<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0037_SBCK_033-1a"/>
寕波府志分野　周禮大司徒以土宜之法辨十有二土之名物保<lb/>
章氏㕥星土辨九州之地所封封域各有分星後世説天之學皆因<lb/>
之然皆迄無定㩀獨僧一行謂天下山河之象存乎兩界而以星辰<lb/>
河漢别其隂陽升降配以古今輿地是曰分野則諸家説天之祖也<lb/>
春秋州鳩禆竈之徒所論諸國分星詳矣然不及呉越寕波故禹貢<lb/>
揚州之域於春秋為吴越地於分野則始見於周禮鄭玄註曰星紀<lb/>
呉越也范曄志星紀起斗十一度至婺女七度於辰為丑於分野為<lb/>
吴越然則郡之所占盖斗牛女之次矣晋書星紀起斗十二度<hi>比范志减</hi>
<hi>一度</hi>費直星紀𧺫斗十度<hi>比范志/多一度</hi>終婺女五度<hi>比范志减二度</hi>蔡邕星紀𧺫斗<lb/>
六度<hi>比范志多五度</hi>終婺女二度<hi>比范志/减五度</hi>一行星紀起斗九度<hi>北范志多二度</hi>終婺<lb/>
<pb n="KR2k0037_SBCK_033-1b"/>
女四度<hi>比范志减三度諸説星紀丑分皆不同盖當時布筭之術各有所授故其説各因之</hi>然語斗牛女為吴<lb/>
越之分一也班志呉斗分野越牽牛婺女分野此又分星紀為二而<lb/>
吴與越又自有分矣㕥事應驗之漢桓帝熹平間熒惑入南斗會稽<lb/>
許昭聚衆為亂攻破郡縣<hi>此見斗又兼屬越</hi>獻帝建安初歲星熒惑太白聚<lb/>
牛女孫䇿權開江東<hi>此見牛女又兼屬吴</hi>陳之末有星孛於牽牛叔寳亡<hi>此又牽牛</hi>
<hi>兼呉越</hi>邇嘉靖癸卯七月熒惑入南斗占主東南大饑荒是冬及明年<lb/>
春自淮揚大江而南歷蘇柗浙東西斗米数百錢道殣相望<hi>此斗又兼吴越</hi>
然則星紀之在呉越又不可分矣春秋越得歲呉伐之卒受其咎此<lb/>
又實有所分與班志合然以天官書論之又别有指<hi>按遷史天官書歲有贏縮趨舎</hi>
<hi>而前曰贏退舎曰縮贏其國有兵不復縮其國有憂將亡呉越均在星紀然呉在越北越在呉南豈是時歲之所入適<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>北而南呉當其</hi>
<pb n="KR2k0037_SBCK_033-2a"/>
<pb n="KR2k0037_SBCK_033-3a"/>
元年正月癸酉金水合於婺女婺女粤也又為齊二年七月丙子火<lb/>
與水晨出東方囙守斗十二月水火合於斗斗吴也又為粤<hi>按吴越為斗女</hi>
<hi>固矣然又㕥女占齊</hi>故三年有七國之禍吴膠東膠西淄川齊遂破滅伏尸流<lb/>
血其下孝武建元三年四月有星孛於天紀至織女<hi>織女為婺女北星</hi>占曰<lb/>
有女變陳皇后廢<hi>則女又占后宫</hi>元鼎中熒惑守南斗南斗越分越有吕嘉<lb/>
王后之亂漢兵誅南越<hi>此又及於南海不止㑹稽之越</hi>元帝𥘉元元年四月客星大<lb/>
如瓜在南斗苐二星東五月渤海水大溢六月関東大饑琅邪人相<lb/>
食<hi>此則南斗亦占齊分</hi>哀帝建平二年二月彗星出牽牛夏賀良䓁請改元建<lb/>
號曰陳聖劉太平皇帝未㡬卒有王氏之篡<hi>此牽牛又繫漢室興亡之運</hi>星經北<lb/>
斗玉衡苐六星主揚州以五已日候之以丁巳日候呉郡會稽<hi>此吴越又</hi>
<pb n="KR2k0037_SBCK_033-3b"/>
<hi>應北斗之苐六星不止占星紀矣</hi>一行所論星紀分野自廬江九江負淮水之南盡<lb/>
臨淮廣陵至於東海<hi>登萊</hi>又逾南河<hi>豫州</hi>淂漢丹陽㑹稽豫章西濵彭蠡<lb/>
南渉越州<hi>此寕紹</hi>盡蒼梧<hi>廣/西</hi>南海<hi>廣/東</hi>古百粤之國<hi>又不止一趙佗之粤</hi>循是求之<lb/>
自有大司徒保章氏之説而鄭玄所定分星因焉時所謂吴越者自<lb/>
勾吴於越之地言之也周之𥘉淮夷猶在中國之外於呉越宜益逺<lb/>
矣虞肇十二禹貢九州則司徒保章之星土宜止此而春秋乃以吴<lb/>
越定星紀是已濶於周禮之𥘉意况自呉越之外而有一行所陳如<lb/>
斯邈哉及推之遷史班志星經䓁著而星紀之占又不止吴越呉越<lb/>
之應又不專星紀班志復曰牽牛日月五星所從起曆数之元三正<lb/>
之始而遷史亦曰斗牛女察日月之行以揆歲星順逆此豈星紀之<lb/>
<pb n="KR2k0037_SBCK_033-4a"/>
次夲有定分而其所関者大有不限於吴越之區者乎若夫北斗玉<lb/>
衡執天之樞九星宜各有分主而呉越亦與丁已之占豈其他所入<lb/>
之度有深淺緩急而其歲月日次亦有辛壬癸甲乆近晨夕之異致<lb/>
乎此固今靈臺司曆者之職而分符治郡者所當躬脩而俟應者也<lb/>
子産之言曰天道遠人事邇舎是則吾不知之矣<lb/>
<pb n="KR2k0037_SBCK_033-4b"/>
寕波府志海防書　祖宗之制於邊海郡縣經營控制為備蓋至<lb/>
嚴也語形勢之逺起遼海而終瓊崖考浙之東西首澉乍而逹蒲<lb/>
壮吾郡南逹台温北連𬈑渤並海㡬六百里置衞者四曰觀海曰<lb/>
定海曰昌國而寕波衛則附於郡城衛之隙置所者十曰龍山曰<lb/>
穿山曰霩衢曰大嵩曰錢倉曰爵谿曰石浦前後所舟山則懸峙<lb/>
海中而中中中左二所在焉所之隙置廵簡司一十有九曰螺峰<lb/>
曰岑江曰岱山曰寳陀<hi>四司環置舟山之四面隷寕波府</hi>曰甬東曰大嵩<hi>隷鄞縣</hi>曰<lb/>
柗浦曰向頭<hi>隷慈谿</hi>曰鮚埼曰塔山<hi>隷奉化</hi>曰長山曰穿山曰霞嶼曰<lb/>
管界曰太平<hi>隷定海</hi>曰爵谿曰陳山曰石浦曰趙嶴<hi>隷象山</hi>莫不因山<lb/>
塹谷崇其垣墉陳列兵士以禦非常復于津陸要衝置為関隘曰<lb/>
東津曰西渡曰桃花<hi>隷鄞縣國𥘉皆置船防守後裁革今復置列兵船以備倭宼衝突</hi>曰定海関<lb/>
<pb n="KR2k0037_SBCK_033-5a"/>
<hi>在南薰門外最為衝要舊制額設指揮一員旗軍五十名盤詰舟航以防姦細官哨戦船亦泊於此今増恊守民兵福蒼大小戰船</hi>
<hi>悉為停泊</hi>曰舟山関<hi>舊制額設官軍盤詰停泊戦船今増置福蒼等船防守</hi>曰丈亭関曰長溪関<lb/>
曰杜湖関曰石浦関凢九曰湖頭渡寨<hi>今遷塔山廵簡司於此</hi>曰竹頭寨曰<lb/>
長山寨曰小浹港隘曰青嶼隘曰碶頭隘曰錢家隘曰梅山隘曰<lb/>
慈嶴隘曰横山隘曰螺頭隘曰破齒隘曰小沙隘曰沈家門水寨<lb/>
曰路口嶺隘曰岱山隘曰大展隘曰何家纜寨曰仁義寨曰赤坎<lb/>
山寨曰黄沙寨曰柗嶴寨曰土灣寨曰南堡寨曰游<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>寨凢二十<lb/>
有五皆屯兵置艦以為防守其中若定海関丹山関湖頭渡寨沈<lb/>
家門水寨游<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>寨南堡寨小浹港隘最為要害自昔至今尤致嚴<lb/>
焉定海置烽堠一十三穿山烽堠十霩衢烽堠六大嵩烽堠六舟<lb/>
山烽堠二十五觀海烽堠六龍山烽堠六昌國烽堠三石浦烽堠<lb/>
<pb n="KR2k0037_SBCK_033-5b"/>
二錢倉烽堠五爵谿烽堠四咸設旗軍以瞭望聲息晝煙夜火互<lb/>
相接應若霩衢之三塔山舟山之朱家尖矗峙最髙所望獨逺故<lb/>
設總臺多撥旗軍戒嚴尤至設總督備倭以公侯伯領之廵視海<lb/>
道以侍郎都御史領之<hi>洪武三十年以後總督領於都指揮海道領於憲臬</hi>定臨觀三衛設<lb/>
一把總指揮松海昌三衞設一把總指揮金盤二衛設一把總指<lb/>
揮海寕衛設一把總指揮分方備禦各有攸司海上諸山分别三<lb/>
界黄牛山<hi>在慈谿縣北大海中與海塩縣海洋為界</hi>馬墓長塗册子金塘大榭蘭秀劍<lb/>
山䨇嶼䨇塘六横韭山壇頭等山為上界灘山滸山羊山馬蹟両<lb/>
頭洞漁山三姑霍山徐公黄澤大小衢大佛頭等山為中界花惱<lb/>
求芝絡華彈丸東庫陳錢壁下等山為下界率皆潮汐所通倭夷<lb/>
貢宼必由之道也前哲謂防陸莫先於防海沿邊衞所置造戦船<lb/>
<pb n="KR2k0037_SBCK_033-6a"/>
以定臨觀三衞九屬所計之五百料<hi>止定海港一隻</hi>四百料二百料尖<lb/>
等船一百四十有三昌國衛四屬所四百料等船六十有七量船<lb/>
大小分給兵仗火噐調撥旗軍駕使而督領以指揮千百户每值<lb/>
風汛把總統領定臨觀戦船分哨於沈家門𥘉哨以三月三日二<lb/>
哨以四月中旬三哨以五月五日由東南而哨歷分水礁石牛港<lb/>
崎頭洋孝順洋烏沙門横山洋䨇塘六横䨇嶼亂礁洋抵錢倉而<lb/>
止<hi>每哨抵錢倉所取到單并各䖏海物為證驗</hi>凢韭山積固大佛頭花惱等䖏為賊舟<lb/>
之所經行者可一望而盡由西北而哨歷長白馬墓龜鱉洋小春<lb/>
洋兩頭洞東西霍抵洋山而止<hi>哨至亦取海物為驗</hi>凡大小衢灘滸山丁興<lb/>
馬跡東庫陳錢壁下等䖏為賊舟之所經行者可一望而盡即由<lb/>
此南通於甌越北渉於江淮皆以南北兩洋為要㑹而南北之哨<lb/>
<pb n="KR2k0037_SBCK_033-6b"/>
則以舟山為根柢昌國戦船南哨則抵於柗門北哨則抵大嵩分<lb/>
哨之期有同於三衛而與柗海哨船別統於把總至六月哨畢臨<lb/>
觀戦船則泊於岑港定海戦船則泊於黄崎港昌國戦船則泊於<lb/>
石浦関<hi>海中至六月十二日為彭祖忌颶風大作舟必避之</hi>仍用小船廵邏防守備至宻也<lb/>
今日之倭奴更不可以春汛期<hi>自三月至五月為汛期六七八月風潮險惡舟不可行九十月小陽</hi>
<hi>汛復可渡海亦有停泊海島乗間而至者故今四時防倭也</hi>而備禦宜益加嚴矣　皇上軫念<lb/>
元元震耀神武命将興師以誅不庭舉　祖宗之舊章而振飾恢<lb/>
弘之設總督直隷福浙軍務大臣及廵撫都御史命卿佐以督察<lb/>
軍務督視軍情<hi>三十四年命工部尚書趙文華督察軍務三十八年命右通政唐順之督視軍情</hi>以藩臬<lb/>
分任兵備調發廣東横江烏尾船二百餘艘改造福清船四百餘<lb/>
隻<hi>停造五百料等船於軍四民六料銀増給價值改造福船</hi>雇稅蒼沙民船復数百隻召募福<lb/>
<pb n="KR2k0037_SBCK_033-7a"/>
建兩廣邳徐山東松潘保靖永順桑值麻遼鎮溪大<graphic n="KR2463" url="https://raw.githubusercontent.com/kanripo/KR-Gaiji/master/images/KR2463.png" mimeType="image/png"/>及蒼䖏等<lb/>
兵不下十萬　勅鎮守總兵駐劄臨山<hi>今改劄定海責任與廵撫同</hi>恊守副總<lb/>
兵駐劄金山<hi>今改劄吳<折 t="33"/>責任與廵撫同</hi>參将分守各府<hi>杭嘉湖一㳟将寕紹一參将台州一參将</hi>
<hi>温䖏一參将責任與兵備同</hi>把總統轄諸衞<hi>舊制四把總今分為定海為昌國為臨觀為柗海為金盤為海寕六</hi>
<hi>總裁去備倭總督而各把總俱以都指揮體統行事</hi>復有游撃游兵統兵等職以督水陸之<lb/>
兵<hi>皆題奉<折 t="33"/>欽依以都指揮領之</hi>一時任事之臣非不攄殫謀畫務底安攘而豺<lb/>
豕日繁烽烟未靖者盖以蹊徑日開而告急者多則疲於奔命庾<lb/>
帑日匱而資用者之則窘於設防粮餉不時而凍餒者衆則怯於<lb/>
應敵主兵不實而召募者多則難於行法此皆用兵之大患也試<lb/>
舉目前之事籌之倭奴入㓂自彼黒水塩城舟行一二日抵天堂<lb/>
<pb n="KR2k0037_SBCK_033-7b"/>
山復一二日渡官緑大洋錢壁下漸經濁水西北過歩州洋亂沙<lb/>
入塩扺陳可犯淮安入廟灣港可犯揚州再越而北則犯登萊矣<lb/>
西南過韭山大佛頭積固山入黄華港可犯温州入桃渚海門柗<lb/>
門諸港可犯台州再越而南則渉閩廣矣正西過茶山入瞭角嘴<lb/>
大江口渉谷櫝狼福山諸港可犯通泰瓜儀常鎮過馬蹟灘滸羊<lb/>
山歷崇明七丫白茅劉家河呉淞黄浦白沙湾諸港可犯蘇柗過<lb/>
大小衢徐公石塔山馬鞍山登梁庄西海口西嘴頭可犯嘉湖入<lb/>
鱉子門赭山錢塘江則薄於省城登龕山烏嘴頭可犯蕭山縣過<lb/>
漁山兩頭洞三姑山入蟶浦三江可犯紹興臨山瀝海三山過霍<lb/>
山洋五嶼烈港表登掘泥烏山平石則薄於吾郡之觀海龍山慈<lb/>
谿登丘家洋官庄龍頭則犯定海之西北界過岱山長塗蘭秀山<lb/>
<pb n="KR2k0037_SBCK_033-8a"/>
劒山登干　大小展則東北一面可入於舟山過烏沙門順母塗<lb/>
登沈家門謝浦則東南一面可入於舟山過大小干山十六門嶴<lb/>
山盤嶼登関山螺頭則西南一面可入於舟山過東西肯長白礁<lb/>
馬墓港册子山登岑江碇齒則西北一面可入於舟山由舟山之<lb/>
南經大猫洋入金塘蛟門則竟趋於定海城下過穿鼻港入黄崎<lb/>
港則犯穿山過崎頭洋䨇嶼入梅山港則犯霩衢過青龍洋入大<lb/>
嵩港則犯大嵩由東西厨入湖頭渡則犯奉化縣及象山縣之東<lb/>
界過韭山海閘門亂礁洋登蒲門則犯錢倉所過青門関登白沙<lb/>
湾游<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>寨則犯爵谿象山之南界入石浦関則逼石浦城與昌國<lb/>
衛宋時嘗於招寳山抵陳錢壁下置十二水鋪以瞭望聲息在當<lb/>
時已病海氣𬈑𪷟風雨㝠晦難於接應今浙直兵船督領於游兵<lb/>
<pb n="KR2k0037_SBCK_033-8b"/>
把總等官謂宜自春歷夏及小陽汛期直隷船北哨至茶山瞭角<lb/>
嘴海洋<hi>江北淮揚沿海復設總參遊兵等官督領兵船哨守各洋港</hi>南哨至羊山馬跡灘滸衢<lb/>
山等䖏<hi>蘇柗常鎮兵船於㳺兵外又分别枝哨守各洋港</hi>浙船南哨至鎮下門南麂玉環<lb/>
烏沙門普陀等山<hi>温台兵船又分别枝哨守各洋港</hi>北哨則交於直海<hi>寕紹兵船於遊兵外</hi>
<hi>又分一枝哨守馬跡一枝哨守兩頭洞一枝哨守衢山一枝哨守長塗一枝哨守普陀</hi>陳錢為浙直交界分<lb/>
路之始復交相㑹哨逺探窮搜遇有賊舟即為堵截馳報内境俾<lb/>
為預防復於沈家門列兵船一枝以一指揮領之馬墓港列兵船<lb/>
一枝以一指揮領之把總則駐劄舟山兼轄水陸而總參標下各<lb/>
選練精兵三千以聽征勦定海則屯聚重兵屹為巨鎮賊或流突<lb/>
中界則沈門馬墓兵船迤北截過長塗霍山洋三姑與浙西兵船<lb/>
<pb n="KR2k0037_SBCK_033-9a"/>
為犄角而吾郡之北境可以無虞迤南截過普陀青龍洋韭山青<lb/>
門関與昌國石浦兵船為犄角而吾郡之南境可以無虞賊或流<lb/>
突上界則總兵官自烈港督發舟師北截於七里嶼觀海洋而參<lb/>
将自臨山洋督兵船為之應援南截於金塘大猫洋﨑頭洋而石<lb/>
浦梅山港兵船為之應援則沿海可以無虞是故今日之海防㑹<lb/>
哨於陳錢分哨於馬蹟羊山普陀衢山諸䖏為第一重岀沈家門<lb/>
馬墓之師為第二重總兵督發兵船為第三重巨艦雲馳倭夷之<lb/>
舟航弗與也火噐颷發倭夷之短兵弗與也以我之衆制彼之寡<lb/>
以我長技制彼短技折蛇豕之勢而免内地震驚之虞斯䇿之上<lb/>
者也萬一踈虞而賊得登陸由掘泥歷烏山鳴鶴塲踰杜湖嶺入<lb/>
慈谿由平石歷沈思橋踰孔家嶺入慈谿渡丈亭走車厩稠嶺寨<lb/>
<pb n="KR2k0037_SBCK_033-9b"/>
石塘湾渉鄞之西鄉可逹於郡城則觀海向頭柗浦之守不可以<lb/>
不嚴而慈谿新城之建實所以扼其衝由丘家洋越鴈門嶺由官<lb/>
庄越桃花嶺由龍頭越鳯浦嶺渡青林李溪可達於郡城則龍山<lb/>
𬋩界之備與嶺口把截之兵不可以不嚴而丘洋金嶴石墻之築<lb/>
實所以扼其衝由定海港可直走寕波則西渡東津梅墟桃花渡<lb/>
之備不可以不嚴而招寳山築城設險實所以扼其衝由夏盖山<lb/>
走梁湖通明<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>入四明梁衕出樟村小溪櫟社可逹於郡城則臨<lb/>
山瀝海廟山之防不可以不嚴由四門石堰渡姚江入樟村以逹<lb/>
於郡城則三山之防不可以不嚴由小沙港循長山橋鄮山橋七<lb/>
里店走甬東可逹於郡城則港口置兵船防守<hi>港口置鐡發貢重五十斤者一座調</hi>
<hi>發福船二隻蒼船四隻防守港口添設本港民八槳船十隻汛期則廵邏哨探暇則容其樵採</hi>與甬東廵司之備<lb/>
<pb n="KR2k0037_SBCK_033-10a"/>
不可以不嚴由穿山碶頭踰育王嶺歷寶幢盛店可以走甬東則<lb/>
穿山撗港水陸之備不可以不嚴由尖崎踰韓嶺渉東湖可以走<lb/>
甬東則霩衢大嵩霞嶼太平之備不可以不嚴由趙嶴白沙湾走<lb/>
象山渡黄溪歷仇村道陳嶺入乾坑横溪桃江可以走甬東則錢<lb/>
倉爵谿諸濵海之備不可以不嚴由昌國石浦桃渚徤跳黄<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>寕<lb/>
海經鐡塲缸窑黄溪青嶺入奉化渡蔣家浦越鄞江橋逹郡城之<lb/>
西南則缸窑黄溪口與諸險隘之防不可以不嚴<hi>近設蒲門青門鋸門金井頭等</hi>
<hi>隘</hi>凢此皆倭㓂所經之故道為郡城根本之慮凢在事任者所當<lb/>
宣猷而致力也然郡之舟山故縣治也四面環海其中為里者四<lb/>
為嶴者八十三其五榖之饒魚塩之利可以食数萬之衆不待取<lb/>
給于外𥘉以承平無事止設二所守之軍卒不過二千四百有竒<lb/>
<pb n="KR2k0037_SBCK_033-10b"/>
而歲月既乆迯亡且太半矣重以城垣低薄不足為固萬一夷且<lb/>
生心㩀以為穴則險阻在彼非有勁兵良将卒未易以驅除而彼<lb/>
方挾其利便四出攻剽則濵海郡縣容得安枕而卧乎此今日之<lb/>
所當首以為憂盖不止如䨇嶼烈港之為賊窟而已也夫海防莫<lb/>
急於舟師合定臨觀昌各港福蒼官民船可二百艘八槳小網船<lb/>
倍之今復増造福蒼沙船五十隻舊例船價六分則徴於里甲四<lb/>
分則扣於軍儲以充造作三年則輕修六年則重修九年則拆造<lb/>
其價扣除於月粮變賣於釘版而仍給公帑以佐之今之造船給<lb/>
稅又数倍於昔矣昔之岀海旗軍食粮八斗五斗安家三斗隨行<lb/>
今之給餉水兵者又数倍於昔矣公私安得不困哉且昔日之水<lb/>
軍固皆尺籍之編伍未始徴兵於外方也間有老弱雜揉傭夫冐<lb/>
<pb n="KR2k0037_SBCK_033-11a"/>
充固可簡而汰也自廵撫朱紈過懲前弊謂土軍積脆不振乃悉<lb/>
從罷免專募福清兵船用之戍　用之攻撃率以亡命副掠之徒<lb/>
而充敵愾干城之役于時識者己謂前門拒狼後門進虎而将來<lb/>
之患至不可祛除矣即今分舟而伍則詭名以冐粮一或不遂即<lb/>
有脱巾之變奉調而行則刼掠以飽欲一或抗拒即有殺戮之慘<lb/>
及其臨陣格賊也非其生同里閈則其素所交通之人也㗖以甘<lb/>
言嘗以隱語即例戈而反走矣故屡戦而屡北自兵興以來以福<lb/>
兵而取勝者能㡬何哉夫習知其不可而必欲用之有禦㓂之名<lb/>
而無禦㓂之實此誠所謂大舛也為今之計漸罷客兵而兼用土<lb/>
著使乆而習其揚㠶捩舵之法戦攻衝撃之技宜無不便者况寕<lb/>
紹之民流亡直隷投充水兵者亦不下萬計彼閩人固能施長技<lb/>
<pb n="KR2k0037_SBCK_033-11b"/>
於浙海也浙人又能施長技於直海也歸吾浙人而行於浙海又<lb/>
奚不可哉<hi>此言用土人可以省募水兵</hi>丨或謂今之水戦止能要撃去賊而於來<lb/>
者未能遏其鋒夫來賊銳而去賊惰撃惰易而攻銳難人情所習知<lb/>
也然撃來賊者譬之撲火於方然之始火㓕則棟宇可以無虞撃<lb/>
去賊者收燎於既燼之後此其利害則有間矣自海上用師撃來<lb/>
賊者僅一二見<hi>戊午參将張四維擒朱家尖之㓂己未總兵盧鏜殱三爿沙之㓂</hi>而要去賊者亦<lb/>
不過文其縱賊不追之罪耳今若以撃來賊之賞優於追去賊之<lb/>
賞以縱來賊之誅嚴於縱去賊之誅而當事者同心僇力急如救<lb/>
焚盡遏海外方來之宼則邉鄙又何不寕耶<hi>此言水戦以撃來賊為竒功</hi>或謂<lb/>
我兵陸戦每退怯而鮮成功夫倭奴常敗于水而得志於陸者非<lb/>
其勇怯有殊也交兵海上吾特以戦艦之髙大㠶艢之便利火噐<lb/>
<pb n="KR2k0037_SBCK_033-12a"/>
之多取勝耳至登陸而沉船破釡所以一其志也環龜自守專其<lb/>
力也顧能飽以饑我逸以勞我伏以伺我佯北以誘我盖其以狡<lb/>
獪習兵深入重地之窮宼與吾柔脆之兵相角逐勝負之数可坐<lb/>
而䇿也誠能察彼己之情即以其勝我者而勝彼握符馭衆者復<lb/>
以威克厥爱行之寕不足以殄滅兇頑耶<hi>此言陸戦當以謀勇兼全勝</hi>古之善<lb/>
用兵者必先明其賞罰故金帛之錫茅土之封非濫捐之也荘賈<lb/>
之誅宫嬪之僇非妄以立威也以為不如是無以驅之死地耳國<lb/>
家著令於敗軍之罰嚴矣<hi>見兵律飛報軍情條下</hi>今復奏擬五等賞功之例<lb/>
曰論首級<hi>凢水陸主客官軍民快臨陣擒斬有名真倭賊首一名顆者陞授三級不願陞授者賞銀一百五十両獲真倭</hi>
<hi>從賊一名顆并陣亡者陞授一級不願者賞銀五十兩獲漢人脇從賊一名顆者陞授署一級不願者賞銀二十両</hi>曰論竒<lb/>
<pb n="KR2k0037_SBCK_033-12b"/>
功<hi>如在海洋遇賊有能要撃衝沉船隻或追逐登山使賊不得登岸如賊既登岸有能衝鋒破陣奮其聲勢或追岀境或逼下船</hi>
<hi>使地方不致受禍或所部兵少而擒斬多者均以竒功論聴總督即時具題廵按作速勘報超格陞賞</hi>曰分信地<hi>凡守</hi>
<hi>備把搃及海防民兵府州縣佐各有信地如賊至不能拒守致賊突入者固當律以守備不設之罪若能奮勇鏖戦獲有首級功罪</hi>
<hi>相當者亦許湔贖若罪小功多者仍以功論如賊從别港路岀境有能邀截擒斬打獲船隻所得貨物盡行給付仍照例陞賞至於</hi>
<hi>故縱出入本港專圖邀取賊賍者聴督撫官參䆒重治</hi>曰計職任<hi>如武将自守備把縂以下文官自海防民兵同知以</hi>
<hi>下所領軍兵民勇五百名部下臨敵擒斬真倭每五名顆陞一級十名顆加一級千名部下每五名顆陞署一級十名顆陞實授一</hi>
<hi>級各以則例逓陞至三級而止如獲功之前或以後失事革職者准收贖若總兵副總兵之與廵撫參将之與兵備水陸士卒俱聼</hi>
<hi>統領戦守機宜俱聼調度除在下有違節制者免䆒外其餘功罪參将照所屬分論兵備隨之總副合所屬通論廵撫隨之但今經</hi>
<hi>理之𥘉暫将臨山總兵分理海防金山副總兵分理陸地其功罪亦當查炤分别重輕俱聴總督廵按酌量時勢究覈情實明白具</hi>
<hi>題</hi>曰䖏報效<hi>凢有官員舉監生員人等督領家丁赴軍門隨賊截殺得獲功次及仗義輸粟者俱聼軍門及撫按官臨</hi>
<pb n="KR2k0037_SBCK_033-13a"/>
<hi>時酌擬奏<折 t="33"/>請從厚陞賞以為懐忠募義者之勸至於耆民統領沙兵或属把總或属府縣官管轄者所獲功次仍照部下功論擬</hi>
<hi>陞賞</hi>必如是而行之則有功不至於濫賞有罪不容於倖免而将士<lb/>
戮力用命矣<hi>此言賞罰之令當嚴</hi>丨或謂定海沿邊舊通畨舶宜准閩廣事<lb/>
例開市抽稅則邉儲可足而外患可弭殊不知彼狡者倭非南海<lb/>
諸畨全身保貨之比防嚴禁宻猶懼不測而况可啓之乎况其挾<lb/>
貲求利者即非脯肝飲血之徒而捐性命犯鋒鏑者必其素無頼<lb/>
藉者也豈以我之市不市為彼之宼不宼哉殷監不逺元事足徴<lb/>
當商舶未至而絶之為易貿易既通而一或不得其所将窮兇以<lb/>
逞則将何以禦之耶今之宼邉者動以千萬計果能一一而與之<lb/>
市乎内地之商聞風膽落果能驅之而使市乎既以市招之而卒<lb/>
不與市将何詞以罷遣之乎夷以百市兵以千備夷以千市兵以<lb/>
<pb n="KR2k0037_SBCK_033-13b"/>
萬備猶恐不足以折其姦謀我之財力果足以辦此乎且市非計<lb/>
日限月之可期也彼之求市無己則我之備禦亦無已果能屯兵<lb/>
而不散己乎此皆利害之較然者也乃謂可以足邊儲而弭外患<lb/>
不己大繆乎<hi>此言畨船不可通</hi>是故修治垣隍慎固城守一䇿也編立保<lb/>
甲内寓卒伍一䇿也譏察非常嚴禁䦨岀一䇿也綏撫瘡痍固我<lb/>
根本一䇿也此皆所以治内也修復墪堡嚴明烽堠一䇿也繕治<lb/>
噐械查復戦船一䇿也出哨會哨悉遵舊䂓一䇿也㩀險守要聯<lb/>
絡響應一䇿也此皆所以治外也至於練主兵而免調募之優足<lb/>
財用而資軍興之需聚芻粮而給餉以時嚴賞罰而功罪不掩設<lb/>
畫樹防出竒應變為吾之不可勝以待敵之可勝則在中外任事<lb/>
之臣加之意可也<lb/>
<pb n="KR2k0037_SBCK_033-14a"/>
兵政書　國𥘉以全額之粮養全伍之卒以全伍之卒充四境之<lb/>
備故海波澄宴狼烽息煙㡬二百年號為太平間有疥癬之虞遣<lb/>
一偏師應之即望風而觧遯矣乃今尺籍空虗僅存罷羸原額三<lb/>
萬有竒今己耗損大半一遇小警輒狼顧魚駭選愞觀望以戦則<lb/>
敗績以守則不足乃至徴發四方召募非類如狼苗等兵布滿海<lb/>
宇而供億浩繁帑藏不継遂至存留京運那貸塩本抽取香錢以<lb/>
取辦支吾猶為不足而料民丁田曰兵費曰兵餉曰兵米諸色目<lb/>
殆十倍徃昔兵無休期徴無停日而閭閻郊遂之間十室九空矣<lb/>
當事之臣可不為寒以哉今欲為安攘乆逺之計非他也不過舉<lb/>
　祖宗之成憲軍復軍之舊額粮復粮之舊額振刷耗蠧而責其<lb/>
實效調停法意而與時宜之耳何以明之清勾之法既壊里書脱<lb/>
<pb n="KR2k0037_SBCK_033-14b"/>
漏户籍勾𥙷者百無一至即有至者本𬋩過為誅求收伍未㡬而<lb/>
旋即竄匿矣至於犯法充新軍所在種種夫豈少也而法網不嚴<lb/>
曽未有隸尺籍而荷戈殳者兼之汰黜之令過嚴異姓充投及無<lb/>
妻者輙俱罷革雖贅壻義子一切不録軍安得復舊額乎歲撥粮<lb/>
儲止凖見在軍伍他皆謂之羡餘歸諸計部其存留者又拖欠於<lb/>
姦民侵欺於豪長官司置不為問而廪庾之儲曽不及逋欠之半<lb/>
粮安得復舊額乎故軍日銷粮日耗以至不可簡閲雖謂之無兵<lb/>
亦宜况可恃之以折衝禦侮為萬里長城乎軍既銷勢不得不募<lb/>
客兵粮既耗勢不得不額外科徴矧今募兵他省動越数千里徴<lb/>
發僅千百人未及至而己捐官帑民需不訾矣况至者未必皆精<lb/>
以之赴闘徃徃貪餌致敗恐官府之詰之也即又棄戈而䑕走所<lb/>
<pb n="KR2k0037_SBCK_033-15a"/>
過道路率又逞其狼承貪殘之性白日剽掠昏夜則汙瀆婦女一<lb/>
或捍拒則露刅而譁殺人無忌由此而觀客兵有害無益明矣况<lb/>
使之乆居内地間熟道路習知土風民俗之事必有不戢自焚之<lb/>
禍如元末苗帥楊完者流毒吳楚盖可鑒已為今之計莫若奏復<lb/>
全額原粮盡充該衞所養兵募兵之用不得復以羡餘觧京而悉<lb/>
禁拖欠侵欺之姦不得以國賦潤豪猾如又不足不得已而加賦<lb/>
於吾民當不如今日之甚矣其足兵也仍嚴行清勾之法移查原<lb/>
籍有無丁壮可𥙷者𥙷之即贅壻義子年力強壯俱准收充原額<lb/>
如原籍果繋亡絶即於所在衞所簡見在丁壮𥙷足行伍不必執<lb/>
空籍以靡歲月其犯罪充軍者嚴為觧發明隸尺籍如近年兵部<lb/>
題凖事例不得有所隱脫又不足則召募土著之人膂力精壯者<lb/>
<pb n="KR2k0037_SBCK_033-15b"/>
程能試𥙷仍復其身而給之食立以程限以二十歲為始五十而<lb/>
罷復為民有疾病願復民者聽不苦之以終身不䧟之以永逺則<lb/>
人皆鼓舞争為兵矣仍藉應募他郡者責令來歸其册籍則歲注<lb/>
之給以懸牌嚴其虗冐私替之弊當其精壮善闘之時得以盡力<lb/>
武事而不出二十年後復為平民則皆知自　而重犯法不至呌<lb/>
呼無頼為㐫人如此則軍無缺額粮不虗縻而必無不任戦之民<lb/>
死于無罪者矣夫吳越之人以舟楫代輿馬以江海為坦途伍員<lb/>
對闔閭以舟軍之教比陸軍之法大翼當陸軍之車小翼者當輕<lb/>
車突　行樓車走舸者當輕走驃<lb/>
　　　　　　為長技以火攻為要術乎舊制官哨戦船勢鈍而<lb/>
難進銅鋴碗口力踈不足以及遠邇乃更用福蒼等船即大小翼<lb/>
<pb n="KR2k0037_SBCK_033-16a"/>
楼船之遺制用八槳小漁船以突冐周旋其輕捷視驃騎以發貢<lb/>
佛狼機代砲石以鳥嘴銃代大黄參連弩而奮迅着物無堅不碎<lb/>
又制之最良者也群而肄之刑賞以勸懲之有不足以賈勇而威<lb/>
敵哉况保鄉井之人與去鄉井之人其踪跡不同也自衛其骨肉<lb/>
廬舎與衛人之骨肉廬舎其情不同也官司自馭其民與馭千萬<lb/>
里外不根之人其約束不同也主兵漸強則客兵自可次第罷遣<lb/>
斯非計之得者乎若夫三軍之司命則在将帥今之世禄紈袴固<lb/>
有宣力翼戴長於馭衆者矣寕無朘削以自肥用賄以干進者乎<lb/>
卑之兵柄求無敗事不可得已昔者晋悼公使欒紏為戎御以訓<lb/>
諸御知義使荀賔為戎右以訓勇力之士可以時使山林草澤行<lb/>
伍之間未嘗無千城腹心之士也歐陽修所謂求賢勞之士不必<lb/>
<pb n="KR2k0037_SBCK_033-16b"/>
限以下位　畧之人不必試以弓馬山林之士不可薄以貧賤以<lb/>
非常之禮待人人亦以非常之效報國又謂取禁軍廂軍年少有<lb/>
力者不拘等級因其技同每百人團為一隊而教之校其扙精而<lb/>
最勇者百人之中必有一人得之以為禆将合十禆将而教之又<lb/>
又於其中擇有見識知通變者十人之中必有一人得之以為大<lb/>
将此一人之智勇乃萬人之選也即是説而推行之拊髀之思庻<lb/>
㡬可慰乎若夫各縣民壮廵司弓兵皆<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>編户之徭而司防禦之<lb/>
責者也今官府既占之以為勾捕跟隨之役而積年市猾又據以<lb/>
為窟穴或以錢乙而代趙甲或以一人而包数人支粮有名而戍<lb/>
闘無實官司查點則倩募以代應不知弓失何物撃刺何技又可<lb/>
驅之以赴敵乎今宜如海道副使譚綸編立隊伍團聚訓練責綂<lb/>
<pb n="KR2k0037_SBCK_033-17a"/>
領之官嚴勾稽之法明賞罰之令不許虗隸尺籍不許私擅占役<lb/>
是亦足兵之道也議者謂盡罷兵費兵餉諸征而總括一縣丁田<lb/>
増編民壮擇其壮勇有抵業者鄉舉里保以之訓練以之調遣亦<lb/>
可以漸代客兵而桀驁亡竄皆不足患矣議者又欲以鄉兵代官<lb/>
兵奏䟽文檄積滿案牘而迄未有能行者何也懼調遣之失業也<lb/>
紏聚之妨農也差官審編又不以賢能正官而率以佐貳首領所<lb/>
至之地冨者行賄求脱強者挾詐求脱故册籍未定而委官之<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>
槖己滿其充数者非貧難下户則蠢愚無智而鄉長甲長則無頼<lb/>
猾氓也謂宜明示號令不調遣逺岀不紏聚妨農委賢能正官親<lb/>
詣関廂村落備查編户隨其住居相近團聚大庄以二十二家為<lb/>
一甲就中選有力量者二名立為甲正甲副置牌一面上書甲正<lb/>
<pb n="KR2k0037_SBCK_033-17b"/>
某人甲副某人居民某人某人仍於五甲之内選其才能服衆者<lb/>
立為鄉長使之統領總置一牌上書鄉長某人管一甲正㡬名某<lb/>
人某人甲副㡬名某人某人各該居民若干某人某人列於各甲<lb/>
正甲副之後仍令每家書寫排門粉壁互相譏察各備鋒利噐械<lb/>
一件每鄉長𬋩下置大旗一首及合用鋴砲等項聽從鄉長統領<lb/>
前至空間䖏所演習武藝一遇有警即便升旗舉砲各率牌内之<lb/>
人同赴要害地方設法把守併力截殺仍於通行街巷路口樹立<lb/>
壮固木栅堆積石塊以便拒守其居民或多或少隨宜團練不拘<lb/>
定数仍照兵部題奉　欽依事理保甲領䄂先行給與冠帶以為<lb/>
激勸有功之日一體陞賞庻㡬家自為守人自為戦不待調發之<lb/>
勞而坐收保障之績矣<lb/>
<pb n="KR2k0037_SBCK_033-18a"/>
田賦書　自昔神農教耒<graphic n="KR2722" url="https://raw.githubusercontent.com/kanripo/KR-Gaiji/master/images/KR2722.png" mimeType="image/png"/>軒轅立經畫田制肇矣然而正畒坵<lb/>
開民粒有樹藝之利而無公歛之法故後世並畊之説資之及后<lb/>
稷教稼穡夏禹定九貢等田之上中下而成其賦商復為助周復<lb/>
為徹制什一以正其供而天下之中正始度矣春秋作田賦書作<lb/>
丘甲書四征公室求視邾滕于時賦己無經况戦國瘠民以厚兵<lb/>
重歛以崇侈大桀小桀益不可勝言矣漢髙之興易暴為仁文景<lb/>
継之又玄黙以尚儉其取民之制至三十而税一或并蠲不征其<lb/>
為民惠澤甚渥也然當時議者又有名三十税一實什税伍之譏<lb/>
此豈非額外之横征弗孚於徳意哉唐之租庸調最為近古　國<lb/>
朝之制大略倣之即田而税輕者庻㡬於三十之一<hi>民僧道等田粮</hi>而重<lb/>
者已㡬於十之四五<hi>官田粮</hi>又合户之身田而總括之以為五年十<lb/>
<pb n="KR2k0037_SBCK_033-18b"/>
年丁差之制則其役歛之重又甚矣洪武四年始令户部給天下<lb/>
户口由帖畧如今花户短册之制存户存丁男女存事産既而為<lb/>
隅輪圗則備坊巷河渠隣北居阯而不及事産嗣後信國公湯和<lb/>
大計吾郡之田而尺籍之每邑凡㡬鄉鄉之田凡㡬萬千百十頃<lb/>
頃分畆坵坵分字號經界既正編為排花鱗次而不可亂其税則<lb/>
上下其田之則而差之凡民田之重者畆不及六升而輕者纔一<lb/>
升有竒其肥瘠之数盖大較不甚相逺也而田之名目則種種不<lb/>
一民田而外有官田有僧田有道田而僧道又别有舊田有續田<lb/>
官田有抄没有為事有塗漲有撥賜有書院有學有庄有院諸名<lb/>
色不可殫紀而其税且倍蓰或什於民田<hi>官田重者畆五斗或七斗有竒僧道夏税至五</hi>
<hi>升有竒</hi>統郡之周凡田共二萬三千八百六十五頃四百一十二畆<lb/>
<pb n="KR2k0037_SBCK_033-19a"/>
有竒凡税共一十九萬一千三百六十二石有竒各隨民之所占<lb/>
而隷其籍某户占某鄉某號田若干頃畆為税若干石斗升合勺<lb/>
田有買賣税有去來十年則大造黄册而閈㑹之某户買某户某<lb/>
鄉號田若干頃畆為税若干石斗升合勺某户除與某户某鄉號<lb/>
田若干頃畆為税若干石斗升合勺此其手實於官登之同版宜<lb/>
畫一不可姦也然其弊有不可勝言者大約田不均而名目煩則<lb/>
其弊在法而不在人賦一定而科歛重則其弊在官而不在法田<lb/>
畫一而欺隱作則其弊在民而不在官夫揚州之田下下其壌定<lb/>
矣吳越有畊民而無其地其地狹矣故郡之田雖縣以五分鄉以<lb/>
数十辨其肥瘠可略見也即一鄉之中近河渠而沃衍者為肥其<lb/>
餘為瘠河渠之深者為肥淺者為瘠深而有源者為肥無源為瘠<lb/>
<pb n="KR2k0037_SBCK_033-19b"/>
𥘉以肥瘠税畆然未必一一皆中况農之勤惰又自為肥瘠于其<lb/>
間又非鄉田為之也聞之故老云鄞田翔鳯鄉最肥徃時信國量<lb/>
田民故決湖渰其田信國謂為水鄉特輕其稅畆升八合有竒即<lb/>
此知科則之重輕亦非平賦之凖也田始占於寺曰僧田始占於<lb/>
觀曰道田始入於官佃之民而官收其租曰官田今此三田皆散<lb/>
於編氓而户占之矣即如廣徳湖之官田逺自宋熈寕間官收其<lb/>
租以為公費今之税額即當時之租額也易而勝國又易而　國<lb/>
朝乃其額則因宋之佃租以為稅法其他均一鄉也而肥瘠頓殊<lb/>
隔一塍而上下特異此可不為之變通哉故嘗類郡之田而約其<lb/>
数鄞之官田得民僧道田六之一慈奉定得十之一象得四十之<lb/>
一統而均之不過稍益民僧道田之税額而官田之重税可辦矣<lb/>
<pb n="KR2k0037_SBCK_033-20a"/>
可均農田可免重税可正騙賣<hi>近因官田價亷乃稱民田騙售於人</hi>可革欺隱<hi>弊户則</hi>
<hi>埋見後</hi>此善之善者也嘉靖辛卯間鄞令黄仁山曽欲舉此邇定海<lb/>
令宋継祖大為㑹計册而上之粮道嫌於變亂版籍卒格不行若<lb/>
其田賦之輸奉有著令每夏畢則徴夏税秋畢則徴秋税五年則<lb/>
徴丁田十年則徴徭役二税有本色則輸米麥有折京則輸銀觧<lb/>
京而秋米本色自嘉靖𥘉以轉輸海倉不便且海下官兵又便於<lb/>
得銀故復半為本色半為折銀<hi>價石五錢五分</hi>貯之府庫按時而給謂之<lb/>
府折其官之催徴先期立為限程俾見年里役紏其不率該催促<lb/>
其輸逓年分其辦細户上其供上下相安無異議矣丁田正差以<lb/>
人為丁以田凖十五畆為丁至黄仁山始視差法凖十畆為丁此<lb/>
略從輕民之意也然田之重已加十五矣仁山又於附籍寄庄户<lb/>
<pb n="KR2k0037_SBCK_033-20b"/>
每田二十畆則増一丁則又加十五矣然此特以懲詭户之弊也<lb/>
今則不論詭户皆如仁山加之丁矣官田舊以税重凢丁差皆不<lb/>
及<hi>今定海仍然</hi>今則半民田矣又一切諾料價及兵費皆以田派曰以<lb/>
輕無田之小民也然田未必皆腴又時有水旱㓙荒之災計租之<lb/>
入大約雖腴田亦半税於官矣又邇僉修城大户以田倭米大户<lb/>
以田買硝黄等大户以田一切額外之征以田其賠償之費至售<lb/>
田以供而尤不足故俚人之諺曰将錢買田不如窮漢宴眠又曰<lb/>
有田<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>户門因田成禍門傷哉風矣　國𥘉田粮皆有定数自洪<lb/>
武以來凡㡬造黄册矣然今之粮皆洪武𥘉年之粮而今之田則<lb/>
什二三耗非洪武𥘉矣大抵水衝沙塞柴没根深及迯絶棄業者<lb/>
無歲無之而新漲海塗江途諸田又不報官起科然則田安得不<lb/>
<pb n="KR2k0037_SBCK_033-21a"/>
耗乎又况猾民作姦乃有飛洒詭寄虗懸諸弊故無田之家而册<lb/>
乃有田有田之家而册乃無田其輕重多寡皆非的数名為黄册<lb/>
其實偽册也何言乎飛洒富人多田患苦重役乃以貨㗖姦書某<lb/>
户洒田若干畆某户洒田若干分厘某户洒粮若干升斗某户洒<lb/>
粮若干合勺積数户可洒田以畆計洒粮以斗計積数十户可洒<lb/>
田以十計洒粮以石計而書手則歲收其粮差之筭其𬒳洒之家<lb/>
必其昧不諳事或朴懦不狎官府者也甚有家無立錐之業而户<lb/>
有田畆粮差之需至歲傭其身以輸猶不給孰知而閔之乎何言<lb/>
乎詭寄多田之家或詭入於鄉宦舉監或詭入於生員吏承或詭<lb/>
入於坊長里長或詭入於竈户貧甲或以文職立寄庄或以軍職<lb/>
立寄庄或以軍人立寄庄夫鄉宦於各縣占産寄庄猶可言也而<lb/>
<pb n="KR2k0037_SBCK_033-21b"/>
本縣寄庄何為者哉軍官占産寄庄猶可言也而軍人寄庄何為<lb/>
者哉率不過巧為花分以鄰國為壑耳何言乎虗懸趙甲有田而<lb/>
開與錢乙錢乙復開與孫丙孫丙復開與李丁李丁復開與趙甲<lb/>
李丁有開趙甲不收則併田與粮而沒之矣然飛洒者損人以𥙿<lb/>
已者也詭寄者避重而就輕者也至虗懸則一切欺隱以負國課<lb/>
耳又有弊者則專貨書手悉以田歸書手户粮亦隨之書手乃徑<lb/>
豁其田而粮則於十年之中歲洒合勺於一里百户之内漸以消<lb/>
豁此以影射為姦者也又有粮存而田不稱則揑則官田以一埋<lb/>
十此以那移為姦者也又有買田十而止開其八九仍遺一二於<lb/>
原户又或收田而不收粮俾賣主受其害而已得减輸此以買户<lb/>
為姦者也又有田本輕則而開作重則田本八九而多開為十以<lb/>
<pb n="KR2k0037_SBCK_033-22a"/>
歸於人因得輕税之田此以賣户為姦者也又有買户已收其田<lb/>
矣而於賣户則不為除使一田而兩户粮差此以乾沒為姦者也<lb/>
或欲加之粮也則不加其户之田畆而以重則移輕則或歲為之<lb/>
飛洒見其粮之増也則反誣為虗懸此以欺罔為姦者也凢此神<lb/>
妖鬼怪不可殫述填於紅圗不可改矣則改於黄册印於黄册不<lb/>
可易矣則公為洗𥙷不得於小里則貨都總妄坐於小里不得於<lb/>
都總則貨縣總妄坐於都總雖歷屇更代不常其為故智一也不<lb/>
惟是也每遇一丁差之際即類取富户之賄為之厚减其産以呈<lb/>
於官俾得輕鮮適有發其隱者即復暗賄該吏盗庫册洗𥙷而改<lb/>
移之如趙甲本田若干移之别年錢乙之户假以為證旣而首者<lb/>
知之復發其事乞證於府册盖是時縣之吏與同弊矣復謀盗府<lb/>
<pb n="KR2k0037_SBCK_033-22b"/>
册洗𥙷而改移之如縣册首者復知将復發之無何即賄以乞免<lb/>
而其事竟不白嗣後錢乙知之曰我無田是趙甲竄而歸我我将<lb/>
首之甲無何乞劵於乙甘就乙户而<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>其丁差且賄之凢此皆意<lb/>
外不可窮之姦幸已發之而官不為之竟其戮然則睥睨者又何<lb/>
所畏而不為哉今欲使開㑹者准排花因字號不得無因而冐開<lb/>
則排花之存于民間者多非洪武間之舊而字號之制於畆坵者<lb/>
或子孫分析則以一號而分為二三或富户兼併則以二三號而<lb/>
合為一號又皆漫不可據以為信也欲於開會之時官為履畆俾<lb/>
户挿田號親為丈量則於丈量之時又潜通里書裒減以從輕既<lb/>
不得一一皆實而况籍之於丈量之册者又未必一一對記於黄<lb/>
册此又徒為之勞優也欲以税契為凖則郡之故事實錢實契者<lb/>
<pb n="KR2k0037_SBCK_033-23a"/>
自恃無他率不税契而中有姦弊者反税契以為他日事發之証<lb/>
此大税契之不可慿也凢此弊端雖巧於為術者皆未有能剔其<lb/>
隱然則終付之無可奈何而已乎嘉靖六七年間郡丞曹山嘗為<lb/>
之法視户之田多粮少者謂為飛洒則以田而䭾粮粮多田少者<lb/>
調為虗懸則以粮而䭾田若近矣而孰知姦民之善弊者粮灑於<lb/>
人則必扣粮而减田田既虗懸則必揑則以從粮曽未有多少形<lb/>
迹之可稽其有多少形迹可䭾田而䭾粮者多良民之𬒳害於弊<lb/>
書者也故山清查之法為良民之害者十七八而所得於弊户之<lb/>
情者纔十二三又非計之得者也嘉靖十年鄞令黄仁山素威嚴<lb/>
因令書手皆得自首其弊凢四五屇黄册之隱皆悉陳于官是時<lb/>
書手憚山峻罰首告略盡奉化令陳縞又設為投匭使人皆匿名<lb/>
<pb n="KR2k0037_SBCK_033-23b"/>
投首間所得姦弊亦十七八然二令竟不能終黄册之事以去而<lb/>
民之姦且復故矣昔信國量田之時任嚴刑重擊断且當　聖代<lb/>
開國之際猶不能改前朝官僧等則之制以重貽後世揑則影射<lb/>
之姦而况於今日習熟神鬼之徒又何以毖其後哉自今觀之積<lb/>
蠧雖難以盡釐而清查亦不容但已試舉其淺近者言之凢有数<lb/>
端一曰開首告之門凢書手之弊本人知之他書手知之各户之<lb/>
弊本户知之本里人户知之今湏先令各書手各人户自首其弊<lb/>
或嚴刑以威之使言或寛法以誘之使言其自首不盡者許他書<lb/>
手出首又不盡者許本里知因人岀首自首者准免本罪其首他<lb/>
書手他人户者亦准免本身應得之罪即以弊書弊户之贓贖充<lb/>
賞其有不自首而事發覺者則重懲之而沒入其田凢得書手之<lb/>
<pb n="KR2k0037_SBCK_033-24a"/>
弊窟則把其隂罪而令舉首以自贖又兼行投匭之法以一例十<lb/>
以十例百循而求之弊源或可塞也二曰嚴保勘之法册之将造<lb/>
也令各花户各将舊管新收開除實在分為四項某鄉某項某則<lb/>
田若干粮若干麥若干其新收開除者備開收除某都某啚某人<lb/>
合逓年里長所𬋩十甲首為一册互相保結又合一啚十里長所<lb/>
𬋩百户為一册互相保結又合一都百里長所𬋩干户為一册互<lb/>
相保結其册一様二本官為鈐印一存在官一給與執炤以後但<lb/>
有虧弊連坐保結之人其各年各都各啚田粮必湏總撒相合有<lb/>
一不合即為姦弊尤不可不䆒也三曰清書手之户姦書作弊多<lb/>
以己户為之出没湏查其田多而粮少或田少而粮多或前屇少<lb/>
而今屇多或前屇多而今屇少或有田而無粮或有粮而無田或<lb/>
<pb n="KR2k0037_SBCK_033-24b"/>
欲垜粮以民田為官田或欲洒粮以官田為民田一一䆒其下落<lb/>
則不必盡窮花户而其端已可㮣見矣四曰明收除之数夫造册<lb/>
收除不過一買主一賣主而己即寄在他户亦即所寄之户開㑹<lb/>
此除彼收本無不明而姦人則詐為展轉甲除與乙户乙户又除<lb/>
與丙户至三至四有除而無收即為虗懸如前所云矣其為此者<lb/>
非實有是数畨不過塗人耳目使官府不能窮詰耳今若嚴為之<lb/>
禁如趙甲既開與錢乙則錢乙不得復開與孫丙周戊既開與吳<lb/>
己則吳己不得復開與鄭庚但有展轉即係虧弊䆒問如律沒入<lb/>
其田庻㡬其可也五曰革田粮重會之弊夫造册開㑹田粮本一<lb/>
事也如某除與某人某鄉某則某項田若干該粮若干該麥若干<lb/>
其買主照数收户各以過橋数為㩀此其授受甚明而其事甚約<lb/>
<pb n="KR2k0037_SBCK_033-25a"/>
也而姦書欲為蠧弊乃賄買該吏欺誑官府㑹田一畨會粮又一<lb/>
畨會麥又一畨既得縱其求索而粮不隨田因得以輕為重以重<lb/>
為輕以多為寡以寡為多弊始百出矣如謂数目難清則田粮相<lb/>
隨者反難而田粮分為二者反易乎如謂查筭不及則一畨反不<lb/>
徑約而兩畨反為便利乎此積一府数十年之弊所當力變者也<lb/>
六曰禁洗𥙷之弊今夫民間之質劑不敢洗𥙷防變詐也士人之<lb/>
書䟽不敢洗𥙷嫌不恪也况黄册之造以獻天府以定官賦以察<lb/>
民偽重大莫加焉乃容有洗𥙷乎盖姦狡之徒正以此行其變幻<lb/>
之術重改而輕輕改而重多改而寡寡改而多有改而無無改而<lb/>
有趙甲改而錢乙錢乙改而孫丙或掩餙既遂而復反之或清查<lb/>
不及而卒不變姦始不可窮矣今宜於清審既定通造黄册雖一<lb/>
<pb n="KR2k0037_SBCK_033-25b"/>
字不許洗𥙷如其有之當痛懲其人即十易不為過盖巧者足以<lb/>
眩人之目而一鑒之於天日則纎悉畢見以是禁椎埋之姦亦或<lb/>
一道乎七曰重詭寄之役民之為詭寄者非好為是紛紛也不過<lb/>
欲避重役而就輕役耳近者縣令曽承芳凢於寄庄附籍等户皆<lb/>
僉以重差此最善於釐弊者間有跡同而非詭者則在臨時審察<lb/>
之大率真者十不過一二而<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>者則十之六七也其竈户亦宜定<lb/>
為之限每户辦塩一丁准免田差若干畆塩丁優免之外悉照民<lb/>
户編差則詭寄竈户者宜可少革矣極而論之昔之册無弊而継<lb/>
則有弊継也弊少而今則弊多豈今之人盡不如昔哉亦由官府<lb/>
有以驅之耳官府之驅之者何政苛而役重民困不啻水火甘犯<lb/>
王誅以迯一旦之命豈其得已哉何言乎重役舘驛舘夫倍役目<lb/>
<pb n="KR2k0037_SBCK_033-26a"/>
者率百数十金廵塩應捕倍役目者率四五十金府縣庫子倍役<lb/>
目者率二三十金司獄司獄卒倍役目者率一二十金一入其中<lb/>
富者破家而貧者亡命豈其𥘉則然哉用度日侈誅求日濫包攬<lb/>
之市棍日肆吏卒之需索日繁耳又况皇木觧户之類倭米大户<lb/>
之類應者䘮魄談者輒為吐舌哉故今欲革黄册之弊非調停重<lb/>
役不可非均官民僧道田之則例不可非舉按前数條之積弊不<lb/>
可而大要則在賢有司耳有子産之智則民不能欺有西門豹之<lb/>
威則民不敢欺非此二子而有懇惻為民興利除害之心即不能<lb/>
盡洗而更之亦可以得十之六七矣其調停重役語在徭役志中<lb/>
倘採而行之不惟一方之利雖以推之天下可也<lb/>
<pb n="KR2k0037_SBCK_033-26b"/>
生員丘緒東錢湖議　東錢湖一名萬金湖故會合七十二溪之流停蓄甚<lb/>
泓而注漑三縣七鄉之河其利頼甚慱也自昔盡七鄉之河足資三次放潟之<lb/>
益雖亢暘赤地而苗不患稿稱為沃野至於今則淤葑不治而侵塞埴壅者相<lb/>
㝷兼之漏拽無禁遇旱開放不盈半河窪者不支十曰而亢者一不沽溉欲民<lb/>
之無飢不可得已是故濬湖之議在今日當亟講而力行之者也濬治之目有<lb/>
八一曰固湖防夫防以止水所以廣瀦蓄而捍潰决也今湖之為塘者八其尤<lb/>
長者則高秋塘方家塘梅湖塘也夫塘短則兩山夾隘脉或横亘于下其勢常<lb/>
固塘長則兩山不接皆容土所成其勢善崩非至堅厚不固曩年方家塘决二<lb/>
十里之外皆為魚鱉其已事可徴已今欲濬湖使深土無所歸冝以所濬之土<lb/>
即加塘上倍濶二丈増髙五尺則雖侵湖二丈之水而所濬之土既得所歸隄<lb/>
防之築又曰以益固可永免潰决之虞矣二曰明水則夫湖水淼漫莫知多寡<lb/>
必置水則以凖之然後蓄洩以時而湖水可常盈也自㳂湖居民或侵填以為<lb/>
<pb n="KR2k0037_SBCK_033-27a"/>
居室或樊植以為園林土薄勢卑湖水一盈輙掩其則至有竊减以就低者御<lb/>
史張景雖嘗改正然亦未能適當舊則也今必於固隄之後凖定水則使一湖<lb/>
之瀦恒足三河之用即沒入居室園林皆所不恤則所害者少而所利者衆矣<lb/>
况其地本侵湖不治其辠亦已幸矣而况可復加願慮乎三曰嚴侵塞之禁侵<lb/>
湖之家以水為病春夏水盈輒偷啓諸碶而縱洩之欲湖之無涸不可得己故<lb/>
既立水則之後凡水所不及之地白僭為業者必嚴加丈量永從重則起科而<lb/>
籍之以排花流水使尺寸不得隱則重科之害庻足以抵白僣之利而民或者<lb/>
其有警心矣盖已成之業不忍遽壊姑以是抑之嗣是而猶有仍前侵塞必重<lb/>
為之罪且并坐其塘長及里隣凡並湖之民皆許舉首則廣禁之嚴庶㡬民知<lb/>
重犯法矣四曰重漏洩之罰東錢之碶有四曰錢堰曰梅湖曰平水曰高湫皆<lb/>
湖之所由以為盈涸者也比來塘長碶夫皆取貧難小户充之既不能多捐功<lb/>
力又不肯爱惜湖水舊閘徒設不用板築但取薪茅雜沙土壅之恐其决也則<lb/>
<pb n="KR2k0037_SBCK_033-27b"/>
减從低下不與水則相平水一踰則蕩無限止盡皆溢瀉且㕥捕魚為利時常<lb/>
偷放<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>時無半湖之蓄又何望其為旱乾之備㢤今必取近湖富户差點碶夫<lb/>
而塘長亦㕥士人之家任之則彼當自顧惜而盗洩之患可止矣倘或仍踵前<lb/>
弊閘門不固土築欠高或包攬與人或廵哨不謹則重加贖罰不少寛减能無<lb/>
惧而知謹乎五曰去茭葑之害夫湖之所以淤塞者以茭葑蓴蒲菱芡之屬<lb/>
滋蔓其中日乆湮積而茭葑之害實居大半自昔至今亦屢嘗濬之矣然或少<lb/>
除葑草而根在復生或薙之未出湖隄而旋復委置其在今日則蕪没益甚矣<lb/>
謂冝課七鄉食水利之田始令畆先岀銀一分不足則增加之務以茭葑盡去<lb/>
為止而所去茭葑必募船装載出湖直至江滸交卸差其船之大小而優給以<lb/>
直令細民楽于應募而絶其種之復生則民固不免于出銀之費而要之以佚<lb/>
道使之者也雖盡七鄉之民而户徴一人助役但毋令踰旬焉有不楽趨者哉<lb/>
即怨生一時而惠及百年長民者宜不憚為之矣六曰公水草之利凡湖中水<lb/>
<pb n="KR2k0037_SBCK_033-28a"/>
藻之生可以糞田徃時㳂湖居民隨其居址山塲所近各出力採賣雖其利甚<lb/>
㣲然亦足以為小民之一助乃今豪貴之家依勢作威悉行標管至糞田之時<lb/>
重價勒民貨賣近湖之民或有取其虆梩者輙肆笞箠誣一償百夫僣七鄉公<lb/>
有之物奪小民近便之利此豈人情王法之所冝㢤濬河薙葑之後當無此患<lb/>
但水土之性自能化生不乆滋蔓則作俑之後豈能免專利者之心㢤此在當<lb/>
路者不畏強禦嚴為禁止而一以公之于民則濟民者庻不至于病民矣七<lb/>
曰築隄㕥通道茭葑可以舟載而濬湖淤土不可㕥舟載今曰高秋栗木等堰<lb/>
凡徃韓嶺及上下水者皆舟于湖屢有不測欲去淤土而便行人莫如即其中<lb/>
徑直處取淤土而為之隄起邵家山跨楊家山麓計其長不過四百餘丈濶四<lb/>
丈高四之一固之以石植之以木則土有所歸湖之瀦停益富而行者有陸走<lb/>
之便甚大利也或者以買石固隄費當不貲不知湖心之土欲以力致他所其<lb/>
費何如也以此貿彼寜為失計㢤后梅湖與大湖之間舊有一隄宜亦増高倍<lb/>
<pb n="KR2k0037_SBCK_033-28b"/>
廣以去兩涯下之淤斯可矣八曰因土㕥成山夫湖之淺濘可濬也而間有<lb/>
不可濬者何也溪澗沙土隨横潦而岀壅塞浮漲㡬與隄平豪貴之家遂<lb/>
僣為田邉湖小民率行佃種如近年下水湖口之為者此廢湖之漸甚不可<lb/>
不慮也盖既耕為田其勢苦窪必洩水以便業水洩則灘漲皆岀効尤而耕<lb/>
之者踵至矣如此不已湖欲無廢不可得己然漲土積高不可以頃畆籌筭<lb/>
必欲盡出于湖之外即百千之衆誰能畢之不如因髙成丘隨其所在聚為<lb/>
山阜傍樹榆栁使不為波濤所嚙如方家湖塘之下有河一帶非舟楫所通<lb/>
即以傍近淤土填之既而成田官賣以充淘湖之費又其地近山谷者即隨<lb/>
高低大小聚而堙之則淤土可以盡去而蓄水必多七鄉灌溉之利萬世當<lb/>
歌誦之矣或曰子之議則得矣其如工費鉅萬民不能堪何㢤昔人有言不<lb/>
一勞者不永逸不暫費者不乆安西門豹為十二渠民頗煩苦之豹曰民<lb/>
可以楽成不可與慮始今父老子弟雖患苦我然百歲後期令父老子弟<lb/>
<pb n="KR2k0037_SBCK_033-29a"/>
思我言也其後渠成民卒利之數百歲後猶頌其功不衰况今民失湖利数<lb/>
苦旱災思欲濬治乆矣因而率作之是為所欲典聚将并患苦而無之矣何不<lb/>
何不堪之有㢤今觀唐之陸南金宋之李夷庚凡濬湖有成績者皆祠之<lb/>
不忘盖可知矣何獨至於今而疑之乎<lb/>
<pb n="KR2k0037_SBCK_033-29b"/>
宋吴潜以觀文殿大學士沿海制置使判慶元府寳祐六年准樞宻<lb/>
院劄子勘會邊聲日急賊謀叵測合嚴行措置仍自金山以至徘徊<lb/>
頭剏立𤇺燧接連澉浦行下定海水軍一體措置聮絡聲援專委官<lb/>
同統制按眎險要均布地界置立𤇺燧分為三路皆發軔於招寳山<lb/>
自招寳山至海洋壁下山者共十二舖招寳山帶東北取至烈港山<lb/>
一舖約一潮可到傍近雖有七里嶼鐡杵山俱是小山每有風潮海<lb/>
浪皆衝激而上不可置立烽燧烈港山西北取至五嶼山一舖約一<lb/>
潮可到傍近别無以次山嶼五嶼山東北取至宜山一舖約一潮可<lb/>
到傍近别無以次山嶼已上三舖若天氣清明烟火旗號僅可相應<lb/>
遇海氣冥𪷟霧露遮蔽風雨晦暝皆難應號宜山西北取至三姑山<lb/>
一舖約兩潮可到傍近别無以次山嶼相隔稍逺不問晴明隂晦烟<lb/>
<pb n="KR2k0037_SBCK_033-30a"/>
火旗號皆難相應三姑山東北取至下干山一舖水路約一十五里<lb/>
下干山東北取至徐公山一舖約一潮可到傍近别無以次山嶼其<lb/>
二舖汛息與烈港至宜山三舖同徐公山帶西北取至鷄鳴山一舖<lb/>
約四潮可到傍近别無以次山嶼其汛息與宜山至三姑山相類鷄<lb/>
鳴山直東取至北砂山一舖止隔一港烟火旗號皆可相應北砂山<lb/>
直北取至絡華山一舖約一潮可到傍近别無以次山嶼絡華山東<lb/>
北取壁下山直西至石衕山一舖風水便半潮可到稍逆一潮傍近<lb/>
別無以次山嶼二舖汛息與徐公山至鷄鳴山舖同自石衕山東北<lb/>
㕥至西北别無山嶼皆深洋大海浩浩無垠是為壁下山一舖其自<lb/>
招寳山沿海抵向頭寨者共九舖招寳山二十里至陶家酒店一舖<lb/>
陶家店約十八里至貝千念五家前一舖貝千念五家前約二十餘<lb/>
<pb n="KR2k0037_SBCK_033-30b"/>
里至澥浦山正覺寺前一舖澥浦山頭約一十五里至沙角山頭陳<lb/>
亞三家前一舖沙角山頭約一十餘里至伏龍山尾徐亞三家前一<lb/>
舖伏龍山尾約一十五里餘至施公山王友二家前一舖施公山約<lb/>
一十八里至周家塘塩塲周太家前一舖周家塘塩塲約二十里至<lb/>
下澤山頭林太家前一舖下澤山頭約一十餘里至向頭山分戍營<lb/>
外翁太家前一舖其自招寳山沿江達本府㸔教亭者共五舖招寳<lb/>
山約一十五里至石橋渡沈季二太家前一舖石橋渡約一十五里<lb/>
至馬阻匯徐塩户家前一舖馬阻匯約一十里至路林楊再八太家<lb/>
前一舖路林約一十二里至白沙王太家前一舖白沙約八里至夲<lb/>
府㸔教亭一舖用兵五名合干人一名徃來照𬋩廵轄及招寳山一<lb/>
舖増差合干人一名沿海以至向頭沿江以至府城亦如之舖兵口<lb/>
<pb n="KR2k0037_SBCK_033-31a"/>
劵每半月一畨支給每夜發更時自㸔教亭賫號火平安牌至帳前<lb/>
傳入押教報覆盖法當於奉國楼置立一鋪相映㕥内郡耳目昜駭<lb/>
遂從㸔教亭宻傳一牌竟逹轅帳而沿江沿海號火疾馳觀者悚懾<lb/>
<pb n="KR2k0037_SBCK_033-31b"/>
　舟山志<lb/>
舟山古邑治四面環海東接普陀桃花南連﨑頭横水西接<lb/>
長白馬墓北連長塗劍山自所城至東塘頭烽堠程一百里<lb/>
至南舟山烽堠程三里至西碇　烽堠程六十里至北干<lb/>
烽堠程三十里其地之險者東則塘頭螺門一帶地勢遼濶<lb/>
而塘頭極險逐利者常於此處勾引盗艘南則曹山謝浦梅<lb/>
家墪螺頭天童宻邇所城關係匪輕而梅家墪直對曹山大<lb/>
洋倭奴曽經入㨿西則岑江碇　大沙小沙干　馬嶴一帶<lb/>
地形廣逺雖有馬墓兵船然相去遥逺嘉靖時王直軰曽自<lb/>
岑江登岸竊㨿蘆花嶴結巢北則柯梅白泉大嶴釣嶼等地<lb/>
<pb n="KR2k0037_SBCK_033-32a"/>
而柯梅亦曩時倭夷蟠踞爲巢穴所當在在嚴防者也葢舟<lb/>
山周圍皆海賊舟無處不可登岸而東之沈家門切近烏沙<lb/>
門去普陀不逺一望海洋浩淼無際島夷相連嘉靖乙卯夏<lb/>
倭船百餘隻突犯普陀而入㨿之遂至東隀鼎沸及徴兵七<lb/>
省費金錢四十餘萬幸而撲㓕皆繇平日無備致此祸患實<lb/>
南北両洋扼要之區爲舟山最衝險之地宜設重兵以守之<lb/>
今參将標下官兵分派三信一時有警䇿應不前湥爲可虞<lb/>
按地之極衝者沈家門誠重矣而漸岀塘頭亦正不輕皆昔<lb/>
係倭奴流突之處今属盗賊窺伺之區次衝者岑江碇　二<lb/>
處塗淺昜登入犯爲易且自蛟門至横水﨑頭等洋海面四<lb/>
<pb n="KR2k0037_SBCK_033-32b"/>
逹均冝設兵船防守夫定邑爲寕郡咽喉而舟山爲定邑門<lb/>
户攘外正所以安内舟山固則定邑固定邑固則寕郡以逹<lb/>
紹郡俱固有地方之責者不可不深長慮也<lb/>
<pb n="KR2k0037_SBCK_033-33a"/>
<pb n="KR2k0037_SBCK_033-34a"/>
東五潮至西莊石馬山与高麗國分界西西潮至<lb/>
蛟門与定海縣分界南五潮至隆嶼与象山縣分界<lb/>
北五潮至大磧山与蘇州府分界　東南五潮至韭山与<lb/>
象山縣分界　東北五潮至陳錢壁下与海州分界<lb/>
西北三潮至灘山与嘉興府分界<lb/>
水程定海關東約六十里至金塘金塘約九十里至<lb/>
舟山舟山約一百四十里至普陀定海關南約三百里<lb/>
至昌國青門青門東約一百五十里至韭山青門南約二<lb/>
百里至牛欄基牛欄基約一百里至金齒門定海關<lb/>
北約六十里至烈港烈港約百里至兩頭洞兩頭洞約<lb/>
二百五十里至羊山<lb/>
<pb n="KR2k0037_SBCK_033-34b"/>
<pb n="KR2k0037_SBCK_033-34b"/>
　山<lb/>
翁洲山自四明之東湖小白寳幢育王迤逶而走大謝伏黄<lb/>
牛越金塘䇿子而崛起於岑港之西山山稍北發二大脉而<lb/>
南北岐之西北一帶約六十里餘曰烏丘山紫窟山大沙山<lb/>
青嶼山五百嶴山大周嶺山寺嶺山大　河山長青嶺山平<lb/>
石嶺山<hi>山椒多方廣石碧流䨇澗左右引映下頗夷曠</hi>馬嶴山<hi>平衍環帶原隰之膏腴唐開元時議</hi>
<hi>立城於其間縁北靣土磽不果</hi>五雷山小扈山虞嶴山小蘆山千　山支脉曰<lb/>
三江山横縮而東曰長嶴山大虞山東湖山白泉山田嶴山<lb/>
祝家山丘家山北墠山吊峙山柯梅山<hi>地曠坦田膏腴嘉靖間倭結巢</hi>析而<lb/>
<pb n="KR2k0037_SBCK_033-35a"/>
爲炭山余山小梓山而盡<hi>此属冨都鄉</hi>其去海中附麗者曰岑港<lb/>
山<hi>總哨兵船泊處</hi>西<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>山桃摇山西莊山魚龍山長白山馬墓山<hi>北哨</hi>
<hi>兵船泊處</hi>官山岱山蘭秀山灌門山長塗山<hi>定北分哨駐此</hi>南墠山浦東<lb/>
山紫㣲嶴山天童山南山溪口山王家嶺山折而爲虹橋山<lb/>
青嶺山突兀而起曰䨇髻山<hi>宋志䨇髻山二峯如髻矗立天表特出群嶂衆山羅列城之四</hi>
<hi>岀諸山環繞起伏咸所自也相傳葛稚川煉丹處</hi>鎮鰲山舊縣治㨿其麓山判而爲<lb/>
二支脉左曰州衙山<hi>巉巖多怪石巔平可構屋</hi>翁山<hi>一名觀山去城東南半里乃受䧏黠賊王</hi>
<hi>直處嘉靖癸亥春都督盧鏜知縣何愈都指揮李興建文筆於其上今廢</hi>曰舟山<hi>在城南三里其形如舟因故名</hi>
關山<hi>圓峯聳矗爲城之内案上有洋山廟關山烽<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>
                    </hi>右曰曉峯山<hi>城西五里屹起峯巒高一里許</hi>長<lb/>
<pb n="KR2k0037_SBCK_033-35b"/>
崗山王家山金家山引而爲茅嶺山馬横山裡嶴山野嶴山<lb/>
螺頭山<hi>城西南有島突起海心其状如螺故名</hi>縮一脉發自北之五雷山迤東<lb/>
而行曰　河嶺山金字山叠石嶺山東臯嶺山東灣山王家<lb/>
山龜山山之外曰淡水坑山東江山青雷頭山石衕門山<hi>東南</hi>
<hi>海中数峯崛起潮汷經流其中旁爲十六門亦名爲十六門</hi>楊嶴山陳嶴山小嚴山甬東<lb/>
山謝浦山鼓吹山<hi>世傳徐偃王戦塲山嶺平坦可容数百人每風雨隱隱有楽聲</hi>石弄山<hi>山石</hi>
<hi>玲瓏雲影穿漏故名</hi>桃花山<hi>東海中世傳安期生煉丹之所嘗以醉墨灑石成桃花紋故名</hi>劉嶺山石<lb/>
墻墩山沈公嶺山石門山吴山翁浦山<hi>又名滃洲山去城東四十里葛仙翁煉薬</hi>
<hi>扵此宋乾道中耕者得一銅鼎無足有耳耳不穿竅中容一斗其煤墨未冺識者爲煉丹噐也徐偃王甞居此城址猶存</hi>
<pb n="KR2k0037_SBCK_033-36a"/>
<hi>唐置翁山縣以此命名</hi>陣嶴山<hi>偃王列陣處</hi>牙頭山山之裡曲曰茅洋山洩<lb/>
嶴山龍塘山田嶴山王大扈山大蒲嶴山蘆花山丘家　山<lb/>
墖嶺山<hi>昔有人登山常見老僧趺㘴石上因叠石爲墖而禮焉故名之</hi>小扈山大展山下塘<lb/>
山沈家門山<hi>正兵哨駐處</hi>𥙷陀洛伽山<hi>東海中約一潮可到佛書稱海岸孤絶處也一名梅</hi>
<hi>岑山或謂梅福煉丹於此因名有善財岩潮音洞乃觀音大士化現之地僧徳韶鑿石甃橋宋寕宗題額曰大士橋趙孟</hi>
<hi>頫有詩云縹緲雲飛海上山掛㠶三日上巉巖两宫福徳齋千佛一道㤙光炤百蠻澗草喦華多瑞氣石林水府隔塵</hi>
<hi>鯫生小枝眞榮遇何幸凢身到此間</hi>東霍山<hi>東北海中世傳徐福至此有石碁盤修竹環之風枝掃拂常無塵垢</hi>
玉峯山<hi>在岱山鷂子尖巓下岡巒秀㧞林樾蒼潤時有白霧䝉抹其巔</hi>寺鐘山<hi>在秀山之巔有古石佛殿</hi>
<hi>址堦砌猶存旁有一井遇隂晦隱隱如鐘聲</hi>佛嶼山<hi>在秀山之巔一峯特立儼如佛像旁睨如背負一佛</hi>碓<lb/>
<pb n="KR2k0037_SBCK_033-36b"/>
砧山<hi>在岱山北海中屹起形如碓砧</hi>黄公山<hi>東海中或云晋黄公能以幻術制虎斃於此山故名</hi>順母<lb/>
山<hi>東海中有石如牛形人謂石牛</hi>竹嶼山<hi>西南海中隔岸止/卜餘丈叢竹生焉</hi>盤嶼山<hi>與竹嶼山隔海</hi>
<hi>對峙山勢盤旋故名</hi>黄楊山<hi>城東北巉岩險峻一峯傑岀曰黄楊岩</hi>西蘭山大若山　岸<lb/>
山浡塗山<hi>舊名浮塗</hi>巉岩山滕嶴山岝峉山<hi>俱南海中</hi>小竿山大竿山<lb/>
崑斗山麻　山蛟山登部山馬秦山黄公山徐公山䨇嶼山<lb/>
石珠山<hi>俱東南海中</hi>東勾曲山石馬山　山<hi>俱東海中</hi>浪港山深水山<lb/>
蛇山竹山洋山東蘭山元霍山西枯山東暁山東枯山桑子<lb/>
山<hi>舊名桑石</hi>石蜀山東朐山穿石山北壁山大衢山小衢山三星<lb/>
山冷嶼山西須山湏皓山洛華山青閣山馬跡山丁興山洋<lb/>
<pb n="KR2k0037_SBCK_033-37a"/>
山陳錢山<hi>一名神前俱東北海中</hi>大磧山東乳山東岱山西朐山大洋<lb/>
山吊嶼山<hi>俱北海中</hi>回峯山西良山二姑山西岱山正䇿山吴農<lb/>
山如岸山横子山西桑山五嶼山冝山龜鱉山<hi>俱西北海中</hi>嘉門<lb/>
山小茆山三山大茆山砂羅山<hi>俱西海中</hi>
　嶴<lb/>
金家嶴<hi>地窄頗腴</hi>茅嶺嶴<hi>土瘠多/湖田</hi>虹橋嶴<hi>偪窄/土瘠</hi>河嶴<hi>地廣而瘠</hi>青嶺<lb/>
嶴<hi>水田少多産水竹</hi>王家嶺嶴<hi>地/窄</hi>溪口嶴<hi>土頗/腴</hi>圓壚嶴<hi>地窄廹瘠</hi>小泉嶴<lb/>
<hi>窄瘠</hi>侯家嶴<hi>地頗/腴</hi>紫㣲嶴<hi>土肥力倍雖值儉歲不至荒/乏内有鹿夫善射曽勝倭㓂</hi>寺嶴<hi>卑狭</hi>
芋嶴<hi>地平妥</hi>天童嶴<hi>地曠高下相值/多魚塩之利</hi>裡嶴<hi>上瘠多/塩田</hi>野嶴<hi>頗坦</hi>鹽倉<lb/>
<pb n="KR2k0037_SBCK_033-37b"/>
<pb n="KR2k0037_SBCK_033-37b"/>
<hi>肥瘠相半</hi>邵嶴<hi>地腴嘉靖丙辰春倭夷百餘自謝浦梅家墪徙巢於此冬十一月參将張四維統湖南桑植兵剿殱</hi>
<hi>之</hi>蒲嶴<hi>地曠肥瘠相半多資魚塩</hi>南嶴<hi>地窄/而腴</hi>司基嶴<hi>坦/矌</hi>祝家嶴<hi>窄肥</hi>施家嶴<lb/>
<hi>土頗腴</hi>呉山嶴<hi>地曠肥/瘠相半</hi>鄭嶴<hi>土/瘠</hi>洩嶴<hi>土窄/瘠</hi>龍塘嶴<hi>窄/瘠</hi>苔浦嶴<hi>窄頗</hi>
<hi>肥</hi>東湖嶴<hi>土卑而瘠</hi>麻嶴<hi>窄而/瘠</hi>陳家嶴<hi>平/坦</hi>甬東嶴<hi>坦曠頗腴多藉魚塩</hi>大楊<lb/>
嶴<hi>曠而瘠</hi>小楊嶴<hi>瘠而/窄</hi>東嶴<hi>窄而/腴</hi>西嶴<hi>窄/瘠</hi>郎家嶴<hi>頗/腴</hi>大蘋嶴<hi>地曠</hi>
<hi>而腴</hi>下　河嶴<hi>民藉樵獵爲生</hi>附洞嶴　巳上東北隅地<lb/>
　港<lb/>
舟山關港<hi>城南三里官哨船隻停泊於此</hi>岑港<hi>去城北四十五里相傳六國港口南北舟航鱗集於此潮</hi>
<pb n="KR2k0037_SBCK_033-38a"/>
<hi>自桃摇西後二門會竹嶼溪頭之派而漫漲於西南之大洋謂之横水</hi>
䨇嶼港<hi>去城東南百里南洋之表爲倭夷貢㓂必由之路嘉靖間總制軍務朱公紈命備倭都指揮盧鏜率兵衆</hi>
<hi>堵塞之時朱公贈鏜詩曰梅港䨇龍伏桃洋一斧開旌旗麾甲用金鼓駕風雷揮毫雲影動釃酒浪頭廻送子圗南溟雲</hi>
<hi>中𧺫将臺</hi>烈港<hi>去城北百十五里逼近金塘山嘉靖三十五年都督盧鏜擒斬倭酋辛五郎等三百八十餘於此勒</hi>
<hi>石更名平倭港</hi>馬墓港<hi>去城北海/中百餘里</hi>長峙港<hi>去城南關外一二里魚塩樵獵之利頗饒</hi>長塗<lb/>
港<hi>在岱山西南</hi>穿鼻港<hi>潮入松子渡舟過横/水風色不堪率泊此</hi>沈家門港<hi>總哨兵船駐此</hi>白<lb/>
沙港<hi>大小漁船泊此</hi>石牛港<hi>總哨兵/船泊此</hi>嶴山港<hi>通城樵漁/絡繹之處</hi>青龍港<hi>兵船停泊</hi>
沍泥港<hi>兵船㑹哨</hi>忝吞港<hi>在盤峙之東南北潮流滙處</hi>
　烽堠二十八<lb/>
<pb n="KR2k0037_SBCK_033-38b"/>
舟山　外湖　螺頭　鹿頭<hi>近海民少勢孤常𬒳賊登犯</hi>蒲沙　西山<lb/>
碇齒　崎嶴<hi>即大沙地方賊常於此登舶</hi>郎家碶　袁家碶　山江<hi>與沙嶴相</hi>
<hi>連賊常登犯</hi>干　朱家尖<hi>已上属中中所</hi>青雷　謝浦　石墻　包家<lb/>
　石衕　沈家門　接待　赤石　小展　釣嶼　程家<lb/>
石墠　塘頭　西碶　順母塗<hi>已上属中左所</hi>
　寨三<lb/>
沈家門寨<hi>原係水操之地有軍防守近皆取回番船去来皆泊於此内有趙嶴南嶴蘆花嶴大嶴去寨三五里</hi>
<hi>向居民築墻大嶺阻截總路近徑由水路或間道而入屡𬒳刼掠更湏愼禦庻克有濟</hi>干　寨　西碶<lb/>
<pb n="KR2k0037_SBCK_033-39a"/>
寨<lb/>
　隘六<lb/>
碇齒隘<hi>與外港相對居民勢孤累𬒳登刼</hi>螺頭　小沙　路口嶺　岱山<lb/>
大展　臺一青雷頭<lb/>
<pb n="KR2k0037_SBCK_033-39b"/>
<pb n="KR2k0037_SBCK_033-39b"/>
自夏少康封庻子無餘為諸侯以主祀事是為越國而鄞鄮句章三縣為越東<lb/>
采邑句踐無餘後也周敬王四十六秊為呉所㓕㝷復封之旣而返國嘗膽勵<lb/>
志遂㓕吳欲置夫差甬東君百家是其地也周属越秦属會稽句章郡至漢成<lb/>
帝陽朔元秊以㓂警徙句章後漢晉齊梁皆因之唐武徳四年析句章置堇州<lb/>
八年廢堇州爲鄮縣則其地属鄮明皇開元二十六秊置明州析鄮置翁山縣<lb/>
因採訪使齊澣之言也代宗大暦六年廢於袁晁之亂五代改鄮為鄞則其地<lb/>
又属鄞宋端拱三年置鹽塲熈寧六年析鄮東之海中洲因部使薛戎之言也<lb/>
以蓬萊安期冨都三鄉置尉以主闘訟盗賊之事已而創縣賜名昌國葢王安<lb/>
石　縣憫其繁劇故分之元豐元秊復益以定海之金塘鄉共四鄉為下縣而<lb/>
明之属縣凢六矣紹興十三秊戸部員外郎沈鱗編類籍戸計萬餘而丁口再<lb/>
倍建炎中高宗航海舟次昌國縣金人白明州引兵攻定海縣破之遂以舟師<lb/>
絶洋犯昌國縣欲襲御舟至崎頭風雨大作和州防禦使樞宻院提領海舟張<lb/>
<pb n="KR2k0037_SBCK_033-40a"/>
公𥙿引大舶撃散之虜乃去元至元十五年陞為州至正十八年為方國珍所<lb/>
㩀國朝洪武二秊改州為縣十二年立昌國守禦千戸所時明州衛守禦千户<lb/>
慕成立地五百丈未竟次年指揮許友展跨鰲山成之洪武十七年我太祖<lb/>
以東南控海之地乏兵以守恐致㓂害命設衛所及岑寳螺岱四廵司隷於縣<lb/>
兵民乂安敎化流洽海東一隅䂓模宏遠誠駕宋軼元為我　明邊陲捍禦於<lb/>
以覩　皇祖撫御鴻猷建於不㧞孰不願循此以徃世世無改哉迨二十秊湯<lb/>
信國奉詔處置地方㩀画到各所在地圖革衛縣學較而遷其民於内地夷<lb/>
縣為二所帶属定海縣噫信國是舉與我皇祖改州為縣増立衛所之意不<lb/>
亦天淵也耶<lb/>
舊邑曰翁山宋志云縣城周廣五里熈寜六年柝三鄉益之改名曰昌國始築<lb/>
城鑿池至元中陞昌國為州自宋元以來倭夷㣲弱不足為患畊漁之民惟知<lb/>
供賦各安其生　國𥘉夷氛漸熾我　太祖絶其朝貢嚴以備之洪武二秊増<lb/>
<pb n="KR2k0037_SBCK_033-40b"/>
葺昌國城池改州為縣設立衞所練兵恤民以固封守城高二丈四尺址廣一<lb/>
丈周圍一千二百一十六丈延袤五里闢東西南北四門門各有樓穴水門於<lb/>
東南各置吊橋羅以月城城之上有雉堞二千六百七十三警舗六十外為濠<lb/>
自東南及西一千二百六十丈北際山不設十七年改昌國衛二十秊湯信國<lb/>
公徙衛於象山縣之東存中中中左二千户所属定海衛革縣存民五百餘户<lb/>
属定海縣　勑命總帥居守永樂十六年都指揮谷祥以地衝要重加修繕正<lb/>
統八年户部侍郎焦公宏以城大兵少裁東北隅半里今廣四里半濠隨城廣<lb/>
城門凢四門各署名南曰文明濠橋外木栅曰迎恩東曰豐阜外木栅曰賓陽<lb/>
西曰太和外曰西安北曰永安外曰北固西北跨鎮鰲山東抱霞山餘皆平陸<lb/>
嘉靖四十秊都督盧公鏜海道譚公綸増築敵臺二十處以備用武歲久傾圮<lb/>
萬暦甲寅秊副鎮張公可大修築増埤濬隍以次受工修完城身九十八丈九<lb/>
尺女墻一千四百十丈三尺四門大城樓四座兵馬司房四座箭樓五座敵臺<lb/>
<pb n="KR2k0037_SBCK_033-41a"/>
八座鐡木門十八扇吊橋二座石堤四十一丈此因其舊而葺之者又南門月<lb/>
城一座二十丈水門一座九丈兵馬司房二座總臺舖一座箭樓四座敵樓五<lb/>
座窩舖三十八座<lb/>
洪武二十年廢昌國隷定海縣議得沿海地方原設總督備倭都司後倭宼為<lb/>
患督閫權輕䇿應不前添設參將一員駐劄定海分守寜紹地方嘉靖三十四<lb/>
年倭破臨山衞城撫按題　請添設總兵官一員駐劄臨山三十五年又議得<lb/>
定海為倭夷貢道關隘尤衝乃改駐定海其參將改駐臨山隆慶二年　軍門<lb/>
谷　題改駐舟山<lb/>
胡宗憲舟山論　信國公湯和經畧海上區畫周宻獨於舟山似有未妥者葢<lb/>
洪武間倭犯中界犯玉環犯小濩寨皆浙東海濵信國所親見也其來也自五<lb/>
島開洋衝冐風濤困眩精䄂者數日至下八陳錢而始沙憇然孤懸外海曠野<lb/>
瀟條必更歷數潮泊普陀烏沙門之類而後得覘我兵虗實以為進止若定海<lb/>
<pb n="KR2k0037_SBCK_033-41b"/>
之舟山又非普陀諸山之此其地則故縣治也其中為里者四為嶴者八十三<lb/>
五糓之饒魚鹽之利可以食數萬衆不待取給於外乃倭㓂貢道之所必由㓂<lb/>
至浙洋未有不念此為可巢者徃秊𬒳其登㩀卒難驅除可以鑑矣我　太祖<lb/>
神明先見置昌國於其上屯兵戍守誠至計也信國以其民孤懸徙之内地改<lb/>
隷象山止設二所兵力單弱雖有沈家門水寨然舟山地大四靣環海賊舟無<lb/>
處不可登泊設乗昏霧之間假風潮之順襲至舟山海大而哨船不多豈能必<lb/>
禦之乎愚以為定海乃寕紹之門户舟山又定海之外藩也必修復其舊制而<lb/>
後可<lb/>
<pb n="KR2k0037_SBCK_033-42a"/>
<pb n="KR2k0037_SBCK_033-43a"/>
衢州府志　防礦兵　嘉靖四十五年設兵三總共一千六百二<lb/>
十三員名匹内一總支徽州恊濟兵餉俱屯挿府城訓練嗣後地<lb/>
方稍寕减兵一總免支徽餉實存官兵二總名為前左二營其營<lb/>
兵一總聼守備管領一總於所屬指揮千百户中選堪用一員領<lb/>
之聼守備節制萬曆十九年間因夷情重大添設威逺營官兵一<lb/>
總計五百七員名聼守備訓練萬曆二十年七月分發二哨調征<lb/>
寕夏仍存三哨與防礦官兵併為左右二營每營復為五哨共計<lb/>
官兵一千九十員名匹萬曆二十四年八月内奉文挑選每營復<lb/>
併四哨并中軍員役共計八百八十二員名匹續又奉文减去右<lb/>
營醫生将左營醫生隷之實存官兵八百八十一員名匹每年兵<lb/>
粮俱繋本府給發<lb/>
<pb n="KR2k0037_SBCK_033-43b"/>
開化縣志　開採　萬曆二十六年礦税事起有謂開化六都大<lb/>
尖塢八都烏哨塢及四都三䖏礦洞可開者時採礦曹内監委官<lb/>
馬忠挾諸商至縣起工先穵大尖塢開両月採礦砂四千斤約百<lb/>
斤烹得銀一両不償所費於時邑侯劉防範周詳奸徒歛戢及内<lb/>
監親臨矦不激不得隨調停上下然礦利既目撃烏有又不肯空<lb/>
返侯不己議将雲霧山官木召拚得四百金抵充礦價内監既去<lb/>
礦洞仍封苛歛不行民不知役池方晏然仁侯之力也後三十年<lb/>
而有議採木雲霧之事<lb/>
雲霧山者邑宦宋氏山也僻在二十四都界徳興延袤頗廣而中<lb/>
阻深嘉靖間吾氏與宋搆訟吾黠甚揚言此山薮盗為不軌以聳<lb/>
當道而傾宋勘者至則植幟舉煙惑之宋宦長者不與争入此山<lb/>
<pb n="KR2k0037_SBCK_033-44a"/>
於官而訟遂息官為令每五年一焚林箐迨萬曆中劉邑侯有拚<lb/>
木抵礦之議土人李辛戒等納價四百拚之盖宋氏所遺盡於此<lb/>
畨矣不知何故山名四馳奸徒垂涎天啓𥘉有聳兩臺願自備工<lb/>
本採木助遼餉者事下本邑己而竿櫝紛至皆大力者主之王侯<lb/>
曰此非躬勘無以塞饞口遂深入其阻據實申報邑人亦始知此<lb/>
山之實無木也然奸徒意未已竟走京師適大工興旁搜利孔言<lb/>
路遂有摭其説以聞者甚謂山方千里木可棟明堂地可興屯<lb/>
㫖既下浙上下愕貽利害叵測邑巨姓及隣山居氓洶洶将逃徙<lb/>
而但矦方下車殾然身任之亟徃勘如王侯言則陳七不可一不<lb/>
必侃侃争之未㡬道尊孫郡尊舒覆勘知侯議不可奪遂詳撫臺<lb/>
潘䟽請罷採當是時璫鋭意黄山之役以為雲霧即黄支别於是<lb/>
<pb n="KR2k0037_SBCK_033-44b"/>
浙縉紳在京者合䟽稱雲霧属浙與黄山了不相干因以伸撫臺<lb/>
之言竟得　㫖報罷第嚴居民竊取之禁<lb/>
金竹嶺廵簡司在縣北六十里因六都八都礦洞地方遭䖏州礦<lb/>
賊竊發特設防警於此邇來礦雖乆閉而徽嚴之界多盗廵簡遂<lb/>
住馬金鎮以便弹壓廵緝苐當以禦暴為功勿以䖏囂為利則官<lb/>
與地冝矣<lb/>
華埠兵營在縣南三十里隆慶間二十七八等都屡𬒳流㓂刼掠<lb/>
因設營於此把總一員哨官五員每哨𬋩兵百名以時操練各䖏<lb/>
廵哨㓂盗歛跡兵民相安後兵經調發遂不復設止本府兵二十<lb/>
名每季更畨戍防葉溪嶺盖開常玉之交㓂盗岀沒地也近年盗<lb/>
屡發長峯地方邑侯但建議華埠與葉溪嶺相去十五里華埠一<lb/>
<pb n="KR2k0037_SBCK_033-45a"/>
大村落人煙輳集無所用兵惟葉溪嶺最為孤寂山北界徳興玉<lb/>
山山南即開化常山四縣隔界足音罕至冝行旅徃徃白晝𬒳刼<lb/>
而葉溪為孤峯絶頂以二十人而終日枯坐一窮山四䫃無隣其<lb/>
勢必不能持乆今本縣親履其地再四籌度與其虗設此哨有防<lb/>
䕶之名無防䕶之實政不如移守石門於防守最為喫緊盖石門<lb/>
為常山要地而長峯一帶逼近石門其中窮源僻塢層岫叠嶂本<lb/>
人跡不到而實盗賊岀沒之區其縁崖而上即為葉溪嶺以故大<lb/>
盗每暗伏叢薄欺行客之不見一到前即擄刼而去徑過葉溪莫<lb/>
可踪跡是守長峯正守葉溪之扼要也雖長峯為無人之境而與<lb/>
石門鷄犬相聞合将守葉溪兵移守長峯而即以石門為歇塲晝<lb/>
則分班廵哨夜則團聚石門長峯無人家蓄木惟柴棘最深尤易<lb/>
<pb n="KR2k0037_SBCK_033-45b"/>
藏垢納汚伏乞牌行常山縣每年秋冬放火盡焚其林庻盗賊無<lb/>
埋身之所而望風廵哨者亦易於瞭視不復再有豺狼當道之苦<lb/>
矣遂移戍塢口<lb/>
白石寨在縣西六十里二十五都每遇盗賊竊發男婦登此寨避<lb/>
之賊不敢近<lb/>
<pb n="KR2k0037_SBCK_033-46a"/>
　籣谿縣拓城議邑束衢婺兩江之水而東輸於錢塘南欲拒北則邑為衢婺<lb/>
　之門户北欲禦南則邑為杭嚴之屏蔽門户破而後衢婺可攻屏蔽固而後<lb/>
　杭嚴可守且當衢處要衢時有礦㓂之變城僅丈餘東南則民居接比於城<lb/>
　髙且過之西則面溪臨險而民皆架屋其上故雖名為城實非可緩急恃也<lb/>
　建議者謂非拓城不可守顧東南迤邐山麓若昜為力而北隅卑下受諸谷<lb/>
　之流而當其窪勢不可以城然卒之以費不貲而無所于謀議竟寢<lb/>
　東陽縣馬<g n="騣-凶+_鬯-匕">]□</g>嶺寨在縣東南二百四十里地勢險峻延袤三十里金華台州<lb/>
　之咽喉也嘉靖三十五年主簿陳仕築禦倭㓂　白峯嶺寨在縣東七十里<lb/>
　石棧縈紆東通<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣嘉靖三十五年築以防倭　烏竹嶺寨在縣東北四十<lb/>
　里上接鷺鷥嶺以逹諸暨之烏岩與嵩嶺大小嶺相連嘉靖三十七年鄉民<lb/>
　團結防倭　夾溪嶺寨在縣東百里嶺與天台相虬錯岩障嶻嵲水束両崖<lb/>
　下滙為十八渦嘉靖三十四年築<lb/>
<pb n="KR2k0037_SBCK_033-46b"/>
　湯溪縣　山口寨在縣南十里二都　大岩寨在縣東南二十里十三都<lb/>
　蘇村寨在縣南五十里十六都皆　本朝正統十三年按察副使陶成築禦<lb/>
　括㓂<lb/>
　金華　鹿田為蘭谿之間道大陽嶺為浦江之險道箬陽輔倉為武義湯溪<lb/>
　之險道義烏路多平衍惟東北要害　蘭溪　舊有下淮戍三河戌當建徳<lb/>
　之交防睦㓂之正道也盤山絶頂有古城岩與崧山相聯絡相傳黄巢為㓂<lb/>
　鄉民于此避亂北可以入浦江　東陽　東通仙居縣及玉山廢縣元𥘉台<lb/>
　㓂楊鎮龍自此入縣治雖置永寕廵司其勢弱故馬<g n="騣-凶+_鬯-匕">]□</g>嶺白峯嵬山夾溪皆<lb/>
　當防守又烏竹通鄞越亦為要路　義烏　南通永康東通東陽而西通諸<lb/>
　暨元末張士誠嘗自諸暨入㓂　永康　正道自却金舘可抵處州其間道<lb/>
　去縣八十里為棠溪可通縉雲仙居舊有孝義廵司在靈山去縣百里與棠<lb/>
　溪聯絡其傍箭山青石三峯宻浦皆嶄嶻嶮巇由孝義五十里至馬<g n="騣-凶+_鬯-匕">]□</g>嶺為<lb/>
<pb n="KR2k0037_SBCK_033-47a"/>
最險又一道自縉雲出至永康櫸溪歷金仙寺取道䨇牌循青山度勝龍橋<lb/>
　以逹東陽之石門安文黄弹坑大盆山　武義　間道自麗水宣平皆可入<lb/>
　正統末括㓂至羊棚峽為巢穴　浦江　西北抵富陽與嚴陵僅䧢一水其<lb/>
　山險箐宻我　朝天兵取婺胡大海先己攻下蘭谿可謂西扼其吭矣及<lb/>
聖祖親征乃自蘭溪入浦江義烏取道至郡城則又東拊其背由是遂降　湯<lb/>
　溪　東北為輔倉箬陽實與金華接境幽邃可避兵然與括之遂昌宣平相<lb/>
　鄰故蘇村為要道又大岩地方東通金華西通龍㳺北通蘭谿此當三路之<lb/>
　間道也若出山口則為平原若從<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>公嶺可入處州其傍有大竿小竿之地<lb/>
<pb n="KR2k0037_SBCK_033-47b"/>
<pb n="KR2k0037_SBCK_033-47b"/>
義烏縣志礦防書　太史公曰天下熈熈皆為利來天下攘攘皆為利徃利<lb/>
者争之首而亂之階也有虞氏藏嶃巗之山用塞貪鄙之俗為世慮深矣周<lb/>
官金玉錫石之地設礦人之官為厲禁以守猶懼民之有争心也物其地圖<lb/>
而授之廵其禁令古聖王豈不欲捐利以予民而顧嚴為之禁者防其源也<lb/>
徃元時江西豊城民告官金經乆地産竭卒以貽患永樂中浙温處閩福建<lb/>
嘗開塲置官令内臣主之督以憲臣己不償所費而罷由此觀之山澤之利<lb/>
有限或暴洩隨竭或採取歲乆而盡非人力所可必得之物而不軌逐利之<lb/>
徒睥睨其間適用啓亂故利孔不可使開於上自上開之則憸臣増課之説<lb/>
乗是而進而監採以為民厲利權不可擅於下自下擅之則奸民鑄錬之術<lb/>
乗是而起而倚山以為盗藪上下之俱傷必繇此矣縣之南五十里為八寳<lb/>
山以坐落第八保故名而流俗傳以為寳者舛也山廣袤可五里許林麓錯<lb/>
繡中盖有龍潭馬跡之遺焉其壌與永康接界而逼近處州嘉靖三十七年<lb/>
<pb n="KR2k0037_SBCK_033-48a"/>
永康塩商施文六載塩過閭里熟睨八寳山之麓一帶小山土色炤燿産礦<lb/>
輙起盗心乃搆黨方希六等九十餘人由楓坑到山穵掘近坑居民覘知之<lb/>
犇報平望倍磊之豪有力者而陳大化宋卄六等聚族謀曰夫夫也而貪無<lb/>
藝寔逼䖏此以與我旦夕争此土也吾属無噍類矣則投𬒮而起共率子弟<lb/>
詣坑手摶方希六吕卄四等十四人觧縣而趙公故長者念隣属不忍寘之<lb/>
城旦鬼薪第善諭遣之而賊於是稍稍縱矣是年六月十九日施文六復訌<lb/>
衆千餘人㨿坑而賊故恃頭領金周謝素驍勇能飛刀刺人則大張赤幟於<lb/>
山林示為國増課招引亡命益無所顧忌陳大成等仍督衆子弟奮前捽擒<lb/>
十一人觧府收繋而郡侯李公因出示坑塲殺死者不論烏人奉是檄也以<lb/>
徃則無不控拳礪刃願為上用者於是已得趙公趣兵勦賊之令陳大成遂<lb/>
統率陳榆陳禄陳文澄等親兵数百追逐上山是時薄暮日光反射天忽微<lb/>
兩賊望之色盡赤目炫氣奪我兵周麾以登疾戦遂戳死首悪施文六金周<lb/>
<pb n="KR2k0037_SBCK_033-48b"/>
謝䓁三十人群賊披靡遁去賊既收合餘燼計復脩父兄之怨念莫可鼓行<lb/>
者而處州人善煉礦以強悍聞乃潜以銀沙和入土礦徃紿景寕龍泉等縣<lb/>
人民煽聚慣賊楊松等三千餘人至七月卄一日蜂擁到山斬山木而材之<lb/>
竪立柵寨馮陵我境土鹵掠我村墅居民大震於見趙公遍檄各都選兵防<lb/>
禦且懸賞以購于市而童䝉亨者習隂陽家謂我将以三寸舌退賊師而賞<lb/>
賚可立致也則介馬而馳之賊竟擁之隊中不得還偵報者以告於是遂進<lb/>
師先合不利却陳春五十三宋桂三十六等死之已各都馮陳楊王以兵至<lb/>
與本都陳宋併力進發而陳大成等椎牛以饗士宋氏亦各岀私財犒之遂<lb/>
領兵三千人踴躍逆撃衷賊師隨而殪之俘馘三百餘人而童隂陽遂𬒳賊<lb/>
矢穿耳而亡於是十月處賊以敗囬恚甚乃大集師聚至萬餘人為檄告都<lb/>
民趣具食供芻粟以從遂于初九日分兵侵軼一支從天龍山來一支從時<lb/>
溪嶺來一支從掛𥿄嶺來一支從楓坑嶺來口吹竹筒響聲震地與我兵陳<lb/>
<pb n="KR2k0037_SBCK_033-49a"/>
禄等遇于全庄截殺斬其七人時賊全隊屯札山上自萬圍尖至畬嶺旌旗<lb/>
蔽山我師議不亟之彼且盤㨿難以卒技乃期㑹各都兵初十日屯平望十<lb/>
一日次坑已進至上陳塘堘賊下山接戦陳禄陳炎卄二陳希四等率衆奮<lb/>
撃䧟其前鋒赤岸葛仙峴疇青口田心諸兵從旁撃其左右賊衆大潰所撃<lb/>
殺数千人會次日天大雪奔喙餘孽重之以凍餒即幸脱鋒矢死相枕藉已<lb/>
有迯至武義白溪口囬視夥之継奔若我兵追躡争渡溪水相継蹂踐溺死<lb/>
不可勝数于是已平礦賊四府陳公臨坑慰劳居民覩尸積成兵用石封瘞<lb/>
民始駸駸安業不敢復言礦事矣自是之後邑候相継間臨廵捕官每歲冬<lb/>
到坑封騐一次已三十八年有坑縂之設己四十五年有官兵之戍互相嚴<lb/>
守隄防甚宻今　上即位之二十一年邊陲多故帑藏空虗或欲開礦以佐<lb/>
軍國下其議於府縣于是本縣知縣周士英為具陳礦所以不可開状事遂<lb/>
寢封閉如故<lb/>
<pb n="KR2k0037_SBCK_033-49b"/>
民兵書　蓋召募非古也古者兵出井田司徒致民司馬致節無事則以時<lb/>
属民而較登其夫家之衆寡急則比什伍簡兵噐以鼓鐸旗物帥而至人盡<lb/>
兵也安所事募募者起于兵農之分而師武之不足也自漢帝盛兵以威四<lb/>
夷増置羽林校尉之屬而又不爱通侯爵賞以風海内則募兵始此而兵制<lb/>
寖壊陵夷以至末季太盗群起徃徃召募増兵創立名號為䧟陳義從積射<lb/>
等類冗濫不可較而國力枵然迄不振以亡唐𥘉制府兵兵平日皆安居田<lb/>
畆國大師下符契于州刺史乃發事竣将觧兵歸朝而士卒賜勲加賞遂罷<lb/>
歸盖猶兵農合一之遺焉已變而為彍騎已又變而為藩鎮其極也将卒獷<lb/>
悍䟦扈弗為用宋制禁廂兵曰保㨗曰振武慶曆西師之後大募兵充禁旅<lb/>
防守不耕而聚食者百十萬而是時所募之兵皆坊市無頼安豢飬勢不能<lb/>
不惰驕及驅之赴敵多嗸訾而不肯應賞賚稍不稱輒圜視而呼盖名雖為<lb/>
兵而實呰窳不可使之人也　明興分軍民籍而來民力農養兵兵守戍衛<lb/>
<pb n="KR2k0037_SBCK_033-50a"/>
民天下乆平衞所軍日耗而變劇正統末令府州縣招募民壮所在官率領<lb/>
操練有警調發而民復有兵正徳中計丁粮編機兵銀人歲工食七両有竒<lb/>
大縣至累千金于衞兵外復取民財而購民為兵其天下益多故財耗兵脆<lb/>
衛軍僅名額而機快徒虗名曽不獲一旅一卒之用有急輙復議募以己難<lb/>
而徴兵之令紛紛下郡縣矣嘉靖二十八年題准土著居民有能率衆報効<lb/>
招至百名以上者給官帶三百名以工者授散官則名色頭目之媒也四十<lb/>
二年令副參遊守等官自募家丁報名在官一體給粮則将官私募之囮也<lb/>
萬曆三年議准募浙兵三千人各給烏銃赴鎮以備衝鋒攻撃則南兵調北<lb/>
之漸也自是之後北孽胡則募南孽倭則募中孽㓂賊則募師旅亟動百姓<lb/>
罷敝然而募者猶踵接烏邑夫以百里之生聚而當四方之徴召日削月耗<lb/>
猶為烏邑有人乎語曰毋為戎首反受其禍盖謂烏邪　國家無大兵革二<lb/>
百餘年于兹矣烏俗之于僄黠雖其天性然哉然承平日乆耳目所漸漬謡<lb/>
<pb n="KR2k0037_SBCK_033-50b"/>
俗𬒳服率多耽於佚樂聞金鼓則心悸覩旌旗則色變試之兵不習也長老<lb/>
曰烏兵之起也則以礦㓂先是嘉靖三十七年處州不逞之徒煽訌入我南<lb/>
鄙井堙木刋民大震恐倍磊陳氏首紏義旗衷其師撃之盡殪死者以澤量<lb/>
而民因是駸駸玩兵噐於掌股之上武夫之勃興自此始已倭㓂蜂起參将<lb/>
戚継光購勦賊之首事者而陳大成等率衆應召三十九年統兵赴台防守<lb/>
四十年破倭於白沙洋俘斬以千計調徃江福援勦流㓂及攻乆屯賊巢所<lb/>
向殄滅以軍功顯而子弟多食租衣税懸金以詫閭里人益騖于戦功矣由<lb/>
此觀之𥘉兵之起也敵加于己藉以自救是謂應兵其既也賈其餘勇惟利<lb/>
見徼是謂貪兵卒之事變多故徴發日騷武勇陵遲耗蠧萌起物盛而衰固<lb/>
其變也今　上即位之二十年孽臣劉東陽以寕夏叛築壁堅守王師環而<lb/>
攻之已又决河灌之弗能下于是議者發烏兵三千人趨之兵岀之日而人<lb/>
人憂其弗反也至則蹈瑕乗間而入上功幕府所獲輜重不可勝数君子謂<lb/>
<pb n="KR2k0037_SBCK_033-51a"/>
是役也水攻不如吾甲攻之剽而疾也是歲也関白倡亂海島席捲朝鮮而<lb/>
墟其國我兵是以有遼左之役遇倭于碧蹄王師不戒敗績我兵死事者百<lb/>
餘人報至而哭泣之聲相聞閭巷于是倭勢日益猖獗與吾界鴨緑江而國<lb/>
揚聲入犯而深計者且謂戎心叵測指淮口則咽喉絶扼天津則腹臂断躪<lb/>
吳越則手足痺躡留都則根本摇而士氣乆靡营衛列屯之軍徒負尺籍名<lb/>
至不能受甲乃紛紛議募而徴師于烏則自杭省至則自吳淞至則自留都<lb/>
至則自淮揚至則自遼津至街巷之間靡然發動而一二縁事将官假借縂<lb/>
哨餌紿紈袴子弟垂槖至千金而不佐國家之急見後干戈日滋行者齎居<lb/>
者送中外騷優而相奉財賂衰耗而不贍賦稅既竭猶不足以繕粮饟大司<lb/>
農於是稍稍議罷而所遣天津兵三千人中道發囬士卒以月粮不給輙脱<lb/>
巾鼓譟頼當事者曲慰劳乃止自兵散田里農種失業衣食亡頼輙多穿窬<lb/>
拊㨗抽箕踰偹之姦户扉不寕桁楊者背項相望也無㡬何而浙直所募之<lb/>
<pb n="KR2k0037_SBCK_033-51b"/>
兵輒復竄迹而迯弗為用主者治逋迯之罪曰是前之三尺籍固在而柰何<lb/>
縱之去也則烏是問盖至是則兵與民交受其敝而後知兵之流毒逺也善<lb/>
乎司馬光之論民兵也當韓魏公柄國政欲刺陜西民為義勇司馬光力爭<lb/>
以為不可畧曰凡民生長太平不識兵革所事惟田畆力作雖日教閱獨旗<lb/>
號鮮明鉦鼓偹具可美觀而止一遇㓂敵即瓦觧星散潰敗立至自後放汰<lb/>
還農則惰㳺已乆不復肯服稼力穡如異時矣又田産空盡流落無歸強者<lb/>
為盗弱者轉死長老至今于邑長嘆此可為永戒而不可復也况今既賦歛<lb/>
民之粟帛以贍軍又復籍農民之身以為軍是一身而兼軍民之任也民之<lb/>
財力何得不屈此前事之不忘後事之鍳也夫烏今實類是覧里老之呈牒<lb/>
可悲焉呈稱念邑僻處山鄉向服禮教不諳兵務始自嘉靖三十七年勦㓕<lb/>
礦賊有聲倭㓂優浙因而召募無有寕日京省守禦烏兵居多十室九空朝<lb/>
不保暮近來京師各省冠盖相属下縣招兵官府窮于支應小民艱于供役<lb/>
<pb n="KR2k0037_SBCK_033-52a"/>
應募者皆精壮留家者盡老稚田業失種税粮何供切念普天俱属王民烏<lb/>
俗獨罹劇害懇乞憐准轉詳俯拯民困繇里老以言小東窹嘆于惮人北山<lb/>
感慨于王事烏盖兼之矣安有爲一方阽危若是而上不驚者萬曆二十二<lb/>
年知縣周士英上計于　朝已歲事竣乃爲我父老具䟽以聞曰臣聞民者<lb/>
邦國之本也兵者衛民之具也國籍兵以威而尺伍單弱則兵病欲實其兵<lb/>
而数疲民以逞則民病古者寓兵於農而民不廢耕作見以無所受其病而<lb/>
兼獲其用今者驅農爲兵而民竄入兵籍是以未盡獲其用而偏受其病臣<lb/>
竊惟浙東義烏一縣兵不得觧甲而爲民民不得息肩而無事于兵者三十<lb/>
餘年而未有如今日之甚者也臣叨任義烏兢兢職守何敢越爼而議以干<lb/>
罪戾然歷任以來伏覩徴兵之令無歲而不至荷㦸之夫無家而不出人民<lb/>
流竄而户口消耗里分兼併而粮差困賠邑有顦顇之風民多死傷之泣詢<lb/>
之父老得之道路無不痛心疾首極言兵害則臣亦安忍避一時之忌諱而<lb/>
<pb n="KR2k0037_SBCK_033-52b"/>
貽百姓無窮之禍哉夫烏邑地方百里舊俗淳龎民居樂業並未知兵自嘉<lb/>
靖間處州礦賊作劇隣壌而兵始興継以倭奴侵優練兵浙東而兵始著嗣<lb/>
後釀成厲階父不得䘏其子兄不得顧其弟妻不得有其夫歷年來散于北<lb/>
邊散于閩廣者㡬数萬衆倭平而生還者十無二三民方捄死扶傷之不暇<lb/>
而復重之以檄召之紛紛禍将安極臣𥘉到任不旬月而金陵淮揚薊鎮吳<lb/>
淞浙省等處募兵官貟踵接肩摩一時嬴粮景從之金陵者二千有竒之淮<lb/>
楊者一千有竒之吳淞者五百有竒之薊鎮者一千有竒之浙省者一千三<lb/>
百有竒又民不趋官募則趋私募疇零比耦結隊徃投者難以俻載蕞爾弹<lb/>
丸之邑生齒㡬何而比歲投募已五六千人則是空邑之子弟以赴之而閭<lb/>
里户丁何得不屈臣按　祖制洪武三年以版籍覈天下之丁甲丁二等曰<lb/>
成丁曰不成丁民始生登其名于籍曰不成丁年十六曰成丁丁成而役六<lb/>
十而免府州縣騐丁冊口多寡事虗厚薄以均適其力盖至慎重也查得烏<lb/>
<pb n="KR2k0037_SBCK_033-53a"/>
民户口自嘉靖四十二年以至隆慶五年共一萬五千五百一十丁萬曆九<lb/>
年户口僅存一萬二千九百三十丁反至虧失原額比十九年定圗報丁登<lb/>
冊充足額数而各里以人丁虗耗紛紛控告不下数百軰<hi>臣</hi>諭以申請詳豁<lb/>
民乃安定良由師旅頻仍丁壮離散年老者未行蠲除童稚者先以編役而<lb/>
迯亡逺竄者則累及里役之包賠此民之所以囂囂苦不寕也且今弊竇百<lb/>
岀奸偽多端蠧國耗民其害有五臣請得而熟数之古之凡民長大壮徤者<lb/>
皆在南畆農隙則教之以戦今一遇兵興輙奉檄坐募以尺度量民之長大<lb/>
而試其壮徤者招之為兵其所留以縁南畆者皆老弱也夫八口之家能耕<lb/>
者不過二人投募者多則力耕者少使良疇委而不開桑柘棄而不採欲令<lb/>
家豐人給不可得也害一人情唯安于土著而重去其鄉故人人自爱而知<lb/>
畏法自兵端一開而民倚邊為奸薮<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>篋者家于是逋責者家于是鉗徒者<lb/>
家于是雖有作奸犯科椎埋剽竊之軰而身扞文網輙迯之尺伍以觧免而<lb/>
<pb n="KR2k0037_SBCK_033-53b"/>
眇上法若土苴也害二兵不素定而一時號召大抵取盈于城市之㳺惰朝<lb/>
甲暮乙東騖西投䑕竊蝇营詭冐影射按籍而稽其人多不可暁者比及迯<lb/>
亡移文勾攝牽優里排莫可䆒詰未免徒耗衣装濫叨粮餉害三今之把縂<lb/>
劄付非虗名耶然上設名色以餌民而下假名色以鈎利紈袴之子謀充頭<lb/>
目餽遺如市多者百金少者不下五六十金甚至有廢産破家展轉𬒳紿而<lb/>
訐告者計民間金帛之費屑越于道路而肥募官之私槖者比比是也害四<lb/>
夫既以募民為兵則其姓名已隷于官府之籍行不得為商居不得為農而<lb/>
仰給于官勢遂不可以罷去設汰之使㱕彼退而顧其田廬之荒棄計畫無<lb/>
聊未有復能生還者也此不為溝中瘠則為<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>苻嘯耳是使民掉臂有事之<lb/>
日而㺯兵潢池者必此失業無頼之流也害五兼是五害而上猶募焉無已<lb/>
臣竊恐非直為一家一邑之憂而土崩瓦觧之形将在于此當事者豈可泄<lb/>
泄然而不為之處哉臣愚以為今之所號南兵大率浙以東人也浙東六郡<lb/>
<pb n="KR2k0037_SBCK_033-54a"/>
而婺居三之二然嘗試求之烏之民非果有投石超距材官蹶張之能也一<lb/>
旦聞召而頓足袒禓以應者則其家不聊生而藉以餬口耳他郡山巗窟穴<lb/>
之民負氣好剛忠勇而碩赴用者無䖏不有自今請奉　明㫖申禁各省衛<lb/>
所衙門勿得重以私募招誘烏民萬不得已徴兵東浙謂宜䟽請于　朝勅<lb/>
部以檄下之撫院院下之道道下之府分督所属州縣隨地召募不拘方隅<lb/>
各極簡選精銳可致仍令己募之兵年五十以上碩復為民者聽其方募而<lb/>
待用者年二十以上則收限十年而除其籍如是則方始募之日上已明示<lb/>
其聚散之權至役竣而汰之則無怨且使民心知其不出十年而復為平民<lb/>
則計必顧後不至呌呼無頼而自棄其身於邉塞民得更代而為兵兵得復<lb/>
還而為民此蘇軾募兵之議可通于今日也而要之中原之長技有不專在<lb/>
浙者<hi>臣</hi>又以為逺募之兵各湏資遣道路遼逺劳費倍多始發有征行之難<lb/>
事乆有迯亡之患今之遼薊山陜等處古稱用武之地村落百姓習於戦闘<lb/>
<pb n="KR2k0037_SBCK_033-54b"/>
識敵淺深爱護鄉里即不待驅使猶碩自偹衣粮共相保聚若令召募立可<lb/>
成軍昔成化中北虜毛里孩連㓂延綏先臣盧祥言营堡兵少而延安慶陽<lb/>
府邉民多驍勇與胡虜狎敢戦奏請點選民丁之壮者編成什伍號為土兵<lb/>
得兵五千餘人人免租六石户三丁委官訓練聴謂而延兵盛強虜遂不敢<lb/>
彎弓内向此在延綏一鎮行之已有明効若使九邊在在練習土著撫以㤙<lb/>
厚民必歡欣踴躍碩岀死力又安在其不如浙兵也夫惟土兵以漸而多則<lb/>
民兵可以漸省而無用民兵可以無用則烏兵可以息肩而歸農休飬生息<lb/>
数十年之後户口可充征賦可繕庻乎其猶有支也臣不自揣越分僣言自<lb/>
知無所迯刑然竊念漢龔遂之治渤海矣令民去刀劍而買牛犢殷然收冨<lb/>
庻之効<hi>臣</hi>今之治義烏也聴民輟鋤耰而佩刀劍囂然䘮樂生之心則豈惟<lb/>
有負　皇上今日所以課責群吏之意而尸禄苟安于旦夕使人實謂<hi>臣</hi>傳<lb/>
舎其邑而秦越其民也則<hi>臣</hi>亦無以下謝諸父老矣伏乞　皇上憐臣犬馬<lb/>
<pb n="KR2k0037_SBCK_033-55a"/>
微誠俯垂採擇勑部查議從長計䖏以拯一方之倒懸宗社幸甚生靈幸甚<lb/>
奉　聖㫖兵部知道而大司馬以時方用兵不報二十三年東征兵卒以徼<lb/>
賞鼓譟至移兵潜勦不分玉石無辜駢首就戮者数千人其慘盖不可勝言矣<lb/>
編户書　徐幹曰夫治平在庻功興庻功興在事役均事役均在民数周故<lb/>
民数者為國之本而庻事之所自岀也周禮司民掌登萬民之数自生齒以<lb/>
上皆書于版歲登下其死生三年大比以萬民之数詔司㓂司㓂獻其数于<lb/>
王王拜受之登于天府如此其重也聞之治古之世民各安其居樂其業車<lb/>
馬不疲罷于道路萬民不失命于㓂戎豪傑不著名于圗書不立功于盤盂<lb/>
七十以上上所養也十五以下上所長也十六以上上所彊也則民数之蕃<lb/>
庻滋殖豈非其累世所休養致然哉逮至漢唐叔季菑害生而兵㓙作丈夫<lb/>
從軍旅老弱轉粮饟户版之紀綱罔輯土断之條約不明富人多丁者為宦<lb/>
學釋老以免責而下户殘瘁率迯為浮人而土著益寡則其弊不在官而在<lb/>
<pb n="KR2k0037_SBCK_033-55b"/>
民長吏以增户闢税為課績而各招浮蕩析實户張虗数以邀譽諸死徙闕<lb/>
税者抑配于土著而土著益困則其弊不在民而在官自昔嘆之矣而今之<lb/>
弊則不在民不在官而在邊徼令邉與邑争民民走集如市亦極敝己記曰<lb/>
凡民自七尺属諸三官農攻農工攻噐賈攻貨時事不共是謂大㐫吾未見<lb/>
奪之以兵事而使聚者也我　國朝令民以户口自實洪武十四年始頒冊<lb/>
式於郡縣軍民人匠等户各以本業占籍男子始生登其名于籍曰不成丁<lb/>
十六曰成丁丁成而役六十而免婦女若不成丁不役十年乃大計生齒老<lb/>
㓜存亡而更籍之冊成一以觧京餘司府縣各存其一凡百差科悉由此岀<lb/>
無復前代紛更之優然洪武間民甫脱湯火而就任席按烏籍人户二萬八<lb/>
千九百七十二丁口十四萬三千九百三十三歷成弘以來休養生息户口<lb/>
固冝月積歲海乃今版籍所載户不及二萬口不滿八萬顧猶减于國𥘉時<lb/>
也然則登耗之故可知已自嘉靖兵興徴書旁午民之掲家而徃者由両畿<lb/>
<pb n="KR2k0037_SBCK_033-56a"/>
以及邊徼蔑地不有裒而聚焉不下萬指户殘于奔竄口斃于殺傷則又何<lb/>
怪乎其逾損于昔也迨萬曆二十年輪值大造各里報丁填圖而縣㝷陞遷<lb/>
未及清覈存亡虗實之数遂至里有賠累不堪者為訟諸藩司下其牒于縣<lb/>
于是二十三年知縣周士英覆加詳審除虗加無米丁三百五十四丁増有<lb/>
米丁四十八丁通共實在人丁一萬四千六百五十二丁盖㨿丁産為宗所<lb/>
豁除者多羸弱下户迯亡物故之流而量于有粮人户酌𥙷増数丁以𥙷其<lb/>
闕是亦割此益彼𥙷偏救弊之權然因是而深嘆槩縣之弊大都患在不均<lb/>
夫寛狹磽腴不同鄉而同役貧富有無不同貲而同征奔亡僑徙不同隷強<lb/>
弱衆寡不同殖而同派丁多家給者以衆輸加輕丁少家䆧者以力單加重<lb/>
又版籍漫漶里胥夤縁為奸多巧避失實豪右售賕轉相蔽匿貧弱抑勒輙<lb/>
報科差而里之豪有力者藉口差徭名目即又更賦諸十甲十甲多單下户<lb/>
昜虐使徃徃陽浮科歛之所出有倍于所徴者強者吞食饕餮弱者椎肌剥<lb/>
<pb n="KR2k0037_SBCK_033-56b"/>
髓相推于迯亡死徙而民益慼然則長民者将任其若存若亡而不爲之籍<lb/>
邪則非國家之制也将一一計而籍之而増闢户税邪則又非生民之道也<lb/>
計莫若與時推移每及攅造之年視耗損益均劑之而倣丘文荘丁田相配<lb/>
之法以田一頃配人一丁當一夫差役田爲母人爲子子隨母而益損所籍<lb/>
即豪有力数溢于額輙裒之口即羸弱下户額不及数仍减算即户歲滋足<lb/>
成賦不責其羡即未浮則例槩攤减不爲加科常使民寡征求之優而優其<lb/>
力國有民人之實而無其名是謂不齊中之齊而公私両便之術或不岀此<lb/>
若必料民数而盡籍之冊将户未必増而民先告厲孰與夫聽民自便之爲<lb/>
得也後之籍民者母寕使人謂令令寔生我而謂令浚我以生乎<lb/>
田賦書　我國家稽古定制即田而税其每歲取民者有夏税有秋粮有塩<lb/>
米有額辦有坐辦有銀力差自軍國重需及職員供餽一縷一粒悉財度畫<lb/>
一著爲令是時干戈甫定列屯聚食者奚翅千萬而免租之詔無歲無之其<lb/>
<pb n="KR2k0037_SBCK_033-57a"/>
為民惠澤至渥也歷二百禩于兹財賦灌輸天下度田非益寡而租税非日<lb/>
减也長吏引錣持籌邑有若干歩畆之数矣而國計廪廩憂不足于上民墾<lb/>
田發草善治之則畆数盆而食不能人二鬴者猶衆也則患生于上溢而下<lb/>
漏溢則物力必屈物力屈則民貧民貧則奸邪生而扞文罔迯國税之私紛<lb/>
紛起矣烏廣輪方百四十里畸提封萬頃居民臚列而棊置大都墾田什居<lb/>
伍山澤園陵薮牧什居三陸地墝埆什居三野多坡坂土雜沙石不皆可田<lb/>
而又数苦旱暵望歲于天者多失天之權則人地之權亡非他有技巧能以<lb/>
博糈摶生也嘗考國𥘉官民田土八千七百四十一頃夏稅麥二千一百一<lb/>
十七石有竒秋粮二萬二千五百七十五石五斗有竒宣成以後减料米一<lb/>
千三百七十七石隆慶二年裁定夏税仍舊額秋粮二萬一千二百石八斗<lb/>
有竒其賦法夏税石徴銀二錢五分秋粮官米石徴銀二錢五分有竒民米<lb/>
本折色石徴銀或五錢七錢有竒縂之税粮每歲共徴銀一萬二千四百一<lb/>
<pb n="KR2k0037_SBCK_033-57b"/>
十四両五錢有竒田三等曰官田曰僧田曰民田官田有抄没學院義庄諸<lb/>
名目賦最重而免其差僧田属之寺觀半占于民而賦稍重餘盡為民田而<lb/>
等賦各以其地宜為差具如期徴輸𥘉夏税秋粮之入區設粮長收觧己豪<lb/>
右力能為細民輕重得陽浮科歛之輾轉為貿易乆之課不上而蕩者将國<lb/>
税為淫浪事覺至貿田宅質妻子累親戚倍償隕身滅世于是編里甲為差<lb/>
次分上中下三等從公僉充以均其力又其後諸名里甲值役者公私費鉅<lb/>
不訾給不能一二而共者十百中人之家大率破而　歷朝釐正更創則十<lb/>
叚錦一條鞭之法行而民咸稱便矣夫十叚錦之行也自嘉靖四十四年始<lb/>
也其法每年算該銀力差各若干縂計拾甲之田派為定則如一甲有餘則<lb/>
留一二甲用不足即提二甲𥙷之十年輪次編僉而徭役觧費于是乎給其<lb/>
極也多為市獨所攬收至觧户有分毫不沾惠者而差觧亦病一條鞭之行<lb/>
行也自隆慶四年始也其法通計每歲夏税秋粮存留起運額若干里甲銀<lb/>
<pb n="KR2k0037_SBCK_033-58a"/>
力徭差諸費額若干照数編派開載各户由帖立限徴收其徃年編某為某<lb/>
役其為户頭貼户者盡行查革若起運完輸若諸役錢皆官府自支撥勢不<lb/>
得復取贏于民固便然議者猶以為旦旦而號之農氓無終歲之樂户户而<lb/>
比之縣官有𫾣朴之煩甚至事有不得己或借私以𥙷公勢有不容緩或移<lb/>
甲以紓乙其弊曷可勝数也雖然齊民狃于所習中士溺于所聞自條鞭行<lb/>
而見年里役紏其不率該催促其輸逓年分其辦細户上其供上下相安盖<lb/>
己一成不可變矣吾獨怪夫法乆民玩奸偽萌起一切欺罔以負國課者比<lb/>
比是也方法武十九年　上念民貧富不均而賦税多不以實自占徃徃以<lb/>
田飛<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>詭寄昏頼推那遣國子生臨縣将各鄉田土一一經量編畫魚鱗圗<lb/>
以記之自後歲乆冊漸漫漶至亡失不可問而田得買賣粮得過都圖推收<lb/>
虗偽弊叢如蝟告訐日滋至嘉靖間而極萬曆𥘉我皇上用輔臣議行丈<lb/>
量法大均天下之田于是知縣范儁履畆清丈以等則既多而里胥得上下<lb/>
<pb n="KR2k0037_SBCK_033-58b"/>
其手莫可方物乃統縣之田分為八鄉以一法槩量之稍别科則民田重者<lb/>
畆不及四升而輕者纔三升有竒是時法嚴令具人習歩算而賦均民間虗<lb/>
粮賠累之弊盡汰獨其髙田與水田同則如同明等鄉𬒳害猶寡永祈二鄉<lb/>
髙居八九水才十一而以﨑嶇嶢崅之田輸陸海沃野之賦有罄田之出而<lb/>
終歲不足餬口者則民且欲脱屣去之矣又國家諸料價及兵費皆以田派<lb/>
計租之入大約半税于官額外之征歲倍諸不暇論即如加派田畆𥘉每畆<lb/>
税三分之一計増兵餉三千両有竒及倭平而此賦不為蠲除著為定額萬<lb/>
曆二十年有島夷之亂復募兵防守而披戈占籍之徒率皆衣食縣官莫能<lb/>
給則又復議派兵餉田地山每畆加銀一厘五毫己二十一年每畆又加一<lb/>
厘五毫通算縂加三厘共増兵餉銀二千五百四十七両有竒沿至二十四<lb/>
年奉　撫院劉汰冗兵减除餉銀六百八十五両六錢有竒然縂之自嘉靖<lb/>
至今餉銀猶派徴四千八百六十二両七錢有竒而民困未盡甦也夫数口<lb/>
<pb n="KR2k0037_SBCK_033-59a"/>
之家一人蹠耒而耕不過十畆中田之獲卒歲之收不過四石妻子老弱仰<lb/>
而食之時有潦旱灾害之患而徴賦兵革之煩費頻歲無休時故冨者鮮什<lb/>
百人之生而貧者多不𢋫本之事迯絶棄業者徃徃而是而里魁夙猾舞文<lb/>
作奸窟穴蟊食其中至不可殫詰諸如故老所傳魚鱗圖及賦役冊業已化<lb/>
為烏有而姦利萬状有巧曆所不能得而况其凡乎試舉其積弊言之有田<lb/>
之家患苦賦重賄㗖奸書将米粮歲<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>合勺于百户之内積合勺成升積升<lb/>
成斗積斗成石漸以消豁而𬒳<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>者竟莫知所從來而歲為之賠償名曰飛<lb/>
<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>又患田併户則米多米多則差役益重則分析其田或詭之親隣或詭之<lb/>
佃僕又或為之寄庄而彼此規避以倖脱重役名曰花詭又家自為户粮差<lb/>
業該承領而故以其米留掛于娘户常祠藉口衆共不落户眼終歲昏頼名<lb/>
曰虗懸又有地無立錐而户留虗米者有田連阡陌而籍無擔石者有留賣<lb/>
户不過割及過割一二而代為包納者有過割不歸本户有推無收有縂無<lb/>
<pb n="KR2k0037_SBCK_033-59b"/>
撒而影射脱漏者在冊為𥿄上之桑在户皆空中之影以致派粮編差無所<lb/>
歸着豪猾欺隱貧弱賠貱而民愈益窮户口消耗迯亡多有黠者籍逋迯為<lb/>
推委而粮愈益虗自非綜核清查一大振刷之則又何以毖其後哉故嘗為<lb/>
之説曰今之官不勝其煩而民不勝其優者則畆数之混淆不為清也冊籍<lb/>
之脱畧不為覈也推收之棼亂不為禁也王制十年一大造令開載事産厚<lb/>
薄按籍科征而輓近直循故事以虗文應耳即所為號實徴亦大率襲祖名<lb/>
甚且聯二姓以朋充耳而民間田粮又歲歲收除迄無定轍以致冊籍紛更<lb/>
里胥因之恣奸飛<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>増减信意岀入若繭絲牛毛莫得而窮竟其端緒有自<lb/>
來矣昔丘文荘著論欲令縣冊詳于司府如諸司職掌所載凡各田土必湏<lb/>
開具各户若干及條叚四至俾官民有所稽考質證不至混而無别今莫若<lb/>
倣而行之督令里書查算都啚事産各歸子户偹造的名登之徴冊先将田<lb/>
地山塘每畆該米該麥該銀該徭科則先列于首以縣額而至鄉額都額啚<lb/>
<pb n="KR2k0037_SBCK_033-60a"/>
額甲額俱明註丁田銀米優免實徴数目序列于次至于花户逐名之下則<lb/>
詳開田若干地若干山若干該徴米若干銀若干附列于後圗歛而縂于都<lb/>
都縂而會于鄉鄉㑹而完于縣務期縂撒相符不得合勺舛謬每冊造二副<lb/>
印鈐一存縣一發該啚各甲收執照数徴輸然里胥必且以爲花户滋多收<lb/>
除不一而有託煩優爲口舌者余謂當冊成之日仍冝酌定五年一次推收<lb/>
著定爲例其每歲田有買賣或價已杜絶令賣契之外另書推米付約一𥿄<lb/>
赴官税印收照以杜復詐錢粮即令得業人禀白代納直至輪年方許推收<lb/>
有故違者書役坐賍䆒罪自後每年照額科徴以省臨期查筭如是則以一<lb/>
畨之會造而貽累年之便利何惮而不爲此夫畆数辨則人有定輸矣花户<lb/>
詳則粮無昏頼矣推收定則籍無竄奸矣縱弊竇未必能悉除而由此以漸<lb/>
推之奸状可窮而竟也嗚呼樹木者夏其蠧壅苗者除其蟊牧民者不可不<lb/>
熟察此論也<lb/>
<pb n="KR2k0037_SBCK_033-60b"/>
婺星所舎辯　封域分星妖祥之説見于保章氏乆矣然而謂婺郡為婺星<lb/>
所舎者其説則甚長不可以不辯竊攷里經周天五十一萬三千六百八十<lb/>
七里六十八歩一尺八寸二分此天之圍数也夫圍数三則徑一實得十六<lb/>
萬二千七百八十八里六十一歩四尺七寸二分此天之徑数也至于二十<lb/>
八宿度数每一度計一千四百六里二十四歩六寸四分有竒則凡三百六<lb/>
十五度四分度之一正合周天之数明矣若以周天之数限于十六餘萬里<lb/>
之内自昔帝王而下闢地之最廣者無如秦始皇漢武帝唐太宗計其四封<lb/>
之境亦不過二萬餘里此外為里者猶十四有餘萬今星家論著星宿所入<lb/>
度数止以角亢氐為鄭分一曰韓房心為宋分尾箕為燕分斗為吳分牛女<lb/>
為越分虗危為齊分室壁為衛分奎婁為魯分胃昴畢為趙分觜參為魏分<lb/>
井鬼為秦分栁星張為周分翼軫為楚分若以地域二萬里計之不過得星<lb/>
之一十五度耳而乃以三百六十五度盡入于二萬里之内其理果何謂乎<lb/>
<pb n="KR2k0037_SBCK_033-61a"/>
此外十四餘萬里或大海或廣漠四夷及百蠻在其間者星宿或無所隷屬<lb/>
焉此其可疑者一也又况尾箕為東方之宿而乃主北方之燕危虗為北方<lb/>
之宿而乃主東方之齊奎婁在西而東主魯井鬼在南而西主秦畢昴正西<lb/>
而北主乎趙角亢正東而中主乎鄭以至吳越居東南乃属北方斗牛女之<lb/>
分宋與衞隣乃属東方房心之分周在河陽既以為南方七星張之次而班<lb/>
固復以子為周趙在河北既以為西方昴畢之次而班固復以寅為趙則東<lb/>
西南北互易其位靡有定㨿是星之與各自異方矣此其可疑者二也又如<lb/>
北斗之度居乎天中猶可謂主乎九州若夫五車九坎皆在牽牛之南偏居<lb/>
一方而亦分主列國何耶此其可疑者三也至論其躔次之䟽宻地壌之廣<lb/>
狹則又有疑焉宋衞之與燕踰越甚逺而房心尾箕實連而為次魯衞與趙<lb/>
疆理不入而奎娄昴畢實貫而為列自斗牛以至室壁皆北方之宿也而南<lb/>
起二廣東亘江浙過宋魯而北終于齊衛則自呉越而至齊至衛皆連乎是<lb/>
<pb n="KR2k0037_SBCK_033-61b"/>
七宿者也夫尾箕乃幽燕之分而斗牛二宿承之閩廣幽燕呉越相望判乎<lb/>
其不相入矣自井鬼以訖翼軫皆南方之宿也而西起秦雍南帶四川又北<lb/>
析入于三河成周而南始入于楚帶乎衡湘則自秦雍而至楚至衡湘皆連<lb/>
乎是七宿者也角亢乃鄭之分與楚為隣翼軫而下角亢連之秦雍荊衡里<lb/>
道絶逺杳乎其不相比矣星甚相邇其地絶相逺其故何耶此其可疑者四<lb/>
也而又于南則分野太䟽于北則分野太宻宋鄭二國同在豫州之東為里<lb/>
㡬何而乃當夫角亢氐房心之五星魯衛二國宻比乎兖徐之間所封尚狹<lb/>
而乃當夫室壁奎婁之四次周遷洛陽其地尤𥚹而分秦與楚之外亦獨占<lb/>
夫栁里張之三次北之分野可謂太宻矣斗牛女止三宿耳而南起二廣東<lb/>
抵福建二浙北至江南兩淮逺㨿江南之九路井鬼二宿耳而北起于秦南<lb/>
及四川以至于瀘南溪洞雲南大理諸國奄及西南之二方南之分野可謂<lb/>
太踈矣或踈或宻所隷不等其又何耶此其可疑者五也或者求其説而不<lb/>
<pb n="KR2k0037_SBCK_033-62a"/>
可得則曰其國始封之日推歲星所在而言謂如歲星在斗牛而吳越始封<lb/>
而斗牛属吳越自以謂得其説矣而不知太史公天官書謂木火金水土各<lb/>
以其舎命國則不但獨指歲星而已也雖然二者之義䝉則于斯皆謂未然<lb/>
何者姑以婺女一星攷之星經云兹星明則天下豊女功儲大國充富夫二<lb/>
十八宿隨天運轉靡一息之或停輝光所燭下及萬方何有乎分野之局婺<lb/>
星凡十一度計一萬五千四百七十里豈但臨乎婺郡而已此星一明豐及<lb/>
天下其照臨之逺且大槩可想矣竊以謂天道流行其大無外其小無内𥘉<lb/>
何有于限界星天星也亦何限哉大抵宇宙間萬象異形而同體三才異位<lb/>
而同神盖自有交相感應之理此其機括之所係淵乎至哉嘗攷左民所載<lb/>
髙辛遷閼伯于商丘主辰故辰為商星遷實沈于大夏主參故參為晋星夫<lb/>
商丘豈必上當辰大夏豈必上當參唯人既主是星而為之祀則是星之休<lb/>
咎亦隨其地而應焉杜預註謂主辰主參為主祀是也能知乎此則䝉所謂<lb/>
<pb n="KR2k0037_SBCK_033-62b"/>
前之五疑者有不待辯而自明矣是以胡人共主于昴宿則昴亦應之其餘<lb/>
蠻夷諸國亦必于星宿各有所主特中華不得而盡聞耳然後知分野之說<lb/>
即星之所應言之則可以地驗之則不可此杜元凱主祀之言實爲古今確<lb/>
論雖聖智莫可易也䝉近爲寳婺觀作重建記謂郡因所主字而祀之非有<lb/>
局于分野既不誤于歲星所封亦不拘泥于五里所舎命國之論實有合于<lb/>
元凱主祀所註足以釋千古之疑而舉天下莫能破焉明道先生謂天地間<lb/>
只有一箇感與應而己更有甚事伊川先生謂感通之理知道者黙而觀之<lb/>
是雖槩爲事物而言然主祀之義亦可驗于此矣蒙庸取是而爲之辯金華<lb/>
鄭宗疆題<lb/>
<pb n="KR2k0037_SBCK_033-63a"/>
<pb n="KR2k0037_SBCK_033-64a"/>
金華縣志王禕記元至正十年肅政亷訪使董守慤均役之法　下令<lb/>
使民有田者各以状自陳所有之田㡬何復俾各都之役於官者曰里正<lb/>
曰主首者與練習田事之人履畆而覈其得業之人為誰又稽故所藏籍<lb/>
以質其是否三者克合乃定著為籍其以田之啚相次而䟽其號名畆税<lb/>
粮之数與得業之人於下者曰流水亦曰魚鱗以人之姓相類而著其粮<lb/>
之数於後者曰類姓以税粮之数相比而分多寡為後先者曰鼠尾每籍<lb/>
於部者三一上於亷訪司一上總管府一留本縣為籍既定然後按籍而<lb/>
賦役其法即每都之田而計各户税粮之所在役即隨之而受役之田恒<lb/>
不岀其都第以田多之最者為里正次焉者為主首而主首有正有副正<lb/>
者在官副者則相助徴督税粮焉其田多者兼受他都之役而不可辭少<lb/>
<pb n="KR2k0037_SBCK_033-64b"/>
者稱其所助而無倖免高下平正較若畫一蘇伯衡記洪武四年郡倅<lb/>
王綱量田之法　令都擇一人焉為量長保擇一人焉為里長都以五十<lb/>
歩為率築堠一焉表其都之界保以三十歩為率築堠一焉表其保之界<lb/>
田以區為率樹木表一焉書其甲乙之次樹禇表一焉書其多寡之数自<lb/>
占書於表而樹之田間擇吏之清強者分董其役　金華土田自洪武四<lb/>
年勘量後至弘治十八年上司復委本府推官葉相重行檢踏開除新増<lb/>
一一明白重造流水籍册見存本府庫房其各都啚都長甲長俱各收執<lb/>
一本凢有争訟易於查考近因歲乆損失及有盗換隱匿之弊冝於歲終<lb/>
拘集點視庻獲乆存亦清訟禁奸之要務也<lb/>
軍匠　國𥘉軍役多取於歸附役充之衆其後又多以罪謫發本縣各都<lb/>
<pb n="KR2k0037_SBCK_033-65a"/>
啚軍户見在共二百三十户俱有籍册可查其清理之法有因迯故而觧<lb/>
𥙷者有户無壮丁而以㓜丁紀録者有原迯不在而挨觧者有在營有丁<lb/>
而觧查者有丁盡户絶者有挨無名籍者有改調别衞而誤勾者有同名<lb/>
同姓而冐勾者有分析在前而充軍在後充軍在前分析在後者有以義<lb/>
男女婿而冐替者每年本縣拘各里里老清審具結造冊送府本府又行<lb/>
清審造冊送清軍御史及布按二司查照其應觧者本縣就僉里長押觧<lb/>
取具批廽附卷　凡工匠之役于京師有輪班者有存留者又有機籍而<lb/>
執役於府之織染局者其事不一輪班以各色人匠編成班次輪次上工<lb/>
以一季為限工滿放囬週而復始有五年一班者有四年一班者有三年<lb/>
一班者有二年一班者亦有一年一班者今則皆以四年而一班其或造<lb/>
<pb n="KR2k0037_SBCK_033-65b"/>
作数多則撮其工焉諸匠皆免本户差役二丁若單丁重役者减其役老<lb/>
疾無丁者免其身其存留在京各色人匠則廩食于官每月上工一旬而<lb/>
以二旬為歇役其隷于織染局者則拘役在官逓年織造叚疋以供用焉<lb/>
後因存留者或有迯故而輪班者又或失班乃　命清軍御史及各司府<lb/>
州縣清軍官員清理觧部而造册以繳報近年又有納價准工之例則在<lb/>
乎清理者之審其宜焉<lb/>
<pb n="KR2k0037_SBCK_033-66a"/>
永康縣志<lb/>
役之别有坊里長有糧長有均徭有驛傳有<lb/>
民壮本非役而人以役視之者有老人<lb/>
坊里長在周為鄕遂之職初不以為役也漢承<lb/>
秦置亭長或送徒或畜馬皆得使焉則漸近扵<lb/>
役矣唐及宋𥘉皆置里正南渡後為保正長按<lb/>
唐書睿宗時御史韓琬言徃者里正每一員缺<lb/>
充者輒數十人近年差人以充猶致亡逸其卒儕<lb/>
扵役而人畏其難則唐中葉以後事也宋𥘉為差<lb/>
役熈寧為顧役元祐復為差役崇寧又為顧役<lb/>
其後民間之好義者憫役之難又相率為義役終<lb/>
<pb n="KR2k0037_SBCK_033-66b"/>
宋之世公争扵朝私講扵野以為一大議論而斯民<lb/>
之畏役者其困卒莫之少紓也天既以為役矣乃<lb/>
無籍定不易之次但隨時差充則勞逸踈數將有<lb/>
倍蓰不齊者民　得無偏困乎顧役聚衆人之財<lb/>
以募一縣之役若可無偏困之累然徒得浮浪之人<lb/>
充之古人所以制鄉遂之意蓋蕩然無復存矣至扵<lb/>
義役民則義矣将何以處司役者乎元以五十户為<lb/>
一社置社長一人鄕置里正一人主首一人嘗觀黄文獻<lb/>
公所撰義役記其制亦猶夫宋而已　今制每年里<lb/>
役其長一人籍定其次十年而徧其役期之先後無<lb/>
<pb n="KR2k0037_SBCK_033-67a"/>
得而私焉驗其丁糧之多寡以為任役之輕重其役<lb/>
費之予奪無得而私焉其籍每十年役徧一更造<lb/>
人有生亾則登下之田有賣買則推割之其長不任<lb/>
役則選同甲与比甲之次了糧足任者代之户有逃<lb/>
絶必𥙷其數此法行而差役顧役義役諸紛紜之<lb/>
議皆可以無講矣但其役之設也本以承勾攝督催<lb/>
徴而己後乃凡百科斂皆在焉嘉靖四十五年侍御<lb/>
龎公尚鵬按浙加惠里甲振刷夙弊凡公用支應<lb/>
夫馬等項俱酌定其數一例編銀徴之扵民而用<lb/>
之扵官<lb/>
糧長即漢之嗇夫与宋之户長也　今制每區設正<lb/>
<pb n="KR2k0037_SBCK_033-67b"/>
糧長一人副二人每區歲輪一人赴　京關給勘合親聴<lb/>
　敕諭歸乃下鄕催辦税糧冤納填寫勘合送縣<lb/>
奏繳北京既建仍歲降勘合南京户部關繳如𥘉盖<lb/>
責慎之意具重如此歲乆消乏有司乃㩲令衆户朋<lb/>
充今且有十人而朋其一者矣近乃舉而革之革之誠<lb/>
是也如　高望帝之約束何有志扵奉國恤民者尚<lb/>
無廢畫一哉<lb/>
均徭自糧里正役之外凡諸執役于官者通曰均傜<lb/>
即周禮所謂服公事者是也均徭非役名乃所以<lb/>
制役之意蓋自昔之議役者其制莫善扵此矣按<lb/>
宋史其役有衛前即今之解户庫斗有承符手力<lb/>
<pb n="KR2k0037_SBCK_033-68a"/>
散從　即今之皁隷弓兵舊志熈寧顧役歲収免<lb/>
役錢九千八百貫有零非盡為役費也祿官更備<lb/>
水旱皆取足扵寛剰錢之數故其取之多如是諸賢<lb/>
所以亟爭之也无之役有祗候禁子有弓兵有站天<lb/>
有鋪兵与今制亦略相岀入其所以為役之法莫得<lb/>
而詳　今制凡雜役皆點差而以上中下三等定其<lb/>
輕重蓋有司得隨事專制非若里甲有一定之役次<lb/>
是以放富差貧那移作弊之戒扵律令每丁寧馬<lb/>
弘冶元年始定均徭之制其制照里甲定籍年役一<lb/>
甲以五羊与里甲互役總驗一縣之丁糧配諸當役<lb/>
之數通融而審編之凡役期之先後役直之輕重<lb/>
<pb n="KR2k0037_SBCK_033-68b"/>
有司者皆莫得而高下焉此誠所謂均徭者矣且<lb/>
兼宋人差顧顧法分為銀力二差銀差者徴銀入<lb/>
官以充顧直而免其役即熈寧免役法也力差但<lb/>
凖銀以定差而不徴銀聴其身自執役或倩人代役<lb/>
即元祐差役法也其參酌事理曲盡人情又如此<lb/>
近或有非役而因事徴銀者亦附焉豈有取扵宋人<lb/>
寛剰錢之類歟<lb/>
驛傳即元之站夫也自漢以來驛傳之馬皆官置<lb/>
之站夫之名始見扵元蓋泪此遂為民役矣　國𥘉<lb/>
驛站之役皆點充所謂了僉也其後漸乏通驗田<lb/>
糧朋𥙷之所謂糧僉也縣額遠方馬七疋本縣華<lb/>
<pb n="KR2k0037_SBCK_033-69a"/>
溪驛馬五疋騾三頭驢五頭逓運天三十五名諸<lb/>
役之中其最重難無如遠方馬頭者矣扵是議者<lb/>
定為免役徴銀之例而患始除近又通計一縣民糧<lb/>
之數配以所須馬價等銀計米徴之崴隨稅糧徴<lb/>
完解府以候遠近諸驛之關領者給焉<lb/>
民壯　古者鄕遂之民居則為農出則為兵農<lb/>
雖兼兵之役而未嘗别出養兵之費亦庶幾乎勞<lb/>
而不費者也後世為兵者既列屯坐食資農以為<lb/>
養及兵之不足又集農以充兵之役馬亦異乎古矣<lb/>
宋河北有弓箭手陜西有義勇或給田以募之或<lb/>
免役以集之猖未户使之為兵也自熈寜中王安而<lb/>
<pb n="KR2k0037_SBCK_033-69b"/>
創行保甲之法而民始有户兵之累民壮之役亦頗<lb/>
類此洪武𥘉立民兵萬户府簡民間武勇之人編<lb/>
成隊伍以時操練用以征戰事平還復為民此民<lb/>
壯之權輿也然其所立止要害須兵之處所簡亦<lb/>
止武勇任兵之人而己曷嘗通行郡邑户使之為兵<lb/>
哉太平之後旋己罷矣正統十四年今各處招募<lb/>
民壯就令本地官司率領操練遇警調用事定仍<lb/>
復為民民壮之名始于此其費視税糧居其什一後<lb/>
乃老羸殘疾皆竄名以苟衣食不過以充候人之役<lb/>
而己<lb/>
老人即漢之三老掌教化者也洪武中令天下州縣<lb/>
<pb n="KR2k0037_SBCK_033-70a"/>
里設老人一名以耆年有徳者充　置甲明亭頒<lb/>
教民榜凡民間細事俱聴直亭老人會衆剖㫁<lb/>
有不服者乃經有司其赴京奏事稱㫖者即授以<lb/>
官任亦重矣後因所任非人有司㮣輕遇之扵是<lb/>
耆年有徳者多避不肯為而其樂為而不辭者舉<lb/>
皆人役也是豈太祖設立老人以助宣教化之𥘉<lb/>
意哉<lb/>
風俗　邑之弊俗所亟宜更者有八曰淹女曰火葬<lb/>
前已㒷之曰徤訟民間少失意則訟訟則務求勝<lb/>
既問無冤矣不勝必畨訟之所爭之端甚微而枝蔓<lb/>
相牽為訟者累十數事不止每赴訴會城人持數<lb/>
<pb n="KR2k0037_SBCK_033-70b"/>
詞于廵院則曰豪强于鹽院則曰興販于戎院則曰<lb/>
埋没于藩司則曰侵欺于臬司則曰人命强盗于水<lb/>
利道則曰汙塞隨所在徧投之唯覬唯埋即涉虚<lb/>
坐誣不恤而𬒳訟者且破家矣曰起滅民之隂鷙而<lb/>
黠者上不能通經學不不肯安田畆以其聰明試于<lb/>
刀筆揑輕為重飾無為有一被籠絡牢不可出凡<lb/>
徤訟者之為害皆此軰尸之也人有指斥其悪者<lb/>
則以他詞中之即有司且有拘制上下莫之誰何者矣<lb/>
曰扛封中城中歇保户与訟家為地者每偏相佐佑曲<lb/>
為陳禀以亂是非或伺而遮之俾其情不獲上達稍<lb/>
与抗則結衆敺辱之使負屈而去故人家有訟必重<lb/>
<pb n="KR2k0037_SBCK_033-71a"/>
賄歇保之桀黠者以為羽翼蓋未至于庭而所費<lb/>
固已不貲此貧弱所以重受困也曰攬納浮浪無<lb/>
籍之人代當糧里而包収之營點収頭而侵尅之求<lb/>
田問舎娶婦嫁女或以耗諸聲妓之娯罔顧後患一<lb/>
遇追併多方詭避及發覺則諸宗族親戚鄰里<lb/>
及素所拂意之人令其陪償或牽連數十人又弗克<lb/>
完則有司官吏或併受課殿之罰公私蓋　病焉<lb/>
曰聚集民徤而不知法者遇有爭競輒逞兇聚衆<lb/>
多或百人少亦不下十數人鳴鑼持杖交相撃鬪不惟<lb/>
大獄縁之而起而習亂之風不可長也曰投兵自海<lb/>
壖告警金華之民夤緣募兵僥倖為把總者徃<lb/>
<pb n="KR2k0037_SBCK_033-71b"/>
徃富累萬金貴登高品𥘉無汗馬之勞胃膺勝<lb/>
敵之賞以致力田之民賣牛犢鑄刀劒以應招募者<lb/>
所在成群始自義烏連及東陽今且浸滛而至于<lb/>
永康矣以今則坐失耕稼之夫以後則釀威盗刼<lb/>
之患其為害不淺也隂符經曰火生扵不禍發必<lb/>
尅奸生于國時至必潰易曰渙其羣元吉此正識<lb/>
微虜遠之君子所當渙之以元吉之治勿使其時至<lb/>
而潰者也塞涓涓以杜江河之流伐毫釐以省斧<lb/>
柯之用其在于茲乎然捄弊之術豈有他哉照之以<lb/>
明㫁之以公操之以信果如當其罪必懲罔宥則<lb/>
一舉而民志定民俗變矣<lb/>
<pb n="KR2k0037_SBCK_033-72a"/>
<pb n="KR2k0037_SBCK_033-73a"/>
<pb n="KR2k0037_SBCK_033-74a"/>
寕海縣志　宋胡融曰寕海水利講之舊矣然皆不得其要領冐爾為之<lb/>
卒無成績且如官荘大嶴竹口梅林九頃田疇開闢雖號出榖䖏畎澮溝<lb/>
洫與夫河渠無可倚頼周世宗顯德中祖令孝孫元祐中本路羅提刑適<lb/>
非不究心于此未踰年歲㝷皆廢壊故吾鄉之田凡在路北者凶歲多豐<lb/>
歲少大抵河渠之利獨便于蘇湖杭越何則土平水緩勢不湍激故也吾<lb/>
邑界両山之中春夏溪流暴漲奔放衝突聲如雷霆小小堰埭一掃而盡<lb/>
豈容瀦蓄故嘗為之説上䇿莫如作陂下䇿莫如浚池相視吾邑土踈而<lb/>
多沙石山峻而不鉗鏁無逶迤澷泉沮洳大澤可以作陂上䇿之説不可<lb/>
行矣不得已則有下䇿耳合以十畆為率問其田凡屬㡬主裒其錢買田<lb/>
一畆浚而為池遇旱則共以灌溉一應人户有田在髙仰者一依此例推<lb/>
而行之如此則吾邑之地皆成良田矣雖曰下䇿猶愈于束手而無䇿<lb/>
<pb n="KR2k0037_SBCK_033-74b"/>
者乎<lb/>
<pb n="KR2k0037_SBCK_033-75a"/>
永嘉縣志塩課　永嘉塲在二都東隣大海其鄉一都至五都　國𥘉以<lb/>
瀕海故盡占籍為竈竈户一千四百正丁一千九百九十每大丁一貼辦<lb/>
小丁五額辦塩六千七百四十五引三百三十五斤二両五錢歲支工本<lb/>
鈔一千三百四十九錠八百三十文每竈分與沙壇一畆仍官給鐡鍋牢<lb/>
盤一口及山蕩採樵以資耕煎區分二十四團總催八十名分立八扇每<lb/>
扇歲一人徴收課塩貯之倉塲候商人執引以次照支謂之常股後因邉<lb/>
儲急用召商中納越次支給謂之存積成化間御史林誠以倉塩多耗䟽<lb/>
令沿海竈塩並輸半價始分折本二色其折色塩三千一百五十三引三<lb/>
十一斤該銀一千二百六十一両二錢三分一厘輸運司觧京本色塩三<lb/>
千五百九十二引三百斤十五両二錢内存積四分常股六分後因商人<lb/>
支給不時而倉厫所積復有浥漏耗損之患官府必責其取盌總催徃徃<lb/>
<pb n="KR2k0037_SBCK_033-75b"/>
破産以償不勝困累弘治間侍郎彭韶亷知其弊奏并徴折色計銀一千<lb/>
四百一十五両三分觧納運司給商任其到塲買塩聽掣商竈一時稱便<lb/>
嗣後塩法漸壊優恤罔加　國𥘉所給工本米繼易以鈔及鈔法不行工<lb/>
本遂廢而又身<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>二役縣有里長塲有總催縣有甲首塲有五長縣有收<lb/>
頭塲有觧户縣有支應塲有直日竈之與民苦樂居然可見為有司者顧<lb/>
以竈得塩利每困苦之凡雜辦徴輸悉與民埒且商人到塲買塩貧竈率<lb/>
先貸其銀而商人乗之以射利数月之間必取倍稱之息每塩一引視常<lb/>
價僅得半之用是日苦窘急迯亡数多而額不可減正徳間當道議将竈<lb/>
户田每五十畆准一小丁以足原額之数庻㡬得通變之宜然舊額沙壇<lb/>
外有沙城攔護節年風潮衝搨沙壇半入于海耕辦寡資益不堪命邑人<lb/>
封通政王鉦深用憫惻嘉靖十三年間具奏乞照各塲水鄉例将舊徴折<lb/>
<pb n="KR2k0037_SBCK_033-76a"/>
色塩課敷之通縣并請修築沙城事下廵塩御史楊春芳行知縣周珫㑹<lb/>
議奉按驗将折色塩銀派通縣照田辦納竈困稍蘇至嘉靖二十七年廵<lb/>
塩御史鄢懋卿因諸生張坅馮瀚等言乃就沙城舊址築以石堤保存餘<lb/>
沙分給各竈每下所得視舊額不啻减半云<lb/>
<pb n="KR2k0037_SBCK_033-76b"/>
<pb n="KR2k0037_SBCK_033-76b"/>
永嘉縣志　先是浙東設總督一員金盤名色把總一員嘉靖三十五年始改<lb/>
設參将駐劄盤石衛復設欽依金盤把總專管水関統領兵船駐劄瑞安隆慶<lb/>
年間移駐寕村所其南北要隘如黄華蒲歧石馬梅頭飛雲鎮下門等䖏俱設<lb/>
名色把總帶領水陸官兵畫地防汛每總不分水陸俱設兵五百名以募兵兼<lb/>
衞所選軍充之　黄華関飛雲関江口関鎮下関各設總哨官一員哨官一員<lb/>
黄華関屬樂清縣地方原係水寨派盤石衛官軍防守嘉靖三十一年改設總<lb/>
哨官帶領民捕軍隊舵兵泊梁湾海洋飛雲関屬瑞安縣地方原係水寨派温<lb/>
州衛官軍防守嘉靖三十年改設總哨官帶領民捕軍隊舵兵泊鳯凰海洋江<lb/>
口関屬平陽縣地方原係水寨嘉靖三十八年改設總哨官帶領民捕軍隊舵<lb/>
兵泊洋嶼海洋鎮下関屬平陽縣地方原係水寨該金鄉衞官軍防守弘治年<lb/>
間廢隆慶四年題設總哨官帶領民捕軍隊舵兵泊官嶴海洋參将標營左<lb/>
右中前後五營每營設名色把總一員哨官五員各領官兵一枝標營平時屯<lb/>
<pb n="KR2k0037_SBCK_033-77a"/>
挿盤石衛汛期出守黄華蒲岐梅頭海口專禦洋田嶴曹田日團一帶地方<lb/>
　左營平時屯挿蒲壯二所汛期岀守上魁海口專禦塩浦鎮下一帶地方并<lb/>
哨福建流江界右營平時屯挿盤石後所汛期岀守石　海口專禦三嶼塩盤<lb/>
沙角南瀆平山白沙一帶地方中營平時屯挿金鄉衛汛期岀守大濩海口專<lb/>
禦石塘潼頭七溪大小漁埜一帶地方前營平時屯挿平陽縣汛期出守仙口<lb/>
海口專禦栢城汶路口睂右宋埠陡門江萊一帶地方後營平時屯挿海安梅<lb/>
頭汛期出守前後岡海口專禦場橋長沙永嘉塲沙村黄石浦一帶地方　珠<lb/>
炎營名色把總一員哨官五員領民兵一枝平時屯挿炎亭專禦珠明石坪大<lb/>
嶴舥漕洪嶺一帶地方<hi>徃年每大汛軍門調發標下二營前來恊守此䖏萬曆十九年因警息議免調發以本䖏民兵分布防守省費</hi>
<hi>不貲</hi>大汛以春分二月中此陽和方深東北風盛作日本島夷與諸國互市或<lb/>
乗風剽掠可以猝至温台故防之夏至後南風盛海水熱蛟龍起颶風作彼既<lb/>
難來我亦難哨故此時撤防小汛以十月小陽東北風與南風時或連作故防<lb/>
<pb n="KR2k0037_SBCK_033-77b"/>
之冬至後海寒北風欲沍故十一月撤防惟四月漁船出洋乗掠塩米壮男不<lb/>
敢深入内地九十月海外諸國互市者皆乗東南<hi>風之</hi>廣中香山遇船刼掠故小<lb/>
汛亦不可不防也鎮有三関曰黄華曰江口曰飛雲而黄華懸於海外倭船<lb/>
外洋來者必經其地故於黄華海口聯艦哨守則北可以扼梁湾之衝南可以<lb/>
扼南麂之衝分布制截㓂自不得深入此禦倭之䇿莫先於防海也又按民<lb/>
間田地起科徴税歲供官軍月粮承平日乆徒籍虗名以糜廪食自有倭患以<lb/>
來官軍一無所用於是酌議募兵率用土著間收義烏武義之民分撥各總大<lb/>
約共若干名又於常賦之外科派練兵銀以給兵餉視官軍月粮不啻倍之而<lb/>
督兵諸官類選民人稍知兵事者充為名色把總世官指揮千百户等間一委<lb/>
用迄今四十餘年海上不無警報募兵不敢議撤而衛所官軍盡為虗設此東<lb/>
南疆圉安危至計不可不加意而振刷也又稽𥘉設官軍時行伍悉充而民賦<lb/>
所輸計足供給今官軍消耗将半而民間賦額然猶不减此其故非奸胥侵漁<lb/>
<pb n="KR2k0037_SBCK_033-78a"/>
則豪軍冐領近議欲查追餘粮以充運軍之需是豈法紀所宜哉<lb/>
<pb n="KR2k0037_SBCK_033-78b"/>
永嘉縣　沿江有三洲　西洲　蒲洲　任洲　入大江有十三浦　上戍<lb/>
浦　竹浦　桑浦　甌浦　西郭浦　外沙浦　黄石浦　白沙浦　梅嶴<lb/>
浦　嶕頭浦　河田浦　象浦　通江凡四港　安溪港　菰溪港　荆溪<lb/>
港　柟溪港　甌海一名蜃海去郡城東六十里江流東至盤石寕村會于<lb/>
海洋茫無際涯是謂甌海自寕村而南積沙成城以捍潮勢沿海皆沙塗亭<lb/>
民取鹹潮溉沙釃鹵煑塩　甌海之長潮西至白沙安溪<hi>由江南岸則自北門憇節亭歷江山</hi>
<hi>永清定安迎㤙門西郭過吳崎桑浦嶼頭岩門竹浦塔山林頭吴渡上戍浦口江南張岩外村西洲驛頭殷溪桒溪至茭洋渡抵青田縣界由北岸則</hi>
<hi>自羅浮河田泥塗馬嶴嶕頭梅嶴鷄口嶼小荆荆溪港口白上菰溪港口凌福白沙茭洋至安溪港亦抵青田縣界</hi>北至潮際接柟溪<lb/>
<hi>舟過北岸由十石入柟溪港潮至潮際</hi>退潮東去北至舘頭<hi>抵樂清界</hi>
<pb n="KR2k0037_SBCK_033-79a"/>
瑞安縣　安陽江<hi>在縣南門外</hi>舊名安固江吳時名羅陽江唐時名瑞安江又名<lb/>
飛雲渡<hi>江之源有二其一自建寕政和縣界温洋迤邐南來至百丈口而羅陽大洪莒江之水㑹至三港為大溪其一自處青田縣木凳嶺至陀</hi>
<hi>溪而三坑之水轉至陶山南口為小溪二溪宛轉合流而入于江凡數百里馬其夾江南北岸諸山之水派流頗多皆入于江</hi>其長潮西上<lb/>
一抵三港一抵陶山港潮際其退潮江口東接洋嶼入海南次横河次俞木<lb/>
抵平陽縣境<lb/>
平陽縣　横陽江<hi>在縣西南二十五里舊名始陽江</hi>一港入順溪分源東流合睦村周奥入<lb/>
東南流合横口三橋岀逕口江一港自梅溪岀匯梅浦一港自閩嶠諸山澗<lb/>
谷岀松山平水一港自宋蘭洋分東西源岀燥溪而止　海在縣東二十五<lb/>
里北自瑞安縣界榆木浦起經斗門仙口自仙口南經江口小茄南監邪溪<lb/>
<pb n="KR2k0037_SBCK_033-79b"/>
塩亭抵大奥王孫蒲門自蒲門抵墮項嶺俞山自俞山抵福寕縣烽火寨止<lb/>
横亘三百餘里<lb/>
沿海廵簡司一十處管𤇺堠九十三所　舘頭廵簡司管撥　白沙山　南<lb/>
岸山　三嶼山　嶼頭山　黄華山　洋田山　盤嶼山　田灣山　舘頭<lb/>
山　茅竹山　下関山　上関山　瞿嶼山　中界山廵簡司管撥楓葉<lb/>
山　東白山　宻辣山　黄家山　殊磊山　川石山　大奥山　長沙山<lb/>
　沙下山　沙匯山　洛湾山　北監廵簡司𬋩撥　楚門山　茗坑山<lb/>
烏岩山　蘇家岡　後轎山　西團山　湖頭山　頭山　前山　化山<lb/>
　下山頭　蘆湾　小鹿廵簡司管撥　馬鞍山　靈門山　魚井山　于<lb/>
江山　丫䯻山　三山　石橋　西門　烏沙門　亭頭　東門　蒲岐廵<lb/>
<pb n="KR2k0037_SBCK_033-80a"/>
簡司𬋩撥　岐頭山　水奥山　髙松山　南浦山　䌫嶼山　蒲奥山<lb/>
梔頭山　梅頭廵簡司管撥　鮑田　前山　錢家歩　前塘路　巖井山<lb/>
　白<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>　南岸渡頭　横河　塘路　鄭家庄　下村廵簡司𬋩撥　攔頭<lb/>
　濛湾　劉家山　小王孫　大王孫　後嵯　関山　玄中巖　下村頭<lb/>
　小漁野廵簡司管撥　大濩山　卑湾　上洋山　奠山　鳯凰山　白<lb/>
崎山　浪盪頭　半塘　江口廵簡司管撥　嶼門山　蔡家山　麥城山<lb/>
　福全山　司前塘　塘岸　仙口廵簡司管撥　白洋　石刺山斗門<lb/>
　風門　塞平山　烽火山　防禦倭㓂官軍戦船于莆門小漁野青奥門<lb/>
中界山楚門等處海口湾泊隄備遇有警急即便䇿應追捕<lb/>
<pb n="KR2k0037_SBCK_033-80b"/>
</p>
<p>
</p>
  </div>
</body>
</text>
</TEI>
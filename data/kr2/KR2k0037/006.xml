<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0037_SBCK_006-1a"/>
陸廣㣲呉地記<lb/>
闔閭城周敬王六年伍子胥築大城周廻四十二里三十步小城<lb/>
八里二百六十歩陸門八以象天之八風水門八以象地之八卦<lb/>
呉都賦云通門二八水道六衢是也西閶胥二門南盤蛇二門東<lb/>
婁匠二門北齊平二門不開東門者為絶越之故也　閶門亦號<lb/>
破楚門呉伐楚大軍從此門出陸機詩曰閶門勢嵳峩飛閣跨通<lb/>
波又孔子登山望東呉閶門歎曰呉門有白氣如練今置曵練坊<lb/>
及望舒坊因此　胥門本伍子胥宅因名石碑見存出太湖等道<lb/>
水陸二路今陸廢門南三里有儲城越<hi>疑作吳</hi>王貯糧處十五里有<lb/>
魚城越王養魚處門西五里有越來溪　盤門古作蟠門嘗刻木<lb/>
作蟠龍以此鎮越又云水陸相半㳂洄屈曲故名盤門又云呉大<lb/>
<pb n="KR2k0037_SBCK_006-1b"/>
帝蟠龍故名門内有武烈大帝廟在祀典東北二里有後漢破虜<lb/>
将軍孫堅墳又有討虜将軍孫䇿墳　蛇門南而有陸無水春中<lb/>
君造以禦越軍在已地以屬蛇因號蛇門前漢梅福字子貞為南<lb/>
昌尉避王莽亂政稱得仙棄妻子易姓名有人見福隱市卒即此<lb/>
門也　匠門又名千将門東南水陵二路今陸路費出海道通大<lb/>
萊㳂松江下滬瀆闔閭使干将於此儔劍材五山之精合五金之<lb/>
英使童女三百人祭爐神鼓槖金銀不銷鐵汁不下其妻莫邪口<lb/>
鐡汁不下　有計干将曰先師歐冶鑄劍之頴不銷親鑠耳以<lb/>
　成物　可女人聘爐神當得之莫耶聞語　入罏中鐡汁出<lb/>
遂成二劎雄號干将作龜文雌號莫邪鰻文餘鑄得三十竝號<lb/>
　文劍千将進雄劍於吳王而藏雌劍時時悲鳴憶其雄也門南<lb/>
<pb n="KR2k0037_SBCK_006-2a"/>
三里有葑門赤門有赤欄将軍墳在虵門東陸無水道故名赤門<lb/>
東南角又有魴鱮門呉曽魴鱮見因號竝非八門之数也　婁門<lb/>
本號疁門東南秦時有古疁縣至漢王莽改為婁縣東南二里有<lb/>
漢吳郡太守朱梁墳本名趙避後漢和帝諱改為梁今吳郡朱氏<lb/>
皆梁之後塘北有顧三老墳見存　齊門北通眦陵昔齊景公女<lb/>
聘呉太子终纍闔閭長子夫差兄也齊女丧夫每思家國因號齊<lb/>
門後葬常熟海隅山東南嶺與仲雍固章等墳相近葬畢化白龍<lb/>
冲天而去今號為母塜墳門東二里有廬江太守関臻墳　平門<lb/>
北面有水陸通毗陵子胥平齊大軍從此門出故號平門東北三<lb/>
里有殷賢臣申公巫咸墳亦號巫門西北二里有呉偏将軍孫武<lb/>
墳西北三里有醤醋城漢劉濞築東北三里有頴以太守陸宏墳<lb/>
<pb n="KR2k0037_SBCK_006-2b"/>
呉縣在望下秦始皇二十六年置漢王莽改秦徳縣陳貞明元年<lb/>
後主復為吳縣隋開皇九年越國公揚素移郡及縣於横山東五<lb/>
里今復移城四管鄉三十户三萬　千三百女十一坊三十　吳<lb/>
公子慶忌墳在縣東北三十五里今呼慶墳　歩隲墳在縣東北<lb/>
三里隲任吳為驃騎将軍代陸遜為丞相有石碑見存臨頓橋西<lb/>
南　周瑜墳在縣東二里瑜字公瑾廬江舒人仕吳大将軍南郡<lb/>
太守　顧野王墳在横山東平陸地遺有不起墳野王字体倫仕<lb/>
陳武帝為門下侍郎　姑蘇臺在呉縣西南三十五里闔閭造經<lb/>
營九年始成其臺髙三百文望見三百里外作九曲路以登之射<lb/>
臺在吳縣横山安平里　鴨城在呉縣東南二十里匠門外沙里<lb/>
中城東五里有豨墳是呉王畜豬之所東二里有豆園呉王養馬<lb/>
<pb n="KR2k0037_SBCK_006-3a"/>
處又有雞陂闔閭置豆園在陂東　織里今織里橋在麗娃鄉俗<lb/>
呼失履橋利娃鄉訛也　澹䑓湖在呉縣東南十里孔子弟子澹<lb/>
臺滅明字子羽宅陷為湖湖側有墳　夏駕湖夀夢盛夏乗駕納<lb/>
凉之處　鑿湖池置苑囿故今有苑橋之名　蔡經宅在呉縣西<lb/>
北五十歩經後漢人有道術錬大丹服菖蒲得仙今蔡仙鄉即其<lb/>
隱處也　馮驩宅在呉縣東北二里五十歩驩平原君門下客今<lb/>
有彈鋏巷其墳在側石碑見存<lb/>
長洲縣望在郡下貞觀七年分呉縣界以苑為名地名茂苑水名<lb/>
僊山鄉東一百里有秦時古疁王莽改為婁縣北三里有甪溪廣<lb/>
八里深四丈西入太湖北四十二里有湖廣四里深三丈縣北二<lb/>
十七里有岑陂夏駕陂焉的陂<hi>吳囤古有此</hi>管坊三十鄉三十　華池<lb/>
<pb n="KR2k0037_SBCK_006-3b"/>
在長洲縣大雲鄉安昌里　華林園在長洲縣華林橋　南宫城<lb/>
在長洲縣于将鄉長樂里<lb/>
嘉興縣夲號長水縣在郡南一百四十三里周敬王十年置在谷<lb/>
口湖秦始皇　六年重移改由拳縣景龍二年嘉禾野生改嘉<lb/>
禾縣呉赤烏　年避呉王太子名改嘉興縣前有晋妓錢塘蘇小<lb/>
小墓東五里有天心池二里有㑹稽太守朱買臣墳西五百歩有<lb/>
晋兵部尚書徐恬宅捨為靈光寺縣北三十里有雋里池是吳越<lb/>
戦敵處縣南一百里有語兒亭勾踐令范蠡取西施以獻夫差西<lb/>
施于路與范蠡潜通三年始逹扵呉遂生一子至此亭其子一歲<lb/>
能言因名語兒亭越絶書曰西施亡呉國後復歸范蠡同泛五湖<lb/>
而去　二十五里有長谷亭入華亭縣西北行七十里有震澤今<lb/>
<pb n="KR2k0037_SBCK_006-4a"/>
升縣望管鄉五十<lb/>
崑山縣在郡東七十里地名全呉水名新陽貞觀十三年分在呉<lb/>
縣東置縣南一百九十部有晋将軍袁山松城隆安二年築時為<lb/>
呉郡太守以禦孫恩軍在滬瀆池濵半毁江中管鄉二十四<lb/>
常熟縣在郡北一百里晋建安二年分吳縣海虞置本號海虞縣<lb/>
至唐貞觀九年改常熟縣北一百九十歩有孔子弟子言偃宅中<lb/>
有聖井濶三尺深十丈傍有盟<hi>即壇也</hi>盟北百歩有浣沙石可方四<lb/>
丈縣北二里有海虞山仲雍固章並葬山東嶺上闔閭三子長曰<lb/>
終纍婚齊女蚤亡亦葬此山山有二洞穴穴側有石壇周逥六十<lb/>
丈山東二里有石室太公吕望避紂之處山西北三里有越王句<lb/>
踐廟郭西二里有夫差廟拆姑蘇臺造管鄉二十四<lb/>
<pb n="KR2k0037_SBCK_006-4b"/>
華亭縣在郡東一百六十里地名雲間水名谷水天寳五年置盖<lb/>
晋元假陸遜宅造池亭華麗故名有陸遜陸機陸瑁三墳在東南<lb/>
二十五里横山中有鶴鳴鶴戾玄鶴管鄉二十二<lb/>
海鹽縣在郡東南二百二十里地名殷水水名福見秦始皇二十<lb/>
六年置陷為柘湖又改武原縣陷為當湖隆安五年改東武洲移<lb/>
在故邑上咸康七年改禦越復號海塩縣陳貞明元年割屬塩官<lb/>
廣德七年隷歸嘉興景隆二年重置光天二年廢開元五年刺史<lb/>
張廷珪奏請重置縣東十一里有晋穆帝何皇后宅十五里有公<lb/>
孫挺陳開强顧冶子三墳俱事齊景公勇烈有功於景公為晏子<lb/>
　以桃二顆令言功三人同日而死葬扵此縣東南三十里有秦<lb/>
柱山有五百童女避秦始皇難於此後竝得仙縣西五里有㑹骸<lb/>
<pb n="KR2k0037_SBCK_006-5a"/>
山是陸華兄弟㝷金牛之處管鄉一十五㑹昌四年升為縣<lb/>
虎丘山避唐太祖諱改為武兵又名海湧山在呉縣西北九里二<lb/>
百歩闔閭葬此山中發五郡之人作塜銅槨三重水銀灌體金銀<lb/>
為坑史記云闔閭塜在呉縣闆門外以十萬人治塜取土臨湖葬<lb/>
經三日白虎踞其上故名虎丘山吳越春秋云闔閭葬虎兵十萬<lb/>
人治葬經三日金精化為白虎蹲其上因號虎丘秦始皇東廵至<lb/>
虎丘求呉王寳劔其虎當墳而踞始皇以劔撃之不及悞中于石<lb/>
遺跡尚存其虎西走二十五里忽失於今虎疁唐諱虎錢氏諱疁<lb/>
改為滸墅劔無復獲乃陷成池古號劒池池傍有石可坐千人號<lb/>
千人石其山夲晋司徒王珣與弟司空王珉之别墅咸和二年舎<lb/>
山為東西二寺立祠扵山寺側有貞娘墓吳國之佳麗也行客才<lb/>
<pb n="KR2k0037_SBCK_006-5b"/>
子多題詩墓上　花山在呉縣西三十里其山蓊鬱幽邃晋太康<lb/>
二年生千葉石蓮花因名山東二里有胥葬亭呉越闔閭置亭東<lb/>
二里有館娃宮呉人呼西施作娃夫差置今靈巖山是也晋太尉<lb/>
陸玩舎宅置寺宫傍有石鼓大三十圍呉志云其鼓有兵則鳴晋<lb/>
隆安二年賊孫恩作亂鼓鳴山上有池旱亦不涸中有蒓甚羙夏<lb/>
食之則去熱呉中以為佳品　支硎山在呉縣西十五里晋支遁<lb/>
字道林嘗隱於此山後得道乗白馬升雲而去山中有寺號曰報<lb/>
恩梁武帝置　岝㟧山在呉縣西十二里呉王僚葬此山中有寺<lb/>
號思益梁天監二年置　餘杭山又名四飛山在呉縣西三十里<lb/>
有漢豫章太守陸烈墳東二里有漢山隂縣令陸寂墳山有白土<lb/>
如玉甚光潤呉中每年取以充貢號曰石脂亦曰白堊白磰東三<lb/>
<pb n="KR2k0037_SBCK_006-6a"/>
里有夫差義子墳十八所　横山又名據湖山在呉縣西南十六<lb/>
里中有朱植　及晋門下侍郎陸雲公墳　雞籠山在呉縣西三<lb/>
十里以形似雞籠因名晋太康三年司空陸玩葬此山掘地得石<lb/>
鳯飛去今鳯凰墩是也陸玩字君瑶為左僕射子納字祖言<hi>納玩之弟</hi>
<hi>子納誤也</hi>為呉興守至终尚令亦葬此山　昇猶山在呉縣西二十里<lb/>
吳太宰嚭所葬　女墳湖在呉縣西北六里越絶書曰夫差小女<lb/>
字㓜玉見父無道輕士重色其國必危遂願與書生韓重為偶不<lb/>
果結怨而死夫差思痛之金棺銅槨葬閶門外其女化形而歌曰<lb/>
南山有鳥北山張羅鳥既髙飛羅當奈何志欲從君讒言孔多悲<lb/>
怨成疾殁身黄坡义趙曄吳越春秋云闔閭有女哀怨王先食蒸<lb/>
魚乃自殺王痛之厚葬於閶門外其女化為白鶴舞於呉市千萬<lb/>
<pb n="KR2k0037_SBCK_006-6b"/>
人隨觀之後陷成湖今號女墳湖流杯亭在女墳湖西二百歩闔<lb/>
閭三月三日泛舟遊賞之處<lb/>
太湖按漢書志云爾雅十薮曰吳越之間有具區郭璞云今呉縣<lb/>
西南太湖即震澤也中有包山去縣一百三十里其山髙七十丈<lb/>
周廽四百里下有洞庭穴潜行水底無所不通號為地脉又有大<lb/>
小二雷山按越絶書曰太湖周廽三萬六千頃亦曰五湖虞翻云<lb/>
太湖有五道之别故謂之五湖國語曰呉越戦於五湖在笠澤一<lb/>
湖耳張勃呉録云五湖者太湖之别名以其周行五百里以五湖<lb/>
為名周處風土記曰舜漁澤之所也揚州記曰太湖一名震澤一<lb/>
名洞庭今湖中包山有石穴其深莫知其極即十大洞天之第九<lb/>
林屋洞天也洞庭山記曰洞庭有二穴東南入洞幽邃莫測昔闔<lb/>
<pb n="KR2k0037_SBCK_006-7a"/>
閭使令威丈人㝷洞秉燭晝夜而行継七十日不窮而返啟王曰<lb/>
𥘉入洞口狹隘傴僂而入約数里忽遇一石室可高二丈常垂津<lb/>
液内有石牀枕硯石几上有素書三卷持囘上於闔閭不識乃請<lb/>
孔子辯之孔子曰此夏禹之書並神仙之事言大道也王又令再<lb/>
入經二十日却返云不似前也唯上聞風水波濤又有異蟲撓人<lb/>
撲火石燕蝙蝠大如鳥前去不得丈人姓毛名萇號曰毛公今洞<lb/>
庭有毛公宅石室并壇存焉<lb/>
松江一名松陵又名笠澤　越伐呉禦之笠澤其江之源<lb/>
連接太湖一江東南流五十里入小湖一江東北二百六十里入<lb/>
于海一江西南流入震澤此三江之口也咸仲云松容也容裔之<lb/>
貌尚書云三江既入震澤底定是也<lb/>
<pb n="KR2k0037_SBCK_006-7b"/>
唐曹恭王廟在松江恭王太宗第十四子調露元年則天皇后出<lb/>
為蘇州刺史　百口橋後漢郡人顧訓家有百口五世同居鄉人<lb/>
効之共議近宅造百口橋以彰孝義也　乗魚橋在交讓瀆郡人<lb/>
丁法海與琴高友善高世不仕共營東臯之田時歲大稔二人共<lb/>
行田畔忽見一大鯉魚長可丈餘一角兩足雙翼舞于高田法海<lb/>
試上魚背静然不動良乆遂下請高登魚背乃舉翼飛騰冲天而<lb/>
去　琴高宅在交譲瀆法海寺西五十歩法海寺濟陽丁法海舎<lb/>
宅所置法海盖丁令威之裔殿　浮圖下有令威煉丹井也　臯<lb/>
橋吳縣北三里有五十歩漢議郎臯伯通字奉卿所居因名伯通<lb/>
卒葬胥門西二百歩號伯通墩高七梁鴻隱居伯通廡下為人賃<lb/>
舂每歸妻為具食舉案齊眉伯通察而異之曰彼傭能使其妻敬<lb/>
<pb n="KR2k0037_SBCK_006-8a"/>
之如此非凡人也舎於家鴻潜閉門著書十餘篇疾困告主人曰<lb/>
昔延陵君葬子嬴愽之間不歸鄉里慎勿令我子持丧歸去乃卒<lb/>
伯通等求葬地于呉要離塜傍咸曰要離烈士伯鸞清高宜令相<lb/>
近葬畢妻子歸扶風　都亭橋夀夢於此置都驛招四方賢客基<lb/>
址見存　炭渚橋呉時海渚通源後沙漲為陸基址見存　定跨<lb/>
橋闔閭於行苑内置游賞之處基址見存<lb/>
重玄寺梁衛尉卿陸僧瓉天監二年旦暮見住宅有瑞雲重重覆<lb/>
之遂奏請舎宅為重雲寺臺省誤冩為重玄時賜大梁廣徳重玄<lb/>
寺　乾元寺晋髙士戴顒舎宅置乾元𥘉蘇州節度採訪使鄭桂<lb/>
清書額奉勑依年號為乾元寺　通玄寺呉大帝孫權吳夫人舎<lb/>
宅置晋建興二年郡東南二百六十里有滬瀆漁人夜見海上光<lb/>
<pb n="KR2k0037_SBCK_006-8b"/>
明照水徹天明日覩二石神像浮水上衆言曰水神也以三牲日<lb/>
祝迎之像背身泛流而去時郡有信士朱應及東陵寺尼率衆香<lb/>
花鐘磬入海迎之載入郡城像至通玄寺前諸寺競争数百人牽<lb/>
拽不動衆議玄像應居此寺言畢数人舁試像乃輕舉便登寳殿<lb/>
神驗屡彰光明七日七夜不絶梁簡文帝制石佛碑曰有迦葉佛<lb/>
維衞佛梵字刻於像背唐東宫長史陸柬之書碑載𥘉元年則天<lb/>
皇后遣使送珊瑚鏡一面鉢一副宣賜供飬兼改通玄寺為重雲<lb/>
寺開元五年兼賜金魚字額舊通玄寺移鹽官縣東四十里鮑郎<lb/>
市其後像失一軀後人造一軀以竝之　龍光寺梁天監二年金<lb/>
紫光祿大夫　舎宅置陸柬之書額　永定寺梁天監三年蘇<lb/>
州刺史呉郡顧彦先舎宅置陸鴻漸書額　宴聖寺梁天監三年<lb/>
<pb n="KR2k0037_SBCK_006-9a"/>
司徒沈長史呉郡張融舎宅置右衛翊陸彦逺書額　禪房寺宋<lb/>
建武元年蘇州刺史張岱舎宅置呉郡陸曽書額　流水寺呉郡<lb/>
陸襄舎宅置三殿三楼高僧淸閑建呉郡縣令田業伯華書額<lb/>
唐慈寺宋建武元年高士将軍舎宅置　朱明寺晋隆安二年郡<lb/>
人朱明孝義立身而家大富與弟同居弟妻言樹壞欲棄兄異居<lb/>
明知弟意乃以金帛餘榖盡給與弟唯留空宅忽一夕狂風驟雨<lb/>
悉吹財帛還歸明宅弟與妻羞見鄉里自盡明乃舎宅為寺號朱<lb/>
明寺　般若臺晋穆侯何曽置内有水池石橋銅像一軀高一丈<lb/>
六尺高士戴顒建唐景龍二年有神光現数日不歇奉勑改神景<lb/>
寺東北有般若橋因寺而名　崇福寺梁天監三年武帝置周朝<lb/>
廢之寳應元年重置　龍興寺則天皇后置御書額八方開元五<lb/>
<pb n="KR2k0037_SBCK_006-9b"/>
年再興此寺刺史張廷珪摹勒御書于碑　慈悲寺齊永明二年<lb/>
吳人薛曇舎宅置宋周曇卒遺言遷其靈柩於殿下　陸卿寺梁<lb/>
庄舎宅置崇善玉芝二觀竝天監二年置<lb/>
　　館八所<lb/>
全呉　通波　龍門　臨頓<lb/>
升羽<hi>帶城橋二石歩</hi>烏鵲<hi>在郡南/高橋</hi>江風<hi>渴馬/港是</hi>夷亭<hi>養魚之亭</hi>
　　坊六十所<lb/>
通波　三讓　水浮　闔閭<lb/>
坤維　館娃　調啁　平權<lb/>
金風　南宫　通闗　盍簮<lb/>
呉越　白賁　南記　長干<lb/>
<pb n="KR2k0037_SBCK_006-10a"/>
望館　曵練　萇楚　處暑<lb/>
常縣　白華　即次　甘節<lb/>
吳渝　洊雷　義和　噬嗑<lb/>
嘉魚　陋燭<lb/>
　　已上三十坊在呉縣<lb/>
遷善　旌孝　儒教　繡衣<lb/>
太玄　黄鸝　玉鉉　布徳<lb/>
立義　孫君　青陽　建善<lb/>
從義　迎春　載耜　開水<lb/>
麗澤　釋莱　和令　夷則<lb/>
南政　仲呂　必大　豸冠<lb/>
<pb n="KR2k0037_SBCK_006-10b"/>
八貂　同仁　天宫　布農<lb/>
富春　循陔<lb/>
　已上三十坊在長洲縣<lb/>
羅城作亞字形周敬王六年丁亥造至今唐乾符三年丙申凡一<lb/>
千八百九十五年其城南北長十二里東西九里城中有大河三<lb/>
横四直蘇州名標十望地號六雄七縣八門皆通水陸郡郭三百<lb/>
餘巷呉長二縣古坊六十虹橋三百有餘地廣人繁民多殷富<lb/>
<pb n="KR2k0037_SBCK_006-11a"/>
呉縣疆域圖説　曹自守　呉為縣自先朝漸次分析其名不易其<lb/>
境已狹繇閶而西迤北即屬長洲盤関而東亦長洲界南去十餘里<lb/>
又與呉江相錯然則吳之疆域特蘇州西南之一隅耳雖領都三十<lb/>
七或名存而地闕蓋以瀕湖之地每淪於水及山田多瘠民苦賦役<lb/>
而流徙者衆也若南之一都西之十一都號爲沃土凡糧賦重遣両<lb/>
都實任之㮣觀呉域阻山負湖非若他邑之多平壤都腴田也湖魚<lb/>
山樵僅足衣食欲求殷户其可得乎東西洞庭之民鮮負農耕多業<lb/>
商賈地産果植力作儉勤不同城郭之浮蕩兹亦累困劇役不堪命<lb/>
矣在縣而論両山爲上鄉而木瀆次之横金又次之餘無足言矣夫<lb/>
長洲呉倚郭向固並穪而呉實不及長洲之半凡有雜役則與均科<lb/>
吴更病焉况曩歲倭㓂自太倉崑山而来繇滸墅徑趨木瀆登洞庭<lb/>
<pb n="KR2k0037_SBCK_006-11b"/>
両山大掠而去其零賊潰自　留都者則徃来於石湖新郭之間而<lb/>
得殱於横金黄山之下其掠城外者乃繇石湖迤邐上方投白洋湾<lb/>
從吴江入浙故于豊圻馬嘶石公甪頭及横金木瀆而石湖跨塘五<lb/>
龍橋䓁䖏各立营寨設險置守練兵整䒃其亦今之要務乎<lb/>
呉縣城圖説　曹自守　蘇城衡五里縱七里周環則四十有五里<lb/>
卧龍街東隷長洲而西則呉境公署䆠室以逮啇賈多聚於西故地<lb/>
東曠西狹俗亦西文於東也迺西居要衝節旄蒞止無虗曰使舟如<lb/>
織騷動候吏送迎供億宰縣者實苦之故呉在晋唐時為楽土當宋<lb/>
則已賦重今生齒繁而利源薄蓋吳民不置田𤱔而居貨招啇閶闤<lb/>
之間望如繡錦豊筵華服競侈相髙而角利錙銖不償所費征科百<lb/>
岀一役破家説者謂役累土著而利歸啇人亶其然乎故外負富饒<lb/>
<pb n="KR2k0037_SBCK_006-12a"/>
之名而内實寠困者智俗使然城中両邑竝峙有役率均呉民應役<lb/>
每先以在西則呼攝便爾在城之圖以南北為號各分元亨利貞以<lb/>
統部居民南號差不及北以地有閒隙稍逺市㕓閶胥盤三門外曰<lb/>
附郭即㕥閶盤為號而胥固略之矣然自胥及閶迤邐而西廬舎櫛<lb/>
比殆䓁城中此僑客居多徃歲冦至議者欲於城外更築一城儼如<lb/>
半壁以附大城乃迄無成<lb/>
閶西築城論　劉鳯　倭警告急章太僕煥論防禦主城西濠外至<lb/>
楓橋皆令具版築乃更囂然予詰之城固善也必傅之大城則両端<lb/>
阻以大河必為橋橋之上又城乃可而橋可易為哉且必銳以臨河<lb/>
壖悉築之則呉之所以饒頗頼是耳為行貨徃来者于此市易数百<lb/>
年生聚一旦燔蕩焉宼未及而我先自創殘豈計之得乎若為預防<lb/>
<pb n="KR2k0037_SBCK_006-12b"/>
　慮當合両濠自丁家巷以西環上下塘山塘至楓橋為一城而濠之<lb/>
　上下水陸谷置関隘使可以守両城夾焉當必無患而内又可藏闘<lb/>
　艦于濠上之啇旅市易無損且城得相為犄角若成都之有少城與<lb/>
　襄樊之並峙者<lb/>
<pb n="KR2k0037_SBCK_006-13a"/>
范成大水利圖序<lb/>
竊謂天人之理必相因而其力亦常相半人事已十五六則其不<lb/>
可奈何者當歸之天在人者未盡不幸遭遇便謂天實爲之此不<lb/>
待智者知其然蓋嘗與老農計之欲為捄災捍患之術其大槩有<lb/>
二曰作隄曰䟽水其小槩一曰種茭今之塍岸率去水二三尺人<lb/>
單行猶側足其上坎坷㫁裂纍纍如蹲羊伏兔佃户貧下至東作<lb/>
時舉質以備糧種其勢無餘力以及畚臿之工婦子持小杴探汚<lb/>
泥補綴缺空累塊亭亭一蹴便隕謂之作岸實可憐笑雖殫力耕<lb/>
耘而不念四維之不足恃秋水時至相以飄風莫之障防與江湖<lb/>
同波農人轉徙而他明年或能歸業或召新租事力愈薄鹵莽增<lb/>
甚長民者不為検校没世窮年求為曠土今宜考紹興二十八年<lb/>
<pb n="KR2k0037_SBCK_006-13b"/>
來𬒳水之由其邊鄰湖瀼土人所謂搭白之處増築長隄使高五<lb/>
六尺基廣七八尺以上秋冬之交潢潦乹源手足所及土皆可取<lb/>
閲春夏半年至秋雨風潮土已堅定草茅生之可恃為安較之臨<lb/>
時𥙷綴相去逺矣至於夫力則同頃共利者不殊如一頃之田南<lb/>
高而北下水必先自北入北邊有田之人固當悉力三邊衆户亦<lb/>
合併工夫有田無岸水乎入之輒復罪歲誠可太<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>蓋作隄之説<lb/>
如此崑山之號田為下濕數十年前十種九澇自趙霖鑿呉松江<lb/>
積潦三十年來歲無薦饑今呉松之利自若而邑中諸港頗有堙<lb/>
鬱之處一二里間㫁絶有之今宜行視凡出水之港皆決而䟽之<lb/>
使水得肆行無留用工甚少效驗立見而隄岸始為田用蓋䟽水<lb/>
之説如此江東圩埂高厚如太府之城舟行常仰視之並驅其上<lb/>
<pb n="KR2k0037_SBCK_006-14a"/>
猶有餘地至水發時數十百圍一時皆破其有茭葑外䕶者往往<lb/>
獨存蓋其紛披摇曳與水周旋而不與之忤比其及岸已如彊弩<lb/>
之末彺怒盡霽茭之能殺水如此崑山附田故皆有茭葑近歳騎<lb/>
軍就牧斬刈殆盡陂濼漫生之茭不可以頃畆計獨令赦附隄者<lb/>
猶不乏軍興宜與主将通知利害明立表識使樵斤無得過此茭<lb/>
所不産處卽置葑田附之三説具舉無遺䇿矣此非有隱情奥理<lb/>
待探𦣱而知州縣屬吏有解事者使躬行阡陌不三日間利害皆<lb/>
在目今誠因農隙稍捐倉粟以助作者此命一下見其懽然翕從<lb/>
指顧而成矣<lb/>
<pb n="KR2k0037_SBCK_006-14b"/>
<pb n="KR2k0037_SBCK_006-14b"/>
吳中水利書<lb/>
　　　　　　　　　　　　　　　　　　　　宋進士宜興單鍔著<lb/>
切觀三州之水為害滋乆較舊賦之入十常减其五六以日月指之則水為<lb/>
害於三州逾五十年矣所謂三州者蘇常湖也朝廷屡責監司監司毎督州<lb/>
縣又間岀使者㝷按舊跡使講明利害之原然而西州之官求東州之利目<lb/>
未嘗歷覧地形之髙下耳未嘗講聞湍流之所從來州縣憚其經營百姓厭<lb/>
其岀力鈞曰水之患天数也按行者駕輕舟於汪洋之陂視之茫然猶擿埴<lb/>
索途以為不可治也聞有忠於國志於民深求而力究之然有知其一而不<lb/>
知其二知其末而不知其本詳於此而畧於彼故有曰三州之水咸注之震<lb/>
澤震澤之水東入于松江由松江以至於海自慶曆以來吳江築長堤横截<lb/>
江流由是震澤之水常溢而不泄以至壅灌三州之田此知其一偏者也或<lb/>
又曰由宜興而西溧陽縣之上有五堰者古所以節宣歙金陵九陽江之衆<lb/>
<pb n="KR2k0037_SBCK_006-15a"/>
　水由分水銀林二堰直趨太平州蕪湖後之商人由宣歙販運<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>木東入二<lb/>
　浙以五堰為艱阻因相為之謀罔紿官長以廢去五堰五堰既廢則宣歙金<lb/>
　陵九陽江之水或遇五六月山水暴漲則皆入於宜興之荆溪由荆溪而入<lb/>
　震澤蓋上三州之水東灌蘇常湖也此又知其一偏者耳或又曰宜興之有<lb/>
　百瀆古之所以洩荆溪之水東入于震澤也今已湮塞而所存者四十九條<lb/>
　䟽此百瀆則宜興之水自然無患此亦知其一偏者也三者之論未嘗叅䆒<lb/>
　其詳以鍔視其跡自西五堰東至吳江岸猶人之一身也五堰則首也荆溪<lb/>
　則咽喉也百瀆則心也震澤則腹也旁通震澤衆瀆則絡脉衆竅也吳江則<lb/>
　足也今上廢五堰之固而宣歙池九陽江之水不入蕪湖反東注震澤下又<lb/>
　有吳江岸之阻而震澤之水積而不泄是猶有人焉桎其手縛其足塞其衆<lb/>
　竅以水沃其口沃而不已腹滿而氣絶視者恬然猶不謂之已死今不治吳<lb/>
　江岸不䟽諸瀆以泄震澤之水是猶沃水於人不去其手桎不鮮其足縛不<lb/>
　除其竅塞恬然安視而已誠何心哉然而百瀆非不可治五堰非不可復吳<lb/>
<pb n="KR2k0037_SBCK_006-15b"/>
江岸非不可去盖治之有先後且未築吳江岸已前五堰之廢已乆然而三<lb/>
州之田尚十年之間熟有五六五堰猶未為大患自吳江築岸已後十年之<lb/>
間熟無一二欲具驗之閲三州歲賦所入之数則可見矣且以宜興百瀆言<lb/>
之古者所以泄西來衆水入震澤而終歸于海盖震澤吐納衆水今納而不<lb/>
吐鍔竊視熈寕八年時雖大旱然連百瀆之田皆魚遊鱉處之地低汙之甚<lb/>
也其田去百瀆無多逺而田之苗是時亦皆旱死何哉盖百瀆及旁穿小港<lb/>
瀆歷年不遇旱皆為泥沙堙塞與平地無異矣雖去震澤甚邇民力難以私<lb/>
舉時官又無留意䟽導者苗卒歸乎稿死自熈寕八年迄今十四載其田即<lb/>
未有可耕之日歲嵗訴潦民益憔悴昔嘉祐中邑尉阮洪深明宜興水利方<lb/>
是時吳中水洪屡上書監司乞開百瀆監司允其請遂鳩工於食利之民䟽<lb/>
導四十九條是年大熟此百瀆之驗歲水旱皆不可不開也宜興所利非止<lb/>
百瀆東有蠡河横亘荆溪東北透湛瀆東南接畧畵溪昔范蠡所鑿與宜興<lb/>
西蠡運河皆以昔賢名呼為蠡河遇大旱則淺澱中旱則通流又有孟涇洩<lb/>
<pb n="KR2k0037_SBCK_006-16a"/>
滆湖之水入震澤其他溝瀆澱塞其名不可縷舉夫吳江岸界於吳松江震<lb/>
澤之間岸東則江岸西則震澤江之東則大海百川莫不趨海自西五堰之<lb/>
上衆川由荆溪入震澤注于江由江歸于海地傾東南其勢然也慶歷二年<lb/>
欲便粮運遂築北隄横截江流五六十里致震澤之水常溢不泄浸灌三州<lb/>
之田毎至五六月間湍流迅急之時視之吳江岸之東水常低岸西之水不<lb/>
下一二尺此隄岸阻水之跡自可覧也又覩岸東江尾與海相接處汙殿茭<lb/>
蘆叢生沙泥漲塞而江岸之東自築岸已來沙漲成一村昔為湍流奔湧之<lb/>
地今為民居民田桑棗塲圃吳江縣由是歲增舊賦不少雖然增一邑之賦<lb/>
反損三州之賦不知㡬百倍邪夫江尾昔無茭蘆壅障流水今何致此盖未<lb/>
築岸之前源流東下迅急築岸之後水勢遲緩無以滌蕩泥沙以至増積茭<lb/>
蘆生矣茭蘆生則水道狹水道狹則流洩不快雖欲震澤之水不積其可得<lb/>
邪今欲泄震澤之水不積其可得邪今欲泄震澤之水莫若先開江尾茭蘆<lb/>
之地遷沙村之民運其所漲之泥然後以吳江岸鑿其土為木橋千所以通<lb/>
<pb n="KR2k0037_SBCK_006-16b"/>
粮運毎橋用耐水土木棒二條各長二丈五尺横梁三條各長六尺柱六條<lb/>
各長二丈除首尾占閣外可得二丈餘谼道毎一里計三百六十歩一里為<lb/>
橋十所計除占閣外可開水面二十三丈毎三十歩一橋也一千條橋共開<lb/>
水面二千丈計一十一里四十歩也隨橋谼開茭蘆為港走水仍於下流又<lb/>
開白蜆安亭二江使太湖水由華亭青龍入海則二州水患必大衰减常州<lb/>
運河之北偏乃江隂縣也其地勢自河而漸低上自丹陽下至無錫運河之<lb/>
北偏古有泄水入江瀆一十四條曰孟瀆曰黄汀堰瀆曰東函港曰北戚氏<lb/>
港曰五缷堰港曰梨溶港曰蔣瀆曰歐瀆曰魏瀆涇曰支子港曰蠡瀆一牌<lb/>
<hi>一作碑</hi>涇皆以古人名或以姓稱之昔皆以泄衆水入運河立㪷門又北泄下<lb/>
江隂之江今名存而實亡今存者無㡬二浙之粮船不過五百石運河止可<lb/>
常存五六尺之水足可以勝五百石之舟以其一十四處立為石碶㪷門毎<lb/>
瀆於岸北先築隄岸則制水入江若無隄防則水泛溢而不制将見灌浸江<lb/>
隂之民田民居矣昔熈寕中有提舉沈披者輒去五缷堰走運河之水北下<lb/>
<pb n="KR2k0037_SBCK_006-17a"/>
江中遂害江隂之民田為百姓所訟即罷提舉亦嘗𬒳罪始欲以為利而適<lb/>
足以害之此未逹古人之智以致敗事也切見近日錢塘進士余黙両進三<lb/>
州水利徒能備陳功力瑣細之事殊不知本末惟有言得常州運河晋陵至<lb/>
無錫一十四處置㪷門泄水北下江隂大江雖三尺童子亦知如此可以為<lb/>
利然余黙雖能言㪷門一事合鍔鄙䇿柰何無法度以制入江之水行之則<lb/>
又豈止為一沈披耶又覩主簿張寔進状言吳江岸為阻水之患涇凾不通<lb/>
其言然則然矣雖言吳江岸而不言措置水之術盖古之所創涇凾在運河<lb/>
之下用長梓木為之中用銅輪刀水衝之則草可刈也置在運河底下暗走<lb/>
水入江今常州有東西二凾地名者乃此也昔治平中提刑元積中開運河<lb/>
嘗聞見凾管但見凾管之中皆泥沙以謂功力甚大非可易復遂已今先開<lb/>
鑿江湖海故道堙塞之處泄得積水他日治凾管則可若未能開故道而先<lb/>
治凾管是知末而不知本也切見常州運河之北偏皆江隂低下之田常患<lb/>
積水難以耕植今河上為㪷門河下築隄防以管水入江百姓由是縁此河<lb/>
<pb n="KR2k0037_SBCK_006-17b"/>
隄可以作田圍此泄水利田之兩端也宜興縣西有夾苧干瀆在金壇宜興<lb/>
武進三縣之界東至滆湖及武進縣界西南至宜興北至金壇通接長塘湖<lb/>
西接五堰茅山薛歩山水直入宜興之荆溪其夾苧干盖古之人亦所以泄<lb/>
長塘湖東入滆湖泄滆湖之水入大吳瀆塘口瀆白魚湾髙梅瀆四瀆及白<lb/>
鶴溪而北入常州之運河由運河而入一十四條之港北入大江今一十四<lb/>
條之港皆名存而實亡累有知利便者獻議朝廷欲依古開通北入運河以<lb/>
注大江自滆湖長塘湖両首各開三分之二為彼田户皆豪民不知利便惟<lb/>
恐開鑿已田隂構胥吏皆柅而不行元豐之間金壇令曾長官奏請乞開朝<lb/>
廷又降指揮委江東及兩浙兩路監司相度及近縣官員相視又為彼豪民<lb/>
計構不行儻開夾苧干通流則西來他州入震澤之水可以殺其勢㴱利於<lb/>
三州之田也鍔熈寕八年歲遇大旱切觀震澤水退数里清泉鄉湖乾数里<lb/>
而其地皆有昔日丘墓街井枯木之根在数里之間信知昔為民田今為太<lb/>
湖也太湖即震澤也以是推之太湖寛廣逾於昔時昔云有三萬六千頃自<lb/>
<pb n="KR2k0037_SBCK_006-18a"/>
築吳江岸及諸港瀆堙塞積水不泄又不知其愈廣㡬多頃也鍔又嘗見低<lb/>
下之田昔人争售之今人争棄之蓋積年之水十無一熟積空頭之税或遇<lb/>
頻年不收則饑餓丐殍鬻妻子以償王租或置其田捨其廬而逋至於酒坊<lb/>
處在水鄉沾賣不行以致敗闕者比年尤甚皆縁水傷下田不收故也鍔又<lb/>
嘗遊下鄉切見陂渰之間亦多丘墓皆為魚鱉之宅且古之葬者不即髙山<lb/>
則於平原陸野之間豈即水穴以危亡䰟邪嘗得唐埋銘於水穴之中今猶<lb/>
存焉信夫昔為髙原今為汙澤今之水不泄如故也昨熈寕間檢正張諤命<lb/>
属吏殿丞劉慤相視蘇秀二州海口諸浦瀆為沙泥壅塞将欲䟽鑿以决流<lb/>
水慤相視囬申以謂若開海口諸浦則東風駕海水倒注反灌民田諤謂慤<lb/>
曰地傾東南百川歸海古人開諸海浦析以通百川也若反灌民田古人何<lb/>
為置諸浦邪百川東流則有常西流則有時因東風雖致西流風息則其流<lb/>
亦復歸于海其勢然也凡江湖諸浦港勢亦一同慤雖信其如此然猶有説<lb/>
盖以昔視諸浦無倒注之患而今乃有之盖昔無吳江岸之阻諸浦雖暫有<lb/>
<pb n="KR2k0037_SBCK_006-18b"/>
泥沙之壅然百川湍流浩急泥沙自然滌蕩隨流以下今吳江岸阻絶百川<lb/>
湍流緩幔緩慢則其勢難以滌蕩沙泥設使今日開之明日復合又聞秀州<lb/>
青龍鎮入海諸浦古有七十二會盖古之人以為七十二㑹曲折宛轉者盖<lb/>
有深意以謂水隨地勢東傾入海雖曲折宛轉無害東流也若遇東風駕起<lb/>
海潮汹湧倒注則於曲折之間有所囬激而泥沙不深入也後人不明古人<lb/>
之意而一皆直之故或遇東風海潮倒注則泥沙隨流直上不復有阻凡臨<lb/>
江湖海諸港浦勢皆如此所謂今日開之明日復合者此也今海浦昔日曲<lb/>
折宛轉之勢不可不復也夫利害掛於眉睫之間而人有所不知今欲泄三<lb/>
州之水先開江尾去其泥沙茭蘆遷沙上之民次䟽吳江岸為千橋次置常<lb/>
州運河一十四處之㪷門石碶隄防管水入江次開導臨江湖海諸縣一切<lb/>
港瀆及開通茜涇水既泄矣方誘民以築田圍昔郟亶嘗欲使民就深水之<lb/>
中疊成圍岸夫水行於地中未能泄積水而先成田圍以狹水道當春夏湍<lb/>
流浩急之時則水當湧行於田圍之上非止壊田圍且淹浸廬舎矣此不智<lb/>
<pb n="KR2k0037_SBCK_006-19a"/>
之甚也欲乞朝廷指揮下兩浙轉運司擇智力了幹官員分布諸縣則不越<lb/>
数月其工可畢所有創橋䟽通河港置㪷門利便制度不在規規而言也今<lb/>
析畫三州江湖溪海圗一本但可觀其大畧港瀆之名亦布其一二耳欲見<lb/>
其詳莫若下蘇常湖諸縣各畫溪河溝港圗一本各言某河某瀆通某縣某<lb/>
處俟其悉上合而為一圗則纎悉若視於指掌之間也鍔又覩秀州青龍鎮<lb/>
有安亭江一條自吳江東至青龍由青龍泄水入海昔因監司相視恐走透<lb/>
商税遂塞此一江其江通華亭及青龍夫籠截商稅利國能有㡬邪堰塞湍<lb/>
流其害實大又况措置商税不為難事竊聞近日華亭青龍人户相率陳状<lb/>
情碩岀錢乞開安亭江見有状准本縣官吏未與施行近又訪得宜興西滆<lb/>
湖有二瀆一名白魚湾一名大吳瀆泄滆湖之水入運河由運河入一十四<lb/>
處㪷門下江其二瀆在塘口瀆之南又有一瀆名髙梅瀆亦泄滆湖之水入<lb/>
運河由運河入㪷門在吳瀆之南近聞知蘇州王覿奏請開海口諸浦不可<lb/>
開今開之不逾日或遇東風則泥沙又合矣嘗觀考工記曰善溝者水囓之<lb/>
<pb n="KR2k0037_SBCK_006-19b"/>
善防者水淫之盖謂上水湍流迅急則自然下水泥沙囓去矣今若俟開江<lb/>
尾及䟽吳江岸為橋與海口諸浦同時興功則自然上流東下囓去諸浦沙<lb/>
泥矣凡欲䟽導必自下而上先治下則上之水無不流若先治上則水皆趋<lb/>
下漫㓕下道而不可施功力其勢理然也故今治三州之水必先自江尾海<lb/>
口諸浦䟽鑿吳江岸及置常州一十四處之㪷門築隄制水入江比與吳江<lb/>
兩處分泄積水最為先務也然鍔觀合開三州諸瀆溝不必全藉官錢盖三<lb/>
州之民憔悴之乆人人樂開故半可以資食利户之力也今畧舉其一二若<lb/>
開江尾䟽吳江岸為橋遷吳江岸東一村之民開地復為昔日之江置一十<lb/>
四處之㪷門并築一十四條堤制水入江開苧莢干白鶴溪白魚湾大吳瀆<lb/>
塘口瀆宜興東蠡河則上非官錢不可開也若宜興之横塘百瀆蘇州之海<lb/>
口諸浦安亭江江隂之季子港春申港下港冓田港利港宜興之塘頭瀆及<lb/>
諸縣凡有自古泄水諸溝港浜瀆盡可資食利户之力也莫若先下三州及<lb/>
諸縣抄録諸道江湖海一切諸港瀆溝浜自古有名者及供上丈尺料之功<lb/>
<pb n="KR2k0037_SBCK_006-20a"/>
力之費或係官錢或係食利私力期之以施工日月同日開鑿同日䟽放若<lb/>
或放水有先後則上水奔湧東下衝損在下開未畢溝港以故湏同日决放<lb/>
也或者有謂昔人創望亭吕城奔牛三堰盖為丹陽下至無錫蘇州地形東<lb/>
傾古人創三堰所以慮運河之水東下不制是以創堰以節之以通漕運自<lb/>
熈寕治平間廢去望亭吕城二堰然亦不妨綱運者何耶鍔曰昔之太湖及<lb/>
西來衆水無吳江岸之阻又一切通江湖海故道未嘗堙塞故運河之水嘗<lb/>
慮走泄入於江湖之間是以置堰以節之今自慶曆以來築置吳江岸及諸<lb/>
港浦一切堙塞是以三州之水常溢而不泄二堰雖廢水亦常溢去堰若無<lb/>
害今若泄江湖之水則二堰尤宜先復不復則運河将見涸而粮運不可行<lb/>
此灼然之利害也又若宜興創市橋去西津堰蓋嘉祐中邑尉阮洪上言監<lb/>
司就長橋東市邑中創一橋使運河南通荆溪𥘉開鑿市街乃見昔日橋柱<lb/>
尚存泥中咸謂古為橋於此也又運河之西口有古西津堰今已廢去乆矣<lb/>
且古之廢橋置堰以防走透運河之水今也置橋廢堰以通荆溪則溪水常<lb/>
<pb n="KR2k0037_SBCK_006-20b"/>
倒注入運河之内今之與古何利害之相反耶鍔以謂古無吳江岸衆水不<lb/>
積運河髙於荆溪是以塞橋置堰以防泄運河之水也今因吳江岸之阻衆<lb/>
水積而常溢倒注運河之内是以創橋廢堰見利而不見害也今若治吳江<lb/>
岸泄衆水則運河之水再防走泄當於北門之外創一堰可也其利害盖如<lb/>
此也或又曰切觀諸縣髙原陸野之鄉皆有塘圩或三百畒或五百畆為一<lb/>
圩盖古之人停蓄水以灌溉民田以今視之其塘之外皆水塘之中未常畜<lb/>
水又未嘗植苗徒牧養牛羊畜放鳬㕐而已塘之所創有何益邪鍔曰塘之<lb/>
為塘是猶堰之為堰也昔日置塘蓄水以防旱歲今自三州之水乆溢而不<lb/>
泄則置而為無用之地若决吳江岸泄三州之水則塘亦不可不開以蓄諸<lb/>
水猶堰之不可不復也此亦灼然之利害矣苟堰與塘為無益則古人奚為<lb/>
之邪盖古之賢人君子大智經營莫不除害興利岀于人之未到後人之淺<lb/>
謀管見不逹古之人大智顛倒穿鑿徒見其害而莫見其利也若吳江岸止<lb/>
知欲便粮運而不知遏三州之水反以為害又若廢青龍安亭江徒知不漏<lb/>
<pb n="KR2k0037_SBCK_006-21a"/>
　商旅之税又不知反狹水道以遏百川今之人所以戾古者凡如此也鍔切<lb/>
　觀無錫縣城内運河之南偏有小橋由橋而南下則有小瀆瀆南透梁溪瀆<lb/>
　有小堰名曰單将軍堰自橋至梁溪其瀆不越百歩堰雖有亦不渡船筏梁<lb/>
　溪即接太湖昔所以為此堰者恐泄運河之水昔熈寕八年是歲大旱運河<lb/>
　皆里涸不通舟楫是時鍔自武林過無錫因見将軍堰既不渡船筏而開是<lb/>
　瀆者古人豈無意乎因語與邑宰焦千之曰今運河不通舟楫切覩将軍堰<lb/>
　接運河去梁溪無百歩之逺古人置此堰瀆意欲取梁溪之水以灌運河千<lb/>
　之始則以鍔言為狂終則然之遂率民車四十二管車梁溪之水以灌運河<lb/>
　五日河水通流舟楫徃來信夫古人經營利害凡一溝瀆皆有微意而今人<lb/>
　昩之也嘗見蘇州之茜涇昔范仲淹命工開導以泄積水以入于海當時諫<lb/>
　官不知蘇州患在積水不泄咸上䟽言仲淹走泄姑蘇之水盖不知其利而<lb/>
　反以為害今茜涇自仲淹之後未復開鑿亦乆湮塞鍔存心三州水利凡三<lb/>
　十年矣毎覩一溝一瀆未嘗不明古人之微意其間曲折宛轉皆非徒然也<lb/>
<pb n="KR2k0037_SBCK_006-21b"/>
　鍔今日之議未始増廣一溝一瀆其言與圗符合若非觀地之勢明水之性<lb/>
　則無以見古人之意今并圗以獻惟執事者上之朝廷則庻㡬三州憔悴之<lb/>
　民有望於今日也<lb/>
　　　　别畫<lb/>
　　　一先開吳江縣江尾茭蘆地<lb/>
　　　一先遷吳江沙上居民及開白蜆江通青龍鎮又開青龍鎮安亭江通<lb/>
　　　　海<lb/>
　　　一先去吳江土為千橋<lb/>
　　　一先置常州運河㪷門　十四所用石碶并築堤管水入江<lb/>
　　　一次開夾苧干白鶴溪白魚湾塘口瀆大吳瀆令長塘湖滆湖相連走<lb/>
　　　　泄西水入運河下㪷門入江<lb/>
　　　一次開宜興百瀆見今只有四十九條東入太湖<lb/>
　　　一次開蘇州茜涇白茅七鴉福山梅里諸浦及茜涇<lb/>
<pb n="KR2k0037_SBCK_006-22a"/>
　　　一次開江隂下港黄田眷申季子竈子諸港<lb/>
　　　一次開宜興東西蠡河<lb/>
　　　一次根究諸臨江湖海諸縣凡泄水諸港瀆並皆䟽鑿<lb/>
伍堰水利昔錢舎人公輔為守金陵嘗䆒伍堰之利雖知伍堰之利而不知<lb/>
伍堰以東三州之利害鍔知三州之水利而未䆒伍堰以西之利害一日錢<lb/>
公輔以世之所為伍堰之利害與鍔參䆒方知始末利害之議完也公輔以<lb/>
為伍堰者自春秋時吳王闔閭用伍子胥之謀伐楚始創此河以為漕運春<lb/>
冬載二百石舟而東則通太湖西則入長江自後相傳未始有廢至李氏時<lb/>
亦常通運而置牛于堰上挽拽船筏于固城湖之側又嘗設監官置𪠘宇以<lb/>
收徃來之税自是河道澱塞堰埭低狹虗務添置者十有一堰徃來舟筏莫<lb/>
能通行而水勢遂不復西及遇春夏大水江湖泛漲則園頭王母龍潭三澗<lb/>
合為一道而奔衝東來河之不治愈可見也今若開深故道而存留銀林分<lb/>
水二堰則諸堰盡可去矣所欲存二堰者盖本處地勢自銀林堰以西地形<lb/>
<pb n="KR2k0037_SBCK_006-22b"/>
從東迤邐西下自分水堰以東地形從西迤邐東下而其河自西<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>至東<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>
十六里有餘開淘之際須隨逐處地形之髙下以濬之然後江東兩浙可以<lb/>
無大水之患然銀林堰南則通建平廣徳北則通溧水江寕又當增修髙廣<lb/>
以俟商旅舟船徃還之多可以置官收税如前之利此五堰所以不可不復<lb/>
也今莫若治伍堰使上之水不入於荆溪而由分水銀林二堰直歸太平之<lb/>
蕪湖下治吳江之岸為千橋使太湖之水東入于海中治百瀆之故道與夫<lb/>
蘇常湖三州之有故道旁穿于太湖者雖不可縷舉而㮣可以跡䆒也難者<lb/>
曰雖復伍堰柰何伍堰之側山水東下乎復堰無益也鍔荅曰由伍堰而東<lb/>
注太湖則有宣歙池廣溧水之水　苟復堰使上之水不入於荆溪自餘山<lb/>
澗之水寕有㡬邪比之未復十湏殺其六七耳難者乃服<lb/>
　　單錫字君賜冝興人宋嘉祐二年與蘇軾兄弟為同年進士軾爱其賢<lb/>
　　妻以甥女弟鍔字季隱登嘉祐五年進士鍔存心水利凡三十年軾為<lb/>
<pb n="KR2k0037_SBCK_006-23a"/>
　　　錄其書進于朝不果行鍔子發字文興舉八行科為太學錄嘗修陽羡<lb/>
　　　風土誌事見單氏家乗<lb/>
<pb n="KR2k0037_SBCK_006-23b"/>
水利集<lb/>
　　　　　　　　　　　　　　　　　　　　元都水監任仁發著<lb/>
議者曰古者吳淞江狹處尚二里餘猶且不能吞受太湖之水於是添浚三<lb/>
十六浦以佐之且復時有渰沒田疇之患今所開江止濶二十五丈置閘十<lb/>
座其能去水㡬何其利則未之有也<lb/>
荅曰所開江身濶二十五丈置閘十座每閘濶二丈五尺可以泄水二十五<lb/>
丈吳淞江係潮水徃來之地古人論泄水之法極詳范文正公曰三分其時<lb/>
損居二焉謂如一日十二時晝夜兩潮漲四時辰潮漲八時辰潮落所設之<lb/>
閘晝夜皆去水之時也所以江面雖二里之寛不如十閘之功也况今東南<lb/>
有上海浦泄放澱山湖三泖之水東北有劉家港耿泽䟽通崑城䓁湖之水<lb/>
吳淞江置閘十座以居其中潮平則閉閘以拒之潮退則開閘而放之滔滔<lb/>
不息勢若建瓴直趋于海實䟽導瀦水之上䇿也與古之三江其勢相埒若<lb/>
天時多雨雖太湖汪洋瀰漫其涸亦可待矣旱則閉閘潴水以供灌溉乃一<lb/>
<pb n="KR2k0037_SBCK_006-24a"/>
舉兩得其利也<lb/>
議者曰吳淞江自古無閘今置之非法也何不開閘䟽通使江復故道一任<lb/>
潮之徃來豈不便易<lb/>
荅曰治水之法先度地形之髙下次審水勢之逆順徃來㝷源泝㳘各順其<lb/>
性古人謂水歸深源又曰泥沙隨潮而來清水蕩滌而去今新涇上海浦劉<lb/>
家港䓁處水深数丈今所開止深一丈五尺若不置閘以限潮沙則渾潮捲<lb/>
沙而來清水自歸深源而去新開江道水性未順兼以河淺約住泥沙不数<lb/>
月間必復淤塞前工俱廢故閘不可不置也范文正公曰新導之河必設諸<lb/>
閘正此謂也若欲再復吳淞江故道湏候諸閘啓閉流順河深衆水歸源其<lb/>
<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>湧之勢孰可制禦當於此時諸閘都閉挑開一處堰<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>任潮徃來借清水<lb/>
力東衝西决自復成江矣考工記曰善溝者水囓之此之謂也<lb/>
議者曰吳淞江前時通流今日何為而塞豈非如海變桑田之説黄河日走<lb/>
千里非人力所可為者欤<lb/>
<pb n="KR2k0037_SBCK_006-24b"/>
荅曰東坡有言若要吳淞江不塞吳江一縣人民可盡徙於他處庻使上源<lb/>
寛濶清水力盛泥沙自不能積何致有堙塞之患哉歸附之後将太湖東岸<lb/>
岀水去處或釘木植為柵或壅草土為堰或築狹河身為撟置為驛路及有<lb/>
湖<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>港汊又慮私塩船徃來多行塞㫁所以水脉不通清水日弱渾潮日盛<lb/>
泥沙日積而吴淞江日就淤塞今日江勢正與東坡所見合若曰如海變桑<lb/>
田黄河奔突一付之天則聖人手足胼胝盡力溝洫皆虗言也聖人豈欺我<lb/>
哉所當盡人力而為可也<lb/>
議者曰錢氏有國一百有餘年止長興年間一次水灾亡宋南渡一百五十<lb/>
餘年止景定年間一二次水灾今則一二年或三四年水灾頻仍其故何也<lb/>
荅曰錢氏有國亡宋南渡全藉蘇湖常秀数郡所産之米以為軍國之計當<lb/>
時盡心經理使髙田低田各有制水之法其間水利當興水害當除合役軍<lb/>
民不問繁難合用錢粮不吝浩大必然為之又使名卿重臣專董其事豪富<lb/>
上户簧言不能乱其耳珍貨不能動其心凢利害之端可以當興除者莫不<lb/>
<pb n="KR2k0037_SBCK_006-25a"/>
偹舉又復七里為一縱浦十里為一横塘田連阡陌比比相承悉為膏腴之<lb/>
産設有水患人力未嘗不盡遂使二三百年之間水患罕見欽惟國朝四海<lb/>
一統人才畢集擢居重任者未知風土所宜也以為浙西地土水利與諸處<lb/>
同一例任地之髙下任天之水旱所以一二年間水旱頻仍皆不諳風土之<lb/>
同異故也<lb/>
議者曰蘇州地勢低下與江水平故曰平江古稱澤國其地不可作田此必<lb/>
然之理也今欲圍築硬岸亦逆土之性耳<lb/>
荅曰宋晋以降倉廩所積悉仰給於浙西水田之利故曰蘇湖熟天下足若<lb/>
謂地勢低下不可作田以為必然之理此誠無當之論何以言之浙西之地<lb/>
低於天下而蘇湖又低於浙西澱山湖又低於蘇州此低之最低者也彼中<lb/>
冨户数千家于中毎歲種植茭蘆埋釘樁笆委葑土圍築硬岸豈非逆土之<lb/>
性何為今日盡成膏腴之田此明效大驗不可掩也既是澱山最低之湖經<lb/>
理尚可以為田却説已成之田不可作田天下寕有是也<lb/>
<pb n="KR2k0037_SBCK_006-25b"/>
　議者曰浙西水旱專係天時非人力之所可勝自來討䆒治水之法終無可<lb/>
　成<lb/>
　荅曰浙西水利明白易暁但行之不得其要耳何謂無成大抵治水之法其<lb/>
　事有三浚河港必深濶築圍岸必髙厚置閘竇必多廣設遇水旱則有河港<lb/>
　閘竇隄防而乗除之自然不能為害儻人力不盡而一切歸数于天天下寕<lb/>
　有豊年耶東坡有言浙西水旱此係人事不脩之積非天時之所致即此謂<lb/>
　也昔范文正公親開海浦時議者阻之公銳意定見力排浮議䟽浚積潦数<lb/>
　年大稔民受其賜載之方冊昭然可考乃謂終無可成為是説者皆是苟啚<lb/>
　冨家財物聴受冨家驅使而妄為無稽之言也<lb/>
　議者曰開挑河道既已深濶河岸不湏修築圍岸既已髙厚河道不湏開挑<lb/>
　河道河岸既深既厚閘竇不湏置立三者兼行徒勞民力而已<lb/>
　荅曰開挑河道所以泄水修築圍岸所以障水置立閘竇所以限水自古三<lb/>
　者兼行而不相悖也謂如不浚河道畧值乆雨若無河道以泄之則溝澮皆<lb/>
<pb n="KR2k0037_SBCK_006-26a"/>
　盈東風則渰湖西之田西風則破湖東之岸驟漲驟落常有数尺涝水之痕<lb/>
　圍岸不髙則無力難以隄防故湖溝不可不浚及不築圍岸或遇暴雨若無<lb/>
　圍岸以障之水漲入圍車戽出田稲苗渰沒已經数日根株朽腐盡成棄物<lb/>
　緩不及事故圍岸不可不築閘竇乃防水旱之具遇涝則啓而泄之遇旱則<lb/>
　閉蓄之又且隔住渾潮免致<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>沙入河壅塞水道故傍枕海一浦一堰皆有<lb/>
　閘竇盖𣣔蓄水于未旱之前泄水于既涝之後乃閘竇限水之功也不可不<lb/>
　立只此之説或者已不周知敢乃輒生妄議以毁其事可謂不知量也<lb/>
　議者曰河溝圍岸閘竇三者俱備自可永無水旱之憂則民食可足誠為乆<lb/>
　逺之計朝廷何為廢之<lb/>
　荅曰范文正公宋之名臣盡心於水利嘗謂修圍浚河置立閘竇三者相為<lb/>
　表裏如䁀之足缺一不可三者偹矣水旱豈足憂哉國家收附江南三十餘<lb/>
　年浙西河溝圍岸閘竇無官拯治遂致水利廢壊若水旱小則小害大則大<lb/>
　害是則年年有荒旱之田不可種藝深可惜哉今謂浚河備圍置閘有乆逺<lb/>
<pb n="KR2k0037_SBCK_006-26b"/>
之利朝庭廢而不治者盖募夫工役取辦豪冨上户部夫督役責辦扵有司<lb/>
官宦豪民猾吏三者皆非其所樂為所以搆扇豪户必欲阻壊而後已朝廷<lb/>
未見日後之利但逄目前之優柰何圍湖占江豪冨之徒挾厚賄以賂貪官<lb/>
成事則難壊事則易安能迄致乎成東坡亦云官吏渾其經營冨户吝其岀<lb/>
力所以累行而終輟不能成乆逺之利也<lb/>
　計<lb/>
　　吳淞江東南黄浦口起至大盈浦口止一萬五千一百丈大盈浦口起<lb/>
　　　至永淮寺東止一千六百丈<lb/>
　　　永淮寺東起至趙屯浦口止一千五百丈趙屯浦口起至陸家浜止<lb/>
　　　二千三百五十丈<lb/>
　　　陸家浜起至千墩浦口新洋江止一千六百丈<lb/>
　　　　通計長二萬二千一百五十丈<lb/>
<pb n="KR2k0037_SBCK_006-27a"/>
<pb n="KR2k0037_SBCK_006-28a"/>
三吳水利别本作三江水學有序鄙蕪不足錄其文比此本為詳疑此乃改<lb/>
本也今畧附載别本所岀者于左主事姚文灝浙西水利書所取盖别本嘉<lb/>
靖乙已世羙堂<lb/>
修圩次序水漫則專增其裏土不狼籍水涸則兼築其外岸方堅固裏外盡<lb/>
栽簑<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>水邉湏種茭蒲岸之兩額或栽水楊或栽籬篠白茅青　皆能匝岸<lb/>
圩之中湏畫界岸髙大堅固與外岸同圩有一頃者畫以一字三頃者畫以<lb/>
二字四頃者畫以三字五頃畫以十字六頃者畫以卄字匕頃者畫以卅字<lb/>
八頃者畫以井字而溝通之盖各各界断則户少而力齊易集而易救但今<lb/>
低鄉圩岸蕩無根脚湏得樁笆捞泥漸積隨田若干量岀多少間有貧乏流<lb/>
移湏用設法𥙷助或以其田佃於有力之家或以其㟁責付勸罰之類惟有<lb/>
純是逃亡却用長夫修理若乃震澤等湖湏用石堤如髙郵三湖可也<lb/>
開溝次序畧與開河同開次序疾流搔乗緩流捞剪涸流傳送浮沙推挽汚<lb/>
泥盤吊平陸開挑搔乗之法用鉄為爬一爬五瓜繫於桴筏遡流挽之掻動<lb/>
<pb n="KR2k0037_SBCK_006-28b"/>
其沙乗流而逺去矣捞剪之法用竹為䈒一首兩尾鉄口篾腮舉其尾而開<lb/>
合之泥自剪入而捞起矣傳送之法先将兩岸髙厓分為等級每級髙五尺<lb/>
廣一丈六尺為路四尺為溝級級布人人人執噐鍤以起土杴以調泥一逓<lb/>
一送無崎嶇陟降之勞而土亦上矣推挽之法用木為車二横九直横方直<lb/>
圓以員穿方横長九尺五直長五尺下為齒上為柄四直長三尺下亦為齒<lb/>
二横之上加以横板廂其両手五人執其柄而按推之車之両旁繫之以䋲<lb/>
而前挽之則其沙自推起而攔去矣若其沙太深不能容人則車之後添凳<lb/>
立人亦可盤吊之法用丈許小船杴入汚泥首尾繫索而盤吊之開北之法<lb/>
無他在預先逺送而己又有順帶之法如丹陽運河兩岸髙厓若以往來行<lb/>
舟量力順帶南至吳江等處增廣㟁塍北至鎮江等處增廣埠頭是亦裒多<lb/>
益寡之術但慮議者以為遲鈍盖北法功效日計不足而嵗計有餘歲計不<lb/>
足而世計有餘患人不之用耳<lb/>
松江既湮而太湖之水無所泄人以為劉家河可泄太湖之水殊不知此河<lb/>
<pb n="KR2k0037_SBCK_006-29a"/>
雖通但能復此娄江之半節耳其南來之半節所謂與夫新洋江與夫下駕<lb/>
者反𬒳其横衝松江之腰腹而為害莫除<lb/>
其至南而折于西以接黄潦涇者又名華涇塘也華涇塘東去有閘港此皆<lb/>
東江之東叚也但欠深廣而入于海耳<hi>今本脱華涇以下八字</hi>
㝷曹涇入海之閘河金山衞入海之閘河海塩縣入海之閘河以泄嘉禾秀<lb/>
水塘等處以來湖杭之水而謂之南條者則太湖南之形勢順矣䟽江隂下<lb/>
港等河常熟白茅䓁港復常州運河斗門一十四處走泄夾苧干等瀆築堤<lb/>
管水入江而謂之北條者則太湖北之形勢順矣<lb/>
藻又有三江水學或問今附錄二條三時治水一冬休養與論語使民以時<lb/>
孟子不違農時不同何也曰断不可泥至冬乃役之説以䧟民于死亡也盖<lb/>
至冬乃役如上入執宫功之類非若水利乃野外工役不可以冬月為之也<lb/>
詩云蟋蟀在堂役車其休又曰塞向墐户入此室處又曰三之日于耜四之<lb/>
日舉趾書於仲春曰平秩東作於仲冬曰厥民隩盖三時勤苦一時休養今<lb/>
<pb n="KR2k0037_SBCK_006-29b"/>
古之通誼也程子開河他人管者多死程子管者不死一人只是處置得宜<lb/>
耳冬月不役是求生之一路也老弱不用是求生之一路也衣食温飽是求<lb/>
生之一路也痛革暴虐是求生之一路也有疾即與之薬而發囬是求生之<lb/>
一路也船舎近便足蔽風雨是求生之一路也如此求生而猶不免於死是<lb/>
誠當死者也然亦不可不為祭埋而厚恤其家也<lb/>
客曰隨其田旁自修溝岸不若計其田畒鈞其工程為善盖田有長倚涇者<lb/>
有横岀涇者有不岀涇者用子之法則長倚涇者用工太多横出涇者用工<lb/>
太少不出涇者無工可為豈得為鈞乎野人曰舊時鄙見亦如此然鈞則鈞<lb/>
矣終是甲治乙田丁修丙岸非惟不肯盡心抑且無憑賞罰思之十年始遇<lb/>
有識乃上海陸宗愷却與華亭曹憲副之意正同蓋不岀涇之田澇則不得<lb/>
洩旱則不得溉糞則難於入歛則難於岀凡有此田者多是貧難下户當優<lb/>
恤者也若其横出涇者與長倚涇者旱則易於溉澇則易於洩糞則便於入<lb/>
歛則便於出有此田者多是殷實有力者也故定為此法允愜輿情使貧乏<lb/>
<pb n="KR2k0037_SBCK_006-30a"/>
者既得以安生而有力者又無計以偷閑堅固浚滌者既得以䝉賞而於淺<lb/>
踈脆者又無計以逃罪愚所謂一尺一歩皆有歸著一賞一罰皆得其當者<lb/>
誠非臆度之言也<lb/>
低鄉無土如何修岸此則湏用載土捞泥且如商賈從長沙販米經年累月<lb/>
渉歷風濤只是欲得米故不辭艱若今在平河載土近處撈泥得一<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>即是<lb/>
一船之米得萬船即是萬船之米但寄之於田歲嵗取之無窮也<lb/>
<pb n="KR2k0037_SBCK_006-30b"/>
<pb n="KR2k0037_SBCK_006-30b"/>
范成大水利圖序江東圩埂髙厚如大府之城舟行常仰視<lb/>
之並驅其上猶有餘地至水發時數十百圍一時皆破其有<lb/>
茭葑外䕶者則徃徃獨存蓋其紛披摇曵与小周旋而不与<lb/>
之忤此其及岸已如强弩之末狂怒盡霽茭之能殺水如<lb/>
此<lb/>
沈氏華談至和塘自崑山縣達于婁門凡七十里自古皆<lb/>
積水無陸途民頗病渉久欲為長堤抵郡城澤國無處<lb/>
求土嘉祐中人有獻計就水中以蘧蒢為墻栽両行相去<lb/>
三尺去墻六丈又為一墻亦如此漉水中<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>泥實蘧蒢中候<lb/>
乾則以水車　去両墻間舊水墻間六丈皆㽞半以為堤<lb/>
脚掘其半為渠取土以為堤每三四里則為一橋以通南北<lb/>
<pb n="KR2k0037_SBCK_006-31a"/>
之水不日堤成至今為利<lb/>
吴江志沈經坍湖岸議　太湖風浪勢如排山岸遇輒崩<lb/>
日就成浸非人所能禦也又查有等低岸形如鼈裙風趕<lb/>
浪衝反石坍損因求其故站岸壁立与浪相抗必坍斜<lb/>
坡不深隨浪相迎不損為今亡計莫若今各有旧亡家各于<lb/>
其站立之處或石塊或九屑或煤鐵等灰填满其處一如<lb/>
斜坡云或略加泥沙或植茭蘆楊柳等樹木以殺其奔笑之<lb/>
勢則其圍塍未必如徃年崩塌之易矣　史鑑議　課民<lb/>
于隄岸之上許種藍而不許種荳蓋種藍必增土久而日<lb/>
髙種荳則土　乆而　低矣　志載隄水岸式　髙一尺<lb/>
<hi>以平水為定髙下增减</hi>基闊八尺面闊四尺謂之羊坡岸其内有丈許<lb/>
<pb n="KR2k0037_SBCK_006-31b"/>
者稍低植以桑苧謂之抵水環圩植以茭蘆謂之䕶岸其遇<lb/>
邊湖邊蕩甃以石塊謂之　浪又于圩外一二丈許列柵作<lb/>
埂植茭樹楊謂之外䕶此周文襄定制每年縣官于晨隙<lb/>
時詣㸔坍損督塘長圩甲脩後官不岀民亦不舉此法<lb/>
遂廢<lb/>
<pb n="KR2k0037_SBCK_006-32a"/>
<pb n="KR2k0037_SBCK_006-33a"/>
亶又上治田利害大㮣有七<hi>一論古人治低田高田之法者昔禹之時震澤為患東有<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜</hi>
<hi>以隔截其流禹乃鑿㫁<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜流為三江東入于海而震澤始定震澤雖定於環湖之地尚有二百餘里可以為田而地皆</hi>
<hi>卑下猶在江水之下與江湖相連民既不能耕植而水靣又復平濶足以容受震澤下流使水勢散漫而三江不能疾趨</hi>
<hi>於海其㳂海之地亦有数百里可以為田而地皆高仰反在江水之上與江湖相逺民旣不能取之以灌漑而地勢又多</hi>
<hi>西流不得蓄聚春夏之雨澤以浸潤其地是環湖之地常有水患而㳂海之地常有旱甾如之何而可以種藝邪古人遂</hi>
<hi>因其地勢之高下井之而為田其環湖畢下之地則於江水南北為縱浦以通于江又於浦之東西為横塘以分其勢而</hi>
<hi>棊布之有圩田之象焉其塘浦闊者三十餘丈狹者不下二十餘丈深者二三丈淺者不下一丈且蘇州除太湖之外江</hi>
<hi>之南北别無水源而古人使塘深濶若此者蓋𣣔取土以為堤岸高厚足以禦其湍悍之流故塘浦因而闊深水亦因之</hi>
<pb n="KR2k0037_SBCK_006-33b"/>
<hi>而㳘耳非專為濶其塘浦以決積火也故古者堤岸高者湏及二丈低者亦不下一丈借令大水之年江湖之水高於民</hi>
<hi>田五七尺而堤岸尚出於塘浦之外三五尺至一丈故雖大水不能入於民田也民田旣不容水則塘浦之水自高於江</hi>
<hi>而江之水亦高於海不湏決泄而水自湍流矣故三江常浚而水田常熟其<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地亦因江水稍高得以畎引以灌溉</hi>
<hi>此古人浚三江治低田之法也所有㳂海高仰之地近於江者既因江㳘稍高可以畎引近於海者又有早晚两潮可以</hi>
<hi>灌漑故亦於㳂海之地及江之南地或五里七里而為一縱浦又五里七里而為一横塘港之濶狹與低田同而其深徃</hi>
<hi>徃過之且<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地高於積水之處四五尺至七八尺逺於積水䖏四五十里至百餘里固非決水之道也然古人為塘</hi>
<hi>浦闊深若此者蓋𣣔畎引江海之水周流於<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地雖大旱之歳亦可車畎以溉田而大水之歲積水或從此而流泄</hi>
<hi>耳非專為闊深其塘浦以決低田之積水也至於地勢西流之䖏又設<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門㪷門以瀦蓄之是雖大旱之嵗<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地皆</hi>
<pb n="KR2k0037_SBCK_006-34a"/>
<pb n="KR2k0037_SBCK_006-35a"/>
<hi>舎數尺此今人在田圩中作田舎之驗也或因人户請射下脚而廢其堤或因官中開淘而减少丈尺臣少時見小虞浦</hi>
<hi>及至和塘並濶三二十丈累經開淘之後今小虞浦只闊十餘丈至和塘只闊六七丈此日所覩也或因田主只收租課</hi>
<hi>而不脩堤岸或因租户利於易田而故要渰沒吴人以一易再易之田謂之白塗田所收倍於常稔之田而所納租米亦</hi>
<hi>依舊数故租户樂於間年渰沒也或因決破古堤張捕魚蝦而漸致破損或因邉圩之人不肯岀田與衆做岸或因一圩</hi>
<hi>雖完傍圩無力而連延隳壊或因貧冨同圩而出力不齊或因公私相吝而因循不治故隄防盡壞而低田漫然復在江</hi>
<hi>水之下也每春夏之交天雨未盈尺湖水未張二三尺而蘇州低田一抹盡爲白水其間雖有堤岸亦皆狹小沉在水底</hi>
<hi>不能固旧唯天旱之歲常澗杭秀之田及蘇州<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地並皆枯旱其堤岸方始露見而蘇州水田幸得一熟耳蓋由無</hi>
<hi>隄防爲禦水之先具也民田旣容水故水與江平江與海平而海潮直至蘇州之東一二十里之地反與江湖民田之水</hi>
<pb n="KR2k0037_SBCK_006-35b"/>
<hi>相接故水不能湍流而三江不浚臣伏覩昨來議狹汴河者詔汴河闊處水靣散漫不至深快故汴河淤澱今蘇州水面</hi>
<hi>動連一二百里而太湖之水又不及黄河之湍迅而𣣔三江不淤不可得也今二江己塞而江又淺儻不完復堤岸驅低</hi>
<hi>田之水盡入於松江而使江㳘湍急但恐数十年之後松江愈塞震澤之患不止於蘇州而己也此低田不治之由也其</hi>
<hi>高田之廢始由田法隳壞民不相率以治港浦其港浦既淺地勢旣高㳂於海者則海潮不應㳂於江者又因水田隄防</hi>
<hi>隳壞水得瀦聚於民之間而江水漸低故高田復在江之上至於西流之處又因人戸利於行舟之便壊其<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門而不能</hi>
<hi>蓄水故髙田一望盡為旱地毎至四五月間春水未退低田尚未能施工而<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之田已乾枯矣唯大水之歲湖秀二州</hi>
<hi>與蘇州之低田渰沒浄盡則<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之田幸得一大熟耳此蓋/不浚浦港以畎引江海之水不復<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門以蓄聚春夏之雨澤</hi>
<hi>也此髙田廢之之由也故蘇州不有旱甾即有水患但水田多而旱田少水田近於城郭為人之所見而稅復重旱田逺</hi>
<pb n="KR2k0037_SBCK_006-36a"/>
<hi>於城郭人所不見而稅復輕故議者只論治水而不論治旱也目論自來議者只知決水不知治田盖治田者本也本當</hi>
<hi>在先決水者末也未當在後今乃不治其本而但決其末故自景祐以來上至朝廷之搢紳下至農田之匹夫謀議擘畫</hi>
<hi>三四十年而蘇州之田百未治一二此治水之失也惟嘉祐中两浙轉運使王建議謂蘇州民間一槩白水至深䖏不過</hi>
<hi>三尺以上當復脩作田位使位位相接以禦風濤則自無水患若不脩作塍岸縱使決盡湖水亦無所濟此説最為切當</hi>
<hi>又緑當時建議之時正治两浙連年治水無効不智大叚擘畫令官中逐年調發夫力更互脩治及不曽立定逐縣治田</hi>
<hi>年額以辦不辦為賞罰之格而止令逐縣令做㮣例勸導逐位植利人户一二十家自作塍岸各高五尺縁民間所鳩工</hi>
<hi>力不多蓋不能齊整借令多岀工力則各家所收之利不償其所費之本兼當都水監立下官員賞典不重故上下因循</hi>
<hi>未曽併聚公私之力大叚脩治臣今𣣔乞檢會王安石所陳利害卻将臣下項擘畫脩築堤岸以固民田則蘇州之甾可</hi>
<pb n="KR2k0037_SBCK_006-36b"/>
<hi>計日而取効也議者或謂曩年呉及知華亭縣常率逐叚人户各自治田亦不曽煩費官司而人獲其利今可舉用其法</hi>
<hi>以治蘇州水田不湏重煩官司也曰蘇州水田與華亭不同華亭之田地連<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜無㬥怒之流浚河不過一二尺脩岸不</hi>
<hi>過三五尺而田已大稔矣然不踰三五年間尚有堙塞今蘇州逺接江湖水常㬥怒故崑山常熟呉江三縣堤岸高者七</hi>
<hi>八尺低者不下五六尺或用石甃或用樁篠或二年一治或年年修葺而風濤洗蕩動有隳壊今若以華亭之法而治之</hi>
<hi>或水退之後一二年間暫獲豊稔蓋不可知求其乆逺之効則不可得也夫以華亭之法而治蘇州之高田則可矣若治</hi>
<hi>蘇州之田譬之以一家之法而治一國也其規摹法度則近之至於措置施設之方則小大不可同也貼黄自來人所議</hi>
<hi>𣣔開通諸大浦盧瀝浦松江諸匯并決水入江隂軍等亦皆治之一説但隄防未立行之無功候隄防既成之後前項諸</hi>
<hi>說又不可不行蓋水勢湍急卻要諸處分减水勢故也故曰治田者先也決水者後也臣今究窮得古人治田之本委可</hi>
<pb n="KR2k0037_SBCK_006-37a"/>
<hi>施行若令臣先往两浙相度不過訂之於諸縣官吏考之諸鄉父老而已况諸縣官吏乍來倐去固不若臣之生長郷里</hi>
<hi>世為農人而僃知利害也父老之智未必過於范仲淹葉清臣况范仲淹葉清臣尚不能窺見古人治田之跡父老安得</hi>
<hi>而知伏望令臣略到司農寺陳白委不至有誤朝廷候敕㫖四論今来乞以治田為先決水為後田旣先成水亦從而可</hi>
<hi>決不過五年而蘇州之水患息矣然治田之法若總而論之則瀚漫而難行析而論之則簡約而易治何也今蘇州水田</hi>
<hi>之最合行脩治處如前項所陳南北不過乙百二十餘里東西不過一百里今若於上項水田之内循古人之跡五里而</hi>
<hi>為一縱浦七里為一横塘不過為縱浦二十餘條每條長一百二十餘里横塘十七條每條長一百餘里共計四千餘里</hi>
<hi>毎里用夫五千人約用二千餘萬夫至和中開崑山塘每里夫二千五百人塘面闊六丈底濶四丈深四尺毎里横土計</hi>
<hi>三十萬尺分為兩岸每岸底只闊一丈四五尺面只濶四五尺高不及六七尺故不踰一二年又至隳壊故曰總而言之</hi>
<pb n="KR2k0037_SBCK_006-37b"/>
<hi>則瀚漫而難行也今且以二千萬夫開河四千里而言之分為五年毎年用夫四百萬開河八百里蘇秀常湖四州之民</hi>
<hi>不下四十萬三分去一以為高田之民自治高田外尚有二十七萬夫毎夫一年借雇半月計得四百餘萬夫可開河八</hi>
<hi>百里却以上項四百餘萬夫分為十縣逐縣每年當夫四十萬開河八十里以四十萬夫分為六箇月逐縣毎月計役六</hi>
<hi>萬六千餘夫開河十三里有零以六萬六千夫分為三十日則逐縣毎日只役夫二千二百人開河一百三十二歩将二</hi>
<hi>千二百人又為两頭項只役一千一百人開河六十六歩雖縣有大小田有廣狹民有衆寡及逐日所開河溝所役夫数</hi>
<hi>多少不同大率治田多者頭項多治田少者頭項少雖千百項可以一頭項盡也臣故曰析而論之則簡約而易治也如</hi>
<hi>此而治之五年之内蘇州與隣州之水田殆亦盡矣塘浦旣浚矣隄防旣成矣則田之水必高於江江之水亦高於海然</hi>
<hi>後擇江之曲者而決之及或開盧瀝浦皆有功也何則江水湍流故也故曰治田者先也決水者後也江㳘旣高矣然後</hi>
<pb n="KR2k0037_SBCK_006-38a"/>
<hi>又究五堰之遺址而復之使水不入於城是雖有大水不能為蘇州之患也此治水田之大畧也昔有十堰今復五堰者</hi>
<hi>今只有五門故也蘇州設堰固亦舊矣劉公著作嘗引唐白居易九日蘇州登高詩云酒酣慿檻起四顧七堰八門六十</hi>
<hi>坊是唐之世已有堰矣至端拱二年轉運使喬惟岳方始廢之蓋隄防旣壊水得瀦容於民田之間水勢稍低故可廢其</hi>
<hi>堰也其旱田則乞用上項一分之夫浚治港浦以畎引江海之水及設<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門以瀦春夏之雨澤則高低皆治而水旱無虞</hi>
<hi>矣五論乞循古人之遺跡治田者臣昨来所乞蘇州水田一節罷去其某家涇某家浜之類五里七里而為一縱浦七里</hi>
<hi>十里為一横塘因塘浦之土以為隄岸使塘浦闊深而隄岸高厚塘浦闊深則水流通而不能為田之害隄岸高厚則田</hi>
<hi>自固而水可必趨於江今具蘇州秀州及㳂江㳂海水田旱田見存塘浦港瀝<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門之数凡臣所能記者總七項共二百</hi>
<hi>六十五條并臣擘畫将來治田大約各附逐項之下謹具下項一具水田塘浦之跡凡四項共一百三十二條一呉松江</hi>
<pb n="KR2k0037_SBCK_006-38b"/>
<hi>南岸自北平浦北岸自徐公浦西至吳江口皆是水田約一百二十餘里南岸有大浦二十七條北岸有大浦二十八條</hi>
<hi>是古者五里而為一縱浦之跡也其横浦在松江之南者臣不能記其名在松江之北六七里間曰浪市横塘又下北六</hi>
<hi>七里而為至和塘是七里而為一横塘之跡也松江南大浦二十七條北平浦破江浦艾祈浦愧浦顧匯浦養𧖟浦大盈</hi>
<hi>浦南觧浦梁乾浦石臼浦直浦分桑浦内薫浦趙屯浦石浦道褐浦千墩浦錐浦張潭浦陸直浦甫里浦浮高浦塗頭浦</hi>
<hi>順徳浦大姚浦破墩浦盞頭浦松江北大浦二十八條徐公浦北觧浦瓦浦沈浦蔣浦三林浦周浦顧墓浦金城浦木瓜</hi>
<hi>浦蔡浦下駕浦浜浦洛舎浦楊梨浦新洋浦淘仁浦小虞浦大虞浦馬仁浦浪市浦尤涇浦下里浦戴墟浦上顧浦青丘</hi>
<hi>浦奉里浦任浦松江北横塘二條浪市横塘至和塘已上松江塘浦五十七條並當松江之上流皆是闊其塘浦高其堤</hi>
<hi>岸以固田也只因乆不修治遂至隳壊毎遇大水上項塘浦之岸並沉在水底不能固田議者不知此塘浦元有大岸以</hi>
<pb n="KR2k0037_SBCK_006-39a"/>
<hi>固田乃謂古人浚此大浦只𣣔泄水此不知治田之本也臣今擘畫並當浚治其浦修成堤岸以禦水甾不湏逺治他處</hi>
<hi>塘浦求決積水而田自成矣一到和塘自崑山西至蘇州其南北两岸各有大浦十二條是</hi>
<hi>浦之跡也其横浦南六七里而有<折 t="33"/>皆為/風濤洗刷不見其跡臣前至和塘徒有通徃來禦風濤</hi>
<hi>之小功而無衞民田去水患之大利者謂至和塘南北縱浦横塘皆廢故也謹具下項至和塘南大浦十二條小虞浦大</hi>
<hi>虞浦尤涇浦新瀆浦平樂浦戴墟浦眞義浦朱塘浦界浦鳯凰涇任浦蠡塘至和塘北大浦十二條小虞浦大虞浦尤涇</hi>
<hi>浦高墟浦雍里浦諸昌涇界浦任浦上雉瀆下雉瀆蠡塘官瀆横塘在南者曰浪市塘已具松江項内更不再岀在北者</hi>
<hi>皆廢已上至和塘两岸塘浦二十四條在塘北者今猶有其名而或無其跡在塘南者雖在其跡而並皆狹小㫁續不能</hi>
<hi>固田其間南岸又有朱涇王村涇北岸又有司馬涇季涇周涇小䔥涇大蕭涇歸涇吳涇清涇譚涇禇涇楊涇之類皆是</hi>
<pb n="KR2k0037_SBCK_006-39b"/>
<hi>民間自開私浜即臣向所謂某家涇某家浜之類是也今並乞廢罷只擇其浦之大者闊開其塘高築其岸南修起浪市</hi>
<hi>横塘北則或五里十里為一横塘以固田自近以及逺則良田漸多白水漸狹風濤漸小矣一常熟塘自蘇州齊門北至</hi>
<hi>常熟縣一百餘里東岸有涇二十一條西岸有涇十二條是亦七里十里而為一横塘之跡也但目今並皆狹小非大叚</hi>
<hi>塘浦蓋古人之横塘隳壊而百姓侵占及擅開私浜相雜於其間即臣所謂某家涇某家浜之類是也謹具目今两岸涇</hi>
<hi>浜之名下項常熟塘東横涇二十一條闕墓涇楊涇米涇樊涇蠡涇南湖涇湖涇朱涇永昌涇茅涇薛涇界涇吴塔涇尚</hi>
<hi>涇川涇黄土涇圃涇廟涇卞荘涇新橋涇黄母涇常熟塘西横涇十二條石師涇楊涇王婆涇高姚涇蘇宅涇蠡涇皮涇</hi>
<hi>廟涇永昌涇野長涇譚涇墓門涇已上常熟塘两岸横涇三十三條蓋記其畧耳今但乞廢其小者擇其大者深開其塘</hi>
<hi>高修其岸除西岸自擘畫為圩外其東岸合與至和塘北及常熟縣南新修縱浦交加棊布以為圩自近以及逺則良田</hi>
<pb n="KR2k0037_SBCK_006-40a"/>
<hi>漸多白水漸狹風濤漸小矣一崑山之東至太倉<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身凡三十五里兩岸各有塘浦七八條是五里而為一縱浦之跡也</hi>
<hi>其横塘在塘之南六七里而為朱瀝塘張湖塘郭石塘黄姑塘在塘之北為風濤洗刷與諸湖相連不見其跡謹具下項</hi>
<hi>崑山塘南有塘浦七條次里浦新洋江任里浦下駕浦下吳浦上呉浦太倉横瀝崑山塘北有塘浦七條婁縣上塘婁縣</hi>
<hi>下塘新洋江低里浦黄剪涇上呉塘下吳塘横塘四條朱瀝塘張湖塘郭石塘黄姑塘已上塘瀝十八條除新洋江下駕</hi>
<hi>浦曽經開浚餘並未嘗開浚今河底之土反高於田中毎遇天雨稍闕則更不通舟船天雨未盈尺而田盡渰沒今並乞</hi>
<hi>開浚以固田已具下項一具旱田塘浦之跡凡三項一百三十三條一松江南岸自小來浦北岸自北陳浦東至海口並</hi>
<hi>是旱田約長一百餘里南有大浦一十八條北有大浦二十條是五里而為一縱浦之跡也其横浦之在江南者臣不記</hi>
<hi>其名在江北者七八里而為鷄鳴塘練祈塘是七里而為一横塘之跡之謹具下項松江南岸有大浦一十八條小來浦</hi>
<pb n="KR2k0037_SBCK_006-40b"/>
<hi>盤龍浦朱市浦松子浦野奴浦張整浦許浦魚浦上燠浦丁湾浦蘆子浦滬瀆浦釘鈎浦上海浦下海浦南及浦江苧浦</hi>
<hi>爛泥浦松江北岸有大浦二十條北陳浦顧浦桑浦大黄肚浦小黄肚浦章浦樊浦楊林浦上河浦下河浦僊天浦鎮浦</hi>
<hi>新華浦槎浦秦公浦雙浦大塲浦唐章浦貴州浦啇量湾横塘二條鷄鳴浦練祈浦已上塘浦四十條各是畎引江水以</hi>
<hi>灌漑高田只因乆不浚治浦底旣高而江水又低故逐年常患旱也議者乃謂於此諸浦決泄蘇州崑山長洲及秀州之</hi>
<hi>積水是未知古人設浦之意也今當令高田之民治之以僃旱甾則高田獲其利也一太倉<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之東至茜涇約四五十</hi>
<hi>里凡有南北大塘八條其横塘南自練祈塘北至許浦共一百二十餘里有<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門及塘浜約五十餘條臣能記其二十五</hi>
<hi>條旱田而横塘多欲水之周流於其間灌溉之意也今皆淺淤不能引水以灌於田謹具下項南北之塘八條太倉東横</hi>
<hi>瀝半徑塘青<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>横瀝五家<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>横瀝鴨頭塘支涇楊墓子涇茜/涇東西之塘及<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門等二十五條方秦塘錢門塘劉塘張<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>
                    </hi>
<pb n="KR2k0037_SBCK_006-41a"/>
<hi>門薛市門黄姑塘吉涇塘沙堰門太倉塘包涇古塘吳<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門/顧<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門廟<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門岳瀝李<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門丁<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門湖川門黄涇杜漕塘雙</hi>
<hi>鳯塘㪷門直塘支塘李墓塘已上<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身<折 t="33"/>東塘浜門瀝共三十三條南北者各長一百餘里接連大浦並當浚治以灌溉</hi>
<hi>高田東西者横貫三重<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之田而西通諸湖若深浚之大者則置閘㪷門或置堰而下或水亟遇大旱則可以車畎諸</hi>
<hi>湖之水以灌田大水則可以通放湖水以灌田而分减低田之水勢於平時則瀦聚春夏之雨泽使<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之水常高於低</hi>
<hi>田不湏車畎而民田足用一㳂海之地自松江下口南連秀州界約一百餘里有大浦二十條臣今能記其七條自松江</hi>
<hi>下口北繞崑山常熟之境接江隂界約三百餘里有港浦六十餘條臣能記其四十九條是五里為一縱浦之跡也其横</hi>
<hi>塘在崑山則為八尺涇花莆涇在常熟則為福山東横塘福山西横塘謹具下項松江口下南連秀州界有大浦七條三</hi>
<hi>林浦杜浦周浦大臼浦卹瀝浦戚崇浦羅公浦松江口下北繞蘇州崑山常熟縣界至江隂軍界有港浦四十九條北及</hi>
<pb n="KR2k0037_SBCK_006-41b"/>
<hi>浦下田浦堀浦上夾浦下練祈浦桃源浦練祈浦顧涇浦六岳浦採桃浦川沙浦下張浦新漕浦茜涇浦楊林浦七丫浦</hi>
<hi>
                        <graphic n="KR2806" url="https://raw.githubusercontent.com/kanripo/KR-Gaiji/master/images/KR2806.png" mimeType="image/png"/>港浦北浦尹公浦甘草浦唐相浦陳涇浦錢涇浦湴湖浦呉泗浦鐺腳浦下六河浦黄浜浦沙營浦白茆浦金涇浦高</hi>
<hi>浦許浦塢溝浦千歩涇耿涇浦新涇浦崔浦水門浦鰻<graphic n="KR4352" url="https://raw.githubusercontent.com/kanripo/KR-Gaiji/master/images/KR4352.png" mimeType="image/png"/>浦吳涇高涇西陽浦新涇陳浦張涇湖涇奚浦黄泗浦横塘四</hi>
<hi>條八尺涇花浦涇福山東横塘福山西横塘已上㳂海港浦共六十條各是古人東取海潮北取楊子江水灌田各開入</hi>
<hi>
                        <graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地七里十里或十五里間作横塘一條通灌諸浦使水周流於高阜之地以浸潤高田非專𣣔決積水也其間雖</hi>
<hi>有大浦五七條自積水之䖏直可通海然各逺三五十里至一百餘里地高四五尺至七八尺積水旣𬒳低田堤岸隳壊</hi>
<hi>一時漫流瀦聚於低下平濶之地雖開得上項大浦其積水終不肎逺從高處而流入於海唯大水之年決之則暫或東</hi>
<hi>㳘爾今不拘大浦小浦並皆淺淤自當開浚東引海潮北引江水以灌田臣所擘畫治蘇州田至易曉也水田則做岸防</hi>
<pb n="KR2k0037_SBCK_006-42a"/>
<hi>水以固田高田則浚塘引水以灌田此衆人所共知也但自來治水者舍常而求異忽近而求逺而反謂做岸固田浚塘</hi>
<hi>引水之説為淺近而不肯留意遂因循至此今欲知蘇州水田旱田不治之由觀此篇可見其大畧以上水田旱田塘浦</hi>
<hi>之跡共七項總二百六十五條皆是古人因地之高下而治田之法也其低田則濶其塘浦高其堤岸以固田其高田則</hi>
<hi>深浚港浦畎引江海以灌田後之人不知古人灌田固田之意乃謂低田高田之所以濶深其塘浦者皆欲決泄積水也</hi>
<hi>更不計量其逺近相視其高下一例擇其塘浦之尢大者十數條以決水其餘差小者更不浚治及興工役動費國家三</hi>
<hi>五十萬貫石而大塘大浦終不能泄水其塘浦之差小者更不曽開浚也而議者猶謂此小塘小浦亦可泄水以致朝廷</hi>
<hi>愈不見信而大小塘浦一例更不浚治積歲累年而水田之隄防盡壊使二三百里肥腴之地槩為白水高田之港浦皆</hi>
<hi>塞而使數百里沃衍潮田盡為荒蕪不毛之地深可痛惜臣竊思之上項塘浦旣非天生亦非地出又非神化是皆人力</hi>
<pb n="KR2k0037_SBCK_006-42b"/>
<hi>所為也然自國朝統御已來百餘年間除十數條大者間或浚治外其餘塘浦官中則不曽浚治今當不問高低不拘小</hi>
<hi>大亦不問可以決水與不可以決水但係古人遺跡而非私浜者一切併合公私之力更休迭役旋決修治係低田則高</hi>
<hi>作堤岸以防水係高田則深浚港浦以灌田其<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身西流之/䖏又設斗門或<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門或堰閘以瀦水如此則高低皆治而水</hi>
<hi>旱無憂矣後二項非要切不録</hi>
<pb n="KR2k0037_SBCK_006-43a"/>
<pb n="KR2k0037_SBCK_006-44a"/>
長洲志　郡城西南三十里巨浸曰此太湖即古震澤<lb/>
具區也亦名五湖跨連三州延廣四萬八千餘頃其源<lb/>
自西北則自荆溪以上泝九陽江通蕪湖大江中受宣歙<lb/>
池州建康諸水南則受天目苕霅諸水自禹䟽下流為<lb/>
三江以入于海始獲底定三江曰東江曰吴淞江曰婁江<lb/>
其故莫能詳矣據今水道一自湖州諸港匯于鶯脰湖<lb/>
溢于龎山湖陳湖白蜆江澱山湖趨于三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>歸于黄浦岀<lb/>
海一自吴江趨于吴淞江出海一自胥口鮎魚口岀繞郡<lb/>
城之婁門絰主和塘由崑山入太倉之劉家河出海並<lb/>
湖亡郡為常州為湖州為蘇州惟蘇州當其下流而吴<lb/>
江縣吳縣為之入口太倉之劉家河嘉㝎之吴淞江常<lb/>
熟之白茅港為之出口　自東壩築後太湖所受惟荆溪<lb/>
<pb n="KR2k0037_SBCK_006-44b"/>
天目諸山水而水患已大減于宋元時觀吴江長撟迤<lb/>
南水洞填塞而沿隄彌望皆成膏腴之田其在宋元<lb/>
稍塞蘆葦而水即四溢何今二百年無此患耶<lb/>
實西南諸水不入故也吴淞江承太湖之流而洩洩海湖<lb/>
水常駃与海潮勢敵故江流常通水勢稍微即渾<lb/>
潮深入積土淤江故昔之治水者必先治吴淞江今数<lb/>
十年來潮水無障積久成陸所苦惟沿江之田枯旱<lb/>
而已不聞湖水四溢為患也此亦足證太湖水源視宋<lb/>
元僅存十三矣　今之有司非不言水利也其議論則<lb/>
悉行移則備然大率視為常談不過略加掩飾銷<lb/>
繳公文而已此無他由主之者無專官而施之也不責<lb/>
實焉耳國家土計早在江南苟不脩水利則田賦<lb/>
<pb n="KR2k0037_SBCK_006-45a"/>
不登田賦不登則國用匱所當亟為講求者莫先于<lb/>
水也誠得廣詢嚴勘實見某河當官開某河當民<lb/>
開某隄當加髙某隄當築闊請著為令大約十餘年<lb/>
一遣重臣治之訖事即四此則先朝之成例治水之<lb/>
長利也若付之帶管之官不過行文塞白訖無成效<lb/>
又何　㢤在今日觀之府縣有水利官繇役有導河夫<lb/>
銀主之者又御史憲使又毎歲經理之試舉所脩者<lb/>
何水所利者何處竟致五十年来通行之水則河身<lb/>
日髙不通行處則漸以成陸岸塍則大者崩削小者<lb/>
堙廢至于官塘亦傾圮㫁缺行路沮洳矣安有實意<lb/>
為民以圗久逺之功者乎鄉中耆老皆言三十年<lb/>
前民間食足事簡歲時得以餘力治圩岸故田以完固<lb/>
<pb n="KR2k0037_SBCK_006-45b"/>
近年窮苦救死不贍不遑脩理故田圩盡壊而水<lb/>
災加甚國家設立塘長正為圩岸計也今則水利官<lb/>
于塘役則常例是急塘役于田户則科歛需索為<lb/>
務而于上司督促不過飾虛文循故事應之而已其<lb/>
日至廢壊而不可頓復皆坐此也　蘇郡税至之百<lb/>
萬蓋十倍于宋五倍于元<lb/>
<pb n="KR2k0037_SBCK_006-46a"/>
　　　一太湖　牛若麟<lb/>
太湖卽具區一名震澤禹貢曰三江旣入震澤底定其關<lb/>
繫東南水利甚鉅<lb/>
御覽水利全書攷述綦詳無煩贅矣又名笠澤左傳云越伐<lb/>
吳吳子禦之笠澤蓋湖廣三萬六千頃四通五逹跨蘇湖<lb/>
嘗三州自東而南迤西轉北則吳江烏程長興宜興武進<lb/>
無錫六縣諸港瀆皆太湖之出入也上從應太徽寧下逮<lb/>
松江曁浙省諸郡並繇太湖爲間道盜艘白晝揚帆風稱<lb/>
<pb n="KR2k0037_SBCK_006-46b"/>
</p>
<p>
　要害吳固僅轄其東壖然湖中七十二峰大半隷吳吳之<lb/>
　兩洞庭與武進之馬蹟獨峰高而址闊人廬稠密爲萑苻<lb/>
所窺伺萬曆戊子馬蹟之嘯聚巳爲殷鹽矧兩洞庭又吳<lb/>
邑西南之命脉邇歲東山多亡命匿迹水陸縱横致厪督<lb/>
　撫勤兵搜勦俘斬報<lb/>
聞則太湖尤非無事之日雖選將募卒布列余皇可恃無恐<lb/>
　而在吳境實稱第一險阻旣志矣可弗圖歟<lb/>
　　　一西洞庭<lb/>
<pb n="KR2k0037_SBCK_006-47a"/>
　具區浮巘嵬然於吳境者唯西洞庭周遭八十餘里峰巖<lb/>
　洞壑之奇誇於㝢内蓋靈區也志巳詳矣凡故家巨姓聚<lb/>
　廬托處其間依山遶水籬落村墟皆異凡境奥壤稍開阡<lb/>
　陌然廣不及山之一二士人無田可耕詩書之外卽以耕<lb/>
　漁樹藝爲業稍有資畜則商販荆襄渉水不避險阻正德<lb/>
　以前家户饒給父老多不識城市有西山富之謡嘉靖倭<lb/>
　殘罄篋齎盜山逕荒蕪致額糧虚宕民力不堪競思逃徙<lb/>
　永豐宋公爲令設法補貱百方拊䘏自此以後之孑遺皆<lb/>
<pb n="KR2k0037_SBCK_006-47b"/>
</p>
<p>
　宋公之造也畏壘遺思無間久近今　公家賦急兼迫以<lb/>
　徭差閭閻之膏血更竭兹又疊罹蝗旱而荆襄㓂擾長江<lb/>
　多綠林經商裹足居者行者莫繼饔飱山中千年喬木貿<lb/>
　易充薪斬伐殆盡司土者雖觸目傷心窘於培養無術不<lb/>
　得巳而曰西山貧將以告之後賢可乎<lb/>
　　　一東洞庭<lb/>
　吳境具區之山次高廣者爲莫釐峰卽東洞庭東聯武山<lb/>
　中穿一港横梁通濟合之總名東山去菱湖嘴越水不二<lb/>
<pb n="KR2k0037_SBCK_006-48a"/>
　三里而遥設有莫釐渡以防胥口石尤之阻凡山之徃來<lb/>
　于踐更者可航可趨故居民較西洞庭爲繁聚族而處久<lb/>
　成巷陌死徙無出境其戀土之情與西洞庭無異士喜勤<lb/>
　學累發鼎元編民亦苦田少不得耕耨而食竝商遊江南<lb/>
　北以迨齊魯燕豫隨處設肆博錙銖於四方以供吳之賦<lb/>
　税兼辦徭役好義急公兹山有焉嘉靖倭變巳析皮毛僅<lb/>
　存髓骨賴諸賢令休養生息<lb/>
顯皇之世神氣稍振歲肩鉅役乃縣有急需猶屈首指以累<lb/>
<pb n="KR2k0037_SBCK_006-48b"/>
　之民乃益困矧今虜寇交訌居貨行貨多遭焚劫或罹屠<lb/>
　慘舉山之民嗟無寧宇司牧者憂之若蔓延之獄無藝之<lb/>
　征務當寛恤以節其餘力未必非根本之論也<lb/>
　　　一石湖<lb/>
　石湖亦吳城西南諸水之委潴以太湖視之猶一勺耳何<lb/>
　以圖豈爲翠巘長虹陸行水泛足誇勝槩乎當此四郊多<lb/>
　壘所在綢繆石湖密邇城闉其南北東西港水縱橫四岀<lb/>
　又與吳江長洲錯壤交轄險無足恃嘉靖甲寅乙卯之歲<lb/>
<pb n="KR2k0037_SBCK_006-49a"/>
倭舶輙繇此進退幸吳江令楊公芷帥鄉貢士周大章諸<lb/>
生吳詰督水師拒戰鮎魚口生俘馘獻大挫賊鋒吳江尚<lb/>
傳述梗槩而吳境泯其績矣可歎也時吳令康公世耀奉<lb/>
檄守禦城西往來於楓橋木瀆之間不遑兼顧楊公一心<lb/>
報<lb/>
國不辭越境奮力迎鬬至今談之凜凜有生氣予故圖石湖<lb/>
　撰説略紀其事使知石湖亦吳邑之要害邇藉督撫設營<lb/>
　分哨簡練精勇飛艇如駛卽有宼盜不敢陸梁然叨司土<lb/>
<pb n="KR2k0037_SBCK_006-49b"/>
　　不可不留意於此湖也<lb/>
<pb n="KR2k0037_SBCK_006-50a"/>
吳荃原三江　三江之説自來不一今以唐仲𥘉吳都賦註朱長文吴郡續圖<lb/>
　經及水道奔趨之跡驗之則太湖之水自東南分流出白蜆入急水澱山繇<lb/>
　小漕大瀝以入海者曰東江自龎山過大姚經崑山石浦安亭繇青浦逹滬<lb/>
　瀆東瀉入海者曰吴淞江自東北分流從郡城東行經古婁縣水勢洪駛無<lb/>
　少迂曲東北直下今俗訛為劉家港者曰婁江是三江實東南泄水之尾閭<lb/>
　各有入海之所而弗可混者也世惟惑於顧夷呉地記云吳淞江乃古婁江<lb/>
　遂使吳淞海口漫焉無稽考宋紹定六年知平江府楊燁奏乞於呉淞口置<lb/>
寨以備海道曰鄉者逆全多就顧涇運米自海洋窺吳淞江口平江必為震<lb/>
　驚㩀此乃知吳淞入海原有其所又考雲門志載青龍江上接吳淞江下通<lb/>
　滬瀆吳孫權嘗造戰艦於此則其江之浩渺而滬瀆乃其下流昭然可見矧<lb/>
　吳淞距婁㡬五十程其亦曰婁江云者妄矣夫震澤䟽源以注江三江導流<lb/>
　以歸海民物尊乂全吳財賦其昉諸此後代率逞私智或圖苟安悉置此不<lb/>
<pb n="KR2k0037_SBCK_006-50b"/>
　　講故小漕大瀝及諸港日就淺狭而東江遂垔惟澱湖支流北注吳淞江從<lb/>
　　劉家港入海安亭青浦河存一線而下流壅塞其水逆趨夏駕浦亦從劉家<lb/>
　　港入海之東北㑹于婁夫水勢順則疾疾則渾泥並行逆則緩緩則渾泥停<lb/>
　　滯故崑山之東南隅嘉定之西南隅青浦之西北隅華亭之北隅昔日之沃<lb/>
　　壤今皆磽确莫耕三江塞二而以全湖東注之水獨歸於劉家港其勢漸不<lb/>
　　能容日積月累行復如一江患矣識者能無憂隱哉為今計當稽故道開復<lb/>
　　俾澱湖水原從東瀉而弗北注吳淞水原岀安亭青浦逹滬瀆而弗逆行庻<lb/>
　　㡬經緯分明四縣不耕之地可復種矣自大倉堈身西抵嘗州境僅一百五<lb/>
　　十里嘗熟南抵湖秀境僅二百里其地低下多水田故虞水堈身東接海岸<lb/>
　　東西僅六七十里南北僅百里常熟北接北江之漲沙南北僅八九十里東<lb/>
　　西僅二百里其地高仰多旱田故虞旱今水有所歸則泛濫不岀而水田嘗<lb/>
　　稔江湖率職則蓄瀦可豫而旱田嘗稔鮮有不浮於天時者<lb/>
<pb n="KR2k0037_SBCK_006-51a"/>
通蕃事蹟石刻在劉家港天妃宫壁宣德六年正使太監鄭和副使大　朱<lb/>
　都指揮朱珍王衡等立後記永樂三年舟師往古里等國時海寇陳祖義等<lb/>
　聚衆三佛齊國抄掠番商生擒厥魁至五年回還永樂五年統舟師往瓜哇古里<lb/>
　柯枝暹羅等國國王各以方物珍禽獸貢至上年囘還永樂七年統舟師道<lb/>
　經錫蘭山國王亞烈若奈兒負固謀加害頼神顯應得備遂生擒其王至九<lb/>
　年歸獻㝷䝉恩宥歸國永樂十二年統舟師徃忽魯謨斯等國有蘇門荅刺<lb/>
　國偽王蘇幹刺宼侵王遣使赴　闕請救就率兵勦生擒偽王至十三年歸<lb/>
　獻是年滿敕加國王率妻子朝貢永樂十五年統舟師徃西域怱魯謨斯國<lb/>
　進獅子金錢豹西馬阿丹國進麒麟番名祖刺法并長角馬哈獸木骨都束<lb/>
　國進花福禄并獅子十刺國進千里駱駝并駝雞瓜哇國古里國進縻里羔<lb/>
<pb n="KR2k0037_SBCK_006-51b"/>
　獸方物皆前古未聞王各遣男弟捧金葉表文朝貢永樂十九年統舟師遣<lb/>
　忽魯謨斯等各國使臣乆侍京師者悉還夲國各國王貢獻視前益加宣德<lb/>
　五年仍徃諸番開　詔舟師泊祠下思昔皆神明䕶助勒文於石<lb/>
自劉家港而西為北澛漕為麋長河又西為北時溝為楊子涇為小塘子為三<lb/>
　江口為石婆港南曲為湄塲湾北為新開河為青福涇為菖蒲涇為半涇<lb/>
半涇横帶城東數里南入婁江北經湖川楊林至七浦半涇之南逹仁義涇若<lb/>
　北澛漕雖號東道水而屬於劉家港稍偏於東南自北澛漕入正東横帶諸<lb/>
　水為丁涇港為新塘港為陸窑塘摩羅涇為陶家港並入於海<lb/>
吳塘在州城西三里南入婁江經吉涇入嘉定界北經湖川逹七浦塘永樂二<lb/>
　年戸部尚書夏元吉濬顧浦南引吳淞江水北貫吳塘今則婁江以南復塞<lb/>
<pb n="KR2k0037_SBCK_006-52a"/>
　自吳塘而西為黄淺涇為泥涇東為太倉塘自太倉塘稍南為陳門塘引婁<lb/>
　江水入小西門其稍偏於西北與陳涇黄泥漕包涇並入塩鐡塘又西北為<lb/>
　古塘<lb/>
顧浦在州城西南五里引吳淞江水入吉泾舊志云嘉祐三年轉運使沈立開<lb/>
　崑山顧浦其北自吉涇塘稍東復北下為戚虞涇戚虞泾與南塩鐡張泾横<lb/>
　瀝水東西相並俱北入婁江南塩鐡在戚虞涇左張涇横瀝在戚虞涇右<lb/>
横瀝南經婁江入吉涇塘北經七浦入嘗熟<lb/>
横塘在州城東北經楊林七浦入嘗熟六尺溝在東北港在西自横塘而南經<lb/>
　為浪港南下為黄涇自黄涇出為七鴉浦<lb/>
七丫浦西承巴城湖之水東入海其曲曰木樨湾曰糜長湾東名七丫港自沙<lb/>
<pb n="KR2k0037_SBCK_006-52b"/>
　頭鎮以西稱七浦塘<hi>一作戚</hi>七浦南下爲楊林塘<lb/>
楊林塘東至花浦口入海西繇新塘上承巴城湖長可當七浦南爲湖川塘<lb/>
湖川塘東環出小塘子入婁江西接金雞河多支流與七浦楊林水並穔貰州<lb/>
　北塩鐡塘中至北城下<lb/>
塩鐡塘南十二里逹嘉定出吳淞江北四十里逹嘗熟白茆塘至江隂出楊子<lb/>
　江偽吳築城時有南北水門塩鐡塘自南來經婁江折而北直貫城中今南<lb/>
　北水門塞城中塩鐡塘分從東西三水門受水而繇婁江折北者俗呼倉河<lb/>
　蓋沿元時海運倉西岸故倉基雖改教塲俗猶訛襲<lb/>
海在州城東七十里自劉家港南環七鴉浦北百餘里東北至崇明縣二百六<lb/>
　十里水靣两岸距四十里<lb/>
<pb n="KR2k0037_SBCK_006-53a"/>
弘治十年冬土部主事姚文灝浚七丫浦<lb/>
嘉靖元年工部尚書李充嗣後白苑塘<hi>姚文毅言開白茆者天順</hi>
<hi>則侍郎李敏萬否則廵江御史林應訓俱未考</hi>
二十六年冬廵撫都御史歐陽　重後七丫浦文徵明記曰弘<lb/>
治𥘉都水姚公文灝書一浚之頼以處業叱歲陽城之民並湖為斜堰<lb/>
堰湖水而分之其西流北折而入于白茆東流自尤涇南出巴城紆廽<lb/>
而属七浦其勢漸緩而其流益微兀能當海潮之衝日積月淤至<lb/>
于不通而高仰之田揭受其　嘉靖丙午有詔興三吴水利始浚自<lb/>
石橋圩東行若干里至于直塘延袤千八十丈有竒自直塘東行若干<lb/>
里至于沙頭延袤二千四百二十丈又東行厯塗柗抵横涇若干里延袤千八<lb/>
十有一丈總為丈四千五百六十有奇其深自一丈至八丈廣自八丈至十丈極<lb/>
于十有五丈始微而漸抔之以極其勢也扵是輸瀉有委飛流迅疾㳺沙<lb/>
滌不復㽞而東民有粒食之望矣<lb/>
<pb n="KR2k0037_SBCK_006-53b"/>
隆慶元年二年巡塩御史蔚元康重復七浦楊林塩鐡三塘　王丗貞<lb/>
記曰七浦綰轂常熟之口貫太倉而東注海者也為丈七千二百有奇外<lb/>
創壩以距海潮閘一以備止洩又拓月河以輔之楊杯者横州之北其右多<lb/>
阜易涸而塩鐡故漕河也是二河者太倉幹也丈各八千有奇青<lb/>
魚洷至吴塘頋浦嘉定幹也丈各三千有奇出七浦壩而外者海沙<lb/>
所沮洳不濬之即揚塵也為丈三千八百五十<lb/>
弘治十三年冬府通判陳暐後湖川塘　祝允明記曰太倉州北數里<lb/>
有塘曰湖川延袤九萬七千一百尺有奇西分源于太湖歷婁江而下由<lb/>
巴城湖新塘以來匯東連小塘子貫石婆港以逹到家河海潮西突巴<lb/>
城東注清濁互嚙又劉家潮之緯州而西岀者由塩鐡塘到湖川而定<lb/>
東北自七丫港而花蒲而楊林塘潮之來亦及湖　而尼渾沙迎合淀<lb/>
壅澱洿可立而待州民兩奏浚之未幾復<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>　濬自徐昌橋至于<lb/>
金雞口八萬五千一百尺入崑山西段又六千尺廣百尺底廣四十四尺深九尺<lb/>
<pb n="KR2k0037_SBCK_006-54a"/>
王在晋水利説　州之幹河塩鐡經城中南入嘉定岀吳淞北入嘗熟白茆至<lb/>
　江隂岀楊子江塩鐡塘之水横亘南北而中多間隔湖川塘環岀小塘子入<lb/>
婁江北穿塩鐡塘西接金雞河與七浦楊林並横貫州北而楊林塘上承巴<lb/>
城湖之水東至花浦口入海州田賴其廣濟其劉家河海潮之入繇塩鐡到<lb/>
　湖川而東北自七鴉港入者亦從花浦楊林及湖川而相㑹合渾砂泥滓釀<lb/>
　成　堰高田無灌溉則枯低田逢水潦則没故茜涇一帶幾成坼莽舟航既<lb/>
　阨桔橰多廢邇年郊原四望遍地皆棉種棉乆則土膏竭而腴田化為瘠壌<lb/>
　一逢水旱蟲螟盡仰藉於轉糴<lb/>
<pb n="KR2k0037_SBCK_006-54b"/>
<pb n="KR2k0037_SBCK_006-54b"/>
太倉志　荅曉川太史論水利書畧　州人張檟　間嘗綂觀于吳<lb/>
中之水曰震澤曰具區曰太湖一也其命名不同皆以時起抑各有<lb/>
所取義焉耳自昔宋人而言其西之南則嚴湖杭天目諸山之原有<lb/>
自苕霅而來者其西則宣歙池九陽江之水有自五堰而來者其北<lb/>
則潤州之金壇延陵之丹陽與宜興之荆山之水有自荆溪百瀆而<lb/>
來者而其東北則常州之水有自望亭而來者其入海之道雖曰三<lb/>
江而二江已絶唯吳淞一江而吳江南岸又築為石堤以便綱運而<lb/>
蘇州居其左偏厥田下下而沿海與江地皆岡阜或以其中傾外仰<lb/>
比之盤盂或以其積而不洩譬有人于此桎其手罥其足塞其衆竅<lb/>
以水沃其口腹满氣絶視者猶謂之不死可乎矧低田多而其税復<lb/>
<pb n="KR2k0037_SBCK_006-55a"/>
重髙田少而其稅復輕自是以來議者皆以水為患而不復憂乎旱<lb/>
也以檟觀于今日則不然自江寕之五堰既治而九陽江之水不東<lb/>
注于震澤而西下蕪湖常州之港瀆以時而修望亭之設堰在所得<lb/>
已未数年前嚴州有山崩之變水皆南下浙江而苕霅之水為之少<lb/>
殺劉家河已開于前夏駕浦復䟽于後而婁江之塞者以通華亭諸<lb/>
泖之水既有所歸而東江之微者以大自宋元時世為東南患如澱<lb/>
山湖者亦于是乎少息斜堰决而四湖有洩水尾閭七鴉不復當以<lb/>
諸浦論而又為吳中之一大川矣且自吳江之有石堤而震澤之水<lb/>
漸以北徙又由胥口吐之郡濠一自徐門之元和塘以北入于江一<lb/>
自婁門之至和塘過崑山而東入婁江計其來原宋且倍是而有餘<lb/>
<pb n="KR2k0037_SBCK_006-55b"/>
今疑半之而不足而其　委則古之為川者二今之為川者三唯人<lb/>
事天時會逄其厄一旱不雨間歲無秋彼崑山西北常熟之南之民<lb/>
有見于其尤涇以東昔也一雨愆期民輒告澇之區今皆井底颺塵<lb/>
而為舄鹵不毛之地而其西則四望成洋積水不耕之處今皆比隣<lb/>
相慶而有汚邪滿車之秋遂自以為幸而謂斜堰决不可開其何以<lb/>
知為此役也非止為憂旱計即有三二年之大水宜亦有所于歸而<lb/>
傍湖之田從可得而治矣盖此属固為身謀而其所見且朝不及夕<lb/>
何足為訝顧今一郡髙田以十分為率在吾州者可當其三太湖入<lb/>
海之道雖曰三川而其岀吾州者已有其二毎為渾潮所淤則吾州<lb/>
先𬒳其害一議修治則吾州獨當其勞故嘗先事而憂得可謂思患<lb/>
<pb n="KR2k0037_SBCK_006-56a"/>
　預防者其一曰置堰閘以禦潮沙其在周易文王有先甲後甲之彖<lb/>
　周公有先庚後庚之爻其辭雖各有所指然自今而言物既壊矣而<lb/>
　思所以新之之謂變既揆度之又丁寕之則窮者可通通者可乆而<lb/>
　不復壊也先時河港易以堙塞唯其水之東北流者有限潮自江海<lb/>
　上者無窮故也矧在髙鄉日唯潮汐徃來而無清水以滌其原者乎<lb/>
　諺曰海水一潮其泥一篛而其兩來交際之處又有甚于兹者宋范<lb/>
　文正公有曰新導之浦必設諸閘以禦來潮沙不能壅也後黄震謂<lb/>
　公守吳郡時嘗開茜涇亦止一時一方之利今浦閘盡廢而海沙壅<lb/>
　漲又前日之所無則閘之廢置寔浦之所由以通塞也在吾太倉除<lb/>
　婁江七浦上原洪濶海潮所不能壅遏者不必置閘外其諸屢浚屢<lb/>
<pb n="KR2k0037_SBCK_006-56b"/>
塞如楊林湖川併入于婁江七浦之處其塩鐡塘南出婁江北通于<lb/>
七浦者謂皆不可無閘其他如石婆港千歩涇之類則多置爲木竇<lb/>
可也而又必旁通月河設爲輥<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>即有大旱大潦用以濟竇閘之所<lb/>
不及吐納且以便小舟之徃來也其置閘也又必如唐劉晏之造漕<lb/>
舟謂計大事者不惜小費有執事于其間者必使之私用無窘則官<lb/>
物堅完矣無寕責成于督造之人爲一切苟且目前之計如近歲所<lb/>
造東西二門之閘可監也其二曰專職掌以守成業周禮地官既有<lb/>
遂人以掌邦之野而又有稻人掌稼下地曰以瀦蓄水以防止水以<lb/>
溝蕩水以遂均水以列舎水以澮㵼水是旱則引川之水于澮由大<lb/>
而小以漸入于田間潦則决田間之水由澮以㵼之于川也宋元豐<lb/>
<pb n="KR2k0037_SBCK_006-57a"/>
　中裁定開江兵級專治浦閘今茜涇鎮即范文正公開是浦後所設<lb/>
　以屯兵者今既南徙于新塘為廵簡司而新塘之故道猶在宜重浚<lb/>
　之少加深廣導湖川之水復由是以入于海置為一閘并復其正德<lb/>
　間所减弓手之額以時啓閉每歲理其閘外其楊林北入于七浦處<lb/>
　則見有唐茜涇廵簡司在餘無属官之可攝者量歲撥夫㡬名分属<lb/>
　所在塘圩守之庻不為豪右勢家擅自開决以便已私或以勞民傷<lb/>
　財而為辭者檟謂有河而不為堰閘以限潮沙使日積月淤不治則<lb/>
　旱潦無備賦税不登治之則所在騷然公私重困又奚啻什百千萬<lb/>
　倍于是邪其三曰輕地租以防壅塞毎見官府治河非不諄諄戒諭<lb/>
　必於岸傍一二歩外方許堆上謂之岡身今去大河逺者猶在其稍<lb/>
<pb n="KR2k0037_SBCK_006-57b"/>
近者蕩然無復存矣揆厥所以皆由傍河之民於夏秋積雨之時乗<lb/>
河流湍迅挑運去訖河港之塞彼固不能辭其責矣然亦有可諉者<lb/>
岡身之基猶之為額田也據其下廣以視其上每如其髙而又倍之<lb/>
吳中之田其穀宜稲易以他種利不半是其賦則同而其所獲乃爾<lb/>
何恠于其損髙為卑以求復于平也周官載師掌任土地之法以園<lb/>
㕓近郊逺郊甸稍縣都<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之征第為五等我太倉之田其賦雖均而<lb/>
其名尚有曰田曰地曰山曰池溝蕩塗之異而其賦亦各有等第唯<lb/>
地則其名雖存而其賦實與田等其未均時有所謂地者秪科夏税<lb/>
而不科秋粮謂之曰絲麥田實則其種宜稻者也以今之岡身名之<lb/>
曰地夫誰曰不宜誠得視周之園㕓今之山塲以徴其賦而後立為<lb/>
<pb n="KR2k0037_SBCK_006-58a"/>
界畔俾不得仍前壅塞有犯之者始寘于法則仁義兼盡而徳威唯<lb/>
畏矣其四曰慎陞科以抑豪強水以利為言利與害相對利專于一<lb/>
人而𬒳其害者衆矣近觀清查則例有陞科塗蕩米九十二石有畸<lb/>
時竊以為揚州之域雖曰厥土唯塗泥其在髙鄉腹裏之地安得有<lb/>
所謂塗蕩邪其即夏周之所謂溝洫郟亶之所謂縱浦横塘焉耳彼<lb/>
豪強之人欲肆為兼併之謀無以售其奸也於是乗清查之會假塗<lb/>
蕩之名以升斗之米易十百千夫之業或塞為沃壌或堰為魚塘殊<lb/>
不計内地居民毎遭旱熯所望以易枯槁為蕃鮮者日唯海水二潮<lb/>
皆道經于是又安能越其堤防而自波及于隣田也哉邇者顔正郎<lb/>
治水事宜内開通洩水利去處多𬒳大户強占或朦朧告佃起科宜<lb/>
<pb n="KR2k0037_SBCK_006-58b"/>
從重治罪復監追其積年得過花利而林正郎亦曰告佃起科深為<lb/>
民害夫以九十二石之米除江海漲沙種植蘆葦理應陞科者不計<lb/>
外所餘㡬何曾足為一州之輕重邪必嚴為之禁痛革此弊則興利<lb/>
除害一舉而兩得矣其五曰纂圗志以便考閲利者人之所同欲而<lb/>
專之者一人之私情水之為利唯其所至人皆得而利之而為一人<lb/>
所專此人懐不平而争訟所由起也苟不辯之于蚤以杜其端雖自<lb/>
謂有發奸摘伏之神抑末矣先時清查圩各一圖而又各有經緯之<lb/>
册第汗漫無統雖有主者夫庸必其乆而無散佚腐爛者乎今之書<lb/>
册區各一圗然其地皆犬牙相制錯雜不齊各圩之下詳于田賦而<lb/>
未及于溝洫之制以愚所見州三百有十里里為一圗則不勝其繁<lb/>
<pb n="KR2k0037_SBCK_006-59a"/>
合㡬十里而為一圗不唯其區唯其方而已矣四至皆以塘浦為界<lb/>
而復備開其各圩四至之溝洫于後其有或縱或横長竟一圩而利<lb/>
可及于衆人者亦復書之俾為人所共知則雖欲專之庻有所畏而<lb/>
莫之敢有犯之者一披覽間衆言混淆而以是折之莫有能遁其情<lb/>
者矣且毎於農隙之時率食利之人恊力修治其勞與佚亦因有所<lb/>
稽而無彼此不均之弊宋范文穆公有水利圗序圗則弗傳而序之<lb/>
所言皆捄災捍患之事今李司空治水告完有水利通志惜也攷之<lb/>
未詳謂太倉之水唯七鴉為最而不知有婁江禹貢職方之叙揚州<lb/>
皆不過数言其於山川貢賦民生物産所繇適于畿甸之路無所不<lb/>
備此聖人之言所以為經而作者之所當取法者與若夫治水之法<lb/>
<pb n="KR2k0037_SBCK_006-59b"/>
前人論之詳矣故此五者皆止為備旱計然髙鄉之河港既通亦低<lb/>
鄉之所必由以導水者也但水性就下因而導之則順而其為力也<lb/>
易激而行之則逆而其為力也難故郟亶于低田則唯築堤岸欲其<lb/>
髙固浚塘浦欲其深濶而已矣而其於髙田也既設堰瀦水以灌溉<lb/>
之而又浚其經界溝洫使水周流其間以浸潤之夫然後立岡門以<lb/>
其防壅斯可以常無枯旱之患而治之之法固不能無詳畧之異也<lb/>
<pb n="KR2k0037_SBCK_006-60a"/>
<pb n="KR2k0037_SBCK_006-61a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>顔山雜記</head>
    <p>
<pb n="KR2k0128_WYG_000-1a"/>
欽定四庫全書　　　　　史部十一<lb/>
　顔山雜記　　　　　　　地理類八<hi>雜記之屬</hi>
　　提要<lb/>
　　　　<hi>臣</hi>等謹案顔山雜記四卷<lb/>
　　　國朝孫廷銓撰廷銓字伯度又字枚先號沚亭<lb/>
　　　　益都人前明崇禎庚辰進士入<lb/>
　　　國朝以薦授河南府推官擢吏部主事歴官内<lb/>
　　　　秘書院大學士諡文定益都有顔神鎮形勢<lb/>
<pb n="KR2k0128_WYG_000-1b"/>
　　　　險阸明代嘗建城郭設官以治之廷銓世居<lb/>
　　　　其地康熈丙午廷銓以大學士予告在籍因<lb/>
　　　　蒐輯舊聞作為此書分山谷水泉城市官署<lb/>
　　　　鄉校逸民孝義風土嵗時長城考靈泉廟災<lb/>
　　　　祥物變物産物異遺文諸目敘次簡核而造<lb/>
　　　　語務求雋異王士禎居易錄稱田雯黔書七<lb/>
　　　　十六篇有似爾雅者有似考工記者有似公<lb/>
　　　　榖檀弓者有似越絶書者故相孫文定公廷<lb/>
<pb n="KR2k0128_WYG_000-2a"/>
　　　　銓作顔山雜記山蠶琉璃窰器煤井鐵冶等<lb/>
　　　　文筆竒陗亦如此云云今考琉璃窰器煤井<lb/>
　　　　鐵冶俱此書所載其山蠶一條則在廷銓南<lb/>
　　　　征記略中士禎葢偶然誤記又士禎香祖筆<lb/>
　　　　記引此書所載鳳皇嶺玉皇宫石刻宋太祖<lb/>
　　　　太宗真宗御押與周宻癸辛雜識所載不同<lb/>
　　　　云並載以備參考案癸辛雜識為明代重刋<lb/>
　　　　此石為宋代原刻木板易訛當以碑本為據<lb/>
<pb n="KR2k0128_WYG_000-2b"/>
　　　　士禎兩存亦非也惟香祖筆記又據黄瓚雪<lb/>
　　　　洲集議礦盜一疏謂顔神設官之議起于瓚<lb/>
　　　　而駁此書正徳十二年巡按黄某奏請之説<lb/>
　　　　為非是則誠廷銓考核之疎矣乾隆四十六<lb/>
　　　　年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0128_WYG_000-3a"/>
序<lb/>
孝水之為鄉於縣最僻逺而山川清麗民風樸愿城之<lb/>
者王先生元美記之者李先生于鱗于鱗之文頗竒偉<lb/>
而地與事皆不甚切實蓋李生平與王最深其為文特欲<lb/>
侈大之已耳固未嘗身至其地而詳考其父老子弟也<lb/>
然王公之城孝水也襟阜帶溪向背得所髙岫霞蒸清<lb/>
泉脈錯自是百年以來民生日繁人文日興變亂之後<lb/>
巋然獨完其功豈可忘哉李所為文蓋於王為不誣而<lb/>
<pb n="KR2k0128_WYG_000-3b"/>
於孝鄉則少疎矣城東秋谷魏别駕祠有馮文敏鍾司<lb/>
空二公碑文亦雅健可喜其於風土交渉頗狹予少年<lb/>
稍知讀書每悵然有感夫境地必待人而顯而人之文<lb/>
辭非工弗傳故勝區名作常患不相值若幸得之而言<lb/>
之失真考之不詳亦猶之乎不相值而已相國沚亭孫公<lb/>
往與予共硯席亦懷此歎今垂三十年矣兹公以謝病<lb/>
暫歸里居多暇因成顔山雜記四卷寄以示予予讀之<lb/>
簡而有法潔而多姿上追考工爾雅下亦不失應劭酈<lb/>
<pb n="KR2k0128_WYG_000-4a"/>
道元其文之工足以傳逺而其實則父老子弟所終日<lb/>
耳而目之里巷誦説無異物無異辭也昔云元氣之融<lb/>
結為山川而山川之竒莫不有所鍾以自見孝水之受<lb/>
名舊矣自王先生城之又且百餘年傳記所載碑版所<lb/>
垂非不衆多也而工且信者不假於異邦之人而卒出<lb/>
於公則吾孝鄉之山川誠亦靈矣哉趙進美題<lb/>
<pb n="KR2k0128_WYG_000-5a"/>
序<lb/>
余幼讀書談鄉里事嘗有二疑一龍圖范老本吳人嘗<lb/>
守青州青州至今傳范井固也何顔城僻在深山乃亦<lb/>
有范泉將無影響又陳仲子者既隱處於陵皇甫謐髙<lb/>
士傳及劉孝標世説新語注又有適楚見聘之文且賴<lb/>
妻言而止以仲子窮餓又動與妻俱意楚國逺矣安從<lb/>
得車糧資此逺舉後讀宋史乃知仲淹少長於長山及<lb/>
舉進士第一猶名朱説舊讀書長白山而此泉亦其寄<lb/>
<pb n="KR2k0128_WYG_000-5b"/>
蹟非宦蹟也又讀春秋傳魯成公九年而楚入渠丘後<lb/>
竟滅莒又滅魯直與齊接今顔山上古長城乃齊楚之<lb/>
防塞去於陵百里耳當仲子世魯雖未滅意楚人狡焉<lb/>
啟疆逼齊已甚即逺不過二三百里耳因歎人不讀書<lb/>
見聞寡陋以視天下事固鮮不影響者也甲辰冬余病<lb/>
罷官兀兀歸卧以山居少累遲之越歲目漸能視腕漸<lb/>
能書屬長夏無事兼所居近山松下多風亦不甚暑聊<lb/>
疏鄉里間事以遣懷或一日間日三數日輙得一條手<lb/>
<pb n="KR2k0128_WYG_000-6a"/>
自錄之數月遂成卷帙因題曰顔山雜記以示友人䝉<lb/>
曰是當為顔城作志余曰志家文繁而不殺蓋細大畢<lb/>
舉皆須有義例兹余所記特里巷細言紀近不能及逺<lb/>
矧嚮者諸鄉先輩郡有志邑有志志邑而鄉舉矣安用<lb/>
枝指為曰然則不失為荆楚歳時記華陽人物志耶余<lb/>
曰彼子虚三都之舊俶詭瑰麗筆不勝書兹顔城三里<lb/>
山郭耳競為其書恐亦不得也沚園灌長識<lb/>
</p>
<p>
</p>
  </div>
</body>
</text>
</TEI>
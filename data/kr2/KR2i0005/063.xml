<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷六十三</head> <lb/>
    <p>
<pb n="KR2i0005_WYG_063-1a"/>
欽定四庫全書<lb/>
　十六國春秋卷六十三<lb/>
南燕錄一<lb/>
　　慕容德<lb/>
慕容德字𤣥明皝之少子也皝每對諸宫人言婦人懷<lb/>
孕夢日入懷必生貴子德母公孫夫人方姙夢日入其<lb/>
臍中獨喜而不敢言咸康二年晝寢而生德左右以告<lb/>
方寤而起皝曰此兒易生似鄭莊公長必有大德遂以<lb/>
<pb n="KR2i0005_WYG_063-1b"/>
德為名年十二而皝薨哀毁過禮年十八身長八尺二<lb/>
寸姿貌雄異額上有日月兩角足下有偃月重文博觀<lb/>
羣史性清慎多才藝以兄儁元璽初封梁公歴幽州刺<lb/>
史左衛將軍及暐建熙初進號安北將軍改封范陽王<lb/>
入為魏尹加散騎常侍時秦苻堅跨據長安其將苻雙<lb/>
據陜以叛苻柳起兵枹罕將應之德勸暐乘釁討堅<hi>見暐</hi>
<hi>傳</hi>言辭慷慨識者知其有逺畧暐竟不能用太史令黄<lb/>
泓善相謂德曰殿下相法當先為人臣然後為人君但<lb/>
<pb n="KR2i0005_WYG_063-2a"/>
恐下官入地不得見殿下昇天耳德曰若如公言不敢<lb/>
忘報德兄垂甚器異之因共論軍國大謀言必切至垂<lb/>
謂之曰汝器識長進非復呉下阿䝉也枋頭之役以征<lb/>
南將軍與垂擊敗晉師垂奔苻堅德坐與垂善免官秦<lb/>
滅燕徙於長安及秦伐凉德請從征自效後堅以德為<lb/>
張掖太守數嵗免歸堅以兵臨江淮垂請德為副乃拜<lb/>
奮威將軍堅之敗也與夫人張氏相失暐將護致之德<lb/>
正色謂暐曰昔楚莊滅陳納巫臣之諫而棄夏姬此不<lb/>
<pb n="KR2i0005_WYG_063-2b"/>
祥之人惑亂人主戎事不邇女器秦之喪師當由於此<lb/>
宜掩目而過奈何將衛之也暐不從德馳馬而去之還<lb/>
次滎陽言於暐曰昔句踐棲於㑹稽終獲呉國聖人相<lb/>
時而動百舉百全天將悔禍故使秦師喪敗宜乘其弊<lb/>
以復社稷暐亦不納德乃從垂如鄴垂稱尊號以德為<lb/>
車騎大將軍司𨽻校尉復封范陽王居中鎮衛參斷政<lb/>
事久之遷司徒垂欲攻慕容永於長子惟德議與垂同<lb/>
後克之垂臨終敕太子寳曰鄴是舊都宜委范陽王寳<lb/>
<pb n="KR2i0005_WYG_063-3a"/>
既嗣位拜為使持節都督冀兗青徐荆豫六州諸軍事<lb/>
特進車騎大將軍冀州牧領南蠻校尉鎮鄴都罷留臺<lb/>
以都督專總南夏永康初魏將拓䟦章<hi>後燕作拓䟦儀</hi>攻鄴德<lb/>
遣南安王青等夜擊破之魏兵退次新城青等請追擊<lb/>
之别駕韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>進曰古人先決勝廟堂然後攻戰今魏不<lb/>
可擊者四燕不宜動者三魏懸軍逺入利在野戰一不<lb/>
可擊也深入近畿頓兵死地二不可擊也前鋒既敗後<lb/>
陣方固三不可擊也彼衆我寡四不可擊也官軍自戰<lb/>
<pb n="KR2i0005_WYG_063-3b"/>
其地一不宜動也動而不勝衆心難固二不宜動也城<lb/>
郭未修敵來無備三不宜動也此皆兵家所忌不如深<lb/>
溝高壘以逸待勞彼千里餽糧野無所掠久則三軍靡<lb/>
資攻則衆旅多斃師老釁生詳而圖之可以捷矣德曰<lb/>
韓别駕之言良平之䇿也乃召青等還師魏又遣遼西<lb/>
公賀賴盧率騎二萬與章圍鄴德遣參軍劉藻請救於<lb/>
秦并參母兄之問而秦師不至鄴中恟懼於是<hi>二字一作徳字</hi>
親饗戰士厚加撫接人感其恩皆樂為致死㑹章盧<lb/>
<pb n="KR2i0005_WYG_063-4a"/>
内相乖貳各引軍潛遁章司馬丁建率衆來降言章師<lb/>
老可擊德遣桂林王鎮南安王青帥騎七千追破章軍<lb/>
人心始固及魏師入中山寳出奔於薊開封公詳又僭<lb/>
稱偽號㑹劉藻自秦而至秦太史令高魯遣其甥王景<lb/>
暉隨藻送玉璽一紐先是姚興皇初中嵗在丁酉於長<lb/>
安渭濵得赤玉璽上有文字曰天命燕至是而魯送之<lb/>
并圖䜟秘文曰有德者昌無德者亡德受天命柔而復<lb/>
剛又有謠曰大風蓬勃揚塵埃八井三刀卒起來四海<lb/>
<pb n="KR2i0005_WYG_063-4b"/>
鼎沸中山頽惟有德人據三臺於是羣臣議以詳僭號<lb/>
中山魏師盛於冀州未審寳之存亡因勸德即尊號德<lb/>
不從㑹慕容達自龍城奔鄴稱寳猶存羣議乃止寳尋<lb/>
進德為丞相領冀州牧承制南夏公侯牧守皆聽封拜<lb/>
兄子趙王麟自義臺奔鄴因說德曰中山既没魏必乘<lb/>
勝攻鄴鄴中雖糧儲素積然城大難固且人情恇懼不<lb/>
可以戰宜及魏軍未至擁衆南渡就魯陽王和據滑臺<lb/>
聚兵積榖阻河自守伺釁而動計之上也魏雖㧞中山<lb/>
<pb n="KR2i0005_WYG_063-5a"/>
勢不能久留不過抄掠而返人不樂徙理自生變然後<lb/>
振威以援之魏則内外受敵使戀舊之士有所依憑廣<lb/>
開恩信招集遺黎一舉取之河北庶可復也㑹兄子魯<lb/>
陽王和亦遣使勸德南徙德乃許之<lb/>
元年春正月魏太祖既克中山遣衛王儀<hi>一作元儀</hi>率騎三<lb/>
萬攻鄴㧞之遂入鄴城收其倉庫分賜將士德自鄴率<lb/>
衆四萬三千戸車二萬七千乘將徙滑臺遇風船没<hi>水經</hi>
<hi>註作既無舟楫</hi>魏兵垂至衆心惶懼議欲退保黎陽德不從其<lb/>
<pb n="KR2i0005_WYG_063-5b"/>
夕流澌冰合遂於夜中南渡黎陽訖旦魏兵追至而冰<lb/>
亦潛消若有神焉鄴令韓範<hi>一作軌</hi>言於德曰光武渡滹<lb/>
沱河澌流<hi>一作冰</hi>自合大王濟河天橋自成靈命所扶徴<lb/>
兆已見德大悅遂改黎陽津為天橋津及至滑臺景星<lb/>
見於尾箕漳水得白玉其狀若璽趙王麟等九十八人<lb/>
上言今中土傾陷龍都蕭條趙魏遺黎鵠企皇澤伏願<lb/>
仰承俯順以係宗廟謹上皇帝尊號德許之令曰假順<lb/>
來議且以燕元故事統符行帝制而已於是德用兄垂<lb/>
<pb n="KR2i0005_WYG_063-6a"/>
故事改永康三年稱元年大赦境内殊死已下署置百<lb/>
官拜趙王麟為司空領尚書令南海王法為中軍將軍<lb/>
慕輿㧞為尚書左僕射丁通為尚書右僕射自餘文武<lb/>
封授各有差初河間有麟見麟以為已瑞及此潛謀為<lb/>
亂事覺賜死二月魏廣川太守賀賴盧殺冀州刺史王<lb/>
輔驅勒守兵抄掠平陽頓丘諸郡遂南渡河奔附於德<lb/>
德以賴盧為并州刺史封廣甯王夏四月先是寳自龍<lb/>
城南奔至黎陽遣中黄門令趙思告北地王鍾<hi>德之從弟也</hi>
<pb n="KR2i0005_WYG_063-6b"/>
曰上以二月得丞相表即時南征至乙連㑹長上作亂<lb/>
今失據來此王亟呼丞相奉迎鍾本首議勸德稱尊聞<lb/>
而惡之執思付獄馳使白狀德謂羣臣曰卿等前以社<lb/>
稷大計勸吾攝政吾亦以嗣帝播越<hi>一作奔亡</hi>民神曠主故<lb/>
勉從羣議以繫衆心今天方悔禍嗣帝得還吾將具駕<lb/>
奉迎謝罪行闕然後角巾私第卿等以為何如黄門侍<lb/>
郎張華進曰夫争奪之世非雄才不振縱横之時豈懦<lb/>
夫能濟嗣帝闇弱不能紹隆先統陛下若蹈匹婦之節<lb/>
<pb n="KR2i0005_WYG_063-7a"/>
捨天授之業威權一去身首不保況社稷其得血食乎<lb/>
何退讓之有德曰吾以古人逆取順守其道未足所以<lb/>
中路徘徊悵然未決耳慕輿護曰嗣帝不達時宜委棄<lb/>
國都自取敗亡不堪多難亦已明矣昔蒯瞶出奔衛輒<lb/>
不納春秋是之以子拒父猶可況以父拒子乎今趙思<lb/>
之言未明虛實臣請為殿下馳往詗之德流涕遣護護<lb/>
率壯士數百隨思而北聲言迎衛實謀弑之初寳遣思<lb/>
詣鍾於後見採樵者言德已攝位稱制懼而北奔護至<lb/>
<pb n="KR2i0005_WYG_063-7b"/>
無所見執思以歸德以思閑習典故欲留用之思曰昔<lb/>
闗羽見重曹公猶不忘先主之恩思雖刑餘賤隸荷國<lb/>
榮寵<hi>一作寵靈</hi>犬馬有心而況人乎乞還就上以明貞節<hi>貞一</hi>
<hi>作微</hi>德固留之思怒曰周室衰微晉鄭夾輔漢有七國之<lb/>
難實賴梁王殿下親則叔父位為上台不能率先羣后<lb/>
以匡王室而幸根本之傾為趙王倫之事思雖不能如<lb/>
申包胥之存楚猶慕龔君賔不生於莽世也德慚而斬<lb/>
之秋八月丙子晉南陽太守閭丘羡寧朔將軍鄧啟方<lb/>
<pb n="KR2i0005_WYG_063-8a"/>
率衆二萬來伐師次管城德遣中軍將軍南海王法撫<lb/>
軍將軍魯陽王和等拒之啟方等敗績單馬走免德怒<lb/>
法不窮追斬其撫軍司馬靳瓌冬十月太極端門並就<lb/>
以張剛為材官將軍上方令時銅官令王瓚得古銅鍾<lb/>
四枚於山穴獻之列於太極殿前賜瓚爵闗内侯<hi>一作闗外</hi>
<hi>侯</hi>
二年春三月秦苻登既為姚興所滅其弟廣帥部落三<lb/>
千來降德拜廣為冠軍將軍處之乞活堡會熒惑守東<lb/>
<pb n="KR2i0005_WYG_063-8b"/>
井或言秦當復興廣乃自稱秦王招集亡命攻破北地<lb/>
王鍾時德始都滑臺介於晉魏之間土無十城衆不過<lb/>
萬鍾既敗走反側之徒多去德而附廣德乃留魯陽王<lb/>
和守滑臺自率衆討廣斬之先是寳之至黎陽也和長<lb/>
史李辯勸和納寳和不從辯懼謀洩乃潛引晉軍至管<lb/>
城冀德親帥師於後作亂會德不出愈不自安及德討<lb/>
廣辯又勸和反和不從辯怒殺和以滑臺降魏求援於<lb/>
行臺尚書和䟦䟦率輕騎自鄴赴之既至辯復悔之閉<lb/>
<pb n="KR2i0005_WYG_063-9a"/>
門拒守䟦使尚書郎鄧暉說之辯乃開門内䟦䟦悉收<lb/>
德宫人府庫時將士家屬悉在城内德聞之遣將士三<lb/>
千騎攻䟦䟦率衆迎擊騎兵敗績䟦又擊破桂陽王鎮<lb/>
俘斬虜獲千餘人陳潁之民多附於魏德欲攻滑臺韓<lb/>
範言於德曰魏師已入城據國成資向也魏為客吾為<lb/>
主人今也吾為客魏為主人客主之勢翻然復異人情<lb/>
危懼不可復戰不如先據一方為闗中之基然後畜力<lb/>
而圖計之上也德乃止德右衛將軍雲斬李辯率將士<lb/>
<pb n="KR2i0005_WYG_063-9b"/>
家屬二萬餘口自滑臺出奔於德三軍慶悅德謀於衆<lb/>
曰苻廣雖平而撫軍失據進有强敵退無所依計將安<lb/>
出給事黄門侍郎中書令張華進曰彭城楚之舊都阻<lb/>
山帶河<hi>一作川</hi>地嶮人殷可攻而取之以為基本北地王<lb/>
鍾慕輿護封逞韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>等固勸攻滑臺尚書潘聰進曰滑<lb/>
臺四通八達之地非帝王之居且北通大魏西接强秦<lb/>
此二國者未可高枕而待之彭城土曠人稀平夷無嶮<lb/>
且晉之舊鎮必拒王師未易可取又宻邇江淮水路通<lb/>
<pb n="KR2i0005_WYG_063-10a"/>
浚秋夏霖潦千里為湖乘舟而戰者我之所短呉之所<lb/>
長今雖克之非久安之計也青齊沃壤號曰東秦土方<lb/>
二千里精兵十餘萬右有山河之固左有負海之饒可<lb/>
謂用武之國三齊豪傑蓄志以俟孰不思得明主以立<lb/>
尺寸之功廣固城者曹嶷之所營山形嶮峻足為帝王<lb/>
之都辟閭渾昔為燕臣後負國恩勒兵潛據今宜遣辯<lb/>
士馳說於前大兵繼踵於後彼必翻然向化如其守迷<lb/>
不服大軍臨之自然瓦解既據其地然後閉闗養銳伺<lb/>
<pb n="KR2i0005_WYG_063-10b"/>
釁而動此乃陛下之闗中河内也德猶豫未決齊州沙<lb/>
門僧朗素善占候德因使牙門蘇撫訪其所適朗報曰<lb/>
山野絶俗之士不應預聞朝議但有待之累非有托無<lb/>
以立陛下今既聞之檀越敬覽三䇿潘尚書之議可謂<lb/>
興邦之䇿矣且今嵗之初彗星起於奎婁遂掃虛危彗<lb/>
者除舊更新之象奎婁為魯之分野虛危為齊之分野<lb/>
宜先定兗州巡撫琅邪待秋風戒節然後北轉臨齊此<lb/>
天道也撫又宻問以年世朗以周易筮之曰燕衰庚戌<lb/>
<pb n="KR2i0005_WYG_063-11a"/>
年則一紀世則及子撫曰何其促乎朗曰卦兆然也豈<lb/>
闗人哉撫不敢言以吉還報德大悅三月德引師而南<lb/>
五月入薛城兗州北鄙諸郡縣悉降置守宰以撫之存<lb/>
問髙年軍無私掠百姓安之牛酒屬路秋八月德遣使<lb/>
諭幽州刺史齊郡太守辟閭渾欲下之渾不從遣北地<lb/>
王鍾率歩騎二萬擊之德進據琅邪徐兗之民歸附者<lb/>
十餘萬戸自琅邪引兵而北迎者四萬餘人以南海王<lb/>
法為兗州刺史鎮梁父進克莒城守將任安委城而退<lb/>
<pb n="KR2i0005_WYG_063-11b"/>
以潘聰為徐州刺史鎮莒城北地王鍾傳檄青州諸郡<lb/>
曰隆替有時義列昔經困艱啟聖事彰中籙是以宣王<lb/>
龍飛於危周光武鳳起於絶漢斯葢厯數大期帝王之<lb/>
興廢也自我永康多難長鯨逸網華夏四分黎元五裂<lb/>
逆賊辟渾閭父蔚昔同段龕阻亂淄川太宰東征勦絶<lb/>
凶命渾於覆巢之下得䝉全卵之施曾微犬馬識養之<lb/>
心復襲凶父樂禍之志盜據東秦逺附呉越割剥黎元<lb/>
委輸南海皇上應期大命再集矜彼營丘暫阻王畧故<lb/>
<pb n="KR2i0005_WYG_063-12a"/>
以七州之衆二十餘萬巡省岱宗問罪齊魯昔韓信以<lb/>
裨將伐齊有征無戰耿弇以偏師討步克不移朔況以<lb/>
萬乘之師掃一隅之冦傾山碎卵方之非異孤以不才<lb/>
忝荷先驅都督元戎一十二萬皆烏桓突騎三河猛士<lb/>
奮劒與夕火爭光揮戈與秋月競色以此攻城何城不<lb/>
克以此衆戰何敵不平昔竇融以河西歸漢榮被於後<lb/>
裔彭寵盜逆漁陽身死於奴隸近則曹嶷䟦扈見禽於<lb/>
後趙段龕干紀取滅於前朝此非古今之吉凶已然之<lb/>
<pb n="KR2i0005_WYG_063-12b"/>
成敗乎渾若先迷後悟榮寵有加如其敢抗王師敗滅<lb/>
必無遺燼稷下之雄岱北之士有能斬送渾首者賞同<lb/>
佐命脱履機不發必玉石俱摧先是蘭汗之亂吏部尚<lb/>
書封孚南奔辟閭渾渾表為渤海太守德至莒城孚乃<lb/>
出降德大喜曰朕平青州不以為慶喜得卿耳遂委以<lb/>
機宻渾聞德將至徙八千餘家入守廣固遣司馬崔誕<lb/>
率千餘人戍薄荀平原太守張豁戍柳泉誕豁承檄皆<lb/>
遣子來降渾懼攜妻子奔魏德遣射聲校尉劉剛追斬<lb/>
<pb n="KR2i0005_WYG_063-13a"/>
於莒城渾少子道秀自詣請與父俱死德曰父雖不忠<lb/>
而子能孝特赦之殺其參軍張瑛德遂入廣固是年德<lb/>
為僧朗建神通寺於齊州仍遺書於朗曰敬問太山朗<lb/>
和尚遭家多難災禍屢臻昔在建興王室西越賴武王<lb/>
中興神武御世大啟東夏拯㧞區域遐邇蒙蘇天下幸<lb/>
甚天未忘災武王即宴永康之始東傾西蕩京華播越<lb/>
每思靈闕屏營飲淚朕以寡德生在亂兵遺民未幾繼<lb/>
承大統幸和尚大恩神祗葢護今使使者送絹百疋并<lb/>
<pb n="KR2i0005_WYG_063-13b"/>
假東齊王奉髙山荏二縣封給書不盡意稱朕心焉朗<lb/>
荅書曰陛下龍飛統御百國天地融溢皇澤載賴善逢<lb/>
高鑒惠濟黔首蕩平之期何憂不一陛下信向三寳恩<lb/>
㫖殊隆貧道味靜深山豈臨此位且領民戸興造靈刹<lb/>
所崇像福㝠報有歸<lb/>
建平元年春正月癸酉德定都於廣固遂以晉隆安四<lb/>
年僭即皇帝位於南郊大赦境内殊死已下改元為建<lb/>
平元年又詔曰漢宣憫吏民犯諱故改名朕今增一備<lb/>
<pb n="KR2i0005_WYG_063-14a"/>
字以為二名庶開臣子避諱之路於是更名備德叙賞<lb/>
其下有差設行廟於宫南遣使奉䇿告成追諡燕王暐<lb/>
曰幽皇帝以北地王鍾為司徒慕輿㧞為司空封孚為<lb/>
左僕射慕輿護為右僕射遣度支尚書封愷中書侍郎<lb/>
封逞觀省風俗所在大饗將士立妻段氏為皇后建立<lb/>
學宫簡公卿已下子弟及二品士門二百餘人為太學<lb/>
生每月朔親臨試之作申池以為遊戱是年造刀四口<lb/>
銘其背曰建平隸書<lb/>
<pb n="KR2i0005_WYG_063-14b"/>
建平二年冬十月徐州刺史潘聰青州刺史鞠仲來朝<lb/>
讌於延賢殿酒酣笑謂羣臣曰朕雖薄德恭已南面而<lb/>
朝諸侯在上不驕夕惕於位可方自古何等主也鞠仲<lb/>
曰陛下中興之聖主少康光武之儔也備德顧命左右<lb/>
賜仲帛千疋仲以賜多為讓備德曰卿知調朕朕不知<lb/>
調卿邪卿飾對非實故朕亦以虛言相賞賞不謬加何<lb/>
足謝也韓範進曰臣聞天子無戱言忠臣無妄對今日<lb/>
之論上下相欺可謂君臣俱失備德大悅賜範絹五十<lb/>
<pb n="KR2i0005_WYG_063-15a"/>
疋自是昌言競進直士盈朝矣備德遣從事中郎杜𢎞<lb/>
如長安問母兄消息<hi>詳具𢎞傳</hi>
建平三年春三月備德如齊城登營丘望見晏嬰冢顧<lb/>
謂左右曰禮大夫不逼城𦵏平仲古之賢人達禮者也<lb/>
而生居近市死𦵏近城豈有意乎青州秀才晏謨對曰<lb/>
孔子稱臣先人平仲賢則賢矣豈不知高其梁豐其禮<lb/>
葢政在家門故儉以矯世存居湫隘卒豈擇地而𦵏乎<lb/>
所以不逺門者猶冀悟平生意也備德悅之遂以謨從<lb/>
<pb n="KR2i0005_WYG_063-15b"/>
至漢城夏四月以太牢祀漢城陽景王廟讌庶老於申<lb/>
池北登社首山東望鼎足因目牛山而歎曰古無不死<lb/>
悽然有終焉之志遂問謨以齊之山川丘陵賢哲舊事<lb/>
謨歴對詳辯畫地成圖備德深嘉之拜尚書郎立冶於<lb/>
商山置鹽官於烏常澤以廣軍國之資<lb/>
建平四年春二月夜地震在棲之雞皆驚擾飛散三月<lb/>
備德故吏趙融自長安來始具母兄凶問備德號慟吐<lb/>
血因而寢疾動經旬餘幾於不振會前尚書右丞孫黙<lb/>
<pb n="KR2i0005_WYG_063-16a"/>
<hi>一作曹黙</hi>自冀州來奔以白酒解之乃瘳拜黙為御史中丞<lb/>
封永熙侯是時司隸校尉慕容達因之謀反遣牙門皇<lb/>
璆率衆攻端門殿中帥<hi>一作師</hi>侯赤眉開門應之中黄門<lb/>
孫進扶備德踰城隠於進舎段宏等聞宫中有變勒兵<lb/>
屯四門備德入宫誅赤眉等達懼而奔魏夏四月南海<lb/>
王法及魏師戰於濟北之標榆谷魏師敗績五月初備<lb/>
德優遷徙之民使之長復不役民緣此迭相䕃冒或百<lb/>
室合戸或千丁共籍以避課役尚書韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>上疏曰二冦<lb/>
<pb n="KR2i0005_WYG_063-16b"/>
逋誅國恥未雪闗西為豺狼之藪揚越為鴟鴞之林二<lb/>
京社稷鞠為丘墟四祖園陵蓁而不守豈非義夫憤憾<lb/>
之日烈士忘身之秋而皇室多難威畧未振是使長蛇<lb/>
弗剪封豕假息人懷憤慨常謂一日之安不可以永久<lb/>
終朝之逸無卒嵗之憂陛下中興大業務在遵養矜遷<lb/>
氓之失土假長復而不役愍黎庶之息肩貴因循而不<lb/>
擾斯可以保寧於營丘難以經措於秦越今羣凶僭逆<lb/>
實繁有徒據我三方伺國瑕釁深宜審量虛實大校成<lb/>
<pb n="KR2i0005_WYG_063-17a"/>
敗養兵厲甲廣農積糧進為雪恥討冦之資退為山河<lb/>
萬全之固而百姓因秦晉之弊迭相䕃冒或百室合戸<lb/>
或千丁共籍依托城社不懼燻燒公避課役擅為姦宄<lb/>
損風毁憲法所不容但檢令未宣弗可加戮今宜隠實<lb/>
黎氓正其編貫庶上增皇朝理物之明下益軍國兵資<lb/>
之用若䝉採納冀禆山海雖遇商鞅之刑悅綰之害所<lb/>
不辭也備德從之遣車騎將軍桂陽王鎮率騎三千緣<lb/>
邊嚴防備百姓逃竄以<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>為使持節散騎常侍行臺尚<lb/>
<pb n="KR2i0005_WYG_063-17b"/>
書廵郡縣隠實得䕃戸五萬八千<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>公廉正直所在野<lb/>
次人不擾害備德大集諸生親臨䇿試既而饗讌登高<lb/>
逺矚顧謂尚書魯邃曰齊魯固多君子當昔全盛之時<lb/>
梓慎巴生淳于鄒田之徒䕃修檐臨清沼馳朱輪<lb/>
佩長劒恣非馬之雄辭奮談天之逸辯指麾則紅紫成<lb/>
章俛仰則丘陵生韻至於今日荒草頽墳氣消烟滅永<lb/>
言千載能不依然邃荅曰昔武王封比干之墓漢祖祭<lb/>
信陵之墳皆留心賢哲每懷往事陛下慈深二主澤被<lb/>
<pb n="KR2i0005_WYG_063-18a"/>
九泉若使彼而有知寧不銜荷矣秋九月高雅之等表<lb/>
請伐桓𤣥先是𤣥將行簒逆誅不附己者冀州刺史劉<lb/>
軌襄城太守司馬休之征虜將軍劉敬宣寧朔將軍<hi>一作</hi>
<hi>廣陵相</hi>高雅之江都長張誕並内不自安皆奔於備德至<lb/>
是雅之等言於備德曰縱未能廓清呉會亦可收江北<lb/>
之地中書侍郎韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>
                    <hi>載記作韓範</hi>亦上疏曰夫帝王之道必<lb/>
崇經畧有其時無其人則𢎞濟之功或闕有其人無其<lb/>
時則英武之志不伸至於能成王業者惟人時合也自<lb/>
<pb n="KR2i0005_WYG_063-18b"/>
晉國内難七載於兹桓𤣥簒逆虐踰董卓神怒人怨其<lb/>
殃積矣可乘之機莫過此也以陛下之神武經而緯之<lb/>
驅樂奮之卒接厭亂之機譬猶聲發響應形動影隨未<lb/>
足比其易也且江淮南北戸口無幾公私戎馬不過數<lb/>
百守備之事葢亦微矣若以步騎一萬建雷霆之舉卷<lb/>
甲長驅指臨江會必望旗草偃壺漿屬路跨地數千衆<lb/>
踰十萬可以西并强秦北抗大魏拓境開疆保寧社稷<lb/>
正在今日如使後機失會豪傑復起梟除桓𤣥更修德<lb/>
<pb n="KR2i0005_WYG_063-19a"/>
政遐邇既寧物無異望豈惟建康難屠江北亦不可冀<lb/>
機過患生憂必至矣天與不取悔將何及惟陛下覽之<lb/>
備德曰自頃數躔百六宏綱暫弛遂令姦逆亂華舊京<lb/>
墟穢每尋否運憤慨兼懷昔少康以一旅之衆復夏配<lb/>
天況朕據三齊之地藉五州之衆敎之以軍旅訓之以<lb/>
禮讓上下知義人思自奮繕甲俟釁為日久矣但欲先<lb/>
定中原掃除逋㜸然後宣布淳風經理九服飲馬長江<lb/>
懸旌隴坂此志未遂且韜戈耳今日之事其令公卿詳<lb/>
<pb n="KR2i0005_WYG_063-19b"/>
議之咸以桓𤣥新得志未可圖乃止於是講武於城西<lb/>
歩兵三十七萬馬騎<hi>一作鐵騎</hi>五萬三千疋車一萬七千乘<lb/>
周亘山澤旌旗彌漫鉦鼓之聲振動天地備德登高望<lb/>
之顧謂劉軌高雅之曰昔郤克忿齊子胥怨楚終能暢<lb/>
其剛烈名流千載卿等既知投身有道當使無慙昔人<lb/>
也雅之等頓首荅曰幸䝉陛下天覆之恩大造之澤存<lb/>
亡繼絶實在聖時雖則萬隕何以上報<lb/>
建平五年春三月備德以劉軌為司空甚寵任之劉敬<lb/>
<pb n="KR2i0005_WYG_063-20a"/>
宣素曉天文知必有興復晉室者尋夢丸土服之既覺<lb/>
喜曰丸者桓也桓既吞矣吾復本土乎遂與高雅之結<lb/>
青州大姓諸省封及鮮卑豪帥免逵謀殺備德推司馬<lb/>
休之為主克日垂發雅之欲邀軌同謀敬宣曰劉公衰<lb/>
老吾觀其有安齊之志必不動不可告也雅之以為不<lb/>
然卒告軌軌果不從謀頗洩乃相與殺軌南奔雅之為<lb/>
追騎所執殺之敬宣與休之至淮泗間遂歸劉裕備德<lb/>
聞桓𤣥敗乃以桂陽王鎮為前將軍北地王鍾為大都<lb/>
<pb n="KR2i0005_WYG_063-20b"/>
督配以步卒二萬騎五千克期欲取江南會備德寢疾<lb/>
於是罷兵<lb/>
建平六年夏四月先是備德迎其兄子超於長安超潛<lb/>
變姓名逃歸行至梁父鎮南長史悅壽以告兗州刺史<lb/>
南海王法法曰昔漢有卜者詐稱衛太子今安知非此<lb/>
𩔖也乃不禮之備德聞超至大喜遣騎三百出迎及至<lb/>
封為北海王拜侍中驃騎大將軍司隸校尉秋九月汝<lb/>
水忽竭<hi>水經註作女水水有神化隆則水生政薄則津竭</hi>備德甚惡之冬十一<lb/>
<pb n="KR2i0005_WYG_063-21a"/>
月備德寢疾北海王超請禱之備德曰人主之命長短<lb/>
在天非汝水所能制也固請不許是夜備德夢其父皝<lb/>
曰汝既無子何不早立超為太子不爾惡人生心寤而<lb/>
告其妻曰先帝神明所敕觀此夢意吾將死矣戊午引<lb/>
見羣臣於東陽殿議立超為皇太子俄而地震百僚驚<lb/>
恐竄越失位備德亦不自安輿輦還宫至夜其疾益甚<lb/>
呼段后公主及超申以後事大赦境内殊死已下子為<lb/>
人後者人爵二級乃執超手曰若得至曉更見公卿顧<lb/>
<pb n="KR2i0005_WYG_063-21b"/>
托以汝死無所恨舉目視公主欲有所言竟遂不能段<lb/>
后大呼曰今召中書作詔立超可乎備德開目頷之乃<lb/>
立超為皇太子是夕薨於顯安殿<hi>一作堂</hi>即晉義熙元年<lb/>
也時年七十在帝位六年乃為十餘柩夜分出四門潛<lb/>
𦵏山谷竟不知其尸之所在虛𦵏於東陽陵偽諡獻武<lb/>
皇帝廟號世宗<lb/>
　<lb/>
　十六國春秋卷六十三<lb/>
</p>
<p>
</p>
  </div>
</body>
</text>
</TEI>
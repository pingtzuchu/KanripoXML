<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷六十四</head> <lb/>
    <p>
<pb n="KR2i0005_WYG_064-1a"/>
欽定四庫全書<lb/>
　十六國春秋卷六十四<lb/>
南燕錄二<lb/>
　　慕容超<lb/>
慕容超字祖明備德兄北海王納之子也<hi>納一作汭</hi>納沈靜<lb/>
深邃外訥内敏苻堅破鄴以納為廣武太守數嵗去官<lb/>
與母公孫氏就弟備德家於張掖備德從堅南征留金<lb/>
刀辭母而去備德與燕王垂起兵於山東張掖太守苻<lb/>
<pb n="KR2i0005_WYG_064-1b"/>
昌收納及備德諸子皆誅之公孫氏以老獲免納妻段<lb/>
氏以懷娠未决囚之於郡獄獄掾呼延平備德之故吏<lb/>
也嘗有死罪備德免之竊將公孫氏及段氏逃於𦍑中<lb/>
段氏生超年十嵗而公孫氏病臨死授超以金刀曰聞<lb/>
汝伯已中興於鄴都吾朽病將没相見理絶若天下太<lb/>
平汝得東歸當以此刀還汝伯也呼延平又將超母子<lb/>
奔於吕光及吕隆降秦超又隨凉州民徙於長安未幾<lb/>
平卒超號慟經旬超母謂之曰吾母子得全濟者呼延<lb/>
<pb n="KR2i0005_WYG_064-2a"/>
氏之力也惠而不報天不佑人平今雖死吾欲為汝納<lb/>
其女以荅厚恩於是娶之超至長安自以諸父在東恐<lb/>
為秦人所録乃陽<hi>一作佯</hi>狂行乞於市秦人賤之惟東平<lb/>
公姚紹見而異焉言於姚興曰慕容超姿幹瓌偉殆非<lb/>
真狂願微加爵祿以羈縻之興召見與語超深自晦匿<lb/>
故為謬對或問而不答興大鄙之因謂紹曰諺云妍皮<lb/>
不裹癡骨徒妄語耳乃罷遣之由是得往來無禁濟隂<lb/>
人宗正謙善卜相西至長安賣卜於路超行而見之因<lb/>
<pb n="KR2i0005_WYG_064-2b"/>
就謙相謙奇其姿貌超乃内斷於心備德聞納有遺腹<lb/>
子在秦遣濟隂呉辯潛往視之辯因宗正謙以告超超<lb/>
不敢告母妻潛變姓名與謙俱歸至諸闗禁自稱張伏<lb/>
生二十日始達梁父及至廣固呈以金刀具宣祖母臨<lb/>
終之言備德撫之號慟超身長八尺腰帶九圍精彩秀<lb/>
發容止可觀姿器魁傑有𩔖備德備德甚加禮遇始名<lb/>
之曰超封北海王拜侍中驃騎大將軍司隸校尉開府<lb/>
置吏妙選時賢為僚佐備德無子欲以超為嗣乃為超<lb/>
<pb n="KR2i0005_WYG_064-3a"/>
起第於萬春門内朝夕觀之超亦深達備德㫖入則盡<lb/>
歡承奉出則傾身下士由是内外譽望翕然歸美焉未<lb/>
幾立為太子備德既死超遂以晉義熙元年僭嗣偽位<lb/>
大赦境内殊死已下改元太上尊備德后段氏為皇太<lb/>
后以北地王鍾為都督中外諸軍錄尚書事海南王法<lb/>
為征南大將軍都督徐兗揚南兗四州諸軍事加桂陽<lb/>
王鎮開府儀同三司以尚書令封孚為太尉鞠仲為司<lb/>
空樂浪王惠為司徒潘聰為左光祿大夫段宏為右光<lb/>
<pb n="KR2i0005_WYG_064-3b"/>
祿大夫封嵩為尚書左僕射濟陽王凝為右僕射自餘<lb/>
文武拜授各有差超復引公孫五樓任為腹心乃其所<lb/>
親信也備德故大臣段宏及北地王鍾等皆不自安求<lb/>
補外職乃以宏為徐州刺史鍾為青州牧時以公孫五<lb/>
樓為武衞將軍領屯騎校尉内參政事太尉封孚言於<lb/>
超曰臣聞親不處外羈不處内<hi>載記作五大不在邊五細不在内</hi>鍾國<lb/>
之宗臣社稷所賴宏外戚懿望百姓具瞻正應參翼百<lb/>
揆不宜逺鎮外方今鍾等出藩五樓内輔臣竊未安超<lb/>
<pb n="KR2i0005_WYG_064-4a"/>
新即位忌鍾等權逼以問五樓五樓欲專擅朝政不欲<lb/>
鍾等在内屢有間言孚說竟不行鍾宏皆不能平相謂<lb/>
曰黄犬之皮恐當終補狐裘也五樓聞之嫌隙漸搆<lb/>
太上二年夏無雲而雷秋八月先是超自長安行至梁<lb/>
父南海王法時為兗州刺史鎮南長史悅壽還謂法曰<lb/>
向見北海王子天資𢎞雅神爽高邁始知天族<hi>一作天授</hi>多<lb/>
竒玉林皆寳法曰昔成方遂詐稱衛太子人莫辯之安<lb/>
知非此族乎超聞而恚忿形於言色法亦怒處之外館<lb/>
<pb n="KR2i0005_WYG_064-4b"/>
超既與法有隙結憾彌深及備德死法又不奔喪至是<lb/>
超遣使讓之法常懼禍至遂與北地王鍾徐州刺史段<lb/>
宏等謀反超知而徴之法與鍾並稱疾不赴收其黨侍<lb/>
中河間王統右衛將軍東陽王根散騎常侍段封誅之<lb/>
車裂左僕射封嵩嵩弟西中郎將封融奔魏超尋遣桂<lb/>
陽王鎮等攻鍾於青州<hi>闕二字</hi>王昱等攻段宏於徐州右<lb/>
僕射濟陽王凝及中書令韓範攻法於兗州<hi>一作梁父</hi>昱等<lb/>
攻㧞莒城段宏奔魏封融又集羣盜襲石城塞殺鎮西<lb/>
<pb n="KR2i0005_WYG_064-5a"/>
大將軍餘鬱青土振懼人懷異議凝將謀殺韓範襲擊<lb/>
廣固範潛知之勒兵攻凝凝奔梁父範并將其衆進攻<lb/>
梁父克之凝出奔秦法出奔魏桂陽王鎮攻㧞青州鍾<lb/>
殺其妻子為地道而出與高郡公始單馬奔秦於時超<lb/>
不恤政事惟畋遊是好變更舊制朝野失望百姓苦之<lb/>
僕射韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>切諫不納冬十月太尉封孚卒超又欲議復<lb/>
肉刑九等之選乃下書於境内曰陽九數躔永康多難<lb/>
自北都傾䧟典章淪滅律令法憲靡有存者綱理天下<lb/>
<pb n="KR2i0005_WYG_064-5b"/>
此焉為本既不能道之以德必須齊之以刑且虞舜大<lb/>
聖猶命咎繇作士刑之不可以已也如是先帝季興大<lb/>
業草創兵革尚繁未遑修制朕猥以不德嗣承大統撫<lb/>
御寡方致蕭墻釁發遂戎馬生郊典儀寢廢今四境無<lb/>
虞所宜修定尚書可召集公卿至如不忠不孝若封嵩<lb/>
之輩梟斬不足以痛之宜致烹轘之法亦可附之條律<lb/>
納以大辟之科肉刑者乃先聖之經不刋之典漢文易<lb/>
之輕重乖度今犯罪彌多死者稍衆肉刑之於化也濟<lb/>
<pb n="KR2i0005_WYG_064-6a"/>
育既廣懲慘尤深光壽建熙中二祖已議復之未及而<lb/>
晏駕其令博士已上參考舊事依吕刑及漢魏晉律令<lb/>
消息增損議成燕律五刑之屬三千而罪莫大於不孝<lb/>
孔子曰非聖人者無法非孝者無親此大亂之道也轘<lb/>
裂之刑烹煮之戮雖不在五刑<hi>一作品</hi>之例然亦行之自<lb/>
古渠彌之轘著之春秋哀公之烹爰自中代世宗都齊<lb/>
亦愍刑罰失中咨嗟寢食王者之有刑糾猶人之有左<lb/>
右手焉故孔子曰刑罰不中則民無所措手足是以蕭<lb/>
<pb n="KR2i0005_WYG_064-6b"/>
何定法令而受封叔孫通以制儀為奉常立功立事古<lb/>
之所重其明議損益以成一代凖式周漢有貢士之條<lb/>
魏立九品之選二者孰愈亦可詳聞羣下議多不同乃<lb/>
止十二月丁未熒惑太白皆入於羽林又合於壁占曰<lb/>
燕亡是年高句驪遣使獻千里馬生熊皮障泥於超超<lb/>
大悅荅以水牛能言鳥<lb/>
太上三年春正月超冦淮北徐州至下邳秋七月遣御<lb/>
史中丞封愷使於秦超母妻既先在長安為姚興所拘<lb/>
<pb n="KR2i0005_WYG_064-7a"/>
質至是使愷請焉愷至於秦秦主興曰昔苻氏之敗太<lb/>
樂諸伎悉入於燕燕今稱藩送伎若不可使送呉口千<lb/>
人所請乃可得也愷還超下書使羣臣詳議左僕射段<lb/>
暉曰太上囚楚高祖不廻今陛下嗣守社稷不宜以私<lb/>
親之故遂降尊號且太樂諸伎皆是前世伶人<hi>一作先代遺音</hi>
不可與彼使移風易俗不如掠呉口與之尚書張華曰<lb/>
若使侵掠呉邊必成隣怨此既能往彼亦能來兵連禍<lb/>
結非國家之福也昔孫權重黎庶之命屈已以臣魏惠<lb/>
<pb n="KR2i0005_WYG_064-7b"/>
施惜愛子之頭捨志以尊齊況陛下慈親在人<hi>一云慈德在秦</hi>
掌握方寸崩亂豈可靳惜虛名不為之降屈乎宜暫降<lb/>
統天之號以申至孝之情權變之道典謨所許中書令<lb/>
韓範智能廻物辯足傾人昔與姚興俱為苻氏太子舎<lb/>
人可遣將命降號修和必得如志所謂屈於一人之下<lb/>
伸於萬人之上也超大悅曰張尚書得吾心矣遂遣韓<lb/>
範聘於姚興奉表稱藩範至長安興見之謂曰封愷前<lb/>
來燕王與朕抗禮今卿至也欵然而附為依春秋以小<lb/>
<pb n="KR2i0005_WYG_064-8a"/>
事大之義為當專以孝敬為母屈也範曰昔周爵五等<lb/>
公侯異品小大之禮因之而生今陛下命世龍興光宅<lb/>
西秦本朝主上承祖宗遺烈定鼎東齊中分天曜南面<lb/>
並帝通聘結好義尚謙冲使至矜誕茍折行人殊似呉<lb/>
晉爭盟滕薛競長恐傷大秦堂堂之盛有損皇燕巍巍<lb/>
之美彼我俱失竊未安之興怒曰若如卿言便是非為<lb/>
大小而來範曰雖由大小之義亦由寡君純孝過於重<lb/>
華願陛下體敬親之道沛然垂慈愍之心興曰吾久不<lb/>
<pb n="KR2i0005_WYG_064-8b"/>
見賈生自謂過之今不及矣於是為範設舊交之禮申<lb/>
叙平生謂範曰燕王在此朕亦見之風表乃可於機辯<lb/>
未也範曰大辯若訥聖人美之況爾日龍潛鳳戢和光<lb/>
同塵若使負日月而行則無繼天之業矣興笑曰可謂<lb/>
使乎延譽者也範乘間逞說興乃大悅賜範千金許以<lb/>
超母妻還之時濟陽王凝自梁父奔秦言於興曰燕王<lb/>
稱藩本非推德權為母屈耳古之帝王尚興師徴質豈<lb/>
可虛還其母乎母若一還必不復臣也宜先質<hi>一作制</hi>其<lb/>
<pb n="KR2i0005_WYG_064-9a"/>
送伎然後歸之興意乃變因謂範曰朕歸燕王家屬必<lb/>
矣然今天時尚熱當俟秋涼八月秦使兼員外散騎常<lb/>
侍韋宗來聘超與羣臣議見宗之禮張華曰陛下前既<lb/>
奉表今宜北面受詔封逞曰大燕七聖重光奈何一旦<lb/>
為豎子屈節超曰朕為太后屈願諸君勿言遂北面受<lb/>
詔贈宗以千金冬十月遣左僕射張華給事中宗正元<lb/>
入秦報聘并送大樂伎一百二十人興大悅延華入讌<lb/>
酒酣樂作秦黄門侍郎尹雅謂華曰昔殷之將亡樂師<lb/>
<pb n="KR2i0005_WYG_064-9b"/>
歸周今皇秦道盛燕樂來庭廢興之兆見於此矣華曰<lb/>
自古帝王為道不同權譎之理會於功成故老子曰將<lb/>
欲取之必先與之今總章西入必由余東歸禍福之驗<lb/>
此其兆乎興怒曰昔齊楚競辯二國興師卿乃小國之<lb/>
臣何敢抗衡朝士華遜辭曰奉使之始實願交歡上國<lb/>
上國既遺小國之臣辱及寡君社稷臣亦何心而不仰<lb/>
酬興善之於是還超母妻厚其資禮而遣之十一月張<lb/>
華發長安宗正元先馳反命超大悅遣征虜將軍公孫<lb/>
<pb n="KR2i0005_WYG_064-10a"/>
五樓率騎二千迎於境上超親率六宫迎之於馬耳闗<lb/>
太上四年春正月超以母妻之歸大赦境内殊死已下<lb/>
追尊父北海穆王納為穆皇帝立母段氏為皇太后居<lb/>
長樂宫妻呼延氏為皇后祀於南郊柴燎爓起而烟不<lb/>
出靈臺令張光私告人曰今火盛而烟滅國其亡乎超<lb/>
將登壇有獸大如馬狀𩔖鼠而色赤集於圜丘之側俄<lb/>
而不知所在須臾大風暴起天地晝昏其行宫羽儀帷<lb/>
幄盡皆壞裂超懼宻問太史令成公綏綏曰陛下信用<lb/>
<pb n="KR2i0005_WYG_064-10b"/>
姦臣誅戮賢良賦歛煩多事役殷苦之所致也超懼大<lb/>
赦譴責公孫五樓等俄而復用之是嵗廣固地震天齊<lb/>
水湧井水溢汝水竭河濟凍合而澠水不冰超惡之問<lb/>
於太史令李宣宣曰澠水無冰良由逼帶帝京近日故<lb/>
也超大悅賜宣朝服一具高句驪復遣使至獻千里人<lb/>
十人千里馬一疋兗州人王滿<hi>一作蒲</hi>率衆二千來降獻<lb/>
美女馬馬鬛去地九寸拜滿長水校尉封廪丘公<lb/>
太上五年春正月正旦超朝會羣臣於東陽殿聞樂作<lb/>
<pb n="KR2i0005_WYG_064-11a"/>
歎音佾不備悔送伎於秦遂議入冦掠晉人以補伎領<lb/>
軍將軍韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>
                    <hi>載記作韓謨</hi>諫曰先帝以舊京傾没戢翼三齊<lb/>
茍時運未可上智輟謀今陛下嗣守成䂓宜閉闗養銳<lb/>
以伺賊隙恢復先業而更結怨南隣廣樹仇釁可乎超<lb/>
曰我計已定不與卿言二月遣將軍慕容興宗斛糓提<lb/>
公孫歸等率騎冦宿豫㧞之陽平太守劉千載濟隂太<lb/>
守徐阮竝為所執大掠而歸簡男女二千五百付太樂<lb/>
教之時公孫五樓為侍中尚書令左衛將軍專總朝政<lb/>
<pb n="KR2i0005_WYG_064-11b"/>
宗族親戚並居顯要夾輔左右王公内外無不憚之超<lb/>
論宿豫之功封兄公孫歸為冠軍將軍常山公叔父公<lb/>
孫頽為武衛將軍興樂公斛榖提等並為郡縣公桂陽<lb/>
王鎮諫曰臣聞懸賞待勲非功不侯今公孫歸結禍延<lb/>
兵殘賊百姓陛下封之無乃不可乎夫忠言逆耳非親<lb/>
不發臣雖庸朽忝國戚藩輒盡愚欵惟陛下圖之超怒<lb/>
不答自是百僚杜口莫敢開言尚書都令史王儼謟事<lb/>
五樓遷尚書郎出為濟南太守入為尚書左丞時人為<lb/>
<pb n="KR2i0005_WYG_064-12a"/>
之語曰欲得侯事五樓又遣公孫歸等率騎三千入冦<lb/>
南陽<hi>載記作濟南</hi>執太守趙光<hi>一作元</hi>俘掠男女千餘人而還<lb/>
夏四月晉丞相劉裕率舟師北伐以丹陽尹孟昶監中<lb/>
軍留府事署劉敬宣中軍諮議參軍加冠軍將軍浮淮<lb/>
入泗五月進至下邳留船艦輜重步軍進至琅邪所過<lb/>
築城留守或謂裕曰燕人若嚴守大峴或堅壁清野大<lb/>
軍深入無所資糧不惟無功何能自反裕曰不然吾慮<lb/>
之熟矣鮮卑貪婪畧不及逺既幸其勝且愛其榖<hi>一云惟利</hi>
<pb n="KR2i0005_WYG_064-12b"/>
<hi>虜獲退惜禾苗</hi>謂我孤軍深入不能持久不過進據臨朐退守<lb/>
廣固必不能守險清野師一入峴吾何患焉敢為諸君<lb/>
保之超聞有晉師引見羣臣於東陽殿會議拒師之䇿<lb/>
征虜將軍公孫五樓曰呉兵輕果所利在速戰初鋒勇<lb/>
鋭不可與爭宜據大峴使不得入曠日延時阻其銳氣<lb/>
然後徐簡精騎二千循海而南絶其糧運别敕段暉率<lb/>
兗州之衆緣山東下腹背擊之此上䇿也各命守宰依<lb/>
險自固校其資儲之外餘悉焚蕩芟除禾苗使寇至無<lb/>
<pb n="KR2i0005_WYG_064-13a"/>
資堅壁清野以俟其釁彼僑軍深入士卒無食求戰不<lb/>
得旬日之間可以坐制此中䇿也縱賊入峴出城逆戰<lb/>
此下䇿也超曰吾京都殷盛戸口衆多非可以一時入<lb/>
守青苗布野非可以卒芟今嵗星居齊以天道推之不<lb/>
戰自克客主勢殊以人事言之彼逺來疲敝勢不能久<lb/>
吾據五州之彊帶山河之固戰車萬乘鐵馬萬羣麥禾<lb/>
布野奈何芟苖徙民先自蹙弱乎設使芟苗城守以全<lb/>
性命朕所不能不如縱令過峴至於平地徐以鐵騎衝<lb/>
<pb n="KR2i0005_WYG_064-13b"/>
之<hi>衝一作踐</hi>此成禽耳輔國將軍廣甯王<hi>寗一作寧</hi>賀賴盧苦諫<lb/>
不從退謂五樓曰上不用吾計亡無日矣太尉桂陽王<lb/>
鎮曰若如聖㫖必須平原用馬為便宜出峴逆戰戰而<lb/>
不勝猶可退守不宜縱敵入峴自貽窘逼昔安成君不<lb/>
守井陘之闗終屈於韓信諸葛瞻不據束馬之險卒禽<lb/>
於鄧艾臣以為天時不如地利阻守大峴䇿之上也超<lb/>
又不從鎮出謂韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>曰主上既不能逆戰却敵又不肯<lb/>
徙民清野延敵入腹坐待攻圍酷似劉璋矣今年國滅<lb/>
<pb n="KR2i0005_WYG_064-14a"/>
吾必死之卿等中華之士復為文身乎超聞之大怒收<lb/>
鎮下獄乃攝莒城梁父二戍修城隍簡士馬蓄精銳以<lb/>
待之劉裕過大峴超兵不出乃舉手指天喜形於色曰<lb/>
吾事濟矣左右曰公未見敵而先喜何也裕曰兵已過<lb/>
險士有必死之志餘糧棲畝軍無匱乏之憂虜已入吾<lb/>
掌中勝可必矣六月己巳裕師次東莞超留羸老守廣<lb/>
固遣左將軍段暉輔國將軍賀賴盧征虜將軍公孫五<lb/>
樓等將步騎五萬進據臨朐既聞晉軍之盛大懼自率<lb/>
<pb n="KR2i0005_WYG_064-14b"/>
步騎四萬就暉等於臨朐臨朐有巨蔑水去城四十里<lb/>
超謂公孫五樓曰今宜進據川源晉軍至而失水亦不<lb/>
能戰矣五樓馳騎據之及至裕前鋒<hi>通典作龍驤將軍</hi>孟龍符<lb/>
領騎居前已據川源五樓戰敗而還裕以車四千乘為<lb/>
左右翼方軌徐進車張幰御者執矟以騎為遊軍軍令<lb/>
嚴肅比及臨朐超兵四面而至裕命劉敬宣與兗州刺<lb/>
史劉藩并州刺史劉道憐等拒之戰於臨朐南日已向<lb/>
昃勝負未決參軍胡蕃言於裕曰燕悉兵出戰臨朐城<lb/>
<pb n="KR2i0005_WYG_064-15a"/>
中留守必寡今以竒兵從間道往取其城而斬其旗幟<lb/>
此韓信所以破趙也裕乃遣蕃及諮議參軍檀韶建威<lb/>
將軍向彌潛師出燕兵之後襲攻臨朐聲言輕兵自海<lb/>
道至矣彌擐甲先登遂㧞之斬其牙旗超大懼單騎奔<lb/>
段暉於城南裕因縱兵奮擊暉衆大敗裕軍斬暉等大<lb/>
將十餘人超奔還廣固裕軍獲其玉璽御輦豹尾等乘<lb/>
勝逐北直至廣固彌又先登丙子克其大城超徙郭内<lb/>
人入保小城裕築長圍守之圍高三丈穿塹三重撫納<lb/>
<pb n="KR2i0005_WYG_064-15b"/>
降附採㧞賢俊華夷大悅因齊地糧儲悉停江淮漕運<lb/>
六月超使尚書郎張綱乞師於秦赦桂陽王鎮進錄尚<lb/>
書都督中外諸軍事引見謝之且問計於羣臣曰朕嗣<lb/>
守成業不能委賢任善而專固自由覆水不收悔將何<lb/>
及智士逞謀必在事危忠臣立節亦在急難諸君其勉<lb/>
思六竒共濟艱運鎮曰百姓之心係於一人今陛下躬<lb/>
率六軍身先奔敗羣臣離心士卒喪氣内外之情不可<lb/>
復恃如聞西秦自有内患恐不暇分兵救人正當更決<lb/>
<pb n="KR2i0005_WYG_064-16a"/>
一戰以爭天命散卒還者尚有數萬可悉出金帛宫女<lb/>
餌令一戰若天命助我必能破賊如其不濟死亦未晩<lb/>
不可閉門坐受圍擊司徒樂浪王惠曰不然晉軍乘勝<lb/>
氣勢百倍吾以敗軍之將禦之不亦難乎秦雖與勃勃<lb/>
相持不足為患且二國連横勢如唇齒今有冦難秦必<lb/>
救我但自古乞援不遣大臣則不能得重兵是以趙隸<lb/>
三請楚師不出平原一使援至從成尚書令韓範德望<lb/>
具瞻燕秦所重宜遣乞援以濟時艱超於是從惠計復<lb/>
<pb n="KR2i0005_WYG_064-16b"/>
遣韓範與王簿乞師於秦超尚書畧陽桓遵及弟京兆<lb/>
太守桓苖<hi>苗或作留</hi>踰城出降遵苗皆超所委任以為心腹<lb/>
者也或有竊告裕軍曰燕人張綱有巧思若得張綱為<lb/>
攻具者廣固乃可㧞也秋七月綱自長安還太山太守<lb/>
申宣執之送之於裕先是裕嘗修攻具城上人曰汝不<lb/>
得張綱何能為也及至升諸樓車以示之使周城呼曰<lb/>
劉勃勃大敗秦軍無兵相救城内莫不失色劉毅遣上<lb/>
黨太守趙恢以千餘人援裕裕夜潛遣軍會之明旦恢<lb/>
<pb n="KR2i0005_WYG_064-17a"/>
衆五千方道而進每晉使將到輒復如是北方之民執<lb/>
兵負糧歸裕者日以千數裕圍城益急超既求救不獲<lb/>
綱反見虜甚怒乃引伏弩射之裕軍少退左僕射張華<lb/>
中丞封愷並為裕所執裕令華愷與超書勸令早降超<lb/>
乃遺裕書請為藩臣割大峴以南地為界并獻馬千匹<lb/>
以通和好不聽江南繼兵相尋而至八月封融詣裕軍<lb/>
降九月尚書張俊自秦還亦降於裕因說裕曰燕人所<lb/>
以固守者外仗韓範冀得秦援範既時望又與姚興相<lb/>
<pb n="KR2i0005_WYG_064-17b"/>
昵若勃勃敗後秦必救燕宜宻信誘範㗖以甘言重利<lb/>
範來則燕人絶望自然降矣裕從之表範為散騎常侍<lb/>
且遺範書以招之時姚興遣將軍姚强率步騎一萬隨<lb/>
範就姚紹於洛陽并兵來援因遣使謂裕曰慕容氏相<lb/>
與隣好今晉攻之以窮告急秦已遣鐵騎十萬遥屯洛<lb/>
陽晉軍不還便當長驅而進矣裕呼秦使者謂之曰語<lb/>
爾姚興我克燕之後息兵三年當取闗洛虜能自送便<lb/>
可速來今其時矣錄事參軍劉穆之聞有秦使馳入見<lb/>
<pb n="KR2i0005_WYG_064-18a"/>
裕而秦使者已去裕以所言告穆之穆之尤之曰日常<lb/>
事無大小必賜預謀此宜善詳云何遽爾答之此言不<lb/>
足威敵適足以怒之若廣固未㧞西𦍑奄至不審明公<lb/>
何以待之裕笑曰此是兵機非卿所解故不以相語耳<lb/>
夫兵貴神速彼若審能赴救必畏我知寧容先遣信命<lb/>
逆設此言是自張大之辭也晉師不出為日久矣𦍑見<lb/>
伐齊殆將内懼自保不暇何能救人邪會姚興為勃勃<lb/>
所敗追强還兵韓範歎曰天滅燕矣長水校尉王滿勸<lb/>
<pb n="KR2i0005_WYG_064-18b"/>
範奔秦範曰劉裕起布衣誅桓𤣥復晉室今興師伐燕<lb/>
所向崩潰此殆天授非人力也燕亡則秦為之次矣吾<lb/>
不可以再辱會得裕書遂降於裕裕謂範曰卿欲立申<lb/>
包胥之功何以虛還也範曰自亡祖司空世荷燕寵故<lb/>
泣血秦庭冀匡禍難屬西朝多故丹誠無效可謂天喪<lb/>
敝邑而贊明公智者見機而作敢不至乎翼日裕將範<lb/>
循城城中人情離駭無復固志裕謂範曰卿宜至城下<lb/>
告以禍福範曰雖䝉殊寵猶未忍謀燕裕嘉之而不强<lb/>
<pb n="KR2i0005_WYG_064-19a"/>
左右勸超誅範家以止後叛超知敗在旦夕又以其弟<lb/>
<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>盡忠無二並範家赦之冬十月段宏自魏奔裕十二<lb/>
月乙巳太白犯虛危靈臺令張光勸超出降超怒手殺<lb/>
之是嵗東萊雨血廣固城門鬼夜哭<lb/>
太上六年春正月甲寅正旦超登天門朝羣臣於城上<lb/>
殺馬以享將士文武皆有遷授乙卯超幸姬魏夫人從<lb/>
超登城見晉師之盛方奏樂乃握超手而相對泣曲終<lb/>
不已韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>諫曰陛下遭百六之會正當勉力自强以壯<lb/>
<pb n="KR2i0005_WYG_064-19b"/>
士民之志而反對女子悲泣何其鄙也超拭目謝之曰<lb/>
孤以先世基業締造甚艱今外寇如此恐一旦不守是<lb/>
以泣耳尚書令董銑勸超出降超大怒繫之於獄二月<lb/>
輔國將軍賀頼盧征虜將軍公孫五樓為地道出擊晉<lb/>
師晉師不利河間人𤣥文說裕曰昔石虎攻曹嶷瞻氣<lb/>
者以為澠水帶城非可攻㧞若塞五龍口城當自䧟石<lb/>
虎從之而嶷請降降後五日大雨雷電震開後慕容恪<lb/>
之攻圍段龕十旬不㧞塞城而龕降降後無幾又震開<lb/>
<pb n="KR2i0005_WYG_064-20a"/>
之今舊基猶存宜加修築裕從其言塞之超及城内男<lb/>
女悉患脚弱病者大半出降相繼超輦而登城尚書悅<lb/>
壽說超曰天地不仁助冦為虐戰士尫病日就凋隕守<lb/>
困窮城外援絶望天時人事亦可知矣茍厯運有終堯<lb/>
舜避位轉禍為福聖達所先宜追許鄭之蹤以存宗廟<lb/>
之重超歎曰廢興命也吾寧奮劒而死不能銜璧而生<lb/>
於時張綱為裕造衝車覆以板屋被以牛皮并設諸竒<lb/>
巧城上火石弓矢無所施用又為飛樓懸梯木幔之屬<lb/>
<pb n="KR2i0005_WYG_064-20b"/>
遥臨城上攻城之士遂得肆力超大怒懸其母於城上<lb/>
支解之裕圍廣固累月將㧞之夜佐吏並集忽有鳥大<lb/>
如鵝蒼色飛入裕帳坐衆咸駭愕以為不祥參軍胡蕃<lb/>
獨起賀曰蒼黑者胡虜之色鵝者我也胡虜歸我大吉<lb/>
之徵也衆乃大悅丁亥裕悉衆攻城或曰今日往亡不<lb/>
利行師<hi>一云今往亡之日兵家所忌</hi>裕曰我往彼亡何為不利遂四<lb/>
面急攻之殺傷甚衆廣固鬼夜哭不止有流星長十餘<lb/>
丈隕於廣固悅壽開門納晉軍超與左右數十騎踰城<lb/>
<pb n="KR2i0005_WYG_064-21a"/>
突圍出奔為追軍所執裕數以不降之罪超神色自若<lb/>
一無所言惟以母託劉敬宣而已<hi>蕭方等三十國春秋曰美哉其言也言必</hi>
<hi>及親終不忘孝可謂人之將死其言也善乎</hi>裕忿廣固久不下欲盡坑之以<lb/>
妻女賞將士韓範諫曰晉室南遷中原鼎沸士民無援<lb/>
强則附之既為君臣必須為之盡力彼皆衣冠舊族先<lb/>
帝遺民今王師弔伐而盡坑之使安所歸乎竊恐西北<lb/>
之人無復來蘇之望矣裕改容謝之然猶斬鮮卑王公<lb/>
已下三千餘人没入家口萬餘以妻女為軍賞夷其城<lb/>
<pb n="KR2i0005_WYG_064-21b"/>
隍獲生口萬餘馬二千疋並獲金鉦輦豹尾舊式猶存<lb/>
送超詣建康市斬之時年二十六在位六年韓範後為<lb/>
劉穆之所惡譖於裕被殺始德以晉安帝隆安四年嵗<lb/>
在庚子僭號居齊土至超二世以晉義熙六年嵗在庚<lb/>
戌為劉裕所滅凡十一年<lb/>
　<lb/>
　<lb/>
　十六國春秋卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷五十</head> <lb/>
    <p>
<pb n="KR2i0005_WYG_050-1a"/>
欽定四庫全書<lb/>
　十六國春秋卷五十<lb/>
後燕録八<lb/>
　　慕容永<lb/>
慕容永字叔明廆弟運之孫也暐為苻堅所滅永隨暐<lb/>
徙於長安家貧夫妻常賣鞾於市以供衣食及堅之兵<lb/>
敗于晉也燕故大司馬中山王沖時為平陽太守其兄<lb/>
故濟北王泓時為北地長史各起兵據郡叛堅泓破秦<lb/>
<pb n="KR2i0005_WYG_050-1b"/>
兵于華澤而沖為秦將竇衝所敗沖奔子泓泓謀臣髙<lb/>
葢等以泓素望不如沖且持法太峻乃共殺泓立沖為<lb/>
皇太弟承制置百官以永為右僕射其明年進據阿房<lb/>
城稱帝改元更始沖少長尊貴及是復有自得之意而<lb/>
毒暴異常堅既出奔五將山沖入長安縱兵大掠死者<lb/>
不可勝紀遂據長安樂之忘歸且以垂之威名夙著跨<lb/>
據山東憚不敢進乃課農築室為持久之計衆咸怨之<lb/>
沖左將軍韓延及許木末因衆心不悅攻沖殺之立沖<lb/>
<pb n="KR2i0005_WYG_050-2a"/>
將段隨為燕王改元昌平初沖之入長安也王嘉謂之<lb/>
曰鳳凰鳳凰何不髙飛還故鄉何故在此取滅亡沖小<lb/>
字鳳凰故嘉云然永與左僕射慕容恒潛謀襲殺段隨<lb/>
立宜都王子顗為燕王改元建明率鮮卑男女四十餘<lb/>
萬口乘輿服御禮樂器物去長安而東于是長安空虚<lb/>
恒以永為武衞將軍恒弟䕶軍將軍韜陰有二志誘顗<lb/>
殺之于臨晉恒怒去之永與武衛將軍刁雲率衆攻韜<lb/>
韜遣司馬宿勒黎逆戰永執而戮之韜懼出奔恒營恒<lb/>
<pb n="KR2i0005_WYG_050-2b"/>
立沖之子瑶<hi>一作望</hi>為帝改元建平諡沖曰威皇帝衆悉<lb/>
去瑶奔永永執瑶殺之立泓子忠為帝改元建武忠以<lb/>
永為丞相太尉守尚書令封河東公永持法寛平鮮卑<lb/>
安之東至聞喜知垂已稱尊號託以農要弗進築燕熙<lb/>
城以自固刁雲等又殺忠推永為持節大都督督中外<lb/>
諸軍事大將軍大單于雍秦梁涼四州牧録尚書事河<lb/>
東王稱藩于垂既而遣使詣秦求假道東歸秦主丕弗<lb/>
許與戰于襄陵秦兵大敗遂進據長子僭即帝位改元<lb/>
<pb n="KR2i0005_WYG_050-3a"/>
中興悉誅儁及垂之子孫男女無遺轉寇河南河南太<lb/>
守楊佺期擊破之其後復率衆向洛陽豫州刺史朱序<lb/>
自河陰北濟與永偽將王次等相遇乃戰于沚水次敗<lb/>
走斬其部將勿支㕘軍趙睦江夏相恒不才追永破之<lb/>
於太行永退屯上黨時楊楷聚衆數千在湖陜聞永敗<lb/>
遣任子詣序乞降序追永至上黨之白水與永相持會<lb/>
垂破丁零翟釗於滑臺釗求救于永永不出救釗敗奔<lb/>
降于永垂遂攻永永率衆逆戰軍敗奔還長子垂復進<lb/>
<pb n="KR2i0005_WYG_050-3b"/>
軍圍之將士開門納垂兵垂兵入城永奔北門前驅執<lb/>
永數而戮之<hi>沖及永本稱西燕立國九年為垂所滅故附垂錄</hi>
　　慕容令<lb/>
慕容令垂之世子母先段氏所生也垂為太傅評所忌<lb/>
恐其見害内以為憂而未敢告諸子令潛知之請曰尊<lb/>
比者如有憂色豈非以主上幼沖太傅嫉賢功髙望重<lb/>
愈見猜耶垂曰然吾竭力致命以破強寇本欲保全家<lb/>
國豈知功成之後反令身無所容汝既知吾心何以為<lb/>
<pb n="KR2i0005_WYG_050-4a"/>
吾謀令曰主上闇弱委任太傅一旦禍發疾于駭機今<lb/>
欲保族全身不失大義莫若逃龍城遜辭謝罪以待主<lb/>
上之察若周公之居東庶幾感悟而得還此幸之大者<lb/>
也如其不然則内撫燕代外懐羣夷守肥如之險以自<lb/>
保亦其次也垂曰善乃微服出鄴將趣龍城追騎及之<lb/>
會日暮乃止令謂垂曰本欲保東都以自全今事已泄<lb/>
謀不及設秦王方招延英傑不如往歸之垂曰今日之<lb/>
計舍此安之遂與令等奔秦<hi>詳具垂錄</hi>苻堅以垂為冠軍將<lb/>
<pb n="KR2i0005_WYG_050-4b"/>
軍復愛令等之才甚禮遇之每見必屬目王猛伐洛陽<lb/>
引令為參軍以為鄉導猛素勸堅除垂父子堅不從乃<lb/>
令人詭𫝊垂語于令曰吾已東還汝可為計也令疑之<lb/>
躊躇終日無所復審遂將舊騎奔樂安王臧於石門暐<lb/>
以令叛而復還其父為秦所厚疑為反間徙之沙城在<lb/>
龍都東北六百里令自度終不能免密謀起兵沙城中<lb/>
讁戍士數千人令皆厚撫之乃殺牙門孟媯城大涉圭<lb/>
懼請自效令信之引置左右遂帥讁戍士東襲威德城<lb/>
<pb n="KR2i0005_WYG_050-5a"/>
殺城郎慕容倉進據其城部署官屬遣人招東西諸戍<lb/>
翕然嚮應鎮東將軍渤海王亮鎮龍城令將襲之其弟<lb/>
麟以告亮亮閉城拒守涉圭因侍直擊令令單馬遁走<lb/>
其黨皆潰涉圭追令至薛黎澤擒而殺之詣龍城白亮<lb/>
亮為之誅涉圭收令屍而葬之<lb/>
　　慕容麟<lb/>
慕容麟垂之少子諸姬所生也素不為垂所愛垂之奔<lb/>
秦以麟嘗告變于燕立殺其母然猶不忍殺之置之外<lb/>
<pb n="KR2i0005_WYG_050-5b"/>
舍希得侍見垂殺苻飛龍麟屢進策啟發垂意於是竒<lb/>
之寵待同于諸子署為撫軍將軍垂既僭位進衞大將<lb/>
軍封趙王太子寶之守中山麟以尚書右僕射錄留臺<lb/>
尚書事是時丁零鮮于乞阻兵謀叛麟出討之悉擒其<lb/>
衆尋率騎會魏擊叛者拓跋窟咄敗之引還復率衆會<lb/>
魏討王敏于上谷斬之擊劉顯于彌澤破之後又擊破<lb/>
許謙徙其民於龍城復率衆會髙陽王隆擊王祖于魯<lb/>
口降之及寶參合之敗麟將慕輿嵩潛謀作亂欲奉麟<lb/>
<pb n="KR2i0005_WYG_050-6a"/>
為主事洩嵩等伏誅麟與寶自相猜疑既而寶即位魏<lb/>
攻圍中山麟屢撓戰計以致覆師後寶襲擊魏軍大敗<lb/>
而還麟遂作亂將妻子出奔寶敗于魏棄中山走麟尋<lb/>
襲殺開封公詳而自立于中山<hi>詳具寶錄</hi>為魏所敗奔至鄴<lb/>
勸叔父范陽王德稱尊號德以麟為司空領尚書令未<lb/>
幾謀反德殺之<lb/>
　　慕容農<lb/>
慕容農字道厚小字惡奴垂第三子也年九嵗問太史<lb/>
<pb n="KR2i0005_WYG_050-6b"/>
令黄泓曰俗稱參辰相見萬人相食各自一宿何為如<lb/>
是泓曰昔髙辛氏有二子長曰伯閼主辰次曰實沈主<lb/>
參日尋干戈自相征討後帝不臧使伯閼主辰實沈主<lb/>
參别而離之相見則爭故代傳言然農曰天有定宿以<lb/>
人甄之而成憎愛二子之前參辰何云泓不能對垂深<lb/>
竒之後隨父亡秦見秦之恃其強大宫室奢侈乃私言<lb/>
于垂曰自王猛之死秦之法制日以頽靡今又重之以<lb/>
奢侈殃將至矣圖讖之言行當有驗大王宜結納英傑<lb/>
<pb n="KR2i0005_WYG_050-7a"/>
以承天意時不可失也垂笑曰天下事非爾所及也及<lb/>
垂起兵攻鄴農與楷等為苻丕所留聞垂誅苻飛龍乃<lb/>
奔列人止于烏桓魯利家利為之置饌農笑而不食利<lb/>
謂其妻曰惡奴郎貴人也家貧無以饌之奈何妻曰郎<lb/>
有雄才大志今無故而來必將有異非為飲食來也君<lb/>
亟出逺望以備非常利從之農謂利曰吾欲集兵列人<lb/>
以圖興復卿能從我乎利曰生死惟郎是從農乃詣烏<lb/>
桓張驤說之曰王家已舉大事翟斌等咸相推奉逺近<lb/>
<pb n="KR2i0005_WYG_050-7b"/>
嚮應故來相告耳驤再拜曰得舊主而事之敢不盡死<lb/>
於是農驅列人居民為士卒斬桑榆為兵裂襜裳為旗<lb/>
使趙秋說屠各畢聰聰與屠各卜勝張延李白郭超及<lb/>
東夷餘和敕勃易陽烏丸劉大各帥部衆數千赴之農<lb/>
假張驤輔國將軍劉大安逺將軍魯利建威將軍農自<lb/>
將攻破館陶收其軍資器械遣蘭汗段讚慕輿悕略取<lb/>
康臺牧馬數千疋於是步騎雲集衆至數萬驤等共推<lb/>
農為驃騎大將軍監統諸軍隨才部署上下肅然農以<lb/>
<pb n="KR2i0005_WYG_050-8a"/>
垂未至不敢行賞趙秋勸農承制封拜以收衆心農從<lb/>
之赴者相繼垂聞而善之農西招厙傉官偉於上黨東<lb/>
引乞特歸於東阿北召光烈將軍平叡及叡兄汝南太<lb/>
守幼於燕國偉等皆應之又遣蘭汗等攻拔頓丘農號<lb/>
令嚴整軍無私掠士女喜悅苻丕使石越討之農曰越<lb/>
有智勇之名今不南拒大軍而來此是畏王而陵我也<lb/>
必不設備可以計取之衆請治列人城農曰善用兵者<lb/>
結士以心不以異物今起義兵惟敵是求當以山河為<lb/>
<pb n="KR2i0005_WYG_050-8b"/>
城池何列人之足治也越至列人西使趙秋及參軍綦<lb/>
母滕擊越前鋒破之參軍太原趙謙言於農曰越甲仗<lb/>
雖精人心危駭此易破也宜急擊之農曰彼甲在外我<lb/>
甲在心晝戰則士卒見其外貌而憚之不如待暮擊之<lb/>
可以必克令戰士嚴備以待毋得妄動越立柵自固農<lb/>
笑謂諸將曰越兵精士衆不乘其初至之銳以擊我方<lb/>
更立柵吾知其無能為也向暮農鼓譟出陳於城西牙<lb/>
門劉木請先攻越柵農笑曰凡人見美食誰不欲之何<lb/>
<pb n="KR2i0005_WYG_050-9a"/>
得獨請然汝猛銳可嘉當以先鋒惠汝木乃帥壯士四<lb/>
百騰柵而入越兵披靡農等大衆隨之越等大敗斬越<lb/>
及驍將毛當遂引兵會垂攻鄴垂使農東狥清河平原<lb/>
徵督租賦農明立約束均適有無軍令嚴整無所侵暴<lb/>
由是糓粟屬路軍資豐贍垂甚悅之既即尊位封遼西<lb/>
王尋為使持節都督幽平二州北狄諸軍事幽州牧鎮<lb/>
龍城農創立法制事從寛簡清刑獄省賦役勸課農桑<lb/>
居民富贍四方流民前後至者數萬餘口在龍城五年<lb/>
<pb n="KR2i0005_WYG_050-9b"/>
庶政修舉乃上表曰臣頃因征即鎮所統將士安逸積<lb/>
年青徐荆雍餘寇尚繁願時代還展竭微效生無餘力<lb/>
沒無餘恨臣之志也乃召農還轉侍中司隸校尉及還<lb/>
中山以農為都督兖豫荆徐雍五州諸軍事鎮鄴寶嗣<lb/>
偽位推為都督雍益并梁秦涼六州諸軍事并州牧移<lb/>
鎮晉陽魏兵來伐中山被圍日久將士皆思出城一戰<lb/>
而衞大將軍麟每沮其議農部將谷會歸說農曰城中<lb/>
之人皆涉珪參合所殺者父子兄弟泣血踴躍欲與魏<lb/>
<pb n="KR2i0005_WYG_050-10a"/>
戰而為衞軍所抑主上當北遷皆曰得慕容氏一人奉<lb/>
而立之以與魏戰死無所恨大王幸而留此以副衆望<lb/>
擊退魏軍撫寧畿甸奉迎大駕亦不失為忠臣也農欲<lb/>
殺歸而惜其材力謂之曰必如此以望生不如就死遂<lb/>
與寶等奔赴清河王會後會作亂夜遣壯士襲農農被<lb/>
重創骨破見腦寶手自裹創僅而獲濟進為左僕射尋<lb/>
拜司空領尚書令復以大司馬領中軍趣鄴次於乙連<lb/>
長上將士作亂為鬷讓所殺追諡曰桓烈<lb/>
<pb n="KR2i0005_WYG_050-10b"/>
　　慕容隆<lb/>
慕容隆字道興垂之中子也為冠軍將軍封高陽王後<lb/>
代農為都督幽平二州諸軍事征北大將軍幽州牧錄<lb/>
畱臺尚書事鎮龍城隆因農舊制修而廣之遼碣遂安<lb/>
參合之敗垂自欲率衆討魏乃召隆還隆引龍城之甲<lb/>
入中山軍容精整燕人之氣稍振是時燕兵新敗皆畏<lb/>
魏不敢進惟龍城之兵勇銳爭先寶嗣偽位以隆領尚書<lb/>
右僕射率兵討克平視于髙唐魏太祖攻常山隆拒守<lb/>
<pb n="KR2i0005_WYG_050-11a"/>
南郭帥衆力戰魏乃退及圍中山城中將士皆思出戰<lb/>
每為趙王麟所抑隆成列而罷者前後數四寶終不許<lb/>
諸將固請擊之隆退而勒兵召參佐謂之曰皇威不振<lb/>
寇賊内侮臣子同恥義不顧生今幸而破賊吉還固善<lb/>
若其不幸亦使吾志節獲伸卿等有北見吾母者為吾<lb/>
道此情也被甲上馬詣門俟命麟復固止隆涕泣而還<lb/>
寶欲走保和龍遼東髙撫善卜筮素為隆所信厚私謂<lb/>
隆曰殿下北行終不能達太妃亦不可得見若使主上<lb/>
<pb n="KR2i0005_WYG_050-11b"/>
獨往殿下潛留于此必有大功隆曰國有大難主上䝉<lb/>
塵且老母在北吾得北首而死猶無所恨卿是何言也<lb/>
乃徧召僚佐問其去畱惟司馬魯恭參軍成岌願從餘<lb/>
皆欲畱隆並聽之遂與寶等出走會軍引魏兵來躡其<lb/>
後會整陳力戰隆復率騎衝之追奔百里隆又獨追數<lb/>
十里而還謂故吏畱臺治書陽璆曰中山城中積兵數<lb/>
萬不得展吾意今日之㨗令人遺恨因慷慨流涕清河<lb/>
王會自以退魏之功矜狠日甚隆屢訓責之深懐忿恚<lb/>
<pb n="KR2i0005_WYG_050-12a"/>
夜遣壯士襲殺隆于帳下及會被殺寶槩封功臣追贈<lb/>
隆司空諡曰康子崇嗣<lb/>
　　慕容鳳<lb/>
慕容鳳字道翔宜都王桓之子也桓好修宫室時鳳年<lb/>
八嵗左右抱之隨桓周行殿觀桓謂之曰此第好否鳳<lb/>
笑謂其父曰此本石家諸王故第今王修之何足為好<lb/>
鳳因言曰今王之味<hi>一作膳</hi>兼列百品而外有糟糠之民<lb/>
非是小兒所可同大王之味也桓彌加歎賞桓時鎮遼<lb/>
<pb n="KR2i0005_WYG_050-12b"/>
東燕之亡為秦將朱嶷所殺鳳年十一但泣而不言嘗<lb/>
告其母曰昔張良養士以擊秦王復君之仇也先王之<lb/>
事豈可一日忘之遂陰有復仇之志鮮卑丁零有氣幹<lb/>
者皆傾身禮之與之交結權翼見而謂之曰兒方以才<lb/>
望自顯勿效爾父不識天命鳳厲色曰先王欲建忠而<lb/>
不遂此乃人臣之節君侯之言豈奬勸將來之義乎翼<lb/>
改容謝之言于苻堅曰慕容鳳慷慨有才氣但狼子野<lb/>
心恐終不為人用耳不如早除之無使貽後患堅不從<lb/>
<pb n="KR2i0005_WYG_050-13a"/>
及堅淮南之敗垂起兵濟河將趣洛陽鳳勸丁零翟斌<lb/>
奉垂為盟主斌遂率衆歸垂垂拜鳳為建䇿將軍垂既<lb/>
僭位襲父爵仍為宜都王轉冠軍將軍鳳每進戰奮不<lb/>
顧身前後大小二百五十七戰未嘗無功垂戒之曰今<lb/>
大業甫濟汝當先自愛使為車騎將軍之副以抑其銳<lb/>
垂克長子遂以鳳為雍州刺史鎮守之寶嗣偽位遷冀<lb/>
州刺史戍信都甚著惠威百姓懐之魏太祖來伐鳳踰<lb/>
城奔中山<lb/>
<pb n="KR2i0005_WYG_050-13b"/>
　　慕容温<lb/>
慕容温儁第四子也初封帶方王暐為苻堅所敗隨入<lb/>
長安及垂起兵攻鄴温亦引兵會之拜前將軍改封樂<lb/>
浪王尋遷征東將軍屯兵中山時中山兵力甚弱丁零<lb/>
四布分據諸郡温謂諸將曰以吾之衆攻則不足守則<lb/>
有餘驃驍撫軍首尾相應會須滅賊但應聚糧厲兵以<lb/>
俟時耳於是撫舊懐新勸課農桑民歸附者日月相繼<lb/>
郡縣壘壁爭送軍粮倉庫充溢屢出竒兵擊破翟真真<lb/>
<pb n="KR2i0005_WYG_050-14a"/>
不敢入境為寇遂大營宫室于中山極其壯麗又遣兵<lb/>
一萬運粮以餉垂及垂北如中山謂諸將曰樂浪王招<lb/>
流散實倉廩外給軍粮内營宫室雖古蕭何何以加之<lb/>
歴位司隸校尉尚書右僕射冀州刺史其後翟遼遣丁<lb/>
零故堤詐降於温為温帳下乙酉刺温殺之并其長史<lb/>
司馬驅帥守兵二百户奔西燕遼西王農邀擊刺温者<lb/>
於襄國盡獲之惟堤走免諡曰悼<lb/>
　　慕容楷<lb/>
<pb n="KR2i0005_WYG_050-14b"/>
慕容楷垂兄太宰恪之長子也與垂同避難於秦苻堅<lb/>
任為積弩將軍甚見寵遇建元末苻堅大舉入寇楷與<lb/>
其弟紹私言於垂曰主上驕矜已甚叔父建中興之業<lb/>
在此行也垂曰然非汝誰與成之淮南之敗垂起兵向<lb/>
鄴楷為苻丕所留聞垂殺飛龍乃與弟紹同奔辟陽發<lb/>
兵應之拜征西將軍襲爵太原王時東胡王晏與鮮卑<lb/>
烏丸等阻兵不服垂遣楷與紹討之楷謂紹曰鮮卑烏<lb/>
丸及冀州之民本皆燕臣今大業始爾人心未洽所以<lb/>
<pb n="KR2i0005_WYG_050-15a"/>
小異惟宜綏之以德不可鎮之以威吾當止一處為軍<lb/>
聲之本汝巡撫民夷示以大業彼必聽從楷乃屯於辟<lb/>
陽紹率騎數百往說王晏為陳禍福晏隨紹詣楷降鮮<lb/>
卑烏丸及塢民降者數十萬口垂大悅曰汝兄弟才兼<lb/>
文武足以繼先王矣及丁零翟真叛走邯鄲楷率騎追<lb/>
之戰于下邑為真所敗垂即尊位遷左僕射及克東阿<lb/>
署為兖州刺史權鎮東阿垂率諸將攻翟遼復以楷為<lb/>
前鋒都督遼之故衆皆燕趙人聞楷至皆曰太原王子<lb/>
<pb n="KR2i0005_WYG_050-15b"/>
吾之父母也相率歸附遼懼遣使請降歴冀州牧進位<lb/>
司空以建興十年六月卒諡曰元子竒嗣<hi>竒見盛錄</hi>
　　慕容紹<lb/>
慕容紹楷之弟恪次子也隨暐入秦任為陽平國常侍<lb/>
時秦封略既廣而征伐不息紹私於兄楷曰秦恃其強<lb/>
大務戰不休北戍雲中南守蜀漢轉運萬里道殣相望<lb/>
兵疲于外民困于内危亡近矣冠軍叔仁智度英拔必<lb/>
能恢復燕祚吾屬但當愛身以待時耳及堅淮南之敗<lb/>
<pb n="KR2i0005_WYG_050-16a"/>
垂起兵向鄴紹盜丕駿馬與楷奔於辟陽率衆會之垂<lb/>
以紹為鎮南將軍封陳留王後剋歴城青兖徐州郡縣<lb/>
壁壘多降以紹為青州刺史鎮之尋遷尚書右僕射參<lb/>
合之敗為魏所殺諡曰悼<lb/>
　　慕容會<lb/>
慕容會字道通寶第二庶子也建興初與其兄盛歸自<lb/>
長子封清河公未幾進爵為王歴位征北大將軍幽平<lb/>
二州牧會母賤而年長多材藝有雄略垂深竒之時寶<lb/>
<pb n="KR2i0005_WYG_050-16b"/>
國嗣未定垂每以為憂然已屬意于會矣寶之北伐使<lb/>
會代攝東宫事總錄禮遇一同太子及垂親率軍伐魏<lb/>
以龍城舊都宗廟所在復使㑹鎮幽州委以東北之任<lb/>
國官府佐髙選一時才俊以崇威望垂臨死顧命以會<lb/>
為寶嗣而寶寵愛少子濮陽公䇿意不在會長樂公盛<lb/>
又自以與會同年恥為之下乃稱䇿宜為儲貳而非毁<lb/>
會寶大悅訪於趙王麟麟復希㫖贊成之遂立䇿為皇<lb/>
太子會聞之心已愠懟寶詔會遣章武王宙徙髙陽王隆<lb/>
<pb n="KR2i0005_WYG_050-17a"/>
參佐家屬還中山會遂違詔多留部曲不時即遣宙年<lb/>
長屬尊會每事陵侮之見者知其有異志矣永康二年<lb/>
魏伐中山城中危急會表求赴難寶又詔會率幽州之<lb/>
衆入援會復稽留不進寶怒累詔切責月餘始發時<lb/>
有趙王麟之叛寶以會軍在近恐麟奪會軍先據龍城<lb/>
乃遣人迎之而自奔龍城會傾身納誘繕甲厲兵帥歩<lb/>
騎二萬列陣而進迎寶薊南寶怪會容止怏怏殊有恨<lb/>
色密造隆及農言之隆農俱曰會一年少專任方面習<lb/>
<pb n="KR2i0005_WYG_050-17b"/>
驕所致豈有他也臣等當以禮責之寶雖從之然猶詔<lb/>
解會軍分屬農隆二王是時魏兵追寶及于夏謙澤會<lb/>
言于寶曰臣撫教士卒惟敵是求今大駕䝉塵人思效<lb/>
命而虜敢自送衆心憤恨兵法曰歸師勿遏又曰置之<lb/>
死地而後生今我皆得之何患不剋若其捨去賊必乘<lb/>
人或生餘變寶乃從之會遂整陳逆擊魏兵魏兵大敗<lb/>
死者數千人會以退魏之功矜狠滋甚隆農屢訓責之<lb/>
益懐忿恚又以隆農嘗鎮龍城屬尊位重名望素出己<lb/>
<pb n="KR2i0005_WYG_050-18a"/>
右恐至龍城權政不復在己又知終無為嗣之望遂謀<lb/>
作亂幽并之兵皆懐會威德不樂屬二王請於寶曰清<lb/>
河王天資神武權略過人臣等與之誓同生死感王恩<lb/>
澤勇氣自倍願陛下與皇太子留駕薊宫使王統臣等<lb/>
進解京師之圍然後奉迎車駕寶左右皆惡會言于寶<lb/>
曰清河王不得為太子神色甚不平且其才武過人善<lb/>
收人心陛下若從衆請臣恐解圍之後必有衞輒之事<lb/>
寶乃謂衆曰道通年少不及二王豈可當專征之任且<lb/>
<pb n="KR2i0005_WYG_050-18b"/>
朕方親統六師仗會以為羽翼何可離左右也衆不悅<lb/>
而退左右勸寶殺會其黨侍御史仇泥歸聞而告會曰<lb/>
左右密謀如是主上將從之大王所恃者父也父已異<lb/>
圖所仗者兵也兵已去手進退路窮欲於何所自容乎<lb/>
盍若誅二王廢太子大王自處東宫兼領將相以匡復<lb/>
社稷此上䇿也會猶豫未決寶謂農隆曰觀道通志趣<lb/>
必反無疑宜早除之不然恐成大禍農曰今寇敵内侮<lb/>
中土分亂社稷之危有如累卵會撫鎮舊都安衆寧境<lb/>
<pb n="KR2i0005_WYG_050-19a"/>
京師有難萬里星赴其威名之重可以震服戎狄逆跡<lb/>
未彰宜自隱忍而遽相誅戮豈徒傷父子至恩亦恐大<lb/>
損威望寶曰道通逆志已成卿等仁慈不忍早殺恐一<lb/>
旦為變必先害諸父然後及吾事敗之後當思朕言至<lb/>
時勿悔自負也農隆固諫乃止會聞之益懼後寶宿廣<lb/>
栁黄榆谷會遣仇泥歸吳提染干等率壯士二千餘人<lb/>
分道襲農隆殺隆于帳下農被重創執仇泥歸逃入山<lb/>
中會以仇泥歸被執事終顯發乃夜詣寶曰農隆謀逆<lb/>
<pb n="KR2i0005_WYG_050-19b"/>
臣已除之寶意在誅會陽為好言以安之曰吾固疑二<lb/>
王久矣除之甚善會乃立仗嚴備引道欲棄隆喪建威<lb/>
將軍餘崇涕泣固請乃聽載隨軍農出自歸寶呵之曰<lb/>
何以自負耶命執之行十餘里寶顧召羣臣食且議農<lb/>
罪會就坐寶目左衞將軍慕輿騰使斬會傷其首不能<lb/>
殺會復走赴其軍勒兵攻寶寶率數百騎馳二百里晡<lb/>
時至龍城會遣騎追至石城不及復遣仇泥歸等攻龍<lb/>
城寶夜遣兵襲擊破之會遣使請誅左右佞臣并求為<lb/>
<pb n="KR2i0005_WYG_050-20a"/>
太子不許會盡收乘輿器服以後宫分給將帥署置百<lb/>
官自稱皇太子錄尚書事引兵向龍城以討慕輿騰為<lb/>
名頓兵城下寶臨西門會乘馬遥與寶語寶責讓之會<lb/>
命軍士向寶大譟以耀威武城中將士莫不憤怒向暮<lb/>
出戰大破之會兵死傷大半復走還營侍御郎髙雲夜<lb/>
率敢死士百餘人襲會敗之衆皆逃散會單馬奔至中<lb/>
山踰圍而入為開封公詳所殺寶殺會母及其三子<lb/>
　　慕容懿<lb/>
<pb n="KR2i0005_WYG_050-20b"/>
慕容懿太傅評之孫也為鎮西大將軍幽州刺史封上<lb/>
庸公出鎮肥如慕容雲之亂懿以令支奔降於魏魏以<lb/>
懿為征東將軍平州牧昌黎王後坐謀反伏誅<lb/>
　<lb/>
　<lb/>
　<lb/>
　<lb/>
　十六國春秋卷五十<lb/>
</p>
<p>
</p>
  </div>
</body>
</text>
</TEI>
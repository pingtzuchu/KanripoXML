<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷四十八</head> <lb/>
    <p>
<pb n="KR2i0005_WYG_048-1a"/>
欽定四庫全書<lb/>
　十六國春秋卷四十八<lb/>
後燕録六<lb/>
　　慕容熙<lb/>
慕容熙字道文小字長生垂之少子也燕二年生於長<lb/>
山建興八年封河間王永康初隨寶奔龍城拜司隸校<lb/>
尉段速骨之難諸王多被其害熙素為高陽王崇所親<lb/>
愛故得獨免蘭汗之簒以熙為遼東公備燕之宗祀如<lb/>
<pb n="KR2i0005_WYG_048-1b"/>
把宋故事長樂元年盛初即位降爵為公拜都督中外<lb/>
諸軍事驃騎大將軍尚書左僕射領中領軍從征高句<lb/>
驪契丹皆勇冠諸將盛曰叔父雄果英壯有世祖之風<lb/>
但𢎞略不如耳及盛死中壘將軍抜冗從僕射郭仲白<lb/>
太后丁氏以為國家多難宜立長君時羣望皆在盛弟<lb/>
司徒尚書令平原公元而熙素得幸於丁氏丁氏遂廢<lb/>
太子定密迎熙入宫明旦羣臣入朝始知有變因上表<lb/>
勸進於熙熙以讓元元固讓熙遂以晉隆安五年秋八<lb/>
<pb n="KR2i0005_WYG_048-2a"/>
月癸巳僭即尊位誅大臣段璣秦興等竝夷三族甲午<lb/>
大赦丙申平原公元以嫌疑賜死元字道光寳之第四<lb/>
子也閏月辛酉葬盛於興平陵丁氏送葬未還中領軍<lb/>
提步軍校尉張佛等謀立故太子定事覺伏誅定亦賜<lb/>
死丙寅大赦改元光始改北燕臺為大單于臺置左右<lb/>
輔位次尚書冬十二月乙卯魏虎威將軍宿庫干<hi>庫一作沓</hi>
率衆來伐攻令支乙丑中領軍宇文拔救之壬午宿庫<lb/>
干拔令支而戍之<lb/>
<pb n="KR2i0005_WYG_048-2b"/>
光始二年春正月丁丑熙遣平冦將軍拔攻遼西拔令<lb/>
支戍宿庫干等拒戰失利退走執魏遼西太守那頡遂<lb/>
以拔為幽州刺史鎮令支以中堅將軍遼西陽豪為本<lb/>
郡太守丁亥以章武公淵為尚書令博陵公䖍為尚書<lb/>
左僕射尚書王騰為右僕射二月甲戌大赦夏五月高<lb/>
句驪攻宿軍平州刺史歸棄城走冬十月熙納故中山<lb/>
尹苻謨長女為貴人幼女為貴嬪而貴嬪尤有寵丁太<lb/>
后怨恚謀欲廢熙事覺逼令自殺諡曰獻幽皇后十一<lb/>
<pb n="KR2i0005_WYG_048-3a"/>
月戊辰殺淵及信辛未狩於北原石城令高和與尚方<lb/>
兵於後作亂殺司隸校尉張顯入掠宫殿取庫兵脅營<lb/>
署閉門乘城拒熙熙率騎馳還和衆皆投仗開門盡誅<lb/>
反者惟和走免甲戌大赦<lb/>
光始三年春正月熙引見州郡及單于北<hi>一作八</hi>部耆舊<lb/>
於東宫問民間疾苦司隸部民劉瓚對問稱㫖拜帶方<lb/>
太守是月大治宫室夏四月立貴人苻氏為昭儀五月<lb/>
大築龍騰苑廣袤十餘里役徒二萬人起景雲山於苑<lb/>
<pb n="KR2i0005_WYG_048-3b"/>
内基廣五百步峯高十七丈冬十二月戊申熙尊垂之<lb/>
貴嬪段氏為皇太后段氏熙之慈母也己酉立貴嬪苻<lb/>
氏為皇后大赦殊死以下辛亥以衞尉悦真為青州刺<lb/>
史鎮新城光禄大夫衞駒為并州刺史鎮凡城<lb/>
光始四年夏四月熙於龍騰苑起逍遥宫甘露殿連房<lb/>
數百觀閣相交鑿天河渠引水入宫又鑿曲光海清涼<lb/>
<hi>浄作</hi>池季夏盛暑士卒暍死幾萬餘人擬鄴之鳳陽門<lb/>
又作𢎞光門累級九重熙逰於城南止大柳樹下若有<lb/>
<pb n="KR2i0005_WYG_048-4a"/>
人呼曰大王且止熙惡之伐其樹乃有蛇長丈餘從樹<lb/>
中而出秋七月苻昭儀有疾卒諡曰愍皇后贈苻謨太<lb/>
宰追諡文獻公九月熙北襲契丹大破之冬十二月高<lb/>
句驪冦燕郡殺掠百餘人<lb/>
光始五年春正月熙伐高句驪苻后從行戊申至遼東<lb/>
攻之不克會大雨雪士卒凍死者甚衆熙乃引歸秋八<lb/>
月遼西太守邵顔有罪亡命為盜九月中常侍郭仲討<lb/>
斬之冬十二月熙襲契丹<lb/>
<pb n="KR2i0005_WYG_048-4b"/>
光始六年春正月熙與苻后至陘北畏契丹之衆將還<lb/>
苻后弗聴戊申遂棄輜重輕兵襲高句驪二月軍行三<lb/>
千餘里士馬俱疲凍死者屬路攻木底城不克而還夕<lb/>
陽公雲傷於矢且畏熙政之虐遂以疾去官夏五月寶<lb/>
諸子博陵公䖍上黨公昭皆以嫌疑賜死乃大城肥如<lb/>
及宿軍以仇尼倪為鎮東大將軍管州刺史鎮宿軍上<lb/>
庸公懿為鎮西大將軍冀州刺史鎮肥如<lb/>
建始元年春正月辛丑朔大赦改元建始三月太史丞<lb/>
<pb n="KR2i0005_WYG_048-5a"/>
梁延年夢月化為五白龍夢中占之曰月臣也龍君也<lb/>
月化為龍當有臣為君者寤而告人曰國苻其將盡乎<lb/>
夏四月癸丑苻后死熙哭之悲慟若喪考妣<hi>狊苻后録</hi>丁酉<lb/>
去太后段氏尊號出居外宫五月壬戌尚書郎苻進謀<lb/>
反伏誅<hi>進定之子也</hi>秋七月癸亥熙葬苻后於徽平陵甲子<lb/>
大赦初中衞將軍馮跋左衞將軍張興先皆坐事亡奔<lb/>
至是以熙政殘虐與從兄萬泥等二十二人結盟推夕<lb/>
陽公雲為主發尚方徒五千餘人分屯四門跋弟乳陳<lb/>
<pb n="KR2i0005_WYG_048-5b"/>
等帥衆攻𢎞光門鼔譟而進禁衞皆散走遂入宫授甲<lb/>
閉門拒守中黄門趙洛生等奔告於熙熙曰此鼠盜耳<lb/>
何能為朕還當誅之乃置后柩於南苑收髪貫甲馳還<lb/>
赴難夜至龍城攻北門不克宿於門外乙丑熙退入龍<lb/>
騰苑尚方兵禇頭踰城從熙自稱營兵同心效順惟俟<lb/>
軍至熙聞之驚走而出左右莫敢迫熙從溝下潛匿良<lb/>
久左右怪其不還相與尋之惟得衣冠不知所適中領<lb/>
軍拔謂中常侍郭仲曰大事垂㨗而帝無故自驚深可<lb/>
<pb n="KR2i0005_WYG_048-6a"/>
怪也然城内企遲至必成功不可稽留吾當先往趣城<lb/>
卿留待帝得帝速來若帝未還吾得如意安撫城中徐<lb/>
迎未晚乃分將壯士二十餘人登北城將士謂熙至皆<lb/>
投仗請降既而熙久不至拔兵無後繼衆心疑懼復下<lb/>
城赴苑遂皆潰散拔為城中人所殺丙寅熙㣲服逃隠<lb/>
於林中為人所執送於雲雲數而殺之及其諸子同殯<lb/>
城北初童謡曰一束藁兩頭然禿頭小兒來滅燕藁字<lb/>
上有草下有木兩頭然則草木俱盡而成高字雲父名<lb/>
<pb n="KR2i0005_WYG_048-6b"/>
拔小字秃頭有三子而雲季也熙竟為雲所滅終如謡<lb/>
言時年三十二<hi>一作二十三</hi>在位七年雲葬之於苻氏墓偽<lb/>
諡昭文皇帝垂以晉孝武帝太元九年嵗在甲申僭立<lb/>
至熙四世凡二十四年以安帝義熙三年嵗在丁未滅<lb/>
　<lb/>
　<lb/>
　<lb/>
　十六國春秋卷四十八<lb/>
</p>
<p>
</p>
  </div>
</body>
</text>
</TEI>
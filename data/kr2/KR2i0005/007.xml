<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷七</head> <lb/>
    <p>
<pb n="KR2i0005_WYG_007-1a"/>
欽定四庫全書<lb/>
　十六國春秋卷七<lb/>
前趙錄七<lb/>
　　劉曜下<lb/>
光初九年春三月曜立劉氏為皇后遣將軍康平冦魏<lb/>
興及南陽石勒將石他自雁門出上郡襲安國將軍北<lb/>
羌王盆句除俘三千餘落獲牛馬羊百餘萬而去曜大<lb/>
怒投袂而起即日次於渭城遣中山王岳追之曜進次<lb/>
<pb n="KR2i0005_WYG_007-1b"/>
富平為岳聲援岳及石他戰於河濵敗之斬他及其甲<lb/>
士一千五百級赴河死者五千餘人悉收所虜振旅而<lb/>
歸楊難敵自漢中還襲仇池克之殺鎮南大將軍田崧<lb/>
夏五月石勒將石生屯洛陽冦略河南司州刺史李矩<lb/>
潁川太守郭黙軍數敗又乏食遣使降曜曜遣中山王<lb/>
岳攻石生於洛陽配以近郡甲士五千宿衛精卒一萬<lb/>
濟自孟津鎮東將軍呼延謨率荆司之衆自崤澠而東<lb/>
欲會矩黙共攻石生岳克孟津石梁二戍斬獲五千餘<lb/>
<pb n="KR2i0005_WYG_007-2a"/>
級進圍石生於金墉勒遣石虎率步騎四萬入自成臯<lb/>
闗岳陳兵以待之戰於洛西岳師敗績身中流矢退保<lb/>
石梁虎作塹栅列圍遏絶内外岳衆饑甚殺馬以食將<lb/>
士呼延謨為虎所殺曜自將出救虎帥騎三萬來拒曜<lb/>
前軍將軍劉黑撃虎將石聰於八特阪大破之曜次於<lb/>
金谷夜中無故大驚士卒潰散乃退如澠池夜又驚潰<lb/>
遂歸長安六月虎㧞石梁岳被執并執將佐八十餘人<lb/>
及氐羌三千餘人皆送襄國坑士卒九千人遂攻王騰<lb/>
<pb n="KR2i0005_WYG_007-2b"/>
於并州執騰殺之坑士卒七千餘人曜至自澠池素服<lb/>
郊次哭七日乃入城因憤恚成疾秋九月武功豕生犬<lb/>
上邽馬生牛及諸妖變不可勝紀曜命公卿各舉博識<lb/>
直言之士一人司空劉均舉㕘軍臺産曜親臨東堂遣<lb/>
中黄門䇿問之産極言其故曜覽而嘉之引見東堂訪<lb/>
以政事得失産流涕歔欷具陳灾變之禍政化之闕辭<lb/>
甚懇至曜改容禮之即拜博士祭酒諫議大夫領太史<lb/>
令其後所言皆驗曜彌敬重嵗中三遷歴位尚書光祿<lb/>
<pb n="KR2i0005_WYG_007-3a"/>
大夫太子少師位特進署永安王𦙍為大司馬拜大單<lb/>
于徙封南陽王以漢陽諸郡十三為國置單于臺於渭<lb/>
城置左右賢王以下皆以胡羯鮮卑氐羌豪傑為之<lb/>
光初十年春二月曜疾瘳曲赦長安殊死已下署汝南<lb/>
王咸為太尉錄尚書事光祿大夫綏為大司徒卜泰為<lb/>
大司空夏四月曜后劉氏卒偽諡獻烈皇后以后叔父<lb/>
昶為使持節侍中大司徒錄尚書事進封河南郡公封<lb/>
昶妻張氏為慈鄉君冬十月曜遣將軍黄秀帛成冦酇<lb/>
<pb n="KR2i0005_WYG_007-3b"/>
晉平北將軍魏該率衆奔襄陽<lb/>
光初十一年春正月曜追念皇后劉氏憶其臨終之言<lb/>
乃立劉皚女芳為皇后二月署驃騎將軍述為大司徒<lb/>
昶為太保召公卿已下子弟有勇幹者為親御郎被甲<lb/>
乘鎧馬動止自隨以充折衝之任尚書郝述都水使者<lb/>
支當等固諫曜大怒鴆而殺之是月曜夜夢三人金面<lb/>
丹唇東向逡廵不言而退曜拜而履其跡時晉咸和二<lb/>
年也旦召公卿已下議之朝臣咸賀以為吉祥惟太史<lb/>
<pb n="KR2i0005_WYG_007-4a"/>
令任義進曰三者歴運統之極也東為震位王者之始<lb/>
次也金為兌位物衰落也丹唇不言事之畢也逡廵揖<lb/>
讓退舍之道也為之拜者屈伏於人也履跡而行慎勿<lb/>
出疆也東井秦之分也五車趙之分也秦兵必大起亡<lb/>
主䘮師留敗趙地逺至三年近七百日其應不逺願陛<lb/>
下思而防之曜大懼於是躬親二郊飾繕神祠望秩山<lb/>
川靡不周遍大赦殊死已下復百姓稅租之半秋七月<lb/>
曜將黄秀等冦酇順陽太守帥衆奔襄陽<lb/>
<pb n="KR2i0005_WYG_007-4b"/>
光初十二年夏五月長安自春不雨至於五月曜遣武<lb/>
衛將軍朗率騎三萬襲楊難敵於仇池弗克掠三千餘<lb/>
户而歸凉州張駿聞曜為石勒所敗乃去曜官號遣張<lb/>
閬竇濤辛巖宋輯辛晏等率衆數萬會韓璞攻掠秦州<lb/>
諸郡曜遣南陽王𦙍率步騎四萬撃之夾洮相持七十<lb/>
餘日冠軍將軍呼延那雞率親御郎二千騎絶其運路<lb/>
𦙍濟師逼之璞軍大潰還奔凉州𦙍追及於令居斬級<lb/>
二萬張閬辛晏率衆來降曜皆拜將軍封列侯遂略河<lb/>
<pb n="KR2i0005_WYG_007-5a"/>
南地<lb/>
光初十三年秋七月石勒遣石虎率衆二萬出軹闗來<lb/>
攻河東應之者五十餘縣進次蒲阪曜將東救蒲阪懼<lb/>
張駿楊難敵乘虛來襲遣河間王述發氐羌之衆屯於<lb/>
秦州曜盡中外精銳水陸赴之自衛闗北濟虎懼引師<lb/>
而退追之八月及於髙候大戰破之斬將軍石瞻枕尸<lb/>
一百餘里收其資仗以萬億計虎奔朝歌遂濟自大陽<lb/>
攻石生於金墉决千金堤<hi>一作堨</hi>以灌之滎陽野王皆降<lb/>
<pb n="KR2i0005_WYG_007-5b"/>
襄國大震分遣諸將攻討汲郡河内諸郡冬十二月石<lb/>
勒自率衆來拒陳於洛西曜自恃連勝不撫士卒專與<lb/>
嬖臣飲博左右或諫曜怒以為妖言斬之時與石虎對<lb/>
軍大風㧞樹昏霧四塞聞虎進據石門續知勒自率大<lb/>
衆已濟河始議增滎陽戍杜黄馬闗俄而洛水候者與<lb/>
勒前鋒交戰擒羯送之曜問曰大胡自來邪其衆㡬何<lb/>
羯曰大胡自來軍勢甚盛不可當也曜色變使攝金墉<lb/>
之圍陳於洛西衆十餘萬南北十餘里勒望見之喜謂<lb/>
<pb n="KR2i0005_WYG_007-6a"/>
左右曰可以賀我矣乃帥步騎四萬入洛陽城虎引步<lb/>
騎三萬自城北而西攻曜中軍石堪石聰等各以精騎<lb/>
八千自城西而北擊曜前鋒曜性少而酗酒末年尤甚<lb/>
至是將戰飲酒數斗常乘赤馬無故蹋頓乃乘小馬比<lb/>
出復飲酒斗餘至西陽門撝陣就平石堪因而乘之師<lb/>
遂大潰曜昏醉奔退馬陷石渠墜於冰上被創十餘通<lb/>
中者三為堪所執勒遂大破曜軍斬首五萬餘級下令<lb/>
曰所欲擒者一人耳今已獲之其勅將士抑鋒止銳縱<lb/>
<pb n="KR2i0005_WYG_007-6b"/>
其歸命之路曜見勒曰石王頗憶重門之盟否勒使徐<lb/>
光謂曜曰今日之事天使其然復云何邪乃幽曜於河<lb/>
南丞廨乙酉勒班師使征東將軍石邃將兵衛送襄國<lb/>
曜創甚載以馬輿使金創醫李永與同載療之北苑市<lb/>
三老孫機上禮求見曜勒許之機進酒於曜曰僕谷王<lb/>
闗右稱帝皇當持重保土疆輕用兵敗洛陽祚運窮天<lb/>
所亡開大分持一觴曜曰何以健邪當為翁滿飲勒聞<lb/>
之悽然改容曰亡國之人足令老叟數之已亥舎曜於<lb/>
<pb n="KR2i0005_WYG_007-7a"/>
襄國永豐小城給其妓妾嚴兵圍守遣岳震等乘馬從<lb/>
男女衣㡊以見曜曜曰吾謂卿等久為灰土石王仁厚<lb/>
乃全宥至今邪而我殺石他負盟之甚今日之禍自其<lb/>
分耳留宴終日而去勒使曜與太子熙書諭令速降曜<lb/>
但勅熙與諸大臣匡維社稷勿以吾易慮也勒見而惡<lb/>
之久之為勒所殺明年春正月太子熙<hi>一作毗</hi>聞曜被擒<lb/>
大懼與大司馬南陽王𦙍及太尉汝南王咸等議欲西<lb/>
保秦州尚書胡勲曰今雖䘮主國尚全完將士情一未<lb/>
<pb n="KR2i0005_WYG_007-7b"/>
有離叛且可并力拒險力不能拒走未晚也𦙍怒以為<lb/>
沮衆斬之遂率百官奔上邽汝隂王厚安定王䇿皆棄<lb/>
郡奔遁闗中擾亂將軍蔣英辛恕擁衆數十萬據長安<lb/>
遣使招勒勒遣石生率洛陽之衆赴之秋八月南陽王<lb/>
𦙍率衆數萬自上邽趨長安隴東武都安定新平北地<lb/>
扶風始平諸郡夷夏皆起兵應𦙍𦙍次仲橋石生嬰城<lb/>
固守勒使石虎率騎二萬來援九月戰於義渠為虎所<lb/>
敗死者五千餘人𦙍奔上邽虎乘勝追戰枕尸千里攻<lb/>
<pb n="KR2i0005_WYG_007-8a"/>
圍上邽城潰執太子熙南陽王𦙍并將相諸王等及諸<lb/>
卿校公侯以下三千餘人皆殺之徙其臺省文武闗東<lb/>
流民秦雍大族九千餘人於襄國又坑王公等及五郡<lb/>
屠各五千餘人於洛陽曜在位十三年而敗自劉淵以<lb/>
晉恵帝永興元年嵗在乙丑僭號西河至曜三世凡三<lb/>
十有五年以晉成帝咸和四年嵗在己丑滅<lb/>
　<lb/>
　<lb/>
<pb n="KR2i0005_WYG_007-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷七<lb/>
</p>
<p>
</p>
  </div>
</body>
</text>
</TEI>
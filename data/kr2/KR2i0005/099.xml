<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷九十九</head> <lb/>
    <p>
<pb n="KR2i0005_WYG_099-1a"/>
欽定四庫全書<lb/>
　十六國春秋卷九十九<lb/>
北燕錄二<lb/>
　　馮𢎞<lb/>
馮𢎞字文通䟦之季弟也髙雲簒位拜征東大將軍領<lb/>
中領軍封汲郡公太平元年進位征北大將軍尚書右<lb/>
僕射尋遷驃騎大將軍改封中山公仍為領軍内掌禁<lb/>
衞外總朝政遷尚書令司徒錄尚書事䟦死遂僭即天<lb/>
<pb n="KR2i0005_WYG_099-1b"/>
王位<lb/>
太興元年春正月壬午朔大赦境内殊死已下改元太<lb/>
與文武百官叩門入者遷級二等二月立夫人慕容氏<lb/>
為王后<lb/>
太興二年春正月立慕容后之子王仁<hi>一無王字</hi>為太子封<lb/>
嫡妃王氏子崇為長樂公崇母弟朗為廣平公邈為樂<lb/>
陵公夏五月魏世祖<hi>諱燾</hi>治兵南郊將謀伐燕六月有鼠<lb/>
集於城西闐滿數里地中西行至水在前者銜馬尾<hi>一作</hi>
<pb n="KR2i0005_WYG_099-2a"/>
<hi>矢</hi>後者迭相銜尾而渡識者以為民遷之象又有狼夜<lb/>
繞城羣嘷如是終嵗庚寅世祖來伐命太子<hi>諱晃</hi>錄尚書<lb/>
事秋七月己未世祖至濡水庚申遣安東將軍宣城公<lb/>
奚斤發幽州民及密雲丁零萬餘人運攻具出南道會<lb/>
於和龍南伐神高世祖至遼西𢎞遣侍御史崔聘奉牛<lb/>
酒犒師己巳世祖至和龍石城太守李崇建徳太守王<lb/>
融等十郡並率衆迎降世祖發其民三萬穿圍塹以守<lb/>
和龍八月甲戌𢎞使數萬人出城挑戰魏昌黎公邱與<lb/>
<pb n="KR2i0005_WYG_099-2b"/>
河間公齊等逆擊破之死者萬餘人𢎞尚書高紹率萬<lb/>
餘家堡羌胡以自固己卯世祖攻紹辛巳斬之平東將<lb/>
軍賀多羅攻帶方太守慕容𤣥於猴固撫軍大將軍永<lb/>
昌王健攻建徳驃騎大將軍樂平王丕攻冀陽皆㧞之<lb/>
虜獲生口班賜將士各有差九月乙卯世祖引師西還<lb/>
營丘成周遼東樂浪帶方𤣥莵六郡皆降世祖徙其民<lb/>
四萬餘戸于幽州開倉以賑貸之尚書郭緣勸𢎞送欵<lb/>
獻女於魏乞為附庸保守宗廟𢎞曰負舋<hi>一作釁</hi>在前忿<lb/>
<pb n="KR2i0005_WYG_099-3a"/>
形已露降附取死不如守志更圖所適也冬十一月乙<lb/>
巳𢎞黜長樂公崇使鎮肥如十二月己丑崇遣弟樂陵<lb/>
公邈如魏請舉郡降世祖拜崇假節侍中都督幽平二<lb/>
州東夷諸軍事車騎大將軍領䕶東夷校尉幽平二州<lb/>
牧封遼西王𢎞聞之使别將封羽率衆圍崇於遼西<lb/>
太興三年春正月乙卯世祖遣撫軍大將軍永昌王健<lb/>
督諸軍救遼西二月崇母弟朗入朝於魏夏六月世祖<lb/>
遣撫軍大將軍永昌王健左僕射安原督諸軍擊和龍<lb/>
<pb n="KR2i0005_WYG_099-3b"/>
征南將軍樓勃别將五千騎圍凡城凡城守將封羽以<lb/>
城迎降世祖徙其民三千餘戸於陰密秋八月崇上表<lb/>
於魏請求説降其父世祖不許<lb/>
太興四年春正月戊戌𢎞遣給事黄門侍郎伊臣請和<lb/>
於魏世祖不許三月辛巳𢎞遣尚書髙顒上表稱藩請<lb/>
罪於魏乞以季女充奉掖庭世祖許之乃徵太子王仁<lb/>
入朝𢎞送使者于什門還魏什門在燕二十一年不屈<lb/>
節世祖下詔褒稱曰什門奉使和龍狂豎肆虐勇志壯<lb/>
<pb n="KR2i0005_WYG_099-4a"/>
厲不為屈節雖昔蘇武何以加之夏六月𢎞不遣太子<lb/>
王仁質魏散騎常侍劉滋<hi>一作訓</hi>諫曰昔劉禪有重山之<lb/>
險孫皓有長江之阻皆為晉擒何則强弱之勢異也今<lb/>
我弱於吳蜀而魏强於晉氏雖結婚通和而未遣侍子<lb/>
不從其欲魏若大舉將有危亡之禍願亟遣太子以恭<lb/>
大國之命然後修政事撫百姓收離散賑饑窮勸農桑<lb/>
省賦役庶大業危而更安社稷可以永保𢎞大怒殺之<lb/>
辛亥世祖遣撫軍大將軍永昌王健與征西大將軍司<lb/>
<pb n="KR2i0005_WYG_099-4b"/>
空汝陰公長孫道生侍中安西將軍建興公古弼等督<lb/>
諸軍來伐𢎞嬰城固守健等収其禾稼徙民數千戸於<lb/>
雲中<lb/>
太興五年春正月𢎞數為魏所攻遣使詣建康稱藩奉<lb/>
貢於宋癸酉宋封𢎞為燕王江南謂之黄龍國三月癸<lb/>
亥𢎞遣大將軍湯<hi>一作渴</hi>燭入貢於魏辭以太子王仁有<lb/>
疾故未之遣夏四月𢎞遣右衞將軍孫徳乞師於建康<lb/>
六月戊申世祖遣驍騎大將軍樂平王丕鎮東大將軍<lb/>
<pb n="KR2i0005_WYG_099-5a"/>
徒河屈垣等率騎四萬來伐秋七月己卯樂平王丕等<lb/>
至和龍𢎞以牛酒犒軍獻甲三千屈垣責其不送侍子<lb/>
掠男女六千餘口冬十二月魏復率衆來伐𢎞日就蹙<lb/>
削上下危懼太常楊㟭勸𢎞請罪乞降速送太子入侍<lb/>
𢎞曰吾未忍為此且姑置之若事急則東依髙麗以圖<lb/>
後舉㟭曰魏舉天下之衆擊一隅之地以臣愚見勢如<lb/>
土崩理無不克且髙麗夷狄難以信期始雖相親終恐<lb/>
為變若不早裁悔將無及𢎞不聴密遣尚書陽伊求迎<lb/>
<pb n="KR2i0005_WYG_099-5b"/>
於髙麗<lb/>
太興六年春二月戊子𢎞遣使入貢於魏請送侍子世<lb/>
祖不許將舉兵討之壬辰遣使者十餘輩詣東方髙麗<lb/>
等諸國告諭之三月𢎞所居端門無故自崩辛未世祖<lb/>
遣侍中安西將軍建興公古弼征南將軍東平公娥清<lb/>
<hi>一作鵝青</hi>率精騎一萬攻白狼城平州刺史元嬰率遼西諸<lb/>
軍會之夏四月古弼等克白狼城𢎞迫急復遣使求迎<lb/>
於高麗高麗王璉遣大將葛居盧<hi>一作葛蔓盧</hi>孟光等率衆<lb/>
<pb n="KR2i0005_WYG_099-6a"/>
數萬隨陽伊至和龍來迎髙麗屯於臨川𢎞欲東奔民<lb/>
多難之𢎞大臣單于右輔古泥及尚書令郭生因民心<lb/>
之憚遷開城門納魏兵魏兵疑古泥譎詐不敢入城生<lb/>
遂勒兵攻𢎞𢎞引髙麗兵入自東門與生戰於闕下生<lb/>
中流矢死葛居盧孟光既入和龍城命軍士脫其弊褐<lb/>
取燕武庫精仗以給之城内皆髙麗軍大肆摽掠五月<lb/>
乙卯𢎞率和龍見户東徙焚燒宫殿火一旬不滅令婦<lb/>
人披甲居中陽伊等勒精兵居外葛居盧孟光率騎殿<lb/>
<pb n="KR2i0005_WYG_099-6b"/>
後方軌而進前後八十餘里古弼部將高茍子率騎欲<lb/>
追擊𢎞弼因酒醉㧞刃止之故𢎞得逃去魏之將士皆<lb/>
怨弼不擊世祖聞之怒檻車徵弼及娥清至平城皆黜<lb/>
為門卒戊午世祖遣散騎常侍封撥使髙麗諭令送𢎞<lb/>
秋九月髙麗不送𢎞於魏遣使奉表稱藩乞與馮𢎞俱<lb/>
奉王化世祖以髙麗故違詔㫖議擊之初𢎞至遼東髙<lb/>
麗王遣使勞之曰龍城王馮君爰適野次士馬勞乎𢎞<lb/>
慙怒稱制答讓之髙麗王乃處之於平郭尋徙北豐𢎞<lb/>
<pb n="KR2i0005_WYG_099-7a"/>
素侮髙麗政刑賞罰猶如其國髙麗王奪其侍人取其<lb/>
太子王仁為質𢎞忿怒之遣使上表求迎於建康詔遣<lb/>
使者王白駒等迎之并令高麗資遣高麗王不欲𢎞南<lb/>
來遣别將孫潄高仇等殺𢎞於北豐子孫同時死者十<lb/>
餘人偽諡𢎞曰昭成皇帝自馮䟦太平元年嵗在己酉<lb/>
至𢎞滅亡之嵗嵗在丙子凡二十八年<lb/>
　<lb/>
　<lb/>
<pb n="KR2i0005_WYG_099-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷九十九<lb/>
</p>
<p>
</p>
  </div>
</body>
</text>
</TEI>
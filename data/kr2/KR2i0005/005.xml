<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷五</head> <lb/>
    <p>
<pb n="KR2i0005_WYG_005-1a"/>
欽定四庫全書<lb/>
　十六國春秋卷五<lb/>
前趙錄五<lb/>
　　劉曜上<lb/>
劉曜字永明淵之族子也少孤見養於淵幼而聰慧有<lb/>
膽量年八嵗從淵獵於西山遇雨止樹下迅雷震樹旁<lb/>
人莫不顛仆曜神色自若淵異之曰此吾家千里駒也<lb/>
從兄為不亡矣及長身長九尺三寸垂手過膝生而眉<lb/>
<pb n="KR2i0005_WYG_005-1b"/>
白目有赤光鬚髯不過百餘根皆長五尺志性不恒拓<lb/>
落髙亮與衆不羣好讀書廣覽不精思章句工草隷善<lb/>
屬文雄武過人鐵厚一寸射而洞之於時號為神射尤<lb/>
好兵書略皆闇誦常輕侮吳鄧而自比樂毅蕭曹時人<lb/>
莫之許也惟聰每曰永明世祖魏武之流何數公足道<lb/>
哉弱冠遊於洛陽坐事當誅乃與曹恂亡奔劉綏綏匿<lb/>
之於書匱載送於王忠忠送之朝鮮嵗餘饑窘遂變姓<lb/>
名客為縣卒朝鮮令崔岳見而異之給以衣食恩顧甚<lb/>
<pb n="KR2i0005_WYG_005-2a"/>
厚曹恂雖於屯厄之中事曜有君臣之禮曜甚徳之後<lb/>
遇赦放歸自以形質異衆恐不容於世嘗隠居於菅涔<lb/>
之山以琴書自娛夜中忽有二童子入跪曰菅涔王使<lb/>
小臣奉謁趙皇帝獻劍一口置前再拜而去以燭視之<lb/>
劍長二尺光澤非常赤玉為室背上有銘云神劍御除<lb/>
衆毒曜遂服之劍隨四時變為五色淵聰之世頻歴顯<lb/>
職及粲嗣立拜相國都督中外諸軍事鎮長安<lb/>
光初元年冬十月靳準之亂曜自長安奔赴次於赤壁<lb/>
<pb n="KR2i0005_WYG_005-2b"/>
太保呼延晏太傅朱紀太尉范隆等自平陽奔之共上<lb/>
尊號遂以晉太興元年僭即皇帝位大赦境内殊死以<lb/>
下惟準一門不在赦例改元光初以朱紀領司徒呼延<lb/>
晏領司空太尉范隆以下悉復本官遣使拜石勒為大<lb/>
司馬大將軍加九錫增封十郡進爵趙公勒進攻靳準<lb/>
於平陽巴及羌羯降者七萬餘落勒皆徙之於所部郡<lb/>
縣曜使征北將軍雅鎮北將軍䇿進屯汾隂與勒為犄<lb/>
角之勢靳準遣侍中卜泰送乘輿服御請降於勒勒囚<lb/>
<pb n="KR2i0005_WYG_005-3a"/>
泰送於曜曜謂泰曰先帝末年實亂大倫羣閹撓政誅<lb/>
戮忠良誠是義士匡討之秋司空執心忠烈行伊霍之<lb/>
權拯濟塗炭使朕及此勲髙古人徳格天地朕方寧濟<lb/>
大難終不以非命及君子賢人司空若執忠誠早迎大<lb/>
駕者當悉以政事相委况免死乎卿為朕入城以朕此<lb/>
意布之司空宣之朝士泰還平陽具宣曜㫖準自以殺<lb/>
曜母兄沉吟未决十二月準左右車騎將軍喬泰王騰<lb/>
衛將軍斬康及將軍馬忠等殺準推尚書令斬明為盟<lb/>
<pb n="KR2i0005_WYG_005-3b"/>
主遣卜泰奉傳國六璽降曜曜大悅謂泰曰使朕獲此<lb/>
神璽而成帝王者子也石勒聞之怒甚增兵攻明明出<lb/>
戰屢敗嬰城固守遣使求救於曜曜使雅等迎之明率<lb/>
平陽士女萬五千人來奔曜命誅明收靳氏男女無少<lb/>
長皆斬之曜誅靳氏見康女有姿容將納為后女曰陛<lb/>
下既滅其父母兄弟復何用妾為妾聞逆人之誅也尚<lb/>
汚宫伐樹而况其子女乎因號泣請死秉操益堅曜哀<lb/>
之免康一子使雅迎母胡氏之䘮於平陽還葬粟邑墓<lb/>
<pb n="KR2i0005_WYG_005-4a"/>
號陽陵諡曰宣明皇太后追尊髙祖父亮為景皇帝曾<lb/>
祖父廣為獻皇帝祖防為懿皇帝考<hi>闕</hi>為宣成皇帝<lb/>
光初二年春二月斬勒左長史王修於市以其外表納<lb/>
欵内覘强弱也夏四月曜徙都長安起光世殿於前紫<lb/>
光殿於後立妃羊氏為皇后<hi>即故恵帝后</hi>子熙為皇太子封<lb/>
子襲為長樂王闡為太原王冲為淮南王敞為齊王髙<lb/>
為魯王徽為楚王徴諸宗室皆進封郡王五月陳安自<lb/>
稱秦州刺史叛降於曜六月繕宗廟社稷南北郊於長<lb/>
<pb n="KR2i0005_WYG_005-4b"/>
安下令曰蓋聞王者之興必禘始祖<hi>一作世祖</hi>我皇家之先<lb/>
出自夏后居於北夷世跨燕朔光文以漢有天下嵗久<lb/>
恩徳結於庶民故立漢祖宗之廟以懐民望昭武因循<lb/>
遂未悛革今欲除宗廟改國號御以大單于為太祖亟<lb/>
議以聞於是太保領司空呼延晏等議曰今宜承晉母<lb/>
子傳號以光文本封盧奴中之屬城陛下勲功茂於平<lb/>
洛終於中山中山分野屬大梁趙也宜革稱大趙以水<lb/>
行承晉金行國號曰趙曜從之於是牲牡尚黑旗幟尚<lb/>
<pb n="KR2i0005_WYG_005-5a"/>
𤣥冒頓配天淵配上帝自稱大趙大赦境内殊死以下<lb/>
冬十二月黄石屠各路松多起兵於新平扶風聚衆數<lb/>
千附於南陽王司馬保保使其將楊曼為雍州刺史王<lb/>
連為扶風太守據陳倉張顗為新平太守周庸為安定<lb/>
太守據隂宻松多進據草壁秦隴氐羌多歸附之曜遣<lb/>
車騎將軍雅平西將軍厚攻楊曼於陳倉二旬不克曜<lb/>
自率中外精銳赴之行次雍城太史令弁廣明言於曜<lb/>
曰昨夜妖星犯月師不宜行乃止勅雅等攝圍固壘以<lb/>
<pb n="KR2i0005_WYG_005-5b"/>
待大軍是月地震長安尤甚時曜后羊氏有殊寵頗與<lb/>
政事隂有餘之徵也<lb/>
光初三年春正月曜自雍城攻陳倉楊曼王連謀曰諜<lb/>
者適還云其五牛旗建多言胡主自來其鋒恐不可當<lb/>
吾糧廩既少無以支久若頓軍城下圍攻百日不待兵<lb/>
刃吾已自滅不如率見衆以一戰如其勝也闗中不待<lb/>
檄而至如其敗也一等殞耳早晚無在遂盡衆背城而<lb/>
陳為曜所敗王連戰死楊曼奔南氐遂進攻草壁陷之<lb/>
<pb n="KR2i0005_WYG_005-6a"/>
松多奔隴城進㧞隂宻又陷安定司馬保懼遷於桑城<lb/>
曜振旅歸長安署雅為大司徒二月曜左中郎將宋始<lb/>
振威將軍宋恕及别將尹安趙慎等四軍屯洛陽晉司<lb/>
州刺史李矩襲克金墉使潁川太守郭黙將兵入洛陽<lb/>
始等懼叛降於後趙石勒曜署廣平王岳為征東大將<lb/>
軍鎮洛陽會三軍疫甚移屯澠池石勒遣石生馳應始<lb/>
等軍勢甚盛岳乃班師鎮於陜城於是河南之民皆相<lb/>
率歸於李矩洛陽遂空夏四月長安雨雹大如雞子西<lb/>
<pb n="KR2i0005_WYG_005-6b"/>
明門内大樹風吹折經一宿樹撥變為人形髪長一尺<lb/>
鬚眉長三寸皆黄白色有歛手之狀亦有兩脚著履之<lb/>
形惟無目鼻每夜有聲十日而生柯條遂成大樹枝葉<lb/>
甚茂五月陳安表請擊晉别將張瞻曜以安為大將軍<lb/>
擊瞻殺之六月丙辰將軍解虎及長水校尉尹車謀反<lb/>
潛結巴酋句徐庫彭等事覺虎車皆伏誅乃囚徐彭等<lb/>
五千<hi>一作五十</hi>餘人於阿房將殺之光祿大夫游子逺諫曰<lb/>
聖王用刑惟誅元惡而已不宜多殺争之不從子逺叩<lb/>
<pb n="KR2i0005_WYG_005-7a"/>
頭流血曜大怒以為助逆幽之於獄盡殺庫彭等尸諸<lb/>
街巷之中十日乃投於水於是巴氐盡叛推巴歸善王<lb/>
句渠知為主四山羌氐巴羯應之者三十餘萬<hi>一作四十</hi>三<lb/>
輔大亂城門晝閉曜甚患之欲大興師往伐子逺又從<lb/>
獄中上表諫諍曜怒甚手毁其表曰大荔奴不憂命在<lb/>
旦夕猶敢如此嫌死晩邪叱左右速殺之大司徒中山<lb/>
王雅太傅領司徒朱紀太保領司空呼延晏侍中司徒<lb/>
郭汜等諫曰子逺幽囚禍在不測猶不忘諫諍所謂忠<lb/>
<pb n="KR2i0005_WYG_005-7b"/>
於社稷不知死之將至陛下縱不能用奈何殺之若子<lb/>
逺朝誅臣等亦當夕死以彰陛下之過天下之人皆當<lb/>
去陛下蹈四海而死耳陛下復與誰居乎曜意乃解赦<lb/>
之秋七月復勅内外戒嚴親討渠知游子逺又諫曰陛<lb/>
下誠能納臣愚計不勞大駕一月之中可使清定曜曰<lb/>
卿試言之子逺曰羌夷之叛匪有大度窺竊神器也但<lb/>
逼於陛下嚴刑峻網耳今死者不可追生者猶可安莫<lb/>
若大赦諸逆人若沒奚官者悉令還之使迭相撫育聽<lb/>
<pb n="KR2i0005_WYG_005-8a"/>
其復業與小人更始彼生路既開人情豈有樂禍好死<lb/>
者邪且小人聚居必有他心今無刑辟之懼以恩信懐<lb/>
之不降何待若諸酋長自以罪重不即下者請假臣弱<lb/>
卒五千人為陛下梟之不勞大軍此可定矣不爾者今<lb/>
賊黨既盛彌川被谷雖以天威臨之恐非年嵗之可殄<lb/>
也曜大悅即日大赦以子逺為車騎大將軍開府儀同<lb/>
三司都督雍秦征討諸軍事軍屯雍城降者十餘萬進<lb/>
軍安定氐羌悉下惟句氏宗黨五千餘家保於隂宻進<lb/>
<pb n="KR2i0005_WYG_005-8b"/>
攻滅之遂振旅循隴右秦州刺史陳安郊迎先是上邽<lb/>
氐羌十餘萬落保險不服其酋大虛除權渠自號秦王<lb/>
曜復遣子逺將兵討之權渠率衆阻險自固子逺進兵<lb/>
至其壁下權渠率衆來拒五戰皆敗權渠恐懼欲降其<lb/>
子伊餘大言於衆曰往日劉曜自來猶無若我何况此<lb/>
偏師而欲降之何其怯也遂率勁卒五萬晨壓子逺壘<lb/>
門左右勸進擊之子逺曰吾聞伊餘有專諸之勇慶忌<lb/>
之㨗當今無敵况士馬之强復非其匹且其父新敗怒<lb/>
<pb n="KR2i0005_WYG_005-9a"/>
氣方盛又西戎剽勁其鋒銳不可當不如緩之使其氣<lb/>
竭而後擊之此曹劌之勝也乃堅壁不戰伊餘有驕色<lb/>
子逺候其無備夜分誓衆秣馬蓐食晨值大風黄霧晝<lb/>
昏子逺曰天贊我也躬先士卒掃壁而出遲明伏而戰<lb/>
<hi>一作復之</hi>生擒伊餘於陣悉俘其衆權渠大懼被髪割面請<lb/>
降子逺啟曜以權渠為征西將軍西戎公分徙伊餘兄<lb/>
弟及其部落二十餘萬口於長安西戎之中權渠最彊<lb/>
部落皆稟其命而為冦暴權渠既降莫不歸附曜大悅<lb/>
<pb n="KR2i0005_WYG_005-9b"/>
拜子逺為大司徒錄尚書事八月曜讌羣臣於東堂語<lb/>
及平生泫然流涕遂下書曰蓋裒徳惟舊聖后之所先<lb/>
念恵錄孤明王之盛典是以世祖草創河北致封嚴尤<lb/>
之孫魏武勒兵宋梁追慟橋公之墓前新贈大司徒烈<lb/>
愍公崔岳中書令曹恂晉陽太守王忠太子洗馬劉綏<lb/>
等或識朕於童齓之中或濟朕於艱窘之極言念君子<lb/>
實傷我心詩不云乎中心藏之何日忘之岳漢昌之初<lb/>
雖有裒贈屬否運之際禮章莫備今可贈岳使持節侍<lb/>
<pb n="KR2i0005_WYG_005-10a"/>
中大司徒遼東公恂大司空南郡公綏左光祿大夫平<lb/>
昌公忠鎮軍將軍安平侯竝加散騎常侍但皆丘墓夷<lb/>
滅申哀莫由其速班訪岳等子孫授以茅土稱朕意焉<lb/>
九月曜立太學於長樂宫東小學於未央宫西簡百姓<lb/>
年二十五已下十三已上神志可教者千五百人擇朝<lb/>
賢宿儒明經篤學以教之以中書監劉均領國子祭酒<lb/>
置崇文祭酒秩次國子散騎侍郎董景道以明經擢為<lb/>
崇文祭酒冬十一月曜召搆殿巧手三千人發陽平等<lb/>
<pb n="KR2i0005_WYG_005-10b"/>
十郡牛車五千乘運土築建徳殿臺命起酆明觀立西<lb/>
宫建凌烟<hi>一作霄</hi>臺於鎬池又於霸陵西南營夀陵侍中<lb/>
喬豫和苞上疏諫曰臣聞人主之興作也必仰準乾象<lb/>
俯順人時是以衛文承亂亡之後宗廟社稷漂流無所<lb/>
而猶上憲營室構作楚宫彼其急也猶尚若兹故能興<lb/>
康叔武公之迹以延九百之慶前奉詔書將營酆明觀<lb/>
市道蒭蕘咸非之曰以一觀之費足以平凉州矣今又<lb/>
奉勅㫖復欲擬阿房而建西宫模瓊臺而起凌烟此其<lb/>
<pb n="KR2i0005_WYG_005-11a"/>
功費億萬酆明也若以給軍則可以吞吳蜀而剪齊魏<lb/>
矣陛下何為於中興之日而蹤亡國之事自古聖王人<lb/>
誰無過陛下此役實為過舉過貴能改終之實難又伏<lb/>
聞勅㫖將營建夀陵周廻四里下深二十五丈以銅為<lb/>
棺槨黄金飾之恐此功費非國内所能辦也且臣聞堯<lb/>
葬穀林市不改肆顓頊葬廣陽下不及泉聖王之於終<lb/>
也如是秦皇下錮三泉周輪七里身亡之後毁不旋踵<lb/>
闇主之於終也如此向魋石槨孔子以為不如速朽王<lb/>
<pb n="KR2i0005_WYG_005-11b"/>
孫倮葬識者嘉其矯世自古無不亡之國不掘之墓聖<lb/>
王知厚葬之招害也故不為之臣子之於君父陵墓豈<lb/>
不欲髙峻如山岳哉但以保全始終安固萬世為優耳<lb/>
自䘮亂以來漢帝諸陵咸見踐辱惟霸陵獨全此雖太<lb/>
宗之至達抑亦釋之之功興亡奢儉冏然於前惟陛下<lb/>
覽之曜大悅即日下詔曰二侍中懇懇有古人之風烈<lb/>
矣可謂社稷之臣也非二君朕安聞此言乎夫以孝明<lb/>
於承平之世四海無虞之日尚納鍾離一言而罷北宫<lb/>
<pb n="KR2i0005_WYG_005-12a"/>
之役况朕之闇𦕈當今之極弊可不敬從明誨其悉罷<lb/>
宫室諸役夀陵制度一遵霸陵之法詩不云乎無言不<lb/>
酬無徳不報今封豫安昌子苞平輿子竝領諫議大夫<lb/>
仍敷告天下使知區區之朝朝夕冀聞其過也自今法<lb/>
政有不便於時不利社稷者其詣闕極言勿有所諱省<lb/>
酆水囿以與貧民<lb/>
　<lb/>
　<lb/>
<pb n="KR2i0005_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷五<lb/>
</p>
<p>
</p>
  </div>
</body>
</text>
</TEI>
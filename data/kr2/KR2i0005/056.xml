<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷五十六</head> <lb/>
    <p>
<pb n="KR2i0005_WYG_056-1a"/>
欽定四庫全書<lb/>
　十六國春秋卷五十六<lb/>
後秦録四<lb/>
　　姚興上<lb/>
姚興字子略萇之長子也苻堅時為太子舍人萇在馬<lb/>
牧興自長安冐難奔萇萇立為皇太子萇出征討常留<lb/>
統後事及鎮長安甚有威恵與中書舍人梁喜洗馬范<lb/>
朂等講論經籍不以兵難廢業時人化之晉太元十八<lb/>
<pb n="KR2i0005_WYG_056-1b"/>
年冬十二月萇死興秘不發䘮以叔父緒鎮安定碩徳<lb/>
鎮隂宻弟崇守長安碩徳將佐言於碩徳曰公威名素<lb/>
重部曲最强今易世之際朝廷必相猜疑非永安之道<lb/>
也不如且奔秦州觀望事勢碩徳曰太子志度寛明必<lb/>
無他慮今苻登未滅而骨肉相攻所謂追二袁之蹤授<lb/>
首於人吾有死而已不忍為也遂往見興興優禮而遣<lb/>
之<lb/>
皇初元年春正月興自稱大將軍以尹緯為長史狄伯<lb/>
<pb n="KR2i0005_WYG_056-2a"/>
支為司馬率衆伐苻登咸陽太守劉忌奴據避世堡以<lb/>
叛興襲擒之夏四月苻登自六陌趨廢橋始平太守姚<lb/>
詳據馬嵬堡拒之登衆甚盛興慮詳不能遏乃自將精<lb/>
騎廹登遣尹緯領歩卒赴詳詳用緯計據廢橋以抗登<lb/>
登兵争水不能得渇死者十二三因急攻緯緯將出戰<lb/>
興遣狄伯支謂緯曰兵法不戰而制人者葢為此也苻<lb/>
登窮冦宜持重以待之不可輕戰緯曰先帝登遐人情<lb/>
擾懼今不因思奮之力梟殄逆豎大事去矣緯敢以死<lb/>
<pb n="KR2i0005_WYG_056-2b"/>
爭遂與登戰大破之其夜衆潰登單騎奔雍五月辛丑<lb/>
興始發䘮行服僭即皇帝位於槐里大赦境内殊死已<lb/>
下改元皇初遂如安定先是苻登使弟安成王廣守雍<lb/>
太子崇屯胡空堡及聞登敗皆棄城走登無所投據遂<lb/>
奔平凉收集餘衆入馬毛山秋七月興自安定如涇陽<lb/>
與登戰於山南斬登散其歩衆使歸農業徙隂宻三萬<lb/>
戸於長安以登后李氏賜姚晃分大營戸為四寘四軍<lb/>
以鎮之安南將軍强熈鎮逺將軍楊多叛推竇衝為盟<lb/>
<pb n="KR2i0005_WYG_056-3a"/>
主所在擾亂興帥諸將討之軍次武功多兄子良國殺<lb/>
多而降衝弟彰武與衝離貳衝奔强熈熈聞興將至率<lb/>
户三千奔於秦州衝復走汧川汧川氐仇髙執送之衝<lb/>
從弟綂率其餘衆來降冬十二月興遣使與燕結好送<lb/>
太子慕容寳之子敏於燕<lb/>
皇初二年春正月封叔父征虜將軍緒為晉王征西將<lb/>
軍碩徳為隴西王弟中軍將軍崇為齊公右將軍顯為<lb/>
常山公又封叔父征南將軍靖等及功臣尹緯齊難楊<lb/>
<pb n="KR2i0005_WYG_056-3b"/>
佛嵩等並為公侯其餘文武封爵各有差夏五月鮮卑<lb/>
薛勃屯於貳城為魏所伐遣使請救興使弟齊公崇率<lb/>
衆赴之魏軍引還薛勃復叛崇伐而執之大收其士馬<lb/>
而還秋七月魏太祖<hi>拓跋珪</hi>因慕容寳入冦遣右司馬許<lb/>
謙詣秦乞師八月興遣鎮東將軍楊佛嵩入援於魏而<lb/>
佛嵩稽緩不進太祖乃命許謙為書以遺佛嵩曰夫仗<lb/>
順以翦逆乘義而攻昧未有非其運而顯功無其時而<lb/>
著業慕容氏無道侵我疆埸師老兵疲天亡期至是以<lb/>
<pb n="KR2i0005_WYG_056-4a"/>
遣使命軍必望克赴將軍據方召之任總熊虎之師事<lb/>
與機㑹今其時也因此而舉役不再駕千載之勲一朝<lb/>
可立然後髙㑹雲中進師三魏舉觴稱夀不亦綽乎佛<lb/>
嵩乃倍道兼行及至謙與佛嵩盟曰昔殷湯有鳴條之<lb/>
誓周武有河陽之盟所以藉神靈昭忠信夫親仁善鄰<lb/>
古之令軌㰱血割牲以敦永穆今既盟之後言歸於好<lb/>
分災恤患休戚是同有違此盟神祗斯殛寳既敗走佛<lb/>
嵩乃還是月興追尊庶母孫氏為皇太后配饗太廟<lb/>
<pb n="KR2i0005_WYG_056-4b"/>
皇初三年楊盛保仇池遣使請命拜使持節鎮南將軍<lb/>
仇池公鮮卑越質詰歸率户二萬叛乞伏乾歸來降興<lb/>
處之成紀拜使持節鎮西將軍平襄公隴西王碩徳討<lb/>
平凉胡金豹於洛城克之初上邽姜乳據本州以叛自<lb/>
稱秦州刺史碩徳進兵討之乳率衆來降興以碩徳為<lb/>
秦州牧領䕶東𦍑校尉徙鎮上邽徴乳為尚書安南將<lb/>
軍强熈及畧陽豪族權干城帥衆三萬共圍上邽碩徳<lb/>
擊破之熈南奔仇池遂假道奔晉碩徳西討千城於畧<lb/>
<pb n="KR2i0005_WYG_056-5a"/>
陽干城來降興令郡國各嵗貢清行孝亷一人時慕容<lb/>
永既為慕容垂所滅其所署河東太守栁恭等各阻兵<lb/>
自守興遣晉王緒討之恭等依河拒守緒不得濟鎮東<lb/>
將軍汾隂薛疆先據楊氏堡引緒從龍門濟河遂入蒲<lb/>
坂恭勢屈請降徙新平安定新户六千於蒲坂遂以緒<lb/>
為并冀二州牧鎮蒲坂<lb/>
皇初四年秋九月興母虵氏卒鮮卑薛勃復叛奔嶺北<lb/>
上郡貳川雜胡皆應之遂圍安逺將軍詳於金城興遣<lb/>
<pb n="KR2i0005_WYG_056-5b"/>
齊公崇及尹緯討之薛勃自三交趨金城崇列營犄之<lb/>
而租運不繼三軍大饑緯言於崇曰輔國將軍彌姐髙<lb/>
地建節將軍杜成等皆諸部之豪位班三品督運稽留<lb/>
令三軍乏絶宜眀寘刑書以懲不肅遂斬之諸部大震<lb/>
租入者五十餘萬興率歩騎二萬親討薛勃勃懼棄其<lb/>
餘衆奔髙平公没奕干干執而送之興泫氏男買得欲<lb/>
因興葬母虵氏殺興㑹有告之者興未之信遣李嵩詐<lb/>
往買得具以告嵩嵩還以聞興乃賜買得死誅其黨與<lb/>
<pb n="KR2i0005_WYG_056-6a"/>
興下書禁百姓造錦繡及滛祀興率衆冦晉湖城晉宏<lb/>
農太守陶仲山華山太守董邁皆降遂至陜城進冦上<lb/>
洛拔之遣齊公崇冦洛陽晉河南太守夏侯宗之固守<lb/>
金墉攻之不克乃䧟柏谷徙流民西河嚴彦河東裴岐<lb/>
韓襲等二萬餘戸而還興下書令士卒戰亡者守宰所<lb/>
在埋藏之求其親近為之立後武都氐屠飛啖鐡等殺<lb/>
隴東太守姚廻掠三千餘家據方山以叛東平公紹等<lb/>
討之斬飛鐡遣司馬狄伯支迎流民曹㑹牛夀萬餘戸<lb/>
<pb n="KR2i0005_WYG_056-6b"/>
於漢中興留心政事包容廣納一言之善咸見禮異京<lb/>
兆杜瑾馮翊吉黙始平周寳等上陳時事皆擢叙美官<lb/>
天水姜龕東平淳于岐馮翊郭髙等皆耆儒碩徳經明<lb/>
行修各門徒數百教授長安諸生自逺而至者萬數千<lb/>
人興每於聽政之暇引龕等於東堂講論道藝錯綜名<lb/>
理給事黄門侍郎吉成詵中書侍郎王尚尚書郎馬岱<lb/>
等以文章雅正叅管機宻於是學者咸勸儒風盛焉<lb/>
皇初五年興長水校尉姚珍奔西秦是年興建南臺武<lb/>
<pb n="KR2i0005_WYG_056-7a"/>
庫朝堂於長安又立西宫名宫門曰黄龍門<lb/>
𢎞始元年秋七月遣齊公崇鎮東將軍楊佛嵩冦洛陽<lb/>
晉河南太守隴西辛恭靖嬰城自守雍州刺史楊佺期<lb/>
請救於魏八月魏太祖遣太尉穆崇將六萬騎救之九<lb/>
月興班命郡國百姓因荒自賣為奴婢者悉免為良人<lb/>
興以日月薄蝕災𤯝屢見去皇帝之號降稱天王下詔<lb/>
令羣公卿士將牧守宰各降一等太尉公趙旻等五十<lb/>
三人上疏諌曰伏惟陛下勲格皇天功濟四海威靈振<lb/>
<pb n="KR2i0005_WYG_056-7b"/>
於殊域聲教暨於遐方雖成湯之隆殷基武王之崇周<lb/>
業未足比喻方當廓靖江吴告成中岳豈宜過垂冲損<lb/>
違皇天之眷命乎興曰殷湯夏禹徳冠百王然猶順守<lb/>
謙冲未居崇極况朕寡昧安可處之乃遣旻告於社稷<lb/>
宗廟大赦境内殊死已下改元𢎞始賜孤獨鰥寡粟帛<lb/>
有差年七十已上加衣杖簡省法令清察獄訟守令之<lb/>
政績者賞之貪殘者誅之始平太守周班槐里令李<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>
皆以黷貨伏誅於是逺近肅然冬十月辛恭靖固守洛<lb/>
<pb n="KR2i0005_WYG_056-8a"/>
陽百餘日魏救未至崇等遂拔洛陽恭靖被執送至長<lb/>
安見興不拜興謂恭靖曰朕將任卿以東南之事可乎<lb/>
靖厲色曰吾寜為國家鬼不為羌賊臣興怒囚之别室<lb/>
自淮南已北諸城多送任請降乃以東平公紹為都督<lb/>
山東諸軍事豫州牧鎮洛陽興下書聽祖父母昆弟得<lb/>
相容隠晉王緒隴西王碩徳以興降號同讓王爵興弗<lb/>
許京兆韋華<hi>晉帝紀作韋禮</hi>譙郡夏侯軌始平龎眺等率襄陽<lb/>
流民一萬餘戸叛晉來奔興引見東堂謂華曰晉自南<lb/>
<pb n="KR2i0005_WYG_056-8b"/>
遷承平已久今政教風化何如華曰晉主雖有南面之<lb/>
尊而無總御之實宰輔執政政出多門權去公室遂成<lb/>
習俗刑網峻急風俗奢宕自桓温謝安已後未見寛猛<lb/>
之中興大悅拜華中書令興如河東時晉王緒鎮河東<lb/>
興待以家人之禮下書封先朝舊臣姚驢磑趙惡地王<lb/>
平馬萬載黄世等為五等子男命百僚舉殊才異行之<lb/>
士刑政有不便於時者悉除之兵部郎金城邊熈上陳<lb/>
軍令煩苛宜遵簡約興覽之稱善乃依孫吴誓衆之法<lb/>
<pb n="KR2i0005_WYG_056-9a"/>
以損益之興立律學於長安召郡縣散吏以授之其通<lb/>
眀者還之郡縣論决刑獄若州郡縣所不能决者讞之<lb/>
廷尉興嘗臨諮議堂聽斷疑獄於時號無寃滯晉王緒<lb/>
隴西王碩徳固讓王位許之緒碩徳威權日盛興恐姦<lb/>
佞小人從中沮惑乃簡清正君子為之輔佐興以司𨽻<lb/>
校尉郭撫扶風太守强超長安令魚佩槐里令彭明倉<lb/>
部郎王年等清勤貞白下書褒羙之增撫邑一百戸賜<lb/>
超爵闗内侯佩等進位二級<lb/>
<pb n="KR2i0005_WYG_056-9b"/>
𢎞始二年夏五月興遣使聘魏魏遣謁者僕射張濟報<lb/>
聘於興興遣征西大將軍隴西公碩徳率隴右諸軍入<lb/>
自南安陜伐西秦西秦王乞伏乾歸帥軍來拒次於隴<lb/>
西秋七月興潛引軍赴之乾歸敗走降其部衆三萬六<lb/>
千收鎧馬六萬匹軍無私掠百姓懐之興進軍枹罕乾<lb/>
歸奔金城班賜王公已下徧於卒伍興之西伐髙平公<lb/>
沒奕干欲乘虛襲安定長史皇甫序切諫止之干自恨<lb/>
失言隂欲殺序八月乾歸以窮蹙來降拜鎮逺將軍都<lb/>
<pb n="KR2i0005_WYG_056-10a"/>
督河南諸軍事河州刺史歸義侯使還鎮苑川復以其<lb/>
故部衆配之冬十月興下書將帥遭大䘮非在疆場險<lb/>
要之所皆聽奔赴及朞乃從王役臨戎遭䘮聽假百日<lb/>
若身為邊將家有大變交代未至敢輙去者以擅去官<lb/>
罪罪之十一月興遣晉將劉暠等二百三十七人歸於<lb/>
建康魏軍襲没奕干干棄其部衆率數千騎與劉勃勃<lb/>
<hi>魏書作赫連屈丏</hi>奔於秦州興見勃勃儀貌竒之拜驍騎將軍<lb/>
魏軍進次瓦亭長安大震諸城閉門固守魏平陽太守<lb/>
<pb n="KR2i0005_WYG_056-10b"/>
王塵<hi>一作貳塵</hi>入侵河東興於是練兵講武大閲於城西幹<lb/>
勇壯異者召入殿中引見羣臣於東堂大議伐魏之䇿<lb/>
羣臣咸諫以為不可興不從司隷校尉常山公顯進曰<lb/>
陛下天下之鎮不宜親行可使諸將分討授以廟算之<lb/>
勝<hi>一作䇿</hi>興曰王者正以廓土靖亂為務吾焉得而辭之<lb/>
𢎞始三年春三月連理樹生於廟庭逍遥園有葱變為<lb/>
茝咸以為羙瑞興令占之曰應有智人來入中國夏五<lb/>
月魏安人焦朗遣使說隴西公碩徳曰吕氏自武王棄<lb/>
<pb n="KR2i0005_WYG_056-11a"/>
世兄弟相攻政綱不立兢為威虐百姓饑饉死者過半<lb/>
今乘其簒奪之際取之易於反掌不可失也碩徳言於<lb/>
興遂帥歩騎六萬伐凉遣乞伏乾歸率騎七千從之秋<lb/>
七月碩徳從金城濟河直趨廣武徑倉松至姑臧部將<lb/>
姚方國言於碩徳曰今授師三千後無繼援師之難也<lb/>
宜曜勁鋒示其威武彼以我逺來必决死拒戰可一戰<lb/>
而平也凉王吕隆遣輔國吕超龍驤吕邈等逆戰大敗<lb/>
生擒邈俘斬萬計隆嬰城固守别將吕他等率衆二萬<lb/>
<pb n="KR2i0005_WYG_056-11b"/>
五千以東苑來降先是吐蕃秃髪傉檀據西平沮渠䝉<lb/>
遜據張掖李暠據燉煌各制方域與吕隆共相攻伐至<lb/>
是各遣使修表奉獻八月凉將姜紀率數十騎來奔說<lb/>
碩徳曰吕隆孤城無援明公以大軍臨之其勢必請降<lb/>
然彼徒文降而已未肯遂服也請給紀歩騎三千與王<lb/>
松怱因焦朗華純之衆伺其釁隙隆不足取也不然今<lb/>
秃髪在南兵强國富若兼姑臧而據之威勢益盛沮渠<lb/>
䝉遜李暠不能抗必將歸之如此則為國家之大敵矣<lb/>
<pb n="KR2i0005_WYG_056-12a"/>
碩徳乃表紀為武威太守配兵三千屯據晏然碩徳圍<lb/>
姑臧累月城中多謀外叛碩徳撫納夷夏分置守宰節<lb/>
食聚粟為持久之計九月吕隆遣使奉貢請降興答報<lb/>
嘉羙拜隆鎮西大將軍凉州刺史建康公是年河東蒲<lb/>
坂阿育王寺時出光明人咸異之掘得佛骨於石凾中<lb/>
照燿殊常<lb/>
𢎞始四年春二月癸丑立子泓為太子大赦境内殊死<lb/>
已下賜男子為父後者爵一級三月晉襄城太守司馬<lb/>
<pb n="KR2i0005_WYG_056-12b"/>
休之中郎劉敬宣髙雅之俱奔洛陽各以子弟為質并<lb/>
求救於興興與之符信使於闗東募兵得數千人復還<lb/>
屯彭城間夏四月西秦乞伏乾歸遣其子熾磐來朝興<lb/>
署為興晉太守五月興大發諸軍遣弟安北將軍義陽<lb/>
公平尚書右僕射狄伯支等率歩騎四萬伐魏平等軍<lb/>
次河東興遣光逺將軍党娥立節將軍雷星建忠將軍<lb/>
王次多等帥杏城及嶺北突騎自和寜赴援越騎校尉<lb/>
唐小方積弩將軍姚梁國<hi>一作良國</hi>率闗中勁卒為平後繼<lb/>
<pb n="KR2i0005_WYG_056-13a"/>
晉公緒統河東見兵為前鋒節度東平公紹率洛東之<lb/>
兵始平太守詳率朔方見騎並集平望以㑹於興司隷<lb/>
校尉常山公顯及尚書令晃輔太子泓守長安髙平公<lb/>
沒奕干權鎮上邽中軍將軍廣陵公欽權鎮洛陽興帥<lb/>
戎卒四萬七千自長安赴平平攻魏乾壁六十餘日壁<lb/>
中衆少失井䧟之六月太祖將兵逆擊遣毘陵王順及<lb/>
豫州刺史長孫肥等三軍六萬騎為先鋒秋七月太祖<lb/>
躬帥將士親征八月次於永安平募遣驍將帥精騎二<lb/>
<pb n="KR2i0005_WYG_056-13b"/>
百覘魏虛實長孫肥逆擊盡擒之匹馬不返平遂退走<lb/>
太祖急追之乙巳及於柴壁平嬰城固守魏軍圍之興<lb/>
乃悉舉其衆救平將據天渡運糧餽平太祖聞興將至<lb/>
問尚書右兵中郎中山李先曰興屯天渡平據柴壁相<lb/>
為表裏今欲殄之計將安出先曰臣聞兵以正合戰以<lb/>
竒勝如聞姚興欲屯兵天渡利其糧道及其未到之先<lb/>
遣竒兵先邀天渡柴壁左右嚴設伏兵備其表裏然後<lb/>
以陛下神䇿觀時而動興欲進不得退又乏糧夫髙者<lb/>
<pb n="KR2i0005_WYG_056-14a"/>
為敵所棲深者為敵所因<hi>一作囚</hi>兵家所忌今秦皆犯之<lb/>
可不戰而取也太祖從之乃増築重圍内以防平出外<lb/>
以拒興入魏廣武將軍安同曰汾東有䝉坑東西三百<lb/>
餘里蹊徑不通興來必從汾西直臨柴壁如此則虜聲<lb/>
勢相接重圍雖固不能制也不如為浮梁渡汾西築圍<lb/>
以拒之虜至無所施其智力矣太祖以為然遂截汾曲<lb/>
為南北浮橋乘西岸築圍興至蒲坂憚魏之强久乃進<lb/>
兵甲子太祖帥歩騎三萬餘人渡䝉坑南四十里逆擊<lb/>
<pb n="KR2i0005_WYG_056-14b"/>
興興晨行北引未及安營魏軍猝至興衆怖擾太祖遣<lb/>
毘陵王順以精騎衝擊獲興甲騎數百斬首千餘級興<lb/>
退南走四十餘里魏引兵還平亦不敢出但使人燒圍<lb/>
數百歩而已魏知興氣已挫乃分兵四據險要南絶䝉<lb/>
坑之口東杜新坂之隘守天渡屯賈山令平水陸絶路<lb/>
將坐甲而擒之又縁汾帶岡樹栅數十重<hi>一作里</hi>以衛芻<lb/>
牧者使平不得近柴壁九月興從汾西北下營憑壑為<lb/>
壘欲以自固又遣數千騎乘西岸闚視魏軍<hi>一作營</hi>乃束<lb/>
<pb n="KR2i0005_WYG_056-15a"/>
柏材從汾水上流縱之欲以毁浮橋<hi>一作梁</hi>魏軍皆鉤取<lb/>
以為薪蒸太祖度興必攻西圍乃命修塹増廣之至夜<lb/>
興攻西圍梯短不及棄之塹中而還又分其衆臨汾為<lb/>
壘叩逼水門與平相望魏因截水中興内外隔絶士卒<lb/>
䘮氣冬十月平糧盡矢竭勢甚窘急夜悉衆突西南圍<lb/>
求出興列兵汾水西舉烽皷譟為平接應太祖簡諸軍<lb/>
精銳屯於汾西固守南橋絶塞水口興夜聞聲望平力<lb/>
戰突免平聞外皷望興攻圍引接故但呌呼虚相應和<lb/>
<pb n="KR2i0005_WYG_056-15b"/>
莫敢逼圍平不得出計窮力盡乃將二妾帥麾下三十<lb/>
騎赴汾水死興安逺將軍不蒙世揚威將軍雷重等將<lb/>
士四千餘人多從平赴水太祖使善游者泅水鉤捕無<lb/>
一人得免平衆三萬餘人皆歛手受縛又擒尚書右僕射<lb/>
狄伯支越騎校尉唐小方積弩將軍姚梁國立節將軍<lb/>
雷星建義將軍康宦北中郎將康猥興從子伯禽已下<lb/>
四品將軍已上四十餘人獲先亡臣王次多靳懃等並<lb/>
斬以狥興逺來赴救自觀其窮力不能救舉軍慟哭聲<lb/>
<pb n="KR2i0005_WYG_056-16a"/>
振山谷數日不止頻遣使求和於魏太祖不許興乃下<lb/>
書令軍士戰没者皆厚加褒贈魏軍乘勝進攻蒲坂晉<lb/>
公緒固守不戰㑹柔然謀伐魏太祖聞之戊申引兵而<lb/>
還庚戌興徙河西豪右萬餘户於長安十二月晉輔國<lb/>
將軍袁䖍之寧朔將軍劉夀冠軍將軍髙長慶龍驤將<lb/>
軍郭恭等貳於桓𤣥懼而來奔興臨東堂引見謂䖍之<lb/>
等曰桓𤣥雖名晉臣其實晉賊才度定何如其父卒能<lb/>
辦成大事否䖍之曰𤣥藉世資雄據荆楚屬晉朝失政<lb/>
<pb n="KR2i0005_WYG_056-16b"/>
盗竊宰衡安忍無親多忌好殺位不才授爵以愛加無<lb/>
公平之度以臣觀之不如其父逺矣今已握朝權必將<lb/>
簒逆既非命世之才正可為他人驅除耳此天以機便<lb/>
授之陛下願速加經畧廓清吴楚興大悅以䖍之為大<lb/>
司馬餘皆拜授有差䖍之固辭請疆場自效改授假節<lb/>
寕南將軍廣州刺史<lb/>
　<lb/>
　十六國春秋卷五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷二</head> <lb/>
    <p>
<pb n="KR2i0005_WYG_002-1a"/>
欽定四庫全書<lb/>
　十六國春秋卷二<lb/>
前趙錄二<lb/>
　　劉聰上<lb/>
劉聰字𤣥明一名載淵第四子也母張氏懐聰在孕夢<lb/>
日入懐寤以告淵淵曰此吉徵也慎勿言自是十五月<lb/>
而生聰夜有日<hi>一作白</hi>光之異形體非常左耳有一白毫<lb/>
長二尺餘甚光澤幼而敏悟好學博士朱紀大奇之年<lb/>
<pb n="KR2i0005_WYG_002-1b"/>
十四究通經書百家之言孫吳兵法靡不誦之工草隷<lb/>
書尤善屬文著述懐詩百餘篇賦頌五十餘篇十五習<lb/>
擊刺猿臂善射彎弓三百斤膂力驍㨗冠絶一時太原<lb/>
王渾見而悅之謂淵曰此兒吾所不能測也弱冠遊於<lb/>
京師當時名士莫不交結樂廣張華尤器異之晉新興<lb/>
太守郭熙<hi>一作頤</hi>辟為主簿任以郡事舉良將入為驍騎<lb/>
别部司馬齊王司馬冏以為國中尉出為左部司馬尋<lb/>
遷右部都尉善於撫綏五部豪右無不歸之太宰河間<lb/>
<pb n="KR2i0005_WYG_002-2a"/>
王司馬顒表為赤沙中郎將聰以淵在鄴懼為成都王<lb/>
司馬穎所害乃亡奔穎穎甚悅拜為積弩將軍㕘前鋒<lb/>
戰事淵為北單于立為右賢王隨還右部及即大單于<lb/>
位更拜鹿蠡王淵稱大號拜大司馬徙封楚王淵死子<lb/>
和嗣立西昌王銳帥馬景攻聰於單于臺聰貫甲以待<lb/>
之銳等馳入南宫乃追殺和及銳等羣臣勸聰即尊位<lb/>
聰以北海王乂皇后單氏之子也以位讓之乂與公卿<lb/>
涕泣固請聰久而許之曰乂及羣公正以四海未定禍<lb/>
<pb n="KR2i0005_WYG_002-2b"/>
難尚殷貪孤年長故耳此國家之事孤何敢辭今便欲<lb/>
逺遵魯隠俟乂年長當以大業歸之<hi>載記云待乂年長復子明辟</hi>
光興元年秋聰僭即皇帝位於光極前殿大赦境内殊<lb/>
死以下改元光興尊母單氏為皇太后母張氏為帝太<lb/>
后以乂為帝太弟領大單于大司徒立妻呼延氏為皇<lb/>
后封子粲為河内王署使持節撫軍大將軍都督中外<lb/>
諸軍事易為河間王翼為彭城王悝為髙平王遣使拜<lb/>
蒲洪平逺將軍以石勒為并州刺史封汲郡公餘悉如<lb/>
<pb n="KR2i0005_WYG_002-3a"/>
故冬十月遣河内王粲及征東大將軍王彌龍驤將軍<lb/>
曜等帥衆四萬長驅入洛川遂出轘轅掠梁陳汝穎間<lb/>
陷壘壁百餘時匈奴劉虎居朔方肆盧川自號鐵弗氏<lb/>
與白部鮮卑帥衆來附聰以虎為宗室封樓煩公十一<lb/>
月聰自以越次而立忌其嫡兄恭因恭寢穴其壁間刺<lb/>
而殺之以司空景為大司馬左僕射劉殷為大司徒右<lb/>
僕射王育為大司空十二月偽太后單氏卒尊母張氏<lb/>
為皇太后單后即乂之母也年少美色聰蒸焉乂屢言<lb/>
<pb n="KR2i0005_WYG_002-3b"/>
之單后慚恚而死聰後知其故乂寵因是漸衰然猶追<lb/>
念單氏未便廢斥聰后呼延氏屢以為言於是相圖之<lb/>
計起矣乂舅光祿大夫單冲泣謂乂曰疎不間親主上<lb/>
有意於河内王久矣殿下何不避之乂曰河瑞之末主<lb/>
上自惟嫡庶之分以大位讓乂乂以主上齒長故相推<lb/>
奉天下者髙祖之天下兄終弟及何為不可粲兄弟既<lb/>
壯猶今日也且子弟之間親疎詎㡬主上寧可有此意<lb/>
乎聰安北大將軍趙固與晉車騎將軍王申始相拒於<lb/>
<pb n="KR2i0005_WYG_002-4a"/>
延津時黄霧晝昏人不相見固軍大敗始遂攻劉曜王<lb/>
彌於瓶壘大破之俘斬千餘級<lb/>
嘉平元年夏四月趙固及平北大將軍王桑攻裴盾殺<lb/>
之五月署衛尉呼延晏使持節前鋒大都督前軍大將<lb/>
軍配禁兵二萬七千自宜陽入洛陽命王彌及始安王<lb/>
曜鎮軍將軍石勒引兵㑹之晏進河南晉師前後十二<lb/>
敗死者三萬餘人彌等未至晏留輜重於張方故壘癸<lb/>
未先至洛陽甲申攻平昌門克之丙戌焚東陽宣陽諸<lb/>
<pb n="KR2i0005_WYG_002-4b"/>
門及諸府寺晉懐帝遣河南尹劉黙拒之敗於社門六<lb/>
月丁亥朔晏以外繼不至出自東陽門俘掠王公已下<lb/>
子女二百餘人而還懐帝具船於洛水將濟河東遁晏<lb/>
盡焚之還於張方故壘時城内饑甚人自相食百官分<lb/>
散莫有固志庚寅司空荀藩及弟光祿大夫荀組奔轘<lb/>
轅太子左率溫畿夜開廣莫門奔小平津辛卯王彌至<lb/>
宣陽門壬辰始安王曜至西明門丁酉彌晏尅宣陽門<lb/>
入南宫升太極前殿縱兵大掠悉收宫人珍寳懐帝開<lb/>
<pb n="KR2i0005_WYG_002-5a"/>
華林園門出河隂藕池欲奔長安晏兵追執之幽於端<lb/>
門曜自西明門入屯武庫戊戌殺晉太子詮吳王晏竟<lb/>
陵王楙尚書左僕射和郁右僕射曹馥尚書閭丘冲袁<lb/>
粲王緄河南尹劉黙及諸王公已下三萬餘人於洛水<lb/>
北築為京觀遂發掘諸陵焚燒宗廟宫府皆盡逼辱后<lb/>
妃曜納恵帝羊皇后遷懐帝及侍中庾珉等并傳國璽<lb/>
於平陽作赦書以六月十一日破洛羣王十二束手軍<lb/>
門貂蟬羽葆以充王府丁未聰大赦改元嘉平以帝為<lb/>
<pb n="KR2i0005_WYG_002-5b"/>
特進左光祿大夫封平阿公以侍中庾珉王雋為光祿<lb/>
大夫秋七月晉太尉征西大將軍南陽王司馬模使牙<lb/>
門趙染戍蒲阪染求馮翊太守不得怒率衆歸聰聰以<lb/>
染為平西將軍八月聰遣趙染與安西將軍雅帥騎二<lb/>
萬攻模於長安河内王粲始安王曜帥大衆繼之染敗<lb/>
模於潼闗將軍吕毅死之長驅至下邽凉州將北宫純自<lb/>
長安率衆迎降進圍長安模遣淳于定出戰敗績模倉<lb/>
庫空虛士卒離散軍諮祭酒韋輔曰事急矣早降可以<lb/>
<pb n="KR2i0005_WYG_002-6a"/>
免禍模從之降於染染箕踞攘袂數模之罪送之於粲<lb/>
九月粲殺模及其子范陽王黎以模妃劉氏賜别將張<lb/>
本為妻送衛將軍梁汾長史魯繇兼散騎常侍杜驁辛<lb/>
謐及北宫純等於平陽聰以粲之害模也大怒粲曰臣<lb/>
殺模本不以其晚識天命之故但以晉氏肺腑洛陽之<lb/>
難不能死節天下之惡一也故誅之聰曰雖然吾恐汝<lb/>
不免誅降之殃也夫天道至神理無不報時闗西饑饉<lb/>
白骨蔽野士民存者百無一二冬十月署始安王曜為<lb/>
<pb n="KR2i0005_WYG_002-6b"/>
車騎大將軍開府儀同三司雍州牧更封中山王鎮長<lb/>
安王彌為大將軍封齊公石勒為幽州牧十一月彌為<lb/>
石勒所殺因并其衆表彌叛狀聰大怒遣使讓勒專害<lb/>
公輔有無上之心又恐勒之有二志也即以彌部衆配<lb/>
之加勒鎮東大將軍督并幽二州諸軍事領并州刺史<lb/>
以慰其心曜既據長安安定太守賈疋與諸氐羌皆送<lb/>
任子於聰惟雍州刺史麴特新平太守竺恢馮翊太守<lb/>
索綝固守不降安夷䕶軍麴允頻陽令梁肅自京兆南<lb/>
<pb n="KR2i0005_WYG_002-7a"/>
山將奔安定遇疋任子於隂宻擁還臨涇謀復晉室推<lb/>
疋為平西將軍率衆五萬攻曜於長安扶風太守梁綜<lb/>
及麴特竺恢等亦率衆十萬㑹之曜遣劉雅趙染攻疋<lb/>
雅等先攻竺恢不克疋要擊大敗之曜又盡長安銳卒<lb/>
與疋等戰於黄丘曜衆大敗身中流矢退走疋追之至<lb/>
於甘泉<hi>一作渠</hi>旋自渭橋襲梁州刺史彭蕩仲殺之後蕩<lb/>
仲子天䕶率羣胡攻疋疋遂敗走夜墮澗中為天䕶所殺<lb/>
聰以天䕶為梁州刺史杜人王秃紀持及麴特等擊河<lb/>
<pb n="KR2i0005_WYG_002-7b"/>
内王粲於新豐粲還平陽曜攻陷池陽掠萬餘人歸長<lb/>
安十二月晉閻鼎等奉秦王業為皇太子入於雍城兵<lb/>
勢大振闗西胡晉翕然響應<lb/>
嘉平二年春正月聰后呼延氏卒諡曰武元甲戌聰以<lb/>
司空王育尚書令任顗女為左右昭儀中軍大將軍王<lb/>
彰中書監范隆左僕射馬景女皆為貴人右僕射朱紀<lb/>
女為貴妃皆金印紫綬聰將納太保劉殷女太弟乂固<lb/>
諫聰以問於太宰延年太傅景景等對曰臣常聞太保<lb/>
<pb n="KR2i0005_WYG_002-8a"/>
自云劉康公之後與陛下殊源納之何害聰悅使兼大<lb/>
鴻臚李𢎞<hi>一作恒</hi>拜殷二女英娥為左右貴嬪位在昭儀<lb/>
上又納殷女孫四人皆為貴人位次貴嬪謂𢎞曰此女<lb/>
輩姿色超世女徳冠時且太保於朕實自不同卿意安<lb/>
乎𢎞曰太保𦙍自有周與聖源實别陛下正以姓同為<lb/>
恨耳且魏司空東萊王基當世大儒豈不達禮乎為子<lb/>
納司空太原王沉女以其姓同而源異故也聰大悅賜<lb/>
𢎞黄金六十斤曰卿當以此意諭我子弟輩於是六劉<lb/>
<pb n="KR2i0005_WYG_002-8b"/>
之寵傾於後宫聰希復出外事皆中黄門納奏左右貴<lb/>
嬪决之二月聰假懐帝儀同三司封會稽郡公庾珉等<lb/>
以次加秩聰引帝入讌從容謂帝曰卿昔為豫章王時<lb/>
朕與王武子造卿武子稱朕於卿卿言聞其名久矣以<lb/>
卿所製樂府歌示朕因謂朕曰聞君善為辭賦試為看<lb/>
之朕時與武子俱為盛徳頌卿稱善者久之又引朕射<lb/>
於皇堂朕得十二籌卿與武子俱得九籌卿贈朕柘弓<lb/>
銀研卿頗記否帝曰臣安敢忘之但恨爾日不早識龍<lb/>
<pb n="KR2i0005_WYG_002-9a"/>
顔耳聰曰卿家骨肉相殘何其甚也帝曰此殆非人事<lb/>
皇天之意也大漢將應乾受厯<hi>一作應天受命</hi>故為陛下自相<lb/>
驅除耳且臣家若能奉武皇帝之業九族敦睦陛下何<lb/>
由得之至日夕乃出聰喜以小劉貴人賜帝謂帝曰此<lb/>
名公之孫也今特以相妻卿善遇之拜劉為會稽國夫<lb/>
人三月聰遣鎮北將軍靳冲冦太原平北將軍卜珝率<lb/>
衆繼之不克遂圍晉陽魏穆帝<hi>拓䟦猗盧</hi>遣兵來救乙未冲<lb/>
兵敗走卜珝之卒先奔冲歸罪於珝輒斬之聰聞而大<lb/>
<pb n="KR2i0005_WYG_002-9b"/>
怒曰此人朕所不得加刑冲何人哉遣御史中丞浩衍<lb/>
持節斬冲聰又納舅子輔漢將軍張寔二女徽光麗光<lb/>
為貴人太后張氏之意也夏四月聰封子敷為渤海王<lb/>
驥為濟南王鸞為燕王鴻為楚王勱為齊王權為秦王<lb/>
操為魏王持為趙王左都水使者襄陵王攄坐魚蟹不<lb/>
供將作大匠望都公靳陵坐溫明徽光二殿未成皆斬<lb/>
於都市聰遊獵無度晨出暮歸觀魚於汾水以燭繼晝<lb/>
中軍大將軍王彰切諫曰今大難未夷餘晉假息陛下<lb/>
<pb n="KR2i0005_WYG_002-10a"/>
不懼白龍魚服之禍至昏夜忘歸陛下當思先帝創業<lb/>
之艱難嗣承之不易鴻基已奠四海屬情何可墜之於<lb/>
垂成隳之於將就比觀陛下所為臣實痛心疾首且愚<lb/>
人歸漢之心未專思晉之心猶盛劉琨咫尺刺客縱横<lb/>
帝王輕出一夫敵耳願陛下改往修來則億兆幸甚聰<lb/>
大怒命斬之上夫人王氏彰女也叩頭乞哀乃囚之詔<lb/>
獄太后張氏以聰刑罰過差三日不食太弟乂子粲竝<lb/>
輿襯切諫聰怒曰我豈紂桀幽厲乎汝輩何以生來哭<lb/>
<pb n="KR2i0005_WYG_002-10b"/>
人太宰延年太保殷及公卿列侯百有餘人皆免冠涕<lb/>
泣固諫曰光文皇帝以聖武膺期創建鴻祚而六合未<lb/>
一夙世升遐陛下睿徳自天龍飛紹統東平洛邑南定<lb/>
長安真可謂功髙周成徳超夏啟往也唐虞今則陛下<lb/>
歴觀書記未有其比而頃來以小務不供亟斬王公直<lb/>
言忤㫖遽囚大將遊獵無度機管不修臣等竊所未解<lb/>
此臣等相與破肝糜胃忘寢與食也聰慨然曰朕昨大<lb/>
醉非其本心微公等言之朕不聞過各賜帛百疋使侍<lb/>
<pb n="KR2i0005_WYG_002-11a"/>
中持節赦彰曰先帝頼君如左右手君著勲再世朕敢<lb/>
忘之此段之過希君蕩然君能盡懐憂國朕所望也今<lb/>
進君驃騎將軍定襄郡公後有不逮幸數匡之雍州刺<lb/>
史麴特等圍長安數月中山王曜連戰敗績驅掠士女<lb/>
八萬餘口退奔平陽五月聰貶曜為龍驤大將軍行大<lb/>
司馬使河内王粲攻司徒傅祗於三渚右將軍劉參攻<lb/>
郭黙於懐城會祗病卒城陷粲遷祗子暢及其孫純粹<lb/>
并士女二萬餘户於平陽聰贈祗太保純粹皆給事中<lb/>
<pb n="KR2i0005_WYG_002-11b"/>
以其忠於主也謂暢曰尊公雖不達天命然各忠其主<lb/>
吾亦有以亮之但晉主已降天命非人所支而䖍劉南<lb/>
鄙沮亂邊萌此其罪也以元惡之種而贈同勲舊逆臣<lb/>
之孫而荷榮禁闥卿知皇漢之徳𢎞曠否暢曰陛下每<lb/>
嘉先臣不以小臣之故而虧其忠節及是恩也自是明<lb/>
主伐國弔民之義臣輒同萬物未敢謝生於自然六月<lb/>
聰欲立貴嬪劉英為皇后張太后欲立貴人張徽光聰<lb/>
不得已許之英尋卒大昌文獻公劉殷卒聰以河間王<lb/>
<pb n="KR2i0005_WYG_002-12a"/>
易為車騎將軍彭城王翼為衛將軍竝典禁兵宿衛髙<lb/>
平王悝為征南將軍鎮離石濟南王驥為征西將軍築<lb/>
西平城以居之魏王操為征東將軍鎮蒲子安北大將<lb/>
軍雍州刺史趙固平北大將軍豫州刺史王桑欲引兵<lb/>
歸平陽軍中乏糧士卒相食乃自䂭磽津西渡攻掠河<lb/>
北郡縣使人自懐求迎於聰聰遣鎮逺將軍梁伏疵將<lb/>
兵迎之未至長史臨深將軍牟穆帥衆一萬叛歸劉演<lb/>
固隨疵而西桑引其衆歸青州固遣兵追之殺桑於西<lb/>
<pb n="KR2i0005_WYG_002-12b"/>
梁桑將張鳯率其餘衆歸演聰以固為荆州刺史領河<lb/>
南太守鎮洛陽晉平北將軍劉琨移檄州郡期以十月<lb/>
會平陽擊聰琨素奢豪喜聲色河南徐潤以音律得幸<lb/>
干預政事䕶軍令狐盛數以為言勸琨殺之琨不從潤<lb/>
譖盛於琨曰盛將勸公稱帝矣琨竟收盛殺之盛子泥<lb/>
遂奔於聰具言虛實聰大悅遣河内王粲中山王曜等<lb/>
攻并州以令狐泥為鄉導屬上黨太守龔醇帥衆降聰<lb/>
雁門烏丸復反琨聞之親帥兵東出收兵於常山及中<lb/>
<pb n="KR2i0005_WYG_002-13a"/>
山使部將郝詵張喬將兵來拒戰於武灌喬等敗死晉<lb/>
陽危懼太原太守髙喬并州别駕郝聿以晉陽降粲秋<lb/>
八月庚戌琨還救晉陽不克乃與左右數十騎攜其妻<lb/>
子奔於趙郡之亭頭遂如常山粲曜入晉陽壬子令狐<lb/>
泥殺琨父母粲曜送尚書盧志侍中許遐太子右衛率<lb/>
崔瑋於平陽聰復以曜為車騎大將軍以前將軍劉豐<lb/>
為鎮北大將軍并州刺史鎮晉陽九月聰以盧志為太<lb/>
弟太師崔瑋為太傅許遐為太保髙喬令狐泥郝聿皆<lb/>
<pb n="KR2i0005_WYG_002-13b"/>
為武衛將軍己卯聰衛尉梁汾奔長安辛巳前雍州刺<lb/>
史麴特討河内王粲於三輔粲敗走闗中擾亂冬十月<lb/>
乙酉聰封子恒為代王逞為吳王朗為潁川王臯為零<lb/>
陵王旭為丹陽王京為蜀王坦為九江王晃為臨川王<lb/>
丁亥以司空王育為太保驃騎大將軍王彰為太尉尚<lb/>
書令任顗為司徒左僕射馬景為司空右僕射朱紀為<lb/>
尚書令中書監范隆為左僕射前軍大將軍呼延晏為<lb/>
右僕射先是劉琨與穆帝<hi>猗盧也時稱代王</hi>結為兄弟至是乃<lb/>
<pb n="KR2i0005_WYG_002-14a"/>
告急於穆帝且乞師焉穆帝遣長子賔六須<hi>一作六修</hi>及桓<lb/>
帝子普根將軍衛雄范班箕澹等率衆數萬為前鋒以<lb/>
攻晉陽琨收散卒千餘為之鄉導穆帝自帥衆二十萬<lb/>
繼之至於狼猛<hi>一作盆城</hi>曜及賔六須戰於汾東曜兵敗績<lb/>
墜馬中流矢身被七創討虜將軍傅虎以馬授曜驅令<lb/>
渡汾自還戰死曜入晉陽夜與大將軍河内王粲鎮北<lb/>
大將軍豐等掠晉陽百姓踰䝉山遁走十一月穆帝帥<lb/>
騎來追戰於藍谷粲兵敗績斬征虜將軍邢延及劉儒<lb/>
<pb n="KR2i0005_WYG_002-14b"/>
劉豐簡金張平等三千餘級伏屍數百里甲午粲等遁<lb/>
還穆帝因大獵夀陽山陳閱皮肉山為之赤琨自營門<lb/>
步入拜謝固請進軍穆帝曰吾不早來致卿父母見殺<lb/>
誠以相愧今卿已復州境吾既逺來士馬疲敝且待後<lb/>
舉劉聰未可滅也遺琨馬牛羊各千餘疋車百乘而去<lb/>
留其將箕澹段繁等戍晉陽十二月聰立張貴人徽光<lb/>
為皇后以其父寔為左光祿大夫<lb/>
嘉平三年春正月丁丑朔聰大會羣臣於光極殿逼懐<lb/>
<pb n="KR2i0005_WYG_002-15a"/>
帝著青衣行酒侍中光祿大夫庾珉王雋等不勝悲憤<lb/>
因之號哭聰惡之有告珉等謀以平陽應劉琨者二月<lb/>
丁未聰鴆殺帝於平陽誅珉雋等故晉臣五十餘人復<lb/>
以會稽國劉夫人為貴人大赦境内殊死已下先是侍<lb/>
中隴西辛勉隨帝至平陽聰欲署為光祿大夫固辭不<lb/>
受聰遣黄門侍郎喬秉賫藥酒逼之勉曰大丈夫豈以<lb/>
數年之命而虧髙節事二姓見武皇帝哉引藥將飲秉<lb/>
遽止之曰主上相試耳君真髙士也歎息而去聰嘉其<lb/>
<pb n="KR2i0005_WYG_002-15b"/>
貞節深敬異之為築室於平陽西山月致酒米勉亦辭<lb/>
而不受乙亥太后張氏卒諡曰光獻張皇后不勝哀丁<lb/>
丑亦卒諡曰孝武己卯定襄忠穆公王彰卒三月聰立<lb/>
左貴嬪劉娥為皇后為之起䳨儀樓於後庭廷尉陳元<lb/>
達諫曰臣聞古之聖王愛國如家故皇天亦祐之如子<lb/>
夫天生蒸民而樹之君使司牧之非以兆民之命窮一<lb/>
人之欲也晉氏闇虐視百姓如草芥故上天勦絶其祚<lb/>
眷祐皇漢蒼生引領庶㡬息肩懐更生之望有日矣我<lb/>
<pb n="KR2i0005_WYG_002-16a"/>
髙祖光文皇帝靖言惟兹痛心疾首故身衣大布居不<lb/>
重茵先皇后嬪服無綺綵重逆羣臣之請乃建南北二<lb/>
宫今光極之前足以朝羣臣饗萬國矣昭徳溫明已後<lb/>
足以容六宫列十二等矣陛下龍興已來外殄二京不<lb/>
世之冦内興殿觀四十餘所加之軍旅數興餽運不息<lb/>
饑饉疾疫死亡相繼兵疲於外民怨於内為之父母固<lb/>
若是乎伏聞詔㫖將營鷃儀中宫新立誠臣等樂為子<lb/>
來者也竊以大難未夷宫宇麤給今之新營尤實非宜<lb/>
<pb n="KR2i0005_WYG_002-16b"/>
况有晉遺𩔖西據闗中南擅江表李雄奄有巴蜀王浚<lb/>
劉琨窺窬肘腋石勒曹嶷貢稟漸踈陛下釋此不憂乃<lb/>
更為中宫作殿豈目前之所急乎昔太宗承髙祖之業<lb/>
恵吕息役之後四海之富天下之殷粟帛流衍尚惜百<lb/>
金之費輟露臺之役歴代比美迹垂不朽故能斷獄四<lb/>
百擬於成康陛下承荒亂之餘所有之地不過太宗之<lb/>
二郡戰守之備非特匈奴南越而已孝文之廣思費如<lb/>
此陛下之狹欲損如此愚臣所以敢昧死犯顔色冐不<lb/>
<pb n="KR2i0005_WYG_002-17a"/>
測之禍也聰大怒曰朕為萬㡬主將營一殿何問汝䑕<lb/>
子乃敢妄言沮衆不殺此䑕子朕殿何當得成命左右<lb/>
曳出斬之并其妻子梟首東市使羣䑕共穴時聰在逍<lb/>
遥園李中堂元達先鎖腰而入即以鎖鎖堂下樹呼曰<lb/>
臣所言者社稷之計而陛下殺臣若死者有知臣當上<lb/>
訴陛下於天下訴陛下於先帝朱雲有言臣得與龍逢<lb/>
比干遊於地下足矣未審陛下何如主耳左右曳之不<lb/>
能動聰怒甚大司徒任顗光祿大夫朱紀左僕射范隆<lb/>
<pb n="KR2i0005_WYG_002-17b"/>
驃騎大將軍河間王易等叩頭流血曰元達為先帝所<lb/>
知受命之初即引置門下盡忠竭慮知無不言臣等竊<lb/>
祿茍安每見之未嘗不發愧今所言雖狂直願陛下容<lb/>
之因諫諍而斬列卿其如後世何聰黙然劉后在後堂<lb/>
聞之宻遣中常侍私勅左右停刑手疏切諫<hi>具劉后傳</hi>聰怒<lb/>
乃解引元達而謝之易逍遥園為納賢園李中堂為愧<lb/>
賢堂夏四月壬申愍帝即位於長安聰遣中山王曜及<lb/>
司隷校尉喬智明虎牙將軍李景年等冦長安平西將<lb/>
<pb n="KR2i0005_WYG_002-18a"/>
軍趙染帥衆赴之晉安夷䕶軍始平太守<hi>一作大都督</hi>麴允<lb/>
據黄白城以拒之五月曜等進屯蒲坂時允累為曜等<lb/>
所敗晉遣安東將軍索琳為征東大將軍將兵助允六<lb/>
月晉平北將軍劉琨與穆帝會於陘北謀擊聰秋七月<lb/>
琨進據藍谷穆帝乃遣普根屯於北屈琨遣監軍韓據<lb/>
自西河而南將攻西平聰遣大將軍粲等拒琨驃騎大<lb/>
將軍易等拒普根蕩晉將軍蘭陽等助守西平琨等聞<lb/>
之引兵還聰使諸軍仍屯所在為進取之計九月趙染<lb/>
<pb n="KR2i0005_WYG_002-18b"/>
謂曜曰麴允率大衆在外長安空虛可襲而取之既得<lb/>
長安黄白城自服願大王以重衆守此染請輕騎襲之<lb/>
曜乃承制加染前鋒大都督安南大將軍以精騎五千<lb/>
配之進攻長安王師敗於渭陽將軍王廣死之庚寅染<lb/>
夜入長安外城帝奔射雁樓染焚燒龍尾及諸營殺掠<lb/>
千餘人辛卯旦退屯逍遥園壬辰將軍麴鑒自阿城帥<lb/>
衆五千來救癸已染引兵退鑒追擊之與曜遇於零武<lb/>
鑒兵大敗曜自恃連勝不為設備冬十一月麴允引兵<lb/>
<pb n="KR2i0005_WYG_002-19a"/>
襲曜連戰敗之殺冠軍大將軍喬智明曜退入粟邑遂<lb/>
歸平陽十二月曜忌河南魏浚素得衆心乃率軍圍浚<lb/>
於石梁兗州刺史劉演河内太守<hi>一作河州</hi>郭黙遣軍救之<lb/>
曜分兵逆擊戰於河北伏兵深隠處邀擊演黙軍大破<lb/>
之盡虜其騎浚夜遁走為曜所獲殺之浚族子該隨浚<lb/>
赴難先領兵守金墉城故得無他曜引還餘衆復依該<lb/>
時杜預子尹為𢎞農太守屯宜陽界一泉塢<hi>水經註作一合塢</hi>
數為曜兵所抄掠尹要該共拒之該遣其將馬瞻三百<lb/>
<pb n="KR2i0005_WYG_002-19b"/>
人赴尹瞻知其無備夜襲殺尹迎該入塢塢人振懼竝<lb/>
服從之遂與李矩郭黙相結以拒曜兵又與河北尹任<lb/>
愔相連後漸饑弊曜兵攻之日至欲率衆南徙衆不從<lb/>
該遂單騎奔南陽馬瞻帥餘衆降曜<lb/>
　<lb/>
　<lb/>
　<lb/>
　十六國春秋卷二<lb/>
</p>
<p>
</p>
  </div>
</body>
</text>
</TEI>
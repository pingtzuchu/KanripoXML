<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷二十六</head> <lb/>
    <p>
<pb n="KR2i0005_WYG_026-1a"/>
欽定四庫全書<lb/>
　十六國春秋卷二十六<lb/>
前燕錄四<lb/>
　　慕容儁上<lb/>
慕容儁字宣英小字賀賴䟦皝之第二子也母叚氏十<lb/>
三月而生有神光之異初廆常言吾積德累仁子孫當<lb/>
有中原既而生儁廆曰此兒骨相不凡吾家得之矣及<lb/>
長身長八尺二寸姿貌魁偉博覽書史有文武幹略彬<lb/>
<pb n="KR2i0005_WYG_026-1b"/>
彬文雅更善詞賦至於器物車室皆著讚以為勸戒皝<lb/>
之八年晉遣使者拜皝為燕王以儁為假節安北將軍<lb/>
東夷校尉左賢王燕王世子皝十一年晉拜使持節鎮<lb/>
軍將軍<lb/>
元年春正月儁僭即燕王位依春秋列國故事稱元年<lb/>
大赦境内殊死已下遣使詣建康告喪以弟友<hi>一作交</hi>為<lb/>
左賢王左長史陽騖為郎中文武百官進位各有差是<lb/>
月令造刀二十八口銘曰二十八將𨽻書夏四月趙王石<lb/>
<pb n="KR2i0005_WYG_026-2a"/>
虎死趙魏大亂平狄將軍霸上書於儁曰石虎窮極凶<lb/>
暴天之所棄餘燼尚存自相魚肉今中國倒懸企望仁<lb/>
恤若大軍一舉勢必倒戈北平太守孫興亦表言石氏<lb/>
大亂宜以時進取中原儁以新遭大喪弗許霸馳詣龍<lb/>
城言於儁曰難得而易失者時也萬一石氏衰而復興<lb/>
或有英雄據其成資豈惟失此大利亦恐更為後患儁<lb/>
曰鄴中雖亂鄧恒據安樂兵強糧足今若伐趙東道不<lb/>
可由也當由盧龍盧龍山徑險狹虜乗高斷要首尾為<lb/>
<pb n="KR2i0005_WYG_026-2b"/>
患將若之何霸曰恒雖為石氏拒守其将士顧家人懷<lb/>
歸志若大軍臨之自然瓦解請為殿下前驅東出徒河<lb/>
潛趨令支出其不意彼若聞之勢必振駭上不過閉門<lb/>
自守下不免棄城迯潰何暇禦我哉然則殿下可安步<lb/>
而前無復留難矣儁猶豫未決以問五材將軍封奕奕<lb/>
曰用兵之道敵強則用智敵弱則用勢是故以大事小<lb/>
猶狼之食豚也以治易亂猶日之消雪也大王自上世<lb/>
以來積德累仁兵強士練石虎極其殘暴死未瞑目子<lb/>
<pb n="KR2i0005_WYG_026-3a"/>
孫爭國上下乖離中國之民墜於塗炭延頸企踵以待<lb/>
振拔大王若揚兵南邁先取薊城次詣鄴都宜耀威德<lb/>
懷撫遺民彼孰不扶老提幼以迎大王凶黨將望旗冰<lb/>
碎安能為害乎從事中郎黄泓曰今太白經天歲星集於<lb/>
畢北天下易主隂國受命此必然之驗也宜速出師以<lb/>
承天意殿中<hi>一作廣威</hi>將軍慕輿根曰中國之民困於石氏<lb/>
之亂咸思易主以救湯火之急此千載一時不可失也<lb/>
自武宣王以來招賢養士務農訓兵正俟今日今時至<lb/>
<pb n="KR2i0005_WYG_026-3b"/>
不取更復顧慮豈天意未欲使海内平定邪將大王不<lb/>
欲取天下也儁笑而從之乃發兵伐趙以恪為輔國將<lb/>
軍評為輔弼將軍陽騖為輔義將軍謂之三輔霸為前<lb/>
鋒都督建鋒將軍簡精卒二十餘萬講武戒嚴為進取<lb/>
之計秋七月晉穆帝使謁者陳沉拜儁為使持節侍中<lb/>
大都督都督河北諸軍事幽冀并平四州牧大將軍大<lb/>
單于燕王承制封拜一如廆皝故事冬十二月儁遣使<lb/>
至涼州約張重華共擊趙高句驪王釗送前東夷護軍<lb/>
<pb n="KR2i0005_WYG_026-4a"/>
宋晃於儁儁赦之更名曰活拜為中尉<lb/>
二年春二月儁使霸將兵二萬自東道出徒河慕輿根<lb/>
自西道出蠮螉塞儁自中道出盧龍塞三道竝進伐趙<lb/>
以恪及鮮于亮為前鋒命輕車將軍慕輿埿槎山開道<lb/>
留世子曄守龍城以内史劉斌為大司農與典書令皇<lb/>
甫真留統後事霸軍至三陘趙征東將軍鄧恒惶怖焚<lb/>
倉庫棄安樂遁去與幽州刺史王午共保薊徒河魯口<lb/>
南部都尉孫泳急入安樂撲滅餘火藉其穀帛霸收安<lb/>
<pb n="KR2i0005_WYG_026-4b"/>
樂北平兵糧與儁㑹於臨渠三月進次無終王午棄城<lb/>
走留其將王他以數千人守薊乙巳儁攻䧟薊城執他<lb/>
斬之儁欲悉坑其士卒千餘人霸諫曰趙為暴虐王興<lb/>
師伐之將以拯民於塗炭而撫有中州也今始得薊而<lb/>
坑其士卒恐不可以為王師之先聲也乃釋之入都於<lb/>
薊中州士女降者相繼兵至范陽范陽太守李産欲為<lb/>
石氏拒燕衆莫為用乃率八城令長出降儁復以産為<lb/>
太守産子績為幽州别駕棄家從王午在魯口鄧恒謂<lb/>
<pb n="KR2i0005_WYG_026-5a"/>
午曰績鄉里在北父已降燕今雖在此恐終難相保徒<lb/>
為人累不如去之午曰此何言也夫以當今喪亂而績<lb/>
乃能立義捐家情節之重有侔古烈若懷嫌害之必駭<lb/>
衆望恒乃止午猶恐終為恒所害乃資遣之及到儁責<lb/>
其背親後主績曰臣眷戀舊主志存微節官身所在何<lb/>
事非君殿下方以義取天下臣未謂得見之晚也儁悦<lb/>
其言遂善待之夏四月儁以弟宜為代郡城郎孫泳為<lb/>
廣寗太守悉置幽州郡縣守宰甲子儁使中部侯釐慕<lb/>
<pb n="KR2i0005_WYG_026-5b"/>
輿句督薊中留事自將擊鄧恒於魯口軍至青梁恒將<lb/>
鹿勃早將數千人夜襲燕營半已得入先犯前鋒都督<lb/>
霸突入幕下霸起奮擊手殺數十人早不能進由是燕<lb/>
軍得嚴儁謂慕輿根曰賊鋒甚鋭宜且避之根正色曰<lb/>
我衆彼寡力不相敵故乗夜來戰冀萬一獲利今求賊<lb/>
得賊正當擊之復何所疑王但安枕而臥臣等自為王<lb/>
破之儁不能自安内史李洪從儁出營外屯髙冢上根<lb/>
帥左右精勇數百人從中牙直前擊早李洪徐整騎隊<lb/>
<pb n="KR2i0005_WYG_026-6a"/>
還助之早乃退走衆軍追擊四十餘里早僅以身免所<lb/>
從士卒死亡畧盡儁引兵還薊秋八月代郡人趙榼帥<lb/>
三百餘家叛燕歸趙并州刺史張平儁乃徙廣寗上谷<lb/>
二郡民於徐無代郡民於凡城九月儁南狥冀州取章<lb/>
武河間趙故章武太守賈堅帥部兵邀評戰於高城擒<lb/>
之於陣斬首三千餘級遂以評為章武太守恪為河間<lb/>
太守冬十月儁還薊留諸将守之還至龍城謁陵廟<lb/>
三年春二月冉閔僭稱大號攻圍襄國趙主石祗危迫<lb/>
<pb n="KR2i0005_WYG_026-6b"/>
遣故太尉張舉乞師許送傳國璽姚弋仲亦遣使來告<lb/>
儁以悦綰為禦難将軍帥兵三萬往㑹之閔聞儁欲救<lb/>
趙遣大司馬從事中郎廣寗常煒來聘儁引之觀下使<lb/>
記室封裕詰之曰冉閔養息常才負恩篡逆有何祥應<lb/>
而敢僭稱大號煒曰天之所與其致不同狼馬紀於三<lb/>
王黄龍表於漢魏寡君應天馭厯能無祥乎且用兵殺<lb/>
罰哲王盛典湯武親行誅放以興商周之業仲尼美之<lb/>
魏武養於宦官莫知所出衆不盈旅終成魏氏之基茍<lb/>
<pb n="KR2i0005_WYG_026-7a"/>
非天命安能成功推此而言何必致問况暴胡酷亂蒼<lb/>
生屠膾寡君奮劍而誅除之黎元獲濟可謂功格皇天<lb/>
勲侔高祖恭承乾命有何不可裕曰石祗去歲使張舉<lb/>
請救云璽在襄國其言信否又聞冉閔初立鑄金為已<lb/>
象以卜成敗壊而不成奈何言有天命煒曰誅胡之日<lb/>
在鄴者畧無孑遺璽何從而向襄國此求救之辭耳天<lb/>
之神璽實在寡君且姦佞之徒欲借奇炫衆或改作萬<lb/>
端以神其事寡君今已握乾符𩔖上帝四海懸諸掌大<lb/>
<pb n="KR2i0005_WYG_026-7b"/>
業集於身何所求慮而取信此乎鑄形之事所未聞也<lb/>
儁既鋭信舉言又欣於閔鑄形之不成也必欲審之乃<lb/>
積薪置火其旁使裕以其私誘之曰君更熟思無為徒<lb/>
取灰滅煒神色自若抗言曰石氏貪暴親率大兵攻燕<lb/>
國都雖不克而還然志在必取故運資糧聚器械於東<lb/>
北者非以相資乃欲相滅也魏主誅剪石氏雖不為燕<lb/>
臣子之心聞仇讐之滅義當何如而更為彼責我不亦<lb/>
異乎吾聞死者骨肉下於土精魂升於天䝉君之惠速<lb/>
<pb n="KR2i0005_WYG_026-8a"/>
益薪縱火使僕得上訴於帝足矣左右勸殺之儁曰古<lb/>
者兵交使在其間此亦人臣常事彼不憚殺身以狥其<lb/>
主忠臣也且冉閔有罪使臣何與焉遂赦之使出就館<lb/>
夜遣其隣人趙瞻往勞之且曰君何不以實言王怒欲<lb/>
處君於遼碣之表奈何煒曰吾自結髪已來尚不欺布<lb/>
衣況人主乎曲意茍合性所不能直情盡言雖處東海<lb/>
不敢避也遂臥向壁不復與瞻言瞻具以白儁儁怒乃<lb/>
囚煒於龍城儁遂還薊三月渤海人逢約因趙亂擁衆<lb/>
<pb n="KR2i0005_WYG_026-8b"/>
數千附於冉閔閔以約為渤海太守趙故太尉劉準<hi>隗之</hi>
<hi>兄子也</hi>土豪封放<hi>奕之從弟也</hi>别聚衆自守閔以準為幽州刺<lb/>
史與約中分渤海儁使封奕討約使昌黎太守高開討<lb/>
準放奕引兵直抵約壘遣人謂約曰相與鄉里隔絶日<lb/>
久㑹遇甚難時事利害人各有心非所論也願單出一<lb/>
相見以寫佇結之情約素信重奕即出見奕於門外各<lb/>
屏騎卒單馬交語奕與論叙平生畢因説之曰與君累<lb/>
世同鄉情相愛重誠欲與君享祚無窮今既獲展奉不<lb/>
<pb n="KR2i0005_WYG_026-9a"/>
可不盡所懷冉閔乗石氏之亂奄有成資是宜天下服<lb/>
其強矣而禍亂方始固知天命不可力爭也燕王奕世<lb/>
載德奉義討亂所征無敵今已都薊南臨趙魏逺近之<lb/>
民襁負歸之民厭荼毒咸思有道冉閔之亡匪朝伊夕<lb/>
成敗之形昭然易見且燕王肇開王業虚心賢儁君能<lb/>
翻然改圖則功參絳灌慶流苖裔孰與為亡國將守孤<lb/>
城以待必至之禍哉約聞之悵然不言奕給使張安有<lb/>
勇力奕豫戒之俟約氣下安突前持其馬鞍因挾之而<lb/>
<pb n="KR2i0005_WYG_026-9b"/>
馳至奕營奕與坐謂曰君計不能自決故相為決之非<lb/>
欲取君以邀功乃欲全君以安民也高開至渤海準放<lb/>
迎降儁以放為渤海太守準為右司馬與約參軍事以<lb/>
約誘於人而遇獲更其名曰釣夏五月廣義將軍岷山<lb/>
公黄笛上表儁曰吾名號未異於前何便宜爾自今但<lb/>
可白紙為疏秋八月儁遣恪畧地中山評攻王午於魯<lb/>
口恪次唐城冉閔将白同中山太守上谷侯龕固守不<lb/>
下留左将軍彪攻之恪南狥常山軍於九門閔趙郡太<lb/>
<pb n="KR2i0005_WYG_026-10a"/>
守遼西李邽舉郡來降恪厚撫之將邽還遂圍中山侯<lb/>
龕出降拜為中尉恪克中山斬白同遷其將帥士豪數<lb/>
十家詣薊餘皆安堵評次南安王午遣其將鄭生來拒<lb/>
評逆擊斬之悦綰還自襄國儁知張舉之妄而殺之常<lb/>
煒有四男二女在中山儁釋煒之囚使諸子就見之煒<lb/>
上疏謝恩儁手令敕曰卿本不為生計孤以州里相存<lb/>
耳今大亂之中諸子盡至豈非天所念邪天且念卿況<lb/>
於孤乎賜妾一人穀三百斛使居凡城以北平太守孫<lb/>
<pb n="KR2i0005_WYG_026-10b"/>
興為中山太守興善於撫綏中山遂安冬十一月逄釣<lb/>
亡歸渤海招集部衆以叛樂陵太守賈堅使人告諭鄉<lb/>
人曉以禍福衆皆潰散釣復來奔厙傉官偉帥部衆自<lb/>
上黨來降十二月儁如龍城丁零翟鼠率其所部來降<lb/>
儁封鼠歸義王是歲儁觀兵近郊見甘棠於道周從者<lb/>
不識儁曰唏此詩所謂甘棠於道甘者味之主也木者<lb/>
春之行也五德屬仁五行主土春以施生味以養物色<lb/>
又赤者言將有赫赫之慶於中土吾謂國家之盛此其<lb/>
<pb n="KR2i0005_WYG_026-11a"/>
徵者也傳曰升高能賦可以為大夫羣司亦各書其志<lb/>
吾得覽焉於是内外臣僚竝上甘棠頌<lb/>
元璽元年春正月乙巳儁還薊稍徙軍中文武兵民家<lb/>
屬於薊夏四月甲子鮮卑段勤初附於儁其後復叛儁<lb/>
遣霸討勤於繹幕又遣評及相國封奕討冉閔於安喜<lb/>
儁如中山為二軍聲勢閔將與燕戰大將軍董閏及車<lb/>
騎將軍張温切諫不聽進次安喜恪引兵從之閔趣常<lb/>
山恪追之丙子及於派水<hi>紀事本末云及於魏昌之廉臺</hi>與閔十戰恪<lb/>
<pb n="KR2i0005_WYG_026-11b"/>
皆不勝閔威名素振衆咸憚之恪巡陳諭諸將曰閔師<lb/>
老卒疲實難為用加其勇而無謀一夫之敵耳雖有甲<lb/>
兵不足擊也吾今分軍為三部犄角以俟之時閔所將<lb/>
多步卒而恪皆騎兵引兵將趣林中恪叅軍高開曰吾<lb/>
騎兵利平地若閔得入林不可復制宜急遣輕騎邀之<lb/>
既合而陽走誘致平地然後可擊也恪從之魏兵還就<lb/>
平地恪分軍為三部犄角以待謂諸將曰閔性輕鋭又<lb/>
知吾軍勢非其敵必出萬死衝吾陣中<hi>一作中軍</hi>吾今貫甲<lb/>
<pb n="KR2i0005_WYG_026-12a"/>
厚陣以俟其至諸君但厲卒從旁須其戰合夾而擊之<lb/>
蔑不克矣遂方陣而前戰於魏昌廉臺閔師大敗斬首<lb/>
七千餘級擒閔送之於薊己卯閔至薊儁立閔而責之<lb/>
曰汝奴僕下才何自妄稱帝耶閔曰天下大亂汝曹㐫<lb/>
𩔖桀驁不馴尚欲簒逆我中土英雄何為不得稱帝也<lb/>
儁怒鞭之三百斬於龍城髙開被創而卒恪屯軍滹<hi>一作</hi>
<hi>呼</hi>沱閔將蘇彦遣其將金光帥騎數千襲恪恪擊斬之<lb/>
彦大懼奔於并州恪進據常山霸軍又至繹幕段勤懼<lb/>
<pb n="KR2i0005_WYG_026-12b"/>
與弟思聰舉城來降遂進攻鄴閔大將軍蒋幹輔閔子<lb/>
智閉城固守甲申儁遣評及中尉侯龕等帥精騎一萬<lb/>
攻鄴癸巳至鄴城外皆降劉寧及弟崇帥胡騎三千奔<lb/>
晉陽庚寅儁又遣廣威將軍軍殿中將軍慕輿根右司<lb/>
馬皇甫真等帥步騎二萬助評攻鄴是時司南車成儁<lb/>
大悦告於皝廟鷰巢於正陽殿之西椒生三雛頂上有<lb/>
䜿毛凡城獻異鳥五色成章儁謂羣僚曰是何祥也咸<lb/>
稱鷰者燕鳥也首有毛冠者言大燕龍興冠通天冕章<lb/>
<pb n="KR2i0005_WYG_026-13a"/>
甫之象也巢正陽西椒者言至尊臨軒朝萬國之徵也<lb/>
三子者數應三統之驗也神鳥五色言聖朝將繼五行<lb/>
之籙以御四海者也儁覽之大悦六月甲子蔣幹帥鋭<lb/>
卒五千出城挑戰儁遣評等率騎一萬討之斬首四千<lb/>
餘級幹單騎還鄴鄴北郡縣悉降相國封奕等一百二<lb/>
十人勸稱尊號儁答曰吾本幽漠射獵之鄉被髮左袵<lb/>
之俗厯數之籙寧有分邪卿等茍相褒舉以覬非望之<lb/>
事實非寡德所宜聞也丙辰儁如常山王午聞魏敗時<lb/>
<pb n="KR2i0005_WYG_026-13b"/>
鄧恒已死午自稱安國王秋八月戊辰儁遣恪及封奕<lb/>
陽騖討午於魯口進兵攻之午閉城自守送冉操詣燕<lb/>
軍恪等掠其禾稼而還庚午魏長水校尉馬願等開鄴<lb/>
城納燕兵戴施蔣幹懸縋而下奔於倉垣評等送冉閔<lb/>
妻董氏太子智太尉申鍾司空條攸等并乗輿服御及<lb/>
六璽於薊傳國璽蔣幹先已送晉儁欲神其事業言厯<lb/>
數在已乃詐云閔妻得之以獻賜號曰奉璽君封冉智<lb/>
為海濱侯申鍾為大將軍右長史以評為司州刺史鎮<lb/>
<pb n="KR2i0005_WYG_026-14a"/>
鄴冬十月丁卯儁還薊故趙將擁兵據州郡者各遣使<lb/>
來降儁以王擢為益州刺史䕫逸為秦州刺史張平為<lb/>
并州刺史李歴為兗州刺史高昌為安西將軍劉寧為<lb/>
車騎將軍恪進屯安平積糧治攻具將討王午丙戌中<lb/>
山蘇林起兵於無極自稱天子恪自魯口還討林閏月<lb/>
戊子儁遣殿中<hi>一作廣威</hi>將軍慕輿根助恪攻林斬之王午<lb/>
為部將秦興所殺呂護殺興復自稱安國王恪等五百<lb/>
五人奉皇帝璽共上尊號儁許之十一月丁亥署置百<lb/>
<pb n="KR2i0005_WYG_026-14b"/>
官以相國封奕為太尉恪為侍中左長史陽騖為尚書<lb/>
令右司馬皇甫真為尚書左僕射典書令張悕為右僕<lb/>
射宋活為中書監韓恒為中書令其餘文武拜授各有<lb/>
差戊辰僭即皇帝位於正陽殿大赦境内殊死已下建<lb/>
元元璽國號大燕郊祀天地時晉永和八年也庚午下<lb/>
令曰追崇祖考古人之令典也其追尊武宣王廆為高<lb/>
祖武宣皇帝文明王皝為太祖文明皇帝時晉適遣使<lb/>
詣儁儁謂之曰汝還白汝天子我承人乏為中國所推<lb/>
<pb n="KR2i0005_WYG_026-15a"/>
已為天子矣乃改司州為中州置司𨽻校尉官建留臺<lb/>
於龍城以𤣥莵太守乙逸為尚書專委留務<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_026-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷二十六<lb/>
</p>
<p>
</p>
  </div>
</body>
</text>
</TEI>
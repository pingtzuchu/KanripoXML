<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷三十九</head> <lb/>
    <p>
<pb n="KR2i0005_WYG_039-1a"/>
欽定四庫全書<lb/>
　十六國春秋卷三十九<lb/>
前秦録八<lb/>
　　苻丕<lb/>
苻丕字永叔堅之長庶子少而聰慧好學博綜經史堅<lb/>
與之言將略嘉之命鄧𦍑教以兵法文武才幹亞于苻<lb/>
融堅以為征東將軍冀州牧封長樂公丕為將善收士<lb/>
卒情出鎮于鄴東夏安之堅敗歸長安丕為慕容垂所<lb/>
<pb n="KR2i0005_WYG_039-1b"/>
逼自鄴奔枋頭建元二十一年丕帥衆三萬自枋頭將<lb/>
歸鄴城晉龍驤將軍檀𤣥撃之戰於谷口𤣥兵敗績丕<lb/>
復入鄴城將收兵趙魏西赴長安會王猛子幽州刺史<lb/>
王永平州刺史苻冲帥幽并人衆擊慕容垂頻為垂將<lb/>
帯方太守平視等所敗乃遣昌黎太守宋敞焚燒和龍<lb/>
薊城宫室率衆三萬進屯壺關遣使招丕丕乃去鄴帥<lb/>
男女六萬餘口進如潞川驃騎將軍張蚝并州刺史王<lb/>
騰迎之入據晉陽王永留冲守壺關自帥騎一萬會丕<lb/>
<pb n="KR2i0005_WYG_039-2a"/>
于晉陽始知長安不守堅為姚萇所殺乃發䘮于晉陽<lb/>
三軍縞素僭即皇帝位立堅行廟大赦改建元二十一<lb/>
年為太安元年九月置百官以張蚝為侍中司空封上<lb/>
黨郡公王永為使持節侍中都督中外諸軍事車騎大<lb/>
將軍尚書令司徒録尚書事進封清河公王騰為散騎<lb/>
常侍中軍大將軍司𨽻校尉陽平郡公苻冲為左光禄<lb/>
大夫尚書左僕射封西平王俱石子為衛將軍濮陽公<lb/>
又以左長史楊輔為尚書右僕射濟陽公右長史王亮<lb/>
<pb n="KR2i0005_WYG_039-2b"/>
為䕶軍將軍彭城公强益耳梁暢為侍中徐義為吏部<lb/>
尚書並封縣公自餘封授各有差立妃楊氏為皇后子<lb/>
寜為皇太子壽為長樂王鏘為平原王懿為渤海王㫤<lb/>
為濟北王是月安西將軍吕光自西域還師至于宜禾<lb/>
堅凉州刺史梁熙謀閉境拒之高昌太守楊翰切諫弗<lb/>
聽乃以子𦙍為鷹揚將軍率衆五萬拒光于酒泉燉煌<lb/>
太守姚靜晉昌太守李純以郡降光𦙍與光戰於安彌<lb/>
為光所敗武威太守彭濟執熙迎光光殺之建威將軍<lb/>
<pb n="KR2i0005_WYG_039-3a"/>
西郡太守索泮奮威將軍都督洪池已南諸軍事酒泉<lb/>
太守宋皓等並為光所殺尚書令魏昌公纂自關中奔<lb/>
晉陽丕拜纂太尉進封東海王阜城侯定高城男紹高<lb/>
邑侯謨重合侯亮聞丕即位皆自河北遣使謝罪中山<lb/>
太守王兗本新平氐也固守博陵不附慕容垂十一月<lb/>
丕以兖為平東將軍平州刺史定為征東將軍冀州牧<lb/>
紹為鎮東將軍都督冀州諸軍事謨為征北將軍幽州<lb/>
牧亮為鎮北將軍都督幽并二州諸軍事並進爵郡公<lb/>
<pb n="KR2i0005_WYG_039-3b"/>
左將軍竇衝秦州刺史王統河州刺史毛興益州刺史<lb/>
王廣南秦州刺史楊璧衛將軍楊定皆據隴右遣使招<lb/>
丕請討姚萇丕大悦以定為驃騎大將軍雍州牧衝為<lb/>
征西大將軍梁州牧綂鎮西大將軍興車騎大將軍璧<lb/>
征南大將軍廣安西大將軍並開府儀同三司加散騎<lb/>
常侍進位州牧於是王永宣檄州郡曰大行皇帝背棄<lb/>
萬乘社稷無主征東大將軍長樂公丕先帝元子聖武<lb/>
自天受命荆南威鎭衡海分陜東都道被夷夏仁澤光<lb/>
<pb n="KR2i0005_WYG_039-4a"/>
于宇宙德聲侔于下武永與司空蚝等謹順天人之望<lb/>
以季秋吉辰奉公紹承大綂銜哀即事棲谷總戎枕戈<lb/>
待旦志雪大耻慕容垂為封豕于關東泓冲繼凶于京<lb/>
邑致乘輿播越宗社淪傾𦍑賊姚萇我之牧士乘釁淊<lb/>
天親為大逆有生之巨賊也永累葉受恩世荷將相不<lb/>
與驪山之戎滎澤之狄共戴皇天同履厚土諸牧伯公<lb/>
侯或宛沛宗臣或四七勲舊豈忍舍破國之醜豎縱弑<lb/>
君之逆賊乎主上龍飛九五實協天心靈祥庥瑞史不<lb/>
<pb n="KR2i0005_WYG_039-4b"/>
輟書投戈效義之士幾三十餘萬少康光武之功可旬<lb/>
朔而成今以衛將軍俱石子為前軍師司空張蚝為中<lb/>
軍都督武將猛士風烈雷震志殄元兇義無他顧永謹<lb/>
奉乘輿恭行天罸君臣始終之義在三忘軀之誠戮力<lb/>
同之以建晉鄭之美時慕容麟攻王兗于博陵城中糧<lb/>
盡矢竭功曹張猗踰城出聚衆應麟十二月麟㧞博陵<lb/>
執兖及固安侯鑒並殺之昌黎太守宋敞帥烏桓索頭<lb/>
之衆救兖不及而還丕以敞為平州刺史<lb/>
<pb n="KR2i0005_WYG_039-5a"/>
太安二年春正月丕復以王永為司徒錄尚書事徐義<lb/>
為尚書令加右光禄大夫二月益州牧王廣還自成都<lb/>
奔其兄秦州牧王綂及長安不守廣攻河州牧毛興于<lb/>
枹罕興遣建節將軍臨清伯衛平帥其宗人一千七百<lb/>
夜襲廣軍大破之三月綂復遣兵助廣攻興興嬰城固<lb/>
守夏四月毛興襲撃王廣敗之廣奔秦州為隴西鮮卑<lb/>
匹蘭所執送于姚萇興復欲攻王綂于上邽枹罕諸氐<lb/>
皆厭苦兵革疲不堪命乃殺興推衛平為使持節安西<lb/>
<pb n="KR2i0005_WYG_039-5b"/>
將軍河州刺史遣使請命于丕五月丕大赦以衛平為<lb/>
撫軍將軍河州刺史吕光為車騎大將軍凉州牧酒泉<lb/>
公使者皆没于姚萇不能逹六月征東將軍定鎭東將<lb/>
軍紹征北將軍謨鎭北將軍亮等復降于垂丕以都督<lb/>
中外諸事司徒尚書王永為左丞相太尉東海王纂為<lb/>
大司馬司空張蚝為太尉尚書令徐義為司空司𨽻校<lb/>
尉王騰為驃騎大將軍儀同三司尚書左僕射冲為車<lb/>
騎大將軍尚書令儀同三司衛將軍俱石子為衛大將<lb/>
<pb n="KR2i0005_WYG_039-6a"/>
軍尚書左僕射領官皆如故永又傳檄州郡曰昔夏有<lb/>
窮夷之難少康起焉王莽毒殺平帝世祖重光漢道百<lb/>
六之運何代無之天降䘮亂𦍑胡猾夏先帝晏駕賊庭<lb/>
京師鞠為戎穴神州蕭條生靈塗炭天未亡秦社稷有<lb/>
奉主上聖德恢𢎞道侔光武所在宅心天人歸属必當<lb/>
隆中興之功復配天之美姚萇殘虐慕容垂凶暴所過<lb/>
滅戸夷烟毁發邱墓毒徧存亡痛纒幽顯雖黄巾之害<lb/>
於九州赤眉之暴於四海方之二虜未為甚也今素秋<lb/>
<pb n="KR2i0005_WYG_039-6b"/>
將及行師令辰公侯牧守壘主鄉豪或戮力國家乃心<lb/>
王室各帥所綂以孟冬上旬會大駕于臨晉於是天水<lb/>
姜延馮翊宼明河東王昭新平張晏京兆杜敏扶風馬<lb/>
朗建忠將軍高平牧官都尉扶風王敏等咸承檄起兵<lb/>
各有衆數萬遣使應丕皆就拜將軍封列侯冠軍將軍<lb/>
鄧景<hi>羌之子也</hi>擁衆五千據彭池與竇衝為首尾以擊姚萇<lb/>
丕以景為京兆尹秋七月平凉太守金熙安定北部都<lb/>
尉鮮卑沒奕干帥鄯善王胡員叱䕶𦍑中郎將梁茍奴<lb/>
<pb n="KR2i0005_WYG_039-7a"/>
等與萇左將軍姚方成鎭遠將軍强京戰于孫邱谷大<lb/>
敗之枹罕諸氐以衛平衰老難與成功議欲廢之而憚<lb/>
其宗强連日不决氐有啖青者謂諸將曰大事宜定東<lb/>
討姚萇不可沉吟猶豫一旦事發反為人害諸君但請<lb/>
衛公會集衆將青為諸君决之衆咸以為然會七夕大<lb/>
宴青抽劒而前曰今天下大亂豺狼塞路吾曹今日休<lb/>
戚同之非賢明之主莫可濟難也衛公朽耄不足以成<lb/>
大事宜返初服以避賢路狄道長苻登雖王室疎属而<lb/>
<pb n="KR2i0005_WYG_039-7b"/>
志略雄明請共立之以赴大駕諸君若有不同者便下<lb/>
異議乃奮劍攘袂將斬異已者衆皆從之莫敢仰視於<lb/>
是推登為使持節都督隴右諸軍事撫軍大將軍雍河<lb/>
二州牧略陽公帥衆五萬東下隴攻㧞南安遣使請命<lb/>
于丕八月丕以登為征西大將軍開府儀同三司南安<lb/>
王持節及州牧都督皆因其所稱而授之又以徐義為<lb/>
右丞相留王騰守晉陽右僕射楊輔戍壺關率衆四萬<lb/>
進屯平陽九月王綂以秦州降于姚萇慕容永以丕至<lb/>
<pb n="KR2i0005_WYG_039-8a"/>
平陽恐不自固乃遣使求假道東歸丕弗許下書曰鮮<lb/>
卑慕容永乃我之騎將首亂京師禍傾社稷豕凶繼逆<lb/>
方請逃歸是而可忍孰不可忍其遣左丞相王永及東<lb/>
海王纂帥禁衛虎旅夾而攻之以衛大將軍俱石子為<lb/>
前鋒都督十月與慕容永戰于襄陵永及石子大敗皆<lb/>
死之初纂來自長安麾下壯士三千餘人丕猜忌之衆<lb/>
皆離散及永之敗懼為纂所殺帥騎數千南奔東垣謀<lb/>
襲洛陽晉桓石民遣揚威將軍馮該自陜邀撃敗之殺<lb/>
<pb n="KR2i0005_WYG_039-8b"/>
丕執太子寜長樂王壽及左僕射王孚吏部尚書苟操<lb/>
等送于京師朝廷赦而不誅歸之于宏纂與其弟尚書<lb/>
水平侯師奴率丕餘衆數萬走據杏城其餘王公百官<lb/>
皆没于慕容永丕在位二年登稱尊號偽諡哀平皇帝<lb/>
　<lb/>
　<lb/>
　<lb/>
　十六國春秋卷三十九<lb/>
</p>
<p>
</p>
  </div>
</body>
</text>
</TEI>
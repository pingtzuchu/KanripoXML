<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷六十七</head> <lb/>
    <p>
<pb n="KR2i0005_WYG_067-1a"/>
欽定四庫全書<lb/>
　十六國春秋卷六十七<lb/>
夏錄二<lb/>
　　赫連昌<lb/>
赫連昌字還國一名折勃勃之第三子也鳳翔元年封<lb/>
太原公為前將軍鎮潼闗後率衆襲殺太子璝遂立為<lb/>
太子身長八尺魁岸美姿貌真興七年秋八月勃勃死<lb/>
昌即偽位於永安殿大赦境内殊死已下改元承光<hi>承字</hi>
<pb n="KR2i0005_WYG_067-1b"/>
<hi>一作永</hi>自餘文武進位各有差<lb/>
承光二年春正月西秦王乞伏熾磐遣使如魏請舉兵<lb/>
來伐夏六月世祖<hi>諱燾</hi>詔問公卿今當用兵赫連蝚蠕<hi>一作</hi>
<hi>蠕蠕</hi>二國何先長孫嵩長孫翰奚斤皆曰赫連土著未能<lb/>
為患不如先伐蝚蠕若追而及之可以大獲不及則獵<lb/>
於隂山取其禽獸皮角以充軍實太常崔浩曰不然蝚<lb/>
蠕烏集獸逃舉大衆追之則不能及輕兵追之又不足<lb/>
以制敵赫連氏土地不過千里政刑殘暴人神所棄宜<lb/>
<pb n="KR2i0005_WYG_067-2a"/>
先伐之尚書劉潔武京侯安原請先伐燕世祖乃自雲<lb/>
中西廵至五原因畋於隂山東至和兠山而還秋七月<lb/>
查城劉渚川有青石大如馬頭浮在水逆流而行人見<lb/>
而送之八月世祖還平城九月世祖聞勃勃諸子相攻<lb/>
闗中大亂國人不安乃欲伐之長孫嵩等皆曰彼若城<lb/>
守以逸待勞大檀聞之乘虛入冦此危道也崔浩曰往<lb/>
年以來熒惑再守羽林皆成鈎已而行其占秦亡又今<lb/>
年五星并出東方利以西伐天應人和時會並集不可<lb/>
<pb n="KR2i0005_WYG_067-2b"/>
失也嵩固爭之世祖大怒責嵩在官貪汚命武士頓辱<lb/>
之於是遣司空奚斤率義兵將軍封禮等督四萬五千<lb/>
人襲蒲坂勑黑矟將軍新安侯于栗磾與宋兵將軍交<lb/>
趾侯周幾率萬人襲陜城以河東太守薛謹為鄉導世<lb/>
祖欲以中書博士平棘李順總前驅之兵訪於崔浩曰<lb/>
朕前北征李順獻䇿數事實合經畧大謀今欲使總攝<lb/>
前驅之事卿以為何如浩曰順誠有籌畧實如聖㫖然<lb/>
臣與之姻婚深知其為人果於去就不可專任世祖乃<lb/>
<pb n="KR2i0005_WYG_067-3a"/>
止冬十月丁巳世祖發平城十一月臨雲中至君子津<lb/>
會天暴寒數日冰合戊寅帥輕騎二萬濟河來襲統萬<lb/>
壬午值冬至日昌方燕羣臣魏師奄至上下驚擾進次<lb/>
黒水去城三十餘里昌乃出戰世祖馳往擊之昌敗與<lb/>
數十騎退走入城門未及閉内三郎豆代田率衆乘勝<lb/>
入宫焚其西門宫門閉代田踰宫門而出世祖拜代田<lb/>
勇武將軍魏軍夜宿城北癸未分兵四出剽掠居民殺<lb/>
獲萬餘得生口牛馬十餘萬世祖謂諸將曰統萬未可<lb/>
<pb n="KR2i0005_WYG_067-3b"/>
得也今若窮兵極武非弔民之道明年當與卿等取之<lb/>
乃徙萬餘戸於平城𢎞農太守曹達聞周幾將至不戰<lb/>
而走幾乘勝長驅遂入三輔會幾卒於軍中蒲坂守將<lb/>
東平公乙升聞奚斤將至遣使詣統萬告急使至統萬<lb/>
見魏軍已圍其城還告乙升曰統萬已敗矣乙升懼棄<lb/>
蒲坂西走斤追敗之乙升奔長安斤遂克蒲坂收其資<lb/>
器百姓安堵如故昌弟助興先守長安乙升至復與助<lb/>
興棄長安西奔安定十二月奚斤又西據長安秦雍氐<lb/>
<pb n="KR2i0005_WYG_067-4a"/>
羗皆詣斤乞降斤悉安撫之<lb/>
承光三年春正月乙酉世祖還平城統萬徙民在道傷<lb/>
死能至平城者十纔六七己亥世祖如幽州昌弟平原<lb/>
公定帥衆二萬向長安世祖聞之伐木隂山大造攻具<lb/>
再謀伐昌二月世祖還平城三月丙子世祖遣高涼王<lb/>
禮鎮長安又詔執金吾桓貸造浮橋於君子津夏四月<lb/>
魏司空奚斤與平原公定相持於長安世祖欲乘虛伐<lb/>
統萬簡兵練士部分諸將命司徒長孫翰廷尉長孫道<lb/>
<pb n="KR2i0005_WYG_067-4b"/>
生宗正娥清等將歩騎三萬為前驅常山王素太僕丘<lb/>
堆將軍元太毗等將歩兵三萬為後繼南陽王伏真執<lb/>
金吾桓貸將軍姚黄眉等將歩騎三萬部送攻具將軍<lb/>
賀多羅將精騎三千為前候五月發兵平城命龍驤將<lb/>
軍代人陸俟督諸軍鎮大磧以備柔然辛巳濟君子津<lb/>
壬午至㧞隣山築城舎輜重以輕騎三萬倍道兼行羣<lb/>
臣咸諫曰統萬城堅非旦夕可㧞今輕軍討之進不可<lb/>
克退無所資不若與歩兵攻具一時俱往世祖曰夫用<lb/>
<pb n="KR2i0005_WYG_067-5a"/>
兵之術攻城最下必不得已然後用之今以歩兵攻具<lb/>
一時俱進彼必懼而堅守若攻不時㧞則食盡兵疲外<lb/>
無所掠進退無路非上䇿也朕以輕騎直抵其城下彼<lb/>
先聞有歩兵而徒見騎至必當寛弛吾且羸師以誘之<lb/>
若得一戰擒之必矣所以然者吾之軍士去家二千餘<lb/>
里復有黄河之險所謂置之死地而後生者也故以之<lb/>
攻城則不足決戰則有餘矣遂行六月戊戌軍至統萬<lb/>
次於黒水分軍伏於深谷而以少衆至其城下昌將狄<lb/>
<pb n="KR2i0005_WYG_067-5b"/>
子玉出降言夏主聞有魏師遣使召平原公定定曰統<lb/>
萬城堅未易攻㧞待我擒奚斤等然後徐往内外擊之<lb/>
何有不濟故夏主堅守以待之世祖聞之怒甚退軍城<lb/>
北示之以弱遣宗正娥清及永昌王徤等分騎五千西<lb/>
掠居民會軍士有得罪亡入昌城言官軍糧盡士卒食<lb/>
菜輜重在後歩兵未至宜急擊之昌信其言甲辰引歩<lb/>
騎三萬出城逆戰魏司徒長孫翰等皆言夏兵歩陣難<lb/>
䧟宜避其鋒且縱歩兵一時奮擊世祖曰不然吾逺來<lb/>
<pb n="KR2i0005_WYG_067-6a"/>
求賊惟恐不出今既出矣乃避而不擊彼奮我弱非計<lb/>
也遂收軍偽北引而疲之昌以為退鼓譟而前舒陣為<lb/>
兩翼行五六里世祖衝之昌陳兵不動稍復前行會有<lb/>
風雨從東北來揚沙晦冥宦者趙倪頗曉方術言於世<lb/>
祖曰今風雨從賊上來我向之彼背之天不助人且將<lb/>
士饑渴願陛下攝騎避之更俟後日崔浩叱之曰是何<lb/>
言歟吾千里制勝一日之中豈得變易賊貪進不止後<lb/>
軍已絶宜分軍隠出奄擊不意風道在人豈有常也世<lb/>
<pb n="KR2i0005_WYG_067-6b"/>
祖曰善乃分騎為左右隊以掎之世祖馬蹶而墜幾為<lb/>
昌兵所執拓䟦齊以身捍蔽決死力戰昌兵乃退世祖<lb/>
騰馬得上刺昌尚書斛黎文殺之又殺騎兵十餘人流<lb/>
矢中掌奮擊不輟昌兵大潰不及入城將麾下數百騎<lb/>
西南走遁遂奔上邽魏乘勝追逐至於城北殺昌弟河<lb/>
南公滿及兄子䝉遜死者萬餘人世祖微服逐奔者入<lb/>
其城拓䟦齊固諫不聽乃與數人從世祖入城昌衆覺<lb/>
之諸門悉閉世祖因與齊等入其宫中得婦人裙繫之<lb/>
<pb n="KR2i0005_WYG_067-7a"/>
槊上世祖乘之而上僅乃得免會日已暮昌尚書僕射<lb/>
問至䟦城奉昌母出走長孫翰將八千騎追昌至於高<lb/>
平不及而還乙巳世祖入城獲昌所署公卿將校及其<lb/>
諸母姊妹妻妾宫人以萬數馬三十餘萬匹牛羊數千<lb/>
萬頭府庫珍寳車旗器物不可勝計以昌宫人及生口<lb/>
金銀珍玩布帛頒賜將士各有差時魏騎都尉代人來<lb/>
大千共長孫道生與昌交戰道生馬倒為昌所擊大干<lb/>
馳救昌衆散走大千扶道生上馬得免初勃勃性豪侈<lb/>
<pb n="KR2i0005_WYG_067-7b"/>
好治宫室築統萬城高十仞基厚三十歩上廣十歩宫<lb/>
墻五仭其堅可以厲刀斧臺榭壯大飛閣相連皆雕鏤<lb/>
圖畫被以綺繡飾以丹青窮極文采世祖顧謂羣臣曰<lb/>
蕞爾小國而用民如此雖欲不亡其可得乎擒昌尚書<lb/>
王買徳薛超太史令張淵徐辯復以淵辯為太史令得故<lb/>
晉將毛修之及西秦將軍厙洛干乃歸庫洛干於秦以<lb/>
毛修之善烹調用為大官令世祖見著作郎天水趙逸<lb/>
所為文譽勃勃太過怒曰此豎無道何敢如是誰所為<lb/>
<pb n="KR2i0005_WYG_067-8a"/>
耶當速推之崔浩曰文士褒貶多過其實蓋非得已不<lb/>
足罪也乃止世祖納勃勃三女為貴人宜城王司空奚<lb/>
斤與平原公定猶相拒於長安世祖命宗正娥清太僕<lb/>
丘堆帥騎五千畧地闗右定聞統萬已破西奔上邽斤<lb/>
追至雍不及而還清等攻貳城守將堅守不下清等攻<lb/>
㧞之世祖詔斤等班師斤上疏言赫連昌亡保上邽鳩<lb/>
合餘燼未有蟠據之資今因其危滅之為易請益鎧馬<lb/>
平昌而還世祖曰昌亡國叛夫擊之勞傷將士且可息<lb/>
<pb n="KR2i0005_WYG_067-8b"/>
兵取之不晩斤抗表固請乃許之給斤兵萬人遣將軍<lb/>
劉拔送馬三千匹并留娥清丘堆使共擊之辛酉世祖<lb/>
自統萬東還以常山王素為征南大將軍假節與執金<lb/>
吾桓貸莫雲留鎮統萬秋七月蠕蠕冦雲中聞昌已破<lb/>
懼而引還<lb/>
承光四年春二月魏平北將軍尉眷攻昌於上邽昌退<lb/>
屯平涼司空奚斤進軍安定與娥清丘堆軍合時安頡<lb/>
為監軍侍御史斤以馬多疫死士卒乏糧乃深壘自固<lb/>
<pb n="KR2i0005_WYG_067-9a"/>
遣丘堆與義兵將軍封禮督租於民間士卒暴掠不設<lb/>
警備昌襲擊之堆敗以數百騎還城昌遂驕矜乘勝日<lb/>
至城下抄掠芻牧者不得出諸將患之監軍安頡曰本<lb/>
受詔誅賊今反為賊所困退守窮城若不為賊殺當坐<lb/>
法誅進退皆無生路而王公諸將晏然曾不為計將何<lb/>
以報恩塞責斤曰今若出戰軍士無馬以歩擊騎力誠<lb/>
不足終無捷理當須京師救騎至然後歩陳擊於内騎<lb/>
兵襲於外所謂萬全之計也頡曰今猛冦遊逸於外而<lb/>
<pb n="KR2i0005_WYG_067-9b"/>
吾等兵疲力屈士有饑色不一決戰則死在旦夕何救<lb/>
騎之可待也等於就死當以戰死寧可坐而受困乎斤<lb/>
猶以馬少為辭頡曰今兵雖無馬但歛諸將所乘馬可<lb/>
得二百騎頡請募壯勇敢死士出擊之縱不能破敵亦<lb/>
可以挫其銳且赫連昌狷而無謀好勇而輕進每自出<lb/>
挑戰衆皆識之若伏兵掩擊昌可擒也斤猶難之頡乃<lb/>
隂與尉眷等謀選騎待之既而昌來攻壘頡出應之昌<lb/>
自出陳前搏戰軍士識其貌爭往赴之會天大風揚塵<lb/>
<pb n="KR2i0005_WYG_067-10a"/>
晝晦士衆皆亂昌退走頡等追擊之昌馬蹶而墜頡遂<lb/>
擒之三月癸酉世祖使侍中古弼迎昌辛巳弼等以昌<lb/>
至於平城館之於西宫門内器用皆給以乘輿之副又<lb/>
以妹始平公主妻之假常忠將軍賜爵會稽公以安頡<lb/>
為建節將軍賜爵西平公尉眷為寧北將軍進爵漁陽<lb/>
公世祖常使昌侍從左右與之單騎深入山澗共逐一<lb/>
鹿昌素有勇名諸將咸以為不可世祖曰天命有在亦<lb/>
何所懼親遇如初進封秦王後坐謀反被誅<lb/>
<pb n="KR2i0005_WYG_067-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷六十八</head> <lb/>
    <p>
<pb n="KR2i0005_WYG_068-1a"/>
欽定四庫全書<lb/>
　十六國春秋卷六十八<lb/>
夏錄三<lb/>
　　赫連定<lb/>
赫連定小字直獖勃勃之第五子也凶暴無賴鳳翔元<lb/>
年封平原公雍州牧鎮長安既而率衆赴安定進爵為<lb/>
王遷大將軍領司徒昌為魏所敗定遂收其餘衆數萬<lb/>
還據平涼遂僣即皇帝位大赦境内殊死已下改承光<lb/>
<pb n="KR2i0005_WYG_068-1b"/>
四年為勝光元年進征南大將軍白蘭王吐谷渾慕璝<lb/>
為開府儀同三司河南王魏宜城王奚斤自以為元帥<lb/>
而昌為偏禆所擒功不在己深恥之乃舎輜重齎三日<lb/>
糧輕騎追定於平涼娥清欲循水而還斤不從自北道<lb/>
邀其走路至馬髦嶺定軍將遁會魏小將有罪亡歸於<lb/>
定具告其實定知魏軍食少無水乃設伏於隴山彈箏<lb/>
谷分兵邀斤前後夾擊之魏兵大潰斤及娥清劉拔皆<lb/>
為定所擒士卒死者六七千人丘堆守輜重在安定聞<lb/>
<pb n="KR2i0005_WYG_068-2a"/>
斤敗棄輜重奔長安尋與高涼王禮棄長安偕奔蒲坂<lb/>
定復取長安世祖大怒命建節將軍西平公安頡持節<lb/>
斬丘堆代將其衆鎮蒲坂以拒之夏四月定遣使請和<lb/>
於魏世祖以詔諭之使降<lb/>
勝光二年春正月定弟酒泉公雋自平涼奔魏夏五月<lb/>
定欲復取統萬引兵東至侯尼城不敢進而還冬十月<lb/>
畋於隂槃定少兇暴無賴不為勃勃所知乃登苛藍山<lb/>
<hi>苛一作可</hi>望統萬而泣曰先帝若以朕承大業者豈有今日<lb/>
<pb n="KR2i0005_WYG_068-2b"/>
之事乎使天假朕年當與卿諸人建季興之業俄而有<lb/>
羣狐百數鳴於定旁定令射之一無所獲定惡之曰所<lb/>
見亦大不臧咄咄天道復何言哉<lb/>
勝光三年春三月壬寅世祖封昌為秦王秋九月己丑<lb/>
定遣弟謂以代伐魏鄜城魏平西將軍始平公隗歸等<lb/>
率衆來擊擒别將王章殺萬餘人謂以代遁還定自將<lb/>
數萬人邀擊隗歸於鄜城東留弟上谷公社干廣陽公<lb/>
度洛孤守平涼遣使詣宋求和乃與劉義隆約合兵滅<lb/>
<pb n="KR2i0005_WYG_068-3a"/>
魏遥分河北自恒山以東屬宋恒山以西屬夏義隆遣<lb/>
將到彦之率衆冦河南為定聲援世祖聞之乃攝河南<lb/>
三鎮北渡彦之遂列守南岸至於衡闗冬十月世祖治<lb/>
兵將謀伐定羣臣咸諫曰劉義隆兵猶在河中舎之西<lb/>
行前冦己未必可克而義隆乘虚來襲則失東州矣世<lb/>
祖疑焉以問崔浩浩曰劉義隆與赫連定同惡相濟<hi>一作</hi>
<hi>招</hi>連結馮跋牽引蝚蠕規肆逆志<hi>一作心字</hi>虛聲唱和義隆<lb/>
望定進定待義隆前皆莫敢先入以臣觀之有似連雞<lb/>
<pb n="KR2i0005_WYG_068-3b"/>
不得俱飛無能為害也臣始謂義隆軍來當屯住河中<lb/>
兩道北上東道向冀州西道衝鄴如此則陛下自當致<lb/>
討不得徐行今則不然東西列兵徑二千里一處不過<lb/>
數千形分勢弱以此而觀儜兒情見此不過欲固河自<lb/>
守免死為幸無北渡意也赫連定殘根易摧擬之必仆<lb/>
克定之後東出潼闗席卷而前則威振南極江淮以北<lb/>
無立草矣聖䇿獨發非愚近所及願陛下西行勿疑甲<lb/>
辰世祖如統萬進軍平涼次於涇南遣安西將軍古弼<lb/>
<pb n="KR2i0005_WYG_068-4a"/>
與侍中張黎攻平涼以衛兵將軍王斤鎮蒲坂十一月<lb/>
乙酉世祖進攻平涼定上谷公社干等嬰城固守世祖<lb/>
使其兄昌招諭之不下乃使安西將軍古弼等將兵趨<lb/>
安定定自鄜城還安定將歩騎二萬北救平涼與弼等<lb/>
相遇弼偽退以誘之定追擊之世祖使高車勑勒馳擊<lb/>
定定遂大敗斬首數千級定還走登鶉觚原方陣以自<lb/>
固魏軍四面圍之數日斷其水道定不得水人馬饑渴<lb/>
丁酉引軍下鶉觚原魏武衛將軍丘眷擊破之定衆大<lb/>
<pb n="KR2i0005_WYG_068-4b"/>
敗死者萬餘人定中重創單馬遁走收其餘衆掠民五<lb/>
萬戸西奔上邽世祖獲其弟丹楊公烏視拔武陵公秃<lb/>
骨及公侯將士以下百餘人是日弼等乘勝進攻安定<lb/>
定從兄東平公乙升棄城奔長安驅掠數千家西奔上<lb/>
邽己亥世祖入安定獲乞伏熾磐質子及定車旗簿其<lb/>
生口財畜班賜將士各有差十二月西秦畧陽太守楊<lb/>
顯以郡降定丁卯定上谷公社干廣陽公度洛孤面縛<lb/>
出降遂克平涼收其珍寳闗中侯豆代田得奚斤娥清<lb/>
<pb n="KR2i0005_WYG_068-5a"/>
等獻於世祖世祖以定后賜代田命斤膝行執酒以奉<lb/>
代田謂斤曰全汝生者代田也賜代田爵井陘侯加散<lb/>
騎常侍右衛將軍領内都幢將定所署長安臨晉武功<lb/>
守將皆走闗中悉入於魏世祖留巴東公延普鎮安定<lb/>
以鎮西將軍<hi>缺</hi>鎮長安壬申世祖東還<lb/>
勝光四年春正月定擊西秦將姚獻敗之遂遣叔父北<lb/>
平公韋代帥騎一萬攻南安乞伏暮末窮蹙輿櫬出降<lb/>
夏六月定殺暮末及其宗族五百餘人定畏魏軍之逼<lb/>
<pb n="KR2i0005_WYG_068-5b"/>
擁秦民十餘萬口自冶城濟河欲擊河西王沮渠䝉遜<lb/>
而奪其地河南王吐谷渾慕璝因戎狄之東面以爭天<lb/>
下遣益州刺史慕利延寧州刺史拾寅帥衆三萬乘其<lb/>
半濟邀擊之執定以歸秋八月慕璝遣侍郎謝大寧奉<lb/>
表於魏請送赫連定己丑世祖以慕璝為大將軍西秦<lb/>
王其明年春三月壬申慕璝送定至魏世祖殺之是魏<lb/>
延和元年也初勃勃僭號龍昇嵗在丁未至定滅亡嵗<lb/>
在辛未凡二十五年<lb/>
<pb n="KR2i0005_WYG_068-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_068-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷六十八<lb/>
</p>
<p>
</p>
  </div>
</body>
</text>
</TEI>
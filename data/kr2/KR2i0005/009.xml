<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷九</head> <lb/>
    <p>
<pb n="KR2i0005_WYG_009-1a"/>
欽定四庫全書<lb/>
　十六國春秋卷九<lb/>
前趙錄九<lb/>
　　王彌<lb/>
王彌字子固東萊人也家世二千石祖頎魏𤣥莵太守<lb/>
武帝時至汝南太守彌有才幹博涉書記勇略善騎射<lb/>
膂力過人青州人謂之飛豹然少遊俠京師處士陳留<lb/>
董養見而謂之曰君豺聲豹視好亂樂禍若天下有事<lb/>
<pb n="KR2i0005_WYG_009-1b"/>
不作士大夫矣與劉淵友善後從洛陽東歸淵餞於九<lb/>
曲之濵泣謂彌曰王渾李熹以鄉曲見知每相稱達讒<lb/>
間因之而進深非吾願適足為吾患耳吾本無宦情惟<lb/>
足下明之恐死洛陽永與子别因慷慨歔欷縱酒長嘯<lb/>
聲調亮然坐者皆為之流涕恵帝末年妖賊劉伯根起<lb/>
兵於東萊之惤縣彌率家童從之伯根以彌為長史伯<lb/>
根死彌聚徒海渚為茍純所敗亡入長廣山遂為羣賊<lb/>
彌多算計凡有所掠豫䇿成敗後引兵入冦青徐二州<lb/>
<pb n="KR2i0005_WYG_009-2a"/>
自稱征東大將軍攻殺二千石晉太傅司馬越以公車<lb/>
徵東萊麴羡為本郡太守討彌彌擊殺之兗州刺史茍<lb/>
晞帥兵逆擊彌彌遂大敗遣使降淵淵拜彌鎮東大將<lb/>
軍青徐二州牧都督緣海諸軍事彌收集亡散衆復大<lb/>
振晞與之連戰不克彌進攻太山魯國譙梁陳郡汝南<lb/>
潁川襄城諸郡遂入許昌開府庫取器杖分遣諸將攻<lb/>
掠青徐兗豫四州所過陷没郡縣多殺守令有衆數萬<lb/>
朝廷不能制會天下大亂進逼洛陽太傅越遣司馬王<lb/>
<pb n="KR2i0005_WYG_009-2b"/>
斌帥甲士五千人來衛京師凉州牧張軌亦遣督䕶北<lb/>
宫純來援彌入自轘轅敗官軍於伊北京師大震宫城<lb/>
門晝閉彌至洛陽屯於津陽晉以司徒王衍都督征討<lb/>
諸軍事衍與王斌等出戰北宫純募勇士百餘人突陳<lb/>
彌兵大敗遂燒建春門而東衍遣左衛將軍王秉追之<lb/>
戰於七里澗又敗之遂走渡河與其黨劉靈王桑等自<lb/>
軹闗如平陽歸淵淵聞而大悅遣侍中兼御史大夫郊<lb/>
迎致書於彌曰以將軍有不世之功超時之徳故有此<lb/>
<pb n="KR2i0005_WYG_009-3a"/>
迎耳遲望將軍之至孤今親行將軍之館輒拂席洗爵<lb/>
敬待將軍彌至見淵勸稱尊號淵謂彌曰孤本謂將軍<lb/>
如竇周等耳今真吾孔明仲達也烈祖有云吾之有將<lb/>
軍如魚之有水也署為司隷校尉加侍中特進靈為安<lb/>
北將軍桑為散騎常侍彌固辭使隨劉曜冦河南又與<lb/>
石勒攻臨漳永嘉初冦上黨圍壺闗東海王司馬越遣<lb/>
淮南内史王曠安豐太守衛乾等討之與彌戰於髙都<lb/>
長平間大敗之死者十六七淵拜彌侍中都督青徐兗<lb/>
<pb n="KR2i0005_WYG_009-3b"/>
豫荆揚六州諸軍事征東大將軍青州牧封東萊公遂<lb/>
與劉曜石勒等攻魏郡汲郡頓丘陷五十餘壁皆調為<lb/>
軍士又與勒攻鄴晉安北將軍和郁棄城而走懐帝遣<lb/>
北中郎將豫州刺史裴憲屯白馬討彌車騎將軍王堪<lb/>
屯東燕討勒平北將軍曹武屯太陽討淵虎步將軍彭<lb/>
黙為劉聰所敗見害衆軍皆退聰渡黄河帝遣司隷校<lb/>
尉劉暾將軍宋抽等拒之皆不能抗彌聰以萬騎至京<lb/>
城焚二學宫東海王越拒戰於西明門彌等敗走歸於<lb/>
<pb n="KR2i0005_WYG_009-4a"/>
平陽復以二千騎南出轘轅攻冦襄城諸郡縣東海王<lb/>
越遣薄盛等率兵追撃之彌師敗績還戍平陽遣左長<lb/>
史曹嶷為鎮東將軍給兵五千東狥青州且多齎金寳<lb/>
還鄉里招誘亡命并迎其室淵許之嶷自大梁引兵而<lb/>
東所至皆下遂克東平進攻琅邪會淵死聰即位彌與<lb/>
劉曜等率衆四萬長驅入洛川復出轘轅掠梁陳汝潁<lb/>
間進屯陽翟遣弟璋與石勒共冦徐兗因破越軍復與<lb/>
曜冦襄城進逼京邑縱兵大掠曜禁之不從乃斬其牙<lb/>
<pb n="KR2i0005_WYG_009-4b"/>
門王延以狥彌怒與曜阻兵相攻死者千餘人彌長史<lb/>
張嵩勸小下之於是詣曜謝罪結分如初既而彌說曜<lb/>
曰洛陽天下之中山河四塞城池宫室不假修營宜勸<lb/>
主上自平陽徙都之曜以天下未定洛陽四面受敵不<lb/>
可固守不從彌䇿焚燒而去彌怒罵曰屠各子豈有帝<lb/>
王之意乎汝奈天下何引衆東屯項城曜初以彌不待<lb/>
已至先入洛陽怨之至是嫌隙遂搆洛川之戰百官殱<lb/>
滅殆盡惟司隷校尉劉暾以鄉里宿望得免於難因說<lb/>
<pb n="KR2i0005_WYG_009-5a"/>
彌曰今羣雄競起九州幅裂有不世之功者宇内不容<lb/>
將軍自興兵以來何攻不克何戰不勝而復與始安王<lb/>
相失宜思文種之禍以范蠡為師且將軍可無帝王之<lb/>
意東據本州徐觀事勢上可以混一天下下可以成鼎<lb/>
峙之業豈失孫劉乎蒯通有言將軍宜圖之彌以為然<lb/>
拜暾為大將軍封齊公初石勒惡彌驍勇外相親而内<lb/>
相忌常宻為之備彌破洛陽多遺勒美女寳貨以相結<lb/>
納會勒擒茍晞以為左司馬彌心惡之乃以書賀勒曰<lb/>
<pb n="KR2i0005_WYG_009-5b"/>
公獲茍晞而用之何其神妙使晞為公左彌為公右天<lb/>
下不足定也勒愈忌欲隂圖之劉暾又勸彌使召曹嶷<lb/>
藉其衆以誅勒乃為書使暾詣青州召嶷引兵會已且<lb/>
詐要勒共向青州暾至東阿為勒遊騎所獲見彌與嶷<lb/>
書大怒乃潛殺暾會彌將徐邈髙梁輒帥所部兵數千<lb/>
人去彌彌益衰弱勒右長史張賔勸勒乘彌小衰誘而<lb/>
取之因請彌燕於已吾彌謂勒實親已不復疑也長史<lb/>
張嵩切諫不聽勒伏兵襲殺之<hi>已吾前作已營</hi>
<pb n="KR2i0005_WYG_009-6a"/>
　　劉靈<lb/>
劉靈陽平人也少貧賤年二十餘厠役於縣力制奔牛<lb/>
走及馳馬時人雖異之莫能舉也嘗撫膺而歎曰天乎<lb/>
何當亂也及公師藩起兵自稱將軍與王彌冦掠趙魏<lb/>
進攻洛陽彌軍敗績乃言於靈曰晉兵尚强歸無所厝<lb/>
劉元海昔為質子我與之周旋京師深有分契今稱漢<lb/>
王將歸之可乎靈然之遂與彌俱降於淵淵署為平北<lb/>
將軍與石勒帥衆三萬冦魏郡汲郡頓丘百姓望風降<lb/>
<pb n="KR2i0005_WYG_009-6b"/>
附所在克㨗遷安北大將軍冀州刺史屯廣宗晉王浚<lb/>
遣别將祁𢎞襲擊殺之<lb/>
　　張嵩<hi>一作暠</hi>
張嵩隴西人也事母至孝母死既葬廬於墓側哀感幽<lb/>
顯嵗餘而墓地自裂棺亦自破母遂蘇活嵩初為王彌<lb/>
長史彌之與劉曜相攻也嵩切諫曰明公與國家共興<lb/>
大事事業甫爾便相攻討何面目見主上乎平洛之功<lb/>
誠在將軍然劉曜皇族宜小下之晉二王平吳之鑒其<lb/>
<pb n="KR2i0005_WYG_009-7a"/>
則不逺願明將軍深以為慮縱將軍阻兵不還其若子<lb/>
弟宗族何彌曰善微子吾不聞此過也於是詣曜謝罪<lb/>
彌曰下官聞過乃是張長史之功曜謂嵩曰君為朱建<lb/>
矣豈况范生乎各賜嵩黄金百斤及石勒已吾之讌嵩<lb/>
固阻彌不行彌不能聽竟為勒所襲殺嵩遂歸仕於淵<lb/>
　　劉殷<lb/>
劉殷字長盛新興人也七嵗䘮父哀毁過禮服䘮三年<lb/>
未嘗見齒曾祖母王氏盛冬思芹而不言食不飽者一<lb/>
<pb n="KR2i0005_WYG_009-7b"/>
旬矣殷怪而問之王氏言其故殷時年九嵗乃詣澤中<lb/>
慟哭曰殷罪釁深重㓜丁艱罰王母在堂無旬月之養<lb/>
殷為人子而所思無獲皇天后土願垂哀愍聲不絶者<lb/>
半日於是忽若有人云止止聲殷收淚視地見有芹生<lb/>
焉因得斛餘而歸食而不減及至芹生乃盡又嘗夜夢<lb/>
人謂之曰西籬下有粟寤而掘之得十五鍾銘曰七年<lb/>
粟百石以賜孝子劉殷自是食之七年方盡郡命主簿<lb/>
州辟從事皆以供養無人辭不赴命司空齊王司馬攸<lb/>
<pb n="KR2i0005_WYG_009-8a"/>
辟為掾征南將軍羊祜召㕘軍事皆以疾辭同郡張宣<lb/>
子識達之士也勸殷就徵殷曰當今二公有晉之棟楹<lb/>
也吾方希達如榱椽耳不憑之豈能立乎吾今王母在<lb/>
堂既應他命無容不竭臣禮便不得就養子輿所以辭<lb/>
齊大夫也良以色養無主故耳宣子曰如子所言豈庸<lb/>
人所識哉而今而後吾子當為吾師矣遂以女妻之宣<lb/>
子者荆州豪族家富於財其妻怒之曰我女年始十四<lb/>
姿識如此何慮不得為公侯妃而遽以妻劉殷乎宣子<lb/>
<pb n="KR2i0005_WYG_009-8b"/>
曰非爾所及也戒其女曰劉殷至孝㝠感學識超世此<lb/>
人終當逺達為世名公汝其謹事之張氏性亦婉順事<lb/>
王母以孝聞奉殷如君父焉既而曾祖母死殷夫婦毁<lb/>
瘠㡬至滅性時柩殯在室而西隣失火風飈甚盛夫婦<lb/>
叩殯號哭火越燒東家後有二白鳩巢其樹庭自是名<lb/>
譽益著及為聰相不犯顔忤㫖然因事進䂓補益甚多<lb/>
聰每與羣臣議論政事殷無所是非羣臣出殷獨留後<lb/>
為聰暢敷條理商確事宜聰未嘗不從之有子七人五<lb/>
<pb n="KR2i0005_WYG_009-9a"/>
子各授一經一子授太史公一子授漢書一門之内七<lb/>
業俱興北州之學殷門為盛嘗戒其子孫曰事君之法<lb/>
當務㡬諫凡人尚不可面斥其過而况萬乘乎夫㡬諫<lb/>
之功無異犯顔但不彰君之過所以為優耳<hi>一云犯顔之禍將彰</hi>
<hi>君過</hi>宜上思周召咨商之義下念鮑勛觸鱗之誅官至侍<lb/>
中太保錄尚書事賜劍履上殿入朝不趨乘輿入殿然<lb/>
殷在公卿間常恂恂有卑讓之色故能處驕暴之國保<lb/>
其富貴不失令名以夀考終殷以聰嘉平二年卒追諡<lb/>
<pb n="KR2i0005_WYG_009-9b"/>
曰大昌文獻公<lb/>
　　王延<lb/>
王延字元夀<hi>一作延元</hi>西河人也性至孝九嵗䘮母㡬至滅<lb/>
性每至忌月悲號三旬事後母卜氏以孝聞卜氏遇之<lb/>
無道恒取補<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>及敗麻頭與延貯衣其姑聞而問之延<lb/>
知而不言供事彌謹延既孤貧晝則傭賃夜則讀書遂<lb/>
究覽經史皆通大義卜氏嘗盛冬思生魚敕延求之延<lb/>
求魚不獲卜氏杖之流血延尋汾河扣凌而哭忽有一<lb/>
<pb n="KR2i0005_WYG_009-10a"/>
魚躍出冰上長五尺延取以饋母卜氏食之積日不盡<lb/>
於是心悟撫如已子延事親色養夏則扇枕冬則以身<lb/>
温被隆冬盛寒體無全衣而親極滋味後母終服䘮居<lb/>
於墓側非其蠶不衣非其耕不食屬天下亂隨淵遷於<lb/>
平陽農蠶之暇訓誘宗族侃侃不倦年至六十方仕於<lb/>
淵及聰嗣位拜金紫光祿大夫劉粲之立靳準作亂自<lb/>
稱漢天王置百官以延耆徳碩望謀之於延將以為左<lb/>
光祿延弗從乃罵曰屠各逆奴何不速殺我以吾左目<lb/>
<pb n="KR2i0005_WYG_009-10b"/>
置西陽門觀相國之入也右目置建春門觀大將軍之<lb/>
入也準怒殺之<lb/>
　　陳元達<lb/>
陳元達字長宏後部人也本姓髙以生月妨父故改云<lb/>
陳少孤貧有志操常躬耕兼誦詩書樂道行詠忻忻如<lb/>
也至年四十不與人交通淵之為左賢王聞而招之元<lb/>
達不荅及淵僭號人或謂之曰往劉公相屈君蔑而不<lb/>
顧今稱號㡣飛君其懼乎元達笑曰是何言邪彼人姿<lb/>
<pb n="KR2i0005_WYG_009-11a"/>
度卓犖有籠羅宇宙之志吾固知之久矣然往日所以<lb/>
不往者以期運未至不能無事喧喧彼自有以亮吾矣<lb/>
卿但識之不過二三日驛書必至其暮果徵為黄門郎<lb/>
人曰君殆聖乎既至引見淵曰卿若早來豈直為郎官<lb/>
而已元達曰臣惟性之有分盈分者顛臣若早叩天門<lb/>
者恐大王賜處於九卿納言之間此則非臣之分臣將<lb/>
何以堪之是以抑情盤桓待分而至大王無過授之謗<lb/>
小臣免招冦之禍不亦可乎淵乃大悅元達在位忠謇<lb/>
<pb n="KR2i0005_WYG_009-11b"/>
屢進讜言退而削草雖子弟莫得知也聰既嗣位轉為<lb/>
廷尉聰將為劉氏起鷃儀樓於後庭元達鎖腰切諫聰<lb/>
大怒命左右將出斬之大司徒任顗等叩頭流血請免<lb/>
劉氏亦手疏切諫聰意乃解引元達而謝之每謂元達<lb/>
曰卿當畏朕而反使朕畏卿邪元達叩頭謝曰臣聞師<lb/>
臣者王友臣者伯臣誠愚闇無可採也幸邀陛下垂齊<lb/>
桓納九九之義故使微臣得盡愚忠昔世宗遥可汲黯<lb/>
之奏故能恢隆漢道桀紂誅諫幽厲弭謗是以三代之<lb/>
<pb n="KR2i0005_WYG_009-12a"/>
亡也忽焉陛下以大聖應期挺不世之量能逺捐商周<lb/>
覆國之弊近模孝武光漢之美則天下幸甚遷為左司<lb/>
隷聰欲立左右貴嬪為左右皇后元達以三后竝立殊<lb/>
非典禮極言諫之聰不納乃轉為右光祿大夫於是太<lb/>
尉范隆等皆抗表遜位請讓元達聰復以為御史大夫<lb/>
儀同三司元達素與太宰河間王劉易善引之為援得<lb/>
盡諫諍及聞易死哭之悲慟曰人之云亡邦國殄悴吾<lb/>
既不復能言安用此黙黙茍生乎歸而自殺時人莫不<lb/>
<pb n="KR2i0005_WYG_009-12b"/>
寃之<lb/>
　　王廣<lb/>
王廣字廣之不知何許人永嘉之亂聚族避世仕淵為<lb/>
西揚州刺史魯陽侯<hi>一作并州</hi>及聰嗣位蠻賊梅芳扇動山<lb/>
夷攻圍廣城一百二十日外救不至糧食罄絶雞犬雀<lb/>
鼠靡有孑遺將士泣謂廣曰將軍忠於本朝故有今難<lb/>
豈有背將軍者哉城陷被禽將士相枕而死者五十人<lb/>
<hi>一作五千</hi>蠻囚廣將詣芳廣有女容質甚麗慷慨有丈夫之<lb/>
<pb n="KR2i0005_WYG_009-13a"/>
節芳見其美色納之甚有寵入經一旬女於闇室伺芳<lb/>
睡引刀擊芳不中芳驚起曰何故反邪女罵曰蠻畜我<lb/>
欲誅反賊何等謂我反乎吾聞父仇不同天母仇不同<lb/>
地汝反逆無狀害人父母而復以無禮陵人吾所以不<lb/>
死者正欲誅汝耳今死自吾分不待汝殺我但恨不得<lb/>
梟汝首於通衢以塞大耻辭氣猛厲色無變容言終自<lb/>
殺芳止之不可時年十五<lb/>
　　卜珝<lb/>
<pb n="KR2i0005_WYG_009-13b"/>
卜珝字子玉匈奴後部人也少好談易郭璞見而歎曰<lb/>
吾所不如也然而不免兵厄珝曰吾大厄在四十一位<lb/>
為卿將當受禍耳不爾者亦為猛獸所害吾亦未見子<lb/>
之令終也璞曰吾禍在江南甚營之未見免兆雖然在<lb/>
南猶可延期住此不過時月珝曰子勿為公吏可以免<lb/>
諸璞曰吾之不能免公吏猶子之不能免卿將也珝曰<lb/>
吾此雖有帝王子終不復奉二京矣琅邪可奉卿謹奉<lb/>
之主晉祀者必此人也珝遂隠於龍門山淵僭號徵拜<lb/>
<pb n="KR2i0005_WYG_009-14a"/>
大司農侍中固以疾辭淵曰人各有心卜珝之欲在吾<lb/>
朝何異髙祖四公哉可遂其髙志後復徵為光祿大夫<lb/>
珝謂使者曰非吾死所也及聰嗣位徵為太常時劉琨<lb/>
據并州聰問何時可平珝荅曰并州陛下之分今兹克<lb/>
之必矣聰戲曰勝吾勞先生一行可也珝曰臣所以行<lb/>
不及裝者正為是也聰大悅署珝使持節平北將軍將<lb/>
行謂其妹曰此行也死自吾分慎勿紛紜遂從鎮北將<lb/>
軍靳冲攻晉陽<hi>一作大原</hi>不克珝卒先降冲遽収珝斬之聰<lb/>
<pb n="KR2i0005_WYG_009-14b"/>
聞之大怒曰此人朕所不得加刑冲何人哉遣御史中<lb/>
丞浩衍持節斬之<lb/>
　　趙染<lb/>
趙染新豐人初為晉南陽王司馬模牙門將戍蒲坂求<lb/>
馮翊太守不得而怒率衆歸聰聰以為平西將軍次於<lb/>
新豐東晉將索綝率兵討之染有輕敵之意長史魯徽<lb/>
諫曰困獸猶鬬况於國乎染曰綝小豎豈能汚吾馬蹄<lb/>
刀劍也帥精騎逆戰於城西敗績悔曰吾不用魯徽之<lb/>
<pb n="KR2i0005_WYG_009-15a"/>
言以至於是乃斬徽臨刑謂染曰將軍愎諫違謀戅而<lb/>
取敗乃復忌前害勝誅戮忠良以逞過忿亦何顔面瞬<lb/>
息世間哉袁紹為之於前將軍繼之於後覆亡敗䘮亦<lb/>
當相尋所恨不得一見大司馬而死死者無知則已若<lb/>
其有知下見田豐為徒當訴將軍於黄泉使將軍不得<lb/>
眠牀枕而死及死叱行刑者曰令吾面東向大司馬劉<lb/>
曜聞之曰蹄涔不容尺鯉染之謂也後染冦北地夢魯<lb/>
徽大怒引箭射之染驚怖而寤旦將攻城中伏弩卒<lb/>
<pb n="KR2i0005_WYG_009-15b"/>
　　范隆<lb/>
范隆字𤣥嵩父方魏雁門太守隆方孕十五月而生四<lb/>
嵗亡父既又䘮母哀號之聲感動行路單孤無緦功之<lb/>
親疎族范廣<hi>册府云廣史不載官</hi>愍而養之迎歸教書為立祠堂<lb/>
隆好學修謹事廣如父博通經籍無所不覽著春秋三<lb/>
傳撰三禮吉凶宗紀甚有條義恵帝時天下大亂隠迹<lb/>
不應州郡辟命晝耕夜讀頗習秘厯隂陽之學知并州<lb/>
將有氛祲彌不復仕與上黨朱紀友善共紀遊山見一<lb/>
<pb n="KR2i0005_WYG_009-16a"/>
老父於窮澗之濵老父曰二公何為在此隆等拜之仰<lb/>
視不見遂與紀依於淵淵以隆為大鴻臚紀為太常竝<lb/>
封公隆後累遷尚書令儀同三司曜既僭立進為太尉<lb/>
卒贈太師<lb/>
　　崔遊<lb/>
崔遊字子相上黨人少好學儒術甄明恬静謙退自少<lb/>
及長口未嘗言及財利魏末察孝廉除相府舍人出為<lb/>
氐池長甚有恵政以病免歸泰始初武帝錄叙文帝故<lb/>
<pb n="KR2i0005_WYG_009-16b"/>
府僚屬就家拜郎中不就年七十餘篤學不倦淵師事<lb/>
之從受毛詩京氏易馬氏尚書既僭偽位徵為御史大<lb/>
夫固辭不受卒於家時年九十三撰䘮服圖行於世<lb/>
　　韋忠<lb/>
韋忠字子節平陽人少慷慨有不可奪之志好學博通<lb/>
性不虛諾閉門修已不交當世每至吉凶親䘮贈遺一<lb/>
無所受年十二䘮父哀慕毁瘠杖而能起晉司空裴秀<lb/>
弔之匍匐號訴哀感旁人秀出而語曰此子長大必為<lb/>
<pb n="KR2i0005_WYG_009-17a"/>
佳器歸而命子頠造焉服闋廬於墓側家貧藜藿不充<lb/>
妻子不免於饑寒及頠為僕射言之於司空張華華辟<lb/>
之辭疾不赴人問其故忠曰吾茨簷賤士本無宦情且<lb/>
茂先華而不實裴頠慾而無厭棄典禮而附賊后若此<lb/>
豈大丈夫之所宜行邪裴常有心託我恐洪濤蕩嶽餘<lb/>
波見漂况可臨尾閭而窺沃焦哉太守陳楚迫為功曹<lb/>
會山羌破郡楚攜子出走賊射之中三創忠冐刃伏楚<lb/>
以身捍之泣曰忠願以身代君乞諸君哀之亦遭五矢<lb/>
<pb n="KR2i0005_WYG_009-17b"/>
賊相謂曰義士也舍之忠於是負楚以歸仕聰為鎮西<lb/>
大將軍平羌校尉討叛羌矢盡不屈節仗劍而死<lb/>
　　董景道<lb/>
董景道字文博𢎞農人也少而好學晝夜誦讀博通五<lb/>
經尤明春秋三傳京氏易馬氏尚書韓詩皆精究大義<lb/>
三禮之義專遵鄭氏著禮通論非駁諸儒演廣鄭㫖永<lb/>
平中知天下將亂隠於商洛山衣木葉食樹菓彈琴歌<lb/>
笑以自娛毒蛇猛獸皆繞其旁是以淵及聰屢徵皆礙<lb/>
<pb n="KR2i0005_WYG_009-18a"/>
而不得進景道私以此自喜至曜光初中出山廬於渭<lb/>
汭曜徵為太子少傅散騎常侍復辭曰余在萬山中草<lb/>
木可以庇風雨石田可以具饘粥朝家事非山野小人<lb/>
所願聞也更移窮谷中人悉不見後曜置崇文祭酒復<lb/>
以明經擢景道為之亦不就竟以夀終<lb/>
　　王育<lb/>
王育字伯春京兆人也少孤貧為人傭牧羊豕每過小<lb/>
學必歔欷流涕暇時拾薪以顧書生抄書板截蒲以學<lb/>
<pb n="KR2i0005_WYG_009-18b"/>
書日夜不止忘失羊豕其主笞之育甚有慙色將鬻已<lb/>
以償之同郡許子章敏達之士也聞而嘉之代育償羊<lb/>
豕給其衣食使與子同學遂博通經史身長八尺餘鬚<lb/>
長三尺容貌絶異音聲動人子章以兄女妻之别為立<lb/>
宅分之家産育受之無愧色然行已任性不與俗偶妻<lb/>
䘮弔者不過四五人皆鄉閭名士太守杜宣命為主簿<lb/>
及宣左遷萬年令杜令王攸詣宣宣不出迎攸怒曰卿<lb/>
往為二千石吾所敬也今吾儕耳何故不見迎欲以小<lb/>
<pb n="KR2i0005_WYG_009-19a"/>
雀遇我使吾畏死鷂邪育執刀叱攸曰主辱臣死自古<lb/>
而然我府君以非罪黜降如日月之蝕耳小縣令敢輕<lb/>
辱我君汝謂我刀鈍邪敢如是乎前將殺之宣懼徒跣<lb/>
挽育乃止由是知名司徒王渾辟為掾除南武陽令為<lb/>
政清約盜賊奔竄遷并州督䕶成都王司馬穎鎮鄴表<lb/>
育為振武將軍拜淵為北單于㕘丞相軍事使鳩合義<lb/>
衆以赴國難育說穎曰元海今去恐不復至臣請為殿<lb/>
下促之穎以為然以育為破虜將軍使追之淵遂拘育<lb/>
<pb n="KR2i0005_WYG_009-19b"/>
為右光祿大夫河瑞之末遷右僕射及聰僭位歴位大<lb/>
司空太保太傅卒<lb/>
　　劉敏元<lb/>
劉敏元字道光北海人也勵已修學不以險難改心永<lb/>
嘉之亂自齊西奔同縣管平年七十餘隨敏元而西行<lb/>
及滎陽平為盜所刼敏元已免復還謂賊曰此公孤老<lb/>
餘年無㡬請以身代辭㫖慷慨義形於色盜遂釋之俱<lb/>
免於難仕曜為中書侍郎太尉長史<lb/>
<pb n="KR2i0005_WYG_009-20a"/>
　　杜育<lb/>
杜育字子光少從濮陽人為賊其母怒笞之育曰天下<lb/>
將亂且以習膽如意望封侯不如意但不使他人斫頭<lb/>
育為賊衣甲三重持㦸蓬轉而出<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_009-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷九<lb/>
</p>
<p>
</p>
  </div>
</body>
</text>
</TEI>
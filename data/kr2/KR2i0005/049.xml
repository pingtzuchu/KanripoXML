<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷四十九</head> <lb/>
    <p>
<pb n="KR2i0005_WYG_049-1a"/>
欽定四庫全書<lb/>
　十六國春秋卷四十九<lb/>
後燕録七<lb/>
　　慕容雲<lb/>
慕容雲字子雨寶之養子高句驪之支庶也皝破高句<lb/>
驪徙於青山由是世為燕臣祖父高和自云高陽氏之<lb/>
苗裔故以高為氏雲深沈有局量厚重寡言時人莫知<lb/>
咸以為愚唯中衞將軍長樂馮跋竒其志度與之為友<lb/>
<pb n="KR2i0005_WYG_049-1b"/>
寶之為太子也雲以武藝給事侍東宫永康初拜侍御<lb/>
郎襲敗會軍寶遂子之賜姓慕容氏拜建威將軍封夕<lb/>
陽公及熙嗣位雲以熙政之虐稱疾去官其後因熙出<lb/>
葬苻氏馮跋與從兄萬泥左衞將軍張興及苻進餘黨<lb/>
結盟共襲殺熙跋素與雲善乃推雲為主因詣雲告之<lb/>
雲懼曰吾嬰疾歴年卿等所知願更圖之跋逼曰慕容<lb/>
氏世衰河間昏虐惑妖淫之女而逆亂天常百姓不堪<lb/>
其害思亂者十室而九人神共怒此天亡之時也公自<lb/>
<pb n="KR2i0005_WYG_049-2a"/>
高氏名家何能為他養子機運難遘千載一時公焉得<lb/>
辭扶之而出雲曰吾疾苦日久廢絶世務卿今興建大<lb/>
事謬見推逼所以徘徊非為身也實惟否徳不足以濟<lb/>
元元故耳跋等强之雲遂以晉義熙三年秋七月乙丑<lb/>
僭即天王位復姓高氏大赦境内殊死以下改元正始<lb/>
國仍號大燕八月署馮跋為侍中都督督中外諸軍事<lb/>
征北大將軍開府儀同三司錄尚書事封武興公馮萬<lb/>
泥為尚書令馮乳陳為中軍將軍馮素弗為昌黎尹撫<lb/>
<pb n="KR2i0005_WYG_049-2b"/>
軍大將軍馮𢎞為征東大將軍孫護為尚書左僕射張<lb/>
興為輔國大將軍務銀提為司隸校尉封伯子男鄉亭<lb/>
侯者五十餘人士卒賞賜榖帛有差熙之羣僚復其爵<lb/>
位<lb/>
正始二年春正月立妻李氏為天王后子彭城為太子<lb/>
越騎校尉慕輿良謀叛伏誅三月庚申葬熙及苻后於<lb/>
徽平陵高句驪遣使來聘且叙宗親雲遣侍御史李拔<lb/>
報之夏四月大赦境内五月以尚書令馮萬泥為幽冀<lb/>
<pb n="KR2i0005_WYG_049-3a"/>
二州牧鎮肥如中軍將軍馮乳陳為并州刺史鎮白狼<lb/>
撫軍大將軍馮素弗為司隸校尉司隸校尉務銀提為<lb/>
尚書令秋七月封慕容歸為遼東公使主燕祀立燕之<lb/>
宗廟社稷<lb/>
正始三年冬十月雲自以無功徳而居大位内懷危懼<lb/>
常蓄養壯士以為腹心爪牙寵臣離班桃仁專典禁兵<lb/>
賞賜以巨萬計衣食起居皆與之同而班仁志願無厭<lb/>
猶有怨憾戊辰雲臨東堂班仁懷劒執紙而入稱有所<lb/>
<pb n="KR2i0005_WYG_049-3b"/>
啓拔劍擊雲雲以几拒班仁從旁擊雲雲遂被殺馮跋<lb/>
遷雲屍于東宫偽諡惠懿皇帝<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷四十九<lb/>
</p>
<p>
</p>
  </div>
</body>
</text>
</TEI>
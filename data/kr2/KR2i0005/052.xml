<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷五十二</head> <lb/>
    <p>
<pb n="KR2i0005_WYG_052-1a"/>
欽定四庫全書<lb/>
　十六國春秋卷五十二<lb/>
後燕錄十<lb/>
　　光祚<lb/>
光祚清河人本宦者仕苻堅為冗從僕射初垂在長安<lb/>
堅嘗與之交手語垂出祚言於堅曰陛下頗疑慕容垂<lb/>
乎垂非久為人下者也堅以告垂及堅敗苻丕自鄴奔<lb/>
晉陽祚遂奔晉晉以祚為河北郡守營於濟北之濮陽<lb/>
<pb n="KR2i0005_WYG_052-1b"/>
羈屬温詳詳敗詣軍門降垂赦之撫待如舊垂見祚流<lb/>
涕沾衿曰秦王待我理深吾事之亦盡淮南之敗吾效<lb/>
忠節但為公猜忌懼死而負之每思疇昔之恩未嘗中<lb/>
夜忘寢祚亦欷歔悲動左右因賜祚金帛祚固辭垂曰<lb/>
卿猶復疑耶祚曰臣昔者惟知忠於所事不意陛下至<lb/>
今懐之臣敢逃其死垂曰此乃卿之忠固吾之所求也<lb/>
前言戲之耳待之彌厚以為中常侍<lb/>
　　趙秋<lb/>
<pb n="KR2i0005_WYG_052-2a"/>
趙秋字子武汲郡朝歌人也少而輕財好施隣人李𤣥<lb/>
度母死家貧無以葬秋謂其兄曰赴死生救不足人<hi>一作</hi>
<hi>仁</hi>之本也家有二牛即以一牛與之𤣥度得以葬母他<lb/>
年秋夜行見一老母遺秋金一餅曰子能葬我是以相<lb/>
報子五十以後當富貴不可言勿忘𤣥度也俄而不見<lb/>
後事垂為冠軍將軍行參軍事苻堅淮南之敗秋以千<lb/>
餘騎奔垂仍說垂曰明公當紹復燕祚著於圖讖今天<lb/>
時已至尚復何待若殺秦王據鄴都鼓行而西三秦亦<lb/>
<pb n="KR2i0005_WYG_052-2b"/>
非苻氏之有也垂不從悉以兵授堅及垂至鄴苻丕聞<lb/>
其北來疑欲為亂身自出迎秋勸垂於坐取丕垂亦不<lb/>
納垂後發兵于鄴農亦起兵列人應之使秋說屠各及<lb/>
東夷烏丸各帥步衆數千來援農以垂未至不敢行賞<lb/>
秋曰軍無賞士不往今之來也皆為建功規利宜承制<lb/>
封拜以廣中興之業農從之於是赴者相繼<lb/>
　　眭邃<lb/>
眭邃字懐道趙郡髙邑人也父邁晉東海王司馬越軍<lb/>
<pb n="KR2i0005_WYG_052-3a"/>
謀掾後沒石勒為徐州刺史邃仕垂為從事中郎農至<lb/>
高邑遣邃出近違期不還長史張攀言於農曰邃目下<lb/>
參佐敢欺妄不還請迴軍討之農不應勑備假板以邃<lb/>
為髙陽太守參佐家在趙北者悉假署遣歸退謂攀曰<lb/>
君所言殊誤當今豈可使自相魚肉吾北還邃等自當<lb/>
迎於道左君但觀之及垂至中山農以前驅先進邃等<lb/>
皆來迎候上下如初攀乃服農之智畧仕寶中書令寶<lb/>
逼殺太后段氏不肯成喪邃以大義切諫<hi>具段后錄</hi>寶不得<lb/>
<pb n="KR2i0005_WYG_052-3b"/>
已從之乃成喪<lb/>
　　髙展<lb/>
髙展渤海蓨人也漢太傅裒之後其父慶仕燕太子詹<lb/>
事歴位司空慶生三子泰敬展展仕寶為黄門郎<hi>泰仕於秦</hi>
<hi>見前秦錄</hi>
　　髙湖<hi>湖弟恒恒弟韜</hi>
髙湖字大淵父泰吏部尚書中書令湖少機敏有器度<lb/>
與弟<hi>一作兄</hi>韜俱知名於時雅為鄉人崔逞所敬異少歴<lb/>
<pb n="KR2i0005_WYG_052-4a"/>
顯職為散騎常侍垂遣太子寶等伐魏湖言於垂曰魏<lb/>
燕之與國世為婚姻彼有内難燕實赴之燕有所求彼<lb/>
無違者其德施厚矣和好多年行人相繼間以求馬不<lb/>
獲遂留其弟曲在於我非彼之失政當修敦舊好乂寧<lb/>
國家奈何復令太子率衆逺伐且拓跋<hi>魏太祖諱涉珪也</hi>雄略<lb/>
有謀險阻艱難備甞之矣兵精馬強未易輕也皇太子<lb/>
富於春秋志果氣銳輕敵好勝難可獨行兵凶戰危今<lb/>
委之專征必小魏而輕之萬一不如所欲傷威毁重願<lb/>
<pb n="KR2i0005_WYG_052-4b"/>
陛下深以為慮言頗切厲垂怒詔免湖官寶果敗於參<lb/>
合寶立起為征虜將軍燕郡太守寶走和龍兄弟交爭<lb/>
湖見其衰亂遂率户三千降魏任為寧西右將軍<lb/>
湖弟恒字叔宗仕垂鉅鹿太守率户二千亦降於魏<lb/>
恒弟韜少以英朗知名同郡封懿雅相推敬仕垂為太<lb/>
尉從事中郎魏武平中山以為丞相參軍早卒<hi>湖即北齊獻武</hi>
<hi>王髙歡髙祖也詳見北齊書</hi>
　　崔蔭<lb/>
<pb n="KR2i0005_WYG_052-5a"/>
崔蔭字世祿清河東武城人仕垂為長史章武王宙之<lb/>
鎮滑臺也垂以蔭為宙司馬先是陳留王紹為征南將<lb/>
軍太原王楷為征西將軍樂浪王温為征東將軍皆以<lb/>
蔭為之參佐䕃材幹明敏強正善規諫四王皆嚴憚之<lb/>
所至簡刑法輕賦役流民歸之户口滋息<lb/>
　　崔逞<lb/>
崔逞字叔祖清河東武城人魏中尉琰之五世孫也曽<lb/>
祖諒晉中書令祖遇仕石虎為特進父瑜黄門郎逞少<lb/>
<pb n="KR2i0005_WYG_052-5b"/>
好學有文才遭亂孤貧躬耕於野而講誦不輟慕容暐<lb/>
時郡舉上計掾補著作郎撰燕記遷黄門侍郎苻堅滅<lb/>
燕以為齊郡太守堅敗仕晉歴清河平原太守為丁零<lb/>
翟釗所虜授中書令及垂滅釗以為秘書監寶走和龍<lb/>
為留臺吏部尚書趙王麟殺詳自立逞乃攜妻子亡歸<lb/>
於魏先是張衮常與太祖言每稱逞之才可大用太祖<lb/>
得之甚喜以為尚書使錄三十六曹委以政事逞兄適<lb/>
字寧祖亦有名於時仕垂尚書左丞范陽昌黎二郡太<lb/>
<pb n="KR2i0005_WYG_052-6a"/>
守逞亦不得其死<lb/>
　　崔模<lb/>
崔模字思範清河東武城人父遵仕垂至少府卿叔父<lb/>
整廣川太守模至熙末年南渡河外為劉裕滎陽太守<lb/>
戍虎牢後歸仕魏官至中尉<lb/>
　　崔懿<lb/>
崔懿字世茂博陵安平人也仕垂位秘書監子遭字景<lb/>
遇位鉅鹿令其孫綽少孤學行脩明有名於世<lb/>
<pb n="KR2i0005_WYG_052-6b"/>
　　封懿<lb/>
封懿字處德渤海蓨人也曽祖釋晉東夷校尉祖悛父<lb/>
放仕儁為渤海太守暐吏部尚書兄孚仕超太尉懿雋<lb/>
偉有才氣能屬文與孚雖器有長短然名位略齊懿仕<lb/>
秦渤海太守撫軍麟狥清河執之以歸任為本郡歴位<lb/>
中書令户部尚書寶敗歸魏魏以懿為給事黄門侍郎<lb/>
都坐大官封章安侯問以燕氏舊事懿應對疎慢坐廢<lb/>
於家撰燕書十卷頗行於世<lb/>
<pb n="KR2i0005_WYG_052-7a"/>
　　封愷<lb/>
封愷字思悌奕之孫也父勸仕垂位至太常卿侍中愷<lb/>
給事黄門侍郎散騎常侍度支尚書坐司馬氏事死愷<lb/>
妻盧𤣥女也愷子伯達棄母及妻李氏南奔河表改婚<lb/>
房氏伯達子休傑後還祖母盧氏猶存垂百嵗矣而母<lb/>
李氏已先死矣<lb/>
　　封衡<lb/>
封衡字百華中書監裕之子也輕財好施年十餘嵗見<lb/>
<pb n="KR2i0005_WYG_052-7b"/>
一老父荷擔於路引歸問之謂其父曰宣子一飯著名<lb/>
春秋斯老父也宜給宅一區奴一口日供贍以終其年<lb/>
裕髙其志而從之及長身長八尺有智略仕垂為右司<lb/>
馬轉安東將軍垂攻鄴久不下衡請灌之以漳水垂以<lb/>
為然遂拔鄴城外郛翟斌恃功驕恣要請為尚書令垂<lb/>
將許之衡厲色止之曰馬能千里不免羈絆明畜生不<lb/>
可以人御也斌戎狄小人遭時際會兄弟封王自驩兠<lb/>
以來未有此福忽履盈忘止復有斯求魂爽錯亂必死<lb/>
<pb n="KR2i0005_WYG_052-8a"/>
不出年也垂從之斌果潛通苻丕事發伏誅衡後歴位<lb/>
中山尹吏部尚書<lb/>
　　宋隠<lb/>
宋隠字處道西河介休人也曽祖奭晉昌黎太守後為<lb/>
廆長史祖活中書監父恭尚書令徐州刺史儁徙都於<lb/>
鄴恭始家於廣平之列人隠性至孝年十三便有成人<lb/>
之志專精好學不以兵難易操仕垂歴尚書郎太子中<lb/>
舍人本州别駕隠叔父洽為垂尚書魏太祖圍中山洽<lb/>
<pb n="KR2i0005_WYG_052-8b"/>
率所領專守北圍當洽所統魏軍士多所傷殺太祖特<lb/>
深忿恨城陷被殺子順訓並下腐刑<lb/>
　　趙思<lb/>
趙思亦宦者仕寶為中黄門令寶之自龍城奔黎陽也<lb/>
寶叔冀州牧范陽王德自鄴徙居滑臺稱燕王置百官<lb/>
寶遣思召德弟鍾奉迎鍾本勸德稱帝聞思來惡之執<lb/>
以付獄而馳白德德與羣下議奉迎事其黄門侍郎張<lb/>
華等皆沮之徳乃遣其將慕輿䕶率壯士數百隨思而<lb/>
<pb n="KR2i0005_WYG_052-9a"/>
北聲言迎衞實謀弑之初寶既遣思後知德已攝位稱<lb/>
制懼而北奔䕶至黎陽無所見執思以還德以思閑習<lb/>
典故將任之思求還就寶德不許固留之思怒曰周室<lb/>
衰微晉鄭夾輔漢有七國之難實賴梁王殿下親則叔<lb/>
父位為上台不能率先羣后以匡王室而幸根本之傾<lb/>
為趙王倫之事思雖無申胥哭楚之効尤慕龔君賓不<lb/>
生莽世德怒殺之<hi>詳具南燕錄</hi>
　　李系<lb/>
<pb n="KR2i0005_WYG_052-9b"/>
李系趙郡平棘人也仕垂散騎常侍東武城令治有能<lb/>
名魏太祖定中原以系為平棘令年老卒於家贈寧朔<lb/>
將軍趙郡太守平棘男<lb/>
　　李先<lb/>
李先字容仁中山盧奴人也祖重晉平陽太守大將軍<lb/>
右司馬父樊石虎樂安太守左中郎將先少好學善占<lb/>
候之術師事清河張御御竒之仕苻丕尚書左主客郎<lb/>
慕容永聞其名迎為謀主勸永據長子城永遂稱制以<lb/>
<pb n="KR2i0005_WYG_052-10a"/>
先為黄門郎秘書監髙密侯垂滅永徙先於中山後歸<lb/>
仕魏<lb/>
　　屈遵<lb/>
屈遵字子度<hi>一作子皮</hi>昌黎徒河人也博學多才藝為慕容<lb/>
永尚書僕射武垣公永滅垂以為博陵令魏太祖南伐<lb/>
軍次魯口博陵太守申永南奔河外髙陽太守崔宏東<lb/>
走海濱<hi>一作渚</hi>屬城長吏率多逃竄遵獨告其吏民曰往<lb/>
年寶師大敗今兹垂征不還天之棄燕人弗支也魏主<lb/>
<pb n="KR2i0005_WYG_052-10b"/>
神武命世寛仁善納御衆百萬號令若一此湯武之師<lb/>
吾欲歸命爾等勉之勿遇嘉運而為禍先遂歸魏以為<lb/>
中書令出納號令摠攝文誥皆信委之<lb/>
　　賈彞<lb/>
賈彞字彥倫本武威姑臧人六世祖敷魏幽州刺史廣<lb/>
川都亭侯子孫因以家之遂為廣川人父為苻堅鉅鹿<lb/>
太守坐訕謗繫獄彞年十嵗詣長安訟父獲伸逺近嘆<lb/>
之皆曰此子英俊賈誼之後莫之與京弱冠仕垂遼西<lb/>
<pb n="KR2i0005_WYG_052-11a"/>
王農記室參軍魏太祖聞其名嘗遣使求之垂彌増器<lb/>
重更加寵秩遷驃騎長史帶昌黎太守垂遣太子寶伐<lb/>
魏敗於參合彞及從兄代郡太守潤等被執後數年遁<lb/>
歸又為屈丐所執年六十卒<lb/>
　　張蒲<lb/>
張蒲字𤣥則河内修武人也本名謨後改為蒲漢太尉<lb/>
延之後父攀仕垂御史中丞兵部尚書以清方稱蒲少<lb/>
有父風頗涉文史端謹方正為寶陽平河間二郡太守<lb/>
<pb n="KR2i0005_WYG_052-11b"/>
尚書左丞魏太祖定中山寶官司叙用多降品秩素聞<lb/>
蒲名仍拜尚書左丞<lb/>
　　餘崇<lb/>
餘崇字子厚其父嵩仕垂光祿大夫平視叛於魯口嵩<lb/>
以鎮東將軍討之軍敗見殺崇仕寶為建威將軍寶被<lb/>
圍于中山清河王會表求赴難使崇為前鋒率騎五百伺<lb/>
魏強弱遇魏千餘騎鼔譟直進手殺數十人魏騎潰去<lb/>
崇亦引還勇冠一時衆心稍振後會使壯士襲殺髙陽<lb/>
<pb n="KR2i0005_WYG_052-12a"/>
王隆欲棄喪走龍城崇涕泣固諫乃聽載軍後寶嘉其<lb/>
忠拜中堅將軍封潁陰公蘭汗之亂隨寶入龍城密言<lb/>
於寶曰觀加難形色禍變甚逼宜留三思奈何徑前寶<lb/>
不從行數里加難遂先執崇崇大呼罵曰汝家幸緣肺<lb/>
腑䝉國寵榮覆宗不足以報今乃敢謀簒逆此天地所<lb/>
不容計旦暮即屠滅但恨不得手膾汝曹爾加難殺之<lb/>
　　平視<lb/>
平視燕國薊人也仕垂寧朔將軍幽州刺史遷征東將<lb/>
<pb n="KR2i0005_WYG_052-12b"/>
軍參合之敗視舉兵魯口以叛博陵武邑長樂三郡皆<lb/>
起兵應之視弟翰亦起兵遼西從子冀州刺史喜切諫<lb/>
不聽時燕兵新敗諸將討之不克垂自率軍擊之軍至<lb/>
魯口視將妻子及翰等十餘人渡河而走垂引軍還視<lb/>
復收合餘黨保據髙唐建威將軍進擊斬之<lb/>
　　鄭豁<lb/>
鄭豁滎陽開封人也五世祖渾魏將作大匠豁仕垂至<lb/>
太常卿<lb/>
<pb n="KR2i0005_WYG_052-13a"/>
　　吕顯<lb/>
吕顯字子明本東平夀張人也其先石勒時徙居幽州<lb/>
顯少好學性亷直鄉人有忿爭者皆就質焉垂以為河<lb/>
間太守後率郡歸魏<lb/>
　　宇文活撥<lb/>
宇文活撥河南略陽人也其先南單于之逺屬世為雄<lb/>
<hi>一曰擁</hi>部大人活撥仕垂為唐郡内史遼東公魏平中山<lb/>
活撥入魏為第一客<lb/>
<pb n="KR2i0005_WYG_052-13b"/>
　　谷衮<lb/>
谷衮昌黎人也膂力兼人彎弓三百斤勇冠當時仕垂<lb/>
至廣武將軍<lb/>
　　酈紹<lb/>
酈紹范陽涿鹿人也仕寶濮陽太守魏太祖定中山以<lb/>
郡迎降<lb/>
　　盧偃<lb/>
盧偃范陽涿鹿人也父諶晉司空劉琨從事中郎偃與<lb/>
<pb n="KR2i0005_WYG_052-14a"/>
子邈並仕於垂偃為營丘太守邈為范陽太守皆以儒<lb/>
雅見稱<lb/>
　　盧晏<lb/>
盧晏博學善隸書有名於世仕垂給事黄門侍郎營丘<lb/>
成周二郡太守子夀太子洗馬燕滅入魏為魯郡太守<lb/>
　　仇欵<lb/>
仇欵馮翊重泉人也石虎末徙鄴南枋頭仕暐為烏丸<lb/>
䕶軍長水校尉生二子長曰嵩小曰騰嵩仕垂殿中侍<lb/>
<pb n="KR2i0005_WYG_052-14b"/>
御史徙居中山初嵩長女有姿色充冉閔宫闈閔破遂<lb/>
入於儁轉賜盧豚生子魚後有寵於魏<lb/>
　　韋閬<lb/>
韋閬字友觀京兆杜陵人也世為三輔冠族祖楷晉建<lb/>
威將軍長樂清河二郡太守父逵仕垂吏部郎大長秋<lb/>
卿閬少有器望值慕容氏政亂避地薊城魏徵拜咸陽<lb/>
太守轉武都太守卒於官<lb/>
　　晁崇<lb/>
<pb n="KR2i0005_WYG_052-15a"/>
晁崇字子業遼東襄平人也家世史官崇善天文術數<lb/>
知名於時仕垂太史郎從寶敗於參合因留仕魏太祖<lb/>
甚見親待<hi>詳具魏書</hi>
　　段乾<lb/>
段乾鴈門原平人仕垂廣武令子霸魏太祖略地至鴈<lb/>
門霸年幼見執因被宫刑乾乃率鄉曲歸降於魏<lb/>
　　公孫表<lb/>
公孫表字𤣥元燕郡廣陽人也好縱横刑名之言為慕<lb/>
<pb n="KR2i0005_WYG_052-15b"/>
容沖尚書郎垂破長子隨入中山仕為從官寶走乃歸<lb/>
魏為博士歴太宗時為大將被僇死<hi>詳見魏書</hi>
　　劉生<lb/>
劉生頗解卜筮慕容氏嫁女于魏遂為公主家臣仍隨<lb/>
入魏賜妻生子<lb/>
　　房諶<hi>一作湛</hi>
房謀清河東武城人也仕垂為太尉掾隨慕容氏遷於<lb/>
齊子孫因以家焉遂為清河繹幕人<lb/>
<pb n="KR2i0005_WYG_052-16a"/>
　　王憲<lb/>
王憲字顯則北海劇人祖猛為苻堅丞相父休河東太<lb/>
守憲幼孤隨伯父永在鄴丕稱尊號以永為丞相永為<lb/>
慕容永所殺憲奔清河匿於民家垂引為安南將軍河<lb/>
州刺史<lb/>
　　張珍<lb/>
張珍字文表中山無極人仕寶度支尚書<lb/>
　　楊結<lb/>
<pb n="KR2i0005_WYG_052-16b"/>
楊結清河人也仕垂至中山相生二子珍繼皆知名於<lb/>
世<lb/>
　　許茂<lb/>
許茂髙陽新城人也仕垂為髙陽太守<lb/>
　　王髙<lb/>
王髙魏郡人家貧徒有四壁夫婦二人晝則傭耕夜則<lb/>
伐草燒磚以臥<lb/>
　　陳刃<lb/>
<pb n="KR2i0005_WYG_052-17a"/>
陳刃河北人仕垂失其官爵<lb/>
　　盧副鳩<lb/>
盧副鳩昌黎徒河人也仕垂為尚書令臨澤公<lb/>
　　房堪<lb/>
房堪常山人仕垂貴鄉太守<lb/>
　<lb/>
　<lb/>
　<lb/>
<pb n="KR2i0005_WYG_052-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷五十二<lb/>
</p>
<p>
</p>
  </div>
</body>
</text>
</TEI>
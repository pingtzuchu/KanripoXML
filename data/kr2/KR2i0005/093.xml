<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷九十三</head> <lb/>
    <p>
<pb n="KR2i0005_WYG_093-1a"/>
欽定四庫全書<lb/>
　十六國春秋卷九十三<lb/>
西凉録三<lb/>
　　李恂<lb/>
李恂字士誠歆之弟暠第六子也為燉煌太守歆為沮<lb/>
渠䝉遜所殺恂與兄翻等自燉煌奔於北山䝉遜以索<lb/>
嗣之子元緒行燉煌太守元緒麄險好殺大失人和郡人<lb/>
宋承<hi>一作朱承</hi>張𢎞等以恂在郡有惠政密信招恂恂遂率千<lb/>
<pb n="KR2i0005_WYG_093-1b"/>
騎入於燉煌元緒東奔涼興承等推恂為冠軍將軍涼<lb/>
州刺史改元永建䝉遜遣世子德政率衆二萬攻之恂閉<lb/>
門不戰攻之不下䝉遜乃自率衆來攻三靣起堤引水<lb/>
灌城恂遣壯士一千連版為橋潛欲決堤䝉遜勒兵逆戰<lb/>
承等開門出降恂先殺其妻子自殺䝉遜遂屠其城<lb/>
　　李翻<lb/>
李翻字士舉小字武彊暠少子也歴驍騎將軍祈連晉<lb/>
昌酒泉三郡太守翻子寳字懐素小字衍孫沈雅有度<lb/>
<pb n="KR2i0005_WYG_093-2a"/>
量驍勇善撫接伯父歆爲沮渠䝉遜所滅父翻奔於北<lb/>
山䝉遜乃徙寳於姑臧歳餘隨勇唐契北奔伊吾臣於<lb/>
蠕蠕遺民歸附者稍至二千寳傾身接禮甚得衆心皆<lb/>
樂爲用每希報雪其後魏世祖遣將討沮渠無諱於燉<lb/>
煌無諱捐城遁走寳自伊吾率流人及虜騎南襲燉煌<lb/>
㨿之修繕城府規復先業遣弟懷逹奉表歸魏世祖嘉<lb/>
其忠欵拜懷逹散騎常侍燉煌太守别遣使授寳為使<lb/>
持節侍中都督西垂諸軍事鎭西大將軍開府儀同三<lb/>
<pb n="KR2i0005_WYG_093-2b"/>
司領䕶西戎校尉沙州牧燉煌公仍鎮燉煌承制假授玉<lb/>
門已西甚著威惠於西土百姓懐之在燉煌三年因入朝<lb/>
遂留京師徙爲鎮南將軍并州刺史轉鎭北將軍魏太<lb/>
安五年卒謚曰宣公有六子冲最知名歴顯位<lb/>
　　暠妻尹氏<lb/>
尹氏天水冀人尹文之女也幼而好學清辨有志節初<lb/>
適扶風馬元正元正卒爲暠繼室自以再醮之故三年<lb/>
不言撫前妻子踰於已生暠之創業謀謨經略多所賛<lb/>
<pb n="KR2i0005_WYG_093-3a"/>
毘故西州喭曰李尹王燉煌及暠死子歆嗣位尊爲太<lb/>
后河西王沮渠䝉遜來伐先引兵攻秦浩亹歆欲乗虛<lb/>
襲張掖尹氏謂歆曰汝新造之國地狹民希自守猶懼<lb/>
不足何暇伐人度德量力春秋之義先王臨終遺令殷<lb/>
勤戒汝深愼用兵保境安民以俟天時言猶在耳奈何<lb/>
棄之況䝉遜驍武善於用兵汝非其敵觀其數年以來<lb/>
經謀規略常有兼并之志且天時人事似欲歸之汝國<lb/>
雖小足為善政修德養民静以俟之彼若昏暴民將歸<lb/>
<pb n="KR2i0005_WYG_093-3b"/>
汝若其休明汝將事之豈得輕爲舉動僥冀非望以吾<lb/>
觀之非但喪師殆將亡國歆不能聽為䝉遜所敗歆曰<lb/>
吾違老母明勑逺取敗辱不殺此胡復何靣目見我母<lb/>
也勒兵進戰遂大敗死䝉遜入姑臧見尹氏而勞之尹<lb/>
氏曰李氏爲胡所滅知復何言或謂尹氏曰今母子之<lb/>
命在人掌握奈何倨傲之且國亡子死曽無憂色何也<lb/>
尹氏曰存亡死生皆有天命奈何更如凡人爲兒女子<lb/>
之悲耶吾一老婦人國亡家破豈可復惜餘生爲人臣<lb/>
<pb n="KR2i0005_WYG_093-4a"/>
妾惟速死爲幸耳䝉遜嘉而赦之娶其女爲茂䖍婦及<lb/>
世祖以妹武威公主妻茂䖍尹氏與女遷居酒泉頃之<lb/>
女卒尹氏撫之不哭曰汝國破家亡今死晩矣茂䖍之<lb/>
弟無諱鎭酒泉每謂尹氏曰后諸孫在伊吾后欲就之<lb/>
乎尹氏未測其意紿之曰吾子孫漂蕩託身異域餘生<lb/>
無幾便當死此不復作氈裘鬼也未幾濳奔伊吾無諱<lb/>
遣騎追及之尹氏謂追騎曰沮渠酒泉許吾北歸何為<lb/>
復追汝取吾首以往終不復還矣追騎遂不敢逼引還<lb/>
<pb n="KR2i0005_WYG_093-4b"/>
尹氏至於伊吾年七十五卒<lb/>
　　宋繇<lb/>
宋繇字體業燉煌人也曾祖配祖悌世仕張軌子孫父<lb/>
僚爲張𤣥靚龍驤將軍武興太守繇生而僚爲張邕所<lb/>
殺五歳喪母事伯母張氏以孝聞八歳而張氏卒居喪<lb/>
過禮繇少而有志尚喟然謂妹夫張彥曰門戸傾覆負<lb/>
荷在繇不銜膽自勵何以繼承先業遂隨彥至酒泉從<lb/>
師就學閉戸讀書晝夜不輟博通經史諸子羣言莫不<lb/>
<pb n="KR2i0005_WYG_093-5a"/>
綜覽呂光舉爲秀才除郎中後奔叚業拜散騎常侍繇<lb/>
以業無經濟遠略西奔於暠歴從事中郎尋加折衝將<lb/>
軍轉右將軍領燉煌䕶軍左長史受遺輔政及歆嗣位<lb/>
遷武衞將軍廣夏太守位至通顯家無餘財雅好儒學<lb/>
雖在兵旅講誦不廢每聞儒士在門常倒屣出迎停寢<lb/>
政事引談經籍尤明㫁決事無淹滯沮渠䝉遜平酒泉<lb/>
於繇室得書數千卷鹽米十餘斛而已䝉遜嘆曰孤不<lb/>
喜得李歆欣得宋繇耳拜尚書吏部郎中委以銓衡之<lb/>
<pb n="KR2i0005_WYG_093-5b"/>
任䝉遜死以子茂䖍托之茂䖍以繇為左丞送其妹興<lb/>
平公主於魏世祖拜繇爲河西王右丞相賜爵清水公<lb/>
加安逺將軍魏并涼州從茂䖍至魏卒<lb/>
　　劉昞<lb/>
劉昞字彥明燉煌人也父寳字子玉以儒學見稱昞年<lb/>
十四就博士郭瑀學時瑀弟子五百餘人通經業者八<lb/>
十餘人瑀有女始笄妙選良偶有心於昞遂改設一席<lb/>
於坐前謂諸弟子曰吾有一女年向長成欲覓一快壻<lb/>
<pb n="KR2i0005_WYG_093-6a"/>
誰坐此席者吾當婚焉昞遂奮衣來坐神志肅然曰向<lb/>
聞先生欲求快女壻昞其人也遂以女妻之昞後隱居<lb/>
酒泉不應州郡辟命弟子受業者常數百人武昭王暠<lb/>
徴爲儒林祭酒從事中郎暠雅好文典書史穿落者親<lb/>
自補治昞時侍側前請代暠暠曰躬自執者欲人重此<lb/>
典籍吾與卿相値何異孔明之會𤣥德遷撫夷護軍雖<lb/>
有政務手不釋卷暠謂之曰卿注記篇籍以燭繼晝白<lb/>
日且然夜可休息昞曰朝聞道夕死可矣不知老之將<lb/>
<pb n="KR2i0005_WYG_093-6b"/>
至孔聖稱焉昞何人斯敢不如此昞以三史文繁著略<lb/>
記百三十篇八十四卷涼書十卷燉煌實錄二十卷方<lb/>
言三卷靖恭堂銘一卷并著周易韓子人物志黄石公<lb/>
三略並行於世後䝉遜平酒泉拜祕書郎中築陸沈觀<lb/>
於西苑躬往禮焉號𤣥處先生北涼錄自有傳<lb/>
　　唐繇<lb/>
唐繇晉昌宜安人也以涼土喪亂民無所歸推暠霸於<lb/>
河右以寧一方及涼亡繇子和與兄契携其甥武昭王<lb/>
<pb n="KR2i0005_WYG_093-7a"/>
孫寳避難伊吾招集人衆二千餘家臣於蠕蠕蠕蠕以<lb/>
契爲伊吾王經二十餘年和與契遣使降魏遂爲蠕蠕<lb/>
所逼擁部衆至髙昌蠕蠕復遣部帥阿若討之至白力<lb/>
城和先攻髙昌契與阿若戰敗没和收餘衆奔前部王<lb/>
國時沮渠安周屯横截城和攻㧞之斬安周兄子樹後<lb/>
又從伊洛擊髙寧白力二城尅之遣使奉表歸魏<lb/>
　　辛淵<lb/>
辛淵字子深隴西狄道人也四世祖怡晉幽州刺史寜<lb/>
<pb n="KR2i0005_WYG_093-7b"/>
朔將軍淵仕暠爲驍騎將軍歆亦善遇之歆與沮渠䝉<lb/>
遜戰於蓼泉軍敗失馬淵以所乗馬授歆而身死於難<lb/>
遂以義烈見稱於西土云其後子孫仕魏俱至顯官<lb/>
　　隂仲逹<lb/>
隂仲逹武威姑臧人也祖訓字處道仕暠爲武威太守<lb/>
父華字季文仕姑臧令仲逹以文學知名西土<lb/>
　<lb/>
　十六國春秋卷九十三<lb/>
</p>
<p>
</p>
  </div>
</body>
</text>
</TEI>
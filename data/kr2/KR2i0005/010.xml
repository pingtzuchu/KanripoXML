<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷十</head> <lb/>
    <p>
<pb n="KR2i0005_WYG_010-1a"/>
欽定四庫全書<lb/>
　十六國春秋卷十<lb/>
前趙錄十<lb/>
　　郭汜<lb/>
郭汜字子遊上郡人也父士為縣卒隨巫而遇一女子<lb/>
於路巫曰此女當生貴子而君亦有貴子相可納之當<lb/>
興君門户士遂納之生汜長不滿七尺軀極醜陋當時<lb/>
莫比樸訥無慧後為縣卒感憤遊學師事安平趙孔曜<lb/>
<pb n="KR2i0005_WYG_010-1b"/>
曜見而喜之曰此生有公骨其當貴達仕淵歴聰及曜<lb/>
之世位至侍中司徒<lb/>
　　李景年<lb/>
李景年字延祐前部人少孤貧見養於叔父嘗使牧羊<lb/>
景年見其叔子講誦羡之後從博士乞得百餘字牧羊<lb/>
之暇折草木寫之叔乃驚曰吾家千里駒也而令麒麟<lb/>
久躓鹽坂乃令娶妻授學遂歸仕淵長平之戰聰馬中<lb/>
流矢㡬為晉軍所獲景年以馬授聰揮戈直前得免於<lb/>
<pb n="KR2i0005_WYG_010-2a"/>
難以功封梁鄒侯歴虎牙將軍<lb/>
　　王延年<lb/>
王延年字季海江都人性至孝年十五䘮二親每言及<lb/>
之未嘗不嗚咽悲慟每忌日三日不食奉叔父以孝聞<lb/>
子良孫及弟從子為賊所掠延年追而請之賊以良孫<lb/>
歸延年延年復拜請曰我以少孤為叔父所養此叔父<lb/>
之孤孫也願以子易之賊曰君義士也乃俱免之後仕<lb/>
至太宰<lb/>
<pb n="KR2i0005_WYG_010-2b"/>
　　王雋<lb/>
王雋字𤣥英上郡人也有幹藝之稱雋年八嵗隨兄宻<lb/>
子元直西如凉州路中糧匱宻留元直於途乞丐民間<lb/>
比還雋為賊所掠元直逃免宻乃將元直追賊叩頭求<lb/>
哀曰人情自當皆愛其子但此弟未生家君見背遺孤<lb/>
相長以至於今請以元直易雋賊相謂曰以子易弟義<lb/>
之大也於是以雋授宻而去宻後亡雋勺水不入口者<lb/>
五日雖服䘮三年而心䘮六載<lb/>
<pb n="KR2i0005_WYG_010-3a"/>
　　喬智明<lb/>
喬智明字元達匈奴前部人少䘮二親哀毁過禮仕淵<lb/>
為折衝將軍遷廷尉轉冠軍大將軍領單于右輔聰嗣<lb/>
位仍署冠軍大將軍加司隷校尉嘉平三年從中山王<lb/>
曜攻長安城陷不為設備為晉將麴允所襲殺<lb/>
　　喬晞<lb/>
喬晞前部人仕淵冠軍將軍使帥衆冦西河攻介休介<lb/>
休令賈潭築營自固有八門城髙九尺及陷抗節不降<lb/>
<pb n="KR2i0005_WYG_010-3b"/>
曰吾為晉守不能全之豈茍求生以事賊虜何面目以<lb/>
視息世間哉晞怒將殺之部將尹崧曰將軍舍之以勸<lb/>
事君晞不聽遂殺之其妻宗氏年二十餘有姿色晞欲<lb/>
納焉宗氏罵曰屠各奴何有害人之夫而欲加無禮於其<lb/>
婦乎何不速殺我遂仰天大哭晞亦殺之淵聞而大怒<lb/>
曰使天道有知喬晞望有種乎追還降秩四等收潭及<lb/>
宗氏尸葬之<hi>賈潭晉書作賈渾</hi>
　　陳安<lb/>
<pb n="KR2i0005_WYG_010-4a"/>
陳安字虎侯成紀平庄人也家世農民少慷慨讀書曰<lb/>
大丈夫當軒冕杖節安能久執犁鋤乎遂東遊京師頗<lb/>
學書字讀魏書見許褚而歎之乃自字虎侯遇晉室䘮<lb/>
亂遂憑結司馬賔驍壯果毅武幹過人多力善射持七<lb/>
尺刀貫結奔及馳馬仕晉南陽王模帳下都尉模之敗<lb/>
也安歸模世子保於秦州保命安統精騎千餘以討叛<lb/>
羌寵遇甚厚保將張春等疾之譖安有異志請除之保<lb/>
不許春等輒伏刺客刺安安被創馳隴城遣使詣保貢<lb/>
<pb n="KR2i0005_WYG_010-4b"/>
獻不絶自號秦州刺史稱藩於曜舉兵攻張春春奉保<lb/>
之南安祁山安退屯緜諸保歸上邽未㡬張春楊次與<lb/>
别將楊韜不協勸保誅韜且請擊安保皆不從春怒幽<lb/>
保殺之立保宗室子瞻為嗣稱大將軍安乃表曜請討<lb/>
瞻等曜以安為大將軍擊瞻殺之春奔枹罕執楊次於<lb/>
保柩前斬之因以祭保遂奉保䘮以天子禮葬於上邽<lb/>
及曜克安定振旅而循隴右安乃郊迎後又請朝於曜<lb/>
曜時疾篤辭而不許安怒以曜為已卒大掠而歸氐羌<lb/>
<pb n="KR2i0005_WYG_010-5a"/>
多應之安士馬强盛衆十餘萬自稱使持節大都督假<lb/>
黄鉞大將軍雍凉秦梁四州牧凉王攻曜征西將軍劉<lb/>
貢於南安會休屠王石武引兵攻上邽安懼遂解南安<lb/>
之圍馳歸遇於𤓰田安衆大潰收餘騎奔隴城武遂進<lb/>
圍安於隴城曜又親率大衆繼之安頻出挑戰累為撃<lb/>
敗斬於澗曲安善於撫綏吉凶險夷與衆共之部下小<lb/>
將劉牙趙牢路松多等堅戍不已及其死城内得尸隴<lb/>
上人思之為作壯士之歌曰隴上徤兒曰陳安<hi>一作壯士有陳</hi>
<pb n="KR2i0005_WYG_010-5b"/>
<hi>安</hi>軀幹雖小腹中寛愛養將士同心肝騄驄駿馬鐵瑕<lb/>
鞍七尺寳刀配齊環<hi>一作奮如湍</hi>丈八虵矛左右盤十盪十<lb/>
决無當前百騎俱出如雲浮追者千萬騎悠悠<hi>一無此二句</hi>
戰始三交失虵矛十騎俱盪九騎留<hi>一無此一句</hi>棄我騄驄<lb/>
竄巖幽大雨降後追者休<hi>一無此一句</hi>為我外援而懸頭西<lb/>
河之水東河流阿呵嗚呼奈子何嗚呼阿呵奈子何<hi>二句</hi>
<hi>一作一去不返奈若何</hi>曜聞而嘉傷命樂府歌之<lb/>
　　張寔<lb/>
<pb n="KR2i0005_WYG_010-6a"/>
張寔皇太后張氏之侄聰之舅子也仕聰為鉅鹿太守<lb/>
治任威强路不拾遺後為輔漢將軍聰納其二女以為<lb/>
貴人欲以寔為司徒太保皆垂涕固辭身騎瘠馬妻乘<lb/>
敗車<lb/>
　　卜崇<lb/>
卜崇仕聰左衞將軍為人清直不與世浮沈與少府陳<lb/>
休素惡中常侍王沈等諂佞用事雖在公座未嘗與語<lb/>
沈等深嫉之侍中卜幹謂之曰沈等勢力足以囘天地<lb/>
<pb n="KR2i0005_WYG_010-6b"/>
卿輩自料親賢孰與竇武陳蕃崇應之曰吾輩年踰五<lb/>
十職位已崇惟欠一死耳死於忠義乃為得所安能俛<lb/>
首低眉以事閹豎乎去矣卜公勿復有言沈等遂譖之<lb/>
於聰以與太弟乂通謀聰臨上秋閣收崇斬之休亦見<lb/>
害<lb/>
　　呼延寔<lb/>
呼延寔匈奴中人仕曜為征南將軍曜之攻氐羌楊難<lb/>
敵也軍中大疫曜亦寢疾欲還恐難敵躡其後因與羌<lb/>
<pb n="KR2i0005_WYG_010-7a"/>
和署難敵為武都王時秦州刺史陳安欲窺虛實詐言<lb/>
請朝曜以疾篤不許乘馬輿還使寔監輜重於後安遂<lb/>
帥精騎邀擊之寔進退無路與長史魯憑俱沒於安安<lb/>
囚寔而謂之曰劉曜已死子尚誰佐孤當與足下共定<lb/>
大業寔叱之曰狗輩汝荷人榮寵處不疑之地前背司<lb/>
馬保今復如此汝自視智能何如主上憂汝不久梟首<lb/>
上邽通衢何謂大業可速殺我懸我首於上邽東門觀<lb/>
大軍之入城也安怒殺之<lb/>
<pb n="KR2i0005_WYG_010-7b"/>
　　魯憑<lb/>
魯憑仕曜為長史曜自攻氐羌楊難敵還憑與呼延寔<lb/>
帥精騎一千監輜重於後陳安邀擊獲之時隴上氐羌<lb/>
皆附於安安士馬强盛有衆十餘萬乃自稱大都督假<lb/>
黄鉞大將軍雍凉秦梁四州牧凉王署憑為參軍憑對<lb/>
安大哭曰吾不忍見陳安之死也安怒命斬之憑曰死<lb/>
自吾分可懸吾頭於秦州通衢觀趙之斬陳安也安遂<lb/>
殺之曜聞憑死悲慟曰賢人者天下之望害賢人是塞<lb/>
<pb n="KR2i0005_WYG_010-8a"/>
天下之情也夫承平之君猶不敢乖臣妾之心况於四<lb/>
海分崩乎今陳安於招賢採哲之秋而殺害君子絶當<lb/>
時之望吾知其無能為也既而安果見害<lb/>
　　崔岳<lb/>
崔岳字元嵩為朝鮮令曜弱冠時遊洛陽坐事當誅亡<lb/>
匿朝鮮無以自給因變姓名為縣小吏岳見而異之推<lb/>
問所由曜乃叩頭自首流涕求哀岳曰卿謂崔元嵩不<lb/>
如孫賔碩乎何懼之甚也今詔捕卿甚峻百姓聞之不<lb/>
<pb n="KR2i0005_WYG_010-8b"/>
可保也此縣幽僻勢能相濟縱有大急不過解印綬與<lb/>
卿俱去耳吾既門衰無兄弟之累身又薄祜未有兒子<lb/>
卿猶吾子弟也勿為過憂大丈夫處身立世鳥獸投人<lb/>
要欲濟之而况君子乎給以衣服資供書傳曜遂從岳<lb/>
質通疑滯恩顧甚厚岳從容謂曜曰劉生姿宇神調真<lb/>
命世才也四海脫有微風揺之者英雄之魁卿其人矣<lb/>
岳歴位至大司徒漢昌之世贈烈愍公曜既僭號念其<lb/>
前勞追贈使持節侍中大司徒遼東公<lb/>
<pb n="KR2i0005_WYG_010-9a"/>
　　田崧<lb/>
田崧字子岱仕曜為大鴻臚遷鎮南大將軍益州刺史<lb/>
初氐羌楊難敵聞曜平陳安與弟堅頭同奔漢中至是<lb/>
自漢中來襲仇池城陷崧為難敵所執立之於前難敵<lb/>
左右叱崧令拜崧嗔目叱之曰氐狗安有天子牧伯而<lb/>
向賊拜乎難敵字謂之曰子岱吾當與子終定大事子<lb/>
為劉氏可謂盡忠得不能盡忠於我乎崧厲色大言曰<lb/>
賊氐若本奴才安敢希冀非分吾寧為國家鬼豈可為<lb/>
<pb n="KR2i0005_WYG_010-9b"/>
汝賊臣何不速殺吾顧排一人奪取其刀前刺難敵不<lb/>
中為難敵所殺<lb/>
　　遊子逺<lb/>
遊子逺幼有姿貌聰亮好學不倦年十五至洛陽張華<lb/>
見而謂之曰此兒雅潔宏方真公才也仕曜光祿大夫<lb/>
直言敢諫累遷至大司徒錄尚書事車騎大將軍開府<lb/>
儀同三司<lb/>
　　傅虎<lb/>
<pb n="KR2i0005_WYG_010-10a"/>
傅虎仕聰討虜將軍晉陽之戰虎以㕘軍從中山王曜<lb/>
曜與魏穆帝子六修戰於汾東曜兵敗績墜馬身中七<lb/>
創㡬為六修所殺虎以馬授曜曜不受曰當今危亡之<lb/>
極人各思免卿當乘以自濟吾創已甚重自分死此虎<lb/>
泣曰虎小人䝉大王識㧞至此常思效命今其時矣且<lb/>
漢室始基大難未弭天下可無虎何可一日無大王也<lb/>
乃扶曜上馬驅令渡汾自還戰死聰甚哀之追贈幽州<lb/>
刺史<lb/>
<pb n="KR2i0005_WYG_010-10b"/>
　　臺産<lb/>
臺産字國雋上洛人漢侍中崇之後也少傳京氏易善<lb/>
圖䜟秘緯天文洛書風角生算六日六分之學尤善望<lb/>
氣占候推步之術隠居商洛南山兼善經學汎情教授<lb/>
不交當世曜時灾異特甚命公卿各舉博識直言之士<lb/>
一人大司空劉均舉産曜親臨東堂遣中黄門䇿問之<lb/>
産極言其故曜覽而嘉之引見東堂訪以政事産流涕<lb/>
歔欷具陳灾變之禍政化之闕辭㫖諒直曜改容禮之<lb/>
<pb n="KR2i0005_WYG_010-11a"/>
署為博士祭酒諫議大夫領太史令其後所言皆驗曜<lb/>
彌重之轉太中大夫嵗中三遷歴位尚書光祿大夫太<lb/>
子少師位特進金章紫綬　闗中侯<lb/>
　　陜婦人<lb/>
陜有婦人不知姓字年十九曜時寡居陜縣事叔姑甚<lb/>
謹其家欲奪而嫁之此婦毁面自誓終身不嫁後叔姑<lb/>
病死其叔姑有女在夫家先從此婦乞假不得因而誣<lb/>
其殺母有司不能察而誅之時有羣烏悲鳴尸上其聲<lb/>
<pb n="KR2i0005_WYG_010-11b"/>
甚哀盛夏暴尸十日不腐亦不為蟲獸所敗其境乃經<lb/>
嵗餘不雨曜遣呼延謨為太守既知其寃乃斬此女設<lb/>
少牢以祭其墓諡曰孝烈貞婦其日大雨<lb/>
　<lb/>
　<lb/>
　<lb/>
　<lb/>
　十六國春秋卷十<lb/>
</p>
<p>
</p>
  </div>
</body>
</text>
</TEI>
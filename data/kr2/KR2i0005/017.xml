<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷十七</head> <lb/>
    <p>
<pb n="KR2i0005_WYG_017-1a"/>
欽定四庫全書<lb/>
　十六國春秋卷十七<lb/>
後趙錄七<lb/>
　　石虎下<lb/>
建武十二年夏五月尚書朱軌與中黄門嚴生不協㑹<lb/>
大雨霖道路陷滯不通生因譖軌不修道路訕謗朝政<lb/>
虎怒囚之冠軍將軍蒲洪諌曰臣聞聖王之御天下也<lb/>
土階三尺茅茨不剪食不累味刑措而不用亡君之馭<lb/>
<pb n="KR2i0005_WYG_017-1b"/>
海内也傾宮瓊臺<hi>一作榭</hi>象箸玉杯截脛剖心脯賢刳孕<lb/>
故其亡也忽焉今陛下既有襄國鄴宮足康帝宇又修<lb/>
長安洛陽宮殿將何以用之盤于田游耽于女色三代<lb/>
之亡恒必由此而忍為獵車千乗環數千里以養禽獸<lb/>
奪人妻女十餘萬口以盈後宮聖帝明王之所為固若<lb/>
是乎尚書朱軌納言大臣今以道路不修將加酷法此<lb/>
自陛下徳政失和隂陽災沴天降霖雨七日乃霽霽方<lb/>
二日雖有鬼兵百萬亦未能去道路之塗潦而况人乎<lb/>
<pb n="KR2i0005_WYG_017-2a"/>
刑政如此其如史筆何其如四海何願止作徒罷苑囿<lb/>
出宮女赦朱軌以副衆望虎省之不恱憚其强直寢而<lb/>
不納弗之罪也為之停長安洛陽作役於是立私議之<lb/>
條偶語之律聼吏告其君奴告其主威刑日濫公卿以<lb/>
下朝㑹昃目吉凶之問自此而絶不敢復相過從談語<lb/>
六月將軍王擢撃張重華襲武衛執䕶軍曹權胡宣徙<lb/>
七千餘戸于雍州又使凉州刺史麻秋征西將軍張伏<lb/>
都<hi>一作孫伏都</hi>攻金城太守張冲降之重華遣中堅將軍謝<lb/>
<pb n="KR2i0005_WYG_017-2b"/>
艾將步騎五千來拒秋敗奔還是年虎晝寢永安宮夢<lb/>
羣羊從東北負魚而來鄴東北土髙丈餘木斗滿其上<lb/>
寤而問佛圗澄澄曰此不祥也鮮卑其有中原乎<lb/>
建武十三年春正月虎率三公九卿躬耕藉田於桑梓<lb/>
苑鄴城南地多桑梓因以築之故名桑梓苑苑有臨漳<lb/>
宮三月三日及始蠶之日虎率皇后及夫人採桑於此<lb/>
虎后杜氏祠先蚕於近郊遂如襄國謁勒墓夏四月遣<lb/>
凉州刺史麻秋等伐張重華以中書監石寧為征西將<lb/>
<pb n="KR2i0005_WYG_017-3a"/>
軍率司并州兵二萬餘人為秋後繼凉將宋秦等率戸<lb/>
二萬來降河湟間氐羌十餘萬落與張據相首尾麻秋<lb/>
憚之不進凉别將張瑁自間道引兵截秋軍後秋退凉<lb/>
將謝艾乗勝追撃將軍杜勲魚汲死之失軍士三千餘<lb/>
人秋單馬奔大夏尋與石寧進次曲栁劉寧王擢進攻<lb/>
始興武街重華使將軍牛旋楊康等來禦與寧戰於沙<lb/>
阜寧等敗績引還金城秋七月虎復遣征西將軍張伏<lb/>
都將軍劉渾率步騎二萬㑹秋等長驅濟河以撃重華<lb/>
<pb n="KR2i0005_WYG_017-3b"/>
遂城長最重華大懼復遣謝艾帥衆來拒八月戊午秋<lb/>
逆戰敗績退歸金城九月地震天裂七丈又雨血于鄴<lb/>
城廣十餘里虎貪而無禮既據十州之地聚斂金帛及<lb/>
外國所獻珍異府庫財物不可勝紀猶自以為不足悉<lb/>
發前代帝王及先賢陵墓取其寳貨邯鄲城西石子㟠<lb/>
上有趙簡子墓虎令發之初得炭深丈餘次得木板厚<lb/>
一尺積板厚八尺乃及泉其水清冷非常作絞車以牛<lb/>
皮囊汲之月餘而水不盡不可發而止又使掘秦始皇<lb/>
<pb n="KR2i0005_WYG_017-4a"/>
冢取銅柱鑄以為器時沙門吳進言于虎曰胡運將衰<lb/>
晉當復興宜苦役晉人以厭其氣虎使尚書張郡<hi>一作羣又</hi>
<hi>作麟</hi>發近郡男女十六萬人車十萬乗運土築華林苑及<lb/>
長墻<hi>一作塘</hi>於鄴北廣長數十里又因沙門言以五月發<lb/>
五百里内男女六十<hi>一作千</hi>萬人重修芳林園至八月天<lb/>
暴雨雪雪深三尺大寒行旅作役凍死者數千人太史<lb/>
奏作役非時天降此變虎乃誅尚書令宋<hi>一作朱</hi>軌以塞<lb/>
天災又於華林苑中千金堤上作兩銅龍相向吐水以<lb/>
<pb n="KR2i0005_WYG_017-4b"/>
注天泉池通御溝中又種名果竒花民間有名果虎作<lb/>
蝦蟆車四圍掘根面去一丈深一丈合土載之植之無<lb/>
不生又有西王母棗冬夏有葉九月生華十二月乃熟<lb/>
三子一尺又有羊角棗亦三子一尺勾鼻桃重二斤半<lb/>
春李冬花春熟安石榴子大如椀盞其味不酸趙攬申<lb/>
鍾石璞等上疏言天文錯亂蒼生彫敝及因引見又面<lb/>
諌辭㫖甚切虎大怒曰使苑墻朝成吾夕没無恨矣促<lb/>
張郡使燃燭夜作起三觀四門三門通漳水皆為鐵扉<lb/>
<pb n="KR2i0005_WYG_017-5a"/>
暴風大雨死者數萬人揚州獻黄鵠雛五頸長一丈聲<lb/>
聞十餘里泛之于𤣥武池中俄化為龜故或又名𤣥武<lb/>
池以此郡國前後送蒼麟十六白鹿七虎命司虞張昌<lb/>
柱調之以駕芝蓋大朝㑹列之於殿庭又鑿北城引水<lb/>
于芳林園城崩壓死者百餘人是時虎在鄴有一妖馬<lb/>
尾有燒狀入中央門出顯陽門東首東宮皆不得入走<lb/>
向東北俄爾不見佛圖澄聞而嘆曰災其及矣秋九月<lb/>
命太子宣出祈福于山川因行遊獵宣乗大輅羽葆華<lb/>
<pb n="KR2i0005_WYG_017-5b"/>
蓋建天子旌旗十有六軍戎卒十八萬出自金明門虎<lb/>
於後宮升陵霄觀望之笑曰我家父子如此自非天崩<lb/>
地陷當復何愁但抱子㺯孫日為樂爾宣馳逐終夕所<lb/>
在陳列行宮四面各以百里為度驅圍禽獸至暮皆集<lb/>
行宮文武跪立圍守重行烽炬星羅光燭如晝命勁騎<lb/>
百餘馳射其中宣與嬖姬顯徳美人乗軺車<hi>一作輦</hi>臨觀<lb/>
嬉娛忘反獸盡而止或獸有屏<hi>一作迸又作奔</hi>逸當坐守者有<lb/>
爵則奪馬步驅一日無爵則鞭之一百峻制嚴刑文武<lb/>
<pb n="KR2i0005_WYG_017-6a"/>
戰懐士卒饑凍死者萬有餘人宣弓馬衣食皆號為御<lb/>
有亂其間者以冐禁罪罪之所過三州十五郡資儲皆<lb/>
無孑遺虎復命秦公韜出自并州遊於秦雍亦如之宣<lb/>
數惡韜秉政終有代己之意是行也嫉之彌甚宦者趙<lb/>
生得幸于宣而無寵于韜微勸宣除之於是相圖之計<lb/>
起矣冬十月麻秋又襲張重華將張瑁於河陜敗之斬<lb/>
首三千餘級枹罕䕶軍李逵率衆七千來降自河以南<lb/>
氐羌始皆來附<lb/>
<pb n="KR2i0005_WYG_017-6b"/>
建武十四年夏四月秦公韜有寵于虎欲立之以太子<lb/>
宣長猶豫未决宣甞忤㫖虎怒曰悔不立韜也韜由是<lb/>
益驕五月熒惑入婁犯填星占者以為災在趙兵大起<lb/>
國有䘮六月韜起堂於太尉府號曰宣光殿梁長九丈<lb/>
宣見之大怒斬匠截梁而去韜怒増之至十丈宣聞之<lb/>
恚甚謂所幸力士鉅鹿楊杯及牟皮牟成趙生等曰韜<lb/>
凶豎勃逆敢違我如是汝等能殺之者吾入西宮當盡<lb/>
以韜之國邑分封汝等韜死主上必親臨䘮吾因行大<lb/>
<pb n="KR2i0005_WYG_017-7a"/>
事無不濟矣杯等許諾秋七月宣將殺韜乃先詣寺與<lb/>
佛圖澄同坐塔上一鈴獨鳴澄謂宣曰解鈴音乎鈴云<lb/>
胡子洛度宣變色曰是何言歟澄謬曰老胡為道不能<lb/>
山居無言重茵美服豈非洛度乎及韜後至澄熟視良<lb/>
乆韜懼而問澄澄曰怪公血臭故相視爾虎夢龍飛西<lb/>
南自天落地旦而召澄問之澄曰脇下有賊不出十日<lb/>
自浮屠以西此殿以東當有血流慎勿東行杜后曰和<lb/>
尚耄耶何處有賊澄易語云六情所受悉皆是賊耄但<lb/>
<pb n="KR2i0005_WYG_017-7b"/>
使少者不惽惽即好爾自此以後澄便寓言不復彰顯<lb/>
八月社日東南有黄黒雲大如數畆稍分為三狀若匹<lb/>
布東西經天色黒而青酉時貫日日没後分為七道每<lb/>
相去數十丈間有白雲如魚鱗子時乃滅韜素解天文<lb/>
見而惡之顧謂左右曰此變不小當有刺客起于京師<lb/>
不知誰定當之是夜韜與僚屬讌於東明觀樂奏酒酣<lb/>
愀然長嘆曰人居世無常别易㑹難各付一杯開意為<lb/>
吾飲令必醉知後㑹復何期而不飲乎因泫然流涕左<lb/>
<pb n="KR2i0005_WYG_017-8a"/>
右莫不歔欷因宿于佛寺中宣遣楊杯牟皮牟成趙生<lb/>
等十餘人夜縁獼猴梯而入斫殺韜於精舍置其刀箭<lb/>
而去旦日宣奏之虎哀驚氣絶久之方蘇將出臨其䘮<lb/>
司空李農諌曰害秦公者未知何人恐在蕭墻之内慮<lb/>
生非常鑾輿不宜輕出虎以佛圖澄先誡乃止遂嚴兵<lb/>
發哀于太武殿宣乗素車從千人往臨韜䘮不哭直言<lb/>
呵呵使舉衾觀尸大笑而去收大将軍記室參軍鄭靖<lb/>
尹武等將委之以罪虎疑宣殺韜欲召之懼其不入乃<lb/>
<pb n="KR2i0005_WYG_017-8b"/>
詐言其母杜氏哀過危惙宣不謂見疑入朝中宮因而<lb/>
留之建興人史科知其謀告稱韜死夜宿東宮長上楊<lb/>
杯家杯夜與五人從外來相與語曰大事已定但願大<lb/>
家老夀吾等何患不富貴語訖便入科寢闇中杯不見<lb/>
也科尋出逃匿俄而杯與二人出求科不得杯曰宿客<lb/>
聞人向語當殺之斷口舌今而得去作大亊矣<hi>一云敗乃事矣</hi>
科踰墻獲免虎馳使收楊杯牟皮趙生等杯皮皆亡去<lb/>
執趙生詰之生具首服虎悲怒彌甚幽宣于席庫以鐵<lb/>
<pb n="KR2i0005_WYG_017-9a"/>
環穿其頷而鏁之作數斗木槽和以羮飯以猪狗法令<lb/>
食之取殺韜刀箭䑛其上血哀號之聲震動宮殿佛圖<lb/>
澄諌曰宣韜皆陛下之子今為韜殺宣是重禍也陛下<lb/>
若含怒加慈者福祚猶長尚有六十餘嵗如必誅之宣<lb/>
當為彗星下掃鄴宮也虎不從乃積柴於鄴北樹標其<lb/>
上標末置轆轤穿之以繩倚梯柴積送宣于標所使韜<lb/>
所幸宦者郝稚劉覇拔其髮抽其舌牽之登梯上於柴<lb/>
積郝稚以繩貫其頷轆轤絞上劉覇斷其手足斫眼潰<lb/>
<pb n="KR2i0005_WYG_017-9b"/>
腹如韜之傷四靣縱火煙炎際天虎築中臺從昭儀已<lb/>
下數千人登中臺以觀之火滅取灰分置諸門交道中<lb/>
殺其妻子二十九人宣少子年纔數嵗虎素愛之抱之<lb/>
而泣兒曰非兒罪虎欲赦之大臣不聼遂於抱中取而<lb/>
殺之兒挽虎衣大呌至於帶絶時人莫不為之流涕虎<lb/>
因此發病廢其母杜氏為庶人誅其四率已下三百人<lb/>
宦者五十人皆車裂節解棄之漳水洿其東宮以養猪<lb/>
牛東宮衛士十餘萬人皆謫戍凉州先是散騎常侍趙<lb/>
<pb n="KR2i0005_WYG_017-10a"/>
攬言於虎曰中宮將有變宜防之及宣殺韜虎疑其知<lb/>
而不告亦誅之貴嬪栁氏尚書耆之女也以才色特幸<lb/>
坐其二兄有寵於宣亦殺之虎追念其姿色復納耆少<lb/>
女於芳林園九月虎議立太子太尉張舉曰燕公斌彭<lb/>
城公遵竝有武藝文徳陛下神齒已衰四海未一請擇<lb/>
二公而樹之虎曰卿言正合吾意戎昭將軍張豺曰燕<lb/>
公母賤又甞有過彭城公母前以太子事廢之今復立<lb/>
之恐不能無㣲恨陛下宜審思之初虎之破上邽也張<lb/>
<pb n="KR2i0005_WYG_017-10b"/>
豺獲劉曜㓜女安定公主年十二有殊色納于虎虎嬖<lb/>
之生子世封齊公豺以虎年長多疾欲立世為嗣冀劉<lb/>
氏為太后已得輔政乃說虎曰陛下再立儲宮其母皆<lb/>
出自娼賤故禍亂相尋今宜擇母貴子孝者立之虎曰<lb/>
卿且勿言吾知太子處矣虎再與羣臣議於東堂曰吾<lb/>
欲以純灰三斛自滌其腸何為専生惡子兒年二十餘<lb/>
輒欲殺公今世方十嵗比其二十吾已老矣乃與張舉<lb/>
李農定議𠡠公卿上疏請立世為太子大司農曹莫不<lb/>
<pb n="KR2i0005_WYG_017-11a"/>
肯署名虎使張豺問其故莫頓首曰天下重器不宜立<lb/>
少故不敢署虎曰莫忠臣也然未達朕意張舉李農知<lb/>
吾意矣可令諭之遂立世為皇太子以昭儀為皇后召<lb/>
太常條攸光禄勲杜嘏謂之曰煩卿傅太子實希改轍<lb/>
吾之相託卿宣明之署攸為太傅嘏為少傅冬十月虎<lb/>
使苻健冦竟陵十一月享羣臣於太武前殿佛圖澄殿<lb/>
上褰衣而行吟曰殿乎殿乎棘子成林將壊人衣虎令<lb/>
發石下而視之有棘子生焉<hi>冉閔小字棘奴故澄言及之</hi>十二月辛<lb/>
<pb n="KR2i0005_WYG_017-11b"/>
巳大雨霖虎問佛圖澄澄曰其為我乎至戊子而澄卒<lb/>
是年造刀一口長五尺銘曰皇帝石氏𨽻書<lb/>
太寧元年春正月虎疾瘳遂以晉永和五年僭即皇帝<lb/>
位於南郊大赦境内改元太寧百官増位一等諸子進<lb/>
爵為王以尚書張良為右僕射故東宮髙力等萬餘人<lb/>
謫戍凉州行達雍城不在赦例𠡠雍州刺史張茂送之<lb/>
茂皆奪其馬使之步推鹿車致糧戌所髙力督定陽梁<lb/>
犢等因衆心之怨謀起兵東還隂令胡人頡獨鹿微告<lb/>
<pb n="KR2i0005_WYG_017-12a"/>
戍者戍者皆踴躍大呼犢乃自稱晉征東大將軍率衆<lb/>
攻㧞下辨逼張茂為大都督大司馬載以軺車安西將<lb/>
軍劉寧自安定撃之為犢所敗秦雍間城戍無不摧陷<lb/>
斬二千石長史長驅而東髙力等皆多力善射一以當<lb/>
十雖無兵甲所在掠民斧施一丈柯攻戰若神所向奔<lb/>
潰戍率皆随之比至長安衆已十萬樂平王苞時鎮長<lb/>
安盡銳拒之一戰而敗犢遂東出潼闗進趣洛陽虎遣<lb/>
李農為大都督行大將軍事統衛軍將軍張賀度征西<lb/>
<pb n="KR2i0005_WYG_017-12b"/>
將軍張良征虜將軍石閔等率步騎十萬討之戰于新<lb/>
安農等大敗又戰于洛陽又敗退壁成臯犢遂東掠滎<lb/>
陽陳留諸郡虎大懼以燕王斌為大都督督中外諸軍<lb/>
事帥精騎一萬統冠軍大將軍姚弋仲車騎將軍蒲洪<lb/>
等討之弋仲將輕騎八千餘人至鄴求見虎時寢疾未<lb/>
之見也引入領軍省賜以己所御食弋仲怒曰國家有<lb/>
賊召我擊之官當見我面授方畧破賊而以食食我我<lb/>
來覔食耶且主上不見我我何以知其存亡也欲引還<lb/>
<pb n="KR2i0005_WYG_017-13a"/>
虎力疾見之弋仲讓虎曰兒死愁耶何為而病兒㓜時<lb/>
不擇善人教之使至于為逆既為逆而誅之又何愁焉<lb/>
且汝久病所立㓜兒汝若不愈天下必亂當先憂此勿<lb/>
憂賊也犢等窮困思歸相聚為盗所過殘暴何所能至<lb/>
老羌為汝一舉了之弋仲性狷直人無貴賤皆汝之虎<lb/>
亦不之責於坐授使持節征西大將軍賜以鎧馬弋仲<lb/>
曰汝看老羌堪破賊否乃被鎧跨馬于中庭因策馬南<lb/>
馳不辭而出遂與斌等擊犢于滎陽大破之斬犢首而<lb/>
<pb n="KR2i0005_WYG_017-13b"/>
還盡滅其餘黨虎命弋仲履劍上殿入朝不趨進封平<lb/>
西郡公蒲洪為侍中車騎大將軍開府儀同三司都督<lb/>
秦雍州諸軍事雍州刺史進封畧陽郡公二月晉征北<lb/>
大將軍褚裒使部將王龕來伐拔其沛郡獲將軍支重<lb/>
始平人馬昻起兵于洛氏葛谷自稱將軍樂平王苞攻<lb/>
滅之誅三千餘家熒惑犯積尸又犯昴月熒惑北犯河<lb/>
鼓洛陽<hi>一作濟陽</hi>城西北九里石牛左青山硤上夜忽鳴喚<lb/>
聲聞三十里遣人打落兩耳及尾以鐵釘釘四脚夏四<lb/>
<pb n="KR2i0005_WYG_017-14a"/>
月乙卯虎病甚以彭城王遵為大將軍鎮闗右燕王斌<lb/>
為丞相錄尚書事張豺為鎮衛大將軍領軍將軍吏部<lb/>
尚書竝受遺詔輔政劉后惡斌輔政恐不利于太子與<lb/>
張豺謀去之矯詔稱斌無忠孝之心免官歸第尋復使<lb/>
豺弟雄矯詔殺之乙丑彭城王遵自幽州至鄴𠡠朝堂<lb/>
受拜配禁兵三萬遣之遵涕泣而去是日虎疾小瘳問<lb/>
遵至未左右答曰去已乆矣虎曰恨不見之虎臨西閣<lb/>
龍騰中郎三百餘人列拜于前虎曰何所求也皆曰聖<lb/>
<pb n="KR2i0005_WYG_017-14b"/>
體不安宜令燕王入宿衛典禁兵<hi>一作兵馬</hi>或言乞以為皇<lb/>
太子虎不知斌之已廢責曰燕王不在内耶呼來左右<lb/>
言王酒病不能入虎曰促持輦迎之當付璽綬亦竟無<lb/>
行者尋惽眩而入戊辰劉后矯詔以豺為太保都督中<lb/>
外諸軍錄尚書事加千兵百騎如霍光輔漢故事侍中<lb/>
徐統嘆曰禍將作矣吾無為豫之仰藥而死己巳虎薨<lb/>
於金華殿及遵僭立葬於顯原陵偽諡武皇帝廟號太<lb/>
祖虎以晉咸康元年僭位至晉太和五年死在位十五<lb/>
<pb n="KR2i0005_WYG_017-15a"/>
年<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_017-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷十七<lb/>
</p>
<p>
</p>
  </div>
</body>
</text>
</TEI>
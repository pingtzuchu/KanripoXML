<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷四</head> <lb/>
    <p>
<pb n="KR2i0005_WYG_004-1a"/>
欽定四庫全書<lb/>
　十六國春秋卷四<lb/>
前趙錄四<lb/>
　　劉聰下<lb/>
麟嘉二年春正月朔日黑霧四塞終日竟夜著人如墨<lb/>
五日乃止石人言於宣光陵二月雨血於東宫其日又<lb/>
雨血於光極殿東宫四門無故自壊後内史女人化為<lb/>
丈夫癸亥大將軍東平王約卒一指猶煖遂不殯殮至<lb/>
<pb n="KR2i0005_WYG_004-1b"/>
於甲戌乃蘇言見淵於不周山經五日遂復從至崑崙<lb/>
山三日而復返於不周見諸王公卿將相死者悉在大<lb/>
有人民宫室壯麗號曰䝉珠離國淵謂約曰東北有遮<lb/>
須夷國無主久待汝父為之汝父後三年當來來後國<lb/>
中大亂相殺害吾家死亡略盡但可永明輩十數人在<lb/>
耳汝且還後年當來見汝不久約拜謝而歸道遇一國<lb/>
曰猗尼渠餘國引約入宫與約皮囊一枚曰為吾遺漢<lb/>
皇帝約辭而歸謂約曰劉郎後年來必見過當以小女<lb/>
<pb n="KR2i0005_WYG_004-2a"/>
相妻約歸置皮囊於机上俄而蘇活謂左右曰机上取<lb/>
囊來左右取得開之有一方白玉題文曰猗尼渠餘國<lb/>
天王敬信遮須夷國天王嵗在攝提當相見也馳使奏<lb/>
呈聰曰若審如此吾不懼死也後聰死與此玉并葬焉<lb/>
時東宫鬼哭赤虹經天南有一岐三日竝照各有兩珥<lb/>
五色甚鮮客星犯紫微入於天獄而滅雨血平陽廣袤<lb/>
十里太史令康相言於聰曰虵虹見彌天一岐南徹三<lb/>
日竝照客星入紫微此皆大異其徵不逺也今虹達東<lb/>
<pb n="KR2i0005_WYG_004-2b"/>
西者許洛以南不可圖也一岐南徹者李氏當仍跨巴<lb/>
蜀司馬叡終據全吳之象天下其三分乎月為胡王皇<lb/>
漢雖苞括二京龍騰九五然世雄燕代肇基北朔太隂<lb/>
之變其在漢域乎漢既據中原厯命所屬紫宫之異亦<lb/>
不在他此之深重何可盡言石勒鴟視趙魏曹嶷狼顧<lb/>
東齊鮮卑之衆星布燕代齊代趙魏皆有將大之氣願<lb/>
陛下以東夏為憂勿顧西南吳蜀之不能北侵猶大漢<lb/>
之不能南向也今京師寡弱勒衆精盛若盡趙魏之銳<lb/>
<pb n="KR2i0005_WYG_004-3a"/>
燕之突騎自上黨而來曹嶷率三齊之衆為之後繼陛<lb/>
下將何以抗之紫宫之變何必不在此乎願陛下早為<lb/>
之所無使兆人生心陛下誠能發詔外以逺追秦皇漢<lb/>
武循海之事内為髙祖圖楚之計無不克矣聰覽之不<lb/>
悅是月使從弟暢帥步騎三萬攻滎陽太守李矩屯於<lb/>
韓王故壘相去七里遣使招矩時暢兵卒至矩未及為<lb/>
備遣使奉牛酒詐降於暢藏匿精勇暢見其老弱不復<lb/>
設備大饗渠帥人皆醉飽矩欲夜襲之士卒恇懼矩乃<lb/>
<pb n="KR2i0005_WYG_004-3b"/>
遣其將郭誦禱於子産祠曰君昔相鄭惡鳥不鳴凶胡<lb/>
臭羯何得過庭使巫揚言曰東里有教當遣神兵相助<lb/>
將士聞之皆踊躍争進矩選勇敢千人使誦將之帥督<lb/>
䕶楊璋等夜掩擊暢營俘斬首虜數千級獲鎧馬甚多<lb/>
先是郭黙聞矩被攻遣弟芝帥衆援之既而聞破暢兵<lb/>
芝復馳赴矩矩與芝馬五百匹分軍為三道追擊暢兵<lb/>
暢復大敗奔還僅以身免三月相國粲使其黨王平謂<lb/>
太弟乂曰適奉中詔云京師將有變勅裹甲以備非常<lb/>
<pb n="KR2i0005_WYG_004-4a"/>
乂以為信然命東宫官屬皆裹甲以居粲遣使馳告靳<lb/>
準王沉等曰向也王平告云東宫隂備非常將若之何<lb/>
準白之聰曰太弟將為亂已裹甲矣聰大驚曰寧有是<lb/>
邪沉等同聲曰臣等聞之久矣但恐言之陛下弗信也<lb/>
聰乃使粲以兵圍東宫粲遣王沉靳準收氐羌酋長十<lb/>
餘人窮問之皆懸首髙格燒鐵灼目酋長自誣與乂同<lb/>
造逆謀聰謂沉等曰而今而後知卿等忠於朕也當念<lb/>
知無不言勿恨往日言而不用也於是誅乂素所親厚<lb/>
<pb n="KR2i0005_WYG_004-4b"/>
大臣及東宫官屬皆沉準素所憎怨者數十人夏四月<lb/>
廢乂為北部王粲尋使準賊殺之坑士衆萬五千餘人<lb/>
平陽街巷為之一空乂形神秀爽寛仁有器度故士心<lb/>
多歸附之聰聞其死哭之悲慟曰吾兄弟止餘二人而<lb/>
不相容安得使天下知吾心邪氐羌叛者十餘萬落以<lb/>
靳準行車騎大將軍討平之六月境内大蝗平陽雍冀<lb/>
尤甚靳準捕之震其二子而死河汾大溢漂沒千餘<lb/>
家東宫灾門閤宫殿蕩然秋七月立晉王粲為皇太子<lb/>
<pb n="KR2i0005_WYG_004-5a"/>
大赦境内殊死已下以粲領相國大單于總攝朝政如<lb/>
前八月聰安北大將軍趙固襲衛將軍華薈於臨潁殺<lb/>
之固與長史周振有隙振宻譖固於聰先是李矩之破<lb/>
暢也於帳中得聰宻詔令暢既克矩還過洛陽收固斬<lb/>
之以振代固矩送以示固固斬振父子帥騎一千歸降<lb/>
於矩冬十一月聰校獵上林令愍帝行車騎大將軍戎<lb/>
服執㦸前導行三驅之禮觀者皆指帝曰此故長安天<lb/>
子也聚而觀之故老或歔欷流涕<hi>一作悲泣</hi>太子粲言於聰<lb/>
<pb n="KR2i0005_WYG_004-5b"/>
曰昔周武王豈樂殺紂乎正恐同惡相求為患故也今<lb/>
司馬氏跨據江東趙固李矩同惡相濟興兵聚衆者皆<lb/>
以子業為名不如早除之以絶其望聰曰吾前殺庾珉<lb/>
輩而民心猶如是吾未忍復殺也且小觀之十二月聰<lb/>
享羣臣於光極前殿欲觀晉臣在朝者乃使帝行酒洗<lb/>
爵已而更衣又使帝執蓋多有涕泣或至失聲者尚書<lb/>
郎辛賔起而抱帝大哭聰怒曰前殺庾珉輩故不足為<lb/>
戒邪命引出斬之趙固與河内太守郭黙攻聰河東至<lb/>
<pb n="KR2i0005_WYG_004-6a"/>
於絳邑右司隷部民盜牧馬負妻子奔之者三萬餘人<lb/>
騎兵將軍劉勲追討之殺萬餘人固黙引歸劉頡邀擊<lb/>
之為固所敗聰使太子粲及征北將軍劉雅等帥步騎<lb/>
十萬伐固次於小平津固揚言曰要當生縛劉粲以贖<lb/>
天子聰聞而惡之粲表於聰曰子業若死民無所望則<lb/>
不為李矩趙固之用不攻而自破矣戊戌殺愍帝於平<lb/>
陽帝之䝉塵也侍中許肅冐難侍左右帝臨崩言欲見<lb/>
許侍中肅馳詣相見帝已不能語肅曰未審陛下尚識<lb/>
<pb n="KR2i0005_WYG_004-6b"/>
臣否帝猶執肅手流涕肅歔欷登牀帝遂投於其懐抱<lb/>
之中肅晝夜號泣聰外欲明已不害乃偽責諸臣欲盡<lb/>
誅之羣臣逃竄惟肅獨曰備位故臣願乞得殯殮就戮<lb/>
聰許之事訖詣聰曰國亂不能匡君亡弗能死舉目莫<lb/>
非愧耻所以忍辱正為山陵未畢耳微情已敘甘就刑<lb/>
戮聰義而免之雅等遂進攻洛陽趙固奔陽城山<lb/>
麟嘉三年春二月李矩使郭黙郭誦救趙固屯於洛口<lb/>
<hi>一作洛陽</hi>潛遣耿稚張皮等簡精卒千人夜濟河來襲粲營<lb/>
<pb n="KR2i0005_WYG_004-7a"/>
貝丘王翼光自厘城覘知之乃以告粲請為之備粲曰<lb/>
征北南渡趙固望聲逃竄彼方憂自固何暇來此邪且<lb/>
聞上身在此自當不敢北視况敢濟乎毋為驚動將士<lb/>
是夜稚等飛梯騰栅十道進攻粲衆驚擾一時奔潰死<lb/>
傷大半粲勒兵於東北穿栅而去奔保陽鄉稚等據其<lb/>
營壘獲器械軍資不可勝計及旦粲見稚等兵少更與<lb/>
雅馳還栅於壘外聰聞粲敗使太尉范隆帥騎赴之稚<lb/>
等大懼遂與雅相持粲悉衆攻稚苦戰二十餘日不能<lb/>
<pb n="KR2i0005_WYG_004-7b"/>
下李矩率兵來援使壯士三千汎舟迎之粲與雅等臨<lb/>
河列陣作長鈎以鈎船連戰數日不得渡矩夜遣部將<lb/>
格增潛濟入稚營壘與稚選精騎千餘殺所獲牛馬焚<lb/>
燒器械突圍而出趨北山南奔虎牢騎兵將軍劉勲追<lb/>
之至於河陽稚師大敗死者五千五百人投河死者千<lb/>
餘人三月聰所居螽斯則百堂灾焚子會稽王𠂻以下<lb/>
二十一人聰聞之自投於牀哀塞氣絶良久乃蘇自此<lb/>
鬼哭宫中至於九月夜聲不絶平陽西明門牡自亡霍<lb/>
<pb n="KR2i0005_WYG_004-8a"/>
山崩聰署驃騎大將軍濟南王驥為大將軍都督中外<lb/>
諸軍事錄尚書衛大將軍齊王勱為大司徒夏四月中<lb/>
常侍王沉養女年十四有妙色聰立以為左皇后尚書<lb/>
令王鑒中書監崔懿之中書令曹恂等諫曰臣聞王者<lb/>
立后將以上配乾坤之性象二儀敷育之義上承宗廟<lb/>
母臨天下匹配后土執饋皇姑必擇世徳名宗幽閑令<lb/>
淑乃副四海之望稱神祗之心是故周文造周姒氏以<lb/>
興闗睢之化饗則百世之祚永孝成帝任心縱欲以趙<lb/>
<pb n="KR2i0005_WYG_004-8b"/>
飛燕為后使皇統絶滅社稷為傾有周之隆如彼大漢<lb/>
之禍如此自麟嘉以來亂淫於色中宫之位不以徳舉<lb/>
縱沉之女弟刑餘小醜猶不可以汚清廟而塵瓊寢况<lb/>
其家婢邪六宫妃嬪皆公子公孫奈何一旦以婢主之<lb/>
何異象榱玉簣而對腐木朽楹哉臣恐非國家之福也<lb/>
聰覽之大怒使中常侍宣懐謂太子粲曰鑒等小子慢<lb/>
侮國家狂言自口無復君臣上下之禮其速考竟於是<lb/>
收鑒等送獄金紫光祿大夫王延馳將入諫門者弗通<lb/>
<pb n="KR2i0005_WYG_004-9a"/>
鑒等臨刑王沉以杖叩之曰庸奴復能為惡乎乃公何<lb/>
與汝事鑒瞋目叱之曰豎子滅皇漢者正坐汝䑕輩與<lb/>
靳準耳要當訴汝於先帝取汝於地下治之準謂鑒曰<lb/>
吾受詔收君有何不善君言漢滅由吾何也鑒曰汝殺<lb/>
皇太弟使主上獲不友之名國家畜養汝輩何得不滅<lb/>
懿之謂準曰汝梟聲獍形必為國患汝既食人人亦當<lb/>
食汝皆斬於東市五月聰立中常侍宣懐養女為中皇<lb/>
后六月鬼哭於光極殿又哭於建始殿雨血平陽廣袤<lb/>
<pb n="KR2i0005_WYG_004-9b"/>
十里聰晝見東平王約時約已死聰甚惡之謂太子粲<lb/>
曰吾寢疾惙頓怪異特甚往以約之言為妖比累日見<lb/>
之此兒必來迎吾也何圖人死定有神靈如是吾不悲<lb/>
死也但今世難未夷非諒闇之日朝終夕殮旬日而葬<lb/>
徵大司馬曜為丞相石勒為大將軍竝錄尚書輔政勒<lb/>
固辭仍以曜為丞相領雍州牧勒為大將軍領幽冀二<lb/>
州牧勒亦不受以上洛王景為太宰濟南王驥為大司<lb/>
馬昌國公任顗<hi>一作劉顗</hi>為太師朱紀為太常呼延晏為太<lb/>
<pb n="KR2i0005_WYG_004-10a"/>
保竝錄尚書事范隆守尚書令儀同三司靳準為大司<lb/>
空領司𨽻校尉皆迭决尚書奏事聰以晉太興元年秋<lb/>
七月癸亥薨於建始殿在位九年甲子粲即偽位葬聰<lb/>
於宣光陵諡曰昭武皇帝廟號烈宗<lb/>
　　劉粲<lb/>
劉粲字士光少而儁傑才兼文武自為宰相威福任情<lb/>
疎逺忠賢昵近奸佞任情嚴刻無復恩恵拒諫餙非好<lb/>
興宫室相國之府彷彿紫宫在位無㡬作兼晝夜饑困<lb/>
<pb n="KR2i0005_WYG_004-10b"/>
窮叛死亡相繼粲弗之恤也既嗣偽位尊聰后靳氏為<lb/>
皇太后號樊氏為𢎞道皇后宣氏為𢎞徳皇后王氏為<lb/>
𢎞孝皇后太后等皆年未盈二十竝有國色粲晨夜烝<lb/>
淫於内多行無禮無復哀戚立妻靳氏為皇后子元公<lb/>
為太子大赦境内改年漢昌八月雨血於平陽靳準將<lb/>
有異謀私謂粲曰如聞諸公欲行伊霍之事謀先誅太<lb/>
保及臣以大司馬統萬機陛下若不先之臣恐禍之來<lb/>
也不晨則夕粲弗納準懼其言之不從謂聰二靳氏曰<lb/>
<pb n="KR2i0005_WYG_004-11a"/>
今諸公侯欲廢帝立濟南王恐吾家無復種矣盍言之<lb/>
於帝二靳乘間言之粲從之收太宰上洛王景太師昌<lb/>
國公任顗大司馬濟南王驥大司徒齊王勱等皆殺之<lb/>
太傅朱紀太尉守尚書令范隆出奔長安又誅驥同母<lb/>
弟車騎大將軍吳王逞粲大閲於上林謀討石勒以丞<lb/>
相曜為相國都督中外諸軍事仍鎮長安靳準為大將<lb/>
軍錄尚書事粲沉荒酒色遊讌後庭軍國之事皆决於<lb/>
準準矯粲命以從弟斬明為車騎將軍斬康為衛將軍<lb/>
<pb n="KR2i0005_WYG_004-11b"/>
及將作亂以金紫光祿大夫王延耆徳時望謀之於延<lb/>
延弗從馳將告之遇靳康劫之以歸準怒殺之遂勒兵<lb/>
入宫升光極殿使甲士執粲數而殺之諡曰隠帝劉氏<lb/>
男女無少長皆斬於東市發掘永光宣光二陵斬聰尸<lb/>
焚燒宗廟鬼大哭聲聞百里征北將軍雅出奔西平準<lb/>
自號大將軍漢天王置百官謂安定胡嵩曰自古無無<lb/>
徳為天子者今以傳國璽付汝還如晉家嵩不敢受準<lb/>
怒殺之遣使告司州刺史李矩曰劉淵屠各小醜因大<lb/>
<pb n="KR2i0005_WYG_004-12a"/>
晉事故之際作亂幽并矯稱天命至使二帝幽沒虜庭<lb/>
輒帥衆扶侍梓宫請以上聞矩馳表於晉詔遣太常韓<lb/>
𦙍等奉迎紫宫未至而準已為石勒劉曜所沒尚書北<lb/>
宫純胡崧等招集晉人堡於東宫靳康攻滅之<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷四<lb/>
</p>
<p>
</p>
  </div>
</body>
</text>
</TEI>
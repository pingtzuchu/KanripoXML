<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷一百</head> <lb/>
    <p>
<pb n="KR2i0005_WYG_100-1a"/>
欽定四庫全書<lb/>
　十六國春秋卷一百<lb/>
北燕錄三<lb/>
　　馮素弗<lb/>
馮素弗䟦之長弟也慷慨有大志姿貌魁偉雄傑不羣<lb/>
任俠放蕩不拘小節故時人未之竒也惟王齊見而異<lb/>
之曰撥亂才也惟結交時豪為務不以產業經懷弱冠<lb/>
自詣慕容熙尚書左丞韓業求婚業怒而拒之復求尚<lb/>
<pb n="KR2i0005_WYG_100-1b"/>
書郎髙邵女邵亦弗許南宫令成藻豪俊士也有高名<lb/>
素弗造焉藻命門者弗納素弗逕入與藻對坐傍若無<lb/>
人談飲連日藻始竒之曰吾逺求騏驥不知近在東隣<lb/>
何識子之晚也當世俠士莫不歸之及熙僭號為侍御<lb/>
郎小帳下督慕容雲時遷昌黎尹撫軍大將軍尋轉司<lb/>
隸校尉䟦僭偽位素弗所建之業居多進侍中車騎大<lb/>
將軍錄尚書事封范陽公加大司馬錄尚書如故改封<lb/>
遼西公身為宰輔謙虚恭謹非禮不動雖厮飬之賤皆<lb/>
<pb n="KR2i0005_WYG_100-2a"/>
與之抗禮車服屋宇務於儉約修已率下百僚憚之初<lb/>
為京尹及鎮營丘百姓歌之嘗謂韓業曰君前既不顧<lb/>
今將自取何如業拜而陳謝素弗曰既往之事豈復與<lb/>
君計之待業彌厚好存亡繼絶申㧞舊門問侍中楊哲<lb/>
曰秦趙勲臣子弟今安在乎哲曰皆在中州唯桃豹孫<lb/>
鮮在焉素弗乃召鮮為左常侍論者美其有宰相之度<lb/>
以䟦太平六年死䟦哭之哀慟比𦵏七臨<lb/>
　　馮萬泥<lb/>
<pb n="KR2i0005_WYG_100-2b"/>
馮萬泥䟦之從弟也初仕慕容雲為尚書令轉幽冀二<lb/>
州牧鎮肥如及䟦僭位署為驃騎大將軍幽平二州牧<lb/>
封廣川公萬泥抗表請代䟦曰猥以不徳謬為羣賢所<lb/>
推思與兄弟同兹休戚今方難未夷維城任重非明徳<lb/>
懿親孰克居之且折衝禦侮為國藩屏雖有他人不如<lb/>
我弟兄豈得如所陳也於是加開府儀同三司後與兄<lb/>
子乳陳反叛伏誅<lb/>
　　馮乳陳<lb/>
<pb n="KR2i0005_WYG_100-3a"/>
馮乳陳䟦從兄子也性甚麄獷勇氣過人慕容雲時仕<lb/>
至中軍將軍并州牧鎮白狼䟦之興建大業有功力焉<lb/>
及即偽位署為征西大將軍并青二州牧封上谷公乳<lb/>
陳與萬泥自以宗室至戚素有大功謂當入為公輔䟦<lb/>
以二藩任重久而弗徵並懷怨憾乃密遣人告萬泥曰<lb/>
乳陳有至謀願與叔父圖之萬泥遂奔白狼阻兵以叛<lb/>
䟦遣汲郡公𢎞與衞將軍張興帥步騎二萬討之𢎞先<lb/>
遣使諭之曰昔者兄弟乘風雲之運撫翼而起羣公以<lb/>
<pb n="KR2i0005_WYG_100-3b"/>
天命所鍾人望攸屬逼奉主上光踐寶位裂土疏爵當<lb/>
與兄弟共之奈何欲尋干戈於蕭牆棄友于而為閼伯<lb/>
過貴能改善莫大焉宜舍兹嫌同奬王室萬泥欲降乳<lb/>
陳按劍怒曰大丈夫生死有命決之今日何謂降也遂<lb/>
尅期出戰興謂𢎞曰賊明日出戰今夜必來襲擊我營<lb/>
宜命三軍以備不虞𢎞乃密嚴仍令人課草一束畜火<lb/>
伏兵以待之是夜萬泥乳陳果遣壯士千餘人來斫營<lb/>
衆火俱起伏兵邀擊俘斬無遺乳陳等懼而出降𢎞皆<lb/>
<pb n="KR2i0005_WYG_100-4a"/>
斬之<lb/>
　　馮崇<lb/>
馮崇𢎞之長子也嫡妃王氏所生封長樂公崇於兄弟<lb/>
中最長𢎞僭偽位立慕容氏為王后廢王氏不得立又<lb/>
黜崇令鎮肥如崇母弟廣平公朗樂陵公邈相謂曰今<lb/>
國家將亡大運有在人無知愚皆知之王復受慕容氏<lb/>
之譛吾兄弟死無日矣於是相與出奔遼西説崇降魏<lb/>
崇從之會世祖遣給事中王徳詣崇陳示成敗崇遂遣<lb/>
<pb n="KR2i0005_WYG_100-4b"/>
邈如魏舉郡乞降世祖復遣兼鴻臚李繼持節拜崇假<lb/>
節侍中都督幽平二州東夷諸軍事車騎大將軍領䕶<lb/>
東夷校尉幽平二州牧封遼西王錄其國尚書事食遼<lb/>
西十郡承制假授文官尚書武官征虜以下賜崇功臣<lb/>
爵秩各有差<lb/>
　　馬弗勤<lb/>
馬弗勤䟦之僭立署弗勤為吏部尚書封廣宗公初慕<lb/>
容熙之敗也工人李訓竊寶而迯貲至巨萬行貨於弗<lb/>
<pb n="KR2i0005_WYG_100-5a"/>
勤弗勤以訓為方略令既而失志之士書之於闕下碑<lb/>
遼西公素弗言之於䟦請免弗勤官仍推罪之䟦曰大<lb/>
臣無忠清之節貨賂公行於朝雖由吾不明所致弗勤<lb/>
宜肆諸市朝以正刑憲但大業草創彝倫未叙弗勤㧞<lb/>
自寒微未有君子之志其特原之李訓小人汚辱朝士<lb/>
可東市考竟於是上下肅然請賕路絶<lb/>
　　孫䕶<lb/>
孫䕶仕慕容氏為比部尚書累遷尚書左僕射䟦之潛<lb/>
<pb n="KR2i0005_WYG_100-5b"/>
至龍城也匿於其室及僭偽號署為侍中尚書令封陽<lb/>
平公䕶里有犬與豕交䕶見而惡之召太史令閔尚筮之<lb/>
尚曰犬豕異𩔖而交違性失其於洪範為犬禍將勃亂<lb/>
失衆以至敗亡明公位極冢宰遐邇具瞻諸弟並封列<lb/>
侯貴傾王室妖見里庭不為他也願明公戒盈滿之失<lb/>
修尚恭儉則妖怪可消永享元吉䕶黙然不悦昌黎尹<lb/>
孫伯仁䕶弟叱支叱支弟乙㧞等俱有才力以騎勇聞<lb/>
䟦之起兵勲力居多並冀開府不得遂有怨言毎於朝<lb/>
<pb n="KR2i0005_WYG_100-6a"/>
饗之際常㧞劍擊柱曰建興大業有殊功焉而滯於散<lb/>
將豈是漢祖河山之義乎䟦怒殺之於是進䕶左光祿<lb/>
大夫開府儀同三司錄尚書事以慰其心䕶自三弟誅<lb/>
後常怏怏有不悦之色䟦怒酖之<lb/>
　　姚昭<lb/>
姚昭䟦僭位元年署鎮南大將軍領司隸校尉封上黨<lb/>
公後為征南大將軍與皇甫執率兵拒魏魏以有備引<lb/>
還䟦之末年有飄風入於昭宅至司徒中山公𢎞宅而<lb/>
<pb n="KR2i0005_WYG_100-6b"/>
散昭家人問太史令閔尚尚曰風者天之號令所以吹<lb/>
塵去穢除奸慝之禍也君侯當修徳以禳之庶可以免<lb/>
禍昭不聴及𢎞簒立以昭為大司馬昭貪暴無已其子<lb/>
肇諫曰大人不聞飄風之怪乎亦不納未幾𢎞乃殺昭<lb/>
及子姪四十餘人<lb/>
　　蝚蠕斛律<lb/>
蝚蠕斛律䟦之婿本塞北夷也初遣使獻馬三千疋求<lb/>
婚於䟦䟦以樂浪公主妻之既而斛律將嫁女於燕斛<lb/>
<pb n="KR2i0005_WYG_100-7a"/>
律兄子步鹿真謂斛律曰幼女逺嫁憂思請以大臣樹<lb/>
黎等女為媵斛律不許鹿真出謂樹黎曰斛律欲以汝<lb/>
女為媵逺適他國樹黎恐與鹿真謀使勇士夜伏於斛<lb/>
律穹廬之後候其出而執之與女皆送於燕斛律至和<lb/>
龍䟦乃館之於遼東待之以客禮賜爵上谷公納其女<lb/>
為昭儀久之斛律上書請還塞北䟦曰今棄國萬里又<lb/>
無内應若以重兵相送則粮運難繼兵少則勢不能固<lb/>
不足成功且千里襲國古人為難况數千里乎斛律固<lb/>
<pb n="KR2i0005_WYG_100-7b"/>
請曰不煩大衆願給步騎三百足矣得達勅勒國人必<lb/>
欣然來迎䟦許之乃遣單于前輔萬陵率騎三百送之<lb/>
陵憚逺役至黑山殺斛律而還<lb/>
　　務銀提<lb/>
務銀提初仕慕容雲為司隸校尉遷尚書令以䟦太平<lb/>
元年署為上大將軍遼東太守封營丘公自以功在孫<lb/>
䕶張興之右而出為邊郡抗表具陳頗有恨言密謀外<lb/>
叛䟦怒殺之<lb/>
<pb n="KR2i0005_WYG_100-8a"/>
　　竇表<lb/>
竇表本扶風平陵人漢大將軍竇武之曾孫崇為遼西<lb/>
太守子孫因以居焉遂為遼西遼陽人父堪慕容氏時<lb/>
漁陽太守表仕𢎞為成周太守後竟歸魏子冏舉秀才<lb/>
早卒<lb/>
　　李崇<lb/>
李崇范陽人也祖產父績二世知名於慕容氏崇仕䟦<lb/>
吏部尚書石城太守魏世祖至和龍崇帥十餘郡歸降<lb/>
<pb n="KR2i0005_WYG_100-8b"/>
　　㳺幼<lb/>
㳺幼廣平任人也父鱓仕慕容熙樂浪太守幼仕䟦至<lb/>
廣平太守<lb/>
　　髙策<lb/>
高策遼東新昌人也仕䟦散騎常侍有功封新昌侯子<lb/>
育為𢎞建徳令<lb/>
　　孫敬仁<lb/>
孫敬仁字元和仕䟦為司隸功曹生二子苑尉有名於<lb/>
<pb n="KR2i0005_WYG_100-9a"/>
魏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_100-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷七十</head> <lb/>
    <p>
<pb n="KR2i0005_WYG_070-1a"/>
欽定四庫全書<lb/>
　十六國春秋卷七十<lb/>
前凉録一<lb/>
　　張軌<lb/>
張軌字士彦安定烏氏人漢常山王耳十七世孫也家<lb/>
世孝亷以儒學著聞祖烈魏外黄令父温為太官令母<lb/>
隴西辛氏軌少好學明經有器量姿儀典則與同郡皇<lb/>
甫謐<hi>字士安</hi>友善隠於宜陽女几山太始初受叔父錫官<lb/>
<pb n="KR2i0005_WYG_070-1b"/>
五品中書監張華與軌論經義及政事損益甚器重之<lb/>
謂安定中正為蔽善抑才乃美為之談以為二品之精<lb/>
衛将軍楊珧辟為掾除太子舎人與京兆杜預以聽注<lb/>
易遣之太康中為尚書郎太子洗馬中庶子累遷散騎<lb/>
常侍征西將軍司馬軌以晉室多難隂圖保據河西追<lb/>
竇融故事筮之遇泰之觀軌投筴大喜曰霸者之兆乃<lb/>
求為凉州公卿亦舉軌才堪御逺永寧初出為持節䕶<lb/>
羗校尉凉州刺史於時鮮卑反叛冦盗縱横軌到官即<lb/>
<pb n="KR2i0005_WYG_070-2a"/>
討破之斬首萬級威著西州化行河右課農桑拔賢才<lb/>
以宋配隂充汜瑗隂澹為股肱謀主置崇文祭酒位視<lb/>
别駕徴九郡胄子五百人立學校以教之春秋行鄉射<lb/>
之禮秘書監繆世徴少府摯虞夜觀星象相與言曰天<lb/>
下方亂避難之國唯凉土耳張凉州德量不恒殆其人<lb/>
乎河間成都二王之難遣兵三千東赴京師初漢末金<lb/>
城人陽成逺殺太守以叛郡人馬忠赴屍號哭嘔血而<lb/>
死張掖人呉詠為䕶羗校尉馬賢所辟後為太尉龎參<lb/>
<pb n="KR2i0005_WYG_070-2b"/>
掾參賢相誣罪應死各引詠為證詠計理無兩直遂自<lb/>
刎而死參賢慚悔自相和釋軌皆祭其墓而封其子孫<lb/>
永興中鮮卑若羅拔能皆為冦軌遣司馬宋配擊之斬<lb/>
拔能俘十餘萬口威名大振惠帝西略軌遣使貢其方<lb/>
物加號安西将軍封安樂鄉侯邑千戸<lb/>
光熈元年冬十一月惠帝崩軌遣長史北宮純司馬張<lb/>
纂别駕隂監奉表京師是嵗大城姑臧其城本匈奴所<lb/>
築也南北七里東西三里地有龍形故名卧龍城漢末<lb/>
<pb n="KR2i0005_WYG_070-3a"/>
博士燉煌侯瑾謂其門人曰後城西泉水當竭有雙闕<lb/>
起其上與東門相望中有霸者出焉至魏嘉平中郡官<lb/>
果起學舘築雙闕於泉上與東門正相望又有客相印<lb/>
曰祚傳子孫長有西夏闗洛傾䧟凉土獨全至是張氏<lb/>
遂霸河西<hi>今之甘州</hi>
永嘉元年春正月東𦍑校尉韓稚殺秦州刺史張輔軌<lb/>
少府司馬楊𦙍言於軌曰韓稚擅殺刺史明公杖鉞一<lb/>
方宜懲不恪此亦春秋之義諸侯相滅亡桓公不能救<lb/>
<pb n="KR2i0005_WYG_070-3b"/>
則桓公恥之軌從焉遣中督䕶汜瑗帥衆二萬討稚先<lb/>
遺稚書曰今王綱紛撓牧守宜戮力勤王適得雍州檄<lb/>
云卿稱兵内侮吾董任一方義在伐叛武旅三萬駱驛<lb/>
繼發伐木之感心豈可言古之行師全國為上卿若单<lb/>
馬軍門者當與卿共平世難也稚得書乃詣軍門降遣<lb/>
太府主簿令狐亞聘南陽王司焉模模甚悦遺軌以帝<lb/>
所賜劍謂軌曰自隴以西征伐斷割悉以相委如此劍<lb/>
矣<lb/>
<pb n="KR2i0005_WYG_070-4a"/>
永嘉二年夏五月王彌帥衆冦洛陽軌遣督䕶北宮純<lb/>
張纂馬魴隂濬等帥州軍入衛京師純等募勇士千餘<lb/>
人突陳擊彌破之又敗劉聰於河東帝嘉其忠進封西<lb/>
平郡公軌辭不受時京師為之歌曰凉州大馬横行天<lb/>
下凉州鴟苕冦賊消鴟苕翩翩怖殺人<lb/>
永嘉三年冬十月辛酉北宮純等夜帥勇士千餘人攻<lb/>
漢壁斬淵征虜將軍呼延顥<lb/>
永嘉四年冬十一月黄龍出於臨羗河發水昇天身長<lb/>
<pb n="KR2i0005_WYG_070-4b"/>
十餘丈張掖臨松山<hi>後魏太和中置臨松郡故城在此山下</hi>有石如張掖<lb/>
字掖字漸磨滅粗可識而張字分明又有文曰初祚天<lb/>
下西方安萬年又蘭池送𤣥石大如丸破之中有必字<lb/>
青㸃白文書之又姑臧送𤣥石白㸃如星成二十八宿<lb/>
嘉麥一莖九穗生於姑臧於時天下既亂所在使命莫<lb/>
有至者獨軌遣使貢獻嵗時不替朝廷嘉之屢降璽書<lb/>
慰勞<lb/>
永嘉五年軌患風疾口不能言使子茂攝州事别駕麴<lb/>
<pb n="KR2i0005_WYG_070-5a"/>
晁欲專威福遣使詣長安告南陽王司馬模稱軌廢疾<lb/>
不堪視事請以秦州刺史賈龕代之龕將受之其兄讓<lb/>
龕曰張凉州一時名士威著西土汝何德以代之也龕<lb/>
乃止隴西内史晉昌張越凉州大族䜟言張氏霸凉自<lb/>
以才力應之志在凉州遂託疾歸河西隂圖代軌乃與<lb/>
兄酒泉太守張鎮及西平太守曹祛謀圖為輔車之勢<lb/>
宻遣使詣京師鎮祛等上䟽更請刺史未報先移檄廢<lb/>
軌以軍司馬杜耽攝州事使耽表越為刺史軌下令曰<lb/>
<pb n="KR2i0005_WYG_070-5b"/>
吾在州八年不能靖綏區域又值中州喪亂秦隴倒懸<lb/>
加以疾患委篤實思歛迹避賢但負荷重任未便輙遂<lb/>
不圖諸人横興此變是不明吾心也吾視去貴州如脱<lb/>
屣耳欲遣主簿尉髦奉表詣闕便速脂轄將歸老宜<lb/>
陽長史王融參軍孟暢蹋折鎮檄排閣入諫曰普室多<lb/>
故人神塗炭實頼明公撫寧西夏張鎮兄弟敢肆凶逆<lb/>
宜聲其罪而戮之不可坐成其志也軌黙然融等遂出<lb/>
戒嚴武威太守張琠遣子坦馳詣京師表曰魏尚安邊<lb/>
<pb n="KR2i0005_WYG_070-6a"/>
而獲戾充國盡忠而被遣皆前史之所譏今日之明鍳<lb/>
也順陽之為劉陶守闕者十人刺史之蒞臣州若慈母<lb/>
之於赤子百姓之愛臣軌若旱苖之得膏雨伏聞信惑<lb/>
流言當有遷代民情嗷嗷如失父母今戎夷猾夏不宜<lb/>
騷動一方會軌子實來自京師遂以實為中督䕶將兵<lb/>
討鎮遣鎮外甥太府主簿令狐亞先徃喻鎮曰舅何不<lb/>
審安危明成敗主公河西著德兵馬如雲此猶烈火已<lb/>
焚待江河之水溺於洪流望越人之助其何及哉今數<lb/>
<pb n="KR2i0005_WYG_070-6b"/>
萬之軍已臨近境惟全老親存門戸輸誠歸官必保萬<lb/>
全之福鎮流涕曰人誤我也乃委罪功曹魯連而斬之<lb/>
詣實歸罪實南討曹祛走之朝廷得鎮䟽以侍中袁瑜<lb/>
為凉州刺史治中隂澹率數十人馳詣長安皆割耳於<lb/>
盤上訴軌之被誣南陽王司馬模表請停瑜會張坦至<lb/>
自京師亦上表留軌朝廷優詔勞軌依模所表且命誅<lb/>
曹祛軌大悦赦州内殊死已下命實帥尹貟宋配步騎<lb/>
三萬討祛張越奔鄴别遣從事田逈王豐帥騎八百自<lb/>
<pb n="KR2i0005_WYG_070-7a"/>
姑臧西南出石驢據長寧袪遣麴晁拒之戰於黄阪實<lb/>
詭道出浩亹戰於破羗斬袪及牙門田囂遣治中張閬<lb/>
送義兵五千及郡國秀孝貢計器甲方物歸於京師令<lb/>
有司可推詳立州已來清貞德素嘉遯遺榮髙才碩學<lb/>
著述經史臨危殉義殺身為君忠諌而嬰禍專對而釋<lb/>
患權智雄勇為時除難謟佞誤主傷䧟忠良者具狀以<lb/>
聞州中父老莫不相慶光禄大夫傅袛太常摯虞遺軌<lb/>
書告以京師饑匱軌即遣參軍杜勲獻馬五百疋㲜布<lb/>
<pb n="KR2i0005_WYG_070-7b"/>
三萬疋冬十一月帝遣使者進拜軌鎮西将軍都督隴<lb/>
右諸軍事封霸城侯尋進車騎大将軍開府辟召儀同<lb/>
三司策命未至而劉曜攻䧟長安<hi>一作王彌遂逼洛陽</hi>遷帝於平<lb/>
陽軌遣将軍張斐北宫純郭敷等率精騎五千徃衞京<lb/>
師及京都䧟斐等皆沒於賊中州避難來者日月相繼<lb/>
軌乃上表請合秦雍流移人於姑臧西北置武興郡統<lb/>
武興大城烏支襄武晏然新鄣平狄司監等縣又分西<lb/>
平界置晉興郡統晉興枹罕永固臨津臨鄣廣昌大夏<lb/>
<pb n="KR2i0005_WYG_070-8a"/>
遂興罕唐左南等縣以居之<lb/>
永嘉六年春三月太府主簿馬魴言於軌曰四海傾覆<lb/>
乘輿未返明公以全州之力徑造平陽翼戴晉室必當<lb/>
萬里風披有征無戰未審何憚不為此舉軌曰是孤心<lb/>
也㑹聞秦王司馬業入闗乃馳檄闗中曰主上搆危遷<lb/>
幸非所普天分崩率土喪氣秦王天挺聖德神武應期<lb/>
世祖之孫王今為長凡我晉人食土之𩔖龜筮克從幽<lb/>
明同欵宜簡令辰奉登皇位今遣前鋒督䕶宋配帥歩<lb/>
<pb n="KR2i0005_WYG_070-8b"/>
騎二萬徑趨長安翼衞乘輿折衝左右西中郎将實率<lb/>
中軍三萬武威太守張琠帥胡騎二萬駱驛繼發仲秋<lb/>
中旬㑹於臨晉秋九月秦王為皇太子遣使拜軌驃騎<lb/>
大將軍儀同三司進位司空封西平公邑三千戸固辭<lb/>
不受金城太守胡朂叛遣督䕶宋毅治中令狐瀏討之<lb/>
濟河中流白魚入船瀏曰魚鱗物虜必解甲歸我矣朂<lb/>
請降軌宥之秦州刺史裴苞東羗校尉貫興據險斷絶<lb/>
使命實與宋配等擊破之西平王叔與曹袪餘黨麴儒<lb/>
<pb n="KR2i0005_WYG_070-9a"/>
等刼前福禄令麴恪為主執太守趙彛東應裴苞實廽<lb/>
師討之斬儒等左督䕶隂預復與苞戰於狭西大敗之<lb/>
枹奔桑凶塢是嵗枹罕令嚴羗妾産一龍一鷲鷲尋飛<lb/>
去龍十五日雷雨迎之大風吹㧞張掖郡大樹經宿還<lb/>
立故處皇太子遣使重申前授固辭左司馬竇濤言於<lb/>
軌曰曲阜周旦弗辭營丘齊望承命所以明國憲勵殊<lb/>
勲天下崩亂皇輿幸遷州雖僻逺不忘匡衞故朝廷傾<lb/>
懐嘉命屢集宜從朝㫖以副群心軌不從初實平麴儒<lb/>
<pb n="KR2i0005_WYG_070-9b"/>
徙元惡六百餘家治中令狐瀏曰夫除惡人猶農夫之<lb/>
去草令絶其根勿使能滋今宜悉徙以絶後患實不納<lb/>
儒黨果叛實進平之<lb/>
建興元年夏四月愍帝即位於長安遣使詔軌曰朕以<lb/>
寡昧纂承大統未能梟除凶逆奉迎梓宫枕戈含寃肝<lb/>
心碎裂惟爾凉州刺史張軌乃心王室旌旗連絡萬里<lb/>
星赴進次汧隴便當恊力濟難恢復神州故遣中常侍<lb/>
蘓馬拜爾為鎮西大将軍開府儀同三司加侍中封西<lb/>
<pb n="KR2i0005_WYG_070-10a"/>
平郡公軌固讓不受太府參軍索輔言於軌曰古以金<lb/>
貝皮幣為貨息糓帛量度之耗二漢制五銖錢通易不<lb/>
滯泰始<hi>一作治</hi>中河西荒廢不用錢幣裂疋以為叚數縑<lb/>
布既壊市易又難徒壊女工不任衣用弊之甚也今中<lb/>
州雖亂此方安全宜從五銖以濟通變之㑹軌納之立<lb/>
制凖布用錢錢遂大行人頼其利是時西胡致金胡餅<lb/>
皆弗䔉作竒狀前趙劉曜冦北地軌又遣參軍麴陶領<lb/>
三千人衞長安<lb/>
<pb n="KR2i0005_WYG_070-10b"/>
建興二年春二月帝遣大鴻臚辛攀拜軌侍中太尉凉<lb/>
州牧西平公軌又固辭朝廷以軌年老多病拜子實為<lb/>
撫軍大将軍副凉州刺史夏五月軌寢疾遺令曰吾無<lb/>
德於人今疾病彌留殆将命也文武将佐咸當𢎞盡忠<lb/>
䂓務安百姓上思報國下以寧家素棺薄𦵏無藏金玉<lb/>
善相安遜以聽朝㫖表立子實為世子己丑薨於正寝<lb/>
年六十在位十三年撰易義十卷𦵏昭陵冊贈侍中太<lb/>
尉賜諡曰武穆私諡武公初軌風病積年二子代行州<lb/>
<pb n="KR2i0005_WYG_070-11a"/>
事閉絶音問莫能知者軌頗識天文毎州内有賊輿疾<lb/>
仰觀曰無能為害終如其言及祚僣號追諡武王廟號<lb/>
太宗<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_070-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷七十<lb/>
</p>
<p>
</p>
  </div>
</body>
</text>
</TEI>
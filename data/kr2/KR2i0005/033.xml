<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋巻三十三</head> <lb/>
    <p>
<pb n="KR2i0005_WYG_033-1a"/>
欽定四庫全書<lb/>
　十六國春秋巻三十三<lb/>
前秦録一<lb/>
　　苻洪<lb/>
苻洪字廣世略陽臨渭氐人也其先葢有扈氏之苖裔<lb/>
子孫强盛世居武都為西戎酋長始其家池中生蒲長<lb/>
五丈五節狀如竹時咸異之謂之蒲家因以氏焉父懷<lb/>
歸為部落小帥母姜氏因寢産洪驚覺而寤先是隴右<lb/>
<pb n="KR2i0005_WYG_033-1b"/>
大雨霖百姓苦之謡曰雨若不止洪水必起故因名之<lb/>
曰洪年十二而父卒代為部帥好施多權略驍武善騎<lb/>
射属劉氏之亂乃散千金招延俊傑訪安危變通之術<lb/>
戎晉襁負奔之宗人蒲光蒲突遂共推為盟主劉曜僭<lb/>
號長安遣使拜平逺將軍不受自稱䕶氐校尉秦州刺<lb/>
史略陽公光等逼洪歸曜曜以洪為寧西將軍率義侯<lb/>
及曜敗於洛陽洪率部人西保隴山進為氐主石虎將<lb/>
兵攻上邽洪詣虎降虎大恱親出迎之拜冠軍將軍委<lb/>
<pb n="KR2i0005_WYG_033-2a"/>
以西方之事監六夷諸軍事涇陽伯趙建平四年石生<lb/>
起兵闗中洪遂西結張駿自稱晉北平將軍雍州刺史<lb/>
虎既滅生洪率户三萬下隴東如馮翊說虎徙闗中豪<lb/>
傑及羗戎以實東方曰諸氐皆洪家部曲洪帥以從誰<lb/>
敢違者虎從之拜洪䕶氐校尉徙秦雍及氐羗十餘萬<lb/>
戸於闗東遷龍驤將軍流民都督處於枋頭從征叚遼<lb/>
有功遷光烈將軍進爵為侯尋拜使持節都督六夷諸<lb/>
軍事冠軍大將軍進封西平郡公其部下賜爵闗内侯<lb/>
<pb n="KR2i0005_WYG_033-2b"/>
者二千餘人以洪為闗内領侯冉閔言於虎曰蒲洪雄<lb/>
果得將士死力其諸子皆有非常之才且握強兵五萬<lb/>
屯據近畿宜密除之以安社稷虎曰吾方倚其父子以<lb/>
取吳蜀奈何殺之待之愈厚佛圖澄亦言於虎曰觀蒲<lb/>
氏有王氣請急除之虎隂欲殺洪洪稱疾不朝梁犢之<lb/>
亂虎遣洪以車騎將軍從燕王石斌討之遂平梁犢進<lb/>
為侍中車騎大將軍開府儀同三司都督雍秦州諸軍<lb/>
事雍州刺史改封本國略陽郡公㑹虎卒石遵即位閔<lb/>
<pb n="KR2i0005_WYG_033-3a"/>
又言於遵曰蒲洪人傑也今以洪鎭闗中臣恐秦雍之<lb/>
地非復國家之有此雖先帝臨終之命然陛下踐祚自<lb/>
宜改圖遵從之罷洪都督餘並如前洪怨之乃歸枋頭<lb/>
遣使降晉後石鍳殺遵所在兵起秦雍流民相率西歸<lb/>
路由枋頭共推洪為主衆至十餘萬洪子健在鄴斬闗<lb/>
出奔枋頭鍳懼洪之逼也欲以計遣之乃以洪為都督<lb/>
闗中諸軍事征西大將軍雍州牧領秦州刺史洪㑹官<lb/>
属議應受與否主簿程朴請且與趙連和如列國分境<lb/>
<pb n="KR2i0005_WYG_033-3b"/>
而治洪怒曰吾不堪為天子耶而云列國乎引朴斬之<lb/>
永和六年朝廷規復中原以洪為氐王使持節征北大<lb/>
將軍都督河北諸軍事冀州刺史廣川郡公健為假節<lb/>
右將軍監河北征討前鋒諸軍事襄國公時姚弋仲亦<lb/>
有圖據闗中之志恐洪先之遣子襄帥衆五萬伐洪洪<lb/>
迎撃破之斬獲三萬餘級於是安定梁楞等並率闗西<lb/>
民望說洪曰今胡運將終中原喪亂明公神武必成大<lb/>
業繼蹤周漢宜稱尊號以副四海之望洪亦以䜟文有<lb/>
<pb n="KR2i0005_WYG_033-4a"/>
草付應王又孫堅之生背有草付字遂改姓苻氏自稱<lb/>
大都督大將軍大單于三秦王以南安雷弱兒為輔國<lb/>
將軍安定梁楞為前將軍領左長史馮翊魚遵為後將<lb/>
軍領右長史京兆叚陵為左將軍領左司馬王墮為右<lb/>
將軍領右司馬天水趙俱隴西牛夷北地辛牢皆為從<lb/>
事中郎氐酋毛貴為單于輔相洪謂博士胡文曰孤率<lb/>
衆十萬居形勝之地冉閔慕容儁可指辰而殄姚襄父<lb/>
子克之在吾數中孤取天下有易於漢祖初石虎以麻<lb/>
<pb n="KR2i0005_WYG_033-4b"/>
秋鎭枹罕冉閔之亂秋率衆歸鄴洪使子龍驤將軍雄<lb/>
逆撃獲之以為軍師將軍秋因說洪曰冉閔石祗方相<lb/>
持中原之亂未可平也不如先取闗中基業已固然後<lb/>
東征天下誰敢敵之洪深然之既而秋因宴鴆洪欲并<lb/>
其衆世子健收秋斬之洪臨死謂健曰吾所以未入闗<lb/>
者以為中原可指時而定今不幸為䜿子所困中州非<lb/>
汝兄弟所能辦闗中周漢舊都形勝之國進可以一同<lb/>
天下退不失保全秦雍吾死之後便可鼓行而西言終<lb/>
<pb n="KR2i0005_WYG_033-5a"/>
而卒年六十六健僣偽位追諡曰惠武皇帝廟號太祖<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_033-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷三十三<lb/>
</p>
<p>
</p>
  </div>
</body>
</text>
</TEI>
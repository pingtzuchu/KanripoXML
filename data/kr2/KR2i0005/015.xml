<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷十五</head> <lb/>
    <p>
<pb n="KR2i0005_WYG_015-1a"/>
欽定四庫全書<lb/>
　十六國春秋卷十五<lb/>
後趙錄五<lb/>
　　石虎上<lb/>
石虎字季龍勒之從子也祖曰㔨邪父曰寇覔寇覔有<lb/>
四子虎第四勒父曷朱㓜而子之故或謂之為勒弟也<lb/>
年六七嵗有善相者遇之於路曰此兒貌竒有壯骨貴<lb/>
不可言晉永興中與勒相失永嘉五年劉琨送勒母王<lb/>
<pb n="KR2i0005_WYG_015-1b"/>
氏及虎於葛陂時年十七矣性殘忍好馳獵遊蕩無度<lb/>
能左右射尤善彈數彈人為軍中患勒怒之白母王氏<lb/>
曰此兒兇暴無度<hi>一作頓</hi>使軍人殺之聲名可惜不若自<lb/>
除之勒母曰徤犢走車破轅良馬須逸鞭汎駕然後能<lb/>
負重致逺且當小忍勿便殺也<hi>一云快牛為犢子小時多能破車為復小忍勿</hi>
<hi>却之</hi>至年十八稍檢攝恭謹嚴重愛士身長七尺五寸趫<lb/>
㨗便弓馬勇冠當時至於降城陷壘不復别斷善惡坑<lb/>
斬士女鮮有遺𩔖勒雖屢加誨責而行意自若然御衆<lb/>
<pb n="KR2i0005_WYG_015-2a"/>
甚嚴莫敢犯者指授攻討所向無前故勒寵信彌隆委<lb/>
以專征之任所在立功將佐親戚莫不敬憚勒深嘉之<lb/>
拜征虜將軍性尤酷虐所為無道軍中有勇幹策略與<lb/>
已齊者因獵戯輒以事害之前後所殺甚衆勒之居襄<lb/>
國劉聰以虎為魏郡太守鎮鄴三臺後封繁陽侯食邑<lb/>
三千戸勒即大單于趙王位署為單于元輔都督禁衛<lb/>
諸軍加侍中開府進封中山公及勒僭稱尊號授太尉<lb/>
守尚書令進封中山王食邑萬戸虎自以勲髙一時謂<lb/>
<pb n="KR2i0005_WYG_015-2b"/>
勒即位之後大單于必在已而更以授其子𢎞乃深恨<lb/>
之私謂其子邃曰主上自都襄國以来端拱指授以吾<lb/>
身當矢石二十餘年南擒劉岳北走索頭東平齊魯西<lb/>
定秦雍剋殄十有三州成大趙之業者我也大單于之<lb/>
望當以授我今乃以與黄吻小<hi>一作婢</hi>兒每一憶此令人<lb/>
氣塞不能寢食待主上晏駕之後不足復留種也<lb/>
建武元年春正月虎廢勒子𢎞羣臣已下勸其稱尊號<lb/>
虎下書曰王室多難海陽自棄四海任重故俛從推逼<lb/>
<pb n="KR2i0005_WYG_015-3a"/>
朕聞道合乾坤者稱皇徳協人神者稱帝皇帝之號非<lb/>
所敢稱<hi>一作聞</hi>且可稱居攝趙天王以副天人之望于是<lb/>
大赦境内殊死已下改元建武以夔安為侍中太尉守<lb/>
尚書令郭殷為司空韓晞為左僕射魏槩馮莫張崇曹<lb/>
顯為尚書申鍾為侍中郎闓為光禄大夫王波為中書<lb/>
令自餘文武封拜各有差立子邃為太子虎以䜟文天<lb/>
子當從東北來于是備法駕行自信都而還以應之分<lb/>
癭陶之栁鄉立停駕縣又分司州之河南河東𢎞農滎<lb/>
<pb n="KR2i0005_WYG_015-3b"/>
陽兖州之陳留東燕為洛州又改陳留郡為建昌郡屬<lb/>
洛州虎諱言勒呼馬勒曰轡羅勒曰香菜時徐州從事<lb/>
蘭陵朱縱殺刺史郭祥以彭城歸晉虎遣將軍王朗討<lb/>
<hi>一作撃</hi>之縱奔淮南虎荒淫廢政外躭營繕使太子邃省<lb/>
可尚書奏事選牧守祀郊廟惟征伐刑斷乃親覽之鸛<lb/>
雀臺崩殺典匠少府任汪復使修之倍于常度夏四月<lb/>
癸夘虎率衆南遊至臨江而還有游騎十餘疋至歴陽<lb/>
歴陽太守袁躭甚懼表聞于晉不言騎多少京師大震<lb/>
<pb n="KR2i0005_WYG_015-4a"/>
遣司徒王導加大司馬假黄鉞都督征討諸軍事以禦<lb/>
之癸丑晉帝觀兵于廣莫門分命諸將遣將軍劉仕救<lb/>
歴陽平西將軍趙𦙍屯慈湖龍驤將軍路永戍牛渚建<lb/>
武將軍王允之戍蕪湖司空郄鑒使廣陵相陳光帥衆<lb/>
衛京師俄聞趙騎至少又退向東陽戊午解嚴遂以桓<lb/>
宣為都督江沔前鋒征討諸軍事平北將軍司州刺史<lb/>
假節鎮襄陽虎後遣征虜將軍石遇率騎七千渡沔寇<lb/>
中廬圍桓宣于襄陽輔國左將軍毛寳南中郎將王國<lb/>
<pb n="KR2i0005_WYG_015-4b"/>
征西司馬王愆期等率荆州之衆來援屯于章山遇三<lb/>
面為地窟攻城宣募精勇出其不意殺傷數百多獲鎧<lb/>
馬攻守二旬遇軍饑疫不克而還宣遣步騎收南陽諸<lb/>
郡百姓陷没者八千餘人詔以宣為南陽襄陽新野南<lb/>
鄉四郡諸軍事梁州刺史毛寳為征虜將軍戍邾城虎<lb/>
以租入殷廣轉輸勞煩令中倉嵗入百萬斛餘皆儲之<lb/>
水次晉將軍淳于安攻琅邪費縣俘獲數千人虎下書<lb/>
令刑贖之家得以錢代財帛無錢聴以糓麥皆随時價<lb/>
<pb n="KR2i0005_WYG_015-5a"/>
輸水次倉秋八月冀州八郡雨雹大傷秋稼糓價騰貴<lb/>
銀一斤值米二斗下書深自咎責遣御史所在發水次<lb/>
倉麥以給秋種尤甚之處差復一年鸛雀臺成賜匠各<lb/>
有差九月虎遷都鄴宮尚書請太常告廟虎曰古者將<lb/>
舉大事必告宗廟而不列社稷尚書可詳議以聞公卿<lb/>
乃請使太尉告社稷從之時自去年至九月十一月不<lb/>
雨及入鄴宮澍雨周洽虎大恱赦殊死已下始制散騎<lb/>
常侍已上得乗軺軒王公郊祀乗副車駕四馬龍旂八<lb/>
<pb n="KR2i0005_WYG_015-5b"/>
旒朔望朝㑹節乗軺軒冬十月羌薄句大猶保險未服<lb/>
遣子章武王斌帥精騎二萬并秦雍二州兵討平之虎<lb/>
如長樂衛國有田疇不闢桑業不修者貶其守宰而還<lb/>
是年奉天竺佛圖澄於鄴城<lb/>
建武二年春正月使牙門將張彌徙洛陽鍾虡九龍翁<lb/>
仲銅駝飛㢘于鄴虎大恱為之赦二嵗刑賚百姓糓帛<lb/>
百官爵一級下書曰三載考績黜陟幽明斯則先王之<lb/>
令典政事之通塞魏始建九品之制三年一清定之雖<lb/>
<pb n="KR2i0005_WYG_015-6a"/>
未盡𢎞美亦縉紳之清律人倫之明鏡從爾以来遵用<lb/>
無改先帝創臨天下黄紙再定至于選舉銓為首格自<lb/>
不清定三載于兹主者其更銓論務揚清激濁使九流<lb/>
咸允也吏部選舉可依晉氏九班選制永為揆法選畢<lb/>
經中書門下宣示三省然後施行之其著此詔書于令<lb/>
銓衡不奉行者御史彈坐以聞冬十一月索頭郁鞠率<lb/>
衆三萬來降虎署郁鞠等十三人為親通趙王皆封列<lb/>
侯散其部衆于冀青等六州時衆役煩興軍旅不息加<lb/>
<pb n="KR2i0005_WYG_015-6b"/>
以乆旱糓貴百姓饑饉野無生草金一斤直米二斗銀<lb/>
一兩<hi>一作斤</hi>直肉一斤流亡死者十有六七百姓嗷然無<lb/>
所生賴或掘野䑕捕蟄鷰而食之虎使令長率丁壯随<lb/>
山澤採橡<hi>一作□</hi>捕魚以濟老弱而復為權豪所侵人無<lb/>
所得又料殷富之家配饑人以食之公卿以下出糓以<lb/>
助賑給姦吏因之侵奪無已雖有貸贍之名而無其實<lb/>
先是孟津河東去鄴城五里有濟北郡糓城縣糓城山<lb/>
是黄石公所𦵏處有人登此山見崩土中有文石石文<lb/>
<pb n="KR2i0005_WYG_015-7a"/>
鮮明詣鄴獻之使採取以治宮殿遂免糓城令以不奏<lb/>
聞故也虎大起宮殿于鄴都遂于鄴西文昌故殿處造<lb/>
東西太武二殿採糓城山文石為基一基下五百武直<lb/>
宿衛屈柱跌瓦悉鑄銅為之金漆圖飾焉又徙長安雒<lb/>
陽銅人置諸宮前以華其國城之西北有三臺皆因城<lb/>
為基巍然崇舉其髙若山又建九華宮以三三為位謂<lb/>
之九華<hi>沈約詩曰徘徊九華宮即此宮也</hi>北建逍遥樓東北建披雲樓<lb/>
城門上建玳瑁樓純用金銀裝飾懸五色珠簾白玊鈎<lb/>
<pb n="KR2i0005_WYG_015-7b"/>
帶内有瑜石床以玳瑁為龜甲文鋪以十色錦繡故名<lb/>
玳瑁樓其太武殿懸紫綬于梁柱綴玊璧于綬又造東<lb/>
西宮鄴宮南面三門西鳳陽門髙二十五丈上有層樓<lb/>
向陽安金鳳凰二頭于其上鎮之其頭髙一丈六尺東<lb/>
城上立東明觀觀上加金博山謂之鏘天北城上有齊<lb/>
午樓超出羣榭孤髙特立其城東西七里南北五里飾<lb/>
表以塼百步一樓凡諸宮殿門臺隅雉皆加觀榭層甍<lb/>
疊宇飛檐拂雲圖以丹青色以輕素門窓戸宇朱柱白<lb/>
<pb n="KR2i0005_WYG_015-8a"/>
璧未到鄴城六七十里遥望苕亭便見此門巍若仙居<lb/>
鄴城東門石橋有兩石柱製作精妙柱側悉鏤雲炬上<lb/>
作蟠螭甚有形勢信為巧工太武殿基髙二丈八尺以<lb/>
文石綷之<hi>一作甃以文石</hi>下穿伏室置衛士五百人于其中東<lb/>
西七十五步南北六十五步皆以漆灌瓦金鐺銀楹珠<lb/>
簾玊璧窮極伎巧又于太武殿前起樓髙四十丈結珠<lb/>
為簾垂五色玊珮風至鏗鏘和鳴清雅盛夏之時登髙<lb/>
樓以望四極奏金石絲竹之樂以日繼夜于樓下開馬<lb/>
<pb n="KR2i0005_WYG_015-8b"/>
埒射塲週迴四百步皆文石丹砂及彩畫于埒旁聚金<lb/>
玊錢貝之寳以賞百戯四廂置錦幔屋柱皆隐起為龍<lb/>
鳳百獸之形雕琢衆玊以飾楹柱夜中往往有光明集<lb/>
諸羌氐于樓上或時亢旱舂雜寳異香為屑使數百人<lb/>
于樓上吹散之名曰芳塵臺上有銅龍腹可盛數百斛<lb/>
酒使胡人于樓上噀酒風至望之如露名曰粘雨臺引<lb/>
以灑塵樓上戯笑之聲音震鄴中又造梁馬臺一名笑<lb/>
馬臺一名戯馬臺一名閱馬臺在城中漳水之南約次<lb/>
<pb n="KR2i0005_WYG_015-9a"/>
為臺基髙五丈列觀其上虎常于此臺練簡騎卒武牙<lb/>
宿將雲騰黒矟騎五千每月朔晦閱馬于此臺虎毎講<lb/>
武于其下升觀以望之乃于漳水之南張幟鳴鼔列騎<lb/>
星羅虎登臺射<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>箭一發<hi>五字水經作放鳴鏑之矢</hi>五千騎一時奔<lb/>
走從漳水之南齊至于臺下隊督以下皆有班賚虎又<lb/>
射一箭五千騎又一時奔走至于漳水之北其五千流<lb/>
散攢促若數萬人騎皆以黒矟從事故以黒矟為號又<lb/>
以介羽漆砂即名鬭鷄臺以鬬鷄為戯其北有臨漳宮<lb/>
<pb n="KR2i0005_WYG_015-9b"/>
東有永樂宮西有黎園宮東南有赤橋宮西北有紫陌<lb/>
宮又有御龍宣武凌霄如意四觀皆虎遊獵燕息之所<lb/>
又有聖夀堂用玊珂八百具抱桂丁香末以塗壁胡桃<lb/>
油以塗瓦垂金鈴萬餘箇若㣲風至則聲聞十餘里又<lb/>
于銅雀臺更増二丈立一屋連棟接檐彌覆其上盤迴<lb/>
隔之名曰命子窟又于屋上起五層樓髙十五丈去地<lb/>
二十丈又作銅雀于樓巔舒翼若飛南列金雀臺髙八<lb/>
丈有屋一百九間北曰氷井臺亦髙八丈有屋百四十<lb/>
<pb n="KR2i0005_WYG_015-10a"/>
間上有氷室室有數井井深十五丈冬月蔵氷三伏之<lb/>
日以氷賜大臣及蔵石墨石墨可書又燃之難盡亦謂<lb/>
之石炭又有粟窖及監以備不虞今窖上猶有石銘存<lb/>
焉又起靈風臺九殿于顯陽殿後選百官州郡民女以<lb/>
充之又于正㑹殿南面臨軒殿上施白玊床流蘇帳皆<lb/>
竊擬禮制整法服冠通天佩玊璽𤣥衣纁裳畫日月火<lb/>
龍黼黻華蟲粉米改車服着逺遊冠臨軒大㑹着丹紗<lb/>
袍獵着金縷合歡袴改虎頭鞶囊為龍頭鞶囊又改直<lb/>
<pb n="KR2i0005_WYG_015-10b"/>
盪冠為龍騰冠以絳幘于襄國又作金華殿殿前有白<lb/>
龍鐏作金龍于東廂西向龍口又安玊盤受玊十斛又<lb/>
安金博山蟬翼單紗裏服天曉行禮公執圭卿執羔大<lb/>
夫執雁士執雉一如舊禮充庭車馬四月八日九龍銜<lb/>
水浴太子之象太武殿前溝水注之浴時溝中先安銅<lb/>
龍以疏其水相去六七步注之斷水又安銅龜飲穢水<lb/>
出後脚下入諸公主第溝水亦出建春門又有皇后浴<lb/>
室三間徘徊側宇櫨檘隠起雕彩刻鏤極盡粲麗室中<lb/>
<pb n="KR2i0005_WYG_015-11a"/>
臨池上有石床别為浴臺有四時浴室皆用瑜石珷玞<lb/>
為堤岸或以琥珀車渠為瓶杓夏則引外溝水以納于<lb/>
池池中皆以紗縠為囊盛百雜香漬于水底或用葛為<lb/>
囊嚴氷之時作銅屈龍數千枚各重數十斤燒如火色<lb/>
投于水中則池水恒溫引浴室中名曰燋龍温池又用<lb/>
文錦步障縈蔽浴所與宮人寵嬖者解媟服宴戯彌于<lb/>
日夜名曰清嬉浴室浴罷洩水于宮外水流之所名温<lb/>
香渠渠外之人爭来汲取得升合以歸其家人莫不怡<lb/>
<pb n="KR2i0005_WYG_015-11b"/>
恱浴室中種二長生樹枝條交于棟上團團作車蓋形<lb/>
冬日不凋葉大如掌至八九月乃生華花色白子赤大<lb/>
如橡子不中啖也世人謂之西王母長生樹又安槃帶<lb/>
十斛于二樹之間冬月施蜀<hi>一作熟</hi>錦流蘇斗帳又用明<lb/>
光錦以白縑為裏名曰複帳帳之四角安純金銀鑿鏤<lb/>
香爐爇以百和香安金蓮花以冠帳頂帳之四面皆作<lb/>
十二章相采色燿爛又作沈<hi>一作流</hi>蘇帳帳頂亦安金蓮<lb/>
花花中懸金薄織成綩囊褁受三升以沈香注帳之四<lb/>
<pb n="KR2i0005_WYG_015-12a"/>
面上有十二香囊彩色亦同又安純金龍頭銜五色沈<lb/>
蘇或用黄綈博山文錦或用紫綈及大小明光錦大約<lb/>
春秋施錦帳表以五色絲為裌帳夏用單紗羅或綦文<lb/>
單羅或縠文羅為單帳織錦羅在中尚方三署皆數百<lb/>
人錦有大登髙小登髙大明光小明光大博山小博山<lb/>
大茱茰小茱茰大交龍小交龍葡萄文錦班文錦鳳凰<lb/>
錦朱雀錦韜文錦桃核文錦其御罽有豹頭文罽鹿子<lb/>
罽花罽或青綈或白綈或黄綈或緑綈或紫綈或蜀綈<lb/>
<pb n="KR2i0005_WYG_015-12b"/>
工巧百數不可盡名又作雲母五明金薄莫難扇此一<lb/>
扇之名也薄打純金如蟬翼二面彩漆圖畫列仙竒異<lb/>
鳥獸其五明方中辟方三寸或五寸随扇大小雲母帖<lb/>
其中細縷縫其際雖掩盡而彩色明徹㸔之如謂可取<lb/>
故名莫難也虎出時常以此扇挾乗輿或用象牙及桃<lb/>
枝扇其上或作緑沈色或作木蘭色或作紫紺色或作<lb/>
鬰金色又作金銀鈕屈膝屏風衣以白縑畫文人義士<lb/>
仙人禽獸之像讚者皆三十二言髙施則八尺下施則<lb/>
<pb n="KR2i0005_WYG_015-13a"/>
四尺或施六尺随意所欲髙下文駕有金銀輦雲母輦<lb/>
數百乗皇后出乗嵩輅或乗文武玊輅或乗朱漆卧輦<lb/>
以雲母代紗中外四梁皆通徹明亮虎正㑹上御食遊<lb/>
槃兩重皆金銀參帶百二十醆彫飾竝同其叅帶之間<lb/>
茱茰盡㣲如被髮近看乃得見動遊帶則員轉也御床<lb/>
獨方三丈其餘床皆局脚髙下六尺後宮别妾房中有<lb/>
小形玉床又有轉開床以射鳥獸其作褥周三丈用錦<lb/>
縁之作席以錦雜以五香施以五彩綫編蒲皮縁之名<lb/>
<pb n="KR2i0005_WYG_015-13b"/>
五彩席所以祭天御坐几悉雕漆畫皆為五彩色又有<lb/>
三人臺及宮内中鏡有徑二三尺者純金蟠龍雕飾又<lb/>
有大小鏡二萬餘枚又為曲鏡又以胡粉和椒塗壁名<lb/>
曰椒房後庭服綺縠玩珍竒者萬餘人内置女官十有<lb/>
八等教宮人星占及馬步射置女太史于靈臺仰觀災<lb/>
祥以考外太史之虚實禁郡國不得私學星䜟敢有犯<lb/>
者斬正㑹置三十部女鼓吹三十步輙置一部一部十<lb/>
二人皆在平閣上去地丈餘又置女尚書官屬皆着紫<lb/>
<pb n="KR2i0005_WYG_015-14a"/>
袴佩玉羽儀雜伎工巧皆與外侔正㑹殿前作樂髙絙<lb/>
龍魚鳳凰安息五案之屬莫不畢備額上縁橦至上鳥<lb/>
飛左囘右轉又以橦着口齒上亦如之設馬車立木橦<lb/>
其車上長二尺橦頭安兩木伎兒各坐木一頭或髙飛<lb/>
<hi>高一作鳥</hi>或倒掛又依伎兒作獼猴之形走馬上或在脇或<lb/>
在頭或在尾馬走如故名為猨騎有二銅駝如馬形長<lb/>
一丈髙一丈足如牛尾長二尺脊如馬鞍在中陽門外<lb/>
夾道相向銅鐘四枚如鐸形髙二丈八尺大面廣一丈<lb/>
<pb n="KR2i0005_WYG_015-14b"/>
二尺小面廣七尺或作蛟龍或作鳥獸繞其上又宮妓<lb/>
數千人盡着皂構頭着神弁如今之禮賢冠也虎左右<lb/>
置直衛萬人皆着五色細鎧光曜奪目虎與皇后出常<lb/>
以女騎一千為鹵簿冬日皆着紫綸巾織熟錦袴腰中<lb/>
皆着金銀鏤帶手持雌黄宛轉角弓脚着五彩織成鞾<lb/>
随時遊於戯馬臺<hi>一作觀</hi>虎與皇后在臺上有詔書以五<lb/>
色紙着鳳凰口中鳳既銜詔侍人放數百丈緋繩轆轤<lb/>
迴轉狀若飛翔飛下端門鳳以木作之五色文身脚皆<lb/>
<pb n="KR2i0005_WYG_015-15a"/>
用金每年三月三日虎及皇后㑹公主妃主名家婦女<lb/>
無不畢出臨水施設帳幔車服燦爛走馬步射飲宴終<lb/>
日又令左校令成公段造庭燎于崇杠之末髙十餘丈<lb/>
上盤置燎下盤置人絙繳上下虎試而恱之正㑹殿庭<lb/>
中端門外及閶闔門前設百二十枚燈以鐵為之髙皆<lb/>
一丈六尺是年魏烈帝<hi>諱翳槐</hi>出居於鄴虎奉第宅伎妾<lb/>
奴婢什物<lb/>
建武三年春正月庚辰太保夔安等文武五百九人勸<lb/>
<pb n="KR2i0005_WYG_015-15b"/>
虎上皇帝尊號安等方入庭燎油灌下盤死者二十餘<lb/>
人虎惡之腰斬成公段于閶闔門辛巳虎依殷周之制<lb/>
稱大趙天王初虎衣衮冕將祀南郊照一大鏡不見其<lb/>
首乃大恐怖遂不敢稱皇帝自貶為王至是又僭稱大<lb/>
趙天王即位于南郊大赦境内殊死已下追尊祖㔨邪<lb/>
為武皇帝父㓂覔為太宗孝皇帝立后鄭氏為天王皇<lb/>
后太子邃為天王皇太子諸子為王者皆貶封郡公宗<lb/>
室為王者降為縣侯百官封署各有差太原徙人有<hi>一作</hi>
<pb n="KR2i0005_WYG_015-16a"/>
<hi>十</hi>五百餘戸叛入黒羌武鄉長城徙人韓强獲𤣥玉璽<lb/>
方四寸七分龜鈕金文詣鄴獻之拜强騎都尉復其一<lb/>
門使人採藥于華山上得玉版一枚其色黒文曰嵗在<lb/>
申酉不絶如綫嵗在壬子真人乃見虎以為應符之兆<lb/>
大恱夔安等又勸進曰臣等謹案大趙水徳𤣥龜者水<lb/>
之精也玉者古之寳也分之數以象七政寸之紀以凖<lb/>
四極昊天成命不可乆違輙下史官擇吉日具禮儀謹<lb/>
昧死上皇帝尊號虎下書曰過相褒美猥見推逼覽増<lb/>
<pb n="KR2i0005_WYG_015-16b"/>
恧然非所望也其亟止兹議今東作告始自非京城内<lb/>
外皆不得表慶中書令王波上𤣥璽頌以美之虎以石<lb/>
𢎞時造此璽强遇而獻之太子邃既總百揆淫虐無道<lb/>
河間公宣樂安公韜皆有寵于虎邃疾之如仇虎又荒<lb/>
躭内遊威刑失度邃以事為可呈呈之虎恚曰此小事<lb/>
何足呈也時有所不聞復恚曰何以不呈誚責笞捶月<lb/>
至再三邃甚恨之秋七月邃潛謀為逆乃稱疾不視事<lb/>
<hi>詳具邃𫝊</hi>虎聞邃有疾欲往視之先遣所親任女尚書往察<lb/>
<pb n="KR2i0005_WYG_015-17a"/>
邃呼前與語抽劍撃之虎聞大怒收中庶子李顔等誅<lb/>
之幽邃于東宮廢為庶人其夜殺邃并其妃張氏及男<lb/>
女二十六人合一棺埋之宮臣支黨二百餘人皆伏誅<lb/>
廢邃母鄭氏為東海太妃立河間公宣為天王皇太子<lb/>
宣母杜昭儀為天王皇后冬十一月乙丑太白犯嵗星<lb/>
于營室是年虎將李穆率騎五千送魏烈帝于大寗其<lb/>
故部落多歸附之國人復奉烈帝為代王城盛樂而居<lb/>
之以其弟昭成帝<hi>什翼犍</hi>為質於趙<lb/>
<pb n="KR2i0005_WYG_015-17b"/>
建武四年春正月虎將伐鮮卑段遼于遼西募有勇力<lb/>
者三萬人皆拜龍騰中郎㑹遼遣從弟段屈雲襲幽州<lb/>
幽州刺史李孟退奔易京虎以桃豹為横海將軍王華<lb/>
為渡遼將軍統舟師十萬出漂渝津支雄為龍驤將軍<lb/>
姚弋仲為冠軍將軍統步騎十萬為前鋒以伐段遼三<lb/>
月進次金臺支雄前驅入薊段遼所署漁陽太守馬鮑<lb/>
代相張牧上谷相侯龕等四十餘城竝率衆來降北平<lb/>
相陽裕帥其民千餘家登燕山以自固雄攻安次斬其<lb/>
<pb n="KR2i0005_WYG_015-18a"/>
部大人那樓竒遼懼率妻子宗族豪大千餘家棄令支<lb/>
奔密雲山遼左長史劉羣右長史盧諶司馬崔恱等封<lb/>
其府庫遣使請降虎遣將軍郭泰麻秋等帥輕騎二萬<lb/>
追遼及之戰于宻雲獲其母妻斬級三千遼單馬竄險<lb/>
保於平崗遣子乞特真送表及獻名馬虎納之遂入令<lb/>
支遷其戸二萬餘于雍司兖豫四州士大夫之有才行<lb/>
者皆擢敘之先是北單于乙囘為鮮卑敵那所逐既平<lb/>
遼西遣其將李穆擊敵那破之復立乙回而還虎入遼<lb/>
<pb n="KR2i0005_WYG_015-18b"/>
宮論功封賞將士各有差陽裕詣軍門降即拜北平太<lb/>
守夏四月初慕容皝與段遼有隙遣使稱藩于虎陳遼<lb/>
宜伐請盡衆來㑹及軍至令支皝師不出虎以皝不㑹<lb/>
兵攻遼而自專其利謀將伐之佛圖澄曰燕福徳之國<lb/>
未可加兵虎作色曰以此攻城何城不克以此衆戰誰<lb/>
能禦之區區小豎何所逃也太史令趙攬固諌曰燕地<lb/>
嵗星所守行師無功必受其禍虎怒鞭之出為肥如長<lb/>
虎遣使四出招誘民夷燕成周内史崔燾居就令游泓<lb/>
<pb n="KR2i0005_WYG_015-19a"/>
武原内史<hi>一作令史</hi>常覇東夷校尉封抽䕶軍宋晃等皆應<lb/>
之凡得三十六城戊子進逼棘城不拔壬辰引退皝遣<lb/>
子恪率胡騎三千晨出挑戰諸門皆若有師出者四面<lb/>
如雲虎大驚棄甲逃遁惟游撃將軍石<hi>一作冉</hi>閔一軍獨<lb/>
全于是召趙攬復為太史令虎還自令支過易京惡其<lb/>
固而毁之因謁石勒墓朝其羣臣于襄國建徳前殿復<lb/>
從征文武有差至鄴設飲至之禮賜俘徧于丞郎以劉<lb/>
羣<hi>一作臺</hi>為中書令盧諶為中書侍郎蒲洪以功拜使持<lb/>
<pb n="KR2i0005_WYG_015-19b"/>
節都督六夷諸軍事冠軍將軍封西平郡公石閔言于<lb/>
虎曰蒲洪雄俊驍果其諸子竝非常才宜宻除之虎不<lb/>
納待之愈厚虎謀伐昌黎遣渡遼將軍曹伏將青州之<lb/>
衆渡海戍蹋頓城無水而還因戍于海島運糓三百萬<lb/>
斛以給之又以船三百艘運糓三十萬斛詣髙句驪使<lb/>
典農中郎將王典率衆萬餘屯田海濱又令青州造船<lb/>
千艘以謀撃燕掠縁海諸縣所在殺戮五月使太子宣<lb/>
率步騎二萬撃朔方鮮卑斛摩頭破之斬首四萬餘級<lb/>
<pb n="KR2i0005_WYG_015-20a"/>
六月冀州八郡大蝗司𨽻請坐守宰虎曰此政之失和<lb/>
朕之不徳所致而欲委咎守宰豈禹湯罪已之義耶司<lb/>
𨽻不進讜言佐朕不逮而欲妄陷無辜所以重吾之責<lb/>
也可白衣領司𨽻加子司徒韜金鉦黄鉞鑾輅九旒虎<lb/>
使襄城公涉歸上庸公日歸率衆戍長安二歸告鎮西<lb/>
將軍石廣私樹恩澤潛謀不軌虎大怒追廣至鄴殺之<lb/>
冬十二月段遼自宻雲山遣使詐降虎信之使征東將<lb/>
軍麻秋率衆三萬百里郊迎勅秋曰受降如待敵將軍<lb/>
<pb n="KR2i0005_WYG_015-20b"/>
慎之乃以尚書左丞陽裕遼之故臣使為秋司馬遼又<lb/>
遣使降于慕容皝曰胡貪而無謀吾今請降求迎彼終<lb/>
不疑也若伏重軍以要之可以得志皝遣慕容恪伏精<lb/>
騎七千于密雲山大敗秋于三藏口死者十六七秋步<lb/>
走得免陽裕為燕所執虎聞秋敗驚怒方食吐哺削秋<lb/>
官爵是時百姓因佛圖澄率多奉佛皆營造寺廟削髪<lb/>
出家虎以真偽雜揉多往愆過乃下書問中書令曰佛<lb/>
號世尊國家所奉閭里小人無爵秩者應得事佛與否<lb/>
<pb n="KR2i0005_WYG_015-21a"/>
又沙門皆應髙潔貞正行能精進然後可為道士今沙<lb/>
門甚衆或有奸宄避役多非其人可料簡詳議真偽中<lb/>
書著作郎王度等奏曰夫王者郊祀天地祭奉百神載<lb/>
在祀典禮有常饗佛出西域外國之神功不施民非天<lb/>
子諸華所應祠奉往者漢明感夢初傳其道惟聼西域<lb/>
人得立寺都邑以奉其神其漢人皆不得出家魏承漢<lb/>
制亦循前軌今大趙受命率由舊章華戎制異人神流<lb/>
别外不同内享祭殊禮華夏服禮不宜雜錯國家可斷<lb/>
<pb n="KR2i0005_WYG_015-21b"/>
漢人悉不聼詣寺燒香禮拜以遵典禮其百辟卿士下<lb/>
逮衆𨽻例皆禁之其有犯者與淫祀同罪其趙人為沙<lb/>
門者還從四民之服中書令王波同度所奏虎以澄故<lb/>
下書曰度議云佛是外國之神非天子諸華所可宜奉<lb/>
朕生自北鄙忝當期運君臨諸夏至于饗祀應從本俗<lb/>
佛是戎神所行兼奉夫制由上行永世作則茍事允無<lb/>
虧何拘前代其夷趙百姓有舍于淫祀樂事佛者悉聼<lb/>
為道士于是慢戒之徒因之以勵是年魏烈帝疾病命<lb/>
<pb n="KR2i0005_WYG_015-22a"/>
諸大人迎昭成立之既卒諸大人梁蓋等以新有大故<lb/>
昭成在逺來未可必比至之間恐生變亂宜立長君以<lb/>
鎮衆望而烈帝次弟屈剛猛多詐不如屈弟孤寛和仁<lb/>
厚乃相與殺屈而立孤孤曰吾兄居長自應繼立吾安<lb/>
可越次而居大業乃自詣鄴奉迎昭成請身留為質虎<lb/>
義而俱遣之<lb/>
　<lb/>
　<lb/>
<pb n="KR2i0005_WYG_015-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷九十二</head> <lb/>
    <p>
<pb n="KR2i0005_WYG_092-1a"/>
欽定四庫全書<lb/>
　十六國春秋卷九十二<lb/>
西凉録二<lb/>
　　李歆<lb/>
李歆字士業暠第二子也為撫軍將軍領護羌校尉監前<lb/>
鋒諸軍事暠死左長史宋繇等上為大都督大將軍領護<lb/>
羌校尉凉州牧凉公大赦境内殊死已下改元嘉興尊母尹<lb/>
氏為太后以宋繇為武衛將軍廣夏太守軍諮祭酒録三<lb/>
<pb n="KR2i0005_WYG_092-1b"/>
府事索仙為征虜將軍張掖太守三月河西王沮渠䝉遜遣<lb/>
張掖太守沮渠廣宗詐降於歆以誘之歆遣武衛將軍温宜<lb/>
等率兵往赴親勒大軍為之後繼䝉遜率衆三萬設伏於蓼<lb/>
泉歆聞之引兵還䝉遜率衆來追歆親貫甲與戰於解支澗<lb/>
大破之追奔百餘里俘斬七千餘級䝉遜城建康置戍而去<lb/>
嘉興二年秋九月沮渠䝉遜復率衆來伐歆將出拒之<lb/>
左長史張體順固諫乃止䝉遜大芟秋麥而去是歳歆<lb/>
遣使告晉嗣位冬十月晉拜歆為使持節都督七郡諸<lb/>
<pb n="KR2i0005_WYG_092-2a"/>
軍事鎭西大將軍護羌校尉涼州牧酒泉公<lb/>
嘉興三年夏六月歆用刑過嚴又好治宫室繕築不止<lb/>
從事中郎張顗<hi>一作顯</hi>上疏切諫曰涼土三分勢不乆立<lb/>
并兼之本實在農戰懷遠之略莫如寛簡今入歳已來<lb/>
隂陽失序屢有賊風暴雨犯傷和氣是宜減膳徹懸側<lb/>
身修道<hi>一作過</hi>而更繁刑峻法宫室是務人力殘凋百姓<lb/>
愁悴致災之咎實此之由昔文王以百里而興二世以<lb/>
天下而亡前車之軌得失昭然太祖以天挺神姿應桓<lb/>
<pb n="KR2i0005_WYG_092-2b"/>
文之運流標萬里爲西夏所推左取酒泉有易俯拾右<lb/>
開西域兵不血刃實爲殿下開創崇規貽厥孫謀者也<lb/>
殿下不能奉承先志混一涼土侔蹤張后將何以下見<lb/>
先王乎沮渠䝉遜胡夷之傑内修政事外理英賢攻戰<lb/>
之際身同<hi>一作均</hi>士卒百姓懷之咸樂爲用臣謂殿下非<lb/>
但不能平殄䝉遜亦懼䝉遜方爲社稷之憂歆覽之不<lb/>
悅主簿汜稱又上疏諫曰臣聞天之子愛人主憂勤至<lb/>
矣故政之不修則垂災譴以戒告之改者雖危必昌宋<lb/>
<pb n="KR2i0005_WYG_092-3a"/>
景是也其不改者雖安必亡虢公是也殿下嗣位以來<lb/>
元年三月癸卯燉煌謙德堂陷八月效穀地裂二年元<lb/>
日昏霧四塞四月日亦無光二旬乃復十一月狐上南<lb/>
門今兹春夏地頻五震六月隕星於建康臣雖學不稽<lb/>
古敏謝仲舒頗亦聞道於先師且行年五十有九請爲<lb/>
殿下略言耳目之所聞見不復能逺論書𫝊之事也乃<lb/>
者咸安之初西平地裂狐入謙光殿前俄而秦師奄至<lb/>
都城不守梁熈旣爲涼州藉秦氏兵亂規有全涼之地<lb/>
<pb n="KR2i0005_WYG_092-3b"/>
外不撫百姓内多爲聚歛尋以滅亡建元十九年姑臧<lb/>
南門崩隕石於閑豫堂二十年而吕光東反子敗於前<lb/>
身戮於後叚業因羣凶創亂稱制此方三年之中地震<lb/>
五十餘所旣而先王龍興於𤓰州䝉遜簒弑於張掖此<lb/>
皆目前之成事亦殿下之所聞知效榖先王鴻漸之地<lb/>
謙德即尊之室基陷地裂大凶之徵也日者太陽之精<lb/>
中國之象赤而無光中國將爲外㓂之所陵滅諺曰野<lb/>
豕入家主人將去今狐上南門亦變異之大也又狐者<lb/>
<pb n="KR2i0005_WYG_092-4a"/>
禍也天意若曰將有首禍入居於此城南靣而君者也<lb/>
昔春秋之世星隕於宋襄公卒爲楚所禽地者至静安<lb/>
敦之象當靜而動反亂天常天意若曰有人將震動中<lb/>
國中國若不修德將有宋襄之禍今蠻夷益盛中國益<lb/>
㣲臣䝉先朝布衣之眷輒自同子弟之親是以不避忤<lb/>
上之誅昧死而進愚欵願殿下親仁善隣養威觀釁罷<lb/>
宫室之務止遊畋之娛宫嬪妃婌諸夷子女躬受分田<lb/>
身勸蠶績以清儉素德爲榮息兹奢靡之費百姓租稅<lb/>
<pb n="KR2i0005_WYG_092-4b"/>
專擬軍國虛衿下士廣招賢俊修秦氏之術以强國富<lb/>
俗待國有數年之積庭盈文武之臣然後命韓白爲前<lb/>
驅納子房之妙算一鼓可以平定姑臧長驅可以飲馬<lb/>
涇渭方南靣而爭天下豈䝉遜之足憂不然臣恐社禝<lb/>
之危必不出紀歆亦不納<lb/>
嘉興四年夏六月晉恭帝禪位於宋秋七月歆遣使貢<lb/>
獻於宋甲辰宋詔以歆爲都督高昌等十郡諸軍事征<lb/>
西大將軍酒泉公歆將謀東伐張體順切諫止之又聞<lb/>
<pb n="KR2i0005_WYG_092-5a"/>
沮渠䝉遜攻秦浩亹命中外戒嚴將攻張掖尹太后以<lb/>
爲不可<hi>具太后傳</hi>宋繇亦固諫歆怒不聽繇退而歎曰大事<lb/>
去矣吾見師之出不見師之還也歆遂率歩騎三萬東<lb/>
出䝉遜聞之曰歆已入吾計中然聞吾旋師必不敢前<lb/>
乃露布西境云已剋浩亹將進攻黄峪歆聞之喜進次<lb/>
都瀆澗䝉遜自浩亹來拒戰於懐城敗績勒衆復戰敗<lb/>
於蓼泉爲䝉遜所殺歆子重耳脫身奔於江左遂仕於<lb/>
宋後復歸魏爲魏𢎞農太守歆諸弟驍騎將軍酒泉太<lb/>
<pb n="KR2i0005_WYG_092-5b"/>
守翻擊虜將軍新城太守豫征西將軍燉煌太守恂領<lb/>
羽林右監密左將軍眺右將軍亮等皆西奔燉煌尋棄<lb/>
燉煌奔入北山䝉遜入酒泉禁兵侵掠士民安堵以宋<lb/>
繇爲吏部郎中委之選舉涼之舊臣有才望者咸禮而<lb/>
用之尹太后及諸女死於伊吾先是暠甞夢爲涼公領<lb/>
涼州牧代沮渠氏至是歆爲䝉遜所殺歆之未敗也有<lb/>
一大蛇從南門而入至於恭徳殿前又有䨇雉飛出宫<lb/>
内通街大樹上有烏鵲爭巢鵲為烏所殺又燉煌父老<lb/>
<pb n="KR2i0005_WYG_092-6a"/>
令狐熾家見一白頭翁衣帢而謂之曰南風動吹長木<lb/>
胡桐椎不中轂言訖忽然不見歆小字桐椎至是而亡<lb/>
自暠僭位元年歳在庚子至歆爲䝉遜所滅歳在庚申<lb/>
凡二十一年<lb/>
　案唐書暠本老子之裔也暠子歆歆子重耳魏𢎞農<lb/>
　太守重耳子熈金門鎭將家于武川熈子天賜爲幢<lb/>
　主天賜子虎爲後周太祖宇文㤗開國功臣魏賜姓<lb/>
　大野氏官至太尉號爲柱國宇文氏受魏禪時虎已<lb/>
<pb n="KR2i0005_WYG_092-6b"/>
　卒追錄佐命功封唐國公以其子昞襲封隋代周復<lb/>
　姓李氏昞官至隋安州總管柱國大將軍昞生子淵<lb/>
　襲封唐公後賴次子秦王世民之力代隋而為天子<lb/>
　是爲唐髙祖秦王四征宼盜以壹天下是爲太宗遡<lb/>
　長發之祥則暠之於唐其猶周之后稷矣髙祖武德<lb/>
　元年追謚皇髙祖熈曰宣簡公皇曾祖天賜曰懿王<lb/>
　皇祖虎曰景皇帝廟號太祖皇考昞曰元皇帝廟號<lb/>
　世祖與武昭王祖父並祀以天子之禮太宗子髙宗<lb/>
<pb n="KR2i0005_WYG_092-7a"/>
　治追號老子爲太上𤣥元皇帝尊宣簡公為宣皇帝<lb/>
　懿王爲光皇帝髙宗孫𤣥宗隆基加宣皇帝曰獻祖<lb/>
　光皇帝曰懿祖尋加𤣥元號曰大聖祖又追號聖祖<lb/>
　父周大夫敬曰先天太皇逺祖咎繇曰德明皇帝西<lb/>
　涼武昭王曰興聖皇帝<lb/>
　<lb/>
　<lb/>
　<lb/>
<pb n="KR2i0005_WYG_092-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷二十四</head> <lb/>
    <p>
<pb n="KR2i0005_WYG_024-1a"/>
欽定四庫全書<lb/>
　十六國春秋卷二十四<lb/>
前燕錄二<lb/>
　　慕容皝上<lb/>
慕容皝字元貞小字萬年廆第二子單于妃叚氏所生<lb/>
也龍顔版齒身長七尺八寸雄毅善權畧尚經學多材<lb/>
藝尤善天文國人稱之廆為遼東公立為世子晉建武<lb/>
元年拜冠軍將軍永昌初拜左賢王封望平侯率衆征<lb/>
<pb n="KR2i0005_WYG_024-1b"/>
伐累立奇功太寧末拜平北將軍進封朝鮮公咸和八<lb/>
年夏五月廆卒皝嗣遼東公位以平北將軍行平州刺<lb/>
史督攝部内赦繫囚以左長史裴開為軍諮祭酒郎中<lb/>
令高詡為𤣥莵太守以帶方太守王誕為左長史誕以<lb/>
遼東太守陽鶩為才而讓之皝從之以誕為右長史六<lb/>
月遣長史渤海王濟等告喪於晉秋八月初宇文逸豆<lb/>
歸既殺乞得歸自立至是皝率騎討之軍於廣安逸豆<lb/>
歸懼請和遂築榆隂安晉二城而還皝初嗣位用法嚴<lb/>
<pb n="KR2i0005_WYG_024-2a"/>
峻國人多不自安主簿皇甫真切諫不聽庶兄建威将<lb/>
軍翰驍武有雄才素為皝所忌同母弟征虜將軍仁廣<lb/>
武將軍昭竝有寵於廆皝亦不平之至是竝懼恐不自<lb/>
容翰出奔叚遼仁勸昭舉兵廢皝事覺先賜昭死遣使<lb/>
案檢仁之虚實遇於險瀆仁知事發殺皝使者東據平<lb/>
郭皝遣軍諮祭酒封奕慰撫遼東又以庶弟建武將軍<lb/>
幼稚廣威將軍軍<hi>弟名</hi>寧逺將軍汗司馬遼東佟壽等討<lb/>
之仁盡衆拒戰皝兵大敗幼稚軍皆為仁所獲壽嘗為<lb/>
<pb n="KR2i0005_WYG_024-2b"/>
仁司馬遂没於仁襄平令王永將軍孫機舉兵遼東叛<lb/>
以應仁東夷校尉封抽護軍平原乙逸遼東相太原韓<lb/>
矯𤣥莵太守高詡等皆棄城奔還仁於是盡有遼東之<lb/>
地封奕不得入與汗俱還叚遼及鮮卑諸部竝為仁援<lb/>
皝追思皇甫真之言以為平州别駕<lb/>
咸和九年春正月皝遣軍諮祭酒封奕攻卑木堤於白<lb/>
狼揚威將軍淑虞攻烏丸悉羅侯於平岡皆破斬之材<lb/>
官將軍劉佩攻乙連不克三月叚遼遣兵寇徒河皝别<lb/>
<pb n="KR2i0005_WYG_024-3a"/>
将張萌逆擊敗之遼復遣弟蘭與慕容翰共寇柳城柳<lb/>
城都尉石琮與城大慕輿埿并力拒守蘭等不克而退<lb/>
遼怒切責蘭等必令拔之休息二旬復益兵來攻士皆<lb/>
重袍䝉楯作飛梯地道四面俱進晝夜不息圍守二旬<lb/>
琮埿拒守彌固殺傷千餘人卒不能拔皝遣寧逺將軍汗<lb/>
及封奕等共救之皝戒汗曰賊衆氣鋭難與爭鋒宜顧<lb/>
萬全慎勿輕進必須兵集陣整然後擊之汗性驍果以<lb/>
千餘騎為前鋒直進封奕止之汗不從與蘭遇於牛尾<lb/>
<pb n="KR2i0005_WYG_024-3b"/>
谷汗兵大敗死者大半奕整陣力戰故得不没夏四月<lb/>
仁自稱平州刺史遼東公秋八月王濟還遼東晉成帝<lb/>
詔遣侍御史王齊祭遼東公廆又遣謁者徐孟閭丘幸等<lb/>
持節拜皝鎮軍大將軍平州刺史大單于遼東公持節<lb/>
都督承制封拜一如廆故事船下馬石津皆為仁所留<lb/>
冬十一月皝自征遼東甲申至襄平遼東人王岌密信<lb/>
請降師進入城仁所署東夷校尉翟楷遼東相龎鍳單<lb/>
騎遁走皝欲悉坑遼東民高詡諫止之仁所署居就令<lb/>
<pb n="KR2i0005_WYG_024-4a"/>
劉程以城降新昌人張衡執縣宰以降斬仁所置守宰<lb/>
分徙遼東大姓於棘城以杜羣為遼東相安輯遺民置<lb/>
和陽武次西樂三縣而歸十二月仁遺兵襲新昌督護<lb/>
新興王寓擊走之遂徙新昌入襄平<lb/>
咸康元年春正月置左右司馬以司馬韓矯軍諮祭酒<lb/>
封奕為之秋七月立子儁為世子遣右司馬封奕率兵<lb/>
襲擊宇文别部涉奕干<hi>一作渉夜干</hi>大獲而還涉奕干率騎追<lb/>
戰於渾水又敗之冬十月慕容仁遣王齊等南還齊等<lb/>
<pb n="KR2i0005_WYG_024-4b"/>
自海道趣棘城遇風不至十二月齊等至棘城皝始<lb/>
拜朝命<lb/>
咸康二年春正月皝將乗海討仁襲其不意羣下咸諫<lb/>
以海道危阻宜從陸路皝曰舊海水無冰<hi>一作陵下同</hi>自仁<lb/>
反已來三凍皆成昔光武合滹沱之冰以成大業天其<lb/>
或者欲乗此而克之乎吾計決矣沮謀者斬壬午皝親<lb/>
率三軍從昌黎踐冰而進仁不虞皝至軍去平郭七里<lb/>
候騎乃告仁狼狽出戰為皝所擒殺之赦吏民之為仁<lb/>
<pb n="KR2i0005_WYG_024-5a"/>
所詿誤者遼東遂平皝引而還因遣使上表於晉曰臣<lb/>
躬征平郭逺假陛下之威將士竭命精誠感靈海為結<lb/>
冰凌行海中三百餘里臣自立國以來及問諸故老初<lb/>
無海水冰凍之歲今遣使以聞夏四月立耤田於朝陽<lb/>
門東置官司以主之六月叚遼遣中軍將軍李詠夜襲<lb/>
武興遇雨而還都督張萌追擊擒之遼别遣弟蘭帥歩<lb/>
騎數萬屯於曲水亭將攻柳城西曲水宇文逸豆歸入<lb/>
寇安晉以為蘭聲援皝率步騎五萬擊之師次柳城蘭<lb/>
<pb n="KR2i0005_WYG_024-5b"/>
不戰而遁皝引兵北趣安晉逸豆歸棄輜重走皝遣右<lb/>
司馬封奕率輕騎追擊大破之收其軍實館穀二旬而<lb/>
還皝謂諸將曰二虜恥無功而歸必將復至宜於柳城<lb/>
左右設伏以待之乃遣封奕率騎數千潛伏於馬兠山<lb/>
七月叚遼果將數千騎来襲寇抄奕夾擊大破之斬其<lb/>
將榮伯保九月皝遣兼長史劉斌兼郎中令遼東楊景<lb/>
送王齊徐孟等還建康因遺書於侍中顧和云今致繡<lb/>
靴一緉復致書於大司馬桓温温答皝書曰承將軍厲<lb/>
<pb n="KR2i0005_WYG_024-6a"/>
奮戎武激揚士卒鼓角長嗚摧折姦宄冬十月使世子<lb/>
儁伐叚遼諸城右司馬封奕攻宇文别部皆大㨗而歸<lb/>
十二月立納諫之木以開讜言之路<lb/>
咸康三年春正月徙昌黎郡築好城於乙連東使折衝<lb/>
將軍蘭勃戍之以逼乙連又城曲水以為勃援夏四月<lb/>
乙連飢甚叚遼以車數千輛輸乙連粟蘭勃要擊獲之<lb/>
六月遼又遣從弟揚威將軍屈雲將精騎夜襲皝子遵<lb/>
於興國城與遵大戰於五官水上雲敗斬之盡俘其衆<lb/>
<pb n="KR2i0005_WYG_024-6b"/>
初北平陽裕事叚疾陸眷及遼五世皆見尊敬遼數與<lb/>
皝相攻裕諫曰親仁善鄰國之寳也況慕容氏與我世<lb/>
婚迭為甥舅皝有才德而我與之搆怨戰無虚日百姓<lb/>
凋敝利不補害臣恐社稷之憂將由此始願兩追前失<lb/>
通好如初以安國息民遼不從出裕為北平相秋九月<lb/>
鎮軍左長史封奕等以皝任重位輕宜稱燕王皝從羣<lb/>
議<hi>一作上議</hi>遂以咸康三年冬十月丁卯僭即王位於文德<lb/>
殿大赦境内殊死已下改備羣司以封奕為相國韓壽<lb/>
<pb n="KR2i0005_WYG_024-7a"/>
為司馬裴開為奉常陽鶩為司𨽻王寓為太僕李洪為<lb/>
大理杜羣為納言令宋詼劉瞻<hi>一作睦</hi>石琮為常伯皇甫<lb/>
真陽協為冗騎常侍宋晃平熙張泓為將軍封裕為記<lb/>
室監自餘文武授任各有差起文昌殿乗金根車駕六<lb/>
馬出入稱警蹕十一月甲寅追尊父廆為武宣王母叚<lb/>
氏為武宣后立夫人叚氏為王后世子儁為王太子皆<lb/>
如魏武晉文輔政故事皝以叚遼屢為邊患遣揚烈將<lb/>
軍宋囘稱藩於趙乞師討遼自請盡帥國中之衆㑹之<lb/>
<pb n="KR2i0005_WYG_024-7b"/>
并以弟寧逺將軍汗為質趙王石虎大悦厚加慰答辭<lb/>
其質遣還期以明年大舉<lb/>
咸康四年春正月皝遣都尉趙槃如趙請聽師期虎將<lb/>
擊叚遼募驍勇者三萬餘人悉拜龍騰中郎帥舟師十<lb/>
萬步騎七萬伐之三月趙槃還至棘城皝引兵攻掠令<lb/>
支以北諸城叚遼遣弟蘭來拒大戰敗之斬級數千餘<lb/>
户及畜産萬計以歸夏四月癸丑晉遣使者䇿拜皝為<lb/>
征北大将軍幽州牧領平州刺史加散騎常侍増邑萬<lb/>
<pb n="KR2i0005_WYG_024-8a"/>
戸持節都督單于公餘悉如故五月趙王虎至徐無遼<lb/>
奔密雲山虎進入令支怒皝之不㑹師先攻段遼而自<lb/>
專其利率衆來伐皝聞趙師之至嚴兵設備罷六卿納<lb/>
言常伯冗騎常侍等官虎至於棘城戎卒數十萬燕人<lb/>
振恐皝謂内史高詡曰將若之何對曰趙兵雖強然不<lb/>
足憂但堅守以拒之無能為也虎遣使四出招誘民夷<lb/>
皝成周内史崔燾居就令游泓武原令常霸東夷校尉<lb/>
封抽護軍將軍宋晃等凡三十六城皆叛應之冀陽流<lb/>
<pb n="KR2i0005_WYG_024-8b"/>
寓之士殺太守宋燭迎降<hi>燭晃之從兄也</hi>營丘内史鮮于屈亦<lb/>
遣使降趙武寧令廣平孫興曉喻吏民收屈數其罪而<lb/>
殺之閉城拒守朝鮮令昌黎孫泳<hi>一作永</hi>帥衆拒趙大姓<lb/>
王清等密謀内應泳收斬之同謀數百人惶懼請罪泳<lb/>
皆赦之與同拒守樂浪太守鞠彭以境内皆叛選鄉里<lb/>
壯士二百餘人共還棘城戊子趙兵進次棘城皝欲出<lb/>
亡帳下折衝將軍慕輿根諫曰趙強我弱大王一舉足<lb/>
則趙之氣勢遂成使趙人收畧國民兵強穀足不可復<lb/>
<pb n="KR2i0005_WYG_024-9a"/>
敵竊謂趙人正欲大王如此耳奈何入其計中乎今固<lb/>
守堅城其勢百倍縱其急攻猶足支持觀形察變間出<lb/>
求利如事之不濟不失於走奈何望風委去為必亡之<lb/>
理乎皝乃止然猶懼形於色𤣥菟大守河間劉佩曰今<lb/>
強寇在外衆心恟懼事之安危係於一人大王此際無<lb/>
所推委當自強以勵將士不宜示弱今事急矣臣請出<lb/>
擊之縱無大㨗足以安衆乃將敢死數百騎出衝趙兵<lb/>
所向披靡斬獲而還於是士氣百倍<hi>一作自倍</hi>皝問計於相<lb/>
<pb n="KR2i0005_WYG_024-9b"/>
國封奕奕曰石虎凶虐已甚民神共疾禍敗之至其何<lb/>
日之有今空國逺來攻守勢異戎馬雖强無能為患頓<lb/>
兵積日釁隙自生但堅守以俟之耳皝意乃安趙兵四<lb/>
面蟻附圍守旬餘左右或勸皝降皝曰孤方取天下何<lb/>
謂降也慕輿根等晝夜力戰凡十餘日趙兵不能克壬<lb/>
辰遣子蕩寇將軍恪等率騎二千晨出擊之趙兵驚擾<lb/>
皆棄甲逃潰恪等乗勝追擊趙兵大敗斬獲三萬餘級<lb/>
皝分兵討諸叛城皆下之拓境至凡城崔燾常霸奔鄴<lb/>
<pb n="KR2i0005_WYG_024-10a"/>
封抽宋皝游泓奔高句驪皝賞鞠彭孫泳慕輿根等而<lb/>
治諸叛者誅滅甚衆功曹長史劉翔為之申理多所全<lb/>
活築戍凡城而還冬十二月段遼降皝遣使詐降於趙<lb/>
請兵應接石虎遣征東将軍麻秋率衆三萬迎之以尚<lb/>
書左丞遼故臣陽裕為秋司馬皝自率諸軍迎遼遼密<lb/>
與皝謀覆趙軍皝遣恪伏精騎七千於密雲山大敗麻<lb/>
秋於三藏口死者什六七秋單騎遁免<hi>一作步走得免</hi>獲其司<lb/>
馬陽裕將軍鮮于亮擁段遼及其部衆以歸待遼以上<lb/>
<pb n="KR2i0005_WYG_024-10b"/>
賓之禮以陽裕為郎中令鮮于亮為左常侍<lb/>
咸康五年夏四月皝前軍師將軍評廣威將軍恪折衝<lb/>
將軍慕輿根輕車將軍慕輿埿襲趙遼西斬趙積弩將<lb/>
軍呼延晃建威將軍張支等掠千餘户而歸段遼謀叛<lb/>
皝誅之及其黨與數十人送遼首於趙趙王虎使鎮逺<lb/>
將軍石城入寇凡城不克進䧟廣城五月魏昭成帝<hi>韓什</hi>
<hi>翼㨗</hi>遣使求婚皝以其妹興平公主妻之其年皝伐髙句<lb/>
驪兵及新城高句驪王釗乞盟乃還又使子蕩寇將軍<lb/>
<pb n="KR2i0005_WYG_024-11a"/>
恪平狄將軍霸等擊宇文别部霸年十三勇冠三軍<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_024-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷十四</head> <lb/>
    <p>
<pb n="KR2i0005_WYG_014-1a"/>
欽定四庫全書<lb/>
　十六國春秋卷十四<lb/>
後趙録四<lb/>
　　石𢎞<lb/>
石𢎞字大雅勒之第二子也幼有孝行以恭謹自守受<lb/>
經於杜嘏誦律於續咸勒曰今世非承平不可專以文<lb/>
業教也於是使劉徴任潘授以兵書王陽教之擊刺立<lb/>
為世子領中領軍尋署衛將軍使領開府辟召後鎮鄴<lb/>
<pb n="KR2i0005_WYG_014-1b"/>
勒僭位立為太子虚襟愛士好為文詠其所親昵莫非<lb/>
儒素勒謂中書令徐光曰大雅愔愔殊不似將家子光<lb/>
曰漢祖以馬上取天下孝文以𤣥黙守之聖人之後必<lb/>
有勝殘去殺者天之道也勒甚悦光因説曰皇太子仁<lb/>
孝温恭中山王雄暴多詐陛下一旦不諱臣恐社稷非<lb/>
太子所有也宜漸奪中山王威權使太子早㕘朝政勒<lb/>
納之左僕射程遐言於勒曰中山王勇悍機畧羣臣莫<lb/>
及觀其志度自陛下之外視之蔑如兼以專征歳乆威<lb/>
<pb n="KR2i0005_WYG_014-2a"/>
振内外性又殘賊安忍無賴諸子並長皆預兵權陛下<lb/>
在自當無他恐其怏怏不可輔少主也宜早除之以便<lb/>
大計勒曰今天下未平兵難未巳大雅沖幼宜任彊輔<lb/>
中山王佐命功臣親同魯衛方當委以伊霍之任何至<lb/>
如卿所言也卿正恐輔幼主之日不得獨擅帝舅之權<lb/>
爾吾亦當㕘卿於顧命勿過懼也遐泣曰臣所慮者至<lb/>
公陛下乃以私計拒之豈明主開襟納説忠臣必盡之<lb/>
義乎中山王雖為皇太后所養非陛下天屬不可以親<lb/>
<pb n="KR2i0005_WYG_014-2b"/>
義期也仗陛下神規微建鷹犬之效陛下酬其父子恩<lb/>
榮亦已足矣而志願無極魏任司馬懿父子終於鼎祚<lb/>
淪移以此而觀中山豈將來有益者乎臣因縁多幸託<lb/>
𤓰葛於東宫臣而不竭言於陛下更誰言之陛下若不<lb/>
除中山臣已見社稷不復血食矣勒不聴遐退告徐光<lb/>
曰主上向言如是太子必危將若之何光曰中山王常<lb/>
切齒於吾二人恐非但國危亦將為家禍當為安國寧<lb/>
家之計不可坐而受禍也他日光復乗間言於勒曰陛<lb/>
<pb n="KR2i0005_WYG_014-3a"/>
下廓平八州帝有海内而陛下神色若有不怡者何也<lb/>
勒曰今吳蜀未平書軌不一司馬家猶不絶于丹陽吾<lb/>
恐後世謂吾不應符籙不以吾為受命之主每一思之<lb/>
不覺見於神色光曰臣以陛下為憂腹心之患而何暇<lb/>
更憂四支乎何則魏承漢運為正朔帝王劉備雖紹興<lb/>
巴蜀亦不可謂漢不滅也吳雖跨據江東豈有虧魏美<lb/>
陛下包括二都平蕩八州彼司馬家兒復何異𤣥徳李<lb/>
氏亦猶孫權帝王之統不在陛下竟欲安歸此四支之<lb/>
<pb n="KR2i0005_WYG_014-3b"/>
輕患爾中山王藉陛下指授神畧所向輒克天下皆言<lb/>
其英武亞于陛下兼其殘暴多姦見利忘義無伊霍之<lb/>
忠父子並據權位勢傾王室觀其耿耿常有不滿之心<lb/>
近于東宫侍讌有輕皇太子之色陛下隠忍容之臣恐<lb/>
陛下萬年之後宗社必生荆棘此腹心之重疾也惟陛<lb/>
下圖之勒黙然而竟不從及勒死虎執太子𢎞使臨軒<lb/>
收程遐徐光下廷尉召其子邃將兵入宫宿衛文武靡<lb/>
不奔散𢎞大懼自陳劣弱不堪重寄乃讓位于虎虎曰<lb/>
<pb n="KR2i0005_WYG_014-4a"/>
君薨而世子立理之常也臣安敢奸之𢎞泣涕固讓虎<lb/>
怒曰若其不堪重任天下自當有大義何足預論遂以<lb/>
晉咸和八年逼立之大赦改元曰延熈文武百寮進位<lb/>
一等誅程遐徐光八月𢎞策拜虎為丞相魏王大單于<lb/>
加九錫以魏郡等十三郡為國總攝百揆虎偽固讓乆<lb/>
乃受命赦其境内殊死已下立妻鄭氏為魏王后子邃<lb/>
為魏太子加使持節侍中大都督中外諸軍事大將軍<lb/>
録尚書事次子宣為使持節車騎大將軍冀州刺史封<lb/>
<pb n="KR2i0005_WYG_014-4b"/>
河間王韜為前鋒將軍司𨽻校尉封樂安王遵齊王鑒<lb/>
代王苞樂平王徙太原王斌為章武王勒文武舊臣皆<lb/>
補左右丞相閒任虎之府僚舊昵悉署臺省禁要更命<lb/>
太子宫曰崇訓宫勒妻劉氏已下皆徙居之簡勒宫人<lb/>
美淑及車馬珍寳服御之上者皆入丞相府署鎮軍將<lb/>
軍䕫安領左僕射尚書郭殷為右僕射劉氏與彭城王<lb/>
堪密謀堪請出兖州據廪丘挾南陽王恢為盟主宣太<lb/>
后詔討虎事洩虎炙殺堪徴恢還襄國因廢劉氏尋逼<lb/>
<pb n="KR2i0005_WYG_014-5a"/>
殺之尊𢎞母程氏為皇太后冬十月河東王生鎮闗中<lb/>
朗鎮洛陽起兵于二鎮以討丞相虎生自稱秦州刺史<lb/>
遣使降晉虎留子邃守襄國統步騎七萬攻朗于金墉<lb/>
城潰獲朗刖而斬之進攻長安以挺為前鋒大都督生<lb/>
遣將軍郭權率鮮卑涉璝部衆二萬為前鋒拒之生統<lb/>
大軍繼發次于蒲阪權與挺戰于潼闗敗績挺及丞相<lb/>
左長史劉隗皆死虎退奔澠池枕屍三百餘里鮮卑密<lb/>
通于虎背生而擊之生時停蒲阪不知挺已死懼單馬<lb/>
<pb n="KR2i0005_WYG_014-5b"/>
奔長安郭權復收衆三千與鎮西將軍越騎校尉石廣<lb/>
相持于渭汭生遂去長安潛於雞頭山將軍蔣英據長<lb/>
安拒守虎聞生之奔也進師入闗遂攻長安旬餘拔之<lb/>
斬蔣英等徙秦州華戎十餘萬户於闗東生部下斬生<lb/>
以降權奔隴右虎分遣諸將屯于汧隴遣將軍麻秋討<lb/>
蒲洪洪率户二萬迎降虎拜洪光烈將軍䕶羌校尉洪<lb/>
至長安説虎宜徙闗中豪傑及氐羌内實京師虎從之<lb/>
徙雍秦民及氐羌十餘萬户于闗東以洪為龍驤將軍<lb/>
<pb n="KR2i0005_WYG_014-6a"/>
流民都督使居枋頭以羌帥姚弋仲為奮武將軍西羌<lb/>
大都督使帥其衆徙居清河之灄頭虎還襄國大赦諷<lb/>
𢎞命已建魏臺一如魏武輔漢故事十二月郭權以生<lb/>
敗據上邽歸晉<lb/>
延熈二年春正月晉成帝詔以郭權為鎮<hi>一作征</hi>西將軍<lb/>
秦<hi>一作雍</hi>州刺史于是京兆新平扶風馮翊北地皆起兵<lb/>
應之𢎞鎮西將軍石廣復與權戰敗績三月虎遣將軍<lb/>
郭敖及子章武王斌等率步騎四萬討權于郿次于華<lb/>
<pb n="KR2i0005_WYG_014-6b"/>
隂夏四月上邽豪族殺權以降徙秦州三萬餘户于青<lb/>
并二州諸郡南羌氐楊難敵等送任通和長安人陳良<lb/>
夫奔黑羌招誘北羌四角王簿句大等侵擾北地馮翊<lb/>
與章武王斌相持樂安王韜等率騎犄句大之後與斌<lb/>
夾擊敗之句大奔馬蘭山郭敖等乗勝追擊懸軍深入<lb/>
為羌所敗死者十有七八斌等收軍還于三城虎聞而<lb/>
大怒遣使殺郭敖秦王宏頗有怨言虎幽之于别室冬<lb/>
十月𢎞自齎璽綬親詣魏宫諭禪位之意虎曰帝王大<lb/>
<pb n="KR2i0005_WYG_014-7a"/>
業天下自當有議何為自論此耶𢎞流涕還宫對太后<lb/>
程氏曰先帝種真無復遺矣于是尚書奏魏臺請依唐<lb/>
虞禪讓故事虎曰𢎞愚暗居喪無禮不可以君臨天下<lb/>
<hi>一作君萬國</hi>便當廢之何禪讓也十一月遣郭殷持節入宫<lb/>
廢𢎞為海陽王𢎞安步就車容色自若謂羣臣曰庸昧<lb/>
不堪纂承大統顧慙羣后此亦天命去矣又何言百官<lb/>
莫不流涕宫人慟哭羣臣皆詣魏臺請進虎曰皇帝者<lb/>
盛徳之稱非所敢當且可稱居攝趙天王遂以晉咸康<lb/>
<pb n="KR2i0005_WYG_014-7b"/>
元年幽𢎞及太后程氏并秦王宏南陽王恢於崇訓宫<lb/>
未幾密遣人賊殺之是時西羌大都督姚弋仲稱疾不<lb/>
賀虎累馳召之及至正色謂虎曰弋仲常謂大王命世<lb/>
英雄奈何把臂受托而返奪之耶虎曰吾豈樂此哉顧<lb/>
海陽年少恐不能了家事故代之爾心雖不平然察其<lb/>
誠實亦不之罪也𢎞在位二年時年二十二<lb/>
　<lb/>
　十六國春秋卷十四<lb/>
</p>
<p>
</p>
  </div>
</body>
</text>
</TEI>
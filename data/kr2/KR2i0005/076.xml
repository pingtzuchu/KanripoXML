<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷七十六</head> <lb/>
    <p>
<pb n="KR2i0005_WYG_076-1a"/>
欽定四庫全書<lb/>
　十六國春秋卷七十六<lb/>
蜀錄一<lb/>
　　李特<lb/>
李特字𤣥休略陽臨渭人也祖世本巴西宕渠賨氏即<lb/>
廩君之苗裔昔巴郡南部蠻本行五姓皆出於武落鍾<lb/>
離山<hi>即今夷陵郡巴山縣</hi>時山崩有石穴二所一赤如丹一黑如<lb/>
漆有出於赤穴者名曰務相姓巴氏有出於黑穴者凡<lb/>
<pb n="KR2i0005_WYG_076-1b"/>
四姓樊氏曎氏<hi>一作曋一作媓又音審</hi>柏氏鄭氏五姓俱出迭相<lb/>
争焉未有君長俱事鬼神乃相與擲劍於石穴約能中<lb/>
者奉以為廪君四姓莫著而巴氏子務相劍獨懸焉衆<lb/>
皆歎服又以土為船彫畫之而浮水中曰若其船浮者<lb/>
以為廪君唯務相船又獨浮因共立之遂稱廪君乘其<lb/>
土船將其徒卒從<hi>一作當</hi>夷水而下至於鹽陽<hi>按今夷陵郡巴山縣</hi>
<hi>清江水一名夷水</hi>鹽水有神女子止廪君曰此地廣大魚鹽所<lb/>
出願留共居與子俱生可止無行廪君曰吾當為君求<lb/>
<pb n="KR2i0005_WYG_076-2a"/>
廩地不能止也鹽神暮輙從廪君宿旦即飛去化為飛<lb/>
蟲諸蟲皆從其飛掩蔽日光天地晝晦廪君欲殺之不<lb/>
可復别又不知天地東西如此者十餘日廪君乃以青<lb/>
縷遺鹽神曰嬰此即宜與汝俱生弗爾且將去汝鹽女<lb/>
受而嬰之廪君至碭山上望膺有青縷者跪而射之中<lb/>
鹽神鹽神死諸蟲與俱飛者皆去天乃開朗<hi>一作明</hi>廪君<lb/>
復乘土船下及夷城夷城石岸嶮曲泉水亦曲望如穴<lb/>
狀廪君疑之歎曰我新從穴中出今又入此奈何岸即<lb/>
<pb n="KR2i0005_WYG_076-2b"/>
為崩廣三丈餘而階陛相乘廪君登之岸上有平石方<lb/>
一丈五寸<hi>一作長五尺</hi>廪君休其上投策計算皆著石焉因<lb/>
立城其旁有而居之四姓皆臣事之是時廪君死魂魄<lb/>
化而為白虎故巴氏以虎飲人血遂以人為祠其後種<lb/>
𩔖繁盛秦併天下以為黔中郡薄賦斂之口嵗出錢四<lb/>
十<hi>一作三十</hi>巴人呼賦為賨<hi>蔵宗切</hi>因謂之賨民焉漢高祖為<lb/>
漢王募賨民平定三秦既而不願出闗求還鄉里髙祖<lb/>
以其功復同豐沛不供賦稅更名其地為巴郡土有鹽<lb/>
<pb n="KR2i0005_WYG_076-3a"/>
鐵丹漆之利民用敦阜俗性剽勇好鬼巫又善歌舞高<lb/>
祖愛其舞詔樂府習之今巴渝舞是也漢末張魯居漢<lb/>
中以鬼道敎百姓賨民敬信多往奉之值天下大亂李<lb/>
氏自巴西之宕渠遷入漢中楊車坂抄掠行旅百姓患<lb/>
之號為楊車巴其後繁昌分為數十姓魏武尅漢中特<lb/>
祖父虎與杜朴胡約楊車李黑等<hi>按三國志作巴七姓夷朴胡賨邑侯杜濩</hi>
<hi>舉巴夷民來附孫盛曰朴音浮濩音戸</hi>將五百餘家歸魏魏武嘉之拜虎<lb/>
等為將軍遷於略陽<hi>一云洛陽</hi>後徙闗内亦萬餘家散居隴<lb/>
<pb n="KR2i0005_WYG_076-3b"/>
右諸郡及三輔𢎞農所在北地復號之為巴氐特父慕<lb/>
為東羌獵將慕凡有五子輔特庠流驤皆驍鋭有武幹<lb/>
特少仕州郡見異當時身長八尺雄勇善騎射沈毅有<lb/>
大度晉惠帝元康中氐齊萬年反闗西擾亂天水略陽<lb/>
扶風始平諸郡皆被兵寇氐頻年大饑百姓流移就穀<lb/>
相與入漢川者數萬家特隨流民將入巴蜀道路有疾<lb/>
病困厄者特兄弟常營䕶振救之既至劍閣箕踞太息<lb/>
顧盼險阻曰劉禪有如此之地而面縛於人豈非庸才<lb/>
<pb n="KR2i0005_WYG_076-4a"/>
耶同移者閻彧<hi>音郁</hi>趙肅何巨李逺任回等咸歎異之初<lb/>
流民既至漢中上書以郡土連年軍荒求寄食巴蜀朝<lb/>
議不許遣侍御史李苾持節慰勞且監察之不令入劍<lb/>
閣苾至漢中受流民貨賂反為表白流民十餘萬口非<lb/>
漢中一郡所能振贍東下荆州水湍迅險又無舟船蜀<lb/>
有倉儲人復豐稔宜令就食朝廷從之由是開闗放入<lb/>
漢中布散梁州及三蜀界不可禁止永康元年冬十一<lb/>
月詔徵益州刺史趙廞<hi>音歆</hi>為大長秋以成都内史中山<lb/>
<pb n="KR2i0005_WYG_076-4b"/>
耿滕代廞為益州刺史折衝將軍因廞所服佩廞賈后<lb/>
之姻親也聞徵甚懼且以晉室衰弱而趙星黄占曰星<lb/>
黄者主陰懐異計蜀土四塞可以自安遂與犍為太守<lb/>
李苾汶山太守霍固西夷校尉陳總據成都叛潛有劉<lb/>
氏割據之志乃傾倉廪賑施流民以收衆心見特兄弟<lb/>
材武與已同郡黨𩔖皆巴西人率多勇壯厚䘏遇之以<lb/>
為爪牙特等憑恃廞勢聚衆專為劫盜蜀民患之滕數<lb/>
宻奏流民剛剽<hi>一作剛戅</hi>蜀人懦弱客主不能相制必為亂<lb/>
<pb n="KR2i0005_WYG_076-5a"/>
階宜遷還其本土不者與東三郡險地觀其情態漸不<lb/>
可長恐秦雍之禍更移於梁益矣又言倉廪空虚無以<lb/>
應敵萬一告急必貽聖朝西顧之憂廞聞而惡之時成<lb/>
都治少城益州治太城廞猶在太城未去益州被詔書<lb/>
已遣文武千餘人往迎滕滕以廞未出州故在郡廞募<lb/>
庠黨羅安王利等劫滕大敗於廣漢宣化亭殺傳詔者<lb/>
滕欲入州功曹陳恂諫曰今州郡並治兵構怨日深入<lb/>
城必有大禍不如安住少城以觀其變乃檄諸縣合村<lb/>
<pb n="KR2i0005_WYG_076-5b"/>
堡以備秦氐陳西夷行至且當待之不爾可退保犍為<lb/>
西渡江源以防非常滕不從是月遂率衆入城登西門<lb/>
廞遣親近代茂攻滕茂告之而去廞又遣兵逆擊與滕<lb/>
戰於西門滕敗死郡吏皆竄走惟陳恂面縛詣廞請滕<lb/>
喪廞義而許之廞又遣兵逆西夷校尉陳總總至江陽<lb/>
聞廞有異志主簿蜀郡趙模曰今州郡不協必生大變<lb/>
當速行赴之府是兵要助順討逆誰敢動者總更緣道<lb/>
停留比至南安魚涪津已遇廞軍模白總散財募士以<lb/>
<pb n="KR2i0005_WYG_076-6a"/>
拒戰若克州軍則州可得不克順流而退必無害也總<lb/>
曰趙益州忿耿侯故殺之與吾無嫌何為如此模曰今<lb/>
州起事必當殺君以立威雖不戰無益也言至垂涕總<lb/>
不聽衆遂自潰總逃草中模著總服格戰廞兵殺模見<lb/>
其非是更搜求得總殺之廞自稱大都督大將軍益州<lb/>
牧署置僚屬改易守令以武陽令蜀郡杜淑别駕張粲<lb/>
巴西張龜西夷司馬龔尼江源令犍為費逺等為左右<lb/>
長史司馬參軍召臨卭令涪陵許弇為牙門將召諸王<lb/>
<pb n="KR2i0005_WYG_076-6b"/>
官莫敢不往又以廣漢太守張微汶山太守楊邠成都<lb/>
令費立為軍諮祭酒永寧元年春正月庠與兄弟流驤<lb/>
帥妹婿李含天水任囘上官惇<hi>惇華陽國志作晶</hi>扶風李攀始<lb/>
平費佗氐符成隗伯董勝等以四千騎歸廞廞以庠為<lb/>
威寇將軍封陽泉亭侯委以心膂使招合六郡壯勇以<lb/>
斷北道庠本東羌良將且驍勇得衆心素曉軍法不用<lb/>
麾幟舉矛為行伍斬部下不用命者三人部陣肅然廞<lb/>
惡其齊整欲殺之而未言長史杜淑司馬張粲說廞曰<lb/>
<pb n="KR2i0005_WYG_076-7a"/>
傳云五大不在邊將軍起兵始爾而遽遣李庠握彊兵<lb/>
於外愚竊惑焉且非我族𩔖其心必異倒戈授人竊以<lb/>
為不可願將軍圖之廞斂容謝曰卿言正合吾意可謂<lb/>
起予者商此天使卿等成吾事也㑹庠在門請見廞大<lb/>
悅引見之庠欲觀廞意㫖再拜進曰今中國大亂無復<lb/>
綱紀晉室不可復興明公道格天地德被寰區湯武之<lb/>
事實在今日宜應天時順人心拯百姓於塗炭使物情<lb/>
知有所歸則天下可定非但庸蜀而已也廞怒曰此豈<lb/>
<pb n="KR2i0005_WYG_076-7b"/>
人臣所宜言令淑等議之淑粲因白廞以庠大逆不道<lb/>
當棄市遂於㑹所斬庠及其兄子𢎞宗族三十餘人皆<lb/>
見殺時特與流皆將兵在外廞慮其為變遣人撫慰之<lb/>
曰庠非所宜言罪應至死兄弟罪不相及復以特流為<lb/>
督將安慰衆心併以庠喪還特其夜特流徹衆歸綿竹<lb/>
廞遣故陰平令張衡外遷費恕因就綏納皆為特所殺<lb/>
廞牙門許弇求為巴東監軍杜淑張粲固執不許弇怒<lb/>
於廞閣下手刅淑粲淑粲左右復殺弇三人皆廞之心<lb/>
<pb n="KR2i0005_WYG_076-8a"/>
腹也廞由是遂衰又恐朝廷討已遣長史費逺蜀郡太<lb/>
守李苾督䕶常俊督萬餘人斷北道次綿竹之石亭特<lb/>
宻収兵得七千餘人夜襲逺等逺等大敗因放火燒之<lb/>
死者什八九遂進攻成都廞聞兵至驚懼不知所為費<lb/>
逺李苾及軍諮祭酒張微<hi>一作徽又音徵</hi>夜斬闗出奔文武盡<lb/>
散廞獨與妻子乘小船走至廣都為其部下朱竺所殺<lb/>
特入成都縱兵大掠殺西夷䕶軍姜發長史袁洽及廞<lb/>
所置守宰長吏遣牙門王角李基詣洛陽陳廞罪狀先<lb/>
<pb n="KR2i0005_WYG_076-8b"/>
是涼州刺史羅尚聞趙廞叛上表稱廞非雄才又蜀人<lb/>
不願為亂事終無成願往征之惠帝詔拜尚為平西將<lb/>
軍領䕶西夷校尉益州刺史督牙門王敦上庸都尉義<lb/>
歆蜀郡太守徐儉廣漢太守辛冉等率七千餘人入蜀<lb/>
特等聞尚來甚懼使弟驤於道奉迎并獻寶物尚悅以<lb/>
驤為騎督特流復以牛酒勞尚於綿竹王敦辛冉說尚<lb/>
曰特等流民専為盜賊急宜梟除可因㑹斬之不然後<lb/>
必為患尚不從冉先與特有舊因謂特曰故人相逢不<lb/>
<pb n="KR2i0005_WYG_076-9a"/>
吉當㐫矣特深自猜懼三月尚至成都初朝廷符下秦<lb/>
雍州凡流民入漢川者皆令所在召還又遣御史馮該<lb/>
張昌督之特兄輔素留略陽託言迎家既至蜀謂特曰<lb/>
中國方亂不足復還特以為然遂有雄據巴蜀之意累<lb/>
遣天水閻彧詣羅尚求權停至秋又納賂於尚及該尚<lb/>
該許之㑹朝廷論討趙廞功拜特宣威將軍封長洛<hi>一作</hi>
<hi>樂</hi>鄉侯流奮威將軍封武陽鄉侯璽書下益州條列六<lb/>
郡流民與特協同討廞者將加功賞廣漢太守辛冉以<lb/>
<pb n="KR2i0005_WYG_076-9b"/>
非次見徵不願應召又欲以滅廞為己功乃寢朝命不<lb/>
以實上衆咸怨之尚又遣從事催督遣流民限七月上<lb/>
道特等固請求停至秋収時流民布在梁益為人傭力<lb/>
聞州郡偪遣人人愁怨不知所為且水潦方盛年穀未<lb/>
登無以為行資特復遣閻彧詣尚求停至冬辛冉及犍<lb/>
為太守李苾以為不可尚舉别駕蜀郡杜弢秀才彧為<lb/>
弢說逼移利害弢亦欲寛流民一年尚用冉苾之謀不<lb/>
從弢乃致秀才板出還家冉性貪暴欲殺流民首領取<lb/>
<pb n="KR2i0005_WYG_076-10a"/>
其資貨乃與苾白尚言流民前因趙廞之亂多所剽掠<lb/>
宜因移徙設闗以奪取之尚移檄令梓潼太守張演於<lb/>
諸要施闗搜索寶貨特兄弟數為流民請留流民皆感<lb/>
而恃之多相率歸特特乃結大營於綿竹以處流民且遣<lb/>
人詣辛冉求自寛冉大怒遣人分牓通衢購募特兄弟許<lb/>
以重賞特見之大懼悉取以歸與弟驤改其購云能送<lb/>
六郡酋豪李任閻趙楊上官及氐叟侯王一首者賞百<lb/>
疋流民既不樂移咸往歸特騁馬屬鞬同聲雲集旬月<lb/>
<pb n="KR2i0005_WYG_076-10b"/>
之間衆至二萬流亦聚衆數千人特復遣閻彧詣羅尚<lb/>
求申期彧既至見冉營柵衝要謀揜流民歎曰無寇而<lb/>
城讐必保焉民心方危今而速之亂將作矣又知冉苾<lb/>
意不可囘遂辭尚歸緜竹尚謂彧曰子且以吾意告諸<lb/>
流民今聽寛矣彧曰明公惑於奸説恐無寛理弱而不<lb/>
可輕者民也今促之不以理衆怒難犯恐為禍不淺尚<lb/>
曰然吾不欺子子其行矣彧至緜竹言於特曰尚雖云<lb/>
然未可必信也何者尚威信<hi>一作刑</hi>不立冉等各擁強兵<lb/>
<pb n="KR2i0005_WYG_076-11a"/>
一旦為變亦非尚所能制深宜為備特從之冬十月特<lb/>
分為二營特居北營流居東營繕甲厲兵戒嚴以待之<lb/>
冉苾相與謀曰羅侯貪而無斷日復一日令流民得展<lb/>
奸計李特兄弟並有雄才吾屬將為豎子虜矣宜為决<lb/>
計羅侯不足復問也乃遣廣漢都尉曽元牙門張顯劉<lb/>
並等潛帥步騎三萬襲特營羅尚聞之亦遣督䕶田佐<lb/>
助元特素知之元等至特安臥不動待其衆半入發伏<lb/>
擊之殺傷甚衆殺田佐曽元張顯傳首以示尚冉尚謂<lb/>
<pb n="KR2i0005_WYG_076-11b"/>
將佐曰此虜成去矣而廣漢不用吾言以張賊勢今若<lb/>
之何是時杜弢自湘中與監軍栁純書曰前諸人不能<lb/>
寛李特一年又不以徐士稚為汶山太守而屯故如此<lb/>
謂失之毫釐差以千里斯言有似然必以不杜漸為恨<lb/>
者流民初西當承詔書閉闗不入其次易代趙廞選宜<lb/>
内遣平西緜竹之㑹聽王敦之計少可以寧毫釐之差<lb/>
正彼之謂也於是六郡流民推特為主特命六郡民部<lb/>
曲督李含上邽令任臧始昌令閻彧諫議大夫李攀陳<lb/>
<pb n="KR2i0005_WYG_076-12a"/>
倉令李武陰平令李逺將兵都尉楊褒等上書請依梁<lb/>
統奉竇融故事推特行鎮北大將軍承制封拜流及兄<lb/>
輔弟驤皆號為將軍以相統鎮於是進兵攻辛冉於廣<lb/>
漢冉衆出戰特屢敗之尚遣李苾及費逺率衆救冉畏<lb/>
特不敢進冉智力俱困出奔德陽<hi>晉書作江陽</hi>特入據廣漢<lb/>
以李超為太守進兵攻尚於成都尚以書諭閻彧彧復<lb/>
書曰辛冉傾巧曽元小豎李叔平非將佐之才彧前為<lb/>
節下及杜景文論流徙之宜人懷桑梓孰不願之但往<lb/>
<pb n="KR2i0005_WYG_076-12b"/>
日初至隨糓傭賃一室五分復值秋潦乞須冬熟而信<lb/>
用讒搆終不見聼繩之太過竆鹿抵虎流民不肯延頸<lb/>
受刄以致為變即聴彧言寛使治嚴不過去秋九月盡<lb/>
集十月進道今還鄉里何有如此也彧又陳特兄弟立<lb/>
功王室以寧益土尚覽書知特等將有大志嬰城固守<lb/>
特乃自稱使持節大都督鎮北大將軍承制封拜一依<lb/>
竇融在河西故事兄輔為驃騎將軍弟驤為驍騎將軍<lb/>
弟流行鎮東大將軍號東督䕶長子始為武威將軍次<lb/>
<pb n="KR2i0005_WYG_076-13a"/>
子蕩為鎮軍將軍少子雄為前將軍李含為西夷校尉<lb/>
含長子國次子離任囘李恭上官晶李攀費佗等為將<lb/>
帥任臧上官惇楊褒楊珪王達麴歆等為爪牙李逺李<lb/>
博夕斌嚴檉上官琦李濤王懐等為僚屬閻彧為謀主<lb/>
何巨趙肅為腹心時羅尚貪殘日甚為百姓患而特與<lb/>
蜀民約法三章施捨賑貸禮賢拔滯軍政肅然蜀民大<lb/>
悦為之謡曰李特猶可羅尚殺我平西將軍反更為禍<lb/>
尚頻為特所敗乃阻長圍緣郫水作營壘自都安至犍<lb/>
<pb n="KR2i0005_WYG_076-13b"/>
為連延七百里與特相持因求救於梁寧二州及南夷<lb/>
校尉李毅太安元年春正月羅尚遣牙門夏厈攻特於<lb/>
立石失利夏四月征西將軍太尉河間王司馬顒遣督<lb/>
䕶衙博討特博進次梓潼朝廷復以前廣漢太守張微<lb/>
為廣漢太守軍於德陽南夷校尉李毅亦遣叟兵五千<lb/>
助尚尚遣督䕶張龜督四十牙門軍於繁城博潜遣㕘<lb/>
軍蒙紹誘特降尚遺博書曰昔年得李流牋降心款款<lb/>
由時威帖得還為寇聞特誠於下吏而流驤七八千人<lb/>
<pb n="KR2i0005_WYG_076-14a"/>
來寇至日㐫奸之態詭譎不測不可不重以待之也博<lb/>
不從特使其子鎮軍將軍蕩等襲博而自將擊龜破之<lb/>
蕩敗博軍於陽沔梓潼太守張演委倉庫走巴西郡丞<lb/>
毛植五官襄珍舉郡降特蕩進攻博於葭萌博走其衆<lb/>
盡降羣下推特為益州牧都督梁益二州諸軍事大都<lb/>
督大將軍秋八月特攻破德陽殺郡守張微初特屢敗<lb/>
微軍未克議欲釋微還涪諸將進曰微軍連戰士卒傷<lb/>
滅知勇俱竭宜因其弊遂擒之若舍而寛之微養病収<lb/>
<pb n="KR2i0005_WYG_076-14b"/>
亡餘衆更合圖之未易也特從之復進攻微微潰圍走<lb/>
遣將水陸追之遂害微生擒微子存以微喪還之特以<lb/>
别駕騫碩為徳陽太守碩略地至巴郡之墊江初特之<lb/>
攻張微也使弟驍騎將軍驤與任囘李攀李恭屯軍毗<lb/>
橋以備羅尚尚遣軍挑戰驤擊破之尚又遣數千人出<lb/>
戰驤又破䧟之遂進攻成都大獲器械攻燒其門流進<lb/>
軍成都之北尚遣别將張興偽降於驤以觀虚實時驤<lb/>
軍不過二千人興夜歸白尚尚遣精勇萬人衘枚隨興<lb/>
<pb n="KR2i0005_WYG_076-15a"/>
夜襲驤營李攀逆戰死之驤及將士奔於流柵併力迴<lb/>
攻尚軍大破之尚軍擾亂失其器甲還者十二三先是<lb/>
衙博之敗朝廷更用許雄為梁州刺史征西將軍雄數<lb/>
遣軍攻特特䧟破之備險不得進河間王司馬顒欲遣<lb/>
監軍劉沈將兵西征以中國有事不果而南夷校尉李<lb/>
毅所遣傁兵亦數挫敗特勢轉盛於是建寧大姓李叡<lb/>
毛詵逐太守杜俊朱提大姓李猛逐太守雍約以兵應<lb/>
特衆各數萬南夷校尉李毅討破之斬詵李猛奉牋降<lb/>
<pb n="KR2i0005_WYG_076-15b"/>
毅而辭意不遜毅誘而殺之建初元年春正月朔特潜渡<lb/>
江擊破羅尚水上軍特從盎底渡黨徒從赤水渡入郫及<lb/>
水西南縁江守軍皆散走進冦成都蜀郡太守徐儉以少<lb/>
城降特入據之惟取馬以供軍餘無侵掠赦其境内改<lb/>
元建初特以李璜<hi>載記作瑾</hi>為蜀郡太守撫慰其衆尚據太<lb/>
城自守流進屯江西之檢上尚懼遣使求和蜀民危懼<lb/>
並結村塢送款於特特遣使安撫之乃以軍中糓少遣<lb/>
六郡流民分口入城且於諸塢就食壯勇督領村塢流<lb/>
<pb n="KR2i0005_WYG_076-16a"/>
言於特曰殿下神武已剋少城然諸塢新附人心未固<lb/>
且山藪窮荒糧仗不多宜錄州郡大姓子弟以為質任<lb/>
送付廣漢縶之二營收集猛鋭嚴為防衞又與司馬上<lb/>
官惇曰納降若待敵不可易也前將軍雄亦以為言特<lb/>
大怒曰大事已定但當安民何為更逆加疑忌之心使<lb/>
之離叛乎益州兵曹從事蜀郡任叡<hi>華陽國志作任督冊府作任明</hi>説<lb/>
尚曰特既㐫逆侵暴百姓又分散人衆在諸村塢就食<lb/>
驕怠無備殆天亡特之秋也<hi>晉書作是天亡之時也</hi>宜宻約諸塢<lb/>
<pb n="KR2i0005_WYG_076-16b"/>
刻期同發内外擊之破之必矣尚從之使叡夜縋出城<lb/>
宣告諸村塢期以二月十日同時討特手書隠語曰在<lb/>
彼揚水叡先偽詣特降究觀虚實特問城中人情何如<lb/>
叡曰糧儲已欲盡但餘貨帛耳因求出省家特與啟信<lb/>
叡還報尚尚如期出軍討特諸塢亦許一時赴㑹二月<lb/>
朝廷遣荆州刺史宋岱建平太守孫阜率水軍三萬救<lb/>
尚岱以阜為前鋒進次徳陽特遣蕩督蜀郡太守李璜<lb/>
助徳陽太守騫碩<hi>一作任臧</hi>拒阜阜等軍勢甚盛諸塢皆有<lb/>
<pb n="KR2i0005_WYG_076-17a"/>
二心尚遣大衆掩襲特營諸塢皆應之連戰二日衆少<lb/>
不敵特軍大敗収合餘衆引趣新繁尚軍引還特復追<lb/>
之轉戰三十餘里尚出大軍逆戰至於官桑特軍敗績<lb/>
斬特及李輔李逺皆焚其屍傳首洛陽特在位一年其<lb/>
子雄僣稱成都王追諡景王及稱尊號追諡曰景皇帝<lb/>
廟號始祖<lb/>
　<lb/>
　<lb/>
<pb n="KR2i0005_WYG_076-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷七十六<lb/>
</p>
<p>
</p>
  </div>
</body>
</text>
</TEI>
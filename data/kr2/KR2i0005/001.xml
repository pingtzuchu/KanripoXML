<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷一</head> <lb/>
    <p>
<pb n="KR2i0005_WYG_001-1a"/>
欽定四庫全書<lb/>
　十六國春秋卷一<lb/>
前趙錄一<lb/>
　　劉淵<lb/>
劉淵字元海新興匈奴中人先夏后氏之苗裔曰淳維<lb/>
世居北狄千有餘嵗至冒頓襲破東胡西走月氏降服<lb/>
丁零内侵燕代控弦之士四十餘萬漢祖患之使劉敬<lb/>
奉公主以妻冒頓約為兄弟故子孫遂冐母姓為劉氏<lb/>
<pb n="KR2i0005_WYG_001-1b"/>
建武初烏珠留若鞮單于子右奥鞬日逐王比自立為<lb/>
南單于入居西河美稷今離石左國城即單于所徙庭<lb/>
也後漢中平中詔發南匈奴兵配幽州牧劉虞討漁陽<lb/>
叛冦張純單于羌渠遣子左賢王於扶羅將騎詣幽州<lb/>
國人恐發兵無已於是右部䤈落反與屠各胡合凡十<lb/>
餘萬人攻殺羌渠而於扶羅以其衆留漢遂自立為持<lb/>
至尸逐侯單于屬董卓作亂冦掠太原河東屯於河内<lb/>
於扶羅死弟呼厨泉立以於扶羅子豹為左賢王豹即<lb/>
<pb n="KR2i0005_WYG_001-2a"/>
淵之父也建安末呼厨泉入朝於魏魏武因留之於鄴<lb/>
使右賢王去卑監其國單于嵗給綿絹錢糓如列侯子<lb/>
孫傳襲其號乃分其衆為五部以豹為左部帥其餘部<lb/>
帥皆以劉氏為之左部居太原兹氏右部居祁南部居<lb/>
蒲子北部居新興中部居大陵雖分屬五部然皆家於<lb/>
晉陽汾澗之濵與中國民雜居因選漢人為司馬以監<lb/>
督之豹妻呼延氏魏嘉平中祈子於龍門有一白魚<hi>一作</hi>
<hi>大魚</hi>頂有一角<hi>或作二角</hi>軒鬐躍鱗至於祭所久之乃去巫覡<lb/>
<pb n="KR2i0005_WYG_001-2b"/>
皆異之曰此嘉祥也其夜夢所見魚變為人左手持一<lb/>
物大如雞子光景非常授呼延氏曰此是日精服之生<lb/>
貴子寤以告豹豹曰吉徵也吾昔從邯鄲張冏母司徒<lb/>
氏相云吾當有貴子孫三世必大昌彷像相符矣自是<lb/>
十五月<hi>一作十三月</hi>而生淵淵生左手有文曰淵海遂以為<lb/>
名齠齔英慧七嵗遭母䘮號呌擗踊哀感旁人宗族部<lb/>
落咸共歎賞<hi>一作羡</hi>時司空太原王昶等聞而嘉之竝遣<lb/>
弔賻㓜而好學不舍晝夜師事上黨崔遊習毛詩京氏<lb/>
<pb n="KR2i0005_WYG_001-3a"/>
易馬氏尚書尤好春秋左氏傳孫吳兵法略皆誦之史<lb/>
漢諸子無不綜覽嘗謂同門生朱紀范隆等曰吾每觀<lb/>
書傳嘗耻隨陸無武絳灌無文道由人𢎞一物之不知<lb/>
固君子之耻也二生遇髙皇不能建封侯之業兩公屬<lb/>
文帝不能興庠序之美豈不惜哉於是文學武事竝皆<lb/>
工絶<hi>一作遂學武事妙絶於時</hi>及長猨臂善射膂力過人姿儀魁偉<lb/>
身長八尺四寸鬚<hi>一作髯</hi>長三尺餘當心有赤毫毛三根<lb/>
長三尺六寸屯留<hi>後作上黨</hi>崔懿之襄陵公師彧等皆善相<lb/>
<pb n="KR2i0005_WYG_001-3b"/>
人及見淵驚而相謂曰此人形貌非常吾所未見也於<lb/>
是深相崇敬推分結恩咸熙中淵為侍子在洛陽與東<lb/>
萊王彌憑結太原王渾渾虛襟友之命子濟拜焉文帝<lb/>
亦深待之泰始之後渾屢言之於武帝帝召與語悅之<lb/>
謂王濟曰劉淵容貌風儀機談鑒智雖由余日磾無以<lb/>
過也濟對曰淵容儀機鑒實如聖㫖然其文武才幹賢<lb/>
於二子逺矣陛下若任以東南之事吳會不足平也帝<lb/>
稱善孔恂楊珧<hi>駿之弟也</hi>進曰吾觀劉淵之才當今恐無其<lb/>
<pb n="KR2i0005_WYG_001-4a"/>
比陛下若輕其衆不足以集事若假之威權平吳之後<lb/>
恐其不復北渡也非我族𩔖其心必異任之以本部臣<lb/>
竊為陛下寒心若舉天阻之固以資之無乃不可乎帝<lb/>
黙然及秦凉覆沒帝問將於上黨李熹熹曰陛下誠能<lb/>
發匈奴五部之衆假劉淵一將軍之號使將之而西樹<lb/>
機能之首可指期而梟也孔恂曰李公之言未盡殄患<lb/>
之理也熹勃然曰夫以匈奴之勁悍劉淵之曉兵奉宣<lb/>
聖威何不盡之有恂曰淵果能平凉州斬樹機能則凉<lb/>
<pb n="KR2i0005_WYG_001-4b"/>
州之難方更深耳蛟龍得雲雨非復池中物也帝乃止<lb/>
後王彌從洛陽東歸與淵言别淵餞之九曲之濵泣謂<lb/>
彌曰王渾李熹以鄉曲見知每相稱薦<hi>一作達</hi>讒間因之<lb/>
而進深非吾願適足為吾患耳因歔欷流涕時齊王司<lb/>
馬攸在九曲比聞而馳遣視之見淵在焉言於帝曰陛<lb/>
下不除劉淵臣恐并州不得久安王渾曰淵乃長者臣<lb/>
請為陛下保明之且大晉方以信懐殊俗奈何以無形<lb/>
之疑殺人侍子乎何徳度之不𢎞也帝曰渾言是也㑹<lb/>
<pb n="KR2i0005_WYG_001-5a"/>
父豹卒遂以淵代為左部帥太康末改帥為都尉拜為<lb/>
匈奴北部都尉淵明刑法禁姦邪輕財好施推誠接物<lb/>
五部豪傑無不歸之幽冀名儒後門<hi>一作侯門</hi>秀士不逺千<lb/>
里亦皆遊焉永熙元年冬十月楊駿輔政以淵為建威<lb/>
將軍匈奴五部大都督封漢光鄉侯元康末坐部人叛<lb/>
出塞免官永寧初成都王司馬穎鎮鄴表淵行寧朔將<lb/>
軍監五部軍事使將兵在鄴以淵子聰為積弩將軍太<lb/>
安中恵帝失御齊王冏長沙王乂與成都王穎等迭相<lb/>
<pb n="KR2i0005_WYG_001-5b"/>
殘廢州郡姦豪所在蜂起淵從祖故北部都尉右賢王<lb/>
劉宣等與族人竊議曰昔我先人與漢約為兄弟憂泰<lb/>
同之自漢亡以來魏晉代興我單于徒有虛號無復尺<lb/>
土自諸王侯降同編户今吾衆雖衰猶不減二萬奈何<lb/>
歛手受役奄過百年左賢王淵姿器絶人幹宇超世天<lb/>
若不欲恢崇單于必不虛生此人也况司馬氏骨肉相<lb/>
殘四海鼎沸復呼韓邪之業此其時矣乃相與起兵於<lb/>
離石共推淵為大單于淵時在鄴遂使其黨呼延攸詣<lb/>
<pb n="KR2i0005_WYG_001-6a"/>
鄴以謀告之淵白穎請歸㑹葬穎弗許淵令攸先歸告<lb/>
宣等使招集五部引㑹宜陽諸胡聲言應穎實欲叛之<lb/>
及穎為皇太弟以淵為太弟屯騎校尉恵帝伐穎次於<lb/>
蕩隂穎假淵輔國將軍都督北城守事及六軍敗績穎<lb/>
復以淵為冠軍將軍封盧奴伯既而并州刺史東瀛公<lb/>
騰安北將軍幽州刺史王浚遣烏桓騎攻穎於鄴穎師<lb/>
戰敗淵說穎曰今二鎮䟦扈衆十餘萬恐非宿衛及近<lb/>
郡士民所能禦也淵請為殿下還說五部鳩合義衆以<lb/>
<pb n="KR2i0005_WYG_001-6b"/>
赴國難穎曰五部之衆果可保發不縱能發之鮮卑烏<lb/>
丸勁速如風雲何易可當邪吾欲奉乘輿還洛陽避其<lb/>
鋒銳徐傳檄天下以順逆制之君意何如淵曰殿下武<lb/>
皇帝之子有大勲於王室威恵光洽四海欽風孰不願<lb/>
為殿下盡死力者何難發之有王浚豎子東瀛疎屬豈能<lb/>
與殿下争衡邪殿下一發鄴宫示弱於人洛陽可復至<lb/>
乎縱至洛陽威權不復在殿下也紙檄尺書誰為人奉<lb/>
之且東胡之悍不踰五部願殿下勉撫士衆靖以鎮之<lb/>
<pb n="KR2i0005_WYG_001-7a"/>
淵請為殿下以二部摧東瀛三部梟王浚二豎之首可<lb/>
指日而懸矣穎大悅拜淵為北單于㕘丞相軍事時穎<lb/>
振武將軍王育說穎曰劉淵今去育請為殿下促之不<lb/>
然懼不復至也穎然之以育為破虜將軍使追之淵遂<lb/>
拘育以為右光祿大夫淵至左國城右賢王劉宣等上<lb/>
大單于之號二旬之間有衆五萬都於離石以子聰為<lb/>
鹿蠡王遣左於陸王劉宏率精騎五千㑹穎將王粹拒<lb/>
東瀛公騰粹已為騰所敗宏無及而歸王浚使將軍祈<lb/>
<pb n="KR2i0005_WYG_001-7b"/>
𢎞率鮮卑攻鄴穎敗挾天子南奔洛陽東瀛公騰乞師<lb/>
於魏桓帝<hi>姓拓跋諱猗㐌時為代公</hi>以擊淵桓帝與弟穆帝<hi>諱猗盧</hi>合<lb/>
兵擊淵於西河上黨大破之與騰盟於汾東而還桓帝<lb/>
使輔相衛雄段繁於參合陂西累石為亭樹碑以紀行<lb/>
焉淵聞穎去鄴歎曰不用吾言逆自奔潰真奴才也然<lb/>
吾與之有言矣不可以不救於是命右於陸王劉景左<lb/>
獨鹿王劉延年等率步騎二萬討鮮卑烏丸宣等固諫<lb/>
曰晉人無道奴隷御我是以右賢王猛不勝其憤屬晉<lb/>
<pb n="KR2i0005_WYG_001-8a"/>
綱未弛大事不遂右賢塗地單于之耻也今司馬氏父<lb/>
子兄弟自相魚肉此天厭晉徳授之於我單于積徳在<lb/>
躬為晉人所服方當興我邦族復呼韓邪之業鮮卑烏<lb/>
丸我之氣𩔖可以為援奈何拒之而拯仇逆今天假手<lb/>
於我不可違也違天不祥逆衆不濟天與不取反受其<lb/>
咎願單于勿疑淵曰善當為崇岡峻阜何能為培塿乎<lb/>
夫帝王豈有常哉大禹生於西戎文王生於東夷顧惟<lb/>
徳所授耳今見衆十萬皆一當晉十鼓行而摧亂晉如<lb/>
<pb n="KR2i0005_WYG_001-8b"/>
拉枯耳上可成漢髙之業下不失為魏武何呼韓邪足<lb/>
道哉雖然晉人未必同我漢有天下世長恩徳結於民<lb/>
心是以昭烈崎嶇於一州之地而能抗衡於天下吾又<lb/>
漢氏之甥約為兄弟兄亡弟紹不亦可乎今且可稱漢<lb/>
追尊後主以懐民望宣等稽首曰非所及也乃遷都於<lb/>
左國城胡晉歸附者數萬<lb/>
元熙元年冬十月宣等上尊號淵曰今晉氏猶存四方<lb/>
未定可仰尊髙祖法且稱漢王權停皇帝之號待宇宙<lb/>
<pb n="KR2i0005_WYG_001-9a"/>
混一當更議之乃為壇於南郊僭即漢王位下令曰昔<lb/>
我太祖髙皇帝以神武應期廓開大業太宗孝文皇帝<lb/>
重以明徳昇平漢道世宗孝武皇帝拓土攘夷地過唐<lb/>
日中宗孝宣皇帝<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>揚雋乂多士盈朝是我祖宗道邁<lb/>
三王功髙五帝故卜年倍於夏商卜世過於姬氏而元<lb/>
成多僻哀平短祚賊臣王莽淊天簒逆我世祖光武皇<lb/>
帝誕資聖武恢復鴻基祀漢配天不失舊物俾三光晦<lb/>
而復明神器幽而復顯顯宗孝明皇帝肅宗孝章皇帝<lb/>
<pb n="KR2i0005_WYG_001-9b"/>
累葉重暉炎光再闡自和安已後皇綱漸頽天步艱難<lb/>
國統頻絶黄巾海沸於神州<hi>一作人州</hi>羣閹毒流於四海董<lb/>
卓因之肆其狂悖曹操父子凶逆相尋故孝愍委棄萬<lb/>
乘<hi>一作國</hi>昭烈播越岷蜀冀否終有泰旋軫舊京何圖天<lb/>
未悔禍後帝窘辱自社稷淪䘮宗廟之不血食四十年<lb/>
於兹矣今天誘其𠂻悔禍皇漢使司馬氏父子兄弟迭<lb/>
相殘滅黎庶塗炭靡所控訴<hi>一作告</hi>孤今猥為羣公所推<lb/>
紹修三祖之業顧兹尫闇戰惶靡厝但以大耻未雪社<lb/>
<pb n="KR2i0005_WYG_001-10a"/>
稷無主銜胆棲冰勉從衆議乃赦其境内遂以晉永興<lb/>
元年建元元熙國號曰漢追尊安樂公禪為孝懐皇帝<lb/>
立漢髙祖以下三祖五宗神主而祭之立妻呼延氏為<lb/>
王后署置百官以右賢王宣為丞相崔遊為御史大夫<lb/>
左於陸王宏為太尉劉歡樂為尚書令范隆為大鴻臚<lb/>
朱紀為太常上黨崔懿之後部陳元達皆為黄門侍郎<lb/>
族子曜為建武將軍右於陸王景為前將軍其餘拜授<lb/>
各有差淵率衆攻東瀛公騰騰遣將軍聶𤣥擊之戰於<lb/>
<pb n="KR2i0005_WYG_001-10b"/>
大陵𤣥兵敗績騰懼帥并州二萬餘户下山東淵遂所<lb/>
在為冦攻擊郡縣騰復乞師於桓帝衛操勸桓帝助之<lb/>
桓帝率精騎數千救騰斬淵將綦母豚淵南走蒲子十<lb/>
二月淵遣建武將軍曜冦太原取泫氏屯留長子中都<lb/>
皆陷之又遣冠軍將軍喬晞攻西河取介休<lb/>
元熙二年春東瀛公騰遣司馬瑜周良石鮮等討淵次<lb/>
於離石城淵遣武牙將軍劉欽等六軍拒之瑜等四戰<lb/>
皆敗欽振旅而歸是嵗離石大饑遷於黎亭以就邸閣<lb/>
<pb n="KR2i0005_WYG_001-11a"/>
穀留太尉宏䕶軍將軍馬景守離石使大司農卜豫運<lb/>
糧給之<lb/>
元熙三年冬十二月淵以前將軍景為使持節征討大<lb/>
都督大將軍邀擊并州刺史劉琨於板橋為琨所敗琨<lb/>
進據晉陽淵侍中劉殷右光祿大夫王育進諫曰殿下<lb/>
自起兵已來漸已一周而顓守偏方王威未震誠能命<lb/>
將四出决機一戰<hi>一作擲</hi>梟劉琨定河東建帝號鼓行而<lb/>
南尅長安而都之以闗中之衆席卷洛陽如指掌耳此<lb/>
<pb n="KR2i0005_WYG_001-11b"/>
髙皇帝之所以創起鴻基尅殄彊楚者也淵悅曰此孤<lb/>
心也<lb/>
元熙四年春三月淵侵汲郡略有頓丘河内之地遂還<lb/>
離石與劉琨相去三百里琨宻遣間其部雜虜降琨者<lb/>
萬餘户落淵甚懼乃徙都蒲子河東平陽屬縣壘壁盡<lb/>
降時東萊王彌起兵青徐二州自稱征東大將軍攻殺<lb/>
二千石所在冦掠遣使來降淵拜彌鎮東大將軍青州<lb/>
刺史東萊郡公夏四月四部鮮卑陸逐延氐酋大單徵<lb/>
<pb n="KR2i0005_WYG_001-12a"/>
及石勒等竝相次來降淵悉署其官爵<lb/>
永鳳元年春正月淵遣撫軍將軍聰等十將南據太行<lb/>
輔漢將軍石勒等十將東下趙魏夏四月王彌帥衆冦<lb/>
掠青徐兗豫四州兗州刺史茍晞與之連戰不能克丁<lb/>
亥轉冦許昌太傅東海王越遣司馬王斌帥甲士五千<lb/>
人往衛京師五月彌入自轘轅敗官軍於伊北壬戌進<lb/>
至洛陽屯於津陽門司徒王衍帥衆禦之甲子衍與王<lb/>
斌等出戰彌敗歸淵淵遣侍中御史大夫郊迎及至拜<lb/>
<pb n="KR2i0005_WYG_001-12b"/>
司隷校尉加侍中特進秋七月甲辰淵進據河東攻冦<lb/>
蒲阪平陽太守宋抽棄郡奔京師河東太守路述戰死<lb/>
八月鳳凰集於蒲子丞相宣等六十四人上尊號冬十<lb/>
月甲戌僭即皇帝位於南郊大赦境内殊死已下改元<lb/>
永鳳仍稱國號曰漢時晉懐帝永嘉二年也十一月以<lb/>
世子和為大將軍撫軍將軍聰為車騎大將軍建武將<lb/>
軍曜為龍驤大將軍十二月乙亥以大將軍和為大司<lb/>
馬封梁王尚書令歡樂為大司徒封陳留王后父御史<lb/>
<pb n="KR2i0005_WYG_001-13a"/>
大夫呼延翼為大司空封雁門郡公聰為楚王乂為北<lb/>
海王曜為始安王景為汝隂王延年為江都王洋為長<lb/>
樂王賢為曲陽王其餘宗室以親疎為等悉封郡縣王<lb/>
異姓以勲謀為差悉封郡縣公侯是年造刀一口長三<lb/>
尺九寸文曰滅賊隷書<lb/>
河瑞元年春正月辛丑<hi>晉志作庚子</hi>朔熒惑犯紫㣲太史令<lb/>
宣于修之言於淵曰陛下雖龍興鳳翔奄受大命然遺<lb/>
晉未殄皇居仄陋紫宫之變猶鍾晉氏不出三年必尅<lb/>
<pb n="KR2i0005_WYG_001-13b"/>
洛陽蒲子崎嶇難以久安平陽氣象方昌兼以陶唐舊<lb/>
都願陛下上迎乾象下協坤祥請徙都之於是遷都平<lb/>
陽二月晉左積弩將軍朱誕來奔具陳洛陽孤弱勸淵<lb/>
攻之淵以誕為前鋒都督遣滅晉大將軍景為大都督<lb/>
將兵攻洛陽<hi>一作黎陽</hi>晉遣車騎將軍王堪將兵迎擊夏四<lb/>
月景敗堪於延津沈男女三萬餘人於河澗淵聞之怒<lb/>
曰景何面目復見朕乎且天道豈能容之吾所欲除者<lb/>
止司馬氏耳細民何罪黜景為平虜將軍淵以王彌為<lb/>
<pb n="KR2i0005_WYG_001-14a"/>
侍中都督征東大將軍青州牧與楚王聰共攻上黨圍<lb/>
壺闗以石勒為前鋒都督晉并州刺史劉琨遣䕶軍黄<lb/>
肅韓述來救聰敗述於西澗勒敗肅於封田皆殺之晉<lb/>
太傅越遣淮南内史王曠將軍施融曹超等將兵拒聰<lb/>
曠既濟河欲長驅而前融曰彼乘險間出我雖有百萬<lb/>
之衆猶是一軍獨受敵也且當阻水為固以量勢形然<lb/>
後圖之曠怒曰君欲沮衆邪融退曰彼善於用兵曠闇<lb/>
於事勢吾屬今必死矣曠等踰太行與聰遇戰於長平<lb/>
<pb n="KR2i0005_WYG_001-14b"/>
間曠兵大敗融超皆死遂破陳留長子斬獲萬九千級<lb/>
上黨太守龎淳以壺闗降五月汾水中得玉璽髙一寸<lb/>
二分方四寸文曰有新保之<hi>一作寳</hi>蓋王莽時物也得者<lb/>
因增淵海光三字而獻之淵以為已瑞乃大赦境内改<lb/>
元河瑞封子裕為齊王隆為魯王秋八月淵復遣楚王<lb/>
聰及征東大將軍王彌進攻洛陽始安王曜與趙固等<lb/>
為之後繼九月丙寅聰圍浚儀晉太傅越遣平北將軍<lb/>
曹武征虜將軍宋抽將軍彭黙等拒之丁丑為聰所敗<lb/>
<pb n="KR2i0005_WYG_001-15a"/>
太傅越入保京城聰等長驅至西明門越率兵禦之戰<lb/>
於宣陽門外大破之晉征西大將軍南陽王司馬模<hi>一作</hi>
<hi>平昌公</hi>遣將軍淳于定吕毅等破劉芒蕩五斗叟竝斬之<lb/>
又遣車騎將軍王堪平北將軍曹武自長安討聰堪等<lb/>
敗績奔還京師聰自恃連勝怠不設備𢎞農太守垣延<lb/>
詐降夜襲聰軍聰大敗而還淵素服迎師冬十月復大<lb/>
發卒遣楚王聰始安王曜汝隂王景征東大將軍王彌<lb/>
等帥精騎五萬冦洛陽使大司空雁門剛穆公呼延翼<lb/>
<pb n="KR2i0005_WYG_001-15b"/>
率步騎繼之丙辰聰等至宜陽朝廷以漢兵新敗不意<lb/>
其復至大懼辛酉聰進屯西明門䕶軍賈𦙍北宫純等<lb/>
夜帥勇士千餘人薄之戰於大夏門斬聰征虜將軍呼<lb/>
延顥聰衆遂潰壬戌廻軍屯洛水尋進屯宣陽門曜屯<lb/>
上東門彌屯廣陽門景攻大夏門乙丑呼延翼為其部<lb/>
下所殺衆自大陽潰歸淵勅聰等還師聰表稱晉兵微<lb/>
弱不可以翼顥死故還師固請留攻洛陽淵許之戊寅<lb/>
聰親祈嵩嶽山令平晉將軍安陽哀王厲冠軍將軍呼<lb/>
<pb n="KR2i0005_WYG_001-16a"/>
延朗等督攝留軍晉太傅越遣㕘軍孫詢將軍丘光樓<lb/>
裒等率帳下勁卒三千自宣陽門乘虛出擊斬朗於陳<lb/>
聰聞而馳還厲懼聰之罪已也赴水而死王彌謂聰曰<lb/>
今軍既失利洛陽守備猶固運軍在陜糧食不支數日<lb/>
殿下不如與龍驤還平陽裹糧發卒徐為後舉下官當<lb/>
於兗豫之間收兵積穀伏聽嚴期不亦可乎聰自以請<lb/>
留未敢擅還宣于修之言於淵曰嵗在辛未乃得洛陽<lb/>
今晉氣猶盛大軍不歸必敗淵馳遣黄門郎傅詢召聰<lb/>
<pb n="KR2i0005_WYG_001-16b"/>
等還師十一月甲申楚王聰始安王曜歸於平陽王彌<lb/>
出師轘轅流民之在潁川襄城汝南南陽河南者數萬<lb/>
家素為居民所苦皆燒城邑殺二千石長吏以應彌乞<lb/>
活帥李惲薄盛等帥衆衛京師遂追擊彌戰於新汲彌<lb/>
師敗績於是攝蒲阪之戍還於平陽十二月淵以陳留<lb/>
王歡樂為太傅楚王聰為大司徒江都王延年為大司<lb/>
空長樂王洋為大司馬遣都䕶大將軍曲陽王賢與征<lb/>
北大將軍劉靈及安北大將軍趙固平北大將軍王桑<lb/>
<pb n="KR2i0005_WYG_001-17a"/>
東屯内黄王彌表左長史曹嶷行安東將軍東狥青州<lb/>
且迎其家屬淵許之<lb/>
河瑞二年春正月乙丑朔大赦境内立單徵女為皇后<lb/>
梁王和為皇太子封子乂為北海王遣兵分冦徐冀兗<lb/>
豫諸郡又遣曹嶷冦東平琅邪夏四月王浚遣天水將<lb/>
軍祁𢎞擊破劉靈於廣宗殺之秋七月楚王聰始安王<lb/>
曜平東大將軍石勒及安北大將軍趙固圍河内太守<lb/>
裴整於懐晉遣征虜將軍宋抽率兵救懐勒與平北大<lb/>
<pb n="KR2i0005_WYG_001-17b"/>
將軍王桑逆擊破之河内人執整以降淵以整為尚書<lb/>
左丞河内督將郭黙收整餘衆自為塢主庚午淵寢疾<lb/>
將為顧託之計辛未以陳留王歡樂為太宰長樂王洋<lb/>
為太傅江都王延年為太保楚王聰為大司馬大單于<lb/>
竝錄尚書事置單于臺於平陽西復以齊王裕為大司<lb/>
徒魯王隆為尚書令北海王乂為撫軍大將軍領司隷<lb/>
校尉始安王曜為征討大都督領單于左輔廷尉喬智<lb/>
明為冠軍大將軍領單于右輔左光祿大夫劉殷為左<lb/>
<pb n="KR2i0005_WYG_001-18a"/>
僕射右光祿大夫王育為右僕射任顗為吏部尚書朱<lb/>
紀為中書監䕶軍馬景領左衛將軍永安王安國領右<lb/>
衛將軍安昌王盛安邑王欽西陽王璿等皆領武衛將<lb/>
軍分與禁兵丁丑召太宰歡樂等入禁中受遺詔輔政<lb/>
己卯薨於光極殿時晉永嘉四年也淵在位七年太子<lb/>
和嗣立呼延攸等恨不參顧命乃謀殺聰聰自西明門<lb/>
斬和於西室九月辛未葬淵於永光陵諡曰光文皇帝<lb/>
廟號髙祖<lb/>
<pb n="KR2i0005_WYG_001-18b"/>
　　劉和<lb/>
劉和字𤣥泰淵后呼延氏所生聰第四弟也身長八尺<lb/>
雄毅美姿儀好學夙成習毛詩左氏春秋鄭氏易及為<lb/>
儲貳内多猜忌馭下無恩淵死嗣偽位宗正呼延攸<hi>翼之</hi>
<hi>子也</hi>淵以其無才行終身不遷官侍中劉乘素不善於聰<lb/>
衛尉西昌王銳恨不㕘顧命乃相與謀說和曰先帝不<lb/>
惟輕重之勢而使三王總强兵於内大司馬握十萬勁<lb/>
卒屯於近郊陛下今便為寄主耳禍難未可測也願蚤<lb/>
<pb n="KR2i0005_WYG_001-19a"/>
為之計和即攸之甥也遂深然之辛巳夜召領武衛將<lb/>
軍安昌王盛安邑王欽及領左衛將軍馬景等告之盛<lb/>
曰先帝尚在殯宫四王未有逆節今忽一旦自相魚肉<lb/>
臣恐人不食陛下之餘且四海未定大業甫爾願陛下<lb/>
以上成先帝鴻基為志塞耳勿聽讒夫之言以疑兄弟<lb/>
詩云豈無他人不如我同父陛下既不信諸弟他人誰<lb/>
足信哉銳攸怒之曰今日之議理無有二領軍是何言<lb/>
乎於是命左右刃之盛既被殺欽懼曰惟陛下詔臣等<lb/>
<pb n="KR2i0005_WYG_001-19b"/>
以死奉之蔑不濟矣相與盟於東堂壬午銳帥馬景攻<lb/>
楚王聰於單于臺攸率右衛將軍永安王安國攻齊王<lb/>
裕於司徒府侍中乘率武衛將軍安邑王欽攻魯王隆<lb/>
使尚書田宻武衛將軍西陽王璿攻北海王乂宻璿等<lb/>
挾乂斬闗奔聰聰命貫甲以待之銳既知聰之有備馳<lb/>
還與攸乘等㑹攻隆裕復懼安國欽有異志殺之是日<lb/>
斬裕癸未斬隆甲申聰攻西明門克之銳等奔入南宫<lb/>
前鋒隨之乙酉殺和於光極西室收銳攸乘梟首通衢<lb/>
<pb n="KR2i0005_WYG_001-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷一<lb/>
</p>
<p>
</p>
  </div>
</body>
</text>
</TEI>
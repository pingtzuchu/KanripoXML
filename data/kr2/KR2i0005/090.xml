<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷九十</head> <lb/>
    <p>
<pb n="KR2i0005_WYG_090-1a"/>
欽定四庫全書<lb/>
　十六國春秋卷九十<lb/>
南凉録三<lb/>
　　秃髪文支<lb/>
秃髪文支傉檀之族也仕至鎭南大将軍湟河太守封興<lb/>
城侯鎭姑臧文支荒酒愎諫不恤政事邯川䕶軍孟愷表<lb/>
奏之傉檀謂伊力延曰今州土傾覆所仗者文支而已今復<lb/>
如此将若之何延曰宜召而訓之使改往修來傉檀乃召<lb/>
<pb n="KR2i0005_WYG_090-1b"/>
文支旣至讓之曰二兄英姿早世吾以不才謬承嗣綂不能<lb/>
荷負大業顚狽如是胡顔視世雖存若隕庻憑子鮮存衞<lb/>
藉文種復吳卿之謂也聞卿惟酒是耽荒廢署事吾年已<lb/>
老卿復若斯祖宗之業将誰寄乎文支頓首陳謝其後沮<lb/>
渠䝉遜攻樂都文支以湟河迎降遂仕蒙遜為廣武太守<lb/>
　　秃髪樊尼<lb/>
秃髪樊尼利鹿孤之子也為安西將軍傉檀為乞伏熾<lb/>
磐所破滅樊尼奔赴之傉檀歸熾磐乃使樊尼率餘衆<lb/>
<pb n="KR2i0005_WYG_090-2a"/>
依沮渠蒙遜後與其子歸於魏子後仕爲臨松郡丞甚<lb/>
得衆心<lb/>
　　秃髪破𦍑<lb/>
秃髪破𦍑傉檀之子也偉容貌羙丰儀兼饒機辨傉檀<lb/>
之伐乙弗也破𦍑留居樂都傉檀旣爲乞伏熾磐所滅<lb/>
破羗自樂都奔降於魏世祖素聞其名及見賜爵西平<lb/>
侯加龍驤將軍謂破𦍑曰卿與朕本出同源因事分姓<lb/>
可賜姓源氏從征涼州蠕蠕及討盖吳諸賊皆奮擊有<lb/>
<pb n="KR2i0005_WYG_090-2b"/>
功世祖又賜名賀遷殿中尚書宗愛弑世祖及南安王<lb/>
余賀決策翼戴高宗<hi>諱濬</hi>守禁門誅弑逆加征北將軍進<lb/>
爵西平王歴官太尉以高祖<hi>諱宏髙宗孫顯祖子</hi>太和元年卒孫<lb/>
懐歴官驃騎大將軍懐子子雍歴鎮東將軍爲冀州刺<lb/>
史討葛榮戰敗死之子雍弟子㳟歴中書監其餘亦多<lb/>
至大官<lb/>
　　傉檀妻折掘氏<lb/>
折掘氏右衛將軍折掘竒鎭之姊也傉檀初襲位涼王<lb/>
<pb n="KR2i0005_WYG_090-3a"/>
立爲涼王后旣而畏秦人之强乃去年號降稱夫人及<lb/>
傉檀復稱涼王改年嘉平復立爲王后<lb/>
　　楊桓<lb/>
楊桓𢎞農人也初仕呂光光之季年内外叛作郭黁之<lb/>
反東苑也桓從弟綂始舉兵推桓爲主而桓執義彌厲<lb/>
<hi>詳具光龍飛二年</hi>及呂纂時桓以后父任爲尚書左僕射而纂<lb/>
爲隆所弑后亦自殺桓乃棄位而出亡利鹿孤伐隆獲<lb/>
桓乃謂桓曰安寢危邦不思擇木老爲囚虜豈曰智乎<lb/>
<pb n="KR2i0005_WYG_090-3b"/>
桓曰臣受吕氏厚恩位叅端貳雖洪水淊天猶欲濟彼<lb/>
俱溺實耻爲叛臣以見明主耳利鹿孤曰卿忠臣也以<lb/>
爲左司馬秦姚興聞桓有德望徵之利鹿孤不敢留乃<lb/>
餞之於城東謂之曰本期與卿共成大業事乖本圖分<lb/>
岐之感實情深古人但鯤非溟海無以運其軀鳳非修<lb/>
梧無以晞其翼卿有佐時之器夜光之寳當振纓雲閣<lb/>
耀價連城區區河右未足以逞卿才力善朂日新以成<lb/>
大美桓泣曰臣往事吕氏情節不建陛下宥臣於俘虜<lb/>
<pb n="KR2i0005_WYG_090-4a"/>
之中顯同賢舊每希攀龍附鳯立尺寸之功龍門旣開<lb/>
而臣違離公衡之戀豈曰㤀之利鹿孤爲之流涕遣行<lb/>
旣至秦興深禮重之屢仕顯職桓竟卒於秦<lb/>
　　宗敞<lb/>
宗敞姑臧人仕秦姚興涼州别駕敞父爕呂光時自湟<lb/>
河太守入爲尚書郎見傉檀於廣武乃執其手曰君神<lb/>
爽宏㧞逸氣凌雲命世之傑也必當剋清世難恨吾年<lb/>
老不及見耳以敞兄弟託君可乎傉檀曰若如公言不<lb/>
<pb n="KR2i0005_WYG_090-4b"/>
敢㤀德及即僞位涼州刺史王尚使敞來聘傉檀謂之<lb/>
曰孤以不才謬爲尊先君所見稱每自恐有累大人水<lb/>
鏡之明旣沗家業竊有懐君子詩云中心藏之何日㤀<lb/>
之不圖今日復見卿也<hi>復一作得</hi>敞曰大王仁侔魏祖念存<lb/>
先人雖朱暉眄張堪之孤叔向撫汝齊之子無以加也<lb/>
酒酣語及平生傉檀曰卿魯子敬之儔恨不與卿共成<lb/>
大業耳後姚興署傉檀爲車騎大將軍涼州刺史鎭姑<lb/>
臧因徴王尚還長安敞以别駕送之傉檀謂敞曰吾得<lb/>
<pb n="KR2i0005_WYG_090-5a"/>
涼州三千餘家情之所寄惟卿一人柰何捨我去乎敞<lb/>
曰今送舊君所以忠於殿下也傉檀曰吾新牧貴州懐<lb/>
逺安邇之畧爲之若何敞曰涼土雖弊形勝之地道由<lb/>
人𢎞實在殿下殿下恵撫其民收其賢俊以建功名其<lb/>
何求不獲叚懿孟褘武威之宿望辛晁彭敏秦隴之冠<lb/>
冕裴敏馬輔中州之令族張昶涼國之舊𦙍張穆邉憲<lb/>
文齊楊班梁崧趙昌武同飛羽夫以大王之神略加之<lb/>
以威信農戰竝修文教兼設可以縱横天下區區河右<lb/>
<pb n="KR2i0005_WYG_090-5b"/>
豈足定乎傉檀大悅賜敞馬二十疋至秦會王尚爲流<lb/>
言所謗敞抗章辨白興深美其文<hi>詳具興傳</hi>後還遷太府主<lb/>
簿録記室事<lb/>
　　孟褘<lb/>
孟褘武威姑臧人也仕呂隆爲昌松太守傉檀攻禕於<lb/>
顯美剋之乃執禕而數之曰見機而作賞之所先守迷<lb/>
不變刑之所及吾方耀威玉門掃平秦隴卿固守窮城<lb/>
稽淹王憲國有常刑於分甘乎褘曰明公開剪河右聲<lb/>
<pb n="KR2i0005_WYG_090-6a"/>
播宇内文德以綏逺人威武以懲不恪況褘蔑爾敢距<lb/>
天威釁鼔之刑褘之分也但忠於彼者亦忠於此褘荷<lb/>
呂氏厚恩受藩屏之任若明公大軍甫至望旗歸命恐<lb/>
獲罪於執事惟明公圖之傉檀大悅乃釋其縛待以客<lb/>
禮嘉其忠烈拜爲左司馬禕辭曰呂氏將亡聖朝必取<lb/>
河右昭然已定人無智愚皆知之者但褘爲人守城不<lb/>
能自全復忝顯任竊所未安若蒙眀公之恵使得就戮<lb/>
於姑臧死且不朽傉檀義而歸之及隆爲秦所滅褘仕<lb/>
<pb n="KR2i0005_WYG_090-6b"/>
於姚興爲涼州刺史王尚别駕司馬興後以傉檀代尚<lb/>
爲涼州褘出迎於道左旣至讌羣寮於宣德堂仰視而<lb/>
歎曰古人有言作者不居居者不作信矣褘進曰昔張<lb/>
文王<hi>謂張駿</hi>築城苑繕宫廟爲貽厥之資萬世之業秦師<lb/>
濟河漼然瓦解梁熈據全州之地擁十萬之衆軍敗於<lb/>
酒泉身死於彭濟呂氏以排山之勢主有西夏率土崩<lb/>
離銜璧秦雍寛饒有言冨貴無常忽輙易人此堂之建<lb/>
年垂百載十有二主矣惟信順可以乆安仁義可以永<lb/>
<pb n="KR2i0005_WYG_090-7a"/>
固願大王勉之傉檀謝曰非君無以聞讜言也<lb/>
　　曇瞿<lb/>
沙門曇瞿者未詳何許人蔬食苦行常居冢間樹下専<lb/>
以神力化物利鹿孤僭號稱王瞿從河南來至於西平<lb/>
持一錫杖令人跪之曰此是波若眼奉之可以得道時<lb/>
人咸異之或遺以衣服受而輙投諸地或放之於水中<lb/>
後日衣自還其本主一無所汚行步如風雲力者追之<lb/>
恒困不及言人生死貴賤毫釐不爽人或藏其錫杖乃<lb/>
<pb n="KR2i0005_WYG_090-7b"/>
大哭數聲閉目須㬰立知其處起而取之人益竒其神<lb/>
異終莫能測因之事佛者甚衆車騎傉檀權傾一國性<lb/>
尤猜忌多所殺害瞿謂之曰若能安坐無爲則天下可<lb/>
定祚𦙍克昌如其窮兵好殺禍將及已傉檀不從翼日<lb/>
又謂之曰當修善行道為後世橋梁傉檀曰僕先世以<lb/>
來恭事天地名山大川今一旦奉佛恐違先人之旨公<lb/>
若能七日不食顔色如常是爲佛道神明僕當奉之乃<lb/>
使人幽守七日而瞿無饑渴之色傉檀宻遣沙門智行<lb/>
<pb n="KR2i0005_WYG_090-8a"/>
持餅遺曇瞿曰吾誰欺而欺國主乎遂深奇之厚加敬<lb/>
仰因此改行節殺興慈國人旣䝉其福咸稱曰聖人<hi>一云</hi>
<hi>稱之日大師</hi>出入街巷百姓迎爲之禮傉檀有女病篤請瞿<lb/>
救療瞿曰人之生死自有定期聖人亦不能轉禍爲福<lb/>
吾安能延命耶止可知早晚耳傉檀固請之時後宫門<lb/>
閉瞿曰急開後門及開則生不及則死傉檀命開之不<lb/>
及至晉義熈三年傉檀爲赫連勃勃所破涼土兵亂不<lb/>
知所在<lb/>
<pb n="KR2i0005_WYG_090-8b"/>
　　景保<lb/>
景保未知何許人明於天文善隂陽占侯仕傉檀爲太<lb/>
史令初傉檀將親帥衆伐沮渠䝉遜保諫曰今太白未<lb/>
出歳星在西宜以自守難以伐人比年天文錯亂風霧<lb/>
不時惟修德責躬可以寧吉傉檀曰蒙遜往年無道<hi>一作</hi>
<hi>狀</hi>入我封畿掠我邊疆殘我禾稼吾蓄力待時將報東<lb/>
門之耻今大軍已集卿欲沮衆耶保曰陛下不以臣不<lb/>
肖使臣主察乾象若見事不言非爲臣之體天文顯然<lb/>
<pb n="KR2i0005_WYG_090-9a"/>
動必無利傉檀曰我以輕騎五萬伐之蒙遜若以騎兵<lb/>
拒我則衆寡不敵兼步而來則舒疾不同救右則擊其<lb/>
左赴前則攻其後終不與之交兵接戰卿何懼乎保曰<lb/>
天文不虚必將有變傉檀怒鎻之而行曰有功當殺汝<lb/>
以狥無功封汝百户侯進次窮泉與䝉遜戰傉檀大敗<lb/>
單騎奔還保爲蒙遜所擒讓之曰卿明於天文爲彼國<lb/>
所任違天犯順智安在乎保曰臣匪爲無智但言而不<lb/>
從䝉遜曰昔漢高祖因於平城以婁敬爲功袁紹敗於<lb/>
<pb n="KR2i0005_WYG_090-9b"/>
官渡而田豐爲戮卿䇿同二子貴主未可量也卿必有<lb/>
婁敬之賞者吾今放卿但恐有田豐之禍耳保曰寡君<lb/>
雖才非漢祖猶不同本初正可不得封侯豈慮禍也䝉<lb/>
遜乃逸之至於姑臧傉檀謝之曰卿孤之蓍龜也而不<lb/>
能從孤之深罪也封安亭侯食邑五百戸<lb/>
　　隂利鹿<lb/>
隂利鹿不知何處人仕於傉檀傉檀之奔於乞伏熾磐<lb/>
也惟利鹿隨之傉檀謂利鹿曰去危就安人之常也吾<lb/>
<pb n="KR2i0005_WYG_090-10a"/>
親屬皆叛卿何獨留利鹿曰臣老母在家方寸實亂但<lb/>
委質爲臣忠孝之義不能兩全臣雖不才不能西哭沮<lb/>
渠申包胥之誠東感秦援展毛遂之操負覊靮而侍陛<lb/>
下者臣之分也惟願開𢎞逺猷審進止之筭敢離左右<lb/>
乎傉檀歎曰知人固未易人亦未易知大臣親戚皆棄<lb/>
我去今日忠義終始不虧者惟卿一人歳寒不凋見之<lb/>
於卿矣流涕遣之<lb/>
　　尉賢政<lb/>
<pb n="KR2i0005_WYG_090-10b"/>
尉賢政仕傉檀爲别將屯於浩亹樂都之潰諸城皆降<lb/>
於乞伏熾磐惟賢政固守不下熾磐遣人謂之曰樂都<lb/>
已潰卿妻子皆在吾所孤城獨守將何爲也賢政曰吾<lb/>
受涼王厚恩爲國家藩屏雖知樂都已陷妻子爲擒先<lb/>
歸獲賞後順伏誅然不知主上存亡未敢聞命妻子小<lb/>
事豈足動懐昔羅憲待命晉文亮之文聘後來魏武不<lb/>
責若邀一時之利忘委任之責者竊用耻焉大王亦安<lb/>
用之哉熾磐乃遣傉檀太子虎臺以手書諭之賢政曰<lb/>
<pb n="KR2i0005_WYG_090-11a"/>
汝爲國儲副不能盡節靣縳於人棄父忘君墮萬世之<lb/>
業賢政義士豈如汝乎旣而聞傉檀至左南乃降<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_090-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷九十<lb/>
</p>
<p>
</p>
  </div>
</body>
</text>
</TEI>
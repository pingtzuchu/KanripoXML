<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0005_WYG_085-1a"/>
欽定四庫全書<lb/>
十六國春秋卷八十五<lb/>
西秦録一<lb/>
　　乞伏國仁<lb/>
乞伏國仁隴西鮮卑人也其先有如弗斯引出連叱盧三<lb/>
部自漠北南出太隂山遇一巨蟲於路狀若神龜大如陵<lb/>
阜乃殺馬而祭之祝曰若善神也便當開路若惡神也遂<lb/>
塞不通俄而不見乃有一小兒在焉時又有乞伏部有老父<lb/>
<pb n="KR2i0005_WYG_085-1b"/>
無子者請養為子衆咸許之老父欣然自以為有所依憑字<lb/>
之曰紇干紇干者夏言依倚也年十歳驍勇善騎射彎弓五<lb/>
百斤四部服其雄武推為統主號之曰乞伏可汗託鐸莫何<lb/>
託譯者言非神非人之稱也其後國仁五世祖祐隣者晋泰<lb/>
始初率户五千遷於夏縁部衆稍盛鮮卑鹿結七萬餘落屯<lb/>
於高平川與祐隣迭相攻擊鹿結敗南奔畧陽祐隣盡并其<lb/>
衆因居高平川祐隣死子結權立徙於牽屯結權死子利那<lb/>
立擊鮮卑吐頼於烏樹山討尉遲渴權於大非川并收其衆<lb/>
<pb n="KR2i0005_WYG_085-2a"/>
三萬餘落利那死弟祁埿立祁埿死利那子述延立討<lb/>
鮮卑莫侯於苑川大破之降其衆二萬餘落因居苑川<lb/>
侵併隣部士馬強盛以叔父軻埿為師傅委以國政弗<lb/>
斯引烏埿為左輔將軍鎮蔡園川出連髙胡為右輔將<lb/>
軍鎮至便川叱盧那胡為率義將軍鎮牽屯山述延死<lb/>
子傉大寒立會䂖勒滅劉曜懼而遷於麥田無孤山<hi>晋記</hi>
<hi>作元孤山</hi>大寒死子司繁立秦皇始中遷於度堅山建元七<lb/>
年秦將益州刺史王綂來伐司繁帥騎三萬拒綂於苑<lb/>
<pb n="KR2i0005_WYG_085-2b"/>
川綂潜襲度堅山部衆五萬餘落悉降於綂司繁歎謂<lb/>
左右曰智不拒敵德不撫衆劍騎未交而本根已敗見<lb/>
衆分散勢亦難全若奔諸部必不我容吾將為呼韓邪<lb/>
之計矣乃擁部落亦詣綂降堅堅大悅署為南單于畱<lb/>
之長安以司繁從叔吐雷為勇士䕶軍撫其部衆俄而<lb/>
鮮卑勃寒侵斥隴右堅以司繁為使持節都督征討西<lb/>
胡諸軍事鎮西將軍討之勃寒懼而請降遂使司繁鎮<lb/>
勇士川甚有威惠司繁卒子國仁立堅興壽春之役徴<lb/>
<pb n="KR2i0005_WYG_085-3a"/>
為前將軍領先鋒騎會國仁叔父歩頹叛於隴右堅遣<lb/>
國仁還討之步頹聞之大喜迎國仁於路國仁置酒髙<lb/>
會攘袂大言曰苻氏徃因趙石之亂遂妄竊名號窮兵<lb/>
黷武跨僣八州疆宇旣寧冝綏以德方虛廣威聲勤心<lb/>
逺畧騷動蒼生疲敝中國違天怒人將何以濟且物極<lb/>
則虧禍盈而覆者天之道也以吾量之是役也難以免<lb/>
矣吾當與諸君共成一方之業及堅敗歸國仁遂廹脅<lb/>
部落有不從者擊而併之衆至十餘萬<lb/>
<pb n="KR2i0005_WYG_085-3b"/>
建義元年苻堅為姚萇所殺國仁謂其豪帥曰苻氏以<lb/>
髙世之資而困於烏合之衆可謂天也夫守常迷運先<lb/>
逹恥之見機而作英豪之舉吾雖薄德藉累世之資豈<lb/>
可覩時來之運而不作乎遂以晋孝武太元十年自稱<lb/>
大都督大將軍大單于領秦河二州牧改秦建元二十<lb/>
一年為建義元年署置官屬以其將乙旃童埿<hi>童一作音</hi>為<lb/>
左相屋引出支為右相獨孤匹蹄為左輔武羣勇士為<lb/>
右輔弟乾歸為上將軍自餘拜授各有差乃分其地置<lb/>
<pb n="KR2i0005_WYG_085-4a"/>
武城武陽安固武始漢陽天水畧陽漒川甘松匡朋白<lb/>
馬苑川十二郡築勇士都城以居之鮮卑匹蘭帥衆五<lb/>
千來降<lb/>
建義二年春正月南安祕宜帥諸𦍑胡五萬餘人來擊<lb/>
四靣而至國仁謂諸將曰先人有奪人之心不可坐待<lb/>
其至宜抑威餌敵羸師以張之軍法所謂怒我而怠㓂<lb/>
也於是勒衆五千襲其不意大敗之祕宜奔還南安秋<lb/>
七月祕宜與其弟莫侯悌眷率衆三萬餘户來降國仁<lb/>
<pb n="KR2i0005_WYG_085-4b"/>
拜秘宜鎮東將軍東秦州刺史悌眷鎮南將軍南梁州<lb/>
刺史<lb/>
建義三年春三月秦苻登遣使署國仁使持節大都督<lb/>
都督雜夷諸軍事大將軍大單于苑川王夏五月國仁<lb/>
帥騎三萬襲鮮卑大人宻貴裕茍提倫等三部於六泉<lb/>
秋七月髙平鮮卑沒弈干東胡金熈連兵來襲相遇于<lb/>
渴渾川大戰敗之斬級三千獲馬五千疋沒弈干及熈<lb/>
奔還三部振懼率衆迎降署宻貴為建義將軍六泉侯<lb/>
<pb n="KR2i0005_WYG_085-5a"/>
裕茍為建忠將軍蘭泉侯提倫為建節將軍鳴泉侯是<lb/>
年國仁造刀一口銘曰建義𨽻書<lb/>
建義四年春三月國仁建威將軍叱盧烏孤䟦擁衆叛<lb/>
保牽屯山國仁率騎七千討之斬其部將叱羅侯降者<lb/>
千餘戶䟦大懼請降復其官爵夏四月討鮮卑越質叱<lb/>
黎於平襄大破之獲其子詰歸弟子復半及部落五千<lb/>
餘人而還六月國仁死在位四年偽謚宣烈王廟號烈<lb/>
祖<lb/>
<pb n="KR2i0005_WYG_085-5b"/>
　　乞伏乾歸<lb/>
乞伏乾歸國仁之弟也雄武英傑沈雅有度畧國仁死<lb/>
羣臣咸以國仁子公府尚幼宜立長君共推乾歸為大<lb/>
都督大將軍大單于河南王大赦境内改元太初秋七<lb/>
月立妻邉氏為王后署置百官倣漢制以南川侯出連<lb/>
乞都為丞相鎮南將軍南梁州刺史悌眷為御史大夫<lb/>
金城邉苪為左長史東秦州刺史祕宜為右長史武始<lb/>
翟勍為左司馬翟瑥為右司馬畧陽王松壽為主簿從<lb/>
<pb n="KR2i0005_WYG_085-6a"/>
弟軻弹為梁州牧弟益州為秦州牧屈眷為河州牧自<lb/>
餘封拜各有差九月乾歸遷都金城<lb/>
太初二年春正月秦苻登遣使署乾歸為大將軍大單<lb/>
于金城王時晋太元十四年也夏四月南羗獨如率衆<lb/>
七千來降休官阿敦侯年二部各擁五千餘落據牽屯<lb/>
山為其邉害乾歸討破之悉降其衆於是聲振邉疆鮮<lb/>
卑豆畱䩭叱豆渾及南丘鹿結并休官曷呼奴盧水尉<lb/>
地㧞竝率衆來降乾歸皆署其官爵冬十一月枹罕羗<lb/>
<pb n="KR2i0005_WYG_085-6b"/>
彭奚念帥衆來附乾歸以奚念為北河州刺史<lb/>
太初三年夏四月吐谷渾王視連遣使稱臣於乾歸貢其<lb/>
方物乾歸拜視連為沙州牧白蘭王秋九月視連死子視<lb/>
羆立視羆英果有雄畧以其父祖慈仁為四隣所侵嘗從<lb/>
容謂博士騫苞曰易云動静有常剛柔斷矣先王以仁<lb/>
宰世不任威刑所以剛柔靡斷取輕隣敵當仁不讓豈<lb/>
宜拱黙者乎今將秣馬厲兵爭衡中國先生以為何如<lb/>
苞曰大王之言高世之畧秦隴英豪所願聞也於是虛<lb/>
<pb n="KR2i0005_WYG_085-7a"/>
襟撫納衆赴如歸冬十月乾歸遣使拜視羆為使持節<lb/>
都督罷涸已西諸軍事沙州牧白蘭王視羆不受謂使<lb/>
者曰自晋道不綱姦雄競逐劉石虐亂秦燕䟦扈河南<lb/>
王處形勝之地宜當糾合義兵以懲不順奈何私相假<lb/>
署擬僣羣兇寡人承五祖之休烈控弦之士二萬方欲<lb/>
掃氛秦隴清彼沙凉然後飲馬涇渭戮問鼎之豎以一<lb/>
丸泥封東闗閉燕趙之路迎天子于西京以盡遐藩之<lb/>
節終不能如季孟子陽妄自尊大為吾白河南王何不<lb/>
<pb n="KR2i0005_WYG_085-7b"/>
立勲帝室䇿名王府建當年之功畱芳來葉耶使還言<lb/>
之乾歸大怒然惮其彊猶與結好十一月隴西太守越<lb/>
質詰歸㨿平襄叛自稱建國將軍右賢王<lb/>
太初四年春正月乾歸率衆擊詰歸敗之詰歸東奔隴<lb/>
山旣而擁衆來降乾歸以宗女妻之署立義將軍秋七<lb/>
月秦苻登驃騎將軍沒奕干遣使結好以二子為質請<lb/>
共擊鮮卑大兠國乾歸許之遂與沒奕干攻大兠于安<lb/>
陽城大兠退固鳴蟬堡乾歸攻䧟之大兠㣲服遁走收<lb/>
<pb n="KR2i0005_WYG_085-8a"/>
其部衆而還歸沒奕干二子沒奕干尋叛東合劉衞辰<lb/>
八月乾歸率騎一萬討沒奕干沒奕干奔他樓城乾歸<lb/>
射之中目冬十月三河王吕光遣弟右將軍吕寳乘虛<lb/>
攻金城乾歸聞之引還為寳所襲敗於鳴雀峽退屯青<lb/>
岸<lb/>
太初五年秋八月呂寳進攻乾歸乾歸使北河州刺史<lb/>
彭奚念斷其歸路躬貫甲胄連戰敗之寳及將士投河<lb/>
死者萬餘人光又遣子虎賁中郎將吕纂襲擊彭奚念<lb/>
<pb n="KR2i0005_WYG_085-8b"/>
纂復敗績奔遁<lb/>
太初六年春正月休官權千成為秦所逼遣使請降乾<lb/>
歸署為東秦州刺史休官大都統顯親公夏六月乾歸<lb/>
立其子熾磐為太子熾磐勇畧明决過於其父<lb/>
太初七年春正月秦苻登遣使署乾歸假黄鉞大都督<lb/>
都督隴右河西諸軍事左丞相大將軍河南王領秦梁<lb/>
益凉沙五州牧加九錫之禮夏六月苻登為姚興所逼<lb/>
遣其子汝隂王崇為質於乾歸請救進封乾歸梁王命<lb/>
<pb n="KR2i0005_WYG_085-9a"/>
置官司納其妹東平長公主為梁王后乾歸遣前將軍<lb/>
乞伏益州冠軍將軍翟瑥率騎士二萬救之聞登為秦<lb/>
所殺引還冬十月秦苻崇為乾歸所逐奔隴西王楊定<lb/>
定畱司馬邵疆守秦州率歩騎四萬與崇共攻乾歸乾<lb/>
歸遣凉州牧軻弹秦州牧益州立義將軍詰歸率騎三<lb/>
萬拒之<hi>具翟瑥傅</hi>益州與定戰敗於平川軻弹詰歸欲引兵<lb/>
退冠軍翟瑥奮劍止之軻弹率騎往赴益州詰歸亦勒<lb/>
兵繼進定遂大敗斬定及崇首虜萬七千級於是盡有<lb/>
<pb n="KR2i0005_WYG_085-9b"/>
隴西巴西之地<lb/>
太初八年春正月乾歸自稱秦王赦其境内殊死已下<lb/>
以太子熾磐領尚書令出連乞都為丞相左長史邉芮<lb/>
為尚書左僕射右長史袐宜為右僕射翟瑥為吏部尚<lb/>
書翟勍為主客尚書杜宣為兵部尚書王松壽為民部<lb/>
尚書樊謙爲三公尚書方𢎞麴景爲侍中自餘拜授皆<lb/>
如魏武晋文故事然猶稱大將軍大單于邉芮等領府<lb/>
佐如故夏四月索虜秃髪如茍率戸二萬來降乾歸妻<lb/>
<pb n="KR2i0005_WYG_085-10a"/>
以宗女六月遷都於西城秋七月三河王吕光率衆十<lb/>
萬來伐左輔將軍宻貴周右衞將軍莫者羖羝言於乾<lb/>
歸曰光旦夕將至陛下以命世雄姿開業洮罕剋剪羣<lb/>
凶威振遐邇將鼔淳風於東夏建八百之鴻慶不忍小<lb/>
屈與姦豎競於一時若機事不㨗恐非國家之利也宜<lb/>
遣愛子以退之乾歸乃稱藩於光遣子勅勃<hi>載記作勃勃</hi>為<lb/>
質旣而悔之殺貴周及羖羝<lb/>
大初九年春正月休官權萬世帥衆來降冬十月凉州<lb/>
<pb n="KR2i0005_WYG_085-10b"/>
牧乞伏軻弹與秦州牧乞伏益州不平軻弹奔凉是歳<lb/>
乾歸所署立義將軍越質詰歸帥戸二萬叛降於秦顯<lb/>
親公權千成帥衆攻秦上邽不克退保畧陽姚碩德撃<lb/>
之千成亦降<lb/>
太初十年春正月凉王呂光以乾歸數反覆舉兵來伐<lb/>
使呂延爲前鋒羣臣咸勸其東奔成紀以避其銳乾歸<lb/>
不從謂諸將曰昔曹孟德敗袁本初於官渡陸伯言摧<lb/>
劉𤣥德於白帝皆以權畧取之軍之勝敗在於巧拙不<lb/>
<pb n="KR2i0005_WYG_085-11a"/>
在衆寡光雖舉全州之軍而無經逺之畧不足惮也且<lb/>
其精銳盡在吕延延勇而無謀易以奇䇿制之延軍若<lb/>
敗光亦遁還乘勝追奔可以得志衆咸曰非所及也二<lb/>
月光軍於長最遣子吕纂帥步騎三萬攻金城乾歸率<lb/>
衆二萬救之未至纂等㧞金城光别將梁恭等以甲卒<lb/>
萬餘出陽武下峽與秦州刺史沒奕干攻其東以為犄<lb/>
角之勢呂延以枹罕之衆攻䧟臨洮武始河闗乾歸泣<lb/>
謂諸將曰今事勢窮踧逃命無所死中求生正在今日<lb/>
<pb n="KR2i0005_WYG_085-11b"/>
凉軍雖四靣而至然相去遼逺山河旣阻力不周接敗<lb/>
其一軍衆軍自退乃縱反間紿延稱秦王乾歸衆潰東<lb/>
奔成紀延信之引騎輕進遂大敗之斬延於陣夏六月<lb/>
乾歸徴北河州刺史彭奚念為鎮衞將軍以鎮西將軍<lb/>
屋列破光<hi>一作屋𢎞</hi>為河州牧定州刺史翟瑥為晋興太守<lb/>
鎮枹罕冬十月秦長水校尉姚珍來奔乾歸以女妻之<lb/>
太初十一年春正月乾歸遣秦州牧益州攻凉支陽鸇<lb/>
武允吾三部皆克之虜萬餘人而還夏六月禿髪烏孤<lb/>
<pb n="KR2i0005_WYG_085-12a"/>
遣使來結和親凉散騎常侍郭黁來奔乾歸以爲建忠<lb/>
將軍兼散騎常侍秋九月乾歸遣秦州牧益州武衞將<lb/>
軍慕兀<hi>載記作慕容允</hi>冠軍將軍翟瑥率騎二萬伐吐谷渾冬<lb/>
十月益州等與吐谷渾王視羆戰於度周川大破之視<lb/>
羆退保白蘭山遣使謝罪貢其方物以子宕豈為質乾<lb/>
歸以宗女妻之<lb/>
太初十二年夏四月鮮卑疊掘河内率戶五千自魏來<lb/>
降乾歸以河内爲疊掘都綂以宗女妻之秋七月丞相<lb/>
<pb n="KR2i0005_WYG_085-12b"/>
南川宣公出連乞都卒冬十月乾歸以金城太守辛靜<lb/>
爲右丞相<lb/>
太初十三年春正月乙亥乾歸所居金城南景門無故<lb/>
自崩甚惡之遂遷都苑川大赦境内夏五月秦姚興遣<lb/>
征西姚碩德率衆五萬來伐入自南安峡乾歸率諸將<lb/>
拒之次於隴西興復遣别將潜師繼發秋七月乾歸聞<lb/>
興將至謂諸將曰吾自開建以來屢摧勍敵乘機藉筭<lb/>
舉無遺䇿今姚興盡中國之師軍勢甚盛山川阻狹無<lb/>
<pb n="KR2i0005_WYG_085-13a"/>
縱騎之地宜引師平川伺其殆而擊之存亡之機在斯<lb/>
一舉諸君勠力勉之若梟剪姚興闗中之地盡吾有也<lb/>
於是遣武衞將軍慕兀等屯守秦軍樵採路絶秦姚興<lb/>
潜引兵來救乾歸聞之復使慕兀率中軍二萬遷屯栢<lb/>
陽鎮軍將軍羅敦率外軍四萬遷屯侯辰谷自率輕騎<lb/>
數千前候軍勢㑹大風昏霧遂與中軍相失爲追騎所<lb/>
逼入於外軍旦與秦戰爲興所敗遁歸苑川部衆三萬<lb/>
六千皆降於秦興進軍枹罕乾歸遂走金城謂諸豪帥<lb/>
<pb n="KR2i0005_WYG_085-13b"/>
曰吾才非命世謬為諸君所推心存撥亂而德非時雄<lb/>
叨竊名號已踰一紀負乘致㓂傾喪若斯今衆已散敗<lb/>
勢不得安吾欲西保允吾以避其鋒若方軌西邁理難<lb/>
俱濟卿等畱此各以其衆降秦保全妻子勿吾隨也羣<lb/>
下咸曰昔古公杖䇿豳人歸懐𤣥德南奔荆楚襁負分<lb/>
岐之感古人所悲况臣等義深父子而有心離背死生<lb/>
願從陛下乾歸曰自古無不亡之國不敗之家廢興命<lb/>
也茍天未亡我庻幾異日克復舊業復與卿等相見有<lb/>
<pb n="KR2i0005_WYG_085-14a"/>
期德之不建何爲俱死公等自愛吾今將寄食於人以<lb/>
終餘年乃大哭而别遂帥騎數百馳至允吾乞降於武<lb/>
威王利鹿孤利鹿孤遣車騎傉檀迎之置於晋興待以<lb/>
上賓之禮秦兵旣退南羗梁弋等宻遣使來招乾歸將<lb/>
應之其臣屋引阿洛以告晋興太守隂暢暢馳白利鹿<lb/>
孤利鹿孤遣弟吐雷率騎三千屯捫天嶺乾歸懼爲利<lb/>
鹿孤所殺謂太子熾磐曰吾不能負荷大業致兹顛覆<lb/>
以利鹿孤義兼親好兾存唇齒之援乃忘義背親謀人<lb/>
<pb n="KR2i0005_WYG_085-14b"/>
父子忌吾威名勢不全立今姚氏方強吾將歸之若盡<lb/>
室俱去必爲追騎所及吾送汝兄弟及汝母爲質彼必<lb/>
不疑吾既在長安彼終不敢害汝也於是送熾磐兄弟於<lb/>
西平八月乾歸南奔枹罕遂降於秦冬十一月乾歸至<lb/>
長安姚興見而大悅署爲持節都督河南諸軍事鎮逺<lb/>
將軍河州刺史封歸義侯乆之熾磐欲逃詣乾歸武威<lb/>
王利鹿孤遣兵追獲將殺之廣武公傉檀勸曰子而歸<lb/>
父無足深責宜宥之以示大度利鹿孤從之<lb/>
<pb n="KR2i0005_WYG_085-15a"/>
太初十四年春二月秦姚興遣乾歸還鎮苑川盡以其<lb/>
故部衆配之夏四月乾歸至苑川以邉芮爲長史王松壽<lb/>
爲司馬翟勍爲尚書令公卿大將已下悉降號僚佐偏<lb/>
裨<lb/>
太初十五年夏四月熾磐自西平奔歸苑川南凉王傉<lb/>
檀歸其妻子乾歸使熾磐入朝於秦姚興署爲振忠將<lb/>
軍興晋太守尋遣使者加乾歸散騎常侍左賢王<lb/>
太初十六年秋七月秦遣乾歸以所部甲卒隨齊難等<lb/>
<pb n="KR2i0005_WYG_085-15b"/>
迎吕隆於河西冬十一月討叛羗党龍頭於滋川㧞之<lb/>
太初十九年秋九月攻仇池楊盛將苻帛於皮氏堡克<lb/>
之盛率兵來救戰於竹嶺爲盛所敗<lb/>
晋義熈元年春正月<hi>自此以後四年竝從建康年號</hi>乾歸朝於秦吐谷<lb/>
渾將大孩<hi>一名烏紇堤</hi>屢冦乾歸邉境乾歸怒率騎討之大<lb/>
孩大敗俘斬萬餘口而還大孩走保南凉死於胡園視<lb/>
羆世子樹洛干帥其餘衆數千家奔歸莫何川自稱大<lb/>
都督車騎大將軍大單于吐谷渾王化行所部衆庶樂<lb/>
<pb n="KR2i0005_WYG_085-16a"/>
業號爲戊寅可汗沙漒雜種莫不歸附乃宣言曰孤先<lb/>
祖避地於此曁孤七世思與羣賢共康休緒今士馬桓<lb/>
桓控弦數萬孤將振威梁益稱覇西戎觀兵三秦逺朝<lb/>
天子諸君以爲何如衆咸曰此盛德之事也願大王自<lb/>
勉乾歸聞而甚忌之秋八月乾歸率衆攻仇池爲楊盛<lb/>
所敗尋復率衆攻盛將楊玉於西陽堡克之<lb/>
義熈二年秋七月苑川地震裂生毛狐雉入於寢内百<lb/>
草皆自反乾歸甚惡之冬十二月復入朝於秦<lb/>
<pb n="KR2i0005_WYG_085-16b"/>
義熈三年春正月秦姚興慮乾歸寖強難制終爲西州<lb/>
之患因其朝也畱爲主客尚書以世子熾磐爲建武將<lb/>
軍行西夷校尉監撫其部衆鎮苑川秋七月秃髪傉檀<lb/>
叛秦遣使來邀熾磐斬其使送之長安秦甚嘉之冬十<lb/>
一月秦河州刺史彭奚念叛降秃髪傉檀秦以熾磐行<lb/>
河州刺史<lb/>
義熈四年夏五月秦遣乾歸以鎮逺將軍從廣平公弼<lb/>
等帥步騎襲傉檀冬十月熾磐以秦政寖衰兵亂將始<lb/>
<pb n="KR2i0005_WYG_085-17a"/>
且畏秦之攻襲乃招結諸部二萬七千築城於嵻㟍山<lb/>
而㨿之十一月熾磐攻彭奚念於枹罕爲奚念所敗而<lb/>
還<lb/>
更始元年春三月熾磐入秦見太原公懿於上邽彭奚<lb/>
念乘虛來襲熾磐聞之怒不告懿而歸擊奚念破之遂<lb/>
圍枹罕乾歸從秦王興如平凉熾磐攻枹罕克之遂遣<lb/>
使告乾歸乾歸逃還苑川鮮卑大恱堅有衆五千自龍<lb/>
馬苑來降夏四月乾歸如枹罕畱熾磐鎮之收其部衆<lb/>
<pb n="KR2i0005_WYG_085-17b"/>
得二萬人徙都度堅山秋七月羣下勸乾歸稱王乾歸<lb/>
以寡弱弗許固請曰夫道應符厯雖廢必興圖籙所棄<lb/>
雖成必敗本初之衆非不多也魏武運籌四州瓦解尋<lb/>
邑之兵非不盛也世祖龍申亡新鳥散固天命不可虛<lb/>
邀符籙不可妄冀姚數將終否極斯泰乘機撫運實係<lb/>
聖人今見衆三萬足可疆理秦隴清蕩洮河陛下應運<lb/>
再興四海鵠望豈宜固守謙冲不以社禝爲本願時即<lb/>
大位允副羣心乾歸從之遂以晋義熈五年僣稱秦王<lb/>
<pb n="KR2i0005_WYG_085-18a"/>
赦其境内改元更始置百官公卿已下悉復本位冬十<lb/>
月復立夫人邉氏爲王后世子熾磐爲太子領冠軍大<lb/>
將軍仍命熾磐爲都督中外諸軍録尚書事以屋引破<lb/>
光爲河州刺史鎮枹罕以南安焦遺爲太子太師與叅<lb/>
軍國大謀錄其子華爲尚書民部郎<lb/>
更始二年春正月遣熾磐討諭薄地延師次煩于地延<lb/>
率衆出降署爲尚書徙其部衆於苑川三月遣隴西羗<lb/>
昌何攻秦金城郡㧞之以驍騎將軍乞伏務和爲東金<lb/>
<pb n="KR2i0005_WYG_085-18b"/>
城太守秋七月乙丑乾歸討越質屈機等十餘部降其<lb/>
衆二萬五千徙於苑川八月乾歸復都苑川九月攻秦<lb/>
畧陽南安隴西諸郡皆克之徙民萬五千戸於苑川及<lb/>
枹罕冬十月鮮卑僕渾羗句豈輸報鄧若等帥戸二萬<lb/>
來䧏<lb/>
更始三年春二月乾歸徙鮮卑僕渾部三千餘戶於度<lb/>
堅城以子勅勃爲秦興太守鎮撫之秦姚興力未能西<lb/>
討恐更爲邉害遣太常索稜爲太尉領隴西内史使來<lb/>
<pb n="KR2i0005_WYG_085-19a"/>
招諭乾歸感之遣使送所掠守宰謝罪乞降秦復遣使<lb/>
署乾歸爲使持節散騎常侍都督隴西嶺北䕶羗匃奴<lb/>
雜胡諸軍事征西大將軍河州牧大單于河南王太子<lb/>
熾磐假節鎮西將軍左賢王平昌公乾歸方圖河右權<lb/>
宜受之復稱藩于秦夏四月乾歸徙羗句豈等部衆五<lb/>
千餘戶於疊蘭城以兄子阿柴爲興國太守鎮撫之五<lb/>
月復以子木奕干爲武威太守鎮嵻㟍城秋七月遣平<lb/>
昌公熾磐及次子中軍將軍審䖍率步騎一萬伐秃髪<lb/>
<pb n="KR2i0005_WYG_085-19b"/>
傉檀八月熾磐率師濟河敗傉檀太子虎䑓於嶺南獲<lb/>
牛馬十萬餘而還冬十月攻秦畧陽太守姚龍於栢陽<lb/>
堡剋之十一月進攻南平太守王憬於永洛<hi>一作水洛</hi>城又<lb/>
克之徙民四千餘戸於苑川三千餘戶於譚郊遣中軍<lb/>
將軍審䖍帥衆二萬城譚郊十二月西羗彭利髪㨿枹<lb/>
罕自稱大將軍河州牧乾歸率騎三萬討之戰於枹罕<lb/>
不克<lb/>
更始四年春正月乾歸復討利髪師次奴葵谷利髪棄<lb/>
<pb n="KR2i0005_WYG_085-20a"/>
其部衆南奔乾歸遣兄子振威將軍公府追擊至於清<lb/>
水斬之乾歸入枹罕收羗戸一萬三千以審䖍爲河州<lb/>
刺史鎮枹罕而還二月戊巳乾歸徙都譚郊命平昌公<lb/>
熾磐鎮苑川因率騎二萬討吐谷渾支綂阿若干于赤<lb/>
水大破之樹奕干請降乾歸拜爲平狄將軍赤水都䕶<lb/>
又以其弟吐䕶真爲捕虜將軍層城都尉阿若干爲䕶<lb/>
軍都尉夏五月熾磐率衆攻秃髪傉檀三河太守呉隂<lb/>
於白土克之以出累代爲太守六月乾歸畋於五谿有<lb/>
<pb n="KR2i0005_WYG_085-20b"/>
梟集於其手心甚惡之遂爲兄子公府所弑并殺諸子<lb/>
十餘人公府奔固大夏熾磐遣其弟廣武將軍智逹陽<lb/>
武將軍木奕干率騎三千討之以其弟曇逹爲鎮東將<lb/>
軍鎮譚郊驍騎將軍婁機鎮苑川熾磐帥文武及民二<lb/>
萬餘戸遷於枹罕先是乾歸未亡時枹罕金城見䑕有<lb/>
數萬頭將諸小䑕各銜馬屎羣移而渡洮灑二水悉止<lb/>
枹罕自是二年而熾磐徙居之秋七月智逹等擊破公<lb/>
府於大夏公府奔疊蘭城就其弟阿柴智逹等攻㧞之<lb/>
<pb n="KR2i0005_WYG_085-21a"/>
斬阿柴父子五人公府奔嵻㟍南山追獲之并其四子<lb/>
轘之於譚郊八月塟乾歸於枹罕僞諡武元王廟號高<lb/>
祖在位二十四年<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_085-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷八十五<lb/>
</p>
<p>
</p>
  </div>
</body>
</text>
</TEI>
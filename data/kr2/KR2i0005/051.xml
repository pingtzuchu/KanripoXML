<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷五十一</head> <lb/>
    <p>
<pb n="KR2i0005_WYG_051-1a"/>
欽定四庫全書<lb/>
　十六國春秋卷五十一<lb/>
後燕錄九<lb/>
　　垂后先段氏<lb/>
垂后段氏遼西鮮卑段末杯之女也垂為吳王時立為<lb/>
王妃生子令寶段氏才髙性烈自以貴姓不尊事太后<lb/>
可足渾氏渾氏銜之儁又素不平於垂中常侍湼皓因<lb/>
希儁㫖告段氏及吳國典書令遼東髙弼為巫蠱欲以<lb/>
<pb n="KR2i0005_WYG_051-1b"/>
連汚垂遂收段氏及弼下大長秋廷尉考治<hi>一作騐</hi>段氏<lb/>
及弼志氣確然終無撓辭拷掠甚急垂愍之私使人謂<lb/>
段氏曰人生會當一死何堪楚毒如此不若引服段氏<lb/>
嘆曰吾豈愛死者耶若自誣以惡逆上辱祖宗下累於<lb/>
王固不為也辨荅益明故垂得以免禍而段氏竟死于<lb/>
獄中垂出為平州刺史還鎮遼東垂以段氏女弟為繼<lb/>
室可足渾氏黜之以其妹長安君妻垂垂不悅由是渾<lb/>
氏益惡之密謀殺垂垂遂奔秦及即位追諡段氏曰成<lb/>
<pb n="KR2i0005_WYG_051-2a"/>
昭皇后<lb/>
　　垂后後段氏<lb/>
垂后段氏字元妃遼西鮮卑光祿大夫段儀之女也少<lb/>
而婉慧有節操嘗謂其妹季妃曰我終不作凡人妻季<lb/>
妃曰妹亦不為庸夫婦隣人聞而笑之内黄人張定善<lb/>
相見儀二女大驚曰君家大興當由二女儀深異之至<lb/>
年二十餘而不嫁儀子倫謂儀曰張定何知而拒求者<lb/>
儀曰吾女輩志行不凡故且踟蹰以擇良配既而垂納<lb/>
<pb n="KR2i0005_WYG_051-2b"/>
元妃為繼室遂有殊寵及僭即帝位冊拜為皇后范陽<lb/>
王亦聘季妃姊妹皆為皇后卒如其言先段氏生子令<lb/>
寶元妃生子朗鑒愛諸姬生子麟農隆柔熙寶初為太<lb/>
子有美稱已而荒怠中外失望元妃嘗言于垂曰太子<lb/>
資質雍容柔而不斷遭承平之世足為神明之主今國<lb/>
步艱難恐非濟世之雄陛下託之以大業妾未見克昌<lb/>
之美遼西髙陽二王陛下之賢子宜擇一人付之趙王<lb/>
麟奸詐彊愎陛下一旦不諱必為國家之患此陛下之<lb/>
<pb n="KR2i0005_WYG_051-3a"/>
家事宜早圖之垂不悅寶善事垂左右左右多譽之故<lb/>
垂以為賢其後元妃又言之垂謂之曰汝欲使我為晉<lb/>
獻公乎元妃泣而退告其妹季妃曰太子不才天下所<lb/>
知吾為社稷計言之主上乃比吾為驪戎之女何其苦<lb/>
哉主上百年之後太子必喪社稷范陽王有非常器度<lb/>
若燕祚未盡其在王乎寶及麟聞之深以為恨及垂死<lb/>
寶嗣位使麟謂元妃曰后嘗謂主上不能嗣守大業今<lb/>
竟能否宜早自裁以全段宗元妃怒曰汝兄弟尚逼殺<lb/>
<pb n="KR2i0005_WYG_051-3b"/>
其母況能保守先業乎吾豈愛死但念國亡不久耳遂<lb/>
自殺寶議以元妃謀廢嫡統無母后之道不宜成喪羣<lb/>
臣咸以為然中書令眭邃颺言於朝曰子無廢母之義<lb/>
漢世安思閻后親廢順帝猶得配享太廟況先后曖昧<lb/>
之言虚實尚未可知宜依閻后故事寶從之乃成喪追<lb/>
尊諡曰成哀皇后其後麟果作亂寶亦被殺徳復僭稱<lb/>
尊號終如元妃之言<lb/>
　　寶后段氏<lb/>
<pb n="KR2i0005_WYG_051-4a"/>
寶后段氏遼西鮮卑人前將軍段璣之姑也初進為昭<lb/>
儀生子䇿字道符䇿於諸子中最少寶甚寵愛之封濮<lb/>
陽公年十二美姿貌而蠢弱不慧時寶冡嗣未定欲立<lb/>
太子而垂意屬於清河公會寶意不在會猶豫未決庶<lb/>
長子長樂公盛潛知之稱䇿堪為儲貳寶遂立䇿為太<lb/>
子立段氏為皇后後盛嗣位尊段氏為皇太后長樂二<lb/>
年冬十一月丁未卒諡曰惠德皇后追諡䇿曰獻哀太<lb/>
子<lb/>
<pb n="KR2i0005_WYG_051-4b"/>
　　盛妃蘭氏<lb/>
盛妃蘭氏尚書頓丘王蘭汗之女也寶為汗所殺盛馳<lb/>
進赴哀汗妻乙氏及盛妃皆涕泣請盛於汗妃復頓頭<lb/>
於諸兄弟汗惻然哀之遣其子迎盛舍於宫中親待如<lb/>
舊先是汗之當國也盛從寶出亡妃奉事丁氏愈謹及<lb/>
盛誅汗以妃當從坐欲殺之丁氏以妃有保全之功固<lb/>
爭之得免然終不得為后<lb/>
　　獻莊太妃丁氏<lb/>
<pb n="KR2i0005_WYG_051-5a"/>
太妃丁氏盛伯獻莊太子全之妃七兵尚書丁信之姑<lb/>
也盛即尊位尊為獻莊皇后尋進為皇太后及盛死羣<lb/>
臣共白丁氏以國家多難宜立長君而熙素得幸于丁<lb/>
氏遂命立熙後熙寵幸苻貴人丁氏怨恚詛呪與丁信<lb/>
密謀廢熙迎立章武公淵熙聞之大怒逼丁氏令自殺<lb/>
葬以后禮諡曰獻幽皇后<lb/>
　　熙昭儀大苻氏<lb/>
熙昭儀大苻氏故中山尹苻謨之長女也名曰娀娥納<lb/>
<pb n="KR2i0005_WYG_051-5b"/>
為貴人未幾進為昭儀熙甚幸之乃為昭儀鑿曲光海<lb/>
清涼池季夏盛暑士卒不得休息暍死者大半苻氏美<lb/>
而豔好微行游宴熙弗之禁也請謁必從刑賞大政無<lb/>
不由之俄而有疾龍城人王榮自言能療之未幾而卒<lb/>
熙忿榮之妄立於公車門支解而焚之偽追諡昭儀為<lb/>
愍皇后<lb/>
　　熙后小苻氏<lb/>
熙后小苻氏苻謨之幼女也名曰訓英納為貴嬪寵愛<lb/>
<pb n="KR2i0005_WYG_051-6a"/>
踰於其姊尋立為皇后后好游田熙從之北登白鹿山<lb/>
東過青嶺南臨滄海百姓苦之士卒為豺狼所害及涷<lb/>
死者五千餘人及熙伐髙句驪以苻氏從至於遼東為<lb/>
衝車地道以攻之城且陷熙曰待剗平寇城朕當與后<lb/>
乘輦而入不聽將士先登由是城内嚴備攻之不克熙<lb/>
乃引還又為苻后起承華殿髙承光一倍負土於北門<lb/>
土與穀同價宿衞典軍杜靜載棺詣闕上書極諫熙大<lb/>
怒斬之苻后嘗季夏思凍魚膾仲冬思生地黄皆下有<lb/>
<pb n="KR2i0005_WYG_051-6b"/>
司切責之不得則加之以大辟其虐也如此未幾苻后<lb/>
死熙悲號躃踊若喪考妣擁其尸而哭之曰體已就冷<lb/>
命遂斷矣於是僵仆氣絶久而復蘇大殮既訖復啟其<lb/>
棺而與之交接服斬縗食粥制百僚於宫内設位哭臨<lb/>
令沙門素服使有司案檢哭者有淚以為忠孝如其無<lb/>
也則加以罪羣臣震懼莫不含辛以為淚髙陽王隆妃<lb/>
張氏熙之嫂也美姿容有巧思熙將以為苻氏之殉欲<lb/>
以罪殺之乃毁其襚鞾中得敝氊誣以蠱呪遂賜死三<lb/>
<pb n="KR2i0005_WYG_051-7a"/>
女叩頭求哀熙不許制公卿已下至兵民户率營墓費<lb/>
殫竭府庫下錮三泉周輪數里内則圖畫尚書八座之<lb/>
象熙謂監作者曰汝等善為之朕將隨后入此陵矣識<lb/>
者以為不祥右僕射韋璆<hi>一作玲</hi>等並懼為殉沐浴俟命<lb/>
號苻氏墓曰徽平陵及葬熙被髪徒跣步從苻后喪轜<lb/>
車髙大毁北門而出長老竊相謂曰慕容氏自毁其門<lb/>
將不久也會中衞將軍馮跋等閉門作亂熙置后柩於<lb/>
南苑收髪貫甲馳還赴難攻其北門不克尋為跋等所<lb/>
<pb n="KR2i0005_WYG_051-7b"/>
殺及雲僭立熙與苻后共葬之於徽平陵<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷五十一<lb/>
</p>
<p>
</p>
  </div>
</body>
</text>
</TEI>
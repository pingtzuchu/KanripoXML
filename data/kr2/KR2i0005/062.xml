<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷六十二</head> <lb/>
    <p>
<pb n="KR2i0005_WYG_062-1a"/>
欽定四庫全書<lb/>
　十六國春秋卷六十二<lb/>
後秦録十<lb/>
　　鳩摩羅什<hi>一名句摩羅耆婆</hi>
鳩摩羅什天竺人也家世勲烈祖父逹多倜儻不羣父<lb/>
鳩摩羅炎聰慧有羙節龜兹王迎為國師王妹才悟明<lb/>
敏過目必解見羅炎心欲之因以妻焉什在胎時其母<lb/>
慧解倍常年七嵗與母俱出家日誦三萬二千言義亦<lb/>
<pb n="KR2i0005_WYG_062-1b"/>
自通聲滿葱左譽流河外什母謂什曰方等深教不可<lb/>
思議應大闡其丹𫝊之東土但於自身無利其可如何<lb/>
什曰大士之道利彼忘軀若必使大化流𫝊洗悟矇俗<lb/>
雖復身當罏鑊苦而無恨秦苻堅時遣驍騎將軍吕光<lb/>
等率兵西伐龜兹堅謂光曰夫帝王應運而治以子愛<lb/>
蒼生為本豈貪其地而伐之正以懐道之人故也朕聞<lb/>
西域有鳩摩羅什深解法相善閑隂陽為後學之宗朕<lb/>
甚思之且賢哲者國之大寳若克龜兹即馳驛送來光<lb/>
<pb n="KR2i0005_WYG_062-2a"/>
既克龜兹還至凉州堅為姚萇所害乃縞素三軍大臨<lb/>
城南僭號稱元及吕隆時姚萇僭號闗中亦聞什名遣<lb/>
使來迎隆以什智計多解恐為姚氏謀不許東入萇卒<lb/>
子興襲偽位復遣使來迎隆乃上表送什入闗至於長<lb/>
安興待以國師之禮甚見優寵使入西明閣及逍遙園<lb/>
譯出衆經復使沙門僧䂮僧遷法欽道流道恒道標僧<lb/>
叡僧肇等八百餘人𫝊受什㫖便出經論凡三百餘卷<lb/>
沙門慧叡才識髙敏隨什𫝊冩每與叡言西方辭體商<lb/>
<pb n="KR2i0005_WYG_062-2b"/>
略異同云天竺國俗甚重文制其宫商體韻以入管絃<lb/>
為善凡覲國王必有贊徳見佛之儀以歌歎為貴經中<lb/>
偈頌皆其式也但改胡為秦失其藻蔚雖得大意殊隔<lb/>
文體有似嚼飯與人非徒失味乃令嘔噦常歎曰吾若<lb/>
著筆作大乘阿毘曇非迦旃延子比也今在秦地深識<lb/>
者寡折翮於此將何所論悽然而止獨與興著實相論<lb/>
二卷并注維摩經出言成章無所刪改辭㫖婉約莫非𤣥<lb/>
奥興奉之若神嘗誦經於草堂寺興及朝臣沙門數千<lb/>
<pb n="KR2i0005_WYG_062-3a"/>
肅容觀聽興諮什通三世論曰曽問諸法師明三世或<lb/>
有或無莫適所定此亦是大法中一段處所而有無不<lb/>
判情毎慨之是以忽疏野懐聊復孟浪言之誠知孟浪<lb/>
之言不足以㑹理然胷襟之中欲有少許了不能黙已<lb/>
輒疏條相呈匠者可為折衷余以為三世一統循環為<lb/>
用過去雖滅其理常在所以在者非如阿毘曇注言五<lb/>
隂塊然喻若足之履地真足雖往厥跡猶存未來如火<lb/>
之在木中欲言有火耶視之不可見欲言無火耶火緣<lb/>
<pb n="KR2i0005_WYG_062-3b"/>
合而出經又云聖人見三世若其無也聖無所見若言<lb/>
有耶則犯常嫌過去未來雖無眼對理恒相因茍因理<lb/>
不絶聖見三世無所疑矣什答書曰雅論大通甚佳去<lb/>
來定無此作不通佛說色隂三世和合聰明為色五隂<lb/>
皆爾又云從心生心如從榖生榖以是故知必有過去<lb/>
無無因之咎又云六識之意識依已滅之意為本而生<lb/>
意識又正見名過去業未來中果報也又十方中第二<lb/>
力知三世諸業又云若無過去業則無三塗報又云學<lb/>
<pb n="KR2i0005_WYG_062-4a"/>
人若在有漏心中則不應名為聖人以此諸比固知不<lb/>
應無過去若無過去未來則非通理經法所不許又十<lb/>
二因縁是佛法之深者若定有過去未來則與此法相<lb/>
違所以者何如有榖子地水時節芽根得生若先已定<lb/>
有則無所待有若先有則不名從縁而生又若生有則<lb/>
是常例是故不得定有不得定無有無之說性時所宜<lb/>
耳以過去法起行業不得言無又云今不與昔對不得<lb/>
言有雅論之通甚有佳致又大品所明過去如不離未<lb/>
<pb n="KR2i0005_WYG_062-4b"/>
來現在如未來現在如亦不離過去如此亦不言無也<lb/>
此實是經中之大要俟得髙對通復盡之什為人神情<lb/>
鑑徹慠岸出羣應機領㑹鮮有其匹且篤性仁厚汎愛<lb/>
為心虚已善誘終日無倦一日忽下髙座謂興曰有二<lb/>
小兒登吾肩慾障須婦人興謂之曰大師聰明超悟海<lb/>
内無雙若一旦後世何可使法種無嗣遂以宫女進之<lb/>
一交而生二子自爾已後不住僧房别立廨舍供給豐<lb/>
盈諸僧有效之者什聚針盈鉢謂曰若能相效食此者<lb/>
<pb n="KR2i0005_WYG_062-5a"/>
乃可畜室耳因舉匕進針與常食不别諸僧愧止什每<lb/>
至講說嘗先自說譬如臭泥中生蓮花但採蓮花勿取<lb/>
臭泥也居秦九年而疾與衆生告别曰因法相遇殊未<lb/>
盡心方復後世愴惻可言什自以闇昧謬充𫝊譯所出<lb/>
經論三百餘卷唯十誦一部未及刪煩存其本㫖必無<lb/>
差失願凡所宣譯𫝊流後世咸共𢎞通今於衆前發誠<lb/>
實誓若所𫝊無謬者當使焚身之後舌不燋爛𢎞始十<lb/>
一年秋八月二十日卒興於逍遙園依外國法以火焚<lb/>
<pb n="KR2i0005_WYG_062-5b"/>
尸薪滅形碎唯舌不爛<lb/>
　　道恒道標<lb/>
道恒藍田人學兼内外才思清敏聞羅什入闗往從之<lb/>
遊同學道標亦雅有才力與恒齊名興雅聞二人神氣<lb/>
俊朗有經國之術勅尚書令顯宣㫖敦勉罷道輔政乃<lb/>
下書恒標曰卿等樂道體閒服膺法門皦然之操實在<lb/>
可嘉但朕臨四海治必須才方欲招肥遯於山林搜陸<lb/>
沈於屠肆况卿等周旋篤舊朕所盡知各挹幹時之能<lb/>
<pb n="KR2i0005_WYG_062-6a"/>
而潛獨善之地此豈朕求賢之至情卿等兼𢎞之深趣<lb/>
耶昔人有言國有驥而不乘方皇皇而更索是之謂也<lb/>
今勅尚書令顯便奪卿等二乘之福心由卿清名之容<lb/>
室讚時益世豈不大哉茍心存道味寜係白黑望體此<lb/>
懐不以守節為辭也恒標抗表陳情曰奉去月二十八<lb/>
日詔勅尚書令奪恒標等法服承命悲懼五情失守俯<lb/>
仰惶慙無地自厝恒等誠才質闇短染法未久所存既<lb/>
重眷慕亦深猥蒙優詔褒飾過羙開諭誨勵言理備至<lb/>
<pb n="KR2i0005_WYG_062-6b"/>
但情之所安實懐罔已法服之下誓畢身命兼少習佛<lb/>
法不閑世事徒法非常之舉終無殊異之功雖有拔能<lb/>
之名而無益時之用未見秋毫之補將有山岳之虧竊<lb/>
為陛下不取也昔光武尚能縱嚴陵之心魏文全管寜<lb/>
之操陛下天縱之聖議論每欲逺軰堯舜今乃冠巾兩<lb/>
道人反在光武魏文之下願折至尊之髙懐遂匹夫之<lb/>
㣲志在宥羣方靡不自盡况陛下以道御物兼宏三寳<lb/>
使四方義學之士萃於京師新異經典流乎遐邇大法<lb/>
<pb n="KR2i0005_WYG_062-7a"/>
之隆於兹為盛方將闡揚洪化助明振暉嗣祗洹之遺<lb/>
響扇靈鷲之餘風建千載之軌模為後生之津塗而恒<lb/>
等豈可獨屈於明時不得伸其志願伏願鑒其元元之<lb/>
情特垂曠蕩通物之理更賜明詔聽遂微心則銜恩九<lb/>
泉感徳累劫不勝戰慄謹奏以聞興復詔恒標曰省所<lb/>
奏具意今所以相屈者時所須也不復相推本心以及<lb/>
於此煩慇懃廣自料理吾之情趣想卿等體之在素不<lb/>
復煩言便可奉承時命勉菩薩之蹤耳恒標復答書曰<lb/>
<pb n="KR2i0005_WYG_062-7b"/>
恒等近自陳冩冀悟聖鑒重奉明詔不䝉矜恕伏讀悲<lb/>
惶若無神守陛下仁𢎞覆載使物悅其性恒等少習法<lb/>
化愚情所樂誓以微命與法服俱盡而過恩垂及眷忘<lb/>
其陋勸𢎞菩薩兼濟之道然志力有限實所不堪非徒<lb/>
餘年茍自求免直愚衷所存私懐必守伏願鑒恕往之<lb/>
誠不責偏執之咎特賜明㫖聽遂微心屢延明詔隨用<lb/>
悚息不勝元元之至謹重奏以聞興復詔恒標曰得重<lb/>
奏一二具之情事具如前詔但當開意以從時命無復<lb/>
<pb n="KR2i0005_WYG_062-8a"/>
煩於鄭重也恒標復答書曰恒等愚意所執具如前表<lb/>
精誠微薄不能感悟聖心累䝉遣詔未䝉慈恕俯仰憂<lb/>
怖無復心情陛下道懐虚納養物無際願開天地之恩<lb/>
得遂一分之志愚守之誠畢命無辜分受違詔之愆耳<lb/>
引無限之罪屢汚聖聽追用悚息不任罔極之情謹奏<lb/>
以聞興不得已乃書與羅什曰别已數旬旋有思想漸<lb/>
暖比日何如小虜逺舉更無處分正有憒然耳頃萬事<lb/>
之殷須才以理之近詔道恒等令釋羅漢之服㝷大士<lb/>
<pb n="KR2i0005_WYG_062-8b"/>
之蹤想當盤桓耳然道無不在法師可勸進之茍廢其<lb/>
㝷道之心亦何必須爾也致意遷上人别來何似不審<lb/>
䂮統復何如多事不能一一為書恒等亦可令諸上人<lb/>
勸其令造菩薩之行也興復命僧䂮等勉諭之必欲遂<lb/>
其心䂮等奏章叙其事略曰惟聖人能通天下之志恒<lb/>
標業已毁除鬚髪著不正之衣今使處縉紳之朝非其<lb/>
志也且大秦龍興異才軰出如恒標等未為卓異何足<lb/>
拘以文網也興又下書與僧䂮等曰省疏所引一二具<lb/>
<pb n="KR2i0005_WYG_062-9a"/>
之朕以為獨善之羙不如兼濟之功自守之節未若拯<lb/>
物之大雖子陵頡頏於光武君平慠岸於蜀肆周黨辭<lb/>
禄於漢朝杜微稱聾於諸葛此皆偏尚耿介之士耳何<lb/>
足以闗黙語之要領髙勝之趣哉今九有未乂黔黎荼<lb/>
毒朕以寡徳獨當其弊思得羣才共康至治法師等雖<lb/>
潛心法門亦毘世宣教縱不能導物化時勉人為治而<lb/>
逺羙辭世之許由髙散髪於謝敷若九河横流人盡為<lb/>
魚法師等雖毘世宣教亦安施乎而道恒等伏膺法訓<lb/>
<pb n="KR2i0005_WYG_062-9b"/>
為日久矣然其才用足以成務故欲枉奪其志以輔時<lb/>
政耳若福報有徵佛不虚言拯世急病之功濟時寜治<lb/>
之勲功福在此而不在彼可相誨諭時副所望僧䂮等<lb/>
答興書曰葢聞太上以道養民而物自足其次須有徳而<lb/>
治天下是以古之明王審違性之難御悟任物之易因<lb/>
故堯放許由於箕山陵讓放杖於魏國髙祖縱四皓於<lb/>
終南叔度辭蒲輪於漢世晉國戴逵被褐於剡縣謝敷<lb/>
散髪於若邪葢以適賢之性為得賢也故上有明君下<lb/>
<pb n="KR2i0005_WYG_062-10a"/>
有韋帶逸民之風垂訓於今矣今恒標等徳非圓逹分<lb/>
在守節且少習𤣥化伏膺佛道一性之誠心志匪席至<lb/>
於敷演妙典研究幽微足以啟悟童稚助化功徳使物<lb/>
識罪福則有濟苦之益茍佛不虚言恒等有𢎞毘邪之<lb/>
訓矣竊聞近日猥䝉優詔使釋法服將擢翠翹於寒條<lb/>
之上曜扶渠於重冰之上斯誠陛下仁愛愷悌不世之<lb/>
恩然䂮等眷眷竊有愚心以陛下振道徳之綱以維六<lb/>
合恢九徳之網以羅四海使𤣥風扇於千載之前仁義<lb/>
<pb n="KR2i0005_WYG_062-10b"/>
陶於萬世之後宇宙之外感純徳以化寛九域之内肆<lb/>
𤣥津以逍遙匹夫無溝壑之怨嫠婦無停緯之歎此實<lb/>
所以垂化海内所以仰頼愚謂恒標雖區區一分守所<lb/>
見為小異然故在羅網之内即是陛下道化之一臣昔<lb/>
孛佐治十二年未聞釋奪法衣形服世儀茍於時有補<lb/>
袈裟之中亦有𢎞益何足復奪道與俗違其適性昔巢<lb/>
由抗節堯許俱髙四皓匪降上下同羙斯乃古今之一<lb/>
揆百代之同風且徳非管仲不足華軒堂阜智非孔明<lb/>
<pb n="KR2i0005_WYG_062-11a"/>
豈足三顧草廬願陛下放既往之恩從其微志使上不<lb/>
失恵下不失分則皇唐之化於斯而在箕潁之賓復見<lb/>
今日矣䂮等庸近獻愚直言懼觸天威追用悚息僧䂮<lb/>
等言興後頻復下書舉衆懇乞乃得寢恒因歎曰古人<lb/>
有言益我貨者損我神生我名者殺我身名進真道之<lb/>
累也遂與標去入琅琊山終世不出<lb/>
　　僧肇<lb/>
僧肇京兆人也家貧以傭書為業遂因繕冩厯觀經史<lb/>
<pb n="KR2i0005_WYG_062-11b"/>
備盡典墳年及弱冠名振闗中時競譽之徒千里負糧<lb/>
入闗抗辨肇既才思幽𤣥又善談說承機挫銳曽不流<lb/>
滯京兆宿儒及闗外英彦莫不挹其鋒辨後羅什至闗<lb/>
中肇自逺從之什嗟賞無已及什適長安肇亦隨入姚<lb/>
興命肇與僧叡俱入逍遙園助什詳定經論因著般若<lb/>
無知論凡二千餘言竟以示什什讀之稱善復著湼般<lb/>
無名論其後十演九折凡數千言論成之後上表於興<lb/>
曰肇聞天得一以清地得一以寜王侯得一以治天下<lb/>
<pb n="KR2i0005_WYG_062-12a"/>
伏惟陛下睿哲欽明道與時㑹妙契寰中理無不統故<lb/>
能遊刄萬機𢎞道終日威被蒼生垂文作範所以域中<lb/>
有四大王居一焉湼槃之道也葢是三乘之所歸方等<lb/>
之淵府𣺌茫希夷絶視聽之域幽致虚𤣥非羣情之所<lb/>
測肇以人微猥䝉國恩得閒居學肆在什公門下十有<lb/>
餘年雖衆經殊趣勝致非一然湼槃一義常以聽習為<lb/>
先但肇才識闇短雖屢䝉誨諭猶懐漠漠為竭愚懐亦<lb/>
似有解然未經髙勝先唱不敢自决不幸什公去世<lb/>
<pb n="KR2i0005_WYG_062-12b"/>
諮證無所以為永恨而陛下聖徳不孤獨與什公神契<lb/>
目擊道存快其方寸故能振彼𤣥風以啟末俗一日過<lb/>
䝉答安成侯嵩問無為宗極頗涉湼槃無名之義今輒<lb/>
作湼槃無名論有十演九折博採衆經託證成喻以仰<lb/>
述陛下無名之致豈曰闗詣神心窮究逺當聊以擬議<lb/>
𤣥門班諭學徒耳若少參聖㫖願勅存記如其有差伏<lb/>
承㫖授興答㫖慇懃備加讚述即勅令繕冩班諸子姪<lb/>
其為時所重如此肇又為羅什法師誄曰夫道不自𢎞<lb/>
<pb n="KR2i0005_WYG_062-13a"/>
𢎞必由人俗不自覺覺必待匠待匠故世有髙悟之期<lb/>
由人故道有小成之運運在小成則靈津輟流期在髙<lb/>
悟則𤣥峯可詣然能仁曠世期將千載時師邪心是非<lb/>
競起故使靈規潛逝徽緒殆亂爰有什法師者葢先覺<lb/>
之遺嗣也凝思大方馳懐髙觀審釋道之陵遲悼蒼生<lb/>
之窮隘故乃奮迅神儀寓形季俗繼承洪緒為時城塹<lb/>
世之安寢則覺以大㫖時將書昏乃朗以慧日思結頽<lb/>
綱於道消緝落緒於窮運故乘時以㑹錯枉以正一叩<lb/>
<pb n="KR2i0005_WYG_062-13b"/>
則時無互鄉再擊則畏壘歸仁於斯時也羊鹿之駕摧<lb/>
輪六師之軍覆轍二想之𤣥既明一乘之奥亦顯是以端<lb/>
坐嶺東嚮馳八極恬愉𢎞諭思順九流大秦苻姚二大<lb/>
王師旅以延之斯仁王也心遊大覺之門形鎮萬化之<lb/>
上外揚羲和之風内盛𢎞法之術道契神交屈為形授<lb/>
公以宗匠不重則其道不尊故藴懐神寳感而後動自<lb/>
公形應秦川若燭龍之曜神光恢廓大宗若曦和之出<lb/>
榑桑融冶常道盡重𤣥之𤣥閑邪悟俗窮名教之羙言<lb/>
<pb n="KR2i0005_WYG_062-14a"/>
既適時理有圓㑹故辨不徒興道不虚唱斯乃法鼓重<lb/>
振於閻浮梵輪再轉於天地矣自非位超修成體精百<lb/>
鍊行藏應時其孰契於兹乎以要言之其為𢎞也隆於<lb/>
春陽其除患也厲於秋霜故巍巍乎蕩蕩乎無邊之髙<lb/>
韻然隘運幽興若人云暮癸丑之年年七十四月十三<lb/>
日薨乎大寺嗚呼哀哉道匠西傾靈軸東摧朝曦落曜<lb/>
寳岳崩頽六合晝昏迷駕九迴神闗重閉三塗競開夜<lb/>
光可惜盲子可哀罔極之感人百其懐乃為誄曰先覺<lb/>
<pb n="KR2i0005_WYG_062-14b"/>
登遐靈風緬邈通仙潛凝應真冲漠叢叢九流是非競<lb/>
作悠悠盲子神根沈溺時無指南誰識㝠度大人逺覺<lb/>
幽懐獨悟沖恬静黙抱此𤣥素應期乘運翔翼天路既<lb/>
曰應運宜當時望受生乘利形標竒相襁褓俊逺齠齓<lb/>
逸量思不再經悟不待匠投足八道遊神三向𤣥根挺<lb/>
秀宏音逺唱又以抗節忽棄榮俗從容道門尊尚素朴<lb/>
有典斯㝷有妙斯録𢎞無自替宗無擬族霜結如冰神<lb/>
安如岳外迹彌髙内朗彌足恢恢髙韻可模可因愔愔<lb/>
<pb n="KR2i0005_WYG_062-15a"/>
冲懐惟妙惟真静以通𤣥動以應人言為世寳黙為時<lb/>
珍華風既立二教亦賓誰謂道消𤣥化日新自公之覺<lb/>
道無不𢎞靈風遐扇逸響髙騰廓兹大方然斯慧燈道<lb/>
音始唱俗網以崩癡根彌拔上善彌増人之寓俗其徒<lb/>
無方統斯羣有紐兹頽綱順以四恩降以慧霜如彼維<lb/>
摩迹參城坊形雖圓應神沖帝鄉來教雖妙何足以臧<lb/>
偉哉大人振隆圓徳標比名相顯彼沖黙通以衆妙約<lb/>
以𤣥則方隆般若以應天北如何運邅幽里㝠克天路<lb/>
<pb n="KR2i0005_WYG_062-15b"/>
誰通三途誰塞嗚呼哀哉至人無為而無不為擁網遐<lb/>
籠長途逺羈純恩下釣客旅上摛恂恂善誘肅肅風馳<lb/>
道能易俗化能移時奈何昊天摧此靈規至真既往一<lb/>
道莫施天人哀泣悲動靈祗嗚呼哀哉公之云亡時惟<lb/>
百六道匠韜斤梵輪摧軸朝陽頽景瓊岳顛覆宇宙晝<lb/>
昏時䘮道目哀哀蒼生誰撫誰育普天悲感我増摧衂<lb/>
嗚呼哀哉昔吾一時曽遊仁川遵其餘波纂承虚𤣥用<lb/>
之無窮鑽之彌堅躍日絶塵思加數年微情未叙已隨<lb/>
<pb n="KR2i0005_WYG_062-16a"/>
化遷如可贖兮貿之以千時無可待命無可延惟身惟<lb/>
人靡憑靡縁馳懐罔極情悲昊天嗚呼哀哉肇以秦𢎞<lb/>
始十六年卒於長安是晉義熈十年也<lb/>
　　道融<lb/>
道融汲郡林慮人十二出家内外經典無不綜覽聞羅<lb/>
什在闗中負笈往從什見而竒之謂姚興曰昨見融公<lb/>
復是大竒聰明釋子興引見歎異勅入逍遙園叅正詳<lb/>
譯又命融講新法華什自聽之乃歎曰佛法之興融其<lb/>
<pb n="KR2i0005_WYG_062-16b"/>
人也俄而獅子國有一婆羅門聰辨多學西土俗書莫<lb/>
不披誦為外道之宗聞什在闗中乃謂其徒曰寜可使<lb/>
什氏之風獨𫝊震旦而吾等正化不洽東土遂䭾其書<lb/>
至乞與僧辨論時興見其口眼便辟頗亦惑之婆羅門<lb/>
乃啟興曰至道無方各遵其事今請與秦僧捅其辨力<lb/>
隨有優者即𫝊其化興許之闗中沙門相視缺然莫敢<lb/>
與抗什謂融曰子可以當之融顧外道經書未讀乃宻<lb/>
使人録其所讀書目一覽即誦克日議論興亦自出公<lb/>
<pb n="KR2i0005_WYG_062-17a"/>
卿皆集融與婆羅門擬相酬答鋒辨飛𤣥彼所不及婆<lb/>
羅門自知辭理已屈猶以能博觀為誇融乃數其書并<lb/>
秦地經史三倍之一什乘勝嘲曰卿乃未聞秦有博學<lb/>
者乎敢輕逺來於是婆羅門愧服旬日而去<lb/>
　　佛陀耶舍<lb/>
佛陀耶舍罽賓人來入沙勒國羅什初從受學甚相禮<lb/>
敬什既隨母還龜兹頃之沙勒國王死太子即位時苻<lb/>
堅遣呂光西伐龜兹龜兹王求救於沙勒沙勒自率兵<lb/>
<pb n="KR2i0005_WYG_062-17b"/>
救之留耶舍輔太子委以後事救軍未至而龜兹已敗<lb/>
王歸具說羅什為光所執舍乃歎曰我與羅什相遇雖<lb/>
久未盡懐抱其忽羈虜相見何期停十餘年東適龜兹<lb/>
什在姑臧遣使要之舎裹糧而往行至姑臧什已入長<lb/>
安聞興逼以宫女歎曰什如好綿何可使入棘刺乎什<lb/>
聞其至姑臧勸興往迎興不納乃命什譯出經藏什曰<lb/>
夫𢎞宣法教宜令文義圓通貧道雖誦其文未善其理<lb/>
惟佛陀耶舎深逺幽致今在姑臧願詔徵之一言三詳<lb/>
<pb n="KR2i0005_WYG_062-18a"/>
然後著筆使微言不墜取信千載興從之遣使招迎厚<lb/>
加贈遺舎皆不受乃笑曰明㫖既降便應馳驛副檀越<lb/>
待士之勤脫如羅什見禮則未敢聞命<hi>髙僧傳作則貧道當在北山北</hi>
<hi>矣</hi>使還具說興歎其㡬慎欽佇不已復遣使盡禮徵之<lb/>
方至長安興自出郊迎别立精舍於逍遙園中供設如<lb/>
王者舎一無所受時至分衛一食而已於是什出十住<lb/>
經一月餘日疑難猶豫尚未操筆舎既至共相參决辭<lb/>
理方足舎為人赤髭善解毗婆沙時人號曰赤髭毗婆<lb/>
<pb n="KR2i0005_WYG_062-18b"/>
沙衣鉢卧具滿三間屋不以闗心興為貨之於城南造<lb/>
寺耶舎先誦曇無徳律司隷校尉姚爽請令出之疑其<lb/>
遺謬乃試令誦羌籍藥方可五萬言經一日乃執文覆<lb/>
之不誤一字衆服其强記後辭還罽賓<lb/>
　　曇無成<lb/>
曇無成本姓馬字季長扶風人也家世避難移居黄龍<lb/>
年十三出家履素清正神悟絶倫聞羅什在闗中負笈<lb/>
從之既至見什什問沙彌何能逺來答曰聞道而來什<lb/>
<pb n="KR2i0005_WYG_062-19a"/>
大喜之言之於興興謂之曰馬季長碩學髙明素矯當<lb/>
世法師故當不爾答曰以道伏心為除此過興甚異之<lb/>
知姚祚將亡闗中危亂先遁迹於淮南中寺<lb/>
　　道䂮<lb/>
道䂮姓傅氏北地㝷陽人奉律精苦為興所重自羅什<lb/>
入闗僧尼萬數頗多愆濫興甚患之曰凡夫學僧未加<lb/>
苦忍安得無過過而將極過遂多矣宜立僧正以清大<lb/>
望因下詔曰大法東遷於今為極僧尼寖多宜設綱領<lb/>
<pb n="KR2i0005_WYG_062-19b"/>
宣授逺䂓以濟頽緒䂮法師早有學誼晩以徳稱可為<lb/>
國内僧正給輿吏力資侍中秩𫝊詔羊車各二人又以<lb/>
僧遷禪恵為悅衆以法歛恵斌為僧録班秩有差尋加<lb/>
親信仗身白從各三十人<lb/>
　　僧叡<lb/>
僧叡魏郡長樂人也自少出家年二十博通經論遂有<lb/>
盛名及從羅什受業妙悟絶倫秦司徒嵩深相禮重興<lb/>
嘗問嵩曰叡公誰可比嵩曰實鄴衛之松栢<hi>一云未見歸宿</hi>及<lb/>
<pb n="KR2i0005_WYG_062-20a"/>
朝㑹公卿大集觀其才器叡風神散徹<hi>一云風韻窪隆含吐彬蔚</hi>興<lb/>
大悅即勅給俸䘏吏力人輿興後謂嵩曰乃四海之標<lb/>
領何獨鄴衛之松柏叡講成實論什曰此諍論中有七<lb/>
處文破毘曇子能辨乎叡舉以應問皆當其意什歎曰<lb/>
吾𫝊譯經論得與子相值復何恨焉<lb/>
　　覺賢<hi>即梵言佛馭䟦陀羅</hi>
覺賢天竺人𢎞始八年至長安羅什倒屣迎之恨相見<lb/>
之遲論議多所發明賢曰公所譯未出人意乃有髙名<lb/>
<pb n="KR2i0005_WYG_062-20b"/>
何耶什曰吾以年運已往為學者妄相粉飾公雷同以<lb/>
為髙可乎遂與賢决未了義彌増崇敬泓為太子時延<lb/>
至東宫對什論法什曰法云何空答曰衆㣲成色色無<lb/>
自性故色即空又問既以極微破色空復云何破一微<lb/>
答曰以一微故衆微空以衆微故一微空沙門曇寳譯<lb/>
出此語不省其意皆謂賢所計微塵是常更申請之賢<lb/>
曰法不自生縁㑹故生縁一微故有衆微微無自性則<lb/>
是空矣寜當言不破一微乎興時専尚𤣥化沙門出入<lb/>
<pb n="KR2i0005_WYG_062-21a"/>
宫闕者數千惟賢不與衆同隤然而已偶謂弟子曰昨<lb/>
見天竺五舶俱發今應至矣又其徒自言得初果僧正<lb/>
道䂮曰佛不許自言所得法五舶之說何所窮詰弟子<lb/>
輕言狂惑於律有違義不同處渡江而去興聞其去謂<lb/>
道恒曰覺賢沙門豈可以一言之咎令萬夫無導勅令<lb/>
追之賢謂使者曰誠知恩㫖無預聞命竟入匡廬山云<lb/>
　　法明<hi>梵言曇摩耶舎</hi>
法明罽賓人少而好學為弗若多羅所知及長氣幹髙<lb/>
<pb n="KR2i0005_WYG_062-21b"/>
爽神識明悟與衆不羣博覽經典潛思八禪遊心七覺<lb/>
時人方之浮頭婆䭾孤行山澤不避虎兕晉隆安中至<lb/>
廣州住白沙寺善誦毘婆沙律咸稱為大毘婆沙時年<lb/>
已八十五徒衆八十五人晉故丹陽尹顔峻女法𢎞交<lb/>
州刺史張牧女普明諮受佛法法明為說佛生縁起并<lb/>
為譯出差摩經一卷至秦𢎞始中入長安興時甚崇佛<lb/>
法法明既至深加禮異㑹有天竺沙門曇摩掘多亦入<lb/>
闗中同氣相求宛然若舊因共出舎利弗阿毘曇𢎞始<lb/>
<pb n="KR2i0005_WYG_062-22a"/>
九年初書梵文至十六年翻譯方竟凡二十二卷太子<lb/>
泓親管理味沙門道標為之作序<lb/>
　　弗若多羅<lb/>
弗若多羅罽賓人少出家以戒節見稱備通三藏専精<lb/>
律部為外國師宗咸敬異之𢎞始初至闗中興待以上<lb/>
賓之禮羅什亦挹其戒範厚相崇敬先是經法雖𫝊律<lb/>
藏未闡多羅既善斯部共推譯之𢎞始六年十月十七<lb/>
日集沙門數百人於長安城中寺誦出十誦梵本羅什<lb/>
<pb n="KR2i0005_WYG_062-22b"/>
譯為晉文二分獲一而多羅奄逝㑹沙門曇摩流支亦<lb/>
善毘尼匡山逺公聞之而喜走書闗中勸支出其律足<lb/>
成之支乃與什續而終焉律義大備自此而始<lb/>
　　法羽<lb/>
法羽冀州人慧始弟子也始立行精苦修頭陀之業羽<lb/>
操心勇猛深逹其道常欲仰軌藥王燒身供養𢎞始中<lb/>
興叔父晉王緒時鎮蒲坂羽以事白緒緒曰入道多方<lb/>
何必燒身不敢固違幸願三思羽誓志既堅即服香油<lb/>
<pb n="KR2i0005_WYG_062-23a"/>
以布纒體誦舎身咒以火自燎<lb/>
　　法智<lb/>
法智白衣時獨行大澤中忽遇猛火四起走路已絶便<lb/>
禮誦觀世音俄而火過一澤之草無有遺莖唯智所容<lb/>
身處不燒遂敬奉大法後為興將從征魏軍退失馬墜<lb/>
羌圍中隠溝邊叢棘以自蔽復念觀世音心甚切至隔<lb/>
溝人遙喚後軍指令殺之軍過搜覔竟無見者得免於<lb/>
難<lb/>
<pb n="KR2i0005_WYG_062-23b"/>
　　賀僧<lb/>
沙門賀僧者不知何許人亦莫知其所從來自云遊厯<lb/>
五郡齋戒奉道為百姓說吉凶皆有效驗興甚神禮之<lb/>
興嘗朝羣臣於太極殿僧慟泣不能自勝衆咸怪之及<lb/>
興死泓立僧謂泓曰宜潔掃一馬廏開屋說大抑有冀<lb/>
馬其大非常自逺來天所送矣<lb/>
　<lb/>
　十六國春秋卷六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷八十</head> <lb/>
    <p>
<pb n="KR2i0005_WYG_080-1a"/>
欽定四庫全書<lb/>
　十六國春秋卷八十<lb/>
蜀錄四<lb/>
　　閻彧<hi>一作式</hi>
閻彧天水人也特初起兵數遣彧至羅尚求寛流民限<lb/>
期乃版為始昌令及特承制任為謀主雄即王位累遷<lb/>
尚書令時建國草創素無法紀諸將恃恩各争班位彧<lb/>
上疏曰夫為國制法動尚仍舊漢晉故事惟太尉大司<lb/>
<pb n="KR2i0005_WYG_080-1b"/>
馬執兵太傅太保父兄之官論道之職司空司徒掌五<lb/>
教九土之差秦置丞相總領萬機漢武之末遂<hi>一作越</hi>以<lb/>
大將軍統政今國業初建凡百未備諸公大將班位有<lb/>
差降而競請私置不與典故相應宜立制度以為楷式<lb/>
雄從之其後去雄依太尉離於梓潼部人訇琦張金茍<lb/>
等叛殺離彧亦被害雄甚悼之<lb/>
　　尹奉<lb/>
尹奉南安人晉永昌元年以零陵太守為寧州刺史南<lb/>
<pb n="KR2i0005_WYG_080-2a"/>
夷校尉加安西將軍奉威刑緩鈍政治不立為大將軍<lb/>
夀所破遂舉州降時晉咸和八年也雄遷奉於蜀南中<lb/>
盡為雄有其後奉仕李氏位至衞將軍右丞相<lb/>
　　王載<lb/>
王載字元始新都人也有才智幹略娶寧州刺史李毅<lb/>
女秀載將家避地在南適毅亡州文武以秀明達有父<lb/>
風<hi>一作才</hi>遂推領州事又以載領南夷校尉龍驤將軍秀<lb/>
奬厲督戰食糧已盡但茹草炙鼠為食秀伺夷怠緩輙<lb/>
<pb n="KR2i0005_WYG_080-2b"/>
出軍掩破之載後為漢嘉太守太傅驤攻破朱提等郡<lb/>
載懼以郡迎降仕雄至騎都尉龍驤長史<lb/>
　　李釗<lb/>
李釗字世康廣漢郪人也祖旦字欽宗光禄郎中主事<lb/>
父毅字允剛厯寧州刺史加龍驤將軍封成都内侯釗<lb/>
世秉儒學有格望以父任為謁者僕射除夀林侯相不<lb/>
就為尚書外兵郎晉光熙三年毅為叛夷所攻疾病困<lb/>
於窮城不能討戰上表請援時雄寇蜀郡救兵不得進<lb/>
<pb n="KR2i0005_WYG_080-3a"/>
釗聞父阨表求赴難馳至牂牁夷復斷道停住交州以<lb/>
寧州城中無糓父疾病未知吉凶遂不食糓惟茹草首<lb/>
尾三年得至寧州父已喪文武復偪釗領州府事懐帝<lb/>
乃除釗平寇將軍領安夷䕶軍西夷校尉大得衆心及<lb/>
王遜為寧州刺史表釗為朱提太守尋遷越巂治南廣<lb/>
以禦雄數破雄軍殺大將樂初雄玉衡十三年太傅驤<lb/>
與任囘分兵攻朱提越嶲城陷被獲尋而自蜀逃歸遜<lb/>
仍以釗守越嶲雄復遣驤及任囘攻之釗自南秦與漢<lb/>
<pb n="KR2i0005_WYG_080-3b"/>
嘉太守王載並力來拒戰於温水敗績遂以二郡迎降<lb/>
釗到成都雄待遇甚厚朝廷儀式喪紀之禮皆决於釗<lb/>
命班以師禮事之<lb/>
　　范長生　賁<lb/>
范長生涪陵丹輿人也一名延久又名九重又名支字<lb/>
元夀巖居穴處求道養志甚有名德兼善天文頗曉術<lb/>
數年過百嵗<hi>萟林伐山云長生先事劉𤣥德至特時一百三十餘年</hi>為蜀人所重<lb/>
奉之如神雄欲迎致立為君長而臣之長生固辭曰推<lb/>
<pb n="KR2i0005_WYG_080-4a"/>
步太元五行大㑹甲子祚終於李非吾節也雄即成都<lb/>
王位長生自西山乘素輿詣成都雄迎之於門執版延<lb/>
接即日拜丞相尊之曰范賢故又名賢勸雄稱尊尋加<lb/>
長生天地太師之號封西山侯以雄玉衡八年卒子賁<lb/>
嗣賁初為侍中後嗣父爵為丞相晉永和三年勢為大<lb/>
司馬桓温所滅其遺黨故尚書僕射王誓鎮西將軍鄧<lb/>
定平南將軍王潤將軍隗文蕭恭文等舉兵反衆各萬<lb/>
餘温自擊定使袁喬擊文皆破之使益州刺史周撫鎮<lb/>
<pb n="KR2i0005_WYG_080-4b"/>
彭模斬王誓王潤温留成都三十日振旅還江陵尋而<lb/>
鄧定隗文等入據成都征虜將軍楊謙棄涪城退保德<lb/>
陽遂陷日南殺督䕶劉雄共立賁為帝而奉之以父長<lb/>
生為雄國師蜀民愛之賁由是以妖異惑衆聚至數千<lb/>
蜀人相率歸附後二年周撫與龍驤朱燾擊賁斬之益<lb/>
州遂平<lb/>
　　楊褒<lb/>
楊褒略陽人仕特將兵都尉雄稱尊號累遷左僕射尚<lb/>
<pb n="KR2i0005_WYG_080-5a"/>
書令直言敢諫無所忌諱雄初得蜀用度不足諸將每<lb/>
進金銀珍寳多有以得官者褒諫曰陛下為天下主當<lb/>
網羅四海英豪何以有官爵買金銀耶雄遜辭謝之後<lb/>
雄因酒醉推中書令杖太史令褒奏曰天子穆穆諸侯<lb/>
皇皇安有天子而為<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>也雄慙而止雄無事小出褒於<lb/>
後持矛馳馬過雄雄怪問之對曰夫統天下之重者如<lb/>
臣乘惡馬而持矛急之則慮自傷緩之則懼其失是以<lb/>
馬馳而不制也雄悟即還遂不復出晏平三年冬十二<lb/>
<pb n="KR2i0005_WYG_080-5b"/>
月褒卒贈丞相太師諡曰莊<lb/>
　　譙秀<hi>一作焦</hi>
譙秀字元彦巴西人也祖周以儒學著稱顯名蜀朝秀<lb/>
少而静黙不交于世知天下將亂預絶人事雖内外宗<lb/>
親不與相見郡察孝亷州舉秀才皆不從及雄據蜀略<lb/>
有巴西太傅驤驤子夀皆慕秀名具束帛安車徵之亦<lb/>
不應<hi>一云或以禮招或以威迫而秀終不應命</hi>嘗冠弁弊衣躬耕山藪龔壯<lb/>
常歎服焉桓温滅蜀上疏薦之朝廷以秀年在篤老兼<lb/>
<pb n="KR2i0005_WYG_080-6a"/>
道逺故不徵遣使勅所在四時存問尋而范賁蕭敬相<lb/>
繼作亂秀避難宕渠川中鄉人宗族依憑之者以百數<lb/>
秀年出八十衆人以其篤老欲代之負擔秀拒曰各有<lb/>
老弱當先營䕶吾氣力自堪此不以垂朽之年累諸君<lb/>
也年九十餘無疾而卒<lb/>
　　龔壯<lb/>
龔壯字子偉巴西處士也潔已自守與鄉人譙秀齊名<lb/>
父叔皆為特所殺壯欲復仇力弱不能故積年不除喪<lb/>
<pb n="KR2i0005_WYG_080-6b"/>
夀戍漢中與期有隙數以禮聘壯壯雖不應聘恐其見<lb/>
害乃不得已往見之夀因問以自安之䇿壯說曰巴蜀<lb/>
之民本皆晉臣節下若能發兵西取成都稱藩于晉誰<lb/>
不争為節下奮臂前驅者哉且舍小從大以危易安莫<lb/>
大之策也惟將軍圗之夀以為然遂率衆攻成都克之<lb/>
既即偽位以安車束帛聘為太師壯誓志不仕其所贈<lb/>
遺一無所受特聽縞巾素帶居師友之列㑹天久雨百<lb/>
姓饑墊壯上書説夀歸晉允天心應人望永為國藩如<lb/>
<pb n="KR2i0005_WYG_080-7a"/>
此則名垂不朽福流子孫夀省書内慙遂秘藏之夀又<lb/>
遣使入胡欲連衡為寇約分天下壯切諫曰陛下與胡<lb/>
通孰若與晉通胡豺狼國也既滅晉不得不北面事之<lb/>
若與之争天下則強弱異勢此虞虢之成範已然之明<lb/>
戒願陛下熟慮之羣臣咸以壯言為然夀乃止壯因作<lb/>
詩七篇託言應璩以諷夀夀報曰省詩知來意若今人<lb/>
所作乃賢哲之話言也若古人所作則死鬼之常辭耳<lb/>
壯以為人之行莫大於忠孝既假夀弑期以報父叔之<lb/>
<pb n="KR2i0005_WYG_080-7b"/>
仇又欲使其歸順朝廷以明臣節夀既不從乃詐稱耳<lb/>
聾手不制物辭疾歸家唯研考典籍覃思文章以經史<lb/>
自娛終身不復至成都至勢嘉寧初卒壯每歎中夏多<lb/>
經學而巴蜀鄙陋兼遭李氏之難無復學徒乃著邁徳<lb/>
論文多不載<lb/>
　　張寳<lb/>
張寳略陽人仕雄為别將天水訇琦等叛殺太尉離寳<lb/>
弟全在琦中雄謂寳曰汝能得梓潼我以李離之官賞<lb/>
<pb n="KR2i0005_WYG_080-8a"/>
汝寳素兇勇乃反為奸先殺人而亡奔梓潼琦等信之<lb/>
委以心腹㑹益州刺史羅尚遣使至梓潼慰勞琦等琦<lb/>
等出迎寳從後閉門琦等奔巴西遂得梓潼雄即日拜<lb/>
寳為太尉<lb/>
　　李洪<lb/>
李洪廣漢人聚流民數千入定陵作亂自稱李勢子太<lb/>
和中因刺史劉季連失於撫綏巴西人趙續伯蜀人李<lb/>
金銀等共推洪為主言當以聖道王年號鳳凰私署百<lb/>
<pb n="KR2i0005_WYG_080-8b"/>
官妖惑百姓季連討斬之<lb/>
　　李高<lb/>
李高隴西人也詐稱李雄子攻破涪城梁州刺史楊亮<lb/>
棄郡遁走犍為太守周楚遣其子帥兵討平之<lb/>
　　劉𤣥<lb/>
劉𤣥漢昭烈帝之曽孫甘陵王永之孫也永以咸熙元<lb/>
年東遷洛陽拜奉車都尉封為鄉侯值永嘉大亂劉氏<lb/>
子孫絶滅唯𤣥奔蜀雄署為安樂公以嗣後主後永和<lb/>
<pb n="KR2i0005_WYG_080-9a"/>
三年討勢孫盛參戎行見𤣥於成都云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_080-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷八十三</head> <lb/>
    <p>
<pb n="KR2i0005_WYG_083-1a"/>
欽定四庫全書<lb/>
　十六國春秋卷八十三<lb/>
後涼錄三<lb/>
　　吕隆<lb/>
吕隆字永基光弟右將軍寶之子也美姿貌善騎射光<lb/>
末年拜北部䕶軍稍歴顯位聲稱並著超既殺纂讓位<lb/>
於隆隆有難色超曰今如乘龍上天豈得中下隆遂以<lb/>
晉安帝隆安五年春二月僭即天王位超先以番禾得<lb/>
<pb n="KR2i0005_WYG_083-1b"/>
小鼎以為神瑞大赦境内殊死以下改元神鼎追尊父<lb/>
寶為文皇帝母衞氏為皇太后妻楊氏為皇后以弟超<lb/>
有佐命之勲拜使持節侍中都督中外諸軍事輔國大<lb/>
將軍司隸校尉錄尚書事封安定公二月右僕射楊桓<lb/>
奔河西利鹿孤任為左司馬利鹿孤率衆來攻隆與戰<lb/>
敗績掠其民二千餘户而去夏五月隆殘虐無度多殺<lb/>
豪望以立威名内外囂然人不自保魏安人焦朗遣使<lb/>
説秦隴西公姚碩德曰吕氏因秦之亂制命此州自武<lb/>
<pb n="KR2i0005_WYG_083-2a"/>
皇棄世兄弟相攻德刑不恤殘暴是先饑饉流亡死者<lb/>
過半唯泣訴昊天而精誠無感伏惟明公道邁前賢任<lb/>
尊分陜宜兼弱攻昧經略此方救生靈之沈溺布徽政<lb/>
於玉門簒奪之際為功不難不可失也乃遣妻子為質<lb/>
碩徳遂率步騎六萬來伐秋七月碩德自金城渡河直<lb/>
趨廣武至姑臧隆遣輔國大將軍超龍驤將軍邈等出<lb/>
戰大敗遁還邈為碩德所擒所失萬計隆收集離散嬰<lb/>
城固守巴西公他率東苑之衆二萬五千降秦閏月時<lb/>
<pb n="KR2i0005_WYG_083-2b"/>
熒惑犯帝座有雀羣鬭於太廟死者數萬姑臧受圍累<lb/>
月東方之人在城中者多謀外叛將軍魏益多又唱動<lb/>
羣心乃謀殺隆超事發誅之連坐死者三百餘家於是<lb/>
羣臣表求與秦通和隆弗許安定公超諌曰通塞有時<lb/>
艱泰相襲孫權屈身於魏譙周勸主迎降豈非大丈夫<lb/>
哉勢屈故也天錫承七世之資樹恩百載武旅十萬謀<lb/>
士盈朝秦師臨境識者導以見機若愎諌自專社稷為<lb/>
墟前鑒不逺我之元龜何憚尺書單使不以危易安且<lb/>
<pb n="KR2i0005_WYG_083-3a"/>
令卑辭以退敵敵去之後内修德政廢興由人何損大<lb/>
略隆曰吾雖常人屬當國家之重不能嗣守成基保安<lb/>
社稷乃以太祖之業委之於人復何面目見先帝于地<lb/>
下乎超曰應龍以屈伸為靈聖人以知機為美今連兵<lb/>
積嵗糧儲内竭強寇外逼百姓嗷嗷無餬口之計<hi>一作寄</hi>
假使張陳韓白亦復無如之何陛下當思權變屈伸割<lb/>
區區常慮若卜世未窮何憂舊業之不復茍天命去矣<lb/>
亦可以保全宗族不然坐守困窮終將何如隆乃從之<lb/>
<pb n="KR2i0005_WYG_083-3b"/>
九月遣使請降于秦秦遣鴻臚桓敦拜隆為使持節鎮<lb/>
西大將軍都督河西諸軍事涼州刺史建康公優詔嘉<lb/>
美之于是遣母弟愛子文武舊臣慕容筑楊頴史難閻<lb/>
松等五十餘家入秦為質碩德乃還冬十二月安定公<lb/>
超攻姜紀不剋遂攻焦朗於魏安朗遣弟子嵩為質於<lb/>
河西王利鹿孤利鹿孤遣傉檀來援比至超已退傉檀<lb/>
乃耀兵姑臧壁於胡阬超夜遣中壘將軍王集帥精騎<lb/>
二千斫營傉檀縱兵逆擊集被殺失兵士三百餘人隆<lb/>
<pb n="KR2i0005_WYG_083-4a"/>
懼偽與傉檀通好請於苑内結盟傉檀遣鎮北俱延入<lb/>
盟延疑有伏毁苑牆而出伏兵擊之延失馬步還傉檀<lb/>
怒遂攻昌松太守孟褘於顯美隆遣廣武將軍茍安國<lb/>
寧逺將軍石可率騎五百救之安國等憚傉檀之強遁<lb/>
還傉檀遂剋顯美執孟褘而去<lb/>
神鼎二年春二月興遣兼散騎常侍席確來觀虚實因<lb/>
徵隆弟超為質沮渠蒙遜率衆來伐隆遣使求救於河<lb/>
西王利鹿孤利鹿孤遣車騎大將軍傉檀率衆一萬救<lb/>
<pb n="KR2i0005_WYG_083-4b"/>
之未至隆擊敗之蒙遜請與結盟留糓萬餘斛以賑饑<lb/>
人是時姑臧大饑糓價踴貴斗米直錢五千文人相食<lb/>
餓死者十餘萬口城門晝閉樵採路絶百姓請出城乞<lb/>
為傭作奴婢者日有數百隆惡其沮動衆心盡坑之積<lb/>
尸盈於路衢戸絶者十有九焉冬十月河西王傉檀復<lb/>
攻隆於姑臧<lb/>
神鼎三年秋七月河西王傉檀及沮渠蒙遜互出兵來<lb/>
攻隆以二寇之逼念姑臧終無以自存乃遣超率騎二<lb/>
<pb n="KR2i0005_WYG_083-5a"/>
百多齎珍寶請迎於秦姚興遂遣徐難等率步騎四萬<lb/>
來迎軍至姑臧隆素車白馬迎於道旁難以司馬王尚<lb/>
行涼州刺史配兵三千權鎮姑臧分置守宰以戍倉松<lb/>
番禾二城隆使吕𦙍告光廟曰陛下往運神略開建西<lb/>
夏德被蒼生威振遐裔枝嗣不臧迭相簒弑二虜交逼<lb/>
將歸東京謹與陛下奉訣於此歔欷慟泣酸感興軍隆<lb/>
遂率宗族僚屬及民一萬户隨難東遷既至長安興以<lb/>
隆為散騎常侍尚書公如故超為安定太守文武三十<lb/>
<pb n="KR2i0005_WYG_083-5b"/>
餘人皆擢叙之初郭黁常言代吕者王故其起兵先推<lb/>
王詳後推王乞基及隆東遷王尚卒代之終如黁言其<lb/>
後隆坐與姚興子廣平公弼謀反為興所殺吕光以孝<lb/>
武太元十一年嵗在丙戌據涼州十五年至隆滅亡嵗<lb/>
在癸卯凡十八年以安帝元興二年滅<lb/>
　<lb/>
　<lb/>
　十六國春秋卷八十三<lb/>
</p>
<p>
</p>
  </div>
</body>
</text>
</TEI>
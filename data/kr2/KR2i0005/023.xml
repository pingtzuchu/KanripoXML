<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2i0005_WYG_023-1a"/>
欽定四庫全書<lb/>
　　十六國春秋卷二十三<lb/>
前燕録一<lb/>
　　　慕容廆<lb/>
慕容廆字奕落瓌鮮卑人也本出於昌黎之棘城昔髙<lb/>
辛氏遊於海濱留少子厭次以君北夷遂世居遼左邑<lb/>
於紫濛之野號曰東胡其後與匈奴並盛控弦之士二<lb/>
十餘萬風俗官號與匈奴畧同秦漢之際為匈奴所敗<lb/>
<pb n="KR2i0005_WYG_023-1b"/>
分保鮮卑山因以為號其十一世祖乾歸者<hi>乾歸述異記作乾羅</hi>見<lb/>
神著金銀襦鎧乗白馬金銀鞍勒自天而墜鮮卑神之推<lb/>
為君長曽祖莫護跋魏初帥諸部落大人自塞外入居遼<lb/>
西從司馬懿討公孫淵有功拜率義王始建王府<hi>一作國</hi>
於棘城之北時燕代少年多冠步揺冠跋見而好之乃<lb/>
歛髪襲冠諸部因呼之為步揺其後音訛為慕容遂以<lb/>
慕容為氏祖木延左賢王從母丘儉征高驪有功加號<lb/>
大都督左賢王父涉歸一名奕落韓以全柳城之勲進<lb/>
<pb n="KR2i0005_WYG_023-2a"/>
拜鮮卑單于遷邑遼東北於是漸變胡風自云慕二儀<lb/>
之德繼三光之容即以慕容為姓廆幼而魁岸美姿貌<lb/>
身長八尺雄傑有大度晉安北将軍張華雅有知人之<lb/>
鑒廆童丱時徃謁之華甚歎異謂曰君長必為命世之<lb/>
器定難濟時者也因以所服冠<hi>一作幘</hi>簪遺之以結殷勤<lb/>
晉武帝太康二年冬涉歸始寇昌黎安北将軍嚴詢敗<lb/>
走之斬獲萬計太康四年涉歸卒弟耐<hi>一作刪</hi>簒立将謀<lb/>
殺廆廆年十五出避難追者急乃走匿於遼東徐郁家<lb/>
<pb n="KR2i0005_WYG_023-2b"/>
入其屋以席自障追者入屋發視竟無所見遂得免難<lb/>
太康五年國人殺耐迎廆立之代領部落初涉歸與宇<lb/>
文鮮卑素有隙廆將修先君之怨表請討之武帝弗許<lb/>
廆怒入寇遼西殺掠甚衆帝遣幽州諸軍討之戰於肥<lb/>
如廆衆大敗自後復掠昌黎每歲不絶太康六年又率<lb/>
衆東伐扶餘扶餘王依慮自殺子弟走保沃沮廆夷其<lb/>
國城驅掠萬餘人而還太康七年廆寇遼東故扶餘王<lb/>
依慮子依羅求率見人還復舊國請援於東夷校尉何<lb/>
<pb n="KR2i0005_WYG_023-3a"/>
龕龕遣督護<hi>一作郵</hi>賈沉将兵救之廆遣其將孫丁率騎<lb/>
邀之於路沉力戰斬丁遂復扶餘國爾後廆每掠其種<lb/>
人賣於中國帝又以官物贖還禁市扶餘之口太康十<lb/>
年夏四月廆謀於衆曰吾先公以來世奉中國且華夷<lb/>
理殊強弱固别豈宜與晉國競乎何為不和以害吾百<lb/>
姓乃遣使詣晉乞降帝嘉之拜鮮卑都督五月廆謁見<lb/>
東夷校尉何龕抗士大夫禮巾衣詣門龕嚴軍以見之<lb/>
廆乃改服戎衣而入人問其故廆曰主人不以禮待客<lb/>
<pb n="KR2i0005_WYG_023-3b"/>
客何為哉龕聞之甚慚彌加敬憚時東胡宇文氏鮮卑<lb/>
叚氏部落以廆威德日廣懼有并吞之計因為寇掠徃<lb/>
來不絶廆卑辭厚幣以撫之鮮卑叚國單于階以女妻<lb/>
廆生皝仁昭元康四年廆以遼東僻逺徙於徒河之青<lb/>
山後又以大棘城即帝顓頊之墟所謂紫䝉之邑也復<lb/>
移居之乃教以農桑法制同於上國永寧中燕垂大水<lb/>
廆開倉振給幽方獲濟天子聞而嘉之褒賜命服太安<lb/>
初鮮卑宇文單于莫圭部衆強盛遣其弟屈雲寇邊雲<lb/>
<pb n="KR2i0005_WYG_023-4a"/>
别帥素怒延<hi>一無怒字</hi>攻掠諸部廆親擊敗之素怒延恥之<lb/>
復率衆十萬圍廆於棘城衆咸震懼人無拒志廆曰素<lb/>
怒延雖犬羊蟻聚然軍無法制已在吾計中矣諸君但<lb/>
為力戰無所憂也乃躬貫甲胄馳馬出擊素怒延大敗<lb/>
之追奔百里俘斬萬餘人遼東孟暉先没於宇文部帥<lb/>
其衆數千餘家來降廆署為建威将軍以其臣慕輿句<lb/>
勤恪廉靖使掌府庫句心計黙識不案簿書始終無漏<lb/>
以慕輿河明敏精審使典獄訟覆訊清允永嘉初廆自<lb/>
<pb n="KR2i0005_WYG_023-4b"/>
稱鮮卑大單于時魏昭帝<hi>名祿官</hi>卒弟穆帝<hi>名猗盧</hi>總攝三<lb/>
部先是昭帝之世廆為東部之患昭帝遣弟左賢王普<lb/>
根擊走之至是與廆通好永嘉三年遼東太守龐本以<lb/>
私憾殺東夷校尉李臻詔以渤海封釋代之釋收斬本<lb/>
永嘉五年初東夷校尉李臻之死也遼東附塞鮮卑素<lb/>
喜連木丸津等託為臻報讐實欲因而為亂遂攻䧟諸<lb/>
縣殺掠士民屢敗郡兵太守袁謙頻戰失利東夷校尉<lb/>
封釋懼不能討請與連和連津不從百姓失業流亡歸<lb/>
<pb n="KR2i0005_WYG_023-5a"/>
廆者日月相繼廆給廩遣還願留者即撫存之廆庶子<lb/>
鷹揚将軍翰言於廆曰求諸侯莫如勤王自古有為之<lb/>
君莫不尊天子以從民望成大業者也今連津跋扈王<lb/>
師覆敗蒼生屠膾豈甚此乎豎子外以龐本為名内實<lb/>
幸災為寇封使君以誅本請和而毒害滋深遼東傾没<lb/>
垂以二紀中原離亂神州屢敗勤王仗義今其時也大<lb/>
單于宜明九伐之威救倒懸之命數連津之罪合義兵<lb/>
以誅之上則興復遼東下則并吞二部忠義彰於本朝<lb/>
<pb n="KR2i0005_WYG_023-5b"/>
私利歸於吾國此則吾霸王之基也<hi>一云鴻漸之始也</hi>終可以<lb/>
得志於諸侯廆笑曰孺子乃能及此乎遂率騎東擊連<lb/>
津以翰為前鋒破斬之盡併二部之衆得所掠民三千<lb/>
餘家徙之棘城立遼東郡而歸晉懷帝䝉塵於平陽王<lb/>
浚承制以廆為散騎常侍冠軍将軍前鋒大都督大單<lb/>
于廆以非王命所授拒而不受廆復遣翰攻段疾陸眷<lb/>
取徒河新城至陽樂引兵而還翰因鎮徒河壁青山時<lb/>
兩京傾覆幽冀淪䧟中國流民避亂者多北依王浚浚<lb/>
<pb n="KR2i0005_WYG_023-6a"/>
不能存撫又法政不立士民徃徃逃去叚氏兄弟專尚<lb/>
武勇不禮士大夫惟廆刑政修明虚懷引撫流亡士庶<lb/>
多襁負歸之廆乃舉其英俊隨才授任以河東裴嶷代<lb/>
郡魯昌盧江黄泓北平陽耽為謀主北海逢羡廣平遊<lb/>
邃北平方䖍渤海封抽西河宋奭及裴開為股肱渤海<lb/>
封奕平原宋該蘭陵繆愷昌黎劉斌安定皇甫岌岌弟<lb/>
真及抽子裕竝典機要遼東張統據樂浪帶方二城與<lb/>
高句驪王乙弗利相攻連年不解樂浪王遵説統帥其<lb/>
<pb n="KR2i0005_WYG_023-6b"/>
民千餘家歸廆廆為之置樂浪郡以統為太守遵叅軍<lb/>
事建興中王浚為石勒所殺幽州喪亂㑹稽朱左車魯<lb/>
國孔纂泰山胡母翼自薊逃奔昌黎悉來依廆中國流<lb/>
民歸廆者數萬家廆乃立郡以統流民冀州人為冀陽<lb/>
郡豫州人為成周郡青州人為營丘郡并州人為唐國<lb/>
郡愍帝遣使拜廆鎮軍将軍昌黎遼東二郡公晉元帝<lb/>
建武元年春三月元帝承制拜廆假節散騎常侍都督<lb/>
遼左雜夷流民諸軍事龍驤将軍大單于昌黎公廆讓<lb/>
<pb n="KR2i0005_WYG_023-7a"/>
公爵不受征虜将軍魯昌説廆曰今兩京傾没天子䝉<lb/>
塵琅邪王承制江東實人命所係明公雖雄據海朔跨<lb/>
總一方而諸部猶怙衆稱兵未遵道化者蓋以官非王<lb/>
命又自以為強故也今宜通使琅邪勸承大統然後敷<lb/>
宣帝命以討有罪誰敢不從處士遼東髙詡曰霸王之<lb/>
資非義不濟今晉室雖微人心猶附宜遣使江東示有<lb/>
所尊然後仗大義以征諸部不患無辭矣廆從之遣長<lb/>
史王濟浮海詣建康勸進<lb/>
<pb n="KR2i0005_WYG_023-7b"/>
太興元年春三月元帝即尊位遣謁者陶遼重申前命<lb/>
授廆龍驤将軍大單于昌黎公廆固辭公爵不受以游<lb/>
邃為龍驤長史劉翔為主簿命邃創定府朝儀法長史<lb/>
裴嶷言於廆曰晉室微弱介居江表威德不能及逺中<lb/>
原之亂非明公不能拯也今諸部雖各擁兵然皆頑愚<lb/>
相聚宜以漸并取以為西討之資廆曰君言大非孤所<lb/>
及也然君中朝名德不以孤僻陋而教誨之是天以君<lb/>
賜孤而祐其國也乃以嶷為長史委以軍國之任諸部<lb/>
<pb n="KR2i0005_WYG_023-8a"/>
弱小者稍稍擊取之<lb/>
太興二年廆封畧漸廣進據棘城晉平州刺史東夷校<lb/>
尉崔毖自以中州士望懷集流亡而士民多歸於廆心<lb/>
不平之數遣使招附莫有赴者意廆拘留之乃隂結高<lb/>
向驪及宇文氏叚國氏等謀滅廆以分其地毖所親渤<lb/>
海高瞻力諫不從於是三國合兵來伐諸将請擊之廆<lb/>
曰彼信崔毖虚説欲邀一時之利軍勢初合其鋒甚鋭<lb/>
幸我速戰若逆擊之落其計矣不可與戰當固守以待<lb/>
<pb n="KR2i0005_WYG_023-8b"/>
之彼烏合而來耳既無統一莫相歸服久必携貳一則<lb/>
疑吾與毖譎而覆之二則三國自相猜忌待其人情沮<lb/>
惑然後擊之破之必矣三國進攻棘城廆閉門自守遣<lb/>
使獨以牛酒犒宇文大人聲言於衆曰崔毖昨有使至<lb/>
二國疑宇文氏與廆有謀各引兵歸宇文大人悉獨官<lb/>
曰二國雖歸我當獨兼其國何用人為率衆數十萬逼<lb/>
城連營四十里廆使召其子翰於徒河翰遣使謂廆曰<lb/>
悉獨官舉國為寇彼衆我寡易以計勝難以力勝今城<lb/>
<pb n="KR2i0005_WYG_023-9a"/>
中之衆足以禦寇翰請為奇兵於外伺其間而擊之内<lb/>
外俱奮使彼震駭不知所備破之必矣若合兵為一彼<lb/>
得專意攻城無復他慮非䇿之得者也且示衆以怯恐<lb/>
士氣不戰先自沮矣廆猶懷疑貳遼東韓壽言於廆曰<lb/>
悉獨官有憑陵之志将驕卒惰軍不堅密若奇兵卒起<lb/>
犄其無備必破之䇿也乃聽翰留徒河悉獨官聞之曰<lb/>
翰素名驍果今不入城或能為患當先取之城不足憂<lb/>
也遂分遣數千騎襲翰翰潛知之詐為叚氏使者逆於<lb/>
<pb n="KR2i0005_WYG_023-9b"/>
道曰慕容翰久為吾患聞當擊之吾已嚴兵相待宜速<lb/>
進也使者既去翰即出城設伏以待之宇文氏之騎見<lb/>
使者大喜馳行不復設備進入伏中翰奮擊盡獲之乗<lb/>
勝徑進遣間使語廆出兵大戰廆使子皝與長史裴嶷<lb/>
将精鋭為前鋒自將大兵繼後悉獨官自恃其衆初不<lb/>
設備見廆兵至方率衆逆戰前鋒始交翰將千騎從旁<lb/>
直衝其營縱火焚之衆皆振擾不知所為遂大敗之悉<lb/>
獨官僅以身免盡俘其衆於其營候獲皇帝玉璽三紐<lb/>
<pb n="KR2i0005_WYG_023-10a"/>
崔毖聞之懼廆之仇已使兄子燾<hi>一作濤</hi>詣棘城偽賀廆<lb/>
㑹三國使者亦至請和曰非吾本意崔平州教我耳廆<lb/>
将燾示以攻圍之處臨之以兵曰汝叔父教三國滅我<lb/>
何以詐來賀我乎燾懼首服廆乃遣燾歸謂毖曰降者<lb/>
上䇿走者下䇿也引兵隨之毖與數十騎棄家室奔髙<lb/>
句驪悉降其衆廆以子仁為征虜将軍鎮遼東宮府市<lb/>
里安堵如故高句驪將如奴子據于河城寇掠遼東廆<lb/>
遣樂浪太守張統掩擊擒之俘其衆千餘家徙崔燾高<lb/>
<pb n="KR2i0005_WYG_023-10b"/>
瞻韓恒石琮等於棘城待以客禮尋以高瞻為將軍瞻<lb/>
稱疾篤不就廆頗不平之竟以憂卒宋詼勸廆獻㨗江<lb/>
東廆使詼為表令裴嶷奉之并所獲三璽詣建康獻之<lb/>
高句驪數寇遼東廆遣建威將軍翰征虜將軍仁伐之<lb/>
句驪王乙弗利逆來求盟翰仁乃還<lb/>
太興三年春三月裴嶷至自建康盛稱廆之威德賢俊<lb/>
皆為之用朝廷始重之乃遣使隨嶷拜廆監平州諸軍<lb/>
事安北將軍平州刺史増邑一千户<lb/>
<pb n="KR2i0005_WYG_023-11a"/>
太興四年冬十二月加廆使持節都督幽平二州東夷<lb/>
諸軍事車騎將軍平州牧進封遼東郡公邑一萬户侍<lb/>
中單于竝如故遣謁者即授印綬丹書鐵劵承制海東<lb/>
命備官司置平州守宰廆於是備置僚屬立子皝為世<lb/>
子作東樓以裴嶷游邃為長史裴開為司馬韓壽為别<lb/>
駕楊耽為軍諮祭酒崔燾為主簿黄泓鄭林參軍事以<lb/>
朱左車孔纂胡母翼等夙德清望請為賓友以平原劉<lb/>
讚儒學該通引為東庠祭酒命皝與國胄束脩受業廆<lb/>
<pb n="KR2i0005_WYG_023-11b"/>
覽政之暇亦親臨聽之於是路有頌聲禮讓興矣徙翰<lb/>
鎮遼東仁鎮平郭翰撫安民夷甚有威惠仁亦次之<lb/>
永昌元年冬十二月叚末波初統其國而不修備廆遣<lb/>
世子皝襲之入令支掠其居民千餘家及名馬寳物而<lb/>
還<lb/>
晉明帝太寧元年春二月廆以長史裴嶷為遼東相<lb/>
太寧二年秋七月晉遣使者加廆邑五千户重申前好<lb/>
太寧三年春三月石勒遣使通和廆拒之送其使於建<lb/>
<pb n="KR2i0005_WYG_023-12a"/>
康勒怒加宇文乞得歸<hi>一作龜</hi>官爵使之擊廆廆遣皝拒<lb/>
之以遼東相裴嶷為右部都督率索頭叚國為右翼命<lb/>
征虜仁自平郭趣伯林為左翼乞得歸屯保澆水固壘<lb/>
不戰遣兄子悉拔雄襲仁於伯林仁逆擊悉拔雄斬之<lb/>
悉虜其衆乗勝與皝攻乞得歸大敗之乞得歸棄軍走<lb/>
皝仁入其國城使輕兵追乞得歸過三百里而還盡獲<lb/>
其國重器畜産以百萬計徙其民數萬户以歸先是<lb/>
海出大龜枯死於平郭至是而乞得歸敗其東部大人<lb/>
<pb n="KR2i0005_WYG_023-12b"/>
逸豆歸逐而殺之因自立為主冬十一月廆與叚氏方<lb/>
睦為叚牙謀使之徙都牙從之即去令支國人不樂叚<lb/>
疾陸眷之孫遼欲奪其位以徙都為牙罪十二月帥國<lb/>
人攻牙殺之自立叚氏自務勿塵以來日益強盛其地<lb/>
西接漁陽東界遼水所統胡晉三萬餘户控弦四五萬<lb/>
晉成帝咸和元年秋九月遣使拜廆侍中位特進餘悉<lb/>
如故<lb/>
咸和二年春二月廆遣使詣建康固辭爵位優詔不許<lb/>
<pb n="KR2i0005_WYG_023-13a"/>
咸和三年冬十二月己卯後趙石勒殺趙主劉曜<lb/>
咸和四年春正月趙石虎取長安冬十二月羗酋姜聰<lb/>
殺吐谷渾王吐延吐延廆之庶兄吐谷渾子也延死其<lb/>
子葉延立保於白蘭山自號其國曰吐谷渾<lb/>
咸和五年春晉又遣使加廆開府儀同三司固辭不受<lb/>
廆嘗從容言曰獄者人命之所懸也不可以不慎賢人<lb/>
君子國家之基也不可以不敬稼穡者民生之本也不<lb/>
可以不急酒色便佞亂德之甚也不可以不戒乃著為<lb/>
<pb n="KR2i0005_WYG_023-13b"/>
家令數千言以申其旨<lb/>
咸和六年秋僚屬宋詼等議以廆立功一隅位卑任重<lb/>
等差無别不足以鎮華夷共表請進廆官爵叅軍韓恒<lb/>
駁曰夫立功者患信義不著不患名位不高桓文有匡<lb/>
復之功不先求禮命以令諸侯宜繕甲兵除凶逆功成<lb/>
之後九錫自至比於要君以求寵不亦榮乎廆不悦出<lb/>
恒為新昌令於是遣使與太尉陶侃箋曰明公使君轂<lb/>
下振德耀威撫寧方夏勞心文武士馬無恙欽高仰止<lb/>
<pb n="KR2i0005_WYG_023-14a"/>
注情彌久王塗險逺隔以燕越每瞻江湄延首遐外天<lb/>
降艱難禍害屢臻舊都不守奄為虜庭使皇輿遷幸假<lb/>
勢吳楚大晉啓基祚流萬世天命未改𤣥象著明是以<lb/>
義烈之士深懷憤踴猥以功薄受國殊寵上不能掃除<lb/>
羣羯下不能身赴國難仍縱賊臣屢逼京輦王敦倡禍<lb/>
於前蘇峻肆毒於後凶暴過於董卓惡逆甚於傕汜普<lb/>
天率土誰不同忿深怪文武之士過荷朝榮不能滅中<lb/>
原之寇刷天下之恥君侯植根江陽發曜荆衡仗葉公<lb/>
<pb n="KR2i0005_WYG_023-14b"/>
之權有包胥之志而令白公伍員得極其暴竊為丘明<lb/>
恥之區區楚國子重之徒猶恥君弱臣強臣不及先大<lb/>
夫厲已戒衆以服陳鄭越之種蠡尚能弼佐勾踐取威<lb/>
黄池況今吳土英賢比肩不聞輔翼聖主陵江北伐以<lb/>
義聲之直討逆暴之羯檄命舊都之士招懷存本之人<lb/>
豈不因風振落頓坂走輪哉且孫氏之初以長沙之衆<lb/>
摧破董卓志匡漢室雖中罹寇害雅志不遂原其誠心<lb/>
乃忽身命及權據揚越外仗周張内憑顧陸拒魏赤壁<lb/>
<pb n="KR2i0005_WYG_023-15a"/>
克取襄陽自兹以降世主相襲咸能侵逼徐豫令魏朝<lb/>
旰忘食不知今之江表為賢儁匿智藏其勇畧耶將呂<lb/>
䝉凌統高蹤曠世哉況今凶羯逆暴中州人士逼迫勢<lb/>
促顛沛之危甚於累卵假號之彊衆心所去敵有釁矣<lb/>
易可震蕩王郎袁術雖自詐偽皆基淺根微禍不旋踵<lb/>
此皆君侯之所見聞者也王司徒清虚寡欲善於全已<lb/>
昔曹參亦崇此道著畫一之稱庾公居元舅之尊處申<lb/>
伯之任超然高蹈明智之權廆於寇難之際受大晉累<lb/>
<pb n="KR2i0005_WYG_023-15b"/>
世之恩自恨絶域無益聖朝徒繋心萬里望風懷憤今<lb/>
海内之望足為楚漢輕重者惟在君侯若戮力盡心悉<lb/>
五州之衆據兖豫之郊使向義之士倒戈釋甲則羯寇<lb/>
必滅國恥必除廆在一方敢不竭命孤軍輕進不足使<lb/>
勒畏首畏尾則懷舊之士欲為内應無由自發故也故<lb/>
逺陳寫言不盡宣廆使者遭風没海廆復更寫前箋并<lb/>
齎東夷校尉封抽行遼東相韓矯等三十餘人疏上侃<lb/>
府曰自古有國有家鮮不極盛而衰自大晉龍興克平<lb/>
<pb n="KR2i0005_WYG_023-16a"/>
㟭㑹神武之畧邁蹤前史惠皇之末后黨搆難禍結京<lb/>
畿釁成公族遂使羯逆乗虚傾覆諸夏舊都淪滅山陵<lb/>
掘毁人神悲悼幽明發憤昔玁狁之強匈奴之盛未有<lb/>
如今日羯逆之暴跨躡華夷盜稱尊號者也天授有晉<lb/>
挺拔英傑車騎將軍慕容廆自弱冠蒞國忠於王室明<lb/>
允恭肅志在立勲屬海内分崩皇輿遷幸元皇中興初<lb/>
創大業肅祖繼統蕩平江外廆雖限以山海隔以羯寇<lb/>
翹首引領係心京師常假寤寢憂國忘身貢篚相尋連<lb/>
<pb n="KR2i0005_WYG_023-16b"/>
舟載路馬不税駕動成義舉今羯寇滔天怙其醜𩔖樹<lb/>
基趙魏跨畧燕齊廆雖率義衆誅討大逆然管仲相齊<lb/>
猶曰寵不足以御下況廆輔翼王室有匡伯之功而位<lb/>
卑爵輕九命未加非所以寵異藩翰敦奨殊勲者也方<lb/>
今詔命隔絶王路嶮逺貢使往來動彌年載今燕之舊<lb/>
壤北周沙漠東盡樂浪西暨代土南極冀方而悉為虜<lb/>
庭非復國家之域將佐等以為宜逺尊周室近準漢初<lb/>
進封廆為燕王行大将軍事上以總統諸部下以割損<lb/>
<pb n="KR2i0005_WYG_023-17a"/>
賊境使冀州之民望風向化廆得祗承詔命率合諸國<lb/>
奉辭夷逆以成桓文之功茍利社稷專之可也而廆固<lb/>
執謙光守節彌高每詔所加讓動積年非將佐等所能<lb/>
敦逼今區區所陳不欲茍相崇重而愚情至心實為國<lb/>
計侃荅廆書云當今揚淮鋭勇飛廉超驥收屈盧必䧟<lb/>
之矛集鮫犀不入之盾惟在足下復答抽等書其畧曰<lb/>
車騎將軍憂國忘身貢篚載路羯賊求和執使送之西<lb/>
伐段國北擊塞外逺綏索頭荒服獻欵惟北部未賓屢<lb/>
<pb n="KR2i0005_WYG_023-17b"/>
遣征討又知東方官號高下齊班進無統攝之權退無<lb/>
等差之降欲進車騎為燕王一二具之夫功成進爵古<lb/>
之成制也車騎雖未能為國<hi>一作官</hi>摧勒然忠義竭誠見<lb/>
於辭表今騰箋上聽可否遲速當在天臺也<lb/>
咸和七年春三月趙王石勒遣使復修前好廆拒而不<lb/>
納<lb/>
咸和八年夏五月甲申<hi>晉帝紀作乙未</hi>廆薨於文德殿葬於青<lb/>
山時年六十五在位四十九年帝遣使者䇿贈車騎大<lb/>
<pb n="KR2i0005_WYG_023-18a"/>
将軍開府儀同三司諡曰襄公皝為燕王追諡武宣王<lb/>
及儁僭號改諡武宣皇帝廟號高祖<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0005_WYG_023-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷二十三<lb/>
</p>
<p>
</p>
  </div>
</body>
</text>
</TEI>
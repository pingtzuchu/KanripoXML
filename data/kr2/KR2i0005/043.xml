<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷四十三</head> <lb/>
    <p>
<pb n="KR2i0005_WYG_043-1a"/>
欽定四庫全書<lb/>
　十六國春秋卷四十三<lb/>
後燕録一<lb/>
　　慕容垂上<lb/>
慕容垂字叔仁<hi>一作道明</hi>小字阿六敦皝第五子母蘭淑儀<lb/>
所生也垂少岐嶷有器量豁達大度身長七尺四寸手<lb/>
垂過膝皝甚寵愛常目而謂諸弟曰此兒闊達好竒終<lb/>
能破人家或能成人家故名之曰霸字道業將以為世<lb/>
<pb n="KR2i0005_WYG_043-1b"/>
子羣臣諫而止然寵遇猶踰於世子雋故雋弗能平之<lb/>
年十三為偏將所在征伐勇冠三軍以滅宇文之功封<lb/>
都鄉侯石虎來伐既還猶有兼并之志遣將軍鄧恒率<lb/>
衆數萬屯於樂安營攻取之備垂戍徒河與恒相持恒<lb/>
憚而不敢侵垂好遊畋嘗因獵墜馬折前兩齒更名為<lb/>
缺外以慕郤缺為名内實惡而改之尋以其應䜟文乃<lb/>
去夬更名為垂虎死趙魏大亂垂謂雋曰時來易失赴<lb/>
機在速兼弱攻昧今其時也雋以新遭大喪不許慕輿<lb/>
<pb n="KR2i0005_WYG_043-2a"/>
根言於雋曰王子之言千載一時機不可失雋乃從之<lb/>
遂平中原以垂為前鋒都督累戰有大功雋既尅幽州<lb/>
欲盡坑其降卒垂諫曰弔伐之義先代常典今方平中<lb/>
原宜綏懷以徳坑戮之刑不可為王師之先聲雋從之<lb/>
及雋僭稱尊號拜黄門侍郎出為安東將軍北冀州刺<lb/>
史鎮常山元璽三年封為吴王徙治信都遷侍中右禁<lb/>
將軍録留臺事徙鎮龍城大得東北之和<hi>一作利字</hi>尋遷鎮<lb/>
東將軍平州刺史征南大將軍荆兖二州牧有聲梁楚<lb/>
<pb n="KR2i0005_WYG_043-2b"/>
之南再為司隸校尉王公已下莫不屏跡暐既嗣位太<lb/>
原王恪為太宰甚器重之常謂暐曰吳王將相之才十<lb/>
倍於臣先帝以長㓜之次以臣先之臣死之後願陛下<lb/>
委政吳王可謂親賢兼舉矣暐不能從建熙十年晉大<lb/>
司馬桓温率衆來伐諸軍皆潰垂以車騎大將軍敗温<lb/>
於枋頭威名大振太傅上庸王評深忌疾之及垂所奏<lb/>
將士應䝉殊賞者皆抑而不行垂數以為言與評廷争<lb/>
嫌隙愈深評遂與太后可足渾氏共謀誅之太宰恪之<lb/>
<pb n="KR2i0005_WYG_043-3a"/>
子楷及垂舅蘭建知之以告垂曰先發制人但除上庸<lb/>
王評及樂安王臧餘無能為矣垂曰骨肉相殘而首亂<lb/>
於國吾有死而已不忍為也頃之二人又以告曰内意<lb/>
已決不可不蚤發垂曰必不可彌縫吾寧避之於外耳<lb/>
餘非所議也冬十一月辛卯朔垂請畋於大陸因微服<lb/>
出鄴將趨龍城至邯鄲少子麟素不為垂所愛逃還以<lb/>
狀告垂左右多亡叛太傅評白暐暐遣西平公强率精<lb/>
騎追之及於范陽世子令斷後强不敢逼日暮垂乃散<lb/>
<pb n="KR2i0005_WYG_043-3b"/>
騎滅迹傍南山復還鄴隠於趙之顯原陵俄有獵者數<lb/>
百騎四面而來抗之則不敵逃之則無路不知所為會<lb/>
獵者鷹皆飛颺衆騎散去垂乃殺白馬以祭天且盟從<lb/>
者令言於垂曰太傅忌賢嫉能搆事以來人尤忿恨今<lb/>
鄴城之中莫知尊處如嬰兒之念母夷夏同之若順衆<lb/>
心襲其無備取之如指掌耳事定之後革弊簡能大匡<lb/>
朝政以輔主上安國存家功之大者也今日之便誠不<lb/>
可失願給騎數人足以辦之垂曰如汝之謀事成誠為<lb/>
<pb n="KR2i0005_WYG_043-4a"/>
大福不成悔之何及不如西奔可以萬全子馬奴潛謀<lb/>
逃歸殺之行至河陽為津吏所禁斬之而濟遂自洛陽<lb/>
與段夫人世子令令弟寶農隆兄子楷舅蘭建郎中令<lb/>
高弼俱奔於秦留妃可足渾氏於鄴乙泉戍主吳歸追<lb/>
及於閿鄉令擊之而退初秦苻堅自恪卒後陰有圖燕<lb/>
之志憚垂威名不敢發及聞垂至大喜郊迎執手曰天<lb/>
生賢傑必相與共成大事此自然之數也要當與卿共<lb/>
定天下告成岱宗然後還卿本朝世封幽州使卿去國<lb/>
<pb n="KR2i0005_WYG_043-4b"/>
不失為子之孝歸朕不失事君之忠不亦美乎垂謝曰<lb/>
覊旅之臣免死為幸本邦之榮非所敢望堅復愛世子<lb/>
令及楷等之才皆厚禮之賞賜巨萬每進見屬目覩之<lb/>
闗中士民素聞垂父子名皆向慕之堅相王猛惡垂雄<lb/>
略言於堅曰慕容垂父子譬如龍虎非可馴之物若借<lb/>
以風雲將不可復制不如早除之堅曰吾方收攬英雄<lb/>
以清四海奈何殺之且其始來吾已推誠納之矣匹夫<lb/>
猶不可棄言況萬乘乎乃以垂為冠軍將軍封賓徒侯<lb/>
<pb n="KR2i0005_WYG_043-5a"/>
<hi>一作賔都</hi>食華陰之五百戸王猛伐燕軍於長安請令㕘其<lb/>
軍事以為鄉導將行造垂飲酒從容謂曰吾將擴清東<lb/>
夏或為東川之别卿將何以為贈使我覩物思人垂即<lb/>
脫佩刀遺之猛至洛陽賂垂所親金熙使詐為垂使者<lb/>
詭傳垂語於令曰吾父子來此以逃死也今王猛疾人<lb/>
如讐讒毁日甚秦王雖外遇甚厚其心難知大丈夫逃<lb/>
死而卒不免將為天下笑吾聞東朝比來始更悔悟主<lb/>
后相尤吾今東還故遣告汝吾已行矣便可速發令疑<lb/>
<pb n="KR2i0005_WYG_043-5b"/>
之躊躇終日又不可覆審乃將舊騎詐為出獵遂奔樂<lb/>
安王臧於石門猛表令叛狀垂懼而出走至藍田追騎<lb/>
獲之堅引見於東堂慰勞之曰卿國家失和委身投朕<lb/>
賢子心不忘本猶懐首丘亦各其志不足深咎然燕之<lb/>
將亡非令所能存惜其徒入虎口耳書不云乎父父子<lb/>
子罪不相及卿何為過懼而狼狽如是乎於是復垂爵<lb/>
位恩待如初及堅擒暐垂隨堅入鄴宫收集諸子對之<lb/>
悲慟見其公卿大夫及故<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>吏殊有慍色前郎中令高<lb/>
<pb n="KR2i0005_WYG_043-6a"/>
弼私於垂曰大王以命世之才遭無妄之運迍邅棲伏<lb/>
艱亦至矣天啓嘉會靈命蹔遷此乃鴻漸之始龍變之<lb/>
初深願仁慈有以慰之且夫髙世之略必懷遺俗之䂓<lb/>
方當網漏吞舟以𢎞苞養之義收納舊臣以成為山之<lb/>
功奈何以一怒捐之竊為大王不取也垂深納之垂在<lb/>
秦朝歴位京兆尹進封泉州侯所在征伐皆有大功後<lb/>
堅敗於淮南諸軍皆潰惟垂所將三萬人獨全堅以千<lb/>
餘騎奔之世子寶言於垂曰家國傾喪皇綱廢弛至尊<lb/>
<pb n="KR2i0005_WYG_043-6b"/>
明命著之圖籙當隆中興之業建少康之功但時運未<lb/>
至故韜光俟奮耳今天厭亂徳凶衆土崩可謂乾啓神<lb/>
機授之於我是天借之便以復燕祚千載一時不可失<lb/>
也宜承皇天之意因而取之且夫立大功者不顧小節<lb/>
行大仁者不念小惠秦既蕩覆二京竊辱神器仇恥之<lb/>
深莫甚於此願不以意氣微恩忘社稷之重五木之祥<lb/>
今其至矣垂曰汝言是也然彼以赤心投命於我若<lb/>
之何害之天茍棄之圖之多便不若保䕶其危以<lb/>
<pb n="KR2i0005_WYG_043-7a"/>
報徳徐俟其釁而後圖之既不負夙心且可以義取天<lb/>
下初寶在長安與韓黄李根等因讌以樗蒱為戲寶危<lb/>
坐整容誓之曰世云樗蒱有神豈虚言哉若富貴可期<lb/>
頻得三盧於是三擲盡盧寶拜而受賜故云五木之祥<lb/>
垂弟奮威將軍徳亦進曰夫隣國相吞有自來矣秦强<lb/>
而并燕秦弱而圖之此為報仇雪恥非負夙心也昔鄧<lb/>
祁侯不納三甥之言終為楚滅吴王夫差違子胥之諫<lb/>
取禍勾踐前事之不忘後事之師表也願不棄湯武之<lb/>
<pb n="KR2i0005_WYG_043-7b"/>
成蹤追韓信之敗迹乘彼土崩恭行天罰斬逆氐復宗<lb/>
祀建中興繼洪烈天下大機弗宜失也兄奈何得而不<lb/>
取釋數萬之衆授干將之柄是却天時而待後害非至<lb/>
計也語曰當斷不斷反受其亂願兄勿疑垂曰吾昔為<lb/>
太傅所不容置身無所逃死於秦秦王以國士遇我恩<lb/>
禮備至後為王猛所賣無以自明復見昭亮國士之禮<lb/>
毎深報徳之分未一若秦運必窮厯數歸我者授首之<lb/>
便何慮無之吾當懷集闗東以復先業耳闗西之地會<lb/>
<pb n="KR2i0005_WYG_043-8a"/>
非吾有自當有擾之者君子不怗亂不為禍先且可觀<lb/>
之冠軍㕘軍趙秋亦力勸之親黨多勸垂殺堅垂皆不<lb/>
從悉以兵屬堅農謂垂曰尊不迫人於險其義聲足以<lb/>
感動天地農聞秘記曰燕復興當在河陽夫取果於未<lb/>
熟與自落者不過早晚旬日之間然其難易美惡相去<lb/>
逺矣垂心善其言行至澠池言於堅曰王師不利他境<lb/>
之民或因此輕重請奉詔書輯寧朔裔且龍鄴舊都陵<lb/>
墓所在乞過展拜以申罔極因張國威刑以安戎狄堅<lb/>
<pb n="KR2i0005_WYG_043-8b"/>
許之權翼諫曰國家新破四方皆有離心宜徵集名將<lb/>
置之京師固根本鎮枝葉且垂爪牙名將勇略過人所<lb/>
謂今之韓白又世豪東夏志不為人下頃者避禍歸誠<lb/>
非慕徳而來列地百里未可以滿其欲冠軍之號豈足<lb/>
以稱其心譬如養鷹饑則附人飽便高颺每聞風飈之<lb/>
起常有凌霄之志惟宜急其覊靽豈可解縱任其所欲<lb/>
哉堅曰卿言是也但朕已許之匹夫猶重信況萬乘之<lb/>
王乎若天命有廢興固非智力所能移也翼曰陛下重<lb/>
<pb n="KR2i0005_WYG_043-9a"/>
小信而輕社稷臣見其往不見其來闗東之亂垂其首<lb/>
乎堅不聴遣將軍李蠻閔亮尹國帥衆三千送垂翼夜<lb/>
私遣壯士邀垂於河橋南空舍中擊之垂是夜夢行路<lb/>
路窮顧見孔子墓傍墓有八覺而惡之召占夢者占之<lb/>
曰行路窮道盡不可行也孔子名丘八以配丘此兵字<lb/>
也路必有伏兵深宜慎之垂以為然遂自涼馬臺結草<lb/>
筏而渡使典軍程同衣已衣乘已馬與童僕趨河橋伏<lb/>
兵發同馳馬獲免垂至安陽遣㕘軍田山<hi>一作生</hi>修箋於<lb/>
<pb n="KR2i0005_WYG_043-9b"/>
長樂公苻丕堅又遣驍騎將軍石越戍鄴驃騎將軍張<lb/>
蚝戍并州時丕先已在鄴聞其北來疑其欲為亂謀襲<lb/>
擊之其侍郎天水姜讓諫曰垂反形未著而殿下擅殺<lb/>
之非臣子之義不如待以上賓之禮嚴兵衞之密表情<lb/>
狀聴勅而後圖之未為晚也丕從之及至身自迎之館<lb/>
之於鄴西垂具說淮南敗狀趙秋勸垂於坐取丕因據<lb/>
鄴起兵垂不從垂於是潛與燕之故臣謀復燕祚會秦<lb/>
平原公符暉告丁零翟斌聚衆四千謀逼洛陽堅驛書<lb/>
<pb n="KR2i0005_WYG_043-10a"/>
繼至使垂督兵討之石越言於丕曰王師新敗民心未<lb/>
安負罪亡匿之徒思亂者衆故丁零一唱旬日之中衆<lb/>
已數萬此其驗也慕容垂燕之宿望有興復舊業之心<lb/>
今復資之以兵此為虎傅翼也丕曰垂在鄴如藉虎卧<lb/>
蛟常恐為肘腋之患今逺之於外不猶愈乎且翟斌凶<lb/>
勃必不肯為垂下使兩虎相斃吾從而制之此卞莊子<lb/>
之術也丕謂垂曰翟斌兄弟因王師小失敢肆凶勃子<lb/>
母之軍殆難為敵非冠軍英略莫可滅之相煩一行可<lb/>
<pb n="KR2i0005_WYG_043-10b"/>
乎垂曰下官殿下之鷹犬敢不惟命是聴乃大賜金帛<lb/>
一無所受惟請舊田園丕許之配以羸兵二千及鎧仗<lb/>
之敝者又遣廣武將軍符飛龍率氐騎一千為垂之副<lb/>
丕私戒飛龍曰卿王室肺腑年秩雖卑其實帥也垂為<lb/>
三軍之統卿為謀垂之主用兵制勝之權防微杜貳之<lb/>
略委之於卿卿其行矣勉之垂請入鄴城拜廟丕弗許<lb/>
乃潛服而入亭吏禁之垂怒斬吏燒亭而去中子農及<lb/>
兄子楷紹弟子宙皆為苻丕所留石越言於丕曰垂之<lb/>
<pb n="KR2i0005_WYG_043-11a"/>
在燕破國亂家及投命聖朝䝉超常之遇而敢輕侮方<lb/>
鎮殺吏燒亭反形已露終為亂階將老兵疲可因此除<lb/>
之丕曰淮南之敗衆散親離而垂侍衞聖躬此功不可<lb/>
忘也越曰垂尚不忠於燕安肯盡忠於我乎且垂亡虜<lb/>
也主上寵同功舊不能銘澤誓忠而首謀為亂失今不<lb/>
擊必為後害丕不從越退而告人曰公父子好存小仁<lb/>
不顧大計吾屬終當為鮮卑虜矣垂至安陽之湯池閔<lb/>
亮李蠻自鄴來以丕與飛龍謀告垂垂因激怒其衆曰<lb/>
<pb n="KR2i0005_WYG_043-11b"/>
吾盡忠於苻氏而彼專欲圖吾父子吾雖欲已得乎乃<lb/>
託言兵少停河内募兵旬日之間有衆八千苻暉遣使<lb/>
讓垂使進兵簡書相尋垂謂飛龍曰今冦賊不逺當晝<lb/>
止夜行襲其不意飛龍以為然壬午夜垂遣世子寶將<lb/>
兵居前少子隆勒兵從已令氐兵五人為伍陰與寶約<lb/>
聞鼔聲前後合擊氐兵及飛龍盡殺之㕘佐家在西者<lb/>
皆遣還并以書遺堅言所以殺飛龍之故時慕容鳳及<lb/>
燕之故臣燕郡王騰遼西段延等聞翟斌起兵各帥部<lb/>
<pb n="KR2i0005_WYG_043-12a"/>
曲屬之會苻暉使平武侯毛當率衆討斌鳳曰鳳今將<lb/>
雪先人之恥請為將軍斬此氐奴乃擐甲直進丁零之<lb/>
衆隨之大敗秦兵斬毛當進攻雲凌臺戍尅之收萬餘<lb/>
人甲仗癸未垂濟河焚橋召募逺近衆至三萬留遼東<lb/>
鮮卑可足渾譚集兵於河内之沙城遣田山如鄴密告<lb/>
農等起兵相應時日已暮農與楷及宙留宿鄴中紹先<lb/>
出至蒲池盜丕駿馬數百以待甲申晦農宙將數十騎<lb/>
微服出鄴奔於列人楷紹奔於辟陽<lb/>
<pb n="KR2i0005_WYG_043-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷四十三<lb/>
</p>
<p>
</p>
  </div>
</body>
</text>
</TEI>
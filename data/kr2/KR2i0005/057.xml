<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷五十七</head> <lb/>
    <p>
<pb n="KR2i0005_WYG_057-1a"/>
欽定四庫全書<lb/>
　十六國春秋卷五十七<lb/>
後秦録五<lb/>
　　姚興中<lb/>
𢎞始五年春正月興立昭儀張氏為皇后封子懿為上<lb/>
庸公弼為廣平公洸為陳留公宣為長樂公諶為博陵<lb/>
公愔為南陽公璞為平原公質為范陽公逵為清河公<lb/>
裕為隴西公國兒為章武公二月興遣兼大鴻臚梁斐<lb/>
<pb n="KR2i0005_WYG_057-1b"/>
以新平張構為副拜秃髪傉檀為車騎將軍廣武公沮<lb/>
渠蒙遜為鎮西將軍沙州刺史西海侯李暠為安西將<lb/>
軍髙昌侯遣鎮逺將軍荆州刺史趙曜率衆二萬西屯<lb/>
金城建節將軍王松怱帥騎助吕隆守姑臧松怱至魏<lb/>
安為傉檀弟文真所圍衆潰執松怱送於傉檀傉檀大<lb/>
怒送松怱還歸罪文真深自陳謝興下書録馬嵬戰時<lb/>
將吏盡擢叙之其堡戸給復二十年興性儉約車馬無<lb/>
金玉之飾自下化之莫不敦尚清素然雅好遊畋頗損<lb/>
<pb n="KR2i0005_WYG_057-2a"/>
農要京兆杜延以僕射齊難無匡輔之益著豐草詩箴<lb/>
之馮翊相雲作徳獵賦以諷興皆覽而善之賜以金帛<lb/>
終弗能改晉順陽太守彭泉以郡來降興遣楊佛嵩率<lb/>
騎五千與鎮逺將軍趙曜迎之遂䧟南鄉擒建威將軍<lb/>
劉嵩畧地至梁園而還秋七月秃髪傉檀及沮渠蒙遜<lb/>
互出兵攻吕隆隆患之秦之謀臣言於興曰隆藉先世<lb/>
之資専制一方今雖饑窘尚能自支若將來豐贍終非<lb/>
吾有凉州險絶土田饒沃世難先違道隆<hi>一作清</hi>後服不<lb/>
<pb n="KR2i0005_WYG_057-2b"/>
如因其饑弊而取之興遂遣兼散騎常侍席確詣凉州<lb/>
徴隆弟超入侍隆遣之乃因超表請内徙興遣尚書左<lb/>
僕射齊難及鎮西將軍姚詰鎮逺將軍<hi>一作左賢王</hi>乞伏乾<lb/>
歸鎮逺將軍趙曜等帥歩騎四萬迎隆於河西八月難<lb/>
等至姑臧隆素車白馬迎於道旁隆因勸難攻沮渠蒙<lb/>
遜蒙遜使臧莫孩拒之前軍敗績難乃與䝉遜結盟而<lb/>
還以司馬王尚行凉州刺史配兵三千鎮姑臧尚綏撫<lb/>
遺黎導以信義百姓懐其恵化翕然歸之以將軍閻松<lb/>
<pb n="KR2i0005_WYG_057-3a"/>
為倉松太守郭將為番禾太守分戍二城徙隆宗室僚<lb/>
屬及民萬户於長安以隆為散騎常侍超為安定太守<lb/>
自餘文武隨才擢叙沮渠䝉遜遣弟拏貢其方物<lb/>
𢎞始六年春二月南凉秃髪傉檀畏秦之强乃去年號<lb/>
罷尚書丞郎官遣叅軍閔尚<hi>一作闗尚</hi>入貢興許之求領凉<lb/>
州興不許北部鮮卑並遣使貢欵桓𤣥遣使來聘請辛<lb/>
恭靖何澹之興留恭靖而遣澹之謂曰桓𤣥不推計厯<lb/>
運將圖簒逆天未忘晉必將有義舉以吾觀之終當傾<lb/>
<pb n="KR2i0005_WYG_057-3b"/>
覆卿今馳往必逢其敗相見之期遲不云逺未㡬恭靖<lb/>
誑守者踰墻而逃歸於江東安帝嘉之拜諮議叅軍尋<lb/>
而病卒三月丙寅魏擒興寜北將軍太平太守衡譚掠<lb/>
三千餘衆而去興遣大將軍隴西公碩徳及别將姚歛<lb/>
成姚夀都等率衆三萬伐仇池公楊盛於仇池夀都等<lb/>
入自宕昌歛成從下辯而進盛遣其弟夀拒歛成從子<lb/>
斌拒夀都夀都逆擊擒斌盡俘其衆楊夀等懼帥衆請<lb/>
降碩徳還師晉汝南太守趙䇿委守來奔冬十一月鳩<lb/>
<pb n="KR2i0005_WYG_057-4a"/>
摩羅什至長安<lb/>
𢎞始七年春正月興居羅什於逍遥園以國師禮待之<lb/>
奉之如神甚見優寵親帥羣臣如逍遥園引諸沙門於<lb/>
澄𤣥堂聽什演說佛經遂大營塔寺起逍遥宫殿庭左<lb/>
右有樓閣髙百尺相去四十丈以麻繩大一圍兩頭各<lb/>
經樓上㑹日令二人各從樓内出從繩上行以為佛神<lb/>
相遇什七嵗出家日誦千言率多諳解無不究通兼辨<lb/>
夏言既覽舊經多有乖謬不與梵本相應興使沙門僧<lb/>
<pb n="KR2i0005_WYG_057-4b"/>
䂮僧遷法歛道流道標道恒僧叡僧肇曇順等八百餘<lb/>
人更出大品什持胡本興執舊經以相考校其新文異<lb/>
舊者皆㑹於理義續出諸經并諸論三百餘卷今之新<lb/>
經皆什所譯興既託意於佛公卿已下莫不欽附沙門<lb/>
自逺而至者五千餘人有大道者五十人起造浮圖於<lb/>
永貴里立波若臺於中宫作須彌山四面有崇巖峻壁<lb/>
珍禽異獸山林草木精竒怪異仙人佛象人所未識見<lb/>
者皆以為竒時沙門坐禪者恒有千數州郡化之奉佛<lb/>
<pb n="KR2i0005_WYG_057-5a"/>
者十室而九夏五月隴西公碩徳及冠軍將軍徐洛生<lb/>
等帥衆伐仇池公楊盛頻敗盛兵遣建武將軍趙琨自<lb/>
宕昌而進又遣其將軍歛俱冦漢中拔固城徙流民郭<lb/>
陶等三千餘家於闗中秋七月楊盛請降遣子難當及<lb/>
僚佐子弟數十人為質碩徳引還署盛為使持節散騎<lb/>
常侍都督益寧二州諸軍事征南大將軍開府益州牧<lb/>
武都侯時劉裕誅桓𤣥迎復安帝𤣥衛將軍新安王桓<lb/>
謙臨原王桓怡雍州刺史桓蔚左衛將軍桓謐中書令<lb/>
<pb n="KR2i0005_WYG_057-5b"/>
桓𦙍將軍何澹之等來奔裕遣叅軍衡凱之詣常山公<lb/>
顯請通和好顯遣其司馬吉黙報之自是聘使不絶晉<lb/>
求南鄉等諸郡興許之羣臣咸諫以為不可興曰天下<lb/>
之善一也劉裕拔起細㣲能討誅桓𤣥匡輔晉室内釐<lb/>
庶政外修封疆吾何惜數郡不以成其羙乎遂割南鄉<lb/>
順陽新野舞隂等十二郡歸晉<lb/>
𢎞始八年夏六月隴西公碩徳自上邽入朝興為之大<lb/>
赦及歸送之至雍乃還班告境内及在朝文武立名不<lb/>
<pb n="KR2i0005_WYG_057-6a"/>
得同叔父緒及碩徳名以彰殊禮太史令郭黁言於興<lb/>
曰戌亥之嵗當有妖冦起於西北宜慎其鋒起兵如流<lb/>
沙死者如亂麻戎馬悠悠㑹隴頭鮮卑烏桓居不安國<lb/>
朝夕疲於奔命時所在有泉水湧出𫝊云飲則愈病後<lb/>
多無驗屢有妖人自稱神女乃命戮之有雀數萬頭鬬<lb/>
於興廟毛羽折落多有死者月餘乃止識者曰今雀鬬<lb/>
廟上子孫當有爭亂者乎又興殿後有聲如牛吼有二<lb/>
狐入長安一登興殿屋走入宫一入於市求之不得興<lb/>
<pb n="KR2i0005_WYG_057-6b"/>
大閱自杜郵至於羊牧秃髪傉檀獻馬三千匹羊三萬<lb/>
頭興以為忠乃署傉檀為都督河右諸軍事車騎大將<lb/>
軍凉州刺史鎮姑臧徴凉州刺史王尚還長安涼州人<lb/>
申屠英等遣主簿胡威詣長安請留尚興弗許引威見<lb/>
之威流涕謂興曰臣州奉戴王化於兹五年土宇僻逺<lb/>
王威不接銜膽棲冰孤城獨守者仰恃陛下靈威俯仗<lb/>
良牧仁政克自保全以至今日忽違天人之心以華土<lb/>
資戎狄若傉檀才望應代臣豈敢言竊聞乃以臣等貿<lb/>
<pb n="KR2i0005_WYG_057-7a"/>
馬三千匹羊三萬口如所𫝊實者是為賤人貴畜無乃<lb/>
不可乎茍以馬供軍國直煩尚書一符臣州三千餘家<lb/>
戸輸一匹朝下夕辦何故以一方委此姦胡昔漢武傾<lb/>
天下之資力開建河西隔絶諸戎以斷匃奴右臂所以<lb/>
終能屠大宛王母寡今陛下方布政玉門化流西域奈<lb/>
何以五郡之地資之玁狁忠誠華族棄之虐虜豈惟臣<lb/>
州士民墜於塗炭恐方為聖朝旰食之憂興悔之遣西<lb/>
平車普馳止王尚復遣使諭傉檀㑹傉檀已至姑臧普<lb/>
<pb n="KR2i0005_WYG_057-7b"/>
先以狀告之傉檀遽逼遣王尚遂入姑臧尚既至長安<lb/>
坐匿吕氏宫人擅殺逃人薄禾等禁止南臺凉州别駕<lb/>
宗敞治中張穆主簿邊憲胡威等上疏理尚曰臣州荒<lb/>
裔鄰帶冦讐居㤗無垂拱之安運否離傾覆之難自張<lb/>
氏頽基徳風絶而莫扇吕數將終梟鴞以之翻翔羣生<lb/>
嬰罔極之痛西夏有焚如之禍幸皇鑒降眷純風逺被<lb/>
刺史王尚受任垂滅之州䇿成難全之地<hi>一作際</hi>輕身率<lb/>
下躬儉節用勞逸豐約與衆同之勸課農桑時無廢業<lb/>
<pb n="KR2i0005_WYG_057-8a"/>
然後振王威以掃不庭廻天波以蕩氛穢則羣逆冰摧<lb/>
不俟朱陽之曜若秋霜隕籜豈待勁風之威何定逺之<lb/>
足髙營平之獨羙經始甫爾㑹朝算改授使希世之功<lb/>
不終於必成易失之機踐之而莫展當其時而明其事<lb/>
者誰不慨然既逺役遐方劬勞於外雖效未酬恩而在<lb/>
公無闕自至京師二旬於今出車之命莫逮萋菲之責<lb/>
惟深以取吕氏宫人裴氏及殺逃人薄禾等為南臺所<lb/>
禁天鑒𤣥鏡蹔免囹圄譏繩之文未離簡墨裴氏年垂<lb/>
<pb n="KR2i0005_WYG_057-8b"/>
知命首髪二毛嫠居本家不在尚室年邁姿陋何用送<lb/>
為邊藩要捍衆力是寄禾等私逃罪應憲墨以殺止殺<lb/>
安邊之義也假若以不送裴氏為罪者正闕奚官之一<lb/>
女子耳論勲則功重言瑕則過㣲而執憲者吹毛求疵<lb/>
忘勞記過斯先哲所以泣血於當年㣲臣所以仰天而<lb/>
洒淚且尚之奉國厯事二朝能否效於既往優劣簡在<lb/>
聖心就有㣲過功足相補宜𢎞罔極之施以彰覆載之<lb/>
徳<hi>一作恩</hi>臣等生自西州無翰飛之益久沈偽政絶進趨<lb/>
<pb n="KR2i0005_WYG_057-9a"/>
之途及皇化既沾投竿之心㝠發遂䇿名委質位忝吏<lb/>
端主辱臣憂故重繭披欵惟陛下亮之興覽之大悅謂<lb/>
黄門侍郎姚文祖曰卿知宗敞乎文祖曰與臣州里西<lb/>
方之英儁也興曰有表理王尚文義甚佳當王尚研思<lb/>
耳文祖曰尚在南臺禁止不與賔客交通敞寓於楊桓<lb/>
非尚明矣興曰若爾桓為措思乎文祖曰西方評敞甚<lb/>
重優於楊桓敞昔與吕超周旋陛下可試問之興因召<lb/>
超謂曰宗敞文才何如可是誰軰超曰敞在西方時論<lb/>
<pb n="KR2i0005_WYG_057-9b"/>
甚羙方敞魏之陳徐晉之潘陸興即以表示超曰凉州<lb/>
小地寜有此才乎超曰臣以敞餘文比之未足稱多琳<lb/>
琅出於崑嶺明珠生於海濱若必以地限人則文命大<lb/>
夏之棄夫姬昌東夷之擯士但當問其文彩何如不以<lb/>
區宇格物興大悅乃赦尚之罪以為尚書冬十一月乞<lb/>
伏乾歸來朝<lb/>
𢎞始九年春正月興朝羣臣於正徳殿以乞伏乾歸寖<lb/>
强難制留為主客尚書署其世子熾磐行西夷校尉監<lb/>
<pb n="KR2i0005_WYG_057-10a"/>
其部衆夏四月晉以平北將軍苻宣為梁州督䕶將兵<lb/>
入漢中梁州别駕吕瑩漢中徐逸席難起兵應宣南梁<lb/>
州刺史王敏攻之宣求援於仇池公楊盛盛遣軍臨濜<lb/>
口南敏退屯武興盛復通於晉夏六月興以太子泓録<lb/>
尚書事秋七月慕容超遣御史中丞封愷來聘請母及<lb/>
妻復遣中書令韓範奉表稱藩八月興使員外散騎常<lb/>
侍韋宗報聘於超冬十月興河州刺史彭奚念叛降於<lb/>
秃髪傉檀興以乞伏熾磐行河州刺史慕容超復使左<lb/>
<pb n="KR2i0005_WYG_057-10b"/>
僕射張華給事中宗正元獻大樂伎一百二十人於秦<lb/>
興還超母妻厚其資禮而遣之燕司徒北地王慕容鍾<lb/>
右僕射濟陽王慕容嶷髙都公慕容始皆來奔華山地<lb/>
湧沸廣袤百餘歩燒生物皆熟厯五月乃止蠕蠕社崙<lb/>
與興和親送馬八千匹始濟河興安北將軍劉勃勃忿<lb/>
興與魏交好乃殺髙平公没奕干以叛收其衆數萬邀<lb/>
留社崙馬侵掠嶺北諸鎮改姓赫連氏僭稱大夏天王<lb/>
先是魏太祖遣賀狄干送馬千匹求婚於秦興許之以<lb/>
<pb n="KR2i0005_WYG_057-11a"/>
魏别立后遂止狄干而絶婚故有柴璧之戰至是興復<lb/>
與魏通和乃遣使請以駿馬千匹贖狄伯支等而遣賀<lb/>
狄干還魏魏許之放狄伯支姚伯禽唐小方姚梁國康<lb/>
宦等還長安興皆復其爵位故勃勃因之而叛九月蜀<lb/>
譙縱略有益寜之地僭稱尊號晉襄城太守劉敬宣帥<lb/>
衆五千伐之縱遣使詣秦稱藩<lb/>
𢎞始十年春三月秃髪傉檀沮渠蒙遜迭相攻擊傉檀<lb/>
遂東招河州刺史西𦍑彭奚念奚念阻兵以叛夏五月<lb/>
<pb n="KR2i0005_WYG_057-11b"/>
蜀譙縱又與盧循潛通上表請桓謙為助欲順流東伐<lb/>
劉裕興以問謙謙曰臣之累世著恩荆楚若得因巴蜀<lb/>
之資順流東下民必翕然響應興曰小水不容巨魚若<lb/>
縱之才力自足辦者亦不假君以為羽翼宜自求多福<lb/>
遂遣之謙至成都虚懐下士縱疑之置於龍格使人守<lb/>
之謙泣謂諸弟曰姚主之言神矣興以傉檀内外多難<lb/>
欲因而取之使尚書郎韋宗往覘時勢復使中軍將軍<lb/>
廣平公弼後軍將軍歛成鎮逺將軍乞伏乾歸等率歩<lb/>
<pb n="KR2i0005_WYG_057-12a"/>
騎三萬伐傉檀左僕射齊難等率歩騎二萬討赫連勃<lb/>
勃吏部尚書尹昭諫曰傉檀恃其嶮逺輕敢違逆不若<lb/>
詔沮渠蒙遜及李暠使相攻擊待其困斃然後取之不<lb/>
必煩中國之兵此卞莊之舉也興不從弼等濟自金城<lb/>
部將姜紀言於弼曰今王師聲討勃勃傉檀猶豫未為<lb/>
嚴防請給輕騎五千襲掩其壘則山澤之民皆為吾有<lb/>
孤城獨守可坐而克也弼不聽進拔昌松長驅至姑臧<lb/>
傉檀嬰城自固出竒兵擊弼弼敗退據西苑傉檀遣鎮<lb/>
<pb n="KR2i0005_WYG_057-12b"/>
北俱延鎮逺敬歸等來追弼復大敗失甲士七千餘弼<lb/>
固壘不出傉檀攻之不克狄七月興遣衛大將軍常山<lb/>
公顯率騎二萬為諸軍節度至髙平聞弼敗績兼道赴<lb/>
之顯遣善射者孟欽等五人挑戰於凉風門弦未及發<lb/>
傉檀材官將軍宋益等率衆迎擊斬欽於陣顯乃委罪<lb/>
歛成遣使謝傉檀撫慰河外引師而還傉檀遣徐宿詣<lb/>
興謝罪赫連勃勃聞秦兵且至退保河曲左僕射齊難<lb/>
以勃勃既逺縱兵野掠勃勃潛師襲擊斬首七千餘人<lb/>
<pb n="KR2i0005_WYG_057-13a"/>
難引而還追至木城遂為勃勃所擒復虜將士萬三千<lb/>
人八月劉敬宣既入峽遣巴東太守温祚以二千人出<lb/>
外水自帥益州刺史鮑陋輔國文處茂龍驤時延祖由<lb/>
墊江轉戰而前攻縱敗之縱遣使乞師於興興遣平西<lb/>
將軍姚賞南梁州刺史王敏率衆二萬赴之敬宣等引<lb/>
還<lb/>
𢎞始十一年春正月興遣弟平北將軍冲征虜將軍狄<lb/>
伯支輔國將軍歛曼嵬鎮東將軍楊佛嵩率歩騎四萬<lb/>
<pb n="KR2i0005_WYG_057-13b"/>
討赫連勃勃進至嶺北冲欲回師襲擊長安伯支不從<lb/>
而止懼其謀洩遂鴆殺伯支以滅口譙縱遣使貢其方<lb/>
物興遣兼司徒韋華持節䇿拜縱為大都督相國蜀王<lb/>
加九錫備物典䇿一如魏晉故事承制封拜悉如王者<lb/>
之儀二月興如平凉馮翊人劉厥聚衆數千據萬年作<lb/>
亂太子泓遣鎮軍將軍彭白狼帥東宫禁兵討之斬厥<lb/>
赦其餘黨諸將咸請露布表言廣其首級泓不許曰主<lb/>
上委吾後事不能式遏冦逆當責躬請罪尚敢驕矜自<lb/>
<pb n="KR2i0005_WYG_057-14a"/>
為功乎興自平凉如朝那聞冲謀逆賜死以庶人禮葬<lb/>
之三月興還長安夏四月赫連勃勃帥騎二萬來攻掠<lb/>
取平凉雜胡七千餘户進屯依力川六月南燕慕容超<lb/>
為劉裕所伐遣尚書令韓範詣秦乞師興遣衛將軍强<lb/>
帥歩騎一萬隨範往就東平公紹於洛陽并兵救燕勃<lb/>
勃襲擊敗之强還長安秋七月興自將討勃勃至貳城<lb/>
遣安逺將軍詳及輔國將軍歛曼嵬鎮軍將軍彭白狼<lb/>
分督租運諸軍未集而勃勃率騎乘虚奄至興欲留歩<lb/>
<pb n="KR2i0005_WYG_057-14b"/>
軍輕就詳營衆咸惶懼羣臣固以為不可興弗納尚書<lb/>
郎韋宗希㫖勸興行蘭臺侍御史姜楞越次而進曰韋<lb/>
宗傾險不忠沮敗國計宜光腰斬以謝天下脫車駕動<lb/>
軫六軍駭懼人無守志取危之道也宜遣單使以徴詳<lb/>
等興黙然右僕射韋華等諫曰若車駕輕動衆心駭懼<lb/>
必不戰自潰詳營亦未必可至也惟陛下圖之興遂遣<lb/>
别將姚榆生逆之勃勃伏兵夾擊禽之又遣左將軍姚<lb/>
文宗率禁兵拒戰中壘將軍齊莫統氐兵為之後繼文<lb/>
<pb n="KR2i0005_WYG_057-15a"/>
宗與莫皆勇果兼人以死力戰勃勃乃退留禁兵五千<lb/>
配詳助守貳城興還長安譙縱遣其侍中譙良太常楊<lb/>
軌來朝請大舉入冦江東縱以桓謙為荆州刺史譙道<lb/>
福為梁州刺史帥衆二萬東冦江陵興遣前將軍茍林<lb/>
率騎兵㑹之桓謙於道召募義舊民投之者二萬餘人<lb/>
進屯支江林亦進屯江津謙江右貴族部曲徧於荆楚<lb/>
晉之將士多懐異心晉荆州刺史劉道䂓㑹諸將士告<lb/>
之曰桓謙今在近道聞諸長者頗有去就之計吾東來<lb/>
<pb n="KR2i0005_WYG_057-15b"/>
文武足以濟事若欲去者本不相禁因夜開城門逹旦<lb/>
不閉衆咸憚服莫有去者㑹雍州刺史魯宗之自襄陽<lb/>
奔赴道䂓單馬迎之遂留守江陵委以心腹自率軍攻<lb/>
謙諸將皆曰今逺出討謙其勝難必茍林在江津伺人<lb/>
動静若來攻城宗之未必能固脫有蹉跌大事去矣道<lb/>
䂓曰茍林愚愞無他竒計以吾去未逺必不敢向城吾<lb/>
今取謙往至便克沈疑之間已自還返謙敗則林破膽<lb/>
矣豈暇復來攻城乎且宗之獨守何為不支數日乃馳<lb/>
<pb n="KR2i0005_WYG_057-16a"/>
往攻謙水陸並進謙等舟師大陳兼列歩騎以待之大<lb/>
戰於支江謙衆敗績乘輕舸奔就茍林道軌追獲斬之<lb/>
還至湧口討林林懼引歸道䂓遣諮議叅軍劉遵率衆<lb/>
來追俘獲數千餘人九月劉遵斬林於巴陵冬十月興<lb/>
以國用不足増闗津之稅鹽竹山木皆有賦焉羣臣咸<lb/>
諫以為天植品物以養羣生王者子育萬邦不宜節約<lb/>
以奪其利興曰能踰闗梁通利於山水者此皆豪富之<lb/>
家吾損有餘以補不足有何不可遂行之<lb/>
<pb n="KR2i0005_WYG_057-16b"/>
𢎞始十二年春二月西秦乞伏乾歸以衆叛攻䧟金城<lb/>
執太守任蘭蘭厲色責乾歸以背恩負義乾歸怒而囚<lb/>
之蘭遂不食而死三月赫連勃勃遣尚書胡金纂將萬<lb/>
餘騎攻平凉興如貳城因救平凉纂衆大敗生擒纂勃<lb/>
勃又遣兄子羅提攻䧟定陽執北中郎將姚廣都坑將<lb/>
士四千餘人興將曹熾曹雲王肆佛等各將數千戸避<lb/>
勃勃内徙興處肆佛於湟山澤熾雲於陳倉勃勃冦隴<lb/>
右攻䧟白崖堡遂趨清水略陽太守姚夀都委守奔秦<lb/>
<pb n="KR2i0005_WYG_057-17a"/>
州勃勃虜其衆一萬六千户而去興自安定追之至夀<lb/>
渠川不及引還夏六月晉河間王子司馬國璠章武王<lb/>
子司馬叔道來奔興謂之曰劉裕方誅桓𤣥匡復晉室<lb/>
卿等何故來對曰裕與不逞之徒削弱王室臣宗門有<lb/>
能自修立者莫不害之方為國患甚於桓𤣥是以避之<lb/>
來實非欵誠所以避死耳興嘉之拜國璠建義將軍楊<lb/>
州刺史叔道平南將軍兗州刺史賜甲第於長安秋九<lb/>
月西秦乞伏乾歸來攻失略陽南安隴西諸郡<lb/>
<pb n="KR2i0005_WYG_057-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷八十四</head> <lb/>
    <p>
<pb n="KR2i0005_WYG_084-1a"/>
欽定四庫全書<lb/>
　十六國春秋卷八十四<lb/>
後涼錄四<lb/>
　　吕緯<lb/>
吕緯纂之弟也封隴西公鎮北城初秃髪傉檀率衆襲<lb/>
姑臧緯固守北城兵不得入及纂為超等所害或説緯<lb/>
曰超陵天逆上士衆不附明公以介弟之親仗大義之<lb/>
名投戈而起且姜紀焦辯在南城楊桓田誠在東苑皆<lb/>
<pb n="KR2i0005_WYG_084-1b"/>
吾黨也何患不濟緯遂嚴兵謂叔父巴西公他曰隆超<lb/>
弑逆所宜擊之昔田氏之亂孔子鄰國之臣猶抗言於<lb/>
哀公況今蕭墻有難而可坐觀乎他將從之他妻梁氏<lb/>
止之曰緯超俱兄弟之子何為舍超助緯自為禍首乎<lb/>
他乃謂緯曰超舉事已成據武庫擁精兵圖之甚難且<lb/>
吾老矣無能為也超聞登城告他曰纂信讒言將滅超<lb/>
兄弟超以身命之切且懼社稷覆亡故出萬死之計為<lb/>
國家唱義叔父當有以亮之超弟邈有寵於緯因説緯<lb/>
<pb n="KR2i0005_WYG_084-2a"/>
曰纂殘國破家誅戮兄弟隆超此舉應天人之心正欲<lb/>
尊立明公耳方今明公先帝之長子當主社稷四海顒<lb/>
顒人無異議隆超雖不達臧否終不以孽代宗更圖異<lb/>
望也願公勿疑緯信之乃與隆超結盟單馬入城超執<lb/>
而殺之他尋叛降于秦<lb/>
　　吕訓<lb/>
吕訓光子也光征西域留於仇池其後仕楊難當為建<lb/>
忠將軍王師北伐訓衞倉儲以俟既剋難當署為駙馬<lb/>
<pb n="KR2i0005_WYG_084-2b"/>
都尉奉朝請徙居内郡<lb/>
　　光妻石氏<lb/>
光妻石氏略陽氐人也初光之征西域留石氏於仇池<lb/>
麟嘉元年光僣稱涼王於姑臧石氏與子紹及弟德世<lb/>
來自仇池光乃迎於城東遂冊立為王后纂後簒位尊<lb/>
為王太后<lb/>
　　纂妻楊氏<lb/>
纂妻楊氏𢎞農人尚書右僕射楊桓之女也咸寧元年<lb/>
<pb n="KR2i0005_WYG_084-3a"/>
立為皇后楊氏美艷有義烈纂為超所刺楊氏命禁兵<lb/>
討之殿中皆其黨與莫有應者將軍魏益多入斬纂首<lb/>
楊氏泣曰人已死如土石無所復知何忍復殘其形骸<lb/>
乎益多罵之楊氏與婢十數人殯纂于城西將出宫超<lb/>
恐其挾珍寶出外使人搜索之楊氏厲聲責曰爾兄弟<lb/>
不能和睦手刅相屠我旦夕死人用金寳何為超慚而<lb/>
退又問楊氏玉璽所在楊氏怒曰已毁之矣超見其有<lb/>
色欲納之謂其父桓曰后若自殺禍及卿宗桓以言告<lb/>
<pb n="KR2i0005_WYG_084-3b"/>
楊氏楊氏曰大人本賣女與氐以圖富貴一之已甚其<lb/>
可復使女辱于二氐乎桓不能強遂自殺諡曰穆后<lb/>
　　紹美人張氏<lb/>
張氏燉煌人本隠王紹之美人也清辨有操行姿色壯<lb/>
麗年十四紹見殺便請為沙門隆見而悦之欲汚其行<lb/>
遣中書郎裴敏説之張氏善言名理敏為之屈隆親逼<lb/>
之張氏斂袵曰欽樂至道故投身空門恐一旦辱於人<lb/>
誓不改節今見逼如此豈非命也於是升門樓自投于<lb/>
<pb n="KR2i0005_WYG_084-4a"/>
地二踵俱折口誦佛經顔色自若俄然而卒<lb/>
　　吕憲妻符氏<lb/>
吕憲纂之從叔也為建節將軍遼東太守妻符氏年十<lb/>
五有姿色憲卒自殺<lb/>
　　郭黁<lb/>
郭黁西平人也少明式易善天文占候仕郡主簿張天<lb/>
錫末年苻氏每有西伐之問太守趙凝使黁筮之黁曰<lb/>
若郡内二月十五日失囚者東軍當至涼祚必終凝乃<lb/>
<pb n="KR2i0005_WYG_084-4b"/>
申約屬縣至十五日鮮卑折掘送馬於凝凝疑其非駿<lb/>
幽之内厩鮮卑懼而夜遁凝以告黁黁曰是也國家將<lb/>
亡不可復久苻堅末年當陽門震涼州刺史梁熙問黁<lb/>
曰其祥安在黁曰為四夷之事也當有外國二王來朝<lb/>
主上一當反國一死此城嵗餘而鄯善及前部王朝於<lb/>
苻堅前部王西歸鄯善王死於姑臧及光王河西西海<lb/>
太守王楨以郡叛黁勸光襲之光左丞寶曰千里襲人<lb/>
自昔所難況王者之師天下所聞何可僥倖以邀成功<lb/>
<pb n="KR2i0005_WYG_084-5a"/>
黁不可從誤人大事黁曰若其不捷黁自伏鈇鉞之誅<lb/>
如其剋也左丞為無謀矣光從而剋之遂比之京管叅<lb/>
預機宻遷散騎常侍兼太常光將伐乞伏乾歸黁諫曰<lb/>
今太白未出不宜行師往必無功終當覆敗太史令賈<lb/>
曜以為必有秦隴之地及克金城光使曜詰黁黁宻謂<lb/>
曜曰昨有流星東墜當有伏尸死將雖得此城憂在不<lb/>
守正月上旬河冰將解若不早渡恐有大變後二日而<lb/>
敗問至光引軍渡河既訖冰泮國人服其神騐甚信重<lb/>
<pb n="KR2i0005_WYG_084-5b"/>
之後以光年老知其將敗㑹熒惑守東井謂僕射王詳<lb/>
<hi>一作祥</hi>曰於天文涼之分野將有大兵且主上老病太子<lb/>
沖闇太原公纂等凶悍一旦不諱禍亂必起以吾二人<lb/>
久居内要彼常切齒將為誅首恐禍及人深宜慮之田<lb/>
胡王乞基部落最強二苑之人多其故衆吾今欲與公<lb/>
共唱大義推乞基為主則二苑之衆盡為我有剋城之<lb/>
後徐更議之詳以為然黁遂以二苑之衆夜燒洪範門<lb/>
使詳為内應事洩黁據東苑以叛百姓聞黁起兵皆言<lb/>
<pb n="KR2i0005_WYG_084-6a"/>
聖人起事事無不成故相率從之如不及旬日之間有<lb/>
衆數千光孫八人年㓜悉在乳母抱中先在東苑黁之<lb/>
叛也悉虜而獲之及纂擊破黁軍黁恚甚盡投王孫於<lb/>
鋒刅之上枝分節解飲其血以盟衆覩者盡皆掩目寒<lb/>
心不忍視之而黁悠然自若遂與光相持時有逃人奔<lb/>
於黁稱吕綂病死黁曰未也光綂之命盡在一時後綂<lb/>
死三日而光死黁嘗曰涼州謙光殿當有索頭鮮卑居<lb/>
之其後秃髪傉檀沮渠蒙遜迭據姑臧終如黁言黁性<lb/>
<pb n="KR2i0005_WYG_084-6b"/>
褊酷不為士庶所附戰敗奔降西秦乾歸敗入仕姚興<lb/>
為太史令黁以滅姚者晉遂將妻子南奔為追兵所殺<lb/>
　　杜進<lb/>
杜進略陽氐也初為光禆將從伐西域討平龜兹及光<lb/>
引還涼州刺史梁熙責光擅命還師遣子𦙍率衆來拒<lb/>
光遣進等為前鋒迎撃𦙍將麾下數百騎來奔進追擒<lb/>
之胡夷欵附光之定河西也進功居多表為輔國將軍<lb/>
武威太守封武始侯進既居都尹權高一時出入羽儀<lb/>
<pb n="KR2i0005_WYG_084-7a"/>
與光相亞光甥石聰至自闗中光曰中州人言吾政化<lb/>
何如聰曰但聞有杜進耳實不聞有舅也光黙然因此<lb/>
誅進<lb/>
　　張資<lb/>
張資仕光為中書監博學多才藝文翰温雅光甚器之<lb/>
資病光博營救療有外國道人羅義云能差資病光喜<lb/>
給賜甚厚鳩摩羅什知義誑詐乃告資曰義不能為益<lb/>
徒煩費耳㝠運雖隠可以事試也遂以五色絲作繩結<lb/>
<pb n="KR2i0005_WYG_084-7b"/>
之燒為灰末投之水中灰若出水還成結者病不可愈<lb/>
須臾灰聚浮出復繩本形義療無效少日資死光悼惜<lb/>
之<lb/>
　　任射<lb/>
任射者光時得罪自匿為王欣家奴發覺應死射有竒<lb/>
巧王爾<hi>一作肅</hi>魯般之儔也故赦之及大殿嵗久傾敗光<lb/>
募能正者射運巧致思不煩大工土木俱正<lb/>
　　竇茍<lb/>
<pb n="KR2i0005_WYG_084-8a"/>
竇茍略陽氐也以壯勇知名從光攻龜兹登雲梯入地<lb/>
道或時墮落蘇而復上光深竒之後以強弩將軍從中<lb/>
郎將方攻乞伏乾歸又從太原公纂率步騎五千南討<lb/>
彭奚念皆無所獲光親討乾歸茍又從纂率步騎三萬<lb/>
攻拔金城以功遷左衞將軍賜爵闗内侯<lb/>
　　侯瑾<lb/>
侯瑾字子瑜能解鳥語光大安三年常出門見白雀巢<lb/>
陽川與黑雀列行慨然歎曰今天下大亂君子小人相<lb/>
<pb n="KR2i0005_WYG_084-8b"/>
共居焉遂去不知所之<lb/>
　　齊從<lb/>
齊從魏安人也仕光為左衞將軍守融明觀紹初嗣立<lb/>
纂與𢎞率壯士攻洪範門從逆問之曰誰也衆曰太原<lb/>
公從曰國有大故主上新立太原公行不由道夜入禁<lb/>
城將為亂耶因抽劍直前斫纂中額纂左右擒之纂曰<lb/>
義士也赦之勿殺及即偽位謂從曰卿前斫我一何甚<lb/>
也從泣曰隠王先帝所立陛下雖應天順時而微心未<lb/>
<pb n="KR2i0005_WYG_084-9a"/>
達此時惟恐陛下不死何謂甚也纂嘉其忠因善遇之<lb/>
　　宋歆<lb/>
宋歆姑臧人也仕為燉煌太守以德惠下境内肅清乃<lb/>
結同心之梨歆詣酒泉獻之光嘉其美瑞賞帛五十疋<lb/>
　　宗燮<lb/>
宗燮燉煌人仕纂為騎都尉尚書僕射大司馬𢎞起兵<lb/>
東苑刼尹文楊桓為謀主請燮俱行燮曰老臣受先帝<lb/>
大恩位為列棘不能隕身授命死有餘罪而復從殿下<lb/>
<pb n="KR2i0005_WYG_084-9b"/>
親為戎首者豈天地所容乎且臣耄矣智不能謀衆不<lb/>
足恃將焉用之𢎞曰君為義士我為亂臣乃止<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷七十二</head> <lb/>
    <p>
<pb n="KR2i0005_WYG_072-1a"/>
欽定四庫全書<lb/>
　十六國春秋卷七十二<lb/>
前凉録三<lb/>
　　張駿<lb/>
張駿字公庭<hi>一作彦</hi>寔之世子永嘉元年生幼而竒偉建<lb/>
興四年封霸城侯十嵗能属文卓越不覊而滛縱過度<lb/>
常夜微行於邑里國中化之及統任年十八先是愍帝<lb/>
使者黄門郎史淑侍御史王冲在姑臧左長史汜褘右<lb/>
<pb n="KR2i0005_WYG_072-1b"/>
長史馬謨等諷淑冲令拜駿使持節大都督大將軍領<lb/>
䕶羗校尉凉州牧西平公大赦境内置前後左右四率<lb/>
官繕南宫劉曜又遣使拜駿上大將軍凉州牧凉王冬<lb/>
十二月凉州别將隴西辛晏阻兵於枹罕不服駿讌羣<lb/>
臣於閑豫堂遣武威太守竇濤等率兵討之從事劉慶<lb/>
諌曰霸王不以喜怒興師不以乾沒取勝必須天時人<lb/>
事相得然後乃起辛晏父子安忍凶狂其亡可待奈何<lb/>
以饑年大舉猛寒攻城乎昔周武廽戈以須亡殷之期<lb/>
<pb n="KR2i0005_WYG_072-2a"/>
曹公緩袁氏使自斃何獨殿下以旋兵為恥也駿納之<lb/>
乃止駿遣參軍王隲聘於趙劉曜謂之曰貴州必欲追<lb/>
蹤竇融欵誠和好卿能保之乎隲曰不能曜侍中徐邈<lb/>
曰君來結好而云不能保何也隲曰齊桓貫澤之盟憂<lb/>
心兢兢諸侯不召自至葵丘之㑹驕而矜誕叛者九國<lb/>
趙國之化常如今日可也若政教陵遲尚未能察邇者<lb/>
之變况鄙州乎曜顧謂左右曰此凉州之君子也擇使<lb/>
可謂得人矣<hi>册府元龜作此凉州髙士使乎得人矣</hi>乃厚其禮而遣之<lb/>
<pb n="KR2i0005_WYG_072-2b"/>
太寧三年春正月駿猶稱建興十二年親耕藉田二月<lb/>
始承元帝凶問大臨三日㑹有黄龍見於揖次之嘉泉<lb/>
左長史汜禕言於駿曰案建興之年是少帝始起之號<lb/>
帝以凶終理應改易朝廷越在江南音問隔絶宜因龍<lb/>
興改號以章休徴駿不從辛晏以枹罕來降拜為䕶軍<lb/>
復有河南之地<lb/>
咸和元年冬十二月駿懼為劉曜所逼使將軍宋輯魏<lb/>
纂將兵徙隴西南安二千餘戸於姑臧復遣使修好於<lb/>
<pb n="KR2i0005_WYG_072-3a"/>
成主李雄<lb/>
咸和二年夏五月駿聞劉曜為後趙石勒所敗乃去曜<lb/>
官爵復稱晉大將軍凉州牧遣武威太守竇濤金城太<lb/>
守張閬武興太守辛巖揚烈將軍宋輯等帥衆數萬東<lb/>
㑹將軍韓璞自大夏攻掠秦州諸郡曜遣子南陽王劉<lb/>
𦙍率歩騎四萬迎擊屯於狄道枹罕䕶軍辛晏告急秋<lb/>
七月駿使韓璞辛巖救之璞進渡沃干嶺辛巖曰我握<lb/>
衆數萬藉氐羗之鋭宜速戰以滅之不可以久乆則變<lb/>
<pb n="KR2i0005_WYG_072-3b"/>
生璞曰自夏末以來太白犯月辰星逆行白虹貫日皆<lb/>
變之大者不可輕動輕動不㨗為禍更深吾將乆而斃<lb/>
之且劉曜與石勒相攻𦙍必不能乆與我相守也乃與<lb/>
𦙍夾洮相持積七十餘日軍粮竭乏冬十月璞遣辛巖<lb/>
督運於金城劉𦙍聞之大悦謂其將士曰韓璞之衆十<lb/>
倍於我羗胡皆叛不為之用吾粮廩將懸難以持乆今<lb/>
虜分兵運粮此天授吾也若敗辛巖璞等自潰彼衆我<lb/>
寡宜以死戰戰而不㨗當無疋馬得還宜厲爾戈矛竭<lb/>
<pb n="KR2i0005_WYG_072-4a"/>
汝智力士衆咸奮於是使冠軍將軍呼延那鷄率親御<lb/>
郎三千絶其運路𦙍自率騎三千襲巖於沃干嶺敗之<lb/>
遂潜逼璞營璞軍大潰死者二萬餘人面縛歸罪駿曰<lb/>
孤之罪<hi>一作過</hi>也將軍何辱皆赦之𦙍乗勝追奔濟河攻<lb/>
㧞令居斬首二萬級進據振武河西大震駿遣皇甫該<lb/>
禦之金城太守張閬枹罕䕶軍辛晏帥其衆數萬降𦙍<lb/>
遂失河南之地<lb/>
咸和三年秋九月雨水大赦境内㑹劉曜東討石勒長<lb/>
<pb n="KR2i0005_WYG_072-4b"/>
安空虚大蒐講武將襲秦雍理曹郎中索詢諌曰曜雖<lb/>
東征其子𦙍猶守長安險阻路遥為主人甚易𦙍若輕<lb/>
騎憑氐羗以拒我者則奔突難測輟彼東合而逆戰者<lb/>
則冦我未已頃年頻出戎馬生郊外有饑羸内資虚耗<lb/>
豈是殿下子物之謂耶駿曰毎患忠言不獻面從背違<lb/>
吾政教缺然而莫我匡者卿盡辭䂓諌深副孤之望也<lb/>
以羊酒禮之<lb/>
咸和四年春正月趙太子熈<hi>一作毗</hi>聞曜為石勒所擒大<lb/>
<pb n="KR2i0005_WYG_072-5a"/>
懼與南陽王𦙍等率衆奔上邽諸征鎮皆委城奔潰<lb/>
咸和五年夏五月駿因曜之亡復收河南地至於狄道<lb/>
置武衛石門侯和漒川甘松五屯䕶軍與石勒分境六<lb/>
月勒稱天王遣鴻臚孟毅拜駿征西大將軍凉州牧加<lb/>
五<hi>一作九</hi>錫之命駿恥為之臣不受留毅不遣初駿之立<lb/>
也姑臧謡曰鴻從南來雀不驚誰謂孤雛尾翅生髙舉<lb/>
六翮鳯凰鳴至是復有河南之地秋休屠王羗叛趙來<lb/>
奔趙河東王石生擊破之駿大懼遣孟毅還使長史馬<lb/>
<pb n="KR2i0005_WYG_072-5b"/>
詵稱臣於勒兼貢方物時西域諸國獻汗血馬火浣布<lb/>
犎牛孔雀巨象及諸珍異二百餘品西域長史李栢請<lb/>
擊叛將趙真為真所敗議者以柏造謀致敗請誅<lb/>
之駿曰吾毎念漢世宗之殺王恢不如秦穆公之赦孟<lb/>
明竟以減死論羣心咸悦駿觀兵新鄉狩於北野因討<lb/>
軻沒虜破之下令境中曰昔鯀殛而禹興芮誅而缺進<lb/>
唐帝所以殄洪災晉侯所以成五伯法律犯死罪朞親<lb/>
不得在朝今盡聽之唯不宜内叅宿衛耳於是刑清國<lb/>
<pb n="KR2i0005_WYG_072-6a"/>
富是年駿夣一人眉髪皓白自稱子瑜曰地上之事付<lb/>
汝地下之事付我駿寤問之有侯子瑜先死得其曽孫<lb/>
亮以為祈連令<lb/>
咸和六年春正月有彩虹五里隆隆如鐘鼓之聲又有<lb/>
石隕於破胡燋而碎聲如擊鼔聞七百里其處氣上黒<lb/>
如烟首如赤□<hi>一作熒</hi>駿少而滛佚常夜出㣲行姦亂邑<lb/>
里少年皆化之性又貪惏以糓帛付民嵗收倍利利不<lb/>
充者簿賣田宅以償之<lb/>
<pb n="KR2i0005_WYG_072-6b"/>
咸和七年羣僚勸駿稱凉王領秦凉二州牧署置公卿<lb/>
百官如魏武晉文故事駿曰此非人臣所宜言也敢有<lb/>
言此者罪在不赦然境内皆稱之為王羣僚又請立世子<lb/>
駿不從中堅將軍宋輯言於駿曰禮急儲君者盖重宗<lb/>
廟之故周成漢昭立於襁褓誠以國嗣不可曠儲宫當<lb/>
素定也昔武王始有國元王作儲君建興之初先王在<lb/>
位殿下正名統况今社稷彌崇聖躬介立大業遂殷繼<lb/>
貳缺然哉臣竊以為國有累卵之危而殿下以為安踰<lb/>
<pb n="KR2i0005_WYG_072-7a"/>
泰山非所謂也駿納之遂立重華為世子<lb/>
咸和八年冬十二月駿初遣參軍傅穎假道於蜀通表<lb/>
京師李雄弗許至是又遣治中從事張淳稱藩於蜀託<lb/>
以假道雄大悦淳因雄之有憾於南氐楊初也因説雄<lb/>
曰南氐無狀屢為邊害宜先討百頃次平上邽二國并<lb/>
勢席捲三秦東清許洛掃氛燕趙拯二帝梓宫於平陽<lb/>
返皇輿於洛邑此英霸之舉千載一時寡君所以遣下<lb/>
臣冐險通誠不逺萬里者以陛下義聲逺播必能愍寡<lb/>
<pb n="KR2i0005_WYG_072-7b"/>
君勤王之志天下之善一也惟陛下圖之雄怒偽許之<lb/>
將使盗覆淳於東峽蜀人橋賛宻以告淳淳謂雄曰寡<lb/>
君使下臣行無迹之地通百蠻之域萬里表誠於建康<lb/>
者誠以陛下嘉尚忠義矜戮力之臣能成人之美節故<lb/>
也若欲殺臣者當顯之都市宣示衆目云凉州不忘舊<lb/>
德通使琅邪為表忠誠假途於我主聖臣明發覺殺之<lb/>
如此則義聲逺著天下畏威今使盗殺之江中威刑不<lb/>
顯何足以揚休烈示天下乎雄大驚曰安有此耶當相<lb/>
<pb n="KR2i0005_WYG_072-8a"/>
放還河右耳雄司𨽻校尉宣<hi>一作景</hi>騫言於雄曰張淳壯<lb/>
士宜留任之雄曰壯士豈為人留且試以卿意觀之騫<lb/>
謂淳曰卿體豐大暑熱可且遣下吏先徃少住須凉淳<lb/>
曰寡君以皇輿幽辱梓宫未返天下之恥未雪蒼生之<lb/>
命倒懸故遣淳來表誠大國所論事重非下吏所能傳<lb/>
使下吏可了則淳本亦不來雖火山湯海猶將赴之無<lb/>
所辭難豈寒暑之足惮哉雄曰此人矯矯不可得用也<lb/>
乃謂淳曰貴主英名盖世土險兵強何不稱帝自娯一<lb/>
<pb n="KR2i0005_WYG_072-8b"/>
方淳曰寡君以乃祖乃父世篤忠貞未能雪天人之大<lb/>
恥解衆庶之倒懸日昃忘食枕戈待旦以琅邪中興江<lb/>
東故萬里翼戴將成桓文之事何言自娯耶雄有慚色<lb/>
曰我乃祖乃父亦是晉臣徃與六郡避難此都為同盟<lb/>
所推遂有今日琅邪若能中興大晉於中州者亦當率<lb/>
衆輔之淳還厚為之禮而遣之淳至龍鶴募兵通表卒<lb/>
致命於建康朝廷嘉之初建興中燉煌計吏耿訪到長<lb/>
安既而遇賊不敢進反奔漢中因東渡江以太興二年<lb/>
<pb n="KR2i0005_WYG_072-9a"/>
至京都屢上書以本州未知中興宜遣天使乞為鄉導<lb/>
撫慰凉州時連有難許而未行至是始以訪守治書御<lb/>
史拜駿鎮西大將軍校尉刺史公如故選隴西賈陵等<lb/>
十二人配之訪停梁州七年以驛道不通召還訪以詔<lb/>
書付賈陵託為賈客以達之是嵗陵始至凉州駿受詔<lb/>
遣部曲督王豐等報謝并遣陵歸上䟽稱臣猶稱建興<lb/>
二十一年而不奉正朔<lb/>
咸和九年春三月詔遣耿訪王豐齎印綬授駿為大將<lb/>
<pb n="KR2i0005_WYG_072-9b"/>
軍都督陜西雍秦凉州諸軍事自是毎嵗使者徃來不<lb/>
絶駿讌羣臣於閑豫堂議欲嚴刑峻制衆咸以為宜參<lb/>
軍黄斌進曰臣未見其可駿問其故斌曰夫法制所以<lb/>
經綸邦國篤俗齊物既立必行不可窪隆也若尊親犯<lb/>
令即法不行矣駿性嚴猛乃屏几改容曰夫法惟上行<lb/>
制無髙下且微黄生吾不聞過矣可謂忠之至也即於<lb/>
坐擢為燉煌太守是年天雨五糓于武威燉煌植之悉<lb/>
生因名天麥初軌及二子寔茂雖保據河右属天下之<lb/>
<pb n="KR2i0005_WYG_072-10a"/>
亂所在征伐軍旅之事無嵗亡之及駿嗣位境内漸平<lb/>
駿有計略於是厲操改莭勤脩庶政總御文武咸得其<lb/>
用逺近嘉謀多所延納號稱賢君<lb/>
咸康元年夏四月寧戎校尉張瓘敗趙將王擢於三交<lb/>
城駿遣西胡校尉沙州刺史楊宣率衆越流沙伐龜茲<lb/>
鄯善宣以部將張植為前鋒所向風靡軍次焉耆國國<lb/>
王龍熈拒戰於賁崙城為植所敗進屯鐡門未至十餘<lb/>
里熈又率衆先要之於遮留谷植將至或曰漢祖畏於<lb/>
<pb n="KR2i0005_WYG_072-10b"/>
栢人岑彭死於彭亡今谷名遮留殆將有伏植单騎嘗<lb/>
之果有伏發植馳擊敗之進據尉犂熈率其衆四萬人<lb/>
肉袒詣宣降於是西域諸國及前部于闐王並遣使詣<lb/>
姑臧奉貢冬十二月鄯善王元禮<hi>一作孟</hi>獻女姝好號曰<lb/>
美人立賔遐觀以處之是年得玉璽於河其文曰執萬<lb/>
國建無極時駿盡有隴西之地分武威武興西平張掖<lb/>
酒泉建康西海西郡湟河晉興廣州<hi>廣州晉書地理志作湏武</hi>合十<lb/>
一郡為凉州以世子重華為五官中郎將凉州刺史分<lb/>
<pb n="KR2i0005_WYG_072-11a"/>
金城興晉武始南安永晉大夏武城漢中八郡為河州<lb/>
以寧戎校尉張瓘為刺史分燉煌晉昌髙昌三郡及西<lb/>
域都䕶戊巳校尉玊門大䕶軍三營為沙州以西胡校<lb/>
尉楊宣為刺史駿自稱大都督將軍假凉王督攝三州<lb/>
事又於姑臧城南築城起謙光殿於其中畫以五色飾<lb/>
以金玉窮珍極巧殿之四面各起一殿東曰宜陽青殿<lb/>
以春三月居之南曰朱陽赤殿夏三月居之西曰政刑<lb/>
<hi>一作正徳</hi>白殿秋三月居之北曰𤣥武黒殿冬三月居之章<lb/>
<pb n="KR2i0005_WYG_072-11b"/>
服器物皆依方色其傍皆有直省内官寺署一同方色<lb/>
及末年任所遊處不復依四時而居駿士馬强盛雖稱<lb/>
臣於晉不行中朝正朔舞八佾建豹尾車服旌旗一如<lb/>
王者置百官官號府寺皆擬天朝而微異其名始設祭<lb/>
酒郎中大夫舎人謁者等官官僚莫不稱臣又有閑豫<lb/>
堂前有閑豫池池中有五龍晝日見彩移時乃滅水通<lb/>
變色遂鑄銅龍於其上初戊巳校尉趙真不附於駿駿<lb/>
擊擒之以其地為髙昌郡<lb/>
<pb n="KR2i0005_WYG_072-12a"/>
咸康二年夏五月雨雪降霜駿避正殿素服命羣僚極<lb/>
言得失境内大饑糓價踊貴市長譚詳請出倉糓與百<lb/>
姓秋收三倍徴之從事隂據諫曰昔西門豹宰鄴積之<lb/>
於人解扁蒞東封之邑計入三倍文侯以豹有罪而可<lb/>
賞扁有功而可罰今詳欲因人之饑以要三倍反裘傷<lb/>
皮未足喻之駿納之<lb/>
咸康三年駿遣參軍麴䕶等上䟽曰東西隔塞踰歴年<lb/>
載夙承聖德心繫本朝而江呉<hi>一作湖</hi>寂蔑餘波莫及雖<lb/>
<pb n="KR2i0005_WYG_072-12b"/>
肆力脩塗同盟靡恤奉詔之日悲喜交并天㤙光被褒<lb/>
崇輝渥即以臣為大將軍都督陜西秦雍凉州諸軍事<lb/>
休寵振赫萬里懷戴嘉命顯至銜感屏營伏惟陛下天<lb/>
資岐嶷堂構晉室遭家不造播幸呉楚宗廟有黍離之<lb/>
哀園陵有殄廢之痛普天咨嗟含氣悲傷臣專命一方<lb/>
職在斧鉞遐域僻陋勢極秦隴勒雄既死人懷反正謂<lb/>
季龍李期之命皆不崇朝而皆簒繼凶逆鴟目有年東<lb/>
西遼曠聲援不接遂使桃蟲鼓翼四夷諠譁向義之徒<lb/>
<pb n="KR2i0005_WYG_072-13a"/>
更思背誕鉛刀有干將之志螢燈希日月之光是以臣<lb/>
前章懇切欲齊力時討而陛下雍容江表坐觀禍敗懐<lb/>
目前之安替四祖之業馳檄布告徒設空文臣所以宵<lb/>
吟荒漠痛心長路者也且兆庶離主漸冉經世先老消<lb/>
落後生靡識忠良受梟懸之罰羣凶貪縱横之利懐君<lb/>
戀故日月告流雖時有尚義之士畏逼首領哀歎窮廬<lb/>
臣聞少康中興由於一旅光武嗣漢衆不滿百祀夏配<lb/>
天不失舊物况以荆揚慓悍臣州突騎吞噬遺羯在於<lb/>
<pb n="KR2i0005_WYG_072-13b"/>
掌握哉願陛下敷𢎞臣慮永念先績敇司空鑒征西亮<lb/>
等汎舟江沔使首尾俱至也自後駿遣使多為石虎所<lb/>
獲不達京師後駿又遣䕶𦍑參軍陳寓從事徐虓華馭<lb/>
等至京師征西大將軍庾亮上䟽言陳寓等冐險逺至<lb/>
宜蒙銓叙詔除寓西平相虓等為縣令<lb/>
咸康四年<lb/>
咸康五年冬十月駿以右長史任處領國子祭酒立辟<lb/>
雍明堂而行禮十一月以世子重華行凉州事<lb/>
<pb n="KR2i0005_WYG_072-14a"/>
咸康六年命西曹椽集閣内外事付索綏以著凉春秋<lb/>
駿復遣别駕馬詵入貢於趙表辭蹇傲趙王虎大怒欲<lb/>
斬詵侍中石璞切諫止之<lb/>
咸康七年駿作薤露行曰在晉之二世皇道昧不明主<lb/>
暗無良臣奸亂起朝廷七柄失其所權綱喪典刑愚猾<lb/>
竊神器牝鷄又晨鳴哲婦逞幽虐宗祀一朝傾儲君縊<lb/>
新昌帝執金墉城禍釁萌宫掖邉馬動北坰三方風塵<lb/>
起玁狁竊上京義士扼素腕感慨懐憤盈誓心蕩衆㓂<lb/>
<pb n="KR2i0005_WYG_072-14b"/>
積誠徹昊靈又作東門行曰勾芒遇春正衡紀運玉瓊<lb/>
明庶起祥風和氣翕來征慶雲䕃八極甘雨潤四坰昊<lb/>
天降靈澤朝日耀華精嘉苖布原野百卉敷時榮鳩鵲<lb/>
與鶖黄間闗相和鳴菉萍覆靈沼香花揚芳塵春遊誠<lb/>
可樂感此白日傾休否有終極落葉思本莖臨川悲逝<lb/>
者節變動中情咸康八年春正月駿遣其將和驎謝艾<lb/>
討南𦍑于闐大破之<lb/>
建元元年駿田於建西䃋石縣秋九月改䃋石縣為金<lb/>
<pb n="KR2i0005_WYG_072-15a"/>
澤縣置狄道縣分属凉州又以狄道縣立武始郡<lb/>
建元二年秋八月天有大聲下震地孟池縣有怪夜室<lb/>
如晝曉起視西北間有光明照地武威姑臧人有白興<lb/>
者以女為妾其妻妒之興怒以妻為婢為女給使郡縣<lb/>
以聞駿大驚曰自古所未聞也將為怪乎乃於姑臧市<lb/>
轘而殺之是月沈隂昏瞑霧霾四塞<lb/>
永和元年冬十月駿復遣兵伐焉耆降之<lb/>
永和二年夏五月戊子駿有疾夢出遊不識其處見一<lb/>
<pb n="KR2i0005_WYG_072-15b"/>
𤣥龜向之張口而言曰更九日當有嘉問遂經九日六<lb/>
月丙戌薨於正德殿在位二十二年時年四十私謚曰<lb/>
文公晉穆帝遣使册贈大司馬謚曰忠成公秋七月葬<lb/>
大陵及祚僣號追尊文王廟號世祖<lb/>
　<lb/>
　<lb/>
　<lb/>
　十六國春秋卷七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷六十六</head> <lb/>
    <p>
<pb n="KR2i0005_WYG_066-1a"/>
欽定四庫全書<lb/>
　十六國春秋卷六十六<lb/>
夏錄一<lb/>
　　赫連勃勃<lb/>
赫連勃勃字屈孑<hi>魏書云屈孑本名勃勃太宗改其名曰屈孑北人言屈孑者卑下也</hi>曾<lb/>
祖鐵弗劉虎南單于苗裔右賢王去卑之孫北部帥劉<lb/>
猛之從子劉淵之族也居於新興虒意之北北人謂父<lb/>
為鮮卑母為鐵弗因以母號為姓猛死子副崙奔魏虎<lb/>
<pb n="KR2i0005_WYG_066-1b"/>
父誥汁爰世領南落誥汁爰一名訓兠<hi>兠字或作兒字</hi>汁爰死<lb/>
虎遂代焉虎一名烏洛孤始臣附於魏自以衆落稍多<lb/>
舉兵外叛平文帝<hi>諱鬱律</hi>與晉并州刺史劉琨共討之虎<lb/>
走據朔方歸附劉聰聰以虎宗室封樓煩公拜安北將<lb/>
軍監鮮卑諸軍事丁零中郎將雄據肆盧川將復渡河<lb/>
侵魏西部平文帝逆擊大破之逐出塞表昭成<hi>諱什翼犍</hi>初<lb/>
虎又寇西部帝遣軍逆討又大破之虎尋死子務桓代<lb/>
領部落遣使附魏務桓一名豹子招集部落復為諸部<lb/>
<pb n="KR2i0005_WYG_066-2a"/>
之雄石虎建武中遣使就拜平北將軍右賢王丁零單<lb/>
于務桓死弟閼陋頭代立其後務桓子悉勿祈逐閼陋<lb/>
頭而自立悉勿祈死弟衛辰代立衛辰務桓之第三子<lb/>
也狡猾多變既立之後入居塞内昭成以女妻之後通<lb/>
於秦苻堅以為左賢王遣使詣堅請求田地春去秋來<lb/>
堅許之後掠秦邊民五十餘口為奴婢以獻於堅堅讓<lb/>
歸之尋復背堅專心歸魏舉兵伐秦堅遣其將鄧羌討<lb/>
擒之衛辰復降於秦堅自至朔方署為夏陽公統其部<lb/>
<pb n="KR2i0005_WYG_066-2b"/>
落衛辰以堅還復其國復附於堅雖於魏貢使不絶而<lb/>
誠敬有乖魏因討破之收其部落十有六七衛辰走奔<lb/>
於秦堅送還朔方遣兵戍守遂以衛辰為鄉導寇魏南<lb/>
境魏師敗績因分國人為二部自河以西屬之劉衛辰<lb/>
自河以東屬之劉庫仁堅復以衛辰為西單于督攝河<lb/>
西諸虜屯代來城秦末國亂遂有朔方之地控弦之士<lb/>
三萬八千慕容永據長子拜衛辰使持節都督河西諸<lb/>
軍事大將軍朔州牧朔方王姚萇亦遣使結好拜衛辰<lb/>
<pb n="KR2i0005_WYG_066-3a"/>
使持節都督北朔雜夷諸軍事大將軍大單于幽州牧<lb/>
河西王後衛辰遣子力俟提<hi>魏書作直力鞮</hi>寇魏南部其衆八<lb/>
九萬太祖<hi>諱珪</hi>軍士五六千人為其所圍乃以車為方營<lb/>
且戰且前大破之於鐵岐山南力俟提單騎而走獲牛<lb/>
馬二十餘萬乘勝逐北自五原金津南渡河徑造代來<lb/>
居民駭亂部落奔潰遂入衛辰所居悅䟦城衛辰父子<lb/>
驚遁乃分遣諸將輕騎追之陳留公元䖍南至白鹽池<lb/>
虜衛辰家屬將軍伊謂至木根山擒力俟提盡并其衆<lb/>
<pb n="KR2i0005_WYG_066-3b"/>
衛辰單騎遁走為其部下所殺先是河水赤如血衛辰<lb/>
惡之及衛辰之亡誅其族黨並投之於河勃勃衛辰第<lb/>
三子也奔於叱干部帥叱干他斗伏<hi>魏書作薛于部大悉伏</hi>送勃<lb/>
勃於魏他斗伏兄子阿利先戍大洛川聞將送勃勃乃<lb/>
馳諫曰鳥雀投人尚宜濟免況勃勃國破家亡歸命於<lb/>
我縱不能救猶宜任其所奔今執而送之深非仁者之<lb/>
舉他斗伏懼為魏所責弗從阿利潛遣勁勇簒勃勃於<lb/>
路送之於秦秦髙平公破多羅没奕干以女妻之勃勃<lb/>
<pb n="KR2i0005_WYG_066-4a"/>
身長八尺五寸腰帶十圍性尤辯慧魁岸美丰儀姚興<lb/>
見而竒之深加禮敬拜驍騎將軍加奉車都尉常叅軍<lb/>
國大議寵遇踰於勲舊尋遷安逺將軍封陽川侯使助<lb/>
没奕干鎮高平議以貳城朔方雜夷及衛辰部衆三萬<lb/>
配之使為伐魏偵候興弟邕固諫以為不可乃止頃之<lb/>
復以勃勃為持節安北將軍五原公配以三交五部鮮<lb/>
卑及雜虜二萬餘落鎮朔方會太祖歸所虜秦將唐小<lb/>
方於秦興議請歸賀狄干仍送良馬千疋以贖狄伯支<lb/>
<pb n="KR2i0005_WYG_066-4b"/>
太祖許之勃勃聞秦復與魏通而怒乃謀叛秦時河西<lb/>
鮮卑柔然可汗社崙獻馬八千疋於秦濟河至大城勃<lb/>
勃掠取之悉集其衆三萬餘人偽獵於高平川因襲殺<lb/>
没奕干而并其衆衆至數萬<lb/>
龍昇元年夏六月勃勃僭號大夏天王大單于大赦境<lb/>
内殊死已下建元龍昇署置百官自以匈奴夏后氏之<lb/>
苗裔國稱大夏時晉義熈二年也以長兄右地代為丞<lb/>
相封代公次兄力俟提為大將軍封魏公叱干阿利為<lb/>
<pb n="KR2i0005_WYG_066-5a"/>
御史大夫封梁公弟阿利羅引為征南將軍司𨽻校尉<lb/>
若門為尚書令叱以鞬為征西將軍尚書左僕射乙斗<lb/>
<hi>一作升</hi>為征北將軍尚書右僕射其餘授任各以次差冬<lb/>
十月勃勃討鮮卑薛干等三部破之降其衆以萬數進<lb/>
攻秦三城已北諸戍斬秦將楊丕姚石生等諸將諫固<lb/>
險不從又復言於勃勃曰陛下將欲經營宇内南取長<lb/>
安宜先固根本使人心有所憑係然後大業可成高平<lb/>
山川險固土田沃饒可以定都勃勃曰卿知其一未知<lb/>
<pb n="KR2i0005_WYG_066-5b"/>
其二吾大業草創士衆未多姚興亦一時之雄且其諸<lb/>
將用命闗中未可圖也我今專固一城彼必併力於我<lb/>
衆寡非敵亡可立俟不如以雲騎風馳出其不意救前<lb/>
則擊後救後則擊前使彼疲於奔命我則遊食自若不<lb/>
及十年嶺北河東盡為我有待姚興死後徐取長安姚<lb/>
泓凡弱小兒擒之方畧已在吾計中矣昔軒轅氏亦遷<lb/>
居無常二十餘年豈獨我乎於是掠取嶺北嶺北諸城<lb/>
門不敢晝啟十一月勃勃初僭號求婚於秃髪傉檀傉<lb/>
<pb n="KR2i0005_WYG_066-6a"/>
檀不許勃勃大怒率騎二萬伐之自楊非至於支陽三<lb/>
百餘里殺傷萬餘人驅掠二萬七千口牛馬羊數十萬<lb/>
頭而還傉檀率衆追之其將焦朗謂傉檀曰勃勃天姿<lb/>
雄鷔御軍齊整<hi>通典作齊肅</hi>未可輕也今因抄掠之資率思<lb/>
歸之士人自為戰難與爭鋒不若從温圍北渡趨萬斛<lb/>
堆阻水結營制其咽喉百戰百勝之術也别將賀連怒<lb/>
曰勃勃以死亡之餘率烏合之衆犯順結仇幸有大功<lb/>
今牛羊塞路財寳若山窘敝之餘人懐貪競不能督勵<lb/>
<pb n="KR2i0005_WYG_066-6b"/>
士衆以抗我也我以大軍臨之彼必土崩瓦解奈何引<lb/>
軍避之示敵以弱我衆氣銳宜在速追傉檀曰吾追計<lb/>
決矣沮衆者斬勃勃聞而大喜乃於陽武下陜鑿陵埋<lb/>
車以塞路傉檀遣善射者射之中勃勃左臂勃勃勒衆<lb/>
逆戰大破傉檀於百井追奔八十餘里殺傷士衆萬計<lb/>
斬其大將十餘人積人頭而封之以為京觀號曰髑髏<lb/>
臺還於嶺北又敗秦將張佛生於青石原俘斬五千七<lb/>
百人<lb/>
<pb n="KR2i0005_WYG_066-7a"/>
龍昇二年夏五月秦遣將齊難等率衆二萬來伐秋七<lb/>
月勃勃聞秦兵旦夕將至退保河西齊難以去勃勃既<lb/>
逺縱兵野掠勃勃全軍覆之<hi>一云潛師襲之</hi>俘獲七千餘人收<lb/>
其戎馬兵仗難引軍退走勃勃復追擊於木城㧞之擒<lb/>
難俘其將士萬有三千戎馬萬疋於是嶺北夷夏降附<lb/>
者以數萬計勃勃皆拜置守宰以撫之<lb/>
龍昇三年夏四月勃勃率騎二萬攻秦入高國及於五<lb/>
井掠取平涼雜胡七千餘戸以配後軍進屯依力川秋<lb/>
<pb n="KR2i0005_WYG_066-7b"/>
九月秦姚興自率兵來伐至貳城遣安逺將軍姚詳等<lb/>
分督租運勃勃候秦軍未集乘虛奄襲興大懼遣其將<lb/>
姚文宗拒戰勃勃偽退設伏以待之興遣别將姚榆生<lb/>
等來追伏兵夾擊皆擒之興將王奚聚羗胡三千餘戸<lb/>
於勑竒堡勃勃進攻之堰斷其水堡人窘迫執奚出降<lb/>
奚不肯屈遂自刎死復攻秦將王洛生<hi>或作金洛生</hi>於黄石<lb/>
岡彌姐豪地<hi>一作亭地</hi>於我羅城皆㧞之徙七千餘戸於大<lb/>
城以丞相右地代領幽州牧以鎮之<lb/>
<pb n="KR2i0005_WYG_066-8a"/>
龍昇四年春三月遣尚書胡金纂率騎二萬攻平涼姚<lb/>
興率兵來救金纂力戰而死勃勃又遣兄子左將軍羅<lb/>
提率歩騎一萬攻秦北中郎將姚廣都於定陽㧞之擒<lb/>
廣都坑將士四千餘人以女弱為軍賞拜廣都為太常<lb/>
進攻秦隴又破白崖堡遂趨清水秦將畧陽太守姚壽<lb/>
都棄城奔上邽徙其民萬六千戸於大城姚興自安定<lb/>
來追至壽渠川不克而退是嵗齊難姚廣都謀叛皆誅<lb/>
之<lb/>
<pb n="KR2i0005_WYG_066-8b"/>
龍昇五年春正月秦安北將軍姚詳棄貳城屯杏川勃<lb/>
勃逼之糧盡委守南奔大蘇勃勃遣平東將軍鹿奕干<lb/>
要擊執之盡俘其衆詳至勃勃數而斬之<lb/>
龍昇六年春二月勃勃率騎三萬南攻安定破秦尚書<lb/>
楊佛嵩於青石北原降其衆三萬五千獲戎馬二萬疋<lb/>
進攻秦將党智隆於東鄉降之署智隆為光祿勲徙三<lb/>
千餘戸於貳城秦鎮北參軍王買德來奔勃勃問以滅<lb/>
秦之䇿買德曰秦德雖衰藩鎮猶固願且蓄力以待之<lb/>
<pb n="KR2i0005_WYG_066-9a"/>
勃勃善之拜為軍師中郎將夏六月勃勃欲因河南王<lb/>
乞伏乾歸之喪率兵攻熾磐王買德曰熾磐吾之與國<lb/>
新遭大喪吾不能恤而又伐之匹夫且猶恥為況萬乘<lb/>
乎勃勃乃止冬十月秦姚興以楊佛嵩為安逺將軍雍<lb/>
州刺史帥嶺北見兵來擊嵩敗死之<lb/>
鳳翔元年春三月大赦境内殊死已下改元鳳翔<hi>水經註作</hi>
<hi>龍昇七年</hi>以叱干阿利領將作大匠發嶺北夷夏十萬餘戸<lb/>
改築都城於朔方水之北黑水之南名曰統萬城下書<lb/>
<pb n="KR2i0005_WYG_066-9b"/>
曰古人制起城邑或因山水或以義立名今都城已建<lb/>
萬堵斯作克成弗逺宜有美名朕方綂一天下君臨萬<lb/>
邦可以綂萬為名阿利性尤工巧然殘忍刻暴視民如<lb/>
草芥乃蒸土加功以錐刺之錐入一寸即殺作人而并<lb/>
築之刺之不入即殺行錐者勃勃以為忠故委以營繕<lb/>
之任又使造五兵之器銳利尤甚乃咸百鍊既成呈之<lb/>
工匠必有死者射甲不入即斬弓人如其入也則斬鎧<lb/>
匠又造百鍊剛刀五口背上為龍雀大環兼以金鏤作<lb/>
<pb n="KR2i0005_WYG_066-10a"/>
一龍形長三尺九寸號曰大夏龍雀銘其背曰古之利<lb/>
器呉楚湛盧大夏龍雀名冠神都可以懐逺可以柔邇<lb/>
如風靡草威服九域世甚珍之復鑄銅為一大鼓及飛<lb/>
㢘翁仲銅駝龍虎之形皆以黄金飾之列於宫殿之前<lb/>
凡殺工匠數千餘人以是器物莫不精麗又鑿淥漣池<lb/>
於三交夏五月雨魚於統萬時興役尤煩民不堪命勃<lb/>
勃恥姓鐵弗乃改為赫連氏其年下書曰朕之皇祖自<lb/>
北遷幽朔改姓姒氏音殊中國故從母氏為劉子而從<lb/>
<pb n="KR2i0005_WYG_066-10b"/>
母之姓非禮也古人氏族無常或以因生為氏或以王<lb/>
父之名朕將以義易之夫帝王者係天為子其為徽赫<lb/>
實與天連今改姓曰赫連氏庶協皇天之意永享無窮<lb/>
大慶係天之尊不可令支庶同之其非正統者皆以鐵<lb/>
伐為氏庶朕宗族子孫剛銳如鐵皆堪伐人也冬十二<lb/>
月立夫人梁氏為王后子璝<hi>一作墳</hi>為太子封子延為陽<lb/>
平公昌為太原公倫為酒泉公定為平原公滿為河南<lb/>
公安為中山公<lb/>
<pb n="KR2i0005_WYG_066-11a"/>
鳳翔二年春正月勃勃侵魏河東蒲子<lb/>
鳳翔三年春三月勃勃攻秦將姚逵於杏城二旬㧞之<lb/>
執逵及别將姚大用姚安和姚利僕尹敵等坑士卒二<lb/>
萬人夏五月勃勃遣御史中丞烏洛孤與河西王沮渠<lb/>
䝉遜結盟其辭曰自金晉數終禍纒九服趙魏為長蛇<lb/>
之墟秦隴為豺狼之穴二都神京鞠為茂草蠢爾羣生<lb/>
㒺知憑賴上天悔禍運屬二家封疆宻邇道會義親宜<lb/>
敦和好𢎞康世難爰自終古有國有家非盟誓無以昭<lb/>
<pb n="KR2i0005_WYG_066-11b"/>
神祗之心非斷金無以定終始之好然晉楚之成呉蜀<lb/>
之約咸口血未乾而尋背之今我二家契殊曩日言未<lb/>
終而有篤愛之心音一交而懷傾蓋之顧息風塵之警<lb/>
同克濟之誠戮力矢心共濟六合若天下有事則雙振<lb/>
義旗區域既清則並敦魯衛夷險相赴交易有無爰及<lb/>
子孫永崇斯好䝉遜遣弟湟河太守沮渠漢平來盟秋<lb/>
九月勃勃遣赫連建將兵擊秦執平涼太守姚周都遂<lb/>
入新平秦廣平公姚弼與戰於龍尾堡建敗被禽<lb/>
<pb n="KR2i0005_WYG_066-12a"/>
鳳翔四年夏六月勃勃聞秦將姚嵩與氐王楊盛相持<lb/>
率騎四萬襲擊上邽未至嵩與盛戰於竹嶺嵩敗死勃<lb/>
勃遂進攻上邽二旬克之殺秦秦州刺史姚平都<hi>一作軍都</hi>
及將士五千人因毁其城轉攻隂宻又殺秦將姚良子<lb/>
及將士萬餘人以子太原公昌為使持節前將軍雍州<lb/>
刺史鎮隂宻秦征北將軍姚恢棄安定奔還長安安定<lb/>
人胡儼華韜率戸五萬據城來降勃勃署儼為侍中韜<lb/>
為尚書留鎮東將軍羊茍兒配以鮮卑五千鎮之進攻<lb/>
<pb n="KR2i0005_WYG_066-12b"/>
秦鎮西將軍姚諶於雍城謀委鎮奔長安勃勃據雍進<lb/>
掠郿城秦遣東平公姚紹及征虜將軍尹昭<hi>一作伊昭</hi>等將<lb/>
歩騎五萬來拒勃勃退如安定胡儼閉門拒之襲殺茍<lb/>
兒及所將鮮卑復以城降秦紹等進攻勃勃於馬鞍阪<lb/>
破之追至朝那不及而去勃勃引歸杏城復遣兄子提<lb/>
南侵池陽秦車騎將軍姚裕前將軍彭白狼建義將軍<lb/>
虵𤣥率衆追擊提敗遁還秋七月勃勃聞太尉劉裕伐<lb/>
秦笑謂羣臣曰劉裕伐秦水陸並進且裕有高世之畧<lb/>
<pb n="KR2i0005_WYG_066-13a"/>
姚泓豈能自固吾驗以天時人事必當克之且其兄弟<lb/>
内叛安能拒人裕既尅長安利在速返不能久留正可<lb/>
留子弟及諸將守闗中待裕發軫吾取之如拾遺耳不<lb/>
足復勞吾士馬也於是秣馬厲兵休養士卒<lb/>
鳳翔五年春三月勃勃進據安定秦嶺北鎮戍郡縣皆<lb/>
降遂盡有嶺北之地秋九月劉裕滅秦入於長安遣使<lb/>
遺勃勃書請通和好約為兄弟勃勃命中書侍郎皇甫<lb/>
徽為報書而隂誦之召裕使前口授舎人為書封以答<lb/>
<pb n="KR2i0005_WYG_066-13b"/>
裕裕覽其書而竒之使者又言勃勃儀容瓌偉英武絶<lb/>
人裕歎曰吾所不如也冬十月勃勃還綂萬十一月太<lb/>
尉裕留次子桂陽公義真為都督雍梁秦三州諸軍事<lb/>
安西將軍領雍東秦二州刺史鎮長安以諮議叅軍王<lb/>
修為長史王鎮惡為司馬領馮翊太守沈田子毛德祖<lb/>
皆為中兵叅軍仍以田子領扶風太守德祖領秦州刺<lb/>
史天水太守傅𢎞之為雍州治中從事十二月庚子裕<lb/>
發長安自洛入河開汴渠以歸閏月勃勃聞裕東歸大<lb/>
<pb n="KR2i0005_WYG_066-14a"/>
喜<hi>具買德傳</hi>乃以太子璝都督前鋒諸軍事領撫軍大將軍<lb/>
率騎二萬南向長安前將軍太原公昌屯兵潼闗以軍<lb/>
師中郎將王買德為撫軍右長史南伐青泥自率大軍<lb/>
為之後繼<lb/>
昌武元年春正月太子璝至渭陽闗中士民降者屬路<lb/>
劉義真遣龍驤將軍扶風<hi>一作始平</hi>太守沈田子率衆逆戰<lb/>
璝擊敗之退屯劉廻堡遣使還報司馬王鎮惡鎮惡對<lb/>
田子使謂長史王修曰劉公以十嵗兒付吾等當共思<lb/>
<pb n="KR2i0005_WYG_066-14b"/>
戮力今擁兵不進虜何由得平乎使者還以告田子田<lb/>
子甚懼遂與鎮惡不平初裕將東還田子及傅𢎞之屢<lb/>
言於裕曰鎮惡家在闗中不可保信裕曰今留卿文武<lb/>
將士精兵萬人彼若欲為不善正足自滅耳勿復多言<lb/>
又私謂田子曰鍾會不得遂其亂者以有衛瓘故也語<lb/>
曰猛虎不如羣狐卿等十餘人何懼王鎮惡故二人常<lb/>
有猜心至是鎮惡與田子俱出北地師於涇上以拒夏<lb/>
兵軍中訛言鎮惡欲盡殺南人以數十人送義真南還<lb/>
<pb n="KR2i0005_WYG_066-15a"/>
因據闗中反辛亥田子請鎮惡出城俱會於寧朔將軍<lb/>
傅𢎞之<hi>一作建威將軍</hi>壘計事田子求屏人語使其宗人沈敬<lb/>
仁斬之幕下矯稱受太尉令誅之𢎞之奔告義真義真<lb/>
與王修被甲登横門以察其變俄而田子帥數十人來<lb/>
至言鎮惡反修執田子數以專戮斬之以冠軍將軍毛<lb/>
修之代鎮惡為安西司馬夏四月傅𢎞之大破璝於渭<lb/>
陽<hi>一作池陽</hi>又破之於寡婦津<hi>一作渡</hi>斬獲甚衆璝兵退遁秋<lb/>
九月劉義真年少賜與左右無節王修每裁抑之左右<lb/>
<pb n="KR2i0005_WYG_066-15b"/>
皆怨譖修於義真曰王鎮惡欲反故沈田子殺之修殺<lb/>
田子是亦欲反也義真信之使左右劉乞殺修由是人<lb/>
情離駭莫相統一悉召外軍入長安城閉門拒守闗中<lb/>
郡縣悉降於璝璝夜襲擊長安不克勃勃進據咸陽長<lb/>
安樵採路絶太尉裕聞之大懼使輔國將軍蒯恩如長<lb/>
安召義真東鎮洛陽以相國右司馬朱齡石為都督闗<lb/>
中諸軍事右將軍雍州刺史代鎮長安裕謂齡石曰卿<lb/>
至可勑義真輕裝速發既出闗然後可徐行若闗右必<lb/>
<pb n="KR2i0005_WYG_066-16a"/>
不可守當與義真俱歸也又命中書侍郎朱超石慰勞<lb/>
河洛冬十一月齡石至長安義真將士貪縱大掠而東<lb/>
多載寳貨子女方軌徐行至於㶚上雍州别駕韋華降<lb/>
於勃勃百姓共逐齡石而迎勃勃入長安齡石乃焚燒<lb/>
長安宫殿奔於潼闗璝率衆三萬追擊義真傅𢎞之謂<lb/>
義真曰公處分亟進今多將輜重一日行不過十里虜<lb/>
追騎且至將何以待之宜棄車輕行乃可以免義真不<lb/>
從俄而璝兵大至傅𢎞之蒯恩斷後力戰連日至於青<lb/>
<pb n="KR2i0005_WYG_066-16b"/>
泥北𢎞之躬貫甲胄氣冠三軍衆寡不敵皆為撫軍長<lb/>
史王買德所擒司馬毛修之與義真相失亦為買德所<lb/>
獲義真行在前會日暮璝兵不窮追故得免左右盡散<lb/>
獨逃草中中兵叅軍段宏單騎追尋緣道呼之義真識<lb/>
其聲出就之曰君非段中兵耶身在此行矣必不兩全<lb/>
可刎身頭以南使家公絶望宏泣曰死生共之下官不<lb/>
忍乃束義真於背單馬而歸義真謂宏曰今日之事誠<lb/>
無算畧然丈夫不經此何以知艱難勃勃欲降傅𢎞之<lb/>
<pb n="KR2i0005_WYG_066-17a"/>
𢎞之不屈時天大寒勃勃裸之𢎞之呌罵而死士卒死<lb/>
傷者不可勝計遂積人頭為京觀號曰髑髏臺於是大<lb/>
饗將士於長安舉觴以謝王買德拜買德都官尚書加<lb/>
冠軍將軍封河陽侯十二月晉龍驤將軍王敬先戍於<lb/>
潼闗之曹公故壘朱齡石往從之朱超石至蒲坂聞齡<lb/>
石所在亦奔投之太原公昌進攻敬壘斷其水道衆渴<lb/>
不能戰城且䧟齡石謂超石曰弟兄俱死異域使老親<lb/>
何以為心爾求間道亡歸我死此無恨矣超石泣曰人<lb/>
<pb n="KR2i0005_WYG_066-17b"/>
誰不死寧忍今日辭兄去乎遂與敬及右軍叅軍劉欽<lb/>
之皆被執送於長安勃勃殺之勃勃既破闗中斬戮無<lb/>
數時有沙門曇始亦遇其害而刅不能傷勃勃異之遂<lb/>
赦沙門於是羣臣勸進勃勃曰朕無撥亂之才不能𢎞<lb/>
濟兆庶自枕戈寢甲十有二年而四海未同遺冦尚熾<lb/>
不知何以謝責當年垂之來葉將明揚側陋以王位讓<lb/>
之然後歸老朔方琴書卒嵗皇帝之號豈朕薄德所膺<lb/>
羣臣固請乃許之遂築壇於㶚上僭即皇帝位大赦境<lb/>
<pb n="KR2i0005_WYG_066-18a"/>
内殊死已下改元昌武文武百官進位各有差魏太宗<lb/>
與崔浩論近世君臣因問浩曰屈丏何如浩曰屈丏家<lb/>
國夷滅一身孤寄為姚氏封殖不思樹黨强隣報仇雪<lb/>
恥乃結忿于蠕蠕背德于姚興橛豎小人無大經畧正<lb/>
可殘暴終為人所滅耳太宗大悅<hi>屈丏前作屈孑</hi>
真興元年春正月勃勃遣將軍叱奴侯提率歩騎二萬<lb/>
攻晉并州刺史毛德祖於蒲坂德祖不能禦全軍歸洛<lb/>
陽以侯提為并州刺史鎮蒲坂勃勃歸於長安二月徴<lb/>
<pb n="KR2i0005_WYG_066-18b"/>
隠士韋𤣥𤣥既至懼而禮拜甚過勃勃怒而殺之羣臣<lb/>
請都長安勃勃曰朕豈不知長安累帝舊都山河四塞<lb/>
沃饒險固但荆呉僻逺勢不能為人之患東魏與我風<lb/>
俗畧同壤境隣接自統萬去魏境裁數百餘里朕在長<lb/>
安統萬必危恐有不守之憂若在統萬彼終不敢濟河<lb/>
而西諸卿特未見及此耳羣下咸曰非所及也乃於長<lb/>
安置南臺以太子璝領大將軍雍州牧録南臺尚書<lb/>
事鎮長安勃勃因田於三交至淥漣池遂還萬統以<lb/>
<pb n="KR2i0005_WYG_066-19a"/>
宫殿大成赦其境内殊死已下又改元真興刻石都<lb/>
南命秘書監胡義周頌紀功徳勃勃好自矜大名其<lb/>
四門南曰朝宋門東曰招魏門西曰服涼門北曰平朔<lb/>
門勃勃遣騎三千攻魏河西魏遣散騎常侍丘堆自并<lb/>
州與故秦遊擊將軍王洛生等來拒奔還夏四月吐谷<lb/>
渾覔地聚衆六千於弱水南遣使來降勃勃拜為弱水<lb/>
護軍<lb/>
真興二年夏五月雨魚於統萬冬十月起冲天臺於統<lb/>
<pb n="KR2i0005_WYG_066-19b"/>
萬南山欲登之以望長安追尊髙祖誥汁爰為元皇帝<lb/>
曾祖虎為景皇帝祖務桓為宣皇帝父衛辰為桓皇帝<lb/>
廟號太祖母苻氏為桓文皇后<lb/>
真興三年<lb/>
真興四年<lb/>
真興五年<lb/>
真興六年冬十二月勃勃將廢太子璝為秦王而立少<lb/>
子酒泉公倫為太子璝聞將廢已自長安率衆七萬北<lb/>
<pb n="KR2i0005_WYG_066-20a"/>
伐倫倫率騎三萬拒之戰於高平為璝所敗倫死之勃<lb/>
勃中子太原公昌率騎一萬襲殺璝遂併其衆八萬五<lb/>
千歸於統萬勃勃大悅立昌為太子勃勃性凶暴好殺<lb/>
視民如草芥無順守之規常居城上置弓劍於側有所<lb/>
嫌忌便手自殺之羣臣忤視者鑿其目笑者決其唇諫<lb/>
者謂之誹謗先絶其舌而後斬之夷夏囂然人無生賴<lb/>
真興七年夏六月太廟崩陷秋七月勃勃寢疾既而疾<lb/>
甚輦昇永安殿召羣臣屬以後事八月癸卯卒時年四<lb/>
<pb n="KR2i0005_WYG_066-20b"/>
十五在位十九年偽諡武烈皇帝葬嘉平陵廟號世祖<lb/>
勃勃僭立十三年而宋氏受禪以元嘉二年死是魏世<lb/>
祖始光二年也<lb/>
　<lb/>
　<lb/>
　<lb/>
　<lb/>
　十六國春秋卷六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十六國春秋卷十一</head> <lb/>
    <p>
<pb n="KR2i0005_WYG_011-1a"/>
欽定四庫全書<lb/>
　十六國春秋卷十一<lb/>
後趙録一<lb/>
　　石勒上<lb/>
石勒字世龍初名㔨<hi>魏書作小字匐勒</hi>上黨武鄉羯人也其先<lb/>
匈奴别部羌渠之胄分散居于上黨羯室因號羯胡祖<lb/>
耶奕干父周曷朱一名乞翼加並為部落小卒勒生時<lb/>
赤光滿室白氣自天屬于中庭見者咸異之年十四隨<lb/>
<pb n="KR2i0005_WYG_011-1b"/>
邑人行販洛陽倚嘯上東門王衍見而竒之顧謂左右<lb/>
曰向者胡雛吾觀其聲視有竒志恐將為天下之患馳<lb/>
遣收之會勒已去長而壯健有胆畧雄武好騎射曷朱<lb/>
性凶麤不為羣胡所附每使勒代已督攝部胡部胡愛<lb/>
信之所居武鄉北原山下草木皆有鐵騎之象家園中<lb/>
生人參花葉甚茂悉成人狀父老及相者皆曰此胡狀<lb/>
貌竒異志度非常其終不可量也勸邑人厚遇之時多<lb/>
嗤笑惟鄔人郭敬陽曲甯驅以為信然並加資贍勒亦<lb/>
<pb n="KR2i0005_WYG_011-2a"/>
感其恩為之力耕毎聞鼓角之聲或在前後勒私異之<lb/>
歸以告母母曰作勞耳鳴非不祥也因於所耕地得<lb/>
一刀銘曰石氏昌隷書私心自喜居與邑人李陽相<lb/>
近陽性剛愎毎輕勒與爭漚麻池共相打揲互有勝負<lb/>
太安中并州饑亂勒與諸小胡亡散乃自鴈門還依甯<lb/>
驅北澤都尉劉監欲縳賣之賴驅匿之獲免於是潛詣<lb/>
納降都尉李川路逢郭敬泣拜言饑寒敬對之流涕以<lb/>
帶貨鬻食之并給以衣服勒謂敬曰今者大饑不可守<lb/>
<pb n="KR2i0005_WYG_011-2b"/>
窮諸胡饑甚宜誘將冀州就穀因執賣之可以兩濟敬<lb/>
深然之會建威將軍閻粹説并州刺史東瀛公司馬騰<lb/>
執諸胡于山東賣充軍賞<hi>一作實</hi>騰使將軍郭陽張隆虜<lb/>
羣胡將詣冀州兩胡一枷勒時年二十餘亦在其中數<lb/>
為隆所毆辱敬先以勒囑其族兄陽及兄子時是以陽<lb/>
時每為解請道路饑病賴陽時而濟東至平原賣與荏<lb/>
平人師懽為奴有一老父謂勒曰君魚龍髮際上四道<lb/>
已成當貴為人主甲戌之歳王彭祖<hi>浚字彭祖</hi>可圖也勒曰<lb/>
<pb n="KR2i0005_WYG_011-3a"/>
若如公言弗敢忘徳忽然不見每屯耕於野常聞鞞鐸<lb/>
音勒以告諸奴諸奴亦聞之因曰吾幼來在家恒聞如<lb/>
是諸奴歸以告懽懽亦竒其狀貌而免之懽家隣於馬<lb/>
牧勒與牧帥魏郡汲桑往來勒以能相馬自託於桑嘗<lb/>
傭於武安臨水為遊軍所囚會有羣鹿旁過軍人競逐<lb/>
之勒乃獲免俄而又見一老父謂勒曰向來羣鹿者我<lb/>
也君應為中州主<hi>一云列國主</hi>故相救爾勒拜而受命遂招<lb/>
集王陽䕫安支雄冀保吳豫劉膺桃豹逯明等八騎為<lb/>
<pb n="KR2i0005_WYG_011-3b"/>
羣盜後郭敖劉徴劉寶張曀僕呼延莫郭黒畧張越孔<lb/>
豚趙鹿支屈六等又赴之號為十八騎復東如赤龍騄<lb/>
驥諸苑中乗苑馬逺掠繒寶以賂汲桑永興元年成都<lb/>
王司馬頴敗乗輿於蕩隂逼帝如鄴宫王浚以頴幽辱<lb/>
天子使鮮卑擊之頴懼挾恵帝南奔洛陽帝復為張方<lb/>
所逼遷於長安闗東所在兵起皆以誅頴為名河間王<lb/>
司馬顒懼東師之盛欲輯懐東夏乃奏議廢頴是歳劉<lb/>
淵稱漢王於黎亭其二年頴故帳下督公孫藩樓機郝<lb/>
<pb n="KR2i0005_WYG_011-4a"/>
昌等自稱將軍起兵趙魏之清河鄃縣欲以攻鄴衆至<lb/>
數萬勒與汲桑帥牧人乗苑馬數百騎赴之桑始命勒<lb/>
以石為姓勒為名藩拜勒為前隊督從攻掠郡縣殺二<lb/>
千石長吏轉前攻平昌公司馬模于鄴模使將軍馮嵩<lb/>
逆戰敗之藩濟自白馬而南模甚懼廣平太守焦國丁<lb/>
邵率衆救模范陽王司馬虓又遣兖州刺史濮陽太守<lb/>
茍晞救之藩衆散走勒與汲桑亡潛苑中頴之將如河<lb/>
北也汲桑以勒為伏夜牙門帥牧人刼掠郡縣繫囚又<lb/>
<pb n="KR2i0005_WYG_011-4b"/>
招山澤亡命多起附勒勒率以應之屯於平石<lb/>
晉懐帝永嘉元年春三月公孫藩既死汲桑逃還苑中<lb/>
復聚衆刼掠自稱大將軍聲言為成都王頴報仇誅東<lb/>
海王越東瀛公騰為名乃出成都王棺載之車中毎事<lb/>
啓靈以行軍令桑以勒為前鋒屢有戰功署為掃虜將<lb/>
軍忠明亭侯遂與張泓故將李豐等進攻鄴城署勒為<lb/>
前鋒都督夏五月桑攻破魏郡太守馮嵩長驅至鄴時<lb/>
鄴中府庫虛竭而東瀛公<hi>晉書作新蔡王</hi>騰資用甚饒性尤吝<lb/>
<pb n="KR2i0005_WYG_011-5a"/>
嗇無所振恵臨急乃賜將士米各數升帛各丈尺是以<lb/>
人不為用桑遂入鄴攻騰騰曰孤在并州七年胡圍城<lb/>
不能克汲桑小賊何足憂也及勒等至騰不能守率輕<lb/>
騎而走為李豐所殺騰子虞有勇力騰之被害虞逐豐<lb/>
投水死是日虞及弟矯紹并鉅鹿太守崔曼車騎長史<lb/>
羊桓従事中郎蔡充等又為豐餘黨所害諸名家流移<lb/>
依鄴者死亡畧盡遂燒鄴宫火旬日不滅殺萬餘人掠<lb/>
婦女珍寶以巨萬計濟自延津南擊兖州太傅東海王<lb/>
<pb n="KR2i0005_WYG_011-5b"/>
越甚懼使撫軍兖州刺史茍晞及陳留内史王讚等來<lb/>
討桑勒攻幽州刺史石尠於樂陵尠與戰敗死乞活田<lb/>
禋帥衆五萬救尠勒逆敗禋與晞等相持于平原陽平<lb/>
間數月大小三十餘戰互有勝負晉山陽公劉秋死之<lb/>
山陽公漢獻帝曽孫也秋七月己酉朔越懼進次官渡<lb/>
為晞聲援以討桑勒命晞為前鋒桑素憚晞乃於城外<lb/>
為柵自守晞將至頓軍休士先遣單馬示以禍福桑衆<lb/>
大震八月己夘朔晞擊敗桑勒于鄴九月戊申晞追擊<lb/>
<pb n="KR2i0005_WYG_011-6a"/>
桑勒于東武陽大破之陷其九壘死者萬餘人桑與勒<lb/>
弃柵宵遁退保清淵嬰城固守乃收餘衆將奔劉淵冀<lb/>
州刺史丁紹邀之于赤橋又大敗之桑奔馬牧勒奔樂<lb/>
平胡部大張㔨督馮莫突等擁衆數千壁於上黨勒往<lb/>
従之深為所昵因説㔨督等曰劉單于舉兵擊晉部大<lb/>
拒而不從自度終能獨立乎曰不能勒曰如其不能者<lb/>
兵馬當有所屬今部落皆已受單于賞募往往聚議欲<lb/>
叛部大而歸單于矣宜早為之計㔨督等素無智略懼<lb/>
<pb n="KR2i0005_WYG_011-6b"/>
部衆之貳已也從之冬十月㔨督等隨勒單騎歸于劉<lb/>
淵淵署㔨督為親漢王莫突為都督部大以勒為輔<hi>一作</hi>
<hi>䕶</hi>漢將軍平晉王以統之勒於是命㔨督為兄賜姓石<lb/>
氏名之曰㑹言其遇已也烏丸張伏利度有衆二千壁<lb/>
於樂平淵屢招不至勒偽獲罪於淵往奔伏利度伏利<lb/>
度喜結為兄弟使勒帥諸胡冦掠所向無前諸胡畏服<lb/>
勒知衆心附已乃因會執伏利度謂諸胡曰今起大事<lb/>
我與伏利度誰堪為主諸胡咸推勒勒於是釋伏利度<lb/>
<pb n="KR2i0005_WYG_011-7a"/>
帥其部衆歸淵淵加勒督山東征討諸軍事以伏利度<lb/>
之衆配之十二月戊寅并州人田蘭薄盛等起兵為東<lb/>
瀛公騰復仇斬汲桑於樂陵<hi>一云平原</hi>棄成都王頴棺於故<lb/>
井中頴故臣收葬之<lb/>
永嘉二年春二月庚子勒冦常山晉安北将軍王浚出<lb/>
兵擊討為浚所敗夏四月淵使劉聰攻壺闗命勒率所<lb/>
統七千為前鋒都督劉琨遣䕶軍將軍黄秀等救壺闗<lb/>
勒敗秀於白田秀死之壺闗失據秋九月勒冦趙郡征<lb/>
<pb n="KR2i0005_WYG_011-7b"/>
北將軍和郁自鄴奔于衞國晉遣車騎將軍王堪屯兵<lb/>
東燕以拒勒冬十月勒與劉靈閻羆等七將帥衆三萬<lb/>
冦魏郡汲郡頓丘百姓望風降附者五十餘壘皆假壘<lb/>
主將軍都尉印綬簡其彊壯五萬為軍士其餘老弱安<lb/>
堵如故軍無私掠百姓懐之劉淵僭稱尊號遣使授勒<lb/>
持節平東大將軍校尉都督王如故己酉勒入冦鄴魏<lb/>
郡太守王粹死之進冦趙郡殺冀州西部都尉馮沖攻<lb/>
乞活赦亭田禋於中丘皆殺之<lb/>
<pb n="KR2i0005_WYG_011-8a"/>
永嘉三年春三月淵授勒安東大將軍開府置左右長<lb/>
史司馬從事中郎夏四月勒進軍攻鉅鹿常山殺二郡<lb/>
守將陷冀州郡縣堡壁百餘衆至十餘萬集衣冠文物<lb/>
别為君子營引趙郡張賔為謀主始署軍功曹以刁膺<lb/>
張敬為股肱䕫安孔萇為爪牙支雄呼延莫王陽桃豹<lb/>
逯明吳豫等為將帥使别將張斯率騎詣并州山北諸<lb/>
郡縣說諸胡羯曉以安危諸胡懼勒威名多來降附秋<lb/>
九月進軍常山分遣諸將攻中山博陵髙陽諸縣降者<lb/>
<pb n="KR2i0005_WYG_011-8b"/>
數萬人晉安北將軍王浚遣天水將軍祁𢎞帥鮮卑叚<lb/>
務勿塵等十餘萬騎來討大敗勒於飛龍山死者萬餘<lb/>
勒退屯黎陽浚因分遣諸將攻諸未下及叛者降三十<lb/>
餘壁置守宰以撫之冬十一月勒冦信都陷長樂殺冀<lb/>
州刺史安北將軍王斌因屠黎陽王浚自領冀州詔車<lb/>
騎將軍王堪北中郎將裴憲自洛陽帥衆討勒勒燒營<lb/>
并粮迴軍拒之次于黄牛壘魏郡太守劉矩以郡降勒<lb/>
冀州郡縣百餘壁皆陷没勒使矩統其壘衆為中軍左<lb/>
<pb n="KR2i0005_WYG_011-9a"/>
翼勒至黎陽裴憲棄軍奔淮南王堪退保倉垣十二月<lb/>
淵授勒鎮東大將軍封汲郡公持節都督王如故勒固<lb/>
讓公不受與閻羆攻暏圈苑市二壘皆陷之羆中流矢<lb/>
死勒并統其衆潛自石橋濟河攻陷白馬坑男女三千<lb/>
餘口乙亥夜洛陽有白氣如帶自地升天南北各二十<lb/>
丈<lb/>
永嘉四年春正月王彌以三千衆會勒攻冦徐豫兖州<lb/>
二月勒東襲鄄城兖州刺史袁孚戰敗為其部下所殺<lb/>
<pb n="KR2i0005_WYG_011-9b"/>
因攻倉垣襲陷白馬殺車騎將軍王堪遂北濟河攻冀<lb/>
州廣宗清河平原陽平諸郡民從之者九萬餘口夏五<lb/>
月勒冦汲郡執汲郡太守胡寵復南濟河滎陽太守裴<lb/>
純奔建康六月幽并司冀秦雍等六州大蝗食草木牛<lb/>
馬毛皆盡秋七月劉聰圍河内太守裴整勒率騎會之<lb/>
攻冠軍將軍梁巨于武徳懐帝遣征虜將軍宋抽救巨<lb/>
勒留諸將守武徳與平北大將軍王桑逆擊巨于長陵<lb/>
巨懼請降勒勿許巨踰城遁走為軍士所執勒馳如武<lb/>
<pb n="KR2i0005_WYG_011-10a"/>
徳坑降卒萬餘數梁巨罪而殺之王師退還河北諸堡<lb/>
壁大震皆請降送任九月河内人樂仰執裴整叛降於<lb/>
勒時劉淵死劉聰即位授勒征東大將軍并州刺史汲<lb/>
郡公持節開府都督校尉王如故勒固辭將軍乃止冬<lb/>
十月漢河内王劉粲始安王劉曜及王彌率衆四萬攻<lb/>
洛陽勒留長史刁膺統步卒九萬徙輜重于重門率輕<lb/>
騎二萬會粲等于大陽敗晉監軍裴邈于澠池長驅入<lb/>
洛川粲出轘轅掠梁陳汝潁間勒出成皐闗壬寅勒圍<lb/>
<pb n="KR2i0005_WYG_011-10b"/>
陳留太守王讚于倉垣為讚所敗退走河北屯汶石津<lb/>
壬子東海王司馬越羽檄徴天下兵帝謂使者曰為我<lb/>
語諸征鎮若今日尚可救緩則無及矣既而莫有至者<lb/>
勒攻陷襄城太守崔曠于繁昌殺之將至宛北攻幽州<lb/>
幽州刺史王浚遣鮮卑叚文鴦帥騎救之退還河北浚<lb/>
又遣别將王甲始帥遼西鮮卑萬餘騎敗勒於汶石津<lb/>
勒乃燒船棄營引兵向柏門迎重門輜重合于石門濟<lb/>
河攻豫州刺史馮嵩于陳郡不克引兵而北將趣南陽<lb/>
<pb n="KR2i0005_WYG_011-11a"/>
時雍州流民京兆王如舉兵反于宛殺害令長自號大<lb/>
將軍領司雍二州牧大掠漢沔長安侯脱馮翊嚴嶷南<lb/>
安<hi>一作新平</hi>龎寔等各起兵江淮間受聰官位各帥其黨攻<lb/>
諸城鎮多殺令長以應之未幾衆至四五萬如等聞勒<lb/>
之往懼遣衆一萬屯襄城拒勒勒擊敗之盡俘其衆進<lb/>
至南陽遂屯宛北侯脱據宛王如據襄如素與脱不協<lb/>
懼勒之攻襄遣使送珍寶車馬犒師結為兄弟勒亦假<lb/>
其彊而納之乃説勒曰侯脱雖名漢臣其實漢賊如常<lb/>
<pb n="KR2i0005_WYG_011-11b"/>
恐其來襲兄宜備之勒素怒脱貳已憚如唇齒故不攻<lb/>
之及聞如言甚悦遂夜令三軍蓐食俟雞鳴而駕後出<lb/>
者斬晨壓苑門攻之旬有二日而克嚴嶷率衆救脱至<lb/>
則無及遂降于勒勒斬脱囚嶷送于平陽盡并其衆軍<lb/>
勢彌盛南冦襄陽攻拔江西壘壁三十餘所留刁膺守<lb/>
襄陽躬帥精騎三萬還攻王如憚如之盛遂趣襄城如<lb/>
知之遣弟璃率騎二萬五千詐言犒師實欲襲勒勒逆<lb/>
擊滅之復屯江西十一月東海王司馬越専權擅政懐<lb/>
<pb n="KR2i0005_WYG_011-12a"/>
帝惡之乃詔征東大將軍青州刺史茍晞曰朕以不徳<lb/>
戎車屢興上懼宗祖之累下愍兆庶之困當賴方岳為<lb/>
國藩鎮公威振赫然梟斬藩桑走降喬朗魏植之徒復<lb/>
以誅除豈非髙識明㫁朕用委成加以王彌石勒為社<lb/>
稷之憂故有詔委統六州而公謙分小節稽違大命非<lb/>
所謂與國同憂也今復遣詔便施檄六州協同大舉剪<lb/>
除國難稱朕意焉晞得詔遂移檄諸征鎮州郡曰天步<lb/>
艱險禍難殷流劉元海造逆于汾隂石世龍階亂于三<lb/>
<pb n="KR2i0005_WYG_011-12b"/>
魏荐食畿甸覆喪鄴都結壘近郊仍震兖豫害二刺史<lb/>
殺二都督郡守官長堙没數十百姓流離肝腦塗地晞<lb/>
以虛薄負荷國重是以弭節海隅援枹曹衛猥被中詔<lb/>
委以闗東督統諸軍欽承詔命剋今月二日當西濟黎<lb/>
陽即日得滎陽太守丁嶷白事李惲陳午等救懐諸軍<lb/>
與羯大戰皆見破散懐城已陷河内太守裴整為賊所<lb/>
執宿衛闕乏天子蒙難宗廟之危甚于累卵承問之日<lb/>
憂嘆累息晞以為先王選用明徳庸以章服所以藩固<lb/>
<pb n="KR2i0005_WYG_011-13a"/>
王室無俾城壊是以舟檝不固齊桓責楚襄王逼狄晉<lb/>
文致討夫翼奬王家勠<hi>一作宣</hi>力帝室雖蹈湯火大義所<lb/>
甘加諸方牧俱受榮寵義同畢力以報國恩晞雖不武<lb/>
首啓秣馬裹戎糧以俟方鎮凡我同盟宜同赴救顯立<lb/>
名節在此行矣勒得移檄乃大怒曰誓不與此賊共生<lb/>
天壤間也十二月勒遣别將曹嶷破琅邪北攻齊地茍<lb/>
純閉城自守嶷衆轉盛連營數十里茍晞還登城望之<lb/>
乃有懼色與嶷連戰嶷輒破敗後簡精鋭與嶷大戰㑹<lb/>
<pb n="KR2i0005_WYG_011-13b"/>
大風揚塵晞遂敗績棄城夜走嶷追至東山部衆皆降<lb/>
于嶷晞單騎奔髙平收邸閣召募得數千餘人<lb/>
永嘉五年春正月勒謀據江漢右長史張賔以為不可<lb/>
勸勒北還勒弗從以賔為參軍都尉領記室位次司馬<lb/>
専居中總事懐帝慮勒南冦使王導率衆討勒勒軍糧<lb/>
不繼死疫太半納張賔之䇿乃焚輜重裹糧卷甲渡沔<lb/>
癸酉轉冦江夏江夏太守楊岠<hi>一作岷</hi>棄郡奔武昌勒因<lb/>
進攻夏口晉明威將軍朱伺鐵面自衛以弩的射勒大<lb/>
<pb n="KR2i0005_WYG_011-14a"/>
帥數人皆被殺軍士並以磊石弓箭如雨所向摧破勒<lb/>
衆抛船上岸於水邊作陳逐水上下以邀伺軍伺身被<lb/>
數十箭氣色不變諸將尋至勒兵崩退皆棄船投<lb/>
水死者百數勒還長沙伺追至蒲圻不及而返二月勒<lb/>
北冦新蔡殺新蔡王確於南頓朗陵公何襲廣陵公陳<lb/>
軫上黨太守羊綜廣平太守邵肇等率衆降勒進陷許<lb/>
昌殺平東將軍王康又攻汝南汝南王祐奔建康夏四<lb/>
月戊子太傅東海王越率洛陽之衆二十餘萬討勒越<lb/>
<pb n="KR2i0005_WYG_011-14b"/>
薨于軍軍人推太尉王衍為主率衆東下勒輕騎追之<lb/>
及於東郡苦縣甯平城衍遣將軍錢端出兵拒勒為勒<lb/>
所敗端死衍軍大潰于是數十萬衆勒分騎圍而射之<lb/>
相踐如山王公士庶死者十餘萬無一人得免者遂執<lb/>
衍及襄陽王範任城王濟武陵王澹澹子散騎常侍哀<lb/>
王喆西河王喜新野王劭梁懐王禧<hi>一無懐字</hi>齊王超吏部<lb/>
尚書劉望廷尉諸葛銓尚書鄭豫豫州刺史劉喬太𫝊<lb/>
長史庾凱等坐之幕下問以晉故衍具陳禍敗之由云<lb/>
<pb n="KR2i0005_WYG_011-15a"/>
計不在已且自言少無宦情不豫世事因勸勒稱尊號<lb/>
冀以自免勒曰君少壯登朝名蓋四海身居重任何得<lb/>
言無宦情耶破壊天下非君而誰命左右扶出衆人畏<lb/>
死多自陳説獨襄陽王範神色儼然意氣自若顧呵之<lb/>
曰今日之事何復紛紜勒甚竒之謂孔萇曰吾行天下<lb/>
多矣未嘗見此輩人當可存乎萇曰彼皆晉之王公終<lb/>
不為吾用勒曰雖然要不可加以鋒刃於是引諸王公<lb/>
卿士於外夜使人排牆填殺之剖越柩焚其屍曰此人<lb/>
<pb n="KR2i0005_WYG_011-15b"/>
亂天下吾為天下報之故焚其骨以告天地王彌弟璋<lb/>
焚其餘衆并食之左衛將軍何倫右衛將軍李惲聞越<lb/>
之死秘不發喪奉越妃裴氏及世子毗出自洛陽從者<lb/>
傾城所經暴掠勒逆毗於洧倉軍復大潰執毗及宗室<lb/>
四十八王并公卿士皆斬之何倫奔下邳李惲殺妻子<lb/>
奔廣宗裴妃為人所掠賣於吳氏乆之渡江六月癸未<lb/>
勒率精騎三萬入自成皐闗會劉曜王彌同冦洛陽晉<lb/>
師屢敗死者甚衆洛陽遂空勒引兵還時有田六出者<lb/>
<pb n="KR2i0005_WYG_011-16a"/>
愍懐太子妃王氏進賢侍兒也勒掠進賢渡孟津欲妻<lb/>
之進賢罵曰我皇太子婦司徒公女義不為逆胡所辱<lb/>
胡羌小子敢干我乎言畢投河六出曰大既有之小亦<lb/>
宜然復投河中劉聰署勒征東大將軍幽州牧并州刺<lb/>
史勒固辭不受秋七月平陽李洪聚衆數千壘于舞陽<lb/>
茍晞假洪雍州刺史勒進冦穀陽殺冠軍將軍王滋九<lb/>
月勒攻王讚於陽夏擒之以為從事中郎癸亥襲破陽<lb/>
夏至于䝉縣執大將軍茍晞及豫章王端鎖晞頸以為<lb/>
<pb n="KR2i0005_WYG_011-16b"/>
左司馬河東太守鄧攸時亦被擒勒宿忌諸官長二千<lb/>
石聞攸在營馳召將殺之攸至門門幹乃攸為郎時幹<lb/>
識攸攸求紙筆作辭幹候勒和悦致之勒重其辭乃命<lb/>
勿殺長史張賔先與攸比舍重攸名操因稱攸於勒勒<lb/>
召至幕下與語悦之以為參軍給車馬勒每東征西伐<lb/>
置攸車營中勒夜禁火犯之者死攸與胡隣轂胡夜失<lb/>
火燒車吏按問胡乃誣攸攸度不可與爭遂對以弟婦<lb/>
散發温酒為辭勒赦之既而胡人深感自縳詣勒以明<lb/>
<pb n="KR2i0005_WYG_011-17a"/>
攸而隂遺攸馬驢諸胡莫不歎息宗敬之及勒過泗水<lb/>
乃斫壊車以牛馬負妻子而逃勒與王彌外相親而内<lb/>
相忌彌納劉暾之説將先誅勒東王青州乃為書使暾<lb/>
徴其將曹嶷於齊且邀勒共向青州暾至東阿為勒遊<lb/>
騎所獲得彌所與嶷書潛殺暾而彌不知㑹彌將髙梁<lb/>
徐邈輒引所部兵去彌兵漸弱及聞勒獲晞彌心惡之<lb/>
偽卑辭使賀勒曰公獲茍晞而赦之何其神也使晞為<lb/>
公左彌為公右天下不足定也勒謂張賔曰王彌位重<lb/>
<pb n="KR2i0005_WYG_011-17b"/>
而言卑恐其遂成前狗意也賔曰觀王公有青州之心<lb/>
桑梓本邦固人情之所樂明公獨無并州之思乎王公<lb/>
遲迴未發者懼明公踵其後已有規明公之志但未獲<lb/>
便爾今不圖之恐曹嶷復至共為羽翼後雖悔之其何<lb/>
所及邈等既去軍勢稍弱觀其控御之懐猶盛可誘而<lb/>
滅之也勒從之時勒與乞活陳午相攻于蓬闗彌亦與<lb/>
劉瑞相持甚急彌請救于勒勒未之許張賔進曰明公<lb/>
常恐不得王公之便今天以王公授我矣陳午小豎何<lb/>
<pb n="KR2i0005_WYG_011-18a"/>
能為冦王公人傑將為我害當早除之勒因迴軍擊瑞<lb/>
斬之彌大悦謂勒深心推奉不復相疑勒引師攻陳午<lb/>
於魯口<hi>一作肥澤</hi>午司馬上黨李頭説勒曰公天生神武當<lb/>
平定四海四海士庶皆仰屬明公望濟於塗炭有與公<lb/>
爭天下者公不早圖之而返攻我曹流人我曹鄉黨終<lb/>
當奉戴何遽見逼乎勒心然之詰朝引退乃問計於張<lb/>
賔賔曰英雄不並立宜早除之冬十月勒詭請王彌讌<lb/>
於已營彌將行長史張嵩諫曰石公卑甚言甘不可信<lb/>
<pb n="KR2i0005_WYG_011-18b"/>
也願公勿往自可保固恐有専諸孫峻之禍及爾彌曰<lb/>
石勒一豎子爾何能為也不聴遂入酒酣勒手斬彌而<lb/>
并其衆啓聰稱彌叛逆之狀聰大怒遣使讓勒専害公<lb/>
輔有無君之心然猶加勒鎮東大將軍督并幽二州諸<lb/>
軍事領并州刺史持節征討都督校尉開府幽州牧公<lb/>
如故時將軍郭黒畧獲天竺沙門佛圖澄以其有道術<lb/>
甚尊重之畧毎從征伐豫剋勝負勒疑而問曰孤不覺<lb/>
卿有出衆智謀而毎知軍行吉凶何也畧曰將軍天挺<lb/>
<pb n="KR2i0005_WYG_011-19a"/>
神武幽靈所助有一沙門智術非常云將軍當畧有區<lb/>
夏已應為師臣前後所白皆其言也勒喜曰天賜吾也<lb/>
遂召見之問曰佛道有何靈驗澄知勒不逹深理正可<lb/>
以道術為徴言曰至道雖逺亦可以近事為證即取鉢<lb/>
盛水燒香呪之須㬰鉢中生青蓮花光彩曜日勒遂信<lb/>
服澄因進曰夫王者徳化洽於宇内則四靈表瑞政敝<lb/>
道消則彗孛見于上恒象著見休咎隨行斯乃古今之<lb/>
常徴天人之明誡也勒于是敬信甚篤茍晞王讚潛謀<lb/>
<pb n="KR2i0005_WYG_011-19b"/>
叛勒勒遂攻陽夏滅王讚馳襲䝉城執茍晞及弟純月<lb/>
餘殺之以將軍左伏肅為前鋒都尉十一月勒引兵攻<lb/>
掠豫州諸郡臨江而還屯于葛陂降諸夷楚署將軍二<lb/>
千石以下税其義穀以供軍士初勒被鬻平原與母王<lb/>
氏相失劉琨得之至是遣長史張儒并其従子虎送之<lb/>
于勒因遺勒書曰將軍誕稟雄姿勇畧自然大呼于紛<lb/>
擾之中奮臂於駭亂之際發迹河朔席捲兖豫飲馬江<lb/>
淮折衝漢沔自古名將未足為諭所以攻城而不有其<lb/>
<pb n="KR2i0005_WYG_011-20a"/>
民畧地而不有其土聚徒百萬而莫為己用翕爾雲合<lb/>
忽復星散周流天下而無容足之地百戰百勝而無尺<lb/>
寸之功將軍豈知其然乎存亡決在得主成敗要在所<lb/>
附得主則為義兵附逆則為賊衆義兵雖敗而功業必<lb/>
成賊衆雖剋而終必殄滅者也昔赤眉盛于東海黄巾<lb/>
連帶三州張昌李辰僭逆荆豫或擁衆百萬横逸宇宙<lb/>
所以一旦敗亡正以兵出無名聚而為亂劉聰父子戎<lb/>
狄凡才乗釁肆毒冦虐人神殺父害弟偷竊位號自古<lb/>
<pb n="KR2i0005_WYG_011-20b"/>
及今豈有聰比而可以正天下者乎見將軍明鑒灼然<lb/>
所宜懸了者也況附聰之弊漸以彰著資財不為己用<lb/>
名位不可得守有若晨霜秋露雰霧之氣雖朝凝而夕<lb/>
消暫見而尋没也今將軍附賊而望為民主不亦難乎<lb/>
將軍以天挺之資<hi>一作質</hi>威振宇内擇有徳而推崇隨時<lb/>
望而歸之勲義堂堂長享遐貴背聰則禍除向主則福<lb/>
至採納往誨翻然改圖天下不足定螘冦不足掃成敗<lb/>
之數有似呼吸吹之則寒嘘之則温今相授侍中持節<lb/>
<pb n="KR2i0005_WYG_011-21a"/>
車騎大將軍領䕶匈奴中郎將襄城郡公總内外之任<lb/>
兼華戎之號顯封大郡以表殊能將軍其受之副逺近<lb/>
之望自古以來誠無戎人而為帝王者至于名臣建功<lb/>
業者則有之矣今之遲想蓋以天下大亂當須雄才遙<lb/>
聞將軍攻城野戰合于神機雖不視兵書闇與孫吳同<lb/>
契所謂生而知之者上學而知之者次但得精騎五千<lb/>
以將軍之才何向不摧至心實事皆張儒口陳<hi>一作所具</hi>勒<lb/>
得書報琨曰事功殊途非腐儒所聞君當效<hi>一作逞</hi>節本<lb/>
<pb n="KR2i0005_WYG_011-21b"/>
朝吾自夷難為效遺琨名馬珍寶厚禮其使謝而絶之<lb/>
是年勒復置雍州<lb/>
永嘉六年春二月勒于葛陂繕宇室課農造舟將攻建<lb/>
康會大雨厯三月不止勒軍中饑疫死者大半時前趙<lb/>
嘉平二年也晉帝使諸將率江南之衆大集夀春以鎮<lb/>
東長史紀瞻為揚威將軍都督諸軍討勒汝隂王熈為<lb/>
勒所害三月癸丑鎮東大將軍琅邪王睿上尚書檄四<lb/>
方以討勒檄書朝夕繼至勒集將佐議之右長史刁膺<lb/>
<pb n="KR2i0005_WYG_011-22a"/>
請先送欵于帝<hi>一作睿</hi>求掃平河朔以自贖俟其軍退徐<lb/>
更圖之勒愀然長嘯中堅將軍䕫安勸勒就髙避水勒<lb/>
曰將軍何怯乎孔萇支雄等三十餘人進曰及吳軍未<lb/>
集萇等請各將三百步卒乗船三十餘道夜攻<hi>一作登</hi>夀<lb/>
春斬吳將頭據城食粟要以今年破丹陽定江南盡生<lb/>
縛取司馬家兒輩勒笑曰是勇將之計也各賜鎧馬一<lb/>
匹顧謂張賔曰於君意何如賔曰將軍攻陷京師囚執<lb/>
天子殺害王公妻畧妃主擢將軍之髮不足以數將軍<lb/>
<pb n="KR2i0005_WYG_011-22b"/>
之罪奈何復還相臣奉乎去年既誅王彌不宜來此營<lb/>
建今天降霖雨于數百里中示將軍不應留此也鄴有<lb/>
三臺之固西接平陽山河四塞有喉衿之勢宜北徙據<lb/>
之伐叛懐服經營河朔河朔既定天下無處將軍之右<lb/>
者矣晉之保夀春懼將軍往擊之爾彼卒聞迴軍必欣<lb/>
于敵去喜於自全何暇追襲吾後為吾不利耶將軍宜<lb/>
使輜重從北道先發將軍引大軍向夀春輜重既逺大<lb/>
軍徐還何憂進退無地乎勒攘袂鼓髯曰張君計是也<lb/>
<pb n="KR2i0005_WYG_011-23a"/>
責刁膺曰君共相輔佐當規成功業如何忽忽便相勸<lb/>
孤降此計應斬然素知君怯特相宥爾於是黜膺為將<lb/>
軍擢賔為右長史加中壘將軍號曰右侯勒引兵發葛<lb/>
陂還河北過枋頭枋頭人夜欲斫營佛圖澄謂郭黑畧<lb/>
曰須㬰賊至可令公知果如其言有備不敗勒遣石虎<lb/>
率騎二千向夀春遇晉運船獲米布數十艘將士爭取<lb/>
之不復設備晉伏兵大發為紀瞻敗于巨靈口赴水死<lb/>
者五百餘人追奔百里前及勒軍軍中振擾謂王師大<lb/>
<pb n="KR2i0005_WYG_011-23b"/>
至勒結陣待之瞻懼有伏兵不敢進擊退保夀春夏六<lb/>
月勒自葛陂北行所過路次皆堅壁清野虜掠無獲軍<lb/>
中大饑士卒相食行至東燕聞汲郡向冰聚衆數千壁<lb/>
于枋頭勒將於棘津北渡恐冰邀之集諸將問計張賔<lb/>
曰如聞冰船盡在瀆中未上枋内可簡壯勇者千人詭<lb/>
道潛渡襲其船以濟大軍大軍既濟冰必可擒也勒從<lb/>
之秋七月使支雄孔萇等自汶石津縳筏潛渡取其船<lb/>
勒引兵自酸棗向棘津濟河冰聞勒軍至始欲内其船<lb/>
<pb n="KR2i0005_WYG_011-24a"/>
會雄等已渡屯其壘門下船三十餘艘以濟其軍令主<lb/>
簿鮮于豐挑戰設三伏以待之冰怒乃出軍將戰三伏<lb/>
齊發夾擊攻之大破冰軍得其資儲軍勢復振遂長驅<lb/>
至鄴晉并州刺史振威將軍劉琨<hi>字越石</hi>以兄子北中郎<lb/>
將劉演鎮鄴口勒既濟河演保三臺以自固演部將臨<lb/>
深牟穆等率衆數萬降勒勒諸將佐議欲都鄴將攻取<lb/>
三臺以據之張賔曰劉演雖弱衆猶數千三臺險固急<lb/>
而攻之未易猝拔舍而去之彼將自潰方今王彭祖劉<lb/>
<pb n="KR2i0005_WYG_011-24b"/>
越石公之勁敵也宜及其未有備密規進據罕城廣運<lb/>
糧儲西稟平陽掃定并冀桓文之業可以濟也且天下<lb/>
鼎沸戰爭方始明公雖擁精兵遊行覊旅人無定志非<lb/>
所以保萬全制四方也夫得地者昌失地者亡邯鄲襄<lb/>
國趙之舊都依山憑險形勝之國可擇此二邑而都之<lb/>
然後命將四出授以竒畧推亡固存兼弱攻昧則羣凶<lb/>
可除王業可圖矣勒曰右侯之計是也遂進據襄國賔<lb/>
復言於勒曰今我都此越石彭祖所深忌也恐城塹未<lb/>
<pb n="KR2i0005_WYG_011-25a"/>
固資儲未廣二冦交至送死于我聞廣平諸縣秋稼大<lb/>
成可分遣諸將收掠野穀且遣使至平陽具陳鎮此之<lb/>
意勒然之于是上表劉聰分命諸將攻冀州郡縣壁壘<lb/>
多降運糧以輸襄國先是勒為郭敬客時襄國有謠曰<lb/>
革在左力在右讓去言或入口至是勒始都之秋七月<lb/>
劉聰署勒使持節散騎常侍都督冀幽并營四州雜夷<lb/>
征討諸軍事冀州牧進封本國上黨郡公食邑五萬户<lb/>
開府幽州牧東夷校尉如故冬十二月廣平游綸張豺<lb/>
<pb n="KR2i0005_WYG_011-25b"/>
擁衆數萬受冀州刺史王浚假署保據苑鄉勒使䕫安<lb/>
支雄等七將攻之破其外壘浚遣督䕶王昌中山太守<lb/>
阮豹率遼西公鮮卑務塵世子叚疾陸眷<hi>疾陸二字一作就六</hi>與<lb/>
眷弟匹磾文鴦從弟末杯部衆五萬餘攻勒於襄國時<lb/>
城隍未修乃于襄國築隔城重柵設鄣以待之疾陸眷<lb/>
屯於渚陽勒分遣諸將連出挑戰頻為疾陸眷所敗勒<lb/>
走南陽復帥衆攻冀州疾陸眷大造攻具將以攻勒勒<lb/>
聞之甚懼顧謂諸將佐曰今城塹未固糧儲不多冦來<lb/>
<pb n="KR2i0005_WYG_011-26a"/>
轉逼彼衆我寡恐攻圍不解外無救援内糧罄絶縦孫<lb/>
吳重生不能固也吾將簡練將士大陳于野與之決戰<lb/>
何如諸將皆曰宜固守以疲冦彼師老自退追而擊之<lb/>
蔑不剋矣勒顧謂張賔孔萇曰君以為何如賔萇俱曰<lb/>
聞疾陸眷剋來月上旬送死攻北城彼大衆逺來戰鬬<lb/>
連日謂我軍勢寡弱不敢出戰意必懈怠今鮮卑之種<lb/>
叚氏最為勇悍而末杯尤甚其卒之精鋭悉在末杯所<lb/>
可且勿出戰示之以弱速鑿北壘為突門二十餘道候<lb/>
<pb n="KR2i0005_WYG_011-26b"/>
賊來至列守未定出其不意直衝杯帳敵必震煌計不<lb/>
及設所謂迅雷不及掩耳破之必矣末杯既奔餘自摧<lb/>
散擒末杯之後彭祖可指辰而定也勒笑而納之即以<lb/>
孔萇為攻戰都督造突門于北城既而疾陸眷攻城勒<lb/>
登城望之見其將士或釋仗而寢乃命孔萇督鋭卒自<lb/>
突門出擊之鼔譟于城上以助其勢萇攻末杯帳不能<lb/>
克而退勒懼問于佛圖澄澄曰昨日寺鈴鳴云明旦食<lb/>
時當擒末杯勒登城視末杯軍不見前後失色曰軍行<lb/>
<pb n="KR2i0005_WYG_011-27a"/>
地傾杯豈可獲是公安我辭爾更遣䕫安問澄澄曰已<lb/>
獲杯矣未幾末杯逐北入其壘門伏兵俱出遂生擒之<lb/>
疾陸眷等衆皆奔散萇乗勝追擊枕尸三十餘里獲鎧<lb/>
馬五千疋疾陸眷收其餘衆還屯渚陽勒質末杯遣間<lb/>
使求和于疾陸眷疾陸眷許之文鴦諫曰今以末杯一<lb/>
人之故而縦垂亡之虜得無為王彭祖所怨且有後憂<lb/>
必不可許疾陸眷不從送鎧馬二百五十疋金銀各一<lb/>
簏并以末杯三弟為質而請末杯諸將並勸勒殺末杯<lb/>
<pb n="KR2i0005_WYG_011-27b"/>
以挫之勒曰不然遼西鮮卑健國也與我素無怨讐為<lb/>
王浚所使爾今殺一人而結怨一國非計也歸之必深<lb/>
徳我不復為浚用矣乃納其質厚以金帛報之遣虎與<lb/>
疾陸眷盟于渚陽結為兄弟疾陸眷等引歸王昌等不<lb/>
能獨留亦引兵還薊勒召末杯與之讌飲誓為父子署<lb/>
為使持節安北將軍北平公時佛圖澄力勸勒遣杯還<lb/>
遼西杯感勒厚恩在塗日南向而拜者三由是叚氏專<lb/>
心附勒王浚之勢遂衰游綸張豺請降稱藩勒將襲幽<lb/>
<pb n="KR2i0005_WYG_011-28a"/>
州務養將士權宜許之皆署為將軍遣衆㓂信都殺冀<lb/>
州刺史王象王浚復以邵舉行冀州刺史保信都又遣<lb/>
天水將軍祁𢎞討勒及于廣宗時大霧四塞𢎞引軍就<lb/>
道卒與勒遇為勒所殺勒遣㕘軍閻宗獻捷於劉聰使<lb/>
王述煮鹽於角飛城是年青州臨淄城中有阿育王寺<lb/>
其形像露盤在深林巨樹下佛圖澄知之令人往取入<lb/>
地二十餘丈獲之遂大興佛事<lb/>
　<lb/>
<pb n="KR2i0005_WYG_011-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十六國春秋卷十一<lb/>
</p>
<p>
</p>
  </div>
</body>
</text>
</TEI>
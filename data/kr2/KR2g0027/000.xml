<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要</head>
    <p>
<pb n="KR2g0027_WYG_000-1a"/>
御題慶元黨禁<lb/>
宫閫通情侂胄求<hi>慶元初韓侂胄既専政用京鏜何澹劉徳秀胡紘四人為鷹犬斥逐異己</hi>
<hi>者目為偽黨宰執則趙汝愚留正王藺周必大四人待制已上則朱熹等十三人餘官則劉光祖等三十一人</hi>
<hi>武臣皇甫斌等三人太學生楊宏中等六人士人則蔡元定吕祖秦二人皆貶斥禁錮及鏜澹等相繼罷死始</hi>
<hi>得追復而正人之淪亡者已不少矣侂胄任羣小以攻偽學終蹈誅殛自取其罪然跡其得志之由則趙汝愚</hi>
<hi>不能辭過攷寧宗之立也汝愚時知樞密院求能通意於慈福者侂胄詭稱為太皇太后親屬汝愚遣入白乃</hi>
<hi>因内侍闗禮請得入使諭意汝愚其論遂定侂胄由此自謂有定䇿功依託肺腑居中用事姦燄日熾甚至竊</hi>
<hi>擅兵權交通呉曦幾亂國是汝愚亦因貶謫而殁宰臣當大事不以正道顧乃委信僉邪干求宫掖冀欲藉以</hi>
<pb n="KR2g0027_WYG_000-1b"/>
<hi>居功不知適以貽害開門揖盜誰任其咎哉</hi>汝愚曽是缺深謀慶元黨禍延<lb/>
邦國揖盜開門自有由<lb/>
<pb n="KR2g0027_WYG_000-2a"/>
欽定四庫全書　　　　　史部七<lb/>
　提要　　　　　　　　　傳記類三<hi>總錄之屬</hi>
　　慶元黨禁一巻<lb/>
　　　　<hi>臣</hi>等謹案慶元黨禁一巻不著撰人名氏宋<lb/>
　　　　史藝文志亦不著録惟見永樂大典中題曰<lb/>
　　　　滄洲樵叟撰葢與紹興正論均出一人之手<lb/>
　　　　序稱淳熈乙巳則作於宋理宗十八年也考<lb/>
　　　　黨禁起於寧宗慶元二年八月弛於嘉泰二<lb/>
<pb n="KR2g0027_WYG_000-2b"/>
　　　　年二月是書之作葢距弛禁時又四十四年<lb/>
　　　　矣宋代忠邪雜進黨禍相仍國論喧呶巳一<lb/>
　　　　見於元祐之籍迨南渡後和議巳成外憂暫<lb/>
　　　　弭君臣上下熈熈然燕雀處堂諸儒不鑒前<lb/>
　　　　車又尋覆轍求名既急持論彌髙聲氣交通<lb/>
　　　　賢姦混糅浮薄詭激之徒相率攀援釀成門<lb/>
　　　　户遂使小人乗其瑕隙又興黨獄以中之蘭<lb/>
　　　　艾同焚國勢馴至於不振春秋責備賢者不<lb/>
<pb n="KR2g0027_WYG_000-3a"/>
　　　　能以敗亡之罪獨諉諸韓侂冑也且光寧授<lb/>
　　　　受之際趙汝愚等謀及宵人復處之不得其<lb/>
　　　　道致激成禍變於謀國尤踈恭讀<lb/>
御題詩章於揖盗開門再三致意垂訓深切實為千古<lb/>
　　　　定評講學之家不能復以浮詞他説解矣書<lb/>
　　　　中所錄偽黨共五十九人如楊萬里嘗以黨<lb/>
　　　　禁罷官而頋未入籍其去取之故亦頗難解<lb/>
　　　　然其中宋史有𫝊者不及十之三四其他姓<lb/>
<pb n="KR2g0027_WYG_000-3b"/>
　　　　名官籍史所失載者多藉此以考見大畧於<lb/>
　　　　論古亦為有禆至若薛叔似晚嵗改節依附<lb/>
　　　　權姦皇甫斌猥瑣梯榮僨軍辱國侂冑既敗<lb/>
　　　　之後又復列名韓黨與張巖許及之諸人並<lb/>
　　　　遭貶謫隂陽反覆不可端倪而其姓名亦並<lb/>
　　　　見此書中豈非趨附者繁梟鸞並集之一證<lb/>
　　　　哉總之儒者明體逹用當務潛修致逺通方<lb/>
　　　　當求實濟徒博衛道之名聚徒講學未有不<lb/>
<pb n="KR2g0027_WYG_000-4a"/>
　　　　水火交争流毒及於宗社者東漢不鑒戰國<lb/>
　　　　之横議南北部分而東漢亡北宋不鑒東漢<lb/>
　　　　之黨錮洛蜀黨分而北宋亡南宋不鑒元祐<lb/>
　　　　之敗偽學禁起而南宋亡明不鑒慶元之失東<lb/>
　　　　林勢盛而明又亡皆務彼虚名受其實禍决<lb/>
　　　　裂潰覆之後執門户之見者猶從而巧為之<lb/>
　　　　詞非公論也張端義貴耳集曰朝廷大患最<lb/>
　　　　怕攻黨伊川見道之明不能免焉淳熈則曰<lb/>
<pb n="KR2g0027_WYG_000-4b"/>
　　　　道學慶元則曰偽黨深思由來皆非國家之<lb/>
　　　　　福斯言諒矣謹恭錄<lb/>
御題冠此書之端用昭萬年之炯戒併詳著古來黨禍<lb/>
　　　　之由俾來者無惑焉乾隆四十六年三月恭<lb/>
　　　　　校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官<hi>臣</hi>陸　費　墀<lb/>
<pb n="KR2g0027_WYG_000-5a"/>
慶元黨禁原序<lb/>
古者左右前後罔非正人所以嚴其選於近習者慮至<lb/>
深也後世論親賢士逺小人必宫中府中俱為一體而<lb/>
作姦犯科付之有司所以嚴其法於近習者慮益逺矣<lb/>
慶元大臣得君之初収召羣賢一新庶政方將措天下<lb/>
於太平之盛而宫府之間近習竊柄一罅弗窒萬事瓦<lb/>
裂國家幾於危壊而不可救是則立紀綱嚴界限防微<lb/>
杜漸在君相可一日不加之意哉余於慶元黨禁而有<lb/>
<pb n="KR2g0027_WYG_000-5b"/>
感焉因記其首末淳祐乙巳至日滄洲樵叟序<lb/>
</p>
<p>
</p>
  </div>
</body>
</text>
</TEI>
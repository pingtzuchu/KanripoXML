<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>真臘風土記</head>
    <p>
<pb n="KR2k0141_WYG_000-1a"/>
欽定四庫全書　　　　　史部十一<lb/>
　真臘風土記　　　　　　地理類十<hi>外紀之屬</hi>
　　提要<lb/>
　　　　<hi>臣</hi>等謹案真臘風土記一卷元周達觀撰達<lb/>
　　　　觀温州人真臘本南海中小國為扶南之屬<lb/>
　　　　其後漸以强盛自隋書始見于外國傳唐宋<lb/>
　　　　二史並皆紀録而朝貢不常至故所載風土<lb/>
　　　　方物往往踈畧不備元成宗元貞元年乙未<lb/>
<pb n="KR2k0141_WYG_000-1b"/>
　　　　遣使招諭其國達觀隨行至大徳元年丁酉<lb/>
　　　　乃歸首尾三年諳悉其俗因記所聞見為此<lb/>
　　　　書凡四十則文義頗為賅贍惟第三十六則<lb/>
　　　　内記瀆倫神譴一事不以為天道之常而歸<lb/>
　　　　功于佛則所見殊陋然元史不立真臘傳得<lb/>
　　　　此而本末詳具猶可以補其佚闕是固宜存<lb/>
　　　　備叅訂作職方之外紀者矣達觀作是書既<lb/>
　　　　成以示吾衍衍為題詩推挹甚至見衍所作<lb/>
<pb n="KR2k0141_WYG_000-2a"/>
　　　　竹素山房詩集中葢衍亦服其敘述之工云<lb/>
　　　　乾隆四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0141_WYG_000-3a"/>
欽定四庫全書<lb/>
　真臘風土記　　　　　　元　周達觀　撰<lb/>
　　總敘<lb/>
真臘國或稱占臘其國自稱曰甘孛智今聖朝按西番<lb/>
經名其國曰澉浦只蓋亦甘孛智之近音也自温州開<lb/>
洋行丁未針厯閩廣海外諸州港口過七洲洋經交趾<lb/>
洋到占城又自占城順風可半月到真蒲乃其境也又<lb/>
自真蒲行坤申針過崑崙洋入港港凡數十惟第四港<lb/>
<pb n="KR2k0141_WYG_000-3b"/>
可入其餘悉以沙淺故不通巨舟然而彌望皆修藤古<lb/>
木黄沙白葦倉卒未易辨認故舟人以尋港為難事自<lb/>
港口北行順水可半月抵其地曰查南乃其屬郡也又<lb/>
自查南換小舟順水可十餘日過半路村佛村渡淡洋<lb/>
可抵其地曰干傍取城五十里按諸番志稱其地廣七<lb/>
千里其國北抵占城半月路西南距暹羅半月程南距<lb/>
番禺十日程其東則大海也舊為通商來往之國聖朝<lb/>
誕膺天命奄有四海索多元帥之置省占城也嘗遣一<lb/>
<pb n="KR2k0141_WYG_000-4a"/>
虎符百戸一金牌千戸同到本國竟為拘執不返元貞<lb/>
之乙未六月聖天子遣使招諭俾余從行以次年丙申<lb/>
二月離明州二十日自温州港口開洋三月十五日抵<lb/>
占城中途逆風不利秋七月始至遂得臣服至大徳丁<lb/>
酉六月回舟八月十二日抵四明泊岸其風土國事之<lb/>
詳雖不能盡知然其大畧亦可見矣<lb/>
　　城郭<lb/>
州城周圍可二十里有五門門各兩重惟東向開二門<lb/>
<pb n="KR2k0141_WYG_000-4b"/>
餘向皆一門城之外巨濠濠之外皆通衢大橋橋之兩<lb/>
傍各有石神五十四枚如石將軍之狀甚巨而獰五門<lb/>
皆相似橋之闌皆石為之鑿為蛇形蛇皆九頭五十四<lb/>
神皆以手拔蛇有不容其走逸之勢城門之上有大石<lb/>
佛頭五面向西方中置其一飾之以金門之兩傍鑿石<lb/>
為象形城皆疊石為之可二丈石甚周宻堅固且不生<lb/>
繁草却無女墻城之上間或種桄榔木比比皆空屋其<lb/>
内向如坡子厚可十餘丈坡上皆有大門夜閉早開亦<lb/>
<pb n="KR2k0141_WYG_000-5a"/>
有監門者惟狗不許入門其城甚方整四方各有石塔<lb/>
一座曾受斬趾刑人亦不許入門當國之中有金塔一<lb/>
座傍有石塔二十餘座石屋百餘間東向金橋一所金<lb/>
獅子二枚列於橋之左右金佛八身列於石屋之下金<lb/>
塔至北可一里許有銅塔一座比金塔更髙望之鬱然<lb/>
其下亦有石屋十數間又其北一里許則國主之廬也<lb/>
其寢室又有金塔一座焉所以舶商自來有富貴真臘<lb/>
之褒者想為此也石塔出南門外半里餘俗傳魯般一<lb/>
<pb n="KR2k0141_WYG_000-5b"/>
夜造成魯般墓在南門外一里許周圍可十里石屋數<lb/>
百間東池在城東十里周圍可百里中有石塔石屋塔<lb/>
之中有卧銅佛一身臍中常有水流出北池在城北五<lb/>
里中有金方塔一座石屋數十間金獅子金佛銅象銅<lb/>
牛銅馬之屬皆有之<lb/>
　　宫室<lb/>
國宫及官舎府第皆面東國宫在金塔金橋之北近門<lb/>
周圍可五六里其正室之瓦以鉛為之餘皆土瓦黄色<lb/>
<pb n="KR2k0141_WYG_000-6a"/>
橋柱甚巨皆雕畫佛形屋頭壯觀修廊複道突兀參差<lb/>
稍有規模其莅事處有金忩欞左右方柱上有鏡約有<lb/>
四五十面列放於忩之旁其下為象形聞内中多有竒<lb/>
處防禁甚嚴不可得而見也其内中金塔國主夜則卧<lb/>
其上土人皆謂塔之中有九頭蛇精乃一國之土地主<lb/>
也係女身每夜則見國主則先與之同寢交媾雖其妻<lb/>
亦不敢入二鼔乃出方可與妻妾同睡若此精一夜不<lb/>
見則番王死期至矣若番王一夜不往則必獲災禍其<lb/>
<pb n="KR2k0141_WYG_000-6b"/>
次如國戚大臣等屋制度廣袤與常人家迥别周圍皆<lb/>
用草蓋獨家廟及正寢二處許用瓦亦各隨其官之等<lb/>
級以為屋室廣狹之制其下如百姓之家止草蓋瓦片<lb/>
不敢上屋其廣狹雖隨家之貧富然終不敢傚府第制<lb/>
度也<lb/>
　　服飾<lb/>
自國主以下男女皆椎髻袒裼止以布圍腰出入則加<lb/>
以大布一條纒於小布之上布甚有等級國主所打之<lb/>
<pb n="KR2k0141_WYG_000-7a"/>
布有直金三四兩者極其華麗精美其國中雖自織布<lb/>
暹羅及占城皆有來者往往以來自西洋者為上以其<lb/>
精巧而細様故人惟國主可打純花布頭戴金冠子如<lb/>
金剛頭上所戴者或有時不戴冠但以線穿香花如茉<lb/>
莉之類周匝於髻間頂上戴大珍珠三斤許手足及諸<lb/>
指上皆帶金鐲指展上皆嵌猫兒眼睛石其下跣足足<lb/>
下及手掌皆以紅藥染赤色出則手持金劒百姓間惟<lb/>
婦女可染手足掌男子不敢也大臣國戚可打踈花布<lb/>
<pb n="KR2k0141_WYG_000-7b"/>
惟官人可打兩頭花布百姓間惟婦人可打之新唐人<lb/>
雖打兩頭花布人亦不敢罪之以其暗丁八殺故也暗<lb/>
丁八殺不識體例也<lb/>
　　官屬<lb/>
國中亦有丞相將帥司天等官其下各設司吏之屬但<lb/>
名稱不同耳大抵皆國戚為之否則亦納女為嬪其出<lb/>
入儀從亦有等級用金轎扛四金傘柄者為上金轎扛<lb/>
二金傘柄者次之金轎扛一金傘柄者又次之止用一<lb/>
<pb n="KR2k0141_WYG_000-8a"/>
金傘柄者又其次之也其下者止用一銀傘柄者而已<lb/>
亦有用銀轎扛者金傘柄以上官皆呼為巴丁或呼暗<lb/>
丁銀傘柄者呼為厮辣的傘皆用中國紅絹為之其裙<lb/>
直拖地油傘皆以緑絹為之裙却短<lb/>
　　三教<lb/>
為儒者呼為班詰為僧者呼為苧姑為道者呼為八思<lb/>
惟班詰不知其所祖亦無所謂學舎講習之處亦難究<lb/>
其所讀何書但見其如常人打布之外於項上掛白線<lb/>
<pb n="KR2k0141_WYG_000-8b"/>
一條以此别其為儒耳由班詰入仕者則為髙上之人<lb/>
項上之線終身不去苧姑削髪穿黄偏袒右肩其下則<lb/>
繫黄布裙跣足寺亦許用瓦蓋中止有一像正如釋迦<lb/>
佛之狀呼為孛賴穿紅塑以泥飾以丹青外此别無像<lb/>
也塔中之佛相貌又别皆以銅鑄成無鐘鼔鐃鈸與幢<lb/>
幡寳蓋之類僧皆茹魚肉惟不飲酒供佛亦用魚肉每<lb/>
日一齋皆取辦於齋主之家寺中不設厨竈所誦之經<lb/>
甚多皆以貝葉疊成極其齊整於上寫黑字既不用筆<lb/>
<pb n="KR2k0141_WYG_000-9a"/>
墨不知其以何物書冩僧亦有用金銀轎扛傘柄者國<lb/>
王有大政亦咨訪之却無尼姑八思惟正如常人打布之<lb/>
外但於頭上戴一紅布或白布如韃靼娘子罟姑之狀<lb/>
而略低亦有宫觀但比之寺院較狹而道教者亦不如<lb/>
僧教之盛耳所供無别像但止一塊石如中國社壇中<lb/>
之石耳亦不知其何所祖也却有女道士宫觀亦得用<lb/>
瓦八思惟不食他人之食亦不令人見食亦不飲酒不<lb/>
曾見其誦經及與人功果之事俗之小兒入學者皆先<lb/>
<pb n="KR2k0141_WYG_000-9b"/>
就僧家教習暨長而還俗其詳莫能考也<lb/>
　　人物<lb/>
人但知蠻俗人物麤醜而甚黑殊不知居於海島村僻<lb/>
尋常閭巷間者則信然矣至如宫人及南棚<hi>南棚乃府第也</hi>婦<lb/>
女多有瑩白如玉者蓋以不見天日之光故也大抵一<lb/>
布纒腰之外不以男女皆露出胷酥椎䯻跣足雖國主<lb/>
之妻亦只如此國主凡有五妻正室一人四方四人其<lb/>
下嬪婢之屬聞有三五千亦自分等級未嘗輕出戸余<lb/>
<pb n="KR2k0141_WYG_000-10a"/>
每一入内見番主必與正妻同出乃坐正室金窻中諸<lb/>
宫人皆次第列於兩廊窻下徙倚窺視余備獲一見凡<lb/>
人家有女美貌者必召入内其下供内中出入之役者<lb/>
呼為陳家蘭亦不下一二千却皆有丈夫與民間雜處<lb/>
只於𩕄門之前削去其髪如北人開水道之狀塗以銀<lb/>
硃及塗於兩鬢之傍以此為陳家蘭别耳惟此婦可以<lb/>
入内其下餘人不可得而入也内宫之前後有絡繹於<lb/>
道途間尋常婦女椎髻之外别無釵梳頭面之飾但臂<lb/>
<pb n="KR2k0141_WYG_000-10b"/>
中帶金鐲指中帶金指展且陳家蘭及内中諸宫人皆<lb/>
用之男女身上常塗香藥以檀麝等香合成家家皆修<lb/>
佛事國中多有二形人每日以十數成羣行於虗場間<lb/>
常有招徠唐人之意反有厚饋可醜可惡<lb/>
　　産婦<lb/>
番婦産後即作熱飯抺之以鹽納於陰戸凡一晝夜而<lb/>
除之以此産中無病且收歛常如室女余初聞而詫之深<lb/>
疑其不然既而所泊之家有女育子備知其事且次日<lb/>
<pb n="KR2k0141_WYG_000-11a"/>
即抱嬰兒同往河内澡洗尤所恠見又每見人言番婦<lb/>
多淫産後一兩日即與夫合若丈夫不中所欲即有買<lb/>
臣見棄之事若丈夫適有逺役只可數夜過十數夜其<lb/>
婦必曰我非是鬼如何孤眠淫蕩之心尤切然亦聞有<lb/>
守志者婦女㝡易老蓋其婚嫁産育既早二三十歲人<lb/>
已如中國四五十人矣<lb/>
　　室女<lb/>
人家養女其父母必祝之曰願汝有人要將來嫁千百<lb/>
<pb n="KR2k0141_WYG_000-11b"/>
箇丈夫富室之女自七歲至九歲至貧之家則止於十<lb/>
一歲必命僧道去其童身名曰陣毯蓋官司每歲於中<lb/>
國四月内擇一日頒行本國應有養女當陣毯之家先<lb/>
行申報官司官司先給巨燭一條燭間刻畫一處約是<lb/>
夜遇昏㸃燭至刻畫處則為陣毯時候矣先期一月或<lb/>
半月或十日父母必擇一僧或一道隨其何處寺觀往<lb/>
往亦自有主顧向上好僧皆為官戸富室所先貧者不<lb/>
暇擇也官富之家饋以酒米布帛檳榔銀器之類至有<lb/>
<pb n="KR2k0141_WYG_000-12a"/>
一百擔者直中國白金二三百兩之物少者或三四十<lb/>
擔或一二十擔隨家豐儉所以貧人家至十一歲而始<lb/>
行事者為難辦此物耳亦有捨錢與貧女陣毯者謂之<lb/>
做好事蓋一歲中一僧止可御一女僧既允受更不他<lb/>
許是夜大設飲食鼔樂㑹親隣門外縛一髙棚裝塑泥<lb/>
人泥獸之屬于其上或十餘或止三四枚貧家則無之<lb/>
各按故事凡七日而始撤既昏以轎傘鼔樂迎此僧而<lb/>
歸以綵帛結二亭子一則坐女於其中一則僧坐其中<lb/>
<pb n="KR2k0141_WYG_000-12b"/>
不曉其口説何語鼓樂之聲喧闐是夜不禁犯夜聞至<lb/>
期與女俱入房親以手去其童納之酒中或謂父母親<lb/>
隣各㸃於額上或謂俱嘗以口或謂僧與女交媾之事<lb/>
或謂無此但不容唐人見之所以莫知其的至天將明<lb/>
時則又以轎傘鼓樂送僧去後當以布帛之類與僧贖<lb/>
身否則此女終為此僧所有不可得而他適也余所見<lb/>
者大徳丁酉之四月初六夜也前此父母必與女同寢<lb/>
此後則斥於房外任其所之無復拘束隄防之矣至若<lb/>
<pb n="KR2k0141_WYG_000-13a"/>
嫁娶則雖有納幣之禮不過茍簡從事多有先姦而後<lb/>
娶者其風俗既不以為恥亦不以為怪也陣毯之夜一<lb/>
巷中或至十餘家城中迎僧道者交錯於途路間鼓樂<lb/>
之聲無處無之<lb/>
　　奴婢<lb/>
人家奴婢皆買野人以充其役多者百餘少者亦有一<lb/>
二十枚除至貧之家則無之蓋野人者山野中之人也<lb/>
自有種類俗呼為撞賊到城中亦不敢出入人之家城<lb/>
<pb n="KR2k0141_WYG_000-13b"/>
間人相罵者一呼之為撞則恨入骨髓其見輕於人如<lb/>
此少壯者一枚可直百布老弱者止三四十布可得秪<lb/>
許於楼下坐卧若執役方許登樓亦必跪膝合掌頂禮<lb/>
而後敢進呼主人為巴駞主母為米巴駞者父也米者<lb/>
母也若有過撻之則俯首受杖畧不敢動其牝牡者自<lb/>
相配偶主人終無與之交接之理或唐人到彼久曠者<lb/>
不擇一與之接主人聞之次日不肯與同坐以其曾與<lb/>
野人接故也或與外人交至於有姙養子主人亦不詰<lb/>
<pb n="KR2k0141_WYG_000-14a"/>
問其所從來蓋以其所不齒且利其得子仍可為異日<lb/>
奴婢也或有逃者擒而復得必於面刺以青或於項上<lb/>
帶鐵以錮之亦有帶於臂腿間者<lb/>
　　語言<lb/>
國中語言自成音聲雖近而占城暹人皆不通話説如<lb/>
以一為梅二為别三為卑四為般五為孛監六為孛監<lb/>
梅七為孛監别八為孛監卑九為孛監般十為荅呼父<lb/>
為巴駞叔伯亦呼為巴駞呼母為米姑姨嬸姆以至鄰<lb/>
<pb n="KR2k0141_WYG_000-14b"/>
人之尊年者亦呼為米呼兄為邦姊亦呼為邦呼弟為<lb/>
補溫呼舅為吃賴姑夫亦呼為孛賴大抵多以下字在<lb/>
上如言此人乃張三之弟則曰補溫張三彼人乃李四<lb/>
之舅則曰吃賴李四又如呼中國為備世呼官人為巴<lb/>
丁呼秀才為班詰乃呼中國官人不曰備世巴丁而曰<lb/>
巴丁備世呼中國之秀才不曰備世班詰而曰班詰備<lb/>
世大抵皆如此此其大略耳至若官府則有官府之議<lb/>
論秀才則有秀才之文談僧道自有僧道之語説城市<lb/>
<pb n="KR2k0141_WYG_000-15a"/>
村落言語各自不同亦與中國無異也<lb/>
　　野人<lb/>
野人有二種有一等通往來話言之野人乃賣與城間<lb/>
為奴之類是也有一等不屬教化不通言語之野人此<lb/>
輩皆無家可居但領其家屬巡行於山頭戴一瓦盆而<lb/>
走遇有野獸以弧矢標槍射之而得乃擊火於石共烹<lb/>
食而去其性甚狠其藥甚毒同黨中常自相殺戮近地<lb/>
亦有種荳䓻木綿花織布為業者布甚麤厚花紋甚别<lb/>
<pb n="KR2k0141_WYG_000-15b"/>
　　文字<lb/>
尋常文字及官府文書皆以麂鹿皮等物染黑隨其大<lb/>
小濶狹以意裁之用一等粉如中國白堊之類磋為小<lb/>
條子其名為梭拈於手中就皮畫以成字永不脱落用<lb/>
畢則挿於耳之上字跡亦可辨認為何人書寫須以濕<lb/>
物揩拭方去大率字様正如回鶻字凡文書皆自後書<lb/>
向前却不自上書下也余聞之額森哈雅云其字母音<lb/>
聲正與蒙古音相鄰但所不同者三兩字耳初無印信<lb/>
<pb n="KR2k0141_WYG_000-16a"/>
人家告狀亦有書鋪書寫<lb/>
　　正朔時序<lb/>
每用中國十月為正月是月也名為佳得當國宫之前<lb/>
縛一大棚上可容千餘人盡掛燈毬花朶之屬其對岸<lb/>
逺離二十丈地則以木接續縳成髙棚如造塔撲竿之<lb/>
狀可髙二十餘丈每夜設三四座或五六座裝煙火爆<lb/>
杖於其上此皆諸屬郡及諸府第認直遇夜則請國主<lb/>
出觀㸃放煙火爆杖煙火雖百里之外皆見之爆杖其<lb/>
<pb n="KR2k0141_WYG_000-16b"/>
大如砲聲震一城其官屬貴戚每人分以巨燭檳榔所<lb/>
費甚夥國主亦請奉使觀焉如是者半月而後止每一<lb/>
月必有一事如四月則抛毬九月則壓獵壓獵者聚一<lb/>
國之衆皆來城中教閲於國宫之前五月則迎佛水聚<lb/>
一國逺近之佛皆送水與國主洗身陸地行舟國主登<lb/>
樓以觀七月則燒稻其時新稻已熟迎於南門外燒之<lb/>
以供佛婦女車象往觀者無數主却不出八月則挨藍<lb/>
挨藍者舞也㸃差伎樂每日就國宫内挨藍且鬭猪鬭<lb/>
<pb n="KR2k0141_WYG_000-17a"/>
象國主亦請奉使觀焉如是者一旬其餘月分不能詳<lb/>
記也國人亦有通天文者日月薄蝕皆能推算但是大<lb/>
小盡却與中國不同閏歲則彼亦必置閏但只閏九月<lb/>
殊不可曉一夜只分四更每七日一輪亦如中國所謂<lb/>
開閉建除之類番人既無名姓亦不記生日多有以所<lb/>
生日頭為名者有兩日㝡吉三日平平四日㝡凶何日<lb/>
可出東方何日可出西方雖婦女皆能算之十二生肖<lb/>
亦與中國同但所呼之名異耳如以馬為卜賽呼鷄之<lb/>
<pb n="KR2k0141_WYG_000-17b"/>
聲為欒呼猪之聲為直盧呼牛為箇之類也<lb/>
　　争訟<lb/>
民間爭訟雖小事亦必上聞國主初無笞杖之責但聞<lb/>
罰金而已其人大逆重事亦無絞斬之事止於城西門<lb/>
外掘地成坑納罪人於内實以土石堅築而罷其次有<lb/>
斬手足指者有去鼻者但姦與賭無禁姦婦之夫或知<lb/>
之則以兩柴絞姦夫之足痛不可忍竭其資而與之方<lb/>
可獲免然裝局欺騙者亦有之或有死於門首者則自<lb/>
<pb n="KR2k0141_WYG_000-18a"/>
用繩拖置城外野地初無所謂體究檢驗之事人家獲<lb/>
盜亦可施監禁拷掠之刑却有一項可取且如人家失<lb/>
物疑此人為盜不肯招認遂以鍋煎油極熱令此人伸<lb/>
手於中若果偷物則手腐爛否則皮肉如故云番人有法<lb/>
如此又兩家爭訟莫辨曲直國宫之對岸有小石塔十<lb/>
二座令一人各坐一塔中其外兩家自以親屬互相隄<lb/>
防或坐一二日或三四日其無理者必獲證候而出或<lb/>
身上生瘡癤或咳𠻳熱證之類有理者畧無纎事以此<lb/>
<pb n="KR2k0141_WYG_000-18b"/>
剖判曲直謂之天獄蓋其土地之靈有如此也<lb/>
　　病癩<lb/>
國人尋常有病多是入水浸浴及頻頻洗頭便自痊可<lb/>
然多病癩者比比道途間土人雖與之同卧同食亦不<lb/>
校或謂彼中風土有此疾曾有國主患此疾故人不之<lb/>
嫌以愚意觀之往往好色之餘便入水澡洗故成此疾<lb/>
聞土人色慾纔畢皆入水澡洗其患痢者十死八九亦<lb/>
有貨藥於市者與中國不類不知其為何物更有一等<lb/>
<pb n="KR2k0141_WYG_000-19a"/>
師巫之屬與人行持尤可笑<lb/>
　　死亡<lb/>
人死無棺止以<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>席之類蓋之以布其出喪也前亦用<lb/>
旗幟鼔樂之屬又以兩柈炒米繞路抛撒擡至城外僻<lb/>
逺無人之地棄擲而去俟有鷹犬畜類來食頃刻而盡<lb/>
則謂父母有福故獲此報若不食或食而不盡反謂父<lb/>
母有罪而至此今亦漸有焚者往往皆唐人之遺種也<lb/>
父母死别無服制男子則髠其髪女子則於𩕄門翦髪<lb/>
<pb n="KR2k0141_WYG_000-19b"/>
似錢大以此為孝耳國主仍有塔𦵏埋但不知𦵏身與<lb/>
𦵏骨耳<lb/>
　　耕種<lb/>
大抵一歲中可三四番收種蓋四時常如五六月天且<lb/>
不識霜雪故也其地半年有雨半年絶無自四月至九<lb/>
月每日下雨午後方下淡水洋中水痕髙可七八丈巨<lb/>
樹盡没僅畱一杪耳人家濵水而居者皆移入山後十<lb/>
月至三月㸃雨絶無洋中僅可通小舟深處不過三五<lb/>
<pb n="KR2k0141_WYG_000-20a"/>
尺人家又復移下耕種者指至何時稲熟是時水可渰<lb/>
至何處隨其地而播種之耕不用牛耒耜鎌鋤之器雖<lb/>
稍相類而制自不同又有一等野田不種常生水髙至<lb/>
一丈而稻亦與之俱髙想别一種也但糞田及種蔬皆<lb/>
不用穢嫌其不潔也唐人到彼皆不與之言及中國糞<lb/>
壅之事恐為所鄙每三兩家共掘地為一坑蓋其草滿<lb/>
則填之又别掘地為之凡登溷既畢必入池洗浄止用<lb/>
左手右手畱以拿飰見唐人登厠用紙揩拭者笑之甚<lb/>
<pb n="KR2k0141_WYG_000-20b"/>
至不欲其登門婦女亦有立而溺者可笑可笑<lb/>
　　山川<lb/>
自入真蒲以來率多平林叢昧長江巨港綿亘數百里<lb/>
古樹修藤森陰蒙翳禽獸之聲雜遝其間至半港而始<lb/>
見有曠田絶無寸木彌望芃芃禾黍而已野牛以千百<lb/>
成羣聚於此地又有竹坡亦綿亘數百里其間竹節相<lb/>
間生刺筍味至苦四畔皆有髙山<lb/>
　　出産<lb/>
<pb n="KR2k0141_WYG_000-21a"/>
山多異木無木處乃犀象屯聚養育之地珍禽竒獸不<lb/>
計其數細色有翠毛象牙犀角黄臘麤色有降真荳䓻<lb/>
畫黄紫梗大風子油翡翠其得也頗難蓋叢林中有池<lb/>
池中有魚翡翠自林中飛出求魚番人以樹葉蔽身而<lb/>
坐水濱籠一雌以誘之手持小網伺其來則罩有一日<lb/>
獲三五隻有終日全不得者象牙則山僻人家有之每<lb/>
一象死方有二牙舊傳謂每歲一換牙者非也其牙以<lb/>
摽而殺之者上也自死而隨時為人所取者次之死於<lb/>
<pb n="KR2k0141_WYG_000-21b"/>
山中多年者斯為下矣黄臘出於村落朽樹間其一種<lb/>
細腰蜂如螻蟻者番人取而得之每一船可收二三千<lb/>
塊每塊大者三四十斤小者亦不下十八九斤犀角白<lb/>
而帶花者為上黒為下降真生叢林中番人頗費砍斫<lb/>
之勞蓋此乃樹之心耳其外白木可厚八九寸小者亦<lb/>
不下四五寸荳䓻皆野人山上所種畫黄乃一等樹間<lb/>
之脂番人預先一年以刀斫樹滴<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>其脂至次年而始<lb/>
收紫梗生於一等樹枝間正如桑寄生之状亦頗難得<lb/>
<pb n="KR2k0141_WYG_000-22a"/>
大風子油乃大樹之子狀如椰子而圓中有子數十枚<lb/>
胡椒間亦有之纒藤而生纍纍如緑草子其生而青者<lb/>
更辣<lb/>
　　貿易<lb/>
國人交易皆婦人能之所以唐人到彼必先納一婦人<lb/>
者兼亦利其能買賣故也每日一墟自夘至午即罷無<lb/>
居鋪但以蓬席之類鋪於地間各有處聞亦有納官司<lb/>
賃地錢小交關則用米穀及唐貨次則用布若乃大交<lb/>
<pb n="KR2k0141_WYG_000-22b"/>
關則用金銀矣往往土人㝡朴見唐人頗加敬畏呼之<lb/>
為佛見則伏地頂禮近亦有脱騙欺負唐人由去人之<lb/>
多故也<lb/>
　　欲得唐貨<lb/>
其地想不出金銀以唐人金銀為第一五色輕縑帛次<lb/>
之其次如真州之錫鑞溫州之漆盤泉州之青甆器及<lb/>
水銀銀硃紙劄硫黄熖硝檀香白芷麝香麻布黄草布<lb/>
雨傘鐵鍋銅盤水硃桐油箆箕木梳針其麤重則如明<lb/>
<pb n="KR2k0141_WYG_000-23a"/>
州之蓆甚欲得者則菽麥也然不可將去耳<lb/>
　　草木<lb/>
惟石橊甘蔗荷花蓮藕芋桃蕉芎與中國同荔枝橘子<lb/>
狀雖同而酸其餘皆中國所未曽見樹木亦甚各别草<lb/>
花更多且香而艶水中之花更有多品皆不知其名至<lb/>
若桃李杏梅松栢杉檜梨棗楊栁桂蘭菊蕊之類皆所無<lb/>
也其中正月亦有荷花<lb/>
　　飛鳥<lb/>
<pb n="KR2k0141_WYG_000-23b"/>
禽有孔雀翡翠鸚哥乃中國所無餘如鷹鴉鷺鷥雀兒<lb/>
鸕鷀鸛鶴野鴨黄雀等物皆有之所無者喜鵲鴻鴈黄<lb/>
鶯杜宇燕鴿之屬<lb/>
　　走獸<lb/>
獸有犀象野牛山馬乃中國所無者其餘如虎豹熊羆<lb/>
野猪麋鹿麞麂猿狐之類甚多所少者獅子猩猩駱駞<lb/>
耳鷄鴨牛馬猪羊所不在論也馬甚矮小牛甚多生敢<lb/>
騎死不敢食亦不敢剥其皮聽其腐爛而已以其與人<lb/>
<pb n="KR2k0141_WYG_000-24a"/>
出力故也但以駕車耳在先無鵝近有舟人自中國攜<lb/>
去故得其種䑕有大如猫者又有一等䑕頭腦絶類新<lb/>
生小狗兒<lb/>
　　蔬菜<lb/>
蔬菜有蔥芥韭茄𤓰西𤓰冬𤓰王𤓰莧菜所無者蘿蔔<lb/>
生菜苦蕒菠薐之類𤓰茄正月間即有之茄樹有經數<lb/>
年不除者木綿花樹髙可過屋有十餘年不換者不識<lb/>
名之菜甚多水中之菜亦多種<lb/>
<pb n="KR2k0141_WYG_000-24b"/>
　　魚龍<lb/>
魚鱉惟黑鯉魚㝡多其他如鯉鯽草魚㝡多有吐哺魚<lb/>
大者重二斤已上有不識名之魚亦甚多此皆淡水洋<lb/>
中所來者至若海中之魚色色有之鱔魚湖鰻田雞土<lb/>
人不食入夜則縱横道途間黿鼉大如合苧雖六藏之<lb/>
龜亦充食用查南之蝦重一斤已上真蒲龜脚可長八<lb/>
九寸許鰐魚大者如船有四脚絶類龍特無角耳肚甚<lb/>
脆美蛤蜆螺螄之屬淡水洋中可捧而得獨不見蟹想<lb/>
<pb n="KR2k0141_WYG_000-25a"/>
亦有之而人不食耳<lb/>
　　醖釀<lb/>
酒有四等第一唐人呼為蜜糖酒用藥麴以蜜及水中<lb/>
半為之其次者土人呼為朋牙四以樹葉為之朋牙四<lb/>
者乃一等樹葉之名也又其次以米或以剰飯為之名<lb/>
曰包稜角蓋包稜角者米也其下有糖鑑酒以糖為之<lb/>
又入港濱水又有茭漿酒蓋有一等茭葉生於水濱其<lb/>
漿可以釀酒<lb/>
<pb n="KR2k0141_WYG_000-25b"/>
　　鹽醋醬麫<lb/>
醝物國中無禁自真蒲巴澗濱海等處率皆燒山間更<lb/>
有一等石味勝於鹽可琢以成器土人不能為醋羮中<lb/>
欲酸則著以咸平樹葉樹既莢則用莢既生子則用子<lb/>
亦不識合醬為無麥與豆故也亦不曽造麴蓋以蜜水<lb/>
及樹葉釀酒所用者酒藥耳亦如鄉間白酒藥之狀<lb/>
　　蠶桑<lb/>
土人皆不事蠶桑婦人亦不曉針線縫補之事僅能織<lb/>
<pb n="KR2k0141_WYG_000-26a"/>
木綿布而已亦不能紡但以手理成條無機杼以織但<lb/>
以一頭縳腰一頭搭上梭亦止用一竹管近年暹人來<lb/>
居却以蠶桑為業桑種蠶種皆自暹中來亦無麻苧惟<lb/>
有絡麻暹人却以絲自織皁綾衣著暹婦却能縫補土<lb/>
人打布損破皆倩其補之<lb/>
　　器用<lb/>
尋常人家房舎之外别無桌凳盂桶之類但作飯則用<lb/>
一瓦釡作羮又用一瓦銚地埋三石為竈以椰子殻為<lb/>
<pb n="KR2k0141_WYG_000-26b"/>
杓盛飯用中國瓦盤或銅盤羮則用樹葉造一小碗雖<lb/>
盛汁亦不漏又以茭葉製一小杓用兠汁入口用畢則<lb/>
棄之雖祭祀神佛亦然又以一錫器或瓦器盛水於傍<lb/>
用以蘸手蓋飯只用手拏其粘於手非此水不能去也<lb/>
飲酒則用鑞注子貧人則用瓦缽子若府第富室則一<lb/>
一用銀至有用金者國之慶賀多用金為器皿制度形<lb/>
狀又别地下所鋪者明州之草席或有鋪虎豹麂鹿等<lb/>
皮及藤簟者近新置矮桌髙尺許睡只竹席卧於板近<lb/>
<pb n="KR2k0141_WYG_000-27a"/>
有用矮床者往往皆唐人制作也食品用布罩國主内<lb/>
中以銷金縑帛為之皆舶商所饋也稻不用礱止用杵<lb/>
舂碓耳<lb/>
　　車轎<lb/>
轎之制以一木屈其中兩頭豎起雕刻花様以金銀裹<lb/>
之所謂金銀轎扛者此也每頭一尺之内釘鉤子以大<lb/>
布一條厚摺用繩繫於兩頭鉤中人挽於布以兩人擡<lb/>
之轎則又加一物如船蓬而更闊飾以五色縑帛四人<lb/>
<pb n="KR2k0141_WYG_000-27b"/>
扛有隨轎而走若逺行亦有騎象騎馬者亦有用車者<lb/>
車之制却與他地一般馬無鞍象無凳可坐<lb/>
　　舟楫<lb/>
巨舟以硬樹破版為之匠者無鋸但以斧鑿之開成版<lb/>
既費木且費工也凡要木成段亦只以鑿鑿斷起屋亦<lb/>
然船亦用鐵釘上以茭葉蓋覆却以㯽榔木破片壓之<lb/>
此船名為新拏用櫂所粘之油魚油也所和之灰石灰<lb/>
也小舟却以一巨木鑿成槽以火薰軟用木撑開腹大<lb/>
<pb n="KR2k0141_WYG_000-28a"/>
兩頭尖無蓬可載數人止以櫂划之名為皮闌<lb/>
　　屬郡<lb/>
屬郡九十餘曰真蒲曰查南曰巴澗曰莫良曰八薛曰<lb/>
蒲買曰雉棍曰木津波曰賴敢坑曰八厮里其餘不能<lb/>
悉記各置官屬皆以木排栅為城<lb/>
　　村落<lb/>
每一村或有寺或有塔人家稍宻亦自有鎮守之官名<lb/>
為買節大路上自有歇息如郵亭之類其名為森木近<lb/>
<pb n="KR2k0141_WYG_000-28b"/>
與暹人交兵遂皆成曠地<lb/>
　　取膽<lb/>
前此於八月内取膽蓋占城王每年索人膽一甕萬千<lb/>
餘枚遇夜則多方令人於城中及村落去處遇有夜行<lb/>
者以繩兠住其頭用小刀於右脇下取去其膽俟數足<lb/>
以饋占城王獨不取唐人之膽蓋因一年取唐人一膽<lb/>
雜於其中遂致甕中之膽俱臭腐而不可用故也近年<lb/>
已除取膽之事另置取膽官屬居北門之裏<lb/>
<pb n="KR2k0141_WYG_000-29a"/>
　　異事<lb/>
東門之裏有蠻人淫其妹者皮肉相粘不開厯三日不<lb/>
食而俱死余鄉人薛氏居番三十五年矣渠謂兩見此<lb/>
事蓋其用聖佛之靈所以如此<lb/>
　　澡浴<lb/>
地苦炎熱每日非數次澡洗則不可過入夜亦不免一<lb/>
二次初無浴室盂桶之類但每家須有一池否則兩三<lb/>
家合一池不分男女皆裸形入池惟父母尊年在池則<lb/>
<pb n="KR2k0141_WYG_000-29b"/>
子女卑幼不敢入或卑幼先在池則尊長亦迴避之如<lb/>
行輩則無拘也但以左手遮其牝門入水而已或三四<lb/>
日或五六日城中婦女三三五五咸至城外河中漾洗<lb/>
至河邊脱去所纒之布而入水㑹聚於河者動以千數<lb/>
雖府第婦女亦預焉畧不以為恥自踵至頂皆得而見<lb/>
之城外大河無日無之唐人暇日頗以此為遊觀之樂<lb/>
聞亦有就水中偷期者水常溫如湯惟五更則微凉至<lb/>
日出則復溫矣<lb/>
<pb n="KR2k0141_WYG_000-30a"/>
　　流寓<lb/>
唐人之為水手者利其國中不著衣裳且米糧易求婦<lb/>
女易得屋室易辦器用易足買賣易為往往皆逃逸於<lb/>
彼<lb/>
　　軍馬<lb/>
軍馬亦是裸體跣足右手執摽槍左手執戰牌别無所<lb/>
謂弓箭砲石甲胄之屬傳聞與暹人相攻皆驅百姓使<lb/>
戰往往亦别無智畧謀畫<lb/>
<pb n="KR2k0141_WYG_000-30b"/>
　　國主出入<lb/>
聞在先國主轍迹未嘗離戸蓋亦防有不測之變也新<lb/>
主乃故國主之壻原以典兵為職其婦翁愛女女宻竊<lb/>
金劒以往其夫以故親子不得承襲嘗謀起兵為新主<lb/>
所覺斬其趾而安置於幽室新主身嵌聖鐵縱使刀箭<lb/>
之屬著體不能為害因恃此遂敢出戸余宿畱歲餘見<lb/>
其出者四五凡出時諸軍馬擁其前旗幟鼓樂踵其後<lb/>
宫女三五百花布花髻手執巨燭自成一隊雖白日亦<lb/>
<pb n="KR2k0141_WYG_000-31a"/>
照燭又有宫女皆執内中金銀器皿及文飾之具制度<lb/>
迥别不知其何所用又有宫女執摽槍摽牌為内兵又<lb/>
成一隊又有羊車馬車皆以金為飾其諸臣僚國戚皆<lb/>
騎象在前逺望紅凉傘不計其數又其次則國主之妻<lb/>
及妾媵或轎或車或馬或象其銷金凉傘何止百餘其<lb/>
後則是國主立於象上手持寳劒象之牙亦以金套之<lb/>
打銷金白凉傘凡二十餘柄其傘柄皆金為之其四圍<lb/>
擁簇之象甚多又有軍馬䕶之若遊近處止用金轎子<lb/>
<pb n="KR2k0141_WYG_000-31b"/>
皆以宫女擡之大凡出入必迎小金塔金佛在其前觀<lb/>
者皆當跪地頂禮名為三罷不然則為貌事者所擒不<lb/>
虚釋也每日國主兩次坐衙治事亦無定文及諸臣與<lb/>
百姓之欲見國主者皆列坐地上以俟少頃聞内中隱<lb/>
隱有樂聲在外方吹螺以迎之聞止用金車子來處稍<lb/>
逺須㬰見二宫女纎手捲簾而國主乃仗劒立于金窻<lb/>
之中矣臣僚以下皆合掌叩頭螺聲方絶乃許擡頭國<lb/>
主特隨亦就坐坐處有獅子皮一領乃傳國之寳言事<lb/>
<pb n="KR2k0141_WYG_000-32a"/>
既畢國主尋即轉身二宫女復垂其簾諸人各起以此<lb/>
觀之則雖蠻貊之邦未嘗不知有君也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0141_WYG_000-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　真臘風土記<lb/>
</p>
<p>
</p>
  </div>
</body>
</text>
</TEI>
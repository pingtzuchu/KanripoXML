<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_045-1a"/>
欽定四庫全書<lb/>
欽定平定臺灣紀畧卷四十五<lb/>
　　十一月十二日<hi>乙亥</hi>李侍堯奏言接奉<lb/>
上諭即使府城難支或竟有疎虞之事亦不難再為収<lb/>
　　復等因現在府城一両月以来並無賊擾常青遣<lb/>
　　丁朝雄前往收復東港雖南路賊匪復思煽動其<lb/>
　　黨夥决不能如逆爽之多諸羅雖被圍困昨接柴<lb/>
　　大紀摺稿知其尚在堅守今鄭國卿已到塩水港<lb/>
<pb n="KR2c0017_WYG_045-1b"/>
　　恒瑞兵約有七八千自當分兵駐守一面約普吉<lb/>
　　保並進普吉保即以後路為慮而福康安兵到可<lb/>
　　接續前進其勢必能攻透諸羅則三路㑹合軍聲<lb/>
　　大振即可就近移兵直攻賊巢勝勢已在我而不<lb/>
　　在賊此正搗穴擒渠之闗鍵全郡事勢不過數日<lb/>
　　内即大有轉機至府城尤為全臺人心所繫况數<lb/>
　　十萬糧餉火藥以及砲位等項無一不在城中若<lb/>
　　使賊得之反増其勢又鹿耳門為進兵要口府城<lb/>
<pb n="KR2c0017_WYG_045-2a"/>
　　或有疎虞則鹿耳門亦難守住將来官兵進剿并<lb/>
　　無上岸之路此事寔大有闗係現在事勢固决不<lb/>
　　至如此<hi>臣</hi>恐<lb/>
諭㫖一到軍營必不能秘宻萬一稍有宣洩則人心不<lb/>
　　免驚疑揺動或轉有意外之虞計此次所降常青<lb/>
　　之<lb/>
諭㫖厦門尚未即刻配渡<hi>臣</hi>已飛飭厦門同知追回擬<lb/>
　　將<lb/>
<pb n="KR2c0017_WYG_045-2b"/>
上諭内節去一段另録寄知常青並恐已經發渡追赶<lb/>
　　不及一面札知常青並將此次摺稿抄寄囑其萬<lb/>
　　勿洩露福康安處亦將此意札知矣惟府城之兵<lb/>
　　自莭次派往諸羅塩水港後兵力不免單薄<hi>臣</hi>現<lb/>
　　又在各營挑派舊兵一千名由厦配渡前往協守<lb/>
　　並前派在澎湖鹿耳門一帯往来防䕶之水師兵<lb/>
　　六百名亦知㑹常青倘海洋無事而府城或有緩<lb/>
　　急即就近調度以資堵剿再内地所解糧餉軍裝<lb/>
<pb n="KR2c0017_WYG_045-3a"/>
　　秋令暴風致有沉失除王履吉一船飄至廣東業<lb/>
　　經圖薩布具奏外尚有第六號米船一隻載米九<lb/>
　　百石飄至長道坑海口遇礁擊碎淹斃押運兵丁<lb/>
　　一名水手五名米石盡行沉失又鄭聖華一船載<lb/>
　　米八百五十石七月二十五日將進鹿耳門遭風<lb/>
　　擊破經楊廷理聞知急僱小船往救撈出濕米五<lb/>
　　百八十八包其餘二百餘包無從撈獲又船户李<lb/>
　　生財載閩縣軍米赴厦門九月二十八日二更在<lb/>
<pb n="KR2c0017_WYG_045-3b"/>
　　鼓㠘洋面遭風覆船黒夜無人救獲米盡沉失淹<lb/>
　　斃兵丁水手七名惟李生財及水手林順扶蓬飄<lb/>
　　流至嶼得生又曽長瑛船在蚶江載軍米一千石<lb/>
　　赴鹿仔港二十日遭風舵折二十一日飄至鷄膳<lb/>
　　觸礁船碎曽長瑛扶蓬浮来其餘兵役水手等同<lb/>
　　時浮水未知生死此三船沉失米石均請照王履<lb/>
　　吉之例一體豁免以示矜恤<lb/>
　　同日孫士毅奏言粤東召募新兵已有四千名入<lb/>
<pb n="KR2c0017_WYG_045-4a"/>
　　伍訓練<hi>臣</hi>查督撫提及潮州鎮四標營分較大兵<lb/>
　　家子弟夲多儘有技藝過人苦于無缺可補今已一<lb/>
　　體充伍食糧此項新兵其材具優嫻視存營之兵<lb/>
　　尤為出色日内如遇將軍福康安<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>調即將各該<lb/>
　　營素知紀律之兵簡派前往以期得力夲營現有<lb/>
　　新兵補數無虞缺乏現在復行上𦂳召募再<hi>臣</hi>風<lb/>
　　聞逆犯林爽文攻犯諸羅身受鎗傷其西螺笨港<lb/>
　　等處均被我軍打通賊夥聞有將軍福康安帶兵<lb/>
<pb n="KR2c0017_WYG_045-4b"/>
　　十萬尅期進剿之信俱各震恐已將逆犯家口移<lb/>
　　入大武壠地方該處逼近内山大約為竄入生畨<lb/>
　　地歩至南路東港一帶聞常青亦已派員打通民<lb/>
　　間米石紛紛運至郡城逆犯莊大田遯入諸羅之<lb/>
　　石仔瀬地方未知是否確鑿再查粤東總兵帶兵<lb/>
　　赴䑓者已有梁朝桂李化龍陸廷柱三員嗣後如<lb/>
　　遇軍營徵調粤兵可否派令諳練將偹帶兵赴䑓<lb/>
　　交與該三鎮統領毋庸再派總兵帶往又黔兵二<lb/>
<pb n="KR2c0017_WYG_045-5a"/>
　　千分作四起陸續俱到黄岡令地方官多僱人夫<lb/>
　　運送軍裝随到随即啟行已于十月二十六日全<lb/>
　　數俱抵閩省詔安縣境其將偹各員<hi>臣</hi>酌給衣料<lb/>
　　弁兵賞給銀牌俱各歡忭趕𦂳遄行再貴州帶兵<lb/>
　　官因沿途俱係水陸未經帶有馬匹<hi>臣</hi>即在黄岡<lb/>
　　營内挑選膘肥馬匹分給各起總兵將偹乗騎迅<lb/>
　　速前進咨㑹黔省遇便將例馬價值解還由粤東<lb/>
　　自行買補均奏入<lb/>
<pb n="KR2c0017_WYG_045-5b"/>
上命軍機大臣傳諭福康安常青李侍堯孫士毅曰前<lb/>
　因恒瑞抵塩水港後被賊梗阻府城亦在圍中而柴<lb/>
　大紀處望援甚切是以降㫖督令福康安速往援救<lb/>
　進𠞰賊巢原就彼時情事而言今柴大紀處兵民一<lb/>
　心堅守可無他慮而恒瑞處已有續到官兵可以約<lb/>
　㑹普吉保合兵前進是該處情形與前不同李侍堯<lb/>
　接閲各官禀報見軍營各路已有轉機惟恐常青接<lb/>
　到前㫖稍有宣露轉致府城人心揺動擬將諭㫖節<lb/>
<pb n="KR2c0017_WYG_045-6a"/>
　録發寄並札㑹常青福康安両處深合機要殊得大<lb/>
　臣之體李侍堯著賞戴雙眼花領以示優眷現在福<lb/>
　康安已于十月二十八日由崇武澚得風放洋粤西<lb/>
　屯練兵一同開駕而黔省之兵現㨿孫士毅奏於十<lb/>
　月二十六日全抵閩境又有湖南官兵接踵進發福<lb/>
　康安又召募漳泉義勇二千餘名軍勢已極壯盛粤<lb/>
　東預偹之兵想來毋庸再調也大武壠地方與内山<lb/>
　逼近今賊匪等將家口先行搬移自係聞大兵即日<lb/>
<pb n="KR2c0017_WYG_045-6b"/>
　前進匪黨勢漸窮蹙預為竄入内山之計不可不設<lb/>
　法堵剿絶其逃竄之路福康安到鹿仔港後自即親<lb/>
　統大兵由普吉保一路直抵縣城接應柴大紀其大<lb/>
　武壠一帶最闗𦂳要福康安或派令鄂輝帶兵前往<lb/>
　搜捕或抵縣城後帶兵有人即令柴大紀前赴大武<lb/>
　壠搜剿方可將賊匪家屬悉數拏獲不使逆黨竄入<lb/>
　内山搜捕致稽時日<lb/>
上又諭内閣曰解送軍餉米船於外洋陡遇颶風人力<lb/>
<pb n="KR2c0017_WYG_045-7a"/>
　難施以致船隻沉溺淹斃數人情殊可憫所有沉失<lb/>
　米石均著免其賠補外其前後溺斃之兵丁水手人<lb/>
　等均著該督查明照陣亡例議䘏以示體恤<lb/>
　　十六日<hi>己邜</hi>普吉保奏言夲月初八日黎明<hi>臣</hi>親率<lb/>
　　官兵進攻土庫地方賊匪蜂擁拒敵官兵奮力向<lb/>
　　前追殺賊匪敗退随有男婦老㓜投出情詞懇切<lb/>
　　<hi>臣</hi>不許官兵鄉勇滋擾傳諭出力之義民首張源<lb/>
　　懃等帶交署同知黄嘉訓妥為辦理一面將該處<lb/>
<pb n="KR2c0017_WYG_045-7b"/>
　　賊庄燒燬聞賊夥復嘯聚大崙查大崙為進諸羅<lb/>
　　之要路十一日復親率官兵鄉勇前往𠞰捕賊匪<lb/>
　　竟日拒抗官兵放鎗砲中斃甚多鄉勇乗勢放火<lb/>
　　焚燒賊藔縁該處一帶多係竹林蔗園地勢狭仄<lb/>
　　仍収軍回營十二日逆首林爽文率夥來攻<hi>臣</hi>督<lb/>
　　領逰撃海亮叅將張朝龍副將琢靈阿逰擊葉有<lb/>
　　光等率帶官兵鄉勇分路堵殺賊匪被我兵鎗砲<lb/>
　　攻擊敗退割獲首級耳記奪獲長鎗竹鋛多桿十<lb/>
<pb n="KR2c0017_WYG_045-8a"/>
　　六日探知賊匪散而復聚即於十七日親帶官兵<lb/>
　　復攻崙仔尾等處<hi>臣</hi>預料賊匪必埋伏竹林蔗園<lb/>
　　内特派逰擊海亮管帶後隊防偹官兵鄉勇正在<lb/>
　　前進賊匪果從竹林内衝出迎敵逰擊海亮帶領<lb/>
　　後隊奮力繞截其後首尾夾攻賊匪死傷無數賊<lb/>
　　衆潰敗兵丁鄉勇内亦有陣亡受傷者其附近賊<lb/>
　　庄有挈眷來歸者均交署同知黄嘉訓查明安置<lb/>
　　該員辦理勤慎安撫之中更寓防範之意現在造<lb/>
<pb n="KR2c0017_WYG_045-8b"/>
　　冊編查甚為妥協惟是賊勢分路散布我兵鎗砲<lb/>
　　急攻彼即潰敗收兵後彼仍復聚集深堪痛恨雖<lb/>
　　諸羅近日宻差妥人信息可通然彼此均有牽掣<lb/>
　　殊深憂灼現在設法極力痛𠞰以圖㑹合夾攻<lb/>
　　同日常青奏言十月十九二十四両日俱有賊二<lb/>
　　三千在郡城南門外一帶屯聚窺伺均被官兵鎗<lb/>
　　炮打敗散去約計斃賊七八十人未為痛𠞰是以<lb/>
　　前摺未經奏及兹於二十七日夘刻賊又分為三<lb/>
<pb n="KR2c0017_WYG_045-9a"/>
　　隊向營盤前來毎隊俱有賊二千餘人<hi>臣</hi>常青永<lb/>
　　慶博清額帶兵一千五百名並山猪毛義民由南<lb/>
　　潭中路前進又派侍衛塔思哈希明帶兵六百名<lb/>
　　由竹篙厝左路冲出侍衛郭爾果色副將五逹色<lb/>
　　帶兵六百名由湖仔仙右路冲出另飭縂兵陸廷<lb/>
　　柱帶兵五百名在路北山坎埋伏策應<hi>臣</hi>等一齊<lb/>
　　迅疾馳赴其左右両邉之賊望見官兵似覺畏縮<lb/>
　　不進惟中間賊隊膽敢向前與官兵對放鎗炮抵<lb/>
<pb n="KR2c0017_WYG_045-9b"/>
　　死不退自辰至午滿漢官兵施放進歩連環直前<lb/>
　　冲殺其時左右両路官兵亦皆環繞夾撃賊被鎗<lb/>
　　炮打死者約有二百餘人匪衆四散奔逃官兵分<lb/>
　　投追趕山猪毛義民乗勝争先尤為趫㨗奪獲賊<lb/>
　　人大炮一門割献首級生擒賊夥張招一名當查<lb/>
　　殺賊義民按名各賞畨銀二圓銀牌一面奪得大<lb/>
　　炮義民賞給畨銀十圓其現已賞有頂戴者俟後<lb/>
　　來有功另加奬擢共受傷兵丁十一名義民四名<lb/>
<pb n="KR2c0017_WYG_045-10a"/>
　　再㨿塩水港逰擊黄象新義民胡登髙等禀稱二<lb/>
　　十三日恒瑞統領官兵起程移剳營盤在鹿仔草<lb/>
　　又月眉莊土庫牛稠山三處係林爽文往來屯剳<lb/>
　　之所二十五日被普吉保攻開已剳營該處不過<lb/>
　　離諸羅五里等語是普吉保等之兵業已同時進<lb/>
　　攻柴大紀自必由縣攻出計日定可破賊解圍<lb/>
　　同日恒瑞奏言十月二十二等日督同烏什哈逹<lb/>
　　梁朝桂等於新店等處𠞰殺賊匪收復鹿仔草現<lb/>
<pb n="KR2c0017_WYG_045-10b"/>
　　在該處剳營將沿海一帶道路打通前赴諸羅均<lb/>
　　奏入<lb/>
上命軍機大臣傳諭福康安常青李侍堯柴大紀普吉<lb/>
　保曰㨿普吉保所奏情形事機已有轉動且附近賊<lb/>
　庒民人挈眷來歸者紛紛不已足見從賊者日少黨<lb/>
　羽渙散普吉保遵㫖傳諭不許官兵鄉勇滋擾所辦<lb/>
　甚是其所稱廓清賊黨㑹合夾攻之處當勉力為之<lb/>
　勿為空言南路賊匪經常青連次𠞰殺得有勝仗而<lb/>
<pb n="KR2c0017_WYG_045-11a"/>
　普吉保剳營處所距縣城不過五里恒瑞又已將鹿<lb/>
　仔草收復是各路聲勢漸已聨絡縣城自更當固守<lb/>
　無虞且福康安於十月二十八日已由崇武澳開洋<lb/>
　計柴大紀在縣城再堅守五六日福康安即可統領<lb/>
　大兵随後直抵該處或普吉保於福康安未到之先<lb/>
　已帶兵抵縣殺散賊匪與柴大紀㑹兵一處則軍勢<lb/>
　已為大振福康安一到更可併力進𠞰不難指日成<lb/>
　功至前㨿福康安奏稱聞逆匪林爽文莊大田等各<lb/>
<pb n="KR2c0017_WYG_045-11b"/>
　有形貎衣服相類者數人希圖將來乗隙潛逃等語<lb/>
　可見賊匪自揣勢窮力蹙破滅不逺於紏衆滋擾之<lb/>
　時預為改裝逃竄之計所謂天奪其魄即此為賊匪<lb/>
　等成擒之兆即日大兵雲集四路攻𠞰惟在福康安<lb/>
　督率將領帶同熟悉之人留心辨認不可令正犯首<lb/>
　惡得以漏網方為萬全恒瑞在塩水港駐剳數旬未<lb/>
　能前進今雖已克復鹿仔草稍為振作但前㨿恒瑞<lb/>
　奏該處防守𠞰捕尚湏添兵數萬而此次奏摺將沿<lb/>
<pb n="KR2c0017_WYG_045-12a"/>
　海一帶道路打通前赴諸羅是其前後所奏已覺自<lb/>
　相矛盾恒瑞究属胸無定見即其所稱打通道路之<lb/>
　語亦祗属空言恐未能望其奮勇前進又伊此次奏<lb/>
　摺係十月二十五日拜發彼時普吉保已帶兵前進<lb/>
　僅離縣城五里恒瑞與普吉保一路相距不逺何以<lb/>
　常青業經具奏而恒瑞摺内尚未提及並著福康安<lb/>
　到彼詳查是否確寔㨿寔具奏<lb/>
　　十八日<hi>辛巳</hi>常青奏言叅賛恒瑞八月間帶兵往援<lb/>
<pb n="KR2c0017_WYG_045-12b"/>
　　諸羅<hi>臣</hi>等本欲由陸路𠞰賊前往但湏過溪河數<lb/>
　　道未能便㨗適值風色順利是以改由海道較為<lb/>
　　迅速實無避賊情事現聞恒瑞在此數日内起兵<lb/>
　　進攻諒必早與柴大紀普吉保彼此知㑹乃<hi>臣</hi>現<lb/>
　　接普吉保禀稱連日探知大崙青埔等處屯聚賊<lb/>
　　匪該處為往諸羅要路随親督官兵節次𠞰捕兾<lb/>
　　通道路無如烏合之衆於覆巢處所散而復聚不<lb/>
　　得不為防偹若輕移前進恐有意外疎虞不但於<lb/>
<pb n="KR2c0017_WYG_045-13a"/>
　　應援無益且更張賊勢况帶兵前來原為救援諸<lb/>
　　羅今離諸羅二十餘里㫁無中途而止之理總以<lb/>
　　極力設法一有可乗之機㫁不敢稍有貽悮等情<lb/>
　　<hi>臣</hi>細思柴大紀保固城池一心望援而普吉保離<lb/>
　　諸羅二十餘里則帶兵五千五百名之多似更易<lb/>
　　於𠞰通况聞恒瑞之兵已動<hi>臣</hi>又專札嚴飭飛催<lb/>
　　普吉保務湏與柴大紀恒瑞同心并力不日福康<lb/>
　　安亦可到鹿仔港兵勢更為壯盛必能掃穴擒渠<lb/>
<pb n="KR2c0017_WYG_045-13b"/>
　　<hi>臣</hi>於海口各要隘分飭兵弁嚴宻巡緝毋使賊匪<lb/>
　　搶佔船隻以致逺颺並飭臺灣縣王露多偹札諭<lb/>
　　交熟練畨情之諸羅生員劉宗榮轉交伊弟劉光<lb/>
　　志宻往大武壠内後山給四社畨通事土目收執<lb/>
　　預防賊匪竄匿現在南路東港一帶雖尚未全行<lb/>
　　收復而官兵駐剳港口商販米糧賊匪不能攔阻<lb/>
　　多有装載船隻來郡糶賣者<hi>臣</hi>惟有酌量兵力並<lb/>
　　招徠義民足敷進𠞰即起兵肅清南路<lb/>
<pb n="KR2c0017_WYG_045-14a"/>
　　同日李侍堯徐嗣曽同奏言有船户金錦逺自鹿<lb/>
　　仔港回至蚶江㨿稱該船於十一月初一日在鹿<lb/>
　　仔港出口見有兵船百餘號已收到港口并遇將<lb/>
　　軍坐船之船户告稱所有兵船俱於前月二十九<lb/>
　　日齊到等語查福康安於前月二十八日申刻放<lb/>
　　洋<hi>臣</hi>等日夕占候夲月初一日又轉東風惟恐船<lb/>
　　尚未到正深懸慮今㨿該船户所稱則福康安等<lb/>
　　已於二十九日全到以數百里之洋面一晝夜間<lb/>
<pb n="KR2c0017_WYG_045-14b"/>
　　安穏飛渡寔為用兵以來所未有現在恒瑞兵已<lb/>
　　抵鹿仔草普吉保進兵離諸羅不過數里福康安<lb/>
　　等帶領新兵乗鋭殺入定當三路㑹合迅即移攻<lb/>
　　賊巢目下貴州總兵許世亨已帶頭二起兵一千<lb/>
　　名於初三四等日抵蚶江俱即配渡其三四起兵<lb/>
　　亦不日可到接續前往兵力既厚軍聲益振搗穴<lb/>
　　擒渠可計日以待<lb/>
　　同日李永祺奏言臺灣辦理軍務一切情形有迥<lb/>
<pb n="KR2c0017_WYG_045-15a"/>
　　不相同之處如内地解運糧餉軍火大砲等項船<lb/>
　　至鹿耳門内有海灘三十里重載不能前進必湏<lb/>
　　另僱小船乗潮發運然後登岸是大船之外又用<lb/>
　　小船從前歴次調援諸羅官兵皆由塩水港一路<lb/>
　　進發該處地方僻小無夫可僱一切軍裝器械係<lb/>
　　由府城僱偹長夫前往抬運因臺地夫役夲少且<lb/>
　　逺歴長途較之内地夫價亦昂又數月以來凡有<lb/>
　　限行北路各軍營往來公文因旱路不通均僱覔<lb/>
<pb n="KR2c0017_WYG_045-15b"/>
　　快船逓送如此之類不一而足皆係例所不載因<lb/>
　　地趕辦者<hi>臣</hi>已逐一詳明督撫二臣俟批到造冊<lb/>
　　咨部事竣之日核寔報銷再臺灣四面環海一交<lb/>
　　秋令以後風力甚勁早晚更覺寒冷督<hi>臣</hi>李侍堯<lb/>
　　孫士毅并浙江撫<hi>臣</hi>琅玕各在内地預辦征兵衣<lb/>
　　履運送給散祗因海洋風信靡常至十月衣船未<lb/>
　　到各兵被體止單夾之衣<hi>臣</hi>目睹情形不敢拘泥<lb/>
　　與臺灣道<hi>臣</hi>永福彼此酌量禀明將軍常青凡閩<lb/>
<pb n="KR2c0017_WYG_045-16a"/>
　　浙粤省征兵毎名各借給銀三両分交領兵將官<lb/>
　　趕造衣褲等物現已按名給領以禦風寒俟各省<lb/>
　　衣履運到仍令散給俾得益資溫煖所借銀數彚<lb/>
　　造清冊詳送督<hi>臣</hi>李侍堯查核分咨浙粤在於各<lb/>
　　兵月餉内匀扣解閩歸欵均奏入<lb/>
上命軍機大臣傳諭福康安常青柴大紀李侍堯曰㨿<lb/>
　常青所奏情形是常青之意亦以普吉保不急往救<lb/>
　援嘉義為非普吉保由鹿仔港親帶官兵打仗殺賊<lb/>
<pb n="KR2c0017_WYG_045-16b"/>
　收復笨港固属有功而自駐元長庄後距縣城不逺<lb/>
　且㨿柴大紀咨㑹望援甚切乃並不奮勇直前迅速<lb/>
　進𠞰其咎亦無可辭是普吉保功過各不相掩昨㨿<lb/>
　常青奏十月二十五日普吉保已攻開月眉莊等處<lb/>
　在彼駐剳離縣城不過五里此摺係二十八日所發<lb/>
　在夲日奏摺以前或普吉保接常青札飭之信已帶<lb/>
　兵前抵縣城與柴大紀㑹合亦未可定若果能如此<lb/>
　則柴大紀此時早與彼㑹合一處而普吉保之咎尚<lb/>
<pb n="KR2c0017_WYG_045-17a"/>
　　可從輕至南路賊匪已經撤動勢漸渙散而府城兵<lb/>
　　力已經李侍堯續行派往此時福康安又無湏常青<lb/>
　　協𠞰常青惟當專力南路至常青於海口各要隘分<lb/>
　　飭弁兵廵緝並多偹札諭令熟識畨情之生員等宻<lb/>
　　往大武隴後山發給畨社通事土目預防賊匪竄匿<lb/>
　　所辦均属妥協該處賊匪見官兵聲勢日盛賊黨漸<lb/>
　　次窮蹙自必思乗間由海道潛逃常青將海口各要<lb/>
　　隘預為防守不使賊人搶佔船隻並札諭畨社等在<lb/>
<pb n="KR2c0017_WYG_045-17b"/>
　　大武隴一帶協力擒拿賊匪絶其逃竄内山之路於<lb/>
　　𠞰捕機宜似更得力福康安於二十八日在崇武澚<lb/>
　　放洋今於二十九日即抵鹿仔港以數百里洋面一<lb/>
　　晝夜間揚帆稳渡所帶兵船百餘號同時到港實仰<lb/>
　　荷<lb/>
天神黙佑為成功佳兆福康安統領如許勁將强兵四路<lb/>
　　㑹合聲威百倍自當乗鋭深入惟日夕盻望㨗音更<lb/>
　　為殷切<lb/>
<pb n="KR2c0017_WYG_045-18a"/>
　　　<hi>臣</hi>等謹按崇武澳距鹿仔港盖數百里而遥雖海<lb/>
　　　道不可以里計而明史稱舟人以更計程毎行一<lb/>
　　　晝夜謂之十更今大兵乗風揚帆不過十更耳而<lb/>
　　　艨艟百餘同時抵港一若祥颷有待必遲之十月<lb/>
　　　之杪而始發者正俟徵師之集俾得崇朝稳渡共<lb/>
　　　慶安瀾而遲之不啻其速之也乃知<lb/>
天神黙佑早兆成功皆我<lb/>
　皇上之欽承時若有以仰協<lb/>
<pb n="KR2c0017_WYG_045-18b"/>
天心也猗歟休哉<lb/>
　上又命軍機大臣傳諭李永祺曰李永祺前在金川軍<lb/>
　　營曽經辦理糧餉是以專派該司前赴臺灣經管軍<lb/>
　　需各事宜且係皋司大員非府縣可比遇有運送軍<lb/>
　　裝器械火藥等項自應随時妥速給價擔當趕運又<lb/>
　　官兵酌借銀両趕製衣褲俱係該司分内應辦之事<lb/>
　　何必錙銖較量為報銷時預留站脚地歩朕於行軍<lb/>
　　要務從不靳惜費用將來大功告竣軍需報銷時設<lb/>
<pb n="KR2c0017_WYG_045-19a"/>
　有實在當用而格於成例不准開銷之項經部核駁<lb/>
　時朕自當酌量寛免即如從前平定両金川所用軍<lb/>
　需内由部核駁刪减各欵經朕加恩寛免者至數十<lb/>
　百萬之多李永祺豈未知之為此煩𤨏之奏耶着傳<lb/>
　㫖申飭<lb/>
　　二十二日<hi>乙酉</hi>福康安奏言二十八日風色漸轉即<lb/>
　　於申時與海蘭察同舟放洋二十九日申刻已至<lb/>
　　鹿仔港因潮退不能進口夲月初一日清晨即行<lb/>
<pb n="KR2c0017_WYG_045-19b"/>
　　登岸舒亮普吉保等及巴圖魯侍衛章京船隻帶<lb/>
　　領廣西兵丁皆已随至又鄂輝穆克登阿所帶屯<lb/>
　　練兵丁由蚶江配渡者亦於是日陸續來到船戸<lb/>
　　人等皆稱向來海船開駕行走參差縂不能同時<lb/>
　　入港此次風順波恬揚帆齊至實為渡洋罕有之<lb/>
　　事鹿仔港居民遥見連檣並進聲勢壯盛互相傳<lb/>
　　說船隻約有一千餘號官兵當不下十萬有餘夾<lb/>
　　道擁觀無不同聲歡慶窃思<hi>臣</hi>等從前守風稽遲<lb/>
<pb n="KR2c0017_WYG_045-20a"/>
　　　乆未開行及廣西屯練兵丁到後風色轉順千里<lb/>
　　　洋面一帆即逹如此事機凑合皆仰頼<lb/>
　聖主洪福<lb/>
天神黙佑海若著靈滅賊先機於此可卜<hi>臣</hi>到鹿仔港後<lb/>
　　　查詢存營兵數㨿李化龍禀稱各營官兵除患病<lb/>
　　　外寔有四千餘名分剳鹿仔港畨仔溝大崙二林<lb/>
　　　埔心等五處随查閲鹿仔港所駐各兵尚属可用<lb/>
　　　而將弁等非諳習軍旅之人不能悉心教練兵氣<lb/>
<pb n="KR2c0017_WYG_045-20b"/>
　　　遂形餒怯即如鹿仔港營盤近在村庄東首相度<lb/>
　　　形勢寔係不應剳營之地而營外刨挖溝濠前㨿<lb/>
　　　地方官禀報深至二丈寛至一丈有餘營壘極為堅<lb/>
　　　固<hi>臣</hi>猶以鹿仔港並無賊至何必如此寛深及親<lb/>
　　　至該處看視溝壕不過數尺圍墻亦不甚堅實與<lb/>
　　　所報情形迥異即此細事可見緑營捏餙惡習及<lb/>
　　　地方官禀報虗詞全不足信詢之該鎮將等皆稱<lb/>
　　　營盤地面係從前官兵舊駐之地未經移改<hi>臣</hi>以<lb/>
<pb n="KR2c0017_WYG_045-21a"/>
　　事属既往姑免深求將鎮將等嚴加飭諭另行擇<lb/>
　　地移營嗣後如不痛改積習即行㨿實叅處其畨<lb/>
　　仔溝等處營盤相距數里至二三十里不等是否<lb/>
　　係衝途要隘應行設營防守之處尚湏逐加查看<lb/>
　　再行酌定至義民一項舊存一萬餘名及<hi>臣</hi>差楊<lb/>
　　振文等招集者五千餘名<hi>臣</hi>於查閲各營後傳集<lb/>
　　義民頭目面加曉諭並將出力者慰諭賞賚將新<lb/>
　　舊義民揀選壯者五千餘名以偹随營征𠞰之用<lb/>
<pb n="KR2c0017_WYG_045-21b"/>
　　其餘仍分派要路各村守卡禦賊以省兵力至查<lb/>
　　詢賊匪情形賊目分㨿各庄互相響應聞<hi>臣</hi>等統<lb/>
　　領大兵前來彰化以西一帶近日未敢焚掠而强<lb/>
　　悍者多集諸羅以該縣勢在孤危攻圍更急恒瑞<lb/>
　　普吉保両路經<hi>臣</hi>屢次嚴催打仗殺賊較前稍屬<lb/>
　　奮勉無如道路阻隔不能㑹合一處尚未直抵諸<lb/>
　　羅頃接柴大紀咨稱諸羅㫁糧已久惟以油籸㫪<lb/>
　　末掘挖蕉根充食賊匪四面圍困不時攻擊請速<lb/>
<pb n="KR2c0017_WYG_045-22a"/>
　　派勁兵救援等語<hi>臣</hi>與海蘭察鄂輝悉心商酌諸<lb/>
　　羅乆被重圍饋運不到且地在臺灣適中之處控<lb/>
　　扼南北要路倘有疎失闗係非輕昨奉<lb/>
諭㫖指示令<hi>臣</hi>等以先救諸羅為要就現在情形而論<lb/>
　　自應如此辦理惟鹿仔港距大理杙較近賊人家<lb/>
　　口盡在巢中亦湏酌派官兵乗虚進搗與淡水官<lb/>
　　兵前後夾攻使其首尾不得相顧若能覆其巢穴<lb/>
　　固屬甚善即或不能一舉集事亦可牽綴賊勢將<lb/>
<pb n="KR2c0017_WYG_045-22b"/>
　　來諸羅圍解後賊人紛紛竄囬全藉此路官兵杜<lb/>
　　其逃逸之路<hi>臣</hi>等擬派舒亮帶領官兵義民往大<lb/>
　　里杙進發賊匪見大兵齊集鹿仔港必知為直搗<lb/>
　　賊巢之計今以偏師前進聲言大軍繼至而實則<lb/>
　　援救諸羅出其不意使賊匪不知我兵虗實處處<lb/>
　　防偹進𠞰更易得手若能連得數次勝仗將其精<lb/>
　　鋭盡殱自成瓦解之勢縂之賊匪夲屬無能惟恃<lb/>
　　其黨羽衆多將衝途僻徑處處佔㨿四路抄截現<lb/>
<pb n="KR2c0017_WYG_045-23a"/>
　　在進𠞰官兵既不便零星派撥分路進攻以致兵<lb/>
　　分力薄若再添調官兵又属緩不濟急惟有随時<lb/>
　　随地將賊匪屯聚之地設法截斷即以賊之巧計<lb/>
　　攻賊之人雖詭譎多端亦無所施其伎倆矣<hi>臣</hi>於<lb/>
　　夲日甫抵鹿仔港於鹿仔港五里外爽塏之地安<lb/>
　　營謹將酌籌進兵詢問賊匪大概情形先行馳奏<lb/>
　　日内即整頓兵力迅往諸羅其貴州官兵不過數<lb/>
　　日即至亦可令其續行前進所有進兵前往諸羅<lb/>
<pb n="KR2c0017_WYG_045-23b"/>
　　道路應否由元長庄一路抑由斗六門進攻之處<lb/>
　　容<hi>臣</hi>臨時酌量地勢情形再行定議再<hi>臣</hi>在崇武<lb/>
　　澳守風時江西解送火藥之吉安營叅將張兆熊<lb/>
　　禀請随往軍營効用情詞懇切尚屬奮勉業已帶<lb/>
　　至軍營聴侯調遣<lb/>
　　同日普吉保奏言夲月二十一日賊匪分路擁衆<lb/>
　　四出經<hi>臣</hi>親帶官兵鄉勇奮力赶殺鎗炮併施打<lb/>
　　死賊匪數十人自辰至申賊衆敗退割獲首級耳<lb/>
<pb n="KR2c0017_WYG_045-24a"/>
　　記髮辮并打死騎馬賊目一人官兵鄉勇社畨有<lb/>
　　受傷者當與出力兵丁分别賞䘏正在設法前進<lb/>
　　適柴大紀訂期二十六日<hi>臣</hi>帶兵至牛稠溪伊當<lb/>
　　接應随即咨覆勉圖前進又准叅賛將軍<hi>臣</hi>恒瑞<lb/>
　　咨以現在恢復鹿仔港飭令<hi>臣</hi>帶領官兵前至新<lb/>
　　埤地方㑹合應援諸羅查元長至新埤必由大崙<lb/>
　　大容庄經過縁彼處均係賊巢必湏焚𠞰净盡方<lb/>
　　可前進且業與柴大紀訂期㑹攻併探知賊匪仍<lb/>
<pb n="KR2c0017_WYG_045-24b"/>
　　復屯集崙仔尾一帶即於二十六日黎明親帶官<lb/>
　　兵分作三路進攻<hi>臣</hi>帶領逰撃海亮徑由中路叅<lb/>
　　將張朝龍守偹王徳竣由西勢潭一路䕶副將琢<lb/>
　　靈阿逰擊葉有光都司馬元勲由柴苓脚一路行<lb/>
　　至崙仔尾賊衆蔓延田野前來抗拒鎗砲横施自<lb/>
　　卯至申經官兵鄉勇鎗砲打死賊匪甚多割獲首<lb/>
　　級三顆耳記髪辮五件賊衆雖則敗退然猶散而<lb/>
　　復集潛伏於竹圍蔗林内我兵實有難以輕進之<lb/>
<pb n="KR2c0017_WYG_045-25a"/>
　　勢除將受傷出力之兵丁鄉勇分别奬賞鼔勵外<lb/>
　　伏思元長離諸羅僅二十餘里乃一月有餘叠經<lb/>
　　焚𠞰尚未能長驅直入寔深愧忿崙尾大崙俱係<lb/>
　　往諸羅要路而從大崙亦即可抵新埤大崙之賊<lb/>
　　黨𠞰除則諸羅新埤均可直逹現在差探設法奮<lb/>
　　力圖進務期將大崙道路廓清或由新埤前進與<lb/>
　　恒瑞㑹合併力夾攻更覺有益均奏入<lb/>
上命軍機大臣傳諭福康安常青海蘭察鄂輝柴大紀<lb/>
<pb n="KR2c0017_WYG_045-25b"/>
　蔡攀龍李侍堯普吉保曰賊匪因嘉義縣城勢在孤<lb/>
　危百計攻擾普吉保駐兵元長庄為日已久柴大紀<lb/>
　被圍數月兼乏糧食兵丁饑餒自然不能出城接應<lb/>
　伊亦並未前進實係無能其摺内所稱殺賊情形不<lb/>
　過割獲首級三顆耳記等五件焉得謂多不過應差<lb/>
　打仗敷衍塞責徒知愧忿亦屬無益且普吉保在元<lb/>
　長庒距縣城不逺正應奮力前進𠞰殺賊匪乃轉欲<lb/>
　由新埤㑹合恒瑞豈非繞逺待人而於柴大紀急望<lb/>
<pb n="KR2c0017_WYG_045-26a"/>
　救援竟存膜視耶看來普吉保恒瑞雖現在帶兵赴<lb/>
　援俱難望其奮勇得力此時福康安已統領大兵由<lb/>
　鹿仔港進發自應速赴縣城援應不可再緩大里杙<lb/>
　係賊匪巢穴福康安派令舒亮帶兵前往與淡水官<lb/>
　兵前後夾攻使賊人首尾不能相顧為牽綴賊勢之<lb/>
　計與朕前㫖脗合並擬將賊匪屯聚之地設法截斷<lb/>
　即以賊之計攻賊使賊人無所施其狡詐伎倆所辦<lb/>
　深合機要至該處帶兵將弁不能悉心教練以致兵<lb/>
<pb n="KR2c0017_WYG_045-26b"/>
　氣餒怯為賊匪所輕而所禀報情形多不確實尤為<lb/>
　緑營惡習今福康安到彼面加訓飭寔力整頓并於<lb/>
　鹿仔港另行擇地移營設法防守揀選精壯義民随<lb/>
　營𠞰賊一切籌辦均属妥恊自當壁壘一新士氣百<lb/>
　倍想大兵所到賊匪望風胆落指日成擒尅期集事<lb/>
　再前經降㫖以臺灣辦理一切善後事宜最為𦂳要<lb/>
　諭令福康安於𠞰捕事竣後不必急於來京瞻覲俟<lb/>
　善後諸務辦理完竣再行囬京並以柴大紀在臺灣<lb/>
<pb n="KR2c0017_WYG_045-27a"/>
　日久熟悉該處情形欲令伊以水師提督兼理臺灣<lb/>
　縂兵事務留於該處整飭彈壓俟一二年後再行更<lb/>
　換但念福康安等逺渉重洋偹歴風濤之險現在統<lb/>
　兵進𠞰懋著勤勞而柴大紀固守縣城不辭勞瘁此<lb/>
　時大兵雲集㑹合進𠞰逆匪自可指日蕩平計至明<lb/>
　嵗二月中旬朕巡幸天津時福康安等應行籌辦事<lb/>
　務自己漸次料理應將大端面交常青接辦常青經事較乆<lb/>
　於善後諸務自所優為柴大紀亦可將該處情形告<lb/>
<pb n="KR2c0017_WYG_045-27b"/>
　之蔡攀龍令其在彼照料彈壓與福康安一同起程<lb/>
　約計朕駐蹕天津時前來瞻覲雖此次𠞰捕内地逆<lb/>
　匪與平定囬部金川不同可無湏舉行郊勞典禮但<lb/>
　伊等蕆功奏績逺涉宣勤亦應加以宴賚用示奬眷<lb/>
　至臺灣地方屢有械閗滋事之案如從前辦理黄敎<lb/>
　後上年又有楊光勲楊媽世等紏約黨夥倡立㑹名<lb/>
　之事皆由該地方文武等於查辦時並不實力嚴拿<lb/>
　痛加懲創祗不過拿獲數人希圖化大為小將就完<lb/>
<pb n="KR2c0017_WYG_045-28a"/>
　案以致奸徒無所儆畏且見地方武偹廢弛心存玩<lb/>
　視逆首林爽文等遂敢紏衆倡亂乗間竊發戕官刦<lb/>
　縣醸成巨案經此畨官兵大辦之後所有此事起釁<lb/>
　根由及助惡夥匪著福康安等於𠞰捕事竣時務湏<lb/>
　嚴切跟䆒從重懲治勿令稍留餘孽故智復萌庶人<lb/>
　知畏法革面洗心該處民刁吏黷積習蒸然一變而<lb/>
　於地方營伍尤湏寔力整飭俾紀律嚴明有偹無患<lb/>
　以期一勞永逸綏靖海疆方為妥善<lb/>
<pb n="KR2c0017_WYG_045-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷四十五<lb/>
</p>
<p>
</p>
  </div>
</body>
</text>
</TEI>
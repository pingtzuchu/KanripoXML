<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_028-1a"/>
欽定四庫全書<lb/>
欽定平定臺灣紀畧卷二十八<lb/>
　　七月二十八日<hi>癸巳</hi>
上命軍機大臣傳諭常青李侍堯藍元枚柴大紀曰副<lb/>
　將林天洛㕘將廖光宇病故貟缺業經委員署理但<lb/>
　現在臺灣勦捕逆匪正在需人之際若由部推補前<lb/>
　抵臺灣朱免稽遲而且于打仗出力人貟不足以示<lb/>
　鼔勵著常青即於軍營帶兵人貟内擇其奮勇出力<lb/>
<pb n="KR2c0017_WYG_028-1b"/>
　者不拘廣東浙江及福建本省即遴選二貟補授行<lb/>
　軍之際全在得人不妨通融㧞補以示鼓勵原不必<lb/>
　拘定本省也即嗣後遇有缺出常青等俱應就隨征<lb/>
　出力人員酌量揀補俾勇敢貟弁知所奬勸再昨據常<lb/>
　青等奏賊匪將道路削小田水堵滿賊人屯劄之所<lb/>
　俱有蔗園深溝阻碍去路等語道路既經削小官軍<lb/>
　人馬難行則賊匪行走自亦不易乃數月以來賊人<lb/>
　四出侵犯動稱數萬是皆由何道而行乎而官兵輙<lb/>
<pb n="KR2c0017_WYG_028-2a"/>
　以道窄沙淤為辭豈賊能行而官軍即不能行有是<lb/>
　理乎况行軍之道貴在随宜制變即遇﨑嶇險阻而<lb/>
　亦當設法開道直前摧破豈得因小有阻隔即株守<lb/>
　坐待之理若因賊匪鬼蜮伎倆削小道路放水淤䧟<lb/>
　即束手無䇿則從前平定金川時跬步皆山又將何<lb/>
　以進兵破賊耶常青等務宜悉心籌畫設法前進以<lb/>
　期迅速蕆事㫁不可因循坐待以致師老力疲為要<lb/>
　　同日李世傑閔鶚元同奏言初次撥運川米二十<lb/>
<pb n="KR2c0017_WYG_028-2b"/>
　　萬石約需用海船三百數十隻先經竭力雇備除<lb/>
　　撥運江省兩起米石配用外尚餘可用船一百二<lb/>
　　十餘隻又浙省除續押送到船一百隻尚不敷船<lb/>
　　一百數十隻今次續撥川米三十萬石約需用船<lb/>
　　五百數十隻通計共尚需僱備海船七百隻始足<lb/>
　　敷用<hi>臣</hi>等同司道悉心籌議查由江浙運米至閩<lb/>
　　必需往來閩鹿之船方得熟悉海道沙線情形而<lb/>
　　每年秋冬兩季北風司令粤閩貿易海船由江浙<lb/>
<pb n="KR2c0017_WYG_028-3a"/>
　　而往閩粤者較多由閩粤而來蘇者甚少且此時<lb/>
　　閩省辨理軍務需用船隻必多此次江浙兩省運<lb/>
　　米赴閩之船計有四百餘隻若閩省盡行截留恐<lb/>
　　現需配載川米之船未能尅期辦足或致轉運停<lb/>
　　留殊有闗係<hi>臣</hi>等現在飛移閩省督撫通盤籌酌<lb/>
　　或僱令商販之船趕𦂳来赴江浙或江浙運米赴閩之船<lb/>
　　配給水脚交與江浙委員押迴以裕配載川米之<lb/>
　　用<hi>臣</hi>等仍同琅玕將各海口續到之船實力捜查<lb/>
<pb n="KR2c0017_WYG_028-3b"/>
　　儘數截留並酌給守空飯食銀兩以俟川米一到<lb/>
　　隨即配載起運如此寛為雇備庶可不致稍遲奏<lb/>
　　入<lb/>
上命軍機大臣傳諭李世傑閔鶚元琅玕曰閩省米石<lb/>
　闗係軍糈要務所有運米海船自應預為封僱不致<lb/>
　臨時遲悞但該督等惟當核計應運米石所需船隻<lb/>
　先時籌備足敷運載即毋庸多為封僱此等海船俱<lb/>
　係装載貨物各處售賣若截留太多致商賈聞風裹<lb/>
<pb n="KR2c0017_WYG_028-4a"/>
　足將來天津等處商船稀少必致百貨騰貴於京師<lb/>
　日用所需大有闗碍且摺内稱現在督率府縣於海<lb/>
　口趕𦂳多方捜羅毋得隠匿私放辦理固属認真但<lb/>
　恐不肖州縣一任胥吏従中借端需索滋擾以致各<lb/>
　商船户従而受累更致裹足尤屬不成事體不可不<lb/>
　嚴行查察管束著李世傑閔鶚元琅玕務需悉心籌<lb/>
　酌招集海船足資運送即可停止封僱并隨時嚴行<lb/>
　稽察毋使商販等稽延守候吏胥乗間擾累方為妥<lb/>
<pb n="KR2c0017_WYG_028-4b"/>
　善<lb/>
　　二十九日<hi>甲午</hi>徐嗣曽奏言浙江滿兵一千五百名<lb/>
　　由浦城陸路送至蚶江登舟赴鹿耳門較為便捷<lb/>
　　<hi>臣</hi>派委粮道凌廣赤及署臬司戚蓼生分赴建寕<lb/>
　　延平等處往來彈壓兹頭起兵二百五十名據報<lb/>
　　於十三日已到延平約十八日可抵省城以後各<lb/>
　　起俱間日接續而至<hi>臣</hi>接送一二起後即先馳赴<lb/>
　　蚶江料理配渡以期迅速前進至閩省粤省先經<lb/>
<pb n="KR2c0017_WYG_028-5a"/>
　　預調兵四千名已經全抵臺灣其續調粤兵五千<lb/>
　　五百名本月下旬俱可到厦當此大兵雲集糧餉<lb/>
　　火藥等項甚闗𦂳要<hi>臣</hi>嚴飭各属勒限轉運不致<lb/>
　　遲悞其浙江餉銀已過省者二十萬米石已到泉<lb/>
　　厦者七萬有餘火藥鉛彈等項亦俱源源而至<hi>臣</hi>
　　於陸續到省時親加照料迅飭押運前進江西米<lb/>
　　石由光澤縣灘河撥載現飭延建邵道元克中在<lb/>
　　該處専司督辦兵威倍加壯盛軍需亦甚充裕近<lb/>
<pb n="KR2c0017_WYG_028-5b"/>
　　據副將徐鼎士淡防同知徐夢麟等稟報訪知白<lb/>
　　石湖山内奸良錯處官兵往捕始初竟敢擲石抗<lb/>
　　拒該副將等商同勦撫並用先為剴切示諭隨即<lb/>
　　派委文武貟弁帶領義民人等歩行上山開誠撫<lb/>
　　慰即有扶掖歸順者三千餘人細詢情形始知賊<lb/>
　　本不多見百姓下山餘匪奔竄當即擒獲要犯彭<lb/>
　　喜等數名又於鹿藔金包裹等處招出難民千餘<lb/>
　　人䕶送歸莊趕種晚禾徐鼎士現已帶兵前駐大<lb/>
<pb n="KR2c0017_WYG_028-6a"/>
　　甲溪捜勦彰化賊匪等情經督<hi>臣</hi>飭撥餉銀五萬<lb/>
　　兩解往為賞恤義勇難民之用至鹿仔港難民聚<lb/>
　　集甚多自五月初旬運到米薯設厰煮粥陸續賑<lb/>
　　給所全活者不下數萬人復經提<hi>臣</hi>藍元枚就難<lb/>
　　民内勇壯者挑作義民以助戰守寔属一舉兩得<lb/>
　　奏入<lb/>
上命軍機大臣傳諭李侍堯藍元枚曰白石湖山内賊<lb/>
　匪經徐鼎士等帶兵捜捕並令兵役義民人等開誠<lb/>
<pb n="KR2c0017_WYG_028-6b"/>
　撫慰即有扶掖歸順者三千餘人鹿藔金包裹等處<lb/>
　又招出難民千餘人俱經該副將送歸各庄安業可<lb/>
　見賊黨雖衆如果能設法招徕勦撫互用無難即行<lb/>
　解散此事徐嗣曾既得該副將稟報則李侍尭駐劄<lb/>
　厦門豈有不得信息之理何以並未據該督奏及又<lb/>
　藍元枚前于六月二十五日奏到摺内只稱據徐鼎<lb/>
　士稟報淡水白石湖賊本無多已經拏獲従賊之㕘<lb/>
　革守備彭喜解送督臣究辦賊匪逃入金包裹後山<lb/>
<pb n="KR2c0017_WYG_028-7a"/>
　等語而于該副將招撫歸順之三千餘人及鹿藔金<lb/>
　包裹難民千餘人䕶送歸庄之處並未奏及該㕘贊<lb/>
　駐劄鹿仔港距淡水更近何於此等情形並未詳晰<lb/>
　陳奏著李侍堯藍元枚將曾否續得徐鼎士稟報何<lb/>
　以未經具奏及此後南北各路有無續行投順民人<lb/>
　一併據寔覆奏至徐鼎士帶兵駐大甲溪捜勦彰化<lb/>
　賊匪前已諭令李侍堯撥兵一千名接濟徐鼎士所<lb/>
　撥兵丁於何日配渡前往及近日鹿仔港大甲溪等<lb/>
<pb n="KR2c0017_WYG_028-7b"/>
　處勦捕殺賊情形並著迅速馳奏<lb/>
　　<hi>臣</hi>等謹按賊首林爽文到處脅迫附賊之衆出於<lb/>
　　勉强者居多我<lb/>
皇上洞燭民隠節次<lb/>
諭令將軍等廣為招徕無論従賊與否一經棄械投誠<lb/>
　　即可赦罪安業並恐僻地未及周知又令出示愷<lb/>
　　切曉諭<lb/>
睿慮寔無微不至兹撫<hi>臣</hi>徐嗣曾奏副將徐鼎士於白<lb/>
<pb n="KR2c0017_WYG_028-8a"/>
　　石湖山招撫三千餘人鹿藔金包裹等處又招出<lb/>
　　難民千餘人可見設法招徕賊黨自易解散而海<lb/>
　　外剿匪機要早不出<lb/>
聖明指示中矣<lb/>
　　同日姜晟奏言詳查江西之五福地方與福建光<lb/>
　　澤縣接壌入閩境後由邵武延平等府取道福州<lb/>
　　省城仍由海運始達漳泉似不若長江順流由江<lb/>
　　南出口海運便可徑至泉厦因即與藩司陳淮熟<lb/>
<pb n="KR2c0017_WYG_028-8b"/>
　　商查得湖北米石用大船裝載至鎮江换船到上<lb/>
　　海再换海船起運如該處海船不敷則浙有乍浦<lb/>
　　商船聚集亦可由此出口並查得米船運抵鎮江<lb/>
　　并或不入内河竟由外洋而行另换崇明船及江<lb/>
　　南簰子沙船駛至上海乍浦二處换船竟出大洋<lb/>
　　前赴泉厦更為簡便隨於十六日飛咨李世傑閔<lb/>
　　鶚元琅玕詳悉熟商如何方為妥善之處迅速移<lb/>
　　覆以便照辦一面飭藩司催據各属將所碾米石<lb/>
<pb n="KR2c0017_WYG_028-9a"/>
　　陸續碾就在省城上㳺者運至漢口彚齊其在省<lb/>
　　城下㳺者如黄州所属各縣則撥船前往即委運<lb/>
　　員兊収起運並調集各委貟一俟江西江浙各省<lb/>
　　撫<hi>臣</hi>咨㑹到楚核明江西一路寔在有無碍難辦<lb/>
　　理及江浙出口海運究由何路迅妥之處詳細酌<lb/>
　　定即分起運行奏入<lb/>
上命軍機大臣傳諭李侍堯李世傑保寧舒常閔鶚元琅<lb/>
　玕何裕城姜晟浦霖徐嗣曾曰昨據徐嗣曾奏浙省<lb/>
<pb n="KR2c0017_WYG_028-9b"/>
　米石運到泉厦者已七萬有餘是閩省此時巳有米<lb/>
　石接濟其江南江西續運之米亦當接踵而至可以<lb/>
　無虞缺乏若因各省米石皆須由江南浙江出口船<lb/>
　隻不能應手一時紛紛封僱擾累商民轉多未便著<lb/>
　李世傑閔鶚元琅玕務須量其緩急酌籌妥辦次第<lb/>
　起運所有江南本省及湖北四川運閩之米止須隨<lb/>
　到隨辦使之源源不絶俾船隻流通足敷裝載不必<lb/>
　一時齊運將船隻全行截留封僱致商販守候稽時<lb/>
<pb n="KR2c0017_WYG_028-10a"/>
　吏胥従中滋弊方為妥善其湖南應運米石並著舒<lb/>
　常浦霖亦由該處徑運江南海口交李世傑等接續<lb/>
　配運毋庸咨商江西省轉致躭擱至川省續運之米<lb/>
　該督務須妥協辦理陸續接運竟由川江順流而下<lb/>
　亦由江浙海運抵閩可也<lb/>
　　同日阿桂奏言䑓灣地方西臨大海東凴大山大<lb/>
　　山之東係生畨居住為民人所不到大山迤西之<lb/>
　　麓則現為賊匪佔據官兵進剿勢須仰攻無由察<lb/>
<pb n="KR2c0017_WYG_028-10b"/>
　　其虚寔而賊衆居髙臨下且其中如水沙連虎仔<lb/>
　　坑六斗門等處南北又在在可通足以伺官兵之<lb/>
　　隙前邀後截四出滋擾若徒撥兵堵禦則山徑叢<lb/>
　　襍不但現有之兵不敷分派即再添一倍仍恐不<lb/>
　　能一一盡堵現在惟有將𦂳要地方如郡城諸羅<lb/>
　　鹿仔港等處先為駐兵防守而防守之兵必察其<lb/>
　　力能保固寔可無虞再選擇可戰之兵二三萬進<lb/>
　　逼賊人巢穴搗其要害或兩路夹攻或全力専注<lb/>
<pb n="KR2c0017_WYG_028-11a"/>
　　但得官兵連勝一兩次賊人胆落其黨夥附従當<lb/>
　　不攻而自潰惟䑓灣現有兵丁除分守府城等處<lb/>
　　外似尚不敷剿捕且其中亦少可用之兵在初辦<lb/>
　　時若深悉賊匪情形就本省兵畧為多調趂賊情<lb/>
　　惶惑之際未嘗不可即就撲滅今則賊人已漸知<lb/>
　　戰守臺灣復被佔據過半従賊者為數已多寔又<lb/>
　　有不得不増添兵力之勢此事現令福康安前往<lb/>
　　督辦福康安經厯軍務聲威已著各省兵丁情形<lb/>
<pb n="KR2c0017_WYG_028-11b"/>
　　均所深悉似應令福康安先行通盤籌畫䑓灣現<lb/>
　　有兵丁若干尚需添兵若干及何省兵丁於山路<lb/>
　　﨑嶇之地用之方可得力雖隔逺一兩省者亦准<lb/>
　　其檄調備用或竟調慣于䟦涉山路之黔楚兵各<lb/>
　　一萬合之粤兵萬餘兵力充裕賊必指日授首雖<lb/>
　　目下似稍遲一兩月而功成反速<lb/>
　　同日保寧奏言川省辦米二十萬石運交江南轉<lb/>
　　運閩省業經<hi>臣</hi>飭委川東道黄軒總理督率重慶<lb/>
<pb n="KR2c0017_WYG_028-12a"/>
　　府縣等㑹同總運叙州府知府施光輅雅州府知<lb/>
　　府葉書紳妥速辦理現據該道等稟各處已買米<lb/>
　　三萬石連各州縣碾運先到之米凑足頭運五萬<lb/>
　　石之數兊交運貟定于七月十九日開行等語又<lb/>
　　據各属具稟碾出起運之米俱可陸續到渝其二<lb/>
　　三四運亦可銜尾前進約計八月初即可全數開<lb/>
　　行查川江秋水方盛順流東下雖風水靡常舟行<lb/>
　　總属迅速其自漢口而下川船素未經行必須换<lb/>
<pb n="KR2c0017_WYG_028-12b"/>
　　船前進<hi>臣</hi>已飛咨湖廣督撫飭備船隻過載運赴<lb/>
　　江南並咨江南安徽撫<hi>臣</hi>轉飭經過地方官一體<lb/>
　　催䟎並偹船酌撥配運不致遲悞再查運送米糧<lb/>
　　等項定例順水毎百里每石應給水脚銀七厘自<lb/>
　　重慶至漢口計程二千九百七十里每石應給水<lb/>
　　脚銀二錢七厘九毫乾隆十八年辦運江南米石<lb/>
　　其時船户水手食物人工器用等項皆属平賤節<lb/>
　　省辦理每石止給銀一錢六分至四十三年協濟<lb/>
<pb n="KR2c0017_WYG_028-13a"/>
　　江南米石辦理已甚竭蹶今又閱十年一切加貴<lb/>
　　是以五十一年浙江辦運川米經前督<hi>臣</hi>李世傑<lb/>
　　奏明浙省委貟在川借領銀兩僱用船隻該委貟<lb/>
　　自行支發自重慶至漢口每石給水脚銀二錢二<lb/>
　　分方能承運查今昔情形不同船户等勢難賠累<lb/>
　　業經飭照定例毎石以二錢七厘九毫發給再<hi>臣</hi>
　　欽奉<lb/>
諭㫖再行採買米三十萬石即與司道悉心籌酌各州<lb/>
<pb n="KR2c0017_WYG_028-13b"/>
　　縣倉儲俱属充寔尚敷撥用至採買市米雖似便<lb/>
　　易但川省民間素鮮葢藏目下早稻甫經収割未<lb/>
　　能集輳一時採買多米市價㦯致騰踴若倉穀則<lb/>
　　取之于官亦可不動聲色而立辦即將來買補辦理<lb/>
　　甚属従容且新米往帶潮濕不若倉穀乾潔可無<lb/>
　　霉變之虞<hi>臣</hi>現已飭司道查明各属倉穀額數將<lb/>
　　水次所貯接續動碾趕辦惟上㳺水次之米必用<lb/>
　　小船運至重慶换裝大船由川江東下前辦運米<lb/>
<pb n="KR2c0017_WYG_028-14a"/>
　　二十萬石各處小船俱已載米運赴重慶恐缷載<lb/>
　　後四散他往<hi>臣</hi>已分委大小文武貟弁四路查僱<lb/>
　　押令速赴原䖏受載仍運重慶並飭川東道黄軒<lb/>
　　督率重慶府縣等多僱妥諳大船預偹承運計碾<lb/>
　　米三十萬石分為五運毎運米六萬石一面飛調<lb/>
　　現任知縣五貟佐雜十貟分起領運並派雅州府<lb/>
　　知府葉書紳為總運直送江南兊交計前運米二<lb/>
　　十萬石掃帮開行後此次續辦米石亦可接續起<lb/>
<pb n="KR2c0017_WYG_028-14b"/>
　　運不致遲悞至漢口應换船隻仍咨明湖廣督撫<lb/>
　　飭属僱備其自漢口至江南水脚亦即由楚省照<lb/>
　　例給發均奏入報<lb/>
聞<lb/>
　　八月初一日<hi>丙申</hi>藍元枚奏言自到鹿仔港諸羅縣<lb/>
　　属之鐵線橋等庄俱已被賊燒燬彰化縣之東螺<lb/>
　　西螺亦被賊佔踞<hi>臣</hi>屢經札商柴大紀相機夾攻<lb/>
　　緣道途梗塞由海道逓至鹽水港轉遞諸羅至今<lb/>
<pb n="KR2c0017_WYG_028-15a"/>
　　尚未接准柴大紀覆札鹿仔港係四面受敵自五<lb/>
　　月至今賊雖不敢直擾鹿仔港屢就各處小庄滋<lb/>
　　擾焚燒意在㫁鹿仔港應援之路<hi>臣</hi>細查各賊巢<lb/>
　　内約有一二十萬人多係漳州及同安之人内中<lb/>
　　情愿作賊者不及十分之一其餘或被脅相従或<lb/>
　　貪圗跟隨賊夥焚燒村庄搶掠財物是以毎處蟻<lb/>
　　聚至一二萬人<hi>臣</hi>于六月二十六日奉到<lb/>
上諭敬謹錄出遍行張掛曉諭數日之後有耆老人等<lb/>
<pb n="KR2c0017_WYG_028-15b"/>
　　陸續従各賊巢出來求見哭訴並無従賊止因家<lb/>
　　属被賊拘留未能遽出<hi>臣</hi>皆逐細開𨗳令其遍諭<lb/>
　　衆人俟官兵一到大里杙各賊巢務須協同擒殺<lb/>
　　賊匪立功自効各人無不歡欣掽頭知有再生之<lb/>
　　路但鹿仔港附近賊巢若大兵徑赴斗六門恐道<lb/>
　　路阻塞一時難與柴大紀㑹合并慮賊匪乗虚滋<lb/>
　　擾<hi>臣</hi>是以奏懇添兵五千名計七月半後官兵自<lb/>
　　可陸續到鹿仔港兵力既厚便可分作二路一由<lb/>
<pb n="KR2c0017_WYG_028-16a"/>
　　埤頭攻殺東螺賊匪劄營二八水一由二林攻殺<lb/>
　　西螺賊匪就該處劄營自西螺至斗六門僅十餘<lb/>
　　里即可乗勢攻擊斗六門似于事機有濟再七月初<lb/>
　　二日聞賊目林領従諸羅來紏王田犁頭店等庄<lb/>
　　賊夥初三日要來焚燒阿棟等社隨知㑹總兵普吉<lb/>
　　保帶遊擊裴起鰲兵八百名在阿夷庄遥為聲援<lb/>
　　堵禦以防快官庄賊匪出來攔截<hi>臣</hi>親帶遊擊琢<lb/>
　　靈阿穆騰額兵八百名由阿棟社前去堵殺行至<lb/>
<pb n="KR2c0017_WYG_028-16b"/>
　　中藔溪見賊匪千餘人攔途抗拒續有王田庄賊<lb/>
　　匪千餘人亦來一處抵敵<hi>臣</hi>親率官兵奮勇向前<lb/>
　　施放鎗砲自辰至未賊匪始従犁頭店逃散因犁<lb/>
　　頭店一帶俱是賊巢未便逺追計鎗砲打斃賊匪<lb/>
　　約百餘人官兵俱無傷損又埤頭庄經<hi>臣</hi>派撥官<lb/>
　　兵設卡帶同鄉勇一千名防守亦于初三日有賊<lb/>
　　目莊好紏東螺賊一千餘人到埤頭焚搶村庄兵<lb/>
　　民用鎗砲打斃十餘人殺死七人似此賊匪雖蔓<lb/>
<pb n="KR2c0017_WYG_028-17a"/>
　　延肆擾但鹿仔港週圍村庄均已聫絡設卡官兵<lb/>
　　義民亦皆奮勇向前毎逢攻殺俱得勝仗<hi>臣</hi>惟隨<lb/>
　　時相度機宜務期迅滅賊匪再<hi>臣</hi>于六月二十一<lb/>
　　日親帶官兵鄉勇由番仔溝鹿仔厝一帶巡查捕<lb/>
　　捉賊匪行至大肚溪遇賊數百人隨令官兵鄉勇<lb/>
　　施放鎗砲賊即退走打斃賊匪十餘人生擒鄭球姚<lb/>
　　蹇二名訊非賊目即行正法示衆<lb/>
　　同日李侍堯奏言柴大紀在諸羅自六月中旬被<lb/>
<pb n="KR2c0017_WYG_028-17b"/>
　　賊攻圍日夜拒守以少擊衆節經常青遣魏大斌<lb/>
　　田藍玉張萬魁等帯兵往援而藍元枚杪<lb/>
　　録摺稿稱官兵未能直達諸羅是以先攻大肚溪<lb/>
　　以分賊勢是藍元枚亦尚未將諸彰道路疏通近<lb/>
　　日臺灣各官稟報甚少惟同知楊廷理稟稱郡城<lb/>
　　北路運道稍通薯檢大麥間有數船俱自北淡水<lb/>
　　載來是以糧價稍減探得賊攻諸羅有頭目蔡福<lb/>
　　被砲擊死又賊用枋車來攻䝉以濕被亦被砲擊<lb/>
<pb n="KR2c0017_WYG_028-18a"/>
　　破數輛等語查蔡福混號遼東仔㝡為兇悍前據<lb/>
　　胡畨供稱林爽文曾封為提督軍門是該匪係逆<lb/>
　　首得力之人今既中砲身死而所用枋車又被擊<lb/>
　　破是賊衆雖屢次急攻實俱遭殺敗恃其烏合之<lb/>
　　多尚未退散魏大斌等併力前進日内想已打通<lb/>
　　道路又據北淡水同知徐夢麟稟稱彰邑附近賊<lb/>
　　巢各庄均有良民被賊箝制不得已許以所収田<lb/>
　　稻加二抽分始免殺戮今聞官兵義民齊集大甲<lb/>
<pb n="KR2c0017_WYG_028-18b"/>
　　多有私自奔來請求等語是各庄良民甚多即伊<lb/>
　　等已被脅従預恐官兵破賊巢後難以分剖先來<lb/>
　　請援以見其並非従賊亦可見民情皆知賊終必<lb/>
　　破是以早自投明又據稟稱拏獲陳賀一名係被<lb/>
　　賊逼脅入夥在大里<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>代㫪城墻求林爽文之父<lb/>
　　來至軍工寮討欠臨出時有林旺托伊代接家眷<lb/>
　　進大里杙居住等語是従賊之人亦惟恃大里杙<lb/>
　　巢穴為茍延旦夕之計此皆極好消息今續調之<lb/>
<pb n="KR2c0017_WYG_028-19a"/>
　　粤兵四千已先到一千于本日放洋前往臺郡漳<lb/>
　　兵二千亦已登舟不日可到鹿仔港其餘浙粤之<lb/>
　　駐防滿兵三千及粤省緑營兵三千計月内總可<lb/>
　　到齊配渡前往均奏入<lb/>
上命軍機大臣傳諭常青李侍堯藍元枚柴大紀曰彰<lb/>
　化等處賊匪屯聚雖據稱有一二十萬人但係被賊<lb/>
　用威迫脅勉强聴従不過烏合之衆今經藍元枚傳<lb/>
　㫖曉諭即有民人従賊巢投出自訴並非賊黨該㕘<lb/>
<pb n="KR2c0017_WYG_028-19b"/>
　贊詳加開𨗳諭以擒殺賊匪立功自効皆知歡欣鼓<lb/>
　舞共慶更生是賊匪雖衆易聚亦易散若能設法招<lb/>
　徕自當紛紛投出賊黨日就解散至藍元枚與柴大<lb/>
　紀札商㑹攻因道路阻隔尚未得有覆信鹿仔港兵<lb/>
　力稍單未能前進但藍元枚所請添調五千名早經<lb/>
　如數撥往前據李侍堯奏漳州有眷属兵二千已經<lb/>
　配渡其餘兵三千此日自已陸續全抵該處藍元枚<lb/>
　當乗此兵力厚集速行進剿以此時情形而論當以<lb/>
<pb n="KR2c0017_WYG_028-20a"/>
　打通諸羅接應柴大紀為急務至常青處已莭次降<lb/>
　㫖令一人速統大兵直趨北路㑹合進剿今南北兩<lb/>
　路添調官兵自己陸續到齊正應乗其銳氣及鋒而<lb/>
　用常青竟當令恒瑞督率兵民駐守營盤悉力捍衛<lb/>
　府城牽綴賊勢該將軍親自統領大兵自南而北徑<lb/>
　趨諸羅藍元枚亦應令普吉保固守鹿仔港親統大<lb/>
　兵自北而南則東螺西螺斗六門之賊皆可順便剿<lb/>
　滅接應柴大紀與常青㑹合一處使聲勢聫絡以大<lb/>
<pb n="KR2c0017_WYG_028-20b"/>
　兵全力奮勇夾攻若渠魁就獲則其餘賊匪自可紛<lb/>
　紛解散而被脅従賊民人更當相率投誠不呼而集<lb/>
　常青藍元枚此時固當持重但於進剿機宜不可坐<lb/>
　失又柴大紀駐劄諸羅督率官兵義民竭力堵禦賊<lb/>
　匪屢次攻擾縣城俱被官兵殺退擊破枋車殱賊甚<lb/>
　多並將賊首林爽文用事頭目蔡福等用砲擊斃賊<lb/>
　首為之奪氣此事前據常青等業經奏到但常青等<lb/>
　所派魏大斌田藍玉接應之兵此時自己打通道路<lb/>
<pb n="KR2c0017_WYG_028-21a"/>
　併力前進柴大紀得此兵力援應自更為得力近日<lb/>
　如何殺賊攻剿情形著柴大紀迅速馳奏至漳州府<lb/>
　近賊巢庄民一聞官兵到彼即自行投出奔請救援<lb/>
　可見民情皆知賊匪雖衆終歸撲滅自為極好機㑹<lb/>
　該將軍㕘贊急當妥為撫馭廣行招集並開誠曉諭<lb/>
　令其殺賊立功<lb/>
　　同日李世傑奏言接湖北咨㑹擬將楚省所辦運<lb/>
　　閩米十萬石亦由長江運至江南海口轉運等因<lb/>
<pb n="KR2c0017_WYG_028-21b"/>
　　查現在江南尚須預僱川省米船七百隻若再添<lb/>
　　僱楚省米船未免竭蹷若由江西新城五福陸路<lb/>
　　運至閩省水口止八十里旱路即山徑﨑嶇亦計<lb/>
　　日可到若照来咨即令楚米亦由海運不特船隻<lb/>
　　一時莫辦且恐欲速反遲奏入<lb/>
上命軍機大臣傳諭李世傑舒常閔鶚元姜晟何裕城<lb/>
　曰李世傑係指川楚兩省應運米六十萬石同時並<lb/>
　運而言殊不知川楚之米亦不能同時運到川楚米<lb/>
<pb n="KR2c0017_WYG_028-22a"/>
　共六十萬石若分作三起撥運則毎起不過二十萬<lb/>
　石所需船隻較少即易于僱用不特商船可得往返流<lb/>
　通轆轤運載而米石亦可接踵而往足敷接濟李世<lb/>
　傑請將楚米仍歸江西陸道豈非存諉缷之見向来<lb/>
　總督兼轄兩省者雖同係所属地方往往就駐劄省<lb/>
　分意存偏袒此係外省習氣使然今該督現駐江南<lb/>
　未免意存袒䕶豈能逃朕洞鑒耶所有現在湖北及<lb/>
　將來湖南運閩米石均著由長江順流歸入江南及<lb/>
<pb n="KR2c0017_WYG_028-22b"/>
　浙江等海口陸續轉運<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_043-1a"/>
欽定四庫全書<lb/>
欽定平定臺灣紀畧卷四十三<lb/>
　　十二月初三日<hi>丙寅</hi>
上諭内閣曰朕于軍旅之事有功必賞有罪必誅從不<lb/>
　肯稍存姑息即如此次臺灣帯兵之郝壮猷因賊匪<lb/>
　復擾鳯山棄城不守不待大學士九卿核擬即將伊<lb/>
　于軍營正法其貴林楊起麟邱能成諸人皆因奮勇<lb/>
　勦賊臨陣捐軀即勅部從優議䘏一律得給世襲刑<lb/>
<pb n="KR2c0017_WYG_043-1b"/>
　賞昭然惟人自取今臺灣領兵各員俱能争先効用<lb/>
　未必不因郝壮猷覆轍在前共知儆勵盖兵可百年<lb/>
　不用不可一日不備而信賞必罰絲毫難以假借此後身<lb/>
　膺閫寄者當咸知凛惕遇行軍之際務須身先士卒<lb/>
　克敵致果共曉然于功罪所分視乎勇怯如能共矢<lb/>
　藎誠著有勞績必躬膺荗賞承受渥恩若畏怯倖生<lb/>
　必致自蹈重愆身罹憲典庶幾人知敵愾士皆用命<lb/>
　母負朕整飭戎行諄諄告誡之至意<lb/>
<pb n="KR2c0017_WYG_043-2a"/>
上又諭内閣曰臺灣逆匪林爽文糾衆倡亂以來提督<lb/>
　柴大紀統兵剿捕收復諸羅後賊匪屢經攻擾城内<lb/>
　義民帮同官兵奮力守禦保䕶無虞該處民人急公<lb/>
　嚮義衆志成城應錫嘉名以旌斯邑着將諸羅縣改<lb/>
　為嘉義縣俾閤縣良民倍加奮勵以昭奬勸<lb/>
　　<hi>臣</hi>等謹按逆匪林爽文糾衆倡亂以嘉義為南北兩<lb/>
　　路要衝百計滋擾當福康安援兵未集之時嘉義<lb/>
　　被圍已及五月頼城内義民多方保䕶危而獲安<lb/>
<pb n="KR2c0017_WYG_043-2b"/>
　　雖以柴大紀怯懦無能為義民等遮㽞因得堅守<lb/>
　　待援保全閤邑數萬生靈之命迨夫大兵雲集重<lb/>
　　圍立觧賊人喪膽遂成破竹之勢是義民守禦之<lb/>
　　功實臺郡全局所繫<lb/>
　國家教澤涵濡<lb/>
恩意周渥小民急公奉上出於至誠用能同心恊力繕<lb/>
　　完守備屹若金湯我<lb/>
皇上旌其嚮義鍚以嘉名有勇知方洵史冊所罕覯也<lb/>
<pb n="KR2c0017_WYG_043-3a"/>
　　同日書麟奏言川省運米二十萬石沿江押䕶員<lb/>
　　弁稽查催儧各船俱揚㠶順流而下遇晚停泊即<lb/>
　　督率兵役徹夜巡邏防範並無盗賣及攙和情弊<lb/>
　　亦不敢片刻稽延一面咨明督<hi>臣</hi>李世傑江蘇撫<lb/>
　　<hi>臣</hi>閔鶚元飭屬預偹海船接收轉運奏入報<lb/>
聞<lb/>
　　初四日<hi>丁夘</hi>常青奏言搃兵梁朝桂帯兵一千名于<lb/>
　　二十九日由海道前往鹽水港恊助想此時早已<lb/>
<pb n="KR2c0017_WYG_043-3b"/>
　　到彼計鹽水港本有之兵併𣲖去各兵共有五千<lb/>
　　餘名尚有義民等恊同禦剿軍聲尚為壮盛嗣聞<lb/>
　　鹿仔草庄於八月二十八日被賊焚刦兵民退囘<lb/>
　　鹽水港縁鹿仔草鹽水港二處本有逰擊楊起麟<lb/>
　　邱能成分駐防守與縣城相為犄角且柴大紀自<lb/>
　　夏秋以來賊匪不時侵擾縣城又調逰撃楊起麟邱<lb/>
　　能成往諸羅䕶守固以縣城為重而鹿仔草之失<lb/>
　　實因兵力单弱之所致也今鹿仔草雖失尚有小<lb/>
<pb n="KR2c0017_WYG_043-4a"/>
　　路數處可通諸羅縣城<hi>臣</hi>恐鹽水港人情惶惑飛<lb/>
　　催梁朝桂星速赶赴加意防範並飭令縣丞徐英<lb/>
　　前往安撫民人多招義勇與官兵恊力堵禦再<hi>臣</hi>
　　自南路齊𣲖官兵赴援必須鹿仔港亦𣲖官兵自<lb/>
　　北路齊赴則賊勢必將分散前已三次飛札普吉<lb/>
　　保于新到兵内酌量抽撥由笨港一帯應援諸羅<lb/>
　　又飭總兵李化龍如到鹿仔港即帯兵三千星速<lb/>
　　赴援兹據普吉保咨稱留李化龍在鹿仔港固守<lb/>
<pb n="KR2c0017_WYG_043-4b"/>
　　即親帶兵前往西螺斗六一帶打通道路<hi>臣</hi>
　　仍飛札該鎮務與恒瑞柴大紀等預先闗合<lb/>
　　訂期並舉則賊人首尾不能相顧不但可解<lb/>
　　諸羅之圍即可乘勢進𠞰立破賊巢至南路<lb/>
　　賊匪各處<hi>臣</hi>督率官兵迎擊約計鎗砲斃賊<lb/>
　　五六十人兵民受傷者十餘人現據督<hi>臣</hi>李<lb/>
　　侍堯已調水陸提標兵三千名到厦門配渡<lb/>
　　並聞督<hi>臣</hi>孫士毅已調廣西兵三千名到<lb/>
<pb n="KR2c0017_WYG_043-5a"/>
　　潮州<hi>臣</hi>已札知二督<hi>臣</hi>速發此項兵到臺灣軍營<lb/>
　　遣用此項兵到<hi>臣</hi>一面留兵守城一面帯兵攻擊<lb/>
　　北路㑹集諸羅與恭賛鎮將等合兵攻擊大里杙<lb/>
　殱擒首逆至<hi>臣</hi>軍營官兵節次撥往諸羅一萬有<lb/>
　　餘所存營盤之兵雖止四千餘尚足防禦惟諸羅<lb/>
　　柴大紀等自副將蔡攀龍等到縣以後旬日有餘<lb/>
　　尚無文報恒瑞現駐鹽水港應俟有普吉保帯兵<lb/>
　　攻打西螺斗六門一帯之信即與柴大紀関㑹夾<lb/>
<pb n="KR2c0017_WYG_043-5b"/>
　　擊但恒瑞帯兵三千去後又𣲖總兵梁朝桂帯兵<lb/>
　　一千赶赴此時諒必一同駐劄該處尚有義民恊<lb/>
　　助今府城各義民又情願往鹽水港帮同打通諸<lb/>
　　羅立功自効<hi>臣</hi>復𣲖千搃王國志董國瑞帯水師<lb/>
　　兵二百名並管帯府城義民二千前往柴大紀聞<lb/>
　　知前後兵民齊到鹽水港自必與恒瑞普吉保㑹<lb/>
　　合進剿以通往來諸羅道路<lb/>
　　同日柴大紀奏言十五日辰刻賊匪率衆來攻東<lb/>
<pb n="KR2c0017_WYG_043-6a"/>
　　西北三門營盤鎗砲較前更多<hi>臣</hi>同特克什布及<lb/>
　　徳成額官保等往來督戰調恭將潘韜遊擊李隆<lb/>
　　飛往西門三苞竹一帯夾攻敗匪退逃北門外賊<lb/>
　　匪從台斗坑北社尾二路繞至與官兵對放鎗砲<lb/>
　　被大砲轟斃多匪内打死執大旂賊二名又連環<lb/>
　　鳥鎗打死數十人官兵義民奮勇而前殺賊甚多<lb/>
　　賊衆四散惟東門賊匪尚不肯退<hi>臣</hi>親帯隊伍義<lb/>
　　民由臺斗坑田洋横冲魏大斌等官兵由雲霄厝<lb/>
<pb n="KR2c0017_WYG_043-6b"/>
　　殺出逰擊林光玉由王田崗小徑斜擊殺賊數十<lb/>
　　人獲鳥鎗賊旂襍械等項二十日辰刻賊匪率夥<lb/>
　　千人在東門外之姜母藔王田崗両處搶割稲榖<lb/>
　　<hi>臣</hi>飛飭逰擊李隆林光玉等帯領兵丁義民馳赴<lb/>
　　該處分頭剿捕<hi>臣</hi>帯兵在八掌溪墘接應逰擊李<lb/>
　　隆至姜母藔鎗砲打死十數人賊匪棄榖奔逃獲<lb/>
　　鳥鎗令旂等件榖三十餘石林光玉至王田崗賊<lb/>
　　匪數百在田割稲一半與官兵抵敵被鎗砲擊死<lb/>
<pb n="KR2c0017_WYG_043-7a"/>
　　賊匪十餘名賊盡捨所割之稲由山逕逃竄獲濕<lb/>
　　榖四十餘石均交縣收存以作軍糧兵丁義民俱<lb/>
　　無損傷二十一日巳刻賊匪數千來攻東北營盤<lb/>
　　<hi>臣</hi>同侍衛徳成額等督率官兵齊放大砲打死賊<lb/>
　　匪數十名賊恃有鎗砲竟不畏惧旋退旋來魏大<lb/>
　　斌詹殿擢林光玉等督率弁兵義民在雲霄厝抵<lb/>
　　敵又報西門外店仔尾賊衆來攻營盤<hi>臣</hi>隨飛往<lb/>
　　督戰連放大砲打死賊匪數十名復調逰擊李隆<lb/>
<pb n="KR2c0017_WYG_043-7b"/>
　　叅將潘韜帯隊伍義民前來夾攻打死賊匪數十<lb/>
　　名賊盡逃往各庄竹圍荗宻難以前進其東北二<lb/>
　　門之賊亦經殺退追過臺斗坑因禾稲荗盛田塍<lb/>
　　狹小不便逺追俱令收軍二十三日午刻賊匪萬<lb/>
　　餘來攻東西北三處營盤<hi>臣</hi>同侍衛等往來督令<lb/>
　　鎗砲連環齊轟北門外賊匪被大砲打死十數名<lb/>
　　賊随攏向東邊逰擊林光玉施放大砲又打死十<lb/>
　　數名<hi>臣</hi>督率官兵義民由臺斗坑前田洋攻其右<lb/>
<pb n="KR2c0017_WYG_043-8a"/>
　　逰擊林光玉帯兵從山仔頂攻其左魏大斌帯官<lb/>
　　兵自雲霄厝一直冲殺鎗砲打死數十人賊隨退<lb/>
　　逃時西門外店仔尾賊匪鎗砲甚多勢更鴟張<hi>臣</hi>
　　飛調逰擊李隆恭將潘韜官兵義民從右殺來施放<lb/>
　　大砲打死賊匪七八十名官兵義民一同追殺賊<lb/>
　　逃過八奬溪獲賊旂賊械等項因大雨收軍二十<lb/>
　　六日巳刻賊匪萬餘復來侵犯東西北三門營盤<lb/>
　　<hi>臣</hi>同恭將特克什布等督戰逰擊林光玉施放大<lb/>
<pb n="KR2c0017_WYG_043-8b"/>
　　砲打死數十名賊隨轉向雲霄厝蜂擁前來又同<lb/>
　　魏大斌詹殿擢等督令官兵施放大砲連環叠進<lb/>
　　併飭逰擊林光玉帯兵民由山仔頂圍殺斃賊多<lb/>
　　名賊隨沿山奔逃其北門外賊匪由埤仔頭竹圍<lb/>
　　内擁出鎗砲與官兵對打把搃楊起鵬連放大砲<lb/>
　　兵丁義民一齊奮勇向前恊力鏖戰鎗砲打死及<lb/>
　　殺死賊匪計百餘名追過臺斗坑惟西門外賊匪<lb/>
　　鎗砲較多冒死逼近營盤<hi>臣</hi>帯把搃蔡開祥併鎗<lb/>
<pb n="KR2c0017_WYG_043-9a"/>
　　砲手飛往攻擊轟死賊匪百餘名<hi>臣</hi>見賊勢稍退<lb/>
　　率恭將潘韜守偹邵振綱各官兵一齊赶出署諸<lb/>
　　羅縣陳良翼教諭江浩飭令義民奮勇向前恊殺<lb/>
　　至申刻又打死賊匪百餘名二十七日辰刻賊衆<lb/>
　　復來侵犯四門營盤<hi>臣</hi>同恭將特克什布侍衛徳<lb/>
　　成額官保等督率官兵義民恊力堵殺先令大砲<lb/>
　　連轟各打死賊匪甚多即率鎗手併打進歩連環<lb/>
　　義民𦂳隨恊助賊被鎗打死者百餘名時東南北<lb/>
<pb n="KR2c0017_WYG_043-9b"/>
　　賊匪俱經殺敗追赶過溪四散逃匿惟西門外新<lb/>
　　店尾畨社口二處賊匪鎗砲對打雖被官兵打死<lb/>
　　多人而旋退旋來抵死不懼<hi>臣</hi>等奮勇向前力戰<lb/>
　　至未刻打死賊匪數十名内打死執大旂賊二名<lb/>
　　賊退追過田洋因田中禾盛水滿未便逺追俸滿<lb/>
　　巡檢呉元都司羅光炤等被傷獲大旂二面鉛子<lb/>
　　一包火藥一桶鳥鎗及長柄刀襍械等項八月初<lb/>
　　二日辰刻逆賊糾衆復犯諸羅東北角雲霄厝營<lb/>
<pb n="KR2c0017_WYG_043-10a"/>
　　盤<hi>臣</hi>同侍衛徳成額官保恭將特克什布等督率<lb/>
　　官兵義民向前抵敵逰擊林光玉施放大砲賊衆<lb/>
　　被砲打死數十隨飭帯兵從山仔頂轉來夾攻鎗砲<lb/>
　　打死賊匪百餘人忽臺斗坑擁出賊匪數千直犯<lb/>
　　北門營盤<hi>臣</hi>隨赶囘督率守偹陳明徳把搃楊起<lb/>
　　鵬施放大砲轟擊鎗手連環進步自辰至未大砲<lb/>
　　打死賊匪甚多官兵義民奮勇争先殺死賊匪三<lb/>
　　四十人賊衆四散逃走追過臺斗坑收軍獲賊旂<lb/>
<pb n="KR2c0017_WYG_043-10b"/>
　　賊械等項初五日巳刻賊匪七八千來攻西北營<lb/>
　　盤<hi>臣</hi>等在西門新店尾施放大砲打死賊匪多人<lb/>
　　内執大旂賊匪一名官兵義民追殺過田洋賊退<lb/>
　　入三苞竹庄内其北門外賊匪經把搃楊起鵬施<lb/>
　　放大砲連環轟擊打死賊匪數十人賊逃過溪忽<lb/>
　　東邊山仔頂復擁出賊匪千餘來攻雲霄厝随督<lb/>
　　率官兵義民前往堵禦<hi>臣</hi>復調逰擊林光玉帯隊<lb/>
　　伍從東夾攻鎗砲打死賊匪甚多賊遂奔逃恐有<lb/>
<pb n="KR2c0017_WYG_043-11a"/>
　　埋伏收軍又聞賊匪在諸羅東邊雲厝地方搬搶<lb/>
　　民間糧食隨於初九日黎明先令逰擊林光玉帯<lb/>
　　領隊伍併義民同往搜捕又調詹殿擢田藍玉等<lb/>
　　率領官兵義民往北巡哨以防賊匪前往攔截行<lb/>
　　至埤仔頭北社尾即有賊匪二三千從庄内擁出<lb/>
　　被官兵連環叠進打死賊匪百餘名賊始退去復<lb/>
　　報西門外畨保溝亦有賊匪三四千來攻新店尾<lb/>
　　及畨社口各營盤<hi>臣</hi>隨馳往該處督率官兵奮勇<lb/>
<pb n="KR2c0017_WYG_043-11b"/>
　　力戰大砲連環斃賊甚多至未刻西北二處賊衆<lb/>
　　分逃過牛攔溪三苞竹等處隨收軍囘營其逰擊<lb/>
　　林光玉所帯隊伍至盧厝庄殺退賊匪搶去糧食<lb/>
　　亦經收囘查義民等奪獲賊榖地𤓰乾約有四百<lb/>
　　餘石賞給各義民作口糧獲賊旂賊械等項十二<lb/>
　　日巳刻賊匪萬餘復來攻西南北三門營盤<hi>臣</hi>等<lb/>
　　往來督戰各營盤大砲叠轟共斃賊匪數十名鳥<lb/>
　　鎗連環打死賊匪甚多至未刻南門外賊匪隨退<lb/>
<pb n="KR2c0017_WYG_043-12a"/>
　　惟西北二門賊匪愈殺愈多<hi>臣</hi>飛調魏大斌帯領<lb/>
　　官兵自東殺至北李隆率帯隊伍自南殺至西兩<lb/>
　　路夹攻共打死賊匪百餘名獲大旂三面併賊械<lb/>
　　等項守偹楊彲因傷重身故其所帯兵弁委員接<lb/>
　　管再諸羅被困兩月有餘八月二十九日收得義<lb/>
　　民運來畨銀一千六百三十五圓並無糧餉運到<lb/>
　　差探賊情因兩次援兵損失甚多遂思乘勢連攻<lb/>
　　以重困諸羅于本月二十一二三二十六等日率衆<lb/>
<pb n="KR2c0017_WYG_043-12b"/>
　　萬餘叠次環攻俱經<hi>臣</hi>同特克什布徳成額等奮<lb/>
　　勇堵殺鎗砲打死賊匪六七百人獲賊旂五面書<lb/>
　　偽鎮南大將軍偽西路左先鋒等字様獲行砲一<lb/>
　　門鳥鎗腰刀竹牌雜械等項賊逃入十四甲牛稠<lb/>
　　山埤堵等處竹園荗宻内藏大砲外有溝渠我兵<lb/>
　　不能逼近收軍囘營侍衛官保逰擊邱能成被傷<lb/>
　　生獲賊匪二名審明正法惟被賊圍困糧餉兩缺<lb/>
　　藥鉛不足兵民均以花生牛隻充腸危急情形較<lb/>
<pb n="KR2c0017_WYG_043-13a"/>
　　前愈甚而官兵義民百姓畨衆俱能忍餓禦賊並<lb/>
　　無懈志惟有益加鼓勵設法固守以待大兵齊集<lb/>
　　同日普吉保奏言克復笨港後親督官兵分𣲖恭<lb/>
　　將張朝龍海亮捜剿焚燒各賊巢計尖山宜梧等<lb/>
　　處二十六村庄其有挈眷迯出者嚴禁官兵鄉勇<lb/>
　　不得阻撓十九日探聞笨港潰散賊匪復糾約斗<lb/>
　　六西螺各路夥黨率衆萬餘分路前後繞截隨分<lb/>
　　布官兵各路抵禦自辰至酉鎗砲攻擊竟日不退<lb/>
<pb n="KR2c0017_WYG_043-13b"/>
　　賊匪蔓延田坎佔住沙崗<hi>臣</hi>于東庄口率領逰擊<lb/>
　　海亮千搃李漢升帯同官兵直撲上山賊匪始行<lb/>
　　潰散當被鎗砲打死百十餘人惟時各路官兵人<lb/>
　　人奮進即漳州隊内各兵亦皆踴躍直前賊匪抵<lb/>
　　敵不住適䕶副將琢靈阿帯同守偹宋國興由到<lb/>
　　雲厝堵截前來叅將張朝龍帯同守偹王徳俊由<lb/>
　　山仔脚衝殺夹攻共計打死賊匪叁百餘名奪獲<lb/>
　　長鎗器械五十餘件二十日賊匪復出滋擾<hi>臣</hi>仍<lb/>
<pb n="KR2c0017_WYG_043-14a"/>
　　督率將偹員弁帯領官兵分路堵殺自辰至未鎗<lb/>
　　炮打死賊匪一百餘名奪獲器械二十餘件元長<lb/>
　　各村居民見官兵連日剿殺賊匪歡聲動地現在<lb/>
　　紛紛來歸者不計其數均經妥為安撫惟是賊匪東<lb/>
　　散西聚出沒靡常雖屢經挫敗然蓄謀詭譎糧道<lb/>
　　後路最関𦂳要業經十八二十一等日宻遣妥人<lb/>
　　飛禀恒瑞柴大紀訂期㑹攻尚未接准移覆一俟<lb/>
　　訂期既定後路廓清<hi>臣</hi>即親帯官兵前進再九月<lb/>
<pb n="KR2c0017_WYG_043-14b"/>
　　二十九日探得賊匪屯距附近土庫地方<hi>臣</hi>親率<lb/>
　　官兵剿捕賊匪散布田坎竟日抗拒連用鎗砲打<lb/>
　　死約有三四十人賊始退散三十日逆首林爽文<lb/>
　　復糾約賊夥三面攻擊營盤<hi>臣</hi>督率將領分𣲖官<lb/>
　　兵鄉勇奮力堵殺自辰至申鎗砲打死賊匪甚多<lb/>
　　割獲首級耳記併奪獲火藥鉛子皮牌長鎗刀械<lb/>
　　各項兵丁鄉勇亦有傷亡者十月初四日聞賊匪<lb/>
　　屯聚崙尾庄等處<hi>臣</hi>傳集熟悉道路鄉勇𣲖撥<lb/>
<pb n="KR2c0017_WYG_043-15a"/>
　　官兵定于初五日黎明進剿聞諸羅砲聲甚急<lb/>
　　隨潜行前赴崙尾埤田心仔庄一帯勦捕見該處<lb/>
　　地多竹林蔗園路徑狹窄恐有埋伏督令官兵鄉<lb/>
　　勇小心防範賊匪星散田坎赤身洗足前來迎敵<lb/>
　　横施鎗砲官兵奮力向前正在鎗砲攻擊之際竹<lb/>
　　園内復突出賊旂數十蜂擁應援官兵鄉勇奮力<lb/>
　　抵殺用連環鳥鎗傷斃賊匪甚多餘賊漸退賊庄<lb/>
　　多係搭盖草藔當令放火焚燒詎意賊匪散而復<lb/>
<pb n="KR2c0017_WYG_043-15b"/>
　　聚仍然抗拒又被鎗砲打死數十人併生擒賊犯<lb/>
　　六名餘賊始潰計焚燒賊藔共三百餘處割獲首<lb/>
　　級耳記奪獲器械多件併將出力各官兵鄉勇奬<lb/>
　　賞鼓勵其獲犯洪達等六名訊明正法伏思元長<lb/>
　　庄相距鹿仔港八十里後路賊匪時出滋擾糧餉<lb/>
　　藥鉛若由旱路運送恐中途被截所関匪細現有<lb/>
　　五條港水路可以舟運曽將糧餉運到一次自港<lb/>
　　登岸離營盤僅只二十里<hi>臣</hi>𣲖撥官兵沿途䕶衛<lb/>
<pb n="KR2c0017_WYG_043-16a"/>
　　可保無虞惟土庫之賊勾通斗六門夥黨屢要抄<lb/>
　　襲後路<hi>臣</hi>惟有身先士卒痛加剿洗以除後患均<lb/>
　　奏入<lb/>
上命軍機大臣傳諭福康安常青海蘭察柴大紀李侍<lb/>
　堯普吉保曰常青自駐守府城數月以來雖未能奮<lb/>
　力進取不免稍事因循今據節次奏到𣲖兵援應諸<lb/>
　羅鹽水港及在府城堵禦剿賊各情形于調度機宜<lb/>
　尚為妥恊㸔來常青雖係年老究係經事較多尚可<lb/>
<pb n="KR2c0017_WYG_043-16b"/>
　以資任使恒瑞到鹽水港後雖未能將附近賊匪悉<lb/>
　力剿散打通道路而閲昨日奏到各摺伊在彼安撫<lb/>
　庄民堵禦賊匪諸事亦尚有料理前曽諭令福康安<lb/>
　將常青㽞于府城委以南路剿賊之事恒瑞著令觧<lb/>
　任囘京候㫖今常青恒瑞所辦諸務俱尚能奮勉著<lb/>
　福康安酌量情形如伊二人在彼均尚能得力不妨<lb/>
　俱着㽞于該處以資恊助帯兵柴大紀前次檄調楊<lb/>
　起麟邱能成之兵赴縣亦因該處被圍𦂳急存城兵<lb/>
<pb n="KR2c0017_WYG_043-17a"/>
　力無多而各路援兵不能即至亦迫于事勢之不<lb/>
　得不然今普吉保已收復笨港與柴大紀恒瑞訂期<lb/>
　夹攻自己早經㑹合其鹿仔草一帯屯聚賊匪無難<lb/>
　乘勢掃除是柴大紀調用楊起鵬邱能成之兵未為<lb/>
　大錯福康安亦不必因鹿仔草一事將柴大紀加之<lb/>
　責偹也至粤西兵三千早經全抵厦門福康安帯領<lb/>
　同赴鹿仔港不可又𣲖往府城其李侍堯所𣲖閩兵<lb/>
　三千昨據李侍堯奏其先到之一千五百名已經撥<lb/>
<pb n="KR2c0017_WYG_043-17b"/>
　赴恒瑞處現令鄭國卿帯兵一千五百名前赴常青<lb/>
　處應用常青處既有此項兵力接濟自己足敷勦捕<lb/>
　諸羅城外屯集賊匪于七八兩月屢次糾合夥黨肆<lb/>
　行侵擾俱經柴大紀督率將弁等竭力堵禦殺賊甚<lb/>
　多城内官兵義民及畨衆等同心固結並無懈志實<lb/>
　為勤苦出力其打仗出力之將弁等俱應優加陞賞<lb/>
　内如特克什布徳成額官保等于賊匪滋擾營盤時<lb/>
　往來督戰殺死多賊最為奮勇特克什布昨已有旨<lb/>
<pb n="KR2c0017_WYG_043-18a"/>
　令福康安于軍中遇有應陞之副將缺出即行陞用<lb/>
　徳成額現已因其出力陞補健鋭營前鋒恭領仍着<lb/>
　福康安㽞心察㸔此後如該員再能奮勇立功即據<lb/>
　實奏聞即以副都統補用官保在西門勦賊被傷較<lb/>
　重亦着福康安查明如果打仗奮勉即奏明以應陞<lb/>
　之缺陞用此外在事出力員弁俱着福康安一體查<lb/>
　核于軍營現出各缺内酌量奏請陞補至魏大斌已<lb/>
　有旨降為都司以觀後效在雲霄厝等處連次打扙<lb/>
<pb n="KR2c0017_WYG_043-18b"/>
　殺退賊匪尚知勉力奮勇着福康安遇有軍營副將<lb/>
　缺出即將魏大斌奏請補用俾益加感奮立功自効<lb/>
　賊人狡詐伎倆往往于官兵後路攔截餉道今普吉<lb/>
　保設法將糧餉火藥由水路運送極合機宜而土庫<lb/>
　一帯賊匪勾通斗六門夥黨思欲抄截官兵後路普<lb/>
　吉保現在帯兵將該處賊匪痛加勦洗所辦亦好現<lb/>
　在福康安同海蘭察等帯領巴圖魯侍衛章京等<lb/>
　前抵鹿仔港粤西川黔之兵俱陸續齊集軍威壮盛<lb/>
<pb n="KR2c0017_WYG_043-19a"/>
　而柴大紀恒瑞普吉保各路亦俱連次得勝士氣振<lb/>
　奮聲勢聨絡即日福康安統領重兵㑹合攻勦諒此<lb/>
　么䯢小醜豈能茍延殘喘朕日夕盼望捷音之至<lb/>
上又諭内閣曰普吉保前由大突候往笨港勦賊克復<lb/>
　笨港已降㫖交部議叙兹復督率將弁兵丁奮力勦<lb/>
　殺前後打死賊匪五六百人奪獲器械甚多奮勇可<lb/>
　嘉除普吉保業經議叙優賞外其随同出力之官弁<lb/>
　並着將軍福康安一併查明咨部分别議叙以示奬<lb/>
<pb n="KR2c0017_WYG_043-19b"/>
　勵<lb/>
　　初五日<hi>戊辰</hi>恒瑞奏言現在賊勢甚大賊目甚夥處<lb/>
　　處俱被賊人佔據民人領受腰牌者不過為後日<lb/>
　　立足地歩並非其心不敢從賊<hi>臣</hi>所領之兵僅有<lb/>
　　五千只能防守鹽水港新店海口實不能向前進<lb/>
　　取普吉保亦帯兵五千駐劄笨港不能前進坐視<lb/>
　　諸羅被賊圍困不能救援倘諸羅一失鹽水港亦<lb/>
　　難防守目今全臺地方僅餘沿海一帯及府城鹽<lb/>
<pb n="KR2c0017_WYG_043-20a"/>
　　水港笨港鹿仔港等處餘俱被賊佔據其勢漸大<lb/>
　　數日以來風勢又猛海中舟不能行福康安又無<lb/>
　　到來信息<hi>臣</hi>實在不勝憂懼㸔來此事不動大兵<lb/>
　　難以完結倘賊衆入山更費周章臺灣地方遼濶<lb/>
　　風土與内地不同<hi>臣</hi>愚以為暫守已經恢復地方<lb/>
　　與接續後路即需兵二三萬直搗大里杙水沙連<lb/>
　　大武隴等處賊巢剿捕賊目亦需兵二三萬人又接<lb/>
　　到普吉保來札稱伊若帯兵前進恐後路無兵接<lb/>
<pb n="KR2c0017_WYG_043-20b"/>
　　續並聞諸羅城内糧餉火藥不能接濟臣即使帯<lb/>
　　兵能抵諸羅亦仍不能殺出于事無益且新店海<lb/>
　　門距鹿耳門甚近倘鹽水港再有疎失其事更大<lb/>
　　臣現與梁朝桂等酌𣲖兵一千五百名駐守新店<lb/>
　　海口再𣲖兵五百名駐守鹽水港其李侍堯𣲖撥<lb/>
　　之兵已到九百名皆係召募新兵現同梁朝桂上<lb/>
　　𦂳訓練奏入<lb/>
上命軍機大臣傳諭福康安常青海蘭察李侍堯孫<lb/>
<pb n="KR2c0017_WYG_043-21a"/>
　士毅柴大紀普吉保曰連日據柴大紀普吉保等奏<lb/>
　報該二處屢得勝仗現在訂期㑹合夹攻而常青處<lb/>
　亦節次奏到屢經打仗殺賊雖未進取而自守實属<lb/>
　有餘是剿捕事務各路俱大有轉機何以恒瑞獨為<lb/>
　此驚惶無措之語自係恒瑞少不更事怯懦無能是<lb/>
　以遇事張皇茫無主見即如所稱諸羅城内糧餉火<lb/>
　藥不能接濟若有疎失則鹽水港亦難保守等語試<lb/>
　思柴大紀被賊圍擾已經數月城中糧餉火藥早屬<lb/>
<pb n="KR2c0017_WYG_043-21b"/>
　不敷柴大紀激勵兵民悉力守禦並能剿殺賊匪况<lb/>
　節據李侍堯柴大紀奏蔡攀龍等接應諸羅多雇夫<lb/>
　役將糧餉火藥随同運進柴大紀兩次赴府城鹽水<lb/>
　港調運畨銀復經奪獲賊匪所割之稲四十餘石及<lb/>
　濕榖地𤓰乾四百餘石散給兵民作為口食該處糧<lb/>
　餉火藥時有接濟雖至匱乏尚可儘力支持現在方<lb/>
　與普吉保約㑹夾攻而福康安統領大兵即日前進<lb/>
　聲勢壮盛正可乘鋭進剿豈有數月以來該處縣城<lb/>
<pb n="KR2c0017_WYG_043-22a"/>
　俱能保守無虞而福康安未到十餘日之前柴大紀<lb/>
　轉不能設法捍衛竟至委城而去之理且常青在府<lb/>
　城駐守亦時有賊擾常青督兵堵禦屢有斬獲並未<lb/>
　稍涉惶急形諸奏牘可見常青雖係年老究經事較<lb/>
　多心有定見于剿捕事宜尚有把握此時大兵雲集<lb/>
　正在振作士氣尅期進剿之時乃恒瑞過于張皇率<lb/>
　為此奏若將士等為此言所惑以致心懐疑懼阻其<lb/>
　鋭氣所関甚重福康安與恒瑞係屬親戚且福康安<lb/>
<pb n="KR2c0017_WYG_043-22b"/>
　于此事本不免稍存畏難之見恒瑞所言自尤易于<lb/>
　聴信而海蘭察及巴圖魯侍衛章京等大半與恒瑞<lb/>
　熟識若聞恒瑞之言俱不免心存猶豫稍懐恇怯何<lb/>
　以集事朕甚憂之著傳諭福康安務湏堅持定見切<lb/>
　勿為恒瑞之言所惑昨因恒瑞連次奏到各摺尚有<lb/>
　料理是以諭令福康安到彼酌量如尚能得力不妨<lb/>
　將伊暫留該處効用今觀恒瑞所奏恇怯若此徒亂<lb/>
　人意伊雖年力尚壮而福康安現在所帯巴圖魯侍<lb/>
<pb n="KR2c0017_WYG_043-23a"/>
　衛章京及該處鎮將等勝于恒瑞者正不乏人恒瑞<lb/>
　竟不必留于該處矣彼雖懇求軍營効力亦不可聴<lb/>
　著福康安即令其來京候㫖不可因係親戚稍存廻<lb/>
　䕶搃之賊匪雖多不過一時烏合祗湏于初次打仗<lb/>
　時將賊匪痛加殱戮一二次則賊首賊目望風胆落<lb/>
　其餘附賊黨夥自必紛紛瓦觧豈有必湏一兵扺一<lb/>
　賊之理即如現在各村庄民人具呈請領腰牌可見<lb/>
　伊等皆知賊匪易于撲㓕惟恐大兵一到難以别白<lb/>
<pb n="KR2c0017_WYG_043-23b"/>
　預為將来自全地步本係心持両端若見官兵克捷<lb/>
　自無不堅心歸順協力助𠞰是賊黨雖多易聚易散<lb/>
　無難一舉蕩平何必以賊多兵少為慮若如恒瑞所<lb/>
　奏防守攻擊動湏兵五六萬毋論無此辦法且隣近<lb/>
　省分俱已𣲖撥多兵勢難再調其較逺省分即速行<lb/>
　續調行走動需時日亦已緩不濟急柴大紀處豈能<lb/>
　曠日持久待此援兵乎福康安此時竟當親統大<lb/>
　兵鼓勇直前接應普吉保一路不必以鹿仔港為慮鹿<lb/>
<pb n="KR2c0017_WYG_043-24a"/>
　仔港現有李化龍在彼駐守尚能保䕶無虞此時官<lb/>
　軍四路雲集聲威百倍鹿仔港自更可無慮並著福<lb/>
　康安預行知㑹普吉保一得進兵信息即先行帯兵<lb/>
　直前奮剿速抵嘉義縣福康安亦即帯兵隨後䇿應<lb/>
　如福康安因大兵行走不能迅速即將所帯巴圖魯<lb/>
　侍衛章京等酌𣲖數十人令其先往帮同普吉保奮<lb/>
　力攻剿况普吉保後路即係福康安帯兵前進之路<lb/>
　福康安統領如許勁將强兵接踵繼進于所過地方<lb/>
<pb n="KR2c0017_WYG_043-24b"/>
　遇有屯聚賊匪乘勢剿殺肅清道路正可聨絡一氣<lb/>
　併力進攻且大兵所過村庄將賊匪殺散後其所積<lb/>
　米糧即可以資兵食恒瑞所奏賊匪屢有増添之語<lb/>
　想必係諸羅賊匪見普吉保恒瑞統領官兵宻邇縣<lb/>
　城賊匪聞風畏懼添集夥黨欲為抵禦我兵之計而<lb/>
　恒瑞株守一隅見該處賊匪較多遂爾過甚其辭殊<lb/>
　不知南北兩路兵氣已為振作賊匪漸有渙散之勢<lb/>
　而福康安又統領生力新兵萬餘自當所向克捷貴<lb/>
<pb n="KR2c0017_WYG_043-25a"/>
　州湖南勁兵又當陸續將到斷可無湏再添兵力若<lb/>
　福康安到彼或以現在官兵尚覺不敷實有必湏添<lb/>
　調之處則廣東及福建本省已諭令李侍堯孫士毅<lb/>
　廣行召募新兵預偹調用福康安即一面先行檄調<lb/>
　一面據實奏聞亦無不可從來行軍之道不在兵多<lb/>
　而在將兵得人豈有福康安同海蘭察及如許巴圖<lb/>
　魯侍衛章京將弁而不能掃穴擒渠之理乎福康安<lb/>
　惟當悉心籌畫勿為人言所惑<lb/>
<pb n="KR2c0017_WYG_043-25b"/>
　　初六日<hi>己巳</hi>李侍堯奏言楊廷理等禀稱諸羅賊匪<lb/>
　　因鹽水港笨港兩路援兵未進自初五日至初十<lb/>
　　日晝夜攻城兵民竭力抵禦十一日賊始退踞各<lb/>
　　庄仍前梗截道路現在城中糧藥俱盡勢甚危急<lb/>
　　若遲數日援兵不至實難力守等語是本月望前<lb/>
　　兩路兵尚未進發看來普吉保欲待恒瑞同進恒<lb/>
　　瑞又欲待鄭國卿到分兵駐鹽水港始行進兵是<lb/>
　　以彼此相待又稽時日鹽水港為水路要口現在<lb/>
<pb n="KR2c0017_WYG_043-26a"/>
　　府城至諸羅之陸路乆已不通惟恃此一港為進<lb/>
　　兵一門户萬一稍有疎虞更難辦理是恒瑞劄駐<lb/>
　　鹽水港或實有未可輕動之勢至普吉保離諸羅<lb/>
　　僅二十餘里所帯兵有五千餘名既聞諸羅甚急<lb/>
　　應即奮勉殺入以觧重圍乃必待恒瑞同進似不<lb/>
　　免意存觀望<hi>臣</hi>前𣲖往之三千兵内逰擊張旡咎<lb/>
　　先到之一千五百名兵已于初九日赴鹽水港而<lb/>
　　鄭國卿帯領之一千五百名兵亦已放洋計此時<lb/>
<pb n="KR2c0017_WYG_043-26b"/>
　　必當全到則恒瑞自可分兵駐鹽水港一靣知㑹<lb/>
　　普吉保兩路並進但未知諸羅兵力是否尚能堅<lb/>
　　待又李永祺禀稱普吉保已移營月眉庄離諸羅<lb/>
　　不過十餘里等語亦未知是否確實<hi>臣</hi>前據各官<lb/>
　　九月中所禀似兵事大有轉機今據楊廷理所禀<lb/>
　　情形則仍未得手數日之間奏報前後不符<hi>臣</hi>實<lb/>
　　深惶悚焦急看來此事總須福康安到彼調度鼓<lb/>
　　勵方能奏效奏入<lb/>
<pb n="KR2c0017_WYG_043-27a"/>
上命軍機大臣傳諭福康安海蘭察李侍堯柴大紀曰<lb/>
　昨恒瑞奏到臺灣情形所慮賊多兵少之處殊不可<lb/>
　信恒瑞在鹽水港有兵五千據奏業經𣲖一千四百<lb/>
　名駐守新店海口又𣲖兵五百名駐守鹽水港是恒<lb/>
　瑞尚有兵一千餘名伊既知官兵後路亟湏防範即<lb/>
　應酌量該處情形預行設計倘有賊匪潛出滋擾即<lb/>
　奮力堵其來路勦殺使賊匪無從逞其狡計如慮賊<lb/>
　匪分路統截即應預先知㑹柴大紀令帯兵出城跟<lb/>
<pb n="KR2c0017_WYG_043-27b"/>
　踪追殺内外夹擊並令梁朝桂前後策應随時堵禦<lb/>
　自可無虞後顧何至一籌莫展徒事張皇即如從前<lb/>
　平定兩金川前後𣲖調之兵共有十萬而此次剿捕<lb/>
　臺灣賊匪福建本省前後所調滿漢官兵已二萬有<lb/>
　餘粤省節次𣲖調官兵又有一萬三四千名加以浙<lb/>
　江川黔粤西湖南等省陸續添調之兵又不下萬四<lb/>
　五千合之臺灣原有額設兵萬餘統計已幾及六萬<lb/>
　兵力實為厚集况金川係土司地方畨衆乆經生聚<lb/>
<pb n="KR2c0017_WYG_043-28a"/>
　且其地勢險隘碉卡林立而官兵深入攻剿直搗巢<lb/>
　穴展拓彊宇𨽻我版圖彼時不過需兵十萬即克奏<lb/>
　膚功今臺灣本屬内地逆匪林爽文等不過編户細<lb/>
　民糾衆倡亂一時蟻聚况泉州廣東義民皆屬急公<lb/>
　効義較之平定金川難易奚啻倍蓰而恒瑞輒以賊<lb/>
　多兵少張大其詞徒亂人意剿賊制勝之道全在主將<lb/>
　之一心如能立志堅定胸有成筭則運籌决勝自<lb/>
　當所尚無前將士等亦俱勇氣百倍若將兵之人先<lb/>
<pb n="KR2c0017_WYG_043-28b"/>
　不免心存猶豫中無把握即使増益多兵亦難望其<lb/>
　勇往得力福康安當堅持定見至柴大紀一路賊匪勢<lb/>
　尚猖獗該處屢經賊匪圍擾數月以來柴大紀激勵兵<lb/>
　民多方捍禦縣城保䕶無虞此時該處賊匪因見官<lb/>
　軍應接未至晝夜攻城雖勢在急迫但據李侍堯奏<lb/>
　探聞普吉保現已移營月眉庄離縣城不過十餘里<lb/>
　或普吉保已帯兵前進殺賊觧圍亦未可定且柴大<lb/>
　紀固守縣城已經數月設遇縣城力不能守之時自<lb/>
<pb n="KR2c0017_WYG_043-29a"/>
　必遵照前旨帯兵出城非前赴恒瑞處即赴普吉保<lb/>
　處仍可合併一路整軍再圖克復且縣城存貯糧餉<lb/>
　火藥等項俱已用盡城内民人又俱随出是該處止<lb/>
　係空城即被賊匪一時搶佔無所資藉亦必旋即收<lb/>
　復至普吉保一路現有兵五千餘名雖據李侍堯奏<lb/>
　十月望前尚未向縣城進發自係普吉保因後路官<lb/>
　兵不能接應未敢輕進今福康安已尅期進發普吉<lb/>
　保處有大兵随後接應倍當奮力進剿直抵縣城與<lb/>
<pb n="KR2c0017_WYG_043-29b"/>
　柴大紀裏外應合併力攻剿以期克捷不必以後路<lb/>
　為慮<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷四十三<lb/>
</p>
<p>
</p>
  </div>
</body>
</text>
</TEI>
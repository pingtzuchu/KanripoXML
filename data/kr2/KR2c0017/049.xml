<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_049-1a"/>
欽定四庫全書<lb/>
欽定平定臺灣紀畧卷四十九<lb/>
　　十二月二十七日<hi>庚申</hi>福康安海蘭察恒瑞鄂輝同<lb/>
　　奏言二十二日大兵至水沙連山口並無賊匪踪<lb/>
　　跡<hi>臣</hi>福康安鄂輝由山右捜入海蘭察恒瑞普爾<lb/>
　　普由山左捜入渡過大溪見沙上車轍縦横必係<lb/>
　　賊人搬眷入山之路遂率領巴圗魯侍衛章京等<lb/>
　　跟踪追趕見賊匪千餘擁䕶車輛行走山梁上另<lb/>
<pb n="KR2c0017_WYG_049-1b"/>
　　有數千屯劄官兵左右圍繞鎗箭斃賊一百餘名<lb/>
　　䕶車賊匪奔上山梁有騎馬賊目一人執旂往来<lb/>
　　指揮賊衆據險放鎗當令廣東兵及屯練降畨於<lb/>
　　蕉林竹圍内攀縁先上急欲生得賊目訊問賊踪<lb/>
　　海蘭察即直前馳射賊目腿中箭傷登時就獲詢<lb/>
　　係賊目蔣挺巴圗魯侍衛等復趕殺賊衆二百餘<lb/>
　　名山下賊眷車牛中砲驚逸自相踐踏死者不可<lb/>
　　勝計詢據蔣挺供稱林爽文已回大里杙巢穴質<lb/>
<pb n="KR2c0017_WYG_049-2a"/>
　　之投出村民所言亦屬相符<hi>臣</hi>等伏思官兵攻剿<lb/>
　　所向克捷乘勢立搗賊巢已如摧枯拉朽途中若<lb/>
　　稍有需遲轉恐使賊人従容修補查水沙連山内<lb/>
　　逸賊雖多祗係零星賊匪不值深入窮追致稽時<lb/>
　　日况所帶兵丁祗此數千未便逐處派留致分全<lb/>
　　力因撤調埔心二林舊存之兵移駐水沙連山口<lb/>
　　<hi>臣</hi>等即一面向大里杙進殺沿途焚剿虎仔溪萬<lb/>
　　丹庄南投北投等處賊庄甚多不能悉數二十四<lb/>
<pb n="KR2c0017_WYG_049-2b"/>
　　日申刻至平臺庄距大里杙迤南五里先商令海<lb/>
　　蘭察恒瑞普爾普帶同巴圗魯侍衛等往察看地<lb/>
　　勢情形大里杙東倚大山南繞溪河砌築土城宻<lb/>
　　排大砲内設竹柵兩重城外溝墈重叠防守極為<lb/>
　　謹宻<hi>臣</hi>福康安將所帶官兵義民分布整齊即令<lb/>
　　海蘭察恒瑞鄂輝普爾普率領巴圗魯侍衛等進<lb/>
　　至溪邊賊人於城上施放大砲不敢上前接仗因<lb/>
　　溪河水勢正深<hi>臣</hi>等馳馬先渡較步兵行走疾速<lb/>
<pb n="KR2c0017_WYG_049-3a"/>
　　賊人乗我兵尚未到齊自城内擁出萬餘三面圍<lb/>
　　褁捨命前撲巴圗魯等鎗箭如雨廣東廣西屯練<lb/>
　　兵丁亦即趕到争先涉河攪殺一處斃賊甚多而<lb/>
　　賊人詭譎異常屢敗不退維時天色昏暮即令官<lb/>
　　兵在田墈溪邊分隊排開抵敵擬於次日探明路<lb/>
　　徑合圍堵截並預飭各兵整齊行列不可稍動聲<lb/>
　　色静俟賊來剿殺移時果有賊匪潜来攻擾見官<lb/>
　　兵屹立不動鎗砲大震旋即敗走未逾數刻又自<lb/>
<pb n="KR2c0017_WYG_049-3b"/>
　　沿溪分路抄截撲至墈邊有賊目一人擊鼔儧催<lb/>
　　蜂擁前来勢頗兇惡賊目被我兵鎗斃始稍退散<lb/>
　　如此往返撲壓五六次官兵奮勇攻擊此處賊匪<lb/>
　　竄回彼處又復踵至迨至丑刻攻擾愈力短兵相<lb/>
　　接殺死賊目賊匪數百名<hi>臣</hi>福康安海蘭察恒瑞<lb/>
　　鄂輝普爾普往來督催分投策應自日暮直至次<lb/>
　　日黎明官兵力戰一夜痛殱賊衆鎗箭均無虚發<lb/>
　　而我兵受傷者不過數人二十五日夘刻派兵一<lb/>
<pb n="KR2c0017_WYG_049-4a"/>
　　面與賊接仗<hi>臣</hi>等即率同巴圗魯侍衛等由賊巢<lb/>
　　西南西北兩門分路進攻一擁而入殺死賊目張<lb/>
　　大林素林成林快江近許三江陳及不知姓名騎<lb/>
　　馬賊目二十餘名賊衆二百餘名生擒賊目劉懐<lb/>
　　清林茂二名另行解京審辦随將劉懐清嚴加訊<lb/>
　　問跟究林爽文下落據供林爽文原思固守見官<lb/>
　　兵長驅直入軍威壯盛料難抵敵遂於夜間迎拒<lb/>
　　官兵時潜回城内帶同眷屬由東首僻路進入大<lb/>
<pb n="KR2c0017_WYG_049-4b"/>
　　山等語查林爽文本一無賴小民肆為大逆掠邑<lb/>
　　戕官必當生擒解京盡法處治此次官兵進搗賊<lb/>
　　巢附近庄民多被賊人褁去無従細詢路徑甫到<lb/>
　　大里杙<hi>臣</hi>等即親往查看地勢原擬籌畫攻圍生<lb/>
　　擒首惡無如連夜打仗營壘未立不及層層進逼<lb/>
　　拏卡掘壕林爽文即已乗夜入山潜踪延喘當即<lb/>
　　分派官兵入山分投捜捕其内山生畨隘口前令<lb/>
　　徐夢麟諭知屋鰲等社把守要隘兹據該社頭人<lb/>
<pb n="KR2c0017_WYG_049-5a"/>
　　雅維思畢岱等来營謁見<hi>臣</hi>已面加慰諭賞賚即<lb/>
　　令前往大里杙東北内山捜拏逸匪惟水沙連等<lb/>
　　社生畨在大里杙東南向未與外社相通現已尋<lb/>
　　覔熟諳畨情之人前往曉諭加以重賞令其一體<lb/>
　　堵截復嚴飭各處海口添派員弁實力稽查林爽<lb/>
　　文已成釡底逰魂斷不致稽誅漏網其投出難民<lb/>
　　<hi>臣</hi>已分委妥員加意撫輯無不歡欣鼓舞歸庄安<lb/>
　　業此次攻克大里杙起獲大小砲一百六十餘位<lb/>
<pb n="KR2c0017_WYG_049-5b"/>
　　鳥鎗二百三十餘桿穀二千餘石牛八百餘隻旗<lb/>
　　幟刀矛不可勝計惟銀錢等項林爽文向係勒派<lb/>
　　各庄随時攅凑是以並無存積現將城堡平燬房<lb/>
　　屋焚燒鎗砲器械交彰化縣運往鹿仔港封貯並<lb/>
　　將稻穀散給義民作為口粮牛隻及零星衣物分<lb/>
　　賞官兵屯練再二十二日賊匪七八千攻圍大肚<lb/>
　　溪營盤守備丁士偉及新投熟畨奮力抵禦舒亮<lb/>
　　親率兵丁義民前往接應並令㕘領扎拉芬七十九<lb/>
<pb n="KR2c0017_WYG_049-6a"/>
　　等埋伏後路舒亮親帶官兵與賊接仗鎗箭斃賊<lb/>
　　甚多賊匪等登時敗竄退上大肚山追至半山復<lb/>
　　有賊衆數千抄截後路扎拉芬等分投攻擊共殺<lb/>
　　死賊匪四百餘名擒拏活賊十二名即行正法並<lb/>
　　據徐鼎士徐夢麟稟稱分派官兵義民分作三路<lb/>
　　與䕶㕘將敏禄䕶逰擊潘國材進剿猪髙庄賊匪<lb/>
　　數千迎拒潘國材官兵三面被圍經敏禄帶兵䇿<lb/>
　　應朱龍章等奮勇擊賊立時潰散官兵焚燬賊庄<lb/>
<pb n="KR2c0017_WYG_049-6b"/>
　　七處殺賊數百名等語兹於二十五日舒亮及徐<lb/>
　　鼎士徐夢麟由烏日庄猪髙庄兩路至大里杙軍<lb/>
　　營㑹合又查逆匪滋事以来所過村庄無不被其<lb/>
　　擾害而愚民無知被賊人威脅附和順従者在在<lb/>
　　皆是如大里杙牛稠山菴古坑大埔林中林南投<lb/>
　　斗六門鹿仔溪烏日庄田中央猪髙庄等處為賊<lb/>
　　首賊目巢穴屯聚日乆官兵従未進攻是以相率<lb/>
　　附從毎遇攻掠地方糾合動至數萬約計諸羅彰<lb/>
<pb n="KR2c0017_WYG_049-7a"/>
　　化兩縣烏合賊衆不下數十萬人荷蒙<lb/>
恩㫖凡脅從之人自行投出者無論従賊與否一槩免<lb/>
　　其追究自諸羅解圍後附近村庄投出者紛紛不<lb/>
　　絶惟近山一帶道路未通尚不能家喻户曉及大<lb/>
　　軍進搗賊巢屢次克捷居民等震懾兵威不敢仍<lb/>
　　前抗拒其籍𨽻漳州之人自與賊首同鄉尚深疑<lb/>
　　懼男婦老幼逃入山中藏匿者共有數萬户此項<lb/>
　　人數甚衆誅之不可勝誅若一嚴行查辦恐堅其<lb/>
<pb n="KR2c0017_WYG_049-7b"/>
　　從逆之心又益賊人黨羽且臺灣械鬬成風人情<lb/>
　　剽悍聚衆一處必致更滋事端急應妥為安撫以<lb/>
　　定民心現在<hi>臣</hi>嚴宻查察訊明村庄户口逐名散<lb/>
　　給手票斷不虞賊中頭目混入其中稍有疎漏數<lb/>
　　日内將難民全行招出遣散歸農内山賊勢愈孤<lb/>
　　不能復行煽動至内山生畨素不與外社相通惟<lb/>
　　畨社通事間往交易林爽文滋事之初即預為逃<lb/>
　　竄地步勾結生畨往来稔熟官兵進逼賊巢一經<lb/>
<pb n="KR2c0017_WYG_049-8a"/>
　　敗竄即入内山<hi>臣</hi>已選派官兵於進山隘口分投<lb/>
　　捜捕並諭知屋鰲等十八社生畨協同堵截其水<lb/>
　　沙連至大里杙山後一帶生畨従未歸化林爽文<lb/>
　　必在該處潜藏冀延殘喘當此大兵屢捷之後非<lb/>
　　不可直入畨界攝以兵威但内山路徑﨑嶇林深<lb/>
　　菁宻向来人跡不到軍行糧運跋涉維艱與山外<lb/>
　　地方可以長驅深入者情形實有不同<hi>臣</hi>前自元<lb/>
　　長進兵直至大里杙晝夜䟎行沿途打仗原因賊<lb/>
<pb n="KR2c0017_WYG_049-8b"/>
　　勢猖獗已乆利在速平萬一延至春初臺灣天氣<lb/>
　　炎熱雨水連綿辦理彌形棘手是以乗新兵鋭氣<lb/>
　　奮勇直前今賊巢已傾惟首惡遁往畨社若不探<lb/>
　　明賊踪所至仍前冒險輕進恐搆釁生畨海捕終<lb/>
　　難弋獲欲速反遲於事殊多未便<hi>臣</hi>現已尋覔熟<lb/>
　　諳畨情通事前往剴切曉諭各社該生畨雖係化<lb/>
　　外之人諭以利害購以重賞即可供我驅遣如此<lb/>
　　四面布置官兵畨社協力捜拏林爽文所往皆窮<lb/>
<pb n="KR2c0017_WYG_049-9a"/>
　　斷不能逺颺漏網至南路賊匪雖未全行解散但<lb/>
　　賊巢業已掃平自不能仍前肆擾<hi>臣</hi>已屢次知㑹<lb/>
　　常青令其相機剿撫擒拏莊大田如兵力不敷仍<lb/>
　　應倍加慎重一俟首逆就擒<hi>臣</hi>即帶兵速驅南路<lb/>
　　至撫恤難民事宜<hi>臣</hi>已咨調内地官員前來臺灣<lb/>
　　帮辦兹各庄投出者紛紛不絶而内山逃竄難民<lb/>
　　為數更多務於撫恤之中宻寓稽查奸匪之意較<lb/>
　　之尋常撫恤尤應倍加周妥其餘無業游民又可<lb/>
<pb n="KR2c0017_WYG_049-9b"/>
　　於建城垣時以工代賑藉資口食是撫恤難民估<lb/>
　　計城工實為此時要務亟須預行籌畫其清查叛<lb/>
　　産捜拏賊犯家屬等事頭緒繁多亦闗𦂳要臬司<lb/>
　　李永祺人雖穏妥一人實難兼顧臺灣民情刁悍<lb/>
　　當甫經平定之後亦非一臬司及道府等所能彈<lb/>
　　壓必須辦事精細大員方可董率料理撫<hi>臣</hi>徐嗣<lb/>
　　曽與<hi>臣</hi>㑹晤時曽言臺灣軍務未竣不敢安坐省<lb/>
　　城情願赴軍營効力稍贖罪戾觀其情詞甚為懇<lb/>
<pb n="KR2c0017_WYG_049-10a"/>
　　切現在省城並無要務湖南官兵計期已可過省<lb/>
　　將来撤兵各項事宜有李侍堯駐劄厦門泉州等<lb/>
　　處足資經理亦毋庸徐嗣曽在彼帮辦應請令徐<lb/>
　　嗣曽速渡臺灣辦理各項事宜悉心籌酌可期妥<lb/>
　　協惟查海洋風信靡常難計時日若俟奏摺回後<lb/>
　　再行移㑹未免稍遲<hi>臣</hi>已於拜摺後咨明該撫即<lb/>
　　行起程由蚶江徑渡鹿仔港所有巡撫印務即交<lb/>
　　藩司伍拉納暫行兼䕶再臺灣逆匪滋事以來地<lb/>
<pb n="KR2c0017_WYG_049-10b"/>
　　方官奮勉趨事義民等踴躍急公自應擇其尤為<lb/>
　　出力者酌加奬勵<hi>臣</hi>到軍營後留心察看查有同<lb/>
　　知徐夢麟原在淡水一帶同副將徐鼎士堵禦賊<lb/>
　　匪徐鼎士本屬中材従前夾攻賊巢之䇿即係該<lb/>
　　丞籌畫此次攻克猪髙庄等處該丞率領義民協<lb/>
　　同官兵打仗尤為勇往且能熟悉畨情派令曉諭<lb/>
　　㟁裡屋鰲等社生熟畨衆捜捕逸匪辦理均能妥<lb/>
　　協又知縣黄嘉訓於乾隆五十一年十二月運糧<lb/>
<pb n="KR2c0017_WYG_049-11a"/>
　　至臺灣拏獲偽官劉志賢旋因另案降調經常青<lb/>
　　奏留署理諸羅縣知縣該員現在䕶理理畨同知<lb/>
　　印務随同普吉保督率兵民収復笨港嗣經<hi>臣</hi>檄<lb/>
　　委捜捕西螺餘匪及随往元長剿賊實為勤幹能<lb/>
　　事<hi>臣</hi>已令徐夢麟戴用花翎以示鼔勵且使畨人<lb/>
　　瞻視呼應更靈其黄嘉訓一員核其勞績本應一<lb/>
　　體賞給但究係降調人員未免過優仰懇先行賞<lb/>
　　與同知職銜如果能始終奮勉再行請<lb/>
<pb n="KR2c0017_WYG_049-11b"/>
㫖至義民守備職銜武舉黄奠邦捐資招集義民固守<lb/>
　　諸羅千總職銜林凑率領義民在鹿仔港實力堵<lb/>
　　禦賊匪此次大兵進剿該義民首等偵探賊情打<lb/>
　　仗殺賊實屬奮勇可嘉<hi>臣</hi>均已賞給藍翎面加奬<lb/>
　　諭其餘各處義民首等有捐資辦公保庄拒賊及<lb/>
　　奉委招集義民者容俟逐一查明另行分别具奏<lb/>
　　又林爽文逃逸入山經<hi>臣</hi>等分派官兵捜捕並面<lb/>
　　諭屋鰲等社生畨在内山分投堵截令於捜過之<lb/>
<pb n="KR2c0017_WYG_049-12a"/>
　　處在山頂舉放烟火為號連日見大里杙東北及<lb/>
　　東面山上烟㷔甚多初一日有獅子沙里心生畨<lb/>
　　社長劉阿里帶領生畨頭人社畨三十六名来營<lb/>
　　稟稱業已帶領畨衆在山内遍捜並無賊匪踪跡<lb/>
　　該生畨等踴躍急公甚為恭順<hi>臣</hi>已面加曉諭賞<lb/>
　　以銀牌烟布等物仍令入山捜捕頃復探聞近山<lb/>
　　阿罩霧平林仔地方現有多人聚集即行派兵前往<lb/>
　　查係被賊褁去難民而平林仔祗存空庄並無民<lb/>
<pb n="KR2c0017_WYG_049-12b"/>
　　人居住當將難民等招出歸庄並捜出零星逸賊<lb/>
　　一百二十三名嚴訊實非賊目亦不知林爽文去<lb/>
　　向訊明後俱已即行正法查彰化諸羅兩縣地方<lb/>
　　東倚大山内一層重巒叠嶂皆係生畨居住外一<lb/>
　　層與生畨隘口地勢交錯多有民人墾種埔地如<lb/>
　　大坪頂集集埔平林仔鯽魚頭八仙頂等處村落<lb/>
　　相望道路甚屬叢雜該處地近内山藏奸最易又<lb/>
　　有逃往難民數萬餘户林爽文雖勢窮力竭遁跡<lb/>
<pb n="KR2c0017_WYG_049-13a"/>
　　逺颺未必不復思煽聚惟有一面加意招徠散其<lb/>
　　黨羽一面曉諭賊中頭目令其自行擒獻贖罪立<lb/>
　　功查有賊目杜敷陳泮二人與生畨最熟見官兵<lb/>
　　勢盛俱有自行投出之信<hi>臣</hi>已遣素與杜敷陳泮<lb/>
　　等相識之人前往剴切曉諭貸其一死如果能將<lb/>
　　林爽文及家屬等全行縳獻再加優賞諒此烏合<lb/>
　　匪徒原無恩信見利相圗勢所必至惟林爽文逃<lb/>
　　入畨社尚無實在下落連日以來招撫難民又不<lb/>
<pb n="KR2c0017_WYG_049-13b"/>
　　下二萬餘人擇其明白誠實者隔别訊問或云林<lb/>
　　爽文由火㷔山直入畨社或云集集埔大坪頂等<lb/>
　　處有賊人據險潜聚傳聞均各不同一俟訪得確<lb/>
　　音如林爽文復由畨社潜赴大坪頂等處<hi>臣</hi>等即<lb/>
　　行帶兵前往跟踪追捕現在貴州官兵陸續到營<lb/>
　　者已有一千四百餘名其餘不日亦可到全湖南<lb/>
　　官兵尚無到鹿仔港之信自因風信不順未得放<lb/>
　　洋此時賊勢雖衰而山内賊匪尚未捜剿浄盡南<lb/>
<pb n="KR2c0017_WYG_049-14a"/>
　　路遺孽亦須兵力掃除未便將楚省兵丁遽行停<lb/>
　　止若日内林爽文莊大田全行就獲鳯山一帯俱<lb/>
　　已肅清再行飛咨李侍堯停其配渡以省煩擾至<lb/>
　　閩粤二省續行備調兵丁<hi>臣</hi>已咨明李侍堯孫士<lb/>
　　毅毋庸挑備并令傳知各營以定人心再前獲賊<lb/>
　　目蔣挺劉懐清林茂三名因劉懐清患病頗重蔣<lb/>
　　挺箭傷未愈未即起解今又捜獲賊目何従龍一<lb/>
　　犯訊係經管賊人硝賬不肯認供受過偽職亦應<lb/>
<pb n="KR2c0017_WYG_049-14b"/>
　　解京審辦<hi>臣</hi>已將蔣挺劉懐清林茂何従龍四犯<lb/>
　　一併交侍衛額爾登保帶同廣西緑營官弁并兵<lb/>
　　丁二十名令於本月初四日押解起程一面飛咨<lb/>
　　李侍堯及沿途督撫遴選員弁兵丁小心解送並<lb/>
　　面諭額爾登保如劉懐清病勢加重不能到京即<lb/>
　　於途中正法不使倖逃顯戮又諸羅淡水等處民<lb/>
　　情漸已寜謐被脅之吳天等俱赴梁朝桂軍營投<lb/>
　　到情願招撫村民贖罪連日以来鹿仔草拏獲賊<lb/>
<pb n="KR2c0017_WYG_049-15a"/>
　　匪凃同等四名諸羅拏獲賊匪林鑿等八名淡水<lb/>
　　拏獲賊匪劉雙慶等四名<hi>臣</hi>已飭行梁朝桂訊明<lb/>
　　吳天等實係被脅良民免其追究飭諭歸庄仍行<lb/>
　　分遣妥員設法招徠安輯其各處捜獲賊匪除審<lb/>
　　係賊目即解赴軍營嚴訊外餘犯俱在各該處即<lb/>
　　行正法又義民首廩生王維清情願赴鳯山地方<lb/>
　　招出被脅村民保庄拒賊生員劉宗榮熟諳中路<lb/>
　　畨情遣令曉諭生畨堵截逸匪旋經義民李光藝<lb/>
<pb n="KR2c0017_WYG_049-15b"/>
　　帶同來營<hi>臣</hi>面加詢問大武壠山後即係内攸八<lb/>
　　社生畨俱與劉宗榮稔熟派往曉諭自可得力查<lb/>
　　莊大田在南路一帶滋擾與林爽文狼狽為奸互<lb/>
　　相響應頃接常青札㑹亦稱府城附近賊匪雖多<lb/>
　　而民間聞北路官兵屢次得勝人心較前甚為安<lb/>
　　定是現在南路賊勢已孤而莊大田所住之大武<lb/>
　　壠地方逼近内山不可不預防竄逸<hi>臣</hi>已遣王維<lb/>
　　清前往鳯山曉諭村民並令劉宗榮即赴内攸畨<lb/>
<pb n="KR2c0017_WYG_049-16a"/>
　　社堵截莊大田入山之路不使逺颺漏網再知府<lb/>
　　楊廷理原帶義民在三坎店駐劄兹於道通後前<lb/>
　　來軍營查府城防守事宜現有道員永福等在彼<lb/>
　　足資料理<hi>臣</hi>已令該府随營辦理糧餉撫恤事宜<lb/>
　　又賊目陶烏帶領賊匪五百餘人投出泣請出力<lb/>
　　贖罪應免其追究若果能立功自劾再當照莊錫<lb/>
　　舍之例酌加奬賞以廣招徠<lb/>
　　同日常青奏言前派守備莊錫舍随同副將丁朝<lb/>
<pb n="KR2c0017_WYG_049-16b"/>
　　雄前赴東港剿捕其時廣東庄義民不與㑹合<hi>臣</hi>
　　遵<lb/>
㫖曉諭嗣後總宜奮力抒忠協同剿賊不必心存岐視<lb/>
　　不日泉粤等庄且有<lb/>
欽頒匾額用嘉義勇該義民等盡皆感激鼓舞歡忭異<lb/>
　　常當有粤庄義民募集二千餘人暫時不能来府<lb/>
　　恐賊人侵擾該庄<hi>臣</hi>以東港駐兵無多諭令該庄<lb/>
　　選撥壯健前赴東港協助守禦該港雖近南仔坑<lb/>
<pb n="KR2c0017_WYG_049-17a"/>
　　等處賊巢現可固守無虞至府城營盤<hi>臣</hi>内外稽<lb/>
　　察加意嚴防近日北路賊首潰敗南路賊夥聞風<lb/>
　　震懾各處潜竄覔食偷生時伏時出十一月三十<lb/>
　　日又有匪衆一二千来擾營盤當經派撥官兵迎<lb/>
　　剿計鎗砲擊斃並追殺者共百餘人餘皆奔散兹<lb/>
　　准李侍堯添派督撫等標兵一千名陸續來臺尚<lb/>
　　未到齊府城一帶自更足敷堵剿再前經東港獲<lb/>
　　賊吳豹一名據臺灣府訊非賊目已於十月内正<lb/>
<pb n="KR2c0017_WYG_049-17b"/>
　　法均奏入<lb/>
上命軍機大臣傳諭福康安常青李侍堯曰生畨頑獷<lb/>
　性成貪利而無信福康安當大兵攻克賊巢聲勢百<lb/>
　倍逆首窮竄之際正當趂此兵威及鋒而用即勒兵<lb/>
　直壓生畨地界諭以禍福則生畨等震懾兵威貪得<lb/>
　奬賞自必將林爽文即時獻出實為此事𦂳要機宜<lb/>
　従来用兵之道惟以威勝歴觀前史禦敵之道無不<lb/>
　全資兵力即至講和修好納降亦必陳師壓壘使敵<lb/>
<pb n="KR2c0017_WYG_049-18a"/>
　人畏威懾伏然後盟約可堅操縦自我即如近來擒<lb/>
　獲燕起一事前者燕起已為布魯特葉爾體拜所獲<lb/>
　因彼時見無官兵遂仍將燕起釋放此次老格帶領<lb/>
　官兵前往直壓要隘始據布魯特部落將伊擒獻可<lb/>
　見兵力强盛辦理易於完事此即近事之明証福康<lb/>
　安寜未之知何以擒拏林爽文轉不乗得勝兵威鎮<lb/>
　懾畨衆今祗差人曉諭生畨懸立重賞則生畨等惟<lb/>
　利是視設林爽文窮竄該處將所掠財帛廣為賄結<lb/>
<pb n="KR2c0017_WYG_049-18b"/>
　較懸賞之數更多生畨等利其重賂或竟將林爽文<lb/>
　私行藏匿不肯擒獻福康安等豈將委之不辦且現<lb/>
　據福康安所奏招集畨社止有屋鰲等十六社其水<lb/>
　沙連等二十四社外尚有無數畨社若皆購線往招<lb/>
　設生畨等私將林爽文放逸而以逃往他社藉口此<lb/>
　數十畨社中互相推卸既不能不予以重賞又仍不<lb/>
　能藉生畨之力擒獲賊首有何禆益豈有官兵在彼<lb/>
　久住經年累嵗候其縳獻之理且似此展轉稽延倘<lb/>
<pb n="KR2c0017_WYG_049-19a"/>
　林爽文暗中勾結復従内山潜行煽惑别滋事端豈<lb/>
　不更費兵力若生畨等受其賄賂揑稱已死亦將信其<lb/>
　誑詐遽為完事乎總之福康安等剿捕賊匪雖已攻破<lb/>
　巢穴尚未足為功此案逆首林爽文罪大惡極為覆載<lb/>
　所不容豈可任其漏網稽誅必須將首逆生擒解京盡<lb/>
　法處治方可謂之蕆事前曽有㫖令福康安等於剿捕<lb/>
　完竣善後事宜交常青等接辦福康安海蘭察等明春<lb/>
　趕赴天津加以宴賞今首逆林爽文尚在潜匿捜捕不<lb/>
<pb n="KR2c0017_WYG_049-19b"/>
　免多需時日計明嵗巡幸天津時福康安等斷不能趕赴<lb/>
　行在竟毋庸遵照前㫖急於前來如逆首林爽文拏獲即<lb/>
　令海蘭察押帶先行進京福康安於擒獲賊首廓清北路<lb/>
　後仍當統領官兵馳赴南路㑹合常青將賊目莊大田<lb/>
　及黨夥各要犯悉數擒拏掃除餘孽収復鳯山將一切<lb/>
　善後事宜酌定章程再行起程回京亦未為遲至福<lb/>
　康安等摺内稱將擒獲賊目四犯派侍衛額爾登保<lb/>
　押解進京審訊一節尤屬無謂此案總以林爽文莊<lb/>
<pb n="KR2c0017_WYG_049-20a"/>
　大田為渠魁首惡一經拏獲自應迅速解京若此等<lb/>
　賊目並非要犯有何究訊之處又何必派令額爾登<lb/>
　保解送况現值捜拏逆首之時正須巴圗魯等在彼<lb/>
　奮力進捕乃令其解送此等無闗𦂳要之犯該處豈<lb/>
　不轉少一奮勇得力之人今既已起程即令其迅速<lb/>
　押解来京以備詢問一切此後如拏獲林爽文莊大<lb/>
　田應於海蘭察鄂輝二人内酌定一人押帶前来其<lb/>
　餘並非首逆正犯止須審明後即在該處正法毋庸<lb/>
<pb n="KR2c0017_WYG_049-20b"/>
　派員解送以省煩擾至恒瑞前已有㫖革去將軍並<lb/>
　屢諭福康安切實查明㕘奏令其自備資斧回京候<lb/>
　㫖今福康安不但不將恒瑞據實劾㕘令其回京轉<lb/>
　於屢次摺内將恒瑞列名在鄂輝之前並於聲叙打<lb/>
　仗之處屢將恒瑞露名以見其出力為恒瑞免罪見<lb/>
　功地步看来竟係瞻顧親戚有心為之開釋非曰愛<lb/>
　之其實害之矣福康安不應如此著傳諭嚴行申飭<lb/>
　並著即飭令恒瑞来京候旨無庸留於軍營以免瞻<lb/>
<pb n="KR2c0017_WYG_049-21a"/>
　顧又此時逆首林爽文尚在潜逃内山地方路徑叢<lb/>
　雜貴州湖南之兵皆係生力素稱趫捷正可資其捜<lb/>
　捕現已陸續渡洋前抵軍營自毋庸停止也至柴大<lb/>
　紀如祗係小有侵漁私圗肥槖此等劣蹟臺灣文武<lb/>
　官吏皆所不免朕於他人尚不加深究况柴大紀係<lb/>
　有功之人今柴大紀廢弛營伍甚至私令兵丁渡回<lb/>
　内地貿易牟利以致存營兵少而於賊匪起事之初<lb/>
　柴大紀正值巡閲各營並不即時前往查辦轉回至<lb/>
<pb n="KR2c0017_WYG_049-21b"/>
　府城及賊匪距城三十餘里尚不思帶兵出城剿捕<lb/>
　此三事是柴大紀最重之案是賊匪日漸猖獗蔓延<lb/>
　滋擾竟由柴大紀釀成則伊雖有守城之功而其激<lb/>
　變貽悞之罪斷難輕貸將伊按例正法亦所應得即<lb/>
　將来核辦時念其不肯出城一節尚堪憐憫亦祗可<lb/>
　如黄仕簡任承恩貸其一死而於朝審勾到時仍應<lb/>
　綁赴市曺以示懲儆斷不能置之不辦顢頇了事福<lb/>
　康安李侍堯如查明柴大紀欵蹟屬實即嚴行㕘奏<lb/>
<pb n="KR2c0017_WYG_049-22a"/>
　降㫖拏問送京治罪又常青接奉諭㫖敷衍陳奏並<lb/>
　未能帶兵剿殺匪黨擒拏賊目現在福康安已將賊<lb/>
　匪巢穴攻克軍威丕振常青正宜督兵進剿肅清南<lb/>
　路乃摺内所奏情形僅能自守殊覺無謂常青既不<lb/>
　能帶兵奮𠞰竟當固守府城於各海口嚴宻巡防預<lb/>
　截賊人逃竄之路此事即専交常青辦理<lb/>
上又命軍機大臣傳諭徐嗣曽曰徐嗣曽本係漢員由<lb/>
　科甲出身朕因其辦理地方事務尚能循分妥協是<lb/>
<pb n="KR2c0017_WYG_049-22b"/>
　以擢用巡撫朕平日信任委用原非若福康安李侍<lb/>
　堯可比但以柴大紀如此欵蹟昭然在浙江既有聲<lb/>
　聞福建自更有物議徐嗣曽豈毫無聞見著該撫即<lb/>
　將柴大紀各欵蹟詳晰查明確實並此外有無别項<lb/>
　劣蹟一并據實㕘奏該撫已往之咎朕已不加深究<lb/>
　今經特㫖詢問若再有徇隠之處則是自取重戾恐<lb/>
　不能再邀曲貸<lb/>
上又命軍機大臣傳諭琅玕曰柴大紀種種欵蹟徳成<lb/>
<pb n="KR2c0017_WYG_049-23a"/>
　自浙江回京傳聞既有確據琅玕身膺巡撫於柴大<lb/>
　紀鄉評輿論豈竟毫無風聞且該撫身係覺羅尤非<lb/>
　他人可比閩浙本屬毗連聲息相通一有外邊議論<lb/>
　即當據實奏聞方為不負任使何以竟未奏及著琅<lb/>
　玕將因何不奏之處明白回奏<lb/>
上又諭内閣曰現在臺灣剿捕事宜剋日蕆功所有一<lb/>
　切善後事宜俱須大員籌辦徐嗣曽現在省城並無<lb/>
　要務即湖南官兵計期已可料理過省而厦門泉州<lb/>
<pb n="KR2c0017_WYG_049-23b"/>
　一帶有李侍堯在彼駐劄足資經理徐嗣曽計此時<lb/>
　已前赴臺灣著將撫恤難民估計城工及清查叛産<lb/>
　捜拏賊屬等事悉心籌辦務期妥協所有巡撫印務<lb/>
　著伍拉納暫行䕶理<lb/>
　　二十八日<hi>辛酉</hi>
上命軍機大臣傳諭福康安曰福康安等頓兵大里杙<lb/>
　欲待生畨將逆首自行擒獻實屬過於持重且據福<lb/>
　康安奏稱面諭屋鰲等社生畨内山分投堵截令於<lb/>
<pb n="KR2c0017_WYG_049-24a"/>
　捜過之處在山頂放烟為號連日見大里杙東北及<lb/>
　東面山上烟㷔甚多等語所辦亦未妥協生畨等於<lb/>
　捜過地方舉放烟火為號有何辨别福康安所見烟<lb/>
　㷔安知非林爽文所放是此種號記仍屬有名無實福<lb/>
　康安等當官兵直搗巢穴鋭氣方盛時即令一鼔作<lb/>
　氣直抵畨境擒拏賊首則官兵等乗此全勝之勢踴<lb/>
　躍直前自無難將賊首即時擒獲今頓兵不進則將<lb/>
　士等屢勝之後一經歇息未免心存散懈再令其鼓<lb/>
<pb n="KR2c0017_WYG_049-24b"/>
　勇奮振其鋭氣必不如前豈能得力福康安等自應<lb/>
　親統大兵直壓畨境並聲言官兵即日入山捜捕一<lb/>
　面遣人前往曉諭以林爽文現在逃入山内官兵不<lb/>
　難直入分路捜捕特以生畨等俱係無罪之人若官<lb/>
　兵即往捜山恐致蹂躪擾累是以稍緩進兵先行曉<lb/>
　諭該生畨等若能將逆首林爽文擒獻即當予以重<lb/>
　賞倘助逆黨惡私行藏匿並不即時獻出天兵一到<lb/>
　四路剿捕生畨等必致同罹誅戮如此明白曉示諭<lb/>
<pb n="KR2c0017_WYG_049-25a"/>
　以禍福俾生畨等既貪得重賞復震懾兵威自必將<lb/>
　首逆擒獻可期迅速完事若似此瞻顧遲徊此等頑<lb/>
　獷生畨不知禮法官軍乆駐何日始能將賊首拏獲<lb/>
　耶至福康安此時惟當専以擒拏逆首為要務其柴<lb/>
　大紀種種劣蹟不妨従緩查辦柴大紀如果有實在<lb/>
　欵蹟一經查訪無難得實若查辦太急或致柴大紀<lb/>
　聞知畏罪自戕轉似福康安忌其有功有心逼迫豈<lb/>
　不使造言生事之人妄生議論以為屈害有功之人<lb/>
<pb n="KR2c0017_WYG_049-25b"/>
　耶福康安惟當熟籌妥辦<lb/>
　　二十九日<hi>壬戌</hi>李侍堯奏言本月十二日侍衛和隆<lb/>
　　武額爾登保等押解陣獲之逆犯林茂等四名進<lb/>
　　京自鹿仔港放洋因風駛至厦門登㟁詢知福康<lb/>
　　安破大里杙後本月初五日移營水沙連地方有<lb/>
　　賊目陳泮前來投誠并將妻子入質自願帶同生<lb/>
　　畨限初八日以内擒拏林爽文来獻福康安擬以<lb/>
　　一得林爽文後即従嘉義縣至郡城一帶安撫民<lb/>
<pb n="KR2c0017_WYG_049-26a"/>
　　畨剿洗餘賊等語查賊目中向聞有陳泮呉領二<lb/>
　　人為逆爽保守大里杙虎仔坑等處最稱驍悍如<lb/>
　　果陳泮情願擒逆贖罪看來自必可成兼以南北<lb/>
　　道路已通是賊匪多已潰散逆首一擒即勢如破<lb/>
　　竹剿撫並用旦夕可以竣事奏入<lb/>
上命軍機大臣傳諭福康安李侍堯曰賊目陳泮向助<lb/>
　林爽文為逆固屬黨惡不法今自謀生路到營投誠<lb/>
　若能將逆首林爽文即時擒獻以完此案將来查辦<lb/>
<pb n="KR2c0017_WYG_049-26b"/>
　逆黨時陳泮尚可寛一綫免其死罪但不可仍留臺<lb/>
　灣應酌量發遣新疆陳泮與林爽文同惡相濟必知<lb/>
　林爽文逃竄踪跡今既請限擒獻自必易於拏獲正<lb/>
　當加以撫諭令其急思自効以圗免罪至陳泮向與<lb/>
　呉領同在斗六門虎仔坑一帶助逆首保䕶巢穴屢<lb/>
　出滋擾看其光景似在莊大田之次現在陳泮已經<lb/>
　投誠懇請自効而吳領尚未有下落福康安務須嚴<lb/>
　訪踪跡將呉領一併拏獲不可令其漏網<lb/>
<pb n="KR2c0017_WYG_049-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0017_WYG_049-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_020-1a"/>
欽定四庫全書<lb/>
欽定平定臺灣紀畧卷二十<lb/>
　　六月初三日<hi>己亥</hi>常青奏言賊匪來去無常自四月<lb/>
　　二十五二十九等日經官兵殺散之後又於五月<lb/>
　　初三日糾衆來攻城外各營盤經<hi>臣</hi>派撥將弁帶<lb/>
　　兵截殺鎗砲打死賊三百餘人奪獲鎗刀器械二<lb/>
　　十餘件弁兵傷亡者查明賞䘏初十日差探距府<lb/>
　　二十里内外之鯽魚潭南潭中洲虎尾寮等處俱<lb/>
<pb n="KR2c0017_WYG_020-1b"/>
　　各有賊二三千分踞要路並據前已投誠之莊錫<lb/>
　　舍差人宻禀臺灣道府賊首莊大田帶領畨婦女<lb/>
　　軍師人等亦同在衆賊屯聚南潭之内可以協力<lb/>
　　擒拏<hi>臣</hi>即於十一日黎明親自統率將弁帶領粤<lb/>
　　省兵二千名飛速前往剿捕賊衆未及凖備俱各<lb/>
　　驚竄官兵向前沖撃鎗砲打死賊匪并殺死共五<lb/>
　　六百人奪獲賊械三十餘件其時莊錫舍亦帶同<lb/>
　　義民與官軍内外應合當即生擒畨婦金娘賊犯<lb/>
<pb n="KR2c0017_WYG_020-2a"/>
　　林紅二名其畨婦現有顯神助戰旗號且以符咒<lb/>
　　蠱惑匪類以及隨同打仗之林紅因姦勾結俱應<lb/>
　　與已獲訊實之賊目王坑郎楊章二犯一併解京<lb/>
　　<hi>臣</hi>約計㕘贊恒瑞藍元枚及駐防滿兵早已登舟<lb/>
　　自因守候風信尚俱未到<hi>臣</hi>惟有先將近府賊巢<lb/>
　　逐一殱除俟恒瑞等一到即親統大兵自南而北<lb/>
　　沿途一有擒獲即随時奏報再理畨同知黄嘉訓<lb/>
　　將砍殺王芬之義民陳秀成及在場証見人等同<lb/>
<pb n="KR2c0017_WYG_020-2b"/>
　　王芬首級解送前來<hi>臣</hi>等詳訊陳秀成供認明確<lb/>
　　且有擒獲王芬之鄭岱及在場之蔡運世等願具<lb/>
　　並無假冒甘結反覆究詰似無疑義至前許投誠<lb/>
　　之莊錫舍自三月二十七日随同官兵隊伍殺賊<lb/>
　　後即前往鳯山之鹽水埔莊意欲截賊歸路即將<lb/>
　　莊大田擒獻因人少不能見功又設計令人在賊<lb/>
　　中偵探信息至五月初三日莊大田來攻府敗退<lb/>
　　仍將賊衆分踞南潭中洲等處莊錫舍探知一面<lb/>
<pb n="KR2c0017_WYG_020-3a"/>
　　差人宻禀道府一面宻約義民等伏於賊隊之後<lb/>
　　十一日官軍進攻南潭賊匪大敗深以未獲莊大<lb/>
　　田為恨<hi>臣</hi>看其雖係投誠之人將來或尚有可用<lb/>
　　之處是以姑令暫留軍前聴候差遣再王坑郎楊<lb/>
　　章畨婦金娘并林紅等犯<hi>臣</hi>提齊研訊縁畨婦金<lb/>
　　娘平日以符咒治病騙人錢財適值南路逆匪莊<lb/>
　　大田等攻擾鳯山即欲假其邪說蠱惑匪衆因以<lb/>
　　畨婦為軍師稱做仙姑而畨婦亦遂毎次打仗執<lb/>
<pb n="KR2c0017_WYG_020-3b"/>
　　劍念咒作此鬼蜮伎倆欺弄鄉愚并受林爽文一<lb/>
　　品夫人偽札林紅前認畨婦為姊後與通姦并學<lb/>
　　其畫符治病是以打仗時跟随畨婦轎邊帮䕶至<lb/>
　　王坑即係王坑郎向充鳯山縣粮差後改皂役又<lb/>
　　名王璉莊大田要他向各殷户派銀許做副元帥<lb/>
　　又領有賊旂管辦運粮楊章一犯係賊黨許尚招<lb/>
　　入天地㑹給與小旂令其管隊許事成封為元帥<lb/>
　　該犯因此屢與官兵打仗逐加究詰各供認不<lb/>
<pb n="KR2c0017_WYG_020-4a"/>
　　現將該犯等押赴泉州交督<hi>臣</hi>李侍堯另委妥<lb/>
　　員解京各犯家屬財産分飭各該地方官照例<lb/>
　　查辦並將捜出畨婦經本偽札另封呈<lb/>
覽奏入<lb/>
上命軍機大臣傳諭常青李侍堯藍元枚曰莊錫舍自<lb/>
　投誠後屢次随同官兵打仗殺賊兹聞莊大田帶領<lb/>
　畨婦等屯聚南潭即宻行稟報並自帶義民與官軍<lb/>
　内外應合當將畨婦及賊犯林紅擒獻甚屬出力可<lb/>
<pb n="KR2c0017_WYG_020-4b"/>
　嘉莊錫舍著即賞給守備並著常青面加曉諭奬勵俾<lb/>
　莊錫舍益知感奮力圗自効閲賊首林爽文所給畨<lb/>
　婦札内有到府城相㑹之語是其意實欲窺伺府城<lb/>
　特因大里杙庄係其巢穴與諸羅相近林爽文惟恐<lb/>
　逺離該處為柴大紀所乗是以尚在諸羅一帶滋擾<lb/>
　而莊大田屯聚南潭等處糾集夥黨分踞要路其意<lb/>
　則専在窺伺府城此時若能先將莊大田擒獲則南<lb/>
　路賊匪自可以次廓清現在常青於粤兵到齊後帶<lb/>
<pb n="KR2c0017_WYG_020-5a"/>
　領出城剿捕即連得勝仗已覺壁壘一新聲威壯盛<lb/>
　恒瑞所帶駐防滿兵及藍元枚所帶浙兵一得順風<lb/>
　自即可遄渡常青於恒瑞等到後即可㑹同統領大<lb/>
　兵前赴南路逐一殱除乗勝疾趨一舉蕆事至大里<lb/>
　杙為賊首巢穴前據林小文供稱該處庄内以大毛<lb/>
　竹為牆垣牆外有溪水環遶等語已降㫖令常青於<lb/>
　進搗賊巢時用火攻為上䇿所需砲位如不敷用即<lb/>
　在該處鑄造亦無不可所需火葯並著常青咨㑹李<lb/>
<pb n="KR2c0017_WYG_020-5b"/>
　侍堯如數迅速運往寛裕接濟再朕批閲藍鼎元<lb/>
　所著平臺紀畧藍廷珍進攻鹿耳門収復郡城不過<lb/>
　七日而其餘黨竄逃各處乗間竊發輾轉捜捕幾及<lb/>
　二年始能辦理完結將來常青藍元枚南北兩路進<lb/>
　兵攻剿擒獲首逆林爽文莊大田等自應解京盡法<lb/>
　處治其被賊協従随同附和之村莊百姓應先行曉<lb/>
　諭令其速行改悔棄械歸農即貸其一死各為安分<lb/>
　良民以解散其黨羽至賊目及天地㑹匪自知罪在<lb/>
<pb n="KR2c0017_WYG_020-6a"/>
　不赦一見首逆被擒勢必紛紛竄入内山希圗茍延<lb/>
　殘喘及大兵撤後又復勾結滋事將來辦理轉為棘<lb/>
　手常青等於攻剿時務須嚴宻圍堵如可設法招撫<lb/>
　者不妨權宜招致並曉諭生畨如有竄入該境者即<lb/>
　時縳獻賞以花紅布疋如此辦理俾賊匪餘孽無所<lb/>
　逃竄庶可浄絶根株若任其濳匿稽誅又如従前辦<lb/>
　理朱一貴稽延日久更屬不成事體著常青務須相<lb/>
　機妥辦以期一勞永逸<lb/>
<pb n="KR2c0017_WYG_020-6b"/>
上又諭内閣曰臺灣林爽文等滋事不法將民庄燒刦<lb/>
　随即逼令附從以致農不歸耕商難復業屢經降㫖<lb/>
　諭令常青等惟將渠魁首逆及實在黨惡不法者皆<lb/>
　應殱戮無遺其被賊迫脅出於無奈聴従者准其悔<lb/>
　罪自新以解散賊黨常青不妨整齊兵力前往攻剿<lb/>
　之先即將此意遍行出示曉諭使被脅民人及従賊<lb/>
　夥黨一經悔罪棄械投誠即可歸農各安耕種不但<lb/>
　可免従逆死罪而且及時耕穫仍得口食自給贍養<lb/>
<pb n="KR2c0017_WYG_020-7a"/>
　身家實屬一舉兩得且伊等亦知賊匪勢日窮蹙旦暮<lb/>
　必就殱擒趂此時遍行曉諭將脅從賊衆安撫歸農既<lb/>
　可解散賊黨而現在節届大暑臺灣本係産米之區<lb/>
　每年三熟尚可趕種兩熟於軍糈民食均有禆益至<lb/>
　臺灣地方經此次賊匪滋擾所有百姓田廬産業被<lb/>
　其蹂躪刦掠及遷徙失業者諒必不少現在恢復各<lb/>
　處村庄及未被賊侵擾業經挿蒔佈種者尚有若<lb/>
　干處所並著常青查明迅速覆奏以慰厪念民依<lb/>
<pb n="KR2c0017_WYG_020-7b"/>
　至意<lb/>
　　<hi>臣</hi>等謹案林爽文謀逆到處焚刦村莊小民貲産<lb/>
　　已絶不能自存無奈偷生從賊而一經従賊自知<lb/>
　　罪在不赦遂堅於附和蟻聚日多我<lb/>
皇上周知民隠深原其被脅之由<lb/>
巽命屢申凡従賊夥黨一經棄械投誠即可免罪並得及<lb/>
　　時歸農安業養贍身家猶慮陷賊者無由盡<lb/>
　　知復<lb/>
<pb n="KR2c0017_WYG_020-8a"/>
命遍行出示曉諭以開其悔罪自新之路厥後各庄投<lb/>
　　出者紛紛不絶足徴好生之徳協于民心而格外<lb/>
　　矜全真無所不至矣<lb/>
　　初五日<hi>辛丑</hi>李侍堯奏言將軍恒瑞提<hi>臣</hi>藍元枚等<lb/>
　　所帶滿兵浙兵於十四日得有順風俱即揚帆飛<lb/>
　　渡其巴圗魯侍衛章京八員亦於十八日開洋計<lb/>
　　日内俱可到臺地<hi>臣</hi>因漳浦縣械鬥一案藍元枚<lb/>
　　未及辦結随於本月十六日起程前往查辦今已<lb/>
<pb n="KR2c0017_WYG_020-8b"/>
　　將起意糾衆械鬥及傷斃人命各正犯呉春等先<lb/>
　　行拏獲另有平和縣匪徒周思等糾衆搶奪先經<lb/>
　　<hi>臣</hi>訪知飭拏兹平和營逰撃岳新泰探知各匪聚<lb/>
　　於霞寨堡内即帶兵前往圍拏各犯竟敢用鎗銃<lb/>
　　刀棍等項抗拒該逰撃督率兵丁奮勇向前拏獲<lb/>
　　周思周寛等十名並鎗斃周汚一名查械鬥一案<lb/>
　　尚未敢恃强拒捕其平和搶奪各犯既聚衆多人<lb/>
　　及官兵擒捕復敢持械抗拒致兵丁等帶傷者七<lb/>
<pb n="KR2c0017_WYG_020-9a"/>
　　人尤為目無法紀<hi>臣</hi>擬在漳州將拒捕一案凶犯<lb/>
　　訊明即正法數人以示懲警然後回至泉州其械<lb/>
　　鬥一案尚有未獲名犯現飭速拏俟到日一併審<lb/>
　　辦奏入報<lb/>
聞<lb/>
　　初六日<hi>壬寅</hi>
上命軍機大臣傳諭常青李侍堯曰臺灣地方三面瀕<lb/>
　海且斗六門鹿仔港及府城外南潭一帶處處俱有<lb/>
<pb n="KR2c0017_WYG_020-9b"/>
　賊匪竄聚將來大兵捜剿賊勢窮蹙内山要隘既有<lb/>
　官兵堵截必思乗間逸出海口四散竄逃希圗苟延<lb/>
　殘喘亦未可定此係最要不可不預為之備現在兵<lb/>
　丁配渡船隻已抵臺灣凡鹿仔港府城登岸之處酌<lb/>
　派弁兵分撥各船令其離岸稍逺散布停泊留心查<lb/>
　察不使匪犯得以偷渡兔脱方為周妥再昨據李侍<lb/>
　堯奏前往漳州查辦械鬥搶奪兩案擬在彼審明正<lb/>
　法數人再回至泉州等語此案兇犯已拏獲多名易<lb/>
<pb n="KR2c0017_WYG_020-10a"/>
　於審辦設此内亦有天地㑹匪名目祗可俟將來擒<lb/>
　獲林爽文後再行查辦此時尚非急務李侍堯毋庸<lb/>
　在彼久駐漳州鎮常泰現署提督此等緝拏餘犯自<lb/>
　尚能辦理李侍堯即當仍回厦門駐劄且大兵四路<lb/>
　捜剿保無餘匪竄回内地李侍堯即應督率地方文<lb/>
　武員弁随時查察實力擒獲<lb/>
　　初八日<hi>甲辰</hi>
上命軍機大臣傳諭常青李侍堯藍元枚曰閲臺灣圗内斗<lb/>
<pb n="KR2c0017_WYG_020-10b"/>
　六門有溪河數道俱係通海之路大埔林牛稠山一<lb/>
　帶現在俱有賊匪竄聚斗六門前據奏久被賊匪佔<lb/>
　據南北聲息不通經常青派令㕘將潘韜帶兵一千<lb/>
　名前往諸羅協剿該㕘將因陸路賊多不能前進仍<lb/>
　回至府城由海道至諸羅是沿海一帶尚無賊匪即<lb/>
　日大兵進剿四路夾攻將斗六門大武隴等處竄踞<lb/>
　賊匪廓清掃除設賊匪計窮勢蹙或偷覔小舟由斗<lb/>
　六門之溪河逸出海口而洋面島溆叢襍易於竄匿<lb/>
<pb n="KR2c0017_WYG_020-11a"/>
　希圗茍延殘喘亦未可定不可不預行設法防備着<lb/>
　常青等務揀派得力將備帶領弁兵於通海各溪河處<lb/>
　嚴宻防守所有通内山各要隘亦務遵節次諭㫖派兵<lb/>
　堵截並將船隻収藏毋令近岸如此四面防堵水陸兩<lb/>
　路俱無虞其乗間竄逸庶可捜剿無遺至恒瑞藍元枚<lb/>
　侍衛章京等計此時早已到齊常青自己乗官兵鋭氣<lb/>
　方盛之時統領剿賊乗勝長驅其如何調度進剿及打<lb/>
　仗殺賊情形務随時加𦂳馳奏至藍元枚前抵鹿仔港後<lb/>
<pb n="KR2c0017_WYG_020-11b"/>
　與普吉保作何調度籌畫曽否先將斗六門一帶賊<lb/>
　匪剿除殱戮著藍元枚亦即將籌辦剿捕情形迅速<lb/>
　奏聞<lb/>
　　初十日<hi>丙午</hi>李侍堯奏言粤兵四千前已俱令由厦<lb/>
　　門往常青處四月中旬全數到齊滿兵一千恒瑞<lb/>
　　帶領亦由厦門往常青處浙兵三千前令藍元枚<lb/>
　　帶二千往鹿仔港尚餘魏大斌所帶一千<hi>臣</hi>以常<lb/>
　　青稱南路賊匪甚多是以令魏大斌亦由厦門往<lb/>
<pb n="KR2c0017_WYG_020-12a"/>
　　常青處查十四日得有順風飛渡目下已俱到府<lb/>
　　城及鹿仔港兩處至臺地近日情形<hi>臣</hi>㕘閲各官<lb/>
　　稟報並訪問往來船户等僉稱賊匪所掠米穀漸<lb/>
　　次吃完現將搶掘畨薯作食所得鳯山城内火葯<lb/>
　　鉛彈亦已用盡林爽文有蓄髮親丁千餘名經諸<lb/>
　　羅屢敗之後亦十去五六鹿仔港之馬鳴山埔心<lb/>
　　庄等營盤經内地運往大砲安設之後賊匪不敢<lb/>
　　來窺伺等語是賊勢漸已衰敗今新兵俱到合之<lb/>
<pb n="KR2c0017_WYG_020-12b"/>
　　舊有之兵勢力益加壯盛常青等剋日進剿自必<lb/>
　　即有捷音再查黄仕簡任承恩起程時亦自知情<lb/>
　　罪重大實無可逭蒙<lb/>
皇上念黄仕簡已經老病任承恩又係殉難任舉之子<lb/>
　　且尚未有子息<lb/>
特加恩待以不死是於法無可貸之中更予以<lb/>
矜恤生全之路不惟伊二人銜感無地現在漳泉官弁<lb/>
　　兵丁無不仰頌<lb/>
<pb n="KR2c0017_WYG_020-13a"/>
聖主格外施仁非尋常意計所可推測共相傳說感激<lb/>
　　俱深合併據實覆奏奏入<lb/>
上命軍機大臣傳諭常青李侍堯曰賊匪所掠米粮火<lb/>
　葯等物漸次用盡其勢日益窮蹙亦不過如釡底游<lb/>
　魂茍延殘喘至林爽文竟敢令黨羽蓄髮作為親丁<lb/>
　實屬悖逆不法必應盡數殱戮此等匪徒既經蓄髮<lb/>
　轉易識認實屬自留証騐常青等領兵攻剿時但見<lb/>
　有蓄髮者概行殱擒轉可不致漏網也至李侍堯應<lb/>
<pb n="KR2c0017_WYG_020-13b"/>
　遵照前降諭㫖即速回至厦門駐劄照料一切為是<lb/>
　　十四日<hi>庚戌</hi>何裕成奏言各縣碾就之米已陸續従<lb/>
　　新城縣五福一路趕𦂳運送又檢查舊案自新城<lb/>
　　至五福溪河逆流仍須由旱路起運是以改由海<lb/>
　　運較為便捷而省脚價現在札詢兩江督撫俟查<lb/>
　　明海船咨覆到日立即分撥起運奏入<lb/>
上命軍機大臣傳諭何裕城曰軍糈米石闗係𦂳要自<lb/>
　應星速撥運以濟急需前因何裕城奏或由陸路運<lb/>
<pb n="KR2c0017_WYG_020-14a"/>
　送或由海道運閩札商李侍堯辦理殊屬推諉已降<lb/>
　㫖飭諭令將碾出米石斟酌何路近便即定於何路<lb/>
　迅速運閩今何裕城既查明舊案新城至五福一路<lb/>
　溪河逆流仍須陸路起撥不便従前曽有改由海運<lb/>
　較為便捷之案自應一面飛咨李世傑閔鶚元令其<lb/>
　預備海船一面即將陸運未竣之米先行運至海口<lb/>
　彼時船隻自已到齊庶可迅速起運如果米石先到<lb/>
　江省船隻不能早行預備朕自將李世傑閔鶚元治<lb/>
<pb n="KR2c0017_WYG_020-14b"/>
　以遲悞之罪乃何裕城計不及此竟俟該督等查明<lb/>
　海船咨覆到日始行分撥起運則咨商往返徒稽時<lb/>
　日豈不貽悞要需何裕城不但意存推諉而於事之<lb/>
　輕重緩急全無主見竟係不善於推諉且不解事矣<lb/>
　著嚴行申飭仍著將此項米石於何日運至海口裝<lb/>
　載起運之處據實覆奏勿再延緩推諉干咎<lb/>
　　十五日<hi>辛亥</hi>常青恒瑞同奏言<hi>臣</hi>常青於十一日率<lb/>
　　兵往南潭等處捜剿後賊首莊大田等仍恃衆鴟<lb/>
<pb n="KR2c0017_WYG_020-15a"/>
　　張於離城二三十里外之大穆降中洲埤頭崙仔<lb/>
　　頂等處聚集兹於五月十四日髙亷鎮總兵梁朝<lb/>
　　桂先到㕘贊恒瑞温州鎮總兵魏大斌俱於十九<lb/>
　　日到臺灣府城其滿兵一千名惟協領額爾登布<lb/>
　　所帶五十六名未到浙江兵一千名惟把總呉森<lb/>
　　所帶七十四名未到餘皆於二十二日陸續到齊<lb/>
　　<hi>臣</hi>常青<hi>臣</hi>恒瑞查看現在帶兵鎮將足敷遣用而<lb/>
　　福州駐防併粤省浙江官兵皆勇往精壯官軍聲<lb/>
<pb n="KR2c0017_WYG_020-15b"/>
　　勢既盛宜即乗鋭前驅殄殱醜類<hi>臣</hi>等一面檄委<lb/>
　　副將丁朝雄㕘將宋鼎并派臺灣原存兵二千八<lb/>
　　百餘名防守府城八門週圍堆卡又於粤省兵四<lb/>
　　千名内酌留兵五百名浙省兵一千名内酌留兵<lb/>
　　四百名并原調兵二千餘名分撥城外三處營盤<lb/>
　　駐劄仍㑹同臺灣道府奬率義勇人等協力嚴宻<lb/>
　　防禦一面飭令随征將弁作速整齊隊伍軍火器<lb/>
　　械料理停當<hi>臣</hi>常青<hi>臣</hi>恒瑞即親統滿兵九百三<lb/>
<pb n="KR2c0017_WYG_020-16a"/>
　　十九名粤省兵三千五百名浙省兵六百名水師<lb/>
　　各營兵八百餘名督率鎮將員弁等於五月二十<lb/>
　　四日祭纛起程先往鳯山南路一帶賊人分踞之<lb/>
　　處跟踪捜剿堵截圍拏随飛飭柴大紀普吉保徐<lb/>
　　鼎士等現在㕘贊藍元枚計日已可到鹿仔港即<lb/>
　　妥商奮勇㑹剿並嚴防賊人逃入内山要路則南<lb/>
　　北匪衆自不能首尾相顧<hi>臣</hi>等迅掃南路之後即<lb/>
　　乗勝并攻北路大里杙賊人巢穴總期生擒首逆<lb/>
<pb n="KR2c0017_WYG_020-16b"/>
　　一舉蕆事又前次南路鳯山失事潰散兵二千名<lb/>
　　現退回七百餘名復有受傷帶病從沿海陸續回<lb/>
　　歸者百餘名其年力强壯技藝頗嫻者尚似可用<lb/>
　　<hi>臣</hi>初到臺灣挑選留存仍随營打仗復奉<lb/>
恩㫖姑暫貸其一死該兵丁等無不感激輸誠圗報但<lb/>
　　其餘未回者尚多且潰散之時亦必有為首之人<lb/>
　　容<hi>臣</hi>於事定後従重查辦以肅軍紀至逰撃鄭嵩<lb/>
　　係黄仕簡檄令前赴鳯山即往東港追剿賊匪後<lb/>
<pb n="KR2c0017_WYG_020-17a"/>
　　因郝壯猷調回縣城把守南門三月初八日該逰<lb/>
　　撃聞知賊人已入東門即帶兵迎撃被賊鎗傷左<lb/>
　　臂落馬其親随兵丁陳日中目覩該逰撃遇害乃<lb/>
　　<hi>臣</hi>於前摺内未經聲叙明晰實屬疎忽再北路蔴<lb/>
　　豆庄距府城三十餘里本係粮米相通要路近於<lb/>
　　四月間被賊侵擾<hi>臣</hi>當派革職効力之難廕守備<lb/>
　　黄喬千總盧思聰等帶兵三百名前往剿捕嗣據<lb/>
　　黄喬稟稱四月二十六二十八等日在溪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>地方<lb/>
<pb n="KR2c0017_WYG_020-17b"/>
　　遇賊千餘打仗殺賊二十餘人割獻賊人首級二<lb/>
　　顆賊遂敗退至五月初八日賊復糾夥數千前來<lb/>
　　圍庄官兵義民力戰施放鎗砲打死賊匪六七十<lb/>
　　人奪獲賊械各項惟千總盧思聰中箭陣亡又陣<lb/>
　　亡兵丁郭順生等四名受傷者三名義民陣亡者<lb/>
　　三名受傷者八名並請添兵應援等語<hi>臣</hi>随飛<lb/>
　　檄總兵柴大紀酌撥官兵星赴協剿經柴大紀派<lb/>
　　令逰撃李隆楊起麟等帶兵一千五十名於五月<lb/>
<pb n="KR2c0017_WYG_020-18a"/>
　　十二日馳抵蔴豆莊見賊約有二三千人該將等<lb/>
　　即率弁兵奮勇圍裹賊被鎗砲打死并殺死者百<lb/>
　　餘人又追至灣裏溪邊落水淹死者又有四五十<lb/>
　　人生擒匪犯王標等八名奪獲鳥鎗刀牌等械因<lb/>
　　溪水漲發収軍回藍水港駐劄適又聞哆囉嘓一<lb/>
　　帶賊匪欲攻鹽水港該鎮即飭逰撃李隆等暫且<lb/>
　　留兵該處截拏查守備黄喬於初八日殺敗賊人<lb/>
　　之後以所帶兵少恐賊人恃衆又來圍莊即於十<lb/>
<pb n="KR2c0017_WYG_020-18b"/>
　　一日移兵暫駐離莊數里之外以備堵截是以十<lb/>
　　二日未得與逰撃李隆㑹兵一處旋因賊已敗退<lb/>
　　即帶兵於十三日回郡奏入<lb/>
上命軍機大臣傳諭常青恒瑞曰此時大兵雲集將軍<lb/>
　㕘贊乗此銳氣壯盛統領進剿自必勢如破竹但此<lb/>
　次常青等摺係五月二十四日拜發距前次發摺之<lb/>
　期已隔十日所奏太遲且海洋風信靡常計奏到時<lb/>
　已閲十二日實不勝懸盼煩悶著該將軍等嗣後務<lb/>
<pb n="KR2c0017_WYG_020-19a"/>
　於發摺後七八日即將剿賊情形具奏一次得有勝<lb/>
　仗及擒獲賊首並有名頭目更宜随時加𦂳馳奏至<lb/>
　常青所奏鳯山失陷兵丁逃亡未回者尚多交常青<lb/>
　於事竣後嚴查辦理以肅軍紀再賊匪侵擾北路蔴<lb/>
　豆莊有千總盧思聰及兵丁義民陣亡受傷者均應<lb/>
　查明咨部照例賞䘏<lb/>
上又命軍機大臣傳諭常青恒瑞藍元枚曰據常青等<lb/>
　奏統領官兵起程進剿一摺據稱先往鳯山南路一<lb/>
<pb n="KR2c0017_WYG_020-19b"/>
　帶賊人分踞之處堵截圍拏但摺内又稱賊首莊大<lb/>
　田等恃衆鴟張仍敢於離城二三十里之外大穆降<lb/>
　等處聚集等語賊匪敢於附近府城各處聚集竄踞<lb/>
　倘窺伺大兵已出乗虚滋擾雖常青等派有副將丁<lb/>
　朝雄等帶領官兵足資堵禦究不免有後顧之虞常<lb/>
　青先應將城外賊匪捜剿圍拏將賊首莊大田設法<lb/>
　擒獲肅清肘腋方可乗鋭前驅至藍元枚帶領浙省<lb/>
　官兵由蚶江配船開洋自已早到鹿仔港此時作何<lb/>
<pb n="KR2c0017_WYG_020-20a"/>
　調度籌畫亦即迅速奏聞<lb/>
　　十六日<hi>壬子</hi>
上諭内閣曰前經降㫖將藍元枚調補福建水師提督<lb/>
　其福建陸路提督員缺令常青李侍堯於柴大紀普<lb/>
　吉保常泰三人内察看孰為出力並才具堪勝提督<lb/>
　者保舉一人候朕簡放今觀柴大紀自駐守諸羅以<lb/>
　來屢次將賊敗退實屬奮勉可嘉柴大紀著即補授<lb/>
　福建陸路提督但柴大紀任臺灣總兵已經數年於<lb/>
<pb n="KR2c0017_WYG_020-20b"/>
　該處情形較為熟悉將來剿賊完竣所有善後事宜<lb/>
　正須該提督随同常青悉心籌辦柴大紀著以陸路<lb/>
　提督兼管臺灣鎮總兵事務在彼彈壓照料俟軍務<lb/>
　告竣候朕酌量可以調回内地再行降㫖柴大紀未<lb/>
　回任以前所有福建陸路提督事務著常泰暫行署<lb/>
　理<lb/>
上又命軍機大臣傳諭李侍堯常青曰向來閩省百姓<lb/>
　捕魚為業者甚多或載赴江浙一帶海口販賣本年<lb/>
<pb n="KR2c0017_WYG_020-21a"/>
　臺灣逆匪滋事該處耕種已稀若漁船不能照常出<lb/>
　洋小民更致失業該督即行查明如有因賊氛未靖<lb/>
　不敢出口捕魚販賣應飭沿海口岸文武員弁明白<lb/>
　曉諭仍令照常謀生毋令失業但宜細查臺灣逆匪<lb/>
　逃亡混入内地者耳不可因噎廢食<lb/>
　　<hi>臣</hi>等謹案閩省沿海居民多以捕魚為業兹因臺<lb/>
　　匪肆逆巡察𦂳嚴諒必有不敢出口照常販賣者<lb/>
　　我<lb/>
<pb n="KR2c0017_WYG_020-21b"/>
皇上慮小民無以謀生<lb/>
特諭令海口文武員弁明白曉示仍令出口捕魚毋致<lb/>
　　失業海隅細民生計無一不在<lb/>
宵旰籌畫之中故百姓咸感<lb/>
生成不復有一夫失所也<lb/>
上又命軍機大臣傳諭蘇松水師總兵魏轍曰現在臺<lb/>
　灣正在剿捕逆匪之時恐有賊黨餘匪逃逸偷渡混<lb/>
　入内地該處雖漁汛已過海洋寜謐該鎮仍應在各<lb/>
<pb n="KR2c0017_WYG_020-22a"/>
　海口督飭兵弁嚴宻巡查如有逸匪竄入即行堵截<lb/>
　擒拏毋得稍生懈忽致賊匪得以混入濳匿<lb/>
　　十七日<hi>癸丑</hi>
上命軍機大臣傳諭常青李侍堯藍元枚普吉保曰據<lb/>
　常青等委員將黄仕簡任承恩解到行在令軍機大<lb/>
　臣訊問據黄仕簡供到臺灣後實因年老患病精神<lb/>
　昏瞀以致手足無措種種遷延貽悞任承恩供因賊<lb/>
　多兵少曽經咨報總督請添派官兵又鹿仔港民居<lb/>
<pb n="KR2c0017_WYG_020-22b"/>
　稠宻米粮積聚甚多未敢輕離且伊曽經親往虎仔<lb/>
　坑八卦山同普吉保及將弁等督兵打仗彼時林爽<lb/>
　文正攻府城聞信繞回䕶其巢穴并欲來攻鹿仔港<lb/>
　是以在彼防守不能遽離因摺内未將自行帶兵親<lb/>
　往之處聲叙明晰現有普吉保及將弁等皆可質訊<lb/>
　等語所供情節如果屬實將來定案時尚可依朕前<lb/>
　降恩㫖貸其一死但黄仕簡於上年查辦㑹匪楊光<lb/>
　勛械鬥一案伊雖曽患病朕令伊子黄秉淳馳往看<lb/>
<pb n="KR2c0017_WYG_020-23a"/>
　視並諭黄仕簡如果病勢難痊應令總兵何俊帮伊<lb/>
　查辦而黄仕簡奏稱病已全愈仍令黄秉淳回任並<lb/>
　稱無庸何俊帮辦是黄仕簡病已漸愈今又以染患<lb/>
　風疾忽止忽發為辭恐係藉病推諉冀圗自缷重罪<lb/>
　至任承恩正當年富力强尤非若黄仕簡之年老患<lb/>
　病者可比伊又自請前赴臺灣剿賊乃既不能奮勇<lb/>
　自効坐失事機且伊既咨請督<hi>臣</hi>添兵何以不行自<lb/>
　奏况提鎮奏摺俱係字識繕冩伊平日豈無繕辦奏<lb/>
<pb n="KR2c0017_WYG_020-23b"/>
　摺之人乃現經詰問尚復巧辭支飾則罪上加罪朕<lb/>
　亦不能因其父兄著有微勞伊現無子嗣曲為寛貸<lb/>
　仍即按律寘以重辟皆所應得著將所録供詞發交<lb/>
　常青閲看查明黄仕簡何故並不帶兵親往有無飾<lb/>
　詞缷罪並著藍元枚普吉保向將備格綳額林天洛<lb/>
　陳邦光等詳細詢問並宻加體訪任承恩所供各節<lb/>
　是否當日實在情形抑係虚揑狡展之處據實具奏<lb/>
　到日再行按律定擬<lb/>
<pb n="KR2c0017_WYG_020-24a"/>
　　十八日<hi>甲寅</hi>
上命軍機大臣傳諭李世傑閔鶚元曰前因何裕城辦<lb/>
　理撥運閩省米石意存推諉且既查明改由海運較<lb/>
　為便捷乃欲俟咨覆到日始行起運已傳㫖嚴行申<lb/>
　飭但何裕城既經咨商李世傑等自己早經接到其<lb/>
　如何撥派海船於何日駛至海口預備裝載之處自<lb/>
　應一面咨覆江西一面將准咨辦理縁由迅速具奏<lb/>
　何以何裕城奏到後已閲數日尚未據該督等奏報<lb/>
<pb n="KR2c0017_WYG_020-24b"/>
　軍需米石闗係𦂳要今何裕城既推諉於前若李世<lb/>
　傑又復遲延於後豈不貽悞要需著李世傑閔鶚元<lb/>
　將此項海船於何日預備齊集派員押至海口及江<lb/>
　西米石於何日運到裝載開行之處及因何並不先<lb/>
　行具奏縁由一并據實覆奏<lb/>
　<lb/>
　<lb/>
欽定平定臺灣紀畧巻二十<lb/>
</p>
<p>
</p>
  </div>
</body>
</text>
</TEI>
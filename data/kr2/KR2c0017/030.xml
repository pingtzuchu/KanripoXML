<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_030-1a"/>
欽定四庫全書<lb/>
欽定平定臺灣紀畧卷三十<lb/>
　　八月初九日<hi>甲辰</hi>常青恒瑞同奏言南潭中洲各處<lb/>
　　之賊又紏衆三千餘人三面來攻大營當派侍衛<lb/>
　　烏什哈達章京岱森寳總兵梁朝桂等各帶弁兵<lb/>
　　並令<hi>臣</hi>常青之子希明随同烏什哈達等迅往迎<lb/>
　　擊施放鎗砲約打斃賊五六十人賊即敗退奪獲<lb/>
　　賊砲軍械等件因陣雨路滑随各收兵<hi>臣</hi>等細思<lb/>
<pb n="KR2c0017_WYG_030-1b"/>
　　南路賊匪屢次失利倘或潛赴北路合擾諸羅則<lb/>
　　應援之兵必更阻滯不可不預為堵截因於十二<lb/>
　　日撥兵二千名分左右隊派令烏什哈達希明梁<lb/>
　　朝桂等分帶由兩路進攻南潭中洲賊人分頭抗<lb/>
　　拒官兵鎗砲打斃三四十人奪獲賊械六件賊人敗<lb/>
　　走官兵追至溪邊泥濘收回十四日又派烏什哈<lb/>
　　達岱森寳等各帶本隊弁兵并郡城及山猪毛各<lb/>
　　義民<hi>臣</hi>等親往督陣調度各官兵分作三路由沙<lb/>
<pb n="KR2c0017_WYG_030-2a"/>
　　沙崗嵌脚北勢前赴南潭先将賊人藉為遮蔽之<lb/>
　　叢竹宻箐随路砍伐賊人不能藏伏悉出抵禦約<lb/>
　　有賊五六千人直来迎撲並與官兵對放鎗砲滿<lb/>
　　漢官軍用連環鎗子母砲進步施放約斃賊百餘<lb/>
　　人賊各駭奔三路官兵㑹合追趕由車路干殺進<lb/>
　　康厝洋乃賊人又於山坎結隊抵拒迎戰官兵齊<lb/>
　　用排鎗直壓賊遂大潰官兵義民追殺直至南潭<lb/>
　　燒燬賊人草屋蓬藔數百間餘賊紛竄因該處山<lb/>
<pb n="KR2c0017_WYG_030-2b"/>
　　徑逼仄天色已晚不便深入即将官兵撤回是日<lb/>
　　除鎗砲斃賊外又殺賊八十餘名擒匪犯髙深楊<lb/>
　　老二名奪賊砲械七十五件傷亡兵民照例賞䘏<lb/>
　　查辦<hi>臣</hi>等查十四日将弁等帶兵打仗協領海星<lb/>
　　阿副将謝廷選都司杭冨俱能身先士卒洵属勇<lb/>
　　往内都司杭冨在金川軍營已戴藍翎現今仍能<lb/>
　　奮勉<hi>臣</hi>等将海星阿謝廷選杭富三員一併奨給<lb/>
　　花翎以示鼓勵其餘查明出力之千把外委等貟<lb/>
<pb n="KR2c0017_WYG_030-3a"/>
　　遇缺即行㧞擢至此次随同打㐲義民人等内山<lb/>
　　猪毛前来之廣東庄義民實為勇猛盡力殺賊查<lb/>
　　其有功受傷者<hi>臣</hi>等面為嘉奨分别賞給銀牌畨<lb/>
　　元莫不踴躍<hi>臣</hi>等察看南路賊匪經官兵連日搜<lb/>
　　𠞰自不能分赴諸羅結黨聚擾<hi>臣</hi>等俟雨水漸少<lb/>
　　兵力敷用即乗鋭前驅殄滅醜孽至續添粤兵内<lb/>
　　未到之八十五名兵船一隻兹已於十五日齊到<lb/>
　　又接據逰擊邱能成稟三起各應援官兵於十三<lb/>
<pb n="KR2c0017_WYG_030-3b"/>
　　日辰刻自鹿仔草庄起行前往諸羅各兵軍装係<lb/>
　　随帶需用所剰藥鉛帳房鑼鍋等項俱存鹿仔草<lb/>
　　看守俟道路相通另行搬運遊擊即帶駐剳弁兵<lb/>
　　四百餘名沿途開路䕶送大兵前進施放鎗砲打<lb/>
　　敗賊匪四散奔逃直至湯圎店地方将隊伍剳住<lb/>
　　随令武舉陳宗器黄奠邦監生藍應舉名下義民<lb/>
　　為大兵嚮導䕶送同往約未刻将進諸羅遊擊仍<lb/>
　　帶弁兵回鹿仔草固守並據臺灣道府轉稟接據<lb/>
<pb n="KR2c0017_WYG_030-4a"/>
　　随營巡檢邵宗堯稟稱十三日申刻差役在鹿仔<lb/>
　　草打聴官兵於本日辰刻三起攻𠞰直前殺退逆<lb/>
　　匪於午刻巳抵縣城所有解縣銄銀随同前進各<lb/>
　　等語查應援各兵業已齊到縣城既可保固無虞<lb/>
　　賊人自必伎窮勢蹙俟接有柴大紀魏大斌等咨<lb/>
　　報㑹𠞰情形再星馳奏報又武舉黄奠邦義民同<lb/>
　　兵丁䕶解匪犯蘇普陳紀二名鳳山縣義民武生<lb/>
　　吳鷹揚等䕶解匪犯陳媽球陳接老陳蘓蔡閣四名<lb/>
<pb n="KR2c0017_WYG_030-4b"/>
　　内除誤拏之蔡閣一名訊非賊夥保釋被脅随行<lb/>
　　之陳蘇一名擬遣另辦外其陳紀陳接老二犯俱<lb/>
　　曽随賊攻城殺人當即訊明正法至陳媽球原籍<lb/>
　　同安縣於三十七年来臺灣與荘大田賊夥張基<lb/>
　　光熟識上年荘大田攻䧟鳳山該犯投張基光入<lb/>
　　夥給有旗號手下有洪富洪義等四十多人在大<lb/>
　　湖與官兵打仗三次本年因攻府城受傷荘大田<lb/>
　　許做先鋒五月間至東港各庄派飯纔被拿獲蘇<lb/>
<pb n="KR2c0017_WYG_030-5a"/>
　　普原籍亦係同安在臺灣生長係林爽文夥黨李<lb/>
　　七於上年十一月間招入天地㑹至十二月初間<lb/>
　　林爽文攻諸羅時即領旗號同李七攻入西門林<lb/>
　　爽文封為存城千總随又同李七攻塩桯橋本年<lb/>
　　二三四月間俱随李七來攻府城因至打苗庄紏<lb/>
　　人被獲該二犯罪大惡極應請解交刑部再行確<lb/>
　　審<lb/>
　　同日孫士毅奏言聞林爽文等狡詐百出指使零<lb/>
<pb n="KR2c0017_WYG_030-5b"/>
　　星小賊騷擾各處村庄使之不得耕種而於大里<lb/>
　　杙賊巢之外築起厚墻如城垣光景擋住我兵捜<lb/>
　　捕之路其中各處山田徧種禾稻雜粮使将来外<lb/>
　　間乏食窮民不得不迫而入夥又聞賊人缺少火<lb/>
　　藥其砲子鎗子鑄造不能如法勢難及逺每於我<lb/>
　　兵施放鎗砲之後滿地撿拾鉄子用以抗拒我兵<lb/>
　　<hi>臣</hi>是以每於㸃送粤兵赴臺時面諭領兵将弁必<lb/>
　　須賊人見面計鎗砲可到方許施放毋令於相距<lb/>
<pb n="KR2c0017_WYG_030-6a"/>
　　稍逺之地随便施放不能𠞰賊而轉為賊用又聞<lb/>
　　大里杙後山名曰三湖三湖之後即係生畨地面<lb/>
　　此内數處生畨已為賊人所戕佔住村落為将来<lb/>
　　竄伏之地<hi>臣</hi>思該處内山皆係生畨地面此數處<lb/>
　　生畨雖為所戕其餘為數尚多似可就近設法宻<lb/>
　　遣熟畨進山曉諭生畨人等逆賊林爽文與爾等<lb/>
　　勢不兩立爾等若不再同心協力𠞰除賊匪将来<lb/>
　　爾等地方勢必盡為所佔剴切諭知則以畨攻賊<lb/>
<pb n="KR2c0017_WYG_030-6b"/>
　　或者亦可得力又聞逆犯已於水口暗造賊船數<lb/>
　　十隻希圖危急之時逃入洋面<hi>臣</hi>係属風聞不知<lb/>
　　水口確實地名伏思𠞰除賊匪寧可再遲一月半<lb/>
　　月至一經𠞰除必須生致賊首盡法處治現在既<lb/>
　　以厚集兵力定可計日成擒應将賊人竄逃詭計<lb/>
　　先為絶其生路庶為周妥<lb/>
　　同日藍元枚奏言彰属自條圳塘東螺西螺數十<lb/>
　　庄約計一萬餘人多係同安彰州民人内中因畏<lb/>
<pb n="KR2c0017_WYG_030-7a"/>
　　焚殺從賊不少<hi>臣</hi>随令武生陳大用係同安人武<lb/>
　　生鍾竒英係漳州人分頭前往詳細曉諭各村庄<lb/>
　　人等令其保守村庄各安生業旋據稱各庄百姓<lb/>
　　俱皆感激改悔不敢從賊<hi>臣</hi>籌度西螺賊匪雖衆<lb/>
　　係藉該地百姓脅從鳩聚若該地之人不敢附和<lb/>
　　則林爽文撥来竄踞之賊亦属有限勢易攻殺但<lb/>
　　西螺離<hi>臣</hi>營盤五十里若<hi>臣</hi>帶兵前往恐一聲張<lb/>
　　則賊匪必先設備於事轉為無益是以派撥守備<lb/>
<pb n="KR2c0017_WYG_030-7b"/>
　　張奉廷帶兵五百名先去貼防二林於七月十七日<lb/>
　　宻令該備帶兵同二林義民武生陳大用等自二<lb/>
　　林由嵌頭厝進攻西螺又令牌頭兵民由條圳塘<lb/>
　　前進夹攻使賊首尾不能相顧當日西螺一帶賊<lb/>
　　匪共有千餘人並無防備一見官兵猝至俱鳩集<lb/>
　　西螺溪旁迎敵被官兵施放鎗砲打斃數十賊人<lb/>
　　賊見各該地村庄從賊之人俱無出来救應随即<lb/>
　　逃散生擒賊匪程甫一名奪獲竹牌牛皮牌二十<lb/>
<pb n="KR2c0017_WYG_030-8a"/>
　　三面大小旗八桿焚毁條圳塘中埔厝等處大小<lb/>
　　賊庄十三庄因西螺村庄係是廣東良民居住被<lb/>
　　賊所佔是以未令焚毁以示區别但西螺離斗六<lb/>
　　門不逺兵力稍单未便剳營該守備仍帶兵駐剳<lb/>
　　二林嚴加堵截至添調漳州官兵四五日内諒可<lb/>
　　陸續渡到鹿仔港倘守風未到<hi>臣</hi>仍統現在官兵<lb/>
　　相機𠞰捕又<hi>臣</hi>族中約有二百餘人遷居彰化縣<lb/>
　　属耕種度活本年七月十四日有藍啓能等男婦<lb/>
<pb n="KR2c0017_WYG_030-8b"/>
　　共七十九人並無行李自山内漳浦藔前来營盤<lb/>
　　據稱因<hi>臣</hi>帶兵在鹿仔港恐賊来迫脅去大里杙<lb/>
　　是以連夜逃走出来等語其有無從賊殊難慿信<lb/>
　　當即發交䕶同知黄嘉訓彰化縣宋學灝㑹同研<lb/>
　　訊據藍啟能等供稱在彰化耕種度活住居漳浦<lb/>
　　藔山頂離大里杙賊巢四十餘里因係僻逺賊匪<lb/>
　　所以不来滋擾後聞本族藍提督至鹿仔港恐賊<lb/>
　　匪聞知怕我們暗通消息必定要逼我們到大里<lb/>
<pb n="KR2c0017_WYG_030-9a"/>
　　杙去若進大里杙便是賊黨連夜各帶家属從小<lb/>
　　路下山来三更時候把路賊人攔住我們拼死抵<lb/>
　　敵當時被賊殺死藍任等三人又拏去藍湖等七<lb/>
　　人女眷十一口現在不知下落如今求安挿等供<lb/>
　　查藍啟能等男婦七十餘人俱是空身逃出衣食<lb/>
　　全無<hi>臣</hi>一面自行捐給口粮若藍啟能等山路熟<lb/>
　　識以便随𠞰賊匪較為得力仍一面留心宻訪倘<lb/>
　　其中有曽經從賊者當即明正典刑斷不敢稍為<lb/>
<pb n="KR2c0017_WYG_030-9b"/>
　　姑息均奏入<lb/>
上命軍機大臣傳諭福康安常青李侍堯孫士毅藍元<lb/>
　枚柴大紀曰本日常青等奏摺僅係派兵𠞰捕情形<lb/>
　並未大敗賊冦擒獲賊中有名頭目何足以痛示懲<lb/>
　創俾賊黨聞風奪氣且賊目荘大田既在南潭官兵<lb/>
　前往𠞰捕時即應偵探賊目所在督率兵民奮力窮<lb/>
　追以期一鼓就獲乃屢次俱稱遇雨路窄收兵回營<lb/>
　而於荘大田是否尚在南潭一帶藏匿抑係逃往北<lb/>
<pb n="KR2c0017_WYG_030-10a"/>
　路之處並未提及實属糊塗著傳㫖嚴行申飭至南<lb/>
　潭一帶賊人藉為遮蔽之叢竹宻箐現經常青於搜<lb/>
　𠞰時随路砍伐所辦較好且此事早應如此辦理該<lb/>
　将軍等統兵前往北路遇有似此深林宻菁處所即<lb/>
　應随路砍除廓清道路不使賊人得以潛藏方為妥<lb/>
　善又此次随同打仗之廣東荘義民甚為奮勇出力<lb/>
　止賞給銀牌畨圎尚不足以酬勞著常青查明實在<lb/>
　出力者㧞補武弁數人俾該義民益知踴躍奮勉逰<lb/>
<pb n="KR2c0017_WYG_030-10b"/>
　擊邱能成帶兵䕶送火藥軍装等項前抵諸羅亦應<lb/>
　陞賞武舉陳宗器黄奠邦監生藍應舉各率義民為<lb/>
　大兵嚮導䕶送同往亦属可嘉俱著予以官職用示<lb/>
　奨勵至孫士毅所奏具見留心官兵與賊相遇毎於<lb/>
　賊人尚逺之時即行随便施放鳥鎗既不打斃賊人<lb/>
　而鎗子轉為賊匪撿用最為緑營惡習自應曉諭兵<lb/>
　丁如法施放方為得力至賊匪潰敗恐其逃入内山<lb/>
　已早經降㫖令該將軍等曉諭生畨奨賞花紅布疋<lb/>
<pb n="KR2c0017_WYG_030-11a"/>
　令其縛獻而海口一帶尤應先事嚴防絶其去路著<lb/>
　将原摺及朕批示抄寄常青等閲看並著将孫士毅<lb/>
　所奏各節即行悉心籌辦庶於𠞰捕有益藍元枚雖<lb/>
　調派官兵分路攻𠞰西路賊匪兵威較為振作但尚<lb/>
　未能統兵前進擒拏賊首賊目大加斬獲本不應加<lb/>
　以賞賚但以族人藍啟能等男婦共七十九人因所<lb/>
　住地方離賊巢不逺恐賊匪逼令從賊各帶家屬從<lb/>
　小路投出又藍任等三人被賊攔住殺死拏去藍湖<lb/>
<pb n="KR2c0017_WYG_030-11b"/>
　等七人眷属十一口不知下落藍任等三人俱着加<lb/>
　恩賞䘏至藍元枚所奏投到之藍啟能等若能熟識<lb/>
　山路即令随同𠞰賊其中如有曽經從賊者仍請查<lb/>
　明正法等語則所辦尤為公當可嘉之至藍元枚著<lb/>
　即賞給緙絲蟒袍一件御用大小荷包以示奨勵至<lb/>
　藍啟能等挈其老弱自行投訴其畏賊迫脅自屬實<lb/>
　情如有熟悉該處路徑者正可用為眼目嚮導令其<lb/>
　随同征𠞰更為得力且既自行投出亦當遵照前㫖<lb/>
<pb n="KR2c0017_WYG_030-12a"/>
　令其自新從前有無從賊之處可以無庸追究<lb/>
上又命軍機大臣傳諭常青李侍堯琅玕曰逆匪紏結<lb/>
　黨夥肆行滋擾如係擒獲助賊頭目闗係𦂳要之犯<lb/>
　自應解京確訊盡法懲治至於附從夥黨拏獲後即<lb/>
　當随時正法何必紛紛解京現在陳媽球蘓普二犯<lb/>
　尚非若廖東連清水等得受偽職者可比徒勞驛傳<lb/>
　殊覺無謂此時早至内地即著李侍堯将該二犯立<lb/>
　行正法或業經觧至浙江地界即著琅玕查明該犯<lb/>
<pb n="KR2c0017_WYG_030-12b"/>
　等觧至何處即在該處正法毋庸觧京滋擾累也<lb/>
　　同日保寧奏言川省前辦米二十萬石據總理川<lb/>
　　東道黄軒等具報頭二起共米十萬石已於七月<lb/>
　　十九二十四日開行其第三四起米十萬石總可<lb/>
　　以八月初五以内受兑開行至續辦米三十萬石<lb/>
　　雖為數較多業經飛飭各属接續動碾現在近處<lb/>
　　亦已具報起運八月初旬即可陸續運至重慶接<lb/>
　　續過載發運惟查川江船隻上自重慶起下抵楚<lb/>
<pb n="KR2c0017_WYG_030-13a"/>
　　省之漢口止更迭往来經厯灘險非他處人舟所<lb/>
　　能經涉據川東道及重慶府㕔縣等稟現在重慶<lb/>
　　除已雇稳固大船二百八十隻運米二十萬石外<lb/>
　　其餘現止有大船一百二十隻通查留雇約僅敷<lb/>
　　載十萬有零恐停米待船不免遲滯一面飭該府<lb/>
　　等嗣後續到重慶大船槩留雇用外並飭忠䕫等<lb/>
　　属沿江文武挨查上峽客船催令赶赴重慶交載<lb/>
　　又查湖北宜昌荆州二處附近川東下峽船隻亦<lb/>
<pb n="KR2c0017_WYG_030-13b"/>
　　有在彼卸載者已飛咨湖廣督撫一面徑檄宜昌<lb/>
　　荆州二府查明該處現有之空船墊給工價飯食<lb/>
　　即押令溯流而上交川省地方官轉押赶赴重慶<lb/>
　　供用並委員馳赴該處㑹同查辦約計八月内亦<lb/>
　　可陸續凑集不致乆滯<hi>臣</hi>又飭委䕫州府知府穆<lb/>
　　克登布忠州知州巴寧阿㑹同䕫州協副将三音<lb/>
　　畢里克圖重慶鎮中營遊擊管隆阿自重慶起至<lb/>
　　湖廣交界沿江一帶分段往来催儧並多撥兵役<lb/>
<pb n="KR2c0017_WYG_030-14a"/>
　　哨船照料䕶送奏入<lb/>
上命軍機大臣傳諭保寧舒常曰此項運閩米石本為<lb/>
　軍儲要需寛為儲備之用止須源源接濟若如該督<lb/>
　所奏将川省船隻及湖北宜昌荆州等處船隻紛紛<lb/>
　押僱既有累商民且恐不肖州縣及吏胥等從中需<lb/>
　索藉端滋事尤為未便况江浙等省全賴川米接濟<lb/>
　若将川省湖廣船隻盡行封僱則商販無船装載川<lb/>
　米即不能轉運各省米價必致騰貴於民食大有闗<lb/>
<pb n="KR2c0017_WYG_030-14b"/>
　係該督何見不及此著保寧務須設法妥辦無庸将<lb/>
　川省湖廣商船概行封僱止需陸續撥運源源接濟<lb/>
　期於要需無悞而商販仍不致有所妨碍方為妥善<lb/>
　　<hi>臣</hi>等謹按川省續辦運閩米石因船隻不敷装載<lb/>
　　檄飭宜昌荆州二府凡有下峽空船俱令押赴重<lb/>
　　慶受載固見辦事急公我<lb/>
皇上早籌及閭閻生計若該省盡将船隻封僱則商販<lb/>
　　無船轉運各省米價必致騰貴而胥吏復得從中<lb/>
<pb n="KR2c0017_WYG_030-15a"/>
　　需索滋弊<lb/>
聖明所見甚大所慮甚周委曲<lb/>
指示俾得有所遵循故不特軍儲充裕而商民亦均無<lb/>
　　妨碍也<lb/>
　　同日孫士毅奏言此次添調滿漢官兵一萬一千<lb/>
　　名赴臺㑹勦從此自可一舉蕩平斷無庸再行添<lb/>
　　調苐軍營情事未能懸揣萬一将来因分路勦捕<lb/>
　　再有續調必需尅期應付查一距潮千里以内一切<lb/>
<pb n="KR2c0017_WYG_030-15b"/>
　　營分俱須巡防海口現在抽調已多即督提二標<lb/>
　　亦已調過四千名勢難再撥此外髙亷雷瓊等營<lb/>
　　均係海疆更闗𦂳要且距潮二千㡬百里旱路居<lb/>
　　多<hi>臣</hi>斟酌情形似難議調惟粤西𦂳接粤東較之<lb/>
　　本省髙亷一帶計程為近又係一水可通倘将軍<lb/>
　　常青等再行咨調可於粤西附近粤東營分抽撥<lb/>
　　三千名計數尚不為多再右翼鎮及提標兵共一<lb/>
　　千五百名於七月十七八及二十日入閩省詔安<lb/>
<pb n="KR2c0017_WYG_030-16a"/>
　　縣境此時俱已到厦候風開駕查添調之緑營兵<lb/>
　　六千名計㸃送入閩及已到臺者共有四千五百<lb/>
　　名尚有一千五百名因與駐防滿兵一千五百名途次相<lb/>
　　值<hi>臣</hi>飭令譲過滿兵即在後尾随行走以免擁擠計<lb/>
　　數日内滿漢兵共三千應均可接續㸃送入閩奏入報<lb/>
聞<lb/>
　　十一日<hi>丙午</hi>李侍堯奏言前以本省營兵不敷差防<lb/>
　　奏請照派往臺灣班兵之數沿海各營先募十之<lb/>
<pb n="KR2c0017_WYG_030-16b"/>
　　三上遊各營募十之二此苐為内地營伍空虚起<lb/>
　　見實未計及将来再有調發之處兹節次接奉<lb/>
諭㫖應再廣為召募苐查諸羅現已解圍軍聲日壯近<lb/>
　　據同知楊廷理吳元琪稟稱本月十四日官兵焚<lb/>
　　燒南潭見賊藔内只有蕃薯並無米糧又被害之<lb/>
　　同知王雋家人逃回稱賊目尚有米可吃賊夥惟<lb/>
　　喫番薯又各賊目不復相睦多有欲投誠者雖賊<lb/>
　　情狡詐未可盡慿然漸有涣散之勢等語是南路<lb/>
<pb n="KR2c0017_WYG_030-17a"/>
　　賊勢已衰看来内地可不必再募兵數萬<hi>臣</hi>前所<lb/>
　　奏募十之二三約可得三千有餘嗣又増募漳泉<lb/>
　　兵二千共已得五千有餘今請再於泉州及沿海<lb/>
　　各營募兵五千約共成一萬之數<hi>臣</hi>仍以募兵三<lb/>
　　萬為詞使外間傳説其實分開各營召募外間但<lb/>
　　見處處増兵固無由知其實數也如察看臺地情<lb/>
　　形或尚未旦夕可了則随時再行増募以新兵存<lb/>
　　營訓練而以已練之舊兵派往亦足應手至<hi>臣</hi>前<lb/>
<pb n="KR2c0017_WYG_030-17b"/>
　　以東港被陷已兩次配繒船二隻兵二百名派往<lb/>
　　鹿耳門防範今再派兵前往沿海𠞰殺必須水師<lb/>
　　而内地水師各營現因米船被刧等事尤須巡緝<lb/>
　　洋面毎營除防汎外不過存兵三百及數十名不<lb/>
　　等實無可再調今於陸路各營内凑兵一千名配<lb/>
　　渡前往移㑹常青留在軍營進𠞰而於在臺之水<lb/>
　　師兵内換出一千以資沿海𠞰賊之用查臺郡安<lb/>
　　平港内本有戰船數十號可就近配載或在沿海<lb/>
<pb n="KR2c0017_WYG_030-18a"/>
　　搜捕或向東港𠞰殺則海面既有防禦而征兵亦<lb/>
　　不致短少矣其領兵大員查内地總兵副将内多<lb/>
　　係一人兼署數缺實亦無可再調擬於叅遊内酌<lb/>
　　派一員帶領前往再查鹽水港係府城由海道赴<lb/>
　　諸羅之水路現有柴大紀所派遊擊楊起麟帶兵<lb/>
　　一千駐守魏大斌又留兵五百名協防並未被賊<lb/>
　　佔㨿該處距府城近而距鹿仔港較逺藍元枚須<lb/>
　　自鹿仔港出海乗船南行方至該處今賊攻諸羅<lb/>
<pb n="KR2c0017_WYG_030-18b"/>
　　不利倘乗藍元枚兵出之後来鹿仔港及北淡水<lb/>
　　等處滋擾則藍元枚又須折回查藍元枚前奏増<lb/>
　　兵四五千即可直攻大里杙之南或攻斗六門等<lb/>
　　語今漳兵三千已開洋前往粤兵二千現亦陸續<lb/>
　　到厦配渡是當責成藍元枚即從前路進攻大里<lb/>
　　杙斗六門等處既直逼賊境賊必不敢来窺鹿仔<lb/>
　　港及北淡水即或繞道來窺藍元枚可以就近兼<lb/>
　　顧似不必赴鹽水港轉須自南而北更覺紆回<hi>臣</hi>
<pb n="KR2c0017_WYG_030-19a"/>
　　已移會藍元枚仍向大里杙斗六門等處進兵與<lb/>
　　柴大紀㑹合相機攻𠞰奏入<lb/>
上命軍機大臣傳諭阿桂福康安常青李侍堯藍元枚<lb/>
　柴大紀曰據李侍堯奏召募兵丁及臺灣賊匪情形<lb/>
　一摺所辦籌畫精詳可嘉之至前因鹽水港賊匪糾<lb/>
　衆滋擾思欲斷絶粮道是以諭令藍元枚察看情形<lb/>
　帶兵前往鹽水港将賊匪𠞰殺再赴諸羅會合柴大<lb/>
　紀今據李侍堯奏鹽水港距府城近而距鹿仔港較<lb/>
<pb n="KR2c0017_WYG_030-19b"/>
　逺恐藍元枚帶兵南行賊潛至鹿仔港滋　擾藍元<lb/>
　枚又須折回即一面具奏一面移㑹藍元枚令其即<lb/>
　從陸路進攻大里杙斗六門等處尤合機要用兵之<lb/>
　道原當相時而動今該處情形既有不同自不當拘<lb/>
　泥辦理也至南路賊匪粮食就盡其夥黨乏食且互<lb/>
　相欺奪彼此不睦各情形係臺灣同知等稟報自當<lb/>
　確實現在常青藍元枚兩路應添官兵已據李侍堯<lb/>
　先後派撥自早已全抵該處常青藍元枚急應乗此<lb/>
<pb n="KR2c0017_WYG_030-20a"/>
　軍威壯盛賊匪潰散之時一面妥為招撫一面速赴<lb/>
　北路將斗六門等處賊匪𠞰殺廓清道路前抵諸羅<lb/>
　與柴大紀㑹合一處直搗賊巢以期一鼓成擒<lb/>
　　十二日<hi>丁未</hi>常青恒瑞同奏言連次派兵數千應援<lb/>
　　諸羅軍中偶染暑濕疾病者又十有二三故南路<lb/>
　　賊首莊大田等探知消息又糾衆於附近各處潛<lb/>
　　伏窺伺是以臣等於十二十四等日督兵搜𠞰一<lb/>
　　使其不敢侵犯府城一截其分助北路賊黨合擾<lb/>
<pb n="KR2c0017_WYG_030-20b"/>
　　諸羅之路乃敗退後仍未潰散毎有乗間抵隙之<lb/>
　　虞現在時刻嚴防實未可以暫時鬆放且<hi>臣</hi>等劄<lb/>
　　營闗帝㕔與賊打仗屢經得勝凡被脅之人已知<lb/>
　　賊匪難敵官軍又見莊錫舍所帶投誠數百人以<lb/>
　　及山猪毛義民皆隨營効用此等脅從之人聞此<lb/>
　　風聲自不願始終從賊茲據附近各里庄出具互<lb/>
　　結請給腰牌歸庄者現有千餘人<hi>臣</hi>等酌量概行<lb/>
　　發給該里庄等咸以官軍南向隠有所恃若遽舍<lb/>
<pb n="KR2c0017_WYG_030-21a"/>
　　南趨北既恐近府賊窩又思竊發而已經安業各<lb/>
　　庄不無惶惑俟暑氣漸減道路漸乾添調之滿兵<lb/>
　　粤兵亦可到營即當乗鋭前驅一舉集事再赴援<lb/>
　　諸羅三起官兵於十三日自鹿仔草起行兹於二<lb/>
　　十日接據邱能成續稟官兵至今並無消息差丁<lb/>
　　前往諸羅探聴柰道路不通現於十七日賊匪圍<lb/>
　　攻鹿仔草自辰至未鎗砲斃賊甚多賊始退去但<lb/>
　　現存鹿仔草軍裝藥鉛等項未便疎虞乞賜添兵<lb/>
<pb n="KR2c0017_WYG_030-21b"/>
　　前来會同固守倘聞諸邑有鎗砲之聲俾得帶兵<lb/>
　　前往夾攻等語查應援三起各兵軍装係随帶需<lb/>
　　用所剰藥鉛等項原存鹿仔草看守不可不加𦂳<lb/>
　　保䕶且各官兵於十三日前赴諸羅至今尚無文<lb/>
　　報而賊又回攻鹿仔草則其勢似復猖獗已派撥<lb/>
　　遊擊董秉燦管帶本標兵四百名由海道趕赴鹿<lb/>
　　仔草協同防禦奏入<lb/>
上命軍機大臣傳諭阿桂福康安常青李侍堯藍元枚<lb/>
<pb n="KR2c0017_WYG_030-22a"/>
　柴大紀曰今日據常青奏到情形則又似南路賊匪<lb/>
　仍未潰散尚在窺伺滋擾而於賊匪乏食一節並未<lb/>
　奏及以掩飾其不即分兵往北之咎是誠何心且常<lb/>
　青等派兵應援諸羅及軍中偶染濕疾之處使賊目<lb/>
　等預先探知消息又復糾夥窺伺似此機事不宻誰<lb/>
　實當其咎耶况常青等所慮官兵若舍南趨北恐近<lb/>
　府賊窩乗間竊發安業各莊不無惶惑一節殊不思<lb/>
　常青恒瑞同在府城營盤原令一人統兵前往北路<lb/>
<pb n="KR2c0017_WYG_030-22b"/>
　一人留營駐守並非令二人一同前往一兵不留在<lb/>
　府城營盤也府城營盤既有兵防守又有大員統率<lb/>
　弹壓有何可慮豈得因賊匪牽制並不挪移尺寸之<lb/>
　地若云保䕶村庄則各處村庄甚多即數萬之兵亦<lb/>
　不足敷零星分撥防守豈又將増添大兵乎况現據<lb/>
　常青奏賊匪圍攻鹿仔草遊擊邱能成請兵接應常<lb/>
　青又添兵四百名前往等語似此零星派撥於事何<lb/>
　益總由常青等並未帶領大兵前往北路是以賊匪<lb/>
<pb n="KR2c0017_WYG_030-23a"/>
　猖獗於魏大斌等前赴諸羅之後又復潜出鹿仔草<lb/>
　滋擾思欲邀截軍装火藥等項是仍中賊之計也今<lb/>
　常青等既知派遊擊帶兵四百名接應何不親統大<lb/>
　兵前往痛加𠞰殺廓清路徑似此弁兵四百豈能得<lb/>
　力且鹿仔草係僻小村庄前後皆有賊匪此四百官<lb/>
　兵應須口粮從何接濟若再有挫失咎将誰任常青<lb/>
　於此等事何茫無主見若此又藍元枚處亦屢有㫖<lb/>
　令其統兵自北而南直抵諸羅合兵㑹𠞰乃亦並未<lb/>
<pb n="KR2c0017_WYG_030-23b"/>
　前進看来常青藍元枚總因持重怯懦畏葸不前常<lb/>
　青不免蹈黄仕簡覆轍而藍元枚遷延觀望亦與任<lb/>
　承恩相仿伊二人受恩深重非如黄仕簡之老病頽<lb/>
　廢任承恩之少不更事者可比若再事因循其獲咎<lb/>
　将甚於黄仕簡任承恩矣朕為爾等畏之現在浙粤<lb/>
　二省駐防緑營及續調漳州兵早已到齊計此㫖到<lb/>
　時節候又届深秋暑氣已减雨水已稀該将軍更復<lb/>
　何所藉口惟當乗此兵力厚集新到鋭氣及鋒而用<lb/>
<pb n="KR2c0017_WYG_030-24a"/>
　㑹合進𠞰若俟福康安到彼一舉蕆功伊二人将置<lb/>
　身何地耶至南路被脅從賊之人已知賊匪技倆難<lb/>
　敵官軍附近各庄民人俱請給腰牌歸庄該将軍等<lb/>
　即應妥為撫慰設法招集遵照前㫖或令入伍或令<lb/>
　歸農俾聞風投出解散賊黨方為妥善至柴大紀處<lb/>
　於魏大斌等前抵諸羅後如何攻𠞰殺賊其邱能成<lb/>
　所押軍装火藥於何時在鹿仔草殺退賊匪直抵諸<lb/>
　羅並著迅速具奏<lb/>
<pb n="KR2c0017_WYG_030-24b"/>
　　同日舒常姜晟同奏言楚省碾運閩米十萬石自<lb/>
　　初十日起運頭批為始陸續開行徑從長江運赴<lb/>
　　鎮江一面飛咨李世傑預偹接運船隻應於何處<lb/>
　　換載並或由上海或由乍浦出口之處均候李世<lb/>
　　傑等飭行調度再湖南省運閩米石<hi>臣</hi>舒常現已<lb/>
　　咨㑹湖南撫<hi>臣</hi>浦霖一體遵照奏入<lb/>
上命軍機大臣傳諭舒常姜晟浦霖曰前因江西五福<lb/>
　一帯溪河淺窄竹笩撑運遲緩是以諭令楚省省運閩<lb/>
<pb n="KR2c0017_WYG_030-25a"/>
　米石俱由江南出口海運旋㨿何裕成奏稱五福濬<lb/>
　流修路以來夫役漸衆竹筏亦多楚省米石即可以<lb/>
　由江西陸運等語因復降諭㫖将湖北湖南米石一<lb/>
　併由江西五福一帶接運赴閩今舒常等自係因未<lb/>
　經接奉前㫖乃有此奏著即遵照續降諭㫖由江西<lb/>
　陸運較為妥速况江南封僱海船亦覺竭蹷莫若徑<lb/>
　由江西陸路以省往返稽遲也<lb/>
　　同日孫士毅奏言粤東再派兵一千名抽調尚易<lb/>
<pb n="KR2c0017_WYG_030-25b"/>
　　<hi>臣</hi>即将潮属各營抽撥一千名速應軍營之用其<lb/>
　　軍装火藥鑼鍋帳房等項<hi>臣</hi>俱早令各該營先期<lb/>
　　預備計檄調文到一日即可集事内除潮州鎮標<lb/>
　　存城兵距黄岡一百里可以朝發夕至此外近者<lb/>
　　八月初一二逺者亦不過初五六等日均可㸃送<lb/>
　　出境至駐防滿兵一千五百名分作四起自省起<lb/>
　　程七月二十五日頭起已經赴閩計至二十八日<lb/>
　　四起均可出境至尾随滿兵行走之緑營兵一千<lb/>
<pb n="KR2c0017_WYG_030-26a"/>
　　五百名<hi>臣</hi>已預飭地方官多備夫役擡送軍裝即<lb/>
　　於二十九三十日分作兩起出境至現在添調之<lb/>
　　一千名八月初即可接續前進再<hi>臣</hi>思北路又請<lb/>
　　添兵似𠞰除逆賊尚非旦夕之事所有昨請預偹<lb/>
　　粤西兵三千名若在西省地方等候計自行文到<lb/>
　　彼以至抵潮出境至速亦須一月仍屬不能應手<lb/>
　　惟有調駐閩粤交界處所既可遥壯聲援使逆賊<lb/>
　　聞之震恐氣懾萬一接咨添調則陸程五日到厦<lb/>
<pb n="KR2c0017_WYG_030-26b"/>
　　由厦到臺照常不過三四日不出十日軍營已收<lb/>
　　臂指之用如逆賊即日蕩平則此項兵丁仍由水<lb/>
　　程囬至粤西沿途所費無幾奏入<lb/>
上命軍機大臣傳諭孫士毅曰據常青等奏𠞰捕事宜<lb/>
　已漸次就緒現在各處調派官兵陸續配渡此時巳<lb/>
　可齊抵臺灣儘足敷用所有孫士毅奏請預備粤西<lb/>
　兵三千名竟可不必以省滋擾<lb/>
欽定平定臺灣紀畧卷三十<lb/>
</p>
<p>
</p>
  </div>
</body>
</text>
</TEI>
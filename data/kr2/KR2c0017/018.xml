<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_018-1a"/>
欽定四庫全書<lb/>
欽定平定臺灣紀畧卷十八<lb/>
　　五月十七日<hi>癸未</hi>琅玕奏言前准李侍堯札會奏撥<lb/>
　　浙省米石業於杭州等府屬酌撥倉榖碾米十萬<lb/>
　　石運赴閩省兹又採買米六萬石俟小暑節後風<lb/>
　　順派員分起押送由乍浦赴厦門泉州二處交収<lb/>
　　奏入<lb/>
上命軍機大臣傳諭李侍堯琅玕曰前因閩省内地及<lb/>
<pb n="KR2c0017_WYG_018-1b"/>
　臺灣支給口糧撫䘏難民均須米石應用是以諭令<lb/>
　琅玕於撥運米十萬石外再行察看情形寛為籌偹<lb/>
　今該撫又於杭嘉二府地方採買米六萬石派員陸<lb/>
　續運閩是浙省所辦米石不為不多現在臺灣𠞰捕<lb/>
　逆匪已可將次蕆事且尚有江西採辦之米運往接<lb/>
　濟儘足敷用况閩省本年麥収豐稔内地民人自不<lb/>
　虞乏食著李侍堯務須撙節辦理不可恃隣省協助<lb/>
　無虞匱乏致有糜費<lb/>
<pb n="KR2c0017_WYG_018-2a"/>
上又命軍機大臣傳諭常青李侍堯曰昨據福建委員<lb/>
　將林家齊一犯解到當令軍機大臣審訊據供林爽<lb/>
　文作事仗族弟林泮主謀並有軍師陳奉先及董姓<lb/>
　等若不能得勝即逃往内山投奔生畨處藏匿又大<lb/>
　里杙後二十餘里就是生畨地方該犯與林爽文等<lb/>
　家口仍在阿必羅庄居住林爽文怕官兵查拏派人<lb/>
　把守等語現在常青自己統領大兵廓清後路直搗<lb/>
　賊巢與藍元枚等會合夾攻但林家齊供有林爽文<lb/>
<pb n="KR2c0017_WYG_018-2b"/>
　預商逃往生畨之語大里杙距生畨地方止二十餘<lb/>
　里易於竄入不可不嚴行防堵常青統兵到彼務須<lb/>
　將大里杙莊四面圍繞嚴密搜捕毋使逆犯得以乗<lb/>
　間竄匿又須向生畨處查拏不致要犯漏網常青務<lb/>
　即遵奉昨降諭㫖令明白通事曉諭生畨如林爽文<lb/>
　等逃入内山即生擒獻出必當奬賞花紅布疋使生<lb/>
　畨貪利樂從不致収留藏匿此為最要其林爽文林<lb/>
　家齊等家屬將來皆應緣坐必須按名搜捕今據林<lb/>
<pb n="KR2c0017_WYG_018-3a"/>
　家齊供出皆在阿必羅庄居住常青亦務須逐一搜<lb/>
　捕查拏盡净不可稍留遺孽至林爽文之謀主林泮<lb/>
　陳奉先及董姓俱係𦂳要逆犯擒獲後必須派員解<lb/>
　京盡法懲治以彰國法<lb/>
上又諭内閣曰武職大員如或心存私見於所屬弁兵<lb/>
　有需索不遂及挾嫌專戮情事不但當革職治罪即<lb/>
　予以抵償亦所應得若行軍之際紀律專在嚴明綠<lb/>
　營惡習最為可惡平時則强取民物臨陣則恇怯退<lb/>
<pb n="KR2c0017_WYG_018-3b"/>
　回此而不誅其何以昭軍令而肅戎行柴大紀將臨<lb/>
　陣退縮之弁兵立正典刑並將私取民物之兵丁亦<lb/>
　按軍法從事是以將弁兵丁共知儆懼而郝壯猷駐<lb/>
　守鳯山不惟不能䇿勵士卒抵禦賊匪且畏怯倖生<lb/>
　從而逃回是以身伏刑誅朕於軍務從來信賞必罰<lb/>
　其奮勇出力者必從優甄錄而畏葸退縮者亦必重<lb/>
　治示懲國家累洽重熈兵可百年不用不可一日無<lb/>
　偹前於甘省𠞰捕逆回蕆事後曾命軍機大臣會同<lb/>
<pb n="KR2c0017_WYG_018-4a"/>
　該部將行軍紀律擇其𦂳要數條頒發各營操演講<lb/>
　習乃尚有郝壯猷等之畏葸偷生者著將柴大紀用<lb/>
　法嚴明得邀奬叙郝壯猷怯懦逃回按律正法之處<lb/>
　補行載入通行訓諭各營伍俾專閫大員曉然於敵<lb/>
　愾大義共矢藎忱而將偹兵丁人人有勇知方恪遵<lb/>
　軍紀盡成勁旅以副朕整飭戎行諄切告誡之至意<lb/>
　　<hi>臣</hi>等謹案行軍之道全在紀律嚴明斯弁兵等整<lb/>
　　肅用命我<lb/>
<pb n="KR2c0017_WYG_018-4b"/>
皇上特命將嚴整之員邀叙怯懦之員重懲補載入行<lb/>
　　軍紀律昭示營伍信賞必罰所以䇿勵之方無微<lb/>
　　不至故弁兵等感惕奮興戰無不㨗也<lb/>
　　二十日<hi>丙戌</hi>李侍堯奏言恒瑞所帶滿兵一千於四<lb/>
　　月二十九日全抵厦門登舟浙兵即隨滿兵之後<lb/>
　　由蚶江配渡之二千名於本月初七日已經全到<lb/>
　　提<hi>臣</hi>藍元枚已於初六日赴蚶江帶兵配渡尚餘<lb/>
　　浙兵一千昨准將軍常青札稱南路賊匪甚多是<lb/>
<pb n="KR2c0017_WYG_018-5a"/>
　　以<hi>臣</hi>亦令由厦門前往臺灣府城計初八日可至<lb/>
　　厦門登舟總兵梁朝桂已先在厦門待渡一得順<lb/>
　　風兩路官兵俱可速到至臺灣近日情形<hi>臣</hi>㕘核<lb/>
　　各官所禀自四月初十日賊匪莊大田等攻撲府<lb/>
　　城被官兵殺退之後十五日草店尾三坎店兩處<lb/>
　　又有與賊打仗之事莊大田又率衆至府城外<lb/>
　　十五里之南潭庄窺伺欲待天雨官兵難施鎗砲<lb/>
　　即來攻城適粤兵四千已到常青正欲先𠞰南潭<lb/>
<pb n="KR2c0017_WYG_018-5b"/>
　　而二十五日賊又來攻小東門及草店尾桶盤棧<lb/>
　　等處被官兵殺退此府城四月二十五日以前情<lb/>
　　形也諸羅一帶三月二十九日賊首林爽文率衆<lb/>
　　來攻總兵柴大紀親率弁兵衝出直追殺至火燒<lb/>
　　庄地方因日暮兵單始回四月初十十二十八等<lb/>
　　日林爽文又來攻擾俱被殺退常青又於十六日<lb/>
　　令㕘將潘韜前往助𠞰潘韜因陸路賊多不能前<lb/>
　　進回至府城由海路前往於二十日到諸羅其鹿<lb/>
<pb n="KR2c0017_WYG_018-6a"/>
　　仔港一路自三月二十以後林爽文留賊目陳泮<lb/>
　　林慶守大里杙虎仔坑等巢自率羣賊南攻諸羅<lb/>
　　是以鹿仔港稍得寧息近日常青因柴大紀報稱<lb/>
　　林爽文尚團聚於大埔林斗六門等處飭令普吉<lb/>
　　保與柴大紀夾攻普吉保即於四月二十六日帶<lb/>
　　兵前往今藍元枚又帶浙兵赴鹿仔港接濟正覺<lb/>
　　事機相及再查該道府所禀府城一處但請支給<lb/>
　　鄉勇僱價未有撫䘏難民之條鹿仔港一路則請<lb/>
<pb n="KR2c0017_WYG_018-6b"/>
　　難民照災賑之例支給口糧并聲明本折兼支令<lb/>
　　其兼買畨薯凑食其鄉勇則請照出征兵丁毎日<lb/>
　　給米八合三勺塩菜錢十文另加給錢三十文挑<lb/>
　　選壯丁以偹征戰是府城只應解銀鹿仔港應銀<lb/>
　　米兼解但米石一項<hi>臣</hi>到任後當即派閩省各州<lb/>
　　縣碾運米十五萬餘石合之原派四萬五千石共<lb/>
　　成二十萬石之數繼又因臺米到少恐將來有需<lb/>
　　平糶等事復奏請撥運浙省米十餘萬石在案因<lb/>
<pb n="KR2c0017_WYG_018-7a"/>
　　閩省各州縣運米有山溪之阻是以所派二十萬<lb/>
　　石雖屢次嚴催到泉厦者僅十二萬餘石餘俱未<lb/>
　　到而所撥浙米由海道解運亦非一時所能猝到<lb/>
　　現在泉厦兩倉僅存米五萬石自宜留偹兵糧今<lb/>
　　府城與鹿仔港各解銀十萬兩前往查該道府等<lb/>
　　所請銀十萬兩原非專為府城鄉勇另有夫價等<lb/>
　　項亦在其内得此銀兩一切俱覺寛裕而鹿仔港<lb/>
　　難民<hi>臣</hi>前已米薯兼辦兹復有銀十萬兩以作賑<lb/>
<pb n="KR2c0017_WYG_018-7b"/>
　　䘏之資及鄉勇僱價俱聴其或米或薯自行買食<lb/>
　　則鄉勇難民均可贍濟其泉厦兩倉現貯及將來<lb/>
　　續到各州縣所解並浙省運來之米俱留偹兵糧<lb/>
　　及地方平糶如此則臺地鄉勇難民可不至乏食<lb/>
　　而接濟軍糈民食亦俱不至缺少<lb/>
　　同日藍元枚奏言<hi>臣</hi>於五月初五日到泉州浙兵<lb/>
　　亦於是日抵泉初六日到蚶江配船<hi>臣</hi>亦即配船<lb/>
　　候風放洋均奏入<lb/>
<pb n="KR2c0017_WYG_018-8a"/>
上命軍機大臣傳諭常青李侍堯藍元枚曰臺灣近日<lb/>
　情形業據該總兵將打仗殺賊之處奏報已明降諭<lb/>
　㫖將柴大紀交部議叙至四月二十五等日賊匪復<lb/>
　攻府城經常青率領官兵堵禦𠞰殺情形尚未據該<lb/>
　將軍奏到彼時臺灣新調官兵尚未到齊常青等督<lb/>
　率將弁尚能將窺伺賊匪奮勇殺退此時各路官兵<lb/>
　全數到彼聲勢更為壯盛常青等統領進𠞰必當勢<lb/>
　如破竹其鹿仔港一路據李侍堯奏賊首林爽文率<lb/>
<pb n="KR2c0017_WYG_018-8b"/>
　羣賊南攻諸羅該處稍得寧息現在藍元枚於本月<lb/>
　初五日帶浙兵二千名在蚶江配渡該提督揚㠶直<lb/>
　逹該處聲勢益覺聨絡自可會同柴大紀普吉保將<lb/>
　大埔林斗六門等處賊匪先行殱戮俾南北道路廓<lb/>
　清至常青派令潘韜帶兵一千名前往諸羅助𠞰該<lb/>
　㕘將因陸路賊多兵少由海道繞至諸羅尚無不是<lb/>
　與其輕率前進致有挫失自不若繞道行走雖到彼<lb/>
　稍遲而添兵協𠞰更為得力也至李侍堯奏撥解銀<lb/>
<pb n="KR2c0017_WYG_018-9a"/>
　米前赴臺灣一摺自應如此辦理此項銀米若該道<lb/>
　府等果有冐濫將來事竣後李侍堯自能嚴行查核<lb/>
　據實㕘處此時惟當照彼所請如數給與若過於靳<lb/>
　惜則承辦之地方官有所藉口而難民口食無資勢<lb/>
　必去而從賊豈非藉冦兵而資賊勢耶又現在臺灣<lb/>
　戍守兵丁經常青等帶領追𠞰正當得用之時若應<lb/>
　輪届换班遽行撤回轉將未厯行陣之兵派往更替<lb/>
　於事實屬無益自應俟事竣後再行照例辦理<lb/>
<pb n="KR2c0017_WYG_018-9b"/>
　　二十三日<hi>己丑</hi>李侍堯徐嗣曽同奏言閩省内地米<lb/>
　　榖近因臺灣商販稀少漳泉府屬市價稍増經<hi>臣</hi>
　　李侍堯於浙省籌撥米十萬石並酌籌平糶兹復<lb/>
　　仰䝉<lb/>
聖諭必須多為籌畫有偹無患現准浙江撫<hi>臣</hi>琅玕咨<lb/>
　　稱該省可以及時採買<hi>臣</hi>等一面咨會浙省妥為<lb/>
　　籌偹約以十萬石為率一面委員前往會同該處<lb/>
　　地方官妥協辦理由海道陸續運回所需米價應<lb/>
<pb n="KR2c0017_WYG_018-10a"/>
　　請即向浙省動支發值既免解運之煩復省氷脚<lb/>
　　之費更覺便益至閩省籌辦米石固多多益善而<lb/>
　　浙省春収雖稔秋成尚逺誠恐販運過多致該處<lb/>
　　市價増昻亦不可不為慮及現在臺灣軍威壯盛<lb/>
　　可期尅日蕆功<hi>臣</hi>等飭令該委員到浙省後不拘<lb/>
　　買運多寡一得此地㨗音即停止採買庶於浙省<lb/>
　　糧價不致有妨而閩省民食亦足資接濟奏入報<lb/>
聞<lb/>
<pb n="KR2c0017_WYG_018-10b"/>
　　二十四日<hi>庚寅</hi>常青奏言粤省官兵惟總兵梁朝桂<lb/>
　　路逺未到此外鎮將弁兵俱已先後到齊兵數較<lb/>
　　前已増乃賊匪醜類衆多自府城十里之外如虎<lb/>
　　尾寮嵌頂埔布袋尾崙仔頂大穆降等庄先已被<lb/>
　　賊盤踞到處焚刼雖經派撥將弁帶兵搜捕猶敢<lb/>
　　恃衆抗拒於四月二十五日辰刻南路之賊約有<lb/>
　　萬餘圍攻城外東南北三處營盤其小南門外之<lb/>
　　桶盤棧營盤有賊四五千人來攻<hi>臣</hi>在小南門城<lb/>
<pb n="KR2c0017_WYG_018-11a"/>
　　樓指示調遣分撥副將官福逰擊蔡攀龍率領弁<lb/>
　　兵鎗砲齊發戰至午刻賊人敗退其大南小東大<lb/>
　　北各門俱有賊千餘人俱被鎗砲打回共計是日<lb/>
　　鎗砲打死賊匪四百餘人奪獲賊械三十餘件又<lb/>
　　於二十九日卯刻賊復糾衆來攻城外三營盤<hi>臣</hi>
　　仍照前在小南門城樓指示分撥堵殺將弁兵民<lb/>
　　奮勇夾撃至巳刻賊衆敗退是日鎗砲打死賊約<lb/>
　　計四五百人奪獲鎗砲刀牌等項官兵義民傷亡<lb/>
<pb n="KR2c0017_WYG_018-11b"/>
　　者俱一併記功賞䘏註冊<hi>臣</hi>查賊人初起為數有<lb/>
　　限故大兵未到之前賊來犯郡義民鄉勇尚能保<lb/>
　　䕶乃數月以來賊人黨羽日積日多蔓延肆擾<hi>臣</hi>
　　察看現今府城八門週圍堆卡並城外三處營盤<lb/>
　　勢必留兵防禦原調現存及挑出鳯山潰回各兵<lb/>
　　内除撥給柴大紀一千一百餘名外酌留分派駐<lb/>
　　守只有粤兵四千名於進剿事宜尚覺不敷應用<lb/>
　　計算恒瑞所帶之兵旬日之内即可到臺灣<hi>臣</hi>一<lb/>
<pb n="KR2c0017_WYG_018-12a"/>
　　俟滿兵一千名到時即同恒瑞起兵前赴南路跟<lb/>
　　踪搜𠞰督<hi>臣</hi>李侍堯奏撥浙江兵一千名隨到即<lb/>
　　趕赴軍營則兵力益厚軍威愈壯南路之賊定可<lb/>
　　迅速殱除至滿兵未到之先仍派奮勇將弁酌帶<lb/>
　　兵二千餘名在府城附近搜捕賊夥再諸羅屢有<lb/>
　　賊擾亦被柴大紀督率官兵殺退但諸羅彰化淡<lb/>
　　水等處因道路未通兵分力薄故柴大紀普吉保<lb/>
　　等尚未能進搗賊巢直擒首惡<hi>臣</hi>將南路掃除净<lb/>
<pb n="KR2c0017_WYG_018-12b"/>
　　盡即乗勢星赴諸羅一帶併力合攻自可一舉蕆事<lb/>
　　同日柴大紀奏言四月十六日寅刻賊匪萬餘分<lb/>
　　作兩路來攻諸羅城東北二門營盤<hi>臣</hi>飭令官兵<lb/>
　　義民堵禦自寅至已賊尚不退隨將大砲聨絡轟<lb/>
　　擊打死執紅旗騎馬賊一人及賊匪數十名賊始<lb/>
　　披靡<hi>臣</hi>復親率逰擊楊起麟守偹邱能成陳明徳<lb/>
　　楊彲把總蔡開祥署諸羅縣陳良翼并武舉陳宗<lb/>
　　器黄奠邦等各官兵義民奮勇追殺守偹偹邱能成<lb/>
<pb n="KR2c0017_WYG_018-13a"/>
　　望見騎紅馬賊認為林爽文急欲生擒帶兵衝入<lb/>
　　賊隊兵丁邱文俊胡得長放鎗打倒賊馬賊即墜<lb/>
　　地把總蔡開祥羅勇趕上認非林爽文隨將賊砍<lb/>
　　死餘匪被鎗砲打死者約有七八十名賊衆潰逃<lb/>
　　官兵隨至牛稠溪邊賊衆先將上流溪水築住官<lb/>
　　兵追至時賊衆已將上流溪水盡發官兵不能過<lb/>
　　隨収兵回營其衝入賊隊内之右營兵丁沈朝佐<lb/>
　　周振綱等十名義民蔡羣一名俱被賊殺死生獲<lb/>
<pb n="KR2c0017_WYG_018-13b"/>
　　賊陳候林允二名殺獲賊首四十二顆奪獲馬匹<lb/>
　　旗號弓箭藥鉛竹牌等項將獲匪二名審明正法<lb/>
　　十八日黎明北邊賊匪數千蜂擁前來<hi>臣</hi>督弁兵<lb/>
　　奮勇迎敵與賊對放鎗砲自卯至未賊匪被大砲<lb/>
　　打死者百餘人賊稍退去正在率軍往追見東邊<lb/>
　　有賊匪千餘突出西邊亦有賊匪數百隨飛飭逰<lb/>
　　擊林光玉李隆併各義民一齊出戰賊匪被鎗砲<lb/>
　　打死併殺死者甚多至申刻三處賊匪俱皆奔竄<lb/>
<pb n="KR2c0017_WYG_018-14a"/>
　　追過牛稠溪日暮収軍殺獲賊首三十一顆奪獲<lb/>
　　子砲二門火藥一桶綿被二條大小旗杆竹牌半<lb/>
　　斬刀等項惟是首惡林爽文糾衆復來侵犯<hi>臣</hi>臨<lb/>
　　陣未能即獲不勝忿恨現經查探該犯實在潛居<lb/>
　　何處一得確信自當竭力擒拏並飛移總兵普吉<lb/>
　　保速即撥兵會拏奏入<lb/>
上命軍機大臣傳諭常青李侍堯藍元枚柴大紀曰看<lb/>
　來南路賊匪蜂屯蟻聚勢尚蔓延常青發摺時只<lb/>
<pb n="KR2c0017_WYG_018-14b"/>
　有粤兵四千名於進剿事宜似不敷用計此時恒瑞<lb/>
　所帶滿兵一千名及李侍堯奏撥浙江兵一千名早抵<lb/>
　臺灣兵力益厚軍威愈壯常青恒瑞親督率前赴南<lb/>
　路跟踪収𠞰廓清後路並揀派得力將偹於賊匪出<lb/>
　没各要隘駐兵守禦防其繞出來犯鳯山郡城之路<lb/>
　最為𦂳要至賊匪日積日多蔓延滋擾皆無藉貧民<lb/>
　迫脅從賊一將林爽文擒獲自必紛紛潰散所謂聚<lb/>
　易散亦易也至鄉勇義民隨同官兵晝夜防範奮勇<lb/>
<pb n="KR2c0017_WYG_018-15a"/>
　殺賊實屬可嘉其陣亡受傷者前經降㫖照兵丁之<lb/>
　例加倍䘏賞本日柴大紀摺内有武舉陳宗器黄奠<lb/>
　邦等率領義民奮勇殺賊此等武舉義民非弁兵可<lb/>
　比能打仗出力更應格外優奬著即查明將陳宗器<lb/>
　等抜補千總等官以示鼔勵其有奮勇出衆者即超<lb/>
　擢守偹亦無不可並著常青一體查明義民向有實<lb/>
　在出力者必須迅速嘉奬破格抜擢庻伊等共知奬<lb/>
　勸用命争先於剿捕更為得力其署諸羅縣知縣陳<lb/>
<pb n="KR2c0017_WYG_018-15b"/>
　良翼堵禦賊匪甚屬奮勉即著實授柴大紀普吉保<lb/>
　果能將賊首林爽文生擒解京其功甚大必邀不次<lb/>
　之賞但該總兵等若自審兵力尚單不能率兵冞入<lb/>
　搗穴擒渠亦應持重不可冐昧輕進究應俟常青統<lb/>
　領大兵到時會合夾攻為是其逆犯王芬首級既據<lb/>
　常青查究明確所有砍殺王芬之義民鄭岱等俱應<lb/>
　酌量奬賞<lb/>
　　同日李世傑奏言請於蘇州松江等屬常平倉貯<lb/>
<pb n="KR2c0017_WYG_018-16a"/>
　　項下動撥榖二十萬石碾米十萬石由松太一帶<lb/>
　　海道運閩省泉州聴候撥用以濟軍需奏入<lb/>
上命軍機大臣傳諭李侍堯李世傑閔鶚元曰昨據李<lb/>
　侍堯等奏委員前往浙省購辦米石不拘多寡一得<lb/>
　㨗音即令停止採買是浙省續辦之米尚可偹而不<lb/>
　用又何須江省動撥倉榖碾米運閩惟是閩省糧米<lb/>
　向藉臺灣接濟今臺灣賊匪滋擾小民耕種失時不<lb/>
　但該處所産之米不能運至内地且漳泉等屬因商<lb/>
<pb n="KR2c0017_WYG_018-16b"/>
　販稀少市價稍有加増兼以臺灣支給口糧撫䘏難民<lb/>
　等事需用浩繁轉須由内地運往此時或不妨寛為<lb/>
　籌偹俾民食兵糈益資充裕現在江省倉榖業經李<lb/>
　世傑等動撥出碾且毋庸配渡起運著李侍堯察看<lb/>
　情形如兵糧民食足敷應用不須隣省協濟即咨會<lb/>
　李世傑等停止起運倘閩省糧米尚有未敷必須廣<lb/>
　為儲偹亦即一面咨會李世傑等令其委員押運一<lb/>
　面奏聞<lb/>
<pb n="KR2c0017_WYG_018-17a"/>
　　二十六日<hi>壬辰</hi>
上命軍機大臣傳諭常青李侍堯藍元枚柴大紀普吉<lb/>
　保曰現令軍機大臣審訊林小文供林爽文所居之<lb/>
　大里<graphic n="KR3301" url="https://raw.githubusercontent.com/kanripo/KR-Gaiji/master/images/KR3301.png" mimeType="image/png"/>莊縱横皆約有五里可容萬餘人此内林姓<lb/>
　聚族而居共有三千餘丁莊内以大毛竹為墻垣墻<lb/>
　外有溪水環繞等語將來擒獲首犯剿滅賊巢後所<lb/>
　有林姓各犯三千餘人俱係黨惡附逆必須搜捕净<lb/>
　盡不可使一名漏網但據供大里杙莊以毛竹為墻<lb/>
<pb n="KR2c0017_WYG_018-17b"/>
　垣週圍又有溪水環繞且賊匪盤踞已久其防守自<lb/>
　必周密常青到彼時務須四面圍繞設法攻砍此等<lb/>
　毛竹圍墻當以火攻為上䇿所有應用火藥不可不<lb/>
　多為預偹設有不敷即當由内地調取至籌偹軍械<lb/>
　火藥等項源源接濟著交李侍堯專辦倘有短絀惟<lb/>
　該督是問至林爽文屢次攻擾諸羅似因柴大紀任<lb/>
　臺灣總兵日久稍有威望是以專力侵犯使柴大紀<lb/>
　不能抵禦為其所圖則此外諸人更可不以為意得<lb/>
<pb n="KR2c0017_WYG_018-18a"/>
　以肆行無忌柴大紀能悉力堵禦奮勇殺退甚屬可<lb/>
　嘉常青令㕘將潘韜帶兵一千餘名前往協剿助其<lb/>
　聲勢甚合窽要但普吉保駐劄鹿仔港距諸羅甚近<lb/>
　自亦必有賊匪來擾斷無坐守之理何以未據該鎮<lb/>
　奏及著普吉保即將近日鹿仔港有無賊匪滋擾及<lb/>
　堵禦截殺情形據實速奏藍元枚帶領浙兵前抵鹿<lb/>
　仔港固不可冐昧向大里杙賊巢進攻但諸羅彰化<lb/>
　斗六門大武隴等處南北通衢皆為賊人佔踞藍元<lb/>
<pb n="KR2c0017_WYG_018-18b"/>
　枚至彼當會合普吉保整頓兵力先至諸羅帮仝柴<lb/>
　大紀設法殱擒以便常青將南路賊匪除净直由中<lb/>
　路北路進抵大里杙不致中途少有阻撓方為上䇿<lb/>
　至本日解到四犯皆係義民擒獲又解到賊匪蔡綱<lb/>
　供稱跟隨頼樹打仗夥黨共五六百人後遇義民四<lb/>
　五千前來攻剿即被殺散拏獲等語是鄉勇義民不<lb/>
　僅奮勉可嘉而且較之官兵數多著常青即行查明<lb/>
　加意奬勵破格賞擢俾伊等益知激勸於剿捕更為<lb/>
<pb n="KR2c0017_WYG_018-19a"/>
　有益<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0017_WYG_018-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷十八<lb/>
</p>
<p>
</p>
  </div>
</body>
</text>
</TEI>
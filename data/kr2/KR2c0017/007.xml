<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_007-1a"/>
欽定四庫全書<lb/>
欽定平定臺灣紀畧卷七<lb/>
　　二月十七日<hi>乙邜</hi>任承恩奏言拏獲奸細僧人西葉心向<lb/>
　　新法三名訊供林爽文因攻府城不開聞得鹿港<lb/>
　　又有兵到恐大里杙一帯失去隨領夥衆由諸羅<lb/>
　　十六門繞回内山於十三日到大里杙就差我等<lb/>
　　前來探聼信息并約㑹陳泮等招集黨夥分抗官<lb/>
　　兵不料就彼盤獲當将該犯等正法一靣差人探<lb/>
<pb n="KR2c0017_WYG_007-1b"/>
　　知林爽文潜回屬實因𣲖逰撃海亮穆騰額署都<lb/>
　　司張奉廷領兵八百名至馬鳴山一路防禦大里<lb/>
　　杙賊匪又𣲖都司馬元勲守備常萬雄帯兵七百<lb/>
　　名留住埔心庄防範虎仔坑一路餘兵七百名留<lb/>
　　為防守鹿港海口及四路設卡應用隨據哨報賊<lb/>
　　匪擾及頭卡鎗傷防卡外委兵丁數人當飭該逰<lb/>
　　擊等速往堵禦據禀二十二日率兵至柴坑仔遇<lb/>
　　賊施放鎗砲将賊打退追至田中央賊衆齊出抗<lb/>
<pb n="KR2c0017_WYG_007-2a"/>
　　敵官兵用鎗砲打倒手執紅黒大旗二賊割獲首<lb/>
　　級一顆殺賊數十名燒燬賊庄餘賊退走大肚溪<lb/>
　　東岸因路徑窄狹天色将晚隨将官兵撤回行至<lb/>
　　䓶仔尾有賊匪從竹圍裏突出衝散把路鄉勇乗<lb/>
　　勢擁前千總葉榮吳聨貴奮勇抵禦被賊鎗傷陣<lb/>
　　亡逰擊等見賊勢逼近鎗砲難施即督籐牌兵丁<lb/>
　　奮力格殺賊衆潰散奪獲賊人大小銃鳥鎗等項<lb/>
　　至陣亡帯傷兵丁及損失軍械另容查實具報等<lb/>
<pb n="KR2c0017_WYG_007-2b"/>
　　情查賊匪雖連被官兵殺退但首惡未擒潜歸巢<lb/>
　　穴暗通匪黨恐致蔓延必湏合兵撲滅鹿港為内<lb/>
　　渡要口各處難民紛紛屯聚尤湏多兵防守已咨<lb/>
　　報督<hi>臣</hi>移咨水師提<hi>臣</hi>㑹籌辦理<lb/>
　　同日黄仕簡奏言附郡沿山各處有賊匪蜂擁甚<lb/>
　　多隨命官兵先赴四路捜追堵禦保固府城縁匪<lb/>
　　黨聚散靡常聞風各竄<hi>臣</hi>隨復遣兩路官兵進剿<lb/>
　　北路遊擊楊起麟等十八日由鐵線橋行至下加<lb/>
<pb n="KR2c0017_WYG_007-3a"/>
　　冬地方見有賊匪百餘人隨即奮力追殺生擒賊<lb/>
　　匪鄭發等六名并奪獲刀械等項審明正法又拏<lb/>
　　獲賊夥王鑑等六名南路總兵郝壮猷於十九日<lb/>
　　過大湖一帶地方有賊匪數千人前來禦敵隨督<lb/>
　　率弁兵施放鎗砲自巳刻至申刻打死賊匪三百<lb/>
　　餘人官兵奮勇追趕生擒賊夥二十五人訊明正<lb/>
　　法昏暮劄營賊匪復來撲營被官兵鎗砲打死百<lb/>
　　餘人賊夥退遁又據北路總兵柴大紀咨報正月<lb/>
<pb n="KR2c0017_WYG_007-3b"/>
　　二十一日在外山部竹地方鎗砲打死賊匪甚多<lb/>
　　生擒偽䕶駕大將軍廖東一名賊徒陳模黄啟吳<lb/>
　　章等二十一名二十二日巳時抵田洋生獲賊匪<lb/>
　　林老併畨婦留娘等共八十二名拏獲偽軍師侯<lb/>
　　辰一名併奪獲鎗砲火藥鉛子馬匹刀械等項守<lb/>
　　備邱能成攻開城門賊匪由北門而逸隨将城内<lb/>
　　賊匪搜拏净盡該總兵親往街市安民俟捜捕近<lb/>
　　庄事畢即統兵前往彰屬勦洗大里杙又郝壮猷<lb/>
<pb n="KR2c0017_WYG_007-4a"/>
　　咨報正月二十一日探得賊匪約有三四千人窩<lb/>
　　聚在西園庄地方隨派令逰擊蔡攀龍𠫭將瑚圖<lb/>
　　里副將丁朝雄等分三路夾攻用連環鎗打死賊<lb/>
　　匪三百餘人賊即奔逃搶獲鎗砲器械旗单等項<lb/>
　　隨将賊巢草寮數百間焚燬查南路鳳山一帯山<lb/>
　　徑錯雜該總兵帯領官兵由中路之大湖進剿而<lb/>
　　東路之大岡山小岡山尤為賊匪屯聚之藪必湏<lb/>
　　添兵前進方為得力二十三日督<hi>臣</hi>調委汀州鎮<lb/>
<pb n="KR2c0017_WYG_007-4b"/>
　　總兵普吉保同興化協副將格綳額復帯水師提<lb/>
　　標兵丁六百名到臺<hi>臣</hi>即於二十四日遣發將弁<lb/>
　　帶領前赴大小岡山聼總兵郝壮猷調度務將南<lb/>
　　路賊匪迅行剿除併將首匪各要犯嚴速擒觧不<lb/>
　　使一名漏網<hi>臣</hi>現在南北之要衝隨時應援<lb/>
　　同日常青奏言准陸路提臣任承恩咨報拏獲奸<lb/>
　　細僧人西葉等三名訊知林爽文已潜回大里杙<lb/>
　　庄隨派令遊擊海亮等設卡防守及二十二日該<lb/>
<pb n="KR2c0017_WYG_007-5a"/>
　　遊擊等堵禦殺賊并首惡未擒恐致蔓延必湏添<lb/>
　　兵進剿伏思賊人退守巢穴匪類自必衆多若非<lb/>
　　合兵剿洗計出萬全則賊衆兵单不能得力<hi>臣</hi>正<lb/>
　　在揆度機宜飛咨妥辦旋准水師提<hi>臣</hi>黄仕簡來<lb/>
　　咨總兵柴大紀進剿北路擒獲賊夥收復諸羅縣<lb/>
　　城總兵郝壮猷進兵南路屢得勝仗現至大湖進<lb/>
　　剿尚湏添兵前進查該提<hi>臣</hi>黄仕簡派撥官兵分<lb/>
　　路收剿未及旬日之間既已收復諸羅即可直達<lb/>
<pb n="KR2c0017_WYG_007-5b"/>
　　彰化與陸路提<hi>臣</hi>聲勢相援而南路之鳯山又經<lb/>
　　總兵郝壮猷将賊匪攻㪚恢復已在指日至内地<lb/>
　　派出官兵惟徐鼎士所帶之千五百名屢因風阻<lb/>
　　現在據報陸續前赴淡水其續調之延津福寧等<lb/>
　　營官兵二千名此時俱可先後抵臺兵力已厚定<lb/>
　　可迅速蕆功再粤省撥赴潮州兵二千名<hi>臣</hi>因漳<lb/>
　　州一帶地方𦂳要暫請留駐今臺地已報有㨗音<lb/>
　　内境均極寧謐潮州之兵似可毋庸再行留駐已<lb/>
<pb n="KR2c0017_WYG_007-6a"/>
　　咨㑹兩廣督<hi>臣</hi>一併飭令歸伍均奏入<lb/>
上命軍機大臣傳諭常青黄仕簡任承恩曰任承恩既<lb/>
　探知賊首林爽文潜回巢穴自應多帶弁兵親往擒<lb/>
　捕乃分派逰擊都司等零星堵禦殺賊甚少而千總<lb/>
　葉榮等轉被賊鎗傷陣亡更屬不成事體從來行軍<lb/>
　制勝合則勢強分則勢弱况閩人性本剽輕若令零<lb/>
　星打仗輕於嘗試轉恐挫失氣餒朕屢降諭㫖甚明<lb/>
　任承恩豈不之知而乃輕分兵力以致損失威重乎<lb/>
<pb n="KR2c0017_WYG_007-6b"/>
　前此署都司易連署守偹陳邦光以微末員弁尚能<lb/>
　督率兵民鄉勇等多殺賊衆收復鹿港彰化竹塹等<lb/>
　處任承恩到彼後惟就已得之處駐劄觀望僅以派<lb/>
　員堵禦了事是誠何心任承恩著嚴行申飭至黄仕<lb/>
　簡前以所奏南北二路殺獲賊匪情形亦係接據總<lb/>
　兵柴大紀郝壮猷咨報並未躬率士卒迅速追剿黄<lb/>
　仕簡所辦何事大非向日嘉予期望之意亦著嚴行<lb/>
　申飭伊二人俱不免遲延觀望而任承恩為尤甚恐<lb/>
<pb n="KR2c0017_WYG_007-7a"/>
　於剿捕不能得力常青速渡臺灣遵照節次所降諭<lb/>
　㫖實力督拿以期一舉蕆事朕於軍務從來賞罰嚴<lb/>
　明其奮勇出力者必優加甄録而畏葸退縮者亦必<lb/>
　重治示懲黄仕簡任承恩等寧未聞知豈可自蹈重<lb/>
　愆以致百身莫贖乎並著常青詳悉諭知該提督等俾<lb/>
　各知儆惕以期帶罪圖功奮勉集事<lb/>
上又命軍機大臣傳諭李侍堯常青曰賊匪廖東侯辰<lb/>
　俱受林爽文偽封名號看來賊首林爽文肆逆不法<lb/>
<pb n="KR2c0017_WYG_007-7b"/>
　或竟有自稱為王及僣立年號之事林爽文胆敢糾<lb/>
　衆戕官佔奪縣城已屬罪大惡極若果有此等偽僣<lb/>
　名號該督即應據實奏聞正可明正其罪無所用其<lb/>
　諱飾也所有現獲之廖東侯辰二犯著即派委妥員<lb/>
　觧京審辦守備邱能成奮勇當先攻開諸羅城門並<lb/>
　將城内餘匪殱盡甚屬可嘉著該督於事竣後送部<lb/>
　引見此次柴大紀於官兵未到之先能督率兵民極<lb/>
　力守禦郡城現在帯兵赴北路捜剿又能多殱賊衆<lb/>
<pb n="KR2c0017_WYG_007-8a"/>
　收復縣城并生獲要犯甚屬出力著常青抵臺灣後<lb/>
　先行嘉奨惟是臺灣係該鎮専管地方今有此賊匪<lb/>
　聚衆不法之事該鎮本有應得之咎若能及此時勇<lb/>
　往剿捕豈止可以將功抵過朕必將伊從優議敘至<lb/>
　任承恩正值年富力強且自請前往剿賊乃亦逡巡<lb/>
　觀望並著常青到彼察訪實在情形如任承恩尚知<lb/>
　出力或有需該提督在彼協剿之處即令任承恩暫<lb/>
　留臺灣隨同捜捕俟事竣後再核其功過據實具奏<lb/>
<pb n="KR2c0017_WYG_007-8b"/>
　倘於剿捕不能得力即遵照前㫖一靣令其來京陛<lb/>
　見一靣據實㕘奏常青固不必因有此㫖過事吹求<lb/>
　亦不可稍存瞻徇迴䕶致令倖免其功過大概朕已<lb/>
　知悉常青亦不能欺朕為好人也<lb/>
　　同日徐嗣曽奏言<hi>臣</hi>前因官兵阻風未渡輙親赴<lb/>
　　閩安查催實屬知識短淺不權事理輕重現在兩<lb/>
　　提<hi>臣</hi>分投捜剿賊匪自必立就殱滅此時沿海各<lb/>
　　口岸尤宜喫𦂳防範實<hi>臣</hi>分内應辦最要之事節<lb/>
<pb n="KR2c0017_WYG_007-9a"/>
　　經諄飭嚴緝本日據署漳浦縣羅澤坤盤獲匪犯<lb/>
　　陳傍即陳榜供認在臺從逆因病潜回現觧赴督<lb/>
　　<hi>臣</hi>究辦查該縣前曽獲犯陳樵經督<hi>臣</hi>審明正法<lb/>
　　今又拏獲陳榜一名可見賊匪竄回自必不少現<lb/>
　　復嚴飭文武員弁加意堵截查拏不致稍有疎忽<lb/>
　　自干重咎至<hi>臣</hi>前准督臣札㑹審辦逆匪髙文麟<lb/>
　　等犯究出起㑹根由係平和人嚴烟即荘烟過臺<lb/>
　　興起囑<hi>臣</hi>一體留心宻查嚴烟籍𨽻漳州恐其已<lb/>
<pb n="KR2c0017_WYG_007-9b"/>
　　回原籍當即宻飭查拏尚未報獲現又嚴飭宻速<lb/>
　　訪緝仍令不動聲色妥協辦理再現據漳浦縣訪<lb/>
　　獲天地匪㑹黄斷等十二犯雖據訊稱係糾約資<lb/>
　　助𦵏費並無為匪不法情事但有無不實不盡現<lb/>
　　已提省嚴行究辦兹又接准兩廣督<hi>臣</hi>咨㑹拏獲<lb/>
　　匪犯許阿協等究出該犯等先後到漳經平和縣人<lb/>
　　頼阿邉龍溪縣人梁阿步等糾其入㑹<hi>臣</hi>已宻札<lb/>
　　汀漳道朱芫㑹留心訪緝鎮静妥辦毋使兎脱奏<lb/>
<pb n="KR2c0017_WYG_007-10a"/>
　　入<lb/>
上命軍機大臣傳諭徐嗣曽曰前因臺灣賊匪滋事之<lb/>
　初督臣既經前往泉州駐劄該撫自當在省静鎮弹<lb/>
　壓乃徐嗣曽有前往閩安之奏是以降㫖申飭今臺<lb/>
　灣賊匪業經兩提臣㑹兵搜剿縣城早經收復賊匪<lb/>
　紛紛潰散大局已定偷越内地餘匪正復不少則此<lb/>
　時情形又與前日不同嚴拏逸匪最為𦂳要該撫又應<lb/>
　往來沿海各口岸親自督率擒拏不使一名漏網方<lb/>
<pb n="KR2c0017_WYG_007-10b"/>
　合機要况省城距厦門一帯不遠就近往來仍可回<lb/>
　省辦理一切兩不致悮乃徐嗣曽拘泥前㫖将捜捕<lb/>
　餘匪等事僅委之文武員弁該撫轉安坐省城何總<lb/>
　不知事體輕重緩急若此徐嗣曽著再傳㫖申飭該<lb/>
　撫接奉此㫖即速赴海口一帯親自往來查察務将<lb/>
　偷越餘匪嚴宻截拏勿稍留餘孽<lb/>
　　<hi>臣</hi>等謹按事有輕重緩急貴於變通隨時林爽文<lb/>
　　起事之初内地民人自必聞風疑懼我<lb/>
<pb n="KR2c0017_WYG_007-11a"/>
皇上於撫<hi>臣</hi>徐嗣曽前往閩安之奏深責其非盖以過<lb/>
　　涉張皇恐致民情惶惑也及兩提督渡臺賊匪紛<lb/>
　　紛逃散此信播聞即愚民皆知賊夥之易除不復<lb/>
　　更有他慮得撫<hi>臣</hi>親往海口督拏逸匪自必更為<lb/>
　　得力<lb/>
聖天子揆幾度務隨時變通<lb/>
特授機宜不設成心惟期其是益見<lb/>
聖謨廣運悉協時中也<lb/>
<pb n="KR2c0017_WYG_007-11b"/>
　　十八日<hi>丙辰</hi>藍元枚奏言二月初五日督<hi>臣</hi>常青等<lb/>
　　咨稱逆匪林爽文等南北蔓延派撥官兵分路剿<lb/>
　　捕經柴大紀獲賊黄余等四名審明正法楊起麟在<lb/>
　　下加冬地方生擒賊匪鄭發等六名獲賊夥王鑑<lb/>
　　等六名又郝壮猷在大湖一帶地方殺賊匪四百<lb/>
　　餘人生擒二十五人訊明正法理合奏明<lb/>
　　同日徐嗣曽奏言黄仕簡拏獲偽将軍廖東等收<lb/>
　　復諸羅林爽文現已潜回大里杙荘柴大紀收復<lb/>
<pb n="KR2c0017_WYG_007-12a"/>
　　諸羅之後即可前赴彰化一帶與提<hi>臣</hi>任承恩并<lb/>
　　力夾攻而南路鳳山一帶現又經提<hi>臣</hi>黄仕簡添<lb/>
　　派總兵普吉保帶兵馳赴大小崗山聽總兵郝壮<lb/>
　　猷調度不日亦可得有收復信息<hi>臣</hi>嚴飭沿海地<lb/>
　　方實力堵拿不使一名竄逸漏網均奏入<lb/>
上命軍機大臣傳諭李侍堯常青徐嗣曽曰本日藍元<lb/>
　枚徐嗣曽奏到各摺皆係常青黄仕簡等業經奏到<lb/>
　之事乃各用六百里馳奏徒勞驛站甚屬無謂嗣後<lb/>
<pb n="KR2c0017_WYG_007-12b"/>
　該提督等拏獲逸犯等事應行奏聞者仍令専摺具<lb/>
　奏外若不過接准臺灣提鎮咨報捜勦情形業經督<lb/>
　臣提臣馳奏者均毋庸重複聲叙由驛奏報以省煩<lb/>
　擾至常青此時自己親渡臺灣督率鎮将等實力捜<lb/>
　剿但常青已經調任湖廣總督今以欽差前往督辦<lb/>
　一切題陞調補若専俟本省總督李侍堯辦理則所<lb/>
　統将弁等見常青不能専主或心中以為即奮勉出<lb/>
　力亦不能即邀㧞擢未免稍生懈怠著傳諭常青現<lb/>
<pb n="KR2c0017_WYG_007-13a"/>
　在臺灣将弁被賊戕害多有懸缺未補者常青到彼<lb/>
　即應於剿賊弁兵内核其實在出力者官則酌予陞<lb/>
　擢兵則㧞補千把一靣具奏一靣知㑹李侍堯俾常<lb/>
　青得有事權以便䇿勵將卒呼應較靈可期迅速集<lb/>
　事<lb/>
　　<hi>臣</hi>等謹按將帥之整肅戎行因事權之専一也督<lb/>
　　臣常青以湖廣總督督師臺灣使一切題陞調補<lb/>
　　必咨明本省督<hi>臣</hi>辦理將弁等見其不能専主必<lb/>
<pb n="KR2c0017_WYG_007-13b"/>
　　致心生懈怠<lb/>
皇上曲體人情明無不矚<lb/>
特降諭㫖令常青於軍營懸缺皆得酌量陞補不使少<lb/>
　　有掣肘真鼓勵人才之要道也<lb/>
　　十九日<hi>丁巳</hi>
上諭内閣曰福建臺灣逆匪林爽文等聚衆滋事一案<lb/>
　節經該提鎮等奏報剿捕情形摺内據稱賊匪蜂擁<lb/>
　團聚各有萬餘及數千不等竟似現在賊衆已不下<lb/>
<pb n="KR2c0017_WYG_007-14a"/>
　數萬而所奏每次打仗殺賊之數或稱數百或稱無<lb/>
　數又似被殺之賊已不下數千賊人倉猝起事其糾<lb/>
　約黨羽及沿途被脅入夥者何能即至數萬之多此<lb/>
　必緑營将弁畏懼無能揑詞多報既可掩其恇怯又<lb/>
　可藉以冒功不知被殺之賊俱有首級耳記屍身可<lb/>
　騐而黨羽之多寡將來生擒林爽文等亦無難跟究<lb/>
　確數著常青于剿捕事竣後務將所報賊數與所殺<lb/>
　所拏賊數詳細核查據寔具奏毋任朦混至林爽文<lb/>
<pb n="KR2c0017_WYG_007-14b"/>
　等攻犯城池戕害官民罪大惡極不特首要各犯罪<lb/>
　應寸磔即入其黨夥者均屬法無可貸但現在賊衆<lb/>
　雖未必如該提鎮等所報之多而林爽文等到處煽<lb/>
　惑糾結為日稍久看此情形人數亦當有萬餘其中<lb/>
　被賊逼脅附從者想亦不少若概予駢誅朕心有所<lb/>
　不忍著常青于官兵勦捕時臨陣痛加殱戮不計外<lb/>
　其續行搜獲暨賊黨畏懼縳獻乞降之犯著該督逐<lb/>
　加審明此内如受賊偽職及曽戕害抗拒官兵者仍<lb/>
<pb n="KR2c0017_WYG_007-15a"/>
　　當即行正法其止于被脅隨行並未與官兵打仗者<lb/>
　　尚可免其一死量予逺徙該督其恪遵妥辦以副朕<lb/>
　　仰體<lb/>
上天好生之徳法外施仁至意<lb/>
　　　<hi>臣</hi>等謹按臺匪滋事焚掠村庄到處脅從遂至蜂<lb/>
　　　屯蟻聚論以叛逆之條皆屬法所難宥者我<lb/>
　皇上不忍概予騈誅<lb/>
　特命于搜獲乞降之犯分别其未受偽職及未與官兵<lb/>
<pb n="KR2c0017_WYG_007-15b"/>
　　　打仗者免死發遣<lb/>
　皇仁浩蕩於萬無可貸之中尚求其一綫可生之路容<lb/>
　　　保無疆非所謂與<lb/>
天合徳者歟<lb/>
　上又命軍機大臣傳諭常青李侍堯曰現在臺灣勦捕<lb/>
　　官兵節據常青奏報先後調派共計一萬二千餘名<lb/>
　　軍威已極壯盛任承恩等並不親臨行陣僅派委將<lb/>
　　弁零星打仗致首惡潜匿稽誅轉以賊勢蔓延必湏<lb/>
<pb n="KR2c0017_WYG_007-16a"/>
　添兵進剿為辭可見任承恩懦怯無能不過藉此以<lb/>
　掩飾其遷延觀望之咎昨已降㫖嚴行申飭著再傳<lb/>
　諭常青于到臺灣時遵照前㫖留心查察據實嚴𠫭<lb/>
　無得稍有瞻徇計此時兵力已足更無庸再議添兵<lb/>
　至現在大兵四路㑹勦賊人勢在危急其有擒獲賊<lb/>
　目割取首級呈獻及臨陣乞降者已諭令常青分别<lb/>
　查辦果係被賊脅從尚可寛以一綫分别發遣新疆<lb/>
　等處給厄魯特兵丁為奴但此時賊黨尚多此等匪<lb/>
<pb n="KR2c0017_WYG_007-16b"/>
　徒目前冀緩誅戮恐有挾詐偽降情事尤應嚴宻防<lb/>
　範並著常青察看確情慎重辦理毋得稍有疎忽所<lb/>
　謂受降如受敵不可不知也<lb/>
上又諭内閣曰臺灣賊匪林爽文滋事一案署都司事<lb/>
　守備易連守備邱能成署守備事千總陳邦光于克<lb/>
　復諸羅生擒要犯及保䕶鹿港新庄等處俱能率領<lb/>
　兵民奮勇出力甚屬可嘉所有現出臺灣鎮標中營<lb/>
　遊擊耿世文員缺即著易連補授左營遊擊李中揚<lb/>
<pb n="KR2c0017_WYG_007-17a"/>
　員缺即著邱能成補授北路協都司王宗武員缺即<lb/>
　著陳邦光補授伊等率衆争先收復擒拏是以逾格<lb/>
　超擢用示優奨其臺灣北路協副將赫生額及諸羅<lb/>
　守備郝輝龍員缺仍著常青于帯兵各員内擇其功<lb/>
　績最著者酌量奏請陞補以昭奬勸<lb/>
　<lb/>
　<lb/>
　<lb/>
<pb n="KR2c0017_WYG_007-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷七<lb/>
</p>
<p>
</p>
  </div>
</body>
</text>
</TEI>
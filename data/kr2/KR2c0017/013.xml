<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_013-1a"/>
欽定四庫全書<lb/>
欽定平定臺灣紀畧卷十三<lb/>
　　四月初五日<hi>壬寅</hi>李侍堯奏言接兩廣總督<hi>臣</hi>孫士<lb/>
　　毅咨稱前調粤兵四千名第一起於本月十六日<lb/>
　　起身計二十三四等日可到厦門<hi>臣</hi>隨於二十自<lb/>
　　泉起程往厦門料理辰刻抵南安縣接黄仕簡咨<lb/>
　　㑹知鳯山城又被賊佔戍刻行至沙縣又接常青<lb/>
　　来札備述臺地情形并增調兵七千查前據同知<lb/>
<pb n="KR2c0017_WYG_013-1b"/>
　　楊廷理禀臺地現有之兵只有一萬三千餘名而<lb/>
　　該提鎮等以之分派府城鳯山諸羅鹿仔港淡水<lb/>
　　五處本屬備多而力分毋怪左支右詘不能奏功<lb/>
　　轉致失事今鳯山既䧟郝壯猷損折之兵不下一<lb/>
　　千六七百名則兵力益覺單薄㸔來常青所請增<lb/>
　　調七千之數實不可少賊既乗鳯山之勢來攻府<lb/>
　　城據常青奏已在離城十里之外則目下第一以<lb/>
　　保守府城為要務倘稍有疎虞益難辦理幸總統<lb/>
<pb n="KR2c0017_WYG_013-2a"/>
　　大員一到人心稍定兼以所解銀餉據各委員禀<lb/>
　　報亦俱於初八九等日運至府城可籍以守禦適<lb/>
　　粤兵將次到厦門係二百五十名為一起<hi>臣</hi>擬每<lb/>
　　到兩起即令開駕一次先往助守算來事機尚可<lb/>
　　相接不致緩不及事至常青請調南澚金門銅山海<lb/>
　　壇各營兵二千名粤兵三千名浙兵二千名想係<lb/>
　　尚未接到<hi>臣</hi>先調粤兵之信今查金門銅山等營<lb/>
　　調派出征者已多本營存兵無㡬處處海疆未便<lb/>
<pb n="KR2c0017_WYG_013-2b"/>
　　再撥粤兵既調四千已過常青所請之數亦難再<lb/>
　　調惟浙省與閩省毗連從前常青曾札知撫提二<lb/>
　　<hi>臣</hi>預備兵三千今<hi>臣</hi>一面知㑹琅玕陳大用令將<lb/>
　　原派之三千名星速由陸路來閩以資接濟但郝<lb/>
　　壯猷已折耗兵一千六七百名則即增調七千亦<lb/>
　　僅多五千餘名而府城鹿仔港兩處俱係極要勢<lb/>
　　不得不分撥一經分撥則以之守禦雖有餘以之<lb/>
　　進𠞰又不足應請再增調浙兵一千於𠞰捕事宜<lb/>
<pb n="KR2c0017_WYG_013-3a"/>
　　庻更得濟惟常青所請七千名悉赴府城現令普<lb/>
　　吉保㑹同柴大紀𠞰捕斗六門之處似覺專顧府<lb/>
　　城而委鹿仔港於孤注查鹿仔港距大里杙僅四<lb/>
　　十里去冬陳邦光等之易于剋復以林爽文正在<lb/>
　　南攻府城是以得乘虛收復匪徒時出肆擾其勢<lb/>
　　更重於南路是此時之鹿仔港比舊時之鹿仔港<lb/>
　　逈然不同任承恩普吉保等雖不能奮勇𠞰殺而<lb/>
　　鹿仔港至今得以無恙究亦頼此三千八百餘兵之<lb/>
<pb n="KR2c0017_WYG_013-3b"/>
　　勢隠為形援若將此内普吉保之一千六百兵分<lb/>
　　往諸羅林爽文探知任承恩兵單來肆兇逆任承<lb/>
　　恩必不能支將鹿仔港亦不能守鹿仔港不守則<lb/>
　　蚶江遂無進兵之口於臺地全局大有闗係<hi>臣</hi>初<lb/>
　　接黄仕簡咨㑹恐府城兵少原擬將粤兵四千盡<lb/>
　　改由厦門赴府城今接常青調普吉保往攻斗六<lb/>
　　門之摺稿只得仍照原奏以粤兵二千五百赴府<lb/>
　　城一千五百赴鹿仔港俟浙兵到日或應兩路各<lb/>
<pb n="KR2c0017_WYG_013-4a"/>
　　派一半抑或多寡酌配之處俟探聼鹿仔港光景<lb/>
　　再行酌辦再查澎湖協為臺郡咽喉本有兵一千<lb/>
　　八百餘名因黄仕簡兩次調取一千名赴臺灣應<lb/>
　　用該協兵力殊覺單薄蚶江與鹿仔港相對順風<lb/>
　　一二日可以直達亦不可無兵備禦查去冬臺匪<lb/>
　　滋事時前督<hi>臣</hi>常青曾調汀州兵五百名邵武兵<lb/>
　　三百名在汀漳交界之永定上杭二縣駐劄以待<lb/>
　　調用今已另調兵前赴臺灣而澎湖蚶江二處均<lb/>
<pb n="KR2c0017_WYG_013-4b"/>
　　闗𦂳要是以<hi>臣</hi>將駐劄永定之汀州兵五百名調<lb/>
　　往澎湖駐劄上杭之邵武兵三百前往蚶江庶要<lb/>
　　地均屬有備奏入<lb/>
上命軍機大臣傳諭常青李侍堯琅玕陳大用曰浙省<lb/>
　兵丁素性懦弱朕南巡時閲㸔浙閩兵丁技勇浙兵<lb/>
　與閩兵角藝即形畏怯况現在臺灣賊匪皆係閩人<lb/>
　之慓悍者閩兵攻𠞰尚不能勝何况浙省之兵更不<lb/>
　如閩省調往協𠞰豈能得力是以昨據常青奏調已<lb/>
<pb n="KR2c0017_WYG_013-5a"/>
　傳諭琅玕停止今據李侍堯奏為海疆𦂳要存兵無<lb/>
　多請於浙省派撥所奏亦是此項浙兵止可分撥内<lb/>
　地海口各營協防若以之進𠞰自不若本省兵丁為<lb/>
　得濟自應遵照所降諭㫖在閩省各營先行抽撥以<lb/>
　資接濟其浙兵到閩時竟留於内地防守亦足以資<lb/>
　彈壓至李侍堯請調浙省兵丁四千名較之常青原<lb/>
　調浙兵數目已多二千名昨又經朕籌及閩省駐防<lb/>
　滿兵自較緑營為優則此一千滿兵抵浙兵二千况<lb/>
<pb n="KR2c0017_WYG_013-5b"/>
　係常青舊屬已諭恒瑞揀選一千名帶往㑹𠞰此時<lb/>
　李侍堯止湏調浙省三千名自屬敷用且浙省兵丁温<lb/>
　衢地方距閩較近該處兵丁在浙省中稍為疆健著<lb/>
　琅玕陳大用即於該二鎮所屬各營揀派兵丁三千<lb/>
　名速赴閩省交李侍堯酌量派撥至李侍堯奏鹿仔<lb/>
　港一路現經常青調去普吉保兵一千六百名分往<lb/>
　諸羅恐任承恩兵單力薄不能支持等語所慮亦是<lb/>
　但任承恩種種玩悞漫無調度即留該處亦終不能<lb/>
<pb n="KR2c0017_WYG_013-6a"/>
　得力昨已降㫖將藍元枚授為㕘贊帶領閩兵二千<lb/>
　前赴常青處㑹勦今思常青既有粤兵四千並駐防<lb/>
　滿兵一千及存城各兵足敷進𠞰其藍元枚所帶兵<lb/>
　二千名竟著由蚶江配渡前赴鹿仔港藍元枚到彼<lb/>
　接代後將任承恩送回内地即行拿問解京再藍元<lb/>
　枚係領兵大員自應賞戴花翎以示威重伊於江南<lb/>
　提鎮任内如曾經賞過則已若未賞過著常青即傳<lb/>
　㫖賞戴俾益加感奮力圖自効再常青奏賊匪攻得<lb/>
<pb n="KR2c0017_WYG_013-6b"/>
　鳯山乗勢來犯府城已到十里之外是其自來送死<lb/>
　雖閩兵甫經失利不足倚恃而常青可以簡其精壯<lb/>
　鼓其勇氣未始不可以逸待勞設法堵截𠞰殺亦足<lb/>
　破賊人之膽該將軍接奉此㫖即將如何殺退賊匪<lb/>
　之處迅速奏聞<lb/>
　　初八日<hi>乙巳</hi>琅玕奏言准常青咨㑹臺灣賊勢䲭張<lb/>
　　所有浙省原備兵二千名仍調撥由鹿耳門進口<lb/>
　　並令刻日起程又准督<hi>臣</hi>李侍堯咨㑹奏明調撥<lb/>
<pb n="KR2c0017_WYG_013-7a"/>
　　浙省原備兵三千名再于距閩附近各營添派兵<lb/>
　　一千名由陸路分起儹行馳赴厦門配渡查浙省<lb/>
　　前經酌撥備調兵三千名雖已准咨撤令歸伍而<lb/>
　　一切戰械火藥鉛彈等項俱已備辦齊全此時即<lb/>
　　可按名調齊起程至現需添派兵一千名查衢州<lb/>
　　鎮標距閩甚近自應即于該鎮各營派調以敷四<lb/>
　　千之數當即飛咨提<hi>臣</hi>陳大用督同各鎮<hi>臣</hi>迅速<lb/>
　　調齊派委勇練將弁督押統領立即由陸路分起<lb/>
<pb n="KR2c0017_WYG_013-7b"/>
　　儹程前進沿途照例支給兵糧飭令各該道府各<lb/>
　　在本境督押照料遄行並委藩司顧學潮杭嘉湖<lb/>
　　道清泰分往各路沿途督辦查催並咨㑹閩省督<lb/>
　　撫<hi>臣</hi>飭屬一體接䕶支應奏入報<lb/>
聞<lb/>
　　初九日<hi>丙午</hi>孫士毅奏言前據常青究出廣東後溪<lb/>
　　鳯花亭洪二房和尚及朱姓人犯知㑹宻拿恵潮<lb/>
　　等屬並無其地惟風聞嘉應州遂鄉堡地方廟後<lb/>
<pb n="KR2c0017_WYG_013-8a"/>
　　有亭其後半被火燒燬内有洪和尚及朱姓等經<lb/>
　　姚棻宻委惠州府知府顧聲雷等馳赴確查並無<lb/>
　　遂鄉堡地名各堡内亦無曾經被燒廟宇復查靈<lb/>
　　峯寺有洪朗洪科二僧與俗家朱姓十七八嵗僧<lb/>
　　人立嵩同住與閩省來咨恰合委員隨往搜查寺<lb/>
　　僧七人並無不法字跡所供住址族屬俱在附近<lb/>
　　歴歴可查左右亦無溪亭寺後亦無曾經被燬之<lb/>
　　事寺鄰耆老保甲僉供平日並無為匪願具保結<lb/>
<pb n="KR2c0017_WYG_013-8b"/>
　　各等情又訪有海陽縣南山寺和尚耀珠俗家姓<lb/>
　　洪有子秀節現在潮陽黄隴庵為僧並據潮陽縣<lb/>
　　知縣台霖布將秀節押解到郡確訊實係安静焚<lb/>
　　修並無為匪情事此外惟潮陽一縣洪朱二姓頗<lb/>
　　多大半皆係晒丁其餘悉屬種地農民並無和尚<lb/>
　　亦無洪二房名目嗣又續獲㑹匪林功裕供出福<lb/>
　　建平和縣人林三長勾引入會曾經告以朱洪徳<lb/>
　　姓名<hi>臣</hi>在省時㑹同撫<hi>臣</hi>圖薩布提并先獲之許<lb/>
<pb n="KR2c0017_WYG_013-9a"/>
　　阿恊等對質又供有洪李桃係屬和尚家住漳浦<lb/>
　　縣榕樹脚向在龍溪縣東門外福連寺出家又有<lb/>
　　頭人李九陶是平和縣小溪鄉人等語其於洪朱<lb/>
　　等犯名姓亦似畧有端倪並知㑹閩省宻為存記<lb/>
　　<hi>臣</hi>抵潮後又據饒平海陽等縣禀獲陳阿塔余阿<lb/>
　　緒二犯所供入㑹情事與許阿恊等大畧相同<hi>臣</hi>
　　思此等匪犯行踪詭祕斷不肯將不法字跡及往<lb/>
　　來交結等事輕露於人兹復欽奉<lb/>
<pb n="KR2c0017_WYG_013-9b"/>
諭㫖閩省搜出賊匪書稿現有廣東鳯花亭髙溪庵馬<lb/>
　　溪廟洪姓結盟之語鳯花亭雖現在查無下落其<lb/>
　　髙溪庵馬溪廟自必實有其地一經查得即可從<lb/>
　　此跟求<hi>臣</hi>已宻懸重賞分派妥員嚴切偵緝凢有<lb/>
　　寺廟聲音相似形跡可疑者亦即徹底跟查毋使<lb/>
　　倖脱仍知㑹李侍堯常青此後拿獲匪犯活口即<lb/>
　　就近跟究鳯花亭髙溪庵馬溪廟三處實係粤東<lb/>
　　何縣地方星速咨<hi>臣</hi>查辦則得有確實州縣查拿<lb/>
<pb n="KR2c0017_WYG_013-10a"/>
　　更易為力又查閩省徴調粤兵四千名自三月十<lb/>
　　六日起至二十二日潮州鎮標兵俱已起程計三<lb/>
　　月二十三日此一千名全數俱入閩省詔安縣境<lb/>
　　<hi>臣</hi>在潮㸃騐起程即於本日馳赴黄岡照料其餘<lb/>
　　各營水陸官兵接續前進斷無遲悞再粤省兵丁<lb/>
　　此畨渡臺𠞰捕水陸共四千名臣每起面加鼓勵<lb/>
　　察㸔情形頗知踴躍赴公似應遇有粤省派兵營<lb/>
　　分千把外委及馬戰兵丁缺出請先儘軍營拔補<lb/>
<pb n="KR2c0017_WYG_013-10b"/>
　　以示激勸奏入<lb/>
上命軍機大臣傳諭孫士毅曰粤省訪出之洪姓和尚<lb/>
　等既訊明實非此案匪犯自不必累及無辜但洪姓<lb/>
　和尚及朱姓乃倡㑹結盟要犯前經閩省拿獲偽官<lb/>
　楊軒供出嗣搜出賊匪書稿内其所開姓名住址又<lb/>
　復與楊軒所供相同是其人自必仍在粤省外省地<lb/>
　方官習氣往往迴䕶前非于緝捕事件一經查無踪<lb/>
　跡禀報之後即或續行查出慮及前此查辦疎漏恐<lb/>
<pb n="KR2c0017_WYG_013-11a"/>
　致獲咎不肯據實稟出一以烏有完事最為可惡著<lb/>
　孫士毅務宜詳悉開導諭以該犯等現雖查無下落如<lb/>
　將來查有鳯花亭等地名仍當據實禀報其從前疎<lb/>
　漏之咎俱可寛免倘從此跟求果能弋獲正犯並可<lb/>
　仰邀陞擢若敢始終迴䕶别經發覺必當加倍治罪<lb/>
　如此反覆曉諭庻各該員知查出後無過有功必能<lb/>
　認真購緝不至始終迴䕶轉令要犯得以漏網<lb/>
　　十二日<hi>己酉</hi>常青奏言總兵郝壯猷帶領副將丁朝<lb/>
<pb n="KR2c0017_WYG_013-11b"/>
　　雄㕘將那穆素里遊擊蔡攀龍都司羅光照等帶<lb/>
　　領兵丁二千一百名前赴南路進𠞰在大湖劄營<lb/>
　　月餘雖間得勝仗究未能前進嗣經黄仕簡添撥<lb/>
　　遊擊延山鄭嵩各帶兵五百名助戰于二月二十<lb/>
　　一日抵鳯山縣城賊匪退走僅存空城黄仕簡因<lb/>
　　安平海口𦂳要調副將丁朝雄回安平扼守又因<lb/>
　　賊匪欲來攻臺灣府城調遊擊蔡攀龍帶澎湖兵<lb/>
　　八百名回郡堵禦郝壯猷尚帶官兵二千餘名足<lb/>
<pb n="KR2c0017_WYG_013-12a"/>
　　資堵禦乃三月初四日因㕘將瑚圖里自山猪毛<lb/>
　　被賊攔截郝壯猷派令遊擊鄭嵩帶兵接應行至<lb/>
　　硫磺溪遇賊圍截官兵䘮失甚多賊匪遂蜂擁而<lb/>
　　至郝壯猷退守縣城初八日賊衆進城官兵潰散<lb/>
　　該總兵郝壯猷㕘將那穆素里都司羅光照等陸<lb/>
　　續回到郡城潰回兵丁計七百餘名遊擊鄭嵩被<lb/>
　　鎗傷陣亡是鳯山已經收復之後旋即失守實由<lb/>
　　黄仕簡調撤失宜總兵郝壯猷不能抵禦以致敗<lb/>
<pb n="KR2c0017_WYG_013-12b"/>
　　衂該提督黄仕簡已摘去花翎解任總兵郝壯猷<lb/>
　　<hi>臣</hi>亦即飭令摘印并去花翎頂帶相應請<lb/>
㫖將黄仕簡郝壯猷交部治罪其㕘將那穆素里都司<lb/>
　　羅光照守備黄喬一併革職暫留軍前効力贖罪<lb/>
　　再臺灣逆匪滋擾上年十二月内叠次迫攻府城<lb/>
　　經總兵柴大紀督同臺灣道同知等率帶義民鄉<lb/>
　　勇奮力堵殺保固郡城迨柴大紀克復諸羅之後<lb/>
　　據報屢次𠞰殺賊匪生擒賊目實屬奮勉出力<hi>臣</hi>
<pb n="KR2c0017_WYG_013-13a"/>
　　已傳<lb/>
㫖加恩賞戴花翎將水師提督印務交與暫署任承恩<lb/>
　　陸路提督印信暫交普吉保䕶理再臺灣本地戍<lb/>
　　守兵丁共一萬二千餘名經三縣被䧟傷亡已多<lb/>
　　其内地調來臺灣𠞰匪兵丁共一萬餘名除分撥<lb/>
　　三路進兵亦有傷亡逃散府城駐防班兵甚少業<lb/>
　　已飛咨李侍堯續調本省内地及廣東浙江共兵<lb/>
　　七千名配船渡海俟兵到三四千之後<hi>臣</hi>即親自統<lb/>
<pb n="KR2c0017_WYG_013-13b"/>
　　領由南而北務將賊匪首夥盡數擒獲其各路擒<lb/>
　　獲賊匪將要犯飭令解赴内地李侍堯審辦其餘<lb/>
　　賊黨<hi>臣</hi>即就地審明辦理奏入<lb/>
上命軍機大臣傳諭常青李侍堯曰郝壯猷身為總兵<lb/>
　大員于賊匪復犯鳯山時既不能先事防禦又不能<lb/>
　督率弁兵奮勇殺賊濳回郡城似此恇怯倖生若不<lb/>
　明正典刑何以肅戎行而昭軍紀此豈徒交部治罪<lb/>
　可以完事者早經降㫖令常青將伊正法以示懲儆<lb/>
<pb n="KR2c0017_WYG_013-14a"/>
　諒常青發摺時尚未接到耳至臺灣現有兵丁經屢<lb/>
　次挫損不免氣餒常青不可不大加振作如兵丁臨<lb/>
　陣時有一二畏縮退避者即立時正法懲一儆百即<lb/>
　將備内有恇怯不前者亦即一面正法一面奏聞而<lb/>
　才能出衆奮勇殺賊之兵弁即奏請破格超擢今賞<lb/>
　去翎子以備鼓勵戎行之用俾知死生呼吸之際退<lb/>
　則必死進則可以殺賊立功邀恩拔擢即不幸陣亡<lb/>
　國家自有優䘏如此賞罰嚴明自必人人知所感奮<lb/>
<pb n="KR2c0017_WYG_013-14b"/>
　可期鼓勇集事常青雖未經行陣而行軍之道信賞<lb/>
　必罰朕屢加訓諭該將軍尤宜遵照妥辦也至總兵<lb/>
　柴大紀普吉保功罪原不相掩前已有㫖令柴大紀<lb/>
　署理陸路提督普吉保仍留軍營俱令帶罪督兵以<lb/>
　觀後效果能奮勇出力不但宥其前罪並當旌錄其<lb/>
　功現在曾經行陣之侍衛章京内派出八員即日啓<lb/>
　程令其晝夜星馳前往但臺灣距京較逺到彼究湏<lb/>
　時日著傳諭常青不必待伊等到彼始行進𠞰以致<lb/>
<pb n="KR2c0017_WYG_013-15a"/>
　稽遲俟所調粤兵四千名及駐防滿兵一千名到齊<lb/>
　酌量可用時即行帶領直搗賊巢生擒首逆務湏奮<lb/>
　勇持重計出萬全以期迅速蕆事藍元枚前已降㫖<lb/>
　調補水師提督授為㕘贊令其速赴鹿仔港㑹𠞰該<lb/>
　提督目擊黄仕簡任承恩之觀望遷延身罹重譴自<lb/>
　當益加奮勉再前據常青奏賊匪攻得鳯山乗勢來<lb/>
　犯府城已到十里之外等語此次摺内何以未將如<lb/>
　何𠞰殺之處奏及朕心甚為懸切著該將軍即將如<lb/>
<pb n="KR2c0017_WYG_013-15b"/>
　何籌畫擒殺賊匪情形迅速奏聞<lb/>
　　<hi>臣</hi>等謹按行軍紀律嚴明有功必錄有罪必誅則<lb/>
　　人人無倖生之心方克集事郝壯猷於賊匪來犯<lb/>
　　鳯山時不能督率弁兵竭力抵禦乃竟退回郡城<lb/>
　　希冀倖免我<lb/>
皇上立命於軍前正法並將其棄城濳回是以按軍法<lb/>
　　從事縁由明白飭諭俾三軍共知畏怯倖生必至<lb/>
　　身罹重辟羣相警戒並<lb/>
<pb n="KR2c0017_WYG_013-16a"/>
命於弁員内如有才能出衆奮勇殺賊者即行奏請破<lb/>
　　格超擢鼓勵戎行之道真無所不至宜將士等人<lb/>
　　人用命踴躍争先所向無敵也歟<lb/>
　　同日李侍堯奏言臺灣保聚尚完者惟府城及鹿<lb/>
　　仔港等四五處而府城為全郡根本鹿仔港亦進<lb/>
　　兵要口且近大里杙此兩處必湏保固方可措手<lb/>
　　現在粤兵到厦已有四起<hi>臣</hi>令隨到隨即登舟一<lb/>
　　候順風即行開駕但得先到數百名人心即定并<lb/>
<pb n="KR2c0017_WYG_013-16b"/>
　　知有大兵繼至更當轉怯為壯其鹿仔港一路<hi>臣</hi>
　　現擬將粤兵内先撥一千五百名前往俟浙兵到<lb/>
　　日再派往二千名兵力既厚并可無俟常青南路<lb/>
　　之兵來㑹即直搗賊巢庻南北兩路俱有重兵𠞰<lb/>
　　殺賊勢自當潰散昨以粤兵每起二百五十名尚<lb/>
　　覺遲緩復札商孫士毅併為五百名一起計四月<lb/>
　　初十日前粤兵二千五百俱可到齊其一千五百<lb/>
　　名之赴蚶江者亦相繼入閩適署提<hi>臣</hi>藍元枚查<lb/>
<pb n="KR2c0017_WYG_013-17a"/>
　　察海口來至厦門因留伊在厦照料催䟎<hi>臣</hi>於數<lb/>
　　日内即至蚶江料理兩路均可不致遲悮再此次<lb/>
　　粤省官兵縁督<hi>臣</hi>孫士毅預行選派皆年力强壯<lb/>
　　㸔來甚可得力又於各兵内擕帶火藥三萬觔之<lb/>
　　外另備五萬觔解閩接濟查閩省雖不缺乏然火<lb/>
　　藥要器多為預備益覺寛裕將來用過若干仍可<lb/>
　　按數歸還再粤省第二起官兵自海澄縣水路赴<lb/>
　　厦兵丁曾得髙等一船到嶼仔尾地方有盗二十<lb/>
<pb n="KR2c0017_WYG_013-17b"/>
　　餘人駕船來刼兵丁受傷者六人失去鳥鎗腰刀<lb/>
　　等物查厦門係水師提督駐劄之地嶼仔尾離厦<lb/>
　　不過十餘里又<hi>臣</hi>方在厦門而盗賊已肆行無忌<lb/>
　　若此可見戎政廢弛遂使瀕海之地竟為盗數此<lb/>
　　等匪徒縱未必係臺匪黨羽而縱横洋面乆為商<lb/>
　　民之害并有盗刼兵船之事更屬目無法紀似此<lb/>
　　怠玩之文武若不嚴㕘示儆無以肅吏治而飭營伍<lb/>
　　請將海澄縣知縣侯謹度水師提標中軍守備李<lb/>
<pb n="KR2c0017_WYG_013-18a"/>
　　光輝革職留於地方協緝勒限一年如限滿不獲<lb/>
　　再行交部治罪其石瑪通判安靜水師㕘將王祖<lb/>
　　烈均有督率之責咎亦難辭請將該二員交部嚴<lb/>
　　加議處至總兵羅英笈於所轄地方全無整飭應<lb/>
　　一倂交部嚴加議處又現在押解臺灣逆匪林小<lb/>
　　文等四犯林小文蔡綱係紏衆為逆之犯廖攀龍<lb/>
　　係海口山汛把總曾將火藥四五十觔送與賊目<lb/>
　　何朝英係已革外委曾在扈尾與官兵打仗奏入<lb/>
<pb n="KR2c0017_WYG_013-18b"/>
上諭内閣曰沿海地方盜賊出沒最為商民之害甚至<lb/>
　駕船行刼渡海官兵不法已極該管地方文武員弁<lb/>
　並不能立時緝獲非尋常疎縱可比侯謹度李光輝<lb/>
　俱著即革去頂帶暫行留任勒限半年在該處緝捕<lb/>
　總兵羅英笈亦著即革去翎頂暫行留任在該處督<lb/>
　緝其通判安靜㕘將王祖烈均著革去頂帶暫行留<lb/>
　任督緝務於半年限内將盜犯按名緝獲速正刑誅<lb/>
　如限滿不獲即著該督㨿實㕘奏分别從重治罪<lb/>
<pb n="KR2c0017_WYG_013-19a"/>
上又命軍機大臣傳諭常青李侍堯曰李侍堯奏洋面<lb/>
　盜案摺内稱此等匪徒未必係臺匪黨羽所見實未<lb/>
　周到該犯等膽敢在洋面駕船肆行刼掠甚至執持<lb/>
　鳥鎗藤牌等械傷害商旅已屬不法且現在粤省調<lb/>
　赴叠灣𠞰捕賊匪之兵衆所共知該犯等輒於嶼仔<lb/>
　尾地方駕船行刼與兵丁互相格鬥安知非林爽文<lb/>
　等探知消息令其黨羽在中途刼掠以挫鋭氣而緩<lb/>
　行程何得僅以尋常海洋盜犯辦理李侍堯自因現<lb/>
<pb n="KR2c0017_WYG_013-19b"/>
　在籌辦一切事緒繁多心曲紛亂未能見及於此至<lb/>
　閩省地方文武員弁於緝捕盜犯全不認真使瀕海<lb/>
　之地竟成盜藪廢弛已極本即應從重治罪姑念該<lb/>
　省現值多事未便遽易生手且該文武員弁若此時<lb/>
　即行革職轉可遽離本任置身事外是以降㫖將該<lb/>
　員等俱革去頂帶暫行留任在該處勒限緝捕但該<lb/>
　縣侯謹度守備李光輝于所屬地方一任盜匪縱横<lb/>
　洋面行刼兵船已屬罪無可逭著李侍堯詳悉諭知<lb/>
<pb n="KR2c0017_WYG_013-20a"/>
　該員等現止革去頂帶留任緝捕實屬格外從寛務<lb/>
　湏實力查拿以圖自贖若限内不能將各犯按名拿<lb/>
　獲則是該員等始終怠玩即應在該處正法不能再<lb/>
　邀寛宥總兵羅英笈於所轄地方毫無整飭今暫加<lb/>
　恩革去翎頂留任緝捕若再不能于限内督率弁兵<lb/>
　將盜犯全行緝獲並著李侍堯於限滿時據實嚴㕘亦<lb/>
　應寘以重典决不寛貸著李侍堯將此嚴切曉諭俾<lb/>
　該員等各知儆畏迅速上𦂳緝拿毋致自罹重辟盖<lb/>
<pb n="KR2c0017_WYG_013-20b"/>
　該省正當軍旅之際不可不從嚴辦理也至此等盜<lb/>
　犯黨賊逞兇罪在不赦一經拿獲著李侍堯即行審<lb/>
　明按名正法一面辦理一面奏聞不必照海洋尋常<lb/>
　盜犯之例分别辦理<lb/>
　　<hi>臣</hi>等謹按緝盜安民守土之職閩省當臺匪滋擾<lb/>
　　之時海洋盜匪縱横且敢行刼兵船不法已極而<lb/>
　　怠玩之地方官實罪無可逭<lb/>
皇上於督<hi>臣</hi>所擬勒緝一年之期改為半年不獲即立<lb/>
<pb n="KR2c0017_WYG_013-21a"/>
　　置重典俾人知儆畏庻能實力緝捕奸宄不致漏<lb/>
　　網因時立法猛以濟寛而猶傳<lb/>
㫖諄諄訓飭所以大震啓其聾聵而禍福仍聼其人之<lb/>
　　自取者歟<lb/>
　<lb/>
　<lb/>
　<lb/>
　<lb/>
<pb n="KR2c0017_WYG_013-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_063-1a"/>
欽定四庫全書<lb/>
欽定平定臺灣紀畧卷六十三<lb/>
　　六月初六日<hi>丁酉</hi>福康安徐嗣曽又同奏言清査臺<lb/>
　　灣積弊酌籌善後事宜一各營操演宜設法稽查<lb/>
　　以核勤惰也向來臺灣各營戍兵離營散處技藝<lb/>
　　生疎即遇操演之期亦復虚應故事並不按名全<lb/>
　　到茲當整飭之時已将修建營房添兵安汎増設<lb/>
　　騎操馬匹等事次第辦理營制更新亟須嚴定章<lb/>
<pb n="KR2c0017_WYG_063-1b"/>
　　程認真操演以収實效嗣後水陸各營按照操演<lb/>
　　鎗箭之期兵丁等齊集教塲逐名㸃騐不許一名<lb/>
　　不到将備帯同弁目親往較閲分别等第開单登<lb/>
　　記即将操演原摺呈報該鎮親自較查偶有虚揑<lb/>
　　或操演不能按期立将該管将備揭報查叅其分<lb/>
　　防營汛毋論衝僻地方均應一律按期操演一體<lb/>
　　開单呈報隨時抽騐並委員親往查察以别勤惰<lb/>
　　凡該鎮查閲原单並抽騐過各營兵丁技藝名冊<lb/>
<pb n="KR2c0017_WYG_063-2a"/>
　　等第統於年底彚送總督衙門察核並存底冊一<lb/>
　　分俟将軍督撫提督等巡查操演時照冊查騐如<lb/>
　　與原冊相符兵丁技藝嫺熟奏明将該鎮交部議<lb/>
　　叙如有揑報不實即行嚴查叅究如此層層查核<lb/>
　　操演不致間斷紀律漸次諳習而将備中孰勤孰<lb/>
　　惰亦皆有所稽考一水師兵丁宜按期出洋巡哨<lb/>
　　也臺灣澎湖為海疆重地額設水師戰船以為巡<lb/>
　　哨之用例應将備帯領弁兵按月出巡所轄洋面<lb/>
<pb n="KR2c0017_WYG_063-2b"/>
　　及本汛地方緝拿盗賊近年以來營伍不能整飭<lb/>
　　将弁等心存渉險畏難之見怠惰偷安不諳舟楫<lb/>
　　有汛防之名無巡哨之實洋面盗刦頻聞莫能禁<lb/>
　　戢殊非慎重海疆之道查洋盗雖係亡命匪徒未<lb/>
　　嘗不患覆溺其竄匿之地必有偏僻島嶼可以避<lb/>
　　風取水者方敢停泊亦必於颱颶不作之時方敢<lb/>
　　出洋行刦至於私渡民人尤非盗賊可比灣泊之<lb/>
　　處更易巡邏官兵等若能於近邉口岸留心捜捕<lb/>
<pb n="KR2c0017_WYG_063-3a"/>
　　斷無不獲之理嗣後應令水師将弁按期親自出<lb/>
　　洋周厯各處實力哨查不得装㸃軍容張揚聲勢<lb/>
　　預驅賊匪逺避徒衍虚文仍将出汎囘汎日期報<lb/>
　　明督提各衙門稽核務将港澳之險易風信之向<lb/>
　　背及駕船之柁繚斗磑諸事講求通曉時時操練<lb/>
　　自可漸臻純熟如能擒拿盗賊匪徒者准其記功<lb/>
　　陞用倘敢空文申報僅在内港往來虚應故事查<lb/>
　　出立即嚴叅究辦一嚴總兵巡查之例以肅營制<lb/>
<pb n="KR2c0017_WYG_063-3b"/>
　　也臺灣鎮總兵向例於毎年冬間巡查南北兩路<lb/>
　　各營供應尖宿四十八年以後漸至𣲖送夫價而<lb/>
　　沿山沿海偏僻汛地並不親厯周巡往返皆由大<lb/>
　　路南至鳳山北至北塹而止上淡水營及下淡水<lb/>
　　營兵丁祇係酌調抽騐殊非慎重營伍之道嗣後<lb/>
　　總兵巡查全郡一應供應夫價盡行革除不許絲<lb/>
　　毫𣲖累惟是總兵出巡必須酌帯弁兵一二百名<lb/>
　　方足以壮聲勢向来出差兵丁並無盤費難保無<lb/>
<pb n="KR2c0017_WYG_063-4a"/>
　　需索情弊應照内地出差官兵給與差費之例酌<lb/>
　　給盤費入於本省公費内報銷所有巡閲地方務<lb/>
　　須北自淡水石門南至鳳山水底藔毋論衝僻汎<lb/>
　　地一律按汎操閲兵丁技藝㸃騐屯畨並令留心<lb/>
　　察訪弁兵如有包差庇賭者立即嚴行懲治巡查<lb/>
　　後将營伍地方情形據實陳奏一次倘該鎮仍蹈<lb/>
　　故轍勒索夫價一經巡查之将軍督撫提督等查<lb/>
　　出即照枉法賍從重治罪一兵丁貿易離營等弊<lb/>
<pb n="KR2c0017_WYG_063-4b"/>
　　宜嚴行禁止也臺灣營伍廢弛總由總兵營私牟<lb/>
　　利備弁等相率效尤縱容兵丁離營他出貿易謀<lb/>
　　生甚至包庇娼賭無所不為将惰兵驕實由於此<lb/>
　　現已将各處營汛兵房一律赶𦂳興修分𣲖安設<lb/>
　　又令於叛産内酌量撥給収取餘息以為貼補當<lb/>
　　差之用從此各兵生計有餘又有兵房可資棲止<lb/>
　　應責成各鎮将都司守備等嚴行約束除操演日<lb/>
　　期按名㸃騐外平時仍𣲖員逐日稽查如不居住<lb/>
<pb n="KR2c0017_WYG_063-5a"/>
　　兵房在外遊蕩即行革伍枷號半年逓囘原籍嚴<lb/>
　　加管束永不許食糧入伍倘敢仍前貿易包庇娼<lb/>
　　賭從重加等治罪並将不行查察之員嚴行恭處<lb/>
　　其分駐地方即交該汎弁稽查如本汎狥庇容隠<lb/>
　　准令隣汛弁目一體舉報至地方賭慱固屬兵丁<lb/>
　　不行查禁而胥役亦不無包芘之事嗣後應令兵<lb/>
　　役互相稽察呈報鎮道從重辦理若鎮道不行究<lb/>
　　辦經巡查将軍督撫等察出即治以狗縱之罪一<lb/>
<pb n="KR2c0017_WYG_063-5b"/>
　　禁革四項兵目名色以杜包差之弊也臺灣各營<lb/>
　　自總兵至守備衙門皆有兵丁聴候差遣分為旗<lb/>
　　牌伴當内丁管班四項各有目兵管領總兵署内<lb/>
　　多至三百人副将以至守備依次酌減至少亦有<lb/>
　　三十餘人分班輪直其在外自謀生理者多在四<lb/>
　　項内掛名貼錢代班差操均可不到名為包差因<lb/>
　　而千總把總於所管兵丁皆有包差情事最為惡<lb/>
　　習竊思鎮将等官署内本無胥役因公差遣兵丁<lb/>
<pb n="KR2c0017_WYG_063-6a"/>
　　固所不禁但私分四項名目需兵至數百人之多<lb/>
　　曠伍等事皆由此起且如郡城内兵丁二千七百<lb/>
　　餘名而在各處署内當差者已逾三分之一存營<lb/>
　　實兵無幾尤屬不成事體嗣後四項目兵名色全<lb/>
　　行禁革總兵署内酌留差遣該班兵一百名分作<lb/>
　　兩班足敷應用副将酌留兵八十名仍令輪流親<lb/>
　　自上班不許私相雇替恭将以至守備照此按等<lb/>
　　逓減分防千總准留兵十名其餘悉令歸營如敢<lb/>
<pb n="KR2c0017_WYG_063-6b"/>
　　故違定制即依私役軍人例按名治罪所有留署<lb/>
　　差遣兵丁一體照常操演毋許藉端曠伍一换防<lb/>
　　戍兵宜分交水陸提督互相㸃騐也臺灣全郡戍<lb/>
　　兵俱由内地水師陸路各標營𣲖撥輪班更换向<lb/>
　　來調集厦門經水師提督㸃騐配船渡洋臺灣鎮<lb/>
　　總兵照冊㸃収分撥駐守但向來各兵内有手藝<lb/>
　　之人及親族在臺灣者甫經班滿又復换防難保<lb/>
　　無老弱充數之弊其不願來臺灣者經各營僉𣲖<lb/>
<pb n="KR2c0017_WYG_063-7a"/>
　　毎於厦門逗遛不進時日遷延經富勒渾雅徳等<lb/>
　　定限查恭而陸路官兵非水師提督所轄督催開<lb/>
　　渡等事未免呼應不靈至於㸃騐時由本管提督<lb/>
　　查㸃亦不免有迴䕶将就之處伏思陸路提督駐<lb/>
　　劄泉州府距厦門甚近兵丁配渡時即令該提督<lb/>
　　親赴厦門互相㸃騐将水師戍兵由陸路提督騐<lb/>
　　看陸路戍兵由水師提督騐看必須年力壮徤方<lb/>
　　准配渡倘有應名充數及屡次藉端换防情弊立<lb/>
<pb n="KR2c0017_WYG_063-7b"/>
　　時究恭駁囘另换仍照例各按所屬官兵専𣲖将<lb/>
　　備催令開駕如此則責成愈重㸃騐加嚴如戍兵<lb/>
　　皆得精壮充伍於海外操防實為有益一海口城<lb/>
　　廂各砲位宜清查安設以資守禦也查臺灣鹿耳<lb/>
　　門沿海一帯口岸舊設砲位數十處原因海濵遼<lb/>
　　濶逺接外洋是以安設砲位外禦内守以備不虞<lb/>
　　近因逆匪滋擾如安平塩水港等處大砲隨時撥<lb/>
　　運軍營配用而各縣曽經賊擾者亦多遺失損壊<lb/>
<pb n="KR2c0017_WYG_063-8a"/>
　　茲值地方平定自應照舊安置其改建城垣之處<lb/>
　　亦應相度形勢添置砲位以資守禦此次大兵進<lb/>
　　勦奪獲賊人鎗砲甚多其中堪用鳥鎗器械已交<lb/>
　　鎮道撥補各營遺失之數其砲位一項現令逐一<lb/>
　　清查揀其堅固厚重試放堪用者於各處分配安<lb/>
　　設其餘砲位鳥鎗飭交臺灣府貯庫将収過數目<lb/>
　　報明總督提督查核一嚴禁搶奪械闘以靖地方<lb/>
　　也臺灣民情刁悍綏輯為難近山村僻地方盜賊<lb/>
<pb n="KR2c0017_WYG_063-8b"/>
　　公行結黨肆搶漸至械閗相尋釀成逆案從前地<lb/>
　　方官以案件繁多圖避處分事主呈控多不認真<lb/>
　　查辦兵役等雖識盗賊之名畏其兇横亦不敢遽<lb/>
　　行追捕是以商旅往来皆携帯器械自衛而盗賊<lb/>
　　之假託行兇者執持兇器混入其中亦復無人盤<lb/>
　　詰茲當逆匪蕩平之後収繳軍械奸徒歛跡民情<lb/>
　　極為震懾但積習難於猝化恐其日久玩生械閗<lb/>
　　搶刦之事亦難保其必無惟當嚴定章程以期永<lb/>
<pb n="KR2c0017_WYG_063-9a"/>
　　逺無事<hi>臣</hi>等體察情形所有臺灣盗案本照洋盗<lb/>
　　治罪應請即照新例從嚴究辦俟盗風漸戢再行<lb/>
　　照舊聲請至械閗之案情罪重大從前地方官毎<lb/>
　　存化大為小之見作為倉猝起衅僅将殺人之犯<lb/>
　　照命案擬抵實為輕縱查此等械閗殺人之犯情<lb/>
　　節極為可惡其雖未傷人而審係首先起意紏約<lb/>
　　鳴鑼聚衆者尤為罪首禍魁當此立法嚴懲之際<lb/>
　　應請将械閗殺人及起意紏約者均照光棍例擬<lb/>
<pb n="KR2c0017_WYG_063-9b"/>
　　斬立决傷人之犯亦請從重問擬發遣餘照械閗<lb/>
　　本例問擬再臺灣搶案最多不可不嚴加懲儆嗣<lb/>
　　後除聚至十人以上及雖不滿十人但經執持器<lb/>
　　械倚強肆掠者為首之犯照糧船水手搶奪例以<lb/>
　　强盗律治罪為從各犯請發新疆給種地兵丁為<lb/>
　　奴其搶奪人數在三人以下審有紏謀持械逞强<lb/>
　　情形及雖未逞强而數在三人以上者均請照囘<lb/>
　　民搶奪例發極邊烟瘴充軍以上請定各例仍遵<lb/>
<pb n="KR2c0017_WYG_063-10a"/>
　　照<lb/>
諭㫖俟兩年後人知畏法再行酌請照舊辦理地方文<lb/>
　　武遇有械閗搶奪案件據報不即緝拿者照諱盗<lb/>
　　例革職如有増減改揑案情等弊仍即嚴恭治罪<lb/>
　　一清查臺灣戸口捜拿逆犯以别奸良也臺灣為<lb/>
　　五方雜處之區本無土著祇因地土膏腴易於謀<lb/>
　　生食力民人挈眷居住日聚日多雖係海外一隅<lb/>
　　而村庄户口較之内地郡邑不啻數倍人數既多<lb/>
<pb n="KR2c0017_WYG_063-10b"/>
　　毎年開報丁口俱係任意填寫並不實力清查前<lb/>
　　聞府城被賊攻擾時惟恐賊匪潜為内應清查城<lb/>
　　内民數共有九十餘萬而<hi>臣</hi>等現在檢查臺灣縣<lb/>
　　民冊内只開載十三萬七千餘名口數目逈不符<lb/>
　　合人數既多版籍難慿是以匪徒逸犯竟有厯年<lb/>
　　久逺不能擒獲者内地逃軍徒犯亦多潜赴臺灣<lb/>
　　希圖漏網不可不亟為清查辦理查編查保甲一<lb/>
　　事原有定例即内地亦應實力奉行海外地方民<lb/>
<pb n="KR2c0017_WYG_063-11a"/>
　　無定籍尤賴此稽查奸匪臣福康安進兵時招撫<lb/>
　　難民歸庄日有數千惟恐匪犯混入其中毎户皆<lb/>
　　給用印手票開載姓名人口分𣲖妥員登記簿籍<lb/>
　　事定後查拿逸匪村民不能容隠無不立時擒獻<lb/>
　　應令地方官推廣此意於清查叛産之便責成族<lb/>
　　長管事按户編甲其有充當義民者名冊在官尤<lb/>
　　屬易於稽核其並無家産遊民最易滋事固未便<lb/>
　　無端驅逐致有擾累若遇犯事到官即在笞杖以<lb/>
<pb n="KR2c0017_WYG_063-11b"/>
　　下者亦押令囘籍至禁止携眷之例自雍正十年<lb/>
　　至乾隆二十五年屡開屡禁經前任總督楊廷璋<lb/>
　　酌請定限一年永行停止而挈眷來臺灣者至今<lb/>
　　未絶總因内地生齒日繁閩粤民人渡海耕種謀<lb/>
　　食居住日久置有房産自不肯将其父母妻子仍<lb/>
　　置原籍搬取同來亦屬人情之常若一概嚴行禁<lb/>
　　絶轉易啟私渡情弊前經<hi>臣</hi>福康安據實<lb/>
　奏明毋庸禁止嗣後安分良民情愿携眷來臺灣者<lb/>
<pb n="KR2c0017_WYG_063-12a"/>
　　由該地方官查實給照准其渡海一面移咨臺灣<lb/>
　　地方官将眷口編入民籍其隻身民人亦由地方<lb/>
　　官一體查明給照移咨入籍如此則既可便民而<lb/>
　　外内稽查匪徒亦無從混冐倘有内地逆犯逃遣<lb/>
　　竄至臺灣者地方官若即能盤獲准予從優奨叙<lb/>
　　倘别經發覺訊明由何處進口何處蔵匿即将該<lb/>
　　管員弁從嚴恭處一嚴禁私造器械旗幟以靖地<lb/>
　　方也律有私蔵軍器之條海外地方尤應嚴禁臺<lb/>
<pb n="KR2c0017_WYG_063-12b"/>
　　灣民情慓悍械閗滋事漸至釀成逆案刀矛鎗砲<lb/>
　　等物向多私自蔵蓄業經<hi>臣</hi>等設法収繳禁止打<lb/>
　　造若不嚴定章程惟恐日久因循無所遵守查内<lb/>
　　地應禁軍器祇係鳥鎗砲位其弓箭腰刀等項為<lb/>
　　防禦盗賊之用原所不禁但臺灣逺在海隅非内<lb/>
　　地可比除熟畨屯兵應用器械及民間菜刀農具<lb/>
　　外如弓箭腰刀撻刀半截刀鏢鎗長矛之類一概<lb/>
　　禁止倘敢私蔵寸鉄即行從重治罪又各村聚衆<lb/>
<pb n="KR2c0017_WYG_063-13a"/>
　　械閗多用旂幟號召即不肯助閗村庄亦須竪保<lb/>
　　庄旂一面方免蹂躪逆首林爽文滋事時即係将<lb/>
　　助逆黨羽分别旂幟顔色作為五隊而義民等隨<lb/>
　　同官兵打仗亦各製造一旗以示進退<hi>臣</hi>等於平<lb/>
　　定賊匪後即将義民旂収繳嗣後若再有私造旗<lb/>
　　幟者俱照軍器一體治罪一賭慱惡習宜從嚴懲<lb/>
　　治也臺灣賭風最盛但耗費囊資廢時失業而忿<lb/>
　　争閗狠搶竊成風皆由於此從前汛弁兵丁等藉<lb/>
<pb n="KR2c0017_WYG_063-13b"/>
　　端索詐不加禁止遂至肆無忌憚公然在於街市<lb/>
　　羣聚賭慱莫敢過問茲<hi>臣</hi>等嚴行禁戢重法懲治<lb/>
　　而郡城内尚有許班拒捕兇毆之事當經一面奏<lb/>
聞一面将許班正法小民始知畏懼頓為歛跡嗣後應<lb/>
　　令地方文武員弁實力稽查有犯必懲即壓寳跌<lb/>
　　錢之類亦從重枷杖押逓囘籍如敢不服拘拿照<lb/>
　　拒捕之例治罪各汛弁兵狥隠故縱勒索錢文計<lb/>
　　賍以枉法論若失於查察别經發覺雖訊無得賄<lb/>
<pb n="KR2c0017_WYG_063-14a"/>
　　情弊亦即革伍枷責示儆並令各汛弁毎月出具<lb/>
　　並無賭慱切結呈報總兵查核再臺灣有質押零<lb/>
　　星衣物之處名為小典貧民無錢賭慱者多向小<lb/>
　　典押錢入塲是以街市之中多半小典盤剥重利<lb/>
　　最為可惡應飭地方官一體嚴行禁止違者重究<lb/>
　　一臺灣文武各官應責巡察大員隨時核奏也臺<lb/>
　　灣孤懸海外鎮道各員恃有重洋間阻督撫耳目<lb/>
　　難周無不恣意妄為通同循隠茲<lb/>
<pb n="KR2c0017_WYG_063-14b"/>
特命将軍督撫提督大員分年巡察實為綏妥海疆之<lb/>
　　至計但恐日久因循不能認真整飭應請令巡察<lb/>
　　之總督巡撫等到臺灣後将鎮将及道府㕔員各<lb/>
　　員通行查核出具考語具奏其備弁佐雜等俱令<lb/>
　　通行考察咨部存案如各員在臺灣任内有貪縦<lb/>
　　殃民欵蹟别經發覺者将未經恭劾之人交部嚴<lb/>
　　加議處如遇将軍提督巡察之年文員雖非其専<lb/>
　　管但既經渡海巡查諸事皆應稽查不得以文武<lb/>
<pb n="KR2c0017_WYG_063-15a"/>
　　分途稍存岐視一臺灣道員准令具摺奏事以専<lb/>
　　責成也内地道員本無奏事之責臺灣逺在海外<lb/>
　　遇有𦂳要案件原准㑹同臺灣鎮㑹銜具奏但鎮<lb/>
　　道體制不相統攝遇有應奏之事又不得自行陳<lb/>
　　奏徇隠扶同之弊勢所必至况海洋風信靡常文<lb/>
　　禀往来動稽時日於事理殊多未便查楊廷樺任<lb/>
　　内曽准令奏事然未著為定制嗣後應請令臺灣<lb/>
　　道員専摺奏事毋庸與總兵㑹銜以専責成仍令<lb/>
<pb n="KR2c0017_WYG_063-15b"/>
　　該道将營伍是否整飭兵丁曽否操演之處按月<lb/>
　　呈報督撫查考如敢稍為容隠即照永福之例一<lb/>
　　體治罪一請開八里坌海口以便商民也查淡水<lb/>
　　八里坌地方港口距五虎門水程約有六七百里<lb/>
　　逆匪滋事時經臣徐嗣曽奏明𣲖兵自五虎門放<lb/>
　　洋直趨淡水嗣後運往淡水之糧餉鉛藥亦多由<lb/>
　　八里坌収口一載以来甚為利渉該處港道寛濶<lb/>
　　可容大船出入從前即有商船収泊該處載運米<lb/>
<pb n="KR2c0017_WYG_063-16a"/>
　　石管口員弁藉端需索得受陋規徒有封禁之名<lb/>
　　毫無實際且淡水為産米之區八里坌一港又非<lb/>
　　偏僻港口僅容小船者可比雖臺灣逺在海外稽<lb/>
　　查奸匪不可不嚴而百餘年來休養生息販運流<lb/>
　　通實與内地無異小民等趨利如騖勢難禁遏與<lb/>
　　其陽奉隂違轉滋訛索不若明設口岸以便商民<lb/>
　　查鹿仔港對渡蚶江本係封禁經永徳奏准開設<lb/>
　　船隻往來極為便利應請将八里坌對渡五虎門<lb/>
<pb n="KR2c0017_WYG_063-16b"/>
　　海口一體准令開設其無照船隻及照内無名之<lb/>
　　人仍行嚴加查察以防偷渡該處原設巡檢一員<lb/>
　　今又新添一汛足資彈壓並令淡水同知上淡水<lb/>
　　營都司就近稽查掛號出入其載運米石數目均<lb/>
　　照新定海口章程一律辧理毋許藉端需索致滋<lb/>
　　擾累一沿海大小港口私渡船隻宜嚴加申禁稽<lb/>
　　查也臺灣全郡沿海鹿耳門鹿仔港係南北要口<lb/>
　　商民船隻出入例應掛騐稽查現擬新設之八里<lb/>
<pb n="KR2c0017_WYG_063-17a"/>
　　坌海口亦應一體辦理其餘港口如淡水之八尺<lb/>
　　門中港後壠港大安港彰化之海豐港三林港水<lb/>
　　裡港嘉義之虎尾溪八掌溪笨港猴樹港塩水港<lb/>
　　蚊港含西港鳳山之竹仔港東港打鼓港皆可容<lb/>
　　小船出入無照客民偷渡來臺灣者多在各處小<lb/>
　　港登岸原設防守汎兵因塘汛傾圯營置廢弛並<lb/>
　　不各歸汎地甚或得賄縱容任聴出入以致㳺民<lb/>
　　私渡日多奸宄潛滋無從盤詰<hi>臣</hi>福康安帯兵進<lb/>
<pb n="KR2c0017_WYG_063-17b"/>
　　勦時屡奉<lb/>
諭㫖嚴防海口以杜逆首逃竄之路遵即専𣲖大員分<lb/>
　　駐並通飭各海口員弁凡有溪港通海之處一體<lb/>
　　嚴查即經拿獲洪則李淡等私渡兩案而竄至海<lb/>
　　口賊匪無不就獲正法可見認真巡緝奸匪自無<lb/>
　　從透越現已挑撥汎兵照舊稽查並於八里坌東<lb/>
　　港等處要口添兵駐守嗣後應責該管員弁實力<lb/>
　　稽查如能拿獲私渡奸民即将船隻貨物賞給兵<lb/>
<pb n="KR2c0017_WYG_063-18a"/>
　　丁以示奨勵其有照商船因風飄泊到岸者騐明<lb/>
　　牌照立即放行仍不許稍有留難藉啓需索之弊<lb/>
　　至此項私渡船隻皆由内地小港私越出洋向有<lb/>
　　積慣船户客頭攬載圖利應請於内地沿海地方<lb/>
　　一體申明禁例實力訪拿庶可清私渡之源而海<lb/>
　　防益昭嚴宻一臺灣南北兩路宜安設舖逓修治<lb/>
　　道路船隻以肅郵政也臺灣全郡地方遼濶郡城<lb/>
　　距㕔縣治所逺者幾及千里近者亦不下一二百<lb/>
<pb n="KR2c0017_WYG_063-18b"/>
　　里向來逓送公文俱係畨社應役而畨社相距較<lb/>
　　逺馳逓不能迅速遇有要事信息難通自宜仿照<lb/>
　　内地安設舖逓毎三十里一舖逓送文報於封面<lb/>
　　上填寫時刻以備稽考至各處通衢要路本不寛<lb/>
　　展又被賊匪剷削極窄數人不能並行臣福康安<lb/>
　　帯兵進勦時均繞道由稻田行走交春以後引水<lb/>
　　灌田尤為泥濘難行况現已添設馬兵遇有捜捕<lb/>
　　盗賊馳突尤非所宜應於秋冬農隙之時令地方<lb/>
<pb n="KR2c0017_WYG_063-19a"/>
　　官逐加履勘酌明一丈五尺為度一律修整以壮<lb/>
　　觀瞻而通行旅其淡水溪灣裡溪虎尾溪大肚溪<lb/>
　　大甲溪等處水深湍急徒渉為難毎届山水驟漲<lb/>
　　月餘不通往来毎處應設船二隻傳送文書渡載<lb/>
　　民人實於公私兩有禆益再義民首黄奠邦等或<lb/>
　　守城出力或打仗奮勉而張源懃倡約族衆捐資<lb/>
　　招集義民共捐過銀三萬餘兩尤為急公核其才<lb/>
　　具均屬堪登仕版謹分别文武請<lb/>
<pb n="KR2c0017_WYG_063-19b"/>
㫖補用實缺惟職員楊振文原係開墾地畝謀生杜敷<lb/>
　　係屬社丁不願出仕應准其翎頂榮身此外各處<lb/>
　　義民首守城禦賊及<hi>臣</hi>福康安進兵以来隨同打<lb/>
　　仗捜山跴緝及拿獲有名賊目俱隨時酌給頂帯<lb/>
　　内地招募之義民頭目亦經分别給頂以資管束<lb/>
　　前於撤兵後通行比較勞績考核人材查有嘉義<lb/>
　　守城出力南北兩路堵勦之義民邱體元等及打<lb/>
　　仗勇往之内地義民李青雲等九十名應請一併<lb/>
<pb n="KR2c0017_WYG_063-20a"/>
　　分别文武咨部核辦勞績稍次之張士玉等共一<lb/>
　　百九十二名均令以頂帯榮身毋庸送部又郡城<lb/>
　　出力義民首郭友和等四名於賊匪滋事之初首<lb/>
　　先招集義民保守郡城始終不懈向未賞給頂帯<lb/>
　　應給予郭友和六品頂帯李清俊八品職銜施世<lb/>
　　同鍾天俊千總職銜除郭友和年逾七旬不願出<lb/>
　　仕外其李清俊等仍咨送吏兵二部補用惟查各<lb/>
　　處義民首均蒙<lb/>
<pb n="KR2c0017_WYG_063-20b"/>
恩賞戴翎而郡城義民<hi>臣</hi>等雖未經奏請而核其守城<lb/>
　　勞績亦與嘉義等處義民相等似不便稍存岐視<lb/>
　　應請将郭友和等四名均懇<lb/>
恩賞戴藍翎以示鼓勵所有送部人員内如通判守備<lb/>
　　等官例應引<lb/>
見伊等現因田廬焚燬亟須整理修戢容俟秋冬間<hi>臣</hi>
　　徐嗣曽再行給咨送部其餘州同教職千總把總<lb/>
　　等俱係定例毋庸帯領引<lb/>
<pb n="KR2c0017_WYG_063-21a"/>
見之員應請候吏兵二部註冊照例銓選再查逆匪滋<lb/>
　　擾日久到處蔓延從前官兵各駐一方道路梗塞<lb/>
　　全賴義民守禦村庄並運送錢糧火藥所在皆然<lb/>
　　帯兵大員以其急公向義多給予頂帯職銜鼓勵<lb/>
　　該義民等亦深以<lb/>
朝廷名器為榮各思感奮久而不懈茲自詳查給過頂<lb/>
　　帯者除常青具奏郡城義民已有三百四十餘名<lb/>
　　而未經具奏及他處給頂義民尚不在此數内核<lb/>
<pb n="KR2c0017_WYG_063-21b"/>
　　計人數原屬過多祇因伊等一載以來隨征出力<lb/>
　　若於事完後遽将頂帯摘去未免心存觖望揆之<lb/>
　　事理似屬非宜自應仍准帯用但恐人多類雜必<lb/>
　　須詳細核明給劄存案以防頂冐滋事情弊<hi>臣</hi>徐<lb/>
　　嗣曽係本省巡撫現在臺灣将給過頂帯義民首<lb/>
　　等復加查核一遍再與奏明給頂義民一體頒給<lb/>
　　印劄仍令各該地方官嚴行約束毋任恃符滋事<lb/>
　　至各處捐貲捐榖義民所捐多寡不一均應徹底<lb/>
<pb n="KR2c0017_WYG_063-22a"/>
　　清查加以奨勵捐貲之人不能如守城打仗者勞<lb/>
　　績較為顯著且人數甚多稽核尤難未便全給職<lb/>
　　銜致滋冐濫容<hi>臣</hi>徐嗣曽分晰詳查酌量奨賞另<lb/>
　　行具奏奏入<lb/>
上從之<lb/>
上又命軍機大臣傳諭李侍堯曰各營兵丁自應歸伍<lb/>
　操演總兵衙門酌留數名以備差遣尚屬事之所有<lb/>
　何得至數百名之多以致将弁等從而效尤竟敢擅<lb/>
<pb n="KR2c0017_WYG_063-22b"/>
　立四項名目包賭窝娼百弊叢生實為積習可惡現<lb/>
　經福康安等定議禁革但恐該處員弁陽奉隂違日<lb/>
　久復萌故智李侍堯現任閩浙總督務宜隨時查察<lb/>
　認真整飭如有仍前情弊立即從重辦理勿任廢弛<lb/>
　貽悮<lb/>
上又諭内閣曰額設兵丁原以備差操防守之用乃臺<lb/>
　灣鎮将各署内竟設有旗牌伴當等四項名目管領<lb/>
　額兵總兵署内至有三百餘人之多以致各該兵丁<lb/>
<pb n="KR2c0017_WYG_063-23a"/>
　分班輪值其餘俱在外自謀生理甚至有掛名在内<lb/>
　貼錢包差代班差操等弊實屬不成事體不可不嚴<lb/>
　加禁革但臺灣既有此等情弊恐别省提鎮将弁各<lb/>
　署亦有似此者著各省督撫即行詳悉嚴查毋許各<lb/>
　提鎮将弁設立旗牌等名目私令所轄兵丁在署差<lb/>
　用設或署中須人差遣原不妨酌留數人聼用如有<lb/>
　仍前設立名目任意役使兵丁至如許之多者即将<lb/>
　該提鎮将弁嚴恭治罪務令額兵一體照常操演毋<lb/>
<pb n="KR2c0017_WYG_063-23b"/>
　許藉端曠伍致滋他弊至臺灣鎮道各員恃有重洋<lb/>
　間阻督撫耳目難周無不通同狥隠尤為惡習前已<lb/>
　降㫖令将軍督撫提督大員分年巡察苐恐日久因<lb/>
　循不能認真整飭嗣後該将軍等於毎年輪徃查察<lb/>
　即将鎮将及道府㕔縣各員通行查核出具考語具<lb/>
　奏其備弁佐雜各員應行考察咨部者亦一體留心<lb/>
　查核一面報部一面據實具奏務宜實力整頓秉公<lb/>
　辦理毋得稍有徇隠袒庇情事倘在臺灣各員有貪<lb/>
<pb n="KR2c0017_WYG_063-24a"/>
　縱殃民欵蹟别經發覺即将未經恭劾之人從重治<lb/>
　罪再臺灣逺在海外如遇有𦂳要案件該處道員雖<lb/>
　原准與總兵㑹銜具奏但鎮道本不相統轄若必待<lb/>
　㑹銜易啟扶同瞻徇之弊且海洋風信靡常往來商<lb/>
　辦動稽時日亦多未便前将萬鍾傑補放臺灣道時<lb/>
　特令加按察使銜原欲令該道遇有應奏事件得以<lb/>
　自行陳奏嗣後凡遇有補放臺灣道員者俱著加按<lb/>
　察使銜俾得自行奏事該道膺茲重任倍當激發天<lb/>
<pb n="KR2c0017_WYG_063-24b"/>
　良盡心辧理實力整頓方為不負任使<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷六十三<lb/>
</p>
<p>
</p>
  </div>
</body>
</text>
</TEI>
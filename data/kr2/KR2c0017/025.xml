<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_025-1a"/>
欽定四庫全書<lb/>
欽定平定臺灣紀畧卷二十五<lb/>
　　七月十三日<hi>戊寅</hi>常青恒瑞同奏言賊匪侵擾諸<lb/>
　　羅之鹽水港等處<hi>臣</hi>等當派總兵魏大斌等帶<lb/>
　　兵一千五百名應援詎南路賊匪聞知郡北一帯<lb/>
　　有賊已分派官兵前往胆敢于十八日夘刻糾夥<lb/>
　　約七八千圍繞大營三面又有賊三四千攻犯府<lb/>
　　城小南門外桶盤棧營盤該道府協同副𠫭等員<lb/>
<pb n="KR2c0017_WYG_025-1b"/>
　　弁在城守禦并派撥兵民出戰<hi>臣</hi>等率同侍衛烏<lb/>
　　什哈達等帯領滿漢官兵出營分路迎擊賊衆正<lb/>
　　與桶盤棧營盤對陣烏什哈達等所帶官兵横冲<lb/>
　　賊隊奮勇争先鎗砲齊發賊尚拚死抵敵官兵以<lb/>
　　排鎗直壓賊始敗走追殺六七里俱向竹箐深宻<lb/>
　　處竄逸其大營三面之賊有章京岱森寳等七員<lb/>
　　總兵梁朝桂副將蔡攀龍𠫭將特克什布等俱各<lb/>
　　奮勇督戰大小砲排鎗弓箭施放得宜至午刻賊<lb/>
<pb n="KR2c0017_WYG_025-2a"/>
　　人大敗共計鎗砲斃賊約三百餘人殺死數十人<lb/>
　　割獻首級耳記髪辮奪獲賊械二十餘件傷亡弁<lb/>
　　兵義民等分别駐冊照例賞䘏<hi>臣</hi>等查此次打仗<lb/>
　　烏什哈達奮勇倍常岱森寳等帯隊勇往又副將<lb/>
　　官福調撥官兵曉暢軍旅深有機冝且晝夜勤慎<lb/>
　　實為營中出色之員在金川軍營已賞戴花翎其<lb/>
　　副將貴林臨陣打仗身先士卒以及同知楊廷理<lb/>
　　帯領義勇倡率有方該二員現在奬以花翎又外<lb/>
<pb n="KR2c0017_WYG_025-2b"/>
　　委王國志亦能管帯義民打仗甚屬勤勉超補千<lb/>
　　總實缺並奬以藍翎至搃兵魏大斌等自十五日<lb/>
　　帯兵由水道前赴諸羅塩水港前已有官兵防禦<lb/>
　　今魏大斌帯兵前徃諒必通知柴大紀但尚未據回<lb/>
　　報<hi>臣</hi>等已飛札藍元枚柴大紀即約㑹魏大斌協<lb/>
　　力剿賊固守諸羅迅速馳報<lb/>
　　同日李侍堯奏言常青抄録奏稿内稱現在鹿耳門尤宜<lb/>
　　嚴防等語則<hi>臣</hi>前所派繒船二隻鎗兵二百名分駐兩處似尚<lb/>
<pb n="KR2c0017_WYG_025-3a"/>
　　覺单薄今查水師提標繒艍各船已無可用鎗兵<lb/>
　　除調赴臺灣所餘有限<hi>臣</hi>随飛飭海壇金門二鎮<lb/>
　　調取繒艍船各一隻並向沿海各營凑撥鎗兵二<lb/>
　　百名照前分配每船一百名分往鹿耳門鹿仔港兩<lb/>
　　處協力防範如有賊船出擾即行截殺庶糧餉到<lb/>
　　彼不至疎虞至内地沿海各營額設戰船尤當預<lb/>
　　為整理無如因循日久船泊海邊不為随時燂洗<lb/>
　　收拾多不適用其入厰修造者又不能上𦂳完工<lb/>
<pb n="KR2c0017_WYG_025-3b"/>
　　目下惟有先就可用之船亟飭修整完固其在厰<lb/>
　　修造之船一併勒限嚴催迅速報竣庶為有偹不<lb/>
　　至周章再本月二十八日蚶江通判陳惇禀稱有<lb/>
　　林源邁船自鹿仔港囘至蚶江詢據稱藍元枚于<lb/>
　　六月十五日帯兵民往大肚溪剿賊義民渉水過<lb/>
　　溪與賊打仗互有傷殺又聞十六日牛罵頭各庒<lb/>
　　義民帯同熟畨共數千人殺至大肚溪焚燒賊庄<lb/>
　　殺死賊匪甚多藍元枚亦撥兵前徃接應等語查<lb/>
<pb n="KR2c0017_WYG_025-4a"/>
　　藍元枚前奏有遣人徃大甲等社聫絡畨社之語<lb/>
　　今牛罵頭義民同熟畨攻賊想即係藍元枚遣人<lb/>
　　紏約前採買色布色絹四千餘疋分行府城鹿仔<lb/>
　　港兩處今藍元枚聫絡畨社正可得用擬再行酌<lb/>
　　買觧徃以偹接續應用至北淡水一路據副將徐<lb/>
　　鼎士等禀稱招撫難民俱已歸庄幸得時雨晚稻大<lb/>
　　半播種惟賊首呉沙盤踞三貂恃其地險尚在竄<lb/>
　　伏現在設法購線剿捕等語是北淡水一路尚屬<lb/>
<pb n="KR2c0017_WYG_025-4b"/>
　　寧貼又閩省額兵除調徃臺灣剿匪外所餘水陸<lb/>
　　各營兵丁實屬不敷應用不得不量為募補前接<lb/>
　　守偹王天植造報缺額祗就現在府城各營而南<lb/>
　　北兩路無從查造者更當數倍若俟一一查到始<lb/>
　　行補額現在内地營伍殊覺空虚應先約畧募補<lb/>
　　以資差防而偹緩急查水師提鎮協所轄各營及<lb/>
　　陸路提標興化長福省城福寧所轄各營均屬沿<lb/>
　　海要地應請照調徃輪戍臺灣兵數無論是否傷<lb/>
<pb n="KR2c0017_WYG_025-5a"/>
　　亡散失先挑補十分之三其汀邵延建各營挑補<lb/>
　　十分之二所有糧餉即按名支給俟剿賊匪事竣<lb/>
　　後統于傷亡散失截曠銀糧補欵約畧計筭亦足<lb/>
　　敷歸補如此則兵餉不致多糜而現在内地海彊<lb/>
　　得添募新兵及時<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>練可以資守禦而裕巡防再<lb/>
　　閩省各營鳥鎗自乾隆四十二年起赴臺班兵及<lb/>
　　巡洋弁兵沉失八百八桿並有年久鎗筒澆薄膛<lb/>
　　口寛大火機火門銷蝕不堪適用者共六千四百<lb/>
<pb n="KR2c0017_WYG_025-5b"/>
　　六十八桿經前督<hi>臣</hi>雅徳莅任後查明即散飭各<lb/>
　　營修造惟督標業經造補外其餘各營因公費逐<lb/>
　　年支用無存至今尚未補造現在各營莭次調兵<lb/>
　　前徃臺灣剿匪所有堪用之鳥鎗多已帯往其存<lb/>
　　營者半屬不堪設或需用貽悮匪淺查各營鳥鎗<lb/>
　　沉失損壊七千餘捍之多又延十年之乆竟不補<lb/>
　　造理合據實恭奏將厯任之提鎮將偹交部分别<lb/>
　　嚴加議處仍着落賠補但俟追出銀兩後始行製<lb/>
<pb n="KR2c0017_WYG_025-6a"/>
　　辦又致稽延時日應請先行動項上𦂳修造所有<lb/>
　　動用銀兩容查明各該員在任乆暫鎗數多寡分<lb/>
　　别追賠至臺匪滋事後所有軍前莭次遺失之鳥<lb/>
　　鎗約有二三千桿亦請先行動項製造將來仍于<lb/>
　　各該營公費内樽節辦理陸續歸欵均奏入<lb/>
上命軍機大臣傳諭常青李侍堯藍元枚柴大紀曰南<lb/>
　路賊匪將官兵牽綴意欲攻掠府城狡黠顯然雖經<lb/>
　常青等率領官兵分路剿殺僅斃賊三百餘人不為<lb/>
<pb n="KR2c0017_WYG_025-6b"/>
　快意是常青等在府城外結營株守無益竟當遵照<lb/>
　前㫖酌量留將偹守城直趋北路㑹合攻剿為是至<lb/>
　藍元枚處糾集義民熟畨㑹合夹攻較為得手若令<lb/>
　普吉保留兵固守鹿仔港自可無虞該叅賛竟率領<lb/>
　官兵將笨港塩水港等處屯佔賊匪次第殱除廓清<lb/>
　道路由北而南前赴諸羅接應柴大紀合兵一處似<lb/>
　於冲堅掃穴機宜更為得力惟是南路賊匪四處屯<lb/>
　聚現在將軍恭賛俱在一處府城外所立營盤自屬<lb/>
<pb n="KR2c0017_WYG_025-7a"/>
　寛濶若常青帯領官兵前徃北路兵力較分營盤寛<lb/>
　厰照應不易常青應於起身時先將營盤酌量収小以<lb/>
　便随時堵禦可保無虞然此皆朕於數千里外思慮<lb/>
　所及随宜指示用兵機要倐忽變換其是否可以如<lb/>
　此辦理之處惟在該將軍等悉心籌畫随機應變不<lb/>
　必過於拘泥節次諭令常青等曉諭附從賊匪民人<lb/>
　令其投誠歸伍各安耕種但恐該民人等未能盡加<lb/>
　曉諭常青等竟當刋刻騰黄令各處遍貼或射入賊<lb/>
<pb n="KR2c0017_WYG_025-7b"/>
　巢通行曉諭則從賊民人自當紛紛投出不但賊黨<lb/>
　可以觧散且使賊衆彼此自相猜疑生心内潰實屬<lb/>
　不戰可勝之良策常青藍元枚即當妥速辦理一面<lb/>
　仍奮勉攻擊不可坐視又據李侍堯奏酌補營兵一<lb/>
　摺所辦未免拘泥前已屢經有㫖令該督廣行召募<lb/>
　不必拘定額數如恐經費不敷即行奏請再行撥觧<lb/>
　應用現在正須多兵接應之時内地亦當操防備用<lb/>
　如果募得多兵既可備撥軍營以助聲勢即内地巡<lb/>
<pb n="KR2c0017_WYG_025-8a"/>
　防調撥亦為寛裕着李侍堯即廣行添募毋庸拘定<lb/>
　原額並着常青藍元枚各就臺灣處所一體迅速召<lb/>
　募<lb/>
上又命軍機大臣傳諭李侍堯曰昨因東港笨港俱為<lb/>
　賊佔踞滋擾恐常青𣲖撥官兵前往防禦不能殱除<lb/>
　净盡已有旨令李侍堯于内地搃兵副將内𣲖撥一<lb/>
　員剿散賊匪以防梗阻糧路又預偹調遣之兵不妨<lb/>
　多多益善特降旨令李侍堯孫士毅各行廣為召募<lb/>
<pb n="KR2c0017_WYG_025-8b"/>
　以資差防今該督俱能先事籌及可嘉之至鳥鎗為<lb/>
　行軍利器遇有沉失自應随時補造何以各營損壊<lb/>
　至七千餘桿之多又延至十年之久竟不赶𦂳修理<lb/>
　祗可免其議處若不令其賠補不足以示懲儆著李<lb/>
　侍堯即行查明厯任提鎮年分之久暫損失之多寡<lb/>
　除黄仕簡任承恩自應著落賠補外其餘各員應如<lb/>
　何分别賠補之處酌擬開单呈覧該督即先動項勒<lb/>
　限赶造以資應用俟分别著落賠補再行歸欵以期<lb/>
<pb n="KR2c0017_WYG_025-9a"/>
　無悮要需<lb/>
上又命軍機大臣傳諭李世傑舒常姜晟何裕城曰前<lb/>
　據何裕城奏江西運閩米石俱由新城縣五福地方<lb/>
　行走現在自己陸續起運所有該處山路及一切事<lb/>
　冝想已辦有章程此次湖北所碾米石亦由江西運<lb/>
　赴閩省不過照該督成式料理自屬便易著何裕城<lb/>
　即將江西米石于何時可以運竣其湖北米石接續<lb/>
　由該省運閩道路便捷之處一面酌定一面飛咨舒<lb/>
<pb n="KR2c0017_WYG_025-9b"/>
　常令其速將碾就米石分起撥運由江西五福一路<lb/>
　前進不可似前次推諉以致遲延如江西實有碍難<lb/>
　辦理之處一面飛即知㑹舒常等令其將米石装載<lb/>
　撥船由水路運往江南交李世傑等由上海出口運<lb/>
　徃閩省但前經先後降㫖令保寧預偹米五十萬石陸<lb/>
　續由川江載赴江南偹船運閩為數較多恐江蘇船<lb/>
　隻驟難添僱轉恐有悮要需莫若即由五福早運為<lb/>
　是<lb/>
<pb n="KR2c0017_WYG_025-10a"/>
上又諭内閣曰柴大紀自剿捕逆匪以來督率官兵義<lb/>
　民奮勇殺賊一切調度深合機冝着授為恭賛協同<lb/>
　將軍常青等悉心籌辦以期迅奏膚功<lb/>
上又諭内閣曰據舒常姜晟奏湖北省早稲豐收秋成<lb/>
　可卜大有現在動支倉榖二十萬碾米一十萬石遴<lb/>
　委妥員分作四起由江西一路運徃閩省以濟軍儲<lb/>
　舒常並徃湖南與浦霖酌議動榖碾米連閩以資偹<lb/>
　用等語現在臺灣剿捕逆匪尚未蔵事一切軍糧及<lb/>
<pb n="KR2c0017_WYG_025-10b"/>
　撫䘏平糶等事所需糧石較多不妨寛為預偹該督<lb/>
　等能不分畛域先事預籌殊屬急公舒常姜晟俱著<lb/>
　交部議叙<lb/>
上又諭内閣曰臺灣現在剿捕賊匪尚未竣事所有軍<lb/>
　需一切費用繁多着户部于附近隣省内酌撥銀一<lb/>
　百萬兩令該督撫等𣲖員觧赴閩省交與該督等仍<lb/>
　存貯偹用<lb/>
　　十四日<hi>己夘</hi>寳琳琅玕同奏言杭州滿兵第二三四<lb/>
<pb n="KR2c0017_WYG_025-11a"/>
　　起已於六月二十八七月初一初三等日先後全<lb/>
　　行起程所有乍浦兵五百名並領兵協領等官十<lb/>
　　員於初四初六先後到齊江寧將軍<hi>臣</hi>永慶亦於<lb/>
　　初四日抵省公同騐看乍浦滿營所挑兵俱年力<lb/>
　　精壮漢仗去得應需軍装器械火藥鉛弹亦俱備<lb/>
　　帯齊全<hi>臣</hi>等照前一體料理於初五初七分為二<lb/>
　　起接續起程永慶随即趕赴前途先後照料督催<lb/>
　　前進水陸程途一切船隻口糧夫馬等項先經<hi>臣</hi>
<pb n="KR2c0017_WYG_025-11b"/>
　　琅玕𣲖員㑹同該道府預備齊全現仍委令司道<lb/>
　　分起䕶送可以迅速遄行不致稍有遲滯奏入報<lb/>
聞<lb/>
　　十五日<hi>庚辰</hi>藍元枚奏言現在鹿仔港四面受敵而<lb/>
　　賊匪恃衆負嵎屢來侵擾本月初五日賊匪數千<lb/>
　　來犯二林荘十一日賊匪數千分路來犯埤頭茄<lb/>
　　冬溝等荘見官兵義民趕到應援随即散去如此<lb/>
　　出沒無常防備恐難週宻又章化淡水交界之大<lb/>
<pb n="KR2c0017_WYG_025-12a"/>
　　甲溪岸裡社係在大里杙之北現亦被賊攻擾若<lb/>
　　彼處一失賊匪便可長驅直至竹塹斷絶上㳺糧<lb/>
　　道臣𣲖䕶逰擊潘國材等帯陸路提標并延平等<lb/>
　　營兵六百名由海道前去堵禦并飭副將徐鼎士<lb/>
　　酌撥官兵協同守禦兼牽綴賊勢以為諸羅聲援<lb/>
　　<hi>臣</hi>等統計兵力除不服水土患病各兵外僅敷堵<lb/>
　　禦應援而諸羅府城道路阻隔若賊匪四面來侵<lb/>
　　必須分路痛加追殺兵力未免不敷况鹿仔港最<lb/>
<pb n="KR2c0017_WYG_025-12b"/>
　　為要地尤當計出萬全懇再調福建兵二千名廣<lb/>
　　東兵三千名前來鹿仔港以備勦捕又探聞自五<lb/>
　　月初七日起賊匪陸續焚搶諸羅縣屬沿海之安<lb/>
　　溪寮龍船窩鉄線橋等荘計二十餘里以致諸羅<lb/>
　　彰化道路阻隔又聞六月初九初十等日賊匪専攻諸<lb/>
　　羅屬之鹿仔草荘查鹿仔港至斗六門六十餘里<lb/>
　　至諸羅九十餘里沿途皆有賊匪屯聚又兼東螺<lb/>
　　溪西螺溪一帯水漲進勦官兵未能直達<hi>臣</hi>是以<lb/>
<pb n="KR2c0017_WYG_025-13a"/>
　　親率官兵由鹿仔厝及中寮二路攻殺大肚王田<lb/>
　　等賊荘鎗砲打死賊匪約五六十人官兵俱無傷<lb/>
　　損惟鄉勇淹斃二名被傷八名業經<hi>臣</hi>酌量賞恤<lb/>
　　偵探諸羅賊匪於十七十八等日陸續趕囘保守<lb/>
　　大肚溪諒此時諸羅賊勢自應減少<hi>臣</hi>現在整頓<lb/>
　　兵力一面遣人由海道持札宻商柴大紀定有日<lb/>
　　期<hi>臣</hi>即親帯官兵由東螺西螺土庫等處攻殺至<lb/>
　　斗六門㑹𠞰賊匪再<hi>臣</hi>接據鎮<hi>臣</hi>普吉保報先奉<lb/>
<pb n="KR2c0017_WYG_025-13b"/>
　　將軍常青調令帯兵一千名前赴諸羅大埔林地<lb/>
　　方與鎮<hi>臣</hi>柴大紀訂期㑹攻斗六門賊匪因到彼<lb/>
　　探聞賊首林爽文已囘彰化又據鹿仔港營盤副<lb/>
　　將林天洛䕶叅將馬元勲等具禀賊匪數萬分路<lb/>
　　圍攻鹿仔港馬鳴山營盤及埔心庄官兵分路迎敵施<lb/>
　　放鎗砲打死賊匪甚多奪獲砲位刀鎗等件有福協<lb/>
　　左軍千總林孝龍把總陳鎬帯兵追趕不意賊匪埋伏<lb/>
　　溝内突然擁出衝擊隊伍各官兵禦敵至殺退賊匪查<lb/>
<pb n="KR2c0017_WYG_025-14a"/>
　　明陣亡兵丁七名失去行營砲二位鳥鎗四桿腰刀七<lb/>
　　口賊勢甚為洶湧續又據副將林天洛禀報五月初一<lb/>
　　日賊匪復出肆擾官兵奮力堵殺鎗砲傷斃賊匪甚多并<lb/>
　　奪獲鞭砲䥥鈎長鎗竹鋛生獲犯王力廖應魁邱永<lb/>
　　押交彰化縣審訊等情普吉保隨撤兵兼程於五月<lb/>
　　初六日囘港<hi>臣</hi>查普吉保撤兵仍囘鹿仔港業經請將<lb/>
　　軍<hi>臣</hi>常青核奏是以<hi>臣</hi>前次摺内未經附奏王力<lb/>
　　等三犯先據彰化縣知縣宋學灝詳報王力一名刀傷深<lb/>
<pb n="KR2c0017_WYG_025-14b"/>
　　重審明後即經病故其邱水廖應魁二犯經<hi>臣</hi>覆訊正法<lb/>
　　再查淡水彰化交界之大甲溪一帯閩粤居民雜處間<lb/>
　　有賊匪潜匿其間以致各懐疑心彼此燒毁莊社又彰化縣<lb/>
　城内及附城莊社係民賊互相燒毀現在房屋全無以致泉民多逃出<lb/>
　　鹿仔港漳民多被賊押入山内水沙連并大里杙等荘<lb/>
　　社是以鹿仔港現有民人十餘萬人大里杙水沙連等<lb/>
　　社賊巢内亦有民人十餘萬人因衣食缺乏多有從賊入<lb/>
　　夥者是以賊勢愈形猖獗今賊匪守禦隘口音信隔斷<hi>臣</hi>細<lb/>
<pb n="KR2c0017_WYG_025-15a"/>
　　詢將弁竟不能知賊巢虚實現在嚴禁民人不許鬭殺<lb/>
　　焚搶并遣妥人乘小舟由海到大里杙等社偵探賊巢虚<lb/>
　　實并攜帯告示諄諄曉諭如民人已經從賊打仗罪無<lb/>
　　可貸若係良善未經從賊者務速歸荘乘時耕種至林<lb/>
　　爽文藉大里杙東係髙山西向大海南北俱是大溪阻隔<lb/>
　　水沙連一帯又是髙山險峻得以鳩集夥黨茍延殘喘<hi>臣</hi>
　　現在相度機宜設法勦捕斷不敢效任承恩等觀望遷<lb/>
　　延亦不敢冒昧輕率務計萬全迅速勦滅匪黨奏入<lb/>
<pb n="KR2c0017_WYG_025-15b"/>
上命軍機大臣傳諭常青李侍堯藍元枚柴大紀孫士毅曰前<lb/>
　　已有㫖令李侍堯將添調兵一萬一千名内撥粤兵二千名與<lb/>
　　藍元枚又據李侍堯奏預備漳州有眷属兵二千亦有㫖<lb/>
　　令該督𣲖赴鹿仔港藍元枚此次發摺時想尚未接到前㫖<lb/>
　　其閩粤兵四千此時自己陸續前抵鹿仔港今該叅賛既請<lb/>
　　添兵五千著孫士毅再於廣東挑撥兵一千名速赴閩省並<lb/>
　　著李侍堯即於漳泉等處速行召募兵一千接濟調撥<lb/>
　　合之前調粤省應撥鹿仔港兵二千及漳州兵二千已共<lb/>
<pb n="KR2c0017_WYG_025-16a"/>
　有六千名李侍堯酌量情形如現在添調兵丁一千<lb/>
　先到厦門即將粤兵先行撥赴藍元枚處若漳泉召<lb/>
　募之兵於粤兵未到之前業經召募齊集即將募兵<lb/>
　一千撥往鹿仔港應用以足所請添兵五千之數其<lb/>
　餘一千著李侍堯即由五虎門配渡竟赴淡水接濟<lb/>
　徐鼎士所有此次續調粤省兵一千並著孫士毅妥<lb/>
　協𣲖撥愈速愈妙再據藍元枚奏稱鹿仔港四面皆<lb/>
　有賊衆滋擾而彰化淡水交界大甲溪等處又有賊<lb/>
<pb n="KR2c0017_WYG_025-16b"/>
　屯聚昨常青又奏賊衆在桶盤棧等處圍繞大營實<lb/>
　有不能移動之勢看來賊匪南北四出擾攘意在牽<lb/>
　綴官兵而常青藍元枚等墮其術中竟有應接不暇<lb/>
　之勢用兵之道合則勢盛分則勢弱今賊首林爽文<lb/>
　賊目荘大田等明知重兵俱在常青藍元枚兩處而<lb/>
　林爽文牽綴北路荘大田牽綴南路使我兵分投堵<lb/>
　禦奔走不暇賊匪得以乘間蹈隙將南北兩路𦂳要<lb/>
　各港社隘口任意搶佔賊勢轉得聫絡狡計顯然乃<lb/>
<pb n="KR2c0017_WYG_025-17a"/>
　常青等為其所愚止知結營自守分兵防備遇賊匪<lb/>
　擊東應東擊西應西譬之奕棋使賊人着着佔先通<lb/>
　聫一氣而官兵止辦接應並無制勝之策轉致疲於<lb/>
　抵禦何時方可竣事該將軍等自當統領大兵帯同<lb/>
　侍衛章京將備等舎南趨北與柴大紀㑹合藍元枚<lb/>
　亦應令普吉保留守鹿仔港該恭賛即帯兵由北路<lb/>
　而南前往諸羅與常青柴大紀㑹合一處使我官兵<lb/>
　聲勢聫絡軍威壮盛其間阻隔屯聚賊衆即可順便<lb/>
<pb n="KR2c0017_WYG_025-17b"/>
　乘勢勦殺使南北道路相通偵探林爽文現在何處<lb/>
　即以大兵全力前往捜捕但能將渠魁擒獲則其餘<lb/>
　賊目如荘大田陳泮呉領等自無難迎刃而觧勢成<lb/>
　破竹即使林爽文窮蹙竄入内山而賊目匪夥失其<lb/>
　首逆勢必紛紛奔潰彼時我兵將賊黨痛加勦洗乘<lb/>
　此得勝兵威再向生畨令其獻出想逆首林爽文即<lb/>
　有翼亦難遁也此乃擒渠制勝之策該將軍等當勉<lb/>
　力相機籌辦不可坐失事機前此黄仕簡任承恩即<lb/>
<pb n="KR2c0017_WYG_025-18a"/>
　以因循觀望以致老師糜餉今常青等亦不<lb/>
　免為賊牽綴止知自守即與以百萬之師而<lb/>
　零星𣲖撥處處分防抵禦亦總不能得力斷不可不急<lb/>
　思變計改圖以期出竒制勝况現在添調各兵俱係<lb/>
　生力正當乘此新到鋭氣及鋒而用若再因循又致<lb/>
　疲弱仍與不添無異至常青等如帯官兵前往北路<lb/>
　應遵前㫖將營盤酌量收小妥設防卡便於照應更<lb/>
　可期保固無虞又節次降㫖令常青藍元枚各就近<lb/>
<pb n="KR2c0017_WYG_025-18b"/>
　廣為召募母論從賊與否一經應募投到即令食糧<lb/>
　充伍此固為増添兵力觧散賊黨之計但賊匪狡獪<lb/>
　異常其自行投到者不可不留心防備其中如有家<lb/>
　屬尚在内地及随營打仗一二次察其情形實能出<lb/>
　力者方可信用若乍行投到當擇素能管束兵丁之<lb/>
　將備令其統轄或分𨽻各營令官兵箝束庶可免肘<lb/>
　腋之患此為最要至北淡水一路現既有賊匪滋擾<lb/>
　藍元枚應飭令副將徐鼎士加意堵禦奮力勦殺毋<lb/>
<pb n="KR2c0017_WYG_025-19a"/>
　致稍有踈虞又據藍元枚奏前次賊匪攻擾埔心荘<lb/>
　時有千總林孝龍把總陳鎬帯兵追趕被賊匪埋伏<lb/>
　溝内突出衝擊經官兵殺退等語其林孝龍陳鎬二<lb/>
　人是否囘營抑係陣亡摺内未經叙明並著查明具<lb/>
　奏現在沿海口岸俱有賊船潜伏内地觧往臺灣等<lb/>
　處糧米餉銀火藥鉛弹等項著李侍堯嚴飭文武員<lb/>
　弁加意小心防範方為妥善再該叅賛所請添兵五<lb/>
　千名現已有㫖如數發往但到彼尚需時日此時豈<lb/>
<pb n="KR2c0017_WYG_025-19b"/>
　有株守坐待之理今藍元枚約㑹柴大紀訂期親帯<lb/>
　官兵直趨斗六門奮力攻勦此舉畧見奮勇自應如<lb/>
　此辦理<lb/>
　　臣等謹按賊匪蟻聚蜂屯俱係脅從非盡能打仗<lb/>
　　故一經官兵鎗砲無不奔潰因不能窮追進逼使<lb/>
　　賊散而復聚仍敢四出滋擾以為牽綴之計將軍<lb/>
　　<hi>臣</hi>常青等僅能堵禦應接不暇實墮其術中我<lb/>
皇上洞燭情形諭以擒渠制勝之策不啻至再至三兹<lb/>
<pb n="KR2c0017_WYG_025-20a"/>
　　以藍元枚有與柴大紀訂期合攻之語復又傳<lb/>
諭常青徑赴諸羅㑹齊進勦兵合則勢盛賊匪自無難<lb/>
　　悉力殱滅<lb/>
聖明屢示機要惜在事諸臣尚力有未逮也<lb/>
　　十六日<hi>辛巳</hi>
上命軍機大臣傳諭李侍堯曰昨據藍元枚奏鹿仔港<lb/>
　之二林埤頭等荘及彰化淡水交界處所據有賊匪<lb/>
　攻擾已諭令該督在漳泉募兵一千名並令孫士毅<lb/>
<pb n="KR2c0017_WYG_025-20b"/>
　再撥粤兵一千先儘五千名撥赴藍元枚處接應其<lb/>
　餘一千名即令該督徑由五虎門配渡撥赴淡水以<lb/>
　助徐鼎士防守之用李侍堯務須妥速召募即行分<lb/>
　撥至粤省及彰州兵應撥往藍元枚者該督究於何<lb/>
　時先後配渡末據奏及著即將何日可抵鹿仔港之<lb/>
　處迅速覆奏鹽水港笨港蔴豆社等處為米糧販運<lb/>
　通衢今被賊匪搶佔且押去海邊小船又將在海口<lb/>
　一帯滋擾所闗甚重已節次諭令常青等務將各港<lb/>
<pb n="KR2c0017_WYG_025-21a"/>
　社屯佔賊匪迅速勦殺打通道路為要今披閲臺灣<lb/>
　全圖澎湖一處正與笨港鹽水港鹿仔草等處相對<lb/>
　且相距不逺俱有港口可通現在常青藍元枚兩處<lb/>
　酌辦勦賊無暇前往各港社痛加勦殺雖據常青柴<lb/>
　大紀各𣲖官兵前徃攻勦恐不能得力今澎湖既相<lb/>
　距甚近該處原駐有官兵李侍堯自應飭令駐劄澎<lb/>
　湖將弁帯兵就近配渡前往鹿仔草笨港鹽水港一<lb/>
　帯接應㑹攻如澎湖駐守兵丁為數不多該督亦應<lb/>
<pb n="KR2c0017_WYG_025-21b"/>
　於内地押撥官兵由澎湖前徃協𠞰庶内外夹攻屯<lb/>
　踞各港社賊匪自可迅速勦殺肅清道路使官兵聲<lb/>
　勢聫絡於勦捕機宜方為有益况賊既佔踞沿海各<lb/>
　港社保無滋擾澎湖之事亦應預為籌備常青李侍<lb/>
　堯藍元枚等總未言及今因觀圖甚為厪念著傳諭<lb/>
　李侍堯並將圖發交閲看酌籌妥辦迅速覆奏<lb/>
　<lb/>
欽定平定臺灣紀畧卷二十五<lb/>
</p>
<p>
</p>
  </div>
</body>
</text>
</TEI>
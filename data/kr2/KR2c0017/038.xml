<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>欽定平定臺灣紀畧卷三十八</head> <lb/>
    <p>
<pb n="KR2c0017_WYG_038-1a"/>
欽定四庫全書<lb/>
　欽定平定臺灣紀畧卷三十八<lb/>
　　九月二十四日<hi>戊子</hi>孫永清三徳同奏言接准督<hi>臣</hi>
　　咨調粤西預備官兵三千名赴臺協𠞰<hi>臣</hi>三徳先<lb/>
　　馳抵梧州照料㸃送所有附近東省官兵即撥五<lb/>
　　百名為一起派副将巴爾布帶領前進其餘各起<lb/>
　　官兵均依限到梧即分派将弁㸃送上船銜尾開<lb/>
　　行九月初九日已全數岀境由廣東封川縣一帶<lb/>
<pb n="KR2c0017_WYG_038-1b"/>
　　前進奏入報<lb/>
聞<lb/>
　　二十七日<hi>辛卯</hi>舒常姜晟同奏言川省派撥屯練降<lb/>
　　畨二千名赴閩協𠞰于本月十六十七十九二十<lb/>
　　等日所有四起屯練降畨挨次行抵漢口鎮其替<lb/>
　　換船隻先經照數按起預備差探每起将到<hi>臣</hi>等<lb/>
　　即親至該處督同司道等先為預備隨到隨㸃看<lb/>
　　更換過船将例給供支及加賚餅肉錢文等項按<lb/>
<pb n="KR2c0017_WYG_038-2a"/>
　　船散給其領屯兵各起之将備土弁等量給綢疋<lb/>
　　荷包銀錁等物當即令其開行前進<hi>臣</hi>等目擊該<lb/>
　　官兵等氣象不但整肅安静實俱踴躍奮興自漢<lb/>
　　口至黄梅縣出湖北境計程五百六十里順流而<lb/>
　　下不過三四日<hi>臣</hi>等添派㕘逰等催䕶前進逐站<lb/>
　　水台按例應付令藩司陳淮駐黄梅縣照料出境<lb/>
　　成都将軍鄂輝總兵穆克登阿俱于十九日先後<lb/>
　　行抵漢陽即日換船督催川兵前進至川省運閩<lb/>
<pb n="KR2c0017_WYG_038-2b"/>
　　米二十萬石頭二兩運業經自漢換船開行其三<lb/>
　　四運亦現在陸續抵漢陽過載又續辦米三十萬<lb/>
　　石同頭運米船據宜昌府稟報已入巴東椘境<lb/>
　　同日李慶棻奏言黔省赴閩官兵省城各營于初<lb/>
　　八日起程下逰鎮逺等各營官兵均於初九初十<lb/>
　　十一等日自營起程上逰之大定等營官兵亦于<lb/>
　　初九初十十一等日起程十六日全行經過省城<lb/>
　　<hi>臣</hi>現在親赴沿途催䟎並㑹同提<hi>臣</hi>保成飛飭領<lb/>
<pb n="KR2c0017_WYG_038-3a"/>
　　兵員弁迅速行走毋許片刻遲延約于二十四日<lb/>
　　可以全抵古州水次開船前進一路順流直下約三<lb/>
　　日即可抵廣西懐逺縣境均奏入<lb/>
上命軍機大臣傳諭孫士毅李侍堯何裕城孫永清徐<lb/>
　嗣曽曰現在臺灣𠞰賊仍未能刻期蕆事尚須厚集<lb/>
　兵力以迅奏膚功計福康安此時早經前抵臺灣鹿<lb/>
　仔港督辦一切正須生力之兵調遣㑹𠞰逆匪所有<lb/>
　四川屯練降畨及貴州廣西之兵務須遄程前進著<lb/>
<pb n="KR2c0017_WYG_038-3b"/>
　傳諭孫士毅何裕城孫永清于沿途地方飭令帶兵<lb/>
　官弁加𦂳兼程行走愈速愈妙並著李侍堯徐嗣曽<lb/>
　先行預備船隻俟各兵到時即可迅速配渡毋使稍<lb/>
　有遲緩<lb/>
　　同日李侍堯奏言十四日接常青来札并将恒瑞<lb/>
　　摺稿寄来<hi>臣</hi>查厦門驛站尚未有恒瑞奏摺過境<lb/>
　　想因風水不順吹往别處口岸不能即到<hi>臣</hi>等謹<lb/>
　　將原稿進<lb/>
<pb n="KR2c0017_WYG_038-4a"/>
　呈惟是閲恒瑞摺稿蔡攀龍等抵諸羅後仍未能殺<lb/>
　　出隨同進兵之貴林楊起麟等並不知下落是此<lb/>
　　次赴援之兵又未得手幸恒瑞先帶兵一千五百<lb/>
　　已到塩水港水路尚可無虞縁經月以来海洋東<lb/>
　　風甚大内地船隻不能放洋所派赴援塩水港之<lb/>
　　本省兵三千已開駕一半其續出之一千五百名<lb/>
　　到厦門僅遲兩日即為風阻屢出屢回至今尚未<lb/>
　　出境俟風勢稍平即催令速發現准孫士毅咨稱<lb/>
<pb n="KR2c0017_WYG_038-4b"/>
　　粤西兵三千本月二十以外頭起可以入閩境<hi>臣</hi>
　　自當料理令其隨到隨即登舟以資接濟至海蘭<lb/>
　　察等日内已陸續到厦福康安兼程行走已過省<lb/>
　　城不日亦即可到所有一切事宜<hi>臣</hi>與之悉心商<lb/>
　　酌再行具奏奏入<lb/>
上命軍機大臣傳諭福康安常青恒瑞李侍堯曰前據<lb/>
　李侍堯奏蔡攀龍等已抵諸羅復又帶兵出城殺賊<lb/>
　而常青柴大紀總未具奏連日盼望軍報甚為焦急<lb/>
<pb n="KR2c0017_WYG_038-5a"/>
　今據李侍堯奏到各情形是此次赴援之兵又未得<lb/>
　手貴林楊起麟係隨同蔡攀龍帶兵援應諸羅今蔡<lb/>
　攀龍雖經柴大紀接應入城仍未能殺出而貴林楊<lb/>
　起麟又無下落自係被賊匪攔截若有意外之虞豈<lb/>
　不可惜恒瑞摺稿又未提及貴林楊起麟下落殊不<lb/>
　可觧福康安于本月初五日已抵建溪計程早應前<lb/>
　抵厦門與李侍堯㑹晤商辦一切具奏今李侍堯所<lb/>
　發之摺係十五日拜發而福康安尚未到彼或係途<lb/>
<pb n="KR2c0017_WYG_038-5b"/>
　中有疾是以行走遲緩但海蘭察等現據李侍堯奏<lb/>
　已陸續前抵厦門則福康安亦當相距不逺何以此<lb/>
　次李侍堯之摺福康安又並未啓閲豈中途或適相<lb/>
　左未經遇見耶以此時情形而論蔡攀龍入城後雖<lb/>
　未能得力而恒瑞已帶兵到塩水港並據恒瑞摺稿<lb/>
　内稱已札㑹普吉保令其派員帶兵三千前赴諸羅<lb/>
　接應而普吉保前已具奏留李化龍駐守鹿仔港伊<lb/>
　親帶官兵由西螺斗六門前進攻𠞰此時自必在途<lb/>
<pb n="KR2c0017_WYG_038-6a"/>
　想普吉保接到恒瑞札㑹自必星赴諸羅䇿應較之<lb/>
　派員帶兵更為得力看来塩水港尚可無虞惟恒瑞<lb/>
　摺稿内稱八月二十五六等日新店鹿仔草塩水港<lb/>
　等處俱有賊匪滋擾民人被賊脅從者甚多賊匪奸<lb/>
　計欲哄誘官兵前進仍将後路截㫁應俟恒瑞所帶<lb/>
　兵一千五百名續行到齊将後路分頭嚴防再相機<lb/>
　進𠞰接應諸羅等語看来塩水港附近沿海村庒雖<lb/>
　有被賊脅從民人而義民自行果守及請兵救援者<lb/>
<pb n="KR2c0017_WYG_038-6b"/>
　尚復不少可見百姓向義者頗多而從賊之人亦不<lb/>
　過迫于賊勢並非甘心効逆若大兵軍威壯盛得有<lb/>
　勝仗則人心自定較易招徠恒瑞此去如聞蔡攀龍<lb/>
　等殺出将道路廓清伊必膽壯前進今聞蔡攀龍等<lb/>
　又蹈魏大斌覆轍而貴林等尚無下落未免稍存疑<lb/>
　畏是以不敢前進權在塩水港駐劄轉令普吉保發<lb/>
　兵接應殊不思魏大斌蔡攀龍前抵諸羅時未将塩<lb/>
　水港一帶後路肅清是以墮賊奸計仍被截斷恒瑞<lb/>
<pb n="KR2c0017_WYG_038-7a"/>
　此時既到塩水港自應将附近海口及諸羅迤北屯<lb/>
　聚賊匪悉力殱除庶官兵前抵諸羅無虞後顧若不<lb/>
　先将沿途賊匪𠞰殺净盡即使恒瑞能抵諸羅又與<lb/>
　蔡攀龍魏大斌無異不過坐糜廪餉于𠞰賊機宜仍<lb/>
　無裨益至福康安此時自早已由蚶江配渡前抵鹿<lb/>
　仔港朕為福康安計算該處有新到漳州兵二千又<lb/>
　有李化龍帶往粤東兵二千俱係生力之兵又經李<lb/>
　侍堯兩次派調閩兵四千名現又有㫖催令四川屯<lb/>
<pb n="KR2c0017_WYG_038-7b"/>
　練及廣西貴州兵共七千名星速前進是鹿仔港兵<lb/>
　力極為壯盛福康安此時竟當派撥巴圗魯侍衛章<lb/>
　京二十人令舒亮帶領前往徐鼎士處若徐鼎士已<lb/>
　由大甲溪進兵舒亮等即速往帮同𠞰賊即徐鼎士<lb/>
　尚未進兵亦應令舒亮速往㑹同攻擊而福康安一<lb/>
　面同海蘭察等統領巴圗魯侍衛章京督率大兵以<lb/>
　全力往大里杙進𠞰大里杙該處係賊匪巢穴一聞<lb/>
　大兵攻擊賊首等自必回顧諸羅之圍不觧而自觧<lb/>
<pb n="KR2c0017_WYG_038-8a"/>
　福康安應預先知㑹柴大紀等如賊匪回救巢穴即<lb/>
　令柴大紀恒瑞蔡攀龍等領兵出城由後跟踪追𠞰<lb/>
　而福康安迎頭截殺使其首尾受困自可悉數成擒<lb/>
　倘賊匪仍在諸羅不顧巢穴則福康安於掃平大里<lb/>
　杙後即回兵移救諸羅賊匪見巢穴已傾自可不戰<lb/>
　而潰最為善䇿此即徔前諭㫖内所引魏司馬懿欲<lb/>
　擒公孫淵先破襄平之計福康安不可不决機制勝<lb/>
　至普吉保如尚在諸羅一帶駐守福康安不妨将普<lb/>
<pb n="KR2c0017_WYG_038-8b"/>
　吉保撤回鹿仔港與李化龍協同防守福康安竟帶<lb/>
　其五千兵進搗大里杙則兵力既加更可鼓勇前進<lb/>
　惟在福康安相度機宜酙酌妥辦再柴大紀處于蔡<lb/>
　攀龍扺縣後總未據有奏報在恒瑞所駐塩水港距<lb/>
　諸羅甚近着即派委妥幹員弁設法前往諸羅令柴<lb/>
　大紀蔡攀龍将該處實在情形及如何籌辦之處詳<lb/>
　晰聲敘仍遴委能事員弁設法賫送即行迅速馳奏<lb/>
　又前據李侍堯奏官兵援應諸羅貴林楊起麟為首<lb/>
<pb n="KR2c0017_WYG_038-9a"/>
　隊蔡攀龍孫全謀為二隊一路進𠞰是貴林楊起麟<lb/>
　帶兵在前何以恒瑞摺稿内稱蔡攀龍已抵縣城而<lb/>
　貴林楊起麟轉無下落殊不可觧著福康安查明據<lb/>
　實具奏<lb/>
　　同日湖北布政使陳淮奏言川省頭二起屯練降<lb/>
　　畨各五百名已于九月初七日入湖北巴東縣境<lb/>
　　現由宜昌荆州一帶水路赴省其三四起官兵亦<lb/>
　　接踵而至<hi>臣</hi>自武昌起程迎赴前途查勘水站督<lb/>
<pb n="KR2c0017_WYG_038-9b"/>
　　率照料一抵漢口立即更換船隻䕶送至黄梅縣<lb/>
　　出境該處與江西交界<hi>臣</hi>即駐劄黄梅按起料理<lb/>
　　前進再湖北動撥倉榖碾運閩米一十萬石業分<lb/>
　　四起全數配船開行選派妥員按起管運出境四<lb/>
　　川先運閩省之米二十萬石已陸續運抵漢口料<lb/>
　　理換船攅運前進其續運之三十萬石頭帮米二<lb/>
　　萬石已於九月初七日入巴東縣境現亦督率沿<lb/>
　　途州縣俟其過境妥為䕶送摧䟎務須迅速遄行<lb/>
<pb n="KR2c0017_WYG_038-10a"/>
　　所需船隻漢口商販雲集易於雇覔經<hi>臣</hi>飭令地<lb/>
　　方官凡遇貨船概不雇用查有卸載之船隨時雇<lb/>
　　備以足副運送其餘船隻均聽其往来自便貨物<lb/>
　　流通商民樂業奏入報<lb/>
聞<lb/>
　　二十八日<hi>壬辰</hi>柴大紀奏言七月初四日巳刻逆賊<lb/>
　　糾集匪夥萬餘復来攻打諸羅東西北三門營盤<lb/>
　　<hi>臣</hi>往来督戰官兵義民奮勇迎敵各營盤鎗砲齊<lb/>
<pb n="KR2c0017_WYG_038-10b"/>
　　發俱能多中打死賊匪甚多至未刻東西門外賊<lb/>
　　匪俱被官兵殺退惟北門賊匪尚冒死冲来隨飛<lb/>
　　調逰擊李隆㕘将潘韜從畨社後轉出夾攻鎗砲<lb/>
　　打死賊匪約有百餘名赶過牛稠溪復殺死賊數<lb/>
　　十人賊始四散逃竄縁田水漲滿鳴金收軍兵民<lb/>
　　間有傷亡獲賊旂五桿鳥鎗長刀籐牌等項割取<lb/>
　　耳辮賊首生擒賊匪羅藍張本賴衆等三名訊據<lb/>
　　賴衆等供稱上月二十八日賊衆来攻諸羅賊目<lb/>
<pb n="KR2c0017_WYG_038-11a"/>
　　偽後将軍葉省在北門外與官兵打仗被大砲打<lb/>
　　傷肚腹至二十九日身死其妻王玉娘散銀糾衆<lb/>
　　欲来報讐等語初六日又探得逆首林爽文復糾<lb/>
　　集南路水底藔等處賊匪約三千餘名合共萬餘<lb/>
　　欲来侵犯<hi>臣</hi>陸續招集義民共六千餘名除歸鹿<lb/>
　　仔草塩水港等處守禦外尚有四千餘名莫不感<lb/>
　　激踴躍願効死力初七日寅刻賊衆果来環攻四<lb/>
　　門其勢比前更屬鴟張俱用車輪及大木牌擋我<lb/>
<pb n="KR2c0017_WYG_038-11b"/>
　　大砲<hi>臣</hi>飭令官兵静以待動俟賊将近齊放大砲<lb/>
　　詎賊匪恃有擋砲之具逼近各營盤大砲連發車<lb/>
　　輪倒轉打死賊匪無數将大木牌擊碎<hi>臣</hi>往來督<lb/>
　　率官兵義民奮勇力戰自寅至未東南二門賊匪<lb/>
　　打死甚多又殺死五六十人賊始退去惟西北二<lb/>
　　處賊匪抵死不懼旋退旋来隨令大砲叠轟鎗手<lb/>
　　齊出連環進歩義民分路夾攻至酉刻打死騎馬<lb/>
　　賊一名賊匪約三百餘名賊衆逃散追至五六里<lb/>
<pb n="KR2c0017_WYG_038-12a"/>
　　因大雨收軍生擒賊匪柯招林鎮等四名是夜大<lb/>
　　雨料賊必以我鎗砲難施潛来刼營隨令各義民<lb/>
　　留駐營盤協同官兵四面埋伏三更果有賊匪數<lb/>
　　千擁至西門外營内放起大號左右伏兵齊出施<lb/>
　　放鎗砲接連轟擊打死賊匪無數賊匪自相踐踏<lb/>
　　死者數十名始行逃去初八日黎明賊復率衆来<lb/>
　　攻東南西三門營盤<hi>臣</hi>往来督飭各營官兵施放<lb/>
　　大砲總以鳥鎗連環進步打死賊匪甚多官兵義<lb/>
<pb n="KR2c0017_WYG_038-12b"/>
　　民乘勢争先殺死賊匪多人至午後東南門外賊<lb/>
　　已敗走惟西門外賊尚不退戰至未刻打死賊匪<lb/>
　　百餘名賊始逃竄初九日辰刻東門外萬人塚山<lb/>
　　突出賊數千與官兵對放鎗砲隨令遊擊林光玉<lb/>
　　率領兵丁義民極力堵殺又據逰擊李隆報南門<lb/>
　　外草地尾有賊數千從山仔頂来攻<hi>臣</hi>隨飛飭㕘<lb/>
　　将潘韜同各義民飛往協𠞰而畨仔溝北社尾等<lb/>
　　處亦有賊二三千人来攻西門<hi>臣</hi>飛往督飭守備<lb/>
<pb n="KR2c0017_WYG_038-13a"/>
　　楊彲連放大砲轟擊飭把總蔡祥等帶兵丁義民<lb/>
　　從學舎邊抄出守備曽紹龍親帶官兵義民由畨<lb/>
　　社内殺出賊匪不及提防被殺二百餘人打死騎<lb/>
　　馬賊一名賊始逺竄其東南二處賊匪俱經逰擊<lb/>
　　李隆林光玉㕘将潘韜等殺退初十日夘刻賊匪<lb/>
　　又来環攻其西門外之賊俱帶沾油草把直冲畨<lb/>
　　社欲圗放火<hi>臣</hi>督令官兵施放大砲畨社内原有<lb/>
　　埋伏鎗箭一齊並發打死賊匪數十名賊勢稍怯<lb/>
<pb n="KR2c0017_WYG_038-13b"/>
　　即令鎗手向前義民長刀在後追殺斃賊數十名<lb/>
　　賊盡棄草把逺逃而東南門外之賊尚與官兵鏖<lb/>
　　戰<hi>臣</hi>往来兩處督令鎗砲連環轟擊打死賊匪甚<lb/>
　　多賊始四散奔逃打裂大砲二門署北路左營守<lb/>
　　備李進得外委黄春陽被傷十一日寅刻賊復率<lb/>
　　衆環攻各營盤鎗砲齊發官兵義民奮勇力戰自<lb/>
　　寅至午東南之賊打死百餘名各自逃竄北門外<lb/>
　　之賊被大砲打死數十名亦退惟西門外之賊尚<lb/>
<pb n="KR2c0017_WYG_038-14a"/>
　　拚命冲來復用大砲接連轟擊打死賊匪百餘人<lb/>
　　官兵義民向前趕殺詎賊衆身藏尖刀二三把回<lb/>
　　身擲来兵民間有受傷隨飭義民内牌手盡行抽<lb/>
　　出與隊伍牌手一併在前擋其擲刀次以鎗手連<lb/>
　　環叠進再以義民長柄刀𦂳隨一齊奮勇追去斃<lb/>
　　賊無數其餘四散奔竄追過三苞竹外将賊藔燒<lb/>
　　燬自初七日起至十一日止共陣亡兵丁林滔等<lb/>
　　三十八名義民劉極等十二名又兵丁薛名進等<lb/>
<pb n="KR2c0017_WYG_038-14b"/>
　　十二名義民清尾等一百四十八名畨民他匏倫<lb/>
　　等五名被傷獲賊旗竹牌半斬刀長刀等項再連<lb/>
　　日打仗官兵不暇造飯仍係紳耆舗户煮飯送食<lb/>
　　併挑送涼水官兵義民得免饑渇所有生擒羅藍<lb/>
　　等七犯隨審明正法再賊匪連日環攻諸羅雖被<lb/>
　　官兵殺退但粮餉缺乏咨請将軍<hi>臣</hi>常青添兵應<lb/>
　　援經三次添兵俱停駐鹿仔草未得前來<hi>臣</hi>将来<lb/>
　　諸羅路徑難易賊匪多寡之處繪圗貼説宻行劄<lb/>
<pb n="KR2c0017_WYG_038-15a"/>
　　知總兵魏大斌等併令預将起程日期先行通知<lb/>
　　以便帶兵前往接應魏大斌等並無回信兹本月<lb/>
　　十三日夘刻賊匪六七千復来攻縣東西二門營<lb/>
　　盤<hi>臣</hi>督率官兵義民奮勇堵殺至午後賊始退去<lb/>
　　適逺聞砲聲料係總兵魏大斌等帶兵来縣中途<lb/>
　　遇賊打仗隨飛飭㕘将潘韜逰擊李隆帶領隊伍<lb/>
　　前往接應<hi>臣</hi>親帶官兵義民繼進至外三苞竹劉<lb/>
　　厝庒地方果見官兵被賊圍困即督飭官兵奮勇<lb/>
<pb n="KR2c0017_WYG_038-15b"/>
　　向前齊放鎗砲義民併力冲殺打死賊匪數百将<lb/>
　　賊殺退接䕶魏大斌侍衛徳成額官保㕘将特克<lb/>
　　什布及帶兵之副将詹殿擢逰擊田藍玉各官兵<lb/>
　　等又㕘将張萬魁在外三苞竹田洋墜馬正在危<lb/>
　　急義民鄭乃生奮勇救出送到復有台斗坑水堀<lb/>
　　頭兩路賊匪趕来<hi>臣</hi>一面分撥官兵義民引䕶總<lb/>
　　兵魏大斌等官兵進城一面督率官兵分投抵禦<lb/>
　　鎗砲齊放又飭官兵義民繞出賊人之後併力夾<lb/>
<pb n="KR2c0017_WYG_038-16a"/>
　　攻打斃賊匪數百旋即退散兵民亦有傷亡獲賊<lb/>
　　匪大旗鳥鎗長柄刀等件<hi>臣</hi>連日與賊打仗雖大<lb/>
　　小鉛子就諸羅鎔鑄尚足敷用而火藥一項自六<lb/>
　　月二十日起至今已用去一萬餘觔正苦匱乏今<lb/>
　　總魏大斌等帶到之兵藥鉛又復全無兼之粮餉<lb/>
　　兩缺愈覺難處現在㑹商諸羅縣設法備辦以應<lb/>
　　急需併咨請将軍<hi>臣</hi>常青再撥精兵来諸羅應援<lb/>
　　再義民鄭乃生能于賊圍中救出㕘将張萬魁實<lb/>
<pb n="KR2c0017_WYG_038-16b"/>
　　屬勇往即賞給把總頂戴以示鼓勵其官兵義民<lb/>
　　搶獲鎗刀器械等項分給兵丁配用<lb/>
　　同日恒瑞奏言八月二十八日有賊萬餘將鹿仔<lb/>
　　草庄村三面攻擾經逰擊董秉燦劉鉞守備林世<lb/>
　　元等帶兵堵禦正在打仗時村内火起村民驚懼<lb/>
　　跑逸賊匪趂勢進村官兵不能拒守于是日晩間<lb/>
　　盡行退出其被傷及陣亡官兵共有一百數十人<lb/>
　　又前此魏大斌蔡攀龍兩次接應官兵雖到諸羅<lb/>
<pb n="KR2c0017_WYG_038-17a"/>
　　已傷亡大半賊匪仍行梗阻道路粮餉不能轉運<lb/>
　　現在安撫村民盡力防守俟續調官兵到鹿仔港<lb/>
　　再行酌量進𠞰並請将董秉燦降為守備劉鉞降為<lb/>
　　都司林世元革去守備仍留軍營効力均奏入<lb/>
上命軍機大臣傳諭福康安常青恒瑞李侍堯柴大紀<lb/>
　蔡攀龍曰諸羅被賊攻擾柴大紀在彼激勵軍民設<lb/>
　法堵禦并連次𠞰殺賊匪實屬出力朕既嘉其績復軫<lb/>
　其勞但所奏皆係八月十六以前之事現在蔡攀龍<lb/>
<pb n="KR2c0017_WYG_038-17b"/>
　已抵諸羅縣城柴大紀等作何籌辦及如何打仗殺<lb/>
　賊之處尚未據續有奏到柴大紀惟當倍加勉力迅<lb/>
　速成功承受恩賞至鹿仔草一帶仍有賊匪梗阻恒<lb/>
　瑞雖駐劄塩水港所帶之兵尚未到齊不能前進未<lb/>
　免心存疑懼漫無主見若塩水港復被賊擾稍有疎<lb/>
　失則沿海水路亦致阻隔所關匪細因思鹿仔港距<lb/>
　大里杙雖不過數十里但沿路村莊恐有賊匪屯聚<lb/>
　官兵即往大里杙攻擊恐賊匪又乘間潛出将後路<lb/>
<pb n="KR2c0017_WYG_038-18a"/>
　攔截則官兵難免返顧之虞不可不慮福康安此時<lb/>
　應探明普吉保如已由西螺進攻斗六門打通道路<lb/>
　直抵諸羅則大局已定固属甚善福康安即同海蘭<lb/>
　察及巴圗魯侍衛章京等帶領鹿仔港新到之漳州<lb/>
　粤東兵徑搗大里杙賊巢鹿仔港自藍元枚病故後<lb/>
　並無賊匪滋擾該處新到之兵尚未與賊人打仗俱<lb/>
　係生力新兵鋭氣方盛正可及鋒而用若此時普吉<lb/>
　保尚未能得手仍在西螺一帶駐劄則徒守無益福<lb/>
<pb n="KR2c0017_WYG_038-18b"/>
　康安竟應将普吉保調回鹿仔港防守現在川省屯<lb/>
　練及廣西貴州兵俱有㫖催令迅速遄行自可陸續<lb/>
　前抵該處福康安即帶漳州粤東兵前搗賊巢並知<lb/>
　㑹徐鼎士兩路夾攻若鹿仔港現存之兵尚不敷用或<lb/>
　稍待川廣黔省之兵到後再行統領前進而於鹿仔<lb/>
　港至大里杙一帶地方仍派巴圗魯侍衛章京等數<lb/>
　十人酌帶弁兵沿途分佈堵禦截殺净盡勿使賊人<lb/>
　梗阻道路現在福康安等統領大兵分路進𠞰原不<lb/>
<pb n="KR2c0017_WYG_038-19a"/>
　難尅期蕆功惟鹿仔草現有被賊滋擾之事誠恐軍<lb/>
　心未免稍餒福康安惟應仰體朕意整頓兵威䇿勵<lb/>
　将弁以期迅速集事雖係么䯢艸㓂亦不宜冒昧涉<lb/>
　險也臺灣全圗前福康安起身時已繪出一分令其<lb/>
　帶往今再将鹿仔草至大里杙一帶經朕指示之處<lb/>
　另繪一圗發往並路徑地名粘簽註明易於展閲福<lb/>
　康安接奉後更可按圗遵照辦理<lb/>
上又命軍機大臣傳諭福康安常青柴大紀曰鹿仔草<lb/>
<pb n="KR2c0017_WYG_038-19b"/>
　至大里杙沿途地方所有村莊民人其中帮助官軍<lb/>
　及安分良善者固多而心懐叵測或于官軍過後潜<lb/>
　出滋擾轉為賊用者恐亦不少福康安進𠞰大里杙<lb/>
　時該處距鹿仔港甚近僅止四十里或尚可酌留兵<lb/>
　丁防範若将来前往諸羅或相距較逺處所設皆處<lb/>
　處留兵守禦則兵力又分于𠞰捕不能得力著福康<lb/>
　安于經過各莊時務須留心察看宻行體訪如係義<lb/>
　勇良善誠實可信者自當妥為撫慰令其自行守䕶<lb/>
<pb n="KR2c0017_WYG_038-20a"/>
　並可助官兵聲勢倘有心懐反側附從賊黨者一經<lb/>
　查出竟應於大兵經過時即将此奸徒強悍者悉行<lb/>
　殱戮止留老弱聽其在莊居住庶無後顧之虞福康<lb/>
　安當隨處留心慎重妥辦但不可冒昧先露風聲轉<lb/>
　堅其從賊死守之心至柴大紀非至萬不得已自㫁<lb/>
　不肯委城而出若果力有難支不得不率兵突出則<lb/>
　該處義民甚多其中如黄奠邦等現經柴大紀捜獲<lb/>
　賊匪偽示有必欲甘心之語若柴大紀帶兵逺出此<lb/>
<pb n="KR2c0017_WYG_038-20b"/>
　等義民必致受賊荼毒朕心更為不忍既使助義出<lb/>
　力之人無辜受累且恐他處義民聞而生畏阻其踴<lb/>
　躍投効之心大有關係著傳諭柴大紀如諸羅已無<lb/>
　他慮自應悉力固守以待援應萬一實難守禦必須<lb/>
　出城另圗進取之時務将城内義民及其家屬妥為<lb/>
　捍衛先行送出然後振旅出城俾該處義民不致失<lb/>
　所被賊戕害方為妥善<lb/>
　　<hi>臣</hi>等謹案諸羅被賊圍擾幾及半載義民等竭力<lb/>
<pb n="KR2c0017_WYG_038-21a"/>
　　捍禦誓死不易我<lb/>
皇上當援兵未集之先<lb/>
勅令柴大紀勿泥城存與存之説並恐大兵逺去義民<lb/>
　　等為賊所甘心復<lb/>
諭令将其家屬䕶衛先行俾免荼毒仰見<lb/>
聖主如天之仁所以為百姓䇿萬全者無微不至宜乎<lb/>
恩意所孚淪浹肌髓益得收衆志成城之效也<lb/>
　　二十九日<hi>癸巳</hi>
<pb n="KR2c0017_WYG_038-21b"/>
上命軍機大臣傳諭福康安常青恒瑞李侍堯孫士毅<lb/>
　柴大紀徐嗣曽曰福康安自九月初五日在建溪發<lb/>
　摺後已逾半月計程已應早抵厦門與李侍堯㑹晤<lb/>
　面商一切乃未據續有奏報自必係福康安途次偶<lb/>
　有疾病行走遲緩而福康安惟恐朕心厪念不肯自<lb/>
　行陳奏又不令李侍堯徐嗣曽具奏皆未可定著李<lb/>
　侍堯徐嗣曽将福康安在途是否曽有疾病及因何<lb/>
　躭延之處速行馳奏又現在臺灣𠞰捕賊匪調撥廣<lb/>
<pb n="KR2c0017_WYG_038-22a"/>
　東兵已有一萬數千粤東與福建毗連亦係海疆重<lb/>
　地沿海口岸甚多在在需兵巡邏防守而臺灣𠞰賊<lb/>
　事務尚未蕆功或将来尚不無添調官兵之處閩粤<lb/>
　係属隣省遇有調撥較為近便自應預為籌備此時<lb/>
　粤東調赴臺灣之兵甚多該省存兵較少孫士毅此<lb/>
　時應于附近潮州一帶地方廣為招募勤加訓練不<lb/>
　妨多多益善既可資該省巡防之用設遇有調撥亦<lb/>
　可就近派往但須宻籌妥辦不可稍渉張皇至粤省<lb/>
<pb n="KR2c0017_WYG_038-22b"/>
　前後調赴臺灣官兵必有子弟人等隨往該兵丁内<lb/>
　有在臺灣病故損失者自尚懸額未補應即于該兵<lb/>
　丁隨行子弟内㨂選補額一體充伍食粮隨營効力<lb/>
　亦可増添兵力着交福康安常青即行遵照辦理<lb/>
　　同日保寜奏言九月初一日起至初七日四起官<lb/>
　　兵畨練全數自重慶換船進發十二日已全出川<lb/>
　　境查𠞰捕臺灣賊匪現須厚集兵力軍行必須迅<lb/>
　　捷再飛咨成都将軍鄂輝及各起領兵鎮将督率<lb/>
<pb n="KR2c0017_WYG_038-23a"/>
　　催儹兼程前往並咨沿途各省一體督催奏入報<lb/>
聞<lb/>
　　三十日<hi>甲午</hi>
上命軍機大臣傳諭福康安常青恒瑞李侍堯普吉保<lb/>
　曰前據柴大紀奏到搜獲賊匪偽札内有防守海口<lb/>
　要隘及被官兵恥笑等語因思賊人夥黨内既稱被<lb/>
　官兵恥笑自係賊匪抗拒時屢被官兵𠞰敗心存畏<lb/>
　懼之言其所稱防守海口亦必係慮及将来窮蹙之<lb/>
<pb n="KR2c0017_WYG_038-23b"/>
　時希圗竄逸入海况前據孫士毅奏訪聞賊有暗造<lb/>
　船隻之事可見賊人氣餒已預思逃竄将来官兵四<lb/>
　路追𠞰賊匪自必由海口遁逸不可不加意嚴防著<lb/>
　福康安常青等務須嚴飭弁兵于沿海各口岸要隘<lb/>
　處所梭織往来巡邏稽察毋使賊人搶佔船隻得以<lb/>
　逃往洋面致搜捕有稽時日又前據李侍堯奏鹿耳<lb/>
　門鹿仔港等處已派撥繒艍船隻並撥鎗兵二百名<lb/>
　前往協守此項繒船派往駐守之後該二處有無賊<lb/>
<pb n="KR2c0017_WYG_038-24a"/>
　匪在洋面滋擾兵丁等曽否拏獲賊船總未據李侍<lb/>
　堯奏及着該督即将該處情形據實覆奏並飭該官<lb/>
　兵等務須實力巡防毋致稍有疎懈<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0017_WYG_038-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷三十八<lb/>
</p>
<p>
</p>
  </div>
</body>
</text>
</TEI>
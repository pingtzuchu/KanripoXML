<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_052-1a"/>
欽定四庫全書<lb/>
欽定平定臺灣紀畧卷五十二<lb/>
　　正月二十三日<hi>丙戌</hi>李侍堯奏言上年赴閩途次即<lb/>
　　風聞内地派往臺灣戍兵多有賣放私回以致缺<lb/>
　　額其在臺者惟上㳺延建等兵㽞在營中當差而<lb/>
　　漳泉兵則聽其在外營生開賭窝娼販賣私鹽恣<lb/>
　　為奸利鎮將等令其按月繳錢如該兵獲利甚厚<lb/>
　　又湏再有餽送而經年並不操演迨各兵换班回<lb/>
<pb n="KR2c0017_WYG_052-1b"/>
　　來鳥鎗俱已銹澁難用等語<hi>臣</hi>隨查臺灣戍兵本<lb/>
　　有萬餘何以賊兵猝起旬日之内連䧟三城是賣<lb/>
　　放缺額之説必非無因遂於到任第三日即咨查<lb/>
　　黄仕簡柴大紀令其開造存失各兵庶可核算在<lb/>
　　臺實數常青過臺後<hi>臣</hi>又屡次札知直至四月初<lb/>
　　四日准常青將柴大紀所開清單送到<hi>臣</hi>查單内<lb/>
　　府城存兵一項有戍兵三千七八百名而據臺灣<lb/>
　　道府請兵稟内稱府城内僅有叅將潘韜帯領戍<lb/>
<pb n="KR2c0017_WYG_052-2a"/>
　　兵五百餘名之語其數逈異隨又飛咨就近轉飭<lb/>
　　查核至九月二十四日始據柴大紀飭水師中軍<lb/>
　　逰擊孫全謀造報内開現在戍兵在府城及諸羅<lb/>
　　䓁䖏實共有七千五六百名此外傷亡㪚失者委<lb/>
　　無可查等語<hi>臣</hi>以該逰擊所報無着者竟有二千<lb/>
　　三四百名雖賊擾時不免亡失亦何至如此之多<lb/>
　　且從前亦未據報顯有情弊應再行駁查而是時<lb/>
　　正值賊勢鴟張柴大紀在嘉義縣守禦𦂳急之時<lb/>
<pb n="KR2c0017_WYG_052-2b"/>
　　<hi>臣</hi>若以此等未經查實之事遽行陳奏殊覺冐昧<lb/>
　　是以<hi>臣</hi>未敢具奏其柴大紀私令兵丁渡回内地<lb/>
　　貿易之䖏<hi>臣</hi>實未有所聞是以並未㽞心查察而<lb/>
　　<hi>臣</hi>所聞兵丁在外營生按月繳錢之事雖㽞心查<lb/>
　　察又未得有實據至前嵗賊匪滋擾一事<hi>臣</hi>亦聞<lb/>
　　賊匪將至府城柴大紀恇怯不敢出戰永福楊廷<lb/>
　　理催令出兵楊廷理并面加誚譲激以將總兵印<lb/>
　　見付我當代為殺賊柴大紀始帯兵出城其時實<lb/>
<pb n="KR2c0017_WYG_052-3a"/>
　　有此傳説及<hi>臣</hi>再加察訪則又聞柴大紀在鹽埕<lb/>
　　橋堵扼尚為出力黄仕簡到臺令其收復諸羅即<lb/>
　　能殺退賊匪克復縣城其守城數月與賊打仗往<lb/>
　　来船户亦俱稱其最為賊所畏懼所聞柴大紀恇<lb/>
　　怯無能之説又似難盡信<hi>臣</hi>與柴大紀素未謀面<lb/>
　　伊平日或有骫法侵漁之䖏亦係前任督臣失察<lb/>
　　<hi>臣</hi>可毋庸代為隠諱且<hi>臣</hi>於上年二月十七日到<lb/>
　　任因有戍兵缺額之風聞即於十九日咨查臺地<lb/>
<pb n="KR2c0017_WYG_052-3b"/>
　　存失兵數并於三月初八日敬陳軍營情形摺内<lb/>
　　曽經奏明是<hi>臣</hi>不敢稍存瞻徇之䖏並非飾説實<lb/>
　　以地隔重洋凡有風聞未得確據臺地各官與柴<lb/>
　　大紀同事者又俱在臺灣現因軍務繁多但有自<lb/>
　　内地派往之員並無自臺灣回來之員其因解餉<lb/>
　　往来者又非久在臺地得知詳悉是以無從訪確<lb/>
　　若行查該道府等又恐稍有漏泄柴大紀正在帯<lb/>
　　兵堵禦或聞之而心生疑懼轉於軍事無益是以<lb/>
<pb n="KR2c0017_WYG_052-4a"/>
　　並未敢札查及秋冬間見柴大紀力守孤城當兩<lb/>
　　路援兵俱不能進伊猶固守待援不肯捨士民而<lb/>
　　出<hi>臣</hi>實心服其為人亦不暇更事吹求㽞心查訪<lb/>
　　以致始終不知其有無劣蹟此實<hi>臣</hi>粗踈輕信之<lb/>
　　咎懇交部嚴加議䖏至徳成所指柴大紀不法營<lb/>
　　私釀祸之䖏及此外有何别項劣蹟究湏徹㡳查<lb/>
　　辦容<hi>臣</hi>再行嚴查宻訪務得實蹟列欵恭劾庶足<lb/>
　　以服柴大紀之心㫁不敢稍有徇隠自取罪戾奏<lb/>
<pb n="KR2c0017_WYG_052-4b"/>
　　入<lb/>
上諭内閣曰柴大紀往嘉義縣剿捕賊匪縣城被賊圍<lb/>
　困數月始終保守無虞是以特沛殊㤙用昭懋賞嗣<lb/>
　據福康安奏其為人狡詐不可深信朕尚以柴大紀<lb/>
　有守城之功未便以無據空言加之罪譴昨徳成查<lb/>
　勘海塘回京據奏風聞柴大紀自復任臺灣總兵貪<lb/>
　縱營私廢弛營務並令兵丁私回内地貿易激變貽<lb/>
　悮玩視賊匪種種醸成巨案朕以徳成自浙回京距<lb/>
<pb n="KR2c0017_WYG_052-5a"/>
　閩不逺所聞必非無因隨降旨令福康安李侍堯琅<lb/>
　玕各行查實具奏旋據琅玕奏風聞柴大紀私令守<lb/>
　兵渡回内地貿易每月勒繳銀錢又駐守嘉義縣時<lb/>
　係畏賊不出並非實心守城本日又據李侍堯奏臺<lb/>
　灣戍兵多有賣放私回以致缺額其㽞營當差之兵<lb/>
　亦聽其在外營生開賭窝娼販賣私鹽鎮將等令其<lb/>
　每月繳錢經年並不操演經李侍堯咨查始據柴大<lb/>
　紀開報現在戍兵實止共有七千五百名此外則以<lb/>
<pb n="KR2c0017_WYG_052-5b"/>
　傷亡㪚失無可查核為辭觀之不勝駭異又稱前嵗<lb/>
　賊匪滋擾府城時柴大紀恇怯不敢出戰經永福等<lb/>
　面加誚讓始帯兵出城等語用兵之道當賞罰嚴明<lb/>
　此次賊匪紏衆滋事竟由柴大紀平日廢弛貪黷積<lb/>
　漸釀成豈可以守城微勞置之不問况柴大紀先在<lb/>
　府城既畏賊不敢出戰又移駐嘉義縣時保䕶無虞<lb/>
　全係兵民之力即所奏粮餉㫁絶各情節亦多不實<lb/>
　而其貪劣各欵現經查有確據此而不嚴加察辦何<lb/>
<pb n="KR2c0017_WYG_052-6a"/>
　以肅軍威而儆官邪柴大紀着革職拏問交福康安<lb/>
　逐一嚴審明確定擬具奏其福建水師提督員鈌著<lb/>
　蔡攀龍補授所遺員鈌著梁朝桂補授至常青在閩<lb/>
　年久擢用總督亦有年餘柴大紀平日骩法侵漁廢<lb/>
　弛營務常青豈無所聞且據李侍堯奏於常青前往<lb/>
　臺灣時曽以該䖏戍兵缺少札知常青是常青渡洋<lb/>
　時李侍堯亦必將柴大紀各欵蹟一并向常青述及<lb/>
　常青既抵臺灣見聞更確况與永福楊廷理朝夕相<lb/>
<pb n="KR2c0017_WYG_052-6b"/>
　見㫁無不將柴大紀各欵向永福等詢問永福等亦<lb/>
　㫁無不詳悉告知常青之理乃常青竟無一字奏及<lb/>
　殊属昧良辜㤙有心徇隠常青亦著革職即交與福<lb/>
　康安一并嚴審據實具奏其福州將軍員缺著魁綸<lb/>
　補授魁綸資格本淺念其係尚書查弼納曽孫且人<lb/>
　尚明白是以加㤙擢用現在臺灣剿捕事宜雖即日<lb/>
　完竣而善後各事正需人經理魁綸即由驛星速前<lb/>
　往臺灣隨同福康安學習辦理一切事務所有四川<lb/>
<pb n="KR2c0017_WYG_052-7a"/>
　　建昌鎮總兵員缺著芝元補授<lb/>
　　　<hi>臣</hi>等謹按柴大紀貪縱營私居心狡詐當嘉義被<lb/>
　　　困時實因義民不肯放伊出城乃藉口於不忍數<lb/>
　　　萬生靈委之賊手飾詞入<lb/>
　　告我<lb/>
　皇上為之墮淚崇封伯爵而<lb/>
天實難欺其廢弛營伍婪索多贜種種劣蹟不旋踵全行<lb/>
　　　敗露可見天爵不可倖邀而貪縱狡詐者㫁無始<lb/>
<pb n="KR2c0017_WYG_052-7b"/>
　　　終不敗之理大小臣工宜何如儆惕哉<lb/>
　上又命軍機大臣傳諭福康安常青李侍堯曰柴大紀<lb/>
　　貪縱營私各欵節經諭令福康安李侍堯詳悉查明<lb/>
　　據實叅奏朕即向軍機大臣言及以李侍堯在閩浙<lb/>
　　總督任内已將一載於柴大紀貪劣各欵自必早有<lb/>
　　見聞此次奉旨飭查李侍堯祗可諉為未經查訪確<lb/>
　　實及軍務𦂳急之時未便遽將柴大紀叅奏以文其<lb/>
　　從前不即恭奏之過今據李侍堯奏到之摺果不出<lb/>
<pb n="KR2c0017_WYG_052-8a"/>
　朕所料李侍堯受朕厚恩不意其扶同徇隠竟至於<lb/>
　此福康安於具奏之初雖未將柴大紀實在欵跡據<lb/>
　實指叅而朕因福康安既有此奏始向徳成查詢是<lb/>
　柴大紀貪劣各蹟得以逐細究出尚由福康安發其<lb/>
　端至李侍堯調任閩浙已及一載且駐劄厦門常接<lb/>
　臺灣地方官稟報較之隣省傳聞更為確切既據稱<lb/>
　到閩時即風聞臺灣戍兵多有賣放私回之事何以<lb/>
　不即據實查恭此何等事而可從緩辦乎至其縱令<lb/>
<pb n="KR2c0017_WYG_052-8b"/>
　兵丁在外營生甚至開賭窝娼販賣私鹽更出情理<lb/>
　之外而柴大紀所報現存戍兵止有七千餘名此外<lb/>
　藉稱傷亡㪚失委無可查更不成話此等情節李侍<lb/>
　堯即因彼時軍務𦂳急柴大紀正在守城未能遽行<lb/>
　恭辦亦應將其在任欵跡宻摺奏聞俾朕得早知其<lb/>
　誠偽則當其防守嘉義時朕即憐其出力亦不至破<lb/>
　格加㤙屡膺懋賞今柴大紀既經叠荷殊㤙其貪劣<lb/>
　欵蹟始節次敗露是臺灣逆匪滋事竟由柴大紀平<lb/>
<pb n="KR2c0017_WYG_052-9a"/>
　日貪縱廢弛營伍牟利醸成如此重案朕因此宵旰<lb/>
　焦勞籌辦軍務經年尚未蕆事而各省派調官兵接<lb/>
　濟粮餉所費不貲且地方百姓受賊戕害擾累者更<lb/>
　不可勝計設非朕㽞心詢訪節次降旨令將柴大紀<lb/>
　欵跡查恭李侍堯必致始終緘黙不言是此等貪汚<lb/>
　醸變之人不但倖免重戾且冒受渥㤙李侍堯瞻徇<lb/>
　容隠之罪尚復何辭又柴大紀經楊廷理誚譲始帯<lb/>
　兵出城李侍堯既知柴大紀有此恇怯畏賊情事何<lb/>
<pb n="KR2c0017_WYG_052-9b"/>
　難即向永福楊廷理確切札詢並將其在任各欵一<lb/>
　一訪查得實而摺内尚稱其在鹽埕橋打仗及克復<lb/>
　諸羅縣城㝡為出力前此所聞又似難以盡信為之<lb/>
　含混支吾以掩飾其從前不及早叅奏之非豈能逃<lb/>
　朕洞鑒乎又據稱柴大紀固守待援不肯捨士民而<lb/>
　出實心服其為人等語前據福康安札知軍機大臣<lb/>
　以柴大紀守禦縣城並非伊之力量城中粮食並未<lb/>
　㫁絶其不肯出城一節亦係義民等不肯將伊放出<lb/>
<pb n="KR2c0017_WYG_052-10a"/>
　伊亦畏賊不敢出城等語是此次李侍堯所奏又有<lb/>
　訛淆更不得藉稱柴大紀有守城微勞竟置之不辦<lb/>
　也著福康安即傳永福楊廷理二人面加詢問逐一<lb/>
　跟究並著將柴大紀貪劣各欵據實嚴叅候朕另降<lb/>
　諭旨<lb/>
上又命軍機大臣傳諭福康安海蘭察鄂輝李侍堯曰<lb/>
　前此臺灣賊匪攻擾嘉義時經常青派令魏大斌田<lb/>
　藍玉蔡攀龍先後帯兵前往援應途中遇賊攔截隨<lb/>
<pb n="KR2c0017_WYG_052-10b"/>
　征兵丁多有損失又貴林楊起麟由鹽水港鹿仔草<lb/>
　前赴嘉義遇賊被害所帯兵丁俱為賊匪衝㪚又郝<lb/>
　壯猷在鳯山失事駐守兵丁亦俱潰㪚後又有陸續<lb/>
　投出者已節次諭令福康安常青李侍堯查明具奏<lb/>
　此等兵丁奉派隨征及防守縣城一遇賊匪攻擾即<lb/>
　紛紛㪚失緑營恇怯積習㝡為可惡此内除自行投<lb/>
　出外其餘㪚失兵丁未必盡係被賊戕害或臨陣脱<lb/>
　逃潜匿不出甚至投入賊黨助賊抗拒官兵皆所必<lb/>
<pb n="KR2c0017_WYG_052-11a"/>
　有自應嚴切查明分别核辦計此旨到日剿捕事務<lb/>
　自當早已完竣著福康安等即將前此屡次㪚失兵<lb/>
　丁除陸續投出外實在陣亡者若干名查明確數交<lb/>
　地方官上𦂳緝拿其從賊之兵情罪更重於從賊之<lb/>
　民拿獲時尤應從嚴辦理至福康安攻克小半天一<lb/>
　摺係十二月十九日拜發距今已逾一月如尚未有<lb/>
　擒獲賊首信息則是生畨等狡獷性成始終不肯將<lb/>
　林爽文獻出福康安徒事招賞殊属無益昨已有旨<lb/>
<pb n="KR2c0017_WYG_052-11b"/>
　令福康安等將各隘口之兵撤回前赴南路將賊匪<lb/>
　捜剿凈盡再移兵向北擒拿逆首計節次調派各省<lb/>
　駐防緑營官兵并屯練降畨及臺灣額兵約有六萬<lb/>
　即其中有傷亡損失者存兵尚不下四五萬足敷捕<lb/>
　剿之用即直進内山亦何所慮福康安擇其精鋭帯<lb/>
　往南路隨營剿賊其鹿仔巷鹽水港鹿仔草各要隘<lb/>
　䖏所亦酌派二三千兵分投駐守其餘傷病殘廢之<lb/>
　兵若概㽞該䖏既不能得力且湏給以口食並轉需<lb/>
<pb n="KR2c0017_WYG_052-12a"/>
　人看守殊属無益著福康安等細加酌量將此䓁無<lb/>
　用之兵先行送回内地既可以挑去冗兵又可節减<lb/>
　繁費此旨到日已属二月中旬該䖏氣候已漸炎熱<lb/>
　官兵在彼難以久駐福康安等務湏悉心籌畫設法<lb/>
　赶辦毋又致師老力疲蹈常青等之轍<lb/>
　　二十五日<hi>戊子</hi>李侍堯奏言據厦防同知劉嘉㑹稟<lb/>
　　稱有船户林允瑞初九日自後壠開駕十一日晚<lb/>
　　抵厦門據稱於正月初五日在後壠媽祖廟親見<lb/>
<pb n="KR2c0017_WYG_052-12b"/>
　　官兵將林爽文押解裝在木籠有許多官兵圍擁<lb/>
　　防䕶聞説是内山拿獲䓁語<hi>臣</hi>查此信既係該船<lb/>
　　户目睹自必確實奏入<lb/>
上命軍機大臣傳諭福康安海蘭察鄂輝常青曰林允<lb/>
　瑞於初九日自後壠開駕其所供拿獲林爽文之䖏<lb/>
　又係得諸目覩自必確實前因福康安䓁攻破賊巢<lb/>
　後林爽文逃入内地屡經降旨嚴飭福康安等接奉<lb/>
　諭旨心懷愧懼必將朕前次所賞寳石帽頂四團龍<lb/>
<pb n="KR2c0017_WYG_052-13a"/>
　褂敬謹收貯不敢穿戴今首逆業經擒獲雖為時未<lb/>
　免稍遲而辦理尚屬妥善所有朕㤙賞之頂戴自當<lb/>
　接受福康安等於拿獲林爽文後諒已遵照前㫖帯<lb/>
　兵前赴南路擒捕莊大田收復鳯山莊大田與林爽<lb/>
　文同惡相濟之犯林爽文雖已就獲莊大田亦須生<lb/>
　擒解京審辦方足以伸國憲而快人心况林爽文已<lb/>
　經就獲莊大田之勢更孤自易於擒捕即使該犯逃<lb/>
　入内山亦無難帯兵直入搜拿并勒令生畨等擒獻<lb/>
<pb n="KR2c0017_WYG_052-13b"/>
　想福康安㫁不肯因拿獲林爽文遽以為完事捨之<lb/>
　而回若再能生擒莊大田收復鳳山朕必另有㤙奨<lb/>
　且此事亦必擒獲莊大田南北兩路賊匪全行廓清<lb/>
　方為蕆事福康安等務宜奮勉辦理至海口一帯已<lb/>
　有旨交常青專司堵截前據常青奏訪聞莊大田在<lb/>
　南仔坑地方潜匿派令副將丁朝雄帯兵駐劄東港<lb/>
　㑹同廣東泉州庒義民就近捜捕並相機前進恢復<lb/>
　鳳山等語現在福康安親統大兵往南若莊大田逃<lb/>
<pb n="KR2c0017_WYG_052-14a"/>
　竄入山福康安即可帯兵直入捜捕無虞兎脱惟防<lb/>
　其由海道竄逸㝡為𦂳要闗鍵常青昨於徇隠柴大<lb/>
　紀骫法營私種種不法實屬辜㤙昧良已降旨革職<lb/>
　候訊但此時常青帯兵駐守府城伊本無能該䖏兵<lb/>
　力又屬無多朕意不如將丁朝雄所帯之兵撤回於<lb/>
　各海口要隘分投廵防勿任潜逸較為嚴宻若莊大<lb/>
　田乃𦂳要賊犯竄入内山尚可不再加常青之罪倘<lb/>
　竟由海道逺颺稽誅則常青自問當得何罪亦不必<lb/>
<pb n="KR2c0017_WYG_052-14b"/>
　復思来京見朕常青接奉此旨惟當倍加奮勉以期<lb/>
　立功自贖至林爽文於初五日已押解在途何以迄<lb/>
　今尚未據福康安奏到想又為風所阻不日即當逓<lb/>
　至除俟福康安奏到再明降諭旨外其林爽文是否<lb/>
　係官兵直入内山擒獲抑係生畨等遵諭縛獻諒福<lb/>
　康安摺内自必明晰聲叙但現在尚未奏到無由知<lb/>
　悉並著福康安查明據實具奏<lb/>
　　<hi>臣</hi>等謹按逆匪莊大田之於林爽文正如狽之倚<lb/>
<pb n="KR2c0017_WYG_052-15a"/>
　　狼卭之負巨林爽文既經就縛則莊大田已如釡<lb/>
　　底逰魂但臺灣率皆際海枕山山易於捜而海難<lb/>
　　為捕使莊大田勢窮力蹙不敢為負隅之虎妄兾<lb/>
　　為漏網之魚竟至向若潜逃漂流溟渤則茫茫偵<lb/>
　　緝未免稽誅乃䝉<lb/>
睿算周詳靡弗早為籌及不特以防海之事責之常青<lb/>
　　而且撤丁朝雄東港之兵分廵要隘於是環營列<lb/>
　　斾四布瀛壖莊大田遂不得為逺颺之計惟有竄<lb/>
<pb n="KR2c0017_WYG_052-15b"/>
　　走内山不啻鼠之入角無何束身俘檻卒與林爽<lb/>
　　文竿首藁街豈非<lb/>
聖謨素定實有計出萬全而逺矚於數千里外者乎<lb/>
上又命軍機大臣傳諭福康安李侍堯曰前因福康安<lb/>
　於攻克大里杙賊巢後不即帯兵捜捕逆首致林爽<lb/>
　文日久未獲又於覆奏恒瑞一事瞻徇親戚曲為袒<lb/>
　䕶節經降旨嚴飭並諭令福康安於剿捕事竣後務<lb/>
　將臺灣一切善後事宜全行辦竣即在臺灣多住一<lb/>
<pb n="KR2c0017_WYG_052-16a"/>
　二年亦所應得原因福康安於捜捕逆首既失之遲<lb/>
　緩又復有心袒䕶恒瑞是以令其久在臺灣示罰今<lb/>
　據李侍堯奏林爽文已被拿獲於本月初五日在後<lb/>
　壠地方押解進京此信得之該䖏船户目覩自當確<lb/>
　實計福康安奏報之摺日内亦即可到京是福康安<lb/>
　辦理此事雖少稽時日但逆首林爽文業已就獲大<lb/>
　功即日完竣福康安籌辦一切尚為妥恊著於南路<lb/>
　賊匪掃除凈盡拿獲莊大田後即將臺灣逆匪滋事<lb/>
<pb n="KR2c0017_WYG_052-16b"/>
　根由及醸成此案之文武官員並官兵㪚失數目一<lb/>
　一詳悉嚴行查辦並將善後各事宜悉心籌畫辦理<lb/>
　如内外山地界從前設立土牛未為周宻應重加勘<lb/>
　定務令界限分明勿使日久得以偷越致滋生事端<lb/>
　又如改建城垣添設官兵等事從前該䖏舊有城垣<lb/>
　俱係用䓶竹䓁項編挿原以䓶竹䓁物雖不若磚石<lb/>
　工程堅固足資防守但失之易復之亦易即如康熙<lb/>
　年間有奸民朱一貴滋事臺灣全郡被䧟七日之内<lb/>
<pb n="KR2c0017_WYG_052-17a"/>
　　即經收復亦因該䖏舊無磚石城垣賊人難以据守<lb/>
　　故能尅日奏功雍正年間吳福生滋亂時曽奉有無<lb/>
　　須改建磚石城垣<lb/>
諭旨亦即易失易復之意此次逆匪林爽文等起事之初<lb/>
　　雖因各縣舊無城垣得以猝為佔据但現在福康安<lb/>
　　等統兵剿捕賊人望風奔潰攻克賊巢勢如破竹未<lb/>
　　始不因該䖏無城垣之固故賊人難以守禦目今𠞰<lb/>
　　捕事務不日完竣但臺灣逺隔重洋又係五方雜䖏<lb/>
<pb n="KR2c0017_WYG_052-17b"/>
　　游民聚集之地難保其百年無事自應深思逺慮計<lb/>
　　出萬全著福康安將改建城垣一事詳悉籌酌朕意<lb/>
　　臺灣郡城為根本之地自應改建磚石城垣與該䖏<lb/>
　　安平鎮向有城垣互相聫絡以資扞禦至嘉義一縣<lb/>
　　朕因該䖏人民隨同官兵竭力守城錫以新名用示<lb/>
　　嘉奨該䖏城垣亦應一律或磚或石改建務宜堅固<lb/>
　　此外如彰化鳳山等縣及現在應行添設官弁駐劄<lb/>
　　䖏所不妨仍用䓶桐竹木等類栽挿惟聞各該處舊<lb/>
<pb n="KR2c0017_WYG_052-18a"/>
　有城圍多係依傍山麓未能據扼城勢現在雖令徳<lb/>
　成前往勘辦但徳成僅諳工程做法相度形勢非其<lb/>
　所能著福康安務須詳細履勘或移建髙阜或因舊<lb/>
　基跨山圍築即舊城難以移動亦須擇附近山頂形<lb/>
　勝之䖏設立磚石卡座添設弁丁以資控制總期佔<lb/>
　据要地勿令有失形勢使四外得以俯瞰城中方為<lb/>
　妥善福康安將應辦諸要務立定章程即可交徐嗣<lb/>
　曽等在彼接辦福康安約於朕萬夀前趕至熱河瞻<lb/>
<pb n="KR2c0017_WYG_052-18b"/>
　覲亦不為遲至海蘭察帯領巴圖魯侍衛章京等及<lb/>
　應撤各兵一俟剿賊完竣即可令其陸續先回勿湏<lb/>
　守候也<lb/>
　　二十六日<hi>己丑</hi>
上命軍機大臣傳諭福康安李侍堯曰現在逆首林爽<lb/>
　文已經生獲其餘夥黨餘孽自易殱除臺灣𠞰捕事<lb/>
　宜尅日可以完竣但該䖏一交三月氣候即已炎熱<lb/>
　所有各省派調兵丁難於在彼久駐將來福康安辦<lb/>
<pb n="KR2c0017_WYG_052-19a"/>
　理善後事宜固湏酌㽞官兵數千以資彈壓此外兵<lb/>
　丁為數甚多㽞於該䖏亦屬無用自應陸續撤回令<lb/>
　其各歸本䖏著福康安於南北兩路一律肅清大功<lb/>
　告蕆後除臺灣應㽞額兵外應將素耐炎熱之貴州<lb/>
　湖南二省兵丁内擇其强壯得力者挑擇數千㽞彼<lb/>
　彈壓其餘如屯練兵㝡不耐熱及傷殘病廢者俱應<lb/>
　先撤回次則各省駐防滿兵及浙江兩廣福建緑營<lb/>
　兵丁俱應次第令其渡回内地各歸原伍庶隨征出<lb/>
<pb n="KR2c0017_WYG_052-19b"/>
　力兵丁既不至久㽞受熱以致不習水土染患疾病<lb/>
　而福康安辦理善後有兵數千亦儘足敷應用<lb/>
　　二十七日<hi>庚寅</hi>孫士毅奏言風聞將軍福康安派兵<lb/>
　　捜剿已於正月初五日在竹塹山内拿獲賊匪林<lb/>
　　爽文初六日已經起解䓁因<hi>臣</hi>恐又係訛傳但思<lb/>
　　獻出逆犯家口一事現在已屬確鑿則此次拿獲<lb/>
　　林爽文所聞或竟不誣<hi>臣</hi>既有所聞若慮獲陳奏<lb/>
　　不實之咎匿不<lb/>
<pb n="KR2c0017_WYG_052-20a"/>
上聞問心更難自安謹先具奏奏入報<lb/>
聞<lb/>
　　三十日<hi>癸巳</hi>李侍堯奏言臺灣府經厯羅倫在臺灣<lb/>
　　三年且前嵗冬間賊匪攻犯郡城時該員正在彼<lb/>
　　隨同道府等守城堵禦俱所身親目擊據稱前年<lb/>
　　十一月内柴大紀廵察北路彰化一帯地方聞有<lb/>
　　賊匪滋擾經彰化縣俞竣請㽞柴大紀在彼調兵<lb/>
　　彈壓柴大紀托稱回郡派兵初十回至郡城委遊<lb/>
<pb n="KR2c0017_WYG_052-20b"/>
　　擊耿世文於十三日同臺灣府孫景燧帯兵三百<lb/>
　　名前赴彰化縣大墪地方劄營是月二十七日夜<lb/>
　　賊匪林爽文等攻破大墪營盤遊擊耿世文被害<lb/>
　　兵丁三百名不知下落二十八日彰化縣又被逆<lb/>
　　匪攻破十二月初一日府城得信臺灣道永福同<lb/>
　　臺防同知楊廷理催促柴大紀派兵剿捕柴大紀<lb/>
　　又派逰擊李中暘帯兵四百名前往應援柴大紀<lb/>
　　至初五日帯鎮標兵四百名午時尚未動身楊廷<lb/>
<pb n="KR2c0017_WYG_052-21a"/>
　　理向柴大紀云若將總兵印付我即當代為出戰<lb/>
　　柴大紀纔起身出城三里到接官㕔就住下了隨<lb/>
　　將水師逰擊林光玉等帯安平水師兵並城守營<lb/>
　　兵共一千二百三十名同往諸羅那時諸羅縣城<lb/>
　　於初五日夜間已經失䧟柴大紀即駐劄鹽埕橋<lb/>
　　堵禦一月有餘到正月十三日黄仕簡撥兵二千<lb/>
　　餘名柴大紀纔從塩埕橋起身徃諸羅去的臺灣<lb/>
　　城内鎮標原有額兵二千五百名原是預備聼調<lb/>
<pb n="KR2c0017_WYG_052-21b"/>
　　並無防汎當賊匪攻府城時城中兵力甚少每城<lb/>
　　門不過四五十名是實柴大紀平日聲名平常那<lb/>
　　包差賣兵之事臺灣地方都是知道的等語<hi>臣</hi>查<lb/>
　　該員所稟俱有月日地方及兵丁數目恭以<hi>臣</hi>平<lb/>
　　日風聞兩相印証其為貪縱貽悞已屬顯然柴大<lb/>
　　紀在彰化則避賊而歸及至賊攻犯郡城又復畏<lb/>
　　賊不即出城致賊匪得肆䲭張實属罪無可逭至<lb/>
　　戍兵數目<hi>臣</hi>前因該道府所稟與原額逈異節經<lb/>
<pb n="KR2c0017_WYG_052-22a"/>
　　嚴查無著者竟有二千三四百名即亡失亦㫁不<lb/>
　　至如此之多今就羅倫所稟府城存兵除柴大紀<lb/>
　　兩次𣲖撥及伊親自帯往共止一千一百名又每<lb/>
　　城門四五十名查臺郡係七門亦止三百餘名是<lb/>
　　存城額兵本屬虧短一千餘名彼時尚未有傷亡<lb/>
　　㪚失其為賣放網利無疑<hi>臣</hi>前此所聞在營當差<lb/>
　　者祇有延建等兵而彰泉兵則聽其在外恣為奸<lb/>
　　利餽送錢文之事即此可証至柴大紀私令班兵<lb/>
<pb n="KR2c0017_WYG_052-22b"/>
　　渡回内地貿易牟利一節<hi>臣</hi>詢之羅倫據稱實未<lb/>
　　聞此語<hi>臣</hi>思柴大紀如私令兵丁渡回貿易從鹿<lb/>
　　耳門放洋即可直抵江南之上海浙江之乍浦鎮<lb/>
　　海等䖏原不必收入厦門等口岸或因此故浙省<lb/>
　　俱有議論而閩省轉無傳聞方鎮大員行同市儈<lb/>
　　一經審訊自可得其㡳裏奏入<lb/>
上諭内閣曰賊匪起事之初柴大紀於廵察彰化時若<lb/>
　一聞信息即親自帯兵剿捕何難即時撲滅乃轉托<lb/>
<pb n="KR2c0017_WYG_052-23a"/>
　稱派兵回至郡城及聞彰化失䧟柴大紀仍觀望遲<lb/>
　徊並不速往援救直至數日始帯兵起程復於離城<lb/>
　三里地方即行駐劄致逆匪得以輾轉蔓延日肆䲭<lb/>
　張是柴大紀不但平日貪縱營私廢弛營伍而且怯<lb/>
　懦遷延醸成巨案現經朕面詢押解臺灣逆匪到京<lb/>
　之侍衛額爾登保據稱逆匪攻擾嘉義時俱係義民<lb/>
　等出力守禦並非柴大紀之功其不肯帯兵出城一<lb/>
　節亦係義民等不肯將伊放出柴大紀亦畏賊不敢<lb/>
<pb n="KR2c0017_WYG_052-23b"/>
　出城等語額爾登保係在臺灣帯兵之員所言更屬<lb/>
　確實則柴大紀前奏不忍將數萬生靈盡委賊手仍<lb/>
　忍饑固守待援之語竟屬揑詞巧詐全不足信守城<lb/>
　亦非其功柴大紀既貪縱醸變於前又復巧詐欺罔<lb/>
　於後種種劣蹟難以枚舉此而不加以懲治又何以<lb/>
　肅軍紀而整官方朕辦理庻務從不預將適莫之見<lb/>
　而信賞必罰乃用人行政大柄况現值用兵之際賞<lb/>
　功罰罪尤貴嚴明如柴大紀前奏不肯帯兵出城一<lb/>
<pb n="KR2c0017_WYG_052-24a"/>
　節朕以其勤苦出力甚有良心覽其摺奏之言自屬<lb/>
　實情初不為逆詐憶不信之見而其種種揑飾之䖏<lb/>
　彼時亦尚未有人摘發朕焉肯冺其勞績不加之㤙<lb/>
　賞乎所謂君子可欺以其方者此也迨柴大紀貪劣<lb/>
　各欵蹟節次敗露經李侍堯等逐欵查明俱已確鑿<lb/>
　有據是以即將柴大紀革職拿問至常青在閩浙總<lb/>
　督任已及年餘且渡臺灣後身為將軍近在府城豈<lb/>
　無聞見乃於柴大紀劣蹟並無一字奏及實屬辜㤙<lb/>
<pb n="KR2c0017_WYG_052-24b"/>
　特將常青交福康安審訊又李俟堯原欲俟蕆功之<lb/>
　日給還伊原襲伯爵乃此事經朕節次降旨詢問李<lb/>
　侍堯知難隠飾始行具摺陳奏似此有心徇隠更為<lb/>
　辜負重㤙李侍堯不應出此也前已晋加宫衘賞戴<lb/>
　雙眼花翎已為僥倖豈可復膺懋賞并著交部嚴加<lb/>
　議䖏琅玕並不自行陳奏及降旨詢問始將風聞柴<lb/>
　大紀各欵具奏亦難辭咎琅玕亦著一并交部分别<lb/>
　嚴加議䖏朕於臣下功罪輕重惟視其人之自取初<lb/>
<pb n="KR2c0017_WYG_052-25a"/>
　　不稍存成見雖不逆詐不億不信實亦先覺其李侍<lb/>
　　堯續行叅奏柴大紀各欵並著交福康安一併嚴審<lb/>
　　定擬<lb/>
　　　<hi>臣</hi>等謹按論語稱不逆詐不億不信伏讀<lb/>
　經筵御論謂此語宜與誠明叅看盖人情變幻不齊使<lb/>
　　　事事皆逆其詐億其不信是先以不誠待人此亦<lb/>
　　　一不誠彼亦一不誠蓼擾虚偽莫可究詰欲其先<lb/>
　　　覺抑亦難矣然則誠之為道實我<lb/>
<pb n="KR2c0017_WYG_052-25b"/>
　聖主之所以御物而亦即以妙鑑空衡平之用者乎夫<lb/>
　　　以柴大紀之貪縱營私固擢髪不足數罪而當夫<lb/>
　　　厥罪未彰厥功可飾跡其入告之詞立言懇欵此<lb/>
　　　而不加之懋賞錫以崇封將何以為登陴禦賊者<lb/>
　　　勸且又烏知其所云忍饑固守者之竟属虛辭而<lb/>
　　　預逆其詐預億其不信耶厥後<lb/>
天不可欺<lb/>
　垂詢所及不啻衡鑒在懸而柴大紀之巧為掩覆者仍<lb/>
<pb n="KR2c0017_WYG_052-26a"/>
　　無纎毫之或遁斯葢中庸之所謂自誠明與論語<lb/>
　　不逆不億之旨洵足相證也夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0017_WYG_052-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷五十二<lb/>
</p>
<p>
</p>
  </div>
</body>
</text>
</TEI>
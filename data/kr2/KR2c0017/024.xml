<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0017_WYG_024-1a"/>
欽定四庫全書<lb/>
欽定平定臺灣紀畧巻二十四<lb/>
　　七月初五日<hi>庚午</hi>
上命軍機大臣傳諭常青李侍堯藍元枚柴大紀徐嗣<lb/>
　曾曰偶閱通鑑輯覽見魏司馬懿破襄平一事懿以<lb/>
　公孫淵使其將率步騎數萬屯遼隊圍塹二十餘里<lb/>
　乃欲以老師攻之正堕其計且賊大衆在此其巢穴<lb/>
　空虚若直至襄平可期必破遂多張旗幟出其南牽<lb/>
<pb n="KR2c0017_WYG_024-1b"/>
　綴敵勢潛濟師出其北直抵襄平遂大破之此乃兵<lb/>
　家聲東擊西之法因思臺灣賊匪四處蔓延若紛紛<lb/>
　堵禦處處𠞰賊則兵分勢單疲於應接轉恐不能得<lb/>
　力若常青等於郡城外劄營處所派撥疑兵虚張聲<lb/>
　勢佯與賊牽綴相持而該將軍統領精銳帶同侍衛<lb/>
　章京將備或乗夜輕騎直趨南潭擒拏賊目莊大田<lb/>
　使之猝不及偹藍元枚亦派奮勉將備於鹿仔港亦<lb/>
　虚張聲勢堵禦附近一帶屯聚賊匪而該叅賛率領<lb/>
<pb n="KR2c0017_WYG_024-2a"/>
　弁兵㑹同大甲溪義民熟畨前搗大里杙賊巢如此<lb/>
　乗虚進剿出其不意使賊匪倉皇失措首尾不能相<lb/>
　顧衆夥自必驚疑潰散是亦搗六擒渠之一䇿兵家<lb/>
　虚實互用古人屢有出竒制勝以少擊衆者原不可<lb/>
　不隨機應變以防株守力疲也著常青藍元枚查看<lb/>
　情形如可相機進取竟即當照此辦理不可坐失事<lb/>
　機以期迅速集事至柴大紀昨日奏到各摺係與普<lb/>
　吉保在大埔林㑹商進攻聞有賊匪滋擾囘城堵禦<lb/>
<pb n="KR2c0017_WYG_024-2b"/>
　之後拜發者賊匪雖經官兵剿殺為數無多及餘匪<lb/>
　是否尚屯聚各處或仍遁徃山竂仍潛出攻擾柴大<lb/>
　紀並未詳晰奏及即前次該提督與普吉保㑹靣各<lb/>
　情節止據普吉保前摺聲敘亦未據柴大紀於摺内<lb/>
　奏明且該提督於五月二十三日拜摺後距今又四<lb/>
　十餘日自必與賊匪連次接仗藍元枚自㑹兵攻擊<lb/>
　均着隨時加𦂳馳奏至未經調用之漳州有眷屬兵<lb/>
　二千前經諭令李侍堯不必俟藍元枚囘信即行派<lb/>
<pb n="KR2c0017_WYG_024-3a"/>
　徃此項兵丁究於何時由蚶江配渡又粤省先調預<lb/>
　偹兵丁此時計巳早抵厦門李侍堯於何時派撥配<lb/>
　渡着該督即行具奏漳泉一帶現今缺雨田禾黄萎<lb/>
　小民秋收失望恐米價更有増昂甚關𦂳要前因閩<lb/>
　省需用米石已早降㫖令浙江等省備辦起運著徐<lb/>
　嗣曽再詳晰出示俾各屬通行曉諭市價不至踊貴<lb/>
　方為妥善<lb/>
　　<hi>臣</hi>等謹案行兵之道以少擊衆要在隨機應變先<lb/>
<pb n="KR2c0017_WYG_024-3b"/>
　　發制人將軍常青等劄營城外賊匪仍敢時肆攻<lb/>
　　擾明係借此牽綴大軍遂得各處焚刦阻絶糧路<lb/>
　　其計狡黠我<lb/>
皇上屢諭常青舎南趨北直搗賊巢兹復引司馬懿破<lb/>
　　襄平之事令常青統領精銳徑襲南潭藍元枚㑹<lb/>
　　同義民熟畨直趨大里杙南北並舉出其不意若<lb/>
　　首惡成擒餘黨自潰此真扼要争竒之良策進取<lb/>
　　機宜早不出<lb/>
<pb n="KR2c0017_WYG_024-4a"/>
聖明洞照之中惜將軍等各有牽掣未得遵辦故剿捕<lb/>
　　不免稍稽時日也<lb/>
　　同日李世傑閔鶚元同奏言江蘇碾備之米已分<lb/>
　　作二起趕運所有四川省米二十萬石由長江來<lb/>
　　蘇計期當在江西撥米起運之後<hi>臣</hi>等惟有預督<lb/>
　　所屬將續到之船儘力截留並移㑹浙江撫<hi>臣</hi>琅<lb/>
　　玕一體截留以備運用俟川米一到<hi>臣</hi>等即派委<lb/>
　　員弁妥為照料尅日運送閩省交收斷不敢稍分<lb/>
<pb n="KR2c0017_WYG_024-4b"/>
　　畛域致有諉悮<lb/>
　　同日寶琳琅玕同奏言派調浙省駐防滿兵即飛<lb/>
　　咨署乍浦副都統舒楞額於滿營内挑選精壯兵<lb/>
　　五百名揀協領等官十員帶領即日起程來省<hi>臣</hi>
　　等隨扵本日傳齊八旗滿兵㑹同逐加挑選共<lb/>
　　足一千名並派協領二員佐領四員防禦四員驍<lb/>
　　騎校十員分行管帶該兵等無不奮勇争先告求<lb/>
　　前徃及選派足數未經入挑者猶紛紛跪求情愿<lb/>
<pb n="KR2c0017_WYG_024-5a"/>
　　出力所有杭州滿兵一千名乍浦滿兵五百名<hi>臣</hi>
　　等酌定以二百五十名為一起共分作六起間日<lb/>
　　行走一切軍裝火藥鉛彈器械俱令褁帶足數糧<lb/>
　　餉等項按數給發所需船隻<hi>臣</hi>琅玕當飭趕𦂳備<lb/>
　　辦兹頭起官兵已於二十六日午刻起程<hi>臣</hi>等親<lb/>
　　至江干督送其乍浦滿兵<hi>臣</hi>琅玕已派委嘉興府<lb/>
　　知府鄭交泰馳徃㑹同理事同知並派出領兵之<lb/>
　　員照料䕶送來省以便接續起程計未起官兵起<lb/>
<pb n="KR2c0017_WYG_024-5b"/>
　　程之前永慶自可到省倘不能如期趕上<hi>臣</hi>寶琳<lb/>
　　即先行督催前進俟永慶前途趕到接替再行囘<lb/>
　　省至各兵經過水路各站<hi>臣</hi>琅玕已飛飭該府縣<lb/>
　　各於本境内地方照料妥辦並令在省司道帶同<lb/>
　　委員按起輪流彈壓䕶送其江山西安一帶陸路<lb/>
　　尤為𦂳要<hi>臣</hi>琅玕委令杭嘉湖道清泰㑹同金衢<lb/>
　　嚴道玉徳在彼妥辦䕶送出境均可不致遲悮均<lb/>
　　奏入報<lb/>
<pb n="KR2c0017_WYG_024-6a"/>
聞<lb/>
　　初六日<hi>辛未</hi>何裕城奏言碾運閩省米十五萬石當<lb/>
　　經查明新城縣五福一路轉運惟恐溪河旱道挽<lb/>
　　運不速擬由江南海船分運一面咨詢一面趕碾<lb/>
　　米石並督飭將溪河水淺之處爬沙撈挖平治陡<lb/>
　　隘山路於五月二十六日將碾就之米開行徃五<lb/>
　　福轉運嗣准兩江督<hi>臣</hi>李世傑來咨江蘇亦有協<lb/>
　　濟閩米由海道運徃若江西載米到彼等候不免<lb/>
<pb n="KR2c0017_WYG_024-6b"/>
　　欲速轉遲今五福一路自設法料理以後行走較<lb/>
　　便<hi>臣</hi>與藩司李承鄴輪流親徃督催並令各縣米<lb/>
　　船添僱縴夫加𦂳挽運旋准閩省咨㑹委道府佐<lb/>
　　雜在光澤縣接運五福運徃之米以八萬石運赴<lb/>
　　厦門七萬石運赴泉州盤收令江西委員帮同照<lb/>
　　料兹各縣米石全數捱帮前進截至六月二十二<lb/>
　　日運至五福米三萬五千餘石挑送水口已交閩<lb/>
　　省委員接運現在早稻收穫正畢挑夫日募日多<lb/>
<pb n="KR2c0017_WYG_024-7a"/>
　　轉運自必倍速奏入<lb/>
上命軍機大臣傳諭李侍堯保寧閔鶚元何裕城曰江<lb/>
　西五福一路運送米石既可不致稽遲而江南海船<lb/>
　又不敷裝運此項米石自應仍由江西陸路趕運該<lb/>
　撫惟當督飭所屬上𦂳查催迅速儧運毋致再有遲<lb/>
　緩至李世傑等前因江西米石應由江南海運業經<lb/>
　預備船隻今江西之米既由該省陸路起運毋需江<lb/>
　南海船前諭保寧將川米備辦二十萬石由川江運<lb/>
<pb n="KR2c0017_WYG_024-7b"/>
　至江南正需海船撥運現在江南預備分運江西米<lb/>
　石船隻將來即當留為運送川米之用<lb/>
　　初十日<hi>乙亥</hi>李侍堯奏言連日接臺灣同知吳元琪<lb/>
　　等禀稱府城米糧向恃北路之蔴豆社笨港及南<lb/>
　　路之東港竹仔港等處沿海販運米石來府城濟<lb/>
　　用前月中蔴豆社笨港已被賊攻佔近日東港竹<lb/>
　　仔港又為賊匪張基光鄧里所據以致南北兩路<lb/>
　　無米到城而避難來郡者又多艱於覓食最為急<lb/>
<pb n="KR2c0017_WYG_024-8a"/>
　　務海邊小船并有被賊押去者現在副將丁朝雄<lb/>
　　酌派官兵并挑義民四百用船四十餘隻在沿海<lb/>
　　一帶巡拏又據知府楊廷樺禀稱柴大紀在諸羅<lb/>
　　屢次打仗尚為奮勉近因分兵徃救鹽水港等處<lb/>
　　兵力益單諸羅縣陳良翼現在禀請將軍派兵徃<lb/>
　　援各等語㸔此情形臺灣賊匪更覺滋擾府城既有<lb/>
　　難民紛集自不得不暫為周恤適有續辦薯乾十<lb/>
　　萬斤將解鹿仔港<hi>臣</hi>隨飭派四萬斤分解府城並<lb/>
<pb n="KR2c0017_WYG_024-8b"/>
　　札該道府設厰將薯乾和米煮賑善為撫恤毋致<lb/>
　　失所至<hi>臣</hi>所預調在泉厦彈壓之本省兵二千名<lb/>
　　内駐札厦門之一千名已於本月十三日隨常青<lb/>
　　之子侍衛希明放洋駐札泉州之一千名亦已催<lb/>
　　來於十五日放洋計此時俱已早到臺灣其兩廣<lb/>
　　督<hi>臣</hi>孫士毅遣來粤兵二千亦於十五六七八等<lb/>
　　日到厦今於二十四日一齊開駕查常青等與賊<lb/>
　　相持竟有不能分兵之勢此四千兵一到當先令<lb/>
<pb n="KR2c0017_WYG_024-9a"/>
　　驅剿東港等處之賊使糧路疏通則府城人心先<lb/>
　　定即可相度事機大舉剿除再常青拏獲之畨婦<lb/>
　　金娘及賊匪林紅王坑郎楊章四犯於六月初六<lb/>
　　日觧到泉州<hi>臣</hi>當即委員起解赴京外兹又據駐<lb/>
　　劄北淡水之副將徐鼎士並同知徐夢麟拏解彭<lb/>
　　喜頼樹二犯前來彭喜原係澎湖守備因軍政革<lb/>
　　職從前署北淡水都司時即與林小文相識上年<lb/>
　　十一月赴淡水向林小文索討舊欠值賊匪肆擾<lb/>
<pb n="KR2c0017_WYG_024-9b"/>
　　遂入賊黨在白石湖山教賊聚石在山擲打官兵<lb/>
　　因賊散被擒其頼樹一犯係從林小文紏約入㑹竪<lb/>
　　旗聚衆偽稱北路大將軍在新莊街抗拒官兵逃<lb/>
　　後被獲均屬罪大惡極應解刑部已於本月二十<lb/>
　　日委員將二犯解京奏入<lb/>
上命軍機大臣傳諭常青李侍堯藍元枚柴大紀曰北<lb/>
　路之蔴豆社笨港南路之東港竹仔港等處為府城<lb/>
　販運糧米通衢今為賊匪佔踞以致南北兩路無米<lb/>
<pb n="KR2c0017_WYG_024-10a"/>
　到城避難民人艱於覓食不可不急為設法剿除前<lb/>
　屢經諭令該將軍或舎南趨北直搗大里杙賊窩或<lb/>
　酌添兵丁防守府城即帶領侍衛章京等直徃南潭<lb/>
　擒拏賊目莊大田該將軍接奉前㫖未知作何籌辦<lb/>
　定徃何路進剿現在賊匪將南北兩路運米社港佔<lb/>
　踞并押去海邊小船雖經副將丁朝雄等挑派官兵<lb/>
　義民前徃巡拏究恐不能痛加剿戮此時常青或與<lb/>
　賊相持不能分身何不於鎮將内如蔡攀龍之奮勇<lb/>
<pb n="KR2c0017_WYG_024-10b"/>
　可恃者酌派一員令同侍衛章京一二人帶領官兵<lb/>
　竟徃蔴豆社笨港等處先將佔踞社港賊匪悉力殱<lb/>
　除俾道路肅清販運米糧不致阻隔仍飭該處副將<lb/>
　丁朝雄等實力巡拏海邊船隻不使賊匪搶佔此為<lb/>
　最要此等賊匪四處侵擾多係脅從其實賊首賊目<lb/>
　不過數人該將軍若能將其渠魁擒獲其餘夥匪自<lb/>
　可不攻而潰且賊首林爽文與其有名賊目各負一<lb/>
　隅而分遣黨羽四出滋擾使官兵分路堵禦疲於應<lb/>
<pb n="KR2c0017_WYG_024-11a"/>
　接而賊匪轉得暇逸此乃賊人奸狡之計該將軍等<lb/>
　不可為其所愚斷無賊匪東至則於東堵禦西至又<lb/>
　於西堵禦以一兵抵禦一賊之理若徒事紛紛堵禦<lb/>
　稽延一日則師老一日恐官兵日久力疲致有挫失<lb/>
　更屬不成事體柴大紀處兵力亦單自應添兵助守<lb/>
　但常青處現在正當相機進𠞰難以分兵徃援且道<lb/>
　路阻隔亦屬緩不濟急朕意藍元枚現駐鹿仔港距<lb/>
　諸羅較近且該處現已添撥兵丁即日可到藍元枚<lb/>
<pb n="KR2c0017_WYG_024-11b"/>
　前奏差弁約㑹大甲溪義民熟畨前徃大里杙之南<lb/>
　合兵攻剿若聲勢不能連絡未經前徃此時或令普<lb/>
　吉保駐守鹿仔港該叅賛先帶兵數千前往諸羅帮助<lb/>
　柴大紀更可保䕶無虞著藍元枚相度情形隨宜酌<lb/>
　辦務使柴大紀處不致稍有疎虞亦不可有顧彼失<lb/>
　此之慮方為妥善至現在笨港蔴豆社等處有賊匪<lb/>
　佔踞藍元枚亦應派撥將弁帶兵前徃該處奮力剿<lb/>
　散打通糧路為要再李侍堯預偹在泉厦之兵二千<lb/>
<pb n="KR2c0017_WYG_024-12a"/>
　已於六月十三十五等日配渡開洋粤省先到兵二<lb/>
　千於二十四日一齊開駕此次添調官兵共計一萬<lb/>
　一千名前已諭令李侍堯將九千名撥徃常青軍前<lb/>
　二千名派赴藍元枚處續據李侍堯奏預偹漳州兵<lb/>
　未經調用者二千名亦有㫖令該督派徃藍元枚處<lb/>
　此項漳州兵究於何日配渡此外應撥藍元枚兵二<lb/>
　千是否即將漳州兵抵數抑於前派一萬一千内再<lb/>
　撥二千前赴鹿仔港並著李侍堯詳悉速行覆奏再<lb/>
<pb n="KR2c0017_WYG_024-12b"/>
　臺灣府本年應徴錢糧已有㫖豁免至漳泉二府前<lb/>
　據徐嗣曽奏春夏缺少雨澤恐至歉收且該處有過兵<lb/>
　運糧等事亦因酌量加恩但此時巳過徴收之期其<lb/>
　業經完納者自未便給還且恐徒為州縣吏胥肥槖<lb/>
　若尚有普行未徴李侍堯即可一面傳㫖出示緩徴<lb/>
　一靣據實覆奏再彭喜係恭革守備膽敢從賊抗拒官兵<lb/>
　實屬可惡着該督等即查明該犯家屬問擬縁坐至<lb/>
　頼樹一犯據供受賊偽職與官兵相抗該二犯既經<lb/>
<pb n="KR2c0017_WYG_024-13a"/>
　從賊自有黨夥何以容易即被拏䕶將來解京審訊<lb/>
　恐又如廖東等之狡供不認亦未可定並着李侍堯<lb/>
　將彭喜頼樹如何被獲實情一并查明具奏<lb/>
上又命軍機大臣傳諭保寧李世傑閔鶚元曰現在臺<lb/>
　灣軍務尚未告竣一切兵食及平糶撫䘏等事在在<lb/>
　急需不妨多為儲偹川省素為産米之區連嵗收成<lb/>
　豐稔積儲較裕著保寧再行採買米三十萬石如或<lb/>
　市糧不敷採辦即於附近川江各縣常社倉内碾動<lb/>
<pb n="KR2c0017_WYG_024-13b"/>
　榖石以足三十萬之數接續運赴江南交李世傑等<lb/>
　一併委員運徃閩省以資接濟其碾動倉榖不妨暇<lb/>
　時買補至此次運閩米數需用海船較多着傳諭李<lb/>
　世傑閔鶚元將海船一項寛為預偹俟前次川米二<lb/>
　十萬石抵江起運後所有續辦米石一經運到江省<lb/>
　即接續配船起運以期迅速抵閩毋悮要需<lb/>
　　<hi>臣</hi>等謹案閩省軍糈民食屢經<lb/>
宵旰運籌不待奏請早於浙江江南江西四川等省酌<lb/>
<pb n="KR2c0017_WYG_024-14a"/>
　　撥七十餘萬石接濟嗣據督<hi>臣</hi>李侍堯奏儲偹已<lb/>
　　屬寛餘我<lb/>
皇上以現在添兵進剿凡鄉勇難民皆須支給撫䘏並<lb/>
　　漳泉平糶所需尤在多多益善<lb/>
特諭四川督<hi>臣</hi>李世傑再辦米三十萬石接續運徃不<lb/>
　　特軍餉有餘而民食益形充裕<lb/>
聖主軫念民依有加無已所以該省即收成稍歉而閭<lb/>
　　閻仍安堵宴如也<lb/>
<pb n="KR2c0017_WYG_024-14b"/>
上又諭内閣曰李侍堯奏閩省現在軍務繁多武職人<lb/>
　員不敷差委請揀發叅將二員逰擊三員都司四員<lb/>
　守偹六員速飭來閩以資差遣委署着留京辦事王<lb/>
　大臣㑹同該部於候補候選及應陞人員内詳慎揀<lb/>
　選具奏即令該員等輕騎減從迅速馳驛前徃福建<lb/>
　交與李侍堯差委<lb/>
上又諭刑部堂官曰臺灣從賊逆匪廖東胡畨二犯前<lb/>
　審訊時堅稱並未從賊不吐實供因該犯語言不甚<lb/>
<pb n="KR2c0017_WYG_024-15a"/>
　明晰是以暫令解交刑部監禁着刑部堂官遴派該<lb/>
　部司員中籍𨽻閩省通曉漳州語音者再行嚴加鞫<lb/>
　訊務得該犯等實供毋任再有狡飭如刑部司員亦<lb/>
　未能通曉該犯言語即傳侍衛蔡本禧㑹同派出之<lb/>
　刑部司員嚴加詰訊據實具奏<lb/>
　　十二日<hi>丁丑</hi>常青恒瑞同奏言十四日接據柴大紀<lb/>
　　等禀逆匪自蔴豆莊殺散以後復紏合大武隴哆<lb/>
　　囉嘓各匪意欲攻踞鹽水港以絶縣城糧餉刻下<lb/>
<pb n="KR2c0017_WYG_024-15b"/>
　　諸邑四處皆為賊匪把截惟鹽水港一路可通郡<lb/>
　　城必須保固現在安兵一千餘名撥遊擊楊起麟<lb/>
　　統領駐劄又撥千總陳邦材帶兵二百名駐防鹿<lb/>
　　仔草與鹽水港犄角初五初七等日連敗賊匪初<lb/>
　　九日探得賊匪攻鹿仔草隨派遊擊李隆帶領隊<lb/>
　　伍義民一千三百名前徃夹攻行至竹仔脚大崙<lb/>
　　田洋該處離鹿仔草十餘里忽遇賊匪約八九千<lb/>
　　蜂擁而出隨飭兵丁施放鎗砲打裂大炮一門賊<lb/>
<pb n="KR2c0017_WYG_024-16a"/>
　　人愈殺愈多四面逼近兵民奮力鏖戰自辰至未<lb/>
　　鎗砲斃賊約五六百人官兵義民亦多有損傷適<lb/>
　　遊擊邱能成巡哨囘至該處鎗砲轟擊其後賊始<lb/>
　　退散收兵囘縣查㸃兵民有百餘人尚未歸伍軍<lb/>
　　裝亦有遺失統容查明另報查賊勢猖獗駐縣之<lb/>
　　兵除撥駐鹽水港鹿仔草兩處餘兵只有一千五<lb/>
　　六百名已為單薄且義民亦分守鹽水港鹿仔草<lb/>
　　縣城空虛實為可慮乞發大兵三千名多帶鎗砲<lb/>
<pb n="KR2c0017_WYG_024-16b"/>
　　速來諸羅以安纍卵又據派徃鹽水港之逰擊楊<lb/>
　　起麟禀稱同守偹黄象新晝夜督兵固守兹聞笨<lb/>
　　港汛於本月初一日被賊攻䧟焚燒各莊初十日<lb/>
　　又攻圍鹿仔草查鹿仔草離鹽水港只隔十數里<lb/>
　　於初五初七初九十一連日分路圍攻鹽水港楊<lb/>
　　起麟等竭力殺敗賊匪但鹽水港附近四圍莊社<lb/>
　　皆被賊䧟惟存鹽水港一街之地兵力甚單兼以<lb/>
　　連日打伏藥鉛存剰無幾若差徃諸羅運解路經<lb/>
<pb n="KR2c0017_WYG_024-17a"/>
　　賊巢恐有疎虞請速撥兵一千名并火藥大小鉛<lb/>
　　子應用各等情查笨港鹽水港皆係諸羅至郡水<lb/>
　　陸要路今逰擊楊起麟禀内有笨港於初一日被<lb/>
　　賊攻䧟之語何以柴大紀等並無文報恐係該逰<lb/>
　　擊得自聼聞未盡確實但細閱柴大紀等㑹禀派<lb/>
　　令逰擊李隆帶兵民尚未及與遊擊楊起麟㑹合<lb/>
　　夹攻已於中途竹仔脚等處遇賊交戰鎗砲斃賊<lb/>
　　雖多而兵民軍械俱有損失並慮縣城空虛専差<lb/>
<pb n="KR2c0017_WYG_024-17b"/>
　　星夜間道告急自屬立等赴援<hi>臣</hi>等本欲於各港<lb/>
　　口酌撥兵四五百名同義民前徃防禦今看此情<lb/>
　　形恐兵少於事無濟當即派令總兵魏大斌副將<lb/>
　　詹殿擢都司劉振唐守偹姚國泰等帶兵一千五<lb/>
　　百名飭同知楊廷理偹齊船隻即於十五日黎明<lb/>
　　上船開行並令該總兵等探聼鹽水港如尚有賊<lb/>
　　圍擾即協力進攻如賊已退即竟赴諸羅與柴大<lb/>
　　紀商同堵剿即確查笨港有無失事迅速馳報如<lb/>
<pb n="KR2c0017_WYG_024-18a"/>
　　笨港有失則府城徃北海道賊人又將作梗而一<lb/>
　　切糧食貨物商賈難行殊有關係且鳯山之東港<lb/>
　　在鹿耳門之左已為賊佔諸羅之笨港在鹿耳門<lb/>
　　之右又為賊擾則現在鹿耳門一口尤宜加意嚴<lb/>
　　防<hi>臣</hi>等已派撥官兵防禦至鹽水港在諸羅之南<lb/>
　　府城之北距府城不過五六十里今賊衆圍攻鹽<lb/>
　　水港固意在諸羅而實即覬覦府城<hi>臣</hi>等現在劄<lb/>
　　營府城以南自初十日賊人敗退之後伏莽潛藏<lb/>
<pb n="KR2c0017_WYG_024-18b"/>
　　至十三十五等日有賊千餘屢次來擾官兵迎擊<lb/>
　　即又奔逃<hi>臣</hi>等料其詭計希冀官軍大衆深入窮<lb/>
　　追迨去府既逺不惟妄想繞出官軍之後而鹽水<lb/>
　　港等處之賊自北趨郡必更肆無忌憚且鹿耳門一<lb/>
　　口左右有賊又當時時兼顧<hi>臣</hi>等再三籌畫現在<lb/>
　　營盤實有未可行動率行輕進之勢<hi>臣</hi>等前請添<lb/>
　　兵已咨㑹督<hi>臣</hi>孫士毅如潮州有挑偹之兵即先<lb/>
　　發二千名前來猶未據咨覆現已接據督<hi>臣</hi>李侍<lb/>
<pb n="KR2c0017_WYG_024-19a"/>
　　堯來咨業將預先調到本省兵二千名飭帶領之<lb/>
　　叅逰等員由厦門配渡計日可到<hi>臣</hi>等惟有相機<lb/>
　　剿捕仍照料郡城南北兩面以及鹿耳門要口並<lb/>
　　知㑹藍元枚柴大紀等務於各該處用心防範再<lb/>
　　查臺灣海防同知楊廷理屢次帶領義民打仗現<lb/>
　　又隨營剿賊勇徃向前又經<hi>臣</hi>常青前經奏明隨<lb/>
　　帶軍營之建寧府同知楊世綸該員曽在軍機司<lb/>
　　員行走隨<hi>臣</hi>等辦理一切要件俱能諳練勤慎奮<lb/>
<pb n="KR2c0017_WYG_024-19b"/>
　　勉出力仰懇量加鼓勵奏入<lb/>
上命軍機大臣傳諭常青李侍堯藍元枚柴大紀孫士<lb/>
　毅曰閲常青等奏到之摺與李侍堯昨奏大畧相同惟<lb/>
　蔴豆社柴大紀則稱殺散李侍堯則稱被賊踞不知<lb/>
　何故不同又鹽水港在諸羅之南笨港在諸羅之北<lb/>
　皆為運糧要路今俱有賊匪搶佔以絶糧餉諸羅勢<lb/>
　甚廹急所關甚重看來賊人狡計竟係因大兵俱在<lb/>
　府城諸羅一路兵單弱故作窺伺府城以牽綴官兵<lb/>
<pb n="KR2c0017_WYG_024-20a"/>
　使常青等不能逺離該處營盤而其意實欲斷我糧<lb/>
　道攻逼諸羅縣城若諸羅有失則臺灣府城勢更孤<lb/>
　懸四面受敵大有關係前曽有㫖令常青等或舎南<lb/>
　趨北直搗大里杙賊巢或竟徃南潭擒拏賊目莊大<lb/>
　田今看此情形該將軍等不必向南竟宜先徃北路常<lb/>
　青此時或於總兵副將内擇其奮勇可恃者酌撥一<lb/>
　員令其守固營盤而常青等揀選精銳親自帶領同<lb/>
　侍衛章京將偹等數人直趨北路前至諸羅㑹同柴<lb/>
<pb n="KR2c0017_WYG_024-20b"/>
　大紀並力擒渠搗穴或再分派勁旅將鹽水港屯佔<lb/>
　賊匪悉力殱除打通糧道此為上策藍元枚昨已有<lb/>
　㫖令即帶兵前徃鹽水港剿殺賊匪後自南而北星<lb/>
　赴諸羅接應柴大紀或能先將笨港一帶屯踞賊匪<lb/>
　乗勢掃除更為妥善常青自駐劄府城未能進剿而<lb/>
　現在營盤又未能移動豈有被賊牽綴株守坐視柴<lb/>
　大紀受困之理今計粤先渡之兵四千早到若派勇<lb/>
　幹大員在彼固守常青即領兵前徃北路自可無他<lb/>
<pb n="KR2c0017_WYG_024-21a"/>
　慮而柴大紀處得此兩路兵力接應鹽水港笨港道<lb/>
　路肅清米糧通運南北聲勢連絡人心自定似於進<lb/>
　剿機宜極為得力著常青藍元枚酌量情形迅速籌<lb/>
　辦斷不可坐失事機再用兵之道全在先聲奪人現<lb/>
　在添調兵丁不為不多即日陸續前抵臺灣常青等<lb/>
　不妨再行曉諭軍民以此次添調官兵之外現又有<lb/>
　㫖於廣東及福建本省添調兵數萬接續前進俾軍<lb/>
　民等心膽益壯兵氣益為振作且使賊人聞之亦不<lb/>
<pb n="KR2c0017_WYG_024-21b"/>
　敢肆意鴟張此亦先聲後實之一法仍著李侍堯孫<lb/>
　士毅廣為召募數萬多多益善以偹調遣再臺灣府<lb/>
　城官兵糧餉火藥等項存貯甚多關係極為𦂳要常<lb/>
　青於帶兵前徃鹽水港等處進剿時除將戰守官兵<lb/>
　應用糧餉火藥酌量散給隨身移帶外所餘糧餉火<lb/>
　藥若仍貯積府城該處係編竹為城恐易生賊人窺伺<lb/>
　之心不可不慮莫若竟將所餘糧餉火藥酌量留存<lb/>
　以偹守城之用可不至短缺外其餘悉行擕帶隨行<lb/>
<pb n="KR2c0017_WYG_024-22a"/>
　即使府城萬一稍有不虞亦祗係空城賊人一無所<lb/>
　獲亦不能久佔並著該將軍酌籌妥辦但此時該將<lb/>
　軍等須宻之又宻只可暗為派撥不得稍露風聲使<lb/>
　軍民聞之心中揺動轉多未便此為最要至鳯山之<lb/>
　東港為賊佔踞於鹿耳門甚有關係現已據常青派<lb/>
　撥官兵前徃防禦但恐該處官兵未能分身尚不能<lb/>
　殱除浄盡著李侍堯於内地總兵副將内奮勇者揀<lb/>
　派一員帶兵一二千前徃剿除佔踞東港賊匪打通<lb/>
<pb n="KR2c0017_WYG_024-22b"/>
　糧路更可得力又同知楊廷理屢次帶領義民打仗<lb/>
　出力楊世綸隨營辦理一切要件頗為奮勉俱着賞<lb/>
　戴花翎俟軍務告竣再行送部引見以示鼓勵再前次<lb/>
　解到賊匪廖東胡畨二犯因屢次訊供堅稱係被義<lb/>
　民挟嫌誣害兵役誤拏而於從賊一節狡展不認曽<lb/>
　降㫖令該將軍等查明所供情節奏到再行辦理今<lb/>
　思此等匪犯若非從賊為逆何致被拏豈可因其一<lb/>
　時狡頼復徃軍營查訊况正在剿捕賊匪之時若因<lb/>
<pb n="KR2c0017_WYG_024-23a"/>
　其狡展之詞又向兵民查訊恐兵民不無顧忌轉致<lb/>
　遇有賊匪不敢輕拏大為未便除已降㫖將該二犯<lb/>
　即行正法外著常青等竟無須查訊此時不但兵丁<lb/>
　等不須向其究問而義民等更不必再行傳訊以致<lb/>
　心存顧忌轉使賊匪得以漏網<lb/>
上又命軍機大臣傳諭保寧李世傑閔鶚元曰江省海<lb/>
　口船隻業已多為預偹無虞缺悮着再諭保寧將前<lb/>
　次撥運米二十萬石及降旨復令續採買米三十萬<lb/>
<pb n="KR2c0017_WYG_024-23b"/>
　石務即上𦂳趕辦接續運至江省交李世傑等即行<lb/>
　配船起運以期迅速抵閩毋悮要需<lb/>
　<lb/>
　<lb/>
　<lb/>
　<lb/>
　<lb/>
欽定平定臺灣紀畧卷二十四<lb/>
</p>
<p>
</p>
  </div>
</body>
</text>
</TEI>
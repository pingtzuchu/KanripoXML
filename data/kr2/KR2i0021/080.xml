<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷八十</head> <lb/>
    <p>
<pb n="KR2i0021_WYG_080-1a"/>
欽定四庫全書<lb/>
　十國春秋卷八十<lb/>
　　　　　　　　　　　　　檢討呉任臣撰<lb/>
吳越四<lb/>
　　忠獻王世家<lb/>
忠獻王名𢎞佐<hi>五代史宋史作佐表忠觀碑作仁佐</hi>字𤣥祐文穆王第六<lb/>
子母許氏以寶正三年七月二十六日己巳生𢎞佐于<lb/>
功臣堂初孝獻世子居監撫文穆王治其府于城北將<lb/>
<pb n="KR2i0021_WYG_080-1b"/>
俾居之一日世子與𢎞佐戲采於青史樓遽謂𢎞佐曰<lb/>
君王方為我營府署願與若博之比四擲而𢎞佐得六<lb/>
赤世子失色𢎞佐從容曰五哥入府𢎞佐當將符印之<lb/>
命因再拜世子竟不懌投骰盤于樓下而去俄而世子<lb/>
不祿𢎞佐授鎮海鎮東節度副使檢校太傅先是内牙<lb/>
指揮使戴惲為文穆王所親任文穆王養子𢎞侑者其<lb/>
乳母故惲婦黨戚也文穆王既薨或告惲謀立𢎞侑章<lb/>
徳安秘不發喪與諸將伏甲士幕下明日惲入府執而<lb/>
<pb n="KR2i0021_WYG_080-2a"/>
殺之廢𢎞侑為庶人復其姓孫氏幽之明州蓋天福六<lb/>
年秋八月壬子日也是日將吏奉文穆王遺命承制以<lb/>
𢎞佐為鎮海鎮東兩軍節度使時年十有四歳<hi>歐陽史云年十</hi>
<hi>三今從通鑑</hi>九月庚申𢎞佐即王位于僊居堂赦境内班賚<lb/>
有差命丞相曹仲達攝政事軍中或言賜與不均舉仗<lb/>
不受仲達親諭之乃解辛未王遷于思政堂命境内給<lb/>
復一年諸闗梁禁制悉從除減又命田園有𨽻道宫佛<lb/>
寺比入賦税者悉免之冬十月長星見十一月唐遣使<lb/>
<pb n="KR2i0021_WYG_080-2b"/>
祭我先王晉授王起復鎮國大將軍右金吾衞上將軍<lb/>
員外置同正員領鎮海鎮東等軍節度檢校太師兼中<lb/>
書令呉越國王食邑一萬户實封一千户仍賜保邦宣<lb/>
化忠正功臣王命刑部待郎楊巖如唐賀仁壽節是時<lb/>
凡官名左者悉改為上避王諱也<lb/>
天福七年春三月閩人來祭我先王二月癸夘晉勅葬<lb/>
先王于龍山之南原三月晉遣太中大夫李鶚來歸先<lb/>
王之賵乙丑中吳建武等軍節度使廣陵郡王王世父<lb/>
<pb n="KR2i0021_WYG_080-3a"/>
元璙薨子文奉嗣壬申晉加王食邑七千户仍改賜保<lb/>
邦宣化忠正翊戴功臣秋七月王以内牙指揮使章徳<lb/>
安李文慶為内牙上右都監使<hi>按冊府元龜是月晉詔改州縣名與髙祖諱相</hi>
<hi>犯者杭州錢塘縣為錢江縣唐山縣為横山縣台州唐興縣為台興縣然吳越備史載開平二年改唐山為吳</hi>
<hi>昌唐興為天台順存録又言龍徳二年割錢塘鹽官之半為錢江縣與此不同有説見地理表</hi>冬十月<lb/>
以都指揮使闞璠<hi>備史作燔今從通鑑</hi>胡進思為内牙上右統軍<lb/>
使十一月王遣使貢晉鋌銀五千兩絹五千疋絲一萬<lb/>
兩謝封國王恩又進細甲弓弩箭扇子等物又貢蘇木<lb/>
<pb n="KR2i0021_WYG_080-3b"/>
二萬斤乾薑三萬斤茶二萬五千斤及秘色甆器鞵履<lb/>
細酒糟薑細紙等物十二月命右武衛大將軍蔣璠使<lb/>
于唐己巳以龍山武功堂為文穆王廟是時晉太常<lb/>
卿龍敏來聘長揖不拜<lb/>
天福八年春正月癸未重建功臣堂二月丙辰丞相皮<lb/>
光業卒秋七月乙巳貶内牙都監使章徳安于處州李<lb/>
文慶于睦州王初立優待諸將上統軍使闞璠與胡進<lb/>
思用事璠彊戾排斥異已徳安數與之爭文慶不附于<lb/>
<pb n="KR2i0021_WYG_080-4a"/>
璠故有是譴冬十月晉遣使授王呉越國王玊册册曰<lb/>
惟天福八年嵗次癸夘十月丙午朔六日辛亥皇帝若<lb/>
曰在天成象拱辰分將相之星惟帝念功啟土列侯王<lb/>
之國朕所以法昊穹而光宅稽典禮以疏封而况世著<lb/>
大勲時推令器探寶符而嗣位杖金鉞以宣威羽翼大<lb/>
朝藩離東夏宜列諸侯之上特隆一字之封簡自朕心<lb/>
叶于輿論咨爾保邦宣化忠正翊戴功臣起復鎮國大<lb/>
將軍右金吾衞上將軍員外置同正員檢校太師兼中<lb/>
<pb n="KR2i0021_WYG_080-4b"/>
書令杭州越州大都督充鎮海鎮東等軍節度浙江東<lb/>
西等道管内觀察處置兼兩浙鹽鐵制置發運營田等<lb/>
使上柱國吳越國王食邑一萬七千户實封四千户錢<lb/>
𢎞佐為時之瑞命世而生負經文緯武之才蘊開物成<lb/>
務之志英華發外精義入神亞夫繼社稷之勲顧榮擅<lb/>
東南之美眷言祖考志奉國朝清呉越之土疆執桓文<lb/>
之弓矢天資厥徳代有其人荷基構以克家事梯航而<lb/>
述職殊庸斯在信史有光是舉彜章爰行盛典土茅符<lb/>
<pb n="KR2i0021_WYG_080-5a"/>
節方推翼世之賢黻冕輅車更重策勲之禮斯為異數<lb/>
允屬真王今遣光祿大夫檢校司徒行太子賓客上柱<lb/>
國太原縣開國男食邑三百户王玫使副正議大夫行<lb/>
尚書吏部郎中柱國賜紫金魚袋趙熈等持節備禮册<lb/>
爾為吳越國王於戲周寵元臣四履錫命漢封異姓八<lb/>
國始王指河岳以誓功俾子孫而襲爵爾纂服舊業朕<lb/>
考前文勿忘必復之言更廣無窮之祚懋昭前烈爾惟<lb/>
欽哉十一月辛巳王駕遷于功臣堂癸未丞相曹仲達<lb/>
<pb n="KR2i0021_WYG_080-5b"/>
卒戊子納元妃仰氏是嵗建報國千佛院又賜晉郭文<lb/>
祠額曰碧沼寺是時浙地兒童聚戲動以趙字為語助<lb/>
云得則曰趙得云可則曰趙可<hi>晉末趙延壽貴盛浙人謂必應䜟後延壽為契</hi>
<hi>丹所執而謡益盛洎宋祖受禪忠懿王納土始符其兆</hi>
開運元年春正月壬寅丞相林鼎卒三月晉勅授王落<lb/>
起復增邑三千户實封一千户夏四月丙午王親祀五<lb/>
廟秋七月辛未朔晉少主改元開運九月朔日有食之<lb/>
南船務石井有物形如守宫尾長七尺許鬛且角獲之<lb/>
<pb n="KR2i0021_WYG_080-6a"/>
置于安溪潭冬十一月王命從兄東府安撫使仁俊為<lb/>
内外馬步都統軍使弟𢎞保為東府安撫使是嵗捨瑞<lb/>
蕚内園建龍華寶乘院仍造𫝊大士塔又建寶相寺華<lb/>
藏園于國城<lb/>
開運二年春三月丙午王從祖順化軍節度使鏵卒秋<lb/>
七月脩武肅王廟于城西奉旃檀神象而致焉八月朔<lb/>
日有食之冬十月晉遣太子賓客羅周岳右庶子王延<lb/>
濟册王守太尉十一月朔王大閲于北郊乙夘誅内牙<lb/>
<pb n="KR2i0021_WYG_080-6b"/>
都監使杜昭達己未誅内牙上統軍使明州刺史闞璠<lb/>
庶人孫本賜死貶都統使王兄仁俊東府安置先是昭<lb/>
達與璠皆好貨錢塘富人程昭悦以金寶結二人得侍<lb/>
左右昭悦為人狡佞愛特踰于舊將璠不能平昭悦知<lb/>
其意詣璠叩首謝璠不為意昭悦欲出璠於外私謂胡<lb/>
進思曰今欲除公及璠各為本州使可乎進思許之乃<lb/>
以璠為明州刺史進思為湖州刺史璠怒曰出我于外<lb/>
是棄我也進思曰老兵得大州幸矣何為不行乃受命<lb/>
<pb n="KR2i0021_WYG_080-7a"/>
既而復以他故留進思統軍使因誣昭達奉仁俊作亂<lb/>
下獄鍜鍊成之因有是處分昭悦治闞杜之黨凡意所<lb/>
忌者誅放百餘人國人皆側目獨進思重厚寡言昭悦<lb/>
以為戅獲免是嵗建鷲峯禪院于國城之北山<hi>延伏虎光禪師</hi>
<hi>居之</hi>
開運三年春二月日有食之三月晉授王東南面兵馬<lb/>
都元帥增食邑二千户實封五百户仍改賜推誠匡運<lb/>
忠亮威徳功臣秋七月庚寅呉越國夫人許氏薨八月<lb/>
<pb n="KR2i0021_WYG_080-7b"/>
重建天寵堂壬申葬仁惠夫人于國城西山之原冬十<lb/>
月閩大亂李𢎞達更名達遣客將徐仁宴李廷諤等奉<lb/>
表稱臣乞師于我王召諸將計事諸將皆不欲行惟内<lb/>
牙都監使水丘昭劵以為當救王曰脣亡齒寒春秋明<lb/>
義吾為天下元帥曾不能恤鄰難將安用之諸將躍馬<lb/>
食肉獨不肯以身先我乎有異議者斬命昭劵專掌<lb/>
用兵内都監使程昭悦掌應援餽運而以軍謀委丞<lb/>
相元徳昭壬午遣統軍使張筠趙承泰將兵三萬水<lb/>
<pb n="KR2i0021_WYG_080-8a"/>
陸救福州是行也宿衞武肅王廟庭者聞甲馬聲凡數<lb/>
夕而止後接戰時唐人視我師徧郊野人皆丈餘葢靈<lb/>
助也是月獻晉謝恩白金五千兩綾五千疋腦源茶三<lb/>
萬四千斤笴箭一萬莖蘇木乳香他物稱是又進啟聖<lb/>
節金大排方坐龍腰帶一條御衣一襲十六事十一月<lb/>
己酉我兵至福州自<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>浦南潛入州城唐兵進據東武<lb/>
門李達與我兵共禦之不利自是内外斷絶城中益危<lb/>
十二月王命弟𢎞偡為湖州刺史是嵗議鑄鐵錢王弟牙<lb/>
<pb n="KR2i0021_WYG_080-8b"/>
内都虞侯𢎞億上疏以為不可從之建寳勝院于北山<lb/>
開運四年春正月契丹主入東京稱會同十年肆赦天<lb/>
下廢晉少主為負義侯遷于黄龍府二月庚午有雉集<lb/>
于玊華樓辛未晉劉知逺稱帝於河東仍稱天福十二<lb/>
年<hi>呉越是時用㑹同年號</hi>是月王命内牙指揮使諸溫伺内都監<lb/>
使程昭悦歸第執送東府己夘誅昭悦釋王兄仁俊之<lb/>
囚以昭悦多聚賓客蓄兵器與術士遊也三月庚寅命<lb/>
王弟𢎞俶出鎮台州戊戌王遣將余安自海道救福州<lb/>
<pb n="KR2i0021_WYG_080-9a"/>
己亥兵至白蝦浦海岸泥淖方布竹簀以行唐軍聚射<lb/>
之簀不得施唐監軍馮延魯曰相持不戰徒老我師不<lb/>
若縱其登岸盡殱之則城不攻自降矣禆將孟堅曰登<lb/>
岸則浙兵致力于我鋒不可當安能盡殱乎延魯不聼<lb/>
我兵既登岸大呼奮擊延魯不能禦弃衆而走堅戰死<lb/>
我師乘勝而進城中出兵夾擊大破唐兵鹵其將都指<lb/>
揮使楊匡業蔡遇等獲器械數十萬安遂引兵入福州<lb/>
李達舉所部授之歸附于我先有謡曰風吹楊葉鼓山<lb/>
<pb n="KR2i0021_WYG_080-9b"/>
下不得錢郎戈不罷至是果驗丙午張筠余安班師王<lb/>
遣東南面安撫使鮑脩讓將兵戍福州以弟東府安撫<lb/>
使𢎞倧為丞相夏四月李達遣弟通來請入覲從之五<lb/>
月我師凱旋王饗將帥于光册堂賞賚有差是月晉授<lb/>
王諸道兵馬都元帥開府儀同三司尚書令增食邑五<lb/>
千户實封五百户仍改賜資忠緯武恭懿翊戴功臣六<lb/>
月乙夘王薨于咸寜院之西堂年二十在位七年遺令<lb/>
以弟丞相𢎞倧為鎮東軍節度使兼侍中<hi>按錢塘大慈山甘露院牒</hi>
<pb n="KR2i0021_WYG_080-10a"/>
<hi>稱㑹同十年七月有吳越國王押字及鎮東軍節度使印文葢是時吳越與契丹信使不絶故吳越奉其正朔</hi>
<hi>在諸州鎮之先其改而從漢則在八月受漢制之後也又忠獻王薨止以鎮東節度使授𢎞倧至八月漢始制</hi>
<hi>授𢎞倧鎮海鎮東節度使即牒文可以證備史云遺令以𢎞倧為鎮海鎮東節度使者誤也</hi>是月晉<lb/>
主知逺改國號曰漢秋八月勅諡王曰忠獻<hi>表忠觀碑作忠顯</hi>
令太常卿張昭撰神道碑文葬於龍山之西南原王英<lb/>
明果㫁權變不測初嗣位尚少溫柔好禮恭勤政務發<lb/>
摘姦伏人不敢欺諸校驕恣者多優容之及被譴皆不<lb/>
知覺兵籍使錢丞徳家火俯邇内城命親軍援之王登<lb/>
<pb n="KR2i0021_WYG_080-10b"/>
而望有伺便攘竊者亟命斬之衆因悉力火遂滅開運<lb/>
中將益車徒下令募軍中及民間子弟踰時無至者乃<lb/>
命大紏之令曰紏而得之者糧賜皆蠲半翌日投書雨<lb/>
集遂加精訓南方之捷多其力也民有獻嘉禾者王問<lb/>
倉吏蓄積㡬何對曰十年王曰然則軍食足矣可以寛<lb/>
吾民命復其境内租税三年<lb/>
　　忠遜王世家<lb/>
忠遜王名𢎞倧字隆道文穆王第七子孝獻世子同母<lb/>
<pb n="KR2i0021_WYG_080-11a"/>
弟也誕生之夕文穆王夢人以黄金一篋獻者因字之<lb/>
曰萬金襁入府中時武肅王方病目摩其頂曰眼大小<lb/>
左右曰眼小武肅王黙然起家內牙指揮使檢校司空<lb/>
開運元年冬十月出為東府安撫使累授檢校太尉尋<lb/>
拜丞相天福十二年六月丙寅即王位于天册堂猶稱<lb/>
會同十年秋七月王召弟台州刺史𢎞俶同參相府事<lb/>
庚子有雉升於天册堂之㦸門旋歴廊廡久而獲之閩<lb/>
帥李達來覲以其弟通為福州留後王承制加達兼侍<lb/>
<pb n="KR2i0021_WYG_080-11b"/>
中更其名曰孺贇賜達弟名曰孺賓閏月李孺贇以金<lb/>
筍雜寶賂統軍使胡進思求歸進思為請王命孺贇復<lb/>
任福州親餞于碧波亭八月葬忠獻王子國城西原是<lb/>
月漢以王為東南兵馬都元帥鎮海鎮東節度使兼中<lb/>
書令呉越王遂遵漢主正朔冬十月王弟𢎞俶至自台<lb/>
州十一月王大閲水兵于碧波亭統軍使胡進思諫以<lb/>
頒賞太厚王怒擲筆水中進思大懼十二月威武軍節<lb/>
度使李孺贇復貳於我東南面安撫使鮑修讓攻孺贇<lb/>
<pb n="KR2i0021_WYG_080-12a"/>
戮之族其家己酉傳首國城王命丞相吳程知福州威<lb/>
武軍事庚戌<hi>家王故事云晉開運四年十二月晦也</hi>内牙統軍使胡進思<lb/>
同指揮使諸溫鈄滔等作亂自忠獻王時諸校驕慢雖<lb/>
旋加誅殛而在位者皆遇以寛大及王纘嗣性既嚴急<lb/>
誅杭越侮法吏三人而進思恃迎立功干預政事王惡<lb/>
之毎有僣踰多所裁抑進思頗不自安已而王欲授進<lb/>
思一州進思不可會李孺贇叛王以進思建議遣之歸<lb/>
更加責讓進思益憤恨屬内牙指揮使何承訓希㫖請<lb/>
<pb n="KR2i0021_WYG_080-12b"/>
逐之復密謀於都監使水丘昭劵王方猶豫未决承訓<lb/>
懼事露反洩謀於進思時王府夜宴將吏進思疑為圖<lb/>
已遂統内牙親兵戎服入見王叱之不退猝愕入義和<lb/>
院進思鎖其門矯稱王命告中外曰驟得風疾傳位於<lb/>
弟同參相府事𢎞俶因帥諸將士迎𢎞俶于私第而立<lb/>
焉且言於丞相元徳昭徳昭至立簾下不拜曰俟見新<lb/>
君進思亟出褰簾徳昭始下拜進思稱王命承制授𢎞<lb/>
俶鎮海鎮東節度使兼侍中𢎞俶曰能全吾兄乃敢承<lb/>
<pb n="KR2i0021_WYG_080-13a"/>
命不然當避賢路進思許之方視事進思遂殺昭劵及<lb/>
進侍鹿光鉉光鉉王之舅也明年遷王於衣錦軍進思<lb/>
日請害王忠懿王為譬説百端且疑進思有他變乃遣<lb/>
都頭薛溫䕶王戒曰若有非常處分當以死拒未㡬進<lb/>
思遣方安等圖王溫悉斃之于庭廣順中徙王東府忠<lb/>
懿王命東府以官物充王取給西寢之後即卧龍山為<lb/>
王置園亭於上栽植花木周遍髙下遇良辰美景王被<lb/>
道士服擁伎樂旦暮登賞毎元夜張燈徧於山谷用油<lb/>
<pb n="KR2i0021_WYG_080-13b"/>
數千斤七夕結綵樓於山巔諸節時費用稱是王常於<lb/>
山亭擊鼓聲達於外守衞者遽聞忠懿王忠懿王曰吾<lb/>
兄以閒適為懷非鼓樂不歡乃命<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>金魚水鼓四面奉<lb/>
之王能為詩亭榭之上紀錄皆滿居二十年始薨<hi>家王故事</hi>
<hi>云廢王開寳中以疾終宋史云錢倧疾殂東府</hi>以王禮葬會稽秦望山之原<hi>紹興</hi>
<hi>府志忠遜王墓在昌源</hi>諡曰忠遜或曰讓王年四十四子四人初<lb/>
王將即位近侍陳禹夣以金䤬鑼承日輪加王之頂而<lb/>
手持二鐶頃之墜地既而以夣語人人曰汝主將有非<lb/>
<pb n="KR2i0021_WYG_080-14a"/>
常之事然其二鐶不過二旬之事耳及即位又以黄金<lb/>
一鎰命近侍袁文昌鑄巨錢文昌意其求䜟且懼不就<lb/>
乃宿謀於冶匠别鑄一以為備翼日以所授金鑄之王<lb/>
臨視果不就因潛以宿鑄者獻至是皆符其兆<hi>大中祥符六年</hi>
<hi>六月宋真宗贈讓王為尚書令誥曰朕以茂對景靈誕敷明命乃眷育材之地首推錫𩔖之恩特示龍章用旌</hi>
<hi>元烈咨爾直集賢院上都騎錢易父太保中書令呉越國王錢倧早襲王爵克成世功大庇呉越之民實隆軒</hi>
<hi>冕之緒稟剛正之資不媿於前人隆友讓之風自致於多福遺方景行踵厥後昆允彰燕翼之謀宜錫褒崇之</hi>
<hi>命納言華秩位冠天臺賁諸山原永耀門閥可贈尚書令天聖三年六月宋仁宗贈讓王敇曰朕昨者䖍陟嘉</hi>
<pb n="KR2i0021_WYG_080-14b"/>
<hi>壇恭承大祀協㢲風而施令法解雨以推恩眷惟綸掖之近僚式沛漏泉之新命矧於勲烈宜爾褒崇中大夫</hi>
<hi>上柱國彭城郡開國侯錢易父故檢校太師兼中書令呉越國王錢倧位襲真王功聨冊府明敏嚴毅國史具</hi>
<hi>書人臣極隆天爵自奉襲齊桓之業挺忠孝以無遺振秦伯之風敦揖讓而斯在果鍾佳嗣為我詞臣得之本</hi>
<hi>心克濟其善雖風樹之感常切於疚懷而密對之封是膺於異渥總師錦字兹乃世官舉而贈之尚冀歆奉可</hi>
<hi>特贈天下兵馬都元帥仍封讓王餘贈如故</hi>
論曰吳越甘露院牒之稱會同十年也在天福十二年<lb/>
七月曷以不稱開運與天福也蓋前此吳越與契丹通<lb/>
使不一而足至是既布詔州鎮矣而漢使未至寧有不<lb/>
<pb n="KR2i0021_WYG_080-15a"/>
奉其正朔者間讀福州雙石祠記有云會同十年以閩<lb/>
府承平復封為安境侯時福州新附呉越故亦稱會同<lb/>
也所疑者契丹以是年二月改元大同已故遼史會同<lb/>
無十年而吳越猶紀十年者何葢契丹降赦則稱會同<lb/>
而改元則曰大同改元之後不三月而徳光卒故大同<lb/>
之號不行於南土則呉越之稱會同于丁未七月也又<lb/>
奚疑焉<lb/>
　<lb/>
<pb n="KR2i0021_WYG_080-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷八十<lb/>
</p>
<p>
</p>
  </div>
</body>
</text>
</TEI>
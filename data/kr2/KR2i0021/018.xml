<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷十八</head> <lb/>
    <p>
<pb n="KR2i0021_WYG_018-1a"/>
欽定四庫全書<lb/>
　十國春秋卷十八<lb/>
　　　　　　　　　　　　　撿討呉任臣撰<lb/>
南唐四<lb/>
　列傳<lb/>
　　烈祖順妃王氏　　　　元敬皇后宋氏<lb/>
　　　　夫人种氏<lb/>
　　元宗光穆皇后鍾氏　　呉國太夫人凌氏<lb/>
<pb n="KR2i0021_WYG_018-1b"/>
順妃王氏烈祖之故配也父戎官呉昇州刺史義祖使<lb/>
烈祖委禽焉性純孝義祖常卧疾牀蓐間烈祖夜不解<lb/>
帶或聞謦欬聲必率妃與偕徃義祖問何人至烈祖曰<lb/>
知誥在斯又問彼更何人對曰知誥之婦累封魏國君<lb/>
未幾薨義祖為感嘆者久之及開國追封順妃<lb/>
元敬皇后宋氏小名福金父韞江夏人后幼流離亂兵<lb/>
中歸昇州刺史王戎烈祖娶戎女后為媵得幸生元宗<lb/>
順妃早死義祖命烈祖禮為繼室<hi>馬令南唐書云后㓜為亂兵畧取義祖得</hi>
<pb n="KR2i0021_WYG_018-2a"/>
<hi>之常置帳下會先主喪正室義祖指宋氏謂先主曰是必有福今以乞汝先主御之遂生嗣主及景遷景達江</hi>
<hi>南野史云先主婦卒徐温持侍右一姫謂先主曰此必有福自歸吾家而門户長益不啻數倍汝可婦之奉汝</hi>
<hi>箕箒今從陸游南唐書</hi>封廣平郡君進晉國君治内有法不妄言<lb/>
笑義祖殁于金陵烈祖時在廣陵將奔喪后從容諫曰<lb/>
移孝為忠臣子之常况權重身危而輙罷所執何異太<lb/>
阿倒持柄不在我矣烈祖大悟止焉天祚二年烈祖為<lb/>
齊王封王妃俄受禪立為后左右禆賛多所𢎞益烈祖<lb/>
常曰吾思有未達后已悟矣昇元末烈祖服金石藥多<lb/>
<pb n="KR2i0021_WYG_018-2b"/>
暴怒頼后以免譴者甚衆及晏駕中書侍郎孫晟懼魏<lb/>
岑馮延己延魯以東宫舊僚用事欲稱遺詔奉后臨朝<lb/>
聽政后不許曰此武后故事吾豈為之元宗即位尊為<lb/>
皇太后每元宗來朝惟勞其良苦而已無一言及于治<lb/>
理曰婦人預外事非國之福也保大三年十月殂袝塟<lb/>
永陵諡元敬<hi>馬氏作元恭○案宋諤者后之姪也後為參軍以國戚故官不甚大云</hi>
种氏名時光江西良家女性警悟通書計常靚粧去飾<lb/>
而態度閒雅宛若神仙年十六入宫𨽻樂部<hi>江表志曰樂部中之</hi>
<pb n="KR2i0021_WYG_018-3a"/>
<hi>宫伎也</hi>俄得幸生景逷<hi>馬令南唐書云久不得幸宋后憐之為數數薦引既承恩寵服御輙</hi>
<hi>亞于后而諸宫罕得進御及生逷僣侈尤甚</hi>烈祖以受禪後所得子甚愛之<lb/>
种氏寵日盛封夫人烈祖性嚴重常大怒聲如乳虎殿<lb/>
陛金環為震動左右皆喪膽褫魄种氏左手持食右手<lb/>
進七從容如平時烈祖怒亦頓解他日烈祖幸齊王宫<lb/>
遇王親理樂器大怒切責數日种氏負寵輙乗間言景<lb/>
逷才過齊王烈祖正色曰子有過父教之常理也若何<lb/>
敢爾叱下殿去簮珥幽于别宫數月命度為尼景逷愛<lb/>
<pb n="KR2i0021_WYG_018-3b"/>
亦弛終烈祖世獨不加封爵烈祖晏駕种氏泣曰人彘<lb/>
骨醉復見於此矣元宗即位景逷始封保寧王許种氏<lb/>
居景逷宫就養進封王太妃<hi>江越表志云封國太妃</hi>元敬皇后挾<lb/>
舊怨屢欲甘心頼元宗力解乃免竟以壽終<lb/>
光穆皇后鍾氏父泰章事呉為義祖裨将以計殺張顥<lb/>
有功義祖命以泰章次女配元宗即后也義祖初見歎<lb/>
曰非此兒不敵此女始封縣君累加國夫人昇元中封<lb/>
齊王妃元宗即位立為皇后后少長富貴不事玩好副<lb/>
<pb n="KR2i0021_WYG_018-4a"/>
笄大練澹如也既居大位嵗時賜予必先諸娣姒然後<lb/>
及宫中淮上兵起后為損常膳不舉樂者數月後主嗣<lb/>
立為太后以父名改稱聖尊后后寝疾後主朝夕侍側<lb/>
衣不解帶藥必親嘗乃進乾徳三年十月殂是日雨沙<lb/>
於金陵後主毁瘠骨立杖而後起哀動左右袝葬順陵<lb/>
諡光穆<hi>江表志作光穆順聖</hi>
凌氏元宗後宫生韓王從善隨後王北遷封為呉國大<lb/>
夫人<lb/>
<pb n="KR2i0021_WYG_018-4b"/>
　　後主昭惠國后周氏　　　繼國后周氏<lb/>
　　保儀黃氏　　　宫人流珠　　　喬氏<hi>秋水窅娘</hi>
昭惠國后周氏小字娥皇司徒宗之女十九嵗歸皇宫<lb/>
通書史善歌舞尤工琵琶嘗為壽元宗前元宗歎其工<lb/>
以燒槽琵琶賜之葢元宗寳惜之器也后於采戯奕碁<lb/>
靡不妙絶<hi>經籍志周后有擊䝉小葉子格一卷</hi>元宗幸南都詔音存問以<lb/>
令婦稱後主嗣位册立為國后寵嬖專房創為高髻纎<lb/>
裳及首翹鬢朶之籹人皆效之常雪夜酣燕舉杯請後<lb/>
<pb n="KR2i0021_WYG_018-5a"/>
主起舞後主曰汝能創為新聲則可矣后即命牋綴譜<lb/>
喉無滯音筆無停思俄頃譜成所謂邀醉舞破也<hi>毛氏填辭</hi>
<hi>名解云邀醉舞破調今不傳</hi>又有恨來遲破亦后所製故唐盛時霓<lb/>
裳羽衣最為大曲亂離之後絶不復傳后得殘譜以琵<lb/>
琶奏之於是開元天寳之遺音復傳於世内史舍人徐<lb/>
鉉聞之於國工曹生鉉亦知音問曰法曲終則緩此聲<lb/>
乃反急何也曹生曰舊譜實緩宫中有人易之非吉徴<lb/>
也後主以后好音律因亦躭嗜廢政事監察御史張憲<lb/>
<pb n="KR2i0021_WYG_018-5b"/>
切諫賜帛三十疋以旌敢言然不為輟也未幾后卧疾<lb/>
後主朝暮視食藥非親嘗不進服不解體者累夕后疾<lb/>
已革猶不亂謂後主曰婢子多幸托質君門竊冐華寵<lb/>
十載矣女子之榮莫過于此所不足者子殤身殁無以<lb/>
報徳親取元宗所賜琵琶及平時約臂玉環為後主别<lb/>
又作書請薄葬越三日沐浴粧澤自内含玉殂于瑶光<lb/>
殿之西室時乾徳二年十一月甲戌也年二十有九葬<lb/>
懿陵諡曰昭惠後主哀苦傷神扶杖而起自製誄刻之<lb/>
<pb n="KR2i0021_WYG_018-6a"/>
石與后所愛金屑檀糟琵琶同葬又作書燔之自稱鰥<lb/>
夫煜其辭數千言皆極酸楚<hi>誄曰天長地久嗟嗟蒸民嗜欲既勝悲歎糾紛縁情</hi>
<hi>攸宅觸事來津貲盈世逸樂尠愁殷沉烏逞兔茂夏凋春年彌念矌得故亡新闕景頽岸世閲川奔外物交感</hi>
<hi>猶傷昔人詭夢高唐誕誇洛浦搆屈平虚亦憫終古況我心摧興哀有地蒼蒼何辜殱予伉儷窈窕難追不禄</hi>
<hi>于世玉潤珠融殞然破碎柔儀俊徳孤映鮮㕠纎穠挺秀婉孌開楊艶不至冶慧或無傷盤紳奚戒慎肅惟常</hi>
<hi>環珮爰節造次有章含顰發笑擢秀騰芳鬂雲留鑒眼彩飛光情瀾春媚愛語風香瓌姿禀異金冶昭祥婉容</hi>
<hi>無犯均教多方茫茫獨逝捨我何鄉昔我新昬燕爾情好媒無勞辭筮無違報歸妹邀終咸爻協兆俛仰同心</hi>
<hi>綢繆是道執子之手與子偕老今也如何不終往告嗚呼哀哉志心既達孝愛克全殷勤柔握力折危言遺精</hi>
<pb n="KR2i0021_WYG_018-6b"/>
<hi>眄眄哀淚漣漣何為忍心覽此哀編絶艶易凋連城易脆實曰能容壯心是醉信美堪餐朝飢是慰如何一旦</hi>
<hi>同心曠世嗚呼哀哉豊才富藝女也克肖采戯傳能奕碁逞妙媚動占相歌縈柔調兹鼗爰貭竒器傳華翠虬</hi>
<hi>一舉紅袖飛花情馳天際思棲雲涯發揚掩抑纎𦂳洪奢窮幽極致莫得㣲瑕審音者仰止達樂者興嗟曲演</hi>
<hi>來遲破傳邀舞利撥迅手吟商逞羽制革常調法移往度剪遏繁態藹成新矩霓裳舊曲韜音淪世失味齊音</hi>
<hi>猶傷孔氏故國遺聲忍乎湮墜我稽其美爾揚其祕程度餘律重新雅製非子而誰誠吾有𩔖今也則亡永從</hi>
<hi>遐逝嗚呼哀哉該兹碩美鬰此芳風事傳遐禩人難與同式瞻虚舘空尋所蹤追悼良時心存目憶景旭雕甍</hi>
<hi>風和繡額燕燕交音洋洋接色蝶亂落花雨晴寒食接輦窮歡是宴是息舎桃薦實畏日流空林彫晚籜蓮舞</hi>
<hi>踈紅烟輕麗服雪瑩修容䜟眉範月高髻凌風輯柔爾顔何樂靡從蟬響吟愁槐凋落怨四氣窮哀萃此秋晏</hi>
<pb n="KR2i0021_WYG_018-7a"/>
<hi>我心無憂物莫能亂絃爾清商艶爾醉盻情如何其式歌且晏寒生蕙幄雪舞蘭堂珠籠暮捲金爐夕香麗爾</hi>
<hi>渥丹婉爾清揚厭厭夜飲子何爾忘年去年來殊歡逸賞不足光隂先懐悵怏如何倏然已為疇曩嗚呼哀哉</hi>
<hi>孰謂逝者荏苒彌疎我思姝子永念猶初愛而不見我心燬如寒暑斯疚吾寧御諸嗚呼哀哉萬物無心風烟</hi>
<hi>若故唯日唯月以隂以雨事則依然人乎何所悄悄房櫳執堪其處嗚呼哀哉佳名鎮在望月傷娥㕠眸永隔</hi>
<hi>見鏡無波皇皇望絶心如之何革樹蒼蒼哀摧無際厯厯前歡多多遺致絲竹聲悄綺羅香杳想渙乎㣼怛恍</hi>
<hi>越乎憔悴嗚呼哀哉嵗云暮兮無相見期情瞀亂兮誰将因依維昔之時兮亦如此維今之心兮不如斯嗚呼</hi>
<hi>哀哉神之不仁兮斂怨為徳既取我子兮又毁我室鏡重輪兮何年蘭襲香兮何日烏呼哀哉天漫漫兮愁雲</hi>
<hi>曀空瞹瞹兮愁烟起娥眉寂寞兮閉佳城哀寖悲氛兮竟徒爾嗚呼哀哉日月有時兮龜蓍既許簫笳凄烟兮</hi>
<pb n="KR2i0021_WYG_018-7b"/>
<hi>旗常是舉龍輀一駕兮無來轅金屋千秋兮永無主嗚呼哀哉水交枸兮風索索鳥相鳴兮飛翼翼弔孤影兮</hi>
<hi>孰我哀私自怜兮痛無極嗚呼哀哉應寤皆感兮何響不哀窮求弗獲兮此心隳摧號無聲兮何續神永逝兮</hi>
<hi>長乖鳴呼哀哉杳杳香魂□□天歩抆血撫櫬邀子何所茍雲路之可窮兾傳情於方士嗚呼哀哉</hi>或謂<lb/>
后寝疾小周后已入宫中后偶褰慢見之驚曰汝何日<lb/>
來小周后尚㓜未知嫌疑對曰既數日矣后恚至死靣<lb/>
不外向故後主過哀以掩其迹云<lb/>
繼國后周氏昭惠后女弟也警敏有才思神彩端静昭<lb/>
惠后殁后未勝禮服待年宫中明年後主居尊聖后喪<lb/>
<pb n="KR2i0021_WYG_018-8a"/>
故中宫久虚開寳元年始議立后為繼室命太常博士<lb/>
陳致雍攷古今沿革草具昬禮又命學士徐鉉知制誥<lb/>
潘佑參定鉉曰昬禮吉不用樂佑以為今古不相沿襲<lb/>
請用樂鉉曰案古房中樂無鐘鼓佑引詩窈窕淑女鐘<lb/>
鼓樂之則房中樂宜有鐘鼓后初見君後魏書有先拜<lb/>
後起帝後拜先起之文鉉舉此以為夫婦之禮人倫之<lb/>
本請答拜佑以為王者昬禮不與庻人同請無答拜議<lb/>
久不决後主令文安郡公徐遊評其異同遊多是佑議<lb/>
<pb n="KR2i0021_WYG_018-8b"/>
遂施用之逾月遊病疽鉉懟其不主己議戯語人曰周<lb/>
孔亦能為厲乎將納采後主命校鵝代白鴈被以文繡<lb/>
使銜書特舉親迎之禮民庶觀者盈數萬人<hi>馬氏南唐書云或登</hi>
<hi>屋極至有墜瓦而斃者</hi>后少以戚里間入宫掖聖尊后絶憐愛之<lb/>
後主製樂府艷其事有<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>襪金縷鞵之句辭甚狎昵頗<lb/>
傳于外至納后乃成禮而已翼日大燕羣臣韓熈載以<lb/>
下皆作詩諷焉而後主不之譴也<hi>古今風謡載後主時江南童謡曰索得娘</hi>
<hi>來忘郤家後園桃李不生花猪兒狗兒都死盡養得猫兒患赤瘕娘來謂再娶周后也猪狗死謂盡戌亥年也</hi>
<pb n="KR2i0021_WYG_018-9a"/>
<hi>赤瘕目病猫有目病則不能捕䑕謂不見丙子之年也</hi>后被寵過于昭惠后時後<lb/>
主常於羣花中作亭羃以紅羅押以玳牙雕鏤華麗而<lb/>
極廹小僅容二人每與后酣飲其間又柔儀殿設玉太<lb/>
古容華鼎金鳯口<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>諸器皆金玉為之璀璨奪目<hi>清異録云</hi>
<hi>李煜長秋周氏居柔儀殿有主香宫女其焚香之器曰把子蓮三雲鳯折腰獅子小三神山互字金鳯口<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>玉</hi>
<hi>太古容華鼎凡數十種</hi>貯后于中國亡隨後主北遷封鄭國夫人<lb/>
例隨命婦入宋宫為燕樂進輙數日裁出出必大泣詈後<lb/>
主聲聞於外後主多宛轉避之太平興國二年後主暴<lb/>
<pb n="KR2i0021_WYG_018-9b"/>
殞后悲哀不自勝亦薨<lb/>
保儀黃氏世為江夏人父守忠遇亂流徙湘湖事馬氏<lb/>
為偏裨㳟孝王之難守忠死焉邊鎬入長沙得黃氏甫<lb/>
數嵗竒其貎内後宫後主即位選為保儀容態冠絶一<lb/>
時顧盼顰笑無不妍姣以工書札使專掌宫中書籍二<lb/>
周后相繼專房燕暱故黃氏雖見賞識終不得數幸御<lb/>
元宗父子俱善書法元宗學羊欣後主學栁公權皆得<lb/>
十九購藏鍾王以來墨帖至多黃氏實掌之<hi>馬氏南唐書云宫中</hi>
<pb n="KR2i0021_WYG_018-10a"/>
<hi>圖籍萬卷尤多鍾王墨蹟</hi>城将䧟後主謂之曰此皆先帝所寳城若<lb/>
不守汝即焚之無為它人所得及城䧟悉焚無遺者黃<lb/>
氏亦從北遷卒于大梁流珠後主嬪御也性通慧工琵<lb/>
琶後主常製念家山破昭惠后製邀醉舞恨來遲二破<lb/>
流傳既久樂籍多忘之後主追念昭惠后理其舊曲顧<lb/>
左右無知者流珠獨能追憶無失後主特喜後不知所<lb/>
終<lb/>
喬氏亦後主宫人善書居宫中常出家奉佛後主手書<lb/>
<pb n="KR2i0021_WYG_018-10b"/>
金字心經賜之國亡入宋禁中聞後主薨乃出經捨相<lb/>
國寺以資冥福書其卷後云故李國主宫嬪喬氏伏遇<lb/>
國主百日謹捨昔時賜妾所書般若心經在相國寺塔<lb/>
院伏願彌勒尊前持一花而見佛字整潔而詞愴惋後<lb/>
江南僧持歸故國置天禧寺塔相輪中見者悲之<hi>案徐鍇集</hi>
<hi>南唐制誥有宫人喬氏出家誥豈斯人邪</hi>又有秋水窅娘兩宫人秋水喜簮<lb/>
異花芳香拂鬢常有蝶遶其上撲之不去窅娘纎麗善<lb/>
舞後主作金蓮高六尺飾以寳物細帶纓絡蓮中作品<lb/>
<pb n="KR2i0021_WYG_018-11a"/>
色瑞蓮命窅娘以帛繞足令纎小屈上作新月狀素韈<lb/>
舞蓮花中回旋有凌波之態由是人皆效之<hi>唐鎬詩云蓮中花更</hi>
<hi>好雲裏月長新為窅娘作也又南唐拾遺記載宋伐江南時獲後主寵姫夜見燈燭輙閉目云宫中本閣毎至</hi>
<hi>夜懸大寳珠光照一室如日中也其名氏不可考</hi>
　<lb/>
　<lb/>
　<lb/>
　<lb/>
<pb n="KR2i0021_WYG_018-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷十八<lb/>
</p>
<p>
</p>
  </div>
</body>
</text>
</TEI>
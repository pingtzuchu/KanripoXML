<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷六十九</head> <lb/>
    <p>
<pb n="KR2i0021_WYG_069-1a"/>
欽定四庫全書<lb/>
　十國春秋卷六十九<lb/>
　　　　　　　　　　　　　檢討呉任臣撰<lb/>
楚三<lb/>
　　廢王世家<lb/>
廢王名希廣字德丕文昭王同母弟也<hi>武穆王第三十五子</hi>性謹<lb/>
順文昭王絶憐愛之文昭王生平惡拓䟦恒切諫常令<lb/>
閽人止恒不得入謁及臥病始思恒召之屬以希廣文<lb/>
<pb n="KR2i0021_WYG_069-1b"/>
昭王既薨將佐未知所立都指揮使張少敵都押牙袁<lb/>
友恭以武平節度使知永州事希萼於先王諸弟為最<lb/>
長宜嗣位而長直都指揮使劉彦瑫天策學士李𢎞臯<lb/>
鄧懿文小門使楊滌皆於希廣有恩欲立希廣拓䟦恒<lb/>
亦數勸希廣以位奉希萼彦瑫等皆曰今日軍政在手<lb/>
天與不取使它人得之異日吾輩安所自容乎希廣不<lb/>
能自決彦瑫等遂稱遺命共奉希廣權軍府事時越文<lb/>
昭王薨之四日乙未也<hi>十國紀年云希範得疾集國官告以傳位希廣湖湘故事云希</hi>
<pb n="KR2i0021_WYG_069-2a"/>
<hi>廣猶豫之間羣輔明日衆口勸上乃受位軍府排衙賀之以其事奏朝廷託以希範臨終之日遺言以付希廣</hi>
<hi>二説不同今從歐陽史及通鑑</hi>夏六月晉主知逺改國號曰漢仍以天<lb/>
福年號遣使告諭秋七月甲午漢主以希廣為天策上<lb/>
將軍武安軍節度使江南諸道都綂兼中書令封楚主<lb/>
天福十二年冬十月王兄希萼自朗州來奔䘮乙巳至<lb/>
趺石王用劉彦瑫言遣侍從都指揮使周廷誨將水軍<lb/>
逆希萼命將士釋甲而後入廷誨與張少敵白王曰王<lb/>
能與之則已不然宜早除之王泣曰吾兄也焉忍殺之<lb/>
<pb n="KR2i0021_WYG_069-2b"/>
分國而治可也乃止之于碧湘宫不聽入見厚賂以遺<lb/>
之希萼憤然而去是冬遣晉客省使王筠還漢<lb/>
乾祐元年春正月乙卯漢大赦改元己未漢主更名暠<lb/>
丁丑殂于萬嵗殿二月辛巳周王承祐嗣皇帝位秋八<lb/>
月南漢主遣知制誥鍾允章來求昏王不許南漢主怒<lb/>
問允章馬公復能經畧南土乎對曰馬氏方内爭不暇<lb/>
安能害我南漢主曰希廣懦而吝嗇士卒忘戰日久正<lb/>
吾進取之秋也是月王兄希萼屢訴于漢請與王各修<lb/>
<pb n="KR2i0021_WYG_069-3a"/>
職貢以求封爵置邸稱藩王用歐𢎞練張仲荀謀厚賂<lb/>
漢執政使竟拒其請九月漢諭王兄弟宜相式好并别<lb/>
賜王兄希萼諸書勸其輯睦冬十月丁酉王貢漢除夜<lb/>
遊春圖女俠畫障真珠枕及端午金銀雕牀物色十二<lb/>
月辛巳南漢西北面招討使呉懷恩寇賀州王遣決勝<lb/>
指揮使徐知新任廷暉將兵救之會南漢已㧞賀州鑿<lb/>
大穽於城外覆以竹箔復自塹中穿穴逹穽為機軸知<lb/>
新等至引兵攻城南漢兵自穴中發機我兵悉陷死者<lb/>
<pb n="KR2i0021_WYG_069-3b"/>
以千數知新等敗歸王怒斬之南漢兵復陷昭州癸未<lb/>
王兄希萼獻漢銀器千五百兩漢主降詔慰諭曰所修<lb/>
職貢舊有䂓程念航深梯險之勞重違卿意在誘善勸<lb/>
忠之道本實朕心今後凡有進獻可與希廣商量庶叶<lb/>
雍和不爽體制希萼不能從<lb/>
乾祐二年春正月戍將徐進敗蠻於風陽山斬首五千<lb/>
級夏五月太白晝見六月癸酉朔日有食之秋八月希<lb/>
萼悉調朗州丁壯為鄉兵號靜江軍造戰艦七百艘謀<lb/>
<pb n="KR2i0021_WYG_069-4a"/>
攻潭州王聞之曰朗州吾兄也不可與爭當以國讓之<lb/>
劉彦瑫李𢎞臯固以為不可乃命岳州刺史王贇為都<lb/>
部署戰棹指揮使以彦瑫監其軍己丑大敗希萼于僕<lb/>
射洲獲其戰艦三百艘贇追希萼幾及之王遣使召之<lb/>
曰勿傷吾兄贇遂引兵還希萼自赤沙湖遁歸妻苑氏<lb/>
知希萼必罹禍赴井死秋九月王獻漢絹二萬疋白金<lb/>
一萬五千兩玳瑁寶裝龍鳳牀一具盤龍椅子蹋牀子<lb/>
各一合戲龍二銀食器六十八事真珠花銀果子共千<lb/>
<pb n="KR2i0021_WYG_069-4b"/>
兩冬十月漢加王太尉丁亥王弟靜江節度使希瞻卒<lb/>
乾祐三年夏六月希萼誘辰溆州及梅山蠻以攻益陽<lb/>
蠻素聞長沙帑藏之富爭出兵赴敵王遣指揮使陳璠<lb/>
拒之戰于淹溪璠敗死秋八月戊戌希萼又以羣蠻破<lb/>
廸田殺我鎮將張延嗣王遣指揮使黄處超救之處超<lb/>
敗死復遣牙内指揮使崔洪璉率兵七千屯湘鄉玉潭<lb/>
以遏諸蠻是月漢封蒙州城隍神為靈感王從王請也<lb/>
九月辛巳希萼請漢别置進奏務于京師漢主優詔不<lb/>
<pb n="KR2i0021_WYG_069-5a"/>
許又賜玉璽書解和勸以敦睦是月希萼以朝廷偏佑<lb/>
于王大怒遣使稱藩于唐乞師來攻唐加希萼同平章<lb/>
事以鄂州今年之租税賜焉又命楚州刺史何敬洙濟<lb/>
師助希萼冬十月丙午王告急于漢且言荆南嶺南江<lb/>
南連兵欲分湖南之地乞發兵屯澧州以扼江南荆南<lb/>
援朗之路丁未王以劉彦瑫為戰棹都指揮使朗州行<lb/>
營都綂彦瑫入朗州境戰艦過則運竹斷其後會希萼<lb/>
遣朗兵及蠻兵六千戰艦百艘來戰于湄州彦瑫乘風<lb/>
<pb n="KR2i0021_WYG_069-5b"/>
縱火頃之回風反火彦瑫還走江路已斷士卒戰亡及<lb/>
溺死者數千人<hi>湖湘故事彥瑫敗在九月十三日十國紀年載彦瑫敗于十月今從之</hi>王<lb/>
聞之涕泣不知所為王居恒罕頒賜至是大出金帛以<lb/>
邀士卒心或告天策左司馬王弟希崇流言惑衆反狀<lb/>
已明請殺之王不忍曰吾自害其弟何以見先王于地<lb/>
下馬軍指揮使張暉將兵自它道擊朗州至龍陽聞彦<lb/>
瑫敗退屯益陽希萼又遣指揮使朱進忠等急攻益陽<lb/>
暉紿其衆曰我以麾下出賊後汝輩留城中待我相與<lb/>
<pb n="KR2i0021_WYG_069-6a"/>
合勢圖之既出遂自竹頭市逃歸長沙進忠知城中無<lb/>
主急擊之士卒九千餘人皆死十一月甲子朔日有食<lb/>
之王遣僚屬孟駢説希萼還報曰大義絶矣非地下不<lb/>
相見也朱進忠請希萼自將兵取長沙辛未希萼留其<lb/>
子光贊守朗州悉發境内之兵入冦<hi>湖湘故亊云希萼以十月二十一日</hi>
<hi>直往湖南十國紀年云十一月希萼發兵趣長沙今從之</hi>自稱順天王<hi>歐陽史云自號順天將軍</hi>
<hi>今從通鑑</hi>王大懼乞師于漢漢議發兵來援以朱令温為都<lb/>
部署會内難作師不果出是時蠻兵圍玉潭朱進忠引<lb/>
<pb n="KR2i0021_WYG_069-6b"/>
兵助之崔洪璉敗歸長沙玉潭遂陷希萼泝江而上攻<lb/>
岳州刺史王贇堅城不戰希萼責贇有貳心贇曰願君<lb/>
王入長沙不傷同氣臣其敢不盡節希萼引兵去辛夘<lb/>
經湘隂焚掠而過及至長沙希萼軍于湘西歩兵洎蠻<lb/>
兵軍于嶽麓進忠自玉潭來㑹亦營于江西王遣劉彦<lb/>
瑫召水軍指揮使許可瓊帥戰艦五百艘屯城北津屬<lb/>
於南津以弟希崇為監軍又遣馬軍指揮使李彦温將<lb/>
騎兵屯駝口扼湘隂路歩軍指揮使韓禮將二千人屯<lb/>
<pb n="KR2i0021_WYG_069-7a"/>
楊栁橋扼柵路時强弩指揮使彭師暠登城望水西軍<lb/>
入白王請與許可瓊水陸夹擊之王許之而可瓊已隂<lb/>
送欵希萼遂阻其計王未知可瓊心猶命諸將受其節<lb/>
度可瓊常開壘不令士卒知朗軍進退間或詐稱廵江<lb/>
與希萼會水西約為内應久之潭州大雪盈四尺兩軍<lb/>
苦不得戰王深信巫覡及沙門之語乃摶土為鬼神形<lb/>
於江上舉手以却朗兵又作大像于髙樓手指水西怒<lb/>
目視之又命衆僧日夜誦佛經王自被緇衣膜拜念寶<lb/>
<pb n="KR2i0021_WYG_069-7b"/>
勝如來謂之禳灾甲辰朗州歩軍指揮使何敬真以蠻<lb/>
兵三千陳于楊栁橋<hi>何敬真九國志湖湘故亊俱作何景真</hi>望見韓禮旌<lb/>
旗紛錯曰彼衆已懼易破也時朗人雷暉衣潭卒之服<lb/>
潛入禮寨手劍擊禮不中一軍驚擾敬真乘亂擊之我<lb/>
軍大敗禮被創走至家卒于是朗兵水陸急攻長沙希<lb/>
萼攻長樂門牙將呉宏楊滌戰于門中希萼少衂已而<lb/>
可瓊舉全軍奔希萼宏滌聞之皆潰長沙遂陷王率夫<lb/>
人與王子匿于慈堂朗兵及蠻兵大掠三日殺吏民焚<lb/>
<pb n="KR2i0021_WYG_069-8a"/>
廬舎自武穆王父子所積寶貨盡入蠻落宫殿屋宇咸<lb/>
為灰燼焉李彦温進攻清泰門不克與劉彦瑫各將千<lb/>
餘人奉文昭王及王諸子趣袁州希唐張暉降于希萼<lb/>
呉宏彭師暠見希萼皆釋不殺希崇帥將吏詣希萼勸<lb/>
進乙巳希萼入府視事閉城分捕王及掌書記李𢎞臯<lb/>
弟𢎞節都軍判官唐昭𦙍與鄧懿文楊滌等盡獲之希<lb/>
萼詰王曰承父兄之業寧無長㓜乎王曰將吏見推朝<lb/>
廷見命非予意也希萼惻然曰此鈍夫也豈能為惡徒<lb/>
<pb n="KR2i0021_WYG_069-8b"/>
為左右惑之爾命囚之明日臠食𢎞臯𢎞節昭𦙍滌斬<lb/>
懿文于市已而顧其下曰吾欲活希廣何如皆不對朱<lb/>
進忠常為王所笞對曰大王三年血戰始得長沙一國<lb/>
不容二主它日必悔之戊申賜王死<hi>三楚新録云尋為希萼縊之</hi>杖<lb/>
王夫人某氏死于市王臨刑猶誦佛書彭師嵩葬之瀏<lb/>
陽門外<hi>胡氏通鑑辨誤曰史炤釋文云瀏陽縣名屬潭州余謂潭州固有瀏陽縣而瀏陽門則潭州城</hi>
<hi>門名自潭州城出瀏陽者謂之瀏陽門出醴陵者謂之醴陵門</hi>先是潭州多夾道植槐<lb/>
廢王時盡易以栁榦又居人向夜爭織草屩為業聲聞<lb/>
<pb n="KR2i0021_WYG_069-9a"/>
内外童謡云湖南有長街栽栁不栽槐百姓任奔竄搥<lb/>
芒織草鞵識者以為長街者内外路也不栽槐者兄弟<lb/>
失孔懷也草鞵者逺行所服百姓逋逃之義也其豫兆<lb/>
有如此<lb/>
論曰諺有之當斷不斷反受其亂僕射洲之勝朗州幾<lb/>
不能支廢王則曰勿傷吾兄希崇貳于我僉云大義滅<lb/>
親廢王則曰吾害其弟何以見我先王慕宋襄之虚文<lb/>
釀袁譚之實禍君子謂其䘮身滅國也宜哉<lb/>
<pb n="KR2i0021_WYG_069-9b"/>
　　恭孝王世家<hi>弟希崇</hi>
㳟孝王<hi>學海作後廢王</hi>名希萼武穆王庶子也<hi>第三十子</hi>剛狠無禮<lb/>
而希萼同母弟希崇者性尤狡險廢王希廣既襲位時<lb/>
希崇為天策左司馬隂遺書希萼言劉彦瑫等違先王<lb/>
之命廢長立少以干大倫意欲有以激希萼也希萼果<lb/>
大怒興師爭國及長沙已陷希萼命内外廵檢侍衞指<lb/>
揮使劉賓禁止焚掠希崇復從臾推戴希萼遂自稱天<lb/>
策上將軍武安武平靜江寧逺等軍節度使楚王以希<lb/>
<pb n="KR2i0021_WYG_069-10a"/>
崇為節度副使判軍府事湖南要職悉以朗人為之時<lb/>
漢乾祐三年為唐保大八年十一月丁未也已又命子<lb/>
光贊為武平留後以何敬真為朗州牙内都指揮使將<lb/>
兵戍之復召拓䟦恒欲用之恒稱疾不起是嵗潭州置<lb/>
龍喜縣<lb/>
保大九年春正月周主威即皇帝位改元廣順<hi>希萼奉唐正朔</hi>
<hi>稱保大年號</hi>二月甲辰王遣掌書記劉光輔入貢于唐<hi>唐餘紀傳</hi>
<hi>云正月希萼遣使貢方物今從通鑑又光輔湖南故事作光瀚今從十國紀年</hi>三月唐以王為<lb/>
<pb n="KR2i0021_WYG_069-10b"/>
天策上将軍武安武平靜江寧逺等軍節度使兼中書<lb/>
令封楚王以右僕射孫晟客省使姚鳳為冊禮使是月<lb/>
光輔至金陵唐主待之厚光輔密言湖南民疲主驕可<lb/>
取也唐主乃以營屯都虞候邊鎬為信州刺史將兵屯<lb/>
袁州潛謀侵邊王既得志多思舊怨殺戮無度縱酒荒<lb/>
滛悉以軍府事委希崇希崇復多私曲刑政紊亂朗州<lb/>
舊將亦頗有離心又小門使謝彦顒<hi>三楚新録作謝延澤湖湘故事作謝</hi>
<hi>彦欽十國紀年作謝彦顒今從之</hi>本王家僮也以首面得寵至與嬪御<lb/>
<pb n="KR2i0021_WYG_069-11a"/>
雜坐常肩隨希崇或拊其背希崇銜之故事府宴小門<lb/>
使執鈇在門外王使彦顒與坐或列諸將上諸將皆不<lb/>
平王以府舎焚蕩命朗州靜江指揮使王逵副使周行<lb/>
逢帥朗兵治宮室勞苦而無犒賜壬申旦逵行逢帥其<lb/>
衆逃歸朗州時王醉未醒癸酉王始遣湖南指揮使唐<lb/>
師翥追之逵等伏兵縱擊師翥僅以身免逵等黜王子<lb/>
留後光贊奉王兄子光惠知州事尋立為節度使夏六<lb/>
月王逵等以光惠愚懦嗜酒推辰州刺史劉言權武平<lb/>
<pb n="KR2i0021_WYG_069-11b"/>
留後表求旄節于唐唐人未許亦稱藩于周秋九月王<lb/>
疑許可瓊觖望出為䝉州刺史遣馬歩都指揮使徐威<lb/>
左右軍馬歩使陳敬遷水軍都指揮使魯公綰<hi>歐陽史作魯綰</hi>
牙内侍衞指揮使陸孟俊立栅以備朗兵不加存撫戊<lb/>
寅王置酒端陽門威等不預希崇亦辭疾不至威等遂<lb/>
作亂<hi>十國紀年作丁丑湖湘故事在十九日其日戊寅也今從之</hi>使人先齧踶馬十<lb/>
餘匹入府以壯士執撾隨之突入其府刼庫兵縱横擊<lb/>
人王踰垣走威等執囚之復執謝彦顒剉頂及踵而死<lb/>
<pb n="KR2i0021_WYG_069-12a"/>
立希崇為武安留後希崇遣彭師暠幽王于衡山縣劉<lb/>
言聞希崇立遣兵趣潭州聲言討篡奪之罪壬午軍於益<lb/>
陽西希崇懼癸未發兵二千拒之又遣使于朗州請和<lb/>
約為鄰藩言幕僚李觀象説言曰希萼舊將佐猶在未<lb/>
可圖也不若檄希崇取其首湖南可兼有己言從之希<lb/>
崇畏言勢即斷都軍判官楊仲敏掌書記劉光輔牙内<lb/>
都指揮使魏師進都押牙黃勍等十餘人首遣前辰陽<lb/>
令李翊齎送朗州至則腐敗莫辨言與王逵皆佯言非<lb/>
<pb n="KR2i0021_WYG_069-12b"/>
仲敏等首級翊皇恐自殺希崇既襲位亦稍稍縱酒荒<lb/>
滛國人不附丙戌衡山指揮使廖偃與彭師暠共立王<lb/>
為衡山王以縣為府斷江為栅編竹為戰艦王以師暠<lb/>
為武清軍節度使召募徒衆數日至萬餘人遣判官劉<lb/>
虚已求援于唐徐威等見希崇所為必無成又畏朗州<lb/>
衡山之逼欲殺希崇以自解希崇覺之大懼密遣客將<lb/>
范守牧表請兵于唐唐主命邊鎬自袁州將兵萬人趣<lb/>
長沙冬十月辛卯鎬引兵入醴陵癸巳希崇遣使犒軍<lb/>
<pb n="KR2i0021_WYG_069-13a"/>
壬寅遣天䇿學士拓䟦恒奉牋詣鎬降癸卯希崇等從<lb/>
鎬入城鎬舎于瀏陽門樓湖南將畢賀時湖南饑鎬大<lb/>
發倉粟賑之楚人大悅癸丑唐武昌節度使劉仁贍取<lb/>
岳州撫納降附人忘其亡是月邊鎬趣希崇帥其族朝<lb/>
唐宗人聚族相泣欲重賂鎬乞留居長沙鎬微哂曰國<lb/>
家與公家世為仇敵殆六十年未敢有意窺公之國今<lb/>
公兄弟鬬䦧困窮自歸若復二三恐有不測之憂十一<lb/>
月辛酉盡遷文肅以下諸族及將佐千餘人于唐悲慟<lb/>
<pb n="KR2i0021_WYG_069-13b"/>
登舟送者皆號泣響振川谷初童謡云鞭打馬馬急走<lb/>
至是遂騐辛未鎬遣先鋒指揮使李承戬將兵如衡山<lb/>
趣王入唐庚辰王與部下萬餘人自潭州東下十二月<lb/>
唐主以王為江南西道觀察使守中書令鎮洪州仍賜<lb/>
爵楚王以希崇為永泰軍節度使兼侍中鎮舒州仍居<lb/>
揚州十年冬十二月王入覲唐主唐主留之數年薨于<lb/>
金陵謚曰㳟孝周世宗征淮南揚州陷詔撫安馬氏子<lb/>
孫已而唐復揚州希崇率其兄弟十七人奔于周拜右<lb/>
<pb n="KR2i0021_WYG_069-14a"/>
羽林綂軍餘皆為大將軍及節度行軍司馬先是馬氏<lb/>
富强雄于列國諸院公子長㓜凡八百餘人咸以侈靡<lb/>
為務時稱酒囊飯槖多非刺之<hi>荆湘近事云周行逢常言馬氏諸子恣縱奢僭</hi>
<hi>文武之道未常留意時人皆謂之酒囊飯袋</hi>公子輩聞而不平有國師張氏<lb/>
紿之曰彼所見非者恐國祚不永也以君昆弟之衆使<lb/>
更迭而治亦足撫有八百年何憂何懼為乎時復有鄧<lb/>
翁者聞而嘆曰文武之道未嘗介意而更納虚誕之説<lb/>
以自安吾見其死溝壑有日矣及邊鎬師至犇散寒餒<lb/>
<pb n="KR2i0021_WYG_069-14b"/>
而斃者過半焉楚自唐乾寧三年嵗在丙辰武穆王自<lb/>
立于湖南至唐保大九年辛亥而滅<hi>中原為廣順元年九國志以乾祐三</hi>
<hi>年為辛亥非是</hi>凡五十七年當武穆王入湖南掘地得石䜟曰<lb/>
龍起頭猪掉尾世皆以為有先兆<hi>青箱雜記云劉建峯定長沙遣馬殷領衆</hi>
<hi>浚城濠得石碣有古篆十八其文曰龍舉頭猳掉尾羊為兄猴作弟羊歸穴猴離次解者以殷乾寧三年丙辰</hi>
<hi>嵗代立乃龍舉頭也至乾祐辛亥嵗國亡乃猳掉尾也殷子希範以己未嵗生又以開運丁未嵗薨乃羊歸穴</hi>
<hi>也殷子希崇壬申嵗生後為江南所俘乃猴離次也</hi>又民謡曰三羊五馬馬子離<lb/>
羣羊子無舎識者謂湖南與淮南國祚實應之<lb/>
<pb n="KR2i0021_WYG_069-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_069-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷八十六</head> <lb/>
    <p>
<pb n="KR2i0021_WYG_086-1a"/>
欽定四庫全書<lb/>
　十國春秋卷八十六<lb/>
　　　　　　　　　　　　　　檢討呉任臣撰<lb/>
呉越十<lb/>
　列傳<lb/>
　　沈崧　　　皮光業　　　曹仲逹　　林鼎<lb/>
　　仰仁詮<lb/>
沈崧字吉甫閩人也祖輅唐大理評事賜緋父超福州<lb/>
<pb n="KR2i0021_WYG_086-1b"/>
長溪縣令崧初生時有大蛇墜榻前引首注視久而方<lb/>
去既七日將浴忽風雨震壊浴盤人咸異之乾寧二年<lb/>
刑部尚書崔凝知貢舉登進士第者二十五人崧與焉<lb/>
已而昭宗御武德殿命翰林學士陸扆秘書監馮偓覆<lb/>
試凡落十人是日崧再入選<hi>閩書云崧乾寧三年丙辰狀元○羅江東外記云崧</hi>
<hi>與羅隠從事浙江幕下主公出伎衆稱殊麗便是姮娥崧曰姮娥甚陋安可及主公驚曰書記識姮娥否曰崧兩度到月</hi>
<hi>宫何為不識崧葢以是警𨼆云</hi>尋歸閩道由淮甸淮帥辟之不就道經<lb/>
杭州武肅王留為鎮海軍掌書記除浙西營田副使奏<lb/>
<pb n="KR2i0021_WYG_086-2a"/>
授秘書監檢校兵部尚書右僕射凡書檄表奏多崧所<lb/>
出後唐莊宗即位改元同光武肅王問其祚脩短崧曰<lb/>
觀此號為國不成止一口耳文穆王立雅好儒學置擇<lb/>
能院選呉中文士録用之命崧領其職國建拜崧丞相<lb/>
天福三年二月卒年七十六諡曰文獻有集二十卷<hi>按仁</hi>
<hi>和縣志縣東二十五里沈家塘即崧宅</hi>
皮光業字文通世為襄陽竟陵人父日休有盛名唐末<lb/>
為蘇州軍事判官太常博士遂家焉光業生于姑蘇十<lb/>
<pb n="KR2i0021_WYG_086-2b"/>
嵗能屬文及長以所業謁武肅王與沈崧林鼎同辟幕<lb/>
府累署浙西節度推官賜緋天寳九年王欲通誠于梁<lb/>
而難其人且中隔淮南輙繞道為苦于是以光業為才<lb/>
使自建汀逾䖍郴越潭岳荆南入貢梁均王大喜加王<lb/>
天下兵馬大元帥開府置官屬特賜光業進士及第仍<lb/>
賜秘書郎授右補闕内供奉賜金紫未幾淮人来求好<lb/>
王以光業報聘及還贈錢三百萬復禁其出且曰可以<lb/>
市易光業曰我使介也豈賈豎也乃委置而去淮人亟<lb/>
<pb n="KR2i0021_WYG_086-3a"/>
載隨之尋兼兩浙觀察使文穆王嗣立命知東府事天<lb/>
福二年國建拜光業丞相與曹仲逹沈崧同日受命凡<lb/>
教令儀注多所考定光業美容儀善談論見者或以為<lb/>
神仙中人性嗜茗常作詩以茗為苦口師國中多傳其<lb/>
癖八年二月丙辰卒年六十七諡曰貞敬所撰皮氏見<lb/>
聞録十三卷行世初光業微時夢亭上偶人皆列拜覺<lb/>
而自負又旅逰會稽有神降于里巷光業徃視之神輙<lb/>
不語及去衆詰之曰皮秀才此土地主我小神不當遽<lb/>
<pb n="KR2i0021_WYG_086-3b"/>
見梁選王子傳珎為駙馬都尉光業奉命如京師及歸<lb/>
經靖海山陰令滕文規故光業舅也日暝見有黄衣吏<lb/>
報曰皮補闕今已及靖海俄失所在其異徴多此𩔖弟<lb/>
光鄰官温州刺史子璨<hi>或作文璨非</hi>官元帥府判官著有鹿<lb/>
門家鈔詩咏三世皆以文雄江東識者榮之<lb/>
曹仲逹圭之子也本名𢎞逹後避孝獻世子諱更今名<lb/>
仲逹生于臨平當母坐蓐時室有紫光家人咸異之稍<lb/>
長主欲其習勞品膳悉與僕𨽻等即嚴冬尚未挾纊又<lb/>
<pb n="KR2i0021_WYG_086-4a"/>
日令運甓以苦筋骨尋為鎮東軍押牙圭在蘇州日常<lb/>
乞婚于睦州陳詢至是遣仲逹親迎卜之曰陳非耦也<lb/>
當聘他族以致榮顯已而道過錢塘武肅王奇其貌遂<lb/>
以王妺儷焉累授台處二州刺史文穆王立命仲逹權<lb/>
知政事及建國拜丞相與沈崧皮光業同秉國鈞忠獻<lb/>
王即王位仲逹復攝行軍府事時大賚諸軍軍中言賜<lb/>
予不均輙大譁舉仗不受賜諸将不復能制仲逹親出<lb/>
階諭之辭㫖曉暢皆釋仗而拜仲逹性仁厚好施食不<lb/>
<pb n="KR2i0021_WYG_086-4b"/>
兼味文穆王雅重之每呼丞相而不名卒年六十二諡<lb/>
曰安成<lb/>
林鼎字渙文侯官人父無隱有詩名流寓明州刺史王<lb/>
晟頗好禮士無隱依之鼎生于明州之大隱村及長謁<lb/>
武肅王王以為觀察押牙尋辟文穆王幕府文穆王以<lb/>
其才行累薦不見用一日復宻薦之武肅王曰鼎骨法<lb/>
非常真輔相器然我不驟貴者欲汝貴之庶盡心于汝<lb/>
也文穆王襲位署鎮海軍掌書記節度判官鼎性讜正<lb/>
<pb n="KR2i0021_WYG_086-5a"/>
而强記能書得歐虞筆法比中年讀書必逹曙所聚圗<lb/>
籍悉手鈔數過即殘編㫁簡亦較讎補綴無所厭倦國<lb/>
建命掌教令尋拜丞相凡政事有不逮者鼎必極言罔<lb/>
忌諱天福中建州之役鼎指陳天文人事累疏切諫王<lb/>
不用鼎言卒無成功人多鼎有先見云開運元年正月<lb/>
卒年五十四諡曰貞獻有吳江應用集二十卷<lb/>
仰仁詮湖州人也事文穆王為牙将以練逹稱王弟元<lb/>
珦不法文穆王命仁詮詣明州召之左右慮元珦難制<lb/>
<pb n="KR2i0021_WYG_086-5b"/>
勸衷甲以徃仁詮竟常服造聴事偕元珦還杭州神氣<lb/>
優暇畧無周張時皆服其度量久之建州刺史王延政<lb/>
與閩主相攻乞師于杭仁詮奉命徃救師久不旋隨為<lb/>
延政所敗及忠獻王立納仁詮女為元妃累官寧國軍<lb/>
節度使同𠫭相府事未幾卒弟仁謙隨忠懿王歸宋授<lb/>
太子舍人出知永嘉縣<lb/>
論曰崧玉質金相黄中通理光業文章爾雅黼黻邦家<lb/>
仲逹鼎欝然人望遇事能㫁聨鑣競爽出入端揆彬彬<lb/>
<pb n="KR2i0021_WYG_086-6a"/>
乎皆華國之選也仁詮雅有幹畧雖失利南征而蓋愆<lb/>
末路亦過不掩功者與<lb/>
　　陸仁章　　章徳安　　郭師從　唐仁恭<lb/>
陸仁章睦州人也少微賤有大志以窮困為武肅王園<lb/>
卒時人未之知也武肅王常遊府園見仁章樹萟有智<lb/>
而志之及淮南兵圍孫琰于蘇州繞城三匝無路可通<lb/>
武肅王使仁章設計入城果得琰報而出由是益加稱<lb/>
賞以諸孫輩畜之累遷兩府軍糧都監使俄轉内牙指<lb/>
<pb n="KR2i0021_WYG_086-6b"/>
揮使及武肅王薨文穆王已承制統軍府事矣方與兄<lb/>
弟同幄行喪仁章進曰令公嗣先王覇業將吏旦慕趨<lb/>
謁當與諸公子異處乃命主者更設一幄扶文穆王居<lb/>
之告將吏曰自今惟謁令公禁諸公子從者無得妄入<lb/>
晝夜警衛未常休息寳正末年左右皆附文穆王仁章<lb/>
獨數數以事相犯至是勞之再三仁章曰先王在位仁<lb/>
章不知事令公今日盡節猶事先王也文穆王嘉歎久<lb/>
之自是仁章與指揮使劉仁把居中用事仁章性剛仁<lb/>
<pb n="KR2i0021_WYG_086-7a"/>
杞好毁短人頗為衆切齒一日諸将詣府請誅二人文<lb/>
穆王使從子仁俊諭曰二将事先王久吾方圗其功汝<lb/>
曹廼欲逞私憾殺之可乎吾為若主若當禀吾命不然<lb/>
當歸安國以避賢路衆懼而退遂以仁章為衢州刺史<lb/>
仁把為湖州刺史仁章厯官至保大軍節度使同参相<lb/>
府事天福四年卒仁把富春人<hi>按富陽舊志天成三年縣令陸仁璋禱宋明王</hi>
<hi>廟有應請封為通聖侯仁璋與仁章豈即一人歟存以竢考</hi>
章徳安處州麗水人累官至内都監文穆王寢疾時察<lb/>
<pb n="KR2i0021_WYG_086-7b"/>
徳安忠直能㫁大事欲屬以後事語之曰𢎞佐尚少當<lb/>
擇宗人長者立之徳安曰𢎞佐雖少羣下服其英敏願<lb/>
王勿以為念王曰汝善輔之吾無憂矣已而文穆王薨<lb/>
内牙指揮使戴惲者與文穆王養子𢎞侑比蓋𢎞侑食<lb/>
母惲妻之私親也或言惲謀立𢎞侑徳安秘不發喪伏<lb/>
甲士于幕下殺惲廢𢎞侑為庶人復其孫姓而幽之居<lb/>
無何上統軍使闞璠彊而横排斥異已忠獻王不能制<lb/>
徳安數與之争璠遂以計貶徳安于處州右都監李文<lb/>
<pb n="KR2i0021_WYG_086-8a"/>
慶亦不附璠同時貶睦州文慶故睦州人也<lb/>
郭師從合肥人田頵婦弟也𨽻頵部下為都虞候文穆<lb/>
王質宣州時頵每戰不利輙顧左右索錢郎殺之師從<lb/>
與頵母多方保䕶得不死頵敗師從隨歸杭州武肅王<lb/>
徳其人署為鎮東都虞候數從文穆王破廣徳征無錫<lb/>
有功累遷浙西營田副使忠獻王時拜同參相府事卒<lb/>
年八十四<lb/>
唐仁恭其先世自晋昌徙餘杭唐天復中有建威推官<lb/>
<pb n="KR2i0021_WYG_086-8b"/>
希顔者即仁恭父也仁恭事文穆王為唐山縣令有能<lb/>
聲子渭仕宋官職方郎中<lb/>
論曰仁章誼無徇私徳安忠以事主當文穆授受之際<lb/>
仁章正其始徳安正其終大義㫁然雖古名臣何加焉<lb/>
師從保全王躬托魚服于豫且之網得膺壽考宜矣仁<lb/>
恭擅良吏才撫循一邑殆所云豈弟君子民之父母者<lb/>
邪<lb/>
　　水丘昭劵　　薛温<lb/>
<pb n="KR2i0021_WYG_086-9a"/>
水丘昭劵安國人漢有司𨽻校尉水丘岑者昭劵蓋其<lb/>
後也性沉厚知書能文章武肅王母出自水丘氏昭劵<lb/>
以國戚故事忠獻王為内都監使唐攻福州急福州使<lb/>
者乞師于杭諸將多以道險逺為解昭劵言救隣恤灾<lb/>
古今通義勸王冝亟濟師與王意頗合從之忠獻王之<lb/>
誅程昭悦也令昭劵夜率甲士千人圍其第昭劵曰昭<lb/>
悦家臣也有罪當顯戮不宜夜興兵王以為知大體及<lb/>
忠遜王立忿統軍使胡進思横甚與指揮使何承訓及<lb/>
<pb n="KR2i0021_WYG_086-9b"/>
昭劵宻謀逐之于外昭劵以為進思黨盛未可猝去不<lb/>
如姑容之以俟後圗王猶豫未决會承訓懼事發相及<lb/>
反洩其謀于進思居數日王夜宴将吏進思疑圗已輙<lb/>
戎服執兵帥親兵百人入見王于天册堂曰老奴無罪<lb/>
何故見圗遂錮王義和院廢之并殺昭劵及進侍鹿光<lb/>
鉉光鉉忠遜王舅也進思妻聞昭劵死泣下曰他人猶<lb/>
可殺昭劵君子也柰何殺之<lb/>
薛温錢塘人以武勇為親軍都頭天福十二年統軍使<lb/>
<pb n="KR2i0021_WYG_086-10a"/>
胡進思既廢忠遜王而迎忠懿王領兩軍事明年春遷<lb/>
忠遜王于衣錦軍私第進思日請圗害譬説百端不止<lb/>
忠懿王慮其有他變遣温将親兵衛之且誡曰是行也<lb/>
委爾保全廢王若有非常處分皆非吾意當以死扞之<lb/>
進思果潛謀于温温拒而不許復夜使方安等二人逾<lb/>
垣入忠遜王第温帥衆救之斃安等于庭中已而進思<lb/>
死忠遜王獲考終温之力也温累官鎮國都指揮使睦<lb/>
州刺史乾徳三年捨地為吉祥律寺未幾卒諡正顯<hi>一作</hi>
<pb n="KR2i0021_WYG_086-10b"/>
<hi>正獻</hi>
論曰昭劵志期包荒事同裕蠱當㫁不㫁身殞奸邪易<lb/>
言君不宻則害臣臣不宻則害身其水丘氏之謂乎薛<lb/>
温保衛故主矢志靡他俾二君兄弟式好克全天倫厥<lb/>
功為多焉所由與終始易慮者有間矣<lb/>
　<lb/>
　<lb/>
　十國春秋卷八十六<lb/>
</p>
<p>
</p>
  </div>
</body>
</text>
</TEI>
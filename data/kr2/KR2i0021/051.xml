<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷五十一</head> <lb/>
    <p>
<pb n="KR2i0021_WYG_051-1a"/>
欽定四庫全書<lb/>
　十國春秋卷五十一<lb/>
　　　　　　　　　　　　　檢討吳任臣撰<lb/>
後蜀四<lb/>
　列傳<lb/>
　　趙季良　　趙廷隠　　李仁罕　　　張業<lb/>
　　李肇<lb/>
趙季良字徳彰濟隂人也初仕後唐荘宗為魏州司<lb/>
<pb n="KR2i0021_WYG_051-1b"/>
録魏州稅多逋負莊宗時為晉王過督之季良曰殿下<lb/>
方謀攻取而不愛百姓一旦百姓離心恐河北非殿下有<lb/>
矣莊宗大加欽重已而累遷鹽鐵判官太僕卿明宗天<lb/>
成元年齎官告拜髙祖為侍中即以為三川制置使督<lb/>
蜀犒軍餘錢送京師且置制兩川征賦是時髙祖鎮西川<lb/>
頗不奉詔㑹與季良有舊遂留之不遣因請為西川<lb/>
節度副使事無大小多與參决乆之唐徙季良果州團<lb/>
練使髙祖得制書匿之表留季良不可得復遣使至京<lb/>
<pb n="KR2i0021_WYG_051-2a"/>
師論請明宗不得已曲從之自是季良傾身事髙祖布<lb/>
腹心矣季良通敏善謀畧董璋時遣人求昏自結而髙<lb/>
祖心恨璋未之許也季良以為宜合從以拒唐便長興<lb/>
時進奏官言唐主欲大發兵討兩川季良請以東川先<lb/>
取遂閬然後併兵守劒門則大軍雖來吾無内顧憂矣<lb/>
未㡬唐將石敬瑭因遂閬已破燒營北歸軍前馳驛報<lb/>
髙祖髙祖故藏其書謂季良曰北軍漸近奈何季良扣<lb/>
指曰不過綿州必遁問其故曰我逸彼勞敵縣軍千里<lb/>
<pb n="KR2i0021_WYG_051-2b"/>
糧盡能走乎髙祖大笑出書示之由是甚服其智居無<lb/>
何髙祖疑璋有異圖遣季良往探之季良歸言璋為人<lb/>
豺狼之聲狗鼠之行卒徴暴斂好殺惡生負志剛强不<lb/>
量人事用兵好勝不達天時而且朝令夕改坐喜立嗔<lb/>
兵有鬬心將無戰意方今以小謀大敝民恵姦有窺四<lb/>
海之心終作兩川之患料其訓練兵師完葺城壘招我<lb/>
將健挫我使臣必行雷電之機不顧山河之誓已而璋<lb/>
果與髙祖交惡興兵破白楊林聲勢甚盛髙祖有憂色<lb/>
<pb n="KR2i0021_WYG_051-3a"/>
季良曰璋勇而無恩士卒不附城守則難克野戰則成<lb/>
禽今不守巢穴公之利也璋用兵精銳盡在前鋒公宜<lb/>
以羸兵誘之以勁兵待之始雖小衂終必大㨗又璋素<lb/>
負威名故西川惶懼公當自出禦之則人心自定後悉<lb/>
如季良言而璋遂用是敗未㡬季良領武泰留後頃之<lb/>
髙祖以墨制署為節度使是年唐明宗即下制以季良<lb/>
為武泰軍節度使髙祖即位拜司空兼門下侍郎同平<lb/>
章事既而髙祖病甚彌留之際召季良與李仁罕趙延<lb/>
<pb n="KR2i0021_WYG_051-3b"/>
隠王處回等同受顧命及髙祖已晏駕秘未發䘮處囘<lb/>
夜過季良涕泣不已季良正色曰今强侯握兵專伺時<lb/>
變義當速立嗣君豈可徒相泣邪遂與處囘立後主而<lb/>
後發䘮以擁戴功加司徒已又進太保與母昭裔張業<lb/>
分判三司遂兼戸部事廣政九年秋八月卒謚曰文肅<lb/>
子元振明德初為都知殿直<lb/>
趙廷隠開封人<hi>宋史作太原人今從蜀檮杌</hi>初仕梁為禆將王彦章<lb/>
之被鹵也廷隠與都監張漢傑曺州刺史李知節偏將<lb/>
<pb n="KR2i0021_WYG_051-4a"/>
劉嗣彬等俱為唐莊宗所執已而隨髙祖入西川廷隠<lb/>
拳勇有智畧髙祖戲下無及者積功至金紫光禄大夫<lb/>
檢校司空守漢州刺史上柱國充左廂馬歩軍都指揮<lb/>
使未㡬與唐師戰於劔門時天寒士卒觀望不進廷隠<lb/>
流涕諭之曰今北軍勢盛汝曹不力戰却敵則妻子為<lb/>
他人有矣衆心乃奮俄唐將石敬瑭引歩兵來擊廷隠<lb/>
廷隠擇善射者五百人伏敬瑭歸路以待及矛稍相交<lb/>
乃揚旗鼓譟卒敗之已又副李仁罕攻遂州先登㑹唐<lb/>
<pb n="KR2i0021_WYG_051-4b"/>
將李彦琦棄利州走遷廷隠為昭武軍留後廷隠因馳<lb/>
使白髙祖曰董璋多詐必為公患乘其至劔州勞軍而<lb/>
圖之併兩川之衆可得志于天下髙祖不許廷隠嘆曰<lb/>
不從吾謀禍未已也乆之廷隠以昭武讓李肇遂還成<lb/>
都明年董璋入㓂命為行營馬歩軍都部署將兵三萬<lb/>
拒之時璋造詐書誣廷隠及趙季良等與璋相通髙祖<lb/>
授之廷隠廷隠投諸地曰不過為反間欲令公殺副史<lb/>
與廷隠耳未㡬將兵攻梓州璋為部將所殺廷隠取其<lb/>
<pb n="KR2i0021_WYG_051-5a"/>
首以獻髙祖既據有兩川復於閬州置保寧軍授廷隠<lb/>
保寧軍留後無何以墨制擢節度使明宗即下制以為<lb/>
保寧軍節度使明德元年春充左匡聖歩軍都指揮使<lb/>
髙祖病革同趙季良等受遺詔輔政後主立加兼侍中<lb/>
為六軍副使已又晉秩太傅國有大事就第問之既而<lb/>
李仁罕張業相繼以罪死廷隠遂致仕廢於家最後官<lb/>
至太師中書令封宋王廣政十一年冬十二月薨諡曰<lb/>
忠武<lb/>
<pb n="KR2i0021_WYG_051-5b"/>
李仁罕字德美陳留人也唐同光時李紹琛反攻破漢<lb/>
州髙祖遣仁罕㑹任圜董璋擊敗之仁罕遂以此得勇<lb/>
戰名明宗入立仁罕積功為左廂馬歩都指揮使已又<lb/>
進光禄大夫檢校太保守彭州刺史上柱國充諸軍馬<lb/>
歩軍都指揮使仁罕常與張業置宴召髙祖先期有告<lb/>
二將謀以宴日作亂者髙祖未之信也至日就宴盡去<lb/>
左右䕶衛獨詣仁罕第仁罕叩頭流涕曰公推赤心置<lb/>
人腹中老兵惟盡死以報德耳髙祖舉兵成都以仁罕<lb/>
<pb n="KR2i0021_WYG_051-6a"/>
為行營都部署將兵攻遂州城䧟唐將夏魯竒自殺以<lb/>
功擢武信軍留後随為峽路行營招討使進㧞忠州又<lb/>
破萬州䧟雲安監還克䕫州峽江之㨗仁罕功居多焉<lb/>
已而同趙廷隠爭鎮東川頗與廷隠不相能髙祖命仁<lb/>
罕仍歸遂州長興四年髙祖以墨制署為武信軍節度<lb/>
使已而明宗悉如所署髙祖登極以仁罕為衛聖諸軍馬<lb/>
歩軍指揮使仍領武信節鎮頃之受遺詔輔政奉後主嗣<lb/>
皇帝位是時諸將多髙祖故人事後主益驕蹇不法務廣<lb/>
<pb n="KR2i0021_WYG_051-6b"/>
第宅奪人良田發其墳墓而仁罕及張業尤甚仁罕在<lb/>
髙祖時已恣為奢豪前蜀主宫嬪有國色欲娶之懼為<lb/>
髙祖所責至是漸有䟦扈之志頗恃功求判六軍後主<lb/>
雖曲狥其請加中書令判六軍事而内不勝其忿㑹張<lb/>
公鐸韓繼勲韓保貞安思謙等皆事後主於藩邸素怨<lb/>
仁罕共譛云仁罕有異志而廷隠與有隙亦從臾之後<lb/>
主遂因其入朝執殺焉并族其家時李肇自鎮來朝杖<lb/>
而入見稱疾不拜及聞仁罕死遽釋杖而拜<lb/>
<pb n="KR2i0021_WYG_051-7a"/>
張業仁罕之甥也初名知業後避髙祖偏諱遂單名業<lb/>
為人驍勇善戰與仁罕同從髙祖入蜀分討諸盗悉平<lb/>
之天成中官右廂馬歩軍都指揮使金紫光禄大夫檢<lb/>
校司空守簡州刺史上柱國長興元年充先鋒都指揮<lb/>
使將兵三萬攻遂州有功乆之拜寧江軍留後已而髙<lb/>
祖以墨制署為節度使唐明宗賜髙祖爵蜀王即詔業<lb/>
領寧江軍節度使及髙祖稱尊號命業充右匡聖歩軍<lb/>
都指揮使仍管寧江節鎮如故後主時加檢校太尉仁<lb/>
<pb n="KR2i0021_WYG_051-7b"/>
罕既伏罪業是時方掌禁兵後主懼其反側乃用為相<lb/>
以安之命同平章事廣政元年進左僕射兼中書侍即<lb/>
同平章事未㡬加司空兼判度支業性豪侈强市人<lb/>
田宅藏匿亡命又于私第置獄繫負責者或歴年至於<lb/>
瘐死蜀人大怨之而業子繼昭官檢校左僕射復好擊<lb/>
劔常與僧歸信訪善劔者左匡聖都指揮使孫漢韶宿<lb/>
與業不和密告業父子謀反後主大怒亷得其專恣狀<lb/>
乃與李昊安思謙謀俟其入朝執殺之下詔暴業罪惡<lb/>
<pb n="KR2i0021_WYG_051-8a"/>
籍其家時廣政十一年也業後仁罕死凡十五年<lb/>
李肇汝隂人初仕後唐為陜虢都指揮使髙祖於漢州<lb/>
之役既追獲李紹琛復得肇與侯宏實二人竒其才心<lb/>
相得也即署肇牙内馬歩都指揮使已而唐師破劔門<lb/>
髙祖遣肇將兵據劔州戒以倍道兼行唐軍無足畏者<lb/>
肇既至劒州屯兵河橋㑹唐騎兵來衝陳肇伏强弩數<lb/>
百射之唐騎兵不敢進引去未㡬肇歸成都昭武留後<lb/>
趙廷隠以本軍三讓肇髙祖乃命肇代守利州董璋之<lb/>
<pb n="KR2i0021_WYG_051-8b"/>
興師也陽致書於肇若與已連謀者肇訟繫其使獄中<lb/>
而亦擁兵為自衛之計及璋敗肇遂斬璋使以獻長興<lb/>
四年髙祖以墨制署肇昭武軍節度使唐明宗悉依所<lb/>
署未㡬兼奉鑾肅衛都指揮使後主初立加兼侍中肇<lb/>
恃先朝功臣不時入朝至漢州留與親戚燕飲髙㑹畧<lb/>
逾旬日乆之扶杖見後主詐稱疾不拜後主既誅李仁<lb/>
罕心頗不平於肇左右以肇倨慢請加刑後主竟罷其<lb/>
軍務改太子少傅徙卭州死<lb/>
<pb n="KR2i0021_WYG_051-9a"/>
論曰文肅等諸人故髙祖創業勛臣史所號五節度使<lb/>
是也景從覇主豹變雲蒸可不謂盛焉而運籌敵愾克<lb/>
保始終兩趙之功績茂矣仁罕伏辜業不良死肇老臨<lb/>
卭功髙志滿召禍取尤盖無不自己作之者也<lb/>
　　侯宏實　　張公鐸　　龎福誠　　武漳<lb/>
　　沙延祚　　潘仁嗣　　髙敬柔　　季鎬<lb/>
　　李筠　　　朱偓　　　袁彦超<lb/>
侯宏實千乗人也<hi>鑑戒録云蒲坂人</hi>㓜而家貧年十三假寐簷<lb/>
<pb n="KR2i0021_WYG_051-9b"/>
下㑹暑月大雨有虹自黄河飲水俄貫宏實口良乆始<lb/>
沒母見而竒之及覺問宏實有異否對曰適夣濡河取<lb/>
水果腹而歸居數月有蜀僧詣門謂宏實母曰女弟子<lb/>
當九九後福合得兒子氣力母呼宏實請相焉僧徐視<lb/>
曰此蜺龍也即非真龍官必顯貴法當離鄉井食禄江<lb/>
海惟欽崇三寳可獲令終已而宏實仕後唐為河中都<lb/>
指揮使同光三年魏王繼岌入蜀𨽻李紹琛部下紹琛<lb/>
破漢州髙祖將兵執紹琛而宏實與李肇皆為髙祖所<lb/>
<pb n="KR2i0021_WYG_051-10a"/>
鹵因命宏實為牙内馬歩指揮副使未㡬將兵㑹董璋<lb/>
攻下閬州先登䧟陳甚為一軍所推彌牟鎮之戰宏實<lb/>
身在行間董璋敗宏實亦論功焉髙祖即位改奉鑾肅<lb/>
衛指揮副使是歲受遺詔同趙季良等輔政進秩侍中<lb/>
宏實歴官眉州刺史寧江武泰節度使一官二鎮皆近<lb/>
大江晚年興造禪院開轉藏經廣建第宅竟得善終母<lb/>
年八十一後累封太夫人悉如蜀僧所言<lb/>
張公鐸太原平樂人髙祖初置義勝定逺諸軍以公鐸<lb/>
<pb n="KR2i0021_WYG_051-10b"/>
為都知兵馬使長興三年髙祖與東川兵戰于彌牟鎮<lb/>
指揮使毛重威李瑭皆為所殺而趙廷隠等復失利不<lb/>
前時公鐸居陳後髙祖揚馬箠指之公鐸麾兵而進帥<lb/>
衆大呼所部兵無不一以當百東川兵殊出不意蹂躪<lb/>
披靡死者數千人是役也董璋之敗實以公鐸一戰决<lb/>
勝焉頃之遷捧聖控鶴都指揮使明德元年與五臣同<lb/>
受顧命後主踐阼加檢校太尉與李仁罕争權不相協<lb/>
仁罕之死公鐸亦與有力未㡬領保寧軍節度使兼同<lb/>
<pb n="KR2i0021_WYG_051-11a"/>
平章事廣政四年罷軍使八年卒公鐸少渉獵文史為<lb/>
政清嚴所至民受其賜卒之日後主哭曰嚴而不猛清<lb/>
而不隘惟張公而已<lb/>
龎福誠太谷人也事髙祖為牙内指揮使長興初唐兵<lb/>
來征兩川福誠與昭信指揮使謝鍠屯閬州來蘇村<hi>十國</hi>
<hi>紀年作來蘇寨</hi>聞劒門失守相謂曰使北軍更得劒州二蜀勢<lb/>
危矣遽引部兵千餘人間道趣劒州壁千衙城始至遇<lb/>
唐軍萬餘人自北山馳下福誠等趣河橋迎擊之北軍<lb/>
<pb n="KR2i0021_WYG_051-11b"/>
小却㑹日暮二人謀曰衆寡不敵逮明則吾屬無遺矣<lb/>
福誠乃夜引兵數百人升北山顛轉至唐軍營後大呼<lb/>
譟鍠率餘衆操弓弩短兵自其前急擊之唐軍驚擾遂<lb/>
空營遁去鍠乗勢追襲唐軍於是進保劒門人皆稱其<lb/>
有兵畧云廣政中同韓保貞擊鳳翔無功而還<lb/>
武漳文水人事髙祖為牙内指揮使天成時漳奉命迎<lb/>
髙祖家屬於晉陽至鳳翔為李從曮所留漳論説百端<lb/>
不得發㑹唐明宗詔聽歸蜀始放還成都<lb/>
<pb n="KR2i0021_WYG_051-12a"/>
沙延祚太原人𨽻髙祖戲下為義勝都頭長興初唐兵<lb/>
趣文州將襲龍州延祚與定逺指揮使潘福超將兵拒<lb/>
之唐師敗績而去<lb/>
潘仁嗣<hi>闕</hi>　人事髙祖為馬軍都指揮使董璋入冦仁<lb/>
嗣將兵三千詣漢州詗之與璋戰赤水之上師敗仁嗣<lb/>
為璋所鹵頃之髙祖親執旗鼔東川兵遂大敗仁嗣復<lb/>
歸後累官武定軍節度使源壁等州觀察營田處置等<lb/>
使<lb/>
<pb n="KR2i0021_WYG_051-12b"/>
髙敬柔𨽻髙祖為都押牙李仁罕之圍遂州敬柔帥資<lb/>
州義軍二萬人築長城環之卒破其城及髙祖拒董璋<lb/>
敬柔與趙季良實居中鎮守成都藉以無虞者敬柔力<lb/>
也後不知所終<lb/>
季鎬未詳其所自起居髙祖莫府為判官時髙祖與董<lb/>
璋治兵將戰髙祖故示閒暇自作書以遺璋舉筆輙誤<lb/>
書董為重字不悦乆之鎬在側獨内喜且引諸將賀馬<lb/>
前髙祖曰事未可測何賀邪鎬曰大王去草書重是董<lb/>
<pb n="KR2i0021_WYG_051-13a"/>
已無頭必勝之兆也果一戰而璋敗人以鎬為警敏<lb/>
李筠故前蜀永平節度使也已復事髙祖為大將唐師<lb/>
來征兩川筠將兵四千人守龍州要害敵兵得無侵逸<lb/>
者筠頗有扞禦功後累官<hi>闕</hi>　　　卒<lb/>
朱偓<hi>闕</hi>　人長興初髙祖命張武為峽路行營招收討<lb/>
伐使偓以善戰為先鋒將分兵趣黔涪二州偓至涪唐<lb/>
武泰節度使楊漢賓棄城出走遂取黔南追至豐都還<lb/>
克涪州黔涪底定偓之力居多焉<lb/>
<pb n="KR2i0021_WYG_051-13b"/>
袁彦超善水戰𨽻髙祖帳下為左飛棹指揮使張武征<lb/>
峽江彦超實為之副未㡬武死於渝州髙祖即命彦超<lb/>
代統其衆水軍之雄蜀人以彦超為最<lb/>
論曰宏實循謹而沉毅公鐸剛勇而清嚴將相之位斯<lb/>
云無沗福誠以竒制勝殆可謂得孫吳之遺法者邪武<lb/>
漳而下皆和陵從龍將士濟濟多賢一長足録固可節<lb/>
取之以著於篇<lb/>
　十國春秋卷五十一<lb/>
</p>
<p>
</p>
  </div>
</body>
</text>
</TEI>
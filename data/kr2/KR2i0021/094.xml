<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷九十四</head> <lb/>
    <p>
<pb n="KR2i0021_WYG_094-1a"/>
欽定四庫全書<lb/>
　十國春秋卷九十四<lb/>
　　　　　　　　　　　　　檢討呉任臣撰<lb/>
閩五<lb/>
　列傳<lb/>
　　秦國太夫人董氏<lb/>
　　太祖后任氏　　龍啓太后黄氏<lb/>
　　嗣王夫人崔氏<lb/>
<pb n="KR2i0021_WYG_094-1b"/>
　　恵宗后劉氏　　繼后金氏　　后陳氏<lb/>
　　陳宗元妃李氏　后李氏<lb/>
　　景宗后李氏　　賢妃尚氏<lb/>
　　天德皇后張氏<lb/>
太夫人董氏太祖之母也王緒入閩令軍中無得以老<lb/>
弱自隨違者斬惟太祖昆弟扶母從軍緒責之曰軍皆<lb/>
有法未有無法之軍汝違吾令而不誅是無法也太祖<lb/>
等曰人皆有母未有無母之人將軍奈何使人棄其母<lb/>
<pb n="KR2i0021_WYG_094-2a"/>
緒怒命斬太夫人太祖等曰我等事母如事將軍既殺<lb/>
其母安用其子請先母死將士皆為之請乃舍之後以<lb/>
太祖貴累封秦國太夫人天祐元年太祖建報恩定光<lb/>
多寳塔以資司空暨太夫人㝠福龍啓時恵宗立五廟<lb/>
復追崇太夫人上尊諡云<lb/>
太祖后任氏不知其世系太祖時封<hi>闕</hi>國夫人居數年<lb/>
薨葬福州之鳯池山後太祖亦合葬焉龍啓初追崇曰<lb/>
皇后<lb/>
<pb n="KR2i0021_WYG_094-2b"/>
太后黄氏泉州人故威武節度推官滔之族女父訥裕<lb/>
官工部侍郎太祖聘為側室恵宗其所出也唐明宗封<lb/>
魯國夫人恵宗貢白金五千鋌以謝龍啓初尊為皇太<lb/>
后二年<hi>十一月癸丑</hi>恵宗謁黄氏家廟田鋪緹錦木被綵繒<lb/>
因名里曰錦里驛曰錦田居曰錦第溪曰錦溪墓院曰<lb/>
錦溪院<hi>是役也恵宗命鐫書于靈秀山曰凡登山有道徐行則不困措足平穏之地則不跌</hi>又太<lb/>
后族子克家言地濱海遇秋日輒如城郭之狀恵宗因命<lb/>
沿海屋瓦悉得黏土其加厚太后家如此薛文傑之死<lb/>
<pb n="KR2i0021_WYG_094-3a"/>
太后與有力焉通文元年尊為太皇太后<lb/>
嗣王夫人崔氏博陵人<hi>或云補闗崔道融之女黄滔祭道融文有云賢王之結嘉姻時</hi>
<hi>議之期良輔</hi>貎陋而淫性極妬嗣王多選良家子為宫人夫<lb/>
人輒搜其美者幽之别室繋以大械刻木為人手批其<lb/>
頰又以練束侍婢而鞭之練染血赤乃止復為鐵錐刺<lb/>
人面或錐其臂一嵗中死者三十四人後夫人病見以<lb/>
為祟而薨或云太祖暴終實夫人鴆之一日雷震死庭<lb/>
中<hi>五國故事云一旦盛暑天無纎雲而霆電撃博陵斃于中庭</hi>夫人雅信佛法奉福<lb/>
<pb n="KR2i0021_WYG_094-3b"/>
州僧慧稜為師自稱曰練師<hi>五燈會元載閩帥夫人崔氏遣使送衣物與慧稜禪</hi>
<hi>師曰練師就大師請回信師曰傳語練師領取回日信須㬰使却來師前揖便囘師明日入府練師曰昨  謝</hi>
<hi>大師回信師曰却請昨日回信看練師展兩手帥問師曰練師適來呈信還愜大師意否帥曰猶較些子</hi>
恵宗后劉氏本南漢清逺公主貞明三年太祖為恵宗<lb/>
取之<hi>南漢已有傳</hi>
恵宗繼后金氏賢而不見答自陳后立而后寵益衰後<lb/>
事不概見<lb/>
后陳氏福唐人也<hi>金鳯外傳云福清黄安鄉人</hi>父侯倫少年美丰姿<lb/>
<pb n="KR2i0021_WYG_094-4a"/>
唐末事福建觀察使陳巖以色見嬖得出入卧内與巖<lb/>
妾陸氏通有娠未㡬巖卒妻弟范暉自稱留後陸託于<lb/>
暉生一女是夕夢飛鳯入懐因小字金鳯冐姓陳即恵<lb/>
宗后也太祖入閩攻殺暉金鳯流落民間族人陳匡勝<lb/>
收養之開平三年太祖選良家女充後宫時金鳯年十<lb/>
七性度窈窕善歌舞<hi>通鑑又云陋而淫</hi>太祖召為才人<hi>通鑑云本審知</hi>
<hi>侍婢</hi>其寵幸與黄夫人比常築水晶宫于西湖旁列亭榭<lb/>
十餘里金鳯時扈從由子城複道中出遊然不及蕩恵<lb/>
<pb n="KR2i0021_WYG_094-4b"/>
宗時御紫宸門宣見大悦封為淑妃甚嬖之龍啓元年<lb/>
立為皇后追封其假父陳巖威武軍節度使母陸氏長<lb/>
樂郡夫人族人守恩匡勝為殿使始築長春宫居之恵<lb/>
宗數于其中為長夜之飲每宴輒燃金龍燭數百枝環<lb/>
左右光明如晝敕宫婢數十擎杯盤多金玉瑪瑙琥珀<lb/>
玻璃之屬以次逓進不設几筵酒酣祼逐嬉笑以為樂<lb/>
<hi>外傳云延釣張長枕大牀擁金鳯與諸宫女祼卧又遣使于日南造水晶屏風周圍四丈二尺與金鳯淫狎</hi>
<hi>于内令宫女隔屏覘之二月上已延鈞修禊桑溪金鳯偕後宫襍衣文錦列坐水次流觴娯暢沉麝之氣環珮</hi>
<pb n="KR2i0021_WYG_094-5a"/>
<hi>之香逹于逺近途中絲竹管絃更番迭奏端陽日造綵舫數十于西湖每舫載宫女二十餘人衣短衣鼓楫爭</hi>
<hi>先延鈞御大龍舟以觀金鳯作樂遊曲使宫女同聲歌之曲曰龍舟揺曵東復東采蓮湖上紅更紅波澹澹水</hi>
<hi>溶溶奴隔荷花路不通又曰西湖南湖鬬綵舟青蒲紫蓼滿中洲波渺渺水悠悠長奉君王萬嵗遊遊人士綺</hi>
<hi>繡夾岸雜沓如市</hi>恵宗晩年得風疾后遂與幸臣歸守明私百工院<lb/>
使李可殷少與守明狎因守明以通于后出入殿内恵宗常<lb/>
命錦工造鏤金五綵九龍帳于長春宫<hi>一云織八龍帳外以己為一龍</hi>
既成進之守明日宿于内國人歌曰誰謂九龍帳惟貯<lb/>
一歸郎李倣作亂后與匡勝守明俱見殺<lb/>
<pb n="KR2i0021_WYG_094-5b"/>
康宗元妃李氏故恵宗甥女同平章事敏之女也累封<lb/>
梁國夫人康宗嬖李后遇夫人甚薄終于其位<lb/>
唐宗后李氏本恵宗宫人名春鷰<hi>一云李倣之妹疑非○金鳯外傳云延鈞</hi>
<hi>為春燕造東華宫以珊瑚為棁榆琉璃為櫺瓦檀楠為梁棟真珠為簾幙範金為柱礎</hi>有色康宗<lb/>
蒸焉恵宗已病康宗因陳后以求春鷰恵宗怏怏與之<lb/>
康宗嗣位立為賢妃行則同輿坐則同席及通文改元<lb/>
復立為皇后别造紫薇宫為皇后遊幸之所土木之盛<lb/>
逾于東華連重遇之亂康宗同后出北闗至梧桐嶺為<lb/>
<pb n="KR2i0021_WYG_094-6a"/>
皇從子繼業所殺<hi>一云觸墻死時通文四年七月十三日也</hi>葬蓮花山側冡<lb/>
上有樹生異花似鴛鴦交頸時人名曰鴛鴦樹先是陳<lb/>
后與恵宗亦葬是山後南唐師敗李仁達于古城亂兵<lb/>
發諸陵剔取寳玉后及陳后容色如生鮮血流漬山為<lb/>
之赤世遂呼其山曰胭脂山<lb/>
景宗后李氏司空李真女也永隆四年冊立為皇后嗜<lb/>
酒剛愎景宗寵而憚之朱文進之亂實后激成之已而見殺<lb/>
賢妃尚氏金吾使保殷之女也<hi>閩録作尚可殷之女今從十國紀年</hi>
<pb n="KR2i0021_WYG_094-6b"/>
永隆初立為賢妃妃有殊色景宗最憐寵焉醉中妃所<lb/>
欲殺則殺之所欲宥則宥之<lb/>
天德皇后張氏故富沙王妃也天德元年富沙王稱殷<lb/>
帝立為皇后<lb/>
　　武肅王審邽<hi>子延彬延美延武孫繼崇繼勲</hi>
　　太祖從弟彦復　想<lb/>
　　太祖子延喜　　　延武　　延望　　延宗<hi>子繼業</hi>
　　從子延興<hi>延虹延豐延休附</hi>　　　族子延嗣<lb/>
<pb n="KR2i0021_WYG_094-7a"/>
審邽<hi>五國故事作圭</hi>字次祖太祖仲兄也乾寧元年權泉州刺<lb/>
史三年實授四年加工部尚書五年加金紫光禄大夫<lb/>
檢校戸部尚書光化二年加兵部尚書瑯琊郡開國男<lb/>
三年加左僕射進開國侯尋授威武軍節度副使天復<lb/>
二年加司空三年加司徒進封開國公食邑七百户在<lb/>
政十二年為人喜儒術通春秋善吏治流民還者假以<lb/>
牛犂興完廬舎中原亂公卿多來依閩審邽遣子延彬<lb/>
作招賢院禮之振賦以財如唐右省常侍李洵翰林承<lb/>
<pb n="KR2i0021_WYG_094-7b"/>
㫖制誥兵部侍郎韓偓中書舍人王滌右補闕崔道融<lb/>
大司農王標吏部郎中夏侯淑司勲員外郎王拯刑部<lb/>
員外郎楊承休𢎞文館直學士楊賛圖王倜集賢殿校<lb/>
理歸傳懿及鄭璘戩等皆賴以免禍卒諡武肅王葬于<lb/>
晉江皇積山徐寅譔墓碑文<hi>碑文有皇者天皇積者勲積之語人以為獻諛</hi>子<lb/>
延彬延美延武<lb/>
延彬天祐初太祖承制加平盧節度使權知泉州軍州<lb/>
事二年實授開平三年加金紫光禄大夫轉右僕射封<lb/>
<pb n="KR2i0021_WYG_094-8a"/>
瑯琊郡開國男尋轉司空四年加雲麾將軍乾化二年<lb/>
授特進階加檢校太保進封開國伯五年加檢校太傅<lb/>
權知泉州刺史四年加檢校太尉延彬再任泉州前後<lb/>
歴二十六年<hi>一云十七年</hi>吏民安之每發蠻舶無失墜者時<lb/>
謂之招寳侍郎會得白鹿紫芝僧浩源以為王者之符<lb/>
延彬由是漸驕縱宻遣使浮海貢梁求泉州節鎮事覺<lb/>
太祖誅浩源及其黨黜延彬歸私第卒贈雲州節度使<lb/>
兼侍中葬雲臺山閩人亦謂之雲臺侍中延彬多藝工<lb/>
<pb n="KR2i0021_WYG_094-8b"/>
詩歌頗通禪理而性豪華巾櫛冠履必日一易解衣後<lb/>
輒以龍腦數器覆之先是延彬生泉州佛舍始生時有<lb/>
白雀巢于堂中凡三十年迄延彬歿遽失所在人咸異<lb/>
之<hi>五國故事云延彬日亭午方起雅能為詩辭人禪客謁見多為所屈宅中聲伎皆北人將求伎必圖已形</hi>
<hi>而書其歌詩于圖側題曰才如此以是兾其見慕也進士徐寅常為人生㡬何賦後因修合求藥于延彬延彬</hi>
<hi>即書賦辭于札尾報之其風流多此類也延彬有詩曰兩衙前後訟堂清軟錦披袍擁鼻行雨後緑苔侵履跡春</hi>
<hi>深紅杏鎖鸎聲因携久醖松醪酒自煮新抽竹笋羙也解為詩也為政儂家何似謝宣城人多誦之</hi>
延羙龍啓二年官泉州刺史無何卒<lb/>
<pb n="KR2i0021_WYG_094-9a"/>
延武永和元年任泉州刺史有能名尋加太傅進開國<lb/>
伯通文元年改建州刺史<lb/>
繼崇延彬之子也長興元年恵宗墨敕權判泉州事三<lb/>
年加檢校司空龍啓元年加檢校太保封瑯琊開國男<lb/>
繼勲延美之仲子也留從效復泉州持州印詣其第請<lb/>
主軍府事時天德帝已稱殷國即命繼勲為侍中領泉<lb/>
州刺史明年繼勲納欵于唐會李𢎞義為唐威武節度<lb/>
使繼勲致書修好𢎞義以泉州故𨽻威武軍怒其抗禮<lb/>
<pb n="KR2i0021_WYG_094-9b"/>
遣弟𢎞通治兵相攻<hi>通鑑開運三年四月李𢎞義遣弟𢎞通將兵萬人伐繼勲</hi>是時<lb/>
從效為都指揮使蓄異志陽以言怵繼勲曰𢎞通兵勢<lb/>
甚盛士卒以使君賞罰不當莫肻力戰使君宜避位自<lb/>
省乃廢繼勲歸私第代領其事隨勒兵擊𢎞通破之表<lb/>
聞于唐唐召繼勲歸金陵<lb/>
彦復太祖從弟也景福初彦復為都統同太祖攻范暉<lb/>
于福州親犯矢石指授方略遂陷福州城暉走死頃之<lb/>
官泉州刺史終于其職<lb/>
<pb n="KR2i0021_WYG_094-10a"/>
想亦太祖從弟隨太祖入閩以銀青光禄大夫上柱國<lb/>
攝福州長樂縣令頗負幹材縣事以治<lb/>
延喜太祖庶子也永隆中官汀州刺史景宗疑延喜與<lb/>
富沙王通謀遣將許仁欽執之以歸後為朱文進所殺<lb/>
延武太祖之子也于恵宗為諸弟通文時官建州刺史<lb/>
會巫者林興與延武不相能託鬼神語云延武及延望<lb/>
將為變遂被殺并及其子<lb/>
延望太祖子也通文時官戸部尚書與延武同為林興<lb/>
<pb n="KR2i0021_WYG_094-10b"/>
所誣因被殺并及其子<lb/>
延宗太祖子也任汀州刺史有聲已遷驃騎大將軍太<lb/>
祖凡二十八子史冊所見者嗣王恵宗景宗天德帝而<lb/>
外止延喜延武延望延宗數人其行次亦復不可考云<lb/>
延宗子繼業<lb/>
繼業嗣守汀州亦以治績聞連重遇之亂繼業迫康宗<lb/>
于梧桐嶺康宗投弓謂之曰卿臣節安在繼業曰君無<lb/>
君德臣安得有臣節新君叔父也舊君昆弟也孰親孰<lb/>
<pb n="KR2i0021_WYG_094-11a"/>
踈遂弑康宗于陁莊永隆初改泉州刺史已而為行營<lb/>
都統將兵救建州呉越兵遁還明年建州以書招之或<lb/>
告繼業與楊沂豐潜通富沙王會繼業還福州賜死郊<lb/>
外并殺其子于泉州<lb/>
延興太祖伯兄司空之子也延興有弟延虹延豐延休<lb/>
司空皆舎之而讓太祖知軍務事後不知所終<hi>又延晦亦司空子疑先卒</hi>
延嗣太祖族子也為人慨切好直言以道義自任<lb/>
當時目為唐五經光啓初隨太祖入閩梁簒唐封太祖<lb/>
<pb n="KR2i0021_WYG_094-11b"/>
為閩王延嗣諫曰義不帝秦此其時也是時強藩巨鎮<lb/>
多僣號稱帝太祖不無心動延嗣反復極諫力言不可<lb/>
太祖雖不樂其言然終身不失臣節延嗣亦與有功云<lb/>
　　恵宗子繼韜　繼鎔　　　臨海郡王繼恭<lb/>
　　建王繼嚴　　　從子仁達　　繼圖<lb/>
　　景宗子閩王亞澄　　從子繼柔　　繼隆<lb/>
　　天德帝子繼沂　　從子繼昌　　　繼成<lb/>
繼韜恵宗次子也康宗為福王時與繼韜不協李倣之變<lb/>
<pb n="KR2i0021_WYG_094-12a"/>
同陳后死焉<lb/>
繼鎔恵宗第三子也康宗既罷繼嚴兵柄以繼鎔判六<lb/>
軍<hi>繼鎔一作繼鏞</hi>
繼恭恵宗子也<hi>歐陽五代史及冊府元龜皆以繼恭為景宗子誤</hi>通文中官威<lb/>
武節度使康宗使上表告嗣位于晉明年晉封繼恭臨<lb/>
海郡王連重過之亂繼恭與諸王並死于陁莊<lb/>
繼嚴亦恵宗子康宗時封建王判六軍諸衛事得士卒<lb/>
心康宗内忌之俄罷其兵柄更其名曰繼裕永隆時仍<lb/>
<pb n="KR2i0021_WYG_094-12b"/>
名繼嚴授泉州刺史復得衆為景宗所惡鴆死<lb/>
仁達恵宗從子也積功至樓船指揮使王延禀再攻福<lb/>
州仁達伏甲舟中偽立白幟請䧏因斬延禀子繼雄復<lb/>
縱兵撃其衆左右舁延禀走為仁達所獲仁達既有大<lb/>
功隨典親兵性慷慨言事無所避恵宗心忌之一日謂<lb/>
仁達曰趙髙指鹿為馬以愚二世果有之邪仁達曰秦<lb/>
二世愚故趙髙指為馬非髙能愚二世也今陛下聰明<lb/>
朝廷官不滿百起居動静陛下皆知之敢有作威福者<lb/>
<pb n="KR2i0021_WYG_094-13a"/>
族滅之而已恵宗慚賜與金帛慰安之退而謂人曰仁<lb/>
達智略在吾世猶可用不可遺後患卒誣以罪殺之<lb/>
繼圖恵宗從子也永隆中官同平章事判六軍諸衛<lb/>
亞澄景宗長子永隆中封瑯琊王居數月遷威武節度使兼<lb/>
中書令改號長樂王明年進封閩王連重遇朱文進之亂也亞<lb/>
澄母李后實以語激成之事具本紀中而亞澄亦死于其難<lb/>
繼柔景宗從子也景宗常宴羣臣于九龍殿繼柔不勝<lb/>
杯勺私减其酒景宗怒並賛酒客將俱斬之<lb/>
<pb n="KR2i0021_WYG_094-13b"/>
繼隆亦景宗從子一日以醉失禮為景宗所殺國人寃之<lb/>
繼沂天徳帝之子也國亡後居廣陵周世宗得州撫<lb/>
存有加<lb/>
繼昌天德帝從子也天德帝建殷國以繼昌為門下侍<lb/>
郎同平章事未㡬改殷為閩以福州為南都以繼昌鎮<lb/>
其地督南都内外諸軍事繼昌暗弱嗜酒不恤軍士李<lb/>
仁達作亂遂與戍將呉成義同死于府舎<lb/>
繼成天德帝從子也朱文進㓕王氏繼成與繼勲二人<lb/>
<pb n="KR2i0021_WYG_094-14a"/>
以疎逺獲全及留從效以泉州奉繼勲漳州將程謨亦<lb/>
殺刺史程文緯立繼成權州事繼成納欵于唐久之唐<lb/>
徙繼成和州刺史遂終于其官<lb/>
　　太祖女某郡主<lb/>
郡主失其封號太祖女也福州之北嶺有胭脂團周匝<lb/>
二百餘步膏潤不毛四時作殷紅色相傳郡主梳粧樓<lb/>
在焉<lb/>
　<lb/>
<pb n="KR2i0021_WYG_094-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷一百</head> <lb/>
    <p>
<pb n="KR2i0021_WYG_100-1a"/>
欽定四庫全書<lb/>
　十國春秋卷一百<lb/>
　　　　　　　　　　　　　檢討呉任臣撰<lb/>
荆南一<hi>歐陽脩五代史作南平張唐英補九國志作北楚今從十國紀年及宋史</hi>
　　武信王世家<lb/>
武信王姓高名季興字貽孫陜州峽石人也本名季昌<lb/>
避後唐獻祖諱更今名季昌自言東魏司徒昻之後少<lb/>
好武有膽氣與孔循董璋俱為汴州富人李讓家僮朱<lb/>
<pb n="KR2i0021_WYG_100-1b"/>
全忠鎭宣武時讓以入貲得幸養為子易其姓名曰朱<lb/>
友讓<hi>通鑑作友叅又云友恭本李彦威薛史高季興傳以友恭為汴之賈人李七郎友恭𫝊云彦威以丱</hi>
<hi>角事太祖十國紀年又以為壽州賈人今從歐史南平世家</hi>季興以友讓故得進見<lb/>
全忠竒其才命友讓以子畜之因冐姓朱氏補制勝軍<lb/>
使遷毅勇指揮使<hi>通鑑作親從指揮使</hi>唐昭宗天復二年汴兵攻<lb/>
鳯翔李茂貞堅壁不出梁王全忠議欲收軍還河中季<lb/>
興獨進曰天下豪傑窺此舉者一嵗矣今岐人已憊破<lb/>
在旦夕而大王之所慮者閉壁以老我師此可以誘致<lb/>
<pb n="KR2i0021_WYG_100-2a"/>
之也梁王壯其言命季昌募勇敢士得騎士馬景季昌<lb/>
授以計引見梁王景曰此行無還理願録其後嗣梁王<lb/>
惻然止之景固請乃行景以數騎馳叩城門告曰汴兵<lb/>
將東前鋒去矣岐人以為然開門出追汴軍汴軍随景<lb/>
後以進殺其九千餘人景死之岐後與汴和昭宗出贈<lb/>
景官諡曰忠壯季昌由是知名明年拜宋州團練使從<lb/>
破青州徙潁州防禦使復姓高氏當唐之末襄州趙匡<lb/>
凝襲破雷彦恭於荆南表其弟匡明為留後汴兵攻襄<lb/>
<pb n="KR2i0021_WYG_100-2b"/>
州匡凝奔於呉匡明奔于蜀而彦恭自朗州復來寇荆<lb/>
南時留後賀瓌閉門自守梁王謂瓌殊怯除季昌荆南<lb/>
節度觀察留後以代之葢天祐三年十月也<hi>王偁東都事畧云季</hi>
<hi>興唐末荆南司馬張環逐其節度使陳儒自稱留後環敗而季興守荆南今從通鑑</hi>梁開平元年<lb/>
夏四月太袓即皇帝位五月拜季昌荆南節度使<hi>三楚新録</hi>
<hi>云拜江陵尹兼𬋩節度觀察處置等使</hi>荆南舊統八州僖昭以來數為諸<lb/>
道蠶食季昌至惟江陵一城而已兵火之後井邑凋零<lb/>
季昌招輯撫綏民皆復業是月季昌進瑞橘數十顆于<lb/>
<pb n="KR2i0021_WYG_100-3a"/>
梁六月武貞節度使雷彦恭會楚兵來攻江陵季昌引<lb/>
兵屯公安絶其糧道彦恭敗楚兵亦走秋九月彦恭又<lb/>
攻涔陽公安撃却之丙申梁詔季昌討彦恭冬十月遣<lb/>
牙將倪可福會楚將秦彦暉攻朗州二年夏四月淮南<lb/>
將李厚入冦季昌敗之于馬頭秋九月遣兵屯漢口絶<lb/>
楚朝貢路<hi>孝感縣志作九月乙未屯孝昌</hi>楚命許徳勲擊我于沙頭季<lb/>
昌懼而請和是嵗梁加季昌同中書門下平章事三年<lb/>
秋八月梁叛將李洪侵江陵倪可福擊敗之梁復詔馬<lb/>
<pb n="KR2i0021_WYG_100-3b"/>
步都指揮使陳暉㑹我兵討洪四年夏六月楚將入冦<lb/>
季昌擊破于油口斬首五千級逐北至白田而還明年<lb/>
梁改元乾化二年季昌潛有據荆南之志乃治城塹設<lb/>
樓櫓奏築江陵外城增廣數十丈復建雄楚樓<hi>按江陵志樓在</hi>
<hi>北城下唐杜甫有西北樓成雄楚都之句高氏因以名内城樓或作楚雄樓非</hi>望江樓為扞敵<lb/>
執畚鍤者十數萬人將校賓友皆負土相助郭外五十<lb/>
里冡墓多發掘取甎以甃城畢工之後數聞鬼泣及見<lb/>
燐火焉是時稽課土功于郢城北土人因名其山曰稽<lb/>
<pb n="KR2i0021_WYG_100-4a"/>
功山㑹梁太祖殂季昌見梁日衰弱既得倪可福等為<lb/>
將帥梁震司空薰王保義等為賓客遂謀阻兵自固以<lb/>
兵攻歸峽為蜀將王宗壽所敗又發兵聲言助梁擊晉<lb/>
因侵襄州復為節度使孔勍所敗自是與勍交惡乃絶<lb/>
貢賦累年是嵗呉陳璋冦江陵遣可福將兵拒之三年<lb/>
春正月璋班師還我兵㑹楚師邀之璋駢舟二百艘為<lb/>
一列夜遇江口追之不及秋八月乙亥梁主鍠封季昌<lb/>
為渤海王<hi>一作勃海</hi>賜以衮冕劍珮于是造戰艦五百艘修<lb/>
<pb n="KR2i0021_WYG_100-4b"/>
飭器械為攻守之具招聚亡命交通呉蜀二國中朝寖<lb/>
不能制<lb/>
乾化四年春正月王以䕫萬忠涪四州舊𨽻荆南興兵<lb/>
攻蜀䕫州刺史王成先逆戰王縱火船焚蜀浮橋蜀招<lb/>
討副使張武舉鐵絙拒之船不得進我兵焚溺死者甚<lb/>
衆㑹飛石中王戰艦之尾王遁還我兵大敗俘斬五千<lb/>
級<hi>續蜀藝文志云永平四年荆南高季昌侵巫山道嘉王宗夀敗之瞿唐疑即此事</hi>
貞明元年冬十一月乙丑梁改元是嵗梁主更名瑱<lb/>
<pb n="KR2i0021_WYG_100-5a"/>
貞明二年十一月嶺南王定保來聘<lb/>
貞明三年夏四月王與梁山南東道節度使孔勍修好<lb/>
復通貢獻是時王築堤自安逺鎭北禄麻山南至沱步<lb/>
淵延亘一百三十里以障襄漢之水居民頼焉名曰高<lb/>
氏堤<hi>江陵志餘云高氏常修築金堤厥後江勢改徙隄遷于外而看花臺一帶數十餘里猶存故蹟土人</hi>
<hi>呼為高王古隄焉</hi>
貞明四年<lb/>
貞明五年夏五月楚人入冦王求救于呉呉命鎮南節<lb/>
<pb n="KR2i0021_WYG_100-5b"/>
度使劉信帥洪吉撫信步兵自瀏陽趣潭州武昌節度<lb/>
使李簡帥水軍攻復州信至潭州東境楚兵引去簡入<lb/>
復州執其知州鮑唐是嵗改建内城東門樓曰江漢樓<lb/>
又築仲宣樓于荆州城之東南隅<lb/>
貞明六年<lb/>
龍徳元年夏五月丙戌朔梁改元六月乙夘朔日有食<lb/>
之冬十二月遣都指揮使倪可福督修江陵外郭王巡<lb/>
城責功程之慢杖之是嵗以僧齊已為僧正給其月俸<lb/>
<pb n="KR2i0021_WYG_100-6a"/>
禮待于龍興寺襌院<lb/>
龍徳二年<lb/>
龍徳三年夏四月己巳晉王即皇帝位國號大唐改元<lb/>
同光冬十月戊寅梁亡唐下詔慰諭司空薰等皆勸王<lb/>
入覲新主梁震切諫以為不可恐懐王之患復見今日<lb/>
王曰吾已决矣多言奚為留二子守江陵以騎士三百<lb/>
人自衛朝于洛陽改名季興十一月己未唐加王守中<lb/>
書令是時王至京師唐王待之良厚而左右伶官求貨<lb/>
<pb n="KR2i0021_WYG_100-6b"/>
無厭王心頗不平唐主欲留王樞宻使郭崇韜諫曰唐<lb/>
新㓕梁得天下方以大信示人今四方諸侯相繼入貢<lb/>
不過遣子弟將吏季興獨以身述職為諸侯率宜加恩<lb/>
禮以諷動來者而反縻之示天下不廣且絶四方内向<lb/>
之意不可唐主乃厚禮而遣之唐主常問王曰吾已滅<lb/>
梁今天下負固不服者惟呉蜀耳朕將有事于蜀而蜀<lb/>
地險阻尤難江南財隔荆南一水朕欲先之何如王曰<lb/>
蜀地富民饒獲之可建大利江南國貧地狹民少得之<lb/>
<pb n="KR2i0021_WYG_100-7a"/>
徒無益宜伐蜀便臣請以本道兵先進唐主大悦以手<lb/>
拊其背王因命工繡其手迹于衣以為榮耀王既行即<lb/>
倍道兼進至許州謂左右曰此行有二失來朝一失縱<lb/>
我去一失行已浹旬唐主殊内悔遽以急詔命襄州節<lb/>
度使劉訓伺便圖之王過襄州就館而心動顧從者曰<lb/>
梁先輩之言中矣與其住而生不若去而死遂棄輜重<lb/>
與部曲數百人南走至鳯林關日已旰斬關而出<hi>薛氏五代</hi>
<hi>史云過襄州節度使孔勍留宴中夜斬闗而去今從五代史補</hi>王疾驅而詔書夜至訓<lb/>
<pb n="KR2i0021_WYG_100-7b"/>
度其去逺不可追乃止十二月丁酉王至自洛京握梁<lb/>
震手悔謝曰不用君言幾不免虎口因言是行也入朝<lb/>
放還彼此均失且主上百戰以取河南對功臣誇手鈔<lb/>
春秋又曰我于手指上得天下其自矜伐如此而荒于<lb/>
遊畋政事多廢吾可無慮矣由是繕城積粟招納梁舊<lb/>
兵為戰守之備是嵗改修天皇寺<lb/>
同光二年春三月丙午唐加王兼尚書令<hi>五代史補作中書令</hi>進<lb/>
封南平王王謂梁震曰此恐吾與蜀連衡也是時王過<lb/>
<pb n="KR2i0021_WYG_100-8a"/>
愚亭命圖威武王及愚翁象于亭上亦曰高氏亭愚翁<lb/>
者高駢從弟驤也<hi>名勝志云高崇文之孫驤號愚翁隠于唐年縣</hi>
同光三年秋九月唐以王為西川<hi>一作峽路</hi>東南靣行營招<lb/>
討使伐蜀仍詔取䕫忠萬歸峽五州為巡屬<hi>一作䕫忠萬三州今</hi>
<hi>從南平世家</hi>王常欲取三峽畏蜀峽路招討使張武威名不<lb/>
敢進至是乘唐兵勢使其子行軍司馬從誨權軍府事<lb/>
冬十月統水軍上峽取施州蜀將張武以鐵鏁斷江路<lb/>
王命勇士駕舟斫之㑹風起舟絓于鏁為武所敗王遁<lb/>
<pb n="KR2i0021_WYG_100-8b"/>
還䕫忠萬等州随詣魏王繼岌降十一月唐師滅蜀王<lb/>
方食聞蜀亡遽失匕箸曰是老夫之過也倒持太阿授<lb/>
人以柄奈何梁震曰不足憂也唐主得蜀益驕安知不<lb/>
為我福<lb/>
同光四年春二月王表請䕫忠等州<hi>一作䕫忠萬三州見十國紀年</hi>及<lb/>
雲安監𨽻本道唐主許焉詔未下時門下侍郎豆盧革<lb/>
同門下中書平章事韋説實内主之也夏四月梁震薦<lb/>
前陵州判官孫光憲于王王命光憲掌書記時王欲攻<lb/>
<pb n="KR2i0021_WYG_100-9a"/>
楚人治戰艦光憲以為荆南士民始有生意未可與楚<lb/>
交惡王然其言而止是月唐主遇弑丙午李嗣源即皇<lb/>
帝位甲寅改元天成六月甲寅王表求䕫忠萬歸峽五<lb/>
州于唐為屬郡畧言去冬先朝詔命攻峽内屬郡尋有<lb/>
施州官吏知臣上峽率先歸投䕫忠等州<hi>一作䕫忠萬三州</hi>旦<lb/>
夕期於收復及被郭崇韜專將文字約臣囘歸方欲陳<lb/>
論便值更變唐大臣多謂王請自取諸州而兵出無功<lb/>
不當以諸州與我唐主重違王意不得已許之<lb/>
<pb n="KR2i0021_WYG_100-9b"/>
天成二年春二月王既轄䕫忠等州復請唐勿除刺史<lb/>
自以子弟為之唐主不允時䕫州刺史潘炕罷官王遣<lb/>
兵突入州城殺戍兵而據之唐除奉聖指揮使西方鄴<lb/>
為刺史王拒而不納復遣兵襲唐之涪州不克初魏王<lb/>
繼岌遣押牙韓珙<hi>一作琪</hi>部送蜀珍寳金帛四十萬浮江<lb/>
而下王殺珙等十餘人于峽口盡掠其貲重至是唐加<lb/>
詰問對曰珙輩舟行下峽逾越險阻凡數千里欲知覆<lb/>
溺之故自宜按問水神唐主大怒壬寅制削王官爵以<lb/>
<pb n="KR2i0021_WYG_100-10a"/>
山南東道節度使劉訓為南面招討使知荆南行府事<lb/>
忠武節度使夏魯竒為副招討使將步騎四萬侵江陵<lb/>
又命東川節度使董璋充東靣招討使新夔州刺史西<lb/>
方鄴副之將蜀兵下峽仍㑹湖南軍三靣進攻璋竟未<lb/>
常出兵三月訓兵至江陵楚遣都指揮使許徳勲將水<lb/>
軍屯岳州王堅壁不戰乞師于呉呉人率水軍來援㑹<lb/>
江陵卑濕復值久雨將士多疾疫訓亦寢疾夏四月唐<lb/>
主命樞宻使孔循來審攻戰之宜五月循至于江陵攻<lb/>
<pb n="KR2i0021_WYG_100-10b"/>
之百端不克遣人入城說王王語不遜丙戌唐遣使賜<lb/>
湖南行營夏衣萬襲丁夘又遣使賜楚王殷鞍馬玉帶<lb/>
督饋糧于行營竞不能得庚午唐詔劉訓引兵還是月<lb/>
楚貢使史光憲自唐歸唐主賜楚王殷駿馬十羙女二<lb/>
過于江陵王執光憲而奪之請舉鎭附于呉呉臣徐温<lb/>
曰為國者當務實效而去虚名高氏事唐久且洛陽去<lb/>
荆南近唐人襲之易我以舟師泝流救之甚難夫臣人<lb/>
勿能救寧無媿于心乎乃受貢物而辭我稱臣六月西<lb/>
<pb n="KR2i0021_WYG_100-11a"/>
方鄴敗我軍于峽中復取夔忠萬三州唐詔西川兵防<lb/>
夔州孟知祥遣左肅邉指揮使毛重威戍之秋七月唐<lb/>
升夔州為寧江軍以鄴為節度使<hi>歐陽西方鄴傳云已而又取歸州數敗季</hi>
<hi>興之兵然他書無取歸州二事今不從</hi>癸酉唐追與我夔忠等州罪賜宰<lb/>
相豆盧革韋説死<hi>五代史豆盧革傳云初韋說常以罪竄之南海遇赦還寓江陵與高季興</hi>
<hi>相知及為相常以書幣相問遺唐兵伐蜀季興請以兵入三峽莊宗許之使季興自取䕫忠萬歸峽等州為屬</hi>
<hi>郡及破蜀季興無功而唐用他將取五州明宋初即位季興數請五州以為先帝所許朝廷不得已而與之及</hi>
<hi>革説再貶因以其事歸罪二人天成二年夏詔陵合州刺史盬賜自盡</hi>八月己夘朔日食<lb/>
<pb n="KR2i0021_WYG_100-11b"/>
冬十月壬午月犯五諸侯癸未地震是嵗築内城以自<lb/>
固名曰子城<hi>江陵志餘云子城高氏内城也倪福可所築</hi>建樓于内城東門<lb/>
上曰江漢樓置荆門軍于當陽縣<lb/>
乾貞二年春三月楚遣六軍使袁銓副使王環監軍馬<lb/>
希瞻將水軍入冦王與楚師戰于劉郎洑先是希瞻匿<lb/>
戰艦于水港至是出戰艦横擊勢不可遏我師敗績俘<lb/>
斬以千計楚人進逼江陵王歸史光憲以求成是役也<lb/>
楚王責王環不遂取荆南環曰江陵在中朝呉蜀間四<lb/>
<pb n="KR2i0021_WYG_100-12a"/>
戰之地也宜存之以為扞蔽楚王是之是月孟知祥請<lb/>
召戍䕫之兵還唐主不許其將毛重威帥其衆鼓噪遁<lb/>
歸夏四月呉將苗璘王彦章㑹我兵攻岳州為楚所擄<lb/>
六月辛巳王以荆歸峽三州復稱藩于呉<hi>奉呉正朔</hi>王子從<lb/>
誨切諌不聴呉封王為秦王唐命楚出師問罪楚王遣<lb/>
許徳勲大入以其子希範為監軍使次于沙頭王從子<lb/>
雲猛指揮使從嗣死之王再求成徳勲引兵還九月辛<lb/>
巳金火合于軫敗楚兵于白田執楚岳州刺史李廷規<lb/>
<pb n="KR2i0021_WYG_100-12b"/>
歸于呉己亥唐以武寧節度使房知温兼荆南行營招<lb/>
討使知荆南行府事分使發諸道兵㑹襄陽以入冦冬<lb/>
十二月壬寅朔熒惑犯房金木相犯于斗乙夘月有食<lb/>
之王寢疾命子從誨權知軍府事丙辰王薨<hi>唐明宗實録天成三</hi>
<hi>年十一月壬午房知温奏高季興卒按陶穀季興神道碑勃海行年記皆云十二月十五日卒今從之</hi>年<lb/>
七十一諡曰武信𦵏于江陵城西之龍山鄉<hi>江陵志餘云城西有</hi>
<hi>高王廟祀武信王一稱土主廟人太白湖口有高陵廟</hi>翰林學士陶糓撰神道碑<lb/>
初王常從梁太袓出征引軍旦發至逆旅未曉有嫗秉<lb/>
<pb n="KR2i0021_WYG_100-13a"/>
燭而迎執禮甚謹王疑之嫗曰適夢金甲神排户呼曰<lb/>
有王者來宜速起將軍得非其人邪王大悦而去卒符<lb/>
其言王雖武人頗折節好賓客遊士緇流至者無不傾<lb/>
懐結納詩僧貫休齊已皆在所延攬而貫休以忤成汭<lb/>
故逓放黔中後復來遊江陵王優禮之館于龍興寺㑹<lb/>
有謁宿者言時政不治貫休乃作酷吏辭刺之辭云霰<lb/>
雨灂灂風吼如斸有叟有叟暮投我宿吁歎自語云太<lb/>
苛酷如何如何掠脂斡肉呉姬唱一曲等閒破紅束韓<lb/>
<pb n="KR2i0021_WYG_100-13b"/>
娥唱一曲錦叚鮮照屋寧知一曲兩曲歌曽使千人萬<lb/>
人哭不惟哭亦白其頭饑其族所以祥風不來和風不<lb/>
復蝗兮蠈兮東西南北王聞之雖被踈逺而亦不甚罪<lb/>
焉<lb/>
論曰武信失策未有如入覲洛京與勸唐伐蜀二事<lb/>
者夫以莊宗之猜忍要何愛乎荆南乃頓釋狐疑幸免<lb/>
虎口危矣至荆蜀成唇齒之形不待智者知之審也而<lb/>
從臾興師鼓行前進䑛糠及米事有固然假門高之難<lb/>
<pb n="KR2i0021_WYG_100-14a"/>
不作江陵尚有寧宇邪雖然蕞爾荆州地當四戰成趙<lb/>
相繼亡不旋踵武信以一方而抗衡諸國間或和或戰<lb/>
戲中原于股掌之上其亦深講于縱横之術也哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_100-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷一百<lb/>
</p>
<p>
</p>
  </div>
</body>
</text>
</TEI>
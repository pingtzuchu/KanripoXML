<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷六十四</head> <lb/>
    <p>
<pb n="KR2i0021_WYG_064-1a"/>
欽定四庫全書<lb/>
　十國春秋卷六十四<lb/>
　　　　　　　　　　　　　檢討呉任臣撰<lb/>
南漢七<lb/>
　列傳<lb/>
　　陳偓　　　盧膺　　　鄧伸　　　李璵<lb/>
陳偓史失其世系歴官至户部侍郎乾和二年知政事<lb/>
越王𢎞昌旣遇害中宗于是擇相于朝臣遂以偓同平<lb/>
<pb n="KR2i0021_WYG_064-1b"/>
章事偓居職無所短長充位而已<lb/>
盧膺仕髙祖為工部侍郎大有中加太尉與謝宜清等<lb/>
出使呉越求聘錢傳璛之室為繼后無功而還膺才藻<lb/>
俊茂酷有體裁中宗時拜中書侍郎同平章事乾和十<lb/>
五年冬卒于官<lb/>
鄧伸乾和時官至特進父璫與指揮使陳道庠舊友也<lb/>
道庠旣引力士劉思潮等弑殤帝及思潮等伏誅道庠<lb/>
輒懷懼不自適伸以父友故遺以荀悦漢紀諷之道庠<lb/>
<pb n="KR2i0021_WYG_064-2a"/>
詰其由伸曰憨獠此書有誅韓信醢彭越事宜審讀之<lb/>
中宗聞之族道庠并及伸<lb/>
李璵事中宗為給事中乾和時交州呉昌文來稱臣中<lb/>
宗假以靜海節鎮兼安南都䕶令璵持旌節招焉昌文<lb/>
意中變璵方抵白州地遽使人止之曰海冦竊發道途<lb/>
阻塞璵遂還後數年卒<lb/>
　　呉懷恩　　呉恂　　　謝貫<lb/>
呉懷恩番禺人也光天時官内常侍殤帝驕淫無度懷<lb/>
<pb n="KR2i0021_WYG_064-2b"/>
恩屢切諫不聽中宗即位懷恩進開府儀同三司乾和<lb/>
中楚王希廣與庶兄爭國中宗以懷恩為西北面招討<lb/>
使將兵擊楚㧞賀州已而復陷昭州未幾帥兵北征盡<lb/>
得䝉桂宜連梧嚴富昭栁象龔十一州之地當時稱善<lb/>
戰者咸推懷恩為首同時復有呉恂謝貫<lb/>
呉恂<hi>一作珣</hi>為將善出奇計乾和時歴官至巨象指揮使<lb/>
旣與呉懷恩共㧞賀州楚人來救恂先鑿大穽於城下<lb/>
覆箔於上以土傅之楚將徐知新等逼城恂遣人自穴<lb/>
<pb n="KR2i0021_WYG_064-3a"/>
中發機楚人悉陷穽中死者無筭知新等遁歸恂侵桂<lb/>
州境上掠全州以還<lb/>
謝貫積功為將軍素有膽勇喜鏖戰取名一時乾和九<lb/>
年與潘崇徹攻郴州會唐兵來援敗其將邊鎬于義章<lb/>
卒陷郴城由是嶺表益廣<lb/>
論曰懷恩畧地攻城勢同拉朽如熊如羆斯云無忝恂<lb/>
相機規畫神筭無遺有將畧焉貫負勇烈之名郴陽一<lb/>
戰耆定疆土要之昭陵奮武所嚮無前諸臣則其首庸<lb/>
<pb n="KR2i0021_WYG_064-3b"/>
矣<lb/>
　　簡文會　　鍾允章<lb/>
簡文會南海人乾亨元年改南海為咸寧常康二縣遂<lb/>
為咸寧人文會㓜穎異工詩性耿直髙祖初開進士科<lb/>
擢第一人及第累官尚書右丞乾和時切諫中宗暴酷<lb/>
中宗大怒謫禎州刺史盡心民事卒于官所居里有簡<lb/>
狀元井<hi>明時倫文叙居其地亦狀元及第</hi>
鍾允章其先邕州人徙家番禺<hi>一曰宣化人</hi>博學贍文辭為<lb/>
<pb n="KR2i0021_WYG_064-4a"/>
人侃直不畏强禦髙祖時設科取士允章以進士及第<lb/>
累遷至中書舎人尤為中宗所知凡誥勅碑記多命允<lb/>
章屬草允章文思敏㨗操筆立就由是聲名藉甚常從<lb/>
遊羅浮山應制為詩動見褒賞拜工部郎中知制誥乾<lb/>
和中使楚求昏楚王希廣未之許也中宗怒問允章馬<lb/>
公復能經畧南土乎是時楚恭孝王起兵武陵湖南大<lb/>
亂允章具言楚兄弟方爭可取狀中宗於是毅然發兵<lb/>
攻㧞賀昭等州所至克㨗實允章一言力也中宗嘉其<lb/>
<pb n="KR2i0021_WYG_064-4b"/>
功賞賚不可勝紀居頃之有司奏允章名儒宜傅儲貳<lb/>
遂承命輔導後主已而中宗晏駕後主嗣皇帝位以允<lb/>
章藩府舊僚頗加敬禮擢尚書左丞<hi>一作右丞</hi>參知政事允<lb/>
章素疾宦官用事且性戅不善作隱語至是直請誅亂<lb/>
法者數人以正綱紀後主不能從而宦官輩已人人切<lb/>
齒矣大寶初會後主將祀圜丘前三日允章與禮官登<lb/>
壇四顧指麾設神位内侍監許彦真望見之以謂是可<lb/>
誣允章而殺之也揚言曰此謀反耳乃㧞劍升壇允章<lb/>
<pb n="KR2i0021_WYG_064-5a"/>
迎叱彦真彦真即馳告允章反後主曰朕待允章厚豈<lb/>
有此邪龔澄樞李托等共證以為然後主乃下允章獄<lb/>
遣宦官與禮部尚書薛用丕雜治之遂族誅允章是日<lb/>
天色慘淡國人以允章素忠鯁皆為掩涕及彦真被殺<lb/>
後始收葬焉自是宦官益横而國亦因以亡允章詩文<lb/>
甚富乾和七年撰碧落洞天雲華御室記甚為文士所<lb/>
稱辭曰大漢享國之三十有三祀龍集已酉季冬蓂開<lb/>
十四葉上以萬幾有暇四海無波時屬祈寒節當冬狩<lb/>
<pb n="KR2i0021_WYG_064-5b"/>
九卿扈駕百司隨鑾廵英州舎于閬石翼日排僊仗整<lb/>
翠華羽衞星羅旗幢雲布嶽靈警蹕風伯清塵上衣龍<lb/>
章絳袍曳鳳文翠綬佩流黄鏤金之劍御靈飛凌崖之<lb/>
輿幸兹盤龍石室者也伏惟大聖文武𤣥德大明至道<lb/>
大廣孝皇帝陛下聖惟天縱功格帝堯味道探𤣥奉真<lb/>
元之化端拱垂衮返淳朴之風百度惟貞九圍承式因<lb/>
訪清虚之景爰追汗漫之遊斯山之勝槩也得非元化<lb/>
興機巨靈運智丹臺璿室真為上帝之居乳竇芝房宛<lb/>
<pb n="KR2i0021_WYG_064-6a"/>
是長生之境白犬吠而壺天畫永幽禽語而洞壑雲深<lb/>
神草含華𤣥泉瀉瑞於是拂石牀而設御停玉輦以凝<lb/>
旒遂感龜鶴呈祥河宗效器俄頃有一道流衣短褐斂<lb/>
容而至自稱野人本無姓名云昔時葛先生於此石室<lb/>
煉丹砂藥成息焰躡雲而舉令野人且伏火延神秘丹<lb/>
於靈府并云後五百載當有真人降此子宜以其還丹<lb/>
呈獻昨畧筭之起重光單衣之嵗迄屠維作噩之年將<lb/>
四百九十祀果令金德主來幸驗其君之言明矣野人<lb/>
<pb n="KR2i0021_WYG_064-6b"/>
因匍匐而來上喜聞所陳問僊者靈丹何在野人曰咫<lb/>
尺耳遂捫蘿於峭壁中取出一小石函函上有金書古<lb/>
篆題九蜕之丹四字内有神丹七粒大如黍粟光影射<lb/>
人僊者開函取丹躬自持獻野人遽旋踵隱入石縫間<lb/>
罔知厥止時有近臣奏曰聖上德契𤣥微感兹靈異尚<lb/>
以兆民係念四海為心雖獲還丹未宜輕服上然所奏<lb/>
遂屏去左右廼召從臣呉懷恩捧丹隨御於石室深邃<lb/>
處鑿石秘之衆莫知矣擇日亟命道衆設壇塲陳齊醮<lb/>
<pb n="KR2i0021_WYG_064-7a"/>
以申告謝靈貺由是龍顔開豁圓蓋舒情緩撫瑶琴弄<lb/>
流泉之激越親灑宸翰奮睿思之縱横奏九成之簫韶<lb/>
烟霞縹緲感百獸之率舞洞府諠闐羣后子來皆朝於<lb/>
禹會衆僊萃至競祝於堯齡微臣榮列紫垣獲隨鑾輅<lb/>
紀僊靈秘奥之事媿乏好辭頌聖朝煥赫之功慙無麗<lb/>
藻拜承綸㫖伏積兢惶餘文多散佚不傳<lb/>
論曰文會允章之起家也俱以文辭擢髙第而鯁直性<lb/>
生侃侃不撓殆所云松栢之姿經霜彌茂與或則謫死<lb/>
<pb n="KR2i0021_WYG_064-7b"/>
外郡或則族及妻孥處衰亂之朝其能免于戮辱者鮮<lb/>
矣<lb/>
　　劉博古　　曾芳　　謝傑<lb/>
劉博古不知其家世乾和中官潯州刺史有惠政民多<lb/>
愛之博古常植橘于陸公井傍潯人稱曰橘井蓋誌其<lb/>
遺澤如此<lb/>
曽芳未詳何地人故漢時有為廣州刺史者芳其後也<lb/>
仕南漢為程鄉令政清刑簡以仁愛聞時程鄉民苦瘴<lb/>
<pb n="KR2i0021_WYG_064-8a"/>
癘芳給藥以濟之逺近求者日千百計踵相接也芳乃<lb/>
以大囊盛藥置井中令病者汲飲皆霍然而起後人名<lb/>
其井曰曾井立祠井傍邑人祀之者飲水愈疾如初<hi>後宋</hi>
<hi>仁宋降詔追封芳為忠孝公又飛白書曾氏忠孝泉五字以旌之</hi>
謝傑<hi>闕</hi>　時為髙州刺史境多虎夜入郭中為暴人不<lb/>
寧居傑一日沐浴詣城隍神舉酒祝曰愚民何辜而虎<lb/>
暴之此刺史無德化願虎但食刺吏無傷愚民因屏去<lb/>
左右獨宿殿庭是夜漏三下廟東南隅忽有物吼聲如<lb/>
<pb n="KR2i0021_WYG_064-8b"/>
雷良久乃止遲明視之數虎悉斃<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷五</head> <lb/>
    <p>
<pb n="KR2i0021_WYG_005-1a"/>
欽定四庫全書<lb/>
　十國春秋卷五<lb/>
　　　　　　　　　　　　檢討吳任臣撰<lb/>
吳五<lb/>
　列傳<lb/>
　　袁襲　　　　　　　高朂<lb/>
　　戴友規<lb/>
袁襲廬江人太祖為廬州刺史襲仗䇿從軍料事多中<lb/>
<pb n="KR2i0021_WYG_005-1b"/>
畢師鐸之攻廣陵也吕用之詐為高駢牒署太祖行軍<lb/>
司馬徵兵入援襲說太祖曰高公昏惑用之姦邪師鐸<lb/>
悖逆凶德參會而求兵於我此天以淮南授明公也太<lb/>
祖遂率廬州兵赴之會師鐸殺高駢太祖入據揚州而<lb/>
孫儒之亂復熾太祖閉空城不無内怯襲曰吾以新集<lb/>
之衆守孤城而諸將多高氏舊人非有厚恩素信力制<lb/>
而心服之也今儒兵方盛所攻必克正諸將持彼此因<lb/>
强弱擇嚮背之時也海陵鎮使高霸駢之舊將此必不<lb/>
<pb n="KR2i0021_WYG_005-2a"/>
為吾用者因勸太祖以軍令召霸霸即率所部兵來太<lb/>
祖欲遣其屯天長以拒儒襲曰霸常挾兩端我勝則來<lb/>
不勝則叛今處之天長是自絶其歸路也且吾能勝儒<lb/>
無所用霸不幸不勝天長豈吾有哉公以疑霸而召之<lb/>
其可復用乎不如殺之以併其衆太祖因伏甲誅霸得<lb/>
其兵數千襲又言廣陵饑弊已甚蔡賊復來民必重困<lb/>
莫如避之便太祖但遣延陵宗蔡儔將兵分屯而身留<lb/>
揚州不發明年儒果攻揚州克其外郛太祖倉皇出走<lb/>
<pb n="KR2i0021_WYG_005-2b"/>
將奔海陵襲曰海陵難守而廬州吾舊治也城廪完實<lb/>
可為後圖太祖乃走廬州久之未知所向問襲曰吾欲<lb/>
卷甲倍道西取洪州可乎襲曰鍾傳定江西已久兵强<lb/>
食足勢未可圖趙鍠新得宣州怙亂殘暴衆心不附公<lb/>
宜卑辭厚幣說和州孫端上元張雄使自采石濟師侵<lb/>
其境彼必來逆戰公自銅官度江會之取鍠必矣太祖<lb/>
大悅乃引諸將攻鍠會孫端張雄先為鍠所敗鍠將蘇<lb/>
塘漆朗統兵二萬屯曷山襲曰公領兵急趨曷山堅壁<lb/>
<pb n="KR2i0021_WYG_005-3a"/>
自守彼求戰不得謂我實怯因其怠而乘之可破也太<lb/>
祖用其言塘等大敗遂禽鍠入宣州已而朱全忠與鍠<lb/>
有舊遣使來求鍠太祖謀於襲襲曰不如斬首遺之以<lb/>
杜後患鍠由是被殺未幾襲卒太祖哭之曰天不欲成<lb/>
吾大功邪何為折吾股肱也吾好寛而襲每勸吾以殺<lb/>
此其所以不壽與<lb/>
高朂舒城人太祖起淮南辟掌書記時軍興事繁用度<lb/>
不足太祖欲以茶鹽易民布帛朂諫曰兵火之餘十室<lb/>
<pb n="KR2i0021_WYG_005-3b"/>
九空又漁利以困之將復離叛不若盡我所有易隣道<lb/>
所無足以給軍選賢守令勸課農桑數年之間倉庫自<lb/>
實太祖以其言為然悉從之田頵聞之曰仁人之言其<lb/>
利溥矣正勗之謂也<lb/>
戴友規廬州人也居太祖幕中為賔客太祖鎮宣州時<lb/>
與孫儒戰失利欲退走召諸將畫䇿友規曰儒來氣銳<lb/>
而兵多蓋其鋒不可當而可以挫其衆不可以敵而可<lb/>
久以敝之若避而走是就禽也淮南士民從公渡江及<lb/>
<pb n="KR2i0021_WYG_005-4a"/>
自儒軍來降者甚衆公宜遣將先䕶送歸淮南使復生<lb/>
業儒軍聞淮南安堵皆有思歸之心人心既搖安得不<lb/>
敗太祖從其計遂大破儒兵<lb/>
論曰袁襲運謀帷幄舉無遺算殆良平之亞邪以嚴濟<lb/>
寛事非得已葢時會有固然爾高朂志務農桑仁者之<lb/>
言藹如也戴友規數言决䇿獨探本原可謂謀臣之傑<lb/>
出矣<lb/>
　　李神福　　張訓　　　陶雅　　　劉威<lb/>
<pb n="KR2i0021_WYG_005-4b"/>
　　臺濛　　　李遇　　　李簡<lb/>
李神福洺州人𨽻上黨軍籍唐高駢兼諸道行營都統<lb/>
神福隨州將戍淮海因投太祖為親校從至廬州會羣<lb/>
盜攻舒州張甚神福請多齎旗幟間道入舒州頃之舒<lb/>
州兵建廬州旗幟而出指畫地形若布大陳狀賊懼皆<lb/>
解去積功至都指揮使大順中孫儒盡舉淮蔡兵濟江<lb/>
軍至溧水太祖使神福拒之神福陽退以示弱儒軍以<lb/>
為我實怯也不設備神福率精兵夜襲之俘斬千計已<lb/>
<pb n="KR2i0021_WYG_005-5a"/>
而攻和滁降康暀走安景思神福功為多景福初儒兵<lb/>
復盛引兵逼宣州太祖謂諸將曰儒衆十倍於我吾欲<lb/>
退保銅官如何神福同劉威對曰儒掃地逺來利在速<lb/>
戰宜屯據險要堅壁清野以老其師時出輕騎抄其饋<lb/>
餉奪其俘掠彼前不得戰退無資糧可坐禽也未幾蔡<lb/>
儔之亂作神福討儔有功遷舒州刺史已復戰臨安執<lb/>
浙將顧全武神福討臨安難猝㧞慮彭城王鏐截其歸<lb/>
路於是遣人衛鏐先壠以媚鏐復多張旗鼓為虚寨以<lb/>
<pb n="KR2i0021_WYG_005-5b"/>
疑敵心卒受和而還轉昇州刺史俄充鄂岳行營招討<lb/>
使以擊杜洪兵次鄂州城神福望城中積荻纍纍顧監<lb/>
軍尹建峰曰今夕為公焚之建峰漫應而未之信時洪<lb/>
方求救於梁王全忠神福遣部將秦臯至灄口舉炬於<lb/>
樹杪洪以為汴兵已至焚荻以應之其機畧多此𩔖久<lb/>
之荆南成汭及馬殷雷彦威之兵叠至救洪神福聞其<lb/>
至乘輕舟覘之謂諸將曰彼戰艦雖多而不相屬急擊<lb/>
之汭成禽矣明日逆擊於君山大破之因風縱火汭赴<lb/>
<pb n="KR2i0021_WYG_005-6a"/>
水死衆軍皆引去是役也洪雖未滅而諸鎮氣奪兵聲<lb/>
為之大振會田頵叛於宣州太祖密召神福討頵神福<lb/>
恐洪邀其前宣言奉命攻荆南勒兵具舟楫及暮遂沿<lb/>
江東下始告將士以討頵之令神福妻子故在金陵頵<lb/>
襲破昇州執其妻子以招神福且遣使謂之曰公見機<lb/>
與公分地而王不然妻子無遺神福曰吾以卒伍從吳<lb/>
王起事今為上將義不以妻子易志頵有老母不顧而<lb/>
反三綱且不知烏足與言乎斬其使以自絶軍士聞之<lb/>
<pb n="KR2i0021_WYG_005-6b"/>
皆感奮頵遣將王壇汪建將水師逆戰行至吉陽磯壇<lb/>
建執神福子承鼎示之神福叱左右射子已而語諸將<lb/>
彼衆我寡當以竒取勝逮暮合戰神福陽敗引舟泝流<lb/>
而上壇建追之神福復還順流擊其下時壇建樓船大<lb/>
列火炬神福令軍中望火炬輙攻之壇建軍皆滅火自<lb/>
匿旗幟交雜我兵乘風揚火燔其艦壇建大敗士卒死<lb/>
者甚衆頵聞壇等敗自將水軍來戰神福曰賊棄城來<lb/>
此天亡也臨江堅壁不戰遣使詣太祖請發歩兵斷其<lb/>
<pb n="KR2i0021_WYG_005-7a"/>
歸路太祖别遣臺濛擊頵頵敗死即命神福為寧國軍<lb/>
節度使神福以江西未平固辭不拜明年復充招討使<lb/>
將兵攻鄂州未下會疾發還廣陵尋卒初頵隂畜異志<lb/>
神福數言于太祖曰頵必反宜蚤圖之太祖曰頵有大<lb/>
功反狀未露殺之人人自危矣後果如其言人多以神<lb/>
福有先見<lb/>
張訓其先廣陵人祖昇唐末官清流令卒葬滁遂為清<lb/>
流人訓勇悍多膽畧時人謂之大口張太祖據合肥訓<lb/>
<pb n="KR2i0021_WYG_005-7b"/>
往見甚歡授親兵已遷黃頭都虞侯擊舒州盜吳迥等<lb/>
知名揚州之役訓潛入城滅餘火得穀數十萬斛以賑<lb/>
饑民明年擊殺甘露鎮使陳可言遂敗常州已復屯安<lb/>
吉斷孫儒糧道有功授常州刺史乾寧初駐軍漣水備<lb/>
北師<hi>一云是時授刑部尚書</hi>時汴將龎師古屯兵清河口訓率舟<lb/>
師與戰斬師古汴軍駭亂遷淮海都遊奕使<hi>一云加兵部尚書</hi>
海州戍將陳漢賓請降訓以漢賓心叵測與戲下王綰<lb/>
等將兵直趣其城漢賓倉皇出迎訓入其壘高坐漢賓<lb/>
<pb n="KR2i0021_WYG_005-8a"/>
張樂大宴飲酣訓忽㧞劒叱曰吾衆已布欲歸即歸無<lb/>
貽後悔漢賓唯唯解甲聽命轉尚書左僕射㧞山都指<lb/>
揮使天復初唐昭宗遣李儼間道封太祖為吳王得承<lb/>
制封拜訓以功擢司徒未幾王茂章破密州以訓為密<lb/>
州刺史會茂章為汴兵所追解兵去諸將請焚城大掠<lb/>
而歸訓不可乃封府庫植旌旗於城上遣羸弱居前自<lb/>
以精兵殿後頃之汴將王檀來攻遙望見旗幟不敢逼<lb/>
居數日乃敢入遂不復追訓竟全軍還太祖薨訓謝病<lb/>
<pb n="KR2i0021_WYG_005-8b"/>
再徙黃州刺史亦卒贈太傅清河郡公孫原泌登南唐<lb/>
保大中進士累官户部侍郎知制誥歸宋歴大理寺卿<lb/>
陶雅合肥人也生故與太祖同邑太祖用為將討定舒<lb/>
州盜吳逈李本等命雅攝舒州刺史未幾為許勍所襲<lb/>
奔還廬州已而擊趙乾之于九華破之授池州制置使<lb/>
改團練使雅治池州有惠政寛厚得民景福初田頵攻<lb/>
歙州久不下歙人相與持城下曰得陶雅為刺史請聽<lb/>
命太祖即命雅為歙州刺史歙人納之雅盡禮見故刺<lb/>
<pb n="KR2i0021_WYG_005-9a"/>
史裴樞送之還朝久之加檢校司空潯陽公高祖時遷<lb/>
觀察使會李遇與徐溫不相能誅死雅懼與劉威偕詣<lb/>
廣陵布腹心溫慰藉良厚俾還歙州累加都團練使雅<lb/>
治歙凡二十年卒子敬昭將兵襲饒信有功官至<hi>闕</hi>
　　雅鎮静寡言善用兵天祐中充西南招討使援陳<lb/>
詢于睦州一夕軍中夜驚士卒多踰壘亡去禆將韓球<lb/>
奔告之雅安卧不動須臾自定亾者皆還無何大敗浙<lb/>
兵擒王球錢鎰歸世咸服其有應變之畧<hi>九國志云雅典黔川二十</hi>
<pb n="KR2i0021_WYG_005-9b"/>
<hi>餘年民感其化生男女以陶為字</hi>
劉威慎縣人仕太祖為牙將武進之役與安仁義等破<lb/>
劉建鋒有顯功已而孫儒屢勝太祖太祖欲退守銅官<lb/>
威言賊倍道逺來背城堅栅可以不戰疲之太祖以為<lb/>
然久之儒兵饑且大疫儒遂為我所禽將死仰顧見威<lb/>
曰聞公為此䇿以敗我使我有將如公者其可敗邪未<lb/>
幾授廬州刺史已又遷觀察使是時四郊多壘井邑蕭<lb/>
然威内撫百姓外禦冦兵廬州以寧會太祖寢疾判官<lb/>
<pb n="KR2i0021_WYG_005-10a"/>
周隱以威從起細微必不相負不若使權領軍府董其<lb/>
事太祖卒用徐溫言威坐是不得召俄擢鎮南軍節度<lb/>
使撫州危全諷帥兵十萬來攻洪州時守兵裁千人將<lb/>
吏聞之多失色威密遣使告急于廣陵而日召僚佐奏<lb/>
樂宴飲神氣閒暇旁若無人全諷懷疑不敢進及周本<lb/>
將兵救高安全諷被執而洪州獲全實威之力也天祐<lb/>
九年徐温既族李遇常内忌威欲興師致討威用幕客<lb/>
黄訥言與陶雅輕舟詣廣陵以明無二心溫相待如事<lb/>
<pb n="KR2i0021_WYG_005-10b"/>
太祖禮優加官爵隨遣還鎮居數年卒威自廬州移鎮<lb/>
江西時既去任而廬州大火往往有持火夜行者或射<lb/>
之殪皆櫬版腐木及敗帚𩔖也數月除張崇為刺史火<lb/>
災乃止子崇景官袁州刺史叛附于楚為柴再用所破<lb/>
棄袁州遁去<lb/>
臺濛字頂雲合肥人或言前趙特進臺彦臯之後也初<lb/>
從太祖起廬州下廣陵驍勇善戰積功至泗州防禦使<lb/>
龍紀初董昌作亂唐命鎮海節度使錢鏐討之昌求救<lb/>
<pb n="KR2i0021_WYG_005-11a"/>
于太祖太祖遣濛攻蘇州以牽其師久之遷漣水制置<lb/>
使會田頵變作太祖檄李神福自鄂州東下别遣濛將<lb/>
兵應之頵聞濛至自將歩騎逆戰留其將郭行悰以精<lb/>
兵二萬及王壇汪建水軍屯蕪湖以拒神福已而覘者<lb/>
言濛兵營寨褊小裁可容二千人頵易之不復徵外兵<lb/>
濛入頵境番陳而進營壘俱按規度軍中或笑其怯濛<lb/>
曰頵宿將未易忽也不可不備居無何與頵遇于廣德<lb/>
濛以頵麾下皆太祖故時部曲可以計取陽出太祖書<lb/>
<pb n="KR2i0021_WYG_005-11b"/>
徧賜頵將頵將果下馬拜受濛乘其挫伏縱兵擊之頵<lb/>
兵遂敗走已又戰于黃池濛先為三覆以待兵交濛偽<lb/>
走頵以為實怯追之伏發大敗倉卒還宣州城守濛隨<lb/>
引兵圍之頵趣召蕪湖兵還不得入居數日頵不勝其<lb/>
忿率敢死士數百出戰濛復陽退示弱頵兵踰濠而鬭<lb/>
濛亟擊之頵奔囬橋陷馬躓濛乃就斬頵首頵衆大潰<lb/>
遂克宣州是役也濛以弱為彊以退為進深得兵家虚<lb/>
實之袐言兵者多取以為法以功表授檢校太保宣州<lb/>
<pb n="KR2i0021_WYG_005-12a"/>
觀察使天祐元年八月卒于官先是濛在泗州日太祖<lb/>
浮淮過濛濛盛餙供帳太祖頗不悅既行濛于卧内得<lb/>
補綻衣馳使歸之太祖笑曰吾少貧賤不敢忘本耳濛<lb/>
甚慙由是服食為之少損<lb/>
李遇<hi>闕</hi>　人也從太祖起兵累功授常州刺史安仁義<lb/>
叛焚東塘以襲常州遇出戰望仁義大罵仁義曰遇敢<lb/>
辱我如此必有伏兵遂引去已而遷宣州觀察使高祖<lb/>
嗣王位徐溫秉政遇内不能平常言徐溫何人吾未常<lb/>
<pb n="KR2i0021_WYG_005-12b"/>
識面一旦乃當國邪舘驛使徐玠使吳越道過宣州溫<lb/>
令玠說遇入見新王遇初許之玠曰公不爾人謂公反<lb/>
遇變色曰君言遇反殺侍中者獨非反邪侍中謂景皇<lb/>
也溫聞之大怒即署王壇為宣州制置使數遇不朝之<lb/>
罪别使柴再用帥昇潤池歙兵納之遇不受代再用圍<lb/>
之踰月不下溫復遣典客何蕘諭遇使自歸蕘因以王<lb/>
命說之曰公本志果反請斬蕘以狥若本無反心何不<lb/>
隨蕘納欵時遇少子為廣陵牙將遇絶愛之溫執其子<lb/>
<pb n="KR2i0021_WYG_005-13a"/>
示宣州城下其子啼號求生遇由是不忍戰遂隨蕘出<lb/>
再用迎斬之并及其家自遇死諸將多畏溫之威而高<lb/>
祖僅具位矣先是遇部將朱從本家廐中畜猴子數頭<lb/>
一夕圉人秣馬見有物如驢黑而毛手足皆如人據地<lb/>
食猴幾盡未幾遇族誅宣州故老云郡中常有此怪軍<lb/>
府有變輙出出則有臭氣田頵將敗廵夜者見之于街<lb/>
不敢逼旬月禍及<lb/>
李簡上蔡人事太祖為親將會孫儒屯廣陵太祖出兵<lb/>
<pb n="KR2i0021_WYG_005-13b"/>
拒之為儒所困幾不得脫簡帥敢死士百人㧞太祖出<lb/>
重圍有功後歴官至常州刺史高祖時簡與李遇等頗<lb/>
不平于徐溫及遇誅死除簡武昌軍節度使武義元年<lb/>
加鎮西大將軍兼侍中太和元年以疾求還江都中道<lb/>
卒于采石徐知詢故簡壻也輙留簡親兵二千人於金<lb/>
陵表薦簡子彦忠代父鎮鄂州時徐知誥輔政不許知<lb/>
詢大怒曰劉崇俊兄之親三世為濠州彦忠吾妻族獨<lb/>
不得武昌邪由是漸與知誥異<lb/>
<pb n="KR2i0021_WYG_005-14a"/>
論曰李神福戰無不克義在忘私匪獨以勇畧勝也張<lb/>
訓用兵以斷陶雅輯民以寛劉威静以待動臺濛柔以<lb/>
禦疆視古名將何讓焉李遇一言之失遂發禍機李簡<lb/>
時懷内憤而卒獲考終其亦有幸不幸也夫<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷五<lb/>
</p>
<p>
</p>
  </div>
</body>
</text>
</TEI>
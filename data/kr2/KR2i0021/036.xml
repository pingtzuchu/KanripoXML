<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷三十六</head> <lb/>
    <p>
<pb n="KR2i0021_WYG_036-1a"/>
欽定四庫全書<lb/>
　十國春秋卷三十六<lb/>
　　　　　　　　　　　　　檢討呉任臣撰<lb/>
前蜀二<lb/>
　　髙祖本紀下<lb/>
武成元年春正月癸酉朔帝登興義樓有僧抉一目以<lb/>
獻帝命飯萬僧報之學士<hi>一作户部侍郎</hi>張格曰小人無故自<lb/>
殘赦其罪幸矣不宜復崇奬以敗風俗帝乃止丁丑以<lb/>
<pb n="KR2i0021_WYG_036-1b"/>
韋莊為門下侍郎<hi>一作吏部侍郎</hi>同平章事辛巳郊祀天地壬<lb/>
午大赦境内改元武成<hi>赦文曰圓葢方輿萬彚共資其覆載春生夏長四時不息于推</hi>
<hi>遷所以茂成嵗功寧遂物性帝王取象文質遞興遵革故之令猷敷鼎新之至理朕上膺睠命俯狥樂推宗廟</hi>
<hi>告䖍孝思即展郊丘備禮嚴配式遵欽成享國之符允叶奉天之道祀羣咸秩有感必通雲龍方覩于在天雷</hi>
<hi>雨須聞於作解且湯開三面延景祚六百餘年漢革五刑繼丕圖二十四世皆以恤辜宥罪勸善興仁特行滌</hi>
<hi>蕩之恩用致洽平之化自唐朝運改土徳數終初乃召冦以纒兵竟至遷都而滅國賢良塗炭朝市丘墟生人</hi>
<hi>既失其所天大事須歸于有土遂至蠻夷瀝欵士庶傾心謂蜀都同章武之時兼漢嗣絶山陽之號共陳天命</hi>
<hi>屬在朕躬一從踐位以來益軫臨深之懼每念生民塗戻刑政猶繁因告𩔖於穹旻合流恩於屬縣紀年定厯</hi>
<pb n="KR2i0021_WYG_036-2a"/>
<hi>既均鴻名布澤行春式和闕氣可大赦天下改唐天復八年為大蜀武成元年正月十日昧爽已前大辟罪已</hi>
<hi>下罪無輕重已發覺未發覺已結正未結正見擊囚徒常赦不原者咸赦除之惟十惡五逆屠牛鑄錢故意殺</hi>
<hi>人揑窠造印結聚徙黨逃走背軍合和毒藥私鹽茶麴持仗行刼官典犯枉法贓兼渝濫身名冒授官爵囹圄</hi>
<hi>之内官吏用情致令寃濫不問有贓不在赦限左降官不問罪輕重並與量移其有情無狡蠱事不闕邪者委</hi>
<hi>中書門下酌量矝貸使與矝復授官州縣典吏及諸色人配流在逺已經懲斷者並宜釋罪放歸兼有軍人百</hi>
<hi>姓先因公事關連逃避諸州縣鎮不敢歸還者亦任却歸本貫所在不得勘問擾攪朕自授旗誓衆仗鉞平戎</hi>
<hi>廓定封彊安保生聚克成帝業實用武功每思將帥之勞宜奬初終之効其在城及東川山南武定武信武泰</hi>
<hi>等道并兩路前軍諸鎮都頭節級將士等一時即位日雖已各有頒賜既經大禮更示殊恩應都知兵馬使已</hi>
<pb n="KR2i0021_WYG_036-2b"/>
<hi>下至節級官健今有優給各有等第處分稼穡雖登黎元未泰每于旦夕常所焦勞將漸致于昭蘇已累行其</hi>
<hi>矜放但念方屯師旅難闕賦征緣同切於乂安宜共資其贍給自去年八月已後十月已前繼有指揮并蠲逋</hi>
<hi>欠非無惠澤下及烝人尚慮疲羸未息艱苦畿内諸州及諸州府應徴今年夏税每貫量放二百文今年正月</hi>
<hi>九日已前應在府及州縣鎮軍人百姓先因侵欠官中錢物或保累填陪官中收沒屋舍莊田除已有指揮及</hi>
<hi>有人經管收買外餘無人射買者有本主及妻兒見在無處營生者並宜給還却據元額輪納本户税賦冬選</hi>
<hi>之人例聞羈旅常思任用以救棲遲兼勸進官僚人數不少朕昨纔登寶位更布㒤思或擢在班行或委之州</hi>
<hi>縣凡選用略盡搜羅其間或有謬結前銜妄稱入仕既未辨其真偽又可哀其困窮是用銓衡兾分玊石切在</hi>
<hi>精研選士摭實推公自執規繩勿隨請託但曾經赴任委不敗官不犯刑章又無贓汚告赤圓備考課分明便</hi>
<pb n="KR2i0021_WYG_036-3a"/>
<hi>仰依次注官銓司不得稽滯如有失墜告赤無以自明但有失墜時公憑及于本任官處取得文解者並准例</hi>
<hi>叅選然而自唐朝兵革之後踰濫尤多附勢力者未必有材抱孤直者或聞無位自今已後委有司博求幹濟</hi>
<hi>慎擇端良諳熟吏途詳明法律先能潔已方可理人就中令錄之尤難切在銓衡之精選或有節度刺史上表</hi>
<hi>論薦皆須審諸行事顯著才能保無苛虐之心方允奏陳之命如閒失舉必罪所知諸州府或有賢良方正能</hi>
<hi>直言極諌達於教化明於吏才政術精詳軍謀宏逺韜光待用藏器俟時或智辨過人或辭華出格或隠山林</hi>
<hi>之跡或聞鄉里之稱仰所在州府奏聞當與量材叙用自唐室傾淪梁圍篡奪上國俄成于茂草中原莫有其</hi>
<hi>遺民三百年之文物一空數千里之生靈無主星辰既紊運祚俄遷指王氣之東沉聽頌聲之西起率土之黔</hi>
<hi>黎老幼竟獻臣心滿朝之文武忠賢皆陳天意克隆基業合重奬酬應内外文武官等或賜功臣名號或與一</hi>
<pb n="KR2i0021_WYG_036-3b"/>
<hi>子出身兼勸進官資以旌勛業並當續有處分朕頃事唐臣常居親衞受藩鎮封崇之貴著冊書鍾鼎之勲至</hi>
<hi>于朝右公卿方面侯伯皆契忘家之誓俱同許國之誠其歿身王事之中遇禍賊庭之内言念及此痛憤良深</hi>
<hi>應自僖宗朝凡在有功文武大臣顯忠孝者並委中書門下追贈仍搜訪骨肉量材錄用又在閬州起義之日</hi>
<hi>應有隨駕大將効命功臣或遘疾以淪亡或當鋒而天枉皆是捐軀為主臨難喪生殊功無日而暫忘遺烈千</hi>
<hi>年而不冺並委中書門下抄錄次第各與追贈有子孫者特授官榮所兾澤彼幽明仁霑存沒又自朕剖符之</hi>
<hi>始分門已來副子委用之心匡贊勲庸之士同共甘苦竭節輸誠推公不避于流言臨事唯思于盡瘁則有故</hi>
<hi>武信軍節度使張琳故山南節度使王宗滌故茂州刺史張造故蜀州刺史李師泰故卭州刺史李簡故眉州</hi>
<hi>刺史張勍故漢州刺史宗裕都知兵馬使劉璋奉禮葢獲張全真張行立韓在田威等並宜追贈朕自臨蜀國</hi>
<pb n="KR2i0021_WYG_036-4a"/>
<hi>實庇齊民皆資先哲之威靈獲王故都之城邑方慿幽贊以永天休上荅𤣥功宜尊舊號先主昭烈皇帝宜委</hi>
<hi>中書門下追崇尊號闕備冊儀忠武侯諸葛亮别加美謚追贈王爵應有名山大川靈祠聖跡皆豐㐫所係水</hi>
<hi>旱是习並宜追贈公侯用酬𤣥貺朕爰自統臨八國同心諸藩部落首領已下宜差使臣各賜詔勅分物宣諭</hi>
<hi>其見在鴻臚禮院入朝藩客等各賜分物續有勅旨處分刺史縣令身皆受職寵在分憂非惟效荅于恩榮亦</hi>
<hi>在保全于終始將申保國只計安人其有徭役不均刑法不中鄉縣凋弊税賦逋懸必當分命使臣大明黜陟</hi>
<hi>若清廉可奬課績有聞或就轉官資或超加任用並舉勸懲之命以彰悔過之名太倉及諸州縣受納斛斗並</hi>
<hi>仰太府寺准舊例校勘逐年給付所司除本分耗剰外不得加一升一合致百姓積累逋懸如有固違必行朝</hi>
<hi>典其有外州逺縣官吏等輙徴估價並許百姓詣闕論訴不計官職髙卑並正刑名處分在京百司禁囚徒推</hi>
<pb n="KR2i0021_WYG_036-4b"/>
<hi>劾業成皆招本罪本官詳斷只據所申倘陷深文便行極法或恐推司人吏抑遇代書既不坐其本情實慮遭</hi>
<hi>其枉法自今後委御史臺常加覺察若有寃濫便具奏聞必當别遣推窮重行懲斷致理之原無先養老化民</hi>
<hi>之本尤在恤孤或矜黄髪之中或念白華之節衰老者宜加矝䘏孤惸者亦在撫安應國内有耆老年八十已</hi>
<hi>上賜米二石九十已上賜米三石百嵗已上賜米五石兼綿絹酒肉有差並仰所在長吏切加安存其有不幸</hi>
<hi>者量與津置殯送仍撫其孤弱義夫節婦孝子順孫並加旌表門閭終身優假國之教化庠序為先民之威儀</hi>
<hi>禮樂為本廢之則道替崇之則化行其國子監正令有司約故亊速具修之兼諸州應有舊文宣王廟各仰崇</hi>
<hi>釋以時釋奠應是前朝舊制或有開國新規制勅之所未該教化之所未備或刑法不中或倫序有乖則諫</hi>
<hi>臣不可不言宰執不可不奏且謗木之設本俟諍臣匭函所收先覽寃狀所以凡聞利病悉要聞知自今已後</hi>
<pb n="KR2i0021_WYG_036-5a"/>
<hi>或事有便宜理非允當並須旋具論奏共議改更必當留折檻以旌賢無或慎觸鱗而避事應南郊行事亞獻</hi>
<hi>終獻攝事行禮官吏等改轉優賜並候績勅處分應飛龍閑廐内作器仗諸雜工巧黄衣三衞四色細仗掌扇</hi>
<hi>黄鍾典彭等亦各委所司分析姓名申奏當議優賞附馬都尉普恩之後仍各賜一子八品正員官赦内有未</hi>
<hi>該恩例及合條事件各仰所司啟請施行開國之初既勤行子徳惠改元之後尤企望於樂推惟是革弊從新</hi>
<hi>去華務實有利於民者不得不用有害於政者不得不除公平必致于民安富庶自成于國霸恩雖不恡法且</hi>
<hi>無私赦宥者各仰自新釐革者皆宜共守俾從滌蕩永致清平敢以赦前該恩亊相告者以其罪罪之挾藏軍</hi>
<hi>器亡命山澤百日不前後罪如初赦書准日行五百里仍付所司牒至准賜勅故牒</hi>二月甲辰以<lb/>
張格為中書侍郎同平章事帝謂曰不恃權不行私惟<lb/>
<pb n="KR2i0021_WYG_036-5b"/>
至公是守宰相之事也格為相輙迎合主意勝已者必<lb/>
以計排去之以王宗佶為太師罷政事宗佶於帝假子<lb/>
為最長恃功驕恣多樹黨友帝心惡之故罷甲子我兵<lb/>
入歸州執梁刺史張瑭三月癸已王宗佶既罷相怨望<lb/>
陰畜死士謀作亂上表以為臣官預大臣親則長子國<lb/>
家之事休戚是同今儲貳未定必生厲階陛下若以宗<lb/>
懿才堪繼承宜早行冊禮以為臣元帥兼總六軍倘以<lb/>
時方艱難宗懿冲幼臣安敢持謙不當重事陛下既正<lb/>
<pb n="KR2i0021_WYG_036-6a"/>
位南面軍旅之事宜委之臣下臣請開元帥府鑄六軍<lb/>
印征戍徴發臣悉專行太子視膳於晨昏微臣握兵於<lb/>
環衞萬世基業惟陛下裁之帝隠忍未發會唐道襲以<lb/>
語激帝怒己亥宗佶入見辭色悖慢帝再諭之不退叱<lb/>
衞士撲殺之貶其黨御史中丞鄭騫為維州司户衞尉<lb/>
少卿李綱為汶川尉皆賜死於路夏五月遣將將兵會<lb/>
岐兵五萬攻梁雍州晉張承業亦將兵應之六月丙辰<lb/>
梁將劉知俊及佑國節度使王重師大破岐兵於幕谷<lb/>
<pb n="KR2i0021_WYG_036-6b"/>
我兵及晉兵皆引歸是月立遂王宗懿為皇太子羣臣<lb/>
上帝尊號曰英武聖皇帝灌州奏武部郎中張道古卒<lb/>
秋七月騶虞見武定八月丙子冊立皇后周氏冬十月<lb/>
立後宫張氏為貴妃徐氏為賢妃其妹為徳妃庚戌講<lb/>
武於星宿山步騎三十萬是嵗帝以降生日為壽春節<lb/>
諸僧進辟支佛牙道士獻武成混元圖<hi>佑聖國師光業道門威儀楊徳</hi>
<hi>輝是日以此事相嘲</hi>詔重建百神廟於梓橦縣先是唐大將軍呉<lb/>
行魯置百神之廟于路側已而燬於火及帝登極夢神<lb/>
<pb n="KR2i0021_WYG_036-7a"/>
大求祠宇遂有是命<lb/>
武成二年秋七月梁平淮指揮使李洪自立為襄州留<lb/>
後以附於我房州刺史楊䖍亦舉城來附八月命皇太<lb/>
子宗懿判六軍創天武神機營開永和府妙選朝士為<lb/>
僚屬辛酉梁均州刺史張敬方克我房州以御史中丞<lb/>
王鍇為中書侍郎同平章事九月丁酉梁將陳輝陷襄<lb/>
州城執我降將李洪楊䖍送洛陽殺之冬十月甲子司<lb/>
天監胡秀林獻永昌厯詔行之冬十二月蜀州刺史王<lb/>
<pb n="KR2i0021_WYG_036-7b"/>
宗弁稱疾罷歸杜門不出是嵗廣都嘉禾合穗昌明縣<lb/>
道士李懐杲謀亂伏誅<lb/>
武成三年春三月皇太子與内樞密使唐道襲有隙互<lb/>
訴于帝帝恐其交惡乃以道襲為山南西道節度使同<lb/>
平章事道襲薦宣徽北院使鄧頊為内樞密使頊受命<lb/>
日即欲按道襲昆弟盗用内庫金帛道襲懼奏頊褊急<lb/>
不可大任丙午出頊為果州刺史以宣徽南院使潘炕<lb/>
為内樞密使夏五月岐王李茂貞求巴劍二州帝曰吾<lb/>
<pb n="KR2i0021_WYG_036-8a"/>
奉茂貞勤亦至矣若與之地是弃民也乃以絲茶布帛<lb/>
七萬與之六月下詔勸農桑曰昔劉先主入蜀武侯勸<lb/>
其閉闗養民十年而後舉兵震揺闗内朕以猥𦕈托居<lb/>
人上爰念蒸民久罹千戈之苦而不暇力於農桑之業<lb/>
今國家漸寧民用休息其郡守縣令務在惠綏無侵無<lb/>
擾使我赤子樂於南畝而有豳風七月之詠焉六月癸<lb/>
亥漢州刺史孟彦暉奏金龜徑寸遊於西湖蓮葉之上<lb/>
畫圖以聞秋七月門下侍郎兼吏部尚書同平章事韋<lb/>
<pb n="KR2i0021_WYG_036-8b"/>
莊卒八月洵陽水中有龍五十如牛馬驢羊之形行入<lb/>
漢江五色相間冬十月麟見壁州十一月更皇太子宗<lb/>
懿名曰元坦庚戌封從子宗鐬為昌王族子宗壽為嘉<lb/>
王假子宗範為䕫王宗翰為集王諸皇子宗仁為普王<lb/>
宗輅為雅王宗紀為褒王宗智為榮王宗澤為興王宗<lb/>
鼎為彭王宗傑為信王宗衍為鄭王追封族子宗裕為<lb/>
通王十二月庚午以御史中丞周庠户部侍郎判度支<lb/>
庾傳素為中書侍郎同平章事辛巳大赦改明年元曰<lb/>
<pb n="KR2i0021_WYG_036-9a"/>
永平是嵗檄淯井土刺史羅元楚申飭監務<lb/>
永平元年春正月丙戌朔日食<hi>李昊蜀書作丁亥朔日食今從梁太祖實錄</hi>
初帝女普慈公主嫁岐王從子秦州節度使李繼崇已<lb/>
而遣宦者宋光嗣以絹書言繼崇驕矜嗜酒醉害賢良<lb/>
民心思亂願歸侍省免死危邦帝亟召公主歸寧辛亥<lb/>
公主至成都帝留之不遣始與岐絶三月岐王聚兵臨<lb/>
東鄙帝謂羣臣曰自茂貞為朱溫所困吾常振其乏絶<lb/>
今乃負恩為寇誰為吾擊之兼中書令王宗侃請行帝<lb/>
<pb n="KR2i0021_WYG_036-9b"/>
以宗侃為北路行營都統以兼侍中王宗祐太子少師<lb/>
王宗賀山南節度使唐道襲為三招討使左金吾大將<lb/>
軍王宗紹為宗祐之副帥步騎十三萬伐岐壬辰宗侃<lb/>
等發成都旌旗數百里夏四月乙卯朔岐兵冦興元唐<lb/>
道襲擊却之五月帝如利州命皇太子監國六月癸丑<lb/>
朔至利州諸將擊岐兵屢破之秋七月帝西還留御營<lb/>
使昌王宗鐬屯利州八月庚申朔帝至于成都甲子岐<lb/>
王使劉知俊李繼崇將兵擊我乙亥王宗侃王宗賀唐<lb/>
<pb n="KR2i0021_WYG_036-10a"/>
道襲王宗紹與之戰于青泥嶺我師敗績馬步使王宗<lb/>
浩奔興州溺死于江道襲奔興元先是步軍都指揮使<lb/>
王宗綰城西縣號安逺軍至是宗侃宗賀等收散兵走<lb/>
保其地知俊繼崇追而圍之衆議欲棄興元道襲曰無<lb/>
興元則無安逺利州遂為敵境矣吾必以死守之帝以<lb/>
昌王宗鐬為應援招討使定戎團練使王宗播為四招<lb/>
討馬步都指揮使將兵救安逺軍壁於廉讓之間與唐<lb/>
道襲合擊岐兵大破之於明珠曲明日又戰於鳬口斬<lb/>
<pb n="KR2i0021_WYG_036-10b"/>
其成州刺史李彦琛九月築栁堤冬十月帝如利州以<lb/>
援宗侃等命皇太子監國決雲軍虞候王琮敗岐兵執<lb/>
其將李彦太俘斬三千五百級乙夘捉生將彭君集破<lb/>
岐二寨俘斬三千級王宗侃遣禆將林思諤自中巴間<lb/>
行至泥溪見帝告急帝命開道都指揮使王宗弼將兵<lb/>
救安逺及劉知俊戰于斜谷破之十一月太保中書令<lb/>
周徳權卒壬辰王宗弼敗岐兵於金牛拔十六寨俘斬<lb/>
六千餘級擒其將郭存等丙申昌王宗鐬王宗播敗岐<lb/>
<pb n="KR2i0021_WYG_036-11a"/>
兵於黄牛川擒其將蘇厚等丁酉帝自利州如興元援<lb/>
軍既集安逺軍望其旗宗侃等鼓譟而出與援兵夾攻<lb/>
岐兵大破之拔二十一寨斬其將李延志等己亥岐兵<lb/>
解圍遁去唐道襲先伏兵於斜谷邀擊又破之庚子帝<lb/>
西還十二月丁巳帝至成都羣臣加上尊號曰英武睿<lb/>
聖光孝皇帝加皇后尊號曰昭聖皇后是嵗始作新宫<lb/>
命集四部書選名儒專掌其事以為内樞密使潘炕為<lb/>
武泰軍節度使炕從弟宣徽南院使峭為内樞密使鑄<lb/>
<pb n="KR2i0021_WYG_036-11b"/>
永平元寶錢<hi>錢文自上至右順行後通正等錢皆同</hi>
永平二年春正月羣臣又加上尊號曰英武睿聖神功<lb/>
文徳光孝皇帝封漢張魯為扶義公諸葛亮為安國公<lb/>
二月<hi>闕</hi>　朔帝幸龍華禪院召僧貫休坐賜茶藥綵段<lb/>
丁巳梁遣光祿卿盧玭閣門副使少府少監李元來聘<lb/>
<hi>通鑑作正月辛酉今從五代史梁太祖本紀</hi>推帝為兄書曰夫唐虞致治遵<lb/>
禪讓之明文湯武開基允人神之至願必有神器是膺<lb/>
皇圖況古今迭代之期英傑興隆之數莫不上闗天命<lb/>
<pb n="KR2i0021_WYG_036-12a"/>
下順人心啟王霸之宏基為子孫之大計咸遵軌轍並<lb/>
載簡編且念與皇帝八兄頃在前朝各封異姓土茅分<lb/>
裂皆超將相之尊魚鴈往來久約兄弟之契懽盟甚固<lb/>
功業相推俄隔絶于音塵止因緣于間諜以至時衰土<lb/>
徳運應金行雖手足胼胝粗平多難而星辰符瑞謬付<lb/>
厥躬當百辟之羣情極四方之積患受都河洛用荅乾<lb/>
坤尋聞皇帝八兄奄有西陲盡朝三蜀别尊位號復統<lb/>
髙深一時皆賀於推崇兩國願通於情好徴曹劉之往<lb/>
<pb n="KR2i0021_WYG_036-12b"/>
制各有君臣追楚漢之前蹤常分疆宇所冀同清華夏<lb/>
俱活生靈載籍具存恢張無爽去嵗密聞風旨遐慰寤<lb/>
思憤岐隴之猖狂逼褒斜之封徼欲資牽制用速掃除<lb/>
遂委永平軍節度使劉鄩<hi>全蜀藝文志作劉關今從錦里耆舊傳</hi>特遣行<lb/>
人先道深意旋已徑差精甲將擊妖巢合數鎮之妖雄<lb/>
鼓六師之威勢尋聞退遁殆至滅亡允諧犄角之謀尤<lb/>
得輔車之利近併覽同華奏報皆進呈褒祥書題具悉<lb/>
事機良多歎沃今專馳卿列備達衷懐重論金石之交<lb/>
<pb n="KR2i0021_WYG_036-13a"/>
别卜塤箎之分山河共永日月長懸瞻佇好音言不盡<lb/>
意<hi>别幅云馬一十匹計紅耳叱驋馬一匹金玉閙裝四馬埀鞍轡一副紫叱驋馬一匹白玊裝鞍轡一副白驄</hi>
<hi>一匹金鍍閙裝鞍轡一副烏叱驋馬一匹金鍍龍鳳五埀銀鞍轡一副烏叱驋馬一匹金鍍銀閙裝鞍轡一副</hi>
<hi>白驄馬一匹金鍍銀閙裝鞍轡一副青叱驋馬一匹裏花五埀銀鞍轡一副青叱驋馬一匹陷金玊五埀鞍轡</hi>
<hi>一副驑叱驋馬一匹金鍍閙裝五埀銀鞍轡一副紅耳叱驋馬一匹金鍍五垂閙裝銀鞍轡一副又玊犀腰帶</hi>
<hi>雜物等計黄排方□琳腰帶一條頭尾順鉠十二事通牡丹犀排方腰帶一條頭尾順鉠十二事金香一十斤</hi>
<hi>麝香五十劑犀一十株琥珀二十斤玳瑁二百斤金稜琉璃椀十隻銀稜秘色鈔鑼二面金花銀裝厨子一對</hi>
<hi>金花渾銀裹龍鳳儀注槍四條金花銀褁龍鳳儀注槍四十條銅甲二副并副膞兠鍪全又藥物十三味計茯</hi>
<pb n="KR2i0021_WYG_036-13b"/>
<hi>苓一十斤茯神一十斤酸棗仁五十斤玊鹽五斤新羅人參一十斤牛膝一十斤枳殻一十斤五味子五斤赤</hi>
<hi>箭一十斤鹿茸一十對顆棗一千枚羚羊角五對牛黄一百銖  右件樂物等或來從燕市或貢自炎方或馨</hi>
<hi>香能助于熏爐或華妙可資于寳玩光函星斗藥有君臣願申兩國之情重固千年之約愧非縟禮粗達深衷</hi>
<hi>特希檢留幸甚謹白</hi>是月尚食使歐陽柔治田令孜故第穿地得<lb/>
玊璽以獻其文曰有徳承天其祚永昌初令孜盜唐國<lb/>
寶至蜀而瘞之至是為柔所得三月詔中書侍郎同平<lb/>
章事張格編纂開國以來實錄夏四月維州羌董琢反<lb/>
遣保鑾軍使趙綽討平之五月劍州木連理丙寅門下<lb/>
<pb n="KR2i0021_WYG_036-14a"/>
侍郎同平章事王鍇罷為兵部尚書己丑大赦境内六<lb/>
月麟見文州遣梁使盧玭等還汴帝答梁王書曰大蜀<lb/>
皇帝致書于大梁皇帝閣下竊念早嵗與皇帝共逢昌<lb/>
運同事前朝俱榮倚注之恩並受安危之寄豈期王室<lb/>
如燬大事莫追横流泛灔於八方衰釁凌<hi>闕</hi>於九廟此<lb/>
際與皇帝同分茅土共綂邦家扶危者力既不宣握兵<lb/>
者計無所出建沗列同盟之分幸居平蜀之功所宜治<lb/>
兵甲以固封疆聚征賦以修進貢望皇使而經年不至<lb/>
<pb n="KR2i0021_WYG_036-14b"/>
指雲鄉而就日無期逺聞皇帝應天順人開基立極極<lb/>
生靈於塗炭示恩信於豚魚東南之王氣咸歸河洛之<lb/>
殊祥畢至四門盡闢百度惟貞竟無意於興邦止施仁<lb/>
而濟物以此内量分限不在經綸七十州自可指揮八<lb/>
千里半因開拓遂至萬民叶議八國來朝爰徴史冊之<lb/>
文亦有變通之説且東漢亂離之後三國齊興西州微<lb/>
弱之時六雄競起俱非恃强逼禪皆以行道濟時雍容<lb/>
於揖讓之前輕重於英雄之内況西蜀開山之國燒棧<lb/>
<pb n="KR2i0021_WYG_036-15a"/>
為謀稱雄雖處于一隅避位曾安于二帝鼎峙之規模<lb/>
尚在山呼之氣象猶存永言梁蜀之歡合認弟兄之國<lb/>
今䝉皇上逺尋舊好專降嘉音俱無間諜之嫌再叙始<lb/>
終之約疑慮則春氷共泮開通則東海可歸光榮遽破<lb/>
于子孫暢遂咸敷于朝野今則盡焦勞而勵已用勤儉<lb/>
以帥賢常瞻偃草之風以繼用天之道又䝉厚加賜貺<lb/>
别降珍奇十驥聨鑣六龍並駕稱徳曾參於萬乘呈才<lb/>
皆過於千金載觀戀主之心益勵懐恩之志寳帶輟異<lb/>
<pb n="KR2i0021_WYG_036-15b"/>
方之貢名香加逺國之琛奇鋒利逾於雪霜雅器價齊<lb/>
于金王入用多慙于未識捧持方喜于初觀望恩而一<lb/>
日三秋仰徳而跬步千里自此榮遵天路繼遣星槎緘<lb/>
章不候於飛鳶裂帛豈勞於繫鴈忻榮慰喜併集此時<lb/>
敬以專使盧卿等囘略陳所志幸望開覽<hi>又謝信物等曰右件鞍馬</hi>
<hi>及腰帶甲胃槍劍麝臍琥珀玳瑁金稜椀越瓷器并諸色藥物等皆大梁皇帝降使賜貺雕鞍撼玊堅甲爍金</hi>
<hi>十圍希世之珍六轡絶塵之用槍森蛇□劍耀龍鋒金稜含寶椀之光秘色抱青瓷之響上藥非蜀都所紀名</hi>
<hi>香從外國稱奇逺有珍華並由惠好顧酬謝而増媿仰渥澤以難勝捧閲品名實慚祗受</hi>是月梁主<lb/>
<pb n="KR2i0021_WYG_036-16a"/>
晃為其子友珪所弑秋八月漢州什邡縣獲古銅牌一<lb/>
<hi>蜀檮杌作銅牌石記今不從</hi>上有王建王元膺以下六十二字<hi>歐陽史云</hi>
<hi>有文二十餘字今從五國故事及全蜀藝文志</hi>縣民郭逈持以獻帝改什邡縣<lb/>
曰通計更太子元坦名曰元膺字昌美以符銅牌膺昌<lb/>
之文<hi>歐陽史云建以為符䜟因取以名其諸子今不從○又通鑑載此事在七月今從蜀檮杌繫于八月</hi>
<hi>之下</hi>識者曰膺者胸也胸者凶也非為吉兆帝以元膺年<lb/>
少又命學士為文誡之曰吾提三尺劍化家為國親決<lb/>
庶獄人無枉濫恭儉畏慎勤勞慈惠無一事縱情無一<lb/>
<pb n="KR2i0021_WYG_036-16b"/>
言傷物故百官吏民愛朕如父母敬朕如天地汝襁褓<lb/>
富貴不知創業之艱難更汝之名上應圖䜟勿驕勿矜<lb/>
勿盈勿忌惟敬惟誡惟謙惟和内睦九族外安百姓赤<lb/>
心待羣臣恩信愛士卒刑罰人之命也無狥愛憎奸邪<lb/>
國之賊也無信讒搆絶畋遊之娯察聲色之禍然後能<lb/>
保我社稷君我民臣吾蚤莫戒朂恐汝遺忘當置於几<lb/>
案出入觀省九月辛巳改劍南東川曰武徳軍十二月<lb/>
黄龍見富義江又見大昌池戊寅行營都指揮使王宗<lb/>
<pb n="KR2i0021_WYG_036-17a"/>
汾攻岐文州拔之守將李繼䕫走是時升雲安監為安<lb/>
州詔行正象厯<lb/>
永平三年春正月麟見永泰二月壬午大赦丙申唐道<lb/>
襲自興元歸復為樞密使皇太子元膺廷疏其惡以為<lb/>
不應復典機要帝不悦庚子以道襲為太子少保是月<lb/>
梁朱友珪伏誅均王友貞立于大梁更名瑱夏四月以<lb/>
兵部尚書王鍇為中書侍郎同平章事遣將作監李紘<lb/>
如梁弔喪印文曰大蜀入梁之印<hi>先是盧玭來聘其印文曰大梁入蜀之印</hi>
<pb n="KR2i0021_WYG_036-17b"/>
<hi>特刻印以報之</hi>五月騶虞見壁山有二鹿隨之是月天狗墮于<lb/>
成都鷄鳴時有聲如雷電光流數丈或明或滅占曰其<lb/>
下殺萬人<hi>二十三日丑時</hi>六月丙子以道士杜光庭為金紫光<lb/>
祿大夫左諌議大夫封蔡國公進號廣成先生秋七月<lb/>
丙午皇太子元膺召諸王大臣宴飲集王宗翰内樞密<lb/>
使潘峭翰林學士承㫖毛文錫不至丁未太子入白于<lb/>
帝帝命遂峭文錫以前武泰節度使兼侍中潘炕為内<lb/>
樞密使會唐道襲誣太子作亂徴兵入宿衞太子帥徐<lb/>
<pb n="KR2i0021_WYG_036-18a"/>
瑶常謙等攻道襲于清風樓下遂至城西斬之帝召兼<lb/>
中書令王宗侃王宗賀前利州團練使王宗魯發兵討<lb/>
亂陳於西毬塲門兼侍中王宗黯自大安門梯城而入<lb/>
與瑶謙戰于會同殿前瑤敗死<hi>按十國紀年丁未元膺令軍使喻全殊帥天武</hi>
<hi>兵自衞戊申徐瑶常謙及左大昌軍使王承燧等各帥所部兵奉元膺攻唐道襲道襲自私第被甲乘馬過王</hi>
<hi>宗賀門邀之宗賀曰兵起無名且不奉詔公宜緩行元膺遣天武將唐據帥親兵逐道襲至城西斬之又歐陽</hi>
<hi>史云元膺召大將徐瑶常謙出兵率拒襲與襲戰神武門襲中流矢墜馬死又九國志曰建將七夕出游先一</hi>
<hi>日元膺召諸軍使及諸王宴飲邸第中且議七夕從行之禮而集王宗翰等不至詰朝元膺入白建曰潘峭毛</hi>
<pb n="KR2i0021_WYG_036-18b"/>
<hi>文錫離間兄弟將圖不軌又曰及閒唐襲徴兵乃遣伶官安息香諭軍使全殊率天武甲士以自衞明日徐瑶</hi>
<hi>常謙與懐勝軍使嚴璘等協謀以所部兵挾元膺以逐唐襲又曰建急召宗侃宗賀及諸軍使令以兵討㓂乃</hi>
<hi>逐唐襲至城西斬之盡殺屯營兵又自大安門登陴以入攻瑤謙等三書都有異同今從司馬氏通鑑</hi>己<lb/>
酉太子為衞士所殺詔追廢太子元膺為庶人庚戌贈<lb/>
唐道襲太師謚忠壯復以潘峭為内樞密使冬十月潘<lb/>
炕請立太子賢妃徐氏及飛龍使唐文扆宰相張格合<lb/>
謀立鄭王宗衍甲午立宗衍為皇太子受冊畢潘炕以<lb/>
朝廷無事稱疾請老許之國有大疑仍遣使就問是歲<lb/>
<pb n="KR2i0021_WYG_036-19a"/>
白龍見卭州江又犀浦縣田中有小龍一青黑色剖為<lb/>
兩片尋失去<lb/>
永平四年春正月丙子命皇太子判六軍開崇勲府<hi>蜀檮</hi>
<hi>杌作崇賢府今從通鑑</hi>置僚屬後更名天策府荆南兵寇䕫州刺<lb/>
史王成先擊却之時鎮江節度使嘉王宗壽鎮中州成<lb/>
先請甲宗壽但以白布袍給之成先帥之逆戰渤海王<lb/>
髙季昌縱火舟焚浮橋招討副使張武舉鐵絙拒之舟<lb/>
不得進會風反荆南兵溺死者甚衆渤海王乘小舟而<lb/>
<pb n="KR2i0021_WYG_036-19b"/>
遁成先密遣人奏不給甲之狀宗壽獲其人召成先斬<lb/>
之夏四月帝徙鎮江軍治䕫州秋八月武泰節度使王<lb/>
宗訓鎮黔州貪暴不法擅還成都庚辰宗訓入見多所<lb/>
邀求帝命衞士敺殺之戊子以内樞密使潘峭為武泰<lb/>
軍節度使同平章事翰林學士承㫖毛文錫為禮部尚<lb/>
書判樞密院或勸帝乗夏秋江漲決峽堰以灌江陵文<lb/>
錫固諫以為不可帝乃止九月帝幸寶厯寺后妃皆從<lb/>
是日重陽節宫女四人為僧所匿明日得於民家與僧<lb/>
<pb n="KR2i0021_WYG_036-20a"/>
二十二人同斬龜化橋下冬十月前内樞密使潘炕卒<lb/>
十一月麟見昌州乚巳長和驃信鄭仁旻入寇黎州帝<lb/>
遣䕫王王宗範兼中書令王宗播嘉王宗壽為三招討<lb/>
以擊之丙辰敗之于潘倉嶂斬其清平官趙嵯政壬戌<lb/>
又敗之于山口城十二月乙亥破其武矦嶺十三寨辛<lb/>
巳又敗之于大渡河俘斬數萬級<hi>錦里耆舊傳云殺退溺河者不知其數歸</hi>
<hi>降者三千餘人斬獲坦綽布爕清平官等收奪器甲馬牛軍資財用八千餘事</hi>宗範將作浮梁<lb/>
濟河帝召令還成都癸未興州刺史兼北路制置指揮<lb/>
<pb n="KR2i0021_WYG_036-20b"/>
使王宗鐸攻岐階州及固鎮破細砂等十一寨斬首四<lb/>
千級甲申指揮使王宗儼破岐長城等闗四寨斬首二<lb/>
千級是時大足縣南産龍馬日行千里<hi>後因名其地為藏馬巖</hi>
永平五年春正月己亥帝御得賢門受蠻俘大赦初黎<lb/>
雅蠻劉昌嗣郝𤣥鑒楊師泰號㚋金堡三王名雖内屬<lb/>
而潛通南詔<hi>即長和蠻</hi>為之詗導帝數以漏泄軍謀斬于成<lb/>
都市毁㚋金堡自是南詔不復犯邊秋九月以兼中書<lb/>
令王宗綰為北路行營都制置使兼中書令王宗播為<lb/>
<pb n="KR2i0021_WYG_036-21a"/>
招討使攻秦州兼中書令王宗瑤為東北面招討使同<lb/>
平章事王宗翰為副使攻鳳州冬十一月己未夜宫中<lb/>
火自得成都以來寶貨貯于百尺樓悉為煨燼諸軍都<lb/>
指揮使兼中書令王宗侃等率衞兵入救帝閉門不内<lb/>
庚申旦火猶未熄帝出義興門見羣臣命有司斂太廟<lb/>
神主分廵都城言訖復入宫閉門將相皆獻帷幕飲食<lb/>
壬戌大赦己巳王宗翰引兵出青泥嶺克固鎮與秦州<lb/>
將郭守謙戰于泥陽川我兵敗退保鹿臺山辛未王宗<lb/>
<pb n="KR2i0021_WYG_036-21b"/>
綰等敗秦兵於金沙谷擒其將李彦巢乘勝趨秦州王<lb/>
宗鐸克階州降其刺史李彦安甲戌宗綰克成州擒其<lb/>
刺史李彦徳我軍至上染坊秦州節度使李繼崇遣其<lb/>
子彦秀奉牌印迎降<hi>鑑戒錄云遂迎駙馬及降無敵王劉知俊并戰將郭守遷郭守存聶</hi>
<hi>璝孫禮陳彦詞毛昌業邵雲等五十餘員馬三千餘匹兵士九千户六萬悉歸于蜀</hi>宗綰入秦州<lb/>
表排陳使王宗儔為留後是時梁叛將劉知俊在岐攻<lb/>
邠州半嵗不克聞秦州已降知俊妻子皆遷成都隨解<lb/>
圍還鳳翔夜帥親兵七十人斬關而出庚辰奔于我軍<lb/>
<pb n="KR2i0021_WYG_036-22a"/>
<hi>十國紀年云知俊奔秦州庚戌來降今從通鑑</hi>宗綰自河池兩當進兵會王宗<lb/>
瑤攻鳳州癸未克之我于是有秦鳳階成四州之地十<lb/>
二月丁未帝御大安門受秦鳳階成之俘大赦境内改<lb/>
明年元曰通正置武興軍於鳳州割文興二州𨽻之以<lb/>
前利州團練使王宗魯為節度使時大霖雨帝禱于奇<lb/>
相之祠震䝉氏女竊黄帝𤣥珠沈江而死為此神是嵗<lb/>
起壽昌殿於龍興宫繪帝象於壁又起扶天閣繪諸功<lb/>
臣象<lb/>
<pb n="KR2i0021_WYG_036-22b"/>
通正元年春正月以李繼崇為武泰軍節度使兼中書<lb/>
令隴西王梁遣使來聘<hi>太平廣記梁祖使封舜卿聘于蜀時岐陽睚眦闗路不通遂泝</hi>
<hi>漢江而上路出全州全帥致筵于公署舜卿素輕其山川多所傲睨及執斚索令曰麥秀兩岐伶人駭為未聞</hi>
<hi>以他曲代之舜卿揺首曰不可又再呼麥秀兩岐主人慙怒杖其樂將次至漢州伶人已知全州事憂之及飲</hi>
<hi>會又曰麥秀兩岐如是三呼不能應有樂將王新殿前曰畧乞侍郎一唱舜卿唱未遍已入樂工之指下矣其</hi>
<hi>樂工白師曰此是大梁新翻西蜀未有請冩譜一本飛遞入蜀具言經過二州事洎舜卿至蜀長吹麥秀兩岐</hi>
<hi>于殿前施芟麥之具引數十輩貧兒繿縷衣裳挈筐籠而拾麥仍合聲唱其詞悽楚舜卿慚恨而退及復命厯</hi>
<hi>梁漢安康等道不敢更言兩岐字</hi>二月翰林學士庾傳昌卒三月𢎞農<lb/>
<pb n="KR2i0021_WYG_036-23a"/>
郡王晉暉薨鑄通正元寶錢秋八月以王宗綰為東北<lb/>
面都招討武信節度使劉知俊為第一招討天雄節度<lb/>
使王宗儔為第二招討匡國軍使唐文裔為第三招討<lb/>
將兵十萬出秦州以伐岐建文思殿命清資五品正員<lb/>
購羣書實之以内樞密使毛文錫為文思殿大學士黄<lb/>
龍見大昌池九月庚申新宫成在舊宫之北冬十月甲<lb/>
申宗綰等出大散闗大破岐兵俘斬萬計遂取寳雞己<lb/>
丑宗播等出故關至隴州庚寅岐保勝節度使李繼岌<lb/>
<pb n="KR2i0021_WYG_036-23b"/>
帥其衆二萬棄隴州來奔我兵進攻隴州以繼岌為西<lb/>
北面行營第四招討知俊會宗綰等圍鳳翔岐兵不出<lb/>
時大雪帝召知俊等軍還成都復李繼岌姓名曰桑𢎞<lb/>
志以唐文裔為天雄軍節度使鎮秦州己亥大赦十二<lb/>
月戊申再大赦改明年元曰天漢國號大漢以廣成先<lb/>
生杜光庭為户部侍郎是嵗有大秃鶖鳥翔于摩訶池<lb/>
上或云即鶢鶋又溝港城隍悉開白蓮花識者以為不<lb/>
祥<lb/>
<pb n="KR2i0021_WYG_036-24a"/>
天漢元年春正月封張儀為昌化王張飛為靈應王鄧<lb/>
艾為彰順王鑄天漢元寶錢夏五月祀黄帝於南郊翼<lb/>
日祀地祇於方丘六月賜百官飛雪丸是月導江令黄<lb/>
璟奏天大雷雨江神忽成巨堰羣臣入賀<hi>杜光庭賀牋曰伏覩導江</hi>
<hi>縣令黄璟奏六月二十六日江神移堰事伏以大禹濬江發洪源于龍冡李氷創堰分白浪于龜城道彼靈津</hi>
<hi>資乎民用而涸脛泛肩之誓表則有常若懷山沃日之灾崩騰難制立虞墊溺必害蒸黎昨者夏潦渤興狂波</hi>
<hi>未息顧岷江之下瀨便逼帝都當灌口之上游遽彰神力於是震霆嶪地白雨通宵驅陰兵而鼔譟連天簇靈</hi>
<hi>炬而榮煌逺曙迴山轉石巨堰儀成浸涌頓滅於京江奔蹙盡移於硤路仰由聖感仍假英威見天地之合符</hi>
<pb n="KR2i0021_WYG_036-24b"/>
<hi>睹神明之致祐編于簡冊冠彼古今叨奉奬私𢎞増抃躍</hi>秋七月庚戌以桑𢎞志為<lb/>
西北面第一招討王宗宏為東北面第二招討己未以<lb/>
兼中書令王宗侃為東北面都招討武信節度使劉知<lb/>
俊為西北面都招討八月庚寅貶司徒判樞密院事毛<lb/>
文錫茂州司馬流其子司封員外郎詢于維州籍沒其<lb/>
家貶文錫弟翰林學士文晏為榮經尉罷左僕射兼中<lb/>
書侍郎同平章事庾傳素為工部尚書以翰林學士承<lb/>
㫖庾凝績權判内樞密院事先是飛龍使唐文扆居中<lb/>
<pb n="KR2i0021_WYG_036-25a"/>
用事張格附之與文錫爭權會文錫將以女適傳素子<lb/>
宴親族于樞密院用樂不先表聞帝聞樂聲怪之文扆<lb/>
從而譛焉故有是命冬閏十月戊申以庾凝績為吏部<lb/>
尚書内樞密使十一月丙子朔日南至祀昊天上帝於<lb/>
圜丘大風拔木幙帷皆裂劉知俊既為都招討使諸將<lb/>
皆舊功臣多不用知俊命故伐岐無功帝陰忌其才唐<lb/>
文扆又數毁之因誣以謀叛十二月辛亥斬知俊于炭<lb/>
市癸丑大赦改明年元曰光天是嵗戎州蠻胡連等反<lb/>
<pb n="KR2i0021_WYG_036-25b"/>
七州捕盜使王球討平之<lb/>
光天元年春正月乙亥朔大赦復國號曰蜀鑄光天元<lb/>
寶錢皇太子宗衍嗜酒色遊戲帝嘗自夾城過聞太子<lb/>
與諸王鬬鷄擊毬唱呼之聲歎曰吾百戰以立基業此<lb/>
輩其能守乎由是惡張格而賢妃為之内主竟不能去<lb/>
二月癸亥信王宗傑暴薨宗傑有才畧屢陳時政帝内<lb/>
懐廢立意其死也帝深疑之三月西域番僧滿多三藏<lb/>
來遊峨眉山旋歸西國夏四月癸夘朔立皇子宗平為<lb/>
<pb n="KR2i0021_WYG_036-26a"/>
忠王宗特為資王岐王復遣使求好于我有狐見寢室<lb/>
鵂鶹鳴于帳中是時峨眉山婆羅花色盡白五月召北<lb/>
面行營招討使兼中書令王宗弼囘成都以為馬步都<lb/>
指揮使帝自永平末得疾昏瞀至是增劇以宗弼沉靜<lb/>
有謀故召還文州進白鷹茂州進白兔羣臣議曰陛下<lb/>
本命為兔鷹兎相刑未可並處請退鷹留兎帝疾必痊<lb/>
不從乙亥帝召大臣入寢殿示手書曰朕比遭亂離以<lb/>
干戈定秦蜀賴卿等忠勤夾輔遂正名號奄有神器兢<lb/>
<pb n="KR2i0021_WYG_036-26b"/>
兢業業懼不負荷幸賴天地之靈廟社之貺方隅底定<lb/>
民黎樂康二氣叶和五穀豐稔然萬㡬之大夙夜勤勞<lb/>
遘此篤疾藥石勿救太子雖幼有賢徳次不當立卿等<lb/>
固請于外妃后篤愛朕未能違立為儲君勉力匡襄無<lb/>
墜我邦家之休命又謂曰太子若不堪大業當置諸别<lb/>
宫幸勿殺之王氏子弟諸公可擇而輔也徐妃兄弟止<lb/>
優以俸祿勿令掌兵以速其禍時唐文扆久典禁兵欲<lb/>
乘變去諸大臣遣人守宫門王宗弼等三十餘人日至<lb/>
<pb n="KR2i0021_WYG_036-27a"/>
朝堂不得入會文扆黨内皇城使潘在迎洩其謀于宗<lb/>
弼宗弼等排闥入言文扆之罪以天策府掌書記崔延<lb/>
昌權判六軍事召皇太子入侍疾丙子貶文扆為眉州<lb/>
刺史翰林學士承旨王保晦坐附會文扆削職流瀘州<lb/>
丙申詔中外財賦中書除授諸司刑獄案牘悉委庾凝<lb/>
績處分都城及行營軍旅之事委宣徽南院使宋光嗣<lb/>
主之丁酉奪文扆官爵流雅州辛丑以宋光嗣為内樞<lb/>
密使與兼中書令王宗弼宗瑤宗綰宗䕫並受遺詔輔<lb/>
<pb n="KR2i0021_WYG_036-27b"/>
政初帝因唐制置樞密使耑用士人及文扆得罪帝以<lb/>
諸將多許州故人恐不為幼主用故以光嗣代之自是<lb/>
宦者始用事六月帝復病痢痛楚日坐錦囊中壬寅帝<lb/>
病中顧左右曰朕見百姓無數列牀前詬曰重賦厚斂<lb/>
以至傷害而死今已得訴于帝矣朕實不知下民如此<lb/>
今若之何<hi>按五國故事蜀中毎三月為蠶市至時貨易畢集閻閭填委建常登樓望之見鬻桑者不</hi>
<hi>一顧左右曰條桑甚多儻税之必厚獲利由是言出于外民懼盡伐其桑柘焉此亦重賦厚斂之一端</hi>頃<lb/>
之帝殂時梁貞明四年也一曰帝疑信王暴死徐妃及<lb/>
<pb n="KR2i0021_WYG_036-28a"/>
張格陰使尚食進雞燒餅帝中毒而逝<hi>北夢瑣言云曹處琪言建疑信</hi>
<hi>王暴卒唐文扆與徐妃張格使尚食進雞燒餅因寘毒按劉恕据舊史貶文扆後二十七日蜀主始殂孫氏之</hi>
<hi>言似誤</hi>帝故武人而雅好儒臣禮遇有加居恒謂左右曰<lb/>
吾為神策軍將時宿衞禁中見天子夜召學士出入無<lb/>
間非將相可及今我恩顧比當時裁十分之一耳又自<lb/>
奉雖儉素頗性愛整潔有西川衞前軍將李思益者衣<lb/>
服鮮麗左右咸怪之帝曰思益要為我光揚軍府隨與<lb/>
江貨場勾當以助衣裝之費常於作院見匠人裹小朶<lb/>
<pb n="KR2i0021_WYG_036-28b"/>
帽子前如鷹觜後露腦枕即命截去其帽又或登樓見<lb/>
行人戴襤<graphic n="KR2233" url="https://raw.githubusercontent.com/kanripo/KR-Gaiji/master/images/KR2233.png" mimeType="image/png"/>蓆帽輙鄙之曰破頭爛額是何佳事其好<lb/>
尚多此𩔖也在位十二年年七十有二謚神武聖文孝<lb/>
徳明惠皇帝廟號髙祖葬永陵<lb/>
論曰先主負驍雄之資奮不世出之畧智驅田陳力併<lb/>
楊顧北問罪于岐隴南禦侮于長和功綦茂矣而釁起<lb/>
蕭墻戮及嗣子何遇之酷也卒之艷妻方處母愛子抱<lb/>
舍長立少不再傳而失國豈所稱貽厥孫謀以燕翼子<lb/>
<pb n="KR2i0021_WYG_036-29a"/>
者乎嗚呼廢立之際顧不重與<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_036-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷三十六<lb/>
</p>
<p>
</p>
  </div>
</body>
</text>
</TEI>
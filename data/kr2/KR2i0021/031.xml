<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷三十一</head> <lb/>
    <p>
<pb n="KR2i0021_WYG_031-1a"/>
欽定四庫全書<lb/>
　十國春秋卷三十一<lb/>
　　　　　　　　　　　　　　檢討呉任臣撰<lb/>
南唐十七<lb/>
　列傳<lb/>
　　孫魴　　　　周彬　　　胡元龜　　　伍喬<lb/>
　　康仁傑　　　余璀　　　劉洞<hi>夏寳松</hi>　舒雅<lb/>
　　陳元亮　　　張惟彬　　邱旭　　　　羅潁<lb/>
<pb n="KR2i0021_WYG_031-1b"/>
　　吳淑　　　　陳彭年　　魏羽　　　　洪慶元<lb/>
孫魴字伯魚性聰敏好學故唐末都官員外郎鄭谷避亂<lb/>
江淮魴從之遊盡得其詩歌體法吳時文雅之士駢集魴<lb/>
遂與沈彬李建勲為詩社彬好評詩建勲常與彬議時魴<lb/>
不在席以魴詩詰之彬曰此非有風雅製度但得人間煙<lb/>
火氣多爾魴遽出讓彬曰非有風雅固然而謂得人間煙<lb/>
火氣何邪彬笑曰子夜坐句云劃多灰雜蒼虬跡坐久煙<lb/>
消寳鴨香非爐上作而何一坐大笑魴有題金山寺詩與張<lb/>
<pb n="KR2i0021_WYG_031-2a"/>
祐詩前後並稱一時以為絶唱<hi>金山寺題詠衆咸稱張祐僧歸夜船月龍出曉</hi>
<hi>堂雲之句多為閣筆魴復吟云山載江心寺魚龍是四隣樓臺懸倒影鐘磬隔囂塵過櫓妨僧定驚濤濺佛身</hi>
<hi>誰言題詠處流響更無人</hi>烈祖召見授宗正郎卒有詩百篇行世<lb/>
周彬禾川人杜門讀書不事家人生産妻讓之曰君兄<lb/>
弟皆力田畝致豐羡乃獨玩故紙以自困寧有益邪彬<lb/>
笑曰耕田不如耕道非兒女子所知也烈祖鎮金陵招<lb/>
辟儒生彬往依之禪代後制度草創㑹有事於南郊彬<lb/>
著郊望論數千言廣陳前古得失上之署諸衛巡官元<lb/>
<pb n="KR2i0021_WYG_031-2b"/>
宗與壽王景遂貽書交辟賜予優渥俄告歸以所得金<lb/>
玉繒幣列庭中顧其妻曰伯叔田畝竟孰愈彬素為鄉<lb/>
里所輕至是有言及者彬曰昔魯人俚孔子為東家某<lb/>
况庸人乎置不問久之授大理司直歴本縣令累遷尚<lb/>
書郎卒<lb/>
胡元龜世為廬陵人居永新少有俊才常謁本邑令見<lb/>
其風貎瓌傑因障間繪戯珠龍屬元龜詠之時邑令多<lb/>
所受貽元龜題句曰翻身騰白浪探爪攫元珠蓋諷之<lb/>
<pb n="KR2i0021_WYG_031-3a"/>
也令為設飲食盡歡而罷㑹有發其意者令大怒追捕<lb/>
之元龜亡入金陵館吏曹郎徐某家為其子作催妝詩<lb/>
立就而徐有同舍郎雅自用欲以詞賦窘元龜元龜裂<lb/>
牋據案為迴文體嘲之郎一辭莫措謝去由是知名未<lb/>
幾徐薦於宋齊邱射䇿入官授文房院副使居數年以<lb/>
省親歸天威都虞侯張巒征桂林班師與元龜有舊訪<lb/>
其第登堂拜母盤桓信宿其為巒所重如此俄授臨川<lb/>
令頗著政績是時齊王景達出鎮撫州而元龜朔望起<lb/>
<pb n="KR2i0021_WYG_031-3b"/>
居有慢色又常庭辱王府公侯元宗將代之已而坐娶<lb/>
訟者生人婦免官徙廣陵久之㑹赦求敘理不報遂譔<lb/>
怨詞三十篇元宗聞而鴆之時年方四十<lb/>
伍喬廬江人性嗜學以淮人無出已右者遂度江居廬<lb/>
山國學苦節自奮一夕見人掌自牖隙入署讀易二字<lb/>
忽不見喬大嘆異輙取易讀之探索精微越數年山中<lb/>
浮屠夢仰視見大星芒色甚巨傍有人指之曰此伍喬<lb/>
星也既覺訪得喬傾貲奉之使入金陵應進士舉及試<lb/>
<pb n="KR2i0021_WYG_031-4a"/>
畫八卦霽後望鍾山詩故事中選者主司必延之升堂<lb/>
置酒時有宋貞觀者首就坐張洎續至主司賢洎文揖<lb/>
貞觀南坐引洎坐於西酒數行喬始上卷主司歎為傑<lb/>
作乃徙貞觀處席北洎處席南而以喬居賓席無何覆<lb/>
考榜出喬得第一洎貞觀次之時稱主司精衡鑑焉元<lb/>
宗大愛喬文命勒石以為永式仕至考功員外郎卒有<lb/>
集一卷行世<lb/>
康仁傑泉州人少祝髮為僧喜儒學頗自勵陳徳誠為<lb/>
<pb n="KR2i0021_WYG_031-4b"/>
池州刺史仁傑遊江淮以詩投之徳誠勉令就仕薦於<lb/>
朝仁傑乃易儒服至金陵㑹朝貴宴飲昇元閣仁傑造<lb/>
席和登閣詩一坐大驚後主聞其名召見徧問風土民<lb/>
俗仁傑對答無滯詳言陳洪進據漳泉本末仍獻所業<lb/>
授鄂州文學補溧陽主簿素性清儉門無私謁已而出<lb/>
吉州括量屯田視肥磽以為髙下人多允服遷汾陽令<lb/>
金陵敗仁傑亦卒<lb/>
余璀字崐美一名賜古田人也仕元宗為左拾遺璀善<lb/>
<pb n="KR2i0021_WYG_031-5a"/>
唐律有拾遺集若干卷<lb/>
劉洞廬陵人少遊廬山學詩於陳貺精思不懈或至浹<lb/>
日不盥居廬山二十年長於五字唐律自號五言金城<lb/>
得賈島遺法後主嗣位尤屬意詩人或以洞言者洞遂<lb/>
獻詩百篇卷以石城篇為首其詞石城古渡頭一望思<lb/>
悠悠幾許六朝事不禁江水流後主讀之感愴不怡者<lb/>
久之因棄去洞亦不復見省金陵受圍洞猶在城中署<lb/>
於道旁云千里長江皆渡馬十年養士得何人國亡洞<lb/>
<pb n="KR2i0021_WYG_031-5b"/>
過故宫闕徘徊賦詩多感慨悲傷不以不遇故作怨懟<lb/>
語開寳八年卒有遺集行世同時夏寳松亦隠廬山相<lb/>
與為詩友洞有夜坐詩寳松有宿江城詩皆見稱一時<lb/>
百勝節度使陳徳誠常作詩美之號為劉夜坐夏江城<lb/>
云寳松吉陽人少學詩江為為覊旅卧病寳松躬嘗藥<lb/>
餌夜不解帶為徳之與處數年盡發其秘寳松雖善詩<lb/>
而性黷貨每授弟子未常㑹講唯貲帛厚者私為指授<lb/>
且紿曰詩之㫖訣我有一葫蘆兒将以待賈由是多私<lb/>
<pb n="KR2i0021_WYG_031-6a"/>
賂焉時又有張迴者苦吟咏一夕夢吞五色雲遂精雅道<lb/>
舒雅字子正宣城人姿容秀發以才思自命保大時隨<lb/>
計金陵懐所業獻於吏部侍郎韓熙載熙載一見如疇<lb/>
昔館給之雅性巧黠應答如流熙載定為忘年交常與<lb/>
雅易服燕戯猱雜侍婢以為笑樂居數年熙載知貢舉<lb/>
擢雅髙第朝野素服雅才無間言會後主命中書舍人<lb/>
徐鉉覆試雅等五人雅不就試後入宋為將作監丞已<lb/>
而充秘閣校理與吳淑齊名久之出知舒州見山水竒<lb/>
<pb n="KR2i0021_WYG_031-6b"/>
秀有終焉之志秩滿掌靈仙觀卒年七十餘<hi>雅有山海經圖若干卷</hi>
陳元亮永春人與兄保極同仕後主<hi>閩書云保極登天成三年進士仕南</hi>
<hi>唐為大理評事充武義節度掌書記尚書左司員外郎誥詞美其含華葆光握蛇吐鳳</hi>俱以才學<lb/>
名後主稱為二英<lb/>
張惟彬西昌令翊之弟也糿以通誦二經中童子科有<lb/>
文章名及長授蘄州黄梅尉未幾改武昌崇陽主簿復<lb/>
入選除廬陵令既代未行而金陵䧟疾作卒<lb/>
邱旭字孟陽宣城人旭本農家子弱冠始讀書習為辭<lb/>
<pb n="KR2i0021_WYG_031-7a"/>
章俄隨計金陵凡九舉而曳白者六七旭自勵彌篤不<lb/>
為恥由是學益進後主時試徳厚載物賦擢第一人國<lb/>
亡歸宋吕蒙正判銓久習旭名問曰若非能為賦者乎<lb/>
旭曰江南獻賦適為第一蒙正曰聞名舊矣謂為古人<lb/>
乃並世邪薦授令録遷京秩卒於衡州常纂古名賢遺<lb/>
言為賓朋宴語行世其詞賦得故唐程度體時人取以<lb/>
為法<lb/>
羅頴南昌人涉獵經傳與里人彭㑹同以辭賦稱開寳<lb/>
<pb n="KR2i0021_WYG_031-7b"/>
中詣金陵試銷刑鼎賦儒術之本論有司以鄧及為第<lb/>
一頴居末牓既上後主遷頴第二手筆圈其名是夕頴<lb/>
夢黒氣環身有長人自上挽而出之及宋師下金陵頴<lb/>
再舉不第道經漢髙祖廟作詩誚之頃之輒自免冠鞠<lb/>
伏數日卒<lb/>
吳淑字正儀潤州丹陽人父文正仕吳至太子中允好<lb/>
學多自繕寫書籍淑幼俊爽屬文敏速韓熙載潘佑以<lb/>
文章著名一見淑深加器重自是每有滯義難於措詞<lb/>
<pb n="KR2i0021_WYG_031-8a"/>
者必命淑賦述以校書郎直内史國亡歸宋久不得調<lb/>
後以近臣薦授大理評事與修太平御覽文苑英華又<lb/>
作事𩔖賦以獻累官職方員外郎卒<lb/>
陳彭年字永年撫州南城人父省躬鹿邑令彭年幼好<lb/>
學母惟一子絶愛之禁其夜讀書彭年篝燈密室不令<lb/>
母知年十三著皇綱經萬餘言為名輩所賞後主聞之<lb/>
召入宫令幼子仲宣與之遊金陵䧟彭年師事徐鉉為<lb/>
文舉宋太平興國中進士後附王欽若丁謂仕至兵部<lb/>
<pb n="KR2i0021_WYG_031-8b"/>
侍郎事具宋史大中祥符九年卒彭年博聞强記所著<lb/>
文集一百卷唐紀四十卷江南别録若干卷<lb/>
魏羽字垂天歙州人少能屬文上書後主署𢎞文館校<lb/>
書郎時建當塗縣為雄遠軍以羽為判官宋師渡江出<lb/>
其境以城降擢為太子中舍累官禮部侍郎卒又有劉<lb/>
式者袁州人亦後主時舉三傳中第歸宋歴任至刑部<lb/>
員外郎<lb/>
洪慶元江寧人祖勲烈祖時崇文館直學士父壽桐城<lb/>
<pb n="KR2i0021_WYG_031-9a"/>
令慶元喜讀書善文章獻書後主授奉禮郎補新喻令<lb/>
國亡歸宋為寛句令<lb/>
　　應用<hi>王文秉</hi>朱澄<hi>髙太冲</hi>陶守立　　顧閎中<lb/>
　　梅行思　　曹仲元　　周文矩　　顧徳謙<lb/>
　　厲昭慶　　董源　　　徐熙　　　解處中<hi>韓幹</hi>
　　董羽　　　衛賢<hi>王齊翰</hi>　<hi>蔡潤/</hi>　<hi>竹夢松</hi>
應用以書法名江南善寫細字微如毛髮常於一錢上<lb/>
寫心經又於粒麻上寫國泰民安四字時又有王文秉<lb/>
<pb n="KR2i0021_WYG_031-9b"/>
者善小篆字畫遠過徐鉉所書紫陽石磬銘千字文傳<lb/>
於世<lb/>
朱澄事元宗為翰林待詔工畫屋木常與髙太冲等合<lb/>
畫雪景宴圖時稱絶手太冲工傳寫寫元宗真得其神<lb/>
思亦為待詔<lb/>
陶守立池州人保大間應舉不第退居齊山以詩筆丹<lb/>
青自娛工畫佛道鬼神山川人物後主金山水閣有十<lb/>
六羅漢象故守立所繪也<lb/>
<pb n="KR2i0021_WYG_031-10a"/>
顧閎中事元宗父子為待詔善畫人物是時韓熙載好<lb/>
聲伎專為夜飲賓客猱雜無復拘制後主惜其才置不<lb/>
問然欲見其尊爼鐙燭間觥籌交錯之態度不可得乃<lb/>
命閎中夜至其第竊窺之目識心記圖繪以上故世傳<lb/>
有韓熙載夜宴圖云<lb/>
梅行思<hi>一作再思</hi>江夏人繪人物牛馬妙絶而最工於鷄以<lb/>
此知名世號為梅家雞仕後主為待詔品目甚髙<lb/>
曹仲元豐城人也後主時為待詔善畫道釋鬼神初學<lb/>
<pb n="KR2i0021_WYG_031-10b"/>
吳道元不成棄其法别作細密以自名家尤工傅彩常<lb/>
於建業寺畫上下壁八年不就後主責其緩命周文矩<lb/>
校之文矩曰仲元繪上天本様非凡工所及故遲遲如<lb/>
此後主乃加慰諭焉<lb/>
周文矩句容人以繪事為後主翰林待詔工道釋鬼神<lb/>
車服樓觀尤精士女而彩色纎麗後主常令文矩畫南<lb/>
莊圖覽之歎其精備開寳中進其圖於宋文矩有遊春<lb/>
搗衣熨帛繡女等圖傳於世<lb/>
<pb n="KR2i0021_WYG_031-11a"/>
顧徳謙江寧人善繪人物風神清劭舉無與比後主愛<lb/>
重之常謂曰古有愷之今有徳謙二顧相望繼為畫絶<lb/>
矣<lb/>
厲昭慶豐城人工畫人物官翰林待詔隨後主入宋受<lb/>
圖畫院祗候<lb/>
董源<hi>一作元</hi>善畫後主時為後苑副使畫多作山水龍離<lb/>
蟄出洞升降自如又工人物一日後主坐碧落宫召馮<lb/>
延己論事至宫門逡巡不敢進後主使趣之延己云有<lb/>
<pb n="KR2i0021_WYG_031-11b"/>
宫娥著青紅錦袍當門而立未敢竟進使隨共諦視之<lb/>
乃八尺琉璃屏畫夷光於上蓋源筆也<lb/>
徐熙江寧人世為江南仕族識度閒放以髙雅自任善<lb/>
畫花木禽魚蟬蜨蔬果後主絶愛重其蹟熙常於雙縑<lb/>
幅素上畫叢艶叠石傍出藥苗雜以禽鳥蜂蟬之妙乃<lb/>
供後主宫中挂設之具謂之鋪殿花次曰裝堂花<lb/>
解處中事後主為翰林司藝特於畫竹盡嬋娟之態又<lb/>
有韓幹者工畫水官畫院學生皆有名一時<lb/>
<pb n="KR2i0021_WYG_031-12a"/>
董羽字仲翔常州人口吃不能疾談俗號董啞子善繪<lb/>
龍水海魚事後主為翰林待詔鍾陵清涼寺有元宗八<lb/>
分題名李蕭逺草書羽畫海水為三絶羽又畫後主香<lb/>
花閣圖屏大被稱賞後歸宋宋太宗常令畫端拱樓下<lb/>
龍水四壁極其精思一日太宗與嬪御登樓時皇子尚<lb/>
幼見畫壁驚啼亟令圬墁羽卒不受賞云<lb/>
衛賢為内供奉長於樓臺人物常作春江圖後主為題<lb/>
漁父詞於其上又有王齊翰善繪佛道鬼神金陵䧟歩<lb/>
<pb n="KR2i0021_WYG_031-12b"/>
卒李貴入佛寺得齊翰所畫羅漢十六幅以出又蔡潤<lb/>
工畫船水始隨後主歸宋𨽻八作司彩畫匠人後因畫<lb/>
舟車圖貢上遂補畫院之職時又有竹夢松事後主官<lb/>
别駕工畫人物宫殿巧絶冠代夢松溧陽人<lb/>
　<lb/>
　<lb/>
　<lb/>
　十國春秋卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷九</head> <lb/>
    <p>
<pb n="KR2i0021_WYG_009-1a"/>
欽定四庫全書<lb/>
　十國春秋卷九<lb/>
　　　　　　　　　　　　檢討吳任臣撰<lb/>
吳九<lb/>
　列傳<lb/>
　　王稔　　　　　　　骨言<lb/>
　　陳祐　　　　　　　陳紹<lb/>
　　方從訓　　　　　　蔣延徽<lb/>
<pb n="KR2i0021_WYG_009-1b"/>
　　王壇<lb/>
王稔廬州人也中和三年太祖為廬州刺史聞州人王<lb/>
朂賢召欲用之固辭問其子弟曰子潛好學慎密可任<lb/>
以事弟子稔有氣節可為將太祖因召潛置門下而以<lb/>
稔為騎將後積功累官滁州刺史順義三年有言鍾泰<lb/>
章在壽州侵市官馬者睿帝命稔廵霍邱代泰章為壽<lb/>
州團練使俄遷節度使未幾自壽州罷歸揚都為統軍<lb/>
一日坐聽事與客語忽有小赤蛇自屋墜地向稔而蟠<lb/>
<pb n="KR2i0021_WYG_009-2a"/>
稔令以器覆之良久發視惟一蝙蝠飛去是年稔加同<lb/>
平章事咸以為其應也<lb/>
骨言唐骨儀之後也高祖用兵江西以言為行營都虞<lb/>
侯言驍勇果毅雅善治兵時危仔倡舉信州請降高祖<lb/>
以張景思代之命言率兵五千人送景思入境仔倡聞<lb/>
言兵至棄州奔吳越言偕景思入信州從容經畫人服<lb/>
其有定亂才<lb/>
陳祐少有勇力高祖署為黑雲都將天祐十年錢傳瓘<lb/>
<pb n="KR2i0021_WYG_009-2b"/>
等帥吳越兵入寇常州徐溫將兵拒之至無錫祐白于<lb/>
溫曰彼謂吾逺來罷倦未能決戰今乘其無備請以部<lb/>
下兵擊之傳瓘可禽也乃引兵繞它道出吳越兵之後<lb/>
溫由是以大軍薄其前内外夾攻吳越兵大敗斬獲無<lb/>
筭已而擢為大將鎮潤州會牙將周郊作亂祐帥衆討<lb/>
平之有功累官<hi>闕</hi>　　　卒<lb/>
陳紹宛邱人驍果善戰勇而多謀歴官至左驍衛大將<lb/>
軍梁將王景仁入犯紹從徐溫將兵禦之溫遇景仁于<lb/>
<pb n="KR2i0021_WYG_009-3a"/>
趙歩戰小却景仁擁師乘之將及于隘諸吏士皆失色<lb/>
紹忽援槍大呼曰誘敵太深可以進矣躍馬還鬭左右<lb/>
衝突衆兵隨之摧鋒陷陳當者辟易梁兵乃退溫拊其<lb/>
背曰非子之智勇吾幾困矣賜金帛加等紹悉以分麾<lb/>
下又戰霍邱梁兵大敗遂聚梁尸為京觀是役為高祖<lb/>
時戰功第一未幾叛走吳越武義元年陳璋敗吳越兵<lb/>
于香彎徐溫愛其勇募生獲紹者賞錢百萬指揮使崔<lb/>
彦章應募禽歸溫復使之典兵<lb/>
<pb n="KR2i0021_WYG_009-3b"/>
方從訓父䖍為太祖守將總兵戍寧國以備兩浙已而<lb/>
為吳越所禽從訓遂代䖍守寧國頗以扞禦著功子孫<lb/>
世為寧國人<lb/>
蔣延徽者太祖壻也與臨川王濛素相善中書令徐知<lb/>
誥頗畏忌之太和時官信州刺史會建州土豪吳光為<lb/>
閩臣薛文傑所逼帥衆萬人來奔且請兵延徽幸其功<lb/>
不俟朝命輙引兵會攻建州已而敗閩兵于浦城遂圍<lb/>
建州城垂克矣知誥恐得城後延徽奉濛以圖興復遣<lb/>
<pb n="KR2i0021_WYG_009-4a"/>
使趣之歸閩人乘勢追之師敗延徽左遷右威衛大將<lb/>
軍<lb/>
王壇故孫儒隊將也儒敗率其黨三千人奔睦州陳晟<lb/>
晟頗疑之處於外城未幾壇同三河鎮將陳嚴攻婺州<lb/>
婺州刺史蔣環奔會稽壇遂有其地已而與東陽鎮將<lb/>
王永相攻吳越武肅王時為鎮海鎮東節度使諭其罷<lb/>
兵不從興師討之光化三年師敗奔宣州田頵用為親<lb/>
將頵敗壇降于太祖除淮南節度副使天祐九年出為<lb/>
<pb n="KR2i0021_WYG_009-4b"/>
宣州制置使數李遇不朝之罪居數年卒<lb/>
　　張崇　　　張宣　　　崔太初　　曹筠<lb/>
張崇慎縣人也官至廬州觀察使天祐十三年光州將<lb/>
王言作亂崇不俟命引兵討定高祖奬賚有加久之擢<lb/>
德勝軍節度使武義改元加安西大將軍崇居官好為<lb/>
不法士庶苦之常入覲廣陵廬人意其改任皆相幸曰<lb/>
渠伊不復來矣崇歸聞之計口徵渠伊錢明年再入覲<lb/>
人多鉗口不敢言惟捋髭相慶歸又徵捋髭錢其貪縱<lb/>
<pb n="KR2i0021_WYG_009-5a"/>
多此𩔖會廬江民訟縣令受賕侍御史知雜事楊廷式<lb/>
欲并崇按之徐知誥謝之而止未幾領武寧軍節度使<lb/>
已又仍鎮廬州太和三年賜爵清河王崇在廬州厚以<lb/>
貨結權要由是常得還鎮為民患者二十餘年<lb/>
張宣字致用少從太祖為軍校𨽻大將柴斐斐愛人戢<lb/>
下諸將化焉惟宣頗肆暴戾部下苦之劉信圍䖍州䖍<lb/>
人乞師於楚信遣宣及高審思分兵禦之大敗楚師累<lb/>
遷諸軍都虞侯徙左街使皆以嚴酷為理最後領武昌<lb/>
<pb n="KR2i0021_WYG_009-5b"/>
軍節度使置地室以鞠罪人罪無問大小入之則無全<lb/>
活久之境内大治道不拾遺會雪中炭肆有鬭者錄問<lb/>
之言市炭一秤而輕不及數宣使秤之信然乃斬鬻炭<lb/>
者梟首懸炭于市由是炭率以十五斤為秤而售者無<lb/>
敢輕重南唐昇元中卒<lb/>
崔太初<hi>闕</hi>　人事太祖父子官至壽州團練使在官頗<lb/>
以誅求苛刻為事順義元年罷為右雄武大將軍先是<lb/>
徐溫聞太初失民心欲徵至廣陵徐知誥曰壽州邊隅<lb/>
<pb n="KR2i0021_WYG_009-6a"/>
大鎮恐為變溫怒曰崔太初不能制如它人何卒徵之<lb/>
曹筠仕高祖為馬軍指揮使衣錦軍之役筠叛奔吳越<lb/>
徐溫厚遇其妻子且招之曰吾使汝不得志而去汝無<lb/>
以妻子為念武義元年吳越兵敗于香彎筠乘勢復歸<lb/>
溫自數昔日不用筠言者三而不問筠去來之罪歸其<lb/>
田宅復其軍職未幾筠内媿卒<lb/>
　　李戴　　盧擇　　　楊迢　　　徐善<lb/>
　　盧蘋　　楊彦伯　　賈潭<lb/>
<pb n="KR2i0021_WYG_009-6b"/>
李戴唐平章事蔚從孫也唐末舉進士第為人簡畧無<lb/>
威儀唐亾來奔授起居郎因家于廣陵子貽業見南唐<lb/>
春秋<lb/>
盧擇醴泉人仕烈祖為中書舎人高祖時進吏部尚書<lb/>
是時政在徐氏擇充位而已無所短長後以病卒<lb/>
楊迢唐<hi>闕</hi>　敬之之孫也仕烈祖高祖至駕部員外郎<lb/>
武義元年遷給事中終于其職<lb/>
徐善洪州人也秦裴㧞洪州善有女弟擅殊色為軍校<lb/>
<pb n="KR2i0021_WYG_009-7a"/>
所得强納幣焉已竟挾之去善詣廣陵白其事是時烈<lb/>
祖府庭甚嚴布衣遊士經歲不得一見而善始至白沙<lb/>
烈祖夜夢神告曰江西秀才徐善見公今在白沙逆旅<lb/>
矣其人良士也且有情事未申宜厚遇之烈祖旦即遣<lb/>
騎迎善既至禮遇優渥因具述女弟被掠狀烈祖命購<lb/>
贖歸善歙州刺史陶雅聞而異之辟善為從事高祖時<lb/>
官中書舎人<lb/>
盧蘋洛陽人也博學善應對歴官至司農卿順義三年<lb/>
<pb n="KR2i0021_WYG_009-7b"/>
唐以滅梁來告睿帝命蘋使于唐嚴可求預度唐朝所<lb/>
問密書數事授之以行最後復增黑雲都長劒多少及<lb/>
五十指揮使在都下諸條頻至唐悉依可求疏記次第<lb/>
以應唐莊宗大喜餽賚加等遣蘋歸蘋還言唐主荒于<lb/>
遊畋嗇財拒諫内外皆怨不數年亾矣已而果如蘋所<lb/>
說<lb/>
楊彦伯新淦人也唐時童子科及第已而從昭宗至鳳<lb/>
翔走還鄕里吉州刺史彭玕厚遇之累攝縣邑天祐中<lb/>
<pb n="KR2i0021_WYG_009-8a"/>
江西平彦伯仕于高祖累官户部侍郎睿帝時臨軒䇿<lb/>
命齊王知誥詔彦伯攝門下侍郎行事初彦伯謁選長<lb/>
安一夕抵華隂旅舎有店嫗能知方來休咎彦伯將行<lb/>
忽失所著履詰責童僕甚喧嫗曰將行而失鞵事不諧<lb/>
矣京國有亂爾當備歴百艱君爵禄皆在江淮官至門<lb/>
下侍郎彦伯未之信也至是思其言忽忽不樂數月卒<lb/>
賈潭為人有器度不與物競高祖時歴官至兵部尚書<lb/>
潭常見嶺南節度使獲一橘大如升破之得小赤蛇長<lb/>
<pb n="KR2i0021_WYG_009-8b"/>
數寸亦異事云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷九<lb/>
</p>
<p>
</p>
  </div>
</body>
</text>
</TEI>
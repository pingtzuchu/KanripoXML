<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷八十五</head> <lb/>
    <p>
<pb n="KR2i0021_WYG_085-1a"/>
欽定四庫全書<lb/>
　十國春秋卷八十五<lb/>
　　　　　　　　　　　　　檢討吳任臣撰<lb/>
呉越九<lb/>
　列傳<lb/>
　　髙彦<hi>子渭</hi>　朱行先　　黄晟　　司馬福<lb/>
　　孫琰　　　呉敬忠　　滕彦休<lb/>
高彦海鹽人初與同縣沈夏受武肅王意宻謀誅都將<lb/>
<pb n="KR2i0021_WYG_085-1b"/>
徐及以其首歸王前後從征多顯功擢海昌鎮將㑹湖<lb/>
州刺史李繼徽棄郡奔淮南彦隨王親廵其地王由是<lb/>
雅屬意彦題詩嬰蘭堂壁云須將一片地付與有心人<lb/>
及去語彦曰我以此州授汝矣汝宜善撫之奏遷湖州<lb/>
制置使旋升本州刺史遙領費州加檢校司空渤海公<lb/>
彦性淳厚居湖十一載政尚寛簡民頗便之天祐三年<lb/>
冬與道場山僧如訥訣别而卒如訥口能容拳手過膝<lb/>
彦常以師禮事之<lb/>
<pb n="KR2i0021_WYG_085-2a"/>
渭彦長子也初從彦于湖州武肅王廵衣錦城會有徐<lb/>
許之亂焚掠郛郭將及内城彦聞變亟遣渭赴難渭遂<lb/>
率所部徑趨靈隱山伏發遇害後淮南檻送徐綰歸王<lb/>
命剖心祭渭<lb/>
朱行先字蘊之海鹽人也燕頷虎頭猿臂善射時人稱<lb/>
曰小由基起家建寧都將事湖州刺史髙彦屢立戰功<lb/>
武肅王擢為節度左押牙親衛第三都指揮使及彦子<lb/>
澧敗率衆自歸賜號協力勤王功臣再加佐正匡國功<lb/>
<pb n="KR2i0021_WYG_085-2b"/>
臣晉秩檢校尚書右僕射御史尋為静海鎮遏使在鎮<lb/>
恩威並行甚著聲譽凡十有五年寳大元年七月卒于<lb/>
官年七十二贈銀青光禄大夫上柱國弟三人行存行<lb/>
勤行忠子從訓智紹不仕元晟元杲俱節度正散將元<lb/>
昇節度下將元寳元勝元贇凡八人<hi>墓碑云行先娶汝南周氏隴西彭氏</hi>
<hi>清河張氏三夫人</hi>
黄晟明州鄞人也初應募于望海鎮鎮中立表以魁梧<lb/>
者為入格晟短小貌寢陋不中選乃𨽻鎮都虞候林膺<lb/>
<pb n="KR2i0021_WYG_085-3a"/>
已而潛還本鄉募衆據平嘉埭時權知州楊僎召署為<lb/>
平嘉浦將有衆千餘人先是劉漢宏以台州賊婁文知<lb/>
明州事文為僎所敗其黨杜宗自寧海鎮率鄉民屯奉<lb/>
化晟自平嘉埭以所部兵擊之斬獲甚衆居頃之餘姚<lb/>
鎮將相嘉侵越州董昌禦之不利明州刺史鍾季文檄<lb/>
晟統兵攻嘉殺之昌以平賊功奏授晟左散騎常侍充<lb/>
浙東道東西副指揮使季文卒晟遂為本州刺史<hi>九國志云</hi>
<hi>會刺史鍾文季卒遂據其郡今從吳越備史作季文</hi>晟頗尚禮士辟前進士陳鼎<lb/>
<pb n="KR2i0021_WYG_085-3b"/>
羊紹素為賔客江東儒學多依之<hi>號其里曰措大營</hi>昌僭號改<lb/>
元晟亦移書規諭及武肅王舉師晟率衆應之在任十<lb/>
八年卒時天寳二年也遺疏不請子為嗣凡府庫所蓄<lb/>
必題曰送使其忠順如此<lb/>
司馬福蘇州人始𨽻武肅王水軍為遊奕都虞候天寳<lb/>
二年淮人圍蘇州内外阻絶王濟師莫知音問福没水<lb/>
中三日進内得報復出而援兵遂與城中弓矢相應是<lb/>
役也淮人為水栅環城繫鈴于網沈水底㫁潛行者福<lb/>
<pb n="KR2i0021_WYG_085-4a"/>
善泅水先以巨竹觸網淮人聞鈴聲舉網福乃過入城<lb/>
中其出也亦然衆莫不以為神福故多髯至是截鬚為<lb/>
卜者敵人卒不能識進官都指揮使武肅王城吳江置<lb/>
軍鎮命福主之遂老於其職<lb/>
孫琰臨海人驍勇有智時人謂之孫百計積功至牙將<lb/>
守蘇州天寳二年淮南將周本吕師造圍蘇州攻法凡<lb/>
百出不可窮最後推洞屋攻城若帡幪然琰隨機應敵<lb/>
置輪於竿首垂絙投錐以掲之攻者盡露及礟至則張<lb/>
<pb n="KR2i0021_WYG_085-4b"/>
網以拒礟遇網輙止竟無所施淮南兵遂夜遁<lb/>
呉敬忠於潛人也從武肅王以八都兵討劉漢宏有功<lb/>
及王出師助淮南討田頵敬忠先登陷陣卒奏㨗而歸<lb/>
梁大祖既封王呉越兩國敬忠亦以積功授正國功臣<lb/>
浙西營田副使累加太師兄順以功擢鎮海軍保城都<lb/>
指揮使檢校司空弟訢官太傅子八人仕本國皆貴顯<lb/>
<hi>杭州府志吳敬忠墓在於潛縣南五里豊國後鄉東村</hi>
滕彦休<hi>闕</hi>　人幼岐嶷有辨才天寳八年出使于契丹<lb/>
<pb n="KR2i0021_WYG_085-5a"/>
大得契丹心明年復報聘會契丹兵攻梁蔚州敵樓無<lb/>
故自壊衆軍乗之不踰時而破契丹主引彦休環城以<lb/>
視因賜彦休名曰述吕十三年五月武肅王復令彦休<lb/>
使契丹兼饋犀角珊瑚諸物契丹主大悦授彦休官遣<lb/>
還彦休徃反契丹者數四㳂海溯河䟦渉險阻輯睦鄰<lb/>
封為功居多焉<lb/>
論曰髙彦遣子赴難志存君父其公爾忘私者與朱行先<lb/>
束身歸正比匪靡傷福琰敬忠躬在行間智勇俱奮庶于王<lb/>
<pb n="KR2i0021_WYG_085-5b"/>
臣無媿焉黄晟乃心恭順滕彦休不辱君命咸有令聞善夫<lb/>
　　呉公約　　　章魯封　　饒景　　薛居正<lb/>
　　謝鶚　　　　鍾匡範　　陳長官　　童頵<lb/>
　　鍾廷翰　　　楊巖　　　許俊　　　孫陟<lb/>
　　聞人凝　　　張瑗　　　劉甫　　　蔣勛<lb/>
　　王畊<lb/>
呉公約字處仁餘杭人也黄巢之亂杭州八都既建已<lb/>
又派而析者號十三都公約其一也公約初負膽畧為<lb/>
<pb n="KR2i0021_WYG_085-6a"/>
縣豪會朱直起兵應募西討以功署西桂鎮遏使未幾<lb/>
從董昌禦巢于西鄙加御史中丞奏置都額改硤石為<lb/>
訓兵之所摧鋒破鋭日有聲稱武肅王破越州公約驍<lb/>
果先登兵罷拜千牛衛將軍肅政隊長頃之劉浩平録<lb/>
功擢散騎常侍已而徐約都蘇州武肅王委公約專征<lb/>
特授北面諸軍行營招討使明年春克蘇州竟讓軍功<lb/>
以本都歸王益嘉其忠授義和鎮遏使兼本軍水陸都<lb/>
遊奕使居無何淮人侵擾公約扞禦疆域屢挫敵鋒遷<lb/>
<pb n="KR2i0021_WYG_085-6b"/>
工部尚書俄改刑户二部<hi>杭州府志又云遷左執法</hi>乾寧四年卒羅<lb/>
隱銘其墓<hi>餘杭志有吳公約尚書碑</hi>公約澹于嗜欲所得軍實率分<lb/>
賚戯下以為常為將數十年家無長物出則督勵將士<lb/>
入則訓誨子弟稱一時賢將云<lb/>
章魯封<hi>一作魯風</hi>桐廬人也頻舉進士不第有雋才少與羅<lb/>
隱齊名武肅王既破董昌辟魯封為表奏孔目官魯封<lb/>
拒不受武肅王命吏笞之已而勉就職累官蘇州刺史<lb/>
著章子三卷行于世<lb/>
<pb n="KR2i0021_WYG_085-7a"/>
饒景<hi>一作京</hi>青州淄水人唐廣明時杭州建八都景為唐<lb/>
山都將天寳時事武肅王為鎮海軍紫溪鎮遏使累有<lb/>
防禦功十四年卒王奏聞于梁贈太保遂葬金昌縣之<lb/>
金山鄉後墓木皆髙百尺合抱有犯之者輙為異物所<lb/>
怖即止<lb/>
薛居正錢唐人仕武肅王官太尉卒諡貞顯葬于靈石<lb/>
山之麓冡前常有紫藤遍繞三峯<hi>案居正三世孫昻仕宋為尚書左丞</hi>
<hi>人謂冡前紫藤之瑞應</hi>
<pb n="KR2i0021_WYG_085-7b"/>
謝鶚南康人舉唐進士兒時夢浴溪中有人以珠一器<lb/>
遺之曰吞此則明悟矣鶚吞細珠六十餘顆及長善為<lb/>
詩有文名仕武肅王為<hi>闕</hi>　　　　寳大時朱行先勤王<lb/>
事而殁鶚為撰墓誌銘文章雅贍一時推許銘曰挺生英<lb/>
特邈爾奇形素藴豹畧能精武經戈鋋再舉氛祲廓清<lb/>
從兹勇冠大播家聲盛績既彰威名遂振静守謙敬動<lb/>
知逆順惟此侯王賞其忠信不有殊功疇遷劇鎮匡呉<lb/>
志大佐越功全一人注意百辟推賢方務剖竹宜分重<lb/>
<pb n="KR2i0021_WYG_085-8a"/>
權孰謂梁木俄隨逝川生作忠臣没留遺䇿眷彼令嗣<lb/>
恭承帝澤丹旐斯引𤣥宫已闢萬嵗千秋芳塵永隔<lb/>
鍾匡範唐鎮南節度使傳第二十子也鍾氏既滅匡範同<lb/>
母来歸甚為武肅王所禮時匡範獻王雲鶴通天離水<lb/>
犀帶一圍及玉盂一事玉盂常覆五雀雛于内熾炭久<lb/>
然比啓視而雀雛已飛去是一異也武肅王受盂反帶<lb/>
贈錢二萬緡匡範因擕帶徃碧波亭命許彦方繫帯<lb/>
行水中水開七尺許遂至瑞石山登岸國人大為驚異<lb/>
<pb n="KR2i0021_WYG_085-8b"/>
或云帶故唐明皇御玩遺在西川川客獻與鍾傳傳常<lb/>
寳之<lb/>
陳長官事武肅王為寧海縣令會王命增州縣賦税長<lb/>
官上書極諫王大怒逮之獄長官以死爭之得免寧海<lb/>
故稱劇縣租税視諸邑為獨輕者皆其力也至今猶廟<lb/>
祀焉<lb/>
童頵青溪人也素有勇力武肅王時多著勤勞拜西扇<lb/>
都巖將王賜誥曰制左軍同十將充西扇都巖將頵早<lb/>
<pb n="KR2i0021_WYG_085-9a"/>
係轅門久居巖界星霜屢换警察無欺寡人自襲丕圗<lb/>
廣施慶澤睠兹勤瘁宜示陟遷克固前修更期後奬可<lb/>
銀青光禄大夫檢校太子賔客兼監察御史上柱國充<lb/>
十將餘如故及卒葬于青溪仁壽鄉<hi>又青溪王延壽叔唐大尉克儉與武</hi>
<hi>肅同事征伐延壽官呉越主簿</hi>
鍾廷翰<hi>闕</hi>　人流寓湖州素有賢名武肅王命攝安吉<lb/>
主簿牒曰廷翰儒素修身早升官緒寓居霅水累厯星<lb/>
霜克循亷謹之規備顯温恭之道今者願求録用特議<lb/>
<pb n="KR2i0021_WYG_085-9b"/>
掄材安吉屬城印曹闕吏俾期差攝勉効公方倘聞佐<lb/>
理之能豈恡超昇之奬後不知所終<lb/>
楊巖𢎞農人也父承休官唐刑部員外郎天祐時副給<lb/>
事中鄭祁册封武肅王為呉王會淮南道阻不克歸遂<lb/>
留杭州初承休之行也挈巖與俱巖厯仕武肅王父子<lb/>
累官至丞相子郾以任子厯官尚書職方員外郎郾子<lb/>
蠙蚤卒蠙子侃年十嵗能作雪賦忠懿王入宋郾率侃<lb/>
以其族隨行僑居宋州<lb/>
<pb n="KR2i0021_WYG_085-10a"/>
許俊鹽官人年十八從武肅王以驍勇稱屢積戰功官<lb/>
至節度使都押牙兼御史中丞寳正三年卒<lb/>
孫陟新城人武肅王時厯官杭州刺史加檢校尚書已<lb/>
而防禦常州調兵督戰殁于陣以䘏禮歸葬于邑之太<lb/>
平鄉贈銀青光禄大夫上柱國<hi>又慈溪人馮叔和仕吳越官至尚書附記于此</hi>
聞人凝天寳十六年為富春令重建縣治有興廢功<lb/>
張瑗事武肅王累官至司空出鎮華亭普照寺僧某者<lb/>
不識物情以蔬食進焉瑗領之密啓王于寺後鑿三河<lb/>
<pb n="KR2i0021_WYG_085-10b"/>
訖為運道而寺用不寧<lb/>
劉甫其先泉州人徙居閩縣<hi>闕</hi>　王時甫舍閩来仕遂<lb/>
不復還鄉閭稱其亷孝子若虚亦知名于宋<lb/>
蔣勛晉呉郡太守樞之後也唐末避地婺州之東陽仕<lb/>
<hi>闕</hi>王為金紫光禄大夫檢校司空兼御史大夫遂家焉<lb/>
王畊<hi>闕</hi>　人善畵尤精牡丹遂為一時丹青之冠不知<lb/>
所終<lb/>
　　沈夏　　沈行思<lb/>
<pb n="KR2i0021_WYG_085-11a"/>
沈夏海鹽人初武肅王同董昌討劉漢宏于越州鹽官<lb/>
都將徐及遣夏與髙彦率本部来會師王見之甚悦延<lb/>
入卧内謂曰我東征師旅已衆渡江之役無勞爾輩但<lb/>
徐及素强梁終非我所蓄以我東渡必為後患汝為我<lb/>
殺之當以郡牧相報吾非誨人為逆惟是境土苦于干<lb/>
戈不仁者宜盡驅除用息生聚耳夏等再拜聴命王厚<lb/>
遣歸既歸告及曰董公與錢公以兵討賊聞將軍遣所<lb/>
部見助喜動顔色然時時以東北為慮設有竊發復勞<lb/>
<pb n="KR2i0021_WYG_085-11b"/>
後顧夏等實托將軍以為後據及有軍師某者頗疑夏<lb/>
勸及為備不聴夏遂與其下謀殺及及死其衆遂分夏<lb/>
性兇暴不即来歸乃以所得衆七千餘人聚臨平山下<lb/>
擇幼弱者盡殱之遂得三千人徃嘉興刼呉公約入海<lb/>
為亂未幾縱公約歸始復奔于杭武肅王優容之累從<lb/>
征伐奏授武勝軍都指揮使遥領彛州刺史加檢校司<lb/>
空至任輒以殺僇為事左右不任用者即加屠害王頗<lb/>
惡其所為夏復搆私第于北部制度與公府埒長子有<lb/>
<pb n="KR2i0021_WYG_085-12a"/>
過手刄之王以其噬子滋不悦出為婺州刺史會淮南<lb/>
將陶雅侵其境王不時救頃之東陽陷夏遂被執尋遇<lb/>
害<lb/>
沈行思一名行瑜<hi>闕</hi>　人積功為湖州廵校將初髙澧<lb/>
出奔行思與都將盛師友同有閉城功武肅王廵湖州<lb/>
乃命師友從行而行思頗有牧守之望謂同職陳環曰<lb/>
盛君来豈不佩印綬歸邪不然我後安處君為我裁之<lb/>
時環已得宻㫖俾遣行思歸國乃紿之曰二人功本無<lb/>
<pb n="KR2i0021_WYG_085-12b"/>
優劣且王情尚未可測宜亟詣府城面較功績以决其<lb/>
可否行思遂来勤王王亦優待之環隨送行思之家至<lb/>
行思始悟其詐深銜環遂懐觖望王將及國城行思與<lb/>
環俱候北郊行思自取巨槌擊殺環奔王舟以陳其前<lb/>
功復言師友與環毁間之狀是時師友方從亟引以相<lb/>
證行思輒奪威鎗刺師友左右遂擒之王曰吾早以汝<lb/>
强梁故不欲任汝繼念閉城功將牧以他郡今所為若<lb/>
此疇能容之命斬于龍丘山許其家收葬而師友竟擢<lb/>
<pb n="KR2i0021_WYG_085-13a"/>
婺州刺史<lb/>
論曰呉越開國諸將𨽻麾下者多恂恂和雅慕祭遵羊<lb/>
祜之遺風沈夏獨恣睢嗜殺戮及愛子洵天資刻薄人<lb/>
也行思覬覦專城鞅鞅自失戕害同官自取罪戾倘所<lb/>
云匹夫之勇非耶<lb/>
　<lb/>
　<lb/>
　<lb/>
<pb n="KR2i0021_WYG_085-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷三十五</head> <lb/>
    <p>
<pb n="KR2i0021_WYG_035-1a"/>
欽定四庫全書<lb/>
　十國春秋卷三十五<lb/>
　　　　　　　　　　　　　檢討呉任臣撰<lb/>
前蜀一<lb/>
　　髙祖本紀上<lb/>
髙祖姓王名建字光圖許州舞陽人也為人隆眉廣顙<lb/>
龍睛虎視機略拳勇出於流輩先世故為餅師建少年<lb/>
無賴以屠牛盜驢販私鹽為事里人謂之賊王八常葬<lb/>
<pb n="KR2i0021_WYG_035-1b"/>
父發地數尺而瘞棺輙躍出有神人語之曰此天子地<lb/>
汝小民何容卜葬建不聴竟葬之棺復躍出如是者三<lb/>
乃克葬未㡬被罪繫許昌獄吏縱之去亡匿武當山遇<lb/>
僧處洪以相術奇建曰子骨法甚貴盍從軍自求豹變<lb/>
建感其言因𨽻軍於忠武久之節度使杜審權抜為列<lb/>
校從討王仙芝有功會建所乘馬死剖之得一小蛇於<lb/>
心間私自異之<hi>五國故事云建為忠武軍部將讨尚君長於山東力戰馬斃剖之得蛇於馬腹</hi>
<hi>由是自負今從蜀檮杌</hi>黄巢陷長安唐僖宗走成都忠武軍將鹿<lb/>
<pb n="KR2i0021_WYG_035-2a"/>
晏𢎞以兵八千屬監軍楊復光討賊巢敗走復光以其<lb/>
兵為八都都將將千人建與晏𢎞皆為一都頭<hi>通鑑云楊復光</hi>
<hi>瀝酒為盟分忠武軍八千人為八都遣牙將鹿晏𢎞晉暉王建韓建張造李師泰龎從等八人將之復光帥之</hi>
<hi>以撃朱溫敗之遂克鄧州○十國紀年曰上公八都而下立有七人姓名其一人諸書不可見故也</hi>復光<lb/>
死晏𢎞率八都兵西迎僖宗于蜀所過剽略行至興元<lb/>
逐節度使牛勗<hi>一作牛叢</hi>自稱留後以建等領屬州刺史時<lb/>
中和三年十二月也明年建與晉暉韓建張造李師泰<lb/>
等各率一都赴行在僖宗得之大喜以屬十軍觀軍容<lb/>
<pb n="KR2i0021_WYG_035-2b"/>
使田令孜令孜養建等為假子賜與巨萬拜諸衞將軍<lb/>
號隨駕五都冬十一月唐遣禁兵討晏𢎞晏𢎞棄興元<lb/>
轉掠襄鄧還據許州詔遂以為忠武節度使光啟元年<lb/>
僖宗還長安使建與晉暉等將神策軍宿衞會河中王<lb/>
重榮與令孜爭鹽池重榮召晉兵犯京師僖宗復出奔<lb/>
鳳翔二年春三月移幸興元以建為清道斬斫使負玊<lb/>
璽以從行至當塗驛李昌符等焚棧道棧道㡬斷建控<lb/>
僖宗馬冒煙熖中過宿坂下僖宗枕建膝寢既覺涕泣<lb/>
<pb n="KR2i0021_WYG_035-3a"/>
解御袍賜之曰以其有淚痕也錫以金劵及至興元命建<lb/>
遙領壁州刺史故事將帥無遙領州鎮者實自建為始<lb/>
云是時令孜以天子播越由已致之懼且得罪西川節<lb/>
度使陳敬瑄令孜同母弟也令孜因求為西川監軍薦<lb/>
樞密使楊復恭代為觀軍容使頃之復恭斥令孜之黨<lb/>
出建為利州刺史<hi>蜀檮杌作防禦使今從通鑑又五代史云建攻利州刺史王珙棄城走與</hi>
<hi>此略異</hi>三年山南西道節度使楊守亮忌建驍勇數數召<lb/>
建往建不從乃召集亡命及溪洞彛落有衆八千人㳂<lb/>
<pb n="KR2i0021_WYG_035-3b"/>
嘉陵江而下以襲閬州逐其刺史楊茂實<hi>五代史作執其刺史楊行</hi>
<hi>遷蜀檮杌云攻陷闐州殺楊行遷今從通鑑</hi>自稱防禦使守亮寖不能制牙<lb/>
將張䖍裕説建曰公乘天子微弱專據方州若唐室復<lb/>
興公無種矣宜遣使奉表天子仗大義以行師事無不<lb/>
濟部將綦母諌亦説建養士愛民以觀天下之變建皆<lb/>
嘉納之會東川節度使顧彦朗與建相親敬瑄恐其相<lb/>
暱也謀于令孜令孜曰王八吾兒也以一介召之可置<lb/>
麾下乃折簡招建曰中原多故惟三蜀可以偷安陳公<lb/>
<pb n="KR2i0021_WYG_035-4a"/>
恢廓無疑吾父子輔之萬全必矣建聞命大喜因至梓<lb/>
州謂彦朗曰十軍阿父召我我欲至成都見陳公以求一<lb/>
鎮即以其家屬託彦朗選精兵二千與從子宗鐬假子<lb/>
宗瑤宗弼宗侃宗弁等馳之成都行至鹿頭闗西川叅<lb/>
謀李乂謂敬瑄曰王建虎也柰何延之入室<hi>蜀檮杌載李乂曰建</hi>
<hi>今之姦雄狼顧久矣必不為人下若為將校亦非公之利今從通鑑</hi>敬瑄悟亟遣人止之<lb/>
且增修守備建大怒破闗而進敗漢州刺史張頊於綿<lb/>
竹遂取漢州彦朗聞之出兵相助列軍於學射山敬瑄<lb/>
<pb n="KR2i0021_WYG_035-4b"/>
命偏將句惟立逆戰建擊敗之於蠶北又拔徳陽敬瑄<lb/>
遣使來讓對曰十軍阿父召我未及門而拒之重為顧<lb/>
公所疑退無歸矣令孜登樓慰諭建與諸將截髪羅拜<lb/>
曰今既無歸且辭阿父作賊是時彦朗以其弟彦暉為<lb/>
漢州刺史發兵助攻成都三日不克而退還屯漢州敬<lb/>
瑄告難于朝僖宗命中使和解之又令李茂貞以書來<lb/>
諭皆不從文徳元年春三月建將兵攻彭州敬瑄救之<lb/>
乃解還于是大掠西川十二州皆被其患是月昭宗即<lb/>
<pb n="KR2i0021_WYG_035-5a"/>
位建與敬瑄方相攻貢賦中絶建謂部將曰吾在軍中<lb/>
久觀用兵者不依天子之重則衆心易離今不若疏敬<lb/>
瑄之罪表請朝廷命大臣為帥而佐之則功庶可成乃<lb/>
使周庠草表請討敬瑄以贖罪因求卭州而彦朗亦表<lb/>
請赦建罪移敬瑄它鎮以靖兩川昭宗新立方憤藩鎮<lb/>
多跋扈會得奏夏六月以韋昭度兼中書令充西川節<lb/>
度使兼兩川招撫制置等使<hi>蜀檮杌云乃詔宰相韋昭度為成都尹今從通鑑</hi>
徴敬瑄為龍武統軍敬瑄益治兵講武治黄頭軍三都<lb/>
<pb n="KR2i0021_WYG_035-5b"/>
是時建軍新都綿竹土豪何義陽安仁費思懃等所在<lb/>
擁兵自保衆或萬人少者千人建遣假子宗瑶説之稍<lb/>
稍率衆來附給以資糧建軍復振秋七月昭度至成都<lb/>
備旌節于城下敬瑄不受代昭度謂之曰新使在此何<lb/>
閉門為敬瑄令左右詬城下曰有鐵劵具在寧可違先<lb/>
帝命乎<hi>費著器物譜曰敬瑄劵文承㫖樂朋龜作其略曰烹巨鼇者鼎大於滄海斬長鯨者劍倚於青</hi>
<hi>天既立異勛克膺殊寵李晟免其十死子儀成其九功鎮以金鏞賜其鐵劵又田令孜劵文略曰人臣之績古</hi>
<hi>今莫儔爵位不足以荅元勳竹帛不足以紀大節式遵盛典用表殊庸宣賜駱谷扈從定難中興社稷功臣仍</hi>
<pb n="KR2i0021_WYG_035-6a"/>
<hi>恕十死敬瑄以中和三年十月受賜令孜以四年十一月受賜</hi>冬十二月丁亥唐署韋<lb/>
昭度為行營招討使以山南西道節度使楊守亮副之<lb/>
東川節度使顧彦朗為行軍司馬割邛蜀黎雅置永平<lb/>
軍拜建節度使治卭州充行營都指揮使<hi>蜀檮杌云建發兵於劍門</hi>
<hi>敬瑄不受代昭度於城東置行府以建為衙内都指揮使今從錦里耆舊傳及通鑑</hi>以討敬瑄戊<lb/>
子削敬瑄官爵龍紀元年春正月戊申建大破眉州刺<lb/>
史山行章於新繁鹵獲萬餘人横尸四十里行章僅以<lb/>
身免先是田令孜以故將楊晟假威戎節度使使守彭<lb/>
<pb n="KR2i0021_WYG_035-6b"/>
州建再攻彭州敬瑄遣行章將兵五萬屯新繁以救之<lb/>
至是戰敗晟亦懼徙屯三交敬瑄復發兵七萬益行章<lb/>
與建相持濛陽百餘日<hi>錦里耆舊傳載是年五月三郊城軍敗退歸府城王司徒據漢州</hi>
<hi>出軍把斷北路乂彌牟鎮下先鋒寨新都縣下中軍寨今從通鑑</hi>冬十二月甲子建敗<lb/>
行章及西川騎將宋行能於廣都行能奔還成都行章<lb/>
退守眉州壬申請降于建大順元年春正月壬寅建攻<lb/>
卭州敬瑄遣其將楊儒助刺史毛湘守之未㡬儒來降<lb/>
建録以為子更其姓名曰王宗儒乙巳建留永平節度<lb/>
<pb n="KR2i0021_WYG_035-7a"/>
判官張琳為卭南招安使引兵還成都敬瑄分兵布寨於<lb/>
犀浦郫導江等縣發城中民户一丁書則穿壕運石夜則<lb/>
登城擊析唐行營招討使韋昭度營於唐橋<hi>鑑戒錄云昭度於城南荷</hi>
<hi>聖寺置行府</hi>建營於東閶門外建事昭度甚謹辛亥簡州將杜<lb/>
有遷執刺史員䖍嵩來降建以有遷知州事二月己未資<lb/>
州將侯元綽執刺州楊戡來降建以元綽知州事夏四月<lb/>
乙丑敬瑄遣蜀州刺史任從海將兵二萬救卭州戰敗欲<lb/>
以蜀州來附敬真殺之以徐公鉢代為蜀州刺史丙寅嘉<lb/>
<pb n="KR2i0021_WYG_035-7b"/>
州刺史朱實舉州來降丙子僰道土豪文武堅執戎州刺<lb/>
史謝承恩來降六月丁巳茂州刺史李繼昌帥衆救成都<lb/>
己未建擊斬之辛酉資簡都制置應援使謝從本殺雅<lb/>
州刺史張承簡舉城來降秋八月建退屯漢州九月卭<lb/>
州食盡刺史毛湘謂都知兵馬使任可知曰吾不忍負<lb/>
田軍容吏民何罪爾可持吾頭歸建也壬戌可知斬湘<lb/>
及二子來降甲戌建持永平旌節入卭州以張琳知留<lb/>
後冬十月建引兵還成都蜀州將李行周逐徐公鉢舉城<lb/>
<pb n="KR2i0021_WYG_035-8a"/>
來降二年春二月唐以韋昭度討陳敬瑄三年不克且<lb/>
聚諸道兵十餘萬饋運不繼議欲息兵三月乙亥制復<lb/>
敬瑄官爵<hi>十國紀年作二月乙巳今從通鑑</hi>令建與顧彦朗各帥衆歸<lb/>
鎮是時敬瑄置徴督院括富民財以供軍逼以桎梏捶<lb/>
楚民不聊生又城中乏食民有潜入行營販米入城者<lb/>
截同徑寸半深五分每筒百餘錢餓殍狼藉死者相繼<lb/>
軍民彊弱相陵將吏斬之勿能禁乃更為㫁腰邪劈酷<lb/>
法而為者不止民多謀出降敬瑄悉捕其族黨殺之至<lb/>
<pb n="KR2i0021_WYG_035-8b"/>
是建見罷兵制書曰大功埀成奈何棄之因密謀于幕<lb/>
僚周庠庠力勸建請韋公還朝獨取成都克而有之上<lb/>
策也建遂表稱陳敬瑄田令孜罪不可赦願畢命以圖<lb/>
成功<hi>十國紀年載是年四月朝議以建不奉詔而不能制更授西川行營招討制置使按此命葢在昭度</hi>
<hi>還朝之後也今不從</hi>昭度無如之何建乘間説昭度曰公以數萬<lb/>
之衆困兩川之人而師久無功罪將安歸且唐室多故<lb/>
東方諸鎮迭相吞噬兵接都畿真腹心之疾也相公當<lb/>
歸相天子靜中原以固根本敬瑄疥癬耳責建可辦此<lb/>
<pb n="KR2i0021_WYG_035-9a"/>
西蠻之國不足以留公昭度遲疑未決庚子建陰令東<lb/>
川將唐友通等擒昭度親吏駱保<hi>錦里耆舊傳作駱别鶴北夢瑣言作駱志</hi>
<hi>今從五代史蜀檮杌</hi>蒼頭保祿於軍門臠而食之建入白曰軍士<lb/>
饑須此為食爾<hi>一云誣其盜軍糧</hi>昭度大恐遽留符節與建牒<lb/>
建知三使留後兼行營招討使即日東還建送至新都<lb/>
跪觴馬前泣拜而别昭度方去建即以兵扼劍門兩川<lb/>
由是阻絶建還攻成都環城烽塹亘五十里有狗屠王<lb/>
鷂者請詐得罪亡入城中見敬瑄令孜謬言建兵罷食<lb/>
<pb n="KR2i0021_WYG_035-9b"/>
盡將遁去已而鬻茶於市又陰為吏民稱建英武軍勢<lb/>
彊盛由是敬瑄等懈於守備而衆心多危懼秋八月建<lb/>
攻敬瑄甚急顧謂牙將韓武曰城破我與公逓為節度<lb/>
使武等益力戰敬瑄出兵輙敗時威武節度使楊晟數<lb/>
數饋以食建乃分兵據新都彭州道絶辛丑令孜登城<lb/>
呼建曰老夫與八哥相厚何嫌而至此建曰軍容父子<lb/>
之恩心何可忘然兵討不受代者天子命也太師改圖<lb/>
建復何求于是令孜夜入建軍以節度觀察印牌授建<lb/>
<pb n="KR2i0021_WYG_035-10a"/>
建泣謝請為父子如初壬寅敬瑄開門出迎癸卯建入<lb/>
城自稱西川留後安撫軍人百姓放敬瑄歸花林坊宅<lb/>
令孜歸碧雞坊宅已而表敬瑄子陶為雅州刺史以令<lb/>
孜為監軍使敬瑄隨陶之官癸丑分遣士卒就食諸州<lb/>
敬瑄將佐有器幹者建皆禮而用之九月東川節度使<lb/>
顧彦朗卒軍中推其弟彦暉知留後冬十月癸未唐遣<lb/>
少師薛廷珪命建為檢校司徒成都尹劍南西川節度<lb/>
副大使知節度事管内觀察處置雲南八國招撫等使<lb/>
<pb n="KR2i0021_WYG_035-10b"/>
<hi>通鑑作西川節度使今從五代史及蜀檮杌</hi>甲申廢永平軍建既得西川留<lb/>
心政事容納直言好施樂士謙恭簡素用人各盡其才<lb/>
然多忌好殺諸將有功名者多因事誅之十二月唐以<lb/>
顧彦暉為東川節度使遣中使宋道弼賜旌節楊守亮<lb/>
令綿州刺史楊守厚<hi>五代史作常厚今從通鑑</hi>囚道弼以攻梓州癸<lb/>
夘彦暉求救于建甲辰建遣華洪李簡王宗侃王宗弼<lb/>
討守厚自彦朗死建欲圖并東川而未有以發及洪等<lb/>
行密戒曰兵已破守厚彦暉必出犒師汝曹於行營報<lb/>
<pb n="KR2i0021_WYG_035-11a"/>
宴挾與俱來無煩吾再舉也宗侃破守厚七砦守厚走<lb/>
歸綿州以唐旌節還道弼而出之彦暉已得節具犒禮<lb/>
諸將報宴會宗弼以建謀洩之彦暉彦暉辭疾不出建<lb/>
計不得發而圖彦暉之心愈益迫矣景福元年威武節<lb/>
度使楊晟與楊守亮等約興兵來攻二月丁丑晟出兵<lb/>
掠新繁漢州之境使其將吕蕘將兵二千會楊守厚攻<lb/>
梓州建遣行營都指揮使李簡擊蕘斬之辛丑建遣族<lb/>
子嘉州刺史宗裕雅州刺史王宗侃威信都指揮使華<lb/>
<pb n="KR2i0021_WYG_035-11b"/>
洪茂州刺史王宗瑶將兵五萬攻彭州晟逆戰而敗宗<lb/>
裕等圍之守亮遣其將符昭救晟徑趨成都營三學山<lb/>
建亟召洪還洪疾驅而至後軍尚未集以數百人夜去<lb/>
昭營數里多擊更鼓昭以為建軍大至引兵宵遁三月<lb/>
守亮假子左神策勇勝三都都指揮使楊子實子遷子<lb/>
釗自渠州引兵救晟子實等知守亮必敗壬子帥衆二<lb/>
萬來降是月晟遺楊守貞楊守忠楊守厚書使攻東川<lb/>
以解彭城之圍守貞等從之時神策督將竇行實戍梓<lb/>
<pb n="KR2i0021_WYG_035-12a"/>
州守厚密誘之為内應及守厚至涪城行實事泄顧彦<lb/>
暉斬之守厚遂遁去俄守貞守忠軍至無所歸盤桓綿<lb/>
劍間建遣親校吉諫襲守厚破之癸亥李簡邀守忠於<lb/>
鍾陽斬獲三千餘人夏四月簡又破守厚於銅鉾斬獲<lb/>
三千餘人降萬五百人守忠守厚皆走秋八月辛丑李<lb/>
茂貞攻拔興元楊復恭楊守亮楊守信楊守貞楊守忠<lb/>
滿存奔閬州冬十二月壬午建遣華洪擊守亮于閬州<lb/>
破之是嵗陳敬瑄同子陶自雅州罷歸寓居新津以一<lb/>
<pb n="KR2i0021_WYG_035-12b"/>
縣租賦贍焉二年春正月東川留後顧彦暉既與建有<lb/>
隙李茂貞欲撫之請唐更賜彦暉節唐詔彦暉為東川<lb/>
節度使茂貞又奏遣知興元府事李繼密救梓州未㡬<lb/>
建軍敗東川鳳翔之兵於利州彦暉求和請與茂貞絶<lb/>
二月甲戌唐加建同平章事建屢請殺陳敬瑄田令孜<lb/>
昭宗不許夏四月乙亥建使人告敬瑄謀作亂殺之新<lb/>
津又告令孜通鳳翔書下獄死<hi>蜀檮杌云敬瑄廢處雅州以其子為刺史既行</hi>
<hi>建遣殺于三江令孜仍監其軍復以令孜陰附鳳翔擒下獄餓死錦里耆舊傳曰景福元年春有詔貶田令孜</hi>
<pb n="KR2i0021_WYG_035-13a"/>
<hi>授湖南監軍陳敬瑄于雅州安置王司徒慮其生變縊令孜于府城斬敬瑄于新津具表疏其惡今從通鑑</hi>
乾寜元年夏五月建久攻彭州不下城中人相食<hi>錦里耆舊</hi>
<hi>傳云彭城内窘蹙初年米每斗五千第二年十千三年糧盡百姓遞相啗食</hi>彭州内外都指<lb/>
揮使趙章出降建用王先成言築龍尾道屬于女墻丙<lb/>
子建兵登城楊晟猶帥衆力戰刁子都虞候王茂權斬<lb/>
之<hi>錦里耆舊傳五月庚申楊晟自刎城門開今從通鑑又錦里耆舊傳云自景福元年五月二十日圍城至</hi>
<hi>三年五月二十三日首尾三年</hi>獲彭城馬步使安師建建欲使為將師<lb/>
建泣謝曰師建誓與楊司徒同生死不忍復戴日月<hi>北夢</hi>
<pb n="KR2i0021_WYG_035-13b"/>
<hi>瑣言師建曰某受楊司徒提拔不敢惜死</hi>乃殺之禮葬而祭之更趙章姓名<lb/>
曰王宗勉王茂權名曰宗訓秋八月綿州刺史楊守厚<lb/>
卒其將常再榮舉城來降二年春三月建創徴雜税綾<lb/>
一疋一百文絹一疋七十文布一疋四十文豬每頭一<lb/>
百文夏五月三鎮擁兵犯闕<hi>王行瑜李茂貞韓建也</hi>秋九月遣簡<lb/>
州刺史王宗瑶等將兵往援甲戌軍綿州冬十一月雅<lb/>
州刺史王宗侃㧞利州執刺史李繼顒斬之十二月甲<lb/>
申鳳翔將閬州防禦使李繼雍蓬州刺史費存渠州刺<lb/>
<pb n="KR2i0021_WYG_035-14a"/>
史陳璠各帥所部兵來奔建起自利閬親騎軍四百餘人<lb/>
皆拳勇之士執紫旗各有名號凡戰不利輙麾紫旗以<lb/>
副之莫不披靡又中軍有隠語劍曰奪命龍刀曰小逡<lb/>
巡槍曰肩二斧曰鐵餻糜甲曰小斤使弓曰潘尚書弩<lb/>
曰百步王箭曰飛郎鼓曰聖牛兒鑼曰響八旗曰愁眉<lb/>
錦鐵蒺藜曰冷尖西川一軍紀律精嚴所向無敵時楊<lb/>
晟既死建復有事于東川表言顧彦暉不發兵赴難而<lb/>
掠奪輜重且遣瀘州刺史馬敬儒以㫁峽路請興兵致<lb/>
<pb n="KR2i0021_WYG_035-14b"/>
討戊子華洪大破東川兵於楸林斬其將羅璋鹵獲數<lb/>
萬遂拔楸林寨進圍梓州丙申建攻東川别將王宗弼<lb/>
為東川兵所擒<hi>九國志曰王宗弼掠地飛烏為顧彦暉所獲</hi>彦暉畜以為子<lb/>
戊戌通州刺史李彦昭將兵二千來降三年春正月王<lb/>
宗䕫攻拔龍州殺其刺史田昉閏月丁亥果州刺史張<lb/>
雄來降夏五月昭宗命宦者袁易簡來梓州和解兩川<lb/>
建雖奉詔還成都然猶連兵未解時荆南節度使成汭<lb/>
與其將許存泝江盡取濱江州縣武泰節度使王建肇<lb/>
<pb n="KR2i0021_WYG_035-15a"/>
<hi>歐陽五代史作黔南節度使王肇今從通鑑</hi>棄黔中退保豐都存復引兵拔<lb/>
渝涪二州汭以其將趙武為黔州留後存為萬州刺史<lb/>
武數攻豐都建肇不能守與存皆降于建未㡬建更許<lb/>
存姓名曰王宗播秋八月癸丑唐以建為鳳翔西面行<lb/>
營招討使四年春二月戊午建遣卭州刺史華洪彭州<lb/>
刺史王宗祐將兵五萬攻東川以戎州刺史王宗謹為<lb/>
鳳翔西面行營先鋒使敗鳳翔將李繼徽等於𤣥武<hi>繼徽</hi>
<hi>本姓楊名崇本李茂貞假子也</hi>庚申建以決雲都知兵馬使王宗侃為<lb/>
<pb n="KR2i0021_WYG_035-15b"/>
應援闗峽都指揮使將兵八千趣渝州決勝都知兵馬<lb/>
使王宗阮為開江防送進奉使將兵七千趣瀘州辛未<lb/>
宗侃取渝州降其刺史牟崇厚癸酉宗阮拔瀘州斬其<lb/>
刺史馬敬儒峽路始通鳳翔將李繼昭救梓州留偏將<lb/>
守劍門王宗播擊擒之夏四月唐以右諌議大夫李洵<lb/>
判官韋莊為兩川宣諭使和解顧彦暉及建詔建罷兵<lb/>
五月丙戌建以節度副使張琳守成都自將兵五萬攻<lb/>
東川更華洪姓名曰王宗滌六月李茂貞表建侵伐隣<lb/>
<pb n="KR2i0021_WYG_035-16a"/>
封連兵累嵗甲寅唐貶建南州刺史乙夘以覃王嗣周為<lb/>
鳳翔節度使<hi>一作郯王</hi>徙茂貞為西川節度使癸亥建克梓<lb/>
州南寨執其將李繼寧丙寅宣諭使李洵等至梓州己<lb/>
巳見建於張把砦建不奉詔指執旗者曰戰士之情不<lb/>
可奪也建與彦暉五十餘戰九月癸酉朔遂圍梓州是<lb/>
月茂貞不受代唐復以建為西川節度使同平章事冬<lb/>
十月壬子知遂州侯紹帥衆二萬乙夘知合州王仁威<lb/>
帥衆千人戊子鳳翔將李繼溥以援兵二千皆降於建<lb/>
<pb n="KR2i0021_WYG_035-16b"/>
建攻梓州益急初彦暉假子瑤<hi>一作顧彦瑤疑誤</hi>顧城已危謂<lb/>
諸將吏曰事公當生死以之指其所佩賓鐵劍曰事急<lb/>
而有叛者當齒此至是城將破庚申彦暉聚宗族將吏<lb/>
及瑶共飲遣王宗弼自歸于建酒酣命瑶殺已及同飲<lb/>
者瑶然後自殺城遂陷<hi>錦里耆舊傳作九月平定東川今從通鑑</hi>建入梓州<lb/>
城中兵尚七萬人乃命王宗綰分兵狥昌普等州以王<lb/>
宗滌為東川留後於是并有兩川之地十二月壬戌建<lb/>
自梓州還戊辰至成都是歲南詔䝉隆舜為其臣楊登<lb/>
<pb n="KR2i0021_WYG_035-17a"/>
所弑子舜化立遣使欵黎州修好唐欲報以詔書建曰<lb/>
小彛不足辱詔臣在西南彼何敢犯塞從之五年春正<lb/>
月唐以兵部尚書劉崇望同平章事充東川節度使夏<lb/>
五月昭宗聞宗滌已為東川留後召崇望還仍以宗滌<lb/>
為留後秋八月甲子唐改是年為光化元年己丑王宗<lb/>
滌言東川封彊五十里文移往來動踰數月請分遂合<lb/>
瀘渝昌五州别為一鎮建為表請于朝冬十月丁巳唐<lb/>
詔王宗滌為東川節度使是嵗江濱池魚死者無算令<lb/>
<pb n="KR2i0021_WYG_035-17b"/>
以車運之郭外二年夏五月甲午唐詔置武信軍於遂<lb/>
州以遂合等五州𨽻之六月唐以王宗佶為武信節度<lb/>
使從建請也秋八月建遣決雲軍使田師偘帥三指揮<lb/>
使收獲閬州進克巴蓬壁三州三年春二月庚申唐詔<lb/>
建私門立㦸加兼中書令三月移師偘軍鎮渝州夏六<lb/>
月癸亥唐加王宗滌同平章事秋七月甲寅唐命建以<lb/>
西川節度使兼東川武信軍兩道都指揮制置等使是<lb/>
嵗賜爵瑯琊王光化四年春三月東川節度使王宗滌<lb/>
<pb n="KR2i0021_WYG_035-18a"/>
以疾求代王表族子馬步使宗裕為留後唐改封王為<lb/>
西平王夏四月丁丑唐改元天復閏六月道士杜從法<lb/>
以妖妄誘昌普合三州民作亂王遣王宗黯將兵會東<lb/>
川武信兵往討未㡬龍臺鎮使王宗侃等擊滅之冬十<lb/>
一月韓全誨等刼唐帝如鳳翔東平王朱全忠引兵至<lb/>
鳳翔問罪于岐王李茂貞會全誨徴兵於我而全忠亦<lb/>
來乞師王外修好于全忠罪狀茂貞復陰遣人勸茂貞<lb/>
堅守許以出兵為援以武信節度使王宗信前東川節<lb/>
<pb n="KR2i0021_WYG_035-18b"/>
度使王宗滌等為扈駕指揮使將兵五萬聲言迎駕實<lb/>
襲山南諸州也<lb/>
天復二年春二月我兵至利州昭武節度使李繼志棄<lb/>
鎮奔鳳翔王以劍州刺史王宗偉為利州制置使三月<lb/>
發舟師三萬五千人以鎖峽口秋八月王宗佶等假道<lb/>
於興元山南西道節度使李繼密<hi>五代史作繼業今從通鑑</hi>遣兵戍<lb/>
三泉以拒我師辛丑前鋒將王宗播攻之不克退保山<lb/>
寨已而令兵卒曰吾與汝曹決戰取功名不爾死於此<lb/>
<pb n="KR2i0021_WYG_035-19a"/>
遂破金牛黒水西縣褒城四寨時軍校秦厚攻西縣矢<lb/>
貫左目達于右目鏃不出王自舐其創濃潰鏃出宗播<lb/>
屯兵馬盤寨繼密戰敗奔還漢中我軍乘勝至城下王<lb/>
宗滌帥衆先登遂克興元繼密請降得兵三萬人馬五<lb/>
千匹宗滌入屯漢中唐詔宗滌為山南西道節度使是<lb/>
日王疑宗滌得衆心命親隨馬軍都指揮使唐道襲縊<lb/>
殺之以指揮使王宗賀權興元留後九月戊申武定節<lb/>
度使李思敬以洋州來降<hi>亦作拓拔思敬葢賜姓李也</hi>冬十月拔興<lb/>
<pb n="KR2i0021_WYG_035-19b"/>
州以軍使王宗浩為興州刺史王于是并有山西南道<lb/>
是嵗大水嘉州漂蕩尤甚<lb/>
天復三年春正月唐帝還長安王貢茶布等十萬是月<lb/>
唐令所在收捕宦官王殺它囚以應詔于是西川監軍<lb/>
魚全禋致仕樞密使嚴遵美獲全夏四月王出兵秦隴<lb/>
乘岐王茂貞之弱也先是王遣判官韋莊入貢于唐亦<lb/>
修好于梁王全忠至是全忠使押牙王殷報聘王與之<lb/>
宴殷言蜀甲兵誠多但乏馬耳王作色曰當道江山險<lb/>
<pb n="KR2i0021_WYG_035-20a"/>
阻騎兵無所施然馬亦不乏當共閲之乃集諸州馬大<lb/>
閲於星宿山官馬八千私馬四千部隊甚整殷大歎服<lb/>
王以騎將起家故得蜀之後於文黎維茂等州多市蕃<lb/>
馬十年之間遂及兹數秋八月庚辰唐加王守司徒進<lb/>
爵蜀王冬十月王乘江陵成汭之變命王宗本為開道<lb/>
指揮使攻下䕫忠萬施四州議者以瞿唐為蜀險要王<lb/>
乃棄歸峽屯軍䕫州于是并有三峽之地以王宗本為<lb/>
武泰留後徙武泰軍治涪州從宗本請也<lb/>
<pb n="KR2i0021_WYG_035-20b"/>
天復四年春二月梁王全忠表請唐帝遷都帝遣間使<lb/>
以御札告難于王<hi>通鑑考異載昭宗賜王建詔云正月二十日朕登樓二十二日東軍兵士</hi>
<hi>擁脅朕東去云云</hi>王以卭州刺史王宗祐為北路行營指揮使<lb/>
將兵會鳳翔兵迎車駕至興平遇汴兵不得進而還王<lb/>
始自用墨制除官言俟車駕還長安表聞夏四月梁王<lb/>
全忠刼遷唐帝于洛陽閏月唐帝御光政門赦天下改<lb/>
元天祐王與唐絶而不知故仍稱天復年號五月山南<lb/>
東道節度使趙匡凝遣水軍攻我䕫州知渝州王宗阮<lb/>
<pb n="KR2i0021_WYG_035-21a"/>
擊敗之萬州刺史張武作鐵絙絶江中流立柵於兩端<lb/>
謂之曰鏁峽六月王及岐王茂貞李繼徽合兵討朱全<lb/>
忠全忠拒之河中是時諸將多勸王攻取鳳翔王以問<lb/>
節度判官馮涓涓曰兵者凶器殘民耗財不可窮也今<lb/>
梁晉虎爭勢不兩立若併而為一舉兵向蜀雖孔明復<lb/>
生不能敵也鳳翔蜀之藩蔽不若與之和親結為昏姻<lb/>
無事則務農訓兵保固疆塲有事則覘其機事伺釁而<lb/>
動可以萬全王曰茂貞雖庸才然有强悍之名與全忠<lb/>
<pb n="KR2i0021_WYG_035-21b"/>
力爭則不足自守則有餘為吾屏障所利多矣由是與<lb/>
茂貞結好丙子茂貞遣判官趙鍠來聘為其從子天雄<lb/>
節度使繼崇乞昏王以女妻之茂貞數求貨及甲兵於<lb/>
我王皆與焉秋八月朱全忠弑唐帝於椒殿太子子祝<lb/>
即位王率將吏百姓舉哀制服是嵗大旱褒梁之境赤<lb/>
地數千里民有相食者山中竹無巨細皆放花結實民<lb/>
采之舂米而食賴以存活<lb/>
天復五年夏五月甲申忠義節度使趙匡凝遣使修好<lb/>
<pb n="KR2i0021_WYG_035-22a"/>
于我以拒梁王全忠秋八月王遣前山南西道節度使<lb/>
王宗賀等將兵擊昭信節度使馮行襲於金州行襲時<lb/>
附全忠也九月丁夘荆南節度使趙匡明為汴兵所逼<lb/>
帥衆二萬弃城西奔是月王宗賀等所向皆捷丙子馮<lb/>
行襲棄金州奔均州其將全師朗以城降<hi>李昊蜀書髙祖紀作全行</hi>
<hi>思後主紀林思諤王宗播王承規傳俱作全行宗桑𢎞志傳又作全行朗新唐書馮行襲傳復作金行全今從</hi>
<hi>十國紀年為全思朗按孟蜀後主實錄云金州招安指揮使全師郁世居金州疑即師朗之族昆弟也</hi>王<lb/>
更師朗姓名曰王宗朗補金州觀察使割渠巴開三州<lb/>
<pb n="KR2i0021_WYG_035-22b"/>
以𨽻之冬十月唐改昭信軍為戎昭軍<hi>唐原置昭信軍于金州是時已</hi>
<hi>為蜀所有</hi>十一月唐遣告哀使司馬卿來宣昭宗之喪至是<lb/>
始入蜀境掌書記韋莊為王謀使武定節度使王宗綰<lb/>
諭之曰蜀將士世受唐恩去嵗聞乘輿東遷凡上二十<lb/>
表皆不報尋有士卒自汴來聞先帝已罹全忠弑逆蜀<lb/>
將士方日夕枕戈思為先帝報仇不知今兹使來以何<lb/>
事宣諭舍人宜自圖進退卿乃還是月壬申趙匡明至<lb/>
成都王以客禮遇之十二月馮行襲復取我金州王宗<lb/>
<pb n="KR2i0021_WYG_035-23a"/>
朗不能守焚其城邑奔于成都<lb/>
天復六年秋八月乙酉岐王茂貞遣其子侃為質於我<lb/>
王以侃知彭州冬十月丙戌王始立行臺於成都東向<lb/>
舞蹈號慟稱自大駕東遷制命不通請權立行臺用李<lb/>
晟鄭畋故事承制封拜仍以牓帖告諭所部藩鎮州縣<lb/>
是時置鎮江軍於忠州領䕫忠萬三州<hi>一曰以䕫忠萬施四州為屬郡</hi>
天復七年春三月唐帝<hi>昭宣帝</hi>襌位于梁夏四月壬戌梁<lb/>
王全忠更名晃<hi>薛史云時將受禅下教以本名二字異帝王之稱故改名</hi>甲子稱皇<lb/>
<pb n="KR2i0021_WYG_035-23b"/>
帝改元開平遣使來諭王拒而不納與𢎞農王楊渥馳<lb/>
檄諸道欲與岐王李茂貞晉王李克用會兵討梁四方<lb/>
知其非誠實皆不應是時巨人見青城山夏六月鳳凰<lb/>
見萬嵗縣黄龍見嘉陽江諸州各上言甘露白鹿白雀<lb/>
之瑞又會昌廟岸側穴中生四龜各二三寸背有金書<lb/>
王字大吉王遺書晉王各請帝一方晉王復書不許曰<lb/>
誓於此生靡敢失節秋九月王會將佐議稱帝皆曰大<lb/>
王雖忠于唐唐已亡矣此所謂天與不取者也判官馮<lb/>
<pb n="KR2i0021_WYG_035-24a"/>
涓獨勸王以蜀王稱制王不從用安撫副使掌書記韋<lb/>
莊之謀帥吏民哭三日己亥即皇帝位<hi>按歐陽五代史劉恕十國紀年</hi>
<hi>皆云天復七年九月即位明年改元宋庠紀年通譜亦云天祐四年秋稱帝次年改元今從之若九國志則云</hi>
<hi>此年七月即帝位明年改元蜀檮杌則云天復七年僭即偽位改元武成薛史唐餘傳則云天祐五年建自帝</hi>
<hi>于成都年號武成俱誤也</hi>國號大蜀帝以夘年生至是丁夘即位左<lb/>
右獻兎子上金牀之䜟帝命飾金為坐詔蜀人以金徳<lb/>
王用承唐運辛丑以前東川節度使兼侍中王宗佶為<lb/>
中書令韋莊為左散騎常侍判中書門下事閬州防禦<lb/>
<pb n="KR2i0021_WYG_035-24b"/>
使唐道襲為内樞密使<hi>五代史作唐襲今從通鑑蜀檮杌</hi>任知己潘峭<lb/>
為宣徽南北院使鄭騫為御史中丞張格王鍇為翰林<lb/>
學士周博雅為成都尹立次子秘書少監宗懿為遂王<lb/>
以族子宗裕為太傅王宗侃為太保兼侍中以唐觀軍<lb/>
容使嚴遵美為内侍監授唐室舊臣王進等三十二人<lb/>
官爵有差又宋玭等百餘人咸見信用帝雖目不知書<lb/>
而好與儒生談論頗解其理是時唐衣冠之族多避亂<lb/>
在蜀帝禮而用焉使修舉政事故典章文物有唐之遺<lb/>
<pb n="KR2i0021_WYG_035-25a"/>
風冬十月下詔改堂宇㕔舍為宫殿其略曰帝君之居<lb/>
上應辰象朝貢臻集華夏會同宫闕殿閣之深嚴臺省<lb/>
府事之宏壯須分名號以美<hi>一作正</hi>觀瞻況我肇啟丕圖<lb/>
𩔖有嘉瑞允協上𤣥之貺式光萬世之基至于厨廐之<lb/>
標題倉庫之曹列並宜從革用永維新遂以大衙門為<lb/>
宣徳門獅子門為神獸門大㕔為會同殿毬塲門為神<lb/>
武門毬塲㕔為神武殿蜀王殿為承乾殿清風樓為壽<lb/>
光閣西亭子㕔為咸宜殿九頂堂為承乾殿會仙樓為<lb/>
<pb n="KR2i0021_WYG_035-25b"/>
龍飛樓西亭門為東上閣門亭子西門為西上閣門節<lb/>
堂南門為日華門行庫角門為月華門萬里橋門為光<lb/>
夏<hi>一作下</hi>門笮橋門為坤徳門大東門為萬春門<hi>一作萬里春門</hi>
小東門為瑞鼎門大西門為乾正門小西門為延秋門<lb/>
北門依舊大𤣥門子城南門為崇禮門<hi>一作宗禮</hi>中隔為神<lb/>
雀門東門為神政門西門為興義門鼓角樓為大定門<lb/>
北門為大安門中隔為𤣥武門昌橋為應興橋舊宅為<lb/>
昭聖宫堂為金華殿摩訶池為龍躍池<hi>摩訶池乃陳人蕭摩訶所開</hi>
<pb n="KR2i0021_WYG_035-26a"/>
設㕔為韶光殿<hi>或作韵光似誤</hi>軍資庫為國計庫衙庫為内藏<lb/>
庫衙内麴佑庫為齊天庫衙内雜庫為廣潤庫賞設庫<lb/>
為常盈庫賞設行庫為殿前庫南倉為天富倉贍軍東<lb/>
庫為左金藏庫北倉為大倉甲仗庫為天武庫舊三使<lb/>
院為彰信門尚書省於舊使院置御史臺於府司置府<lb/>
城為皇城使防城使司依舊兩馬步使為左右街使廂<lb/>
虞候為街巡使後槽為飛龍廐客使為客省使樂營為<lb/>
教坊使厨為御食厨㦸門添置三十六㦸神策營為糧<lb/>
<pb n="KR2i0021_WYG_035-26b"/>
料司六軍為支計院成都府移于子城外從便處置立<lb/>
府所司新西宅為天啟宫堂為玊華殿是嵗遣官祭鹽<lb/>
井玊女之神其神出半面享之初帝見倮體婦人于鹽<lb/>
井告曰若當為吾國土地主富貴至矣故有是命<lb/>
　<lb/>
　<lb/>
　<lb/>
　十國春秋卷三十五<lb/>
</p>
<p>
</p>
  </div>
</body>
</text>
</TEI>
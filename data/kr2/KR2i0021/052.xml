<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷五十二</head> <lb/>
    <p>
<pb n="KR2i0021_WYG_052-1a"/>
欽定四庫全書<lb/>
　十國春秋卷五十二<lb/>
　　　　　　　　　　　　　檢討吳任臣撰<lb/>
後蜀五<lb/>
　列傳<lb/>
　　王處回　　母昭裔　　李昊　　徐光溥<lb/>
　　范仁恕　　歐陽廻<lb/>
王處回字亞賢彭城人也性寛厚愛士頗有機畧事髙<lb/>
<pb n="KR2i0021_WYG_052-1b"/>
祖起家中門副使長興三年髙祖如梓州遘疾時處囘<lb/>
侍左右庖人進食必空器而出以安衆心已遷為正使<lb/>
髙祖稱尊號擢樞密使是歲與趙季良李仁罕等同受<lb/>
顧命髙祖既晏駕處回秘不發䘮夜啓義興門奔告季<lb/>
良季良教處回詣仁罕審其詞㫖同異方立嗣君㑹仁<lb/>
罕設備而出處回遂不以實告竟宣遺制命太子柩前<lb/>
即位其臨變知大體多此𩔖也後主初立加兼侍中領<lb/>
武泰軍節度使廣政元年詔兼武信軍節度使同平章<lb/>
<pb n="KR2i0021_WYG_052-2a"/>
事四年加檢校官罷軍使七年復命遥領保寧節鎮處<lb/>
回既恃定䇿勲位隆使相遂專權貪縱賣官鬻獄四方<lb/>
有饋獻者率先輸處囘次及内府子德筠亦倚勢驕横<lb/>
多為不法及張業伏誅後主不忍置處回於法處囘惶<lb/>
恐辭位黜為武德節度使兼中書令聽歸私第未㡬請<lb/>
老以太子太傅致仕十四年夏四月卒先是處囘居成<lb/>
都有道士朱桃椎者<hi>野人閒話云道士造謁王公于竹葉上大書道士王桃枝奉謁今從</hi>
<hi>蜀檮机</hi>龎眉大鼻布衣繿縷謁於階前以劒撥土取花子<lb/>
<pb n="KR2i0021_WYG_052-2b"/>
三粒種之須臾成三花謂處回曰仙人旌節花也公富<lb/>
貴之兆處囘後歴三鎮果如其言又相士周𤣥豹常目<lb/>
之曰此寳精也法當大富故處囘家貲鉅萬積鏹比内<lb/>
藏三之二<lb/>
母昭裔字<hi>闕</hi>　河中龍門人博學有才名髙祖鎮西川<lb/>
辟掌書記唐客省使李嚴來監髙祖軍昭裔請止嚴無<lb/>
内不聽髙祖卒誅嚴然亦竒昭裔才思大用之及登極<lb/>
擢為御史中丞後主踐阼之明年拜中書侍郎同平章<lb/>
<pb n="KR2i0021_WYG_052-3a"/>
事已又改門下侍郎廣政三年分判塩鉄久之以次進<lb/>
左僕射時漢趙思綰據永興王景崇據鳳翔反密送欵<lb/>
後主後主遣安思謙應之昭裔上疏諫曰竊見莊宗皇<lb/>
帝志貪西顧前蜀主意欲北行凡在廷臣皆貢諌䟽殊<lb/>
無聽納有何所成只此兩朝可為鑒戒後主不用其言<lb/>
竟無功後數年以太子太師致仕昭裔性嗜藏書酷好<lb/>
古文精經術常按雍都舊本九經命張德釗書之刻石<lb/>
於成都學宫蜀土自唐末以來學校廢絶昭裔出私財<lb/>
<pb n="KR2i0021_WYG_052-3b"/>
營學宫立黌舎且請後主鏤版印九經由是文學復盛<lb/>
又令門人句中正孫逢吉書文選初學記白氏六帖刻<lb/>
版行之<hi>五代史補云母昭裔貧賤時常借文選于交㳺間其人有難色發憤異日若貴當版以鏤之遺</hi>
<hi>學者後仕蜀為宰遂踐其言刋之</hi>後子守素齎至中朝諸書遂大彰於<lb/>
世所著有爾雅音畧三卷<lb/>
李昊字穹佐自言唐相紳之後祖乾祐建州刺史父羔<lb/>
容管從事昊生於闗中幼遇唐末之亂隨父避地奉天<lb/>
值昭宗遷洛岐軍攻破奉天父及弟妹皆被害昊時年<lb/>
<pb n="KR2i0021_WYG_052-4a"/>
十三獨得免遂流寓新平十餘年㑹劉知俊領岐軍圍<lb/>
州城昊踰城出為候騎所得知俊召與語甚器之寘于<lb/>
門下妻以女及知俊歸前蜀為武信軍節度使署昊為<lb/>
從事未㡬知俊出師鳳翔令昊主留務知俊誅死昊亦<lb/>
坐罷職前蜀後主時授彭州導江令歴中書舍人翰林<lb/>
學士岐軍之難昊母獨無恙至是十九年昊仕已顯達<lb/>
乃遣使張金王彦間道迎母昊請告於境上奉迎前蜀<lb/>
後主賜以金勒名馬昊至青泥嶺見母母撫昊首號慟<lb/>
<pb n="KR2i0021_WYG_052-4b"/>
哀感行路王氏既亡昊入洛唐明宗授檢校兵部郎中<lb/>
詔髙祖及趙季良於𣙜塩度支戸部間授昊一職昊至<lb/>
成都久無所授㑹髙祖奏季良西川節度副使昊陽辭<lb/>
歸洛髙祖始辟為觀察推官是時築羊馬城告成昊援<lb/>
筆為記畧曰粤若𧖟叢啓國魚鳬羽化於湔山望帝開<lb/>
基鼈靈復生於岷水其後兼并梁漢睥睨巴賨獵騎奔<lb/>
馳㑹秦王於襃谷石牛來去闢蜀路於劔門空驚化玉<lb/>
之微寧獲糞金之利爰自朔分秦厯聲接華風代有雄<lb/>
<pb n="KR2i0021_WYG_052-5a"/>
豪迭為侯伯運當竒特子陽乘虎踞之機時遇非常𤣥<lb/>
德負龍蟠之勢若乃張儀之經營版築役滿九年楊秀<lb/>
之壯觀崇墉功加一簣洎我唐臨御聖德昭融武威雷<lb/>
駭于百王文德日暉於四海惟兹益部扼彼卭關䝉王<lb/>
肆竊發之心坦綽苞狡焉之志時或窺吾卧鼔覘我韜<lb/>
戎彎弧學射之山飲馬沉犀之木玉帛子女漂流鑿齒<lb/>
之鄉珠翠綺羅㪚失雕題之域累朝是忘逸樂深軫殷<lb/>
憂夢卜良臣空彈巨屏南康王以儒術柔服教習詩書<lb/>
<pb n="KR2i0021_WYG_052-5b"/>
燕國公以將畧威懐淬磨斧鉞息波瀾於錦水剏制度<lb/>
於羅城踰百雉之恒規補一隅之闕事往以𤣥穹告變<lb/>
天禄中㣲彛門方轉其斗魁王氏遂分其鼎足既而莊<lb/>
宗繼絶皇祚中興靈旗西指於巴庸蜀主東朝于伊洛<lb/>
先帝以初復地土方懐逺人須仗權謀廼睠勲戚於是<lb/>
詔飛丹鳳召何晏於并門節立蒼龍封杜悰於井絡即<lb/>
我太尉侍中平原公分茅金闕受瑞彤廷帳移竹馬之<lb/>
邦輪輾木牛之路星馳十乘霧廓三川公鎮臨之始年<lb/>
<pb n="KR2i0021_WYG_052-6a"/>
中興之四載也歲在丙戌春正月十有一日杖鉞而至<lb/>
無何朞月逆帥康延孝自普安竊兵叛亂矯詔窺覦犯<lb/>
我鹿頭營於<hi>闕</hi>縣衆情憂忷公意晏如飛羽檄以㑹兵<lb/>
伐林木而立栅於是精選將領分部熊羆電激妖巢火<lb/>
熏狡窟一鼔而元兇氣䘮載攻而同惡疲頽擒鄧艾於<lb/>
轞中斬龎涓於樹下未㡬先皇厭世今上纂圖聖政維<lb/>
新睿思求舊不改山河之寄永繄社稷之臣一年而加<lb/>
珥貂再歲而昇掌武將軍幕下列虎豹之爪牙丞相府<lb/>
<pb n="KR2i0021_WYG_052-6b"/>
中非鴻鵠之腹背猶且力奉國家勤脩職貢琛贐縈紆<lb/>
於劒棧包茅旁午於玉京史不絶書府無虚月公一旦<lb/>
謂將吏曰夫華陽舊國宇内奥區地稱陸海之珍民有<lb/>
沃野之利郛郭則樓臺叠映珠碧鮮輝江山則襟帶牽<lb/>
連物華秀麗不戒嚴陴是輕武備將沮豺狼之志須營<lb/>
羊馬之城封章上奏揆日量工分界繩基辨方畫址百<lb/>
城遒壯呼之響答以雲來十萬貔貅令之風行以霧集<lb/>
杵聲雷震版級雲排王猛鬻畚於城隅傅説飛鍬於巖<lb/>
<pb n="KR2i0021_WYG_052-7a"/>
下公間日廵撫役者忘疲周給米鹽均頒牢酒如般五<lb/>
丁之力德踰三旬而成公以羅城雖設智有所虧重築<lb/>
大敵鎮于四角嶔岑掛兎主屼栖烏儼樓櫓于泬寥懸<lb/>
刁斗於天表其東南也直分象耳逈眺蛾眉雲霞斂吳<lb/>
楚之天烟水送黔䕫之棹其西南也旁連玉壘平視金<lb/>
隄宵瞻火井之光曉望雪峰之彩其東北也樹遥雲頂<lb/>
氣欝金堂雨收而叠嶂屏新靄薄而重巒畫暗其西北<lb/>
也襟袖廣漢肘腋天彭魚龍躍萬歲之池鸞鶴舞陽平<lb/>
<pb n="KR2i0021_WYG_052-7b"/>
之苑其或碧雞啼曉金馬嘶風擁旄㦸以登臨覩山川<lb/>
之形勝有以見公心同軒鏡竄讋鬼神手秉漢鈞錙銖<lb/>
造化能於昭代樹此豐功鄙金甌為漏巵小鐵甕為凡<lb/>
器帝㫖咨嗟王綸奬録詔書勅知祥省所奏重脩葺當<lb/>
府城池興功事具悉卿寵分王節榮鎮錦城守富貴以<lb/>
無疆慕功名于不朽特峻金湯之固以威遐僻之邦况<lb/>
屬年豐復當農隙既暫勞而永逸亦預備於不虞益見<lb/>
廟謀允符朝寄公猶歸善于君讓功於下李仁罕趙廷<lb/>
<pb n="KR2i0021_WYG_052-8a"/>
隠張知業潘在迎等或鼎鍾盛族或書劒名門佩鞬執<lb/>
弭以從戎憑軾搴帷而至理皆躬臨卒列統攝庶工無<lb/>
揚干之亂行絶趙羅之辭役明興晦息日就月將巨績<lb/>
告終羣才叶贊自天成二年丁亥歲十二月一日起工<lb/>
版築至三年正月八日畢手公再飛章上奏詔曰百堵<lb/>
皆興四旬而畢亘羅城而雲矗引錦水以環流公家之<lb/>
事相業可觀備覧奏陳殊深嘉奬于以表綸綍褒揚之<lb/>
寵知朝廷倚注之恩四民喧闐于衙閫萬口號沸于階<lb/>
<pb n="KR2i0021_WYG_052-8b"/>
墀父老曰公侯政洽神明慈如父母前年定延孝之亂<lb/>
今歲防蠻蜑之虞盡力城隍務安井邑功德在民憂勤<lb/>
報國安可不叙述休烈雕篆真珉公謂諸賓佐曰所修<lb/>
邊備式耀國威將欲罄臣節于一時彰帝猷於萬古殊<lb/>
非已力難遏人情誰當游夏之才請紀見聞之事昊相<lb/>
門牢落堂構蕭條翁歸文武之材明時待問荀息忠貞<lb/>
之志暗室不欺寐酣而白鳳昂藏染翰而墨龍天矯嗟<lb/>
乎鄧禹秉鈞之歲雖慶承家陸機赴洛之年不堪觀國<lb/>
<pb n="KR2i0021_WYG_052-9a"/>
空餘壯節退卜良知驅車幸返于故園提筆謬登於華<lb/>
館金臺玉帳敢差俊彦之肩綠水紅蓮獲繼鵷鸞之踵<lb/>
酷慙薄技莫贊雄猷杜征南以矜大平吳沉碑漢水竇<lb/>
車騎以章明出塞勒碣燕山猶能炳著簡書發撝功業<lb/>
寧偕巨制永固坤維尚乏黄絹之辭孰拂白圭之玷受<lb/>
恩禀命紀事表年巍巍乎不騫不崩何患於為陵為谷<lb/>
自是髙祖在蜀凡表奏書檄皆出昊手遷掌書記髙祖<lb/>
即皇帝位擢為禮部侍郎翰林學士後主立領漢州刺<lb/>
<pb n="KR2i0021_WYG_052-9b"/>
史遷兵部侍郎廣政時加承㫖知武寧軍<hi>宋史作武德今從通鑑</hi>
後主常欲命昊二子官昊固讓且言遂州判官石欽若<lb/>
蘇涯故蜀時同在劉知俊幕下願囘授欽若等子後主<lb/>
嘉嘆許之仍授昊二子官俄加尚書左丞拜門下侍郎<lb/>
兼戸部尚書同平章事監脩國史因請置史官乃以給<lb/>
事中郭廷鈞職方員外郎趙元拱為修撰雙流令崔崇<lb/>
構成都主簿王中孚為直館已加左僕射㑹後主詔于<lb/>
髙祖真容院圖文武三品以上於東西廊以昊有𠫭佐<lb/>
<pb n="KR2i0021_WYG_052-10a"/>
功特畫於殿内是時昊輯所代髙祖書奏為百卷號曰<lb/>
經緯畧以獻後主賚珍器錦綵甚厚未㡬命判度支戸<lb/>
部十四年脩成後主實録四十卷後主欲取視之昊曰<lb/>
帝王不閲史不敢奉詔無何丁内艱裁百日起復又脩<lb/>
前蜀書命昊與趙元拱王中孚及諌議大夫喬諷左給<lb/>
事中馮侃知制誥賈𤣥珪幸寅遜太府少卿郭微右司<lb/>
郎中黄彬同撰成四十卷上之以判使辦集封趙國公<lb/>
頃之加司空領武信軍節度使出判鹽鐵加𢎞文舘大<lb/>
<pb n="KR2i0021_WYG_052-10b"/>
學士脩奉太廟禮儀使後主悉召昊四孫授太子鳳儀<lb/>
郎舎並賜緋已又改昊判度支使國亡隨後主降宋宋<lb/>
太祖優待之拜工部尚書賜第親屬乗舟自峽江下至<lb/>
彛陵妻死昊聞之悲愴成疾而卒年七十有五贈右僕<lb/>
射昊前後仕蜀五十年後主之世位兼將相秉利權資<lb/>
貨歲入無算奢侈尤甚後堂伎妾曵羅綺數百人常以<lb/>
名花散給僚友副以興平酥曰俟花彫謝以牛酥煎食<lb/>
之謂之花酥其風流雅韻皆此𩔖後主與江南通好遣<lb/>
<pb n="KR2i0021_WYG_052-11a"/>
使者趙季札往聘購得李紳武宗朝入相制書還以遺<lb/>
昊昊結綵樓置其中盡召成都聲伎昊朝服前迎歸私<lb/>
第大㑹賓客宴飲所費不貲以帛二千匹謝季札初前<lb/>
蜀降唐昊草其表後主之降也其表亦昊所為蜀人潛<lb/>
署其門曰世修降表李家見者哂之有集二十卷目為<lb/>
樞機應用集又髙祖實録三十卷後主續成實録八十<lb/>
卷多㪚佚不全長子孝逢廣政時官給事中宋改為膳<lb/>
部郎次子孝連尚鳳儀公主入宋為將作少監孫德鏻<lb/>
<pb n="KR2i0021_WYG_052-11b"/>
至國子博士德錞進士及第<lb/>
徐光溥<hi>景煥野人閒話作光浦</hi>蜀人也博學善詩歌初仕髙祖為<lb/>
觀察判官長興初上疏請髙祖行墨制畧言我蜀被山<lb/>
帶江足食足兵實天下之强國也我公本仁祖義允武<lb/>
允文乃大下之賢主也以我公之賢拓土開封取威定<lb/>
霸固得其宜矣而况内則有紅蓮上客叅帷幄之謀外<lb/>
則仗細栁將軍專斧鉞之任率土之内足可保磐石之<lb/>
固泰山之安顧惟冗賤何補髙明但念智者百慮必有<lb/>
<pb n="KR2i0021_WYG_052-12a"/>
一失愚者百慮必有一得狂夫之言聖人擇之樵童之<lb/>
歌哲王聽焉竊以惟賞與刑國之利器懲惡勸善君之<lb/>
要權不可偏行尤須具舉歴觀往典備考前規或王命<lb/>
而不通或公室以多難列國率聞于專制諸侯或可以<lb/>
從權茍有利於生靈又何辭於通變昔來歙鄧禹擅命<lb/>
于征伐之間蜀主岐王承制於隔絶之問事俱非已實<lb/>
欲安人昨鄰近諸藩間諜上國有虎視狼貪之意阻君<lb/>
臣魚水之歡添益兵師動揺生聚况我公恒脩貢職不<lb/>
<pb n="KR2i0021_WYG_052-12b"/>
虧楚子之茅遽搆讒邪竟擲曽參之杼以至兩川㰱血<lb/>
合從連衡列校齊心奉辭伐罪今則旋平狖穴漸拓鴻<lb/>
基立功者悉望昇榮向化者皆思叙進方屬路途有阻<lb/>
恩信未通二星不見於雲霄三蜀久愆於雨雪將期勸<lb/>
善即在報功酬庸合議於䇿勲列爵宜遵于故事自今<lb/>
以後若且行墨制以布鴻恩式副羣情無虧大體所兾<lb/>
設爵待功免授踰時之賞允協稱覇之宜未㡬髙祖稱<lb/>
尊號進秩翰林學士後主時兼兵部侍郎廣政十一年<lb/>
<pb n="KR2i0021_WYG_052-13a"/>
改中書侍郎兼禮部尚書與李昊並同平章事時有優<lb/>
人唱康老子曲後主問曲何由名光溥以為康老老而<lb/>
無子所作後主大加欣賞居無何坐以艷詞挑前蜀安<lb/>
康長公主罷相卒光溥有辨才遇事輙發㑹李昊等疾<lb/>
之後有議論光溥熟睡而已時號睡相官學士時常與<lb/>
侍郎劉羲叟分直賦庭中筍詩羲叟以光溥本蜀士語<lb/>
渉刺譏光溥遂切齒由是終不相協世或病其隘云<hi>光溥</hi>
<hi>詩曰迸出班墀數十株更添幽景向蓬壺出來似有凌雲勢用作丹梯得也無羲叟詩曰徐徐出土非人種枝</hi>
<pb n="KR2i0021_WYG_052-13b"/>
<hi>葉難投日月壺為是姻緣生此地從他長養譬如無</hi>
范仁恕廣政中官御史中丞時封建諸王以仁恕為䕫王冊<lb/>
使仁恕以職居風憲不宜特節藩邸請免俄拜中書侍郎<lb/>
兼吏部尚書同平章事㑹成都水灾奉詔禱青羊觀卒<lb/>
歐陽迴成都華陽人父珏通泉令迴少事前蜀後主為<lb/>
中書舍人國亡降後唐補秦州從事髙祖鎮西川迴復<lb/>
入蜀及登極以為中書舍人廣政十二年除翰林學<lb/>
士明年知貢舉判太常寺遷禮部侍郎領陵州刺史<lb/>
<pb n="KR2i0021_WYG_052-14a"/>
轉吏部侍郎加承㫖二十四年拜門下侍郎兼戸部尚<lb/>
書同平章事監脩國史常擬白居易諷諌詩五十篇以<lb/>
獻後主手詔嘉美賚以銀器錦綵從後主歸宋為右㪚<lb/>
騎常侍俄充翰林學士就轉左㪚騎常侍南漢平議遣<lb/>
廻祭南海迴聞之稱病不出宋太祖怒罷其職以本官<lb/>
分司西京開寳四年卒年七十六贈工部尚書廻性坦<lb/>
率末年少檢操雅善長笛宋大祖常召於偏殿令奏數<lb/>
曲御史中丞劉温叟聞之叩殿門求見諌曰禁署之職<lb/>
<pb n="KR2i0021_WYG_052-14b"/>
典司誥命不可作伶人之事太祖曰朕嘗聞孟昶君臣<lb/>
溺于聲樂廻至宰司尚習此枝故為我所擒所以召廻<lb/>
欲驗言者之不誣也温叟謝曰臣愚不識陛下鑒戒之<lb/>
微㫖自是不復召廻好為歌詩雖多而不工掌誥命亦<lb/>
非所長初在成都日卿相争尚奢靡廻獨儉素自守人<lb/>
頗以此多之<lb/>
論曰王處回處變之才咸推屹然大臣乃竟用奢縱敗<lb/>
何邪母昭裔創興文教李昊出入樞機宏通贍雅固有<lb/>
<pb n="KR2i0021_WYG_052-15a"/>
足稱者徐光溥請行墨制慷慨敷陳卒之以靡詞去位<lb/>
末矣范仁恕雖秉國鈞㒺所短長歐陽廻前介後通貴<lb/>
而能約要于坐鎮雅俗無媿焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_052-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷五十二<lb/>
</p>
<p>
</p>
  </div>
</body>
</text>
</TEI>
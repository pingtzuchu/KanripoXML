<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷八十四</head> <lb/>
    <p>
<pb n="KR2i0021_WYG_084-1a"/>
欽定四庫全書<lb/>
　十國春秋卷八十四<lb/>
　　　　　　　　　　　　　檢討吳任臣撰<lb/>
吳越八<lb/>
　列傳<lb/>
　　羅隐<lb/>
羅隐字昭諫新城人也後改新城為新登亦為新登縣<lb/>
人祖知微唐福唐縣令父修古應開元禮隐本名横貎<lb/>
<pb n="KR2i0021_WYG_084-1b"/>
寢陋凡十上不中第遂更今名少能詩與族人虬鄴齊<lb/>
稱時人謂之三羅初寓池州梅根浦刺史竇潏營墅居<lb/>
之因自號江東生尋為唐相鄭畋李蔚所知卧病長安<lb/>
會天旱詔大京兆祈雨作法隐上疏切諫詞渉規諷竟<lb/>
不用<hi>疏畧曰夏五月京畿旱癸巳日聞詔大京兆用器水罏香蒲蕭絳幡軰致于坊市門将所以用舊法</hi>
<hi>而召雨也臣聞水旱與天地同出茍時或然不可以倉卒除去今秦地旱已逾月矣而陛下禱祠亦以頻矣天</hi>
<hi>之高地之厚五嶽之緜亘四瀆之宏逺陛下命百執事啓祈外何常不以心祝之雖莖槁苗乾而百姓不怨嗟</hi>
<hi>者其感陛下之誠深也今以蒲蕭軰為請者豈陛下以其靈于嶽瀆者乎夫嶽瀆視陛下之公輔裂陛下之土</hi>
<pb n="KR2i0021_WYG_084-2a"/>
<hi>田茍陛下憂則嶽瀆亦冝憂矣受祭據封者尚未能為陛下出力彼蒲蕭軰復何足以動天臣為陛下不取也</hi>
已而遇羅尊者以相術勸隱曰君志在一第官不過簿<lb/>
尉耳若能罷舉東歸覇國富貴必矣隱由是從事湖南<lb/>
厯淮潤諸鎭復多齟齬不合<hi>隱與顧雲等謁淮南高駢隱見駢酷好仙術濳題后</hi>
<hi>土廟刺之連夕挂帆而返巫者告駢駢怒發急棹追之不及後駢遇害隱著妖亂志以非之</hi>是時招<lb/>
討使宋威征賊不時進隱詣軍門上書言王仙芝尚君<lb/>
長等凌突我廬壽燖剥我梁宋天子因處分十二州取<lb/>
将軍為節度非方鎮之無帥非朝廷之乏主蓋以將軍<lb/>
<pb n="KR2i0021_WYG_084-2b"/>
跳出隴右不二十餘年三擁節旄謂将軍必能知恩用<lb/>
命耳今聞羣盗已㧞睢陽二城大梁亦板築自固彼望<lb/>
将軍猶沸之待沃壓之待起也而將軍朱輪大斾優㳺<lb/>
東道不知朝廷以八十三州奉将軍侍衛者乎抑将俾<lb/>
將軍旦夕剪此草寇也威得書甚病其言久之歸杭州<lb/>
謁武肅王懼王不納乃以所為夏口詩標卷首<hi>中有一箇禰衡容不</hi>
<hi>得思量黄祖漫英雄句</hi>王覧詩大笑加殊遇貽以書曰仲宣逺託<lb/>
劉荆州都緣亂世夫子辟為魯司寇只為故鄉隱曰是<lb/>
<pb n="KR2i0021_WYG_084-3a"/>
不可去矣武肅王初授鎮海節度使令沈崧草謝表盛<lb/>
言浙西繁富成以示隱隱曰今浙西兵火之餘日不暇<lb/>
給朝廷執政方切于賄賂此表入奏執政豈無意要求<lb/>
邪廼請更其畧曰天寒而麋鹿常遊日暮而牛羊不下<lb/>
朝廷見之曰必羅隱辭也及昭宗易名曄隱為賀表云<lb/>
左則虞舜之全文右則姬昌之半字京師稱為第一梁<lb/>
既簒唐欲以虚爵糜强藩進武肅王吳越兩國且以諫<lb/>
議大夫召隱隱不行請舉兵討梁曰王唐臣義當稱戈<lb/>
<pb n="KR2i0021_WYG_084-3b"/>
北嚮縱無成功猶可退保杭越自為東帝奈何交臂事<lb/>
賊為終古羞乎王始以隱不遇于唐有觖望心及聞其<lb/>
言雖不能用而心竊義之王待隱日隆時西湖日納魚<lb/>
數斤號使宅魚會王召隱題磻溪垂釣圗隱借詩寓意<lb/>
遽蠲其征<hi>詩曰吕望當年展廟謨直鈎釣國更何如若教生在西湖上也是須供使宅魚</hi>又一<lb/>
日寢疾王親臨撫問因題詩于壁<hi>詩云黄河信有澄清日後代應難繼此才</hi>
隱為續末二句幕紅紗于上以誌恩遇焉隱性不喜軍<lb/>
旅而料事多中初武肅王城西府命賓寮廵覧顧謂左<lb/>
<pb n="KR2i0021_WYG_084-4a"/>
右曰百歩一敵樓足言金湯之固隱徐曰敵樓不若内<lb/>
向為佳及武勇都之變援兵多自外攻内人皆以為先<lb/>
見<hi>世傳隱出語成䜟閩中書筒灘玉髻峯皆留異迹而黄滔贈隱詩亦云三徴不起時賢議九轉丹成道者</hi>
<hi>言</hi>累官錢塘縣令授鎮海軍掌書記節度判官鹽鐵發<lb/>
運副使除著作佐郎司勲郎中厯遷諫議大夫給事中<lb/>
發運使賜金紫天寳三年十一月卒年七十有七葬新<lb/>
登縣界沈崧誌其墓<hi>任臣案研北雜志謝皇父常至新城聞故老言羅隱給事冡在縣界</hi>
<hi>徐村之水□冡碣猶存梁開平四年沈崧志又錢塘縣志云隱墓在定山鄉居山里紹興府志云隱寓居蕭山</hi>
<pb n="KR2i0021_WYG_084-4b"/>
<hi>卒墓在許賢鄉一統志云隱墓在涇縣東七十里江西通志曰羅隱墳在樂安縣羅家潭所説不同未詳孰是</hi>
隱為文章多氣力而性傲睨常值韋貽範于舟次素昧<lb/>
生平隱直呼舟子曰是何朝官我脚間夾筆可敵得數<lb/>
軰貽範慚恨卒以此沮之又作詩文及謔語常渉刺譏<lb/>
<hi>顧雲依淮南高駢隱譏之夏飲於海風亭雲曰青蝇被扇扇離席隱遽曰白澤遭釘釘在門隱在浙幕沈崧得</hi>
<hi>新榜示隱隱題其末曰覇陵老将無功業猶憶當時夜獵歸又昭宗欲以甲科處隱有大臣舉隱華清宫詩云</hi>
<hi>也知道徳勝堯舜争柰楊妃解笑何其事遂寢</hi>有吳越掌記集三卷江南甲乙<lb/>
集十卷江東後集三卷湘南應用三卷靈璧子兩同書<lb/>
<pb n="KR2i0021_WYG_084-5a"/>
十篇又有讒書五卷淮海寓言七卷多散失不傳先是<lb/>
隱適魏謁鄴王羅紹威将入境先寓書叙家世以紹威<lb/>
為從子行莫府吏皆怒曰隱一布衣而姪視大王可乎<lb/>
紹威素重士且曰隱名振天下王公大人多為所薄今<lb/>
惠然肯顧得為從子幸矣遂擁斾郊迎執禮甚恭隱亦<lb/>
不讓比行贈錢百萬仍以書抵武肅王稱為季父<hi>紹威喜學</hi>
<hi>隱詩號其文曰偷江東集</hi>而青州王師範亦常遣信賫禮幣求詩及<lb/>
得隱詩大喜又令狐滈登進士隱賀以短章滈父綯曰<lb/>
<pb n="KR2i0021_WYG_084-5b"/>
吾不喜兒得第喜得羅公一篇耳其取重當世有如此<lb/>
唐末時新城鼉江恒有二氣亘江上晝夜不滅至隱與<lb/>
杜建徽生二氣不復見識者以為文武秀氣焉子塞翁<lb/>
官鎮海節度推官善繪羊超絶妙于一時<lb/>
論曰語云士用則為虎不用則為䑕豈不信哉方隱屢<lb/>
躓進士第徧厯諸州馳驅擾攘之中憊矣及遭逢覇主<lb/>
文采爛然聲施後世可不謂得時而駕邪雖然以彼義<lb/>
形于色勸興兵伐無道梁藐眂强藩畜以從子大義侃<lb/>
<pb n="KR2i0021_WYG_084-6a"/>
侃又寧獨以文士見哉<lb/>
　　顧全武　　杜稜　　　成及　　　馬綽<lb/>
　　阮結<lb/>
顧全武餘姚人也從武肅王為親校與杜稜阮結等常<lb/>
侍左右久之授武勇都知兵馬使董昌作亂昌将徐淑<lb/>
會淮南将魏約共圍嘉興全武將兵徃救破烏墩光福<lb/>
二寨有功還守西陵以遏淮南安仁義之師已而敗昌<lb/>
将湯舊于石城復攻餘杭擒昌将徐章又降袁邠圍越<lb/>
<pb n="KR2i0021_WYG_084-6b"/>
州昌嬰城自守遂去帝號會蘇州陷成及為淮南所獲<lb/>
武肅王急徴全武趣西陵使備淮南全武曰越州賊之<lb/>
根本柰何垂克而棄之請先取越後復姑蘇為便而是<lb/>
時昌有兄子真者驍勇善戰全武攻之逾年不能下真<lb/>
與其裨將刺羽有隙羽譖殺真昌兵乃敗全武執昌殺<lb/>
之是役也先登陷陣設伏捕虜圍城降敵全武之功為<lb/>
多明年全武復由海道至嘉興破淮南十八營擒淮南<lb/>
将魏約頃之拔松江破無錫連取常熟華亭逐海寇王<lb/>
<pb n="KR2i0021_WYG_084-7a"/>
騰<hi>時騰據華亭</hi>已又攻蘇州走臺濛敗周本所向無敵遂克<lb/>
蘇州陷崑山降其将秦裴裴之守崑山也全武帥萬人<lb/>
圍之裴屢出戰使弱者披甲執矛壮者彀弓弩全武毎<lb/>
為之却至是勢迫降武肅王命設千人饌為餉裴出羸<lb/>
兵不滿百人王怒曰軍弱如此何敢久拒對曰裴義不<lb/>
負楊公今力屈而降非心降也全武力勸王宥之時人<lb/>
頗稱其長厚天復元年有傳武肅王為盗所殺吳王遣<lb/>
李神福帥師取杭州全武列八寨以待而神福與全武<lb/>
<pb n="KR2i0021_WYG_084-7b"/>
相持久縱杭俘使出入卧内陽謂諸將曰杭兵尚强我<lb/>
師且當夜還杭俘走告全武全武不意其詐也薄暮神<lb/>
福故令羸兵先行而使都将吕師造伏兵于青山下神<lb/>
福親殿其後全武素輕神福引兵追之伏發為神福所<lb/>
擒王聞之驚泣曰䘮我良將會明年吳以秦裴故遣全<lb/>
武来易全武由是得歸國而武勇都之變作初徐綰叛<lb/>
王使全武備東府全武曰東府不足慮可慮者淮南耳<lb/>
綰急必召淮兵至患不細矣楊公大丈夫今以難告必<lb/>
<pb n="KR2i0021_WYG_084-8a"/>
閔我王以為然全武曰獨行事必不濟擇諸公子可與<lb/>
俱行者王曰吾常欲以傳璙昏楊女廼使隨全武如廣<lb/>
陵綰果召田頵于宣州全武等至廣陵吳王以女妻傳<lb/>
璙趣徴頵頵怏怏而還是時微全武力為聨姻楊氏杭<lb/>
越幾殆未幾陳詢叛睦州淮南遣陶雅助兵全武時為<lb/>
指揮使復與王球共禦雅失利居數年卒先是全武建<lb/>
宅越地畢工之際梁棟户牖皆出水竟不得入居而死<lb/>
時人謂之宅泣或言全武少落魄無行常髠髮為沙門<lb/>
<pb n="KR2i0021_WYG_084-8b"/>
故左右以僧為諱當圍崑山日全武檄秦裴降裴封函<lb/>
納欵全武大喜亟召諸將發函則佛經一卷全武大慙<lb/>
曰裴不憂死廼戯我乎由是攻益急引水灌城而城遂<lb/>
破<lb/>
杜稜字騰雲新城人父仲明不仕累贈水部員外郎<hi>方亷</hi>
<hi>杜將軍廟記曰杜自漢御史夫夫延年起家迨唐𦙍為永嘉太守五子分適他郡少子朋居錢塘遂為錢塘人</hi>
<hi>後有仲明仕水部員外郎實生稜</hi>當唐乾符廣明間盗賊充斥寇掠兩<lb/>
浙無虚日杭州練諸縣鄉兵討之稜時為東安都將吏<lb/>
<pb n="KR2i0021_WYG_084-9a"/>
號武安營與董昌徐及凌文舉等稱杭州八都推昌為<lb/>
長而以武肅王副之武肅王功業日盛僖宗拜為杭州<lb/>
刺史稜謂諸子曰吾毎責人不過十罰則為之傷心觀<lb/>
錢公每有斬决皆談笑自若成大事者必此人也遂傾<lb/>
心事之潤州牙將劉浩逐其帥周寳寳奔常州浩推薛<lb/>
朗為帥武肅王命稜與成及阮結討之敗其將丁重徳<lb/>
趙君度<hi>一作李君睢</hi>取常州奉寳歸杭奏除稜常州制置使<lb/>
稜屬其兵于諸子建思治内建徽禦外建孚則徃来經<lb/>
<pb n="KR2i0021_WYG_084-9b"/>
度其間皆以武藝稱焉龍紀元年宣州將田頵李友<hi>一作</hi>
<hi>宥</hi>来攻鑿穿地道甲兵俱從土中夜入稜寢室執稜于<lb/>
卧榻而去已而縱之歸大順二年武肅王以淮南數侵<lb/>
邊境令稜築東安城自固稜相險易度資用因山為城<lb/>
環地為池越十月而訖事昭宗以武肅王領鎮海節度<lb/>
使即以稜充副使乾寧二年武肅王奉命討董昌昌乞師<lb/>
淮南淮南將田頵安仁義率衆攻東安稜慿城自守會<lb/>
乏水穿井百尺不得泉稜黙禱于神泉即湧地出是時<lb/>
<pb n="KR2i0021_WYG_084-10a"/>
頵與仁義號淮南勇將樓櫓翔空矢石交迸稜隨機拒<lb/>
敵日斃淮南兵于城下者無筭淮南兵百端攻之不可<lb/>
下由是紫溪保城建寧靖江四鎮皆聚保東安民懐其<lb/>
恩因目其井曰杜公井明年董昌伏誅改威勝軍曰鎮<lb/>
東唐拜武肅王鎮海鎮東節度使進稜兩浙諸軍都指<lb/>
揮使行軍司馬<hi>二云許在鄉建立生祠</hi>又明年安仁義来攻婺州武<lb/>
肅王命稜將兵救之仁義移兵攻睦州竟不克稜累官<lb/>
潤州刺史卒<hi>墓在新城縣北三里官塘之原</hi>命立祠新城縣西<hi>今名杜將軍廟</hi>
<pb n="KR2i0021_WYG_084-10b"/>
後以子建徽貴贈太師初孫儒死士卒多奔浙西武肅<lb/>
王愛其驍悍以為中軍號武勇都稜諫曰狼子野心它<lb/>
日必為患請以士人代之王不聴及徐綰之亂命使祭<lb/>
稜以旌其先見建思建孚建徽後悉以功名顯建徽别<lb/>
有傳<lb/>
成及字𢎞濟錢塘人祖克評唐嘉王府長史父貞唐國<lb/>
子博士及性篤厚為鄉里所重乾符中代聞人宇𨽻八<lb/>
都之一遂以富陽鎮稱静<hi>一作靖</hi>江都將劉漢宏作亂從<lb/>
<pb n="KR2i0021_WYG_084-11a"/>
武肅王討平有功俄武肅王拜團練使隨以及為副使<lb/>
及與武肅王同事攻討密謀多出于及及因為子仁璛<lb/>
娶王女情好甚篤會北關鎮將劉孟安有貳心即席奮<lb/>
劍犯王及舉䋲牀蔽之得免偏將盛造旋執孟安誅死<lb/>
以功奏遷散騎常侍復為静江鎮將光啓中奉命征薛<lb/>
朗時常州刺史丁從實具牛酒以犒浙師仍遺美女于<lb/>
諸將及取而斬之餘悉不納遂克常州尋平潤州奏授<lb/>
兵部尚書充本州防禦使龍紀二年代阮結為潤州制<lb/>
<pb n="KR2i0021_WYG_084-11b"/>
置使累遷檢校司空乾寧三年改蘇州刺史是時淮南<lb/>
兵圍蘇州常熟鎮使陸郢廵檢郭用<hi>一作周</hi>與其黨趙邯<lb/>
以城應𢎞農王楊行密邯手刄其母妻子而盟城陷及<lb/>
倉卒被擒𢎞農王聞及家所蓄惟圗書藥物大加欣賞<lb/>
歸署行軍司馬及拜且泣曰及百口在錢公所失蘇州<lb/>
不能死敢求富貴乎願以一身易百口之命引佩刀欲<lb/>
自殺𢎞農王遽執其手止之館于府舍明年淮南將士<lb/>
魏約等為浙所獲𢎞農王計留及無益遣及歸以易約<lb/>
<pb n="KR2i0021_WYG_084-12a"/>
為辭武肅王許之除及鎮海軍節度副使奏授司徒至<lb/>
太傅武勇都之變也先是軍中以治溝洫過勞有怨言<lb/>
及亟請罷役不聼已而亂驟作武肅王自衣錦軍囘不<lb/>
得入及假建王旗鼓高牙大蓋擁節先驅與徐綰等戰<lb/>
而王得微服進城部署軍卒大亂畧平及功居多焉武<lb/>
肅王性嚴急毎有撿發必亟加斬决或及至雖盛怒輙為<lb/>
之霽容其寵遇如此累陞贊正安國功臣保大彰義等<lb/>
軍節度使開府儀同三司檢校太尉贈太師兼侍中卒<lb/>
<pb n="KR2i0021_WYG_084-12b"/>
年六十七及天寳初避梁廟諱改姓為咸<hi>梁太祖父烈祖名誠</hi>子<lb/>
孫時仍稱本姓<lb/>
馬綽餘杭人也為人淳直居恒以忠節自許初與武肅<lb/>
王俱事董昌昌常使王閲部伍亡其名籍王厯唱之存<lb/>
亡健悴都無所失綽密語王曰老子素猜忌駭公强記<lb/>
當必相圗廼以白牋數畨陽授王若代軍籍者王感其<lb/>
意深徳之因以從妹歸綽<hi>九國志云綽以女弟妻鏐鏐復為元瓘取綽女今從備史</hi>
<hi>註</hi>綽尋隨昌於越州昌僭號綽棄家来奔奏授諸城都<lb/>
<pb n="KR2i0021_WYG_084-13a"/>
指揮使徐許之亂綽有發懸門功武肅王隨命文穆王<lb/>
納綽女是為恭穆夫人綽累職鎮東軍節度副使兩浙<lb/>
行軍司馬睦州刺史已又進雄武軍節度使<hi>薛史作秦州節度使</hi>
<hi>即雄武軍也</hi>檢校太傅同平章事天寳十一年加檢校太尉<lb/>
久之卒年七十一<lb/>
阮結字韜文錢塘人唐末杭州建八都結亦與為副焉<lb/>
結出入武肅王左右號親校中和二年以征劉漢宏功<lb/>
奏授散騎常侍光啓三年征常州又平潤州累加戸部<lb/>
<pb n="KR2i0021_WYG_084-13b"/>
尚書四年充潤州制置使加刑部尚書初徐約黨三千<lb/>
餘人来降結撫之失所因散香甘露寺輙為亂投結于<lb/>
江遂成疾而卒年四十六<lb/>
論曰武肅以驍雄之資崛起草間羣䇿羣力一時景附<lb/>
若全武及者洵能擇其主已稜子濟美奕世綽女作配<lb/>
王家視豊沛故人膺寵為獨厚結遭悍卒之變未竟其<lb/>
用忠誠靡貳亦詎出諸公下焉<lb/>
　　杜建徽　　鮑君福　　曹圭　　屠瓌智<lb/>
<pb n="KR2i0021_WYG_084-14a"/>
杜建徽字延光稜之季子也强勇不與諸昆𩔖常在山<lb/>
墅私署軍州押牙紀于棟鄉里見焉驚聞稜稜加督責<lb/>
建徽對曰大丈夫何止一軍事押牙邪始從軍無事人<lb/>
志及稜歸武肅王廼以父命盡心于王累從征伐所至<lb/>
輙立功軍中謂之虎子乾寧初隨討董昌被箭中左肩<lb/>
建徽猶能軍無退志無何稜遷常州制置使建徽代為<lb/>
武安都將會稜為淮南擒及歸見建徽軍中嚴整無改<lb/>
其制甚稱之稜將殁散家財衆子惟授建徽一笏<hi>一作劍</hi>
<pb n="KR2i0021_WYG_084-14b"/>
曰此吾厯諸任所秉者獨汝能傳之故乞汝徐綰許再<lb/>
思之亂建徽時為武安都指揮使自新城入援賊聚木<lb/>
將焚北門建徽悉鈎取其木燬焉賊為氣奪頃之武肅<lb/>
王由衣錦城歸遣建徽及馬綽王榮等分屯諸門或有<lb/>
勸王渡江保越州者建徽按劍叱之曰事茍不濟同死<lb/>
于此豈可復東渡售命于賊乎王奇其言而止天復三<lb/>
年睦州刺史陳詢叛詢與建徽兒女姻也王頗疑其有<lb/>
它志密命馬綽伺建徽意建徽曰陳氏負恩背義自貽<lb/>
<pb n="KR2i0021_WYG_084-15a"/>
覆敗建徽既為姻婭誼當見疑然累書敦諭皇天后土<lb/>
實鍳臨之惟拔城獲書庶明此心耳已而詢親吏来奔<lb/>
得建徽抵詢書皆責以大義無逆辭廼知建徽長者王<lb/>
宿疑頓解賜錢一百萬緡建徽兄建思與建徽不相能<lb/>
至是告變言建徽私蓄兵仗亂且不測武肅王急命親<lb/>
校索之建徽方具食不顧聽使者入卧内絶無所得王<lb/>
以是益加親重遷浙東營田副使常州刺史行軍司馬<lb/>
為搆第城南親與規畫天寳八年送王子傳珍進京師<lb/>
<pb n="KR2i0021_WYG_084-15b"/>
尚梁壽春公主未幾歸進涇源節度使十六年王建吳<lb/>
越國如天子制以建徽為左丞相每朝會王必以目送之<lb/>
曰今日忝竊一方杜丞相力也建徽厯仕四王累官國<lb/>
子祭酒涇源昭化諸軍節度使丞相兼中書令封鄖國<lb/>
公乾祐三年卒年八十有八贈太師謚曰威烈建徽子孫<lb/>
兄弟朱紫盈門而性尚儉素導從不過數人財物多散<lb/>
鄉里親族忠獻王時孫昭逹為内牙都監使盛治第宅<lb/>
强建徽觀之曰乳臭子不諳事乃爾俄昭逹果以罪誅<lb/>
<pb n="KR2i0021_WYG_084-16a"/>
少驍悍臨敵輙單衣入陣不介馬而馳從王弟鏢援姑<lb/>
蘇與敵遇河梁㫁處鞭馬徑度及岸馬斃而建徽自若<lb/>
也因瘞其馬號曰馬冡至老不廢騎常擊毬廣塲興酣<lb/>
有宿中箭鏃自臂中飛出時人壯之<lb/>
鮑君福字慶臣唐太子少保防之裔也後遷越遂為餘<lb/>
姚人祖興父璨俱不仕君福少羇貧為人沉黙少言純<lb/>
厚有膽畧餘姚有井面廣丈餘毎恣卧其上無懼色鄉<lb/>
黨異之及從軍以驍果稱初𨽻劉漢宏部為牙将曹娥<lb/>
<pb n="KR2i0021_WYG_084-16b"/>
埭之役来歸武肅王武肅王使領一軍號向明都君福<lb/>
常側兠牟臂弓注束矢馬上輪雙劍如飛出入陣中望<lb/>
之若流電人皆呼曰鮑閙累積戰功為衢州應援指揮<lb/>
使屬刺史陳璋叛淮南人入其境脅君福為郡職君福<lb/>
不納武肅王慮其遇害密賜帛書令姑受命以緩旦夕<lb/>
死終堅拒不肯從伺守者李元嗣醉遂馳歸尋授衢州<lb/>
刺史吳将周本守信州屢侵信安境君福時時率數騎<lb/>
徃追之本即遁去天寳十一年王子𫝊球攻信州從斬<lb/>
<pb n="KR2i0021_WYG_084-17a"/>
吳將李師造擒偏将馮敏等功為諸軍之冠文穆王領<lb/>
清海節度使辟為副使及将罷郡武肅王勞曰比在任<lb/>
戰敵而已未足以盡副使才因復命之任君福在衢州<lb/>
凡一十二年後遷湖州累職鎮海軍節度副使浙西行<lb/>
營司馬奏授登州刺史保大保順等軍節度使檢校太<lb/>
尉同平章事兼侍中天福五年卒年七十七贈開府儀<lb/>
同三司謚忠壮君福有賜田在錢塘今所為鮑家田是<lb/>
也<hi>田近玉泉</hi>子脩讓别有傳<lb/>
<pb n="KR2i0021_WYG_084-17b"/>
曹圭本歙州人父信知嘉興監事尋由歙徙杭為臨平<lb/>
鎮将八都建時信因保嘉興東界遂家臨平焉圭之将<lb/>
生也信夢一丈夫謂曰我當為爾子有二千石已而生<lb/>
圭圭少負贍氣唐末事武肅王為嘉興都將淮南兵圍<lb/>
嘉興圭與族人師魯環城固守淮人望氣者曰此雖孤<lb/>
城中有貴人未可圗也是時戎馬充斥晝夜戒嚴圭日<lb/>
與師魯登城樓張樂豪飲矢石交下處之晏如未幾圍<lb/>
解圭以功超遷蘇州制置使天寳初淮南兵復圍姑蘇<lb/>
<pb n="KR2i0021_WYG_084-18a"/>
會正月望夜圭及師魯等盛陳燒燈之席凡賊俘頌繫<lb/>
者悉縱觀之以示從容已而圍亦解久之以浙西營田<lb/>
副使檢校太傅終于蘇州師魯形短而多智武肅王常<lb/>
稱曰今晏嬰也人因號為曹晏嬰竟居鎮而卒圭子仲<lb/>
逹有傳<lb/>
屠瓌智字寳光其先河東人晉將軍擊之後也祖某避<lb/>
地澉川遂為海鹽人母顧夢抱璧有光而生故名瓌智<lb/>
瓌智姿貌偉傑夙有勇畧更善屬文唐時累舉不第武<lb/>
<pb n="KR2i0021_WYG_084-18b"/>
肅王初起鄉兵逐黄巢瓌智伏劍相從數數以籌畫進<lb/>
得參莫府謀議董昌僭號瓌智首勸討賊昌誅以功授<lb/>
指揮使乾寧四年同顧全武副王弟鎮自海道救嘉興<lb/>
生擒賊將楊勝頓金等二十餘人計功遥領常州刺史<lb/>
明年春再遷越州指揮使光化元年衢州刺史陳岌叛<lb/>
瓌智又同全武等討平之三年調守湖州徐綰許再思<lb/>
之亂也刺史高彦遣子渭與瓌智入援渭曰今日不利<lb/>
彦曰赴君父之難何以吉辰為瓌智排案起曰違主命<lb/>
<pb n="KR2i0021_WYG_084-19a"/>
不忠畏縮不前無勇死忠死勇丈夫分也偕渭直抵靈<lb/>
隱山賊壘敵勢方張甚合圍數匝二人自朝至日晡轉<lb/>
戰數里身創百處時或奮刀一呼手搏賊魁數人即馬<lb/>
上刄之矢盡援絶以空弮拒敵伏發竟同為所害時年<lb/>
五十有二武肅王閔其忠命以衣冠招魂而葬<hi>墓碑云葬開元</hi>
<hi>府海鹽縣南三十六里澉川之青山徳政鄉歸仁里開化村</hi>天寳五年特贈忠義軍<lb/>
匡國功臣武康節度使銀青光禄大夫檢校尚書右僕<lb/>
射開府儀同三司上柱國子龍驤澉水鎮遏使昱<hi>闕</hi>
<pb n="KR2i0021_WYG_084-19b"/>
節度使晟湖州判官<hi>墓碑云瓌智娶錢氏子龍驤娶聞人氏昱娶鄭良女晟娶許女</hi>瓌<lb/>
智常有咏志詩曰輕身都是義徇主始為忠至是遂符<lb/>
其䜟<hi>丞相皮光業屠將軍墓誌銘曰河山毓瑞帯礪鍾英徒步奮跡赫聲濯靈么麽叛梗九首馮陵磨牙</hi>
<hi>王國吮血蒼生公怒颷發撻伐擊膺矢屠猰㺄以身殉君功高盟府猷壮干城光啓前烈垂裕後昆忠孝纘襲</hi>
<hi>勲土褒旌連崗崇窆妥綏義魂桓﨣世選焜燿貞珉</hi>
論曰鄖國出入將相允文允武儋圭錫爵獲躋遐年非<lb/>
倖也君福善戰圭善守有古名將風瓌智奮不顧生卒<lb/>
以身徇至今猶稱忠烈不衰焉<lb/>
<pb n="KR2i0021_WYG_084-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_084-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷八十四<lb/>
</p>
<p>
</p>
  </div>
</body>
</text>
</TEI>
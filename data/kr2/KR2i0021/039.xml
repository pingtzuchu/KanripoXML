<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷三十九</head> <lb/>
    <p>
<pb n="KR2i0021_WYG_039-1a"/>
欽定四庫全書<lb/>
　十國春秋卷三十九<lb/>
　　　　　　　　　　　　檢討呉任臣撰<lb/>
前蜀五<lb/>
　列傳<lb/>
　　王宗佶　　王宗侃<hi>子承肇</hi>王宗滌　　王宗翰<lb/>
　　王宗弼　　王宗黯　　王宗弁　　王宗本<lb/>
　　王宗阮　　王宗播　　王宗儔　　王宗謹<lb/>
<pb n="KR2i0021_WYG_039-1b"/>
　　王宗綰　　王宗儒　　王宗浩　　王宗朗<lb/>
　　王宗渥　　王宗範　　王宗瑤　　王宗訓<lb/>
　　王宗勉　　王宗鍔　　王宗䕫　　王宗裔<lb/>
　　王宗矩　　王宗祐　　王宗汾　　王宗信<lb/>
　　王宗賀　　王宗紹　　王宗宏　　王宗鐸<lb/>
　　王宗魯　　王宗昱　　王宗勲　　王宗晏<lb/>
　　王宗汭　　王宗偉　　王宗憲　　王宗儼<lb/>
　　王宗威　　王承檢<lb/>
<pb n="KR2i0021_WYG_039-2a"/>
王宗佶本姓甘氏洪州人也髙祖為忠武軍卒時掠得<lb/>
之養以為子已而以軍功累遷武信軍節度使天復初<lb/>
充扈駕指揮使將兵五萬聲言迎駕進襲山南諸州乆<lb/>
之進太師封晉國公及皇子元懿等稍長宗佶以養子<lb/>
心不自安與鄭騫等謀求為大司馬總六軍開元帥府<lb/>
凡軍事便宜行而後聞髙祖以宗佶創業功多優容之<lb/>
唐道襲者本以舞童見幸宗佶尤易之後為樞密使猶<lb/>
名呼道襲道襲不堪其辱雖内恨而外奉宗佶愈謹髙<lb/>
<pb n="KR2i0021_WYG_039-2b"/>
祖聞之怒曰宗佶名呼我樞密使是將反耶會宗佶求<lb/>
大司馬章三上髙祖以問道襲道襲因激怒髙祖曰宗<lb/>
佶功臣其威望可以服人心陛下宜即與之髙祖心益<lb/>
疑宗佶入奏事自請不已髙祖叱武士撲殺之并賜騫<lb/>
死<lb/>
王宗侃本姓田雅州人髙祖假子也髙祖入西川時宗<lb/>
侃從與俱西先登略陳已而救梓州破楊守厚七砦表<lb/>
遷雅州刺史從攻彭州用軍士王先成言白行七事居<lb/>
<pb n="KR2i0021_WYG_039-3a"/>
數年攻拔利州執斬刺史李繼顒未幾充决雲都知兵<lb/>
馬使俄領應援闗陜都指揮使進取渝州降其刺史牟<lb/>
崇厚已又轉龍臺鎮使會兵討杜從法有功天復七年<lb/>
進秩太保兼侍中武成初拜兼中書令永平元年髙祖<lb/>
與岐交惡宗侃請效力行間即命為北路行營都統是<lb/>
役也步騎十二萬人旌旗綿亘數百里及青泥嶺之戰<lb/>
侃兵大敗退保安逺軍髙祖召責之曰汝今又狂率豈<lb/>
不畏赫雷乎赫雷髙祖刀名也宗侃懼遂無功而還後<lb/>
<pb n="KR2i0021_WYG_039-3b"/>
主嗣立封樂安王加尚父已又進封魏王卒<lb/>
承肇宗侃第三子也生于雅州小字獦獠兒初宗侃妻<lb/>
崔氏<hi>疑當作張或宗侃前妻</hi>夢一人峩冠褒袖自稱周公山神牽<lb/>
五色獸逼其衣遂孕承肇居數年有異人崔和尚者見<lb/>
承肇撫其背曰老僧所居周公山佳氣減半乃孕靈于<lb/>
此邪此子麒麟之精也必為王者之瑞承肇頗通兵法<lb/>
後累官武定節度使加太尉國亡降唐為行軍司馬<lb/>
王宗滌本姓華名洪潁川人也從髙祖為威信都指揮<lb/>
<pb n="KR2i0021_WYG_039-4a"/>
使與李簡等拒楊守厚于梓州功居多又攻彭州破楊<lb/>
晟軍擊楊守亮于閬州先登陷陳已又敗顧彦暉楸林<lb/>
遷卭州刺史復將兵攻東川髙祖嘉其功更姓名曰王<lb/>
宗滌與諸子齒未幾命為東川留後明年宗滌言東川<lb/>
封疆五千里文移往還動淹時日請分遂合瀘渝昌五<lb/>
州别為一鎮髙祖表其説于朝後卒置武信軍于遂州<lb/>
宗滌之力也居數月唐授宗滌為東川節度使乆之加<lb/>
同平章事未㡬破李繼密于興元唐即詔為山南東道<lb/>
<pb n="KR2i0021_WYG_039-4b"/>
節度使宗滌有勇略得將士心髙祖頗内忌之會成都<lb/>
作府門繪以朱丹國人謂之畫紅樓髙祖以宗滌姓名<lb/>
應之而王宗佶疾其功復為搆飛語髙祖召宗滌詰責<lb/>
之宗滌曰三蜀畧平大王聴讒殺功臣可矣髙祖令親<lb/>
隨指揮使唐道襲飲以酒縊殺之成都為之罷市涕泣<lb/>
如喪親戚武成元年髙祖即位赦境内詔曰故山南節<lb/>
度使王宗滌早膺寵任累著勲勤征行不憚于風塵陳<lb/>
敵常先于士卒論其實效可謂勞臣無何以富貴生驕<lb/>
<pb n="KR2i0021_WYG_039-5a"/>
灾殃自掇不守初終之節遽䝉悖慢之心騐人情而共<lb/>
憤滿盈定國法而難私斷割遂行典憲深用矜傷當景<lb/>
運之初興在故臣之可念宜加洗雪用慰幽冥于是宗<lb/>
滌在身官爵並勅還如故<lb/>
王宗翰本姓孟氏髙祖之姊子也髙祖畜為子賜姓名<lb/>
武成三年封集王俄加同平章事永平五年充東北面<lb/>
招討副使攻岐鳯州已而引兵出青泥嶺克固鎮與秦<lb/>
州將郭守謙戰于泥陽川敗績退保鹿臺山明年復為<lb/>
<pb n="KR2i0021_WYG_039-5b"/>
第一招討使將兵伐岐無何卒<lb/>
王宗弼本姓魏名宏夫髙祖錄為假子更今姓名楊守<lb/>
厚之攻梓州也髙祖遣華洪等救顧彦暉謀因犒師執<lb/>
之宗弼乃以密語泄之彦暉髙祖殊不為意待之如初<lb/>
已而從髙祖攻東川為東川兵所擒彦暉念舊恩畜為<lb/>
子及彦暉敗復自歸于髙祖積功至兼中書令充北面<lb/>
行營招討使髙祖病且劇以宗弼沉靜多謀召為馬步<lb/>
都指揮使同諸臣受遺詔後主繼立命宗弼守太師兼<lb/>
<pb n="KR2i0021_WYG_039-6a"/>
中書令判六軍輔政已又封鉅鹿王進封齊王是時後<lb/>
主不親政事内外遷除皆自宗弼出納賄行私上下咨<lb/>
怨唐兵入境會王宗勲等師至三泉望風退走後主詔<lb/>
宗弼守綿谷且令誅宗勲等宗弼反與宗勲等合謀送<lb/>
欵歸至成都登太𤣥門嚴兵自衛後主及太后自往勞<lb/>
之宗弼驕慢無復人臣禮已而刼遷太后後宫諸王于<lb/>
西宫收璽綬又使親吏于義興門邀取内庫金帛子承<lb/>
涓遽仗劒入宫取後主寵姬數人以去宗弼乃殺宋光<lb/>
<pb n="KR2i0021_WYG_039-6b"/>
嗣景潤澄韓昭輩函首送唐凡素所不快者皆借端誅<lb/>
之而潘在迎諸人多竭家財以賂宗弼得免宗弼益自<lb/>
恣稱權西川兵馬留後遣使奉牋于魏王繼岌求為西<lb/>
川節度使繼岌曰此我家物也何用獻為居數日宋光<lb/>
葆自梓州來訴宗弼誣殺光嗣等又郭崇韜徴犒軍錢<lb/>
數萬于宗弼宗弼靳不與士卒怨怒夜縱火諠譟崇韜<lb/>
欲殺宗弼以自明白繼岌收宗弼及宗勲宗渥數其不<lb/>
忠之罪族誅焉籍沒其家國人爭食宗弼之肉先是乾<lb/>
<pb n="KR2i0021_WYG_039-7a"/>
徳中童謠云我有一帖藥其名為阿魏賣與十八子葢<lb/>
魏氏賣國與李之兆也宗弼實應之<lb/>
王宗黯本姓吉名諌𨽻髙祖帳下為牙將景福元年破<lb/>
楊守厚有功賜姓名曰王宗黯天復初杜法從反于昌<lb/>
普合三州髙祖命宗黯充行營兵馬使會東川武信兵<lb/>
討平之未幾進秩兼侍中太子元膺之亂宗黯自大安<lb/>
門踰城入與徐瑤等戰于會同殿前瑤竟敗死是役也<lb/>
事起倉卒微宗黯變幾不可測後主即位論功封琅邪<lb/>
<pb n="KR2i0021_WYG_039-7b"/>
郡王<lb/>
王宗弁本姓鹿名弁髙祖賜今姓名以為子初從髙祖<lb/>
與宗瑤宗弼宗侃同入西川積功至蜀州刺史一日稱<lb/>
疾請罷歸成都髙祖疑其矜功觖望加檢校太保固辭<lb/>
不受宗弁常謂人曰廉者足而不憂貪者憂而不足吾<lb/>
小人致位至此足矣豈可求進不已乎髙祖嘉其志而<lb/>
許之竟獲善終<lb/>
王宗本本姓謝名從本事陳敬瑄為資簡都制置應援<lb/>
<pb n="KR2i0021_WYG_039-8a"/>
使髙祖攻成都從本殺雅州刺史張承簡舉城來降髙<lb/>
祖錄其功及敬瑄平養以為子改姓名曰王宗本乆之<lb/>
擢渝州刺史無何罷官歸成都天復三年宗本請出兵取<lb/>
荆南髙祖署宗本開道都指揮使將兵下峽降䕫州刺<lb/>
史侯矩遂定䕫忠萬施四州已而遷武泰留後武泰軍<lb/>
舊治黔州宗本以其地多瘴癘請徙治涪州髙祖因許焉<lb/>
王宗阮本僰道土豪文武堅也善舞劒器時號為文大<lb/>
劒髙祖攻陳敬瑄時武堅執戎州刺史謝承恩來降及<lb/>
<pb n="KR2i0021_WYG_039-8b"/>
成都平更其姓名曰王宗阮遂領決勝都知兵馬使未<lb/>
幾充開江防送進奉使將兵七千趣瀘州頃之破瀘州<lb/>
殺刺史馬敬儒峽路故東川門户至是始通宗阮之力<lb/>
也髙祖即命宗阮知渝州天復四年趙匡凝攻䕫州宗<lb/>
阮帥師擊之匡凝敗走宗阮後以病卒宗阮常經瀘州<lb/>
賽神方山廟會夜分牲腸為犬子所食俄聞雷震聲有<lb/>
白衣冠人升堂涖事獠鬼十數輩奔走堦下執一黄衫<lb/>
者責之曰若非竊祭牲者乎命抶之十五明旦見犬子<lb/>
<pb n="KR2i0021_WYG_039-9a"/>
臋潰宛轉血肉中莫不驚以為異<lb/>
王宗播本姓許名存故荆南節度使成汭將也汭與存<lb/>
泝江略地盡取濱江州縣因以存為萬州刺史存不得<lb/>
志乾徳中降于髙祖髙祖忌存勇略頗欲殺之掌書記<lb/>
髙燭曰公方總攬英雄以圖霸業彼窮來歸我奈何殺<lb/>
之髙祖因遣存戍蜀州隂使知蜀州王宗綰察焉宗綰<lb/>
密言存忠勇謙謹有良將才髙祖信之乃更其姓名曰<lb/>
王宗播與諸子齒乆之為前鋒將攻李繼密于三泉孔<lb/>
<pb n="KR2i0021_WYG_039-9b"/>
目官栁脩業謂宗播曰公舉族歸人不為之死戰何以<lb/>
自保宗播因令兵衆曰吾與汝曹決戰取功名不爾死<lb/>
於此遂破金牛等四寨繼密敗還漢中脩業又數勸宗<lb/>
播慎靜以免禍後宗播遇彊敵輙以身先之即有功稱<lb/>
病不伐由是得以功名終子承傑<hi>本黔使闕君實之子從母嫁宗播遂為子</hi>
驕貴僣越鮮有倫比每修書題印章微有浸漬輙命改<lb/>
換書佐苦之厯任茂州刺史為蕃人所害<lb/>
王宗儔髙祖養子也累有戰功起家為排陳使武成時<lb/>
<pb n="KR2i0021_WYG_039-10a"/>
授秦州留後已而授天雄軍節度使兼侍中乾徳三年<lb/>
擢山南節度使充西北面都招討行營安撫使將兵伐<lb/>
岐進攻隴州復屯上邽師乆無功未幾唐遣客省使李<lb/>
嚴來聘嚴盛稱唐威徳有混一天下之志且言朱氏簒<lb/>
竊諸侯曾無興勤王師者宗儔以其語涉譏刺請斬之<lb/>
後主不從已而後主荒淫日甚宗儔憂宗社不祀密與<lb/>
王宗弼約為伊霍之舉謀廢立宗弼猶豫未决宗儔憂<lb/>
憤卒宗弼謂樞密使宋光嗣景潤澄等曰宗儔屬我除<lb/>
<pb n="KR2i0021_WYG_039-10b"/>
爾曹今無患矣光嗣等伏泣謝宗弼子承班聞之謂人<lb/>
曰吾家難其免乎宗儔伐岐時常還至白石鎮副招討<lb/>
王宗信宿普安禪院方擁伎女十餘人各據牀而寢忽<lb/>
見一姫躍入火爐中宛轉熾炭之上宗信遽起救之履<lb/>
服間略不焦灼已又一姬飛入如前復救之諸伎或出<lb/>
或入皆迷懣失音有親吏驚告宗儔宗儔至則提臂而<lb/>
出之衣裾都無所損隨訊其故皆驚寤云被畨僧捉入<lb/>
火中為戲宗信大怒悉索諸僧立于前令伎識之有周<lb/>
<pb n="KR2i0021_WYG_039-11a"/>
和尚者身長面髯羣指曰此是也宗信疑有幻術笞之<lb/>
百殊不為解宗儔廉知其枉命釋去訖不知何怪云<lb/>
王宗謹本名釗乾寧元年攻彭州有功髙祖即軍中錄<lb/>
為子更其名曰宗謹與諸兒列遂授戎州刺史已而領<lb/>
鳯翔四面行營使敗鳯翔將李繼徽于𤣥武<lb/>
王宗綰本姓李名綰乾寧元年與王釗等同為髙祖義<lb/>
兒更今姓名累官知蜀州髙祖破東川命宗綰分兵狥<lb/>
昌普等州頃之領武定軍節度使會司馬卿來告唐昭<lb/>
<pb n="KR2i0021_WYG_039-11b"/>
宗之喪髙祖命宗綰責以大義詰問弑逆之由辭氣激<lb/>
烈卿竟不敢入境事具髙祖紀中永平時髙祖與岐搆<lb/>
兵宗綰充馬步都指揮使豫城西縣為安逺軍利州一<lb/>
面多恃此以為捍蔽未幾詔兼中書令復充北面行營<lb/>
都制置使以攻秦州已而敗岐兵于金沙谷擒岐將李<lb/>
彦巢再克成州鹵刺史李彦徳隨陷秦州拔鳯州髙祖<lb/>
因遂有秦鳯階成之地宗綰實為首庸焉通正元年又<lb/>
領東北面都招討將兵伐岐師出大散闗大破岐兵進<lb/>
<pb n="KR2i0021_WYG_039-12a"/>
取寶雞圍鳳翔岐人為之震恐光天時與王宗瑶等同<lb/>
受顧命輔政後主嗣位封臨洮王宗綰為人寛厚謹慎<lb/>
功髙不矜常密言許存忠勇無他志存得不死而竟不<lb/>
使存知其免已其生平行事多此𩔖也<lb/>
王宗儒本姓楊名儒彭城人也初事陳敬瑄為大將髙<lb/>
祖攻卭州敬瑄遣儒將兵三千助刺史毛湘守之湘出<lb/>
戰屢敗儒登城見髙祖兵强甚歎曰唐祚盡矣王公治<lb/>
衆嚴而不殘殆可以庇民乎遂帥所部出降髙祖錄為<lb/>
<pb n="KR2i0021_WYG_039-12b"/>
假子更其姓名曰王宗儒<lb/>
王宗浩髙祖義子也有拳勇善騎射從髙祖入西川為<lb/>
軍使天復二年髙祖克興州擢宗浩為刺史青泥嶺之<lb/>
戰宗浩時充馬步使兵敗奔興州溺江死焉<lb/>
王宗朗本姓全名師朗金州人也唐昭信節度使馮行<lb/>
襲據金州師朗居戲下為親校及王宗賀攻行襲行襲<lb/>
奔均州師朗遂以其城降髙祖嘉其功賜姓王氏名宗<lb/>
朗與諸子輩連文補金州觀察使割渠巴開三州以𨽻<lb/>
<pb n="KR2i0021_WYG_039-13a"/>
之居三月金州復為行襲所取宗朗不能守奔成都已<lb/>
而蜀兵又克金州仍以宗朗為刺史武成三年宗朗奏<lb/>
洵陽縣洵水畔有青烟廟數日廟上烟雲昬晦晝夜奏<lb/>
樂忽水波騰躍有羣龍出于水上行入漢江大者數丈<lb/>
小者丈餘或黄或黑或赤或白或青有如牛馬驢羊之<lb/>
形大小五十纍纍相次行入漢江却回廟所往復數里<lb/>
或隠或見三日乃止俄改金州為雄武軍宗朗領本軍<lb/>
節度使兼中書令後主時以罪削奪官職復其姓名命<lb/>
<pb n="KR2i0021_WYG_039-13b"/>
桑宏志將兵往討已而執歸成都釋其罪乆之病卒<lb/>
王宗渥本姓鄭名渥京兆人也初事髙祖為牙校髙祖<lb/>
攻成都令渥詐降以覘城中虚實陳敬瑄為人戅而愚<lb/>
遽納其降署渥大將且使守陴以拒我師已而乘間復<lb/>
以詐脱歸悉得成都聲息髙祖嘉賞之列為義子賜姓<lb/>
王氏名宗渥咸康元年為魏王繼岌所殺<lb/>
王宗範不知何地人母張氏故髙祖之後宫也<hi>一作周氏封貴</hi>
<hi>妃通鑑又云宗範本姓張母周氏為蜀主妾</hi>宗範初隨母歸髙祖冒母姓為<lb/>
<pb n="KR2i0021_WYG_039-14a"/>
張髙祖畜為子賜今姓名從髙祖討陳敬瑄累立戰功<lb/>
已而封䕫王長和蠻入冦黎州宗範帥衆往討敗其兵<lb/>
于潘倉嶂又敗于山口城已又破其武侯嶺十三寨復<lb/>
敗之于大渡河西南震恐無不人人懾服後數年卒<lb/>
王宗瑶髙祖義子也髙祖圍成都時宗瑤與王宗弼等<lb/>
俱西上破鹿頭闗拔漢州陷徳陽宗瑤之功為多已髙<lb/>
祖軍屯新都土豪安仁費思懃何義陽等所在擁兵不<lb/>
服髙祖使宗瑤説以利害仁等皆率衆來附且餽以貲<lb/>
<pb n="KR2i0021_WYG_039-14b"/>
糧一軍為之大振景福初官茂州刺史將兵攻彭州敗<lb/>
楊晟于城下未㡬徙簡州乾寜二年三鎮犯闕宗瑤帥<lb/>
師赴難屯兵于綿州軍容甚盛國人莫不嘖嘖稱之髙<lb/>
祖即皇帝位詔宗瑤兼中書令永平五年充東北面招<lb/>
討使攻鳯州遂克其地已而受遺詔輔政後主嗣立論<lb/>
功封臨淄王<lb/>
王宗訓本名茂權初為刁子都虞侯髙祖攻彭州茂權<lb/>
斬楊晟于陳前論功受上賞賜名宗訓與諸子比永平<lb/>
<pb n="KR2i0021_WYG_039-15a"/>
中累官武泰軍節度使鎮黔州宗訓恃恩貪暴驕縱踰<lb/>
制不奉詔輙囘成都多所邀求髙祖見宗訓大怒命衞<lb/>
士撲殺之<lb/>
王宗勉本姓趙名章從楊晟為内外都指揮使彭州之<lb/>
圍章率衆出降髙祖與李綰等同錄為子更其姓名曰<lb/>
王宗勉<lb/>
王宗鍔少饒技勇從髙祖入西川錄為假子後主嗣位<lb/>
厯官定逺軍使乾徳末充招討馬步使帥二十一軍屯<lb/>
<pb n="KR2i0021_WYG_039-15b"/>
洋州以備唐師後不知所終<lb/>
王宗䕫故髙祖養子也初𨽻髙祖戲下為親校進拔龍<lb/>
州殺刺史田昉有功累官至兼中書令髙祖彌留之際<lb/>
與王宗弼宗瑤宗綰等同受遺詔輔政後主即位封琅<lb/>
邪郡王<lb/>
王宗裔亦髙祖養子厯官兼中書令後主初立封琅邪<lb/>
郡王<lb/>
王宗矩易州人也本姓侯名矩天復時官䕫州刺史從<lb/>
<pb n="KR2i0021_WYG_039-16a"/>
荆南節度使成汭將兵救鄂州汭死奔還會王宗本統<lb/>
軍下三峽矩舉城以降髙祖嘉其功復命為䕫州刺史<lb/>
改其姓名曰宗矩得齒諸子之列<lb/>
王宗祐事髙祖為假子從入西川授彭州刺史已而將<lb/>
兵攻東川有功改卭州刺史唐昭宗之東遷也髙祖命<lb/>
宗祐為北路行營指揮使將兵迎車駕累官兼侍中永<lb/>
平元年興師伐岐宗祐與王宗賀唐道襲為三招討使<lb/>
青泥嶺之役蜀兵敗績宗祐竟無功而歸無何卒<lb/>
<pb n="KR2i0021_WYG_039-16b"/>
王宗汾亦髙祖義子永平時充行營都指揮使以伐岐<lb/>
進拔文州岐將李繼䕫敗走<lb/>
王宗信髙祖假子也積功至左神勇軍使髙祖時無顯<lb/>
績後主嗣位命宗信與王宗昱宗晏為三招討副王宗<lb/>
儔以伐岐進屯威武城厲兵秣馬竟無所成功而還宗<lb/>
信性殘毒酷喜殺人常鎮鳯州有角觝人蘇鐸者委之<lb/>
巡警與麾下孫延膺素不相能一日鐸被錦袍束帶若<lb/>
有逺行狀宗信登樓見之顧延膺問鐸何往鐸本岐人<lb/>
<pb n="KR2i0021_WYG_039-17a"/>
也延膺因譛曰鐸受公畜養包藏禍心乆欲逃歸敵境<lb/>
耳宗信大怒令執鐸至斷其舌臠斬焉將士無不寃之<lb/>
明年延膺謀叛亦被殺<lb/>
王宗賀不知其所自起事髙祖賜姓名以為子官指揮<lb/>
使天復二年山南西道節度使王宗滌以罪死髙祖命<lb/>
宗賀權興元留後居數年將兵擊馮行襲于金州所向<lb/>
克捷永平元年與王宗祐等充招討使伐岐青泥嶺之<lb/>
戰師盡殱焉俄加中書令會太子元膺之變宗賀與有<lb/>
<pb n="KR2i0021_WYG_039-17b"/>
定亂功乆之卒<lb/>
王宗紹髙祖養子也厯官至左金吾大將軍髙祖與岐<lb/>
王茂貞交惡命王宗祐等為三招討使以伐之而以宗<lb/>
紹為之副帥步騎兵十二萬人軍容甚盛已而青泥嶺<lb/>
之役大軍敗績竟無成功後數年復會劉知俊圍鳳翔<lb/>
隨召還未詳其所終<lb/>
王宗宏史失其爵里亦髙祖之養子天漢元年為東北<lb/>
面第二招討以伐岐後事闕<lb/>
<pb n="KR2i0021_WYG_039-18a"/>
王宗鐸少從髙祖為假子起家興州刺史永平四年兼<lb/>
北面制置指揮使攻岐階州及固鎮連破細砂等十一<lb/>
寨虜獲無算明年拔階州降其刺史李彦安是時髙祖<lb/>
始得秦鳳階州之地宗鐸實與有功<lb/>
王宗魯<hi>闕</hi>　人也髙祖養以為子從入成都已而攻拔<lb/>
龍州殺刺史田昉乆之授利州團練使太子元膺之變<lb/>
宗魯發兵陳西毬塲門頗有平亂功永平末置武興軍<lb/>
于鳳州宗魯遂領節度使<lb/>
<pb n="KR2i0021_WYG_039-18b"/>
王宗昱不知其世系所出髙祖錄為假子賜姓名與諸<lb/>
子等厯官天雄軍節度使同平章事光天時充西面招<lb/>
討副使是嵗進攻隴州不克明年同王宗儔等伐岐屯<lb/>
兵秦州俄進秩兼侍中後主東遊會唐師入冦以宗昱<lb/>
領招討使逆戰于三泉為唐將康延孝所敗後降唐<lb/>
王宗勲事髙祖為義子賜姓名乾徳時後主東巡命宗<lb/>
勲為清道指揮使已而唐師入境與王宗儼宗昱為三<lb/>
招討以拒之三泉之戰兵既大敗後主命王宗弼即軍<lb/>
<pb n="KR2i0021_WYG_039-19a"/>
中誅宗勲等以作士氣會宗弼遁歸宗勲追及于白艻<lb/>
宗弼探詔書示之遂降于唐未幾為魏王繼岌所殺<lb/>
王宗晏髙祖時賜姓名為子官永寜軍使乾徳二年同<lb/>
王宗儔伐岐師次威武城無功後事不具見<lb/>
王宗汭髙祖假子也後主時充招討副使屯秦州唐師<lb/>
入境成都路絶宗汭與王承休由文扶而南經越不毛<lb/>
之地且戰且行比至茂州餘衆裁二千而已未㡬歸成<lb/>
都為魏王繼岌所殺<lb/>
<pb n="KR2i0021_WYG_039-19b"/>
王宗偉少𨽻髙祖帳下為養子天復初官劒州刺史已<lb/>
而遷利州制置使<lb/>
王宗憲本姓許髙祖賜姓名錄為子天復初官<hi>闕</hi>江軍<lb/>
節度使<hi>又案九國志王宗銖謫授司户㕘軍曰若要頭便斬去何能作措大官邪宗銖疑亦髙祖養子</hi>
<hi>存以竢攷</hi>
王宗儼未詳何郡縣人髙祖畜以為子起家指揮使永<lb/>
平中破岐長城等闗四寨有功乾徳中後主幸秦州署<lb/>
宗儼隨駕清道指揮使及唐師入冦與王宗勲宗昱為<lb/>
<pb n="KR2i0021_WYG_039-20a"/>
三招討使已而降唐見殺<lb/>
王宗威為髙祖義子累官至山南節度使兼侍中唐兵<lb/>
入境宗威以梁開通渠臨五州迎降<lb/>
王承檢事髙祖賜姓名與諸孫齒乾徳時官秦州節度<lb/>
使築防蕃城至上邽山下獲瓦棺内無尸惟存舌一片<lb/>
肉色紅潤堅如鐵石復有髑髏一中藏古錢一枚有二蠅<lb/>
振然飛去下得石刻篆字曰大隋開皇二年渭州刺史<lb/>
張崇妻夫人王氏年二十五嫁于崇三年而娠惡其妊<lb/>
<pb n="KR2i0021_WYG_039-20b"/>
娠遂卒銘曰車道之北邽山之陽深深送玊鬱鬱埋香<lb/>
刻斯貞石煥乎遺芳地變陵谷嶮列城隍乾徳丙年壊<lb/>
者合郎是嵗為乾徳六年丙子歲合郎故承檢小字也<lb/>
論曰唐末中官典兵常養壯士為子以自衞諸將往往多<lb/>
效之沙陀氏至設義兒一軍盛矣史言髙祖假子凡百二十<lb/>
人皆功臣雖冒姓連名而不禁昬姻今錄其顯名者宗<lb/>
信以下四十有一人著于篇餘固不可得而概見云<lb/>
　十國春秋卷三十九<lb/>
</p>
<p>
</p>
  </div>
</body>
</text>
</TEI>
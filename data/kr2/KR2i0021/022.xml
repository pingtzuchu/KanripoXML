<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷二十二</head> <lb/>
    <p>
<pb n="KR2i0021_WYG_022-1a"/>
欽定四庫全書<lb/>
　十國春秋卷二十二<lb/>
　　　　　　　　　　　　　檢討吳任臣撰<lb/>
南唐八<lb/>
　　王崇文　　王彦儔　　何敬洙　　柴克宏<lb/>
王崇文字光福吳功臣綰之子也為人重厚儒雅博綜<lb/>
經史以門第壻于義祖出為歙吉二州刺史廬陵民尚<lb/>
氣喜訟以先止為怯號難治崇文一以法治之不少貸<lb/>
<pb n="KR2i0021_WYG_022-1b"/>
訟為衰息遷百勝軍節度使建州初平以崇文為永安<lb/>
軍節度使所在安輯民忘其亂福州之役雖為大將然<lb/>
罪在陳覺軰元宗置崇文弗問頃之移鎮廬州入為神<lb/>
武侍御統軍復出鎮鄂州治亦如初崇文自開國來二<lb/>
十年間出更藩仕内典禁兵位兼將相終始富貴而平<lb/>
居裒衣博帶與士大夫譚宴風度蕭散時人親重之臨<lb/>
武昌曰方閱騎士于鞠塲傍古屋數十間崩壞聲震數<lb/>
里聞者莫知所為崇文指揮使令訖事不失常度竟亦<lb/>
<pb n="KR2i0021_WYG_022-2a"/>
不問後主立上疏歴陳朝政或諫曰公名位既崇地屬<lb/>
勛舊盡言賈怨在古人不免况嗣君新服嫌間易生謂<lb/>
宜少黙崇文不為止後主亦賜書襃答加中書令未拜<lb/>
而卒<lb/>
王彦儔蔡州上蔡人也少為州軍校後唐同光末諸郡<lb/>
多亂彦儔亦樂禍思奮會同列六人者來與謀曰天下<lb/>
恟恟能者得富貴我軰不可後人彦儔許諾紿曰今夕<lb/>
吾直府中公等可持兵來吾亦衷甲為内應既夜六人<lb/>
<pb n="KR2i0021_WYG_022-2b"/>
如約至彦儔伏劒盡斬之持其首叩帳門呼刺史曰姦<lb/>
盜竊發幸伏其罪矣請公亟號令以安衆心刺史驚喜<lb/>
出彦儔又斬之乃委罪于六人自領州事唐兵來討彦<lb/>
儔自計不能守匿妻子于村舍奉父母南奔烈祖輔吳<lb/>
以為都押牙歴和州刺史始遣間使迎妻子來歸彦儔<lb/>
有政績善撫境以報最入拜天威統軍自以發迹兇亂<lb/>
于是務為小心謹恪烈祖嘉之常升堂拜其父元宗時<lb/>
擢康化軍節度使時給事中常夢錫用直諫左遷判官<lb/>
<pb n="KR2i0021_WYG_022-3a"/>
彦儔待之盡禮如在朝廷人士稱之居數年卒於鎮<lb/>
何敬洙廣陵人軀貌短陋而趫捷有力幼遇亂吳楚州<lb/>
刺史李簡得之給事左右簡性殘忍僕厮有小過率置<lb/>
之死敬洙與其伍手搏階下有持簡所寶硯過者戱曰<lb/>
誰敢破此敬洙時被酒厲色曰死生有命乃一擲碎之<lb/>
翼旦簡視事退聞硯毁詰主者具以實對即命擒至皆<lb/>
謂必死矣簡妻素竒敬洙匿之堂奥旬日簡謂已逃去<lb/>
亦置不問會有烏逐簡而噪避之輙隨至大怒曰恨何<lb/>
<pb n="KR2i0021_WYG_022-3b"/>
敬洙不在此敬洙善射命中無所遺故思之語未畢敬<lb/>
洙挾朱彈鐵丸拜于前拜起一發斃之簡大喜不復治<lb/>
毁硯事有董紹顔者善相術簡使視諸子曰雖皆善然<lb/>
無及公者獨指敬洙曰此竒相也殆過公簡由是益愛<lb/>
之及長用為軍校簡卒事烈祖為禆將進天威軍都虞<lb/>
侯建州之役為行營招討步軍都指揮使會查文徽進<lb/>
討敬洙堅謂閩地僻陋不足勞大兵文徽開譬之不得<lb/>
已而行及平建州敬洙功最諸將然以功推王建封無<lb/>
<pb n="KR2i0021_WYG_022-4a"/>
吝色拜楚州團練使敬洙自以初事李簡于是州尤自<lb/>
感勵常微服遊里巷察民疾苦有科條輙先為經畫民<lb/>
不知勞坐聽事與賓坐譚讌民有訴事者立引入親自<lb/>
剖折曲直皆厭服而出保大八年楚馬希蕚來附且乞<lb/>
師元宗命敬洙援之遷武昌軍節度使<hi>南唐近事云建隆初何敬洙自</hi>
<hi>江西移鎮鄂渚下車之日小亭中見一烏顧何而鳴何曰昔日全吾之命得非爾乎乃取食物自置諸掌烏翻</hi>
<hi>然而下食何掌中</hi>周侵淮南命武安節度使王逵領所部州師<lb/>
入江南境逵奉周詔行且遣部將潘叔嗣為先鋒取鄂<lb/>
<pb n="KR2i0021_WYG_022-4b"/>
州長山寨殺三千人元宗命敬洙清野入保敬洙格詔<lb/>
出城除地為戰塲曰敵至吾與兵民俱死于此大丈夫<lb/>
豈能惴惴閉門自守耶會叔嗣自長山回戈襲朗州逵<lb/>
狼狽而去人重其决加鎮國將軍中書令後主嗣位以<lb/>
病足乞解官授右衞上將軍封苪國公致仕<hi>南唐近事作太師致</hi>
<hi>仕</hi>給全俸門第列㦸乾德二年二月卒年七十七後主<lb/>
廢朝三日命樞密使中書侍郎朱鞏持節冊贈鄂州大<lb/>
都督左衞上將軍諡威烈<lb/>
<pb n="KR2i0021_WYG_022-5a"/>
柴克宏吳功臣再用子也以父廕為郎將遷宣州巡檢<lb/>
使改泗州刺史罷歸為龍武軍都虞侯克宏好施予不<lb/>
事産業故家常窮空然性豪舉博奕縱酒自若也時元<lb/>
宗自謂唐後欲規取中原復舊業羣臣多為大言以迎<lb/>
合主意克宏雖職當偏禆而未常一語及軍旅人亦不<lb/>
以為知兵以故久不遷久之出為撫州刺史會淮南交<lb/>
兵吳越伺間侵常州克宏乃請効死行陳元宗嘉其志<lb/>
授右衞將軍遣與右衞將軍袁州刺史陸孟俊同救常<lb/>
<pb n="KR2i0021_WYG_022-5b"/>
州時精兵悉在江北克宏所將裁羸卒數千樞密副使<lb/>
李徵古給戈甲皆朽鈍克宏入白徵古曰卒已非素練<lb/>
得器械堅利猶可用奈何所給乃此等徵古素輕其為<lb/>
人嫚罵之見者皆忿克宏知徵古狂生不足較怡然不<lb/>
為少動至潤州徵古終不快奏召克宏歸以神武衞統<lb/>
軍朱匡業代之燕王𢎞冀獨爭克宏可任卒遣行<hi>一云克宏</hi>
<hi>母自表子可為將李徵古抑之母又言克宏有父風茍不勝任分甘孥戮元宗始用焉</hi>克宏至常<lb/>
州徵古猶馳使趣其歸克宏按劍起曰吾刻日破敵爾<lb/>
<pb n="KR2i0021_WYG_022-6a"/>
何為者必錢氏姦人也命斬之使者告以受李樞宻命<lb/>
來克宏曰軍容在我李樞密來吾亦斬之遂斬使者以<lb/>
狥是時常州有隋將陳杲仁祠夜夢杲仁見告曰吾帥<lb/>
陰兵助公及戰有二黑犉衝突吳越兵吳越兵輙披靡<lb/>
克宏乃勒兵繼進大破之俘馘甚衆自保大來邊事大<lb/>
起克敵之功莫先克宏者克宏奏封杲仁為武烈大帝<lb/>
<hi>按常州志杲仁字世威晉陵人生梁太清朝舉進士仕隋官監察御史大業五年被詔討賊平洞宼于長白山</hi>
<hi>九年勦樂伯通叛衆十萬累授銀青光祿大夫義寧間東陽婁世幹叛奉詔斬之拜大司徒沈法興陰與李子</hi>
<pb n="KR2i0021_WYG_022-6b"/>
<hi>通謀據晉陵杲仁娶于沈偵知其謀法興置鴆酒殺之後人憐其忠建祠祀焉</hi>元宗拜克宏奉<lb/>
化軍節度使復上䟽請援壽春行至泰興發瘍數日卒<lb/>
諡曰威烈克宏治宣州初至城塹皆堙圯不治吏云自<lb/>
田頵王茂章李遇相繼叛無敢為守備者克宏笑曰時<lb/>
移事異安有是哉大加營繕厥後吳越兵至頼以得全<lb/>
郡人德之<lb/>
論曰崇文度量𢎞雅有儒將風彦儔恪慎小心而優禮<lb/>
謫臣尤人所難也敬洙以厮養致位上公當其奮臂擲<lb/>
<pb n="KR2i0021_WYG_022-7a"/>
研時氣槩已越人逺矣柴克宏奏効行間常州之役相<lb/>
傳其母表子可任智寧出趙奢妻下邪<lb/>
　　邊鎬　　王建封　　劉崇俊　　劉彦貞<lb/>
　　朱匡業<lb/>
邊鎬昇州人初生時父夢宋永嘉守謝靈運來謁願託<lb/>
為父子已而貌𩔖夢中因小字曰康樂長事烈祖為通<lb/>
事舍人以通敏稱保大初循州賊張遇賢度嶺襲䖍州<lb/>
節度使賈浩閉門登陴不敢出遇賢據白雲洞衆十餘<lb/>
<pb n="KR2i0021_WYG_022-7b"/>
萬元宗遣洪州營屯都虞侯嚴思率所部討之鎬為監<lb/>
軍䖍有書生白昌裕沉密有謀鎬引與定計刋木開道<lb/>
襲白雲洞賊衆遂潰其裨將李台執之以降䇿功遷洪<lb/>
州營屯諸軍都虞侯二年查文徽以樞密副使出師攻<lb/>
建州詔鎬為行營招討洪撫饒信歙等州諸指揮都虞<lb/>
侯從文徽行然衆裁數千戰敗退舍元宗聞之遣何敬<lb/>
洙祖全恩姚奉來援敬洙與鎬奪其險要自崇安進次<lb/>
赤嶺與建兵方相持為背水陳文徽使騎繞出建兵後<lb/>
<pb n="KR2i0021_WYG_022-8a"/>
與敬洙鎬夾擊大破之遂取建州降王延政復取鐔州<lb/>
事平諸將皆爭功鎬獨無一言七年楚馬氏兄弟相攻<lb/>
希蕚雖勝而尤無道元宗知楚難方殷以鎬為信州刺<lb/>
史領屯營兵兼湖南安撫使駐袁州萍鄉有警許便宜<lb/>
從事楚人果復廢立鎬自萍鄉帥師入潭州<hi>陸游南唐書云馬希</hi>
<hi>崇率弟侄軰出降鎬下馬稱詔勞之希蕚亦來見鎬以禮遣</hi>遷馬氏之族及文武將<lb/>
吏於金陵時湖南饑饉鎬大發廪賑之楚人大悅先是<lb/>
元宗欲取湖南以鎬多藝常使詐為僧逰長沙弄鈸行<lb/>
<pb n="KR2i0021_WYG_022-8b"/>
乞盡得其虛實至是用為將竟平湖南進鎬武安軍節<lb/>
度使會南漢潘崇徹攻郴州鎬出兵爭之敗績遂失郴<lb/>
州<hi>鎬懼南漢冦邊未已請除道全二州刺史詔以廖偃為道州刺史張巒權知全州</hi>未幾而孫<lb/>
朗之亂作朗故奉節軍校也初成師朗來歸以其所部<lb/>
為奉節軍從鎬入楚廪給薄于楚之降卒偶語怨望而<lb/>
糧料使王紹顔每給料輙刻削之朗與諸卒恟恟欲殺<lb/>
紹顔紹顔匿囷下得免官屬請斬紹顔以謝將士鎬不<lb/>
聽朗乃謀殺鎬及紹顔夜率所部焚府門火輙不發良<lb/>
<pb n="KR2i0021_WYG_022-9a"/>
久傳漏者覺之以告鎬出牙兵與鬬亟令吹角以亂之<lb/>
朗等以為將旦斬關奔朗州盡以潭州虛實告劉言言<lb/>
素懷叛志得朗大喜遣王逵周行逢來攻長沙時戲下<lb/>
多稱言忠順鎬不為備及言兵已拔益陽遂狼狽遁走<lb/>
竟䘮楚地坐削官流饒州它將棄城者皆斬湘中謡言<lb/>
馬去不用鞭至是而驗鎬御下無法初平建州兵所擒<lb/>
獲惟以全活為務閩人德之且行師常載佛事以行人<lb/>
皆謂之邊羅漢及克湘潭市不改肆日飯沙門以希福<lb/>
<pb n="KR2i0021_WYG_022-9b"/>
時人稱邊佛子又稱邊菩薩繼後政出多門優柔不斷<lb/>
紀綱頺弛遂號為邊和尚十四年周師入犯齊王景達<lb/>
為元帥出兵援壽州起鎬為大將偕許文稹從行會朱<lb/>
元叛去諸軍皆潰鎬與文稹被執周世宗命為右千牛<lb/>
衞上將軍及割淮南請盟乃歸鎬元宗置而不用後卒<lb/>
金陵<lb/>
王建封上元人少從軍以任俠驍勇知名保大時取建<lb/>
州建封為先鋒橋道使焚建州外郛克之閩王延政降<lb/>
<pb n="KR2i0021_WYG_022-10a"/>
何敬洙功最諸將建封忿曰我縱火先登諸軍乃能入<lb/>
我功當第一敬洙因推之具以聞諸朝第賞拜信州刺<lb/>
史人皆多敬洙而薄建封未幾陳覺馮延魯魏岑攻福<lb/>
州李𢎞義圍之敗吳越援兵福州援絶危蹙且拔矣而<lb/>
覺延魯岑各欲功在已不相應接偏禆莫肯用命故未<lb/>
克覺奏請建封濟師建封率五千人會之破福州版寨<lb/>
入東武門而建封亦與諸將爭功遽斂兵先退𢎞義乘<lb/>
之軍復敗遂潰而歸元宗深銜建封顧方治覺等擅興<lb/>
<pb n="KR2i0021_WYG_022-10b"/>
師未及治也建封内不自安元宗乃召為天威軍都虞<lb/>
侯付以親軍建封自是泰然恃恩僭侈無復忌憚户部<lb/>
員外即范冲敏疾魏岑鍾謨李德明用事訹建封上書<lb/>
歴詆岑等請更用正人元宗遂發怒謂建封握兵柄敢<lb/>
干國政謀進退朝臣漸不可長流池州未至殺之棄冲<lb/>
敏于市岑長見冲敏為厲請道士上章訴天數月岑竟<lb/>
死建封故武人不識文義族子有著動植疏者其載鴿<lb/>
事譌寫鴿為人日鳥建封据為故事每人日開筵必首<lb/>
<pb n="KR2i0021_WYG_022-11a"/>
進之聞者無不竊笑<lb/>
劉崇俊字德修楚州山陽人祖金父仁規世典濠州崇<lb/>
俊繼之盡反仁規之政人懷其惠居數年漸專恣不法<lb/>
多畜不逞使過淮剽掠獲美女良馬以自奉元宗升濠<lb/>
州為定逺軍拜崇俊節度使以其子節尚太寧公主然<lb/>
元宗亦惡其為人會壽州姚景死崇俊厚賂權貴求兼<lb/>
領壽州元宗陽若不解其意命移鎮壽州而遣楚州刺<lb/>
史劉彦貞馳入濠州代之崇俊自悼失計頗革心循法<lb/>
<pb n="KR2i0021_WYG_022-11b"/>
度未幾得疾卒年四十贈太尉諡曰威<lb/>
劉彦貞吳功臣信第四子也以父任為大理評事遷屯<lb/>
田員外郎父䘮起復將軍連刺海楚二州善騎射矢不<lb/>
虛發軍中號曰劉一箭吏事亦以強濟見稱遷定逺軍<lb/>
節度使移壽州始黷貨自殖市肆不問貧富槩出資貸<lb/>
之而收其贏州有安豐塘溉田萬頃以故無凶嵗彦貞<lb/>
託以浚城壕决水入壕中民田皆涸而督賦益急皆賣<lb/>
田去彦貞擇尤膏腴者以下價售之乃復瀦塘水如初<lb/>
<pb n="KR2i0021_WYG_022-12a"/>
嵗入不可勝計時國家用事者多貪□彦貞廣賂遺以<lb/>
釣聲譽於是魏岑等交口推為一面長城在位久疑當<lb/>
受代輙妄造邊遽以固其位久之入為神武統軍周師<lb/>
侵淮南拜北面行營都部署帥三萬人援壽州次來逺<lb/>
鎮兵車旗幟亘數百里戰艦銜尾蔽淮而上周將李榖<lb/>
慮師斷浮橋腹背受敵燒營退保正陽彦貞雖名將家<lb/>
子生長富貴初不嫻兵事禆將武彦暉張延翰成師朗<lb/>
皆鬬將無籌略見周師退以為怯謂追之可大獲戰士<lb/>
<pb n="KR2i0021_WYG_022-12b"/>
未及朝食即督以進遇周將李重進掠正陽東彦貞置<lb/>
陳横布拒馬聨貫利刃以鐵繩維之刻木為猛戰攫拿<lb/>
狀飾以丹碧立陳前號捷馬牌又以革囊貯鐵蒺藜布<lb/>
于地周兵見而知其怯一鼓而戰彦貞師大敗師朗等<lb/>
皆被擒彦貞死焉初彦貞鼔行劉仁瞻曰未戰而奔必<lb/>
有伏兵我師遇之無遺𩔖矣前軍張全約亦曰未交戰<lb/>
而敵退不可追也彦貞曰若軰何知沮吾事者斬至是<lb/>
果敗惟全約帥所部奔壽州淮南䘮地千里其敗實自<lb/>
<pb n="KR2i0021_WYG_022-13a"/>
彦貞始雖死國事議者不與也交泰元年贈中書令諡<lb/>
曰壯不復錄其孤<lb/>
朱匡業吳奉國節度使延壽子也延壽以謀叛誅匡業<lb/>
時尚㓜稍長嗜酒使氣烈祖輔吳拔為軍校積功至諸<lb/>
軍都虞侯昇元中出為歙州刺史有政績改建州留後<lb/>
還朝授神衞統軍周侵淮南中外震駭盜乘間多竊發<lb/>
以匡業為内外巡檢使嚴而無私犯令無所貸四郊肅<lb/>
然夜户不閉正陽䘮師朱元叛元宗議親征召匡業及<lb/>
<pb n="KR2i0021_WYG_022-13b"/>
統軍劉存中<hi>南唐近事作存忠今從陸㳺南唐書</hi>問方畧匡業輙對曰運<lb/>
數之興天地皆助大事若去雖英雄亦無如之何<hi>南唐近事</hi>
<hi>載匡業對語云時來天地皆同力運去英雄不自由</hi>存中從旁贊之忤㫖貶匡業<lb/>
撫州團練使流存中饒州後主襲位召拜神武統軍加<lb/>
中書令卒匡業妻鍾氏有膽略匡業酷畏之常醉後恣<lb/>
意殺人無敢見者鍾褰幃一呼懾然而止有子崇俊短<lb/>
陋贏療而妙于騎擊馳突若神先匡業死<lb/>
論曰邊鎬王建封號稱一時能將而皆有初鮮終何哉<lb/>
<pb n="KR2i0021_WYG_022-14a"/>
二劉繼鎮濠州其事蹟畧同焉至彦貞師衂正陽固自<lb/>
取之也朱匡業戅言獲戾未竟厥用要與希㫖取容者<lb/>
異矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_022-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷二十二<lb/>
</p>
<p>
</p>
  </div>
</body>
</text>
</TEI>
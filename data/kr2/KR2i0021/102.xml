<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷一百二</head> <lb/>
    <p>
<pb n="KR2i0021_WYG_102-1a"/>
欽定四庫全書<lb/>
　十國春秋卷一百二<lb/>
　　　　　　　　　　　　　檢討呉任臣撰<lb/>
荆南三<lb/>
　列傳<lb/>
　　武信王夫人張氏<lb/>
夫人張氏者故武信王愛姬而文獻王之母也武信王<lb/>
𨽻梁戲下時每行軍必挾夫人與俱一夕軍敗誤入深<lb/>
<pb n="KR2i0021_WYG_102-1b"/>
澗中㑹夫人方姙文獻王宛轉不能起王懼追兵且至<lb/>
竢夫人熟寢以巨劍刺兩岸期岸崩以厭之既而夫人<lb/>
遽驚呼曰適夢泰山頽厭妾身金甲執戈者抵之獲免<lb/>
王遂挈之行未幾生文獻王以富貴終<lb/>
　　武信王子從翊　　從詵　　從讓　　從謙<lb/>
　　武信王從子從嗣　從義<lb/>
　　文獻王子保勲保正　　　　保紳　　保寅<lb/>
　　保緒　　保節　　保遜　　保衡　　保膺<lb/>
<pb n="KR2i0021_WYG_102-2a"/>
　　貞懿王子繼充　　武信王五女<lb/>
從翊武信王子也官合州刺史歸宋遷右衛將軍<lb/>
從詵武信王第<hi>闕</hi>子文獻王弟也繼冲時為牙將降宋<lb/>
改右衙率府率<lb/>
從讓武信王第<hi>闕</hi>子入宋授左清道率府率<lb/>
從謙武信王第<hi>闕</hi>子降宋擢左司禦率府率武信王子<lb/>
九人文獻王而下知其名氏者四人餘不具見<lb/>
從嗣武信王從子也為人驍勇有力喜馳突深入敵軍<lb/>
<pb n="KR2i0021_WYG_102-2b"/>
率以為常積功至雲猛指揮使天成三年楚武穆王遣<lb/>
許徳勲入寇以其子希範為監軍師次沙頭從嗣恃勇<lb/>
單騎造楚壁請與希範挑戰決勝負為楚將廖匡齊所<lb/>
殺王懼遂與楚和<lb/>
從義亦武信王從子也視貞懿王為季父行顯徳時從<lb/>
義謀作亂其徒高知訓告變貞懿王命徙于松滋已而<lb/>
殺之竟以不良死<lb/>
保勲文獻王第一子保正文獻王第二子皆貞懿王兄<lb/>
<pb n="KR2i0021_WYG_102-3a"/>
也文獻王十五子今可考者保勲保正貞懿王保紳保<lb/>
寅保緒保朂保節保遜保衡保膺十一人而已<lb/>
保紳文獻王第<hi>闕</hi>子也周顯徳時貞懿王與世宗通好<lb/>
以為器械金帛不足以效忠節乃命保紳入朝致歸順<lb/>
之意世宗大恱遂詔以泰州鹽給荆南牙兵保紳歴官<lb/>
江陵少尹歸宋擢衛尉卿<lb/>
保寅字齊巽文獻王第<hi>闕</hi>子晉天福七年以䕃授太子<lb/>
舍人賜緋累加檢校司空貞懿王時奏授節院使宋興<lb/>
<pb n="KR2i0021_WYG_102-3b"/>
保朂既襲荆南節鎮命保寅入覲汴京太祖召對便殿<lb/>
慰藉甚至授掌書記遣還保寅語保朂曰眞主出世天<lb/>
將混一區宇兄冝首率諸國奉土歸朝無為他人取富<lb/>
貴資保朂不聴及宋將慕容延釗等征武陵道出荆口<lb/>
保寅奉牛酒犒軍太祖嘉其功驛召赴闕除將作監充<lb/>
内作坊使賜第一區俄知宿州乾徳四年丁母艱起復<lb/>
轉少府監開寳五年知懐州歴司農衛尉二卿是州本<lb/>
𨽻河陽時趙普為帥與保寅素有隙事多抑制保寅心<lb/>
<pb n="KR2i0021_WYG_102-4a"/>
不能平手䟽請罷支郡之制宋太宗從之頗韙其言又<lb/>
為西川諸州都巡檢使改光禄卿歴知同汝二州改光<lb/>
化軍卒年六十八訃聞朝廷賻錢十萬廢朝一日初保<lb/>
寅在懐州日蘇易簡王欽若並童年始趨學在同州錢<lb/>
若水為從事在光化軍張士遜其邑人也保寅皆加奬<lb/>
㧞許以逺大之器世多其能知人子輔政輔之輔堯輔<lb/>
國並進士及第<lb/>
保緒文獻王第<hi>闕</hi>子繼冲時官左衙都將入宋擢鴻臚<lb/>
<pb n="KR2i0021_WYG_102-4b"/>
少卿<lb/>
保節文獻王第<hi>闕</hi>子也生而頴異官右衙都將娶功臣<lb/>
王保義女納土後宋除為司農少卿<lb/>
保遜事繼冲為牙將文獻王子也入宋太祖命為左監<lb/>
門衛將軍<lb/>
保衡文獻王第<hi>闕</hi>子累官巴州刺史及繼冲納土宋改<lb/>
為歸州刺史<lb/>
保膺亦文獻王子起家知峽州事入宋署為本州刺史<lb/>
<pb n="KR2i0021_WYG_102-5a"/>
繼充貞懿王之子也貞懿王二子長曰繼冲次曰繼充<lb/>
繼充官至歸州刺史又有高繼申者宋初為大理卿疑<lb/>
亦南平諸從也以世系未詳姑闕畧焉<lb/>
武信王五女失其名相傳五女俱㓜年好道薙髪為女<lb/>
僧各止一處一曰佛華寺一曰菩提寺一曰莊嚴寺一<lb/>
曰石佛寺一曰法輪寺<lb/>
　　王保義　　司空薰　　倪可福　　鮑唐<lb/>
王保義江陵人武信王署行軍司馬與司空薰梁震同<lb/>
<pb n="KR2i0021_WYG_102-5b"/>
為賓客多所禆益文獻王時襄州安從進叛晉結援于<lb/>
王王外為拒絶而隂實與之相通及從進來乞師王知<lb/>
大小之勢不敵遂陽責以大義且以禍福諭焉從進不<lb/>
寤于是誣王有異志保義力勸王白其狀願舉兵助晉<lb/>
以釋晉主之疑識者韙之累官武泰軍留後改平江軍<lb/>
節度使子貞範惠範延範有傳<lb/>
司空薰其先臨淮人唐知制誥圖之族子也武信王鎮<lb/>
荆南薰與梁震王保義等偕居莫府遇事時多匡正梁<lb/>
<pb n="KR2i0021_WYG_102-6a"/>
亡唐莊宗入洛下詔慰諭藩鎮薰固勸武信王朝京師<lb/>
用結唐主心時梁震切諌不可而武信王卒從薰言幾<lb/>
不得脱歸然唐舎江陵而竟先滅蜀者亦薰一言力也<lb/>
薰後事不見于史未詳所終<lb/>
倪可福<hi>冮陵志餘作闕倪福可非</hi>　人也唐天祐三年武信王權<lb/>
荆南留後而可福時為駕前指揮使㑹朗州雷彦恭屢<lb/>
犯荆南梁王全忠遣可福率官兵五千人戍之可福指<lb/>
畫方畧力拒彦恭朗兵稍稍引去已而又築寸金堤激<lb/>
<pb n="KR2i0021_WYG_102-6b"/>
水捍蜀有功<hi>江陵志餘云寸金堤在西門外將軍倪福可所築謂其堅厚寸寸如金也</hi>武信<lb/>
王愛其勇使𨽻戲下為親校且以女妻可福子心相得<lb/>
也可福摧鋒陷陳所向克敵李洪來冦江陵可福以兵<lb/>
擊敗之推為首庸俄遷都指揮使龍徳時江陵城圯可<lb/>
福以卒萬人修外郭不時築武信王責功程之慢杖之<lb/>
百歸謂女曰幸語汝舅吾欲威衆辦事耳非示辱也以<lb/>
白金百鋌遺之<hi>按楚志云可福季興壻也築城愆期季興怒奪其妻可福併力完之高乃盛為</hi>
<hi>裝奩遣還今從通鑑所載楚志似誤</hi>可福竟以功名終賜田于江陵東三<lb/>
<pb n="KR2i0021_WYG_102-7a"/>
十里子孫聚居其處號曰諸倪岡<hi>冮陵志餘云諸倪岡冇轉魚臺乃將軍倪</hi>
<hi>福可故宅又云倪軍市在城東六十里倪福可屯軍之所地有八井嵗久堙没又有倪將軍廟在城西五里以</hi>
<hi>其有修堤功故祀之</hi>
鮑唐故梁復州知州為呉將李簡所執已而歸武信王<lb/>
武信王俾同倪可福𨽻戲下遂與可福齊名<lb/>
　　梁震　　　孫光憲<lb/>
梁震卭州依政人也初名靄㑹唐郎中劉象隨僖宗入<lb/>
蜀震以所業詩詣象象曰君才思敏妙定成大器若不<lb/>
<pb n="KR2i0021_WYG_102-7b"/>
更名將慮小阻緣製名雨下從謁以雨謁人未得輙見<lb/>
請易震字震從辰辰者龍也龍遇雨變化必矣因改今<lb/>
名未幾登進士第流寓京師梁開平初歸蜀道過江陵<lb/>
武信王喜其才識留之不遣欲奏為判官震自以唐臣<lb/>
耻為強藩屬吏即亡去又恐及禍乃曰震素不慕榮宦<lb/>
明公不以震為愚必欲使參謀議但以白衣侍樽爼可<lb/>
也王心重之俾與司空薰王保義同為賓客而震獨不<lb/>
受辟署稱前進士王亦時時呼為先輩唐莊宗㓕梁薰<lb/>
<pb n="KR2i0021_WYG_102-8a"/>
等咸從臾王朝京師震堅沮以為不可曰唐有併呑天<lb/>
下之志嚴兵守險猶恐不自保况數千里入覲乎且大<lb/>
王梁室故將安知彼不以讐敵相遇行當為擄爾王不<lb/>
從而束身朝唐卒斬關始得出歸謂震曰不用君言幾<lb/>
不免虎口及唐師㓕蜀王方食落箸而嘆曰老夫過也<lb/>
震曰唐主得蜀益驕亡無日矣安知不為我福已而莊<lb/>
宗果罹鄴都之禍由是益加親信明宗時唐遣房知温<lb/>
領軍入犯武信王伺其兵少欲開城盡殱之震諫曰朝<lb/>
<pb n="KR2i0021_WYG_102-8b"/>
廷禮樂征伐所出兵雖少而勢甚大加四方諸侯各以<lb/>
呑噬為志若大王不幸得戰勝則中朝徴兵四方其誰<lb/>
不欲仗順而取大王土地邪為大王計莫若致書主帥<lb/>
且以牛酒為獻然後上表自劾如此庶幾可保會王寢<lb/>
疾不起文獻王繼立尤委任震以兄禮事之震常謂王<lb/>
為郎君一日王語震曰吾自念平生奉養已過今欲捐<lb/>
一切玩好以經史自娯省刑薄賦境内以安是吾願也<lb/>
震知王克勝厥任因曰先王待我如布衣交以嗣王屬<lb/>
<pb n="KR2i0021_WYG_102-9a"/>
我今幸不墜先業吾老矣不復事人矣固請退居監利<lb/>
王為之築室于土洲上<hi>江陵志餘名梁家臺</hi>震披鶴氅逍遥若仙<lb/>
自稱荆臺隠士<hi>堯山堂外紀曰震晚年稱荆臺隱士題院中壁云桑田一變賦歸來爵禄焉能</hi>
<hi>凂我哉黄犢依然花竹外清風萬古凜㓝臺</hi>每詣府輒跨黄牛至聴事以為<lb/>
常王亦時過其家斗酒相勞歡叙平生四時賜予甚厚<lb/>
遂以是終其天年所著文集一卷行世先是有薛少尹<lb/>
者擅相人之術震同進士董與杜無隠徃叩薛曰梁秀<lb/>
才此舉必㨗然登第後一命不沾也後竟如其言繼震<lb/>
<pb n="KR2i0021_WYG_102-9b"/>
輔政者則有孫光憲<lb/>
孫光憲字孟文貴平人<hi>北夢𤨏言作冨春人</hi>家世業農至光憲獨<lb/>
讀書好學唐時為陵州判官有聲天成初避地江陵武<lb/>
信王奄有荆土招致四方之士用梁震薦入掌書記王<lb/>
方大治戰艦欲與楚角光憲諫曰荆南亂離之後頼公<lb/>
休息士民始有生意若又交惡於楚一旦他國乘吾弊<lb/>
良足憂也王乃止文獻王立㑹梁震乞休悉以政事委<lb/>
光憲王居恒羡馬氏豪靡謂僚佐曰如馬王可謂大丈<lb/>
<pb n="KR2i0021_WYG_102-10a"/>
夫矣光憲曰天子諸侯禮有等差彼乳臭子徒驕侈僭<lb/>
汰取快一時危亡無日又足慕乎王忽悟曰公言是也<lb/>
為悔謝者久之光憲事南平三世皆處幕中累官荆南<lb/>
節度副使朝議郎檢校祕書少監試御史中丞賜紫金<lb/>
魚袋繼冲時宋使慕容延釗等平湖南假道于荆約以<lb/>
兵過城外大將李景威勸繼冲嚴兵備之光憲叱之曰<lb/>
汝峽江一民爾安識成敗中國自周世宗時已有混一<lb/>
天下之志况聖宋受命真主出邪王師未易當也因教<lb/>
<pb n="KR2i0021_WYG_102-10b"/>
繼冲去斥堠封府庫以待悉獻三州之地宋太祖嘉其<lb/>
功授光憲黄州刺史賜賚加等在郡亦稱治乾徳末卒<lb/>
光憲博物稽古先是唐元和中裴宙鎮荆州掘地得一<lb/>
石規模悉倣江陵城制命徙置他所輒淫雨不止仍復<lb/>
舊處天乃霽一日文獻王經其地顧問光憲光憲曰昔<lb/>
伯禹治水自岷至荆定彼泉源之穴慮萬世下或有汎<lb/>
濫爰以石屋鎮之耳王大加嘆賞益重之性嗜經籍聚<lb/>
書凡數千卷或自鈔冩孜孜校讐老而不廢自號葆光<lb/>
<pb n="KR2i0021_WYG_102-11a"/>
子所著有荆臺集橘齋集玩筆傭集鞏湖編玩北夢𤨏<lb/>
言蠶書若干卷<hi>容齋三筆載有貽子録疑亦光憲輩譔</hi>又譔續通厯紀事<lb/>
頗失實太平興國初詔毁之光憲素以文學自負處荆<lb/>
南怏怏不得志常慕史氏之作頗恨居諸侯幕府不足<lb/>
展其才力每謂知交曰寧知獲麟之筆反為倚馬之用<lb/>
光憲又雅善小詞蜀人輯花間集采其辭至六十餘篇<lb/>
<hi>子謂孫○光憲常諫保朂口宋有天下詔書皆合仁義湯武之君也公宜克勤克儉勿奢勿僣上以奉朝廷中</hi>
<hi>以嗣祖宗下以安百姓見長編</hi>
<pb n="KR2i0021_WYG_102-11b"/>
論曰南平起家僕𨽻而能折節下賢震以謀畧進光憲<lb/>
以文章顯卒之保有荆土善始善終區區一隅歴世五<lb/>
主夫亦得士力哉<lb/>
　<lb/>
　<lb/>
　<lb/>
　<lb/>
　十國春秋卷一百二<lb/>
</p>
<p>
</p>
  </div>
</body>
</text>
</TEI>
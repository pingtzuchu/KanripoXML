<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷三十四</head> <lb/>
    <p>
<pb n="KR2i0021_WYG_034-1a"/>
欽定四庫全書<lb/>
　十國春秋卷三十四<lb/>
　　　　　　　　　　　　　檢討呉任臣撰<lb/>
南唐二十<lb/>
　列傳<lb/>
　　王栖霞　　陳允升　　史守冲　　譚峭<lb/>
　　潘扆　　　陳曙　　　許堅　　　聶紹元<lb/>
　　耿先生　　楊保宗<lb/>
<pb n="KR2i0021_WYG_034-1b"/>
王栖霞一名敬真字𤣥隠生於齊魯七嵗以神童及第<lb/>
天祐時避亂南渡從道士聶師道傳道法已又居茅山<lb/>
從鄧啓遐受大洞經訣烈祖輔吳召至金陵館於𤣥真<lb/>
觀昇元初加金印紫綬賜號𤣥博大師表請還山詔不<lb/>
允又加號真素先生時烈祖餌史守冲丹藥頗躁急暴<lb/>
怒一日問棲霞曰何道可致太平對曰王者治心治身<lb/>
乃治家國今陛下尚未能去饑嗔飽喜何論太平元敬<lb/>
皇后自簾中聞之歎為至言栖霞常建醮上章烈祖命<lb/>
<pb n="KR2i0021_WYG_034-2a"/>
築壇達之辭曰國用方乏何暇及此俟焚章不化當徐<lb/>
請耳凡烈祖所賜予悉不受保大元年四月卒年六十<lb/>
二賻錢二十萬奉冠劔歸塟雷平山徐鉉撰碑<lb/>
陳允升饒州人也時人謂之陳百年少而静黙好道家<lb/>
世弋獵允升獨不食其肉亦不與人交言十嵗詣龍虎<lb/>
山入道棲隠深邃罕覩其面天祐末有人見允升於撫<lb/>
州麻姑山計其去家七十年矣而顔貎如初刺史危全<lb/>
諷素知其異迎置郡中獨處一室時忽失之常燕坐全<lb/>
<pb n="KR2i0021_WYG_034-2b"/>
諷謂之曰豐城橘美頗思之允升曰方有一船橘泊牢<lb/>
城港今為取之港距城十五里少選便還提一布囊可<lb/>
數百顆因共食之全諷有姻禮市黄金郡中不足輒呵<lb/>
責其下允升曰無怒第取厚紙以藥塗之投火中皆成<lb/>
黄金後全諷與吳師戰允升去之曰慎勿入口中全諷<lb/>
不悟果敗於象牙潭昇元時允升猶往來撫州山中不<lb/>
知所終<lb/>
史守冲不知何許人烈祖常夢得神丹既覺語左右欲<lb/>
<pb n="KR2i0021_WYG_034-3a"/>
物色之而守冲適詣宫門獻丹方潘扆亦以方繼進烈<lb/>
祖皆神之以為僊人使煉金石為丹服之多暴怒羣臣<lb/>
奏事往往厲聲色詰讓常以其藥賜李建勲建勲乘間<lb/>
言臣服甫數日已覺炎躁豈可常進哉烈祖曰孤服之<lb/>
已久寧有是事俄而疽發遂至大漸臨終謂元宗曰吾<lb/>
服金石求長年今反若此汝宜以為戒也<lb/>
譚峭字景昇故唐國子司農洙之子也洙訓以進士業<lb/>
而峭酷好黄老書師嵩山道士十餘年得辟榖養氣之<lb/>
<pb n="KR2i0021_WYG_034-3b"/>
術<hi>沈汾續仙傳載峭謂父曰茅君昔為人子亦辭父學仙今峭慕之冀其有益</hi>夏則服烏裘<lb/>
冬則緑布衫或卧於風雪中經日人謂已斃視之氣騰<lb/>
騰然久之煉丹南嶽成能入水火隠形不見因躡屩遊<lb/>
三茅山道過金陵見宋齊邱有仙骨雖溺機智而異於<lb/>
衆人出所著化書授齊邱曰是書之化其道無窮曷序<lb/>
而流於後世齊邱遂奪而傳之<hi>一云齊邱利其書虐峭以酒醉而縫以革囊投</hi>
<hi>諸深淵有漁人剖之峭鼾睡正濃呼問曰我譚景昇也齊邱奪我化書沉我於淵化書已行吾不復人世矣吾</hi>
<hi>睡嚢中得大休歇○又五色線載譚峭詩有蓬萊信道無多地只在譚生拄杖前云云</hi>後入青城<lb/>
<pb n="KR2i0021_WYG_034-4a"/>
山仙去<lb/>
潘扆者大理評事鵬之子也<hi>馬陸南唐書俱不言扆為潘鵬子今從江淮異人録</hi>
少居和州樵採雞籠山以養其親常過江至金陵泊舟<lb/>
秦淮口有老父求同載扆敬其老許之時大雪扆市酒<lb/>
與同飲及江中流酒盡老父解巾於髻中取小葫蘆子<lb/>
傾之極飲不竭扆驚益敬之至岸老父謂扆曰子事親<lb/>
孝復有道氣可教也乃授以道術扆由是往来江淮間<lb/>
屢著竒異自稱野客世或號為潘仙人能置水銀于手<lb/>
<pb n="KR2i0021_WYG_034-4b"/>
中掬之即成白金常入人家見池有落葉甚多謂主人<lb/>
曰此可為戲令漉取之散於地隨葉大小皆為魚更棄<lb/>
於水葉復如故又能覆本誦所未曽見書或束而緘之<lb/>
其間㸃竄塗乙悉能知之無誤<hi>江淮異人録云有蒯亮者嘗至所親家同坐者</hi>
<hi>數人見扆過於門主人召之因謂扆曰請先生出一術以娱賔扆顧見門有鐵砧乃出一小刀子細細切之至</hi>
<hi>盡既而合聚之砧復如初又于䄂出一幅舊方巾謂人曰勿輕此非一人有急不從余假之也乃舉以蔽面退</hi>
<hi>行數步則不復見</hi>常依海州刺史鄭匡國<hi>金陵志作鄧匡圖</hi>不甚見禮<lb/>
館之馬廏旁一日從匡國獵近郊匡國妻行至廏中因<lb/>
<pb n="KR2i0021_WYG_034-5a"/>
扆所居四壁蕭然葦席竹笥而已發笥覩二錫丸亦頗<lb/>
怪之扆歸檢視大驚曰何物婦人觸吾劔賴吾攝其光<lb/>
芒不然身首殊矣或以告匡國匡國竦然曰劒客也求<lb/>
學其術扆曰姑一試之乃俱至静院探懐出二錫丸置<lb/>
於掌俄而氣出指端如二白虹旋繞匡國頸錚然有聲<lb/>
匡國汗下如雨曰先生之術神矣觀止矣扆笑引手收<lb/>
之復為錫丸匡國表薦於烈祖且獻丹方召居紫極宫<lb/>
數年卒扆臨歿上言乞桐棺塟近地後當尸解烈祖從<lb/>
<pb n="KR2i0021_WYG_034-5b"/>
之使中貴人䕶塟於金波園保大中元宗發冡觀之迄<lb/>
無異焉<lb/>
陳曙蘄州善壇觀道士也<hi>案南唐書唐餘紀傳以曙為蜀常舉進士唐末避地淮南</hi>
<hi>多遯於蘄州山中今從江淮異人録</hi>人謂為百嵗實亦不知其年歩行日<lb/>
數百里鄉人有㑹集或祭神曙不待召而至醉飽乃辭<lb/>
去由是人多虛席設醴以俟之同日或至數家舍中惟<lb/>
一榻素書數卷與蛇虎雜居不設忩户雨雪滿室亦自<lb/>
若人有乗其出往闚之者曙必自外來凡數十年顔鬢<lb/>
<pb n="KR2i0021_WYG_034-6a"/>
不少異烈祖聞而召之使者未至忽歎息曰吾老矣何<lb/>
益於國而枉見召後數日使者再召之竟不行<hi>南唐書云元宗</hi>
<hi>命中書舍人髙越召之不肯起</hi>保大中常至夜獨焚香於庭仰天拜祝<lb/>
退而慟哭俄而淮上兵興人以為預知也後過江居永<lb/>
興景星廢觀邑人罕有見者<hi>南唐書云後徙居鄂渚及洪之西山</hi>及卒數<lb/>
日方棺斂而徧體發汗焉<lb/>
許堅失其家世或云晉長史穆之裔也形怪而陋穆往<lb/>
来雲泉寺所居地重巒喬木人號小蔣山堅喜作詩夢<lb/>
<pb n="KR2i0021_WYG_034-6b"/>
中多吟詠詩句旦則負一布囊遊廬阜白鹿洞茅山九<lb/>
華間性嗜魚輒炙之火上不去鱗而食每和巾帶入溪<lb/>
澗中浴出而暵之或問其故堅言天象昭布晝日亦常<lb/>
參列其可裸裎乎堅有異術太虛觀有池堅放所炙魚<lb/>
於池中頃之化生魚逝去保大時以異人召堅恥其名<lb/>
不起常題幽栖觀云仙翁上昇去丹井寄晴壑山色接<lb/>
天台湖光照寥廓玉洞絶無人老檜猶栖鶴我欲掣青<lb/>
蛇他時冲碧落居數年至陽羡人不之識一日渉西津<lb/>
<pb n="KR2i0021_WYG_034-7a"/>
凌波濶歩若平地然衆莫不神之素與樊若水友善若<lb/>
水北渡後轉輓江南遇堅於簡寂觀勉之以仕堅黙然<lb/>
不答後不知所在<lb/>
聶紹元字伯祖母程有娠夢天人指其腹曰此子當證<lb/>
道果及生而頴達有異羣兒長好書史尤精老莊文列<lb/>
一日詣金陵師道士髙朗昭受戒籙是夕夢入一城有<lb/>
朱衣者凭几謂紹元曰此司録之所也可自閱籍籍云<lb/>
聶紹元十八入道二十授上清畢法二十六又往南岳<lb/>
<pb n="KR2i0021_WYG_034-7b"/>
遂掩卷而寤久之還問政山築室以居自號無名子<hi>作無</hi>
<hi>名草堂記</hi>時後主酷好浮屠學黄冠輩多落鬚髮以趣之紹<lb/>
元上疏切諌居無何病卒卒之日四鶴集於屋又神光<lb/>
從空而下望見者疑為火所焚是日有人見紹元與三<lb/>
道士衣緋緑乗馬從者數十輩南去紹元回首曰吾往<lb/>
南嶽矣常撰宗性論修真秘訣學士徐鉉徐鍇見之稱<lb/>
歎曰吳筠施肩吾無以加焉<lb/>
耿先生者軍大校耿謙女也<hi>南唐書云父雲軍大校今從江淮異人録</hi>少而<lb/>
<pb n="KR2i0021_WYG_034-8a"/>
明慧有姿色頗好書善畫稍為詩往往有佳句雅通黄<lb/>
白之術能拘制鬼魅竒瑰恍惚莫知其所由来<hi>史外小録云得</hi>
<hi>道於郳仙翁</hi>已而為女道士自稱天自在山人保大中因宋<lb/>
齊邱以入宫元宗處之别院號曰先生常被碧霞帔精<lb/>
采卓異言辭調暢手如鳥爪<hi>南唐書云玉貎鳥爪</hi>不利用飲食皆<lb/>
仰於人復不喜行宫中使人抱持之間題詩墻壁又自<lb/>
稱比大先生或云其比於天也元宗暇時從容問黄白<lb/>
事已試之皆驗顧謂耿曰此皆因火成之茍不須火其<lb/>
<pb n="KR2i0021_WYG_034-8b"/>
能成乎耿曰亦可元宗乃取水銀以硾紙重複褁之題<lb/>
封甚密耿先納於懷中良久忽若裂帛聲元宗起視題<lb/>
處如舊發之已為銀矣又常大雪擁鑪索金盆貯雪耿<lb/>
取雪削之為銀錠狀投熾炭中過食頃乃持以出赫然<lb/>
洞赤置之於地爛然盡白鋌也而刀迹具在<hi>南唐書云指痕猶在</hi>
反視其下若垂酥滴乳之狀蓋初為火所融釋也於是<lb/>
耿所作雪銀甚多元宗誕日每作器用以為壽又常見<lb/>
宫婢持糞埽謂元宗曰此物可惜勿令棄去取置鐺中<lb/>
<pb n="KR2i0021_WYG_034-9a"/>
烹煉少選皆成白金開寳中金陵内庫猶有耿先生糞<lb/>
壤銀也元宗嘗購真珠數升欲得圓者耿曰易致也就<lb/>
取小麥以銀釜煼之皆成圓珠光彩奪目大食國進龍<lb/>
腦油<hi>鄭文寳耿先生傳云南海常貢竒物有薔薇水龍腦漿上實寳之以龍腦調酒服香氣連日亦以賜</hi>
<hi>近臣</hi>元宗秘惜耿視之曰此未為佳者迺以夾縑囊貯白<lb/>
龍腦數斤懸之有頃瀝液如注香味愈於所進未幾得<lb/>
幸元宗有娠謂左右曰我子非常産時當有異一夕雷<lb/>
電繞室大雨傾㴻及霽娠已失矣元宗驚問之對曰夜<lb/>
<pb n="KR2i0021_WYG_034-9b"/>
来雷電中生子已為神物将去久之宫中忽失宋太后<lb/>
所在耿亦隠去幾月餘中外大駭有告者云在都城外<lb/>
二十里方山寳華宫元宗亟命齊王景達往迎太后見<lb/>
與數道士方酣飲乃迎還宫道士皆誅死耿亦不復得<lb/>
入宫或言其往来江淮賣藥於市云<hi>一云徐國太者幼得仙術先與烈祖</hi>
<hi>往來後烈祖即位取入宫以其同姓不復納之因稱之曰國太耿先生入宫時國太猶在年裁五十許後挾宋</hi>
<hi>太后至寳華宫與羣道士飲元宗大索迎太后歸自是太后若中疾然不數年而殂</hi>
楊保宗不知何許人自幼爽秀及笄許聘矣忽有感悟<lb/>
<pb n="KR2i0021_WYG_034-10a"/>
遂乞為女道士入廬山棲於上霄峰崇善觀却粒煉形<lb/>
頓忘塵念時以丹藥符籙救人疾苦元宗聞之特召赴<lb/>
闕延入禁中命妃嬪樂道者見之捨金錢千萬令新其<lb/>
宇仍賜觀額勅尚書郎韓熙載撰記又賜保宗紫衣詔<lb/>
臣下作詩送之保宗年已老而色如孺子既歿容貎如<lb/>
生舉棺甚輕人以為尸解<lb/>
　<lb/>
　<lb/>
<pb n="KR2i0021_WYG_034-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷三十四<lb/>
</p>
<p>
</p>
  </div>
</body>
</text>
</TEI>
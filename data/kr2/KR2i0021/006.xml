<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷六</head> <lb/>
    <p>
<pb n="KR2i0021_WYG_006-1a"/>
欽定四庫全書<lb/>
　十國春秋卷六<lb/>
　　　　　　　　　　　　　檢討吳任臣撰<lb/>
吳六<lb/>
　列傳<lb/>
　　柴再用　　　　　　秦裴<lb/>
　　劉金<hi>子仁規</hi>　　　　　李友<lb/>
　　李厚　　　　　　　劉存<hi>陳知新</hi>
<pb n="KR2i0021_WYG_006-1b"/>
柴再用汝陽人也始名存𨽻孫儒戲下與小校某者結<lb/>
為死友有告小校反儒斬之并執存至詰何故反不對<lb/>
又問曰與彼結死友反則同反耳公誅之復何問焉儒<lb/>
大竒之曰汝果不反吾再用汝因令改今名已而儒敗<lb/>
歸太祖為都押牙勇敢善戰所向克㨗乾寧二年助李<lb/>
厚擊却汴兵授壽州團練副使說降賈公鐸馮敬章論<lb/>
功尋遷光州刺史天祐二年梁王全忠過光州謂再用<lb/>
曰下我以汝為蔡州刺史不下且屠城再用嚴設守備<lb/>
<pb n="KR2i0021_WYG_006-2a"/>
戎服登城見全忠謬為禮拜伏甚恭曰光州城小兵弱<lb/>
不足以辱王之威怒王茍先下壽州敢不從命全忠遂<lb/>
留旬日而去既而全忠逾淮再用掠其後軍俘斬數千<lb/>
計獲輜重財貨無筭未幾改指揮使五年破吳越將張<lb/>
仁傑于魚蕩先登陷陳恢復東洲是日交戰時再用舟<lb/>
忽壞長矟浮之僅得濟家人為飯僧千人以酬𡨕福再<lb/>
用悉取其食犒兵曰士卒濟我僧何力焉頃之宣州觀<lb/>
察使李遇不受代再用帥兵納王壇且徵遇來朝卒以<lb/>
<pb n="KR2i0021_WYG_006-2b"/>
計殺遇已又將兵討劉崇景大破楚師于萬勝岡復有<lb/>
功武義元年高祖建吳國拜左龍武統軍居數年除武<lb/>
昌軍節度使已又改馬軍都指揮使以戎服入朝被劾<lb/>
久之累加德勝軍節度使兼中書令太和七年夏六月<lb/>
病卒先是史官王振詢其戰功再用曰鷹犬微効皆社<lb/>
稷之靈余何功之有竟不報又常按家樂于後苑有人<lb/>
竊於門隟窺之再用召至後苑曰隟風恐傷爾眸子其<lb/>
為人長者𩔖如此或云再用為牙將時會天大雷電家<lb/>
<pb n="KR2i0021_WYG_006-3a"/>
人皆伏匿再用獨危坐不動俄見襦袴者四人舁再用<lb/>
坐敗牀出庭中已復大震屋折有龍出焉又武義時再<lb/>
用常在聽事獨坐忽有䑕至庭下拱立如拜揖狀再用<lb/>
怒呼左右左右皆不至即自起逐之而屋梁頓折所坐<lb/>
牀几盡糜碎人莫不竒其事<hi>九國志云再用累歴藩鎮敦尚素儉車馬導從不過</hi>
<hi>十人亦一時之良將</hi>
秦裴初從太祖為牙校引兵三千攻崑山㧞之戍其地<lb/>
光化元年浙將顧全武攻陷蘇州裴獨守崑山不可下<lb/>
<pb n="KR2i0021_WYG_006-3b"/>
裴常使羸兵執旗幟壯者彀弓弩每發矢必洞中重鎧<lb/>
全武為之却者數矣已而食盡乃降彭城王鏐詰其久<lb/>
拒狀裴對曰力屈而降非心降也裴義不敢負楊公王<lb/>
善其言而釋之居浙四年得復還未幾授昇州刺史烈<lb/>
祖時充西南行營都招討使將兵擊鍾匡時于江西裴<lb/>
既至洪州軍於蓼洲諸將請阻水立寨裴不許俄匡時<lb/>
將劉楚至果據其地諸將以咎裴裴曰匡時驍將獨楚<lb/>
一人若師衆守城不可猝㧞吾正欲以要害誘致之耳<lb/>
<pb n="KR2i0021_WYG_006-4a"/>
頃之破寨執楚進圍洪州饒州刺史唐寶請降裴遂陷<lb/>
洪州獲匡時及其司馬陳象以歸論克敵功改洪州制<lb/>
置使以指揮使朱思勍范思從陳璠從戍江西三人者<lb/>
故烈祖腹心也會徐溫等内忌三人遣别將至裴所殺<lb/>
之裴由是鬱鬱不自得無何卒<lb/>
劉金曲溪人<hi>一云楚州山陽人</hi>太祖引兵至天長金與高霸等<lb/>
悉衆來屬居三十六英雄之一官濠州團練使威名大<lb/>
震為濠人所稱天祐二年十一月卒太祖以其子仁規<lb/>
<pb n="KR2i0021_WYG_006-4b"/>
知濠州仁規頗苛刻用事未協衆心官至清淮軍節度<lb/>
使卒子崇俊復刺史濠州凡三世典濠梁為一時之盛<lb/>
<hi>滁州菱谿傍為金故宅址</hi>
李友<hi>吳越備史作宥</hi>合肥人太祖起淮南友𨽻戲下有膽勇善<lb/>
撫士卒大順元年將兵二萬屯青城畧地常州已進㧞<lb/>
蘇州走浙將沈粲爭先排陳勇冠一軍遷尚書蘇州刺<lb/>
史無何孫儒陷蘇州友見殺贈太保<lb/>
李厚蔡州人故孫儒遺兵也太祖收儒兵數千䝉甲以<lb/>
<pb n="KR2i0021_WYG_006-5a"/>
皂衣號黑雲都厚為黑雲隊長以驍勇名朱延壽知壽<lb/>
州厚實在兵間會汴兵數萬臨城下甚急延壽軍制軍<lb/>
中每旗二十五騎命厚統十旗往擊不勝將斬之厚稱<lb/>
衆寡不敵願益兵更往不勝則死都押牙柴再用亦為<lb/>
之請乃益以五旗厚殊死戰汴兵遂披靡敗走是時厚<lb/>
兵不滿千而破汴之勁卒數萬淮南人無不駭服厚官<lb/>
至楚州團練使天祐十三年光州王言作亂高祖命厚<lb/>
討平之即以厚權知光州事久之卒<lb/>
<pb n="KR2i0021_WYG_006-5b"/>
劉存泌陽人也驍悍善用兵事太祖積功至舒州團練<lb/>
使天復三年副李神福攻杜洪于鄂州不能下天祐元<lb/>
年神福還廣陵存代為招討使明年將兵廹鄂城下焚<lb/>
其城城中兵突圍而出諸將請亟擊之存曰擊之復入<lb/>
則城愈固聽其去城可取也是日城破禽洪送廣陵太<lb/>
祖乃以存為鄂岳觀察使未幾充西南面都招討使取<lb/>
岳州乘勝與岳州刺史陳知新將舟師伐楚大敗于瀏<lb/>
陽存知新皆見執楚武穆王數聞二人名欲活之存與<lb/>
<pb n="KR2i0021_WYG_006-6a"/>
知新大罵曰昔歲宣城脫吾刃下今日之敗乃天亡我<lb/>
我肯事汝以求活邪我豈負楊氏者武穆王知不可屈<lb/>
乃殺之岳州復入于楚知新時以刺史為團練使積官<lb/>
光祿大夫檢校尚書左僕射兼御史大夫存在舒州時<lb/>
常辟儒生霍某為團練判官已而以讒言縊之于獄至<lb/>
是存征湖南有舒州人夢霍生自司命祠中出撫掌大<lb/>
笑曰吾罪得雪矣時霍生婦兄馬鄴為黄州刺史有夜<lb/>
叩齊安門者曰舒州霍判官將往軍前與使君借馬守<lb/>
<pb n="KR2i0021_WYG_006-6b"/>
陴者以告鄴歎曰劉公枉殺霍生今此人往矣寧無禍<lb/>
乎數日存果敗績死焉<lb/>
論曰柴再用厚以持躬有功不居社稷之臣也秦裴力<lb/>
屈降敵不忘故主卒還本國辟土江西其品有足嘉者<lb/>
二劉二李一時雅稱名將而殺身成仁義無茍免存尤<lb/>
合于聖賢之道矣<lb/>
　　吕珂　　賈令威　瞿章　　賈公鐸<lb/>
　　李濤　　袁禎　　丁袗　　周隱<lb/>
<pb n="KR2i0021_WYG_006-7a"/>
吕珂揚州人事太祖以勇敢聞累有戰功擢黑雲都指<lb/>
揮使其卒也子師周代其職奔于湖南别有傳<lb/>
賈令威盱眙人也驍果有勇名太祖官廬州日發兵至<lb/>
廣陵令威與劉金帥其所部中道來屬𨽻戲下為親軍<lb/>
太祖兵遂日益盛焉<lb/>
瞿章事太祖積功至先鋒指揮使乾寧初權刺史黃州<lb/>
會汴將朱友恭引兵來攻章棄城保武昌寨未幾為友<lb/>
恭所執遂失黃州<lb/>
<pb n="KR2i0021_WYG_006-7b"/>
賈公鐸<hi>九國志作賈鐸</hi>上蔡人也初從秦宗權已而叛宗權渡<lb/>
淮遇故人馮敬章𨗳之襲破蘄州推敬章為帥公鐸自<lb/>
為牙將塹城厲兵以自固乾寧中朱延壽奄至城下圍<lb/>
蘄州會公鐸方獵不得還伏兵林中命勇士二人衣羊<lb/>
皮夜入延壽所掠羊羣潛入城約夜半開門舉火為應<lb/>
復衣皮反命公鐸如期至城南門門中火舉力戰突圍<lb/>
而入延壽曰吾常恐其潰圍而出今反潰圍而入邪如<lb/>
此城安可猝㧞乃白太祖求軍中與公鐸有舊者持誓<lb/>
<pb n="KR2i0021_WYG_006-8a"/>
書金帛往說之許以昏壽州團練使柴再用請行臨陳<lb/>
與語為陳利害公鐸及敬章請降太祖以敬章為左都<lb/>
押牙公鐸為右監門衛將軍<lb/>
李濤趙州人太祖時署濤為牙將秦彦之攻太祖也軍<lb/>
勢甚盛親校李宗禮言衆寡不敵請堅壁自守徐圖還<lb/>
師濤時在行間怒曰吾以順討逆何論衆寡大軍至此<lb/>
去將安歸濤願帥所部為前鋒保為公破之太祖壯其<lb/>
志多伏精兵為三覆以待之卒破彦師禽獲無筭濤一<lb/>
<pb n="KR2i0021_WYG_006-8b"/>
言之力也天祐十年充招討使攻吳越於臨安戰敗被<lb/>
執順義元年復歸授右雄武統軍卒<lb/>
袁禎陳州人初從太祖為銀槍都使太祖之克蔡儔也<lb/>
張顥來歸分𨽻禎帳下禎以顥反覆請誅之以杜後患<lb/>
不聽顥後卒以弑逆死時人皆多禎有先見<lb/>
丁袗字德祥金壇人也太祖擊秦宗權袗以勇應募論<lb/>
功授都押牙從禽孫儒遷都知兵馬使會太祖多猜忍<lb/>
袗不自安乞病歸袗不貪財不嗜酒不掩人善寧静自<lb/>
<pb n="KR2i0021_WYG_006-9a"/>
守泊如也至宋乾德初年九十一而終<lb/>
周隱舒州人也性戅直忠于所事而不識物情太祖時<lb/>
官淮南節度判官太祖疾革命隱召烈祖隱直前曰宣<lb/>
州司馬輕易信讒喜擊毬飲酒非保家主也餘子皆幼<lb/>
未能駕馭諸將廬州刺史劉威從王起細㣲當不負王<lb/>
不若使權領軍府俟諸子長以授之太祖不應左右牙<lb/>
指揮徐溫張顥言于太祖曰王平生出萬死冒矢石為<lb/>
子孫立基業安可使它人有之太祖曰吾死瞑目矣乃<lb/>
<pb n="KR2i0021_WYG_006-9b"/>
命隱趣召長子渥來及烈祖得嗣立大罵隱曰君賣人<lb/>
國家復何面目見楊氏乎遂殺之由是將佐皆不自安<lb/>
論曰吕珂賈令威瞿章賈公鐸李濤諸人皆興陵從戎<lb/>
之傑也袁禎識悖主之姦丁袗擅保身之哲可謂知幾<lb/>
其神矣周隱謀之不臧直言賈禍惜哉<lb/>
　<lb/>
　<lb/>
　十國春秋卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷十七</head> <lb/>
    <p>
<pb n="KR2i0021_WYG_017-1a"/>
欽定四庫全書<lb/>
　十國春秋卷十七<lb/>
　　　　　　　　　　　　　檢討吳任臣撰<lb/>
南唐三<lb/>
　　後主本紀<lb/>
後主名煜字重光初名從嘉元宗第六子也母光穆聖<lb/>
后鍾氏為人仁惠有慧性雅善屬文工書畫<hi>清異錄云後主善書</hi>
<hi>作顫筆樛曲之狀遒勁如寒松霜竹謂之金錯刀○一云後主作大字不事筆卷帛書之皆能如意世謂撮襟</hi>
<pb n="KR2i0021_WYG_017-1b"/>
<hi>書○宣和畫譜云後主丹青自稱鍾峯隱居太平清話云後主善墨竹</hi>知音律廣額豐頰<lb/>
駢齒一目重瞳子文獻太子惡其有竒表從嘉避禍惟<lb/>
覃思經籍歴封安定郡公鄭王文獻太子薨徙吳王<hi>五代</hi>
<hi>史云自太子冀已上五子皆早亡煜以次封吳王</hi>以尚書令知政事居東宫建<lb/>
隆二年元宗南遷立為太子留金陵監國以嚴續殷崇<lb/>
義輔之張洎主牋奏六月元宗晏駕嗣立于金陵<hi>五國故事</hi>
<hi>作七月二十九日襲位</hi>更今名居䘮哀毁幾不勝大赦境内<hi>五國故事</hi>
<hi>云煜襲位因登樓建金雞以肆赦太祖聞之怒問進奏使陸昭符昭符素辨給是日對曰此非金雞乃怪鳥耳</hi>
<pb n="KR2i0021_WYG_017-2a"/>
<hi>太祖大笑因不問</hi>尊母鍾氏曰聖尊后<hi>以后父名泰章故不稱太后</hi>立妃周<lb/>
氏為國后徙信王景逷為江王鄧王從善為韓王留守<lb/>
南都封弟從鎰為鄧王從謙為宜春王從信為文陽郡<lb/>
公楚定王子從度為昭平郡公令諸司四品至九品無<lb/>
職事者日二員待制于内殿以右僕射嚴續為司空同<lb/>
平章事餘進位有差遣中書侍郎馮延魯如宋表陳襲<lb/>
位凡奉朔稱號等禮悉遵周舊<hi>宋史云煜遣戸部尚書馮謐貢金器二千兩銀</hi>
<hi>器二萬両紗羅繪綵三萬匹且奉表陳紹襲之意曰臣本於諸子實愧非才自出膠庠心疎利禄被父兄之䕃</hi>
<pb n="KR2i0021_WYG_017-2b"/>
<hi>育樂日月以優游思追巢許之餘塵逺慕夷齊之高義既傾懇悃上告先君固非虚詞人多知者徒以伯仲繼</hi>
<hi>没次第推遷先世謂臣克習義方既長且嫡俾司國事遽易年華及乎暫赴豫章留居建業正儲副之位分監</hi>
<hi>撫之權懼弗克堪常深自勵不謂奄丁艱罰遂玷纉承因顧肯堂不敢滅性然念先世君臨江表垂二十年中</hi>
<hi>間務在倦勤將思釋負臣亡兄文獻太子從冀將從内禪已决宿心而世宗敦勸既深議言因息及陛下顯膺</hi>
<hi>帝籙彌篤睿情方誓子孫仰酬臨照則臣向於脫屣亦匪邀名既嗣宗祊敢忘負荷惟堅臣節上奉天朝若曰</hi>
<hi>稍易初心輙萌異志豈獨不遵于祖禰實當受譴于神明方主一國之生靈遐頼九天之覆燾况陛下懷柔義</hi>
<hi>廣煦嫗仁深必假清光更逾曩日逺憑帝力下撫舊邦克獲晏安得從康泰然所慮者吳越國鄰於敝土近似</hi>
<hi>深讐猶恐輙向封疆或生紛擾臣即自嚴部曲終不先有侵漁免結釁嫌撓干旒扆仍慮巧肆如簧之舌仰成</hi>
<pb n="KR2i0021_WYG_017-3a"/>
<hi>投杼之疑曲構異端潜行詭道願迴鑒燭顯諭是非庻使逺臣得安危懇</hi>宋帝賜詔答之自<lb/>
是始降詔而不名罷諸路屯田使委所屬令佐與常賦<lb/>
俱征隨所租入十分錫一謂之率分以為禄廩諸朱膠<lb/>
牙稅視是<hi>初屯田置使専掌至此罷其官而屯田佃民絶公吏之擾</hi>秋八月鄂州王<lb/>
崇文卒以南都廵檢使黃延謙為武昌軍留後九月宋<lb/>
遣鞍轡庫使梁義來弔祭贈賻絹三千匹冬十月以韓<lb/>
王從善為司徒兼侍中諸道兵馬副元帥鄧王從鎰為<lb/>
司空南都留守宋遣樞宻承㫖王文來賀襲位初元宗<lb/>
<pb n="KR2i0021_WYG_017-3b"/>
雖臣於中原惟去帝號他猶用王者禮至是國主始易<lb/>
紫袍見使者使退如初服十二月置龍翔軍以教水戰<lb/>
清源節度使留從效遣子紹基來貢是歲宋葬昭憲太<lb/>
后國主遣户部侍郎韓熙載太府卿田霖會葬<lb/>
建隆三年春三月遣馮延魯入貢於宋清源節度使中<lb/>
書令晉江王留從效薨子紹鎡自稱留後夏四月泉州<lb/>
將陳洪進執紹鎡歸金陵推副使張漢思為留後句容<lb/>
尉張佖上封事召為監察御史六月遣客省使翟如璧<lb/>
<pb n="KR2i0021_WYG_017-4a"/>
入貢於宋宋放降卒千人南還以神武統軍朱匡業為<lb/>
寧國軍節度使潤州林仁肇為神武統軍秋七月建州<lb/>
陳誨卒禮部尚書潘承祐卒以宣州何敬洙為左武衛<lb/>
上將軍封芮國公改朱匡業鎮江州以林仁肇為寧國<lb/>
軍節度使十一月遣水部郎中顧彛入貢于宋壬午宋<lb/>
頒建隆四年厯<lb/>
建隆四年春正月宋遣使餉羊馬槖駞三月宋出師平<lb/>
荆湖國主遣使往軍前犒師夏四月泉州副使陳洪進<lb/>
<pb n="KR2i0021_WYG_017-4b"/>
廢張漢思自稱權知軍府來告國主即以洪進為清源<lb/>
軍節度使左武衛上將軍何敬洙卒秋七月以兵部尚<lb/>
書游簡言知尚書省遷右僕射宋詔國主遣還顯德以<lb/>
來中朝將士在江南者及今揚州民遷江南者還歸故<lb/>
土<hi>宋史又云詔煜應詔横海飛江水閗懷順諸軍親屬有在江表者悉遣令渡江</hi>冬十一月宋<lb/>
改元乾德十二月國主表宋乞罷詔書不名之禮不從<lb/>
初金陵殿闕皆用鴟吻自乾德後宋使至則去之使還<lb/>
復設是歲有二日相觸<lb/>
<pb n="KR2i0021_WYG_017-5a"/>
乾德二年春三月始行鐵錢<hi>陶岳貨志錄曰韓熙載請以鐵為錢其錢之大小一</hi>
<hi>如開元通寶文亦如之徐鉉篆其文比于舊錢稍大而輪郭深闊既而鐵錢大行公私便之</hi>每十錢<lb/>
以鐵錢六權銅錢四而行逮民間止用鐵錢遂藏銅錢<lb/>
靳弗出末年銅錢一直鐵錢十比國亡諸郡所積銅錢<lb/>
累六十七萬緡<hi>江南野史云初嗣主鑄唐國錢其文曰唐國通寶約一千重三斤十二兩至數</hi>
<hi>年而弊百姓盜鑄僅至一斤餘以一文置水上不沉雖嚴禁不止至是有鐵錢之議既行至數年物價漸增諸</hi>
<hi>郡盜鑄者頗多而輕小環外芒刺不及官塲圓浄國家雖以法繩之犯者配逺郡民罹之益衆而不止</hi>命<lb/>
吏部侍郎脩國史韓熙載知貢舉放進士王崇古等九<lb/>
<pb n="KR2i0021_WYG_017-5b"/>
人既又命中書舎人徐鉉覆舒雅等五人雅等不就乃<lb/>
御殿命題親試以中書官蒞其事五人皆見黜鄂州黃<lb/>
延謙卒以林仁肇為武昌軍節度使夏五月賀宋文明<lb/>
殿成進銀萬兩秋八月宋於江北置折博務禁商旅過<lb/>
江<hi>案宋史乾德二年詔江北許諸州民及諸監鹽亭戸緣江採捕及過江貿易先是江北置𣙜塲禁商人渡</hi>
<hi>江及百姓緣江樵採是歲以江南洊饑特弛其禁今据南唐書則言禁商旅過江豈弛禁在八月之後抑陸游</hi>
<hi>所記年月有異耶</hi>九月拜韓熙載兵部尚書充勤政殿學士承<lb/>
㫖封子仲㝢清源郡公仲宣宣城郡公冬十月甲辰仲<lb/>
<pb n="KR2i0021_WYG_017-6a"/>
宣薨追封岐王十一月國后周氏殂宋遣作坊副使魏<lb/>
丕來弔祭是時左僕射殷崇義上言泉布屢變亂之招<lb/>
也且豪民富商不保其貲則日益思亂累數百言不報<lb/>
乾德三年春正月壬午葬昭惠后于懿陵以江州朱匡<lb/>
業為神武統軍侍衛都軍使以䖍州留後柴克貞為奉<lb/>
化軍節度使夏五月司空同平章事嚴續罷為鎮海軍<lb/>
節度使秋九月雨沙聖尊后鍾氏殂召南都留守鄧王<lb/>
從鎰還都以鄂州林仁肇為南都留守南昌尹冬十月<lb/>
<pb n="KR2i0021_WYG_017-6b"/>
宋遣染院使李光圖來弔祭是冬葬光穆皇后于順陵<lb/>
<hi>宋許元宗追復帝號故光穆稱皇后</hi>遣使獻宋銀二萬兩金銀龍鳳茶酒<lb/>
器數百事<lb/>
乾德四年夏五月以吉州刺史楊守忠為武昌軍留後<lb/>
<hi>馬令作武清誤</hi>秋八月遣龔慎儀持書使南漢約與俱事中朝<lb/>
九月慎儀至番禺被執冬十月神武統軍朱匡業卒十<lb/>
二月司空嚴續卒<lb/>
乾德五年春命兩省侍郎諫議給事中中書舎人集賢<lb/>
<pb n="KR2i0021_WYG_017-7a"/>
勤政殿學士更直光政殿召對咨訪率至夜分<lb/>
開寶元年春三月戊申以樞宻使右僕射殷崇義為左<lb/>
僕射同平章事知制誥張洎言崇義非經綸才不宜處<lb/>
鈞衡之地不從境内旱宋餉米麥十萬石夏江王景逷<lb/>
薨冬十一月立周氏為國后<lb/>
開寶二年春三月以游簡言為左僕射兼門下侍郎同<lb/>
平章事夏五月簡言卒冬國主較獵于青龍山還憩大<lb/>
理寺親錄囚原貸甚衆中書侍郎韓熙載奏獄訟有司<lb/>
<pb n="KR2i0021_WYG_017-7b"/>
之事囹圄之中非車駕所至請捐内帑錢三百萬充軍<lb/>
資庫用<hi>江南野史作給事中蕭儼與熙載同彈奏</hi>國主從之曰繩愆糾繆熙<lb/>
載有焉是歲普度諸郡僧<hi>江南野史曰後主罔恤政務曉于禁中卧聽内道塲童子</hi>
<hi>撞鐘有節數喜而召之與剃度為僧而童子姦猾對曰不敢獨受恩澤願陛下如佛慈悲廣覃諸郡于是普度</hi>
<hi>焉</hi>左僕射同平章事殷崇義罷為鎮海軍節度使同平<lb/>
章事<lb/>
開寶三年春命境内崇脩佛寺<hi>馬令南唐書云建康城中僧徒迨至數千給廩</hi>
<hi>米緡帛以供之</hi>改寶公院為開善道塲國主與后頂僧伽㡌衣<lb/>
<pb n="KR2i0021_WYG_017-8a"/>
袈裟誦佛經拜跪頓顙至為瘤贅夏四月太白晝見<hi>江南</hi>
<hi>野史云至秋方没</hi>二日相觸<lb/>
開寶四年春遣使如宋貢占城闍婆大食國所送禮物<lb/>
夏四月齊王景達薨冬十月國主聞宋滅南漢屯兵于<lb/>
漢陽大懼遣太尉中書令韓王從善朝貢稱江南國主<lb/>
請罷詔書不名許之<hi>宋史云煜以將郊祀遣從善來貢會嶺南平煜懼上表遂改唐國主</hi>
<hi>為江南國主唐國印為江南國主印又上表請所詔呼名</hi>有商人來告宋造戰艦數<lb/>
千艘艤于荆南請宻往焚之國主懼不敢從<lb/>
<pb n="KR2i0021_WYG_017-8b"/>
開寶五年春二月下令貶損儀制改詔為教中書門下<lb/>
省為左右内史府<hi>馬令南唐書作内侍府</hi>尚書省為司會府御史<lb/>
臺為司憲府翰林院為文舘<hi>一作藝文院</hi>樞宻院為光政院<lb/>
大理寺為詳刑院客省為延賔院官號亦從改易以避<lb/>
中朝始去殿闕鴟吻不復設降封子弟封王者皆為公<lb/>
從善南楚國公從鎰江國公從謙鄂國公内史舎人張<lb/>
佖知禮部貢舉放進士楊遂等三人清耀殿學士張洎<lb/>
言佖多遺才國主命洎考覆遺不中第者又放王倫等<lb/>
<pb n="KR2i0021_WYG_017-9a"/>
五人國主以宋長春節貢錢三十萬緡是月殺南都留<lb/>
守林仁肇閏月癸巳宋命進奉使南楚國公從善為泰<lb/>
寧軍節度使留汴京賜第汴陽坊示欲徵國主入朝國<lb/>
主遣户部尚書馮延魯謝從善爵命延魯至汴京疾病<lb/>
不能朝而歸<lb/>
開寶六年夏四月宋學士盧多遜來聘<hi>求江東諸州圖經</hi>五月<lb/>
國主聞欲興師遣使上表願受爵命不許以司空殷崇<lb/>
義知左右内史事冬十月内史舎人潘佑上書切諫佑<lb/>
<pb n="KR2i0021_WYG_017-9b"/>
素與户部侍郎李平交厚國主以為事皆由平先以平<lb/>
屬吏遣使收佑佑自殺平縊死獄中皆徙其家外郡是<lb/>
歲江南饑宋餽米麥十萬斛廬陵曾某將娶婦忽化為<lb/>
女<hi>後嫁而生子</hi>
甲戌歲秋遣使求南楚國公從善歸國不許宋遣閤門<lb/>
使梁迥來從容言曰天子今冬行柴燎之禮國主宜往<lb/>
助祭國主不答<hi>江南野史云初流言謂北使竊伺後主至船必載之北度自是後主懼不敢登</hi>
<hi>使者船</hi>宋復遣知制誥李穆為國信使持詔來曰朕將以<lb/>
<pb n="KR2i0021_WYG_017-10a"/>
仲冬有事圜丘思與卿同閱犧牲且諭以將出師宜早<lb/>
入朝之意國主辭以疾且曰臣事大朝冀全宗祀不意<lb/>
如是今有死而已時宋已遣潁州團練使曹翰率師先<lb/>
出江陵宣徽南院使曹彬侍衛馬軍都虞候李漢瓊賔<lb/>
州刺史田欽祚率舟師繼發<hi>宋通鑑云曹彬將兵伐江南太祖戒之曰江南之事</hi>
<hi>一以委卿切勿暴掠生民務廣威信使自歸順不須急擊也又曰城䧟之日慎無殺戮設若困鬭則李煜一門</hi>
<hi>不可加害</hi>及是又命山南東道節度使潘美侍衛歩軍都虞<lb/>
候劉遇東上閤門使梁迥率師水陸並進與國信使李<lb/>
<pb n="KR2i0021_WYG_017-10b"/>
穆同日行<hi>宋史云以宣徽南院使義成軍節度曹彬為西南面行營都部署山南東道節度潘美為</hi>
<hi>都監</hi>冬十月國主遣江國公從鎰貢帛二十萬疋白金二<lb/>
十萬斤<hi>宋史作茶二十萬斤今從南唐書</hi>又遣起居舎人潘慎脩貢買<lb/>
宴帛萬疋錢五百萬築城聚糧大為守備閏十月宋師<lb/>
䧟池州國主於是下令戒嚴去開寶紀年稱甲戌歲辛<lb/>
未宋師陷蕪湖及雄逺軍吳越亦大舉兵犯常潤國主<lb/>
遺吳越王書曰今日無我明日豈有君一旦今天子易<lb/>
地賞功王亦大梁一布衣耳吳越王表其書于宋宋師<lb/>
<pb n="KR2i0021_WYG_017-11a"/>
次采石磯破我兵二萬人擒龍驤都虞候楊收獲馬三<lb/>
百匹<hi>江表無戰馬及是所獲觀其印文皆宋歲賜之馬也</hi>先是池州人樊若水<hi>一作</hi>
<hi>若冰</hi>舉進士不第詣宋闕獻䇿請造浮梁以濟師宋遣高<lb/>
品石全振往荆湖造黃黑龍船數千艘又以大艦載巨<lb/>
竹絙自荆渚而下及命曹彬等出師乃遣八作使郝守<lb/>
濬等率丁匠營之議者以為古未有作浮梁渡大江者<lb/>
乃先試于石脾口移置采石三日而成長驅渡江遂至<lb/>
金陵<hi>若水先常夜釣采石以絲繩量江之廣狹故尺寸脗合又江南野史云北朝俾僧于采石磯下卓庵</hi>
<pb n="KR2i0021_WYG_017-11b"/>
<hi>乃隂鑿穴及壘石為塔闊數圍高迨數文而夜量水及王師克池州浮梁遂繫于塔穴且度南北不差毫釐○</hi>
<hi>初後主聞作浮梁語侍臣張洎洎對曰載籍已來長江無為梁之事後主曰吾亦以為兒戲耳及宋師渡江竟</hi>
<hi>若履平地焉</hi>每歲大江春夏暴漲謂之黄花水及宋師至而<lb/>
水皆縮小國人異之國主以軍旅委皇甫繼勲機事委<lb/>
陳喬張洎又以徐元楀刁衎為内殿傳詔遽書警奏日<lb/>
夜狎至元楀等輙屏不以聞宋師屯城南十里閉門守<lb/>
陴内庭猶不知也初烈祖有國凡民産二千以上出一<lb/>
卒號義軍<hi>馬氏南唐書作義師今從陸游南唐書</hi>分籍者又出一卒號新<lb/>
<pb n="KR2i0021_WYG_017-12a"/>
擬生軍新置産亦出一卒號新擬軍客戸有三丁者出<lb/>
一卒謂之團軍<hi>一作圍軍</hi>後作㧞山軍保大中許郡縣村社<lb/>
競渡每歲重午日官閱試之勝者給綵帛銀椀<hi>江南野錄云勝</hi>
<hi>者加以銀盆</hi>謂之打標舟子皆籍姓名至是盡蒐為兵號凌<lb/>
波軍又率民間傭奴贅婿號義勇軍募豪民以私財招<lb/>
聚無頼亡命號自在軍又大括境内自老弱外皆募為<lb/>
卒號排門軍民間又有自相率拒敵積紙為甲農器為<lb/>
兵號白甲軍<hi>馬令南唐書云并屯田白甲之𩔖</hi>凡十三等皆使捍禦然<lb/>
<pb n="KR2i0021_WYG_017-12b"/>
實不可用奔潰相踵是歲金陵苑中鹿作人語叱牧者<lb/>
明年今日汝等作鬼物<hi>又云苑囿荒凉焉能拘我</hi>有神首見于城樓<lb/>
大如車輪額有珠光燦如日月數日而没<hi>江南野史又云北朝兵將</hi>
<hi>至吉州子城上有神見頭如車輪額上有珠今俗呼為天王樓</hi>時城外沿江列大樓航<lb/>
皆有將軍之號忽一艘吼聲如雷聞十數里國主降杖<lb/>
决之又鳬雁自北來者千羣至城側呌嘯悲鳴遺矢率<lb/>
白而臭月餘乃止又衛士秦友登壽昌堂榻覆其鞵而<lb/>
坐訊之風狂不寤識者曰鞵者履也履與李同音友與<lb/>
<pb n="KR2i0021_WYG_017-13a"/>
有同音而趙則與秦並出者也李氏其將覆而為趙所<lb/>
有乎<lb/>
乙亥歲春二月壬戌宋師㧞金陵闗城三月丁巳吳越<lb/>
兵攻常州權知州事禹萬誠以城降誅神衛都指揮使<lb/>
皇甫繼勲<hi>宋師傅城下後主猶不知一日登城見列柵於外旌旗遍野始大懼知為近習所蔽遂殺</hi>
<hi>繼勲</hi>彗出五車色白長五尺夏六月轉見西方犯太微六<lb/>
十日滅宋師及吳越兵圍潤州留後劉澄以城降事聞<lb/>
收其家誅之吳越遂會宋師圍金陵秋鎮南節度使朱<lb/>
<pb n="KR2i0021_WYG_017-13b"/>
令贇帥勝兵十五萬赴難<hi>時後主以書招南都留守劉克貞代鎮湖口克貞以病留</hi>
<hi>令贇亦未進後主累趣之乃至</hi>旌旗戰艦甚盛編木為栰長百餘丈大<lb/>
艦容千人令贇所乘艦尤大擁甲士建大將旗鼓將斷<lb/>
采石浮梁至𤾂口<hi>馬令南唐書作虎蹲洲</hi>與宋師遇傾火油焚北<lb/>
船適北風反焰自焚軍遂大潰<hi>宋史南唐世家云令贇將斷浮梁未至為劉遇</hi>
<hi>所破又募勇士五千餘人謀襲官軍皆素不習戰以暮夜人秉一炬來攻襲北砦宋師縱其至擊之殱焉</hi>令<lb/>
贇及戰櫂都虞候王暉皆被執外援既絶金陵益危蹙<lb/>
宋師百道攻城晝夜不休城中米斗萬錢人病足弱死<lb/>
<pb n="KR2i0021_WYG_017-14a"/>
者相枕藉國主兩遣徐鉉等厚貢方物求緩兵守祭祀<lb/>
皆不報<hi>歐史南唐世家曰太祖之出師南征也煜遣徐鉉朝于京師鉉居江南以名臣自負欲以口舌</hi>
<hi>馳說存其國及其將見也大臣亦先入言鉉博學有辨宜有以待之太祖笑曰第去非爾所知也明日鉉朝于</hi>
<hi>廷仰而言曰李煜無罪陛下師出無名太祖徐召之升使畢其說鉉曰煜以小事大如子事父未有過失奈何</hi>
<hi>見伐其說累數百言太祖曰爾謂父子者為兩家可乎鉉無以對而退○後山詩話載鉉來宋欲以口舌解圍</hi>
<hi>盛稱其主博學多藝使誦其詩曰秋水之篇天下傳誦太祖大笑曰寒士語爾吾不道也因自言微時自秦中</hi>
<hi>歸道華山下醉卧覺而月出有句曰未離海底千山黑纔到天中萬國同鉉大驚服○宋通鑑云踰月復遣鉉</hi>
<hi>乞緩師以全一邦之命鉉見太祖反復論辨不已太祖怒曰不須多言江南亦有何罪但天下一家卧榻之側</hi>
<pb n="KR2i0021_WYG_017-14b"/>
<hi>豈容他人鼾睡耶</hi>冬十一月白虹貫日晝晦<hi>金陵志云李繼隆善馳驛日走四五</hi>
<hi>百里宋征江南常往來覘兵勢太祖謂曰昇州平持㨗書來當厚賞汝繼隆奏曰金陵破在旦夕臣在途中遇</hi>
<hi>大風天地晦暝城破之兆也翼日㨗書果至</hi>乙未城陷將軍咼彦馬誠信及<lb/>
弟承俊帥壯士數百力戰而死<hi>馬令南唐書云諸將戰没者猶數十人○時後</hi>
<hi>主在圍城作長短句櫻桃落盡一闋未就而城已破</hi>勤政殿學士鍾蒨朝服坐于<lb/>
家亂兵至舉族就死不去右内史侍郎陳喬請死不許<lb/>
自縊死國主帥司空知左右内史事殷崇義等四十五<lb/>
人肉袒降于軍門<hi>江南野史云初後主既拒朝命不行常謂人曰他日王師見討孤當躬擐</hi>
<pb n="KR2i0021_WYG_017-15a"/>
<hi>戎服親督士卒背城一戰以存社稷如其不獲乃聚室自焚終不作他國之鬼太祖聞之謂左右曰此措大兒</hi>
<hi>語耳徒有其口必無其志渠能如是孫皓叔寶不為降囚矣至是果然</hi>時昇元寺閣高可<lb/>
十丈士大夫及豪民富商婦女避難于上者殆數百人<lb/>
吳越兵舉火爇之哭聲動天宋將曹彬整軍而入彬諭<lb/>
國主以歸朝奉祿有限費用日廣當厚自齎裝一歸有<lb/>
司之籍即無及矣乃聽國主入治裝裨將梁迥田欽祚<lb/>
力爭以為茍有不虞咎將誰執彬笑曰彼能出降安能<lb/>
死乎<hi>王陶談淵云曹彬潘美先登二舟召煜飲茶船前設一獨木板道煜嚮之徘徊不能進曹命左右翼</hi>
<pb n="KR2i0021_WYG_017-15b"/>
<hi>而登焉既一啜曹謂李郎辦裝詰旦會于此同赴京師潘甚惑之詎可故歸曹曰獨木板尚不能進畏死甚也</hi>
<hi>既許其生赴中國焉能取死衆服其識量</hi>已而彬遣健卒五百人為津致輜<lb/>
重登舟一卒荷籠道躓彬立斬之<hi>是日後主以黃金分遺近臣辦裝張佖得</hi>
<hi>金二百兩詣彬自陳不受請奏其事彬以金輸官而不以聞○馬令南唐書云煜舉族冐雨乘舟百司官屬僅</hi>
<hi>千艘煜渡中江望石城泣下賦詩云江南江北舊家鄕三十年來夢一塲吳苑宫闈今冷落廣陵臺殿已荒涼</hi>
<hi>雲籠逺岫愁千片雨打歸舟泪萬行兄弟四人三百口不堪閒坐細思量至汴口登普光寺擎拳讃念久之散</hi>
<hi>施緡帛甚衆</hi>明年春正月辛未至汴京<hi>春明退朝錄云開寳八年江南平留汴水</hi>
<hi>以待李國主舟行盛寒河流淺涸詔所在為埧閘瀦水以過舟官吏擊凍督役稍稽則皆荷校甚者劾辠以次</hi>
<pb n="KR2i0021_WYG_017-16a"/>
<hi>被罰州縣降黜而杖之者十餘人</hi>乙亥曹彬上平江南露布<hi>日渉錄載昇州打營</hi>
<hi>擒李煜露布曰曹彬等于十一月一十七日齊驅戰士直取孤城姦臣無漏于網中李煜生擒于麾下千里之</hi>
<hi>氛霾頻息萬家之生聚尋安其在城官吏僧道軍人百姓等久在偏方困于虐政喜逢盪定皆遂舒蘇望天朝</hi>
<hi>而無不涕漣樂皇化而惟皆鼔舞有以見穹旻助順海嶽知歸當聖明臨御之期是文軌混同之日卷甲而兵</hi>
<hi>鋒永戢垂衣而帝祚無窮臣等俱乏將材謬司戎律遥禀一人之睿畧幸成九伐之微勞其江南國主李煜并</hi>
<hi>偽署臣僚已下若干人既就生擒合將獻㨗</hi>宋太祖御明德樓以江南常奉<lb/>
正朔詔有司勿宣露布止令國主等白衣紗帽至樓下<lb/>
待罪詔並釋之賜賚有差詔曰上天之德本於好生為<lb/>
<pb n="KR2i0021_WYG_017-16b"/>
君之心貴乎含垢江南偽主李煜聚兵峻壘包蓄日彰<lb/>
勞銳旅以徂征傅孤城而問罪洎聞危廹累示招擕何<lb/>
迷復之不悛果覆亡之自掇昔者唐堯克宅非無丹浦<lb/>
之師夏禹泣辜不赦防風之罪朕以道在包荒恩推惡<lb/>
殺在昔騾車出蜀靑蓋辭吳彼皆閏位之降君不預中<lb/>
朝之正朔乃頒爵命方列公侯爾實為外臣戾我恩德<lb/>
比禪與皓又非其倫特升拱極之班賜以列侯之號式<lb/>
優待遇盡捨尤違可光禄大夫檢校太傅右千牛衛上<lb/>
<pb n="KR2i0021_WYG_017-17a"/>
將軍仍封違命侯太宗即位始去違命侯加特進封隴<lb/>
西郡公太平興國二年後主自言其貧宋太宗命增給<lb/>
月奉仍予錢三百萬太宗常幸崇文院觀書召後主及<lb/>
南漢後主令縱觀謂後主曰聞卿在江南好讀書此簡<lb/>
䇿多卿舊物歸朝來頗讀書否後主頓首謝三年七月<lb/>
辛卯薨<hi>一云宋太宗使徐鉉見後主于賜第後主忽吁嘆曰當時悔殺潘佑李平鉉不敢隱遂有賜後</hi>
<hi>主牽機藥之事葢餌其藥則病前却數十囘頭足相就如牽機狀也又後主在賜第七夕命故伎作樂聲聞于</hi>
<hi>外太宗聞之大怒又傳小樓昨夜又東風又一江春水向東流句併坐之遂被禍云○又南唐拾遺記云後主</hi>
<pb n="KR2i0021_WYG_017-17b"/>
<hi>歸宋後欝欝不自聊常作長短句簾外雨潺潺云云情思悽切未幾下世</hi>年四十二是日七<lb/>
夕也<hi>案徐鉉吳王墓誌作七月八日今姑從陸游南唐書</hi>後主葢以是日生贈太<lb/>
師封吳王葬洛陽北邙山<hi>宋追封吳王隴西公墓誌銘云盛德百世善繼者所以主</hi>
<hi>其祀聖人無外善守者不能固其存葢運厯之所歸亦古今之一貫其有享蕃錫之寵保克終之美殊恩飾壤</hi>
<hi>懿範流光傳之金石斯不誣矣王諱煜字重光隴西人也昔庭堅賛九德伯陽恢至道皇天眷祐錫祚于唐祖</hi>
<hi>文宗武世有顯德載祀三百龜玉淪胥宗子維城蕃衍萬國江淮之地獨奉長安故我顯祖用膺推戴焜耀之</hi>
<hi>烈載光舊吳二世承基克廣其業皇宋將啟𤣥貺㝠符有周開先太祖歴試威德所及寰宇將同故我舊邦袛</hi>
<hi>畏天命貶大號以禀朔獻地圖而請吏故得義動元后風行域中恩禮有加綏懷不世魯用天王之禮自越常</hi>
<pb n="KR2i0021_WYG_017-18a"/>
<hi>鈞<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>存紀侯之國曾何足貴王以世嫡嗣服以古道馭民欽若彛倫率循先志奉蒸嘗恭色養必以孝賔大臣</hi>
<hi>事耆老必以禮居處服御必以節言動施舎必以仁至於荷全濟之恩謹蕃國之度勤脩九貢府無虚月袛奉</hi>
<hi>百役知無不為十五年間天眷彌渥然而果於自信怠於周防西隣起釁南箕搆禍投杼致慈親之惑乞火無</hi>
<hi>里婦之辭始營囚壘之師終後塗山之會太祖至仁之舉大賚為懷錄勤王之前効恢焚謗之廣度位以上將</hi>
<hi>爵為通侯待遇如初寵錫斯厚今上宣猷大麓敷惠萬方每侍論思常存開釋及飛天在運麗澤推恩擢進上</hi>
<hi>公之封仍加掌武之秩侍從親禮勉諭優容方將度越等彛登崇名數嗚呼閱川無舎景命不融太平興國三</hi>
<hi>年秋七月八日遘疾薨于京師里第享年四十有二皇上撫几興悼投瓜軫悲痛生之不逮俾殁而加飾特詔</hi>
<hi>輟朝三日贈太師追封吳王命中使涖葬凡䘮祭所須皆從官給即其年冬十月日葬于河南府某縣某鄕某</hi>
<pb n="KR2i0021_WYG_017-18b"/>
<hi>里禮也夫人鄭國夫人周氏勲舊之族是生邦媛肅雍之美流詠國風才實女師言成閫則子左千牛衛大將</hi>
<hi>軍某襟神俊茂識度淹通孝悌自表於天資才畧靡由於師訓日出之學未易可量惟王天骨秀頴神氣清粹</hi>
<hi>言動有則容止可觀精究六經旁綜百氏常以為周孔之道不可暫離經國化民發號施令造次於是始終不</hi>
<hi>渝酷好文辭多所述作一游一豫必頌宣尼載笑載言不忘經義洞曉音律精别雅鄭窮先王制作之意審風</hi>
<hi>俗淳薄之原為文論之以續樂記所著文集三十卷雜說百篇味其文知其道矣至於弧矢之善筆札之工天</hi>
<hi>縱多能必造精絶本以惻隱之性仍好竺乾之教草木不殺禽魚咸遂賞人之善常若不及掩人之過惟恐其</hi>
<hi>聞以至法不勝姦威不克愛以厭兵之俗當用武之世孔明罕應變之畧不成近功偃王躬仁義之行終于亡</hi>
<hi>國道有所在復何媿與嗚呼哀哉二室南峙三川東注瞻上陽之宫闕望北邙之靈樹旁寂寂兮迥野下㝠㝠</hi>
<pb n="KR2i0021_WYG_017-19a"/>
<hi>兮長暮寄不朽於金石庻有傳于竹素其銘曰天鑒九德錫我唐祚綿綿瓜瓞茫茫商土裔孫有慶舊物重覩</hi>
<hi>開國承家疆吳跨楚䘮亂孔棘我恤疇依聖人既作我知所歸終日靡俟先天不違惟藩惟輔永言固之道或</hi>
<hi>汚隆時有險易蠅止于棘虎遊於市明明大君寛仁以濟嘉爾前哲釋兹後至亦覯亦見乃侯乃公沐浴𤣥澤</hi>
<hi>徊翔景風如松之茂如山之崇奈何不淑運極化窮舊國疏封新阡啟室人諗之謀卜云其吉龍章驥德蘭言</hi>
<hi>玉質邈爾何往此焉終畢儼靑葢兮裶裶驅素虬兮遲遲即隧路兮徒返望君門兮永辭庻九原之可作與緱</hi>
<hi>嶺兮相期垂斯文於億載將藥石兮無虧○案湖廣總志言李後主墓在通山縣翠屏山北且言李煜卒以五</hi>
<hi>十二棺同日出葬為疑冢此志之誤也</hi>後主天資純孝事元宗盡子道居<lb/>
䘮哀毁杖而後起嗣位之初屬軍興之後國勢削弱帑<lb/>
<pb n="KR2i0021_WYG_017-19b"/>
庾空竭專以愛民為急蠲賦息役以裕民力<hi>案邵訥見聞錄李主</hi>
<hi>國用不足民間鵝生䨇子栁條結絮皆稅之此亦傳言者過也</hi>尊事中原不憚卑屈境<lb/>
内頼以少安者十有餘年論决死刑多從末減有司固<lb/>
爭乃得少正猶垂泣而後許之然性尚奢侈常于宫中<lb/>
製銷金紅羅幕壁而以白金釘瑇瑁押之又以綠鈿刷<lb/>
隔眼中障以朱綃植梅花於其外<hi>清異錄云後主每春盛時梁棟忩壁柱栱</hi>
<hi>階砌並作隔筒宻揷雜花榜曰錦洞天又云廬山僧舍有麝囊花一藂色正紫號紫風流後主詔取數十根植</hi>
<hi>于移風殿賜名蓬萊紫又詩話𩔖編云後主常微行倡家乘醉大書石壁曰淺斟低唱偎紅倚翠太師鴛鴦寺</hi>
<pb n="KR2i0021_WYG_017-20a"/>
<hi>主傳風流教法其蕩侈不覊也如此</hi>每七夕延巧必命紅白羅百餘疋以<lb/>
為月宫天河之狀一夕而罷乃散之自入宋忽忽不樂<lb/>
常與金陵舊宫人書詞甚悲惋不可忍<hi>有云此中日夕以眼泪洗面○</hi>
<hi>又念嬪妾散落賦虞美人詞以見志又作長短句云無限闗山别時容易見時難故臣聞之有泣下者</hi>凶<lb/>
問至江南父老多有巷哭者又素溺竺乾之教度僧尼<lb/>
不可勝算以崇佛故頗廢政事更置澄心堂于内苑引<lb/>
能文士及徐元楀元機元榆元樞兄弟居其間中㫖由<lb/>
之而出中書宻院乃同散地兵興之際降御札移易將<lb/>
<pb n="KR2i0021_WYG_017-20b"/>
帥大臣無知者皇甫繼勲誅死之後夜出萬人斫營招<lb/>
討使但署牒遣兵竟不知何往葢皆澄心堂直承宣命<lb/>
也長圍既合内外隔絶城中惶怖無死所後主方幸淨<lb/>
居室聽沙門德明雲真義倫崇節講楞嚴圓覺經用鄱<lb/>
陽隱士周惟簡為文館詩易侍講學士延入後苑講易<lb/>
否卦賜惟簡金紫舉國皆知亡在旦暮而光政副使張<lb/>
洎猶謂北師已老將自遁去後主益甘其言晏然自安<lb/>
命户部員外郎伍喬於圍城中放進士孫確等三十八<lb/>
<pb n="KR2i0021_WYG_017-21a"/>
人<hi>一作張確</hi>其所施為多此𩔖<hi>釣磯立談曰後主天性喜學問常命諸臣分夕于光政殿</hi>
<hi>與相劇談至夜分乃罷其論國事每以富民為務好生戒殺本其天性羣臣議論率不如㫖一日歎曰周公仲</hi>
<hi>尼忽去人逺吾道蕪塞其誰與明乃著為雜說數千萬言曰特垂此空文庻幾百世之下有以知吾心耳</hi>南<lb/>
唐自丁酉年烈祖改元昇元至後主乙亥歲國滅歷三<lb/>
主凡三十九年初江南民間服玩侈靡者問之必曰此<lb/>
物屬趙寶子後主時宫中貯雨水染淺碧為水號天水<lb/>
碧<hi>又五國故事云建康市中染肆之牓多題曰天水碧南唐拾遺記云江南李重光染帛多為天水碧宋史</hi>
<hi>云煜伎妾常染碧經夕未收會露下色愈鮮明煜愛之自是宫中競收露水染碧以衣之謂之天水碧</hi>趙<lb/>
<pb n="KR2i0021_WYG_017-21b"/>
宋姓也寶宋年號也天水趙之望也<hi>天水碧者時謂逼廹之徵</hi>及歸<lb/>
宋人始悟其先兆又後主常造念家山破及振金鈴曲<lb/>
其聲噍殺辭多不祥又潯陽有海鰌形如大堤長數十<lb/>
丈食其肉者多死以脅骨為橋脊骨為臼識者曰鰌者<lb/>
鯉𩔖今死則國亡矣<hi>釣磯立談云後主時潯陽潮退有一大鰌環體于洲上時時舉首噞</hi>
<hi>喁水自腦而出數日乃死瀕江之人饜食其肉世說以為海神鑿腦取珠因以致斃</hi>建隆初汴京<lb/>
士庻樂工少年競唱歌曰五來子自建隆以後荆湖蜀<lb/>
漢及江南五國果盡朝於宋又開寶中江南得一石凡<lb/>
<pb n="KR2i0021_WYG_017-22a"/>
數百字𨽻書連寫從他痛三字至末云不為石子盡<hi>金陵</hi>
<hi>志又云新脩營一石記連寫從他痛至末云不為石子盡更出千萬箇從他痛從他痛</hi>皆其預䜟<lb/>
也先是元宗保大中伏龜山圯得石函長二尺廣八寸<lb/>
中有鐵銘云惟天監十四年秋八月葬寶公于是銘有<lb/>
引曰寶公常為偈大字書于版用帛羃之是時名士陸<lb/>
倕王鈞姚察而下皆莫知其㫖或問之云在五百年後<lb/>
至卒乃歸其銘同葬焉銘曰莫問江南事江南自有馮<lb/>
乘雞登寶位跨犬出金陵子建司南位安仁秉夜燈東<lb/>
<pb n="KR2i0021_WYG_017-22b"/>
隣家道闕隨虎遇明徵其字皆小篆體勢完具徐鉉徐<lb/>
鍇韓熙載皆不能解及後主降宋好事者謂後主生於<lb/>
丁酉又辛酉年襲位即乘雞也開寶甲戌歲宋師圍金<lb/>
陵是跨犬也當圍城時曹彬營其南是子建也潘美營<lb/>
其北是安仁也厥後吳越忠懿王舉國入覲即東隣也<lb/>
家道闕意無錢也隨虎遇戊寅也又忠懿王小字虎子<lb/>
一時以為絶解<lb/>
論曰後主恂恂大雅美秀多文鄕使國事無虞中懷兢<lb/>
<pb n="KR2i0021_WYG_017-23a"/>
業抑亦守邦之主也乃運丁百六晏然自侈譜曲度僧<lb/>
畧無虚日遂至京都淪䘮出涕嗟若斯與長城之玉樹<lb/>
後庭賣身佛寺以亡國者何其前後一轍邪悲夫<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_017-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷十七<lb/>
</p>
<p>
</p>
  </div>
</body>
</text>
</TEI>
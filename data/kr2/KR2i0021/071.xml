<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷七十一</head> <lb/>
    <p>
<pb n="KR2i0021_WYG_071-1a"/>
欽定四庫全書<lb/>
　十國春秋卷七十一<lb/>
　　　　　　　　　　　　　檢討呉任臣撰<lb/>
楚五<lb/>
　列傳<lb/>
　　武穆王德妃袁氏　　夫人陳氏　　夫人華氏<lb/>
　　衡陽王夫人楊氏<lb/>
　　文昭王順賢夫人彭氏<lb/>
<pb n="KR2i0021_WYG_071-1b"/>
　　廢王夫人某氏<lb/>
　　㳟孝王夫人苑氏<lb/>
武穆王德妃袁氏衡陽王其所生也有殊色見寵于武<lb/>
穆王累封德妃文昭王心怨衡陽王先立襲位日頗督<lb/>
責于衡陽王母弟希旺且不為德妃禮德妃憂憤無所<lb/>
出久之先希薨<lb/>
夫人陳氏文昭王母也偕袁德妃華夫人事武穆王被<lb/>
寵用事文昭王誕蓐時正與衡陽王同日及衡陽王先<lb/>
<pb n="KR2i0021_WYG_071-2a"/>
立無遜辭夫人内懷觖望由是與德妃有隙<lb/>
夫人華氏希杲母也希杲鎮桂州有善政文昭王疑忌<lb/>
之夫人内懼願削封邑贖子罪王謬為慰藉而心實不<lb/>
善也未幾夫人卒希杲竟不良死<lb/>
衡陽王夫人楊氏長沙人武穆王時父謚為節度行軍<lb/>
司馬夫人蓋其中女也<hi>按薛氏舊五代史楊謚仲女為衡陽王夫人</hi>衡陽王<lb/>
嗣位謚子昭憚用夫人故擢衡州刺史自以地連戚里<lb/>
積財貨建大第二子俱為牙内都將少長豪富任氣凌<lb/>
<pb n="KR2i0021_WYG_071-2b"/>
下士大夫多惡之及長沙兵亂指揮使陸孟俊怒曰楊<lb/>
氏怙寵滅義為國患久矣於是族滅其家夫人竟不知<lb/>
所終<hi>孟俊滅昭惲之族而取其財時楊氏有女美獻于王弟希崇及周將韓令坤入楊州希崇以楊氏女</hi>
<hi>遺令坤令坤嬖之後孟俊仕于唐為今坤所擒將械送于周主楊氏女在簾下忽捶膺慟哭曰孟俊在潭州殺</hi>
<hi>妾家二百口今日請復其寃令坤乃殺之</hi>
文昭王順賢夫人彭氏父玕官唐吉州刺史梁開平末<lb/>
為呉所敗帥衆奔武穆王武穆王憐其忠表領郴州且<lb/>
為文昭王娶其女文昭王繼立彭氏累封秦國順賢夫<lb/>
<pb n="KR2i0021_WYG_071-3a"/>
人天福二年薨夫人貌寢陋而治家有法文昭王頗嚴<lb/>
憚之及歿後王始縱情聲色為長夜之飲國事遂至中<lb/>
衰先是夫人常上香報恩禪院報恩僧問曰夫人何家<lb/>
婦女夫人以其辭之忽也遽索檐子疾歸且以其言告<lb/>
文昭王王笑曰此釋氏禪機耳何不答以彭家女馬家<lb/>
婦則禪機立解矣夫人慚服曰是妾無見性之過也其<lb/>
通逹多此𩔖<lb/>
廢王夫人某氏恭孝王陷長沙廢王率夫人與王子匿<lb/>
<pb n="KR2i0021_WYG_071-3b"/>
于慈堂已而廢王遇害夫人亦被杖死市中國人傷之<lb/>
恭孝王夫人苑氏桃源人相傳齊大夫苑何忌之後夫<lb/>
人素有賢行廢王時恭孝王調朗州丁壯為鄉兵且造<lb/>
戰艦將攻潭州夫人諫曰兄弟相攻勝負皆為人所笑<lb/>
恭孝王不聽已而王贇等大破朗兵于僕射河恭孝王<lb/>
輕舟遁歸夫人泣曰禍將至矣余不忍見也赴井而死<lb/>
　　武穆王弟賨　　存<lb/>
賨武穆王弟也性沉勇知書史初從秦宗權于淮西為<lb/>
<pb n="KR2i0021_WYG_071-4a"/>
盜已又事孫儒為百勝指揮使儒敗賨為呉兵所執吳<lb/>
武忠王收儒餘兵號黑雲都署賨指揮使賨從呉武忠<lb/>
王數有功未常自矜<hi>新唐書云與錢鏐戰數有功</hi>夜臥常有光怪武<lb/>
忠王心愛之從容問賨誰家子賨曰馬殷弟也武忠王<lb/>
大驚曰汝兄貴矣吾今歸汝可乎賨不對他日又問之<lb/>
賨泣謝曰臣孫儒敗卒幸公待以不死非殺身不足報<lb/>
湖南隣境朝夕聞殷動靜足矣不願去也武忠王嘆曰<lb/>
昔吾愛子之貌今吾得子之心矣然勉為吾合二國歡<lb/>
<pb n="KR2i0021_WYG_071-4b"/>
通商賈易有無以相資亦所以報我也厚禮遣賨歸武<lb/>
穆王殊出望外大喜表賨武安節度副使居久之武穆<lb/>
王議入貢天子賨曰楊王地廣兵强與吾郡接不若與<lb/>
之結好大則緩急可援小亦通利商旅武穆王作色曰<lb/>
楊王不事天子一旦朝廷致討罪且及吾汝休矣當置<lb/>
此論勿道開平末武穆王開天䇿府以賨為左相俄為<lb/>
朗州留後尋拜永順軍節度使同平章事天成初武穆<lb/>
王建楚國改賨靜江軍節度觀察使唐明宗制曰爾賨<lb/>
<pb n="KR2i0021_WYG_071-5a"/>
名尊四輔位冠三師旣非品秩升遷難以井田增益時<lb/>
人以為多溢語云<hi>北夢𤨏言以賨為爾未詳是非</hi>
存亦武穆王弟從武穆王征討積功至永州刺史開平<lb/>
中會靜江節度使李瓊卒武穆王以存知桂州事已而<lb/>
王開天䇿府命存為右相未幾領永順軍節度使送王<lb/>
女于廣南後數年攻呉上髙俘獲有功無何卒<lb/>
　　武穆王子希振<hi>子光惠</hi>希旺　　　　　　希杲<lb/>
　　希瞻　　　　　　希能　　　　　　希貫<lb/>
<pb n="KR2i0021_WYG_071-5b"/>
　　希隱　　　　　　希濬　　　　　　希知<lb/>
　　希朗<lb/>
希振武穆王嫡長子也厯官至武順節度使加侍中工<lb/>
詩句躭吟咏常延詩僧虚中于齋閣酬答不厭頗築别<lb/>
墅憩息以為樂虚中常題其池亭云嘉魚在深處幽鳥<lb/>
立多時蓋紀其實也衡陽王故希振庶弟用母寵得立<lb/>
希振遂棄官為道士清泰中卒葬長沙之陶浦掘得石<lb/>
碣其文曰亂石之壤絶世之岡谷變庚戌馬氏無王蓋<lb/>
<pb n="KR2i0021_WYG_071-6a"/>
馬氏諸子于辛亥嵗遷江南而其國之變實在庚戌也<lb/>
希振子光惠<lb/>
光惠廣順初為王逵等所推權武平節度使而逵與何<lb/>
敬真及諸軍指揮使張倣參決軍府事恭孝王具以狀<lb/>
言於唐唐中主遣使以厚賞招諭逵等納其賞縱其使<lb/>
不答其詔唐亦未敢詰也然光惠性愚懦嗜酒廢事不<lb/>
能服衆心未幾仍為所廢送金陵<lb/>
希旺衡陽王同母弟也官至親從都指揮使文昭王怨<lb/>
<pb n="KR2i0021_WYG_071-6b"/>
衡陽王先立及嗣位頗督責希旺不為禮希旺母袁德<lb/>
妃請納希旺官為道士文昭王不許罷其軍職令居竹<lb/>
屋草門不得預兄弟燕集會德妃薨希旺亦憂憤而卒<lb/>
希杲武穆王第<hi>闕</hi>子也文昭王時累官靜江節度使同<lb/>
平章事希杲有善政監軍裴仁煦數讒其短於王且言<lb/>
希杲收衆心不圖將有尾大之患王心動會南漢侵蒙<lb/>
桂二州文昭王自將兵詣桂州希杲不自安屬母華夫<lb/>
人逆王子全義嶺謝曰希杲為治無狀致冦戎入境辱<lb/>
<pb n="KR2i0021_WYG_071-7a"/>
殿下親渉險阻皆妾罪也願削封邑洒掃掖庭以贖希<lb/>
杲罪王曰吾久不見希杲聞其治行尤異故來省之無<lb/>
它也頃之漢兵引去徙希杲知朗州仍領靜江節鎮如<lb/>
故久之加侍中後十年希杲復得朗人心文昭王數數<lb/>
令人伺動靜希杲愈益懼稱疾求歸不許俄遣醫視疾<lb/>
因酖殺焉朗人莫不悲之<lb/>
希瞻武穆王庶子也天成三年監袁詮軍敗荆南兵于<lb/>
劉郎洑有功未幾授靜江軍節度使會恭孝王與嗣王<lb/>
<pb n="KR2i0021_WYG_071-7b"/>
希廣爭國二王皆希瞻兄也遣使切諌繼以痛哭二王<lb/>
不從希瞻知馬族必覆不勝其憂疽發于背卒<lb/>
希能武穆王子也國亡歸唐居揚州及周陷揚州下詔<lb/>
安撫已而揚州復入于唐希能等遂歸周授左屯衞大<lb/>
將軍<lb/>
希貫武穆王第<hi>闕</hi>子國亡入唐同希能等居揚州後歸<lb/>
周授千牛衞大將軍<lb/>
希隱武穆王第<hi>闕</hi>子也<hi>通鑑云少子今從五代史之序</hi>文昭王立署希<lb/>
<pb n="KR2i0021_WYG_071-8a"/>
隱靜江軍節度副使是時恭孝王與嗣王希廣交兵南<lb/>
漢中宗乘其衰也密遣内侍使呉懷恩為西北招討使<lb/>
屯南境以伺進取嗣王亦命指揮使彭彦暉屯龍峒備<lb/>
之會恭孝王自衡山遣使擢彦暉為桂州都監在城外<lb/>
内廵檢使判軍府事希隱心惡之潜遣使檄䝉州刺史<lb/>
許可瓊來桂州懷恩遂進據䝉州侵桂管西南大擾希<lb/>
隱可瓊不知所為但相與飲酒對泣南漢中宗乃遺希<lb/>
隱書曰武穆王奄有全楚富强安靖五十餘年正由三<lb/>
<pb n="KR2i0021_WYG_071-8b"/>
十五舅三十舅兄弟尋戈自相魚肉舉先人基業北面<lb/>
仇讎今聞唐兵已據長沙竊計桂林繼為所取當朝世<lb/>
為與國重以昏姻覩茲傾危忍不赴救已發大軍水陸<lb/>
俱進但令相公舅永擁節旄常居方面希隱得書與僚<lb/>
佐議降支使潘𤣥珪以為不可未幾懷恩奄至城下希<lb/>
隱率將士斬闗奔全州嶺北之地遂盡為南漢所有希<lb/>
隱後入唐已又歸周授節度行軍司馬<lb/>
希濬武穆王第<hi>闕</hi>　子也國亡入唐隨兄希崇居揚州<lb/>
<pb n="KR2i0021_WYG_071-9a"/>
顯德三年周世宗下揚州優詔安撫未幾揚州復為唐<lb/>
地希崇率兄弟等歸周周授希濬節度行軍司馬終于<lb/>
其職<lb/>
希知武穆王第<hi>闕</hi>　子同兄弟十七人歸周官節度行<lb/>
軍司馬久之卒<lb/>
希朗武穆王少子也國亡降唐已而又入于周周世宗<lb/>
授希朗行軍司馬武穆王子凡三十餘人今見史籍者<lb/>
衡陽四王而外希振希旺希杲希瞻希崇希能希貫希<lb/>
<pb n="KR2i0021_WYG_071-9b"/>
隱希濬希知希朗不過十餘人而已<lb/>
　　文昭王諸子　　廢王諸子　　恭孝王子光贊<lb/>
文昭王子失其名數恭孝王陷長沙時馬軍指揮使李<lb/>
彦温與戰棹指揮使劉彦瑫同奉王子趣袁州奔唐後<lb/>
終于金陵<lb/>
廢王子亦失其名數朗兵陷長沙時王子匿于慈堂不<lb/>
得出後不知其所在李彦温劉彦瑫又别奉王衆子奔<lb/>
唐終于金陵<lb/>
<pb n="KR2i0021_WYG_071-10a"/>
光贊恭孝王子也恭孝王趣長沙留光贊守朗州已而<lb/>
長沙旣陷署光贊武平軍留後命何敬真為朗州牙内<lb/>
都指揮使帥兵戍焉及王逵之亂推光贊從兄光惠知<lb/>
州事光贊遂被黜<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_071-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷七十四</head> <lb/>
    <p>
<pb n="KR2i0021_WYG_074-1a"/>
欽定四庫全書<lb/>
　十國春秋卷七十四<lb/>
　　　　　　　　　　　　　檢討呉任臣撰<lb/>
楚八<lb/>
　列傳<lb/>
　　李𢎞臯　　李𢎞節　　鄧懿文<lb/>
李𢎞臯<hi>闕</hi>　人武穆王時由營道令累遷都統掌書記<lb/>
文昭王開天䇿府𢎞臯遂與十八學士之列王既威服<lb/>
<pb n="KR2i0021_WYG_074-1b"/>
諸蠻於溪州界立銅柱為表高丈二尺命𢎞臯銘之𢎞<lb/>
臯為文曰粤以天福五年嵗在庚子夏五月楚王召天<lb/>
䇿府學士𢎞臯謂曰我烈祖昭靈王漢建武十八年平<lb/>
徴側於龍編樹銅柱於象浦銘曰金人汗出鐵馬蹄堅<lb/>
子孫相連九九百年是知吾祖宗之慶緒綿逺則九九<lb/>
百年之運昌於南夏者乎今五溪輯寧羣帥内附古者<lb/>
天子銘德諸侯計功大夫稱伐必有刋勒垂諸簡編將<lb/>
立標題或昭恩德敢繼前烈為吾紀焉𢎞臯承教濡毫<lb/>
<pb n="KR2i0021_WYG_074-2a"/>
敬載厥亊葢聞䍧牱接境五溪遺風上古以之要服中<lb/>
世漸爾羈縻帥號滑夫相名姎氏漢則宋均甫肇靖溪<lb/>
山唐則楊興師遂開展境邇來豪右時恣陸梁去就在<lb/>
心否臧由己溪州彭仕然世傳郡印家總州兵布惠立<lb/>
威識恩知勸故能立三四代長百萬夫非德教之所加<lb/>
豈簡書而可畏亦無辜於大國必不虐於小民多自生<lb/>
知因而善處無何忽承間隟俄至動揺王每示含𢎞常<lb/>
加姑息漸為邊患深入郊圻擾掠耕桑侵暴辰澧疆吏<lb/>
<pb n="KR2i0021_WYG_074-2b"/>
告逼郡人失寧非萌作偽之心偶昧戢兵之法焉知縱<lb/>
火果至自焚時晉天子大創丕基倚注雄德以文皇帝<lb/>
之徽號繼武穆王之令謨冊命吾王開天䇿府天人降<lb/>
止備物在庭方振聲名又當昭泰眷言僻陋可俟綏懷<lb/>
而邊鄙上言各効命土乃以静江軍指揮使劉勍率諸<lb/>
部將士以偏師鉦鼔之聲震動溪谷彼乃棄州保嶮結<lb/>
阻慿高惟有鳥飛謂無人到而劉勍䖍遵廟筭宻運神<lb/>
機跨壑披崖臨危下瞰梯衝既合水泉無汲引之門樵<lb/>
<pb n="KR2i0021_WYG_074-3a"/>
採莫通糧糗乏轉輸之路<hi>闕</hi>　　　　因甘矜恤彭師暠<lb/>
為父輸誠束身納欵我王愍其通變爰受招携崇虎感<lb/>
德以歸周孟獲畏威而事蜀王曰古者叛而伐之服而<lb/>
柔之不奪其財不貪其土前王典故後代蓍龜吾伐叛<lb/>
懷柔敢無師古奪財貪地實所不為乃依前奏授彭仕然<lb/>
溪州刺史加檢校太保諸子將吏咸復職員錫賚有差<lb/>
俾安其土仍頒廪粟大賑貧民乃遷州城於平岸溪之<lb/>
將佐銜恩向化請立柱以誓焉於戲王者之師貴謀賤<lb/>
<pb n="KR2i0021_WYG_074-3b"/>
戰兵不染鍔士無告勞肅清五溪震讋百越居平疆理<lb/>
保乂邦家爾宜無擾耕桑無焚廬舍無害樵牧無阻川<lb/>
塗勿矜激瀨流湍勿恃懸崖絶壁荷君親之厚德我不<lb/>
徴求感天地之至仁爾懷寧撫苟違誠誓是昧神祗垂<lb/>
予子孫庇爾族𩔖鐵碑可立不忘賢哲之蹤銅柱堪銘<lb/>
願奉祖宗之德𢎞臯仰遵王命謹作頌焉其辭曰昭靈<lb/>
鑄柱垂英烈手執干戈征百越誕今鑄柱庇黔黎指畫<lb/>
風雷開五溪五溪之險不足恃我旅争登若平地五溪<lb/>
<pb n="KR2i0021_WYG_074-4a"/>
之衆不足平我師輕躡如春氷溪人畏威思納質棄汙<lb/>
歸朝求立誓<hi>名山記作溪人畏威仍感惠納質歸朝永立誓今從廖道南楚紀</hi>誓山川<lb/>
兮告鬼神保子孫兮千萬春及文昭王薨張少敵議立<lb/>
恭孝王𢎞臯固争之且怒曰吾聞立嗣以嫡先大王與<lb/>
都尉希廣同為嫡嗣舍此不立而欲立老婢兒可乎葢<lb/>
恭孝王故庶妾子也少敵退而嘆曰惜哉李公禍自此<lb/>
始矣未幾朗兵破長沙𢎞臯為所執恭孝王詰責之曰<lb/>
吾雖生於庶孽然託體先君皆馬氏子也汝何見毁而<lb/>
<pb n="KR2i0021_WYG_074-4b"/>
不吾立邪𢎞臯無以對命壯士臠殺之𢎞臯有表狀一<lb/>
卷傳於後<lb/>
𢎞節𢎞臯弟也少有文學與𢎞臯同居幕府同光初武<lb/>
穆王拜江南諸道都統唐莊宗詔賜戰馬數百匹王屬<lb/>
𢎞臯草謝表㑹𢎞臯文思艱澁顧謂𢎞節曰馬有旋風<lb/>
之隊那得一事作對𢎞節曰獨不聞軍有偃月營邪𢎞<lb/>
臯欣然捉筆云尋當偃月之營擺作旋風之隊表成王<lb/>
大稱賞其警敏如此文昭王置天䇿府學士𢎞節亦與<lb/>
<pb n="KR2i0021_WYG_074-5a"/>
其數或以為武平節度書記李松年非𢎞節也𢎞節後<lb/>
與𢎞臯同死於朗兵<lb/>
鄧懿文<hi>闕</hi>　人以文學雄楚中仕文昭王為静江府掌<lb/>
書記俄擢天䇿學士已又兼領營田使籍逃田募民耕<lb/>
藝文昭王薨懿文與劉彦瑫輩力主立廢王希廣朗兵<lb/>
入為恭孝王所殺<lb/>
　　王贇　　孟駢　　歐𢎞練<lb/>
王贇都指揮環之子也累官岳州刺史恭孝王引兵攻<lb/>
<pb n="KR2i0021_WYG_074-5b"/>
廢王希廣廢王命贇為都部署戰棹指揮使大破朗兵<lb/>
於僕射河明年朗兵至岳州贇堅城不戰恭孝王呼贇<lb/>
曰公非馬氏臣乎不事我欲事異國邪為人臣而懷二<lb/>
心寧不辱其先人贇曰亡父為先王六破淮南兵今大<lb/>
王兄弟不相容竊恐淮南坐収其敝一旦以遺體臣淮<lb/>
南誠辱先人耳願大王入長沙不傷同氣臣其敢不盡<lb/>
節而有二心恭孝王有慙色亟引兵去未幾改永州刺<lb/>
史國亡歸唐湖南諸將佐皆次第入朝而贇獨遷延後<lb/>
<pb n="KR2i0021_WYG_074-6a"/>
至唐中主心不善也毒殺之<lb/>
孟駢居廢王幕府頗時時以謀略進恭孝王稱藩於唐<lb/>
駢受廢王指往説恭孝王曰公忘父兄之讎北面事唐<lb/>
何異袁譚求救於曹公邪恭孝王將斬之駢曰古者兵<lb/>
交使在其間駢若愛死安肯此來駢之言非私於潭人<lb/>
實為公謀也乃釋歸<lb/>
歐𢎞練仕文昭王為客將稍遷天䇿府内都押牙𢎞練<lb/>
多幹才頗忠於國家一日拓拔恒與語曰王逞欲而愎<lb/>
<pb n="KR2i0021_WYG_074-6b"/>
諫行見千口飄零矣葢以𢎞練有同心也及恭孝王之<lb/>
難作𢎞練事廢王無它志㑹恭孝王請封於漢𢎞練與<lb/>
進奏官張仲荀謀厚賂執政拒其所請漢遂降詔諭恭<lb/>
孝王兄弟輯睦凡武平所貢必附武安以聞馬氏得以<lb/>
少延嵗月者𢎞練與有力云<lb/>
　　呉宏楊滌<lb/>
呉宏楊滌皆廢王希廣將也宏為步軍指揮使滌為小<lb/>
門使於軍中素無顯名朗兵攻長沙急二人相謂曰以<lb/>
<pb n="KR2i0021_WYG_074-7a"/>
死報國正其時矣各引兵出戰宏出清泰門掠陳不利<lb/>
滌乃執大斧出長樂大呼索戰曰殺來此爾我畢命日<lb/>
也自辰至午凡往復數十圍朗兵小却滌方鼔勇進兵<lb/>
而許可瓊輩有異心按軍不救頃之滌士卒餓罷退就<lb/>
蓐食可瓊舉軍投欵未幾而長沙䧟矣將吏共詣恭孝<lb/>
王謁賀宏戰血濺染盈袖直入見恭孝王曰不幸為許<lb/>
可瓊所誤今日死不愧先王矣㑹彭師暠亦請死王前<lb/>
恭孝王嘆曰皆鐵石人也貸不死滌竟以抗師為朗人<lb/>
<pb n="KR2i0021_WYG_074-7b"/>
臠食左右莫不痛之<lb/>
　　彭師暠　　廖偃<lb/>
彭師暠者黔南溪州刺史仕然之子也文昭王時仕然<lb/>
命師暠率諸蠻來䧏王徙溪州於便地仍表仕然刺史<lb/>
如故而師暠事廢王希廣官強弩指揮使領辰州刺史<lb/>
是時國人多惡師暠獷直廢王心獨憐之待遇有加故<lb/>
師暠常欲為廢王死及恭孝王引兵攻長沙師暠時登<lb/>
城望入白廢王曰武陵兵驕雜以蠻蜑其勢易破請令<lb/>
<pb n="KR2i0021_WYG_074-8a"/>
許可瓊陳山前臣以歩兵三千自巴溪渡江趨岳麓後<lb/>
夜擊之希萼坐成禽也廢王以為然而可瓊有二心謂<lb/>
師暠與梅山諸蠻皆族𩔖安可信竟沮其議未幾長沙<lb/>
陷師暠投槊請就死恭孝王嘉其忠僅笞背罷為民師<lb/>
暠遂藳葬廢王瀏陽門外以歸而心實常懷恭孝王不<lb/>
殺恩也居無何恭孝王與弟希崇復争國恭孝敗見執<lb/>
希崇意師暠與王有舊怨且避殺兄名於是命師暠幽<lb/>
恭孝王衡山使甘心焉師暠嘆曰留後欲使我弑君邪<lb/>
<pb n="KR2i0021_WYG_074-8b"/>
吾豈為是哉至衡山廖偃在焉相與䕶視恭孝王甚謹<lb/>
未常失人臣禮希崇意不快召恭孝王歸長沙師暠乃<lb/>
與偃奉王為衡山王後歸唐授殿直都虞候卒<lb/>
廖偃一名仁勇天䇿學士匡圖之子少倜儻喜竒節通<lb/>
左氏春秋班固漢書事武穆王父子自秘書郎為禆將<lb/>
戍衡山縣㑹恭孝王為弟希崇所執希崇遣彭師暠囚<lb/>
王衡山偃與其叔凝謀曰吾家世受馬氏恩今王希萼<lb/>
長而被黜盍相與輔之乃擇勇士百人執兵衛晝夜擊<lb/>
<pb n="KR2i0021_WYG_074-9a"/>
柝以警非常遂築行府與師暠奉王為衡山王斷江為<lb/>
界編竹為戰艦王署師暠武清節度使召募徒衆數至<lb/>
萬餘人州縣稍稍應之隨遣判官劉虚已求援於唐唐<lb/>
將邊鎬帥水兵趣長沙恭孝王遂入朝於金陵偃師暠<lb/>
俱從行而偃為部署輜重指揮使尤勤瘁恭孝王流涕<lb/>
曰吾逐於逆䜿非偃盡忠豈能免禍至金陵唐中主召<lb/>
見嘆奬之授偃左殿直軍使萊州刺史使守道州以備<lb/>
南漢俄而朗州叛潭州亦潰偃所部多潭人中夜作亂<lb/>
<pb n="KR2i0021_WYG_074-9b"/>
偃率親卒力戰不能支極罵而死唐中主下詔哀悼贈<lb/>
右領衞大將軍寧州刺史謚曰節<lb/>
論曰彭師暠廖偃之事言人人殊江表志則云師暠且<lb/>
從王弟希崇指害恭孝王賴偃衞之而寢其謀五代史<lb/>
則謂希崇遣師暠與偃囚恭孝王而師暠奉之衡山竟<lb/>
不言偃功惟十國紀年乃陸氏南唐書稱師暠偃同心<lb/>
推戴而唐保大時豐城令劉虚已亦常移書史館明偃<lb/>
大節要之兩人皆忠於故君而偃功為多固不可没也<lb/>
<pb n="KR2i0021_WYG_074-10a"/>
嗚呼史之傳譌失實者獨兩人事已哉<lb/>
　　劉彦瑫　　許可瓊<lb/>
劉彦瑫者事文昭王為長直都指揮使王薨彦瑫與學<lb/>
士李𢎞臯等共立都尉希廣無何王弟希崇貽書恭孝<lb/>
王畧言彦瑫違先王命廢長立少義所不容恭孝王内<lb/>
含怨望而未有以發也㑹自永州來奔䘮彦瑫復遣周<lb/>
廷誨將水軍往迎令永州將士皆釋甲入館不聽恭孝<lb/>
王與廢王相見恭孝王歸居二年悉調朗兵入犯廢王<lb/>
<pb n="KR2i0021_WYG_074-10b"/>
希廣曰朗州吾兄也不可與争當以國讓之彦瑫固以<lb/>
為不可王乃命王贇為帥而以彦瑫監其軍明年潭兵<lb/>
屢不勝嗣王憂形於色彦瑫曰朗州兵不滿萬馬不滿<lb/>
千都府精兵十萬何憂不勝願假臣兵萬人戰艦百五<lb/>
十艘徑入朗州縛取希萼以解大王憂廢王悦署彦瑫<lb/>
朗州行營都統彦瑫入朗璄父老争以牛酒犒師曰百<lb/>
姓不願從亂望都府之兵久矣彦瑫厚賞之乃與逆戰<lb/>
朗兵於湄州乘風縱火以焚其艦頃之風回火熾潭兵<lb/>
<pb n="KR2i0021_WYG_074-11a"/>
皆自焚彦瑫還走江路已斷士卒死者無筭已而恭<lb/>
孝王引兵掠湘隂隨攻長沙及城陷彦瑫趣袁州奔於<lb/>
南唐終焉<lb/>
許可瓊侍中德勲子也積功至水軍指揮使朗兵内侵<lb/>
廢王希廣命可瓊帥戰艦五百艘屯城北津屬於南津<lb/>
戰有日矣而恭孝王隂遣使啖以厚利約分湖南地可<lb/>
瓊心動遂力沮彭師暠夾擊之謀事見師暠傳且謂廢<lb/>
王臣世為楚將必不負大王希萼竟何能為廢王頗倚<lb/>
<pb n="KR2i0021_WYG_074-11b"/>
可瓊為腹心日賜可瓊金屢過其營密議可瓊常閉壘<lb/>
不使士卒知朗軍進退廢王故稚愚嘆曰可瓊真將軍<lb/>
也吾復何憂可瓊因得為姦常夜乘單舸稱廵江潜與<lb/>
恭孝王㑹水西約内應一日師暠見可瓊瞋目叱之入<lb/>
見廢王曰可瓊將叛國人盡知之請速誅無遺後患廢<lb/>
王曰可瓊故許侍中子寧有是耶未幾朗軍攻長沙益<lb/>
急可瓊不復為拒敵計俄蠻兵自城東縱火可瓊遂舉<lb/>
全軍降恭孝王既入長沙賞不及於可瓊頗疑其觖望<lb/>
<pb n="KR2i0021_WYG_074-12a"/>
出為䝉州刺史㑹王弟希隱為静江節度副使與指<lb/>
揮彭彦暉不相容密遣人告可瓊可瓊方畏南漢之<lb/>
逼即棄蒙州趣桂州與彦暉搏戰彦暉奔衡山而南<lb/>
漢呉懷恩復據䝉州掠桂管可瓊遂帥衆走全州卒<lb/>
論曰彦瑫措置乖方禍遺君父竄身隣國百死莫贖<lb/>
矣可瓊受閫外之寄以國予敵隕厥家聲視宏滌諸<lb/>
臣有愧焉要皆所謂馬氏之罪人與<lb/>
　<lb/>
<pb n="KR2i0021_WYG_074-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷十五</head> <lb/>
    <p>
<pb n="KR2i0021_WYG_015-1a"/>
欽定四庫全書<lb/>
　十國春秋卷十五<lb/>
　　　　　　　　　　　　檢討吳任臣撰<lb/>
南唐一<lb/>
　　烈祖本紀<lb/>
烈祖姓李名昪字正倫小字彭奴徐州人也世本微賤<lb/>
父榮性謹厚喜從浮屠遊多晦迹精舍時號李道者彭<lb/>
奴以唐光啟四年十二月二日生於彭城<hi>相傳先主家有赤梨樹結</hi>
<pb n="KR2i0021_WYG_015-1b"/>
<hi>一實大如升㑹隣里共食剖之有赤蛇在實中大驚已而蛇走先主之母榻下未幾孕生先主</hi>六嵗而<lb/>
孤遇亂伯父球擕之濠州未幾母劉氏卒遂托迹於濠<lb/>
之開元寺乾寧二年吳太祖攻濠州得之竒其貌養以<lb/>
為子而楊氏諸子不齒為兄弟吳太祖乃以與大將徐<lb/>
温曰是兒狀貌非常吾度渥等終不能容故以乞汝遂<lb/>
冒姓徐氏名知誥<hi>龍衮江南野史云先主唐憲宗子建王恪之後祖志授署徐州判官卒于</hi>
<hi>任所父榮有器度不事産業毎交結豪傑以任俠為事屬時離亂羣盜蜂起朱梁統制天下而楊行宻專據淮</hi>
<hi>南榮乃感憤欲圖興復之志然無少康一旅之衆數十里之地久之聞海賊夏韶衆甚盛欲因之以成大事往</hi>
<pb n="KR2i0021_WYG_015-2a"/>
<hi>說韶曰僕大唐之後少失怙恃遭世多難先祖基業蕩然横流為人所有自料以高祖太宗之遺德宗祧社稷</hi>
<hi>必未杜絶其間子孫必有興者吾雖不調夙藴壯志聞公英雄士卒勇勁吾欲因公立事共取富貴茍成覇業</hi>
<hi>古賢魚水未足為遇韶感其言於是從之遂率衆自海入淮轉掠沿岸郡邑至濠梁間泉至數千人行宻因自</hi>
<hi>帥師攻之數次乃為所擒因捕其家盡誅之時先主方數嵗且異常兒濠上一桑門與行密有故乞收養為徒</hi>
<hi>弟後行密大將徐温出師濠上見先主方顙豐頤隆上短下乃擕歸為己子李昊蜀後主實錄云唐嗣薛王知</hi>
<hi>柔為嶺南節度使卒於官其子知誥流落江淮遂為徐温養子吳越備史云李昪本潘氏湖州安吉人父為安</hi>
<hi>吉砦將吳將李神福攻衣錦軍過湖州獲昪歸為僕𨽻徐温常過神福愛其謹厚求為養子以䜟言東海鯉魚</hi>
<hi>飛上天昪始事神福後歸温故冒李氏以應䜟又周世宗實錄薛居正五代史稱昪為唐𤣥宗第六子永王璘</hi>
<pb n="KR2i0021_WYG_015-2b"/>
<hi>苗裔而江南錄則云憲宗第八子建王恪𤣥孫陸㳺南唐書陳霆唐餘紀傳亦云建王恪生超早卒超生志仕</hi>
<hi>為徐州判司卒官因家焉志生榮元人趙世延南唐書序因云李昪系出憲宗四世馬令南唐書但曰先主唐</hi>
<hi>宗室裔也不言何王後按劉恕十國紀年云昪復姓附㑹祖宗故非唐後而吳越與唐人讐敵備史亦非實錄</hi>
<hi>昪少孤遭亂莫知其祖系昪曾祖超祖志乃與義祖之曽祖祖同名知其皆附㑹也歐陽史曰昪世本微賤父</hi>
<hi>榮遇唐末之亂不知其所終今從之</hi>温常夢水中黄龍十數己獲一龍而<lb/>
寤翼日得知誥甚喜<hi>釣磯立談云義祖常夢立大水水有黄龍無數旁有古丈夫冠服如</hi>
<hi>節服氏之形荷一丈㦸而立語義祖曰汝可隨意捉之義祖袒身而入捉得一龍而出未幾掠得烈祖養為子</hi>
知誥天資頴悟<hi>詩話𩔖編載烈祖年九嵗詠燈詩有主人若也勤挑撥敢向尊前不盡心句</hi>
<pb n="KR2i0021_WYG_015-3a"/>
奉温盡子道温妻李氏又以同姓故鞠養備至常從温出不<lb/>
如意輙杖而逐之及歸拜迎于門温驚曰爾在此邪知誥曰<lb/>
為人子舍父母奚適父怒而歸母子之常也温由是愛之逮<lb/>
壯身長七尺方顙隆凖修上短下語聲如鐘<hi>江南野史又云姿貌瑰特目瞬</hi>
<hi>如電語言厚重望之懾人與語可愛</hi>每緩步而從者疾行莫能及相工云此龍行<lb/>
虎步也温有疾與其婦晨夜侍旁不去温益以親子待之令<lb/>
主家務<hi>江南野史曰先主十餘嵗温知其必能幹事遂試之以家務凡食邑采地夏秋所入及月俸料或頒賜物段出</hi>
<hi>納府禀雖有専吏主職先主能於晦朔總其支費存留自緍匹之數無不知其多少及四時伏臘薦祀特腯醼饌餚蒸賔客從</hi>
<pb n="KR2i0021_WYG_015-3b"/>
<hi>吏之費槩量皆中其度逮嬪婢妻姥寒燠衣御純綺幣帛髙下之等皆取其給家人之屬且亡間言</hi>吳太祖亦<lb/>
謂温曰知誥雋傑諸將子皆不及也天祐六年六月自<lb/>
元從指揮使遷昇州防遏使兼樓船軍使治戰艦于昇<lb/>
七年五月授昇州副使知州事九年副柴再用平宣州<lb/>
以功遷昇州刺史時江淮初定州縣吏務賦斂為戰守<lb/>
知誥獨襃亷能課農桑求遺書招延賔客傾身下之雖<lb/>
以節儉自勵而輕財好施無所繫吝以宋齊邱王令謀<lb/>
王翃曾禹張洽徐融為賔客馬仁裕周宗曹悰為親吏<lb/>
<pb n="KR2i0021_WYG_015-4a"/>
十一年加檢校司徒始城昇州十四年夏城成温來觀<lb/>
喜其制度𢎞麗徙治焉而遷知誥為檢校太保潤州團<lb/>
練使知誥初不欲往屢求宣州温不與既而温子知訓<lb/>
以内外馬歩都軍副使專制揚州驕滛失衆宋齊邱以<lb/>
知訓旦暮且敗為言是行故天所贊也知誥乃行十五<lb/>
年朱瑾殺知訓馬仁裕自蒜山渡馳告知誥即日以州<lb/>
兵入廣陵定亂遂代知訓為淮南節度行軍副使内外<lb/>
馬步都軍副使勤儉寛簡盡反知訓之政常使人察視<lb/>
<pb n="KR2i0021_WYG_015-4b"/>
民間有昏䘮匱乏者往往賙給之盛暑未常張葢操扇<lb/>
左右進葢必却之曰士衆尚多暴露我何用此以故温<lb/>
雖遥秉大政而吳人頗已歸属於知誥武義元年拜左<lb/>
僕射參知政事<hi>南唐近事云烈祖輔吳之初未踰强仕以為非老成無以彈壓遂服藥變其髭</hi>
<hi>鬢一夕成霜</hi>國人謂之政事僕射<hi>五國故事以徐知訓為政事僕射非</hi>知誥於<lb/>
府署内立亭號曰延賓以待多士命齊邱為之記由是<lb/>
豪傑翕然歸之間因退休之暇親與宴飲咨訪缺失問<lb/>
民疾苦夜央而罷是時中原多故名賢耆舊皆拔身南<lb/>
<pb n="KR2i0021_WYG_015-5a"/>
來知誥豫使人於淮上資以厚幣既至縻之爵祿故北<lb/>
土士人聞風至者無虛日順義初加同平章事領江州<lb/>
觀察使尋以江州為奉化軍即以知誥領節度使有徐<lb/>
玠者事温為金陵行軍司馬工揣摩捭闔之術數勸温<lb/>
以親子知詢輔政不宜假之他姓知誥刺知惶恐表乞<lb/>
罷政事出鎮江西表未上而温疾亟遂止温死知詢嗣<lb/>
為金陵節度使諸道副都統數與知誥爭權知誥乃使<lb/>
人誘之來朝留為左統軍悉奪其兵而知誥加都督中<lb/>
<pb n="KR2i0021_WYG_015-5b"/>
外諸軍事封潯陽公<hi>按後唐户部尚書李鏻得淮南諜言都督知誥欲舉吳國稱藩願得</hi>
<hi>安公一言為信安重誨見之大喜遂以玉帯遺知誥其直千餘緡知誥不答鏻坐貶行軍司馬正此時事也</hi>
已又改封豫章公太和三年以太尉中書令領鎮海寧<lb/>
國諸軍節度使出鎮金陵如温故事留其子景通為司<lb/>
徒同平章事以王令謀宋齊邱為左右僕射同平章事<lb/>
未㡬封東海郡王天祚元年加尚父太師大丞相天下<lb/>
兵馬大元帥進封齊王以昇潤等十州為齊國已而辭<lb/>
尚父丞相殊禮明年開大元帥府置僚屬閩吳諸國皆<lb/>
<pb n="KR2i0021_WYG_015-6a"/>
遣使勸進<lb/>
昇元元年春三月王改名誥冬十月吳主禪位於王甲<lb/>
申王即皇帝位改吳天祚三年為昇元元年國號大齊<lb/>
<hi>通鑑以是年即號唐國今從南唐書先號齊</hi>以十二月二日為仁壽節是日<lb/>
白雀翔於中庭乙酉尊吳主為高尚思𤣥𢎞古讓皇帝<lb/>
上冊稱受禪老臣誥追尊考温為太祖武皇帝丙戌以<lb/>
吳平章事張延翰為右僕射兼門下侍郎同平章事吳<lb/>
門下侍郎張居詠中書侍郎李建勲皆為同平章事以<lb/>
<pb n="KR2i0021_WYG_015-6b"/>
建康為西都廣陵為東都改尚書省為尚書都省東都<lb/>
尚書省為留守院改齊明門為朝元門丁亥封弟知證<lb/>
為江王知諤饒王戊子降吳太子璉為𢎞農郡公辛卯<lb/>
降吳建安王珙江夏王璘等十一人爵一等而加官增<lb/>
封邑詔獄訟未經本處論决者毋得詣闕訴甲午立王<lb/>
后宋氏為皇后乙未降吳公主為國君丙申封女弟杞<lb/>
國君為廣德長公主丁酉加宋齊邱大司徒庚子遣使<lb/>
如漢閩吳越荆南告即位辛丒追封吳歴陽公濛為臨<lb/>
<pb n="KR2i0021_WYG_015-7a"/>
川王謚曰靈以禮改𦵏戊申以皇子景通為諸道副元<lb/>
帥判六軍諸衞事太尉尚書令封吳王十一月庚戌朔<lb/>
改東都舊地為崇德宫癸丑改承宣院為宣徽院乙卯<lb/>
吳王景通更名璟丙辰追冊故妃魏國君王氏為順妃<lb/>
丁巳追封次子景遷為高平郡王長女為豐城公主改<lb/>
辭狀司為清訟院封從子景邁為晉陵郡公景遜上饒<lb/>
郡公景邈桂陽郡公景逸平陽郡公封女五人為盛唐<lb/>
太和永興建昌玉山公主戊午封子景遂為吉王景達<lb/>
<pb n="KR2i0021_WYG_015-7b"/>
壽陽郡公以景遂為東都留守江都尹帥留司百官赴<lb/>
東都<hi>烈祖倣盛唐兩都之制置留臺百司於江都</hi>己未升東都海陵縣為泰<lb/>
州割鹽城泰興如臯興化縣屬焉以海陵制置使禇規<lb/>
為刺史丁卯荆南高從誨表請置邸建康從之己巳吳<lb/>
越使將軍袁韜來賀即位乙亥追封故髙平王景遷妻<lb/>
楊氏為燕國君十二月己卯朔有白虹二庚寅上太祖<lb/>
武皇帝陵曰定陵追尊高祖以下皆為公王而稱宗配<lb/>
皆稱國君及妃墓皆稱陵惟武皇帝之配李氏曰明德<lb/>
<pb n="KR2i0021_WYG_015-8a"/>
皇后丙午有星孛於北方是時餘干民以母抱其子墜<lb/>
地拔刃斫母刃未及母自腰以下忽陷地中帝命作濶<lb/>
刃鏟之<lb/>
昇元二年春正月己酉朔日有食之帝避殿停朝賀德<lb/>
勝節度使兼中書令西平王周本薨甲子荆南使龎守<lb/>
規來賀即位丙寅命侍中吉王景遂參判尚書都省甲<lb/>
戌詔臣僚三品以上追贈父母將相贈三世二月壬戌<lb/>
閩使内客省使朱文進來賀即位三月壬子日有白虹<lb/>
<pb n="KR2i0021_WYG_015-8b"/>
二壬申大星流於東方夏四月讓皇屢請徙居南平王<lb/>
李德誠等亦引漢隋故事以請五月戊午改潤州牙城<lb/>
為丹楊宫<hi>一作丹陽</hi>以平章事李建勲充迎讓皇使己未漢<lb/>
使集賢殿學士鄒禹謀來賀即位壬戌以左宣威副統<lb/>
軍王輿為鎮海軍留後客省使公孫圭為監軍使親吏<lb/>
馬思讓為丹楊宫使徙讓皇居丹楊宫以嚴兵守之丁<lb/>
卯廣濟倉灾焚米三十萬石作渾天儀六月庚辰月入<lb/>
太微西華門犯右執法辛巳犯東垣上相壬午有人獻<lb/>
<pb n="KR2i0021_WYG_015-9a"/>
毒酒方帝曰犯法自有常刑奚用此為東都留守判官<lb/>
楊嗣請更姓為羊羣臣亦請改府寺州縣名有吳及陽<lb/>
者帝不許既而詔改吳興閣為昇元閣瓦宫寺為昇元<lb/>
寺甲申升池州為康化軍是月髙麗使正朝廣評侍郎<lb/>
栁勲律貢方物<hi>所上書稱牋畧云今年六月内當國中原府入吳越國使張訓等囘伏聞大吳</hi>
<hi>皇帝已行禪禮中外推戴即登大實者伏惟皇帝陛下道契三無恩涵九有堯知天命已去即禪瑶圖舜念厯</hi>
<hi>數在躬遂傳玉璽建夙惟庸陋獲託生成所恨沃日波遥浮天浪濶幸遇龍飛之旦用申燕賀之儀無任歸仁</hi>
<hi>戴聖鼓舞激切之至儀式如表而不稱臣</hi>帝御武功殿設細仗受之命學士<lb/>
<pb n="KR2i0021_WYG_015-9b"/>
承㫖孫晟宴其使於崇英殿奏龜兹樂作番戲以為樂<lb/>
秋七月壬申以左丞相宋齊邱為平章事八月戊寅升<lb/>
洪州瀟灘鎮為清江縣不𨽻州丁亥契丹主遣美楞訥<lb/>
哷庫來聘九月壬戌太府卿趙可封請帝復李姓立唐<lb/>
宗廟不許冬十月丙子立太學命刪定禮樂癸未新羅<lb/>
來朝貢壬辰命吳王璟勒步騎八萬講武銅駞橋未幾<lb/>
徙封璟為齊王十二月辛丑讓皇殂訃聞詔不視朝二<lb/>
十七日率百官素服舉哀是嵗契丹主之弟東丹王亦<lb/>
<pb n="KR2i0021_WYG_015-10a"/>
遣使以羊馬入貢别持羊三萬口馬二百匹來鬻以其<lb/>
價市羅紈茶藥於是翰林院進二丹入貢圖詔中書舍<lb/>
人江文蔚作贊以美之昇元三年春正月庚戌江王知<lb/>
證饒王知諤表請帝復姓李氏不許癸亥左丞相宋齊<lb/>
邱平章事張居詠李建勲樞密使同平章事周宗等表<lb/>
請復姓帝謙抑不敢忘徐氏恩甲子下其議百官乙丒<lb/>
齊邱等議宜如所請從之先是江南童謡有云東海鯉<lb/>
魚飛上天鯉者李也東海徐之望也葢言李氏起自徐<lb/>
<pb n="KR2i0021_WYG_015-10b"/>
氏而為君也至是遂驗<hi>江南野史又云初先主有受禪意忽夜半寺僧撞鐘滿城皆驚</hi>
<hi>逮旦召問將斬之云夜來偶得月詩先主令白乃曰徐徐東海出漸漸入天衢此夕一輪滿清光何處無先主</hi>
<hi>聞之私喜而釋之僧案釣磯立談賦月詩者為  范志嵩</hi>又是時江西楊化為李臨<lb/>
川李樹生連理人以為還宗之兆丙寅至壬申齊王璟<lb/>
等三上尊號曰應乾紹聖文武孝明皇帝帝曰尊號虛<lb/>
美且非古遂不受<hi>厥後子孫皆踵其法不受尊號</hi>詔曰廼者干戈相尋<lb/>
地茀而不藝桑隕而弗蠶衣食日耗朕甚閔之民有嚮<lb/>
風來歸者授之土田仍給復三嵗<hi>案馬令南唐書是年春正月丙申詔曰比</hi>
<pb n="KR2i0021_WYG_015-11a"/>
<hi>者干戈相接人無定主地易而弗藝桑隕而弗蠶衣食日耗朕甚憫之其嚮風面内者有司計口給食願耕植</hi>
<hi>者授之土田仍復三嵗租役於嘻仁不異逺化無泄邇其務宣流以稱朕意今從陸㳺南唐書陳霆唐餘紀傳</hi>
<hi>所載</hi>二月乙亥改太祖廟號曰義祖己卯帝御興祥殿改<lb/>
國號曰大唐復姓李氏為考妣發哀與皇后服斬衰居<lb/>
廬如始䘮禮持考妣䘮各二十七日凡五十四日不視<lb/>
朝旦暮臨辛巳詔國事委齊王璟<hi>陸氏南唐書云壬午詔以國亊委宋齊邱</hi>
<hi>今從通鑑</hi>惟軍旅以聞羣臣固諫詔以墨縗聽政江王知證<lb/>
饒王知諤請亦服斬衰不許廣德長公主假衰絰入哭<lb/>
<pb n="KR2i0021_WYG_015-11b"/>
盡禮如父母之䘮帝初欲更名昻以犯文宗諱乃名晃<lb/>
或云朱全忠名也又更名坦御史王鵠言字從旦犯睿<lb/>
宗諱庚寅詔更名昪下詔議二祚合享禮辛卯宋齊邱<lb/>
等議以義祖居七室之東帝命居髙祖於西室太宗次<lb/>
之義祖又次之皆為不祧之主羣臣言義祖諸侯不宜<lb/>
與高祖太宗同享請於太廟正殿後别建廟祀之帝曰<lb/>
吾自㓜託身義祖非義祖安能啟中興之業乎帝欲祖<lb/>
吳王恪或言恪誅死不若祖鄭王元懿帝命有司考二<lb/>
<pb n="KR2i0021_WYG_015-12a"/>
王苗裔以吳王孫禕有功禕子峴為宰相遂祖吳王云<lb/>
自峴五世至父榮榮父志志父超早卒志為徐州判官<lb/>
卒官其名率皆有司所撰帝又以歴十九帝三百年疑<lb/>
十世太少有司曰三十年為世陛下生於文德已五十<lb/>
年矣乃從之甲午月犯南斗第六星乙未契丹使赫嚕<lb/>
來以兄禮事帝蜀使來賀即位三月庚戌追尊高祖吳<lb/>
王恪曰定宗孝靜皇帝貞妃程氏曰貞靜皇后曾祖超<lb/>
曰成宗孝平皇帝配崔氏曰平貞皇后祖志曰惠宗孝<lb/>
<pb n="KR2i0021_WYG_015-12b"/>
安皇帝配盧氏曰安莊皇后考榮曰慶宗孝德皇帝配<lb/>
劉氏曰德恭皇后<hi>陸㳺南唐書曾祖超為成宗孝平王配崔氏為平貞妃祖志為惠宗孝安</hi>
<hi>王配盧氏為安莊妃然四代並尊不應中二代獨詘為王今從歐陽五代史及馬氏南唐書又唐餘紀傳作孝</hi>
<hi>平皇平真妃孝安皇安莊妃疑亦有誤</hi>庚午作南郊行宫千間詔公卿以<lb/>
下議定郊祀平章事張居詠李建勲等議曰孔子云郊<lb/>
祀后稷以配天宗祀文王於明堂以配上帝此萬世不<lb/>
易之法也昔長孫無忌請祀髙祖於圓丘以配昊天上<lb/>
帝祀太宗於明堂以配上帝義為得之今國家嗣興唐<lb/>
<pb n="KR2i0021_WYG_015-13a"/>
祚追尊孝德而以神堯為肇祀之祖宜以神堯配天於<lb/>
圓丘孝德皇帝配上帝於明堂禮也其服物制度古有<lb/>
常儀願罷一切偽飾奏可大司徒宋齊邱請依春秋郊<lb/>
以四月上辛禮部員外郎常夢鍚駁曰案禮天子郊以<lb/>
冬至不卜日魯侯郊以仲春卜上辛今之四月非郊時<lb/>
齊邱固爭遂用夏四月議者哂焉詔曰禮莫重於享帝<lb/>
孝莫重於隆親事實重大承以輕眇無其德而用其事<lb/>
祗加畏焉於戱爾公爾侯各揚厥職不供乃事國有常<lb/>
<pb n="KR2i0021_WYG_015-13b"/>
典夏四月庚辰朝享于太廟辛巳有事於南郊以高祖<lb/>
神堯皇帝配是夜月當以子初没升壇之際皎然如晝<lb/>
衆咸異之<hi>江南野史云圜丘祭天是時上旬月當三更而没升壇之際皎然如日禮畢而落釣磯立</hi>
<hi>談云□祀之夕太史奏言月延三刻</hi>癸未大赦境内百官進位將士勞賜<lb/>
有差民三年藝桑及三千本者賜帛五十疋每丁墾田<lb/>
及八十畆者賜錢二萬皆五年勿收租稅<hi>又春明退朝錄云江南有</hi>
<hi>國時田每十畆蠲一畆半以充瘠薄</hi>羣臣請上尊號詔曰朕以眇躬託於<lb/>
民上常懼弗𩔖以墜高祖太宗之遺業羣公卿士顧欲<lb/>
<pb n="KR2i0021_WYG_015-14a"/>
舉上尊號之禮朕甚不取其勿復以聞州郡言符瑞者<lb/>
十數帝曰譴告在天聰明自民魯以麟削莽以符亡常<lb/>
謹天戒猶懼失之符瑞何為㢤江王徐知證等請附姓<lb/>
為李不許戊子進封李德誠趙王徐知證韓王知諤梁<lb/>
王五月辛亥徙景遂為壽王立景達為宣城王乙卯鎮<lb/>
海節度使兼中書令梁王徐知諤薨詔遷讓王之族于<lb/>
泰州號永寧宫防衞甚嚴康化節度使楊珙稱疾罷歸<lb/>
永寧宫乙丑改楊璉為康化軍節度使璉固辭請終䘮<lb/>
<pb n="KR2i0021_WYG_015-14b"/>
從之丙寅以齊王璟為諸道兵馬大元帥判六軍諸衞<lb/>
守太尉錄尚書事昇揚二州牧時帝欲立璟為太子璟<lb/>
力辭因有是命丁未吳越使左武衞上將軍沈韜文荆<lb/>
南高崇誨使王崇嗣來賀南郊是月作北郊於𤣥武湖<lb/>
西熒惑犯月秋七月丙午放諸州所獻珍禽竒獸於鍾<lb/>
山命有司作昇元格與吳令並行中外遵守甲寅木星<lb/>
晝見自五月不雨至于閏七月八月武昌節度使張宣<lb/>
卒以潤州留後王輿代金吾衞大將軍馬仁裕出為鎮<lb/>
<pb n="KR2i0021_WYG_015-15a"/>
海軍留後冬十月丁丑御後樓閱戰馬是嵗高麗又遣<lb/>
使廣評侍郎栁勲律來朝貢有司上五代同居者江州<lb/>
陳氏以下七家詔旌表門閭復其家<hi>江州陳氏元和給事中京之後宗族</hi>
<hi>七百口每日設廣席長㓜以次坐而會食有犬百餘共一牢食一犬不至諸犬為之不食建書樓于别墅延四</hi>
<hi>方之士肄業者多依焉</hi>
昇元四年春正月詔罷營造力役毋妨農時三月丁未<lb/>
頒中正厯厯官陳承勲所撰也丙戌漢人閩人來聘夏<lb/>
四月樞宻使周宗出為奉化軍節度使五月晉安逺節<lb/>
<pb n="KR2i0021_WYG_015-15b"/>
度使李金全請降命鄂州屯營使李承裕段處恭將兵<lb/>
三千逆之癸卯承裕入據安州甲辰晉馬全節破承裕<lb/>
于城南承裕掠安州南走丙午晉安審暉追敗我兵于<lb/>
黄花谷處恭死焉丁未又敗我兵于雲夢獲承裕及都<lb/>
監杜光鄴未幾晉斬承裕及士卒千五百人遣光鄴歸<lb/>
帝拒之不受<hi>光鄴通鑑作光業時馬全節斬李承裕于安州城下送監軍杜光業等五百七十人</hi>
<hi>於大梁晉主曰此曹何罪皆賜馬及噐服而歸之光業等至唐先主以其違命而敗不受復送于淮北遺晉書</hi>
<hi>曰邊校貪功乗便據壘又曰軍法朝章彼此不可晉復遣之歸使者將自桐墟濟淮先主遣戰艦拒之乃還晉</hi>
<pb n="KR2i0021_WYG_015-16a"/>
<hi>悉授唐諸將官以其士卒為顯義都命舊將劉康領之先是盧文進之奔吳也先主命祖全㤙將兵逆之戒無</hi>
<hi>入安州城陳于城外俟文進出殿之以歸無得剽掠及李承裕逆李金全戒之如全㤙承裕貪剽掠與晉兵戰</hi>
<hi>而敗失亡四千人先主惋恨累日故責其違命不受光業云</hi>詔客省使尚全恭如閩<lb/>
賀閩主曦及王延政六月癸亥罷宣州嵗貢木𤓰雜果<lb/>
太師中書令趙王李德誠薨以徐玠為鎮南軍節度使<lb/>
李金全至西都帝待之甚薄命為宣威統軍秋八月廬<lb/>
州李章卒以潤州馬仁裕代以天威統軍盧文進為鎮<lb/>
海軍節度使丁巳立齊王璟為皇太子仍兼大元帥錄<lb/>
<pb n="KR2i0021_WYG_015-16b"/>
尚書事璟固讓從之九月乙丒詔中外致牋齊王如太<lb/>
子禮丁卯月掩木星戊辰契丹使羙楞魯庫密拉來聘<lb/>
獻狐白裘冬十月癸巳朔日熒惑填嵗星聚于南斗壬<lb/>
寅以齊王璟讓儲位赦殊死以下京師賜酺内外諸軍<lb/>
優給禁表奏言聖睿二字違者以大不敬論術士孫智<lb/>
永以四星聚斗分野有灾勸帝東巡乙巳詔幸東都命<lb/>
齊王璟監國丙午罷泰州刺史禇仁規為扈駕都部署<lb/>
光政副使太僕少卿陳覺以私憾譛仁規在州貪殘因<lb/>
<pb n="KR2i0021_WYG_015-17a"/>
有是命庚戌帝自保德門御舟辛亥次迎鑾鎮甲寅至<lb/>
東都入建元門感念疇昔泫然流涕丁巳遣使問東畿<lb/>
士民不能自存者己未高麗使廣評侍郎栁兢質來貢<lb/>
方物<hi>唐餘紀傳作栁兢</hi>十一月乙丑宴羣臣於崇德宫故第也<lb/>
<hi>馬令南唐書又云存省故老宴於舊宅</hi>以聽事為光慶殿庚辰改東都文<lb/>
明殿為乾元殿英武殿為明光殿應乾殿為垂拱殿朝<lb/>
陽殿為福昌殿積慶宫為崇道宫西都崇英殿為延英<lb/>
殿凝華内殿前為昇元殿後為雍和殿興祥殿為昭德<lb/>
<pb n="KR2i0021_WYG_015-17b"/>
殿積慶殿為穆清殿<hi>又有玉燭殿見金陵志在王士性廣志繹云南唐宋行宫  今内橋</hi>
<hi>直對鎮淮為御街</hi>乙酉賜東畿高年疾苦<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨米人二斛漢使<lb/>
都官郎中鄭翺閩使客省使葛裕吳越使刑部尚書楊<lb/>
巖來賀仁壽節帝欲遂居東都以水凍漕運不給乃還<lb/>
十二月丙申至自東都右僕射<hi>馬令南唐書作左</hi>兼門下侍郎<lb/>
同平章事張延翰卒契丹主遣使獻馬百匹是時建學<lb/>
館於白鹿洞置田供給諸生以李善道為洞主掌其教<lb/>
號曰廬山國學吉州民龍民鬻穀不售禱神祠求旱為<lb/>
<pb n="KR2i0021_WYG_015-18a"/>
震雷殛死<lb/>
昇元五年春二月己未殺前泰州刺史禇仁規夏四月<lb/>
以陳覺常夢鍚為宣徽副使遣通事舍人副四方館事<lb/>
<hi>假鴻臚少卿秩</hi>歐陽遇聘契丹假道於晉不能達及境而反是<lb/>
月漢遣使來約伐楚中分其地帝不許秋七月戊辰詔<lb/>
曰右僕射兼中書侍郎同平章事監修國史李建勲幸<lb/>
處台司且聨戚里靡循紀律敢黷彞章其罷歸私第<hi>先主</hi>
<hi>自以專權取吳尤忌宰相權重以李建勲執政嵗久欲罷之會建勲上疏言亊意其留中既而先主下有司施</hi>
<pb n="KR2i0021_WYG_015-18b"/>
<hi>行建勲自知事挾愛憎宻取所奏改之事發因罷建勲</hi>吳越國大火羣臣請乘弊<lb/>
可以得志帝曰奈何利人之灾遣使厚持金帛唁之<hi>釣磯</hi>
<hi>立談曰錢塘大火宫室器械為之一空宋齊邱乘間進言曰夫越與我唇齒之國也我有大施而越人背之䖍</hi>
<hi>劉我邊陲汚濁我原泉股不附髀終不我用今天實棄之我師晨出而暮踐其庭願勿失機為後世憂烈祖愀</hi>
<hi>然久之曰疆域雖分生齒理一人各為主其心未離横生屠戮朕所弗忍且救灾睦隣治古之道朕誓以後世</hi>
<hi>子孫付之于天不願以力營也大司徒其勿復以為言于是特命行人厚遺之金粟繒綺葢車相望于道焉</hi>
八月有星孛於天市長數尺七十日没遣使振貸黄州<lb/>
旱傷户口冬十一月定民田稅<hi>通鑑云分遣使者按行民田以肥瘠定其稅民</hi>
<pb n="KR2i0021_WYG_015-19a"/>
<hi>間稱為平允自是江淮調兵興役及他賦斂皆以稅錢為率</hi>内侍王紹顔上書言今<lb/>
春以來羣臣獲罪者衆中外疑懼帝手詔解釋仍令紹<lb/>
顔告諭中外<hi>時先主勤于聽政以夜繼畫還自東都不復宴樂頗傷躁急故紹顔及之</hi>是嵗<lb/>
吳越水民就食境内遣使振䘏安集之是時于闐國貢<lb/>
瑞玉天王<lb/>
昇元六年春正月甲子月犯填星退行在畢閏月甲申<lb/>
朔改天長制置使為建武軍庚寅漢使區延保來聘癸<lb/>
巳閩使尚食使林𢎞嗣來聘都下大水秦淮溢東都火<lb/>
<pb n="KR2i0021_WYG_015-19b"/>
焚數千家二月罷侍中壽王景遂判尚書省更領中書<lb/>
門下省己丑以左丞相太保宋齊邱知尚書省事初齊<lb/>
丘累求預政許入中書視事又以兩省事多委給事舍<lb/>
人劇務多在尚書省又求知省事許之其三省事並取<lb/>
齊王璟參决三月廬州馬仁裕卒以滁州刺史周鄴為<lb/>
保信軍節度留後夏四月壽州高思審卒以侍衛諸軍<lb/>
都虞侯姚景為清淮軍節度使宋齊邱稱疾請罷省事<lb/>
從之五月丙午宋齊邱出為鎮南軍節度使以洪州徐<lb/>
<pb n="KR2i0021_WYG_015-20a"/>
玠為司徒侍中帝曰豫章大司徒維桑也衣錦晝行古<lb/>
人所貴以錦袍賜之齊邱至鎮衣以視事六月常宣歙<lb/>
三州大雨漲溢漢使蕭規來告哀廢朝三日庚午契丹<lb/>
使魯庫密拉來聘獻馬五駟大蝗自淮北蔽空而至辛<lb/>
未命州縣捕蝗瘞之庚辰熒惑犯房次將辛巳禁節度<lb/>
刺史給攝署牒秋八月甲申漢使法物使公孫惠來告<lb/>
襲位九月庚寅頒昇元刪定條<hi>先主自為吳相興利除害變更舊法甚多及即</hi>
<hi>位命法官及尚書刪定為昇元條三十卷至是行之</hi>冬十月詔曰前朝失御四方<lb/>
<pb n="KR2i0021_WYG_015-20b"/>
崛起者衆武人用事德化壅而不宣朕甚悼焉三事大<lb/>
夫其為朕舉用儒吏罷去苛政與民更始<hi>馬令南唐書載先主詔曰</hi>
<hi>前朝失御強梗崛起大者帝小者王不以兵戈利勢弗成不以殺戮威武弗行民受其弊葢有年也或有意於</hi>
<hi>息民者尚以武人用事不能宣流德化其宿學巨儒察民之故者嵁巖之下往往有之彼無路光亨而進以拊</hi>
<hi>傴為嫌退以清寕為樂則上下之情將何以通簡易之政將何所議乎昔漢世祖數年之間被堅執銳提戈斬</hi>
<hi>馘一日晏然而兵革之事雖父子之親不以一言及之則兵為民患其來尚矣今唐祚中興與漢頗同而眇眇</hi>
<hi>之身坐制元元之上思所以舉而措之者㷀㷀在疚罔有所發三事大夫可不矜乎自今宜舉用儒者以補不</hi>
<hi>逮今從陸氏南唐書</hi>十二月閩使徐𢎞績漢使滕紹英吳越使右<lb/>
<pb n="KR2i0021_WYG_015-21a"/>
武衞大將軍蔣璠來賀仁壽節是嵗溧水天興寺桑生<lb/>
木人長六寸形如僧右袒而左跪衣裓皆備國人號曰<lb/>
須菩提帝迎置宫中奉事甚謹占者云木人生桑有大<lb/>
䘮<lb/>
昇元七年春正月契丹使達羅千等二十七人來聘獻<lb/>
馬三百羊二萬五千二月帝服方士史守冲等金丹疽<lb/>
發于背袐不令人知密令醫治之聽政如故<hi>通鑑云唐主常夢吞</hi>
<hi>靈丹旦而方士史守冲獻丹方以為神而餌之浸成躁急左右諫不聽常以藥賜李建勲建勲曰臣餌之數日</hi>
<pb n="KR2i0021_WYG_015-21b"/>
<hi>已覺躁熱况多餌乎唐主曰朕服之久矣</hi>羣臣奏事因是往往暴怒然或有<lb/>
正色論辨中理者亦斂容慰謝而從之庚午疾亟太醫<lb/>
吳廷紹<hi>一作廷裕</hi>遣信召齊王璟馳入侍疾詔曰廼公廼侯<lb/>
越百執事欽承嗣命命爾保元子璟祗肅天鑒社稷宗<lb/>
廟永有終我不敢知曰其基永昌我亦不敢知曰墜命<lb/>
罔後天不爾諶祐于有德厥位艱哉是夕殂于昇元殿<lb/>
年五十六諡曰光文肅武孝高皇帝廟號烈祖十一月<lb/>
壬寅葬永陵帝瀕殂謂齊王璟曰德昌宫儲戎器金帛<lb/>
<pb n="KR2i0021_WYG_015-22a"/>
七百餘萬汝守成業宜善交鄰國以保社稷<hi>又云不可襲煬皇之</hi>
<hi>迹恃食阻兵自取亡覆茍能守吾言汝為孝子百姓謂汝為賢君矣  釣磯立談云馮延己等常言興王之功</hi>
<hi>當先事于吳越閩楚三國上曰常觀劉德輿乗累捷之威羣雄斂衽之際不得據有中原乃留弱子而狼狽東</hi>
<hi>歸朕甚陋之及聞李密勸𤣥感鼓行入關意壯其言至密自王亦不能决意以西也近徐敬業起江淮之衆鋒</hi>
<hi>銳不可當不能因人之心直趨河洛而反㳺兵南渡自營割據識者知其不能成事矣此皆已事之驗也錢氏</hi>
<hi>父子動以奉中國為辭卒然犯之其名不祥閩土險瘠若連之以兵必半嵗乃能下恐所得不能當所失也况</hi>
<hi>其俗怙彊喜亂既平之後彌煩經防惟諸馬在湖湘間恣為不法兵若南指易如拾芥孟軻謂齊人取燕恐動</hi>
<hi>四鄰之兵徒得尺寸地而享天下之惡名我不願也孰若悉輿稅之入君臣共為節儉惟是不腆圭幣以奉四</hi>
<pb n="KR2i0021_WYG_015-22b"/>
<hi>鄰之歡結之以盟詛要之以神明四封之外俾人自為守是我之存三國乃外以為蔽障者也數年國内殷足</hi>
<hi>兵旅訓練積日而不試其氣必倍有如天啟其意而中原忽有變故朕將起而為天下倡云</hi>吾服金<lb/>
石欲求延年反以速死汝宜視以為戒又嚙齊王指至<lb/>
血出屬之曰他日北方當有事勿忘吾言帝生長兵間<lb/>
知民厭亂諸臣多言陛下中興宜出兵恢拓舊土帝歎<lb/>
息曰兵為民害深矣誠不忍復言使彼民安吾民亦安<lb/>
矣又何求焉由是在位七年兵不妄動東與吳越連和<lb/>
歸其所執將士錢氏亦歸我敗將遂通好不絶境内頼<lb/>
<pb n="KR2i0021_WYG_015-23a"/>
以休息<hi>江南野史曰先主末年慤敦慈恕山林藪澤禁止以時常曰民各生父母安用爭城廣地使之</hi>
<hi>膏血塗于草野乎自握王權至禪位凡數十年止一拒越師葢不得已而為之</hi>性節儉常躡蒲<lb/>
履用鐵盆盎暑月寢殿施青葛帷左右宫婢裁老醜數<lb/>
人服飾樸陋建國始即金陵治所為宫惟加䲭尾設闌<lb/>
檻而已終不改作<hi>清異錄云烈祖素儉寢殿燭不用脂䗶灌以烏臼子油但呼烏舅案上捧</hi>
<hi>燭鐵人高尺五云是楊氏馬廐中物喚為銅狄</hi>又天資明察不受欺妄常遣宦<lb/>
者祭廬山比還宦者自言臣奉詔即蔬食至今帝曰卿<lb/>
某處市魚為羮某日市肉為胾何為蔬食宦者慚服倉<lb/>
<pb n="KR2i0021_WYG_015-23b"/>
吏嵗終獻羨餘萬石帝曰出納有數茍非掊民刻軍安<lb/>
得羨餘邪著令外戚不以輔政中官不得預事死國事<lb/>
者給祿三年皆他國所弗及有古賢主風云<lb/>
論曰烈祖㷀㷀一身不階尺土托名徐氏遂覇江南挾<lb/>
莒人滅鄫之謀創化家為國之事凡其巧於曲成者皆<lb/>
天也然息兵以養民得賢以闢土葢實有君德焉東海<lb/>
鯉魚兆雖有自要豈得謂竟非人力也邪<lb/>
　十國春秋卷十五<lb/>
</p>
<p>
</p>
  </div>
</body>
</text>
</TEI>
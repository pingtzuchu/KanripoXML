<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷八十九</head> <lb/>
    <p>
<pb n="KR2i0021_WYG_089-1a"/>
欽定四庫全書<lb/>
　十國春秋卷八十九<lb/>
　　　　　　　　　　　　　檢討吳任臣撰<lb/>
吳越十三<lb/>
　　僧文喜　　僧無作　　僧昭　　　僧幼璋<lb/>
　　僧自新　　僧全付　　僧道怤　　僧靈照<lb/>
　　僧德韶　　僧行脩　　僧羲寂　　僧延夀<lb/>
　　僧贊寧　　僧儀晏　　僧彌洪　　僧清聳<lb/>
<pb n="KR2i0021_WYG_089-1b"/>
　　僧契盈　　僧道潛　　僧希辨　　僧志逢<lb/>
　　僧願齊　　釋岩　　　僧德倫　　僧彚征<lb/>
僧文喜嘉興義和鎮人也本姓朱氏七嵗為僧戒律精<lb/>
嚴往㕘洪州仰山禪師言下頓了久之禮五臺築室千<lb/>
頃山㑹黄巢之亂避地湖州住仁王院唐光啓三年武<lb/>
肅王請住龍泉寺已又住聖果表薦賜紫加號曰無着<lb/>
光化二年又徙居無着院忽告衆曰三界心盡即是湼<lb/>
槃言訖跏趺而逝塟于靈隱之西塢徐綰之叛田頵縱<lb/>
<pb n="KR2i0021_WYG_089-2a"/>
兵大掠因發文喜塔肉身如故髪爪盤繞異之武肅王<lb/>
命禆將邵志重封瘞焉同時有虚受鴻楚從禮惠明諸<lb/>
僧皆為王所尊禮<lb/>
僧無作字不用姓司馬氏蘓州人也母戴始妊時夢有<lb/>
沙門稱徐姓者本住持流水寺欲寄此安居心竊異焉<lb/>
已而誕無作幼聰頴絶倫乞舍身出家父不許未幾薙<lb/>
髪参學于閩僧義存深入堂奥武肅王仰重召居明州<lb/>
因便辭歸留詩云銜恩雖入國辭疾却還山<lb/>
<pb n="KR2i0021_WYG_089-2b"/>
僧昭通術數大為武肅王所重號曰國師一日昭謁王<lb/>
有宫中小兒嬉于側墜錢數十文王令之曰速収恐人<lb/>
踏破汝錢昭笑曰汝錢欲踏破須是牛方可後忠懿王<lb/>
舉族入宋因而國除王生年為丑是牛踏錢之應云<lb/>
僧幼璋故唐相國夏侯孜從子也大中初年孜出鎮廣<lb/>
陵幼璋方七嵗隨行遊慧照寺聞誦法華經堅求出家<lb/>
咸通十二年至江陵騰騰和尚戒曰若徃天台尋静而<lb/>
棲遇安即止未幾值憨憨和尚撫而記曰汝却後四十<lb/>
<pb n="KR2i0021_WYG_089-3a"/>
年有巾子山下菩薩王於江南當此時吾道昌矣幼璋<lb/>
尋抵天台山於静安創福唐院其言頗驗已又住隱龍<lb/>
院天祐三年武肅王遣使童建賫衣服香藥敦延西府<lb/>
署志德大師館于功臣堂日親問法幼璋請每嵗于天<lb/>
台山建金光明道塲大㑹諸郡久之將辭歸王即于府<lb/>
城建瑞龍院<hi>文穆後改為寳山院</hi>祈請開法是時禪門興盛復與<lb/>
懸記相應寳正四年四月乞墳塔于王王乃命陸仁章<lb/>
於西關選勝地創院改天台隱龍為隱迹塔畢幼璋入<lb/>
<pb n="KR2i0021_WYG_089-3b"/>
府辭王屬以䕶法遂尅期逝焉<lb/>
僧自新故異僧也常衣楮衣住廣徳山院天寳間淮南<lb/>
將李濤將宼衣錦軍文穆王奉命為應援使將兵禦敵<lb/>
至其地衆皆遁去而自新巋然晏坐軍中問其故曰左<lb/>
右皆兵耳去將安適時文穆王在衆中衣服與士卒伍<lb/>
自新忽斂衣致敬與語久之及文穆王還載與俱歸從<lb/>
容問當時何以見識曰㣲僧無他術但覩公骨法非常<lb/>
確似咸通皇帝御容故幸得一識也又有日者視文穆<lb/>
<pb n="KR2i0021_WYG_089-4a"/>
王曰此人手刅百人當大貴其術與自新𩔖<lb/>
僧全付㑹稽人隨父為估客至豫章聞禪會之盛求出<lb/>
家遂抵宜春仰山禮南塔已而還東府文穆王特加禮<lb/>
重賜紫方袍不受改賜衲衣號純一禪師全付曰吾非<lb/>
飾詞恐後人效吾而逞欲耳天福二年東府戎將為闢<lb/>
雲峰山建院名曰清化開運中坐亡有大風振林木逾<lb/>
時乃定<lb/>
僧道怤字順德永嘉陳氏子也六嵗不茹葷親黨强啖<lb/>
<pb n="KR2i0021_WYG_089-4b"/>
以枯魚輒吐去因薙髪于本州開元寺既而抵閩謁雪<lb/>
峰禪師玅契宗㫖時謂之小怤布衲歸住東府鏡清寺<lb/>
倡雪峰之法學者奔凑副使皮光業辭學宏贍屢擊難<lb/>
之退謂人曰怤師之高論人莫窺其極也文穆王命主<lb/>
天龍寺後創龍册寺延請居焉天福初示滅塔于龍册<lb/>
山<lb/>
僧靈照高麗人初入閩中得雪峰禪師玅㫖平居惟一<lb/>
衲服勤細事閩人謂之照布衲已而來居杭之龍華寺<lb/>
<pb n="KR2i0021_WYG_089-5a"/>
天福中卒于大慈山<lb/>
僧德韶處州龍泉陳氏子也母葉常夢白光觸體因而<lb/>
有娠及誕生尤多奇異年十五有梵僧見之推其背曰<lb/>
汝當出世塵俗中無置汝所也廼薙髪受滿分戒於開<lb/>
元寺一日造龍牙禪師居遁問天不葢地不載此理如<lb/>
何居遁曰合如是德韶惘然已又見僧文益平生凝滯<lb/>
渙若氷釋是時文益立法眼宗謂德韶曰汝向後當為<lb/>
國王所師大𢎞吾道行矣自愛于是遊天台觀智者遺<lb/>
<pb n="KR2i0021_WYG_089-5b"/>
蹤如故居德韶與智者同姓時謂之後身開運時忠懿<lb/>
王鎮台州德韶語王曰他日為覇主無忘佛恩又曰此<lb/>
地非君治所當速歸國城否則不利矣王急歸果有胡<lb/>
進思之變及襲位迎德韶入杭州尊為國師德韶説法<lb/>
簡要絶去支蔓常曰眼中無色識色中無眼識眼識二<lb/>
字俱空何能令見色是眼其立説多此𩔖也開寳四年<lb/>
山頂西峰忽摧聲震一山德韶曰吾非久矣明年六月<lb/>
大星殞于峰頂林木變白德韶乃示疾於蓮華峰㕘問<lb/>
<pb n="KR2i0021_WYG_089-6a"/>
如常未幾集衆言别跏趺而逝<lb/>
僧行脩泉州人本陳氏子生而異香滿室長耳垂肩迨<lb/>
七嵗猶不言或曰瘂邪忽應聲曰不遇作家徒撞破煙<lb/>
樓耳長遊方外至金陵瓦棺寺祝髪受具㕘雪峰義存<lb/>
武肅王天寳時行脩至四明山中獨棲松下説法天花<lb/>
紛雨又趺坐龍尾巖結茅為葢百鳥銜花飛繞寳大元<lb/>
年來杭之法相院依䂖為室禪定其中乏水給飲卓錫<lb/>
岩際清泉迸出乾祐初忠懿王以誕辰飯僧永明寺行<lb/>
<pb n="KR2i0021_WYG_089-6b"/>
脩徧體疥癩徑據上座王見大不敬遣之去齋罷僧延<lb/>
夀告王曰長耳和尚定光佛應身也王趣駕㕘禮行脩<lb/>
黙然但云永明饒舌俄頃跏趺而化久之益脂膚津澤<lb/>
爪髪復長月必三净寺僧恐其久而毁也乃髹塗其骸<lb/>
體後賜號宗慧大師<hi>又武林梵志言行脩幼勤課誦雪峰存公曵其耳至于肩入城士女</hi>
<hi>每牽其耳結于頥間脩惟黙笑或勸脩福能遮百醜永明夀語錢王此定光佛脩聞之曰彌陀饒舌遂坐化云云</hi>
僧羲寂居天台國清寺善𢎞教法忠懿王常閲永嘉集<lb/>
有同除四住此處為齊若伏無明三藏之句不曉其義<lb/>
<pb n="KR2i0021_WYG_089-7a"/>
馳問國師徳韶徳韶曰羲寂必解此語王乃召羲寂詰<lb/>
焉羲寂曰此智者大師妙𤣥中文時遭安史兵殘近則<lb/>
㑹昌焚毁中朝教藏殘闕殆盡今惟海東高麗闡教方<lb/>
盛全書在彼王即遣國書贄幣使高麗求取一家章疏<lb/>
高麗君乃命國僧諦觀報聘以天台教部還歸于我諦<lb/>
觀既至禀學羲寂于螺谿之上王為建定慧院賜羲寂<lb/>
號净光大師東還教藏悉付于羲寂未幾卒追謚九祖<lb/>
釋典又言羲寂甞語德韶智者之教惟新羅有善本願<lb/>
<pb n="KR2i0021_WYG_089-7b"/>
藉大力致之德韶以聞忠懿王乃遣使航海傳寫而還<lb/>
所𫝊與此畧異<lb/>
僧延夀字冲立本姓王餘杭人也七嵗誦法華經七行<lb/>
俱下羣羊有跪聽者年十六時文穆王鎮餘杭延夀獻<lb/>
齊天賦衆咸欲官之至二十八嵗為華亭鎮將以官錢<lb/>
放生坐死文穆王赦之聽其出家衣不繒纊食無重味<lb/>
久之住天台智者巖習定有斥鷃巢于衣裓禪觀中見<lb/>
觀音以甘露灌其口遂獲辨才已謁僧德韶聞墮薪而<lb/>
<pb n="KR2i0021_WYG_089-8a"/>
有悟德韶謂曰汝與元帥有縁他日大興佛事建隆元<lb/>
年忠懿王重剙靈隱寺命延夀主其事後遷永明道塲<lb/>
以心為宗以悟為㫖度弟子一千七百人著宗鏡録一<lb/>
百卷期每日行一百八善又註心賦一卷著抱一子若<lb/>
干卷有云寧作心師不師於心又云數盡則羣有皆虚<lb/>
名廢則萬象自畢賜號智覺禪師開寳八年卒謚曰永<lb/>
明宗照太師延夀聲被異國高麗王常投書問道執弟<lb/>
子禮奉金絲織成伽梨水晶數珠金澡瓶等遣僧三十<lb/>
<pb n="KR2i0021_WYG_089-8b"/>
六人親承印證相繼歸國各化一方<lb/>
僧贊寧本姓高氏其先渤海人隋末徙居徳清縣祖琄<lb/>
父審皆隱徳不仕寳正中捨身杭州靈隠寺為僧<hi>一云出家</hi>
<hi>祥符寺</hi>已而入天台山受具足戒習四分律通南山律著<lb/>
述毘尼時人謂之律虎<hi>王禹偁通慧大師文集序云文穆王時大師聲望日隆文學益</hi>
<hi>茂時錢氏公族有若忠懿王俶宣徳節度使偡奉國節度使億越州刺史儀金州觀察使儼故工部侍郎昱與</hi>
<hi>大師以文義切磋時浙中士大夫有若衛尉卿崔仁兾工部侍郎慎知禮内侍致仕楊惲與大師以詩什倡和</hi>
<hi>又得文格于光文大師彚征受詩訣于前進士龔霖由是大為流軰所推時錢塘名僧有若契凝者通名數一</hi>
<pb n="KR2i0021_WYG_089-9a"/>
<hi>支謂之論虎常從義者文章俊健謂之文虎大師多毘尼著述謂之律虎故時稱四虎焉</hi>遂署監壇<lb/>
又為兩浙僧統是時江潮或溢出石塘贊寧與延夀建<lb/>
塔于江干鎮之<hi>小麦嶺有贊寧塔</hi>潮由是復循故道太平興國<lb/>
三年忠懿王入宋贊寧奉舍利真身墖以朝太宗聞其<lb/>
名召對滋福殿賜紫方袍尋賜號曰通慧<hi>時宋帝常幸相國寺問贊</hi>
<hi>寧曰朕見佛當拜乎對曰現在佛不拜過去佛宋帝大喜遂為定禮</hi>命充翰林史館編修<lb/>
纂高僧𫝊三十卷内典集一百五十卷外學集四十九<lb/>
卷聽歸杭州舊寺居無何徵入汴京住天夀寺参知政<lb/>
<pb n="KR2i0021_WYG_089-9b"/>
事蘓易簡奉詔撰三教事迹奏贊寧與太乙宫道士韓<lb/>
徳純分領其事制署左街講經首座至道元年知西京<lb/>
教門事咸平元年充右街僧録年八十餘卒謚曰圓明<lb/>
大師塟龍井贊寧愽物多識辨説縱横徐鉉仕江南日<lb/>
常襆被入直澄心堂至飛虹橋馬輙不進裂鞍斷轡掣<lb/>
韁却立鉉遣信諮贊寧贊寧曰下有海馬骨水火俱不<lb/>
能毁惟漚以腐糟隨毁者是也鉉斸土果得巨獸骨若<lb/>
段柱然積薪焚三日不動以腐糟漚之遂爛焉徐知諤<lb/>
<pb n="KR2i0021_WYG_089-10a"/>
得繪牛一軸晝則嚙草欄外夜則歸卧欄中持以獻江<lb/>
南後主後主馳驛貢宋太宗羣臣無能辨其理者贊寧<lb/>
曰南倭海水或减則灘磧㣲露倭人拾方諸蚌腊中有<lb/>
餘涙和色著物則晝隠而夜顯沃焦山或風橈飄擊有<lb/>
石落海岸得之滴水磨色染物則晝明而夜晦此二形<lb/>
殆二物所繪也羣臣以為無稽贊寧曰事載張騫海水<lb/>
異物記公等特未見耳後杜鎬檢三館書目果於六朝<lb/>
舊本得之贊寧又著通論有駁董仲舒難王充斥顔師<lb/>
<pb n="KR2i0021_WYG_089-10b"/>
古證蔡邕非史通等説及筍譜物𩔖相感志諸書王禹<lb/>
偁深嘆服之年七十八與至道九老㑹王處訥常推其<lb/>
禄命曰師病孤貧法無貴夀喜生時正得天貴臨門贊<lb/>
寧曰母謂我生時武肅王往衣錦軍拜塋過門雨作駐<lb/>
于茅簷甚乆此其應也<hi>按王禹偁序云母周氏以梁貞明七年己卯生師于金鵞</hi>
<hi>山别墅</hi>
僧儀晏湖州許氏子也生於唐乾符三年誕育之時異<lb/>
香滿室紅光如晝光啟中隨父某鎮信安强為娶婦儀<lb/>
<pb n="KR2i0021_WYG_089-11a"/>
晏不從遂遊歴諸方已而省父母歸舍舍旁陳司徒廟<lb/>
有凜禪師像儀晏徃瞻禮遽失其所在一日湖州守展<lb/>
祀祠下見儀晏入定于廟後叢竹間蟻蠧其衣敗葉沒<lb/>
䏶或者云是許鎮將子也自是詣括蒼参僧徳嚴遂薙<lb/>
髪焉常摘桃山間浹旬不歸忽見攀桃倚石泊然在定<lb/>
開運中遊江郎巖覩石龕謂弟子慧興曰予入定此中<lb/>
汝當壘石塞門勿以吾為念慧興如所戒明年啓視儀<lb/>
晏素髪被肩胷尚煖徐自定起了無異容已復回信安<lb/>
<pb n="KR2i0021_WYG_089-11b"/>
烏巨山侍郎慎知禮鎮衢州命僧守榮詰其定相儀晏<lb/>
殊不與辨守榮禮像得舍利數枚歎曰晏公真不可以<lb/>
淺鮮測也忠懿王一夕夢師來見遣使圖像至適王患<lb/>
目疾展像作禮隨雨舍利目疾頓瘳因賜號開明禪師<lb/>
宋太宗召入對便殿從容言禪定事深契上㫖久之得<lb/>
請還山淳化元年卒夀一百五十嵗<lb/>
僧彌洪夙有道行開運元年結庵于杭州煙霞洞口遇<lb/>
神人指曰山後有勝蹟何不顯之彌洪尋于洞内見石<lb/>
<pb n="KR2i0021_WYG_089-12a"/>
刻羅漢者六遂䖍祀之已而彌洪死忠懿王一夕夢僧<lb/>
告云吾兄弟一十八人今方有六王盍為我聚焉王夢<lb/>
覺命侍臣訪至洞遂補刻一十二像以符所夢云<lb/>
僧清聳福州人也初参法眼禪師文益文益謂曰滴滴<lb/>
落在上座眼裏清聳初不喻㫖後因閲華嚴經感悟止<lb/>
明州四明山卓庵節度使王弟𢎞億執師事之禮忠懿<lb/>
王命于衣錦軍兩地開法景後居國城靈隱上寺署了<lb/>
悟禪師開寳四年忠懿王閲華嚴經因詢天冠菩薩住<lb/>
<pb n="KR2i0021_WYG_089-12b"/>
處大㑹高僧無有知者清聳習聞其處遂遣使至閩支<lb/>
提山得華嚴經八十二本髣髴見天冠千軀金燈四耀<lb/>
隨奏王捐金建寺鑄天冠銅容循海而來㑹颶風作舟<lb/>
人以半沉水及抵寺其半投水者已至國人莫不異之<lb/>
僧契盈閩人通内外學常遇仙教以絶三彭之法三彭<lb/>
者三尸也廣順中來居杭之龍華寺賜號廣辨周智禪<lb/>
師契盈性尤敏速一日侍忠懿王遊碧波亭時潮水初<lb/>
滿舟楫輻凑望之不見其首尾王喜曰吳越國去京師<lb/>
<pb n="KR2i0021_WYG_089-13a"/>
三千里誰知一水之利如此邪契盈荅曰可謂三千里<lb/>
外一條水十二時中兩度潮時人稱為駢切時江南未<lb/>
通兩浙貢賦率由海逹青州故云<lb/>
僧道濳河中人也本姓武氏少詣臨川僧净慧一見以<lb/>
為法器曰吾道東矣已又謁法眼禪師文益文益曰子<lb/>
向後有五百毳徒為王侯所重尋結廬衢州古寺閲大<lb/>
藏經顯德初忠懿王迎入西府受菩薩戒賜號慈化定<lb/>
慧禪師居慧日永明院道濳常欲從忠懿王求羅漢銅<lb/>
<pb n="KR2i0021_WYG_089-13b"/>
容未白也王忽夢十八巨人隨行<hi>五燈㑹元作十六尊者</hi>明日道<lb/>
濳以請王奇而許之仍于道濳賜號中加應真二字以<lb/>
表異焉道濳坐永明時登堂問法者恒五百人文益之<lb/>
言至是遂驗<lb/>
僧希辨蘓州常熟人<hi>一曰忠懿王子疑非</hi>幼出家禮本邑僧啓祥<lb/>
落髪具戒已而詣楞伽山聽講僧律尋謁天台受心印<lb/>
與同時德韶齊名乾德初忠懿王命住東府清泰院署<lb/>
慧智禪師大平興國初王入覲于宋希辨隨寳塔至見<lb/>
<pb n="KR2i0021_WYG_089-14a"/>
太宗滋福殿大加慰諭賜紫衣號曰慧明端拱中乞還<lb/>
頒御製詩及御書急就章逍遥詠秘蔵銓太平聖惠方<lb/>
一百三十卷以寵之創浮屠于常熟山院凡七級高二<lb/>
百尺<lb/>
僧志逢餘杭人也通貫三學了逹性相顯德時結茅于<lb/>
五雲山一日晏坐忽有神人跽于前志逢問曰若為誰<lb/>
曰䕶戒神也志逢因言吾患宿愆未殄汝知之乎曰師<lb/>
有何罪惟傾棄滌缽水亦小過耳言訖而隱志逢自是<lb/>
<pb n="KR2i0021_WYG_089-14b"/>
盡飲滌器水積久成脾疾十載乃愈大將凌超特創華<lb/>
嚴道塲曰静慮庵延主席焉乾德初忠懿王召賜紫衣<lb/>
為築雲棲寺居之雲棲塢素多虎志逢每擕大扇乞錢<lb/>
買肉飼虎虎遇之輒馴伏故世稱伏虎禪師一號大扇<lb/>
和尚後謚曰普覺是時又有僧紹巖號了空大智常照<lb/>
禪師僧清昱賜號圓通妙覺禪師僧支蟾賜號慈悟禪<lb/>
師<hi>又報恩禪師姓蔣氏命住資崇院盛講𤣥妙正宗</hi>僧行明延住六合寺僧慧<lb/>
居命主龍華寺僧永安令居報慈寺餘不具述<lb/>
<pb n="KR2i0021_WYG_089-15a"/>
僧願齊姓江氏錢塘人初與忠懿王参天台德韶尋往<lb/>
遊雁蕩山結廬平陽縣常登坐或問夜月舒光碧潭無<lb/>
影願齊曰何為弄影其人趨西立又曰不惟弄影無乃<lb/>
怖頭王甚欽重之為建普照道塲以平陽一鄉之賦贍<lb/>
焉<lb/>
釋岩居錢塘湖心寺專誦法華經期滿萬部得生净土<lb/>
㑹有蓮華生陸地岩誓焚身以畣西方三聖忠懿王力<lb/>
止之一日忽見蓮華光照體越三日欣然坐逝<lb/>
<pb n="KR2i0021_WYG_089-15b"/>
僧德倫永嘉人世稱錐刀尊者常以錐刀自隨人有丐<lb/>
之者曰錐刀從我覔邪此刀墮地則天下太平未幾忠<lb/>
懿王納土人以為騐相傳國城西河故德倫所鑿<lb/>
僧彚征善詩文有集七卷忠懿王時命為僧正賜號光<lb/>
文大師<hi>吳越僧又有處黙能詩多奇句羅隱見其到江吳地盡隔岸越山多之聨詫曰此吾句也乃為</hi>
<hi>師所得邪</hi>
　　錢朗　　　閭丘方逺<hi>鶴衣道人</hi>　　韓必吳崧<lb/>
　　張契真　　暨齊物　　朱霄外<lb/>
<pb n="KR2i0021_WYG_089-16a"/>
錢朗洪州人少以五經登科仕唐累官光禄卿文宗朝<lb/>
歸隱廬山得補腦還化之術武肅王延至西府以師禮<lb/>
事之時朗曽𤣥孫數軰皆以明經官邑令皤然皓首拜<lb/>
于堦下而朗貎若童子人咸異之一夕忽語家人曰適<lb/>
為上清所召今去矣俄氣絶數日顔色如生及舉棺尸<lb/>
已解去時年一百七十餘嵗<lb/>
閭丘方逺舒州人也<hi>一云青州</hi>生州之天柱山下幼辨慧年<lb/>
二十九師香林左元澤廬山陳𤣥悟傳法籙于天台葉<lb/>
<pb n="KR2i0021_WYG_089-16b"/>
藏質皆曉暢大義甚得真傳方逺故精黄老術而又酷<lb/>
喜儒業博學多聞常詮太平經十二篇行世唐龍紀初<lb/>
累召不起景福中遍遊名山至餘杭天柱異而止焉武<lb/>
肅王厚加禮遇常與相度洞霄宫形勢改天柱觀南向<lb/>
因奏請賜紫重建太極宫居之賜號洞𤣥先生<hi>又云妙有大師</hi>
天復中一日異薌繞室忽作控鶴狀怡然而逝後有復<lb/>
見于仙都山者人皆以為尸解先是羅隱就方逺授子<lb/>
書方逺必瞑目而授餘無他論弟子夏隱言謂方逺曰<lb/>
<pb n="KR2i0021_WYG_089-17a"/>
羅記室令君上客先生何不與之語方逺曰隱才高性<lb/>
下吾非授書不欲輒及他事也其嚴介如此同時有鶴<lb/>
衣道人者不知何郡縣人亦無姓名日醉卧處州鳳凰<lb/>
山下忽為里婦所詬辱噀衣為鶴跨之而去竟莫知其<lb/>
何術後人建祠祀之即今報恩光孝宫是也<lb/>
韓必吳崧者唐末與吳珙吳頊皮光業林昇羅隱何肅<lb/>
同居長城八座山號曰八友已而稍稍散去武肅王時<lb/>
兩人偕隱于洛塢日以煉丹為事遣羅隱招之兩人隱<lb/>
<pb n="KR2i0021_WYG_089-17b"/>
入石壁中至今名為二仙石壁<lb/>
張契真錢塘人生有異相青骨方瞳形如瘦鶴幼負篋<lb/>
從胡法師遊已而道遇朱天師一見喜曰子骨法應得<lb/>
仙也授以要訣未幾復受樊先生靈寳籙獨處真聖宫<lb/>
數年繙繹蕋笈琅函之秘深得㣲㫖忠懿王命主三籙<lb/>
齋事歸宋太宗選居太乙宫召對賜紫令校道書賜號<lb/>
元静大師一日見朱衣吏持符檄契真趣職頃之沐浴<lb/>
卒火塟後得青黒色珠數升<lb/>
<pb n="KR2i0021_WYG_089-18a"/>
暨齊物<hi>一作物齊又作濟物</hi>字子虚杭州人也師玉清觀朱君緒<lb/>
受法籙神符祕方救物不怠後隨入大滌山中依巖洞為<lb/>
室又搆垂象樓貯道書幾千卷朝夕討論貫穿精㣲聽<lb/>
者莫不忘倦忠懿王欲為賜度弟子齊物對曰樂静已<lb/>
久不願有也所居室壁東西各置一隟采日月光華久<lb/>
之忽語左右曰吾將復徃羅浮石樓間矣遂不知所之<lb/>
朱霄外台州道士也素有道術為忠懿王所知遂命葺<lb/>
台州之白雲庵為棲霞宫以霄外主之<lb/>
<pb n="KR2i0021_WYG_089-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷八十九<lb/>
</p>
<p>
</p>
  </div>
</body>
</text>
</TEI>
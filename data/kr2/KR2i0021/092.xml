<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷九十二</head> <lb/>
    <p>
<pb n="KR2i0021_WYG_092-1a"/>
欽定四庫全書<lb/>
　十國春秋卷九十二<lb/>
　　　　　　　　　　　　　檢討呉任臣撰<lb/>
閩三<lb/>
　　景宗本紀<lb/>
景宗名曦初名延羲太祖第二十八子也<hi>五代史曰王審知少子</hi>
先是被幽私第時有白烟一穗忽起庭石之上逾時方<lb/>
散延羲懼宻召天師陳守元禳之守元曰未必不為嘉<lb/>
<pb n="KR2i0021_WYG_092-1b"/>
兆也<hi>陳鳴鶴閩中考云延羲故宅即今慶城寺天福七年捨為永隆金身羅漢院</hi>未㡬連重<lb/>
遇將兵來迎延羲謂康宗使收之急逃厠中久之乃出<lb/>
及康宗遇害延羲自稱威武節度使閩國王更今名時<lb/>
通文四年閏七月壬午也是月改通文四年為永隆元<lb/>
年<hi>案十國紀年薛氏舊五代史周世宗實錄南唐烈祖實錄呉越偹史運歴圖紀年通譜皆云通文四年延</hi>
<hi>羲自稱威武節度使改元永隆惟林仁志閩中啟運圖云通文四年己亥閏七月延羲立明年庚子改元永隆</hi>
<hi>今不從</hi>赦繫囚頒賚中外託以宸衛弑先主赴鄰國且移<lb/>
書以改元告曰六軍踴躍於門前羣臣歡呼於日下又<lb/>
<pb n="KR2i0021_WYG_092-2a"/>
遣商人間道奉表稱藩於晉然在國置百官皆如天子<lb/>
之制以太子太傅致仕李真為司空兼中書侍郎同<lb/>
平章事遣使誅林興於泉州冬十月使者鄭元弼至大<lb/>
梁致康宗書求用敵國禮晉主大怒詔却貢物及福建<lb/>
諸綱運并令元弼與進奏官林恩部送速歸已而用兵<lb/>
部員外郎李知損言<hi>知損言王昶僣慢宜質留使者籍沒其貨</hi>下元弼恩於<lb/>
獄十二月王作新宫徙居之<lb/>
永隆二年春正月晉主詔釋鄭元弼等初通文中常越<lb/>
<pb n="KR2i0021_WYG_092-2b"/>
海通使于契丹至是契丹主聞晉囚使臣降詔曰閩國<lb/>
禮物並付喬榮放其使人令還本國故晉有是命是月<lb/>
王與弟建州刺史延政有隙<hi>通鑑云閩王曦既立驕淫苛虐猜忌宗族多尋舊怨</hi>
<hi>弟延政數以書諫之曦怒復書罵之後鄴翹杜漢崇二人爭捃延政隂事告于曦由是兄弟積相猜恨</hi>遣<lb/>
親吏鄴翹監建州軍教練使杜漢崇監商鎮軍<hi>閩置南鎮軍于</hi>
<hi>福建二州界拒徃來之要</hi>一日翹與延政議事不恊訶政曰公反邪<lb/>
延政欲斬翹翹奔南鎮延政𤼵兵攻之翹與漢崇奔福<lb/>
州西鄙戍兵皆潰二月遣統軍使潘師逵呉行真將兵<lb/>
<pb n="KR2i0021_WYG_092-3a"/>
四萬擊延政師逵軍建州城西行真軍建州城南皆阻<lb/>
水為營焚城外廬舎延政乞師于呉越壬戌呉越命寧<lb/>
國節使仰仁詮内都監薛萬忠率兵四萬援建州三月<lb/>
戊辰師逵分兵三千遣都軍使蔡𢎞裔將之出戰延政<lb/>
遣其將林漢徹敗我兵于茶山斬首千餘級丁丑延政<lb/>
募敢死士千餘人夜涉水潜入師逵壘因風縱火城上<lb/>
鼓譟應之戰棹都頭陳誨殺師逵衆遂大潰戊寅復引<lb/>
兵攻行真寨建人未涉水行真及將士先遁走死者萬<lb/>
<pb n="KR2i0021_WYG_092-3b"/>
人延政乗勝取永平順昌二城自是建州兵始盛丙戌<lb/>
遣使聘于唐夏四月呉越兵至建州延政以我兵已解<lb/>
奉牛酒請班師仰仁詮等不從營于城之西北延政懼<lb/>
復乞師于王王以從子泉州刺史繼業為行營都統將<lb/>
兵二萬救之且移書詰呉越出師之故别遣輕兵絶其<lb/>
糧道會久雨呉越食盡五月延政大破呉越兵于城下<lb/>
俘斬萬計癸未仁詮等宵遁是月唐主遣客省使尚全<lb/>
恭諭王與延政連和六月延政遣牙將及女奴持誓書<lb/>
<pb n="KR2i0021_WYG_092-4a"/>
香爐來福州與王盟於宣陵已而猜恨如故秋七月城<lb/>
福州西郭以備建人乙丑晉賜鄭元弼等帛遣歸是月<lb/>
度僧萬一千人民避重賦者多與焉冬十月王因商人<lb/>
奉表于晉以自理<hi>通鑑註云言己未常稱大號實王昶為之也</hi>十一月甲申<lb/>
晉以王為威武軍節度使兼中書令封閩國王十二月<lb/>
遣客省使葛裕如唐賀仁夀節建文德殿<hi>閩中考云當□鵬延曦時</hi>
<hi>又有文明殿九龍殿長春宫東清門金徳門諸名</hi>
永隆三年春正月延政城建州周二十里請以建州為<lb/>
<pb n="KR2i0021_WYG_092-4b"/>
威武軍自領節度使王以威武本福州軍名不許乃以建<lb/>
州為鎮安軍以延政為節度使封富沙王延政復改鎮<lb/>
安曰鎮武而稱之夏四月王以子亞澄同平章事判六<lb/>
軍諸衛封瑯琊王庚辰遣將軍許仁欽以兵三千如汀<lb/>
州執弟延喜以歸時延喜為汀州刺史疑與延政通謀<lb/>
也六月召從子泉州刺史繼業還賜死福州郊外并殺<lb/>
其子于泉州王聞延政以書招繼業也明日族誅司徒<lb/>
兼門下侍郎同平章事楊沂豐宗族勲舊相繼被戮自<lb/>
<pb n="KR2i0021_WYG_092-5a"/>
是人不自保諫議大夫黄峻舁櫬極諫貶漳洲司戸加<lb/>
國計使陳匡範禮部侍郎匡範増商算之法請日進萬<lb/>
金因有是命已而嵗入不登匡範貸省務錢足之未㡬<lb/>
匡範卒事覺命剖棺斷尸棄之水中以黄紹頗代為國<lb/>
計使紹頗請令人輸錢除官從之秋七月王自稱大閩<lb/>
皇領威武軍節度使與富沙王延政治兵相攻福建之<lb/>
間暴骨如莽鎮武節度判官潘承祐請延政息兵修好<lb/>
延政不聽是月以從子泉州刺史繼嚴得衆心罷歸酖<lb/>
<pb n="KR2i0021_WYG_092-5b"/>
殺之九月以瑯琊王亞澄為威武軍節度使改號長樂<lb/>
王冬十月壬子使者至汴貢晉白金四千兩象牙二十<lb/>
株葛五十疋乾薑蕉乳香沉香玳瑁諸物謝恩加官又<lb/>
進重午節白金一千兩細葛二十疋海葛鞾扇等物癸<lb/>
丑獻晉度支商稅葛八千八百八十疋是月王即皇帝<lb/>
位同平章事李敏卒延政自稱兵馬元帥<lb/>
永隆四年春正月立司空李真女李氏為皇后閏月遣<lb/>
尚食使林宏嗣聘于唐三月進封長樂王亞澄為閩王<lb/>
<pb n="KR2i0021_WYG_092-6a"/>
夏六月乙丑晉主殂丁卯富沙王延政寇汀州帝發漳<lb/>
泉兵五千救之又遣將林守亮入尤溪太乙宫使黄敬<lb/>
忠屯尤口令乗虚襲建州國計使黄紹頗將歩卒八千<lb/>
為二軍聲援延政攻汀州凡四十二戰不克秋七月解<lb/>
去其將包洪實陳望將水軍以禦我師丁酉兵遇于尤<lb/>
口黄敬忠將戰占者言時刻未利按兵不動洪實等引<lb/>
兵登岸水陸夾攻敬忠為建兵所殺俘斬二千級林守<lb/>
亮黄紹頗皆遁歸八月遣使以手詔及金器九百事錢<lb/>
<pb n="KR2i0021_WYG_092-6b"/>
萬緡將吏敕告六百四十通求和于富沙王延政延政<lb/>
不受丙寅宴羣臣於九龍殿以減酒殺從子繼柔并賛<lb/>
酒者一人鑄永隆通寳大鐵錢一當鈆錢百<hi>五代史曰王延羲鑄</hi>
<hi>大鐵錢以一當十洪氏泉志有永隆錢此錢徑寸四分重十銖二絫文曰永隆通寳字文平漫製作不精以銅</hi>
<hi>為之</hi>是月以同平章事余廷英為泉州刺史廷英常矯詔<lb/>
掠取良家子帝下御史劾之廷英詣帝自歸獻買宴錢<lb/>
萬緡<hi>一作千萬</hi>明日又獻皇后錢鉅萬乃得不劾未㡬復召<lb/>
為相冬十二月以鹽鐵使右僕射李仁遇為左僕射兼<lb/>
<pb n="KR2i0021_WYG_092-7a"/>
中書侍郎翰林學士吏部侍郎李光凖為中書侍郎兼<lb/>
户部尚書並同平章事仁遇帝甥也以姿容得幸光凖常<lb/>
侍夜宴以醉忤㫖命執送都市斬之吏不敢輒殺頌擊<lb/>
獄中明旦視朝召復其位<hi>案五國故事又云延羲一夕醉甚命以宰相李凖棄市而</hi>
<hi>凖方大醉卧于市中唯呼其婢春鶯已行刑者不敢殺因致之非所明日延羲視朝使召凖左右以夜來之命</hi>
<hi>對之延羲都不能知</hi>是夕又宴侍臣收翰林學士周維岳下獄吏<lb/>
拂榻待之曰相公昨夜宿此尚書勿憂已而醉解釋之<lb/>
他日帝又曲宴羣臣皆醉去獨維岳在坐帝曰維岳身<lb/>
<pb n="KR2i0021_WYG_092-7b"/>
甚小何飲酒之多左右曰酒有别腸不必長大帝欣然命<lb/>
捽維岳下殿剖視酒腸旁有解之者曰殺維岳無人侍<lb/>
陛下劇飲乃舎之帝好為牛飲荒淫無度常鍜銀葉為<lb/>
杯賜羣下飲銀葉既柔弱因目之為冬瓜片又名曰醉<lb/>
如泥酒既盈即不復置他所惟飲盡始得釋手羣臣醉<lb/>
不勝以酒過被殺者無算冬十二月遣徐績如唐賀仁<lb/>
夀節是嵗貢晉鋌銀二千兩花鼓六面象牙十株紅蕉<lb/>
二百疋蟬紗二百疋餅香沉香煎香六百斤胡椒六百<lb/>
<pb n="KR2i0021_WYG_092-8a"/>
斤肉豆蔻三百斤又進白金四千兩海蛤十斤貢蕉二<lb/>
十疋充端午天和節<lb/>
永隆五年春正月富沙王延政稱帝改元國號殷三月<lb/>
帝立尚氏為賢妃己卯唐主殂遣使如金陵弔祭夏四<lb/>
戊申朔日有食之殷將陳望等寇福州入于西郛既而<lb/>
敗去六月發故相王倓冡斬其尸校書郎陳光逸直諫<lb/>
鞭數百懸頸于樹以死是月帝嫁女某公主朝士有不<lb/>
賀者十二人笞之御史中丞劉賛坐不紏舉將加笞諫<lb/>
<pb n="KR2i0021_WYG_092-8b"/>
議大夫鄭元弼切諫乃得釋賛竟以憂卒是嵗侯官縣<lb/>
薛老峯一夕風雨如數千人諠噪状旦則三字倒立<hi>先是</hi>
<hi>咸通中薛逄為侯官令創亭烏石山人書其峯曰薛老峯</hi>
永隆六年春正月唐遺書責我兄弟尋戈帝引周公誅<lb/>
管蔡唐太宗誅建成元吉以復三月拱宸都指揮使朱<lb/>
文進閤門使連重遇既獲罪康宗時懼國人見討相與<lb/>
結昏自固帝果於誅殺常遊西園醉殺控鶴指揮使魏<lb/>
從朗從朗朱連黨也又常酒酣詠白居易詩以誚文進<lb/>
<pb n="KR2i0021_WYG_092-9a"/>
重遇<hi>詩云惟有人心相對間咫尺之情不能料</hi>因舉酒屬二人二人起流涕<lb/>
再拜曰臣子事君父安有他志帝不應二人大懼㑹皇<lb/>
后害尚賢妃之寵欲圖帝而立其子亞澄乃使人告文<lb/>
進重遇曰主上殊不平于二公奈何乙酉后父真有疾<lb/>
帝如真第問疾文進重遇使拱宸馬步使錢達拉于馬<lb/>
上而弑之<hi>五代史又云六月三日曦出遊醉歸重遇遺壯士拉于馬上而殺之</hi>復殺王氏<lb/>
宗族五十餘人鄭元弼抗辭不屈將奔建州亦被殺已<lb/>
而葬帝于福州之城北諡曰睿文廣武明聖元德隆道<lb/>
<pb n="KR2i0021_WYG_092-9b"/>
大孝皇帝廟號景宗先是太祖克福州日桃林村中一<lb/>
夕地震有聲如鳴鼓數百面比旦視之禾稻皆倒揷土<lb/>
下厥後奄有全閩之地至是桃林復有鼓聲禾稻亦倒<lb/>
懸土下不數月遇禍而王氏隨滅興亡之兆如一轍焉<lb/>
識者異之<lb/>
　　天德帝本紀<lb/>
天德帝名延政<hi>冊府元龜作延正</hi>景宗弟也<hi>歐史閩世家云審知子</hi>景宗<lb/>
立拜延政建州節度使封富沙王景宗肆為<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>虐延政數<lb/>
<pb n="KR2i0021_WYG_092-10a"/>
貽書切諫景宗怒舉兵相攻兄弟遂成讐敵久之延政<lb/>
以建州開國自立為帝國號曰大殷改永隆五年為天<lb/>
德元年升將樂縣為鏞州以永平鎮為龍津縣尋置鐔<lb/>
州<hi>延平鎮嗣王延翰已改為永平通鑑云以延平鎮為鐔州似小誤</hi>立皇后張氏以節<lb/>
度判官潘承祐為吏部尚書節度巡官楊思恭為兵部<lb/>
尚書未㡬以承祐同平章事思恭遷僕射録軍國事然<lb/>
牙㕘及接鄰國猶如藩鎮禮夏五月潘承祐上書陳十<lb/>
事命削官爵勒歸私第是嵗加封故靈昭王延禀為武<lb/>
<pb n="KR2i0021_WYG_092-10b"/>
平威肅王<lb/>
天德二年春正月鑄天德通寳大鐵錢一當百<hi>董逌錢譜曰建</hi>
<hi>州王氏錢靣文天德重寳背文穿上有殷字洪氏泉志寳曰按王延政以建州建國稱殷故募文為殷字通寳重</hi>
<hi>之異亦當時鑄此二品耳</hi>是月唐遣使以書來問兄弟何故相尤隨<lb/>
荅書斥唐奪楊氏國唐主怒遂絶和好三月朱文進連<lb/>
重遇弑其君文進遂自立為閩王帝遣統軍使呉成義<lb/>
討之不克秋八月癸丑晉以朱文進為威武軍節度使<lb/>
知閩國事冬十月帝遣陳敬佺將兵三千屯尤溪及古<lb/>
<pb n="KR2i0021_WYG_092-11a"/>
田盧進將兵二千屯長溪十一月泉州指揮使留從效<lb/>
與王忠順董思安執泉州刺史黄紹頗斬之請皇從子<lb/>
繼勲主軍府事遣副兵馬使陳洪進來獻㨗且函紹頗<lb/>
首至洪進過尤溪福州戍兵數千人遮道洪進紿之曰<lb/>
義師已誅朱福州吾倍道逆嗣君于建州爾軰尚守此<lb/>
何為衆遂潰大將數人從洪進詣建州帝以繼勲為侍<lb/>
中領泉州刺史從效及忠順思安洪進皆署都指揮使<lb/>
漳州將程謨殺刺史程文緯奉皇從子繼成權州事汀<lb/>
<pb n="KR2i0021_WYG_092-11b"/>
州刺史許文稹賫表來降十二月癸丑晉加朱文進同<lb/>
平章事封閩國王文進聞黄紹頗死大懼遣統軍使林<lb/>
守諒内客省使李廷鍔攻泉州鉦鼓相聞數百里<hi>一作五百</hi>
<hi>里疑誤</hi>帝遣大將軍杜進將兵救泉州留從效開門與福<lb/>
州兵戰大破之斬守諒執廷鍔帝復遣統軍使呉成義<lb/>
帥戰艦千艘攻福州文進乞援于呉越遣子弟以為質<lb/>
是月唐以洪州營屯都虞侯邉鎬為行營招討諸軍都<lb/>
虞侯將兵同樞宻副使查文徽翰林待詔臧循入寇文<lb/>
<pb n="KR2i0021_WYG_092-12a"/>
徽自建陽進屯盖竹聞漳泉汀三州已䧏于我而鏞州<lb/>
將張漢卿復將兵八千人將至文徽退保建陽循屯兵<lb/>
邵武邵武民導我兵襲破循軍執循歸建州斬之呉成<lb/>
義聞唐兵至詐使人告福州吏民曰唐助我討賊臣大<lb/>
兵至矣福人大懼乙未朱文進遣同平章事李光凖來<lb/>
獻國寳丁酉南廊承㫖林仁翰刺殺連重遇于第福人<lb/>
復殺文進迎成義入城于是函二首送建州<lb/>
天德三年春正月臣民共迎帝歸長樂府帝以方有唐<lb/>
<pb n="KR2i0021_WYG_092-12b"/>
兵未暇徙都詔以福州為南都<hi>八閩通誌及閩書皆作東都</hi>以從子<lb/>
門下侍郎同平章事繼昌督南都内外諸軍事鎮福州<lb/>
以飛㨗指揮使黄仁諷為鎮遏使將兵衛之復國號曰<lb/>
閩發南都侍衛及兩軍甲士萬五千人<hi>福州侍衛之外有左右軍置軍</hi>
<hi>使以領之一曰兩軍謂拱宸控鶴兩都</hi>詣建州以拒唐二月唐查文徽請<lb/>
益兵唐主以天威都虞侯何敬洙為建州行營招討馬<lb/>
步都指揮使將軍祖全恩為應援使姚鳯為都監㑹兵<lb/>
數千入寇自崇安進屯赤嶺帝遣僕射楊思恭統軍使<lb/>
<pb n="KR2i0021_WYG_092-13a"/>
陳望將兵萬人拒之列棚水南旬餘不戰唐人不敢戰<lb/>
思恭以帝命督望戰趣之再三望不得已涉水與唐戰<lb/>
全恩等以大兵當其前别使竒兵出我師後我師敗績<lb/>
望戰死思恭僅以身免帝大懼嬰城自守召董思安王<lb/>
忠順將兵五千來建州分守要害三月著作郎陳繼珣<lb/>
指揮使李仁達合謀潜入南都說鎮遏使黄仁諷入府<lb/>
執皇從子繼昌及呉成義殺之<hi>先是繼珣叛奔福州為景宗畫䇿取建州至是</hi>
<hi>不自安故仁達要與同謀○閩王列傳九國志閩中實錄皆云四月殺繼昌今從十國紀年</hi>己亥仁<lb/>
<pb n="KR2i0021_WYG_092-13b"/>
達立僧卓巖明為天子稱藩于晉帝聞之族仁諷家命<lb/>
統軍使張漢真將水軍五千㑹漳泉兵討巖明夏四月<lb/>
漢真至南都攻東闗仁諷聞家誅滅開門力戰大破我<lb/>
兵漢真被執殺之<hi>通鑑云執漢真入城斬之</hi>仁達既立巖明自判六<lb/>
軍諸衛事仁諷屯西門繼珣屯北門仁諷從容謂繼珣<lb/>
曰人之所以為人者以有忠信仁義也吾頃常有功于<lb/>
富沙中間叛之非忠也人以從子託我而與人殺之非<lb/>
信也屬者與建兵戰所殺皆鄉曲故人非仁也棄妻子<lb/>
<pb n="KR2i0021_WYG_092-14a"/>
使人魚肉之非義也此身十沈九浮死有餘媿因拊膺<lb/>
慟哭繼珣曰大丈夫徇功名何顧妻子宜置此事勿以<lb/>
取禍仁達聞之使人告仁諷繼珣謀反皆殺之由是兵<lb/>
權盡歸仁達五月丁巳仁達請巖明大閲戰士隂令人<lb/>
刺殺之陽狼狽驚走已乃自稱威武留後用保大年號<lb/>
奉表稱藩于唐亦遣使入貢于晉是月唐兵圍建州屢<lb/>
破泉州兵許文稹敗唐兵于汀州執其將時厚卿秋七<lb/>
月或告福州援兵有叛志<hi>是嵗正月赴建州拒唐之兵</hi>帝收其鎧仗<lb/>
<pb n="KR2i0021_WYG_092-14b"/>
遣還伏兵於隘盡殺之死者八千餘人脯其肉以歸為<lb/>
食唐將邉鎬㧞鐔州帝遣使稱臣於呉越請為附庸以<lb/>
乞師八月唐兵圍建州久建人離心有謂董思安宜為去<lb/>
就計思安誓不負王氏衆感其言無叛者丁亥唐先鋒<lb/>
橋道使王建封先登建州城陷<hi>春明退朝録云李璟𤼵兵攻建州王延政城有</hi>
<hi>白虹貫城未㡬城陷舎宇焚爇殆盡</hi>帝出降王忠順戰死思安整衆奔泉<lb/>
州初唐兵來建人苦王氏之亂與楊思恭之重歛爭伐<lb/>
木聞道迎之及城破縱兵大掠焚宫室廬舎㡬盡是夕<lb/>
<pb n="KR2i0021_WYG_092-15a"/>
寒雨凍死者枕藉于道建人失望九月許文<graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>以汀州<lb/>
皇從子繼勲以泉州繼成以漳州皆降唐唐置永安軍<lb/>
於建州冬十月盡遷王氏之族于金陵唐以帝為羽林<lb/>
大將軍斬楊思恭以謝建人保大五年改帝安化軍節<lb/>
度使降封鄱陽王鎮饒州九年徙封光山王<hi>五國故事云封自在</hi>
<hi>王尋改光山王疑非是</hi>未㡬薨贈福王諡曰恭懿閩傳七主凡五<lb/>
十三年<hi>按歐史以閩歴國五十五年運厯圖則云五十六年五代舊史閩列傳紀年通譜閩中實錄皆</hi>
<hi>六十年五代史註又云六十一年諸說紛紛不一惟是閩亡之嵗南唐書江南録通鑑則云開運二年為唐保</hi>
<pb n="KR2i0021_WYG_092-15b"/>
<hi>大三年歐史則云開運三年為唐保大四年此所未詳云</hi>
論曰太祖開國時相傳有僧陳騎馬來騎馬去之䜟說<lb/>
者遂以司空拜泉州刺史為丙午嵗而五代史諸書載<lb/>
唐兵破建州為保大之四年與䜟語頗合至司馬公所<lb/>
紀司空為福建觀察使于景福二年而天德帝歸金陵<lb/>
則在開運二年與彼所稱傳國六十一年及五十五年<lb/>
何至不侔也今畧依涑水編年以次其大概云<lb/>
　十國春秋卷九十二<lb/>
</p>
<p>
</p>
  </div>
</body>
</text>
</TEI>
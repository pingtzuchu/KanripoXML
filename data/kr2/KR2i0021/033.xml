<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷三十三</head> <lb/>
    <p>
<pb n="KR2i0021_WYG_033-1a"/>
欽定四庫全書<lb/>
　十國春秋卷三十三<lb/>
　　　　　　　　　　　　　檢討呉任臣撰<lb/>
南唐十九<lb/>
　列傳<lb/>
　　僧休復　　僧無殷　　僧縁徳　　木平和尚<lb/>
　　僧應之　　僧文益　　僧深　　　僧慧朗<lb/>
　　僧智明　　行因禪師　僧清禀　　僧行言<lb/>
<pb n="KR2i0021_WYG_033-1b"/>
　　僧智筠　　僧文遂　　僧匡逸　　僧守訥<lb/>
　　僧𤣥寂　　小長老<lb/>
僧休復北海王氏子也幼出家十九納戒烈祖創清凉<lb/>
道塲延居之保大元年十月朔致書辭元宗取三日夜<lb/>
子時入滅元宗令本院至時擊鐘及期衆集休復端坐<lb/>
警衆曰無棄光影語絶而逝時元宗聞鐘聲登髙臺遥<lb/>
禮深加哀慕收舍利建塔焉<lb/>
僧無殷福州人俗姓吳氏七嵗從雪峰出家後往吉州<lb/>
<pb n="KR2i0021_WYG_033-2a"/>
禾山學徒雲集元宗召而問曰師從何處来無殷曰禾<lb/>
山来曰山在甚處無殷曰人来朝鳯闕山岳不曽移元<lb/>
宗重之詔居東都祥光院復乞入山以翠巖棲止焉建<lb/>
隆元年卒謚法性禪師<lb/>
僧縁徳臨安人俗姓黄氏少事東山勤公薙髪為沙門<lb/>
已而至襄州清谿修道久之住洪州上藍精舍㑹宋齊<lb/>
邱至衆僧趨迎縁徳閱經自若齊邱旁立睨之縁徳不<lb/>
甚顧齊邱問上座看甚經縁徳舉示之齊邱異焉歴請<lb/>
<pb n="KR2i0021_WYG_033-2b"/>
住舍利幽谷雙嶺諸刹縁徳去留所至頽然黙坐而學<lb/>
徒自成規矩平生著一衲裙以繩貫其褶處夜申其裙<lb/>
以為衾後主聞其名召入禁中問佛法大意勅建寺於<lb/>
廬山宋師南侵胡則據守江州宋将曹翰部曲度江入<lb/>
寺僧皆驚走縁徳正坐如平時翰至不起不揖翰怒呵<lb/>
曰長老不聞殺人不貶眼将軍乎縁徳熟視曰汝安知<lb/>
有不懼生死和尚邪翰大竒之曰禪者何故而散縁徳<lb/>
曰擊鼓自集翰命裨校擊之僧無至者翰曰不至何也<lb/>
<pb n="KR2i0021_WYG_033-3a"/>
縁徳曰公有殺心故爾乃自起擊之僧人咸集翰再拜<lb/>
問决勝之䇿曰非禪者所知也太平興國二年十月七<lb/>
日登堂曰脱離世縁乃在今日屬門人累青石為塔曰<lb/>
它日塔作紅色吾再至也言訖而逝諡道濟禪師<lb/>
木平和尚保大中至金陵知人禍福死生所言多中元<lb/>
宗召見於百尺樓木平指樓曰此宜望火初不喻其意<lb/>
及淮甸交兵龍安山置烽堠應江北常登樓以觀動静<lb/>
其言遂驗又慶王尚幼元宗問壽命幾何木平曰郎君<lb/>
<pb n="KR2i0021_WYG_033-3b"/>
聰明智哲預知九十年事遂書九十乙字予之後慶王<lb/>
薨得年十九其書九十而繼以乙字者乃乙其九十而<lb/>
為十九也<hi>南唐近事載木平云夀當七十是嵗疾終年十七蓋反語以對之也今從南唐書</hi>一<lb/>
云木平見元宗時掛木缾於杖頭忽引缾自蔽元宗不<lb/>
能見後為置寺宫側遂名木缾寺云<lb/>
僧應之本王姓其先閩人也能文章習栁氏筆法以善<lb/>
書冠江左初舉進士一黜於有司投冊罵曰吾不能以<lb/>
區區章句取程於庸人遂削髪為浮屠保大中賜紫命<lb/>
<pb n="KR2i0021_WYG_033-4a"/>
寫楞嚴經既成上之元宗曰是深得公權之法者也應<lb/>
之書名由是益振遷右街僧録固辭求居奉先禪院許<lb/>
之應之多著述尤喜音律嘗以讃禮之文寓諸樂譜其<lb/>
聲少下而終歸梵音讃念協律自應之始<lb/>
僧文益餘杭魯氏子也七嵗依睦州僧全偉落髪已而<lb/>
旁通儒典又詣明州希覺聴講釋書希覺曰我門之游<lb/>
夏也元宗重其人延住報恩院賜號淨慧禪師常有獻<lb/>
畫障子者文益問曰汝是手巧心巧曰心巧文益曰誰<lb/>
<pb n="KR2i0021_WYG_033-4b"/>
是汝心其人黙然無對隨機善誘皆此𩔖也保大末政<lb/>
亂國危上下不以為意文益因觀牡丹獻偈以諷曰髮<lb/>
從今日白花是去年紅何須待零落然後始知空元宗<lb/>
頗悟其意交泰元年得疾元宗親加禮問未幾剃髪澡<lb/>
身跏趺而逝顔貎如生年七十四公卿以下素服奉全<lb/>
身於江寧縣丹陽起塔諡大法眼禪師塔曰無相後主<lb/>
命文益弟子行言為導師開法再謚文益曰大智藏大<lb/>
導師<hi>案五代史補載僧謙光素有才辨飲酒茹葷不殊於衆常與國主對食從容語及釋氏果報因問吾</hi>
<pb n="KR2i0021_WYG_033-5a"/>
<hi>師亦有志願否謙光對曰但得鵞生四足鱉加兩裙願足矣或以為謙光即文益也疑文益不應有此事姑識</hi>
<hi>於此</hi>
僧深居金陵說法元宗常置綵一篋劒一具謂深及文<lb/>
益曰髙座若問答得當賜雜綵否則賜劔文益升座深<lb/>
曰今日奉勅叅問師還許否文益曰許深曰鷂子過新<lb/>
羅捧綵便行一日同智明過淮見漁人布網有魚從網<lb/>
出者深曰此却與衲僧相似智明曰争如當時不入網<lb/>
羅深曰公少悟矣智明至中夜方省<lb/>
<pb n="KR2i0021_WYG_033-5b"/>
僧慧朗居廬山化城寺宋齊邱常請開堂説法一時稱<lb/>
為法眼宗髙座<lb/>
僧智明住金陵清凉禪院後主延之登座有僧問言句<lb/>
盡落方便不落方便智明曰國主在此不敢無禮其𤣥<lb/>
機多如此<lb/>
行因禪師居廬山佛手巖學道後主禮重之詔居棲賢<lb/>
寺一夕大雪忽逃歸舊隠托巖立化<lb/>
僧清禀泉州人常叅雲門印悟後主迎居光睦未幾召<lb/>
<pb n="KR2i0021_WYG_033-6a"/>
入澄心堂集諸方語要凡十年出住瑞州之洞山<lb/>
僧行言泉州人後主建報慈院令行言大闡宗風㑹衆<lb/>
二千餘人署號曰𤣥覺導師行言升堂有云示生非生<lb/>
應滅非滅生滅洞已乃曰真常又曰言假則影散千途<lb/>
論真則一空絶迹皆為見道之言<lb/>
僧智筠河中王氏子也精通禪理初住棲賢後主創浄<lb/>
徳院於金陵延居之署號曰達觀禪師常曰吾不能投<lb/>
身巖谷滅迹市廛而出入禁庭以重煩世主吾之過也<lb/>
<pb n="KR2i0021_WYG_033-6b"/>
屢請還山後主錫以五峰棲𤣥禪院<lb/>
僧文遂杭州人本陸姓常為楞嚴經註釋就謁於師文<lb/>
益述已所業文益曰楞嚴豈不有八還義邪文遂曰然<lb/>
曰明還何處對曰明還日輪曰日還何處文遂懵然無<lb/>
對文益戒令焚所註之文自是始忘知解禪學日進後<lb/>
主署雷音覺海大導師<lb/>
僧匡逸明州人為文益髙座弟子後主詔居金陵報恩<lb/>
院署號凝密禪師<lb/>
<pb n="KR2i0021_WYG_033-7a"/>
僧守訥字妙空嗣法於雪峰住嘉佑禪院後主時三詔<lb/>
不起國人髙之<lb/>
僧𤣥寂姓髙氏故唐節度使駢族子也棄家祝髪博極<lb/>
羣書善講說而脫略趺宕無日不醉嘗自號為酒秃云<lb/>
後主召講華嚴梵行一品賚金帛甚厚𤣥寂即日盡送<lb/>
酒家日夜劇飲醉則從小兒數十浩歌道中歌曰酒秃<lb/>
酒秃何榮何辱但見衣冠成古丘不見江河變陵谷一<lb/>
日醉死石子岡<lb/>
<pb n="KR2i0021_WYG_033-7b"/>
小長老者淮北僧也或云即江南江氏子<hi>宋咸笑談録云李煜有國</hi>
<hi>日樊若水與江氏子共謀江年少而黠時李主重佛法即削髪投法眼禪師為弟子隨逐出入禁苑因遂得幸</hi>
<hi>法眼示寂代其住持建康清凉寺號曰小長老凡國中虚實盡得之先令若水走闕下獻下江南之䇿江為内</hi>
<hi>應又鄭毅夫江氏書目云江氏名正字元叔江南人太祖時同樊若水獻䇿取李氏又龍衮江南野史云北朝</hi>
<hi>聞後主崇奉釋氏陰選少年有經業口辨往化之號為小長老其所載不同如此</hi>自言慕化遠<lb/>
至朝夕入論六根四諦之說後主大喜謂之一佛出世<lb/>
身被紅羅銷金衣後主誚其大奢答曰陛下不讀華嚴<lb/>
經寧知佛富貴乎因說後主廣施梵刹又請於牛頭山<lb/>
<pb n="KR2i0021_WYG_033-8a"/>
大起蘭若廣聚僧徒日設齋饌食有不盡者明日再具<lb/>
謂之折倒識者謂折倒乃敗徵也金陵被圍後主召小<lb/>
長老問禍福對曰臣當以佛力禦之乃登城大呼周回<lb/>
數四後主令僧俗軍士念救苦菩薩滿城沸涌未幾四<lb/>
面矢石交下復召小長老麾之稱疾不起始疑其誕遂<lb/>
鴆殺之<hi>按揮麈後録引笑談録云其後李主既俘各命以官江後累典名州家於安陸据此則所鴆者</hi>
<hi>非真又以計免歸宋也</hi>先是浄徳尼院凡八十餘人皆宫人入道<lb/>
者都城将䧟亦積薪於院庭後主與約曰如有不虞宫<lb/>
<pb n="KR2i0021_WYG_033-8b"/>
中舉火為應吾與汝輩俱焚死及保儀黄氏燔積書於<lb/>
宫浄徳院遥望見煙燄遂爇積薪赴火死無一人肯脫<lb/>
者時城中有僧千人數表乞披堅執銳以死國難後主<lb/>
不許初後主與周后酷信浮屠法僧帽裓衣課誦釋典<lb/>
親削僧徒厠簡試之以頰少有芒刺則加以修治兩手<lb/>
常作佛印而行募道士為僧者予二金僧人犯姦者令<lb/>
禮佛百拜便釋之由是姦濫公行無所禁止諸郡斷死<lb/>
刑必先期奏牘幸遇齋日則於宫内對燃佛燈以達旦<lb/>
<pb n="KR2i0021_WYG_033-9a"/>
為驗謂之命燈火滅則依法不滅則貨死富商大賈犯<lb/>
法者往往厚賂左右輙續其燈獲免者甚多<hi>羅泌路史云釋有所</hi>
<hi>謂造天地經云儒童菩薩號曰孔某今溧水縣南七十五里有儒童寺者本孔子祠唐景福二年遂以為孔子</hi>
<hi>寺以孔子適楚經此南唐改曰儒童寺故予常謂江南之亡非文之罪用浮屠之過</hi>
　<lb/>
　<lb/>
　<lb/>
　<lb/>
<pb n="KR2i0021_WYG_033-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷三十三<lb/>
</p>
<p>
</p>
  </div>
</body>
</text>
</TEI>
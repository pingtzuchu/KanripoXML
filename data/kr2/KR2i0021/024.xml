<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷二十四</head> <lb/>
    <p>
<pb n="KR2i0021_WYG_024-1a"/>
欽定四庫全書<lb/>
　十國春秋卷二十四<lb/>
　　　　　　　　　　　　　檢討吳任臣撰<lb/>
南唐十<lb/>
　　李金全<lb/>
李金全其先吐谷渾人事唐明宗為厮養以驍勇善騎<lb/>
射常從征伐積功至刺史天成中官龍武節度使務為<lb/>
貪暴罷歸獻馬數百匹居數日又獻明宗謂曰卿馬何<lb/>
<pb n="KR2i0021_WYG_024-1b"/>
多邪卿在涇州治狀如何乃以馬為事乎晉高祖時為<lb/>
安逺軍節度使金全素戅直不耐煩劇中門使<hi>五代史作左都</hi>
<hi>押衙</hi>胡漢榮稍稍用事以貪横聞高祖徵漢榮還闕欲治<lb/>
其罪金全將䕶不遣<hi>五代史云高祖選亷史賈仁沼代之且召漢榮漢榮教金全留已而</hi>
<hi>不遣金全客龎令圖諫曰仁沼昔亊王晏球晏球攻王都于中山都遣善射者登城射晏球中兠牟仁沼從後</hi>
<hi>引射善射者一發而斃晏球求其人欲厚賞之仁沼退而不言此天下之忠臣也都敗晏球遣仁沼獻捷于京</hi>
<hi>師凡所賜與甚厚悉以分故人親戚之貧者此天下之亷士也為人如此豈有為人謀而不善者乎宜納仁沼</hi>
<hi>而遣漢榮漢榮聞之夜使人殺令圖而酖仁沼仁沼舌壞而死</hi>髙祖疑金全有他志乃<lb/>
<pb n="KR2i0021_WYG_024-2a"/>
以馬全節代之且召金全還將有處分<hi>馬令南唐書云賈仁沼二子欲</hi>
<hi>詣闕訴父寃漢榮懼紿告曰邸吏劉珂密遣人馳報朝廷召公有異處分</hi>金全懼遣從事張<lb/>
緯奉表歸附烈祖納之命鄂州屯營使李承裕段處恭<lb/>
帥兵三千逆金全陳於城外俟金全出殿之金全行至<lb/>
泌川<hi>五代史作汊川</hi>引領北望涕泣而訣承裕等至安州之夕<lb/>
輙違命大掠城中得金帛不可計及還晉將安審暉<hi>一作</hi>
<hi>輝</hi>追及于馬蝗谷<hi>馬令南唐書作馬黄谷</hi>處恭死于陳承裕帥餘<lb/>
兵扼雲夢橋復為審暉所敗執而殺之金全至拜天威<lb/>
<pb n="KR2i0021_WYG_024-2b"/>
統軍出為鎮海軍節度使漢隠帝時李守貞以河中叛<lb/>
來乞師魏岑查文徽建議往赴時劉彦貞以攻取自任<lb/>
元宗欲藉金全宿將威望以為北面行營招討使救河<lb/>
中彦貞副之文徽為監軍使岑為沿淮巡檢使師出沐<lb/>
陽次沂州金全曰諸君以河中在何處而欲自此轉戰<lb/>
以前邪勢必不能及徒為國生事耳方會食帳中候騎<lb/>
告北兵數百並澗皆羸弱諸將欲掩擊之金全下令曰<lb/>
敢言過澗者斬及暮伏兵四起旗幟蔽日金鼓聲聞十<lb/>
<pb n="KR2i0021_WYG_024-3a"/>
餘里諸將乃服金全善料敵逾月保海州遂引歸金全<lb/>
曰吾全師而還不得為無功矣拜右衞聖統軍領義成<lb/>
軍節度使兼侍中保大八年卒于金陵<hi>金陵志李順公墓在上元縣金</hi>
<hi>陵鄉七里舖髙越撰碑文</hi>年六十多内寵子女凡三十二人朝遣少<lb/>
府監王仲連持節册贈中書令諡曰順<lb/>
盧文進字大用范陽人也初為劉守光騎將已而降後<lb/>
唐莊宗拜蔚州<hi>一作夀州</hi>刺史莊宗以屬其弟存矩存矩時<lb/>
為新州團練使統山後八軍知文進有女少而艶求為<lb/>
<pb n="KR2i0021_WYG_024-3b"/>
側室文進不得已與之而内常㔹齒欲甘心焉因與亂<lb/>
軍襲殺存矩攻新武二州不克奔契丹娶契丹公主為<lb/>
其平州刺史明宗時復率衆數萬歸唐仕至安逺節度<lb/>
使晉髙祖立與契丹約為父子文進懼不自安且本燕<lb/>
人尚氣不能屈于晉乃决計歸吳遂殺其行軍司馬馮<lb/>
知非<hi>五代史作馮知兆馬令南唐書作姚知兆今從陸㳺南唐書</hi>副使杜重貴送欵<lb/>
烈祖時烈祖輔吳為齊王將受禪乃遣將祖全㤙以兵<lb/>
二千迎之文進居數鎮頗有善政兵民愛之其將行也<lb/>
<pb n="KR2i0021_WYG_024-4a"/>
從數騎按營壘别其裨將李藏機等將士皆拜泣為訣<lb/>
烈祖以文進為天威統軍寧國節度使改鎮海軍節度<lb/>
使委任賓佐政績甚美潤州市大火文進使馬歩救之<lb/>
益熾文進怒自出府門斬馬步使傳聲火止<hi>九國志云使召馬步</hi>
<hi>使將斬之聲至火即滅</hi>人皆異之召還授左衛上將軍兼中書令<lb/>
封范陽郡王奉朝請猶給藩鎮俸居無何卒文進身長<lb/>
七尺狀貌偉然自其奔契丹時數引契丹掠幽薊境又<lb/>
教契丹以中國織絍工作無不備由是契丹益强及其<lb/>
<pb n="KR2i0021_WYG_024-4b"/>
南奔始晦迹務恭謹禮接文士謙謙若不足其所談論<lb/>
祗朝廷儀制臺閣故事而口未嘗言兵馮延已素惡文<lb/>
進文進亦于延已不少下殁後延已誣以陰事盡收文<lb/>
進諸子欲籍其家營田判官高越文進女夫也乃上書<lb/>
訟文進寃指延已過惡詞氣甚厲時延已方用事人頗<lb/>
壯之元宗怒以越屬吏貶蘄州司士叅軍而盧氏亦頼<lb/>
以得全先是文進攻新州不利夜走墜塹一躍而出遲<lb/>
明視之故黒龍潭也絶岸數丈深不可測又常有大蛇<lb/>
<pb n="KR2i0021_WYG_024-5a"/>
徑至坐間引首及膝文進取食飼之而去由是自負反<lb/>
復南北終無挫衂焉文進在金陵時為客言往陷契丹<lb/>
常獵于郊遇晝晦如夜星象燦然大駭偶得一土人問<lb/>
之曰此謂之笪日何足異頃自當復良久果如其言日<lb/>
方午也又曾至無定河見人脛骨大如柱長可七尺皆<lb/>
異事云<lb/>
論曰李金全盧文進故北方之虎臣負釁來歸咸稱名<lb/>
將乃援師不進全軍而還倘兵法所云知彼知已非與<lb/>
<pb n="KR2i0021_WYG_024-5b"/>
至文進奏績宣潤折節禮賢抑亦可謂善保功名者矣<lb/>
　　孟堅　　陳誨<hi>子德誠</hi>林仁肇　　皇甫暉<hi>子繼勲</hi>
孟堅始事閩為建州裨將驍勇多智畧與閩景宗有隙<lb/>
堅知其必敗會查文徽討王氏之亂堅降焉文徽即以<lb/>
兵付之出竒鏖撃所向有功及馮延魯攻福州堅亦在<lb/>
兵間吳越援兵自海道至阻淖不得登岸延魯不知兵<lb/>
急于破敵欲斂兵誘而蹙之堅諫曰吳越兵進退俱不<lb/>
能方致死于我使得至平地未見可勝也延魯大言曰<lb/>
<pb n="KR2i0021_WYG_024-6a"/>
吾自擊之無預君事吳越兵得平地果不可制李𢎞義<lb/>
兵自城中出盡銳夾擊延魯大敗棄軍遁堅力戰以死<lb/>
陳誨建安人始生數月足脛能履父異之因小字阿鐵<lb/>
及長趫捷有勇力時人呼為陳鐵事閩富沙王為將保<lb/>
大初元宗遣將攻建州傅其城誨數出挑戰先鋒橋使<lb/>
王建封克外郛擒誨將斬之已解衣伏鑕忽脫身絶馳<lb/>
追者數十百軰莫能及自歸于大將查文徽文徽駭異<lb/>
用為戰棹指揮使領故部曲已而從攻福州馮延魯敗<lb/>
<pb n="KR2i0021_WYG_024-6b"/>
走諸營皆潰死者萬計委軍實戎器不可勝計誨獨殿<lb/>
後收所棄金帛二十萬以歸文徽鎮建州誨為劒州刺<lb/>
史諜者告吳越戍兵棄福州遁歸文徽暗而貪功即率<lb/>
誨俱進誨以戰艦入閩江適秋雨水暴漲一夕七百里<lb/>
抵城下與吳越水軍遇遂戰于江中誨素善水没入江<lb/>
鑿吳越樓船沉之仍以木作蛟龍形湧于江面吳越兵<lb/>
驚潰乃大呼擊之擒其將馬先進葉仁安降鄭彦華始<lb/>
知福州未常有變城中多誨親故方遣間使招之文徽<lb/>
<pb n="KR2i0021_WYG_024-7a"/>
勒步騎繼至福州偽迎文徽傳令入城誨以所聞告且<lb/>
曰僕閩産也豈不能料閩人之情閩人謨信<hi>閩音以無信為謨信</hi>
未可速進宜先立寨整衆俟所招親故來得其實徐圖<lb/>
之文徽曰狐疑且生變乘機據城上䇿也麾兵遽入誨<lb/>
料為必敗植旗鳴鼔列兵江干以須之文徽入果被執<lb/>
誨全軍還劒州獻先進于金陵釋彦華等用為將福州<lb/>
兩交兵皆大敗塗地誨在兵間獨有功號名將遂遷永<lb/>
安軍節度使<hi>南唐近事云陳誨嗜鴿馴養千餘隻誨自南劍牧拜建州觀察使去郡前一月羣鴿</hi>
<pb n="KR2i0021_WYG_024-7b"/>
<hi>先之富沙舊所無孑遺矣又常因早衙有一鴿投誨之懷袖中為鷹□所擊故誨感之自是不復食鴿</hi>兼<lb/>
侍中<hi>江南野史云後累至同平章事</hi>訓兵積穀隠然為大鎮常破福州<lb/>
兵于南臺江軍聲大震由是朝廷委以南方而名其軍<lb/>
曰忠義周兵入淮南誨遣子德誠率鎮兵赴難誨在鎮<lb/>
十餘年多薦舉儒學甄升將校時議多之後主初引疾<lb/>
求罷乃以其弟謙為留後召誨還都後主親臨其第視<lb/>
問慰勞<hi>闕</hi>
年七月卒封閩國公諡忠烈閩之亂士民幾殱惟誨之<lb/>
<pb n="KR2i0021_WYG_024-8a"/>
宗族益盛諸子悉至顯官當世榮焉<lb/>
德誠少好學才兼文武有能詩名周師南侵元宗遣潘<lb/>
承祐詣泉建召募驍勇承祐奏言陳誨子德誠有材畧<lb/>
可用因命德誠引卒數千赴壽春時諸將戰多不利惟<lb/>
德誠出入堅敵未嘗少挫鋒銳班師日特旌其軍曰百<lb/>
勝以榮之拜和州刺史有政績後與叔父謙繼領建州<lb/>
節旄世稱其有父風云<lb/>
林仁肇建陽人<hi>閩臣林仁翰弟</hi>剛毅多力身長六尺餘姿貌偉<lb/>
<pb n="KR2i0021_WYG_024-8b"/>
岸文身為虎形事閩為禆將與陳鐵齊名軍中謂之林<lb/>
虎子<hi>一作虎兒</hi>閩亡未有所附會周攻淮南潘承祐薦之拔<lb/>
為將率偏師援壽州攻城南大寨有功又破濠州水柵<lb/>
擢淮南屯營應援使時周人正陽浮橋初成扼援師道<lb/>
仁肇率敢死士千人以舟實薪芻乘風舉火焚橋周駙<lb/>
馬都尉張永德來爭會風囘火不得施勢少郤永德鼔<lb/>
噪乘之南軍遂敗仁肇獨騎囘殿永德故猿臂善射引<lb/>
弓射之矢至仁肇所輙為格去永德大駭曰敵有人未<lb/>
<pb n="KR2i0021_WYG_024-9a"/>
可逼也<hi>陸㳺南唐書作此壯士不可逼也</hi>舍之歸及割地許平元宗以<lb/>
為鎮海軍節度使已而移鎮武昌開寳時李重進舉兵<lb/>
揚州宋討平之而淮南諸郡所守各不過千人仁肇密<lb/>
言于後主曰宋淮南諸州戍守單弱而連年出兵滅西<lb/>
蜀平荆朗今又取嶺表往返數千里師旅罷敝此在兵<lb/>
家為有可乘之勢請假臣兵數萬出壽春渡淝淮據正<lb/>
陽因其思舊之民累年之粟復取淮甸勢如轉丸臣起<lb/>
兵日仍馳聞北朝言臣據兵竊叛事成歸國否則請族<lb/>
<pb n="KR2i0021_WYG_024-9b"/>
臣以明陛下無二後主驚曰無妄言宗社斬矣未幾以<lb/>
仁肇為南都留守南昌尹仁肇素起家行伍雖任將帥<lb/>
恒與士卒均食同服以故多得士心又與皇甫繼勲朱<lb/>
令贇軰不恊因搆仁肇求援宋朝欲自王江西而宋太<lb/>
祖忌仁肇名亦賂其侍者竊取仁肇象懸别室<hi>南唐書云令人</hi>
<hi>密往武昌僧院竊仁肇畫像歸</hi>時南楚國公從善質于汴引從善觀之<lb/>
曰仁肇行且降先持此為信耳<hi>江南野史云太祖欲平江南患仁肇勇畧私于</hi>
<hi>仁肇左右竊取其存神俟江南朝貢至以示其使曰汝以斯圖何如對曰此似本國林仁肇因曰仁肇且將至</hi>
<pb n="KR2i0021_WYG_024-10a"/>
<hi>矣</hi>又指空館曰將以此賜仁肇後主聞之不知其行間<lb/>
也潛使人酖仁肇仁肇少罹風疾有口過醫工云法得<lb/>
之肺掩不正及遇酖而口穢頓減翼日卒初仁肇見知<lb/>
于陳喬雅器重之曰令仁肇將外喬居中掌機務國土<lb/>
雖蹙未易圖也至仁肇死喬曰事勢如此而殺忠臣吾<lb/>
不知死所矣為嗟嘆累日<lb/>
皇甫暉魏州人初事唐晉事具五代史契丹入中原暉<lb/>
時為密州刺史與棣州<hi>馬令南書作秦州</hi>刺史王建俱南奔元<lb/>
<pb n="KR2i0021_WYG_024-10b"/>
宗遣舟楫迎之將至念本起兇賊懼不為時所容至秦<lb/>
淮赴水求死舟人亟援出之自言如履大石入朝歴歙<lb/>
州刺史神衞軍都虞侯奉化軍節度使加同中書門下<lb/>
平章事周師攻淮南為北面行營應援使會劉彦貞姚<lb/>
鳳兵以行彦貞舉動躁撓人測其必敗暉獨持重部分<lb/>
甚整士亦樂為用周人頗憚之及彦貞敗死暉鳳退保<lb/>
清流關周世宗親帥衆盡銳攻壽州而分兵襲清流暉<lb/>
陳山下周兵出山後邀擊暉大敗猶收兵且戰且行入<lb/>
<pb n="KR2i0021_WYG_024-11a"/>
滁州滁州刺史王紹顔已委城遁暉無所歸方斷橋自<lb/>
守周兵涉水踰城而入執暉鳳送壽州行在<hi>按史纂左編李景命</hi>
<hi>大將皇甫暉監軍姚鳳提兵十萬扼滁州宋太祖以周軍數千與暉遇于清流闗隘路周師大敗暉整全師入</hi>
<hi>憇滁州城下會翊日再出太祖兵象闗下且虞暉兵再至因問計于村中趙學究學究即普也學究曰我有竒</hi>
<hi>計所謂因敗為勝轉禍為福者今闗下有徑路無人行者雖牌軍亦不知之乃山之背也可以直抵城下方阻</hi>
<hi>西澗水大漲之時彼必謂我既敗之後無敢躡其後者誠能由山背小路率兵浮西澗水至城下斬闗而入彼</hi>
<hi>方戰勝而驕解甲休衆心不為備可以得志太祖即令誓師夜出小路行三軍跨馬浮西澗以迫城暉果不為</hi>
<hi>備奪門以入既入暉始聞之率親兵擐甲與太祖巷戰三縱而三擒之既而主帥被擒云與南唐書所載小異</hi>
<pb n="KR2i0021_WYG_024-11b"/>
<hi>附記于此</hi>暉見世宗曰臣力憊欲暫坐及坐曰欲暫卧不俟<lb/>
命而卧神色自若仰而言曰暉自貝州卒伍起兵佐李<lb/>
嗣源遂成唐莊宗之禍後率衆投江南位兼將相前後<lb/>
南北二朝大小數十戰未常敗而今日見擒者乃天賛<lb/>
大朝之盛亦南北勇怯不敵耳<hi>史纂左編又云暉言今日見擒于趙㸃檢者乃</hi>
<hi>天賛趙㸃檢豈臣所能及因盛稱宋太祖之神武</hi>世宗賜以金帶鞍馬數日創<lb/>
甚暉不肯治而死<hi>周拜姚鳳左屯衞將軍</hi>後滁人感暉意一日輙<lb/>
五時鳴鐘以資薦暉云子繼勲<lb/>
<pb n="KR2i0021_WYG_024-12a"/>
繼勲少從暉兵間為偏將滁州之役暉力戰甚急繼勲<lb/>
欲遁暉操戈擊之弗及遂逸以父死難擢將軍歴池饒<lb/>
二州刺史以吏事稱入為神衞統軍都指揮使<hi>一作諸軍都虞</hi>
<hi>侯</hi>時諸老將死亡畧盡繼勲年尚少且無戰功徒以家<lb/>
世遂拜大將軍貲産優贍名園甲第冠絶金陵多畜聲<lb/>
伎厚自奉養珠翠環列儗于王者開寳中宋師傅城繼<lb/>
勲保惜富貴無效死之意第欲後主亟降<hi>宋史云繼勲姪紹傑亦以</hi>
<hi>繼勲故為巡檢繼勲令紹傑入見陳歸命之計㑹有風雹又宻陳滅亡之兆</hi>聞諸軍敗績則<lb/>
<pb n="KR2i0021_WYG_024-12b"/>
怡愉竊喜偏禆有募死士謀夜出奮擊者輙鞭而囚之<lb/>
由是軍情忿恚百姓切齒繼勲自度罪惡日聞希復進<lb/>
見後主召議事亦辭以軍務不至又内結傳詔使一切<lb/>
軍情皆䝉蔽不奏及後主登城見宋師旌旗壘柵彌徧<lb/>
四郊始大駭失色誘繼勲入宫責其流言不用命狀遂<lb/>
以屬吏方出宫門軍士雲集臠割之頃刻而盡<hi>宋史云姪紹傑</hi>
<hi>亦被誅煜皆赦其妻子</hi>
論曰孟堅陳誨林仁肇皆閩故將也先後歸唐行間効<lb/>
<pb n="KR2i0021_WYG_024-13a"/>
力豈非所云楚材晉用邪然誨以功名顯堅以血戰亡<lb/>
而仁肇傾心謀國反用間死夫固有幸不幸哉皇甫暉<lb/>
以亂卒位刺史拔身南奔滁州之敗義不求生庶幾可<lb/>
為晚葢者矣<lb/>
　　李平　　朱元<lb/>
李平本姓名曰楊訥少為嵩山道士與汝陰布衣舒元<lb/>
共學數年業成同遊蒲中客于河中節度使李守貞守<lb/>
貞叛漢使兩人懷表間行乞師于金陵元宗出師數萬<lb/>
<pb n="KR2i0021_WYG_024-13b"/>
為之聲援甫出境而守貞死兩人無所復命且元宗遇<lb/>
之厚因留事元宗而訥始自稱李平元亦易姓朱皆以<lb/>
為尚書郎吳越侵常州平言已有武畧因以為將固辭<lb/>
遷衞尉少卿使領偏師巡江北周兵取蘄州不能有復<lb/>
棄而歸乃以平為刺史朱元叛元宗以平本與朱元同<lb/>
來慮其不自安召還都使者失指械平以歸元宗大驚<lb/>
慰勉之拜永安軍節度使召為衞尉卿初潘佑好老莊<lb/>
平為道士時習神仙修養之說而動多怪妄常言仙人<lb/>
<pb n="KR2i0021_WYG_024-14a"/>
神鬼與通接佑因與遊且交好平又稍稍言佑父處常<lb/>
今已為仙官而已與佑亦名在僊籍家置靜室人莫能<lb/>
窺後主時佑既獲用平亦上書請復井田法豪民有買<lb/>
貧户田者勒令還之又依周禮造民籍復造牛籍課民<lb/>
種桑後主本好古務農甚悦其言使判司農寺平亟于<lb/>
成功施設無漸人不以為便後主亦中悔罷之而佑歴<lb/>
詆一時公卿獨薦平可大用請以判司會府羣議益不<lb/>
平會佑以直諫得罪因坐以與平淫祀鬼神事繫平大<lb/>
<pb n="KR2i0021_WYG_024-14b"/>
理獄縊死獄中妻子徙䖍州明年宥其家廪給之<lb/>
朱元潁川沈邱人<hi>江南野史作蒲津人</hi>即舒元也少倜儻辨㨗疆記通<lb/>
左氏春秋元既與李平留事元宗以駕部員外郎待詔<lb/>
文理院數上書論事言今幸中原多故茍支嵗月非所<lb/>
以為國當取湖湘閩越錢塘以固根本且請專任軍旅<lb/>
以次討定用事者嫉其言共譖之以為逺人謀握兵包<lb/>
藏莫測遂罷待詔元失意與平時時縱酒不事事朝廷<lb/>
亦優容之保大末周師入淮南元請對言兵事元宗大<lb/>
<pb n="KR2i0021_WYG_024-15a"/>
悅命從齊王景達救壽州元善撫士卒與同甘苦每臨<lb/>
戰誓衆辭㫖慷慨流涕被面聞者皆有奮志初復舒和<lb/>
蘄州以功加淮南北面行營應援都監繼與邊鎬許文<lb/>
鎮柵紫金山軍聲頗振益柵且及壽州元恃功時或違<lb/>
景達節制監軍使陳覺素與元有隙且妬其能屢表元<lb/>
本學術縱横不可信不宜付以兵柄元宗乃命楊守忠<lb/>
代之守忠至元帥府景達檄元計事元憤恨欲自殺其<lb/>
客宋洎曰大丈夫何往不富貴何必為妻子死乎遂舉<lb/>
<pb n="KR2i0021_WYG_024-15b"/>
寨萬餘人降周<hi>江南野史云元將叛其裨將時廷厚死不從元殺之至紫金山戰遂以所部降</hi>
<hi>于世宗</hi>由是諸軍皆潰鎬文稹守忠皆被擒事聞元宗大<lb/>
怒族其家元家在江南娶查文徽女為妻文徽累表乞<lb/>
其命元宗署疏尾曰只斬元妻不知查女竟坐戮文徽<lb/>
以珠裯覆屍于市哭之隕絶觀者垂涕元歸周復姓舒<lb/>
世宗愛其驍果以為蔡州團練使其母猶在沈邱遂迎<lb/>
養焉宋太祖受禪遷汀州防禦使改白波兵馬都監太<lb/>
平興國二年卒年五十五贈武泰軍節度使次子知雄<lb/>
<pb n="KR2i0021_WYG_024-16a"/>
歴官供備庫使知處州真宗時請入道隠嵩山賜號崇<lb/>
𤣥大師常獻字母圖有詔襃奬<lb/>
論曰李平朱元負才知兵近世之能臣也然平酷嗜左<lb/>
道元義昧和衷以斯免禍難矣譖人罔極或死或奔葢<lb/>
不能不為二人慨云<lb/>
　<lb/>
　<lb/>
　<lb/>
<pb n="KR2i0021_WYG_024-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷二十四<lb/>
</p>
<p>
</p>
  </div>
</body>
</text>
</TEI>
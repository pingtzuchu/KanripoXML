<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷一百一</head> <lb/>
    <p>
<pb n="KR2i0021_WYG_101-1a"/>
欽定四庫全書<lb/>
　十國春秋卷一百一<lb/>
　　　　　　　　　　　　　檢討呉任臣撰<lb/>
荆南二<lb/>
　　文獻王世家<lb/>
文獻王名從誨字遵聖武信王有九子而從誨其長子<lb/>
也為人明敏多權計開平中入梁為供奉官累遷鞍轡<lb/>
庫使賜告歸省武信王武信王留為馬步軍都指揮使<lb/>
<pb n="KR2i0021_WYG_101-1b"/>
行軍司馬未幾加忠義節度使同平章事武信王既薨<lb/>
從誨遂襲位呉睿帝以從誨為荆南節度使兼侍中呉<lb/>
太和元年夏四月丙午楚將王環敗我軍于石首從誨<lb/>
以父自絶于唐懼復見討謂僚佐曰唐近而呉逺舍近<lb/>
臣逺非計也乃遣使聘于楚楚王殷為請命于唐又復<lb/>
遺唐山南東節度使安元信書求保奏復修職貢而從<lb/>
誨亦遣押牙劉知謙奉表内附自稱前荆南行軍司馬<lb/>
歸州刺史進贖罪銀三千兩明宗納之是年秋七月甲<lb/>
<pb n="KR2i0021_WYG_101-2a"/>
申拜從誨荆南節度使兼侍中追封先王為楚王諡武<lb/>
信己丑罷荆南招討使<hi>從誨仍奉唐正朔</hi>長興元年春三月從<lb/>
誨奉表詣呉告以墳墓在中國恐為唐人所討呉人援<lb/>
之不及謝絶之呉遣兵問罪不克而返二年春正月唐<lb/>
加從誨檢校太尉兼中書令江陵尹三年春二月唐賜<lb/>
爵渤海王冬十月貢銀茶于唐以求戰馬唐明宗以荆<lb/>
南内地何煩設備賜馬二十匹却王獻<lb/>
天成四年冬十一月唐主亶殂于雍和殿十二月癸夘<lb/>
<pb n="KR2i0021_WYG_101-2b"/>
朔宋王從厚嗣皇帝位<lb/>
應順元年春正月戊寅唐大赦改元壬辰改封王為南<lb/>
平王夏唐潞王從珂自立為帝改元清泰唐使臣李鏻<lb/>
馬承翰至自楚鏻求賀于王王贈以馬紅裝拂二猓<graphic n="KR1738" url="https://raw.githubusercontent.com/kanripo/KR-Gaiji/master/images/KR1738.png" mimeType="image/png"/>
皮一<lb/>
清泰二年春正月左右稱楚王豪靡王曰馬王可謂大<lb/>
丈夫矣孫光憲言馬氏奢僭將亡又何足慕王深然之<lb/>
是嵗梁震固請退居王為築室土洲震披鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>自稱荆<lb/>
<pb n="KR2i0021_WYG_101-3a"/>
臺隠士王盡以政事屬光憲<lb/>
清泰三年夏四月王遣使奉牋勸呉臣徐知誥即帝位<lb/>
冬十一月契丹立石敬瑭為天子國號晉己亥改元天<lb/>
福是嵗迎彌勒瑞像于萬壽寺<hi>江陵志餘云彌勒瑞像現于高氏清泰間隨呉</hi>
<hi>商業旺船至荆登岸乃知為像高氏迎之從香烟所指置城西北隅萬壽寺右手缺中指屢鑄不成後漁人得</hi>
<hi>之高沙湖以補缺處如生成</hi>
天福二年春正月乙夘日有食之冬十月呉徐誥稱帝<lb/>
國號曰齊庚子遣使來告即位十一月王表請于齊置<lb/>
<pb n="KR2i0021_WYG_101-3b"/>
邸金陵許之十二月乙夘朔日有白虹二<lb/>
天福三年春正月甲子王遣龎守規如齊賀即位三月<lb/>
壬子日有白虹二夏五月壬子月犯上將是時作僧伽<lb/>
妙應塔<lb/>
天福四年春二月齊主復姓李氏改國號唐更名昪是<lb/>
月王使王崇嗣如唐賀南郊<lb/>
天福五年春三月晉山南東道節度使安從進謀叛王<lb/>
隂與之通冬十一月丁丑月有食之是嵗晉翰林學士<lb/>
<pb n="KR2i0021_WYG_101-4a"/>
陶榖為王生辰國信使來聘于我王宴榖望沙樓<hi>案仲宣樓</hi>
<hi>在城東南隅相傳即高氏望沙樓也蘇軾詩云朱檻城東甪高王此望沙即此</hi>大陳戰艦<hi>于</hi>樓<lb/>
下謂榖曰呉蜀不賓久矣願修武備習水戰以待師期<lb/>
榖還具道王語晉主大喜復遣使賜甲馬百匹<lb/>
天福六年夏四月晉安從進反求援于我王遺從進書<lb/>
陽為拒絶從進怒誣王以他事王用行軍司馬王保義<lb/>
言具奏其事于晉且請助兵討之冬十一月遣使貢晉<lb/>
金器一百兩御衣叚羅綾絹一百五十疋白龍腦香二<lb/>
<pb n="KR2i0021_WYG_101-4b"/>
斤九鍊純鋼金花手劍二口謝恩賜御馬又别進賀冬<lb/>
至銀五百兩十二月丁亥晉以高行周知襄州行府事<lb/>
詔我兵㑹楚兵討襄州王遣都指揮使李端將舟師數<lb/>
千至南津為應且以兵糧助晉<lb/>
天福七年夏六月晉主殂于保昌殿齊王重貴立秋八<lb/>
月晉高行周䧟襄州安從進舉族自焚王求郢州為屬<lb/>
郡晉不許是時王遣使如蜀請翰林待詔李文才圖義<lb/>
興門石筍并其故事<lb/>
<pb n="KR2i0021_WYG_101-5a"/>
天福八年夏四月戊申朔日有食之是時王鑿江陵城<lb/>
西南隅為池<hi>江陵志餘云清風池在城東北隅方數百步清深鏡潔淬而不流高氏之所鑿也</hi>
立亭于上曰渚宫先是城東南舊有渚宫<hi>楚項襄王之離宫也</hi>王<lb/>
特倣其名而稱之又置亭于渚宫側曰迎春<lb/>
開運元年秋七月辛未朔晉大赦改元晉學士王仁裕<lb/>
來聘王出十伎彈琴以樂之<hi>韻府羣玉載從誨有句云紅妝齊抱紫襢襠一抹朱</hi>
<hi>絃四十條</hi>
開運二年秋八月甲子朔日有食之是嵗建把梓堂又<lb/>
<pb n="KR2i0021_WYG_101-5b"/>
建木犀亭<lb/>
開運三年春二月壬戌朔日有食之冬十二月契丹執<lb/>
晉主重貴以歸<lb/>
開運四年春正月王遣使入貢于契丹契丹以馬來賜<lb/>
亦遣使問道詣太原劉知逺勸進且言王得天下願乞<lb/>
郢州為屬知逺陽諾之二月辛未北平王知逺即皇帝<lb/>
位自言未忍改晉國又惡開運之名更稱天福十二年<lb/>
夏六月改國號曰漢仍以天福年號遣使來告諭王上<lb/>
<pb n="KR2i0021_WYG_101-6a"/>
表賀登極進金花銀器一千兩異紋綺錦法錦三百疋<lb/>
筒卷白羅二百疋白花羅一百疋絨毛暖座兩枚九鍊<lb/>
純鋼手刀一口仍求郢州漢主不許及加恩使至王遂<lb/>
拒而不受秋九月王聞杜重威叛發水軍襲漢襄州為<lb/>
山南東道節度使安審琦所敗又攻郢州州刺史尹實<lb/>
大破我師<hi>一作尹賞</hi>王乃絶漢附於唐蜀<lb/>
乾祐元年春正月乙夘漢大赦改元己未漢主更名暠<lb/>
丁丑殂于萬嵗殿二月辛巳周王承佑嗣皇帝位夏六<lb/>
<pb n="KR2i0021_WYG_101-6b"/>
月王既與漢絶北方商旅不至境内貧乏乃遣使謝罪<lb/>
乞修職貢進漢金器二百兩銀器千兩細錦五十疋繡<lb/>
錦六銖五十叚羅二百疋龍腦香二斤漢下詔慰撫之<lb/>
是嵗漢遣國子祭酒田敏使于楚假道于我王問敏中<lb/>
國虛實以為契丹之後兵食皆殫意欲以誚敏敏為言<lb/>
杜重威悉以晉戈甲降契丹契丹置之鎭州未嘗以北<lb/>
而晉兵皆漢有也王不悦敏以甲本五經遺王王謝曰<lb/>
予之所識不過孝經十八章爾敏曰至徳要道於此足<lb/>
<pb n="KR2i0021_WYG_101-7a"/>
矣因誦諸侯章曰在上不驕高而不危制節謹度滿而<lb/>
不溢王以為譏已即以大巵罸敏荆南地狹兵弱介于<lb/>
呉楚為小國自呉稱帝而南漢閩楚皆奉中原正朔嵗<lb/>
時貢奉多假道荆南于是武信王及王常邀留其使者<lb/>
掠取其物而諸道移書責誚或發兵加討即復還之而<lb/>
無慚色其後南漢與閩亦稱帝惟王所嚮稱臣利其賜<lb/>
予故諸國賤之皆目為高頼子又曰高無賴俚語謂奪<lb/>
攘茍得無媿耻者為頼子也王性雅好馬常不惜千金<lb/>
<pb n="KR2i0021_WYG_101-7b"/>
求良駿竟没世不遇以此為恨冬十一月寢疾命子保<lb/>
融判内外兵馬事癸夘王薨年五十八明年十二月漢<lb/>
主敕曰故荆南節度使南平王高從誨宜太常定諡故<lb/>
事臣下請諡故吏陳行狀上考功覆奏下乃議諡今降<lb/>
敕新例也諡議上諡曰文獻贈尚書令𦵏龍山鄉翰林<lb/>
學士陶榖撰神道碑<hi>按江陵志三王神道碑及渤海高公保朂神道碑皆榖所撰</hi>
　　貞懿王世家<lb/>
貞懿王保融<hi>馬令南唐書作保庸</hi>字徳長文獻王第三子也莫知<lb/>
<pb n="KR2i0021_WYG_101-8a"/>
其得立之因唐長興初以廕補太子舍人賜緋晉天福<lb/>
中制授檢校司空判内外諸軍俄遷荆南節度副使開<lb/>
運末領峽州刺史累加至檢校太傅及文獻王薨保融<lb/>
權知軍府事是為漢乾祐改元之十一月也十二月丁<lb/>
丑漢制授起復檢校太尉同平章事江陵尹荆南節度<lb/>
荆歸峽觀察使是年𦵏先王于江陵之龍山漢主遣翰<lb/>
林茶酒使郭允明來賜衣幣允明車服導從如節度使<lb/>
<hi>令人荷御酒數十□宴集輙厲聲索御酒</hi>乃隂使人步測其城池高下若為<lb/>
<pb n="KR2i0021_WYG_101-8b"/>
攻取之計者以動我國人皆恐保融重賂允明以遣二<lb/>
年冬十月丙戌漢以三叛平加保融檢校太師兼侍中<lb/>
三年冬蜀施州刺史田行臯來奔保融曰彼貳於蜀安<lb/>
肯盡忠于我執而歸之周廣順元年春正月太祖即皇<lb/>
帝位保融表賀登極貢白金一千兩法錦二十疋周加<lb/>
保融兼中書令封渤海郡王<hi>宋史作勃海</hi>正衙命使禮部尚<lb/>
書王易副使刑部郎中景範發册仍賜禮服冠劍<lb/>
廣順二年春二月庚寅太白經天是嵗周主命内臣李<lb/>
<pb n="KR2i0021_WYG_101-9a"/>
廷玉賜王馬且問所好何馬王曰良馬千萬無若一駿<lb/>
倘使坐下坦穏免勞控制惟扇庶幾也既免蹄齧不假<lb/>
銜枚兩軍列陣萬騎如一茍未經扇亂氣狡憤介胄在<lb/>
身與馬争力罄控不暇安能左旋右抽捨轡揮兵乎<hi>一云</hi>
<hi>此文獻王論馬之言</hi>
廣順三年夏六月遣使貢周白龍腦香及法錦五十疋<lb/>
鹿胎袴叚六錙襜靣等各一百事<lb/>
顯徳元年春正月丙子朔周大赦改元進封王為南平<lb/>
<pb n="KR2i0021_WYG_101-9b"/>
王壬辰周主威殂于滋徳殿丙申晉王榮嗣位是時王<lb/>
修江陵大堰改名曰北海周加王守中書令<lb/>
顯徳二年<lb/>
顯徳三年春正月周主下詔征淮南王遣指揮使魏璘<lb/>
率兵三千出夏口以為應又遣客將劉扶奉牋于唐勸<lb/>
其内附二月丁亥貢周御衣金帶九鍊純鋼手刀弓箭<lb/>
諸物<lb/>
顯徳四年春二月周主南征三月丁未周師克唐壽州<lb/>
<pb n="KR2i0021_WYG_101-10a"/>
冬十二月丁丑周師取唐泰州<lb/>
顯徳五年春正月丁亥周師取唐海州壬辰又陷唐静<lb/>
海軍丁未又克唐楚州王遣魏璘帥戰艦百艘東下㑹<lb/>
周伐唐至于鄂州二月甲寅周師㧞唐雄州夏五月唐<lb/>
主李景稱臣于周周主得王所與唐國牋大喜賜絹萬<lb/>
疋六月王遣使勸蜀主稱藩中朝蜀主報以前嵗濮州<lb/>
刺史胡立歸致書于周不荅冬十月王再遺蜀主書勸<lb/>
稱臣中朝庚子王聞周師伐蜀請以水軍趨三峽周主<lb/>
<pb n="KR2i0021_WYG_101-10b"/>
下詔褒之荆南自後唐以來數嵗一貢京師而中間兩<lb/>
絶及顯徳時無嵗不修職貢王又謂器械金帛皆土地<lb/>
常産不足以効誠節乃遣其弟保紳入朝周主益嘉之<lb/>
初武信王之鎮梁也以兵五千為牙兵衣食皆給于梁<lb/>
洎天成長興間嵗給以鹽萬三千石後不復給至是周<lb/>
平淮南乃命泰州給之<lb/>
顯徳六年夏六月癸巳周主榮殂梁王宗訓立加王守<lb/>
太保是嵗王奏授長子繼冲為荆南節度副使<lb/>
<pb n="KR2i0021_WYG_101-11a"/>
建隆元年春正月宋受周禪王益懼一嵗三入貢于宋<lb/>
宋帝恩禮有加加王守太傅秋八月王以疾薨年四十<lb/>
一亦𦵏龍山鄉至今有高氏三王墓云訃聞宋帝廢朝<lb/>
三日遣儀鸞使李繼超賜賻物兵部尚書李濤兵部郎<lb/>
中率汀持節册贈太尉<hi>大常因革禮云故推誠奉義同徳翊戴功臣荆南節度歸峡等</hi>
<hi>州觀察處置等使特進檢校太師守太傅兼中書令江陵尹上枉國南平王食邑四千五百户食實封一千三</hi>
<hi>百户高保融奉敕可贈太尉</hi>諡貞懿<hi>一作正懿</hi>王迂闊淹緩無材能一時<lb/>
政事悉委弟保朂焉<lb/>
<pb n="KR2i0021_WYG_101-11b"/>
　　侍中保朂世家<lb/>
保朂<hi>清異録作保勉</hi>字省躬文獻王弟十子貞懿王同母弟也<lb/>
晉天福初起家領漢州刺史貞懿王嗣政令判内外諸<lb/>
軍事周廣順元年加檢校太傅充荆南節度副使顯徳<lb/>
初從貞懿王之請加檢校太尉充行軍司馬領寧江軍<lb/>
節度使貞懿王即世保朂權知軍府事奉章以聞宋太<lb/>
祖即拜保朂荆南節度使建隆二年遣弟保寅入貢初<lb/>
貞懿王於江陵城北決江水瀦之凡七里餘謂之北海<lb/>
<pb n="KR2i0021_WYG_101-12a"/>
<hi>事見前篇</hi>以閡行者太祖因保寅自汴歸諭㫖令決去使道<lb/>
路無阻保朂少多病體貎臞瘠頗有治事才至是淫泆<lb/>
無度日召倡伎集府署擇士卒壯健者令恣調謔乃與<lb/>
姬妾垂簾共觀以為娯樂又好營造臺榭窮極土木之<lb/>
工有估客自嶺外來得龍眼一枝約四十圍共千枚獻<lb/>
于保朂保朂命作琅玕檻子置之名曰海珠藂其玩物<lb/>
多此𩔖也國政不理軍民咸怨從事孫光憲切諫不聴<lb/>
未幾寢疾顧梁延嗣曰諸兄弟中孰可畀後事延嗣曰<lb/>
<pb n="KR2i0021_WYG_101-12b"/>
先王子繼冲長矣保朂頷之即以繼冲判内外兵馬建<lb/>
隆三年十一月保朂卒年三十九宋帝聞訃廢朝二日<lb/>
贈侍中遣御厨使李光睿賻祭初保朂在保抱文獻王<lb/>
獨鍾愛之或盛怒見必釋然而笑荆人目為萬事休及<lb/>
保朂之立藩政離弱卒裁數月遂失國亦預兆也<lb/>
　　侍中繼冲世家<lb/>
繼冲字成和<hi>宋史及東都事畧云字賢平今從歐陽史</hi>貞懿王長子也周顯<lb/>
徳六年以䕃授檢校司空領荆南節度副使宋建隆三<lb/>
<pb n="KR2i0021_WYG_101-13a"/>
年保朂疾革命繼冲權知軍府保朂既殁宋除繼冲檢<lb/>
校太保江陵尹荆南節度使先是太祖遣盧懐忠來使<lb/>
謂之曰江陵人情去就山川向背我欲盡知之懐忠還<lb/>
言繼冲甲兵雖整而控弦不過三萬年穀雖登而民困<lb/>
于暴歛南邇長沙東距建康西廹巴蜀北奉朝廷其勢<lb/>
日不暇給取之易也㑹湖南張文表叛周保權求救于<lb/>
宋宋太祖謂宰相范質曰江陵四分五裂之國今出師<lb/>
湖南假道荆渚因而平之萬全策也乾徳元年春正月<lb/>
<pb n="KR2i0021_WYG_101-13b"/>
乃命慕容延釗帥師平湖南樞宻副使李處耘為都監<lb/>
且詔江陵發水軍三千人赴潭州繼冲即遣親校李景<lb/>
威將以徃二月處耘至襄州遣其將丁徳裕來諭假道<lb/>
之意<hi>三楚新錄云李處耘以路由冮陵慮繼冲不測遣使諭之曰比者王師敕應東道之主誠在足下然</hi>
<hi>利在急速故不淹留但假一鄉道使於城外經過幸矣</hi>景威力言城外之約不可<lb/>
信孫光憲叱之言于繼冲曰宋帝規模宏逺不若早以<lb/>
疆土歸之不惟免禍而亦不失富貴繼冲乃遣從父保<lb/>
寅奉牛酒犒師于荆門且覘強弱處耘待之有加繼冲<lb/>
<pb n="KR2i0021_WYG_101-14a"/>
以為無虞也是夕延釗召保寅宴帳中處耘宻遣輕騎<lb/>
數千前進繼冲聞宋師奄至即惶怖出迎遇處耘于江<lb/>
陵北十五里處耘揖繼冲令待延釗而前鋒遽入州城<lb/>
<hi>宋史李處耘傳云處耘至襄州先遣閤門使丁徳裕假道荆南請具薪水給軍荆人辭以民庶恐懼願供芻餼</hi>
<hi>於百里外處耘又遣徳裕諭之乃聴命遂令軍中曰入江陵城有不由路及擅入民舍者斬師次荆南高繼冲</hi>
<hi>遣其叔保寅及軍校梁延嗣奉牛酒犒師且來覘也處耘待之有加諭令翌日先還延嗣大喜令報繼冲以無</hi>
<hi>虞荆門距江陵百餘里是夕召保寅等飲宴慕容延釗之帳處耘宻遣輕騎數千倍道前進繼冲但竢保寅延</hi>
<hi>嗣之還遽聞大軍奄至即惶怖出迎遇處耘於江陵北十五里處耘揖繼冲令待延釗遂率親兵先入登北門</hi>
<pb n="KR2i0021_WYG_101-14b"/>
<hi>比繼冲還則兵已分據城中荆人束手聴命即調發江陵卒萬餘人并其師晨夜趨朗州</hi>繼冲亟歸<lb/>
見旌旗甲馬布列衢巷乃以肩輿羃井上紿内人入輿<lb/>
多墮井死<hi>江陵志餘云高氏井在子城内高王後苑之井也宋兵入城繼冲以轎覆井紿内人多墮</hi>
<hi>死後人哀之植栢建祠于上</hi>遂詣延釗納牌印盡籍其境内州府三<lb/>
<hi>江陵府歸峽二州</hi>縣一十七<hi>一作十六</hi>户一十四萬三千三百遣客<lb/>
將王昭濟蕭仁楷奉表于宋宋太祖令御厨使郜岳持<lb/>
詔安撫賜以衣服玉帶器幣鞍馬署樞宻承㫖王仁贍<lb/>
為荆南都巡檢使而授繼冲荆南節度使如故又授繼<lb/>
<pb n="KR2i0021_WYG_101-15a"/>
冲馬步都指揮使梁延嗣為復州防禦使節度判官孫<lb/>
光憲為黄州刺史右都押衙孫仲文為武勝軍節度副<lb/>
使知進奏鄭景玫為右驍衛將軍王昭濟左領軍衛將<lb/>
軍蕭仁楷供奉官繼冲籍管内芻糧錢帛之數及獻錢<lb/>
五萬貫絹五千匹布五萬匹于宋三月宋詔鞍轡庫使<lb/>
翟光裔齎官告旌節賜繼冲并存問參佐官吏等又除<lb/>
授貞懿王兄弟諸父官有差復命王崇範為節度判官<lb/>
高若拙觀察判官梁守彬江陵少尹韋仲宣掌書記胡<lb/>
<pb n="KR2i0021_WYG_101-15b"/>
允脩節度推官州縣官悉仍舊别賜管内符印夏五月<lb/>
保紳等入朝各賜京城第一區六月宋命王仁贍兼知<lb/>
軍府事㑹是嵗太祖有事于南郊繼冲上書願陪祠九<lb/>
月具文告三廟率其將吏家族五百餘人朝于京師十<lb/>
月至闕下獻金銀器錦帛寳裝弓劍繡旗幟象牙玉鞍<lb/>
勒及郊祀銀萬兩太祖賜賚甚厚郊禋畢授繼冲徐州<lb/>
大都督府長史武寧軍節度使徐宿觀察使繼冲鎭彭<lb/>
門幾十年委政僚佐部内亦治開寳六年卒年三十一<lb/>
<pb n="KR2i0021_WYG_101-16a"/>
<hi>東都事畧云年三十六</hi>訃聞太祖廢朝二日贈侍中遣中使䕶䘮<lb/>
𦵏事官給自梁開平元年武信王據有荆州旋得歸峽<lb/>
傳襲四世五帥至宋乾徳改元國除凡五十七年初乾<lb/>
祐中貞懿王命工鑿池<hi>江陵志餘作文獻王未審是非</hi>得石匣長尺餘<lb/>
扄鐍甚固亟屏左右啓之乃金篆六字曰此去遇龍即<lb/>
歇<hi>一云焚香啓匣得石有文云云</hi>王甚秘其事至是高氏立國果盡于<lb/>
建隆之末又荆南尚使甆器皆高其足公私競製用之<lb/>
謂之高足椀及宋軍臨城舉族東遷是亦高足䜟之應<lb/>
<pb n="KR2i0021_WYG_101-16b"/>
也<lb/>
論曰眞人出四海一理勢之必然也天水肇興羣雄漸<lb/>
削即無伐虢滅虞之謀高氏其能常守此土乎光憲知<lb/>
幾所由與賣國以徼富貴者異矣<lb/>
　<lb/>
　<lb/>
　<lb/>
　十國春秋卷一百一<lb/>
</p>
<p>
</p>
  </div>
</body>
</text>
</TEI>
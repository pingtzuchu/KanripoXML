<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷九十一</head> <lb/>
    <p>
<pb n="KR2i0021_WYG_091-1a"/>
欽定四庫全書<lb/>
　十國春秋卷九十一<lb/>
　　　　　　　　　　　　　檢討呉任臣撰<lb/>
閩二<lb/>
　　嗣王世家<lb/>
嗣王名延翰字子逸太祖長子也太祖既薨延翰自稱<lb/>
威武留後汀州民陳本聚衆三萬圍汀州延翰遣右軍<lb/>
都監柳邕等將兵二萬討之未㡬本為邕等所斬<hi>通鑑天成</hi>
<pb n="KR2i0021_WYG_091-1b"/>
<hi>元年正月破陳本</hi>延翰為人長大美晳如玊而好讀書通經史<lb/>
同光四年春二月唐莊宗得延翰權知軍府事奏三月<lb/>
辛酉<hi>薛史作辛亥</hi>授延翰威武軍節度使已而莊宗遇弑明<lb/>
宗改元天成夏五月甲戌加同平章事冬十月延翰乃<lb/>
取司馬遷史記閩越王無諸傳示將吏曰閩自古王國<lb/>
也吾今不王何待之有於是軍府將吏上書勸進己丑<lb/>
自稱大閩國王立宫殿置百官威儀文物皆擬天子制<lb/>
羣下稱之曰殿下赦境内追崇考忠懿王曰昭武王改<lb/>
<pb n="KR2i0021_WYG_091-2a"/>
延平鎮曰永平而猶禀唐正朔王自是驕淫奢侈跨城<lb/>
西西湖築室十餘里號曰水晶宫每攜後庭游宴從子<lb/>
城複道以出又殘暴蔑棄兄弟襲位裁逾月即出弟延<lb/>
鈞為泉州刺史而建州刺史延禀者故太祖養子素與<lb/>
王不協時王多取民間女充後庭采擇不已延鈞上書<lb/>
極諫有隙而延禀以采擇事復書不遜王益大怒十二<lb/>
月延禀遂與延鈞合兵襲福州延禀順流先至福州指<lb/>
揮使陳陶帥衆拒之兵敗陶自殺是夜延禀帥壯士百<lb/>
<pb n="KR2i0021_WYG_091-2b"/>
餘人趣西門梯而入執守門者𤼵庫取兵仗及寢門王<lb/>
驚匿别室辛卯旦延禀執之暴其罪惡且稱王與妃崔<lb/>
氏共弑先王<hi>五國故事云或言忠懿暴終博陵之鴆故也</hi>告諭吏民斬于紫<lb/>
宸門外<lb/>
　　惠宗本紀<lb/>
惠宗名鏻<hi>通鑑作璘今從五代史及閩書</hi>初名延鈞太祖次子也延禀<lb/>
之㓂福州也既弑嗣王而延鈞是日始至<hi>歐史閩世家云明日璘兵</hi>
<hi>始至今從通鑑</hi>延禀開門納之自以養子推延鈞為威武留後<lb/>
<pb n="KR2i0021_WYG_091-3a"/>
天成二年春正月戊辰延禀還建州延鈞餞于郊延禀<lb/>
臨訣謂延鈞曰善繼先志勿煩老兄再下延鈞銜之遜<lb/>
謝甚恭而色變夏五月癸丑唐明宗以延鈞為本道節<lb/>
度使守中書令封瑯琊王冊文曰威武軍節度觀察留<lb/>
後起復雲麾將軍檢校太傅使持節舒州諸軍事守舒<lb/>
州刺史兼御史大夫柱國瑯琊縣開國伯食邑七百戸<lb/>
王延鈞拱北華星圖南巨翼五馬之聲光首出八龍之<lb/>
價譽相髙既綰珪符俄從金革在原無惠咸推晉后之<lb/>
<pb n="KR2i0021_WYG_091-3b"/>
賢當璧有徴大叶楚人之望而又心傾皎日義惡浮雲<lb/>
建溪之誓帶如河閩嶺之礪山齊嶽父風宛在臣節彌<lb/>
堅是命髙建牙璋洞開玉帳錫以油幢瑞節廣其緑水<lb/>
紅蓮寵冠阿衡貴同緹騎尊以師而表敬實其户而増<lb/>
封併示貞榮仍加懿號勉膺殊渥永保令終可依前授<lb/>
起復雲麾將軍右金吾衛大將軍外置同正員檢校太<lb/>
師守中書令福州大都督府長史充威武軍節度福建<lb/>
管内觀察處置兼三司發運等使封瑯琊王冬十一月<lb/>
<pb n="KR2i0021_WYG_091-4a"/>
貢犀牛香藥海味等于唐<lb/>
天成三年秋七月戊辰唐遣吏部郎中裴羽右散騎常<lb/>
侍陸崇進封王為閩王冬十二月度民二萬為僧由是閩<lb/>
地多僧王弓量田土第為三等膏腴上等以給僧道<hi>因有</hi>
<hi>寺田之名</hi>其次以給土著又其次以給流寓科取之法大率<lb/>
倣唐兩稅而加重焉是時巨蟒見侯官烏山長六七丈<lb/>
色如黄金王命運土塞之鎮以佛殿<lb/>
天成四年冬十月戊戌進謝恩銀器六千五百兩金器<lb/>
<pb n="KR2i0021_WYG_091-4b"/>
一百兩錦綺羅三千疋于唐并犀牙玳瑁真珠龍腦笏<lb/>
扇白㲲紅㲲香藥等十二月奉國節度使知建州王延<lb/>
禀<hi>冊府元龜又云王延鈞表兄延禀為建州節度使累官中書令</hi>稱疾退居里第請命<lb/>
于唐以建州授其子繼雄庚子唐詔繼雄為建州刺史<lb/>
長興元年春二月唐改元長興夏六月癸巳朔日有食<lb/>
之冬十月王遣使賀唐郊禮畢白金七千兩及蕉牙香<lb/>
藥金器百兩是時以大祖元從為拱宸控鶴二都<hi>按五國故</hi>
<hi>事威武軍忠懿王之親兵也以軍額而名之今又為拱宸控鶴都豈即威武軍而改邪</hi>
<pb n="KR2i0021_WYG_091-5a"/>
長興二年夏四月王延禀聞王有疾以次子繼昇知建<lb/>
州留後帥建州刺史繼雄將水軍襲福州癸卯延禀撃<lb/>
西門繼雄攻東門王遣從子樓船指揮使仁達拒于南<lb/>
臺江仁達伏甲舟中偽降繼雄登舟撫慰仁達乗機斬<lb/>
其首梟于西門延禀方縱火攻城見之慟哭仁達出兵<lb/>
撃之衆潰左右以斛舁延禀走甲辰追擒之王見延禀<lb/>
曰果煩老兄再下延禀慙不能對王囚之别室遣使者<lb/>
如建州招撫其黨其黨殺使者奉繼昇及弟繼倫奔呉<lb/>
<pb n="KR2i0021_WYG_091-5b"/>
越五月斬延禀于市復其姓名曰周彦琛命弟都敎練<lb/>
使延政如建州撫慰吏民六月作寳皇宫以道士陳守<lb/>
元為宫主先是福州有王霸壇煉丹井壇旁皂筴木久<lb/>
枯一旦忽生枝葉井中復有白龜浮出會掘地得石銘<lb/>
有王霸裔孫之文王以謂應已遂於壇側建宫極土木<lb/>
之盛而巫者徐彦朴盛韜與守元皆用左道以進秋七月<lb/>
唐封故閩越王無諸為富義王從王請也冬十二月陳<lb/>
守元稱寳皇之命語王曰王避位受道當為天子六十年<lb/>
<pb n="KR2i0021_WYG_091-6a"/>
丙子王命長子威武節度副使繼鵬權軍府事遜位受<lb/>
籙道名元錫<lb/>
長興三年春三月甲辰王復位夏六月王酷信神仙之<lb/>
術遣陳守元問寳皇六十年天子後將安歸守元傳寳<lb/>
皇語六十年後為大羅仙主徐彦等亦附㑹曰北廟崇<lb/>
順王常見寳皇其言與守元同王益自負始謀稱帝上<lb/>
表于唐言楚王殷呉越王鏐皆為尚書令今已薨請授<lb/>
臣為尚書令唐不報遂絶朝貢<hi>閩海叢談云閩王鏻日祈大乙神冊逾年雙鶴</hi>
<pb n="KR2i0021_WYG_091-6b"/>
<hi>徘徊而下遂謀僣號</hi>
龍啓元年春正月黄龍見真封宅王更命其宅曰龍躍<lb/>
宫又造東華宫窮工極麗宫中供匠作者萬人遂詣寳<lb/>
皇宫受冊備儀入府即皇帝位國號大閩大赦<hi>五國故事云赦</hi>
<hi>書有日行五十里之説聞者哂之</hi>改元龍啓更名鏻<hi>時金陵人餽綾于閩易其名曰花絹</hi>
<hi>意避其諱亦戲之也</hi>追尊父祖立五廟封髙盖山為西嶽<hi>後呉越得閩地</hi>
<hi>封支提山為東嶽</hi>以僚屬李敏為左僕射門下侍郎子節度副<lb/>
使繼鵬為右僕射中書侍郎同平章事以親吏呉朂為<lb/>
<pb n="KR2i0021_WYG_091-7a"/>
樞密使帝初不欲盡兼尊稱閩國皇翰林學士周維岳<lb/>
進曰陛下欲稱國皇臣亦止稱翰林學生乃止又即位<lb/>
時帝既被衮冕怳惚不能自知久而方蘇許飯僧三百<lb/>
萬繕經二百藏尋少安<hi>五國故事云後于諸寺賽所許願文疏中明其事</hi>是月<lb/>
唐冊禮使裴傑程侃適至海門遂以傑為如京使侃固<lb/>
求北還不許以國小地僻常謹事四隣由是境内差安<lb/>
夏四月封繼鵬為福王充寳皇宫使五月福州地震帝<lb/>
避位修道命福王繼鵬權總萬㡬初昭武帝府舎皆庳<lb/>
<pb n="KR2i0021_WYG_091-7b"/>
陋至是大作宫殿所費不貲秋七月戊子帝復位以中<lb/>
軍使薛文傑為國計使文傑以聚歛求媚建州土豪呉<lb/>
光入朝文傑利其財將求光罪治之光怨怒帥衆萬人<lb/>
奔呉九月帝從子繼圖謀反伏誅是月殺樞密使呉朂<lb/>
冬十一月尊魯國太夫人黄氏為皇太后十二月以福<lb/>
州為長樂府改閩縣為長樂縣升永貞鎮為永貞縣感<lb/>
徳場為寜徳縣歸化場為徳化縣大同場為同安縣桃<lb/>
林場為桃林縣又改侯官縣曰閩舊長樂縣曰侯官族<lb/>
<pb n="KR2i0021_WYG_091-8a"/>
誅從子親從都指揮使仁達是嵗呉光請兵于呉呉信<lb/>
州刺史蔣延徽不俟朝命引兵會光攻建州帝遣使求<lb/>
救于呉越<lb/>
龍啓二年春正月上元節御大酺殿召𢎞文館直學士<lb/>
王倜等觀燈賜宴是月呉蔣延徽敗我兵于浦城遂圍<lb/>
建州帝遣土軍使張彦柔從弟驃騎大將軍延宗將兵<lb/>
萬人救之延宗軍及中塗士卒不進請薛文傑臠食之<lb/>
帝亟遣使赦之不及延徽攻建州垂克徐知誥以延徽<lb/>
<pb n="KR2i0021_WYG_091-8b"/>
與臨川王濛善恐奉濛以圖興復召之歸延徽引兵以<lb/>
北我兵追撃敗之已而遣使來求成冬十一月幸泉<lb/>
州如皇太后母家詔沿海居民屋瓦悉得黏土是嵗有<lb/>
野麂入東門帝曰朕土地雖小不可屬東麂也時閩語<lb/>
以兩浙為東麂故及之云<hi>後福州卒歸呉越人謂有先兆</hi>
永和元年春正月丙申朔大赦改元立淑妃陳氏為皇<lb/>
后帝兩娶劉氏皆美而無寵后本昭武帝侍婢金鳯帝<lb/>
嬖之以其族人守恩匡勝為殿使二月設傾筐會于甘<lb/>
<pb n="KR2i0021_WYG_091-9a"/>
露堂<hi>時甘露堂前茶樹二鬰茂婆娑宫人呼為清人樹春時嬪嬙戲摘新芽堂中設傾筐會</hi>夏六<lb/>
月以宫人李春鷰賜福王繼鵬冬十月帝素得風疾后<lb/>
與幸臣歸守明百工院使李可殷私通國人惡之莫敢<lb/>
言可殷常譖皇城使李倣于帝而后族人匡勝復無禮<lb/>
于福王繼鵬繼鵬又與弟繼韜久相惡因與倣宻圖數<lb/>
人己卯帝疾甚繼鵬有喜色倣以帝必不起使壯士持<lb/>
白梃殺可殷于家庚辰帝疾少間后訴之帝力疾視朝<lb/>
詰可殷死狀倣懼而出與繼鵬率皇城衛士鼓譟入宫<lb/>
<pb n="KR2i0021_WYG_091-9b"/>
帝聞變匿九龍帳中亂兵刺之不殊宛轉未絶宫人不<lb/>
忍其苦為絶之后繼韜及歸守明陳守恩匡勝皆為倣<lb/>
所殺帝立凡十年<hi>薛氏五代舊史本傳云在位十二年路氏九國志云在位十一年閩王列</hi>
<hi>傳紀年通譜皆云在位十年蓋恵宗以天成元年自立是嵗丙戌至永和元年乙未正當十年而五代舊史九</hi>
<hi>國志俱誤也又恵宗改元永和實在唐清泰二年是嵗冬見殺而五代舊史九國志運厯圖皆無永和之號又</hi>
<hi>運厯圖書恵宗見殺在天福元年丙申亦誤也</hi>諡曰齊肅明孝皇帝廟號恵宗<lb/>
<hi>歐史作諡恵皇帝廟號太宗今從通鑑</hi>恵宗未殂之先有赤虹入其室飲<lb/>
以金盆水吸之立盡又芝生于殿門占者以謂不祥未<lb/>
<pb n="KR2i0021_WYG_091-10a"/>
㡬遇弑<lb/>
　　康宗本紀<lb/>
康宗名繼鵬恵宗長子也恵宗既殂明日辛巳繼鵬稱<lb/>
皇太后令監國是日即皇帝位更名昶上先皇帝尊諡<lb/>
既而自稱知福建節度事遣使奉表于唐大赦境内立<lb/>
李春鷰為賢妃以李倣判六軍諸衛事倣有弑君罪心<lb/>
常自疑多養死士帝患之與拱宸指揮使林延皓隂圖<lb/>
倣延皓詐附倣倣待之甚厚冬十一月壬子帝大享軍<lb/>
<pb n="KR2i0021_WYG_091-10b"/>
延皓伏衛士于内殿俟倣入執斬之倣部兵攻應天門<lb/>
不克焚啓聖門奪倣首奔呉越詔暴倣弑君及殺后與<lb/>
繼□等罪告諭中外以弟建王繼嚴權判六軍諸衛弟<lb/>
繼恭為威武軍節度使以六軍判官葉翹為内宣徽使<lb/>
𠫭政事未㡬以直言放翹歸永泰<hi>九國志又作永春</hi>十二月賜<lb/>
洞真先生陳守元號天師是嵗復改長樂縣曰閩閩興<lb/>
縣曰侯官侯官縣曰長樂又改桃林縣為永春縣建明<lb/>
威殿<lb/>
<pb n="KR2i0021_WYG_091-11a"/>
通文元年春正月帝改元立賢妃李氏為皇后尊皇太<lb/>
后曰太皇太后冬十一月丁酉契丹立石敬瑭為大晉<lb/>
皇帝改元天福辛巳唐主自焚𤣥武樓唐亡國人聞之<lb/>
歎曰潞王之罪天下未之聞也將如我君何是嵗詔以金<lb/>
錢市馬得良馬五賜號曰金鞍使者千里將軍致逺侯<lb/>
渥洼郎驥國公<lb/>
通文二年夏四月作紫微宫以水晶飾之<hi>通鑑云土木之建倍于寳</hi>
<hi>皇宫</hi>遣使詣諸州伺人隱匿夏六月方士言白龍夜見螺<lb/>
<pb n="KR2i0021_WYG_091-11b"/>
峰詔建白龍寺命吏部侍郎判三司蔡守䝉納賂除官<lb/>
籍貨來上是月令醫工陳究以空名堂牒鬻官詔民有<lb/>
隱年者杖背隱口者死逃亡者族果菜雞豚皆重征之<lb/>
冬十月命弟威武節度使繼恭上表告嗣位于晉且請<lb/>
置邸都下庚子齊王誥遣使來告即位是時國人貢建<lb/>
州茶膏製以異味膠以金縷名曰耐重兒凡八枚<lb/>
通文三年春正月己酉日有食之二月遣内客省使朱<lb/>
文進如齊賀即位冬十月乙丑遣弟繼恭進奉天和節<lb/>
<pb n="KR2i0021_WYG_091-12a"/>
并賀重午節白金五千兩于晉又進金器六事金花細<lb/>
縷銀器三千兩真珠二十斤犀三十株銀裝交牀五十<lb/>
副牙二十株又進大茶八十斤香藥一萬斤朱笴銀纒<lb/>
槍二百條通箭笴三萬莖又進五色桐皮扇子海蛤麖<lb/>
鞾細蕉藥木𤓰等物十一月晉以左散騎常侍盧損充<lb/>
冊禮使封帝為閩國王賜帝赭袍戊申晉封威武節度<lb/>
使繼恭為臨海郡王帝聞之遣進奏官林恩白執政以<lb/>
既襲帝號辭冊命及使者是月諫議大夫黄諷與妻子<lb/>
<pb n="KR2i0021_WYG_091-12b"/>
辭訣入諫帝欲杖之諷不受杖黜為民是時諸州各計<lb/>
口筭錢謂之身丁錢民年十六至六十免放後漳泉二<lb/>
州折米五斗<hi>宋時取官斗較量閩時五斗得七斗三升</hi>凡江湖陂塘皆有賦<lb/>
<hi>文獻通考云先時淮南江浙荆湖廣南福建當僣偽之占時應江湖及池潭陂塘聚魚之處皆納官錢或令人户</hi>
<hi>賣輸課或官遣吏主持宋太宗聞其弊詔除之又有橘園水磑社酒蓮藕鵝鴨螺蚌柴薪地鋪枯牛骨溉田水</hi>
<hi>利等名皆為國舊制累詔廢省</hi>
通文四年春二月盧損至長樂府帝辭疾不見令弟繼<lb/>
恭主之又遣中書舎人劉乙勞損于館損他日頗誚乙<lb/>
<pb n="KR2i0021_WYG_091-13a"/>
帝怒損還無所答繼恭遣禮部員外郎鄭元弼隨損入<lb/>
貢于晉三月命六宫設三昧宴<hi>清異録閩昶春餘宴後苑飛紅滿空昶曰彌陀</hi>
<hi>經云雨天曼陀羅華此景近似今日觀化工之雨天三昧宜召六宫設三昧宴</hi>以道士譚紫霄<lb/>
為正一先生是月有虹見于宫中夏四月巫者林興傳<lb/>
神言宗室將為亂之兆帝乃命興率壯士殺叔父延武<lb/>
延望并其五子作三清殿于内庭<hi>五代史云起三清臺三層</hi>鑄寳皇<lb/>
大帝無始天尊太上老君像從道士陳守元言也凡用<lb/>
黄金數千斤日焚龍腦薫陸諸香無筭作樂臺下晝夜<lb/>
<pb n="KR2i0021_WYG_091-13b"/>
不輟云如此可求大還丹政無大小皆興傳寳皇命决<lb/>
之六月罷建王繼嚴判六軍諸衛更其名曰繼裕以季<lb/>
弟繼鎔<hi>五代史作繼鏞今從通鑑</hi>判六軍去諸衛字未㡬林興詐覺<lb/>
流泉州望氣者言宫中有災乙未徙長春宫<hi>歐史云徙南宫避災</hi>
帝為長夜之飲強羣臣酒醉則令左右伺其過失從弟<lb/>
繼隆以醉失禮輒斬之又屢用猜怒誅宗室左僕射平章<lb/>
事延羲帝叔也陽為狂愚避禍賜以道士服置武夷山<lb/>
中尋召還幽于私第秋七月乙巳北宫火焚宫殿殆盡<lb/>
<pb n="KR2i0021_WYG_091-14a"/>
初帝募勇士二千人為腹心號宸衛都賜予給賞獨厚<lb/>
于拱宸控鶴二都或言二都怨望將為亂帝欲分𨽻漳<lb/>
泉二州二都益怨望<hi>五國故事云昶立而忠懿王之勛舊悉屏棄之衛兵先號威武軍者</hi>
<hi>亦棄不用因召市井屠輩别立宸衛軍名衣以羅襦銀帶飲食之器悉皆中金所給俸賜復數倍于威武威武</hi>
<hi>頗怒</hi>拱宸軍使朱文進控鶴軍使連重遇又數為帝所侮<lb/>
慢内懐不平常以微言激其軍至是帝命重遇帥營兵<lb/>
除餘燼且求賊不得頗疑重遇知縱火之謀欲誅之内<lb/>
學士陳郯洩其言于重遇閏月辛巳夜重遇入直率二<lb/>
<pb n="KR2i0021_WYG_091-14b"/>
都兵焚長春宫作亂使人迎延羲于瓦礫中呼萬嵗<hi>五國</hi>
<hi>故事又云匣劒取延羲于私第而立之</hi>復召外營兵共攻帝時獨宸衛都<lb/>
拒戰帝與后等如宸衛都比明亂兵焚宸衛都宸衛都敗績<lb/>
餘衆千餘人奉帝及后等出北闗<hi>歐史云昶挾愛姬子弟黄門衛士斬闗而出宿</hi>
<hi>于野</hi>至梧桐嶺衆稍逃散延羲命從子繼業追及于村舎<lb/>
帝素善射引弓殺數人頃之追兵大集帝知不免投弓<lb/>
于地繼業與俱還至陁莊飲以酒醉而縊之后及諸子<lb/>
繼恭皆死陳守元易服將逃亦死于兵宸衛餘衆奔呉<lb/>
<pb n="KR2i0021_WYG_091-15a"/>
越重遇執蔡守䝉數以賣官之罪斬之永隆初諡帝曰<lb/>
聖神英睿文明廣武應道大𢎞孝皇帝廟號康宗帝性<lb/>
狂躁即位之初常欲練兵襲呉乃于殿庭設大沙鑼於<lb/>
射堋示衆曰一發中之當平定江南射堋去階際裁數<lb/>
十武沙鑼復甚寛廣果一𤼵命中左右同聲賀曰此一<lb/>
箭定天下矣帝大悦遂發兵至境上呉人聞之無所詬<lb/>
責第曰愍其有大志耳盖實戲之也<lb/>
　<lb/>
<pb n="KR2i0021_WYG_091-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷九十一<lb/>
</p>
<p>
</p>
  </div>
</body>
</text>
</TEI>
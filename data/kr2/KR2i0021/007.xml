<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷七</head> <lb/>
    <p>
<pb n="KR2i0021_WYG_007-1a"/>
欽定四庫全書<lb/>
　十國春秋卷七<lb/>
　　　　　　　　　　　　　檢討吳任臣撰<lb/>
吳七<lb/>
　列傳<lb/>
　　劉信　　　　　　　吕師造<lb/>
　　王綰　　　　　　　王茂章<lb/>
　　米志誠　　　　　　苗璘<lb/>
<pb n="KR2i0021_WYG_007-1b"/>
劉信兖州中都人也初為羣盜戰敗奔廣陵事太祖數<lb/>
有功太祖遇之厚常召信計事醉不能言太祖嫚罵之<lb/>
信即仗一劒棄去左右請追之太祖曰信豈負我者邪<lb/>
醉而去醒當復來明日果至累官至鎮南軍節度使天<lb/>
祐十五年王祺攻䖍州譚全播久不下會祺病高祖命<lb/>
信充䖍州行營招討使代之信晝夜急攻不能克使人<lb/>
說全播取質納賂而還時徐溫同平章事怒曰信以十<lb/>
倍之衆攻一城不得而反用說客降之何以威敵國笞<lb/>
<pb n="KR2i0021_WYG_007-2a"/>
其使者而遣之曰吾以笞信也且授信子英彦兵三千<lb/>
謂若父居上游之地統雄兵不能克敵是反也汝可以<lb/>
此兵往與父同反又使昇州内指揮使朱景瑜與之俱<lb/>
曰全播守卒皆農夫饑窘踰年妻子在外重圍既解相<lb/>
賀而去聞大兵再往必皆逃遁全播所守者空城耳往<lb/>
必克之信大惶懼濟師遂破䖍州人有誣信逗留隂縱<lb/>
全播將反者信聞之因自獻㨗至金陵見溫溫與信博<lb/>
信斂骰子厲聲祝曰劉信背吳願為惡彩茍無二心當<lb/>
<pb n="KR2i0021_WYG_007-2b"/>
成渾花温遽止之一擲六子皆赤溫慚自以巵酒飲信<lb/>
然終疑之已而楚攻荆南荆南來求救命信帥歩兵趣<lb/>
潭州荆南兵解去武義元年加征南大將軍唐莊宗滅<lb/>
梁遣諫議大夫薛昭文使閩假道洪州信燕勞之謂昭<lb/>
文曰皇帝知有信否昭文曰主上新平河南未熟公名<lb/>
信曰漢有韓信吳有劉信一等人也君還語天子當來<lb/>
較射于淮上因指牙旗銀首百歩外舉酒屬昭文曰幸<lb/>
而中此願為我飲一發中之未幾唐師伐蜀温急召信<lb/>
<pb n="KR2i0021_WYG_007-3a"/>
至廣陵以為左統軍託以内備而實奪其地居無何卒<lb/>
南唐受禪以舊故贈太師長子彦英事高祖掌親兵第<lb/>
四子彦貞仕南唐有傳<lb/>
吕師造揚州人從太祖起淮南為都將天復元年李神<lb/>
福攻杭州浙將顧全武列八寨以待之神福使師造伏<lb/>
兵青山下陽退兵以誘全武伏發全武被執天祐初復<lb/>
從周本援衢州刺史陳璋會浙兵來取衢州師造謂本<lb/>
曰敵去我咫尺而陳不動是輕我也必擊之本雖不盡<lb/>
<pb n="KR2i0021_WYG_007-3b"/>
用其言是日中道破浙軍師造實與有力焉未幾充南<lb/>
面都統軍使攻蘇州無功已又從周本南伐敗苑玫于<lb/>
上高遷池州團練使久之楚冦鄂州高祖命師造為水<lb/>
陸行營應援使以拒楚師未至楚師解去改饒州刺史<lb/>
師造歴事太祖父子南北征伐多在行間所嚮輙摧鋒<lb/>
排陳累官光祿大卿檢校太保兼御史大卿師造在池<lb/>
州日頗事聚斂常嫁女於揚都資装甚厚使家人送之<lb/>
夜泊竹篠江上有道人忽躍入舟中穿舟而過隨其所<lb/>
<pb n="KR2i0021_WYG_007-4a"/>
經火即大發復越後舫火亦從之惟一老婢髪尺餘人<lb/>
與舟了無所損道士亦復不見人咸異之<lb/>
王綰合肥人仕太祖為漣水防遏使遷海州副使天復<lb/>
中青州王師範以沂密内叛乞師太祖太祖遣臺濛及<lb/>
綰將兵援之已㧞密州將進攻沂州城諜者偵城中盡<lb/>
偃旗息鼔綰謂此不可擊也諸將堅欲攻之綰不能止<lb/>
乃設伏林間以待頃之攻沂者果不克敵兵乘勢追之<lb/>
綰伏發得以濟師其用兵多此𩔖武義元年加鎮東大<lb/>
<pb n="KR2i0021_WYG_007-4b"/>
將軍已遷百勝軍節度使卒<lb/>
王茂章廬州合肥人也幼從太祖起淮南常侍左右為<lb/>
親校為人驍果剛悍質畧無威儀臨敵務以身先士卒<lb/>
太祖壯之梁王全忠遣從子友寧攻王師範于青州師<lb/>
範乞兵太祖太祖遣茂章帥歩騎七千救之師範以兵<lb/>
背城為兩柵友寧夜擊其一柵柵中告急趣茂章出戰<lb/>
茂章按兵不動友寧已破一柵連戰不已遲明茂章度<lb/>
友寧兵已困乃出戰大敗之遂斬友寧以其首報太祖<lb/>
<pb n="KR2i0021_WYG_007-5a"/>
是時梁王全忠方攻鄆中聞友寧死以兵二十萬倍道<lb/>
而至茂章閉壘示怯伺汴兵怠毁柵而出驅馳疾戰戰<lb/>
酣退坐召諸將飲酒已而復戰全忠登高望見之得青<lb/>
州降人問飲酒者為誰曰王茂章也全忠嘆曰使吾得<lb/>
此人為將天下不足平矣汴兵又敗茂章軍還汴兵急<lb/>
追之茂章度不可走遣裨將李䖍裕以衆一旅設覆於<lb/>
山下以待之留軍不行解鞍而寢䖍裕疾呼曰追兵至<lb/>
矣宜速走䖍裕以死遏之茂章曰吾亦戰于此也䖍裕<lb/>
<pb n="KR2i0021_WYG_007-5b"/>
三請茂章乃行而䖍裕卒戰死汴兵以故不能及茂章<lb/>
得全軍以歸茂章累官潤州團練使太祖薨烈祖自宣<lb/>
州入立以茂章代守其地烈祖之去宣州也欲取帷幕<lb/>
及親兵以行<hi>一云襲位後反求宣州故時物</hi>茂章惜不與烈祖怒既襲<lb/>
王位以兵攻之茂章奔于杭州吳越武肅王以為鎮東<lb/>
節度副使避梁王全忠家諱<hi>梁王曾祖名茂琳</hi>更其名曰景仁<lb/>
已而領寧國節度使未幾梁王稱帝素知景仁名遣人<lb/>
召之景仁間道歸梁路過撫州危全諷方與我治兵相<lb/>
<pb n="KR2i0021_WYG_007-6a"/>
攻乃陳兵與景仁登城望之景仁曰我素事吳吳兵三<lb/>
等如公此衆可當其下將爾非得益十萬不可而全諷<lb/>
卒以此敗人皆稱景仁為知兵景仁既至汴仍以為寧<lb/>
國軍節度使加同中書門下平章事久之未有以用使<lb/>
參宰相班奉朝請而已居數年梁太祖以為北面招討<lb/>
使與晉人戰大敗于柏鄕梁太祖曰吾亦知之葢韓勍<lb/>
李思安輕汝為客而不受節度爾梁末帝立以景仁為<lb/>
淮南招討使使攻廬壽軍過獨山山有武皇帝祠景仁<lb/>
<pb n="KR2i0021_WYG_007-6b"/>
再拜號泣而去戰于霍山梁兵敗走景仁殿而力戰以<lb/>
故梁兵不甚敗景仁歸汴病疽卒贈太師<lb/>
米志誠事太祖為牙校勇敢有膂力時朱瑾以善槊名<lb/>
志誠以善射名軍中同推為驍將安仁義叛與王茂章<lb/>
執仁義于潤州久之為都押牙襲梁潁州不能下高祖<lb/>
時充行營都指揮使敗楚將苑玫有功已又同柴再用<lb/>
破劉崇景等于萬勝岡累遷泰寧軍節度使朱瑾之殺<lb/>
徐知訓也志誠從十餘騎至天興門問瑾所向聞瑾已<lb/>
<pb n="KR2i0021_WYG_007-7a"/>
死乃引歸徐温疑其助瑾必欲殺之嚴可求懼事不克<lb/>
詐稱袁州大㨗召將吏入賀伏甲禽志誠斬之并其諸<lb/>
子<lb/>
苗璘不知其世系太祖時以裨將從劉存攻杜洪于鄂<lb/>
州時汴將曹延祚等將兵援洪兵勢頗盛有降卒言汴<lb/>
軍虚實謂鄆軍易與爾開道軍未易當也璘乃帥敢死<lb/>
士自擊開道軍破之禽其將士三百人狥鄂州城外洪<lb/>
氣沮遂以此敗乾貞初累官右雄武軍使同靜江軍使<lb/>
<pb n="KR2i0021_WYG_007-7b"/>
王彦章攻楚岳州與楚將許德勲戰于道人磯師敗為<lb/>
楚所執未幾求和于楚復歸國病卒<lb/>
論曰劉信吕師造王綰皆桓桓如虎如貔之臣也王茂<lb/>
章有專閫才而不竟其用畏禍出亡事非得已米志誠<lb/>
横罹屠戮刑匪其罪東海之惡可勝數邪若苗璘者鄂<lb/>
州之役其功固不可没云<lb/>
　　周本<hi>子鄴</hi>　李德誠　　王安　　　王輿<lb/>
周本舒州宿松人漢南郡太守瑜之後瑜葬宿松即墓<lb/>
<pb n="KR2i0021_WYG_007-8a"/>
為祠子孫居其旁者猶數十家本少孤貧有膂力常獨<lb/>
格虎殺之初為宣州節度使趙鍠將勇冠軍中太祖既<lb/>
破鍠獲本釋之即𨽻帳下為牙將每奮躍先登攻堅摧<lb/>
鋒蒙犯矢石身無完膚戰罷輙自燒鐵烙其創飲㗖言<lb/>
笑自若累遷至淮南馬歩使兩浙將陳璋據衢州歸欵<lb/>
為浙兵所困不得出太祖遣本迎璋既至浙人解圍出<lb/>
璋而列兵不動本遂以璋還裨將吕師造以浙兵近我<lb/>
而不動請擊之本曰吾受命迎陳使君陳君至吾事訖<lb/>
<pb n="KR2i0021_WYG_007-8b"/>
矣何戰為且彼近而不動必有以待我也擊可勝乎待<lb/>
其先動擊未晚也頃之浙人躡我軍至中道宿夜半本<lb/>
陽驚棄輜重走而設伏于旁浙人果急追伏發前後夾<lb/>
擊盡殱其衆天祐六年撫州刺史危全諷率諸州兵十<lb/>
萬來寇洪州屯象牙潭楚人圍高安以援全諷江西守<lb/>
將劉威警書至高祖謀可將者于列官嚴可求薦本時<lb/>
本方帥軍攻蘇州不能下恥之稱疾卧家可求自往强<lb/>
起本本曰姑蘇之役非彼疆我弱也徒以我將帥權輕<lb/>
<pb n="KR2i0021_WYG_007-9a"/>
下皆專命故無功今必見用勿置副貳乃可許之得精<lb/>
兵七千晨夜兼行高祖初命其解高安圍本曰楚人非<lb/>
欲取高安第為全諷聲援爾今先敗全諷楚人必棄高<lb/>
安走何足擊哉乃馳至象牙潭亟擊之大破其軍禽全<lb/>
諷楚人亦遁吉州刺史彭玕信州刺史危仔昌皆棄城<lb/>
去江西之地始定本之初至也即揮兵進劉威欲留宴<lb/>
犒不許或曰敵兵盛宜審觀形勢何遽如此本曰賊衆<lb/>
加我十倍使我兵知之戰先奪氣矣急乘其鋒用之乃<lb/>
<pb n="KR2i0021_WYG_007-9b"/>
可有功已而果如所料高祖竒其能遂用為信州刺史<lb/>
居數年閩楚吳越將兵二萬來攻信州信州兵不滿數<lb/>
百逆戰不利吳越兵圍之數匝本命啓闗張虚幕于門<lb/>
内召僚佐登城樓作樂宴飲飛矢雨集畧不為動吳越<lb/>
疑有伏兵解圍去其臨陳決䇿多此𩔖也唐莊宗入洛<lb/>
高祖遣司農卿盧蘋往聘還言唐主問我國名將存否<lb/>
而本預焉由是召入為雄武統軍俄出鎮壽州改德勝<lb/>
軍節度使後加安西大將軍太尉中書令西平王本不<lb/>
<pb n="KR2i0021_WYG_007-10a"/>
知書然能尊崇儒士遇僚屬以禮士民愛之性朴拙無<lb/>
它才惟軍旅之事若生知者齊王誥將受禪徐玠周宗<lb/>
等以本及李德誠名位隆重諷之使率羣臣勸進本已<lb/>
昏老其少子𢎞祚懼家禍代署表上之本初不知猶謂<lb/>
所親曰我受吳室厚恩老矣復能推戴異姓乎臨川王<lb/>
濛既降爵為公廢居和州聞將傳禪乃殺監守者與親<lb/>
信兩騎走詣本本即欲出見之𢎞祚固執不可本怒曰<lb/>
我家郎君也奈何不使我一見𢎞祚拒閉中門令外執<lb/>
<pb n="KR2i0021_WYG_007-10b"/>
濛告之濛遂誅死本隨衆至建康勸進由是愧恨屬疾<lb/>
數月卒年七十七本晚好飲酒樂施予或謂公春秋高<lb/>
宜少儲積為子孫計本曰吾繫芒屩事武皇帝位至將<lb/>
相何人所遺乎既死太常凖令廢朝三日南唐先主以<lb/>
本舊將宜講求優典禮官言前朝常為汾陽王郭子儀<lb/>
廢朝五日命即用其禮謚曰恭烈葬給鹵簿本刺史信<lb/>
州時入覲陽都一夕遇私諱日獨宿外舎張燈而寐未<lb/>
熟聞室中有聲視之見火爐冉冉而上直抵于屋良久<lb/>
<pb n="KR2i0021_WYG_007-11a"/>
乃下飛灰勃然明日浮埃覆物亦無它怪廣陵人傳為<lb/>
異事<lb/>
鄴本長子也少驍勇從本征討有戰功本在信州畧地<lb/>
至建州道徑險阨被圍垂困鄴躍馬救之手刅數十人<lb/>
翼本而出建人駭懼潰去及臨川王濛被執歎憤逾月<lb/>
國人以此稱其有義已而仕南唐典親軍累官滁州刺<lb/>
史廬州節度使暴猛狠戾常蓄飛揚之志南唐先主以<lb/>
本故特優容之昇元六年卒<lb/>
<pb n="KR2i0021_WYG_007-11b"/>
李德誠廣陵人也<hi>一云西華人</hi>少事宣州節度使趙鍠為給<lb/>
使太祖攻宣州鍠既敗左右皆散惟德誠與韓球從之<lb/>
不去城中復推立裨將周進思拒太祖鍠使德誠入城<lb/>
說進思降將行暴得疫疾委頓不克往乃改命球球至<lb/>
進思所進思斬之擲其首城外德誠是日即愈人咸異<lb/>
之鍠死太祖義其人妻以宗女常從征討積功為江南<lb/>
馬歩軍使與諸將圍安仁義于潤州諸將每見仁義臨<lb/>
城督戰必嫚罵之德誠獨否及城䧟仁義操弓矢坐城<lb/>
<pb n="KR2i0021_WYG_007-12a"/>
上忽見德誠至曰汝見我不失禮且有竒相它日必大<lb/>
貴吾以為汝功因擲弓矢就執太祖即拜德誠潤州刺<lb/>
史未幾徙江州已轉撫州節度使武義元年加平南大<lb/>
將軍中書令頃之改百勝軍節度使太和中又為鎮南<lb/>
軍節度使南唐受禪拜太師封南平王進封趙王德誠<lb/>
事楊氏最久至南唐為佐命臣首率百官勸進初無大<lb/>
功勞特以際會至高位富貴壽考世罕及者然為人謙<lb/>
恭沉厚終始如一自洪州覲金陵南唐先主遣内夫人<lb/>
<pb n="KR2i0021_WYG_007-12b"/>
逆勞于道百官班謁于都門入對日朝堂設次以待昇<lb/>
元四年卒年七十八南唐先主廢朝五日諡曰忠懿有<lb/>
子二十八人建勲為相建封為將妻楊氏封滕國君當<lb/>
世榮焉初南唐信王景達先娶德誠女先主復姓有司<lb/>
以同姓非禮先主制曰南平王國之元老昏不可離信<lb/>
王妃可氏南平亦異數云<lb/>
王安廬州廬江人少事太祖𨽻戲下太祖常臨戰升高<lb/>
冢望敵安捧唾壺侍側左右皆注目前視忽有武士持<lb/>
<pb n="KR2i0021_WYG_007-13a"/>
矟徑趣太祖莫能禦者安置壺于地引弓射之一發而<lb/>
殪徐納弓弢中復捧壺立色不變太祖喜撫其背曰汝<lb/>
器度如此它日必富貴積功至袁州刺史南唐禪代用<lb/>
為百勝軍節度使䖍州與嶺南地接南漢使者往來節<lb/>
度使當燕勞問遺而安名犯漢主祖諱南唐先主乃更<lb/>
賜名會昇元五年卒年七十有三<lb/>
王輿<hi>或作璵</hi>鎮東大將軍綰之弟也初為小校從周本攻<lb/>
危全諷臨戰本視賊水柵部分諸將指旁山頭一小營<lb/>
<pb n="KR2i0021_WYG_007-13b"/>
謂輿曰爾往為我取彼輿唯唯不即往本曰爾憚往邪<lb/>
輿曰公必不以輿為不武請得此柵攻之舎而趣彼何<lb/>
為本大喜曰爾亦知此為必爭之地邪乃命之輿乘輕<lb/>
舟襲破其前鋒遂排柵入諸軍繼進賊大潰積功遷至<lb/>
諸軍都虞侯睿帝時甚見倚任久乃出為光州刺史先<lb/>
是兄綰子傳拯為海州都指揮使叛附唐聞輿在光州<lb/>
遣使通問輿執其使以聞因求罷郡進控鶴都虞侯已<lb/>
為左宣威統軍歴鎮海節度留後金吾衛大將軍南唐<lb/>
<pb n="KR2i0021_WYG_007-14a"/>
禪代輿從睿帝至潤州移鎮鄂州雅與監軍甄廷堅不<lb/>
相得會廷堅被誣告有二志南唐先主遣使械廷堅屬<lb/>
吏未至輿刺知之密告廷堅因為謀曰今獨可即日歸<lb/>
闕待罪毋與中使遇廷堅恐懼不暇為它謀遂從其計<lb/>
獲免由是人推其長者中主時加同平章事保大二年<lb/>
卒年七十四輿少從軍攻潤州為巨弩所射中右耳矢<lb/>
自左耳出復中旁一人猶立死輿扶歸營卧百餘日故<lb/>
無恙至老不聵又攻潁州夜夢道士告之曰但有流星<lb/>
<pb n="KR2i0021_WYG_007-14b"/>
下墜能避當富貴及倚營門驅士卒登城城上機石發<lb/>
中營門及鎧之半皆糜碎而輿不傷輿曰所夢流星是<lb/>
也世莫不竒之輿亦頗以此自負<lb/>
論曰周本李德誠俱楊氏勛臣位列通顯或則抱徐廣<lb/>
流涕之心或則效范雲勸進之術迹雖不殊而其志亦<lb/>
畧異焉王安以器度稱王輿以長厚見歴仕二姓功績<lb/>
爛然要未可與南平同日語矣<lb/>
　十國春秋卷七<lb/>
</p>
<p>
</p>
  </div>
</body>
</text>
</TEI>
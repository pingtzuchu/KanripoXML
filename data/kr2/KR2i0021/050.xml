<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷五十</head> <lb/>
    <p>
<pb n="KR2i0021_WYG_050-1a"/>
欽定四庫全書<lb/>
　十國春秋卷五十<lb/>
　　　　　　　　　　　　　檢討呉任臣撰<lb/>
後蜀三<lb/>
　列傳<lb/>
　　高祖皇后李氏　　　太后李氏<lb/>
高祖皇后李氏後唐太祖弟克讓之女也<hi>五代㑹要作後唐武王長</hi>
<hi>女</hi>高祖為教練使時太祖竒其才逐以弟女妻之莊宗<lb/>
<pb n="KR2i0021_WYG_050-1b"/>
即位封瓊華長公主<hi>五代㑹要云同光三年十二月封</hi>初高祖鎮西川<lb/>
后與子仁贊尚留太原明宗踐阼高祖遣使相迎而是<lb/>
時李嚴被殺后等過鳳翔鎮臣遂留之不遣明宗欲以<lb/>
恩結高祖仍命李仁矩送后歸蜀已而改封為福慶長<lb/>
公主唐有司言前世公主受封皆未出降無遣使就藩<lb/>
冊命之儀明宗不從詔有司草具新儀乃遣秘書監劉<lb/>
岳為冊使岳行至鳯翔聞高祖舉兵乃旋長興三年薨<lb/>
唐遣使歸賻冊贈晉國雍順長公主九月葬於成都星<lb/>
<pb n="KR2i0021_WYG_050-2a"/>
宿山高祖登極追冊為皇后後唐之亂莊宗諸兒多削<lb/>
髪為僧間道來成都高祖以后故厚待之賜予千計勅<lb/>
器用局以沉香降真為鉢木香為匙箸其優禮如此后<lb/>
㓜畜雌雄二貓一曰御花朶一曰麝香騟妲己性酷愛<lb/>
之蜀人多傳其事<lb/>
太后李氏太原人故唐莊宗嬪御也莊宗以賜高祖<hi>一云</hi>
<hi>瓊華長公主之媵</hi>一日夢大星墜於懷告於瓊華長公主長公<lb/>
主即高祖皇后也謂太后曰婢有福相當生貴子遂常<lb/>
<pb n="KR2i0021_WYG_050-2b"/>
令知府舍未㡬生後主為人明辨知大體初封夫人明<lb/>
徳元年進封貴妃後主踐阼尊為皇太后累從征伐備<lb/>
歴艱難由是性尚慈儉居恒戒後主以固福夀為務後<lb/>
主初年頗遵行之廣政末典兵者多非其人太后謂後<lb/>
主曰吾昔見莊宗跨河與梁戰及先帝在并州捍契丹<lb/>
入蜀定兩川諸將非有大功無得主兵故士卒畏服今<lb/>
王昭逺出自厮養伊審徵韓保貞趙崇韜皆膏梁乳臭<lb/>
子素不習兵徒以舊恩寘扵人上平時誰敢言者倉卒<lb/>
<pb n="KR2i0021_WYG_050-3a"/>
遇疆場有事安能禦大敵乎以吾觀之惟高彦儔太原<lb/>
舊人秉心忠實多所經練終不負汝自餘無足任者後<lb/>
主不能從及歸宋太祖盛加優禮賜御衣一襲金器三<lb/>
百兩銀器一千兩絹一千段綿被氊褥等物稱是詔書<lb/>
呼為國母以禁舉肩至宫庭命宫嬪扶掖親酌酒勞之<lb/>
曰母善自愛無戚思蜀他日當送母歸太后曰妾家<lb/>
本太原倘得還故鄉不勝大願是時北漢尚在太祖大<lb/>
喜曰俟平劉鈞當如母願後主之殁也太后不哭以酒<lb/>
<pb n="KR2i0021_WYG_050-3b"/>
酹地祝曰汝不能死社稷茍生以取羞吾所以忍死者<lb/>
以汝在也吾今何用生為因不食而死宋太祖聞而傷<lb/>
之賻贈加等令鴻臚卿范禹偁䕶喪事同後主葬于洛<lb/>
陽太后在成都時常夢宫中衛聖龍神乞出居宫外太<lb/>
后命引像置圓覺寺人皆謂非吉兆至國亡乃騐<lb/>
　　後主妃張氏　　　慧妃徐氏<lb/>
妃張氏名太華少擅殊色睂目如畫事後主有専房之<lb/>
寵廣政初同輦遊青城山宿九天丈人觀月餘不返奉<lb/>
<pb n="KR2i0021_WYG_050-4a"/>
鑾肅衛都虞候李廷珪屢諫不聽居數日雷雨大作白<lb/>
日晦暝太華被震而殞乃以紅錦龍褥裹痊觀前白楊<lb/>
樹下明日急趣迴鑾悲悼無已後數年鍊師李若冲于<lb/>
薄暮步白楊樹側忽見女子吟詩若有所怨<hi>詩曰一别鑾輿今㡬</hi>
<hi>年白楊風起不成眠常思往日椒房寵泪滴衣襟損翠鈿</hi>問曰人邪鬼邪女子斂袵<lb/>
言妾蜀妃張太華也因陪駕遊此遇震乞賜超拔若冲<lb/>
乃於中元節修長生金簡以荅之未㡬夢太華謝曰妾<lb/>
已受生人世矣壁間以黄土留詩而去<hi>詩曰符吏匆匆叩夜扄便隨金</hi>
<pb n="KR2i0021_WYG_050-4b"/>
<hi>簡出幽冥䝉師薦拔恩非淺領得生神九卷經</hi>後主聞之厚賚若冲自是惟花<lb/>
蕋夫人寵冠後宫<lb/>
慧妃徐氏青城人㓜有才色父國璋納于後主後主嬖<lb/>
之拜貴妃别號花蕋夫人又升號慧妃常與後主登樓<lb/>
以龍腦末塗白扇墜地為人所得蜀人爭效其制名曰<lb/>
雪香扇又後主與避暑摩訶池上為作小詞以美之<hi>辭曰</hi>
<hi>氷䏎玉骨清無汗水殿風來暗香滿云云</hi>國中為流傳徐氏長于詩詠居恒<lb/>
倣王建作宫辭百首時人多稱許之國亡入宋宋太祖<lb/>
<pb n="KR2i0021_WYG_050-5a"/>
召使陳詩誦亡國之由其詩有十四萬人齊解甲可無<lb/>
一個是男兒之句太祖大悦徐氏心未忘蜀每懸後主<lb/>
像以祀詭言宜子之神<hi>張仙挾弹圖即後主也童子為太子𤣥喆武士為趙廷隠</hi>一<lb/>
云墓在閩崇安<lb/>
論曰逸史載張太華事至竒殆漢李夫人之𩔖邪若花蕋<lb/>
夫人者有言宋平蜀别將䕶夫人入汴京中道作敗節<lb/>
語後竟為晉邸射死又言以蜀俘輸織室終得罪賜自<lb/>
盡俱非也前後蜀有兩花蕋夫人王蜀則導江費氏孟<lb/>
<pb n="KR2i0021_WYG_050-5b"/>
蜀則徐國璋女又有南唐宫人雅能詩歸宋後目為小<lb/>
花蕋其稱名皆從同云<lb/>
　　高祖子雅王仁贄　　彭王仁裕　　嘉王仁操<lb/>
仁贄字忠美高祖子也年少扵後主初為左威衛將軍<lb/>
同正廣政十三年封雅王檢校太傅二十年領保寧軍<lb/>
節度使二十四年加檢校太尉宋師入境後主遣仁贄<lb/>
詣宋闕上表待罪宋太祖召見廣徳殿賜襲衣玉帶鞍<lb/>
勒馬俄授雲麾將軍檢校太傅右神武統軍兼御史大<lb/>
<pb n="KR2i0021_WYG_050-6a"/>
夫上柱國平昌縣開國伯食邑七百户丁母憂起復領<lb/>
大同軍節度西京都巡檢使開寶四年薨年四十四贈<lb/>
太子太師<lb/>
仁裕字鳴謙亦高祖子後主弟也起家左威衛將軍同<lb/>
正與仁贄同日封彭王檢校太傅廣政二十年領武泰<lb/>
軍節度使二十四年加檢校太尉歸宋授檢校太傅右<lb/>
監門衛上將軍遷右羽林軍開寶三年薨年四十四贈<lb/>
太子太傅<lb/>
<pb n="KR2i0021_WYG_050-6b"/>
仁操亦後主弟初為右領軍衛將軍同正與仁贄等同<lb/>
日封嘉王檢校太傅廣政二十一年領永寧軍節度使<lb/>
常侍後主射扵梔子園仁操連中的者三二十四年加<lb/>
檢校太尉尤奉釋氏深究禪理歸宋授右監衛上將軍<lb/>
累遷右龍武統軍雍熈三年薨又宋陸游言故蜀燕王<lb/>
宫海棠之盛為成都第一燕王不詳其為何人姑識其<lb/>
封號以竢考云<lb/>
　　後主子太子𤣥喆　　褒王𤣥珏　遂王𤣥寶<lb/>
<pb n="KR2i0021_WYG_050-7a"/>
𤣥喆字遵聖後主之元子也㓜聰悟善隸書年十四封<lb/>
秦王檢校太尉同平章事判六軍諸衛事常自書姚崇<lb/>
口箴刻諸石後主賜以銀器錦綵廣政二十一年領武<lb/>
徳軍節度使二十四年加兼侍中二十五年立為皇太<lb/>
子宋師將至後主命𤣥喆為元帥精卒萬餘旌旗皆織<lb/>
文繡為之以錦綢其杠是日微雨𤣥喆慮霑濕令解去<lb/>
俄雨止復斾之旌旗數千多倒繫杠上識者異焉𤣥喆<lb/>
離成都攜姬妾伶人數十輩晨夜嬉戲不恤軍政行至<lb/>
<pb n="KR2i0021_WYG_050-7b"/>
綿州聞劍門已破遂奔東川數日弃軍遁歸入宋與後<lb/>
主同日宣制拜檢校太尉泰寧軍節度使制曰朕聞魏<lb/>
將降蜀君臣俱列於散官隋帝平陳子弟不聞于封爵<lb/>
皇家順景風而行賞同時雨以濟師當敵境未賔霆下<lb/>
戒嚴之令暨危邦請命雲垂利澤之恩矧復降婁古封<lb/>
掌武崇秩曲阜是伯禽之國太尉乃周勃之官山河距<lb/>
九州之雄紱冕冠三公之貴舉為賞典斯實異恩蜀國<lb/>
長子孟𤣥喆禮法矜莊神采英秀駚修途于早嵗播令<lb/>
<pb n="KR2i0021_WYG_050-8a"/>
問於蜀川正朔未同於列國而人稱世子車書既混於<lb/>
大朝而自是良臣以爾昔在三川常居二職贊厥父之<lb/>
効順保祖母之高年予嘉乃心豈限彛制是命陟將壇<lb/>
于東夏整武事于南宫憲秩封侯用光殊渥將表臨戎<lb/>
之寄更增光禄之勲爾其分天子之憂勤出將軍之號<lb/>
令與其改弦而易調不若從容以安民布政頒條予誠<lb/>
有望榮家奉國爾其勉之後主殁宋太祖賜𤣥喆羊五<lb/>
百口酒五百壺𤣥喆獻馬二百匹白玉水晶鞍勒副之<lb/>
<pb n="KR2i0021_WYG_050-8b"/>
未幾移鎮貝州在鎮凡十餘年太平興國初徙定州三<lb/>
年加開府儀同三司四年從平太原就命為鎮州駐泊<lb/>
兵馬鈐轄又從征幽州率所部攻城之西面會班師遣<lb/>
與軍器庫使樂可瓊深州刺史念金鏁左龍武將軍趙<lb/>
延進殿前都虞候崔翰四方館使梁迴翰林使杜彦圭<lb/>
帥兵歸屯定州俄與諸將校敗契丹于徐河以功封滕<lb/>
國公入為左龍武軍統軍判右金吾衛仗未㡬知滑州<lb/>
淳化初以病求小郡養疾移知滁州薨年五十五贈侍<lb/>
<pb n="KR2i0021_WYG_050-9a"/>
中𤣥喆在貝州時凡民輸税者皆令出商算規其餘羨<lb/>
以傋留使之用景徳中都官員外郎孔揆使河北表論<lb/>
其事始除焉有子十五人隆記隆詁隆説隆詮並進士及第<lb/>
𤣥珏後主次子也初封褒王與𤣥喆並日封拜仍檢<lb/>
校太保少端敏侍後主射雙箭連中的竒之賜錢三<lb/>
十萬時𤣥珏方就學為選起居舍人陳鄂為教授至是<lb/>
自陳願以錢賜鄂後主嘉而許焉鄂常倣唐李澣蒙求<lb/>
高測韻對為四庫韻對四十卷以獻𤣥珏益賞之廣政<lb/>
<pb n="KR2i0021_WYG_050-9b"/>
二十三年𤣥珏領保寧軍節度使乆之加檢校太傅歸<lb/>
宋為千牛衛上將軍乾徳五年遷右神武統軍代𤣥喆<lb/>
判金吾衛仗太平興國九年出為宋曹兖鄆都巡檢又<lb/>
改右屯衛上將軍淳化元年四月復為右神武統軍六<lb/>
月出知滑州三年薨<lb/>
𤣥寶後主㓜子也生而竒嶷數嵗日誦詩書萬言年七<lb/>
嵗而夭太常言無服之殤無贈典後主問于宰相李昊<lb/>
昊曰昔唐徳宗皇子評生四嵗而卒贈揚州大都督封<lb/>
<pb n="KR2i0021_WYG_050-10a"/>
肅王此故事也後主乃贈𤣥寳青州大都督追封遂王<lb/>
<hi>按蜀檮机𤣥寶死于廣政十三年歐陽史載于二十一年之後恐誤</hi>
　　高祖女崇華公主<lb/>
　　後主女鳯儀公主　　鑾國公主<lb/>
崇華公主髙祖女也適太原伊延瓌<hi>一云延瓌尚高祖妹褒國公主今從</hi>
<hi>宋史</hi>延瓌厯陵嘉睂三州刺史審徵即公主子<lb/>
鳳儀公主後主女也宰相李昊子少連尚之少連累官<lb/>
太常少卿資州刺史<lb/>
<pb n="KR2i0021_WYG_050-10b"/>
鑾國公主亦後主女嫁工部尚書母守素子克恭克恭<lb/>
以公主故初授檢校水部員外郎累遷光禄少卿歸宋<lb/>
擢左監門衛將軍後主時又有韓崇遂趙文亮伊崇度<lb/>
俱尚公主史失其封號不其録<hi>又李心傳朝野雜言載趙普子承煦初娶</hi>
<hi>仙源郡夫人孟氏亦後主女也</hi>
　<lb/>
　<lb/>
　十國春秋卷五十<lb/>
</p>
<p>
</p>
  </div>
</body>
</text>
</TEI>
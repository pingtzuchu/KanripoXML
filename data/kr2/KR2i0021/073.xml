<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷七十三</head> <lb/>
    <p>
<pb n="KR2i0021_WYG_073-1a"/>
欽定四庫全書<lb/>
　十國春秋卷七十三<lb/>
　　　　　　　　　　　　　檢討呉任臣撰<lb/>
楚七<lb/>
　列傳<lb/>
　　彭玕　　唐世旻　　劉昌魯　　龎巨昭<lb/>
彭玕<hi>江南野史作玕又作旰九國志亦作玕今從通鑑唐書</hi>世為廬陵人<hi>通鑑云赤石洞</hi>
<hi>蠻今從江南野史</hi>當唐末時天下阻兵以門籍為胥吏有大志<lb/>
<pb n="KR2i0021_WYG_073-1b"/>
常怏怏不樂於吏事同曹多心厭之一日同曹吏李氏<lb/>
者私集儕屬燕飲而玕不之召自往赴之見十數輩已<lb/>
畢㑹而李不具饌玕知其忌已也陽遺席帽去行數里<lb/>
復來取帽見同曹吏飲啗自如遂含笑走嘆曰大丈夫<lb/>
當取富貴列鼎爼食何必狎此鼠軰而聚飲啜乎玕婦<lb/>
聞之曰請以箱奩資易酒饌以致報何如玕從之於是<lb/>
治供具盡召李氏坐中主客酒酣謂衆客曰玕不才不<lb/>
能從事諸君請自此決退耕壠畝矣旣歸鄉里有山名<lb/>
<pb n="KR2i0021_WYG_073-2a"/>
王嶺益破家鬻産冶鐵為兵宰牛練楮為甲胄與兄弟<lb/>
倡率義師以自衛鄉黨為名得勇力無賴者五百餘人<lb/>
玕乃立偏裨設號令雄於一鄉㑹羣盗數千掠撫州時<lb/>
鎮南節度使鍾傳統江西八郡不能制而南城人危全<lb/>
諷兄弟亦起義師連玕併力攻之斬其賊帥衆盜遂奔<lb/>
潰傳聞之表全諷撫州刺史玕吉州刺史玕歸本州益<lb/>
廣城池務農訓兵尤禁博錢玕常切齒李氏至是隂令<lb/>
博於其家盡誅其妻子數十人有裨將袁大蟲等私語<lb/>
<pb n="KR2i0021_WYG_073-2b"/>
曰使君今位重皆吾輩力也而諸將竟無分禄之地奈<lb/>
何玕聞之因大雪伏甲幕下夜㑹諸將飲酒醉盡殺之<lb/>
其急眦睚𩔖如此及傳死洪州已入於淮南玕獨強項<lb/>
不為屈通好武穆王以乞援師復與全諷及信州危仔<lb/>
昌䖍州盧光稠等深相結納圖進取江州未幾與淮南<lb/>
將周本逆戰象牙潭為本所敗玕退走命兄弟輩立寨<lb/>
於新淦二十里風岡拒之時寨中得玉笥山道士劉守<lb/>
真能驅役鬼神每淮兵掠寨守真噀水調角風雨雷電<lb/>
<pb n="KR2i0021_WYG_073-3a"/>
忽然而起淮人頗畏之一夕守真死玕連戰不利弃寨<lb/>
而還已又舎州退保朱川盡徙百姓户口千餘家奔<lb/>
郴衡武穆王表玕郴州刺史<hi>一云又改全州</hi>且為文昭王娶<lb/>
其女兄弟皆涖縣邑迨十年而玕卒玕通左氏春秋<lb/>
嘗募求西京石經厚賜以金揚州人至相語曰十金易<lb/>
一筆百金易一篇况得士乎故士人多往往依之玕殁<lb/>
後蠻人龍寳光者裂裳為旗呼内外曰有欲返江南者<lb/>
請從此行凡得數百户執大斧長刀以走追者不敢逼<lb/>
<pb n="KR2i0021_WYG_073-3b"/>
初玕來湖南時呉人掘其先世之冡惟見大蛇長二丈<lb/>
許目未開遂殺之最後馬氏遷金陵江南餘民多隨之<lb/>
入唐惟玕子孫恥而不返人多稱其賢焉<lb/>
唐世旻字昌圖零陵人素驍勇狀貎英偉眼環齒露黄<lb/>
巢起世旻團結鄉兵自捍劉建鋒同武穆王入潭州時<lb/>
舉為永州刺史已而據州不服王命李唐等攻永州殺<lb/>
其守將鄭封城陷世旻力戰死之民頗思世旻保障功<lb/>
搏象以祀<lb/>
<pb n="KR2i0021_WYG_073-4a"/>
劉昌魯鄴人也唐僖宗時黄巢冦嶺南昌魯為高州刺<lb/>
史帥羣蠻據險拒之巢衆不敢入唐嘉其功擢本州防<lb/>
禦使及南平王劉隱奄有嶺南命弟陟攻高州且數召<lb/>
昌魯欲籍其家昌魯輒大破之然自度非隱敵乃刺血<lb/>
致書武穆王具述懸急請歸於王王大喜遣捉生指揮<lb/>
使張可求<hi>湖湘故事作可球</hi>部轄兵馬於界首應接三千餘口<lb/>
來歸時王命姚彦章迎龎巨昭於容州亦令彦章至高<lb/>
州趣可求早發昌魯至長沙王署為永順軍節度副使<lb/>
<pb n="KR2i0021_WYG_073-4b"/>
無何卒於官<hi>廣東志云乾化三年劉巖擊取高州殺劉昌魯此志之誤也</hi>
龎巨昭<hi>湖湘故事作巨曦</hi>本唐末邕容等州防禦使<hi>一云容州刺史</hi>累<lb/>
遷寧逺節度使開平末南平王劉隱遣弟陟攻容州巨<lb/>
昭力拒之得解去因遣小吏間路納欵於武穆王王命<lb/>
澧州刺史姚彦章領馬歩軍八千人迎之時容南指揮<lb/>
使莫彦昭説巨昭曰湖南兵逺來罷乏宜棄城潜山谷<lb/>
待之彼入城而我以全軍掩其不備楚將可擒也巨昭<lb/>
曰吾中宵獨占氣象馬氏合五十餘年興霸湖外今雖<lb/>
<pb n="KR2i0021_WYG_073-5a"/>
勝後必成仇讎不若具牛酒逆之便彦昭不從是夜斬<lb/>
彦昭於私第以降彦章至高州遣兵䕶巨昭之族及士<lb/>
卒千人歸長沙巨昭善星緯之學或問湖南淮南國祚<lb/>
長短巨昭曰自今以後馬氏當五主楊氏當三主葢得<lb/>
之童謡云後皆如其言<lb/>
論曰彭玕舍呉奔楚為國姻戚夫固有天意存焉世旻<lb/>
徇城不屈與玕較殊保障之功似亦足多者昌魯巨昭<lb/>
去就斷然能擇其主倘所謂知廢知興者非歟<lb/>
<pb n="KR2i0021_WYG_073-5b"/>
　　拓跋恒　　徐仲雅　　劉勍　　張少敵<lb/>
　　廖匡圖<hi>弟匡齊</hi>
拓跋恒本姓元避景莊王偏諱改今姓少以才學見稱<lb/>
武穆王時以學士兼僕射衡陽王罷建國之制降稱節<lb/>
度判官文昭王開天䇿府乃以廖匡圖李𢎞臯等十八<lb/>
人為天䇿府學士而恒首與其選匡圖輩多佻薄飲酒<lb/>
歡呼語涉狎昵獨恒沈黙長者切直強諌天福八年文<lb/>
昭王用孔目官周陟議令常税外大縣貢米二千斛中<lb/>
<pb n="KR2i0021_WYG_073-6a"/>
千斛小七百斛恒上書曰殿下長深宫之中藉已成之<lb/>
業身不知稼穡之勞耳不聞鼔鼙之音馳騁遨遊雕墻<lb/>
玉食府庫盡矣而浮費益甚百姓困矣而厚斂不息今<lb/>
淮南為仇讎之國番禺懷吞噬之志荆渚日圖窺伺溪<lb/>
洞待我姑息諺曰足寒傷心民怨傷國願罷輸米之令<lb/>
誅周陟以謝郡縣去不急之務減興作之役無令一旦<lb/>
禍敗為四方所笑王大怒它日入謁王呼閽者止恒曰<lb/>
吾不欲見此人勿復内也恒對客將歐𢎞練惆悵者久<lb/>
<pb n="KR2i0021_WYG_073-6b"/>
之王益怒遂謝絶恒及卧病始思恒言以為忠召之託<lb/>
以廢王希廣希廣文昭王同母弟也文昭王既薨衆莫<lb/>
知所立而是時恭孝王希萼為武平節度使於諸弟為<lb/>
最長恒語都指揮使劉彦瑫曰三十五郎雖判軍府<lb/>
之政然三十郎居長請遣使以讓之不然必起争端彦<lb/>
瑫等卒立廢王恒又數勸廢王以位奉其兄王復不從<lb/>
恒於是與張少敵皆稱疾杜門不出居數年恭孝王果<lb/>
争國湖南大亂及邊鎬入醴陵恭孝王母弟希崇命恒<lb/>
<pb n="KR2i0021_WYG_073-7a"/>
奉牋詣軍門降恒歎曰吾久不死乃為小兒送䧏狀後<lb/>
希崇入南唐恒不知所終<lb/>
徐仲雅字東野其先秦中人徙居長沙有雋才長於詩<lb/>
文起家昭順觀察判官文昭王開天策府以僚佐拓拔<lb/>
恒等十八人為學士仲雅年十八與其列焉楚人以為<lb/>
榮時湖南豪靡侈汰上下成風仲雅因語及公府制度奢<lb/>
僣太過引典故以規正之文昭王為首肯而卒不能用<lb/>
及廢王希廣之變仲雅閉門不出唐邊鎬入潭州益屛<lb/>
<pb n="KR2i0021_WYG_073-7b"/>
迹荒遯不免凍餒周行逢為武安節度使非能真知仲<lb/>
雅也而浮慕其名署為節度判官仲雅曰行逢昔趨事<lb/>
我奈何以幕吏辱我辭以疾行逢固廹脅之面受文牒<lb/>
仍辭不往行逢怒放之邵州既而召還㑹行逢誕生日<lb/>
諸道各遣使致賀行逢有矜色謂仲雅曰吾奄有湖湘<lb/>
兵強俗阜四鄰其懼我乎仲雅曰公部内司空滿川太<lb/>
保徧地孰敢不懼葢譏其署官冗濫也<hi>初王逵起兵能應募者置司空</hi>
<hi>太保以誘自是武陵村落廛市豪横之輩稱司空太保者無筭</hi>未幾行逢大宴僚吏席<lb/>
<pb n="KR2i0021_WYG_073-8a"/>
間呼音多誤仲雅性滑稽戲曰不於五月五日剪舌致<lb/>
使乖錯如此行逢大怒復放之邵州以仲雅故名望未<lb/>
敢加誅仲雅結廬山寺暇日覩羣僧剝椶樹咏以見志<lb/>
曰葉似新蒲緑身如亂錦纏任君千度剝意氣自衝天<lb/>
其負氣不屈皆此𩔖也<lb/>
劉勍者史失其何郡人累官静江指揮使當文昭王時<lb/>
溪州刺史彭仕然引蠻兵冦辰澧州勍同廖匡齊帥兵<lb/>
搗溪州仕然走保山砦危巖斗絶不可猝登勍造作梯<lb/>
<pb n="KR2i0021_WYG_073-8b"/>
棧圍之三匝匡齊力戰死而勍度無可如何因風投火<lb/>
繼以火矢燔其營寨仕然窮廹竄入溪錦萬山中勍復<lb/>
爇火赭山仕然始遣子師暠送欵勍班師長沙王乃徙<lb/>
溪州於便地官仕然刺史而立銅柱以表後世改勍錦<lb/>
州刺史是役也平蠻之功以勍為第一<lb/>
張少敵永順節度使佶之子也文昭王時官都指揮使<lb/>
與袁友恭同為王所親宻安州李金全襄州安從進叛<lb/>
晉高祖詔王出兵王遣少敵以舟兵趨漢陽漕米五萬<lb/>
<pb n="KR2i0021_WYG_073-9a"/>
斛饋軍金全等敗少敵乃旋居無何文昭王即世將吏<lb/>
議所立時恭孝王知永州事於諸弟齒為差長少敵請<lb/>
迎之而劉彦瑫李𢎞臯等固欲立天䇿府都尉希廣且<lb/>
言都尉為嫡嗣當襲位少敵曰國家大事非一途可拘<lb/>
也變而能通斯能持久何嫡庶足云乎永州齒長而性<lb/>
剛必不為都尉之下明矣且與武陵九溪蠻往來相得<lb/>
甚歡必引蠻軍為亂若奉都尉當思長䇿以制永州使<lb/>
帖然不動不然社稷危矣彦瑫等不能從少敵退曰禍其<lb/>
<pb n="KR2i0021_WYG_073-9b"/>
始此乎稱疾不出<lb/>
廖匡圖<hi>歐陽史避宋諱作光圖</hi>䖍州䖍化人父爽事鎮南軍留後<lb/>
盧延昌為將延昌表於梁授爽韶州刺史武穆王時為<lb/>
廣南所攻舉族來奔部曲隨至者數千人王以其豪而<lb/>
衆多將拒不納或諌曰廖者料也馬得料必肥是家國<lb/>
强霸之兆何拒為王遂遇以恩禮表爽為永州刺史匡<lb/>
圖故年少善文辭授江南觀察判官文昭王時選為天<lb/>
䇿府學士與徐仲雅李𢎞臯等同在十八人之列居數<lb/>
<pb n="KR2i0021_WYG_073-10a"/>
年卒於官有集一卷匡圖弟匡齊以功署決勝指揮使<lb/>
㑹溪州蠻作亂匡齊戰死文昭王遣弔其母母不哭謂使<lb/>
者曰廖氏三百口受王温飽之賜舉族効死未足以報<lb/>
況一子乎願王無以為念文昭王以母為賢厚恤其家<lb/>
論曰拓拔恒批鱗切諌不愧古之遺直仲雅秉志靡屈<lb/>
卒全始終勍溪州之役無讓伏波而勒銘銅柱侈矣少<lb/>
敵嗣位之議利害瞭然綽有厥父風若廖氏一家彬彬<lb/>
文武或殉其軀於文昭殆有榮施焉<lb/>
<pb n="KR2i0021_WYG_073-10b"/>
　　丁思覲　　戴偃<lb/>
丁思覲者<hi>通鑑作思瑾五代史補作思僅今從歐陽史</hi>失其世系文昭王牙<lb/>
將也累官天䇿副都軍使是時中原大亂文昭王奢欲<lb/>
無厭縻費工作思覲上書切諌曰先王起卒伍以攻戰<lb/>
而得此州倚朝廷以制隣敵傳國三世有地數千里養<lb/>
兵十萬今天子䝉塵朝廷無主真霸者立功之時誠能<lb/>
悉國之兵出荆襄以趣京師倡義於天下桓文之業也<lb/>
奈何耗國用而窮土木為兒女子樂乎王怒削其官爵<lb/>
<pb n="KR2i0021_WYG_073-11a"/>
思覲瞋目直視王曰孺子終不可教乃扼喉而死<hi>五代史補</hi>
<hi>云丁思僅素有才畧為馬氏騎將以希範受契丹命因謂希範曰今朝廷失守正忠臣義士奮發之時時不可</hi>
<hi>失願大王急圖之希範本無逺畧加以興作府署未畢不忍弃去思僅不勝其憤謂所親曰古人疾没世而召</hi>
<hi>不稱今遭逢擾攘不能立功於天下反顧戀數間屋子乎自是思僅常怏怏今從楚世家</hi>
戴偃金陵人少工吟詠不求仕宦自稱𤣥黄子人多號<lb/>
曰處士唐末避亂湘隂㑹文昭王務窮侈靡國中不勝<lb/>
其苦偃作漁父詩百篇諷之<hi>有云總把咽喉吞世界盡因奢侈致危亡又曰若須</hi>
<hi>抛却便抛却莫待風高更水深</hi>王得詩大怒一日顧賓佐曰戴偃何如<lb/>
<pb n="KR2i0021_WYG_073-11b"/>
人時賓佐未測王指遽曰偃故詩人深為流輩推許今<lb/>
方貧悴大王置之參軍主簿間足矣王曰日來獻吾詩<lb/>
大𩔖魚釣者流宜賜碧湘湖居之即日令遷居湖上戒<lb/>
公私不得與通偃用是窮餓益甚謂妻曰予與若結髪<lb/>
舉一兒一女今勢不能兩全宜分兒遁去遂舉骰子與<lb/>
妻約曰采多得兒采少得女既而偃采少乃携女慟哭<lb/>
而别偃將奔嶺南至永州聞文昭王已薨乃止一云偃<lb/>
坐譏繫獄竟餓死楚人與思覲並稱<lb/>
<pb n="KR2i0021_WYG_073-12a"/>
論曰思覲絶喉偃亦窮餒言之其臧則具是違豈文昭<lb/>
王謂邪其不及身亡也幸矣<lb/>
　　何仲舉　　劉昭禹　　石文德　　林崇禧<lb/>
　　路洵美<lb/>
何仲舉營道人也美姿容俊邁絶倫少時母常夢挾仲<lb/>
舉入月年十三家貧輸稅不及限李𢎞臯為營道令怒<lb/>
之命荷校頌繫獄中或言仲舉雅能文且工敏𢎞臯遽<lb/>
召問曰若能詩吾當貸汝仲舉援筆立就<hi>有似玉來投獄抛家去就</hi>
<pb n="KR2i0021_WYG_073-12b"/>
<hi>枷之句</hi>𢎞臯大驚異延之聽事與講鈞禮仲舉由是鋭意<lb/>
力學天成中入洛㑹秦王從榮為河南尹傾身下士仲<lb/>
舉與張抗江文蔚同遊其門踰年遂登進士第<hi>時貢舉數百人</hi>
<hi>獨以仲舉為擅塲仲舉因獻秦王詩曰碧雲章句裁離手紫府神僊盡㸃頭秦王大悦稱賞不已故一舉上第</hi>
賜所居鄉曰進賢里曰化龍未幾歸事文昭王為桂管<lb/>
觀察推官㑹王承制建天䇿府置十八學士而𢎞臯方<lb/>
柄用仲舉感私恩雖䇿名中朝事𢎞臯益恭𢎞臯遂加<lb/>
引薦同與十八人之數久之出為全州刺史已又改衡<lb/>
<pb n="KR2i0021_WYG_073-13a"/>
州以壽終先是楚地多詩人最著者有沈彬廖凝劉昭<lb/>
禹尚顔齊已虚中之徒而仲舉實伯仲諸子間獨𢎞臯<lb/>
推轂仲舉為甚往往對衆吟秋日晩望詩<hi>有云樹迎高鳥歸深野雲</hi>
<hi>傍斜陽過逺山</hi>以足頓地歎曰何仲舉故詩家之高逸者也其<lb/>
見重如此<lb/>
劉昭禹字休明桂陽人<hi>一云婺州人</hi>起家湖南縣令事武穆<lb/>
王父子歴官容管節度推官天䇿府學士終嚴州刺史<lb/>
有詩三百篇為集一卷行世昭禹少師林寛為詩刻苦<lb/>
<pb n="KR2i0021_WYG_073-13b"/>
不憚風雨平居論詩曰五言如四十賢人不亂著一字<lb/>
屠沽輩也又云索句如獲玉匣精求必得其寳嘗有詩<lb/>
云句向夜深得心從天外歸又有送休上人之衡岳經<lb/>
費冠卿舊居二章甚稱於時昭禹善詩而好折節下賢<lb/>
一日見石文德詩於坐中駭服曰君文苑之雄也力薦<lb/>
於文昭王同𨽻天䇿府其虚懷多此𩔖<lb/>
石文德連州人形質寢陋短小酷好學博覽墳史經目<lb/>
不忘常讀范曄後漢書摘其瑕璺數百條辨駁之識者<lb/>
<pb n="KR2i0021_WYG_073-14a"/>
謂史通不能過也素不善草𨽻詩律一日得晉帖數紙<lb/>
及閲殷璠詩選極力摹倣久之逈出儔輩遂工於詩遨<lb/>
遊湘漢間無所知名文昭王時僦屋長沙累獻詩丐用<lb/>
王以貎寢故不加禮文德用是頗窮悴㑹有南宅王子<lb/>
者素重士延致門下王怒甚欲庭辱文德而逐之未幾<lb/>
値端午宴集文德賦艾虎長篇學士劉昭禹見之大為<lb/>
稱許力言於王王亦未之竒也秦國夫人薨天䇿學士<lb/>
輩各撰挽詞以進文德亦獻十餘章其一云月沉湘浦<lb/>
<pb n="KR2i0021_WYG_073-14b"/>
冷花謝漢宫秋王得詩大驚曰文德負此才吾但以貎<lb/>
而忽之乃不如南宫小兒却能知人邪遂品為挽歌第<lb/>
一承制授水部員外即甚親重之名其鄉曰儒林它日<lb/>
㑹燕長春堂王出玉杯賞賦詩者李𢎞臯詩先成得之<lb/>
文德繼進加美焉王復賚以玉蟾滴由是諸學士多疾<lb/>
其能尋中讒出為融州刺史<hi>一作副使</hi>時文昭王營建征討<lb/>
無虚日徵諸州楩柟皮鎧動至千萬計文德上書切諫<lb/>
幾觸王怒賴劉昭禹力救獲免無何卒文德性剛介不<lb/>
<pb n="KR2i0021_WYG_073-15a"/>
苟合晩年尤喜著述撰大唐新纂十三卷事頗可采世<lb/>
以多聞許之<lb/>
林崇禧博雅善文章流輩推服官至武安節度掌書記<lb/>
所譔武威王廟碑楚人多相傳誦<hi>碑有曰我王臨位五嵗而桂林歸欵云云</hi>
<hi>見通鑑註</hi>
路洵美祁陽人唐相巖三世孫也巖貶死嶺外其子琛<lb/>
避地湘潭間遂家焉洵美雅善文章王子希杲鎮静江<lb/>
時薦授連州從事居久之謝病終於家子振性頴異十<lb/>
<pb n="KR2i0021_WYG_073-15b"/>
歲聽講隂符經裁百言而止洵美俾卒其業振曰百言<lb/>
演道足矣洵美大竒之後入宋舉進士第<lb/>
　<lb/>
　<lb/>
　<lb/>
　<lb/>
　<lb/>
　十國春秋卷七十三<lb/>
</p>
<p>
</p>
  </div>
</body>
</text>
</TEI>
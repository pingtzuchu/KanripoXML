<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷八十二</head> <lb/>
    <p>
<pb n="KR2i0021_WYG_082-1a"/>
欽定四庫全書<lb/>
　十國春秋卷八十二<lb/>
　　　　　　　　　　　　　檢討吳任臣撰<lb/>
吳越六<lb/>
　　忠懿王世家下<lb/>
開寶元年春三月乙酉丞相元徳昭卒乙巳建奉先寺<lb/>
于城西薦文考也是月宋封王為吳越國王加食邑一<lb/>
千户實封一百户<hi>勅曰卿顯著事功已書簡冊雖將印盛列于鼎鐘極恩乆懸于制誥每懐</hi>
<pb n="KR2i0021_WYG_082-1b"/>
<hi>中正常用欵嘉今封卿為吳越國王加食邑一千户實封一百户見命使臣兼行冊禮故先詔示俾咸知悉</hi>
夏六月戊午蘇州長洲縣民王安妻産三子壬辰知福<lb/>
州彰武軍事王叔元璝卒是月宋遣使賜王生辰禮物<lb/>
冬十月辛酉命世子建武軍節度兩軍副大使惟濬兩<lb/>
浙行軍司馬孫承祐入貢于宋助郊祭也十一月宋南<lb/>
郊大赦改元十二月己酉朔日有食之辛亥宋賜王誥<lb/>
曰朕惟上天助祐四海晏清車書混一於華夏雨露滋<lb/>
榮于稼穡幸嵗時之大稔政庶務之小康順一陽而再<lb/>
<pb n="KR2i0021_WYG_082-2a"/>
陟郊壇結三獻而恭陳告謝荷神心之昭格覃慶澤于<lb/>
幽遐乃眷保臣方膺重寄表率恒髙于華表鎮臨乆莅<lb/>
於列藩我有異恩特垂殊寵咨爾天下兵馬大元帥檢<lb/>
校太師尚書令吳越國王錢俶爾既推誠而奉朕朕當<lb/>
開懐而奬爾是用擇兹吉日降以殊恩錫吳越之兩藩兼<lb/>
都督之名位命爾令子為予守臣授雙節于天朝所以<lb/>
顯元帥之隆重效一方之職貢豈不表臣子之忠誠井<lb/>
田更易于初封品秩彌光于舊物不煩多訓用稱彛章<lb/>
<pb n="KR2i0021_WYG_082-2b"/>
加食邑三千九百户食實封三百户吳越國王功勤如<lb/>
故符至奉行<lb/>
開寶二年秋八月宋遣使至賜生辰禮物并御衣紅袍<lb/>
一副金鎖甲一副及駞馬百頭是時王貢秘色窑器于<lb/>
宋<hi>錢氏有國日供奉之物不得臣下用故曰秘色又云越州燒進</hi>
開寶三年春三月王親饗五廟秋九月遣世子惟濬入<lb/>
貢于宋是月宋詔王出師伐富州王將起行尋以道逺<lb/>
詔止之是時宋命翰林學士陶糓使于我王宴以水族<lb/>
<pb n="KR2i0021_WYG_082-3a"/>
數百器又令膳人烹蝤蛑至蟚<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>十餘種以進<hi>順存録云陶糓</hi>
<hi>來使忠懿王宴之因食蝤蛑詢其族類王命自蝤蛑至蟚<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>凡十餘種以進糓曰真所謂一蠏不如一蠏葢以</hi>
<hi>譏王也王因命進葫蘆羮曰此先王時有此品味庖人依様造者糓在中朝或作詩嘲之曰堪笑翰林陶學士</hi>
<hi>年年依様畫葫蘆故王以此戲焉又云糓使于我王因舉酒令曰白玉石碧波亭上迎仙客糓對曰口耳王聖</hi>
<hi>明天子客錢塘一云林攄奉使事○又王置金鍾宴糓會糓臥病請之贈以十副糓謝詩云乞與金鍾並眼明</hi>
<hi>及出境復有井蛙休恃險句人謂其狡譎</hi>
開寶四年秋九月宋遣使賜生辰禮物衣冠劒佩等冬<lb/>
十一月宋有事于南郊制加王食邑二千户實封六百<lb/>
<pb n="KR2i0021_WYG_082-3b"/>
户仍改賜開吳鎮海<hi>一作鎮越</hi>崇文耀武宣徳守道功臣<lb/>
開寶五年春三月王世子惟濬貢奉歸賫宋賜吳越國<lb/>
賢徳順睦夫人珠翠冠帔各一副秋九月王遣元帥府<lb/>
掌書記黄彜簡入貢宋帝諭曰汝歸語元帥江南倔强<lb/>
不朝我將討之元帥當練兵甲助我無惑人唇亡齒寒<lb/>
之言<hi>宋史云黄彜簡入貢上謂之曰汝歸語元帥當助我無惑人言云皮之不存毛將安傅特命有司造</hi>
<hi>大第于薰風門外連亘數坊棟宇宏麗儲偫什物無不悉具因召進奏使錢文贄謂之曰朕數年前令學士承</hi>
<hi>㫖陶榖草詔比來城南建離宫令賜名禮賢宅以待李煜及汝主先來朝者以賜之詔以草示文贄賜俶戰馬</hi>
<pb n="KR2i0021_WYG_082-4a"/>
<hi>及羊諭㫖於俶</hi>王密表謝且請師期冬十月王親饗五廟復謁<lb/>
寶塔寺拜先王銅容<lb/>
開寶六年秋八月宋遣使賜王玉帶御衣及生辰禮物<lb/>
是月王寓書于宋宰相趙普饋海物十器冬十一月大<lb/>
雪之氣如烟是嵗命南山建總持寺<lb/>
開寶七年春二月庚辰朔日食夏五月宋勅進奏使錢<lb/>
文贄賜王襲衣玉帶玉鞍勒馬各一事金器二百兩銀<lb/>
器三千兩錦繡一千段秋七月宋詔王伐江南畧曰禁<lb/>
<pb n="KR2i0021_WYG_082-4b"/>
衛出軍雲臺選將尅期攻取直抵昇州卿任重統戎心<lb/>
專蕩冦早者曽披章奏具述事宜今騐姦兇果符陳請<lb/>
開兹討伐必罄忠勤是月王密遣行軍司馬孫承祐入<lb/>
奏機事九月承祐至自京師宋遣内客省使丁徳裕賜<lb/>
王生辰禮物冬十月宋授王東南面招討制置使<hi>宋史云遣</hi>
<hi>丁徳裕齎詔以俶為昇州東面招撫制置使今從備史補遺</hi>賜劒甲鞍馬仍命丁徳<lb/>
裕為行營兵馬都監又以雲騎雄捷等指揮步兵凡千<lb/>
人輔王進攻常州庚申王親率鎮國鎮武親從上直等<lb/>
<pb n="KR2i0021_WYG_082-5a"/>
都指揮使王諤等五萬餘人發自國城丁徳裕為先鋒<lb/>
使癸亥次秀州有氣黒色形如覆舟當行府之上占者<lb/>
曰王氣也丙寅王率諸軍入常州有獲巨龜于旌門之<lb/>
下占者曰𤣥武之應也戊辰王克闗城常人以牙城自<lb/>
守王營于九僊墩命親從指揮使凌超等分營四門鎮<lb/>
國都指揮使王諤攻江隂鎮武都指揮使金彦滔攻宜<lb/>
興十一月宋遣弓箭庫使王文寶來宣諭仍賜湯藥是<lb/>
月王遷行府于敵城南門金彦滔師次宜興拔之獲其<lb/>
<pb n="KR2i0021_WYG_082-5b"/>
令尉等官十二月癸亥王親率軍將攻常州牙城殺敵<lb/>
兵二千餘人甲子獲江南人馬尋拔吕城辛未敗援兵<lb/>
于城北江南大將盧絳宵遁翼日命鈐轄使沈承禮告<lb/>
捷于宋是嵗以從子昱為福州刺史昱築福州夾城自<lb/>
光順門而西東武門而北又自東武門而南凡九百餘<lb/>
丈髙丈有六尺厚半之沿城河三千餘尺<lb/>
開寶八年春二月宋遣内直使陳理勞王别以戎服五<lb/>
萬副賜王軍卒夏四月王復親攻常州牙城江南知常<lb/>
<pb n="KR2i0021_WYG_082-6a"/>
州軍州事禹萬誠遣觀察推官鄭簡納欵于軍門王從<lb/>
其請遂拔常州江南國主貽王書王不答以其書陳宋<lb/>
五月宋授王守太師尚書令加食邑六千户實封九百<lb/>
户是月宋詔客省使丁徳裕權知常州又勅遣上侍禁<lb/>
李輝賜王襲衣玉帶玊鞍勒馬各一事金器二千兩銀<lb/>
器一萬兩錦綵一萬段詔王歸國王遣兩浙諸軍都鈐<lb/>
轄使沈承禮等率兵隨宋師平潤州進討金陵冬十一<lb/>
月江南平王奉表稱賀且請入覲<hi>先是宋太祖召進奏使汪知杲令諭㫖于</hi>
<pb n="KR2i0021_WYG_082-6b"/>
<hi>王曰元帥克毗陵有大功俟平江南可暫來與朕相見以慰延想之意即當遣還不乆留也朕已三見上帝豈</hi>
<hi>食言乎又與黄彜簡言亦畧同此意故王有此請</hi>十二月宋論功遣東頭供奉<lb/>
官徐靖賜王綵錦御衣金盔甲御酒駝馬等物仍賜優<lb/>
詔褒焉加王麾下孫承祐平江軍節度使沈承禮寧海<lb/>
軍節度使餘授防禦使三人刺史六人是月宋詔許王<lb/>
入覲<lb/>
開寶九年春正月王發自國城先是宋帝因王入覲勅<lb/>
遣供奉官張福貴等開古河一道自𤓰州口至潤州江<lb/>
<pb n="KR2i0021_WYG_082-7a"/>
口達龍舟堰以待王舟楫二月辛丑王次寶應宋遣引<lb/>
進使翟守素賜王湯藥甲辰次泗州辛亥宋遣内司賓<lb/>
賜王夫人孫氏湯藥法酒是日次近畿宋帝詔皇子徳<lb/>
昭迎勞翼日王至京師賜宴于迎春苑尋詔王居禮賢<lb/>
宅王未至前宋帝幸其宅躬自閲視異數也戊午王朝<lb/>
見于崇徳殿進賀平江南及允朝覲表貢奉犀玉帶<hi>别史</hi>
<hi>載忠懿入朝進寶犀帶于藝祖藝祖曰朕有三條與此不同忠懿請宣示藝祖笑曰汴河一條淮河一條揚子</hi>
<hi>江一條忠懿愧服</hi>及寶玉金器五千餘事上酒一千缾遂賜宴<lb/>
<pb n="KR2i0021_WYG_082-7b"/>
長春殿中席就幄次賜黄金照匣黄金䤬鑼及缾盤等<lb/>
己未王進謝復詔宴于後苑丙寅宋帝幸禮賢宅賜金<lb/>
二千兩銀三萬兩絹二萬疋又賜王世子惟濬及通儒<lb/>
學士崔仁冀等絹帛有差是日王遣世子惟濬進通犀<lb/>
帶金玉寶器又貢白金十萬兩絹五萬疋乳香五萬斤<lb/>
以助郊祭三月庚午宋帝詔曰古者宗工大臣特被隆<lb/>
眷或劒履上殿或詔書不名率由豐功待以殊禮今我<lb/>
兼其命數用奬勛賢輝映古今允為優異咨爾吳越國<lb/>
<pb n="KR2i0021_WYG_082-8a"/>
王錢俶徳隆宏茂器識深逺撫奥區于吳會勒洪伐于<lb/>
宗彜昨以江表不庭王師致討委方面之兵柄克常潤<lb/>
之土宇而乃執圭來庭垂紳就列罄事君之誠慤為羣<lb/>
后之表儀爰峻徽章以旌元老可特賜劒履上殿書詔<lb/>
不名妻賢徳順睦夫人孫氏為吳越國王妃仍詔内臣<lb/>
賜王妃湯藥法酒茶果等五百餘事封王女為彭城郡<lb/>
君王獻白金六萬兩絹六萬叚為謝宋帝數詔王與世<lb/>
子惟濬宴射後苑汎舟池中時惟親王預席王拜謝乆<lb/>
<pb n="KR2i0021_WYG_082-8b"/>
之宋帝令内侍掖起手酌酒以賜王王伏地感泣且曰<lb/>
子子孫孫盡忠盡孝宋帝曰但盡我一世耳後世子孫<lb/>
亦非爾所及也一日召王内宴獨晉秦二王在坐酒酣<lb/>
宋帝命王與二王叙昆仲之禮王叩頭涕泣固讓乃止<lb/>
又常宴宫中出内伎彈琵琶王獻詞曰金鳯欲飛遭掣<lb/>
搦情黙黙宋帝遽起拊王背曰誓不殺錢王會宋帝將<lb/>
以四月幸西京王懇請扈從不許已而留世子惟濬侍<lb/>
祠令王歸國啟行之時先期宋帝宴餞于講殿賜窄衣<lb/>
<pb n="KR2i0021_WYG_082-9a"/>
玉束帶玉鞍勒馬玳瑁鞭金銀錦綵二十餘萬銀<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>兵<lb/>
器八百事謂王曰南北風土異宜漸及炎暑卿可早發<lb/>
王涕泣言願三嵗一朝宋帝曰川陸迂逺當竢詔㫖即<lb/>
來次日王妃入辭中宫賜金器三百兩衣著二千疋銀<lb/>
二千兩臨發宋帝特賜導從儀衛之物鮮華奪目自禮<lb/>
賢宅至迎春苑絡繹道路不絶又親賜黄袱一束封緘<lb/>
甚固戒王曰途中宜密視是月甲戌王離京師宋帝詔<lb/>
秦王屇期賜宴于迎春苑勅遣引進使翟守素押翰林<lb/>
<pb n="KR2i0021_WYG_082-9b"/>
御㕑儀鸞送至睢陽次日復遣内使乘驛至賜王湯藥<lb/>
二金盒王妃湯藥一金盒戊子王再拜啟所賜黄袱視<lb/>
之皆宋臣乞留王章疏王甚感懼夏四月丙辰王至國<lb/>
城丙寅命子惟治詣宋謝恩常視事功臣堂一日命坐<lb/>
于東偏曰西北者神京在焉天威不違咫尺敢居乎每<lb/>
脩貢必焚香而遣<hi>是月二十一日宋又降制曰漢酇侯以第一論功方賜劒履上殿唐汾陽</hi>
<hi>以累贈元老乃命詔書不名斯越其章乃殊乎禮咨爾吳越國王錢俶岳重雄名神符妙畧横江負海世為開</hi>
<hi>國之臣履信資忠位襲仗君之節爵位崇極踰三十年昨以吳人不庭致使王師問罪付東南之兵柄盪常潤</hi>
<pb n="KR2i0021_WYG_082-10a"/>
<hi>之冦塵始則兵鉞親臨早平邊壘次則師徒適至克彼江城洎僣國之傾亡亦純誠之贊助望闕入覲執圭來</hi>
<hi>朝當妖氛未平按彤車而𤼵憤兇徒盡掃望金闕以來奔為臣及兹其節可尚天朝典禮汝特為優帶劒不名</hi>
<hi>所尊非過朕今議賞惟爾攸宜所以異乎羣僚殊彼恒品云云兹按帶劒不名前已有詔今又降制也</hi>
五月宋加王食邑三千户實封一千户夏六月癸夘王<lb/>
進宋銀絹綿以萬計秋八月宋遣進奏使汪知杲賜國<lb/>
信及生辰禮物冬十月癸丑宋帝崩晉王光義即位遣<lb/>
侍御史雷徳驤來告哀王帥府僚將校等發哀王二日<lb/>
不食十一日不視事十一月王遣元帥府牙内都指揮<lb/>
<pb n="KR2i0021_WYG_082-10b"/>
使子惟渲賫通天犀帶金器五百事玳瑁五百事塗金<lb/>
銀香龍等巨萬詣宋稱賀是月宋遣樞密都承㫖武珍<lb/>
制加王食邑五千户實封一千户仍賜龜魚寶帶襲衣<lb/>
等物吳越國王妃孫氏薨十二月己亥宋改是嵗為太<lb/>
平興國元年<lb/>
太平興國二年春二月宋遣給事中程羽來歸王妃之<lb/>
賵諡王妃曰<hi>闕</hi>　三月宋授王尚書令兼中書令勅曰<lb/>
咨爾吳越國王錢俶天賦純誠神資秘畧玉鈐金匱生<lb/>
<pb n="KR2i0021_WYG_082-11a"/>
知戰伐之機列鼎鳴鐘世襲公王之位斧鉞之威權素<lb/>
重梯航之職貢惟勤特授大謀共除殘孽訓驍勇之士<lb/>
卒所向無前指要害之州城期于必取涉歴寒暄之候<lb/>
辛勤冦敵之威簡自朕心豈忘嘉奬捷書纔至賞罰亟<lb/>
行載徴耆老之文俾盡優崇之禮爾其恭膺休命善撫<lb/>
奥區知荷寵以難忘思審終之為美庇民尊主傳帶礪<lb/>
于無虞翼子貽孫保箕裘而不墮扶成昌運永光令圖<lb/>
可特授尚書令兼中書令天下兵馬大元帥秩官如故<lb/>
<pb n="KR2i0021_WYG_082-11b"/>
夏五月王下令文軌大同封疆無患凡禦敵之制悉除<lb/>
之境内諸城有白露屋及防城物亦令撤去秋八月宋<lb/>
遣翰林學士都承㫖李昉賜王生辰禮物是月王遣兩<lb/>
軍節度使世子惟濬入朝于宋修覲禮王貢品物鉅萬<lb/>
又請嵗增常貢宋帝不許<lb/>
太平興國三年春正月以皮光鄰為溫州刺史二月王<lb/>
發國城三月次揚州宋遣閣門使梁迥内班閻承翰來<lb/>
賜王湯藥茶酒己酉朝見宋帝于崇徳殿宋帝命親王<lb/>
<pb n="KR2i0021_WYG_082-12a"/>
迎接賜宴于長春殿令恩赦侯鋹違命侯煜陪坐王進<lb/>
上法酒五百缾金銀器物三千兩綾綿一萬龍鳯香等<lb/>
二萬事翼日宋帝賜王生料羊三百口法酒三百缾粳<lb/>
米二百石雜買錢一萬緡又賜從行將校等官錢三萬<lb/>
緡已又詔王宴後苑王復進寶玉金銀酒器等三千餘<lb/>
兩通犀帶一條龍鳯龜魚帶六事時宋帝命射每中的<lb/>
王即進金銀器三百兩帝中的凡六焉夏四月宋帝復<lb/>
宴王于崇徳殿已又宴于苑中時世子惟濬侍宴明日<lb/>
<pb n="KR2i0021_WYG_082-12b"/>
王奉表謝略曰御苑深沉想人臣之不到天顔咫尺惟<lb/>
父子以周親未㡬又宴王于南郊御莊王又上金銀酒<lb/>
器無算酒酣至暮而歸翼日宋帝遣内司賓賜王御衣<lb/>
紅袍寶帶御馬一匹儀鸞一副會是時閩帥陳洪進納<lb/>
土王上言臣伏有懇誠貯于肺腑幸因入覲輒敢上聞<lb/>
蓋虞神道之害盈必冀天時之從欲除本道軍甲器已<lb/>
曾奏納外所有封吳越國王及天下兵馬大元帥職名<lb/>
并乞解罷凡頒詔命悉願呼名庶聖朝無虛授之恩㣲<lb/>
<pb n="KR2i0021_WYG_082-13a"/>
臣免速亡之禍宋帝優詔不許五月乙酉丞相崔仁冀<lb/>
勸王納土不然禍且立至王遂决策上表云臣慶遇承<lb/>
平之運逺修肆覲之儀宸眷彌隆寵章皆極斗筲之量<lb/>
實覺滿盈丹赤之誠輒兹披露臣伏念祖宗以來親提<lb/>
義旅尊戴中京畧有兩浙之土田討平一方之僣逆此<lb/>
際蓋隔朝天之路莫諧請吏之心然而稟號令于闕廷<lb/>
保封疆于邊徼家世承襲已及百年今者幸遇皇帝陛<lb/>
下嗣守丕基削平諸夏凡在率濱之内悉歸輿地之圖<lb/>
<pb n="KR2i0021_WYG_082-13b"/>
獨臣一邦僻介江表職貢雖陳于外府版籍未歸于有<lb/>
司尚令山越之民猶隔陶唐之化太陽委照不及蔀家<lb/>
春雷發聲兀為聾俗則臣實使之然也願以所部十三<lb/>
州一軍八十六縣户五十五萬六百八十兵一十一萬<lb/>
五千三十六獻于下執事宋帝答詔曰卿世濟忠純志<lb/>
遵憲度承百年之堂構有千里之湖山願親日月之光<lb/>
遽忘江海之志甲兵樓櫓既悉上于有司山川土田又<lb/>
盡獻于天府舉宗效順前代所無書之簡編永彰忠烈<lb/>
<pb n="KR2i0021_WYG_082-14a"/>
所請宜依王朝退將吏始知之皆慟哭曰吾王不歸矣<lb/>
宋帝隨賜王誓書<hi>畧曰皇帝錫命吳越國王錢俶自朕纂臨以來獨持短表自獻封疆將三</hi>
<hi>千里錦繡山川十三郡魚鹽世界皆歸皇宋盡屬有司誓書到日率土之濱皆不問罪犯輕重各出囹圄錢氏</hi>
<hi>之家恐係逺房或髙曽祖至曾𤣥孫以下議杖刃傷遇死一人至七人者放七人以上者奏無居址者遇所屬</hi>
<hi>州軍縣邑僧寺道觀令自措躬安歇無官者可以䕃資有官者重躋極品妄議讒言奉持減剝並不如命錢氏</hi>
<hi>到日如朕親行今給此書永為照據與國同休</hi>丁亥宋升揚州為淮海國制王<lb/>
依前守太師尚書令兼中書令改封王為淮海國王食<lb/>
邑一萬户實封一千户仍充天下兵馬大元帥改賜寧<lb/>
<pb n="KR2i0021_WYG_082-14b"/>
淮鎮海崇文耀武宣徳守道功臣以王弟儀信並為觀<lb/>
察使以王世子惟濬為節度使兼侍中王子惟治為節<lb/>
度使惟演為團練使惟灝及王從子郁昱並為刺史仍<lb/>
賜禮賢宅為永業詔曰漢寵功臣聿著帶河之誓周尊<lb/>
元老遂分表海之邦其有奄宅勾吳早綿星紀包茅入<lb/>
貢不絶于累朝羽檄起兵備嘗于百戰適當輯瑞而來<lb/>
勤爰以提封而上獻宜遷内地别錫爰田彌昭啟土之<lb/>
榮俾增書社之數吳越國王錢俶天資純懿世濟忠貞<lb/>
<pb n="KR2i0021_WYG_082-15a"/>
兆積徳於靈源書大勲于策府近者慶冲人之踐阼奉<lb/>
國珍而來朝齒革羽毛既修其常貢土田版籍又獻于<lb/>
有司願宿衛于京師表乃心于王室眷兹誠節宜茂寵<lb/>
光是用列西楚之名區析長淮之奥壤建兹大國不逺<lb/>
舊封載疏千里之疆更重四征之寄疇其爵邑施及子<lb/>
孫永夾輔于皇家爰對揚于休命又授王麾下將校孫<lb/>
承祐沈承禮並為節度使等官賓幕宰相而下拜官者<lb/>
二千五百人是嵗秋七月中元節汴京張燈宋帝令有<lb/>
<pb n="KR2i0021_WYG_082-15b"/>
司于王宅前設燈山陳聲樂以寵之越數日復宴王于<lb/>
崇徳殿命王世子惟濬侍焉八月宋帝令王緦麻以上<lb/>
親屬及管内官吏悉歸京師凡千四十四艘隨命以杭<lb/>
州伶人馬迎恩等四十五人賜王俾備旦夕宴樂<hi>宋史云杭</hi>
<hi>州送俶樂人凡八十有一人詔以三十六人還杭州四十五人賜俶俶上表謝上親畫付中書送史館</hi>九<lb/>
月九日大宴王于長春殿冬十一月朔南郊禮畢宋帝<lb/>
詔加食邑二千户實封一百户四年春二月朔王入朝<lb/>
大宴于苑中宋帝顧王甚厚飲必命釂及罷拜不能興<lb/>
<pb n="KR2i0021_WYG_082-16a"/>
宋帝命以金<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>擔子送王歸第王小心畏慎每晨趨闕<lb/>
必先至宫門假寢以待一日夜漏四鼓清蹕啟行時風<lb/>
雨大作諸節鎮無一人至者宋帝見王與世子惟濬稱<lb/>
歎乆之謂王曰卿中年宜避風冷自今入見不須太蚤<lb/>
仍輟御前四大燭賜焉是月宋帝征太原王請從行夏<lb/>
四月北漢主劉繼元降宋帝御連城臺誅軍中先亡命<lb/>
於太原者顧謂王曰卿能保全一方以歸于我兵不血<lb/>
刃深可嘉也仍賜紅袍玊鞍轡馬王頓首謝秋七月宋<lb/>
<pb n="KR2i0021_WYG_082-16b"/>
帝凱旋大行封賞加王食邑二萬户實封二千户五年<lb/>
春正月宋帝御朝元殿受朝賀王以劒履升殿觀者榮<lb/>
之三月清明節宋帝御大<hi>闕</hi>殿召王乘馬撃毬仍以毬<lb/>
杖引毬授王俾王撃之命王曰卿中年宜以此娛夏四<lb/>
月王以風疾乞假宋帝遣御醫中使一日三至第六月<lb/>
宋帝親幸禮賢宅撫慰再四賜金器一千兩錢一萬索<lb/>
銀一萬兩綾絹一萬疋王遣子惟治進謝秋九月王進<lb/>
朝崇徳殿上金<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>定器二千事水晶瑪瑙寶<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>器皿三<lb/>
<pb n="KR2i0021_WYG_082-17a"/>
十事珊瑚樹一枝冬十月宋帝宴王于朝元殿六年王<lb/>
風眩復作自是賜王免朝夏五月宋帝遣中使賜王文<lb/>
楸碁局水精碁子且諭曰朕機務之餘頗曾留意以卿<lb/>
在假可用此自怡一日内臣趙海過王探懐中藥百粒<lb/>
以進王方命茶盡餌之海既去家人皆泣葢有所疑也<lb/>
王笑曰主上待我厚中貴必良藥耳宋帝聞之大驚即<lb/>
杖海流之逺郡冬十月王朝謝于文徳殿宋帝攜手撫<lb/>
問良乆遂賜宴于長春殿八年夏五月宋帝遣内使賜<lb/>
<pb n="KR2i0021_WYG_082-17b"/>
王珍珠黄羅繖一龍香涼茶二十斤秋八月王遣世子<lb/>
惟濬貢宋帝白龍腦香一百斤金銀陶器五百事冬十<lb/>
一月王表求罷職<hi>表曰臣以蕞爾之軀䝉被恩寵賦禄百萬兼職數四元帥之任實本于兵</hi>
<hi>權國王之號葢屏于帝室尚書總百揆之重中書掌八柄之繁維師冠于上臺開府當于極品臣之孱瑣罔克</hi>
<hi>負荷邦國之制式著等威名器之間固有涯分徒速罪戾以取顛隮伏望聖㫖特從省罷</hi>宋帝不許<lb/>
及表三上乃優詔褒之但罷兵馬大元帥餘如故仍加<lb/>
食邑三千户實封五百户<hi>詔曰分茅胙土所以彰世家之榮大輅繁纓所以表名器</hi>
<hi>之重至若褒寵勲徳度越典常咨于舊章爰推異數乃有體好謙之徳形固讓之辭敦諭再三確乎不拔用曲</hi>
<pb n="KR2i0021_WYG_082-18a"/>
<hi>至公之論式光知止之風淮海國王錢俶方岳炳靈風雲通感奄有勾吳之地不忘象魏之心掃境來朝舉家</hi>
<hi>宿衛籍其土宇入于朝廷式昭職貢胙之淮海居天子二老之任啟真王萬户之封併加寵章用答忠順而乃</hi>
<hi>屢形表疏願避官榮𤼵于深衷誠不可奪若以靈臺偃伯武庫囊兵天下一家書軌之無外五侯九伯征伐之</hi>
<hi>不行願寢元帥之名勉徇由衷之請其乃世祚明徳存于帶礪之盟帝賚良弼寵以台輔之任極馭貴之爵增</hi>
<hi>衍食之封非足酬庸適以昭徳勉膺渥澤克副眷懐可罷天下兵馬大元帥餘如故</hi>雍熈元年春<lb/>
二月宋帝幸太乙宫路由禮賢宅王力疾出見于道旁<lb/>
宋帝駐蹕撫諭是冬郊禋禮畢改封王為漢南國王加<lb/>
食邑二千户實封四百户仍改賜寧海鎮國崇文耀武<lb/>
<pb n="KR2i0021_WYG_082-18b"/>
宣徳守道功臣二年春宋帝取王草書以進詔賜金匣<lb/>
玉硯及龍鳳墨紅綠筆蜀牋盈丈紙皆百數秋九月王<lb/>
奉宋帝命扶疾宴于崇徳殿冬十月宋帝遣内使賜王<lb/>
夫人龍鳯珠冠兼賜幕府將校幣帛授王子惟治等九<lb/>
人官爵有差四年春出王為武勝軍節度使改封南陽<lb/>
國王王乆被病宋帝詔免入辭將發賜玉束帶金唾壺<lb/>
椀盎等夏四月王赴南陽宋帝命王子惟渲惟灝隨行<lb/>
已而王四上表讓國王宋帝遣給事中崔灝改封王為<lb/>
<pb n="KR2i0021_WYG_082-19a"/>
許王加食邑一萬户實封二千户仍改賜安時鎮國崇<lb/>
文耀武宣徳守道功臣端拱元年春二月徙封鄧王加<lb/>
食邑一萬户實封三千户是秋宋帝遣皇城使李惠河<lb/>
州團練使王繼恩賜生辰器幣王與使者宴飲極歡晡<lb/>
時王于西軒命左右讀唐書數篇又令諸子孫誦詩未<lb/>
訖風眩復作至漏四下而薨是夕有流星墜于正寢之<lb/>
上光燭滿庭年六十王既以己丑嵗八月二十四日誕<lb/>
生至是復于八月二十四日即世更與文穆王薨日同<lb/>
<pb n="KR2i0021_WYG_082-19b"/>
人皆異之訃聞宋帝為廢朝七日勅中使王繼恩賈繼<lb/>
勲䕶喪歸京師追封秦國王諡曰忠懿仍正衙備禮發<lb/>
冊冊曰皇帝若曰昊穹眷祐賢哲挺生稟象緯之純精<lb/>
負經綸之盛業作民父母為國翰垣其存也冠中臺而<lb/>
長諸侯其沒也峻徽章而崇禮命咨爾故安時鎮國崇<lb/>
文耀武宣徳守道功臣武勝軍節度鄧州管内觀察處<lb/>
置等使開府儀同三司守太師尚書令兼中書令使持<lb/>
節鄧州諸軍事行鄧州刺史上柱國鄧王食邑九萬七<lb/>
<pb n="KR2i0021_WYG_082-20a"/>
千户食實封一萬六千九百户賜劒履上殿詔書不名<lb/>
錢俶嗣祖考之舊徳奠東南之奥區開國承家本仁祖<lb/>
義以忠孝而保社稷以廉讓而化人民勤翼戴于累朝<lb/>
克惠綏于一境世傳威畧老慕聲名當武庫職兵洞閲<lb/>
詩書之府洎秣陵問罪雄張犄角之師致區宇之同文<lb/>
賴忠良之協力逮予纂紹益享崇髙蘊明哲而保身務<lb/>
傾輸而竭節盡獻土壤來歸闕庭予嘉乃功洊錫殊寵<lb/>
而道隆簡退志尚謙冲屢辭郤縠之權難奪范宣之讓<lb/>
<pb n="KR2i0021_WYG_082-20b"/>
朕深惟舊勲俾就養頥爰出殿于大邦庶聿臻于眉壽<lb/>
式繋元老求輔眇躬何天道之難諶嗟梁木之斯壞長<lb/>
河既往空存申令之勲征鹵云亡但見雲臺之像賵賻<lb/>
從于異等嗟悼廢于臨朝寧酬柱國之勛未<hi>闕</hi>　臣之<lb/>
分庸加典冊以厚始終今遣使大中大夫尚書工部侍<lb/>
郎上柱國汾陽郡開國侯食邑一千户賜紫金魚袋郭<lb/>
贄<hi>一作贊</hi>持節贈爾為秦國王嗚呼徳無不報予敢忘于<lb/>
格言魂而有知爾尚歆于天命二年春正月丁酉宋帝<lb/>
<pb n="KR2i0021_WYG_082-21a"/>
遣使押翰林儀鸞鹵簿鼓吹𦵏王于洛陽縣之賢相里<lb/>
陶公原真宗朝特詔尊王尚父先是武肅王時有術者<lb/>
告曰王如廣牙城改舊為新有國止及百年若填築西<lb/>
湖以為公府當十倍於此武肅王笑曰豈有千年而無<lb/>
真主者乎即于治所增廣之及王歸宋計三世五王總<lb/>
九十八年果不盈百云<hi>先是太平興國初有僧歌于市曰還郷寂寂杳無踪不掛征帆</hi>
<hi>水陸通踏得故鄉田地稳更無南北與西東或問故但云明年大家都去未㡬果有納土之應又忠懿王將内</hi>
<hi>附决于天竺大士夢大士以綵繩圍繞其宅歸宋之意始定後子孫遂金紫不絶又戊寅嵗永嘉縣人伐木破</hi>
<pb n="KR2i0021_WYG_082-21b"/>
<hi>其中有文曰天下太平凡五片皆然是亦天下混一之兆也</hi>王任太師尚書令兼中<lb/>
書令國王凡四十年為元帥三十五年位極富貴善始<lb/>
善終福履之盛近代無比頗知書雅好吟咏有詩數百<lb/>
首曰政本集國相元徳昭宋翰林學士陶糓為之序性<lb/>
謙和未嘗忤物自奉頗薄常服大帛之衣崇信釋氏前<lb/>
後造寺無算入宋後又以愛子為僧為人寛洪大度常<lb/>
大會賓客食鼈臛而得庖人濡血紙于器中王遽蔵之<lb/>
褏顧左右曰勿令掌膳者知太平興國末趙普再入相<lb/>
<pb n="KR2i0021_WYG_082-22a"/>
與盧多遜不相能一日普召王世子惟濬謂曰朝廷知<lb/>
多遜求取元帥財物今未鞫劾者恐累元帥耳請具所<lb/>
遺之物列狀上聞惟濬歸白王王曰我入朝時荷主上<lb/>
殊常之遇故左右大臣咸有饋物非獨盧相也豈可見<lb/>
人將溺而加石焉普聞之深自歎服<hi>李至碑文曰王事文穆晨昬定省一</hi>
<hi>杯之藥必經其手一俎之羞必嘗其味當時物議翕然稱之年十三先君捐館哀若成人泣血絶漿殆無生意</hi>
<hi>廣順中丁内艱杖而後起氣息纔屬有識増感行路傷情又曰從効向化盡平宿憾欣容假道俾效輸琛陳洪</hi>
<hi>進繼遣行人亦由王境王皆豐其館榖假以舟車恩禮不衰殆將二紀其樂人事大如此</hi>子八人惟<lb/>
<pb n="KR2i0021_WYG_082-22b"/>
濬惟治惟演惟灝惟溍惟濟惟渲惟<hi>闕</hi>惟灝至賀州團<lb/>
練使惟渲韶州團練使惟溍左龍武將軍奬州刺史惟<lb/>
演惟濟皆童年為宋帝所稱召見慰勞並起家諸衛將<lb/>
軍惟演子冀國公暄暄子會稽郡王景臻景臻子榮國<lb/>
公忱封爵世世不絶先是武肅王與戰士多賜己姓忠<lb/>
懿王歸宋皆稱同宗淳化三年太宗詔令復本姓又浙<lb/>
中劉氏改為金氏者亦令還故景徳中有司請以禮賢<lb/>
宅為司天監真宗以先朝所賜不許大中祥符八年惟<lb/>
<pb n="KR2i0021_WYG_082-23a"/>
演等復表上之賜錢五萬貫仍賜宅各一區熈寧時知<lb/>
杭州軍州事趙抃言錢氏父祖妃夫人子孫墳廟在錢<lb/>
塘者二十有六在臨安者十有一願以龍山妙因院為<lb/>
觀使錢氏之孫為道士曰自然者居之治其祠墳神宗<lb/>
命賜名曰表忠觀理宗給田三百畆付觀旌功焉<hi>案歐陽五</hi>
<hi>代史言吳越自武肅王而後常重斂其民下至雞魚卵鷇必家至而户取諸案吏多持簿量為笞數人不堪其</hi>
<hi>苦又順存録曰錢氏凡欠一斗者多至徒罪徐瑒常使吳越云三更已聞獐麂號呌達曙問于驛吏乃縣司起</hi>
<hi>征科矣江表志云吳越時民多赤體有敝葛褐者多用竹篾繋腰間執事非利不行吏胥雖貧者亦家累千金</hi>
<pb n="KR2i0021_WYG_082-23b"/>
<hi>疑或傳聞過甚云</hi>
論曰錢氏據有兩浙幾及百年武肅以來善事中國保<lb/>
障偏方厥功鉅矣宋興後王益傾資修貢獻宋祖曰此<lb/>
吾帑中物何用獻為嘗讀宋兩朝供奉錄中間稱忠懿<lb/>
王入貢如赭黄犀龍鳯龜魚仙人鼇山寶樹等物及通<lb/>
犀帶七十餘條皆希世之寶而金飾玳瑁器至一千五<lb/>
百餘事水晶瑪璃玉器至四千餘事珊瑚十髙三尺五<lb/>
寸金銀飾陶器一十四萬餘事金銀飾龍鳯船舫二百<lb/>
<pb n="KR2i0021_WYG_082-24a"/>
艘銀<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>器械七十萬事白龍腦二百餘斤玊帶二十四<lb/>
紫金獅子帶一金九萬五千餘兩銀一百一十萬兩錦<lb/>
綺色綿以萬萬計而舉朝文武閹寺多所饋遺竭十三<lb/>
州之物力以供大國務得中朝心國以是而漸貧民亦<lb/>
以是而得安諺曰皮之不存毛將安附嗚呼殆非所以<lb/>
論吳越矣<lb/>
　<lb/>
　<lb/>
<pb n="KR2i0021_WYG_082-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷八十二<lb/>
</p>
<p>
</p>
  </div>
</body>
</text>
</TEI>
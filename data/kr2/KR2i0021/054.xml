<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷五十四</head> <lb/>
    <p>
<pb n="KR2i0021_WYG_054-1a"/>
欽定四庫全書<lb/>
　十國春秋卷五十四<lb/>
　　　　　　　　　　　　　檢討吳任臣撰<lb/>
後蜀七<lb/>
　列傳<lb/>
　　幸寅遜　　章九齡　　李起　　陳及之<lb/>
　　田淳<lb/>
幸寅遜䕫州雲安監人<hi>一云成都人</hi>雲安於古為湯谿唐季<lb/>
<pb n="KR2i0021_WYG_054-1b"/>
湯谿有幸希𤣥者官至上柱國即寅遜之先也寅遜生<lb/>
而頴悟善屬文仕後主起家茂州録事恭軍後主初嗣<lb/>
位酷好擊毬馳騁雖盛暑不已左右多不敢諌明德二<lb/>
年寅遜上疏曰臣聞諸召公曰玩人䘮德玩物䘮志不<lb/>
作無益害有益功乃成不貴異物賤用物民乃足又曰<lb/>
不寳逺物則逺人格所寳惟賢則邇人安夫心猶火也<lb/>
縱則自焚故文王命周公召公太公畢公轉相太子發<lb/>
太子嗜鮑魚太公不進曰鮑魚不登於爼豆豈可以非<lb/>
<pb n="KR2i0021_WYG_054-2a"/>
禮養太子哉由此觀之飲食必遵禮况起居玩好乎髙<lb/>
祖皇帝節衣儉食恵養黎元化家為國傳之陛下陛下<lb/>
宜親賢俊去壬佞視前代書傳究歴世興廢選端良之<lb/>
士置於左右訪時政得失天下利病奈何博戲擊鞠妨<lb/>
怠政事奔車躍馬輕宗廟社稷昔陶侃藩臣猶投摴蒲<lb/>
于江况萬乗之主乎前蜀王氏覆車不逺矣臣又聞食<lb/>
君之禄懐君之憂臣雖為外官每聞陛下賞一功誅一<lb/>
罪未嘗不振衣踴躍以為再覩有唐貞觀之風也今復<lb/>
<pb n="KR2i0021_WYG_054-2b"/>
聞陛下或採戲打毬雖宫禁無事止于釋悶亦可一兩<lb/>
月時為之臣慮積習生常不唯勞倦聖體復且妨於庶<lb/>
務諸司中覆因之淹滯其次奔蹄失馭奄有驚蹶陛下<lb/>
雖自輕奈宗廟社稷何後主得疏雖不能盡從亦優容<lb/>
不之罪也遷新都令已又拜司門郎中知制誥中書舍<lb/>
人出知武信軍府加史館修撰改給事中與修前蜀書<lb/>
寅遜常夢掌中抽筆占者曰君必作學士矣<hi>楊伯巖六帖補又云</hi>
<hi>孟蜀翰林夢掌中生草不絶果掌制草數年</hi>未㡬遷翰林學士加工部侍郎<lb/>
<pb n="KR2i0021_WYG_054-3a"/>
判吏部三銓事領簡州刺史國亡隨後主降宋授右庶<lb/>
子無何上疏諫獵宋太祖嘉之召見賜帛開寳五年為<lb/>
鎮國軍行軍司馬罷職年九十餘尚有仕進意治裝赴<lb/>
闕未登路而卒所著有王氏開國記<hi>闕</hi>卷寅遜六七十<lb/>
歲時居青城山道院院有塑像黄姑者一夕見夢於寅<lb/>
遜謂曰汝可食杏仁令汝聰利老而彌壯汝故有道性<lb/>
又不終在此山須出山佐理當代寅遜夢間拜請其法<lb/>
則與怡神論所載畧同及寤檢其方遂日服之以至延<lb/>
<pb n="KR2i0021_WYG_054-3b"/>
上夀<lb/>
章九齡事後主累官右補闕慷慨好直言不避權貴廣<lb/>
政中上言政事不治由奸佞在朝後主問奸佞為誰九<lb/>
齡指宰相李昊知樞密使王昭逺以對後主怒以九齡<lb/>
毁斥大臣謫維州錄事㕘軍<lb/>
李起性婞直廣政中亦官右補闕時後主加李昊領武<lb/>
信節度使起言故事宰相無領方鎮者反復辨論不已<lb/>
昊常謂之曰以子才茍能慎黙當為翰林學士起曰喉<lb/>
<pb n="KR2i0021_WYG_054-4a"/>
無古乃不言耳<lb/>
陳及之廣政時為新津縣令㑹後主大選良家子以充<lb/>
後宫郡邑騷然婦女驚逸及之上疏切諫請止采擇之<lb/>
令後主雖不從其言頗嘉及之剴直賜白金百兩旌之<lb/>
田淳成都人廣政中官龍游縣令好談治亂大畧屢陳<lb/>
朝廷得失是時後主與周世宗交惡叠興師旅淳上疏<lb/>
曰伏見三年以來民頗怨嗟謂陛下求賢失道為政不<lb/>
平重纂組奪女工貴雕鏤損農事法令不信賞罰無誠<lb/>
<pb n="KR2i0021_WYG_054-4b"/>
納諫之心微自滿假馭朽之年漸乖始卒載舟覆舟不<lb/>
可不懼而况北有大敵方藉支禦若失人心其何以濟<lb/>
臣又見頻發士卒逺戍邊庭人心動揺莫測其故家搆<lb/>
異議如臨湯火人且憂駭將何撫寧若夫舉動興師須<lb/>
明利害况闗大事豈可容易必若金鼔一鳴前鋒稍節<lb/>
一敗一成疾如反掌願陛下先事而計無貽後患今之<lb/>
動静頗渉因循臣不知所發之兵為防邉乎為赴敵乎<lb/>
若云防邉不當驟有徴發若云赴敵則須先决便宜師<lb/>
<pb n="KR2i0021_WYG_054-5a"/>
出無名三軍必怨三軍既怨何以成功以我朝之甲兵<lb/>
擬柴氏之士馬以我朝之將領比柴氏之師帥以我朝<lb/>
之帑藏比柴氏之囷廩至於法律刑名聲明文物彼長<lb/>
此大差等不同須用權竒以謀拒捍若二國交鬬恐未<lb/>
十全况我天府之邦用武之地一夫守隘萬旅無前假<lb/>
使柴師由於野戰攻城奪壘利在平川倘入隘途如無<lb/>
手足願陛下以短兵自固扼塞要衝分布腹心把斷細<lb/>
徑精加號令老彼敵師縱柴氏親來未敢便謀深入以<lb/>
<pb n="KR2i0021_WYG_054-5b"/>
日繼月以月繼年敵勢自羸我師彌鋭不折一㦸不失<lb/>
一卒而柴氏自疲信所謂彼竭我盈以逸待困此為上<lb/>
計符合天機未㡬後主鑄鐵錢又分遣使者徴諸路歴<lb/>
年逋課淳復言擾民聚財實犯天意而損君道語多剴<lb/>
摯又常言王昭逺伊審徴韓保貞不可當大任皆為朝<lb/>
臣所深恨或勸以遜辭取貴仕淳曰大丈夫寧能附狗<lb/>
鼠求進哉其侃直多此𩔖<hi>李燾續通鑑淳每謂所親曰吾觀僣偽改紫綬為黄服何</hi>
<hi>如稱成都尹無滅族之禍</hi>
<pb n="KR2i0021_WYG_054-6a"/>
論曰幸寅遜明德一疏兢兢乎得防微杜漸之意焉章<lb/>
李直言陳田讜議皆廣政之諍臣也路氏九國志畧及<lb/>
之與淳章疏棄而不録君子以為有遺憾焉<lb/>
　　張元　　　范文通　　程崇雅<lb/>
張元江原縣人母死負土成墳有白兎馴繞其廬及羣<lb/>
烏銜土置墳上縣令異之奏其事於朝明德二年後主<lb/>
賜金帛酒米以旌其孝仍付史館編録<lb/>
范文通父羲官西水縣令羲死文通居䘮以孝聞有盜<lb/>
<pb n="KR2i0021_WYG_054-6b"/>
發羲塜羣虎逐之時文通廬墓側虎見之弭耳而去廣<lb/>
政時賜羊酒束帛於其家<hi>時有太子賓客李鄲年七十享祖考必親滌器謂非此無</hi>
<hi>以逹追慕之誠</hi>
程崇雅蓬州人父疾劇崇雅常割股㗖父已又冬月母<lb/>
疾崇雅泣竹林得竹筍以療母人皆稱為孝子後主聞<lb/>
之廣政二十年勅有司表其閭<lb/>
　　孫欽　　王環　　趙崇溥　　髙彦儔<lb/>
孫欽幽州安次人為人果幹多權畧事髙祖及後主歴<lb/>
<pb n="KR2i0021_WYG_054-7a"/>
官左奉聖都指揮使廣政中郭延鈞判武德軍與監押<lb/>
王承丕不相協承丕隂謀作亂㑹欽以部兵戍邉過辭<lb/>
承丕承丕挾與俱見延鈞至則稱詔命左右擊殺延鈞<lb/>
屠其家欽遽請出詔紙示衆承丕輙言我能致公富貴<lb/>
何問詔書為欽知其反也因紿曰今内外未安我當以<lb/>
部兵為公廵察即麾鞭躍馬而出承丕連呼之不至欽<lb/>
至營諭其部曲曰承丕不道枉殺府公非反而何當與<lb/>
衆共誅之遂帥兵入府攻承丕承丕左右欲拒戰欽直<lb/>
<pb n="KR2i0021_WYG_054-7b"/>
前叱之皆棄兵走執承丕斬於階下并其親黨傳首成<lb/>
都<lb/>
王環鎮州真定人也以勇力事髙祖為御者及髙祖建<lb/>
國使典衛兵廣政初秦鳳階成皆屬後主後主益置威<lb/>
武軍于鳳州以環為威武節度使未㡬周世宗遣王景<lb/>
向訓等侵秦鳳數為環所敗周大臣皆請罷兵世宗曰<lb/>
吾欲一天下以為家而聲教不及秦鳳今兵已出無功<lb/>
而還吾有慚焉乃决意來攻周兵糧道頗艱時後主命<lb/>
<pb n="KR2i0021_WYG_054-8a"/>
李廷珪為都統廷珪遣王巒將兵五千出唐倉抵黄花<lb/>
谷以争糧道王景先知之命排陳使張建雄以兵二千<lb/>
當谷口别遣裨將以勁卒千人出巒後為三伏于唐倉<lb/>
以待巒兵之歸巒兵前遇建雄戰不勝退走唐倉伏發<lb/>
盡殪焉巒被執由是别兵守諸城堡者皆潰而秦州與<lb/>
成階二州相繼降周獨環堅守百餘日然後為周所䧟<lb/>
世宗召見環嘆曰三州已降環獨堅守吾數以書招而<lb/>
環不答至于力屈就擒雖不能死亦忠其所事也用之<lb/>
<pb n="KR2i0021_WYG_054-8b"/>
可勸事君者乃拜環右驍衛將軍周師征淮即以環佐<lb/>
侯章為攻取賊城水砦副部署及再征淮使環將水卒<lb/>
數千自蔡河以入淮環忽忽不自得居周軍中未嘗有<lb/>
戰功已而南唐將許文縝邉鎬等皆被擒世宗悉以為<lb/>
將軍與環等列第京師歲時賜與甚厚無何世宗至淮<lb/>
南又以環從遇疾卒于泗州<lb/>
趙崇溥史失其世系廣政中為威武軍都監時周將王<lb/>
景等連營圍鳳州而韓通復分兵城固鎮以絶西川援<lb/>
<pb n="KR2i0021_WYG_054-9a"/>
兵未㡬城陷節度使王環既被執而崇溥及將士五千<lb/>
盡為周兵所鹵崇溥堅不肯降餓數日而死<lb/>
髙彦儔太原人也父暉宣威軍使彦儔從髙祖來蜀歴<lb/>
軍校為昭武軍監押後主嗣位遷卭州刺史改馬歩軍<lb/>
使㑹漢兵入大㪚闗䧟安都砦彦儔以所部先進漢人<lb/>
燒砦毁閣避去彦儔盡鋭追之復其砦而還未㡬彦儔<lb/>
領趙州刺史俄為奉鑾肅衛都指揮副使改右驍鋭馬<lb/>
軍都指揮使加匡聖馬軍都指揮使真拜武定軍節度<lb/>
<pb n="KR2i0021_WYG_054-9b"/>
使周顯德初王景向訓攻鳳州後主令彦儔出兵觧圍<lb/>
未至聞敗軍於唐倉因潰歸觀察判官趙玭閉闗不納<lb/>
以城歸周彦儔遁歸成都後主不之罪以為右奉鑾肅<lb/>
衛都指揮使改功德使廣政二十二年出授寧江軍都<lb/>
廵檢制置招討使加宣徽北院事昭武軍節度使及宋<lb/>
師至䕫州彦儔謂副使趙崇濟監軍武守謙曰北軍逺<lb/>
來宜堅壁待之為上䇿守謙不從其言獨領部下兵出<lb/>
戰宋將劉光義曹彬頓兵白帝廟西遣騎將張廷翰等引<lb/>
<pb n="KR2i0021_WYG_054-10a"/>
兵與守謙戰猪頭舖守謙敗走廷翰等乘勝登城光義<lb/>
率大軍繼至彦儔以所部將出拒戰宋師已乘城而入<lb/>
彦儔惶駭失次不知計所出判官羅濟勸令單騎歸成<lb/>
都彦儔曰我昔已失天水今復不能守䕫州縱人主不<lb/>
忍殺我我亦何面目見蜀人哉濟又勸其降彦儔曰老<lb/>
㓜百口在成都若一身偷生舉族何負吾今日止有死<lb/>
耳即觧符印授濟具衣冠望西北再拜登樓縱火自焚<lb/>
死<hi>後數日光義得其骨灰燼中以禮葬之○九國志云王師壊門入彦儔挺劔拒之殺十餘人乃焚死</hi>
<pb n="KR2i0021_WYG_054-10b"/>
論曰孫欽果毅而善謀倉卒討亂社稷之功臣也王環<lb/>
雖不死節堅守孤城力屈就縛亦五季之表表者乎王<lb/>
崇溥餓死髙彦儔自焚孟氏傳國當首推二人為忠烈<lb/>
焉後主母常言緩急惟彦儔可任太后誠知人哉<lb/>
　<lb/>
　<lb/>
　<lb/>
　十國春秋卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷七十</head> <lb/>
    <p>
<pb n="KR2i0021_WYG_070-1a"/>
欽定四庫全書<lb/>
　十國春秋卷七十<lb/>
　　　　　　　　　　　　　檢討呉任臣撰<lb/>
楚四<lb/>
　列傳<lb/>
　　劉言　　　王逵　　　周行逢<hi>子保權</hi>
劉言廬陵人也初事吉州刺史彭玕從玕奔楚事文昭<lb/>
王為辰州刺史會恭孝王與弟爭國以土木功虐用靜<lb/>
<pb n="KR2i0021_WYG_070-1b"/>
江兵士靜江指揮使王逵等因衆怨囘武陵黜留後王<lb/>
子光贊已又逐節度使王孫光惠以言驍勇得蠻人心<lb/>
欲迎立為帥<hi>一云迎為副使</hi>言知逵等難制曰不往將攻我乃<lb/>
單騎赴之旣至推言權武平留後俄而潭州將徐威作<lb/>
亂南唐中主命邊鎬經畧朗州遷馬氏于金陵因并召<lb/>
言言不行遣逵與行軍司馬何敬真等攻鎬大敗之言<lb/>
遂盡取湖南故地惟郴連入于南漢奉表周朝以邀封<lb/>
爵凡貢獻賣茶悉如馬氏故事又言長沙不可居請移<lb/>
<pb n="KR2i0021_WYG_070-2a"/>
治所于武陵時周廣順二年也太祖皆許之乃升武平<lb/>
軍在武安軍上除言節度使同平章事因以武安授逵<lb/>
逵自以言己所迎立不肯為折節二人始稍稍不相能<lb/>
逵謀曰言將可用者不過何敬真朱全琇爾召而殺之<lb/>
言可取也是時南漢常擾梧桂宜䝉等州逵因紿言召<lb/>
敬真等㑹兵攻敵言信之以敬真為南面行營招討使<lb/>
全琇為先鋒使往㑹潭州兵至則陷逵計中見殺逵乃<lb/>
舉兵襲朗州幽言别館尋殺之<hi>歐陽五代史楚世家云王進逵乃舉兵襲武陵</hi>
<pb n="KR2i0021_WYG_070-2b"/>
<hi>執言殺之不云幽言今從通鑑</hi>言鎮湖南凡三年先是朗人謂言為劉<lb/>
齩牙<hi>一作齩樂</hi>馬氏將亂湘中童謡曰馬去不用鞭齩牙過<lb/>
今年及邊鎬俘馬氏鎬為言所逐而言亦被害<lb/>
王逵<hi>周世宗實録及歐陽五代史皆作王進逵今從通鑑</hi>武陵人少為靜江軍卒<lb/>
事㳟孝王為靜江指揮使恭孝王之攻長沙也以逵為<lb/>
先鋒及城陷命逵與副使周行逢帥所部兵千人營緝<lb/>
長沙府舎執役甚勞兵皆愁怨曰囚免死則役作之我<lb/>
輩從大王出萬死取湖南何罪而囚役為也且大王終<lb/>
<pb n="KR2i0021_WYG_070-3a"/>
日酣歌寧知我輩作苦乎逵與行逢聞之相謂曰衆怨<lb/>
深矣不蚤為計禍且及詰旦昧爽因擁衆以長柯巨斧<lb/>
斫闗奔歸朗州恭孝王方醉不能省次日始遣將唐師<lb/>
翥追之及于武陵師翥大敗而還逵遂黜留後王子光<lb/>
贊而奉王孫光惠為節度使已又廢光惠送于唐推辰<lb/>
州刺史劉言為帥而自為其副及邉鎬經畧朗州且徵<lb/>
劉言朝逵白言曰武陵負江湖之險帶甲數萬安能拱<lb/>
手受制于人鎬撫字無方士民不附可一戰擒也言乃<lb/>
<pb n="KR2i0021_WYG_070-3b"/>
以逵與周行逢牙將何敬真張倣滿公益朱全琇宇文<lb/>
瓊彭萬和潘叔嗣張文表十人皆署指揮使部分發兵<lb/>
攻鎬于長沙鎬敗走言奉表臣周周以言為武平節度<lb/>
使亦以逵為武安節度使未幾逵恃推立功謂言非我<lb/>
不至此勢不為之下由是漸有隙而隂欲相圖矣先是<lb/>
逵克潭州以何敬真朱全琇為靜江武安副使二人者<lb/>
言驍將也至是敬真與逵不協謀同全琇作亂周行逢<lb/>
謂逵曰劉言素不與吾輩同心敬真全琇又耻為公屈<lb/>
<pb n="KR2i0021_WYG_070-4a"/>
盍早為之所逵曰微君言逵敢忘乎乃陽言南漢見侵<lb/>
檄二將帥兵禦之言性椎不知其誑已即遣敬真全琇<lb/>
往及至長沙逵謬為恭敬出郊迎宴飲連日多貽美伎<lb/>
以餌之敬真等因淹留不進逵乘敬真醉使人詐為言<lb/>
使者責以不亟禦冦專務荒宴命械歸西府全琇隨亡<lb/>
去亦遣兵追獲皆斬首以狥廣順三年六月逵于是率<lb/>
大兵攻武陵殺其指揮使鄭珓囚劉言于别室八月上<lb/>
表于周誣言謀以朗州降唐衆共廢之且請移使府復<lb/>
<pb n="KR2i0021_WYG_070-4b"/>
治潭州甲戌周太祖遣通事舎人翟光裔來湖南宣撫<lb/>
即授逵武平軍節度使兼中書令無何言被殺顯德元<lb/>
年四月逵又請使府仍徙朗州三年周世宗征淮南拜<lb/>
逵南面行營都綂命攻唐鄂州逵素雄豪得志之後不<lb/>
復拘禮節車服制度儗于王者時過岳州界團練使潘<lb/>
叔嗣逵故時同列也待逵甚謹逵左右多就叔嗣求賂<lb/>
叔嗣恡不與左右遂讒其短逵信而面詈之叔嗣慚恨<lb/>
語其下曰逵戰勝而還吾屬無噍𩔖矣逵入鄂州方攻<lb/>
<pb n="KR2i0021_WYG_070-5a"/>
下長山執唐將陳澤等二月叔嗣以兵襲朗州逵聞之<lb/>
遽輕舟歸與叔嗣戰敗死<hi>三楚新録曰逵領兵侵南越留周行逢知留後事行逢因</hi>
<hi>謂所親曰王公必不返然以後事付吾者所謂以雲雨資蛟龍也及逵至桂陽果為越兵所破僅以身免竟死</hi>
<hi>于路湖湘故事曰王逵奉詔伐呉有蜜蜂無萬數進逵傘蓋周行逢内喜潛與潘叔嗣張文表等謀曰我覩王</hi>
<hi>公妖怪入傘他時忽落别人之手我輩處身何地我等若三人同心共保馬氏舊基同取富貴豈不是男兒哉</hi>
<hi>周世宗實録云顯德三年二月丙寅朗州王進逵言領大軍入淮南界庚寅言入鄂州界攻下長山寨癸巳荆</hi>
<hi>南髙保融言進逵自岳州領兵復歸本道又云潘叔嗣為先鋒行及鄂州叔嗣囘戈襲武陵進逵聞之倍道先</hi>
<hi>入武陵叔嗣攻其城進逵敗走為叔嗣所殺通鑑考異云逵命行營副史毛立為袁州營綂軍使潘叔嗣張文</hi>
<pb n="KR2i0021_WYG_070-5b"/>
<hi>表為前鋒軍次醴陵縣吏請具牛酒犒軍立不許叔嗣文表因士卒之怒縛立送于行逄以兵叛告逵逵大懼</hi>
<hi>乘輕舟奔朗州叔嗣追至朗州殺之丁璹馬氏行事記曰五月五日叔嗣殺逵于朗州諸説多不足据今從歐</hi>
<hi>陽史及十國紀年</hi>逵鎮湖南亦三年與言同初南唐有術士言<lb/>
南楚氣色甚佳將有王氏起焉時除永州刺史王温中<lb/>
主疑即其人遣使拜温征南將軍賜以印綬巾帶密于<lb/>
巾中寘毒使至温拜命著巾俄腦裂而死未幾逵舉兵<lb/>
襲長沙據之即其應也<lb/>
周行逢朗州武陵人少無頼不事家人生産常犯法配<lb/>
<pb n="KR2i0021_WYG_070-6a"/>
發靜江軍卒以驍勇累遷禆校王逵攻邊鎬行逢别破<lb/>
益陽殺唐兵二千餘人執其將李建期當是時𨽻朗州<lb/>
劉言戲下者指揮使十人咸以知兵名行逢能謀張文<lb/>
表善戰潘叔嗣果敢三人多相須成功而行逢與王逵<lb/>
則又情欵甚昵焉及逵為武安節度使拜行逢集州刺<lb/>
史為逵行軍司馬逵與劉言有隙行逢為畫謀䇿遂襲<lb/>
殺言逵據朗州行逢據潭州顯德元年拜行逢武清軍<lb/>
節度使權知潭州軍府事潘叔嗣既殺逵或勸其入朗<lb/>
<pb n="KR2i0021_WYG_070-6b"/>
州叔嗣曰吾殺逵救死而已朗地非吾利也乃還岳州<lb/>
遣其客將李簡率朗人迎行逢為帥行逢入城自稱武<lb/>
平留後告于周或請以潭州與叔嗣行逢曰叔嗣殺主<lb/>
帥罪當死若與武安是吾使之殺主公也召以為行軍<lb/>
司馬叔嗣怒稱疾不至行逢曰是又欲殺我矣乃陽以<lb/>
武安與之召使至府受命至則遣人執之立庭下責之<lb/>
曰汝為小校無大功王逵用汝為團練使一旦反殺主<lb/>
帥吾未忍斬汝乃敢拒吾命乎遂殺之三年二月行逢<lb/>
<pb n="KR2i0021_WYG_070-7a"/>
自稱武平武安留後奉表告周七月世宗授行逢武平<lb/>
軍節度使制置武安靜江等軍事宋初加兼中書令建<lb/>
隆三年十月卒追封汝南郡王行逢故農家子起微賤<lb/>
知民間疾苦勵精為治公而無私壻唐德求補吏行逢<lb/>
曰汝才不堪為吏吾今私汝則可矣汝居官無狀吾不<lb/>
敢以法貸汝與之農具而遣之辟署僚屬皆取亷介之<lb/>
士約束簡要吏民便之其自奉甚薄每曰馬氏父子窮<lb/>
奢極靡不恤百姓今子孫乞食于人尚足效乎行逢以<lb/>
<pb n="KR2i0021_WYG_070-7b"/>
坐事故面有文或請用藥滅之恐為朝廷使者嗤行逢<lb/>
曰吾聞漢有黥布不害為英雄吾何耻焉又性勇果敢<lb/>
於殺戮將士恃功驕慢者一以法繩之大將十餘人謀<lb/>
為亂行逢召宴諸將酒半呼壯士曵下斬之一軍皆畏<lb/>
服民過無大小俱死妻勛國夫人嚴氏諫曰人情有善<lb/>
惡安得一槩濫殺行逢怒曰此外事婦人何知嚴氏不<lb/>
悅紿曰家田佃户以公頗貴不力農請往視之至則營<lb/>
居以老嵗時衣青裙押佃户送租入城行逢行止之不<lb/>
<pb n="KR2i0021_WYG_070-8a"/>
從曰稅官物也若主帥自免其家何以率下一日行逢<lb/>
往就之勞曰吾貴矣夫人何自苦嚴氏曰公思作户長<lb/>
時乎民租後時常苦鞭抶今貴矣柰何忘壠畝間邪行<lb/>
逢命羣妾强擁升肩輿嚴氏卒無留意因曰公用法太<lb/>
嚴而失人心所不欲留者倉卒禍起田野間易逃死爾<lb/>
行逢為之少損嚴氏秦人父廣逺仕馬氏為評事因以<lb/>
女適行逢<hi>通鑑作鄧氏三楚新録及宋史作潘氏皆非今從九國志</hi>行逢死而保權<lb/>
立<hi>案通鑑綱目顯德元年湖南大飢行逢開倉賑之全活甚衆附記于此</hi>
<pb n="KR2i0021_WYG_070-8b"/>
保權行逢子也初為武平軍節度副使行逢卒保權年<lb/>
十一頗英爽有膽氣宋太祖授以起復檢校太尉朗州<lb/>
大都督武平軍節度使先是行逢病革時召將吏以保<lb/>
權屬之曰吾起隴畝為團兵同時十人皆以誅死惟衡<lb/>
州張文表獨存然常怏怏不得行軍司馬吾死文表必<lb/>
亂宜以楊師璠討之諸公善佐吾兒無失土宇必不得<lb/>
已當舉族歸朝無令陷虎口至是建隆三年十二月文<lb/>
表果作亂保權命師璠率衆討文表别遣使乞師于宋<lb/>
<pb n="KR2i0021_WYG_070-9a"/>
會江陵髙繼冲亦先以其事聞明年春宋太祖遣中使<lb/>
趙璲齎詔諭文表而保權之奏繼至乃遣山南東道節<lb/>
度使慕容延釗為湖南道行營南面都部署宣徽院使<lb/>
李處耘為都監率淄州刺史尹崇珂申州刺史聶章郢<lb/>
州刺史趙重進判四方館事武懷節氊毯使張繼勲染<lb/>
院副使康延澤内酒坊副使盧懷忠等南征又發安復<lb/>
十州兵會襄陽師及江陵趙璲方至潭州而文表已大<lb/>
敗于平津亭為師璠所執臠而食之保權牙校張從富<lb/>
<pb n="KR2i0021_WYG_070-9b"/>
輩以為文表已平而宋師繼進不已懼為襲取相與拒<lb/>
守延釗乃令閤門使丁德裕先路安撫比至城下從富<lb/>
輩拒而不納盡撤部内橋梁沉舫伐樹塞路德裕以不<lb/>
奉詔退軍以須久之延釗奏聞宋太祖遣中使來諭曰<lb/>
本發大軍以拯爾難妖孽既殄是我有大造于爾反拒<lb/>
王師何也爾無自取塗炭重擾生民急命延釗進師保<lb/>
權出軍于澧州南未及交鋒望風而靡復還朗州焚廬<lb/>
舎廩庫居人奔竄出谷城郭為之一空宋師因長驅克<lb/>
<pb n="KR2i0021_WYG_070-10a"/>
朗州城獲從富于西山下梟首南市先是李處耘擇所<lb/>
俘體肥者數十人令左右啗之黥其少徤者縱歸武陵<lb/>
武陵人聞被擒者宋師相率臠食俱大恐而潰保權為<lb/>
大將汪端所刧攜家屬亡匿江南岸宋將田守竒獲以<lb/>
歸<hi>時四年三月壬寅也</hi>于是武懷節分兵克岳州端猶擁衆冦畧<lb/>
未幾亦就擒磔于市湖南悉平周氏鎮湖南凡二世八<lb/>
年是役也宋得州十五<hi>歐陽史作十州宋太祖紀作州十四今從宋地理志</hi>監一<lb/>
縣六十六户九萬七千三百八十八保權至宋上章待<lb/>
<pb n="KR2i0021_WYG_070-10b"/>
罪太祖優詔釋之賜襲衣金帶鞍勒馬茵褥銀器千兩<lb/>
帛二千匹錢千貫授千牛衞上將軍葺京城舊邸院為<lb/>
第令居焉仍命朗州增築汝南王行逢之墓乾德五年<lb/>
保權累遷右羽林綂軍太平興國元年知并州賜錢三<lb/>
百萬雍熙二年卒年三十四初行逢以滛祀為患管内<lb/>
祠廟非前代有功及民者皆拆毁之及保權立酷信釋<lb/>
氏毎嵗設大會齊僧者凡四所耗國用不貲又度僧建<lb/>
寺無虚日復召羣僧于府中講唱自為執爐焚香以聽<lb/>
<pb n="KR2i0021_WYG_070-11a"/>
見被緇之輩雖三尺童子必搶地伏拜之君子知其不<lb/>
克永世焉又行逢將死時湖南婦女悉著不縫□名曰<lb/>
散幅或謂福既破散其能久乎已而身歿地亡遂成符<lb/>
䜟<lb/>
論曰恭孝王之歸唐也湖南半壁已為唐有而將帥失<lb/>
人乖于撫馭長沙釁起武陵揮戈遂使十餘年間區區<lb/>
數州更易三姓佹得佹失興廢靡常戡亂保國端在人<lb/>
謀寧不信哉<lb/>
<pb n="KR2i0021_WYG_070-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷七十<lb/>
</p>
<p>
</p>
  </div>
</body>
</text>
</TEI>
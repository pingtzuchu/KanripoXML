<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷七十九</head> <lb/>
    <p>
<pb n="KR2i0021_WYG_079-1a"/>
欽定四庫全書<lb/>
　十國春秋卷七十九<lb/>
　　　　　　　　　　　　　檢討吳任臣撰<lb/>
吳越三<lb/>
　　文穆王世家<lb/>
文穆王名元瓘字明寳初名傳瓘及襲位更今名武肅<lb/>
王第七子也母陳氏唐光啟三年冬十一月十有二日<lb/>
生傳瓘于杭州東院先是有僧持玉羊大可數寸獻武<lb/>
<pb n="KR2i0021_WYG_079-1b"/>
肅王且曰得此當生貴兒傳瓘果以嵗丁未生焉乾寧<lb/>
元年二月授鹽鐡發運巡官稍遷金部郎中賜金紫天<lb/>
復元年八月改授禮部尚書遥領邵州刺史徐許之亂<lb/>
田頵要質於我武肅王歴選諸子不應命傳瓘奮然請<lb/>
行莊穆夫人聞之泣曰置我兒于虎口也傳瓘曰忘身<lb/>
以紓國家之難雖死無恨遂從數人縋北門而下武肅<lb/>
王竒而送之已而頵叛于吳吳忠武王㑹我兵攻頵頵<lb/>
每戰敗歸輙欲殺傳瓘頵母及頵婦弟郭從師常加保<lb/>
<pb n="KR2i0021_WYG_079-2a"/>
䕶後頵將出語左右曰今日不勝必斬錢郎是日頵戰<lb/>
死傳瓘得歸天祐二年制授傳瓘檢校右僕射八月處<lb/>
州刺史盧約弟佶㓂永嘉四年四月傳瓘承王命伐永<lb/>
嘉時佶列巨舟四十艘于清澳海門以邀我師傳瓘謂<lb/>
諸將曰賊鋭卒盡在此矣姑弗與戰當由他道徑襲賊<lb/>
壘出其不意必成擒也於是自安固江登陸而襲之遂<lb/>
斬佶是時梁已簒唐師還承制改内牙都指揮使檢校<lb/>
尚書右僕射冬十月授金紫光禄大夫檢校司空明年<lb/>
<pb n="KR2i0021_WYG_079-2b"/>
武肅王改元天寳四年秋七月梁賜傳瓘號贊正安國<lb/>
功臣進授司徒守湖州刺史六年夏四月淮南將李濤<lb/>
冦衣錦軍傳瓘率師討之乃盡伐樹木絶其歸路為三<lb/>
覆以待時徐知誥在敵中興傳瓘騎相逼幾獲之俄而<lb/>
知誥易服乘白騾而竄壬辰獲濤及偏將咸知進等八<lb/>
千餘人兵甲生口稱是是行也營中有氣如龍虎狀賊<lb/>
人望之曰覇者之氣也五月復率騎兵攻廣徳縣城六<lb/>
月己夘城陷傳瓘手刅二百餘人獲敵將花䖍渦信及<lb/>
<pb n="KR2i0021_WYG_079-3a"/>
吏卒七千餘人以還冬十月梁敕授檢校太保依前湖<lb/>
州刺史大彭縣開國男食邑三百戸七年夏六月梁授<lb/>
傳瓘特進光禄大夫開國侯食邑一千户秋九月命統<lb/>
師攻常州無錫縣丁未克之獲其將朱超等五百餘人<lb/>
八年梁授傳瓘鎮海軍節度使土客諸軍都指揮使湖<lb/>
州刺史如故十年夏六月加檢校太保食邑五百户十<lb/>
二年梁詔傳瓘帥水師大小龍形戰艦五百艘自東洲<lb/>
發艦竟往淮甸夏四月乙巳大戰吳人於狼山江將戰<lb/>
<pb n="KR2i0021_WYG_079-3b"/>
之夕傳瓘召指揮使張從寳計曰彼若徑下當避其初<lb/>
以誘之制勝之道也乃命軍中宿理㠶檣每舟必具灰<lb/>
豆江沙以隨翼日昩爽吳人果乘風自西北而下危檣<lb/>
巨艦勢若雲合我師輙先避去敵舟既髙且巨不復能<lb/>
上我乃反乘風逐之及吳兵迴舟而鬬舳艫相接因揚<lb/>
灰散豆吳兵目眩不可視戰血既漬踐豆者靡不顛踣<lb/>
隨進火油焚之斬其將百勝軍使彭彦章俘獲無筭自<lb/>
江及岸數千里皆殷焉先是舟次浪山江之石碑灣有<lb/>
<pb n="KR2i0021_WYG_079-4a"/>
石幢大署其文曰向後有木龍五百至此其言遂驗秋<lb/>
七月傳瓘復戰于無錫縣㑹偏將曾雲奔于吳我軍失<lb/>
利已而傳瓘馬逼髙岸吳人追垂及乃舉䇿私誓曰天<lb/>
必助我馬當躍上不然則墜我于此馬果一躍登岸頃<lb/>
之復整行伍破敵而歸吳自是遂求通聘十三年梁遣<lb/>
衛尉卿兼通事舍人陳琮授傳瓘檢校太尉同中書門<lb/>
下平章事充清海軍節度使餘如故十五年春正月加<lb/>
特進檢校太尉兼侍中増食邑三百户仍賜匡扶定亂<lb/>
<pb n="KR2i0021_WYG_079-4b"/>
立正至道功臣寳大元年冬十月唐授傳瓘開府儀同<lb/>
三司檢校太師兼中書令依前清海軍節度使兼充兩<lb/>
浙節度使觀察留後遣進奉使婁輯將命寳正元年夏<lb/>
武肅王不康因如衣錦軍命傳瓘監國仍俾便宜行事<lb/>
及王至自衣錦軍中外無所專命王心喜嘉嘆乆之九<lb/>
月唐加傳瓘食邑一千户實封一百户初傳瓘夢神人<lb/>
賫骨易其頂遂有是命三年秋七月己巳第六子𢎞佐<lb/>
生閏八月唐遣閤門通事舍人李韞授傳瓘鎮海鎮東<lb/>
<pb n="KR2i0021_WYG_079-5a"/>
等軍節度使四年春復加杭州越州大都督長史增食<lb/>
邑一千户實封二百户秋八月己酉第九子𢎞俶生五<lb/>
年夏五月唐又增食邑一千户實封一百户唐長興三<lb/>
年春武肅王既薨傳瓘哀慟終日四日不食左右勉進<lb/>
以粥其行喪也傳瓘與諸昆弟同幄指揮使陸仁章扶<lb/>
傳瓘就異幄且告將吏禁諸公子從者無得入夏四月<lb/>
己未傳瓘改名嗣立以遺命去國儀用藩鎮法仍遵中<lb/>
朝年號稱長興三年罷開元府諸屬復𨽻中吳軍除民<lb/>
<pb n="KR2i0021_WYG_079-5b"/>
田荒絶者租税中外班賚有差命處州刺史曹仲達權<lb/>
知政事置擇能院以浙西營田副使沈崧領之掌選舉<lb/>
殿最先是孟春至夏隂晦彌時至是澄霽國人咸悦是<lb/>
月庚午殯先王靈輴于衣錦軍之正寢内牙指揮使劉<lb/>
仁把與陸仁章用事乆衆害其能一日詣府門請誅之<lb/>
元瓘使從子仁俊戒諭諸將無逞私恨以殺人乃以仁<lb/>
杞為湖州刺史仁章為衢州刺史秋七月己丑唐加元<lb/>
瓘守中書令是嵗丞相許明舍富春宅為寺名曰許明<lb/>
<pb n="KR2i0021_WYG_079-6a"/>
寺<lb/>
長興四年春正月契丹使者伊喇廸徳還國遣使從貽<lb/>
寳器三月唐遣將作監李鍇光禄少卿張裒來歸我先<lb/>
王之賵又遣引進使楊彦珣授元瓘起復雲麾將軍上<lb/>
金吾衛大將軍員外置同正員中吳軍節度使元璙檢<lb/>
校太師兼中書令清海軍節度使元懿檢校太傅同中<lb/>
書門下平章事餘如故夏四月吳客省使許確百濟國<lb/>
太僕卿李仁旭各來祭我先王秋七月丁亥唐遣郎中<lb/>
<pb n="KR2i0021_WYG_079-6b"/>
張絢封元瓘為吳王是月漢左僕射何瑱亦來祭我先<lb/>
王王兄元璙自蘇州入見王待以家人禮介觴為夀慰<lb/>
勞甚至元璙泣謝而退九月唐遣吏部侍郎張文寳來<lb/>
宣諭冬十一月唐主殂宋王從厚嗣位十二月庚戌寧<lb/>
國軍節度使同平章事檢校大傅王兄元璣卒是嵗順<lb/>
化軍節度使判明州王弟元珦驕縱不法每請事于王<lb/>
府不獲輙上書悖慢又以鐡牀炙屬吏臭滿城郭王遣<lb/>
牙將仰仁詮召還幽之别室封漢餘杭令陳渾為太平<lb/>
<pb n="KR2i0021_WYG_079-7a"/>
靈衛王建祠于國城外北山<lb/>
應順元年春正月唐主改元大赦敕遣鞍轡庫使王延<lb/>
縞來宣告仍賜國信壬午奉葬先王于茅山甲午唐遣<lb/>
散騎常侍孔昭序駕部員外郎張䌧冊王為吳越王是<lb/>
月大雪平地五尺夏四月潞王從珂廢唐主為鄂王而<lb/>
自立改元清泰六月敕遣給事中張延雍兵部員外郎<lb/>
馬義冊王為吳越王秋九月辛酉王獻唐白金五千鋌<lb/>
絹五千疋静海軍節度使檢校太保中書令王弟元㺷<lb/>
<pb n="KR2i0021_WYG_079-7b"/>
等四人共貢唐白金七千鋌綾絹七千疋<lb/>
清泰二年春三月己酉唐贈王母陳氏為晉國太夫人<lb/>
授王弟元㺷守太師秋七月甲辰西方慶雲見是月重<lb/>
建開元宫追福于先王也九月王貢唐綿綺五百連金<lb/>
花食器二千兩金稜秘色甆器二百事冬十一月唐敕<lb/>
杭州䕶國廟改封崇徳王城隍神改封順義保寧王銅<lb/>
官廟改封福善通靈王湖州城隍神封阜俗安城王越<lb/>
州城隍神封興徳保闉王從王奏請也閩皇城使李倣<lb/>
<pb n="KR2i0021_WYG_079-8a"/>
伏誅倣部兵焚啟聖門奪倣首來奔是嵗王建寺于府<lb/>
城外前百步起樓號曰奉恩請寺額于唐畧云襲爵數<lb/>
年曾無報效受鳳池之真命降龍冊以雙封乞賜龍冊<lb/>
為名用昭曠典唐主不允錫名曰千春<hi>詔曰錢元瓘效忠建寺比為誕</hi>
<hi>節齋僧龍冊為名未稱勤懇宜號千春寺</hi>又建瑞隆院于七寳山<lb/>
清泰三年春正月唐遣禮部尚書李懌户部郎中姚遐<lb/>
賫奉吳越王金印至歸舊物也秋七月唐敕建先王廟<lb/>
于東府是月唐授王部將保順軍節度使鮑君福檢校<lb/>
<pb n="KR2i0021_WYG_079-8b"/>
太尉同平章事冬十一月契丹立石敬塘為晉皇帝改<lb/>
元天福十二月晉授王天下兵馬副元帥<hi>淳祐時林屋洞得金簡曰</hi>
<hi>天下兵馬副元帥吳越錢王</hi>
天福二年春正月朔日有食之晉遣供奉官周彦環賜<lb/>
國信二月王廢其弟順化節度使同平章事元珦為庶<lb/>
人是月己酉夜暴雨自西北起連日至壬子有海魚二<lb/>
各長五十餘丈一死于桐廬一死于餘姚江三月戊午<lb/>
王殺其弟元㺷元珦許以公禮葬之麾下卒伍悉從宥<lb/>
<pb n="KR2i0021_WYG_079-9a"/>
不坐夏四月晉以禮部尚書程遜兵部員外郎韋税為<lb/>
加恩使進封王吳越國王仍賜天下兵馬副元帥金印<lb/>
<hi>是嵗程遜還京溺海死通鑑繫此事于十一月戌辰今從偹史</hi>甲午王即位建國一如<lb/>
天寳故事<hi>即位者即國王位也國王與王不同通鑑以即位開國在前而進爵在後亦未為允</hi>丙<lb/>
申仍赦境内今年租税之半立子𢎞僔為世子以曹仲<lb/>
達沈崧皮光業為丞相鎮海軍節度判官林鼎掌教令<lb/>
秋七月晉削元㺷元珦在身官爵任便處置八月辛巳<lb/>
大閲于北郊戊申新建五廟于城南九月乙夘王親視<lb/>
<pb n="KR2i0021_WYG_079-9b"/>
五廟冬十月貢晉天和節大排方龍座金腰帶一御衣<lb/>
十三事乙丑金陵徐誥稱大齊皇帝遣使來告即位是<lb/>
嵗建相嚴院于國城西髙麗遣使張訓來聘<lb/>
天福三年春正月朔日有食之二月乙亥丞相沈崧卒<lb/>
冬十月丙戌貢晉謝恩金器五百兩白金一萬兩吳越<lb/>
異文綾八千疋金條紗三千疋絹二萬段綿九萬兩大<lb/>
茶腦源茶二萬四千斤又進大排方通犀瑞象腰帶一<lb/>
副十一月晉遣使賫捧吳越國王玉冊及沿身法物等<lb/>
<pb n="KR2i0021_WYG_079-10a"/>
至冊曰唯天福三年嵗次戊戌十一月甲戌朔五日戊<lb/>
寅皇帝若曰王者握圖立極崇徳報功或開國以建邦<lb/>
或苴茅而錫壌乃樹藩屏式奬忠勲古先哲王率由斯<lb/>
道惟朕薄徳敢忽彛章況夫奠南服之奥區鎮東甌之<lb/>
重地懋績雖髙于列土殊榮未繼于肯堂得不申加意<lb/>
之恩降非常之命用紀代天之業特頒鏤玉之文乃擇<lb/>
吉辰爰敷盛典咨爾興邦保運崇徳志道功臣天下兵<lb/>
馬副元帥鎮海鎮東等軍節度浙江東西等道管内觀<lb/>
<pb n="KR2i0021_WYG_079-10b"/>
察處置兼兩浙鹽鐡制置發運營田等使開府儀同三<lb/>
司檢校太師守中書令杭州越州大都督府長史上柱<lb/>
國吳越王食邑一萬五千户實封一千五百户錢元瓘<lb/>
嶽靈禀粹天象儲精藴文武之兼材受乾坤之間氣既<lb/>
寵承吳越功邁桓文運妙畧以平兇用竒兵而制變祗<lb/>
嗣基搆表率英雄淮夷之屛氣銷聲海嶠之波澄浪息<lb/>
而況興我昌運竭乃忠規懋勲庸而首列韓壇奉玉帛<lb/>
而誠先禹貢語尊奬則獨標大節顧封崇則未稱鴻名<lb/>
<pb n="KR2i0021_WYG_079-11a"/>
宜舉徽章俾奉先正矧其天文當南斗之分地志控勾踐<lb/>
之都眷兹舊封允屬全徳是用異車服於羣后盛簡冊於<lb/>
列藩正二國之土疆錫九天之寳瑞表予嘉命纘乃舊邦<lb/>
大振家聲夾輔王室今遣使太中大夫尚書右丞上柱國<lb/>
賜紫金魚袋王延使副中散大夫尚書司門郎中柱國賜<lb/>
紫金魚袋張守素持節偹禮冊爾為吳越國王於戯服衮<lb/>
衣而佩𤣥玉位壓於諸侯駕戎輅而握兵符名尊於九伐<lb/>
馭貴之重象賢之榮爾其祗荷天光勉清國步往綏厥位永<lb/>
<pb n="KR2i0021_WYG_079-11b"/>
孚于休戒之慎之勿忝前烈十二月大閲馬步軍洎艛艪于<lb/>
碧波亭是嵗建净空院于國城之北山又建昭慶律寺廣陵<lb/>
郡王元璙請析嘉興縣之西鄙義和鎮為崇徳縣從之<lb/>
天福四年春二月晉授世子𢎞僔為果州團練使是月<lb/>
齊徐誥改姓名李昇稱大唐夏四月遣左衛上將軍沈<lb/>
韜文如唐賀南郊秋八月戊申建世子府于城北是日<lb/>
白龍見處州長松縣遂更為龍泉縣是月晉敕建温州<lb/>
為静海軍節度從王請也九月又敕升婺州為武勝軍<lb/>
<pb n="KR2i0021_WYG_079-12a"/>
授王兄元懿為節度使是月保大軍節度使同參相府<lb/>
事陸仁章卒冬十月壬子吳越國莊睦夫人馬氏薨是<lb/>
月晉遣刑部尚書李懌禮部郎中崔鈞授王天下兵馬<lb/>
元帥<hi>通鑑作八月己酉</hi>增食邑五千户實封五百户仍賜御服<lb/>
紅羅真珠戰袍金𤨏甲各一副十一月契丹遣其臣揚<lb/>
珠來聘十二月辛酉葬恭穆夫人于衣錦軍慶僊鄉是<lb/>
嵗僧道翊得竒木于前澗斵為觀世音法身王命建天<lb/>
竺道場<hi>釋氏紀録云天福己亥僧道翊一夕見山間光明往視之得竒香木命良工刻成觀世音菩薩</hi>
<pb n="KR2i0021_WYG_079-12b"/>
<hi>像白光煥發繼以晝夜乾祐戊申有僧從勲以古佛舍利置毫相中舍利時現冠頂晝放白光王常夢白衣人</hi>
<hi>求葺其居寤而有感遂建天竺觀音看經院</hi>又建天長净心寺于國城是時<lb/>
晉諫議大夫段希堯來使希堯過海遭大風左右皆恐<lb/>
懼希堯曰吾生平不欺汝等恃吾可無恐也已而風亦<lb/>
止<lb/>
天福五年春二月甲辰温州刺史王子𢎞僎卒是月王<lb/>
延政自立于建州閩中大亂求救于我壬戌王遣内牙<lb/>
統軍使仰仁詮都監使薛萬忠將兵四萬救之丞相林<lb/>
<pb n="KR2i0021_WYG_079-13a"/>
鼎切諫不聴三月奏嘉興縣置秀州以嘉興海鹽華亭<lb/>
崇徳𨽻焉時又析東府剡縣十三鄉為新昌縣<hi>紹興府志云開</hi>
<hi>平元年析剡立新昌縣未審是非</hi>已又改剡縣為贍縣惡剡有二火一<lb/>
刀之説為不祥也<hi>順存録言天慶觀有錢氏時都公移稱兩都都軍糧帖檢先據贍縣奏云</hi>
<hi>云錢氏時稱杭為西都越為東都因號兩都</hi>壬申晉遣右諫議大夫髙延賞<lb/>
兵部尚書李元龜授王天下兵馬都元帥夏四月癸夘<lb/>
鎮海軍行軍司馬兼侍中同平章事太尉鮑君福卒甲<lb/>
子世子𢎞僔薨仰仁詮等兵至建州王延政以福州兵<lb/>
<pb n="KR2i0021_WYG_079-13b"/>
已敗去奉牛酒請班師仁詮等不從延政懼復乞師于<lb/>
閩王曦曦以兄子泉州刺史繼業為行營都統將兵救<lb/>
之且移書責我别遣輕騎絶糧道㑹乆雨我兵食盡五<lb/>
月延政遣兵出擊俘斬以萬計我師敗績癸未仁詮等<lb/>
遁還是月四星聚斗秋八月以世子府為瑤臺院冬十<lb/>
月王貢晉謝恩金器三百兩白金八千兩金條紗五百<lb/>
疋綿五萬兩十二月王以子𢎞佐為内牙諸軍都指揮<lb/>
使是嵗蘇湖秀三州大水<lb/>
<pb n="KR2i0021_WYG_079-14a"/>
天福六年春三月丙寅晉遣太子賓客聶延祚吏部郎<lb/>
中盧撰冊授王守尚書令夏五月漢遣攝太尉工部侍<lb/>
郎盧膺尚儀謝宜清尚衣髙素清來逆我故王弟傳璛<lb/>
之室馬氏以為繼室不克還六月寧國軍節度使同參<lb/>
相府事仰仁詮卒是月建甘露寺于南山<hi>有泉一泓若甘露可啜故</hi>
<hi>名</hi>秋七月甲戌麗春院灾延于内城燬宫室府庫幾盡<lb/>
王避之火輙隨發遂驚懼發狂疾遷居瑶臺院是月唐<lb/>
主遣使來唁且賙其乏八月王寢疾語内都監章徳安<lb/>
<pb n="KR2i0021_WYG_079-14b"/>
曰𢎞佐尚少當擇宗人長者立之徳安對曰𢎞佐雖少<lb/>
羣下服其英敏願王勿以念王曰汝善輔之吾無憂矣<lb/>
辛亥王薨于瑶臺院之綵雲堂年五十五在位十年晉<lb/>
主令所司定謚曰莊穆敕改諡曰文穆<hi>或作忠順非</hi>命宰相<lb/>
和凝撰神道碑<hi>碑文曰雲起龍驤化為侯王鴻騫鳳翥鶚立鷹揚凜然勍氣綽爾雄鋩大名之</hi>
<hi>後五世其昌武肅開基奄有吳越恩洽百城名馳雙闕既委招懐復專征伐燾土苴茅秉麾仗鉞尚父棄代元</hi>
<hi>帥承家傳榮襲慶奕葉重葩有典有則去甚去奢威名烜赫事望光華譚藪縱横詞泉浩渺曹植思遲崔□書</hi>
<hi>少月夕花朝猿巖鴈沼筆落彩牋清風緑篠神傳射訣天富兵鈐龜文月角燕頷虬髯威能伏獸名可愈痁撫</hi>
<pb n="KR2i0021_WYG_079-15a"/>
<hi>衆以忠待士持謙事必有恒政皆求理扶弱遏强先人後已但見偃風莫聞狎水阜康蒸黎廓清邉鄙量陂素</hi>
<hi>廣徳岳彌髙禮延耆碩令肅權豪庭趨忠烈府集英髦講論韜畧奬勸勲勞自靖稱藩益勤述職䖍布詔命動</hi>
<hi>遵楷式每陳貢輸常踰萬億率表方隅匡扶社稷功庸罕對渥澤無倫禮優伯舅位極人臣鎔金鏤玉龜紐龍</hi>
<hi>綸永承當代莫繼芳塵禁暴戢兵取威定覇方頼控臨忽聞薨謝雲慘長空星沉永夜號動軍民涕泗華夏初</hi>
<hi>聞訃奏尋輟視朝深嗟旦奭不及松喬倍加贈襚乆罷簫韶君臣分至水陸程遙間傑淪亡英賢繼襲擗踴悲</hi>
<hi>摧無所迨及益務撫循加之周給人情既安兵威自戢一方肅静三世輝榮朝宗事大誓志傾城欲光家世上</hi>
<hi>奏聖明願書貞石用顯聲名金玉令人鼔旗良帥徳盛功崇文經武緯述之莫窮言之無愧庶幾乎萬嵗千秋</hi>
<hi>人見之而墮涙</hi>七年二月癸夘葬于國城龍山之南原八年四<lb/>
<pb n="KR2i0021_WYG_079-15b"/>
月丁夘<hi>二十日</hi>立碑石於隧道王志量恢廓識度宏逺雖<lb/>
少嬰軍旅尤尚儒學事武肅王孝敬小心未常有懈武<lb/>
肅王性嚴急每召輙須時至王乃製濶袴大韈以便之<lb/>
晚年政事一委㕘决簿書填積皆躬親批署手為胼胝<lb/>
復效武肅王故事置粉盤于榻首夜有所憶即書其上<lb/>
詰朝以備顧問時屬重盜賊及詐偽誹謗法犯者必死<lb/>
王皆力救獲宥者甚衆常北征師次平望蚊蚋尤甚左<lb/>
右請施帷帳王曰三軍皆在此我獨何避竟不許寳正<lb/>
<pb n="KR2i0021_WYG_079-16a"/>
中武肅王將選諸子為嗣王兄中吳軍節度使傳璙弟<lb/>
清海軍節度使傳璹寧國軍節度使傳璟等皆言王功<lb/>
徳髙茂是宜委副故遂以兩鎮相屬及武肅王寢疾一<lb/>
日出玉帶五賜王兄弟命王先擇之王乃取其狹小者<lb/>
武肅王大悦曰吾有汝瞑目無恨矣纘嗣之後更示以<lb/>
明恕人情翕然凡中外封章相搆者積而毁之悉置不<lb/>
問王舅陳氏厯職不過戍遏每加厚賜而未常遷授恭<lb/>
穆夫人之弟馬充常以使役求免王廷責之遂下獄尋<lb/>
<pb n="KR2i0021_WYG_079-16b"/>
黜於剡溪其恪遵治命保慎名器足守一代之覇業焉<lb/>
論曰錢氏五王惟武肅有改元事而廟號則史所不載<lb/>
間讀余公綽閩王事跡云永隆三年吳越世宗文穆王<lb/>
薨林仁志王氏啟運圖云永隆二年吳越世皇崩子成<lb/>
宗嗣雖二人所紀年嵗不同至廟號稱宗則二書脗合<lb/>
似非竟無可据者今兩浙民間猶謂武肅王為錢太祖<lb/>
豈當日果實稱宗而其後漸諱之邪當闕疑以附夏五<lb/>
郭公之例<hi>按武肅王浚舜井記有東都上直官西都上直官等文是明以西府東府為兩都已又王</hi>
<pb n="KR2i0021_WYG_079-17a"/>
<hi>順伯家藏吳越忠懿王一判語其狀云臣贊寧右臣伏奉宣㫖撰文疏今進呈乞給下取設齋日五更前上塔</hi>
<hi>臣自宣却欲重進乞於仁政殿前夜化却不然便取聖㫖云云此進呈聖㫖諸語亦與天子畧同由是以推則</hi>
<hi>吳越雖無稱帝之事而當日臣下尊之者詞多近僭亦未必盡無也○又建炎以來朝野雜記云羣臣欲稱光</hi>
<hi>堯廟號成宗者尤袤曰此吳越錢元瓘偽號也是又以成宗為文穆廟號已不知何据</hi>
　<lb/>
　<lb/>
　<lb/>
　<lb/>
<pb n="KR2i0021_WYG_079-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷五十五</head> <lb/>
    <p>
<pb n="KR2i0021_WYG_055-1a"/>
欽定四庫全書<lb/>
　十國春秋卷五十五<lb/>
　　　　　　　　　　　　　檢討吳任臣撰<lb/>
後蜀八<lb/>
　列傳<lb/>
　　趙崇韜　　韓保貞　　李廷珪　　伊審徴<lb/>
　　龍景昭<lb/>
趙崇韜宋王廷隠子也少驍果有父風後主初嗣位常<lb/>
<pb n="KR2i0021_WYG_055-1b"/>
自置殿直四番取將家暨死事孤子充之乃命崇韜及<lb/>
李繼宏趙元振張繼昭侯令欽分為都知領焉後累遷<lb/>
至客省使周世宗陷秦鳳將深入蜀境為崇韜拒退歴<lb/>
左右衛聖歩軍都指揮使廣政末選其子文亮尚公主<lb/>
加崇韜領武定軍節度山南武定縁邊諸砦都指揮副<lb/>
使漢源之戰獨䇿馬先登及軍敗猶手擊殺十數人為<lb/>
宋師所擒<lb/>
韓保貞字永吉潞州長子人父昭運從高祖入西川及<lb/>
<pb n="KR2i0021_WYG_055-2a"/>
髙祖稱大號署珍州刺史保貞初事高祖為押牙及登<lb/>
極以為豐徳庫使兼廣義庫使後主嗣立累遷眉州刺<lb/>
史樞宻副使已復為漢州刺史拜宣徽北院使後主為<lb/>
方士房中之術多採良家子充後宫保貞切諫後主大<lb/>
悟即日出之賜保貞金數斤未幾鳳翔侯益歸欵命保<lb/>
貞充北路行營都監以圖岐陽時晉昌節度使趙匡贊<lb/>
亦謀來歸為王景崇所逼棄城東奔㑹大將李廷珪師<lb/>
敗于子午谷保貞兵次陳倉與張䖍釗龎福誠謀議不<lb/>
<pb n="KR2i0021_WYG_055-2b"/>
恊由是益亦中變保貞遂還成都俄為雄武軍節度使<lb/>
領兵出新闗至隴州漢兵固守保貞無功而還復屯雄<lb/>
武廣政十四年赴成都有親吏楊䖍範者訟保貞不法<lb/>
後主令斬虔範以謝保貞釋不問無何改寕江軍節度<lb/>
使李昊讓度支詔以保貞代之已又加宣徽南院使山<lb/>
南節度左衛聖歩軍節度指揮使遷奉鑾肅衛馬歩軍<lb/>
都指揮使又選其子崇遂尚公主未㡬荆南髙繼冲納<lb/>
土于宋後主聞之詔保貞為峽路都指揮制置使屯䕫<lb/>
<pb n="KR2i0021_WYG_055-3a"/>
州以經畫邉事遷檢校太尉兼侍中已而聞宋舉兵以<lb/>
保貞為山南莭度興元武定縁表諸砦屯駐都指揮使<lb/>
及王全斌至保貞棄興元保西縣宋師進圍之保貞懦<lb/>
懼不敢出遣人依山背城結陳以自固為宋將史延徳<lb/>
所破獨以麾下遯延徳追擒之送王全斌驛置汴京宋<lb/>
太祖召升殿勞問賜袍笏金帶茵褥鞍勒馬仍賜甲第<lb/>
未及命官而卒贈右千牛衛上將軍<lb/>
李廷珪太原人也七嵗𨽻髙祖帳下後從入成都髙祖<lb/>
<pb n="KR2i0021_WYG_055-3b"/>
建國補軍職後主時累遷奉鑾肅衛都虞候賞㧞階州<lb/>
之功領眉州刺史㑹圖取鳯翔令廷珪領兵二萬出子<lb/>
午谷赴援始出谷聞趙匡贊為王景崇所逼遂退軍已<lb/>
而遇景崇軍廷珪師敗績後主以廷珪權知興元俄召<lb/>
歸授捧聖控鶴都指揮使領蜀州刺史未幾拜永平軍<lb/>
節度使改右匡聖都指揮使領山南西道節度使已又<lb/>
改保寕軍節度使䕶聖控鶴都指揮使周師攻秦州廷<lb/>
珪充北路行營都統秦成階三州竟為周所取廷珪奉<lb/>
<pb n="KR2i0021_WYG_055-4a"/>
章待罪後主釋不問仍以為左右衛聖諸軍馬歩軍都<lb/>
指揮使廣政十七年分衛聖匡聖歩騎為左右十軍以<lb/>
武寕節度使吕彦珂等為之使並𨽻廷珪總領之時論<lb/>
以廷珪不能救援階州不當復總兵柄廷珪亦自陳求<lb/>
觧許之俄加兼侍中充成都廵檢使改武信軍節度使<lb/>
領本鎮及保寕軍都廵檢使宋王全斌之下劍門也後<lb/>
主遣廷珪與太子𤣥喆將兵以拒宋師至綿漢與全斌<lb/>
遇狼狽而還𤣥喆與廷珪謀所經州縣盡焚其儲蓄及<lb/>
<pb n="KR2i0021_WYG_055-4b"/>
全斌等入成都行營都監王仁贍按籍詰所在軍須廷<lb/>
珪懼以告馬軍都監康延澤延澤曰王公志在聲色茍<lb/>
得其所欲則置而不問矣廷珪素儉約不畜伎樂遂求<lb/>
于姻戚家得女伎四人復假貸金帛直數百萬以遺仁<lb/>
贍由是獲免歸宋為右千牛衛上將軍乾徳五年卒先<lb/>
是廷珪及王昭逺韓保貞川中各有田宅後主降宋後<lb/>
奉表工獻宋太祖詔賜錢三百萬以償其直<lb/>
伊審徴字申圖太原人父延瓌随髙祖入成都尚崇華<lb/>
<pb n="KR2i0021_WYG_055-5a"/>
公主審徴幼以孝聞母病割股肉啖之以父任歴蜀州<lb/>
刺史雲安𣙜監使廣政十四年髙延昭求觧機務急召<lb/>
為通奏使知樞宻院事乆之秦鳯興師命檢校城砦俄<lb/>
領武泰軍節度使後主選其子崇度尚公主又改寕江<lb/>
軍節度使同平章事領宣徽南院使與王昭逺俱掌機<lb/>
務審徴故公主所出少與後主相親狎至是事無大小<lb/>
一以咨之常自以康濟經畧為已任及宋師入境審徴<lb/>
首奉降表詣軍前時人多竊笑焉無何宋太祖授以静<lb/>
<pb n="KR2i0021_WYG_055-5b"/>
難軍節度使乾徳六年移鎮延安開寳末改右屯衛上<lb/>
將軍太平興國二年判右金吾衛仗雍熈五年卒<lb/>
龍景昭䕫州奉節人少有武勇事後主為義軍禆校以<lb/>
功遷戰櫂都将乆之擢施州刺史廣政末宋師大至分<lb/>
兵由峽路入將壓境景昭率官吏以牛酒犒師迎入城<lb/>
宋太祖聞之甚悦景昭朝汴京即授永州刺史秩滿改<lb/>
右千牛衛將軍開寳三年卒後主降宋時右羽林將軍<lb/>
龍處塘等四人随行卒于道宋太祖憫之以其男補供<lb/>
<pb n="KR2i0021_WYG_055-6a"/>
奉官殿直處塘即景昭弟<lb/>
　　趙玭　　　髙諷　　　羅濟　　　孫降衷<lb/>
　　李稠　　　李遵懿　　曹光實<lb/>
趙玭澶州人家富于財晉天福中以納粟助邉用補集<lb/>
賢小史調濮州司户㕘軍刺史白重進以其年少欲試<lb/>
以事因以滯獄授之玭為平決悉能中理重進移刺虢<lb/>
成二州連辟為從事㑹契丹搆難雄武節度使何重建<lb/>
來獻地廣政中後主命韓繼勲領雄武軍節鎮而成州<lb/>
<pb n="KR2i0021_WYG_055-6b"/>
則其支郡也因署玭秦成階等州觀察判官周將王景<lb/>
等侵秦鳯繼勲師敗棄秦州奔還成都是時髙彦儔援<lb/>
兵方潰歸秦州玭閉門不納輙召官屬諭之曰今中朝<lb/>
兵甲無敵于天下自用師西征戰無不勝蜀中所遣將<lb/>
皆武勇者卒皆驍鋭者然殺戮逃遁之外幾無孑遺我<lb/>
軰安忍坐受其禍去危就安當在今日衆皆俯首聼命<lb/>
玭遂舉城降周周世宗欲命以藩鎮宰相范質不可乃<lb/>
授郢州刺史厯汝密澤三州刺史周亡復降宋為宗正<lb/>
<pb n="KR2i0021_WYG_055-7a"/>
卿乾徳初出為秦州刺史二年改左監門衛大將軍判<lb/>
三司玭狂躁婞直後以詆趙普販木規利王溥等奏玭<lb/>
誣罔大臣宋太祖大怒命武士撾之黜為汝州牙校太<lb/>
平興國三年卒年五十八<lb/>
髙諷者自云太尉駢之後前蜀時即羈旅兩川性多忤<lb/>
物每求官不遂輙徧告人曰何不還我羅城來羅城故<lb/>
駢所築也後歴仕髙祖後主為顯官廣政末隨後主降<lb/>
宋除太府卿<lb/>
<pb n="KR2i0021_WYG_055-7b"/>
羅濟華陽人事後主歴官寧江軍都巡檢判官宋師陷<lb/>
䕫州䕫帥髙彦儔以符印授濟而死濟降宋累遷太常<lb/>
丞子處約有才思常作黄老先六經論人多重之<lb/>
孫降𠂻眉山人博學慷慨有識量廣政時以事至洛陽<lb/>
見宋太祖於未遇之時知其非常人傾心事之及後主<lb/>
降宋宋太祖召見降衷授眉州<hi>闕</hi>　賜田遣歸市書萬<lb/>
卷而還<lb/>
李稠京兆人仕髙祖後主為<hi>闕</hi>　　　孫建中入宋舉<lb/>
<pb n="KR2i0021_WYG_055-8a"/>
太平興國中進士甲科<lb/>
李遵懿廣政時為朝官舉止多有婦態及降宋宋太祖<lb/>
曰遵懿乃有此態邪命以氊頭箭射之正中其腹遵懿<lb/>
不為之動太祖曰外柔内勁授以供奉官已而握兵江<lb/>
淮人號之曰鐡漢<hi>又昭武軍都監李奉䖍㑹嘉陵江溢出浸城奉䖍置堰洩水城池克完或</hi>
<hi>以謂即遵懿族人</hi>
曹光實雅州百丈人父疇事後主為静南軍使光實嗣<lb/>
職遷永平軍節度管内捕盗遊奕使宋將王全斌既入<lb/>
<pb n="KR2i0021_WYG_055-8b"/>
西川俄而盗賊蠭起夷人張忠樂者常羣行攻刼且憾<lb/>
光實殺其徒黨中夜奄至環其居鼔譟並進光實負母<lb/>
揮戈突圍以出賊殺光實族三百口又發塜墓遂據雅<lb/>
州光實詣全斌具以事白誓雪寃憤圖雅州地形要害<lb/>
兼陳攻取之䇿全斌壯其志令率兵先導果克城獲忠<lb/>
樂而甘心焉宋授光實知黎雅二州都巡檢使累擢銀<lb/>
夏綏麟府豐宥州都巡檢使乆之為李繼遷所害年五<lb/>
十五<lb/>
<pb n="KR2i0021_WYG_055-9a"/>
　　全師雄　　上官進<lb/>
全師雄成都人也廣政末官文州刺史兩川既為宋滅<lb/>
宋帥王全斌不恤軍務晝夜酣飲且部曲漁奪無厭蜀<lb/>
人不堪其苦㑹宋太祖檄蜀兵赴汴詔優給廩食全斌<lb/>
不即奉命蜀兵含憤而行道過綿州遂刼屬邑作亂衆<lb/>
至十餘萬號興國軍得師雄推以為帥師雄乃率兵攻<lb/>
彭州據之自稱興國大王分守要害兩川民争應師雄<lb/>
日絡繹不絶全斌方出戰為師雄所敗退保成都于是<lb/>
<pb n="KR2i0021_WYG_055-9b"/>
師雄勢益張分扼綿漢間緣江置砦為持乆計而卭蜀<lb/>
等十六州及成都屬縣皆稍稍舉兵應之兩川復亂時<lb/>
宋乾徳三年三月也未幾宋太祖命客省使丁徳裕領<lb/>
兵致討復以康延澤為東川七州招安使而師雄是時<lb/>
方屯新繁劉光義曹彬等已麾兵進擊已又走灌口全<lb/>
斌復逆破其軍師雄遂走金堂病死師雄自起兵至走<lb/>
死日凡九月有竒兩川復平<lb/>
上官進梓州人故後主軍校也國亡嘯聚亡命三千人<lb/>
<pb n="KR2i0021_WYG_055-10a"/>
刼村民夜攻梓州城是時宋臣馮瓚知州事謂衆曰進<lb/>
乗夜奄至此烏合之衆以箠梃相擊耳可持重以鎮之<lb/>
待旦自潰矣瓚坐城樓密令促更籌未夜分遽擊五鼔<lb/>
進部下兵驚遁遂為瓚所擒<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_055-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷五十五<lb/>
</p>
<p>
</p>
  </div>
</body>
</text>
</TEI>
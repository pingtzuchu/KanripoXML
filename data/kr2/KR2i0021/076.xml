<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷七十六</head> <lb/>
    <p>
<pb n="KR2i0021_WYG_076-1a"/>
欽定四庫全書<lb/>
　十國春秋卷七十六<lb/>
　　　　　　　　　　　　　檢討呉任臣撰<lb/>
楚十<lb/>
　列傳<lb/>
　　符彦通<lb/>
符彦通漵州蠻帥也恭孝王率羣蠻破長沙府庫累世<lb/>
之積皆為彦通所得彦通由是富強稱王於谿峒間及<lb/>
<pb n="KR2i0021_WYG_076-1b"/>
劉言攻邊鎬欲召彦通為援周行逢曰蠻貪而無義前<lb/>
年從馬希萼入潭州焚掠無遺今兵以義舉往無不克<lb/>
惡用彼為哉言乃止復命劉瑫為鎮遏欲以備彦通侵<lb/>
逼之患瑫故土團都指揮使羣蠻所素憚也明年王逵<lb/>
得湖南欲遣使撫之募能往者帳下牙將王䖍朗請奉<lb/>
檄以行比至漵州彦通盛侍衛見之禮貎甚倨䖍朗厲<lb/>
聲責之曰足下自稱符泰苗裔宜知禮義有異於羣<lb/>
蠻昔馬氏在湖南足下祖父皆北面事之今王公盡得<lb/>
<pb n="KR2i0021_WYG_076-2a"/>
馬氏地足下不早往乞盟致使者先來又不接以禮異<lb/>
日得無悔乎彦通慙懼起執䖍朗手謝之䖍朗知其可<lb/>
動因説曰谿峒之地隋唐皆為州縣昔在圖籍今足下<lb/>
上無天子之詔下無使府之命晏然自王於山谷之間<lb/>
不過蠻方一部長耳曷若去王號自歸於王公王公必<lb/>
上奏天子授足下節鎮與中國侯伯等列豈不尊榮哉<lb/>
彦通大喜即日除王號因䖍朗獻銅鼓數枚於逵逵曰<lb/>
䖍朗一言勝數萬兵真國士也承制以彦通為黔中節<lb/>
<pb n="KR2i0021_WYG_076-2b"/>
度使顯德時周行逢命鍾志存為漵州刺史及行逢死<lb/>
志存奔武陽漵州蠻楊正巖遂以十洞稱徽誠二州或<lb/>
言即彦通諸部云<lb/>
　　何敬真　　孫朗　　張倣　　張文表<lb/>
何敬眞<hi>敬一作景</hi>武陵人也事恭孝王為朗州歩軍指揮使<lb/>
長沙之役列陳於楊栁橋進擊韓禮軍有功王既陷長<lb/>
沙遷朗州牙内都指揮使將兵戍武陵已而與王逵等<lb/>
共迎劉言於辰州言帳下指揮使凡十人為親校敬真<lb/>
<pb n="KR2i0021_WYG_076-3a"/>
葢其一也未幾從逵克潭州逵自稱武平節度副使權<lb/>
知軍府事而署敬真行軍司馬逐唐將邊鎬斬首五百<lb/>
級復有功除静江節度副使居頃之言命敬真為南面<lb/>
行營招討使與先鋒朱全琇合潭兵以拒南漢二人至<lb/>
長沙逵出郊迎相見甚歡日飲酒高㑹餌以伎女敬真<lb/>
未知逵之誘已輒留連不去而先發朗州將李仲遷率<lb/>
兵三千人趣嶺北都頭符㑹等心怨敬真遂刼仲遷以<lb/>
歸逵於是乘敬真醉詐為言使者械繫之獄中隨斬焉時<lb/>
<pb n="KR2i0021_WYG_076-3b"/>
周廣順三年二月辛亥也久之全琇亦殺死逵即以其<lb/>
事告言言不得已誅㑹等數人以為解先是逵入長沙<lb/>
敬真與全琇各置牙兵與逵分堂視事每遇宴集使酒<lb/>
紛拏無復上下之分逵心銜之㑹周行逢張文表事逵<lb/>
多盡禮逵益與敬真不相協敬真辭歸朗州又不能事<lb/>
言言頗疑逵使敬真伺已將討逵行逢因説逵早圖敬<lb/>
真等為便逵曰共除凶黨同治潭朗夫復何憂也由是<lb/>
除敬真意遂决論者謂敬真之禍實萌於行逢一言云<lb/>
<pb n="KR2i0021_WYG_076-4a"/>
孫朗者初與曹進從䝉城鎮將咸師朗降南唐南唐以<lb/>
其兵為奉節都授朗進奉節指揮使未幾隨邊鎬取湖<lb/>
南行營料糧使王紹顔多減士卒糧賜朗進怒曰昔吾<lb/>
從咸公降唐唐待我豈如今日湖南將士之厚哉今有<lb/>
功不増祿反減之不如殺紹顔與鎬據楚地以抗中原富<lb/>
貴可圖也於是廣順二年正月朗等帥其徒作亂攻長<lb/>
沙府門不克來奔朗州歸王逵逵問朗曰昔吾從武穆<lb/>
王與淮南戰屢捷淮南兵易與耳今欲以武陵之衆恢<lb/>
<pb n="KR2i0021_WYG_076-4b"/>
復湖南可乎朗曰頃居金陵備觀唐政朝無賢臣軍鮮<lb/>
良將忠佞罔别賞罸不分得保一隅幸矣何暇兼人朗<lb/>
請為公前驅取楚地如拾芥也逵大悦厚加禮遇是冬<lb/>
十月濟師潭州即以朗進為先鋒使鎬果遁去<lb/>
張倣不知何地人起家諸軍指揮使與王逵等共立恭<lb/>
孝王從子光惠於朗州同參軍府事已而劉言署指揮<lb/>
使十人號親軍倣居其一焉稍遷武平節度副使王逵<lb/>
之殺何敬真朱全琇也尤忌倣威勇周行逢因乘間白<lb/>
<pb n="KR2i0021_WYG_076-5a"/>
逵曰敬眞故倣姻戚臨刑時輒以後事屬倣蜂蠆有毒<lb/>
未可忽也公宜備之逵於廣順三年四月庚申遂召倣<lb/>
醉飲而殺之<lb/>
張文表朗州人與周行逢潘叔嗣同𨽻劉言戲下累官<lb/>
衡州刺史行逢且死遺言文表即叛討之者必楊師璠<lb/>
也文表聞行逢歾果怒曰我與行逢俱起微賤立功名<lb/>
今日安能北面事小兒乎㑹周保權遣兵伐永州戍文<lb/>
表遂驅之以襲潭州知留後廖簡易文表不為備謂軍<lb/>
<pb n="KR2i0021_WYG_076-5b"/>
吏曰黄口子至而禽之何憂為伐鼔飲酒如初文表徑<lb/>
入府中簡被殺坐間遇害者凡十數人遂據長沙又將<lb/>
取朗陵保權時年方幼聞叛嘆曰先君誠知人矣僕雖<lb/>
懦安可使軍國落賊手遽命師璠帥萬人討之將發保權<lb/>
揮涕對三軍曰先令公墳土未乾而兇賊逞逆實保權<lb/>
不孝所致敢以勞諸君諸君未忘先令公之故戮力同<lb/>
心滅此賊於地下足矣辭氣激昂義形於色軍中無不<lb/>
感泣師璠亦泣顧左右曰汝見郎君乎年未成人而賢<lb/>
<pb n="KR2i0021_WYG_076-6a"/>
若此軍士奮然咸思自効未逾旬大破文表於平津亭<lb/>
臠食之餘黨悉平初文表將叛猶豫不定有從者夜夢<lb/>
文表頷上繞一龍文表大喜曰此天命也於是決意舉<lb/>
兵及敗識者以龍神物而出於頷是禍將作神去焉之<lb/>
兆也文表滅而周氏亦隨亡<lb/>
　　僧居遁　　僧洪道　　報慈長老　　僧虚中<lb/>
　　至聪禪師　彭幼謙　　伊用昌<lb/>
僧居遁字證空撫州人也少參翠微又問臨濟復走洞<lb/>
<pb n="KR2i0021_WYG_076-6b"/>
山就正良价禪師一日叩祖師西來意良价曰待洞水<lb/>
逆流即向汝道居遁始大悟居久之武穆王延住潭州<lb/>
龍牙山大闡宗風順寂時有大星隕方丈前<lb/>
僧洪道不知何許人能通内外諸典道行尤高大為時<lb/>
人所重天福中居衡州石羊鎮山谷文昭王聞其名徴<lb/>
為報慈住持洪道不應召王堅欲致之使者相望於路<lb/>
洪道乃率弟子輩轉徙深山中㑹百鳥和鳴隨之衆遂<lb/>
踪跡其處再拜曰大王願與師相見今不輙應命遯入<lb/>
<pb n="KR2i0021_WYG_076-7a"/>
巖谷和尚即得計矣奈符檄叠至百姓繹騷何洪道頷<lb/>
之曰吾為汝行矣比至府王待以國師禮久之固乞歸<lb/>
山不知所終初洪道入山時有虎蹲山乳二子弟子皆<lb/>
大駭洪道呪曰無懼彼行當移去言訖虎銜二子趨出<lb/>
報慈長老失其姓名素有道行能入定觀人休咎文昭<lb/>
王問曰孤於富貴無遺恨所不知者壽耳對曰大王無<lb/>
憂當與佛齊年王薨時正四十九嵗<lb/>
僧虚中宜春人遊瀟湘山<hi>一作居玉笥山</hi>同沙門齊已尚顔栖<lb/>
<pb n="KR2i0021_WYG_076-7b"/>
蟾之徒為詩友已而住湘西栗成寺與王子希振情好<lb/>
甚篤希振迎虚中納之詩閣虚中喜爇火每煙燎閣際<lb/>
彩翠希振復加髹雘不以為忤嘗題希振池亭多佳句<lb/>
希振大加稱賞又時時貽詩司空圖圖亦推重<hi>圖有云十年華</hi>
<hi>嶽峯頭住只得虚中一首詩</hi>著有碧雲詩一卷傳世同時湘南僧文<lb/>
喜乾康亦以詩名文喜失鶴詩乾康咏雪詩皆甚傳湖<lb/>
南<lb/>
至聪禪師不知所自來居祝融峯清修數十年戒行具<lb/>
<pb n="KR2i0021_WYG_076-8a"/>
足大有所得一日下衡山見女子紅蓮者睇視良久悦<lb/>
之遂宿於其家詰旦披衣起沭浴與女子俱化人咸異<lb/>
之<lb/>
彭幼謙湘隂人也寒暑惟一羽褐文昭王時自言常葺<lb/>
丹壇丹竈得大藥一丸餌之歴年百有四十餘嵗後不<lb/>
知所之<lb/>
伊用昌南岳道士也有異術學士廖匡圖<hi>九國志作光圖</hi>母病<lb/>
思鱠値江水暴漲魚不可得用昌探懐得木獺長三寸<lb/>
<pb n="KR2i0021_WYG_076-8b"/>
許投江中須㬰波浪騰沸擒一巨鱗出作鱠食匡圖母<lb/>
病尋愈<lb/>
　<lb/>
　<lb/>
　<lb/>
　<lb/>
　<lb/>
　十國春秋卷七十六<lb/>
</p>
<p>
</p>
  </div>
</body>
</text>
</TEI>
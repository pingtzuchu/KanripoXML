<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷十四</head> <lb/>
    <p>
<pb n="KR2i0021_WYG_014-1a"/>
欽定四庫全書<lb/>
　十國春秋卷十四<lb/>
　　　　　　　　　　　　檢討吳任臣撰<lb/>
吳十四<lb/>
　　僧祖肩　　石頭大師　　僧令遵<lb/>
僧祖肩善陰陽五行之術常居太祖軍中太祖將攻杭<lb/>
州潛令祖肩至城下偵險易祖肩反曰是腰鼓城也擊<lb/>
之終不可得又聞其鼓角聲曰錢氏子孫當貴盛未易<lb/>
<pb n="KR2i0021_WYG_014-1b"/>
圖也後悉如其言<lb/>
石頭大師者夙與徐温交善温頗加禮遇是時宋齊邱<lb/>
亦寓於精舍齊邱既在徐知誥賓席温甚疑之一日謂<lb/>
石頭曰宋措大在兒子門下甚非純信之人慮其近習<lb/>
不以忠孝為務師其察之石頭乃伺齊邱所為而齊邱<lb/>
已知石頭意自是晨出暮歸必大醉或以艷曲駢辭示<lb/>
之石頭乃語温曰宋措大狂漢耳不足為慮由是温不<lb/>
復介意<lb/>
<pb n="KR2i0021_WYG_014-2a"/>
僧令遵東平人翠微禪師無學之法嗣也高祖時來居<lb/>
鄂州清平山應對敏疾化導無方或問如何為大乗曰<lb/>
井綆又問如何為小乘曰錢貫武義元年終于本山諡<lb/>
法喜禪師<lb/>
　　王居巖　　吳法通　　聶師道　劉得常<lb/>
　　陳金　　　張武　　　宣州軍士<lb/>
王居巖當塗人仕唐為驍衞長史遭亂棄官居青山太<lb/>
祖據淮南使人以兵迫起之居巖散遣其家人束身來<lb/>
<pb n="KR2i0021_WYG_014-2b"/>
歸授以某州判官不遣一日太祖大會忽失居巖急使<lb/>
人掩其家無一人在者後有人於嵩山見石室空者詢<lb/>
其旁或云有道人王居巖常居此莫知所往<lb/>
吳法通潤州丹陽人有文學試舉子業不利入茅山為<lb/>
道士乾符二年唐僖宗遣使受大洞籙尊為度師賜號<lb/>
希微先生天祐四年潛入巖洞不知踪跡時年八十三<lb/>
為烈祖嗣位之三年<lb/>
聶師道歙州人也少好道唐末于濤為州刺史其兄方<lb/>
<pb n="KR2i0021_WYG_014-3a"/>
外為道士結廬郡南山中師道往事之濤常詣方外且<lb/>
時時咨以郡政因名其山為問政山師道居是山久國<lb/>
人號曰問政先生唐給事中裴樞刺史歙州田頵陶雅<lb/>
舉兵圍之累月食盡援絶議以城降而城中殺外軍過<lb/>
多無敢將命出者師道力疾請行樞曰君道士豈可遊<lb/>
兵革中邪令易服以往師道曰吾已受道法科教不容<lb/>
易服乃縋城而出頵雅初亦怪之及與語大喜曰真道<lb/>
人也隨約誓遣還及期樞復欲更日令師道再往戲下<lb/>
<pb n="KR2i0021_WYG_014-3b"/>
多為危之師道了無難色復見二將皆曰無不可惟給<lb/>
事命州人獲全實師道力也歙州平太祖聞其名召至<lb/>
廣陵建紫極宫居之一夕羣盜淹至舉什器盡取之師<lb/>
道謂曰若為盜取吾財以救饑寒持此將安用乎乃引<lb/>
于曲室盡括金帛與焉仍屬之曰當從某地出無邏卒<lb/>
可逸去盜如其指得不敗居數年師道奉太祖命設醮<lb/>
龍虎山道遇暴客掠之將如害中一人熟視師道謂同<lb/>
黨勿犯先生因曰我即紫極宫盜也感先生至仁之心<lb/>
<pb n="KR2i0021_WYG_014-4a"/>
今以相報久之卒于廣陵時方遣使湖湘使還遇師道<lb/>
于途問之師道曰朝廷遣我醮南岳耳及入境知師道<lb/>
已卒數月矣相傳以為竒<lb/>
劉得常昇州人十七嵗作大道歌詣茅山見國師吳法<lb/>
通法通曰賢者能飲茅山泉一月當十倍今日聰明一<lb/>
年特生光慧十年聞仙道矣得常乃作冷泉吟法通又<lb/>
曰吾有玉經妙㫖子若斂華就實可以混合天人離情<lb/>
理識得常再拜執弟子禮居紫陽觀二十年不踰户閾<lb/>
<pb n="KR2i0021_WYG_014-4b"/>
髙祖時華姥山一夕有童子歌曰靈菌長金刀響山中<lb/>
人數聞之慮有兵是年盛産黄芝經月怙悴得常遂逝<lb/>
焉<lb/>
陳金者少為軍士𨽻鎮南節度使劉信戲下從圍處州<lb/>
私與其徒五人發一大冡啓棺見白髯老叟面如生人<lb/>
時即有白氣衝天視棺上散物如粉微作硫黄氣金掬<lb/>
取歸營旦輙汲水浸食至盡城平入舍僧寺間為諸僧<lb/>
述其事僧曰此本州富人逺祖也子孫相傳其祖好道<lb/>
<pb n="KR2i0021_WYG_014-5a"/>
數餌硫黄云數盡當死死後三百年墓開是即解化之<lb/>
期也今正三百年矣金因復視其處棺中惟存衣裳若<lb/>
蟬蜕狀金自是無病後為清海軍將年七十餘輕健如<lb/>
少時<lb/>
張武始仕太祖為廬州小將頗以拯濟行旅為事常有<lb/>
老僧過其所武止之宿鎮將聞而怒曰方今南北交戰<lb/>
間諜如林何可輕留人宿邪僧求去武曰師但止此無<lb/>
苦也武室中貯一榻即以奉僧武自席地卧盥濯皆自<lb/>
<pb n="KR2i0021_WYG_014-5b"/>
具焉夜數起視之至漏五下僧起而嘆息謂武曰少年<lb/>
乃能如是吾贈汝藥十丸每正旦吞一丸可延壽十齡<lb/>
出門忽不見武服其藥後為常州團練副使年已百嵗<lb/>
宋時猶有見之者<lb/>
宣州軍士失其姓名徐知證鎮宣州時軍士有夫婦二<lb/>
人一旦夫自外歸索水沐浴易新衣坐繩牀上㝠然而<lb/>
逝妻見之大驚曰君死邪於是亦沐浴更衣與夫對坐<lb/>
而卒知證異之因並塜葬焉<lb/>
<pb n="KR2i0021_WYG_014-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_014-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋巻十四<lb/>
</p>
<p>
</p>
  </div>
</body>
</text>
</TEI>
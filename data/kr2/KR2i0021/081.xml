<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷八十一</head> <lb/>
    <p>
<pb n="KR2i0021_WYG_081-1a"/>
欽定四庫全書<lb/>
　十國春秋卷八十一<lb/>
　　　　　　　　　　　　　檢討吳任臣撰<lb/>
呉越五<lb/>
　　忠懿王世家上<lb/>
忠懿王名俶字文徳初名𢎞俶文穆王第九子也寶正<lb/>
四年八月二十四日生於功臣堂母曰吳氏天福四年<lb/>
十二月承制除内牙諸軍指揮使檢校司空忠獻王時<lb/>
<pb n="KR2i0021_WYG_081-1b"/>
累授特進檢校太尉開運四年春三月庚寅出鎮台州<lb/>
忠遜王立徴𢎞俶同參相府事會僧徳俶者亦勸𢎞俶<lb/>
急歸不然將不利秋九月甲戌遂發台州是日大風東<lb/>
南有雲如樓閣之象識者異之冬十月至國城居南邸<lb/>
未㡬有胡進思之變進思乃召諸大校及軍庶迎𢎞俶<lb/>
嗣位𢎞俶見府僚將校於元帥府之外簾謙讓者三諸<lb/>
將士皆拜手言太尉素有徳望俯伏稱賀即日以鎮海<lb/>
鎮東等軍節度使檢校太尉兼侍中莅事元帥府南序<lb/>
<pb n="KR2i0021_WYG_081-2a"/>
時十二月庚戌日也<hi>是時湖州民朱神佐以重價購紫鳶獻瑞中道而鳶殞國人嘲之曰半瑞</hi>
乾祐元年春正月漢大赦改元乙夘𢎞俶即王位於天<lb/>
寵堂赦境内租税班賚有差以弟𢎞億為丞相自前年<lb/>
季冬浹於正旦陰晦彌月是日雲物澄霽人情大悦壬<lb/>
戌遷故王𢎞倧於衣錦軍丙子漢主殂少主承祐即位<lb/>
二月辛夘王親祀五廟乙未内牙指揮使何承訓伏誅<lb/>
初承訓預胡進思之事至是復請誅進思王惡其反覆<lb/>
因有是命三月漢遣中書舍人張誼來歸忠獻王之賵<lb/>
<pb n="KR2i0021_WYG_081-2b"/>
是時胡進思屢請殺廢王𢎞倧以絶後患王不許已又<lb/>
矯王命令都頭薛溫害之溫拒曰受命之日未聞此言<lb/>
不敢妄𤼵由是進思憂懼日積丙寅進思死夏四月大<lb/>
閲馬步兵六月朔日有食之冬十一月下令每嵗租賦<lb/>
逋者悉蠲之仍嵗著為令是嵗王以漢使張誼輕肆奏<lb/>
其過於朝及其副使馬承翰<lb/>
乾祐二年春二月匡武都連名輙舉求職王命斬狀首<lb/>
二人坐黜者二十餘人餘宥之三月漢勅授王東南面<lb/>
<pb n="KR2i0021_WYG_081-3a"/>
兵馬都元帥鎮海鎮東等軍節度使浙江東西等道管<lb/>
内觀察處置兼兩浙鹽鐵制置發運等使開府儀同三<lb/>
司檢校太師中書令杭州越州大都督上柱國呉越國<lb/>
王食邑一萬户實封一千户仍賜匡聖廣運同徳保定<lb/>
功臣夏四月太白晝見乙亥城西上清宫災五月内牙<lb/>
指揮使鈄滔以罪黜於處州滔胡進思之黨也秋七月<lb/>
王命弟𢎞億為明州刺史冬十月漢遣散騎常侍張煦<lb/>
等持節備禮册王為呉越國王仍賜玉册金印法物等<lb/>
<pb n="KR2i0021_WYG_081-3b"/>
册曰惟乾祐二年嵗次乙酉十月庚午朔十九日戊子<lb/>
皇帝若曰我先帝順天致罰大拯黎元亨萬靈於無主<lb/>
解兆庶之倒懸較定世勲以吳越居右伊朕眇末䖍奉<lb/>
先訓嗣位之始即疇懋功前命為元帥按地圖授武節<lb/>
東南之境得行征伐今册為真王駕大輅執桓圭牛斗<lb/>
之鄉盡荒土宇詢於有位僉曰克諧咨爾匡聖<hi>宋史作翊聖</hi>
廣運同徳保定功臣東南面兵馬都元帥鎮海鎮東等<lb/>
軍節度使浙江東西等道管内觀察處置兼兩浙鹽錢<lb/>
<pb n="KR2i0021_WYG_081-4a"/>
制置發運營田等使開府儀同三司檢校太師兼中書<lb/>
令杭州越州大都督上柱國吳越國王食邑一萬户實<lb/>
封一千户錢𢎞俶象緯炳靈公王襲慶横江負海者三<lb/>
千里開國承家者六十年而能望辰極以駿奔奉天朝<lb/>
之師律充庭納貢則外府告盈下瀨宣威則前茅獻捷<lb/>
忠信著於羣后禮讓行於一方故𤣥冕九章為王之服<lb/>
昭其名也朱輪駟馬為王之馭昭其器也而又三吳百<lb/>
越列土分疆有民人焉有社稷焉恢祖禰之令圖實典<lb/>
<pb n="KR2i0021_WYG_081-4b"/>
禮之鉅著勸夫忠孝以御邦家今遣正議大夫守右散<lb/>
騎常侍上柱國賜紫金魚袋張煦左補闕崔頌持節備<lb/>
禮册爾為吳越國王於戲品秩甚尊名數尤重肅廣庭<lb/>
而備物練吉日以覃恩爾其正厥位事大以敬教民以<lb/>
順馭衆以恩神其福之禮曰惟王建國諸侯所以守舊<lb/>
邦書曰惟帝念功王者於是出好爵匡我堯緒永為漢<lb/>
藩浙江如帶稽山如礪福祿無窮貽厥百世汝往欽哉<lb/>
對揚我休命是月内牙指揮使諸溫以罪黜於溫州十<lb/>
<pb n="KR2i0021_WYG_081-5a"/>
一月甲寅王遣判官貢漢御衣犀帶金銀<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>兵仗綾絹<lb/>
茶香藥物秘色甆器鞍屐海味等物封龍泉縣神為匡<lb/>
濟將軍<hi>開寳中避宋太祖諱改康濟</hi>是嵗募民能墾荒田者勿取其<lb/>
税由是境内無弃田或請糾遺丁以增賦王杖之國門<lb/>
又置營田卒數千人以淞江闢土而耕<hi>一云呉越時開墾田土修理水</hi>
<hi>利米一石不過錢數十文按宋髙宗時知揚州晁公武言呉越墾荒田而不加税故無曠土此可知穀賦之由</hi>
<hi>○又按呉越每身錢三百六十是丁錢又最重矣其説未審是非</hi>
乾祐三年春二月甲申唐劍州刺史陳誨寇福州執我<lb/>
<pb n="KR2i0021_WYG_081-5b"/>
守將馬光進等庚寅唐永安軍留後查文徽至福州知<lb/>
威武軍呉程指揮使潘審燔令閩人詐降遂生擒文徽<lb/>
及唐行軍判官楊文獻等三十餘人於城下斬馘萬計<lb/>
陳誨等敗走是月甲午丞相昭化節度使同平章事鄖<lb/>
國公杜建徽卒三月漢授王守尚書令增食邑二千户<lb/>
實封五百户夏四月王以查文徽等獻於五廟丙午王<lb/>
親享五廟六月漢授王兄東府安撫使𢎞儇知福州威<lb/>
武軍事秋七月戊寅王命弟𢎞億為東府安撫使是月<lb/>
<pb n="KR2i0021_WYG_081-6a"/>
唐歸馬光進等以易查文徽冬十月王遣文徽歸金陵<lb/>
十一月二日王以誕日飯僧乙亥王貢漢謝恩綾絹二<lb/>
萬八千疋銀器六千兩綿五萬兩茶三萬五千斤御衣<lb/>
二襲通犀帶戲龍金帶各一圍<lb/>
廣順元年春正月周主即位改元大赦三月周加王諸<lb/>
道兵馬都元帥增食邑二千户實封三百户仍降尚書<lb/>
册禮夏四月王奉故王𢎞倧居東府繕園圃亭苑花卉<lb/>
山石以娯之嵗時供饋甚厚夏六月丙午武勝清海等<lb/>
<pb n="KR2i0021_WYG_081-6b"/>
軍節度使王世父元懿卒以其子仁倣嗣是月王命復<lb/>
從兄前内外馬步都統軍使仁俊官爵是嵗建空律寺<lb/>
捨舊苑為靈芝寺因芝生苑内故名<lb/>
廣順二年春二月周授王天下兵馬元帥<hi>敇曰古之王者啟邦經野</hi>
<hi>分職設官疇建殊庸懋昭大徳我有重臣世膺王爵雖任一方之帥未超極品之榮漢法非劉不王唐制元帥</hi>
<hi>為重兹惟大任寜授非人用錫名藩永扶昌運咨爾檢校太師守尚書令上柱國呉越國王錢𢎞俶乾坤間氣</hi>
<hi>海嶽孕靈為民物之綱維實朝廷之藩屏承家保國奕世羡堂構之賢治亂持危四方推英豪之主梯航時登</hi>
<hi>乎丹陛兵革靡及乎蒼生才足以尊主而庇民徳足以移風而易俗肆歸建極不僣忱誠有齊桓尊周之心而</hi>
<pb n="KR2i0021_WYG_081-7a"/>
<hi>忠義或踰乎齊有晉悼駕楚之畧而功名不忝乎晉建之都督則百辟允諧使之元戎則三軍用命表海受一</hi>
<hi>方之寄真王啟萬户之封匪爾令名曷兼衆職爾其不墜善始永圖令終承我履言母忝厥位可特授天下兵</hi>
<hi>馬都元帥餘如故按備史載廣順二年二月周授王天下兵馬元帥顯徳元年七月授天下兵馬都元帥宋史</hi>
<hi>亦云世宗即位授天下兵馬都元帥而此敕在廣順二年三月一日授王為天下兵馬都元帥中必有誤</hi>
增食邑二千户實封五百户改賜推誠保徳安邦致理<lb/>
<hi>宋史作致治</hi>忠正功臣夏四月戊戌朔日有食之王改衢州<lb/>
刺史叔元璝知福州威勝軍事弟𢎞偓為衢州刺史六<lb/>
月乙未王妣呉越國順徳太夫人呉氏薨秋八月丁酉<lb/>
<pb n="KR2i0021_WYG_081-7b"/>
葬恭懿夫人于國城慈雲嶺之西原九月甲寅朔丞相<lb/>
裴堅卒以台州刺史吳延福同參相府事是時國内禁<lb/>
酒<hi>宋人陳止齋曰國初諸路未盡禁酒呉越之禁自錢氏始</hi>
廣順三年春二月湖州所𨽻建州降卒鄭懐嵩等十一<lb/>
人以刺史散香於資福寺遂率其黨二百餘人作亂即<lb/>
日盡誅之三月周授王起復鎮東大將軍左金吾衞上<lb/>
將軍員外置同正員王以兄𢎞儇為溫州刺史夏四月<lb/>
建報恩元教寺於城北薦王妣也王親閲内外諸軍非<lb/>
<pb n="KR2i0021_WYG_081-8a"/>
驍將者咸停放之冬十月大閲馬步軍艛艪於碧波亭<lb/>
十一月命弟𢎞仰為台州刺史是嵗東陽有大象自南<lb/>
方來陷陂湖而獲之境大旱邊民有鬻男女者命出粟<lb/>
帛贖之歸其父母仍令所在開倉賑䘏<lb/>
顯徳元年春正月丙子朔周主祀圜丘改元是月周主<lb/>
殂晉王即位夏五月辛巳王命鑄恭懿太夫人銅容二<lb/>
致於奉國金地二尼寺秋七月丁丑周遣使加授王天<lb/>
下兵馬都元帥賜號崇仁昭徳宣忠保慶扶天翊亮功<lb/>
<pb n="KR2i0021_WYG_081-8b"/>
臣仍賜金印冬十一月周命進奏使章思忠歸諭機密<lb/>
事舟覆思忠溺焉是嵗建慧日永明院迎僧道潛居之<lb/>
顯徳二年春二月朔日有食之三月周加王食邑一千<lb/>
户實封四百户夏四月庚子王親祀五廟五月周詔寺<lb/>
院非勅額者悉廢之檢杭州寺院存者凡四百八十秋<lb/>
七月庚午有虹入天長樓<hi>樓在内城之東</hi>王避寢于思政堂九<lb/>
月復居于天寵堂閏月丁酉王子惟濬生<hi>即稱世子</hi>冬十一<lb/>
月周命司空李糓伐唐十二月王遣元帥府判官陳彦<lb/>
<pb n="KR2i0021_WYG_081-9a"/>
禧入貢于周周諭我出兵會擊金陵<lb/>
顯徳三年春正月周主東征詔王以國兵分路進討是<lb/>
月南擊塲門樓火二月周師入淮南唐靜海軍制置使<lb/>
姚彦洪率家屬軍士户口等一萬餘人奔于我癸未王<lb/>
命丞相吳程前衢州刺史鮑修讓中直都指揮使羅晟<lb/>
攻常州癸巳遣都指揮使路彦銖侵宣州羅晟督水師<lb/>
次江隂以竢周師既而周遣殿直薛有光來宣諭仍賜<lb/>
沿身衣冠法物三月我師克常州生擒刺史趙仁澤偏<lb/>
<pb n="KR2i0021_WYG_081-9b"/>
將諸承向重霸等一百餘人壬子唐右武將軍柴克宏<lb/>
襲吳程于常州我兵大敗先是唐遣中書舍人喬匡舜<lb/>
來使至是克宏幕船以匿甲士聲言迎匡舜程曰兵交<lb/>
使在其間殊不為備唐兵登岸徑薄我兵營會羅晟鮑<lb/>
修讓與程福州有隙晟以此不力救且縱之趣程帳程<lb/>
禆將邵可遷力戰子死馬前猶戰不顧程僅以身免死<lb/>
者萬計程遁歸王怒悉奪其官乙卯路彦銖攻宣州不<lb/>
克聞程敗亦引還是月王命從兄知中呉軍節度事文<lb/>
<pb n="KR2i0021_WYG_081-10a"/>
奉為水陸應援諸軍都統使屯于本州備徴發夏五月<lb/>
丙申福州兵與唐永安軍節度使陳誨戰于南臺江我<lb/>
師敗績指揮使馬進姚章等被執未幾誨亦宵遁六月<lb/>
王命從兄仁俊知彰武軍事<hi>周廣順元年改福州為彰武軍</hi>秋九月癸<lb/>
夘王親閲于龍山教塲冬十一月丙辰王貢周白金五<lb/>
千兩綾一萬疋又進天清節金花銀器一千五百兩是<lb/>
嵗始括境内民丁以益師旅王弟𢎞億手疏切諌乃止<lb/>
顯徳四年春正月始議鑄錢三月周師大敗唐人于壽<lb/>
<pb n="KR2i0021_WYG_081-10b"/>
春夏四月周宣諭使薛有光航海歸于京師秋七月庚<lb/>
子王命弟𢎞信為衢州刺史八月周遣諫議大夫尹日<lb/>
就吏部郎中崔頌來使賜王生辰御服紅袍二副道由<lb/>
登萊航海入浙周主諭之曰朕此行决平江北卿等還<lb/>
當陸來也冬十一月唐清源軍節度使留從效請修貢<lb/>
于周附我以聞許之是時紫芝生于永嘉之西山<lb/>
顯徳五年春正月丁未前衢州刺史王弟𢎞偓卒二月<lb/>
周主幸揚州丁夘遣殿直趙誨來宣諭仍出戰艦于𤓰<lb/>
<pb n="KR2i0021_WYG_081-11a"/>
步迎鑾鎮長風涉等處以圖濟江壬辰王進御衣犀帶<lb/>
又進供軍稻米二十萬石仍命上直都指揮使邵可遷<lb/>
路彦銖帥艦四百艘水師二萬以會周師江北諸州畧<lb/>
平三月王不康丙午周遣翰林學士都承㫖陶穀司天<lb/>
監趙脩已賜王羊馬槖駞每嵗頒賜自此始也是月唐<lb/>
主奉表于周盡獻江北地周師乃罷初金陵之將附周<lb/>
也王亦飛書諭之既而附我以誠欵聞周主詔從之夏<lb/>
四月辛酉城南火延于内城官府廬舍㡬盡王出居都<lb/>
<pb n="KR2i0021_WYG_081-11b"/>
城驛壬戌旦火將及鎮國倉王親率左右至瑞石山命<lb/>
酒祝之曰不糓不徳天降之灾倉廩積儲實師旅之備<lb/>
也若盡焚之民命安仰乃令從官伐林木以絶其勢火<lb/>
遂止<hi>宋史云世宗聞之遣内侍賫詔恤問</hi>是時被火燬者凡一萬七千餘<lb/>
家王謂左右曰吾疾因灾而愈衆心頓安丁夘王命弟<lb/>
𢎞儀復為東府安撫使周遣天下都軍頭周廣來宣諭<lb/>
仍賜邵可遷以下及將士衣服有差是月王進周綾絹<lb/>
各二萬疋白金一萬兩謝賜國信五月辛巳朔日有食<lb/>
<pb n="KR2i0021_WYG_081-12a"/>
之唐主景去帝號奉周正朔六月戊寅前台州刺史王<lb/>
弟𢎞仰卒秋閏七月癸丑遣使朝周貢白金五千兩絹<lb/>
二萬疋細衣段二千連八月貢周白金五千兩絹一萬<lb/>
疋賀車駕還京又進龍舟一艘天祿舟一艘皆飾以白<lb/>
金壬辰周命上閤門使曹彬賜王騎兵鋼甲步兵軍甲<lb/>
旗幟等物冬十月乙巳王遷于思政堂十二月進賀正<lb/>
錢一千貫絹一千疋于周是嵗周師克靜江軍尹日就<lb/>
等由陸還<lb/>
<pb n="KR2i0021_WYG_081-12b"/>
顯徳六年春二月周主勅升湖州為宣徳軍從王奏也<lb/>
以王弟𢎞偡為節度使夏六月周主榮殂子梁王宗訓<lb/>
立賜王崇仁昭徳宣忠保慶扶天翊亮功臣<lb/>
建隆元年春正月癸巳周殿前都檢㸃趙匡𦙍稱帝國<lb/>
號宋大赦改元遣使來宣諭三月乙巳宋改郡縣犯御<lb/>
名廟諱者王以名犯宋宣祖偏諱去𢎞以俶單行甲寅<lb/>
大慶堂成堂廣大凡百間王舊邸也丙辰遣使貢御服<lb/>
錦綺金帛賀宋即位夏四月宋授王天下兵馬大元帥<lb/>
<pb n="KR2i0021_WYG_081-13a"/>
加食邑一千户實封五百户五月周昭義軍節度使李<lb/>
筠舉兵丁巳宋帝親征六月甲午宋勅加吳越國賢徳<lb/>
夫人孫氏為賢徳順睦<hi>一作穆</hi>夫人又授兩軍節度副使<lb/>
王世子惟濬金紫光祿大夫檢校太保充本軍節度使<lb/>
秋七月庚子潞州平宋遣通事舍人武懷節來宣諭九<lb/>
月周淮南節度使李重進舉兵宋帝自將東征王遣上<lb/>
直都指揮使孫承祐率師至潤州以應之庚申寧國軍<lb/>
節度使王舅吳延福等有罪並除名配外郡冬十一月<lb/>
<pb n="KR2i0021_WYG_081-13b"/>
丁未揚州平宋遣通事舎人王繼筠丁徳裕來宣諭仍<lb/>
賜國信庚申宋復遣西上閤門副使武懐節來宣諭甲<lb/>
子王命弟衢州刺史信入貢自宋革命王貢奉有加常<lb/>
數奇器精縑皆製于官以充朝貢十二月王遷于功臣<lb/>
堂是嵗王重剏靈隠寺立石塔四<lb/>
建隆二年春三月宋遣丁徳裕送王弟信回仍賜馬二<lb/>
百疋羊五百口槖駞二十頭<hi>宋史作羊五千槖駝三十今從備史</hi>秋七月<lb/>
丁亥宋昭憲皇太后崩遣使來宣告自五月不雨至于<lb/>
<pb n="KR2i0021_WYG_081-14a"/>
是月王命取龍湫于天台山以祈雨九月始𣙜酤冬十<lb/>
二月王命弟信復為衢州刺史是時海舶獻沉香翁一<lb/>
具髙尺餘剜鏤若鬼工王號為清門處士又髙麗舶主<lb/>
王大世選沉水千斤叠為旖旎山象衡岳七十二峯王<lb/>
許以黄金五百兩竟不售<lb/>
建隆三年春二月宋遣右殿直王蓍來宣諭仍賜國信<lb/>
是月王遣使聘于清源軍節度使留從效會從效卒子<lb/>
紹鎡夜燕我使統軍使陳洪進執紹鎡送于唐夏五月<lb/>
<pb n="KR2i0021_WYG_081-14b"/>
婺衢睦三州民灾戊辰王遣使賑䘏秋七月壬戌大風<lb/>
拔木八月陳洪進推副使張漢思權知清源軍事九月<lb/>
庚戌夜所在地震響如雷冬十月庚寅宋遣上殿直景<lb/>
徳倫授兩鎮節度使王世子惟濬為邕州建武軍節度<lb/>
使庚子宋遣西上閤門副使武懷節至以張漢思不稟<lb/>
朝命俾王責之王遣使往責漢思遂從命焉<lb/>
乾徳元年春正月王以白金萬兩犀牙各十株香藥十<lb/>
五萬斤金銀真珠瑇瑁器數百事貢宋三月朔日有食<lb/>
<pb n="KR2i0021_WYG_081-15a"/>
之夏四月丁未張漢思為四門指揮使<hi>一作副使</hi>陳洪進所<lb/>
幽洪進歸命于金陵已又附王請命于宋遂授洪進平<lb/>
海軍節度使檢校太傅秋七月丁巳重建天寵堂壬申<lb/>
大閲戰艦于西湖賜内外將校服帶有差冬十月甲申<lb/>
獲巨魚于江壖長九丈六尺十一月甲子宋有事于南<lb/>
郊改元大赦王命從子昱入貢宋遣引進使丁徳裕來<lb/>
宣諭仍加王食邑一千户實封四百户改賜承家保國<lb/>
宣徳守道忠貞<hi>宋史作忠正</hi>恭順功臣又加建武軍節度使<lb/>
<pb n="KR2i0021_WYG_081-15b"/>
王世子惟濬檢校太尉十二月宋孝明皇后崩遣使來<lb/>
宣告是月命從子郁為秀州刺史<lb/>
乾徳二年春正月戊寅朔大雨震電二月戊申朔日有<lb/>
食之三月宋制王落起復天下兵馬都元帥加食邑一<lb/>
千户實封四百户夏四月重建城南寶塔寺奉武肅王<lb/>
文穆王忠獻王銅容于内秋八月庚申王駕復天寵堂<lb/>
謂丞相以下曰頃以寡徳遂貽灾釁曾未十年中外如<lb/>
斯實宗廟之休公等之力然作之者勞吾不敢忘更賴<lb/>
<pb n="KR2i0021_WYG_081-16a"/>
公以輔不逮丞相以下咸稱大慶冬十一月宋師伐蜀<lb/>
王命親從都指揮使行軍司馬孫承祐等率師會焉是<lb/>
嵗建千光王寺<lb/>
乾徳三年春正月乙酉西川平二月乙丑王命從子台<lb/>
州刺史昱入賀于宋秋七月有虎出于龍山凡傷數十<lb/>
人捕之踰旬而獲八月癸夘重建寶塔寺于城北是月<lb/>
宋遣通事舍人張延通來宣諭仍賜生辰禮物甲寅丞<lb/>
相吳程卒冬十一月王以前知福州彰武軍事叔元璝<lb/>
<pb n="KR2i0021_WYG_081-16b"/>
為睦州刺史從子昱復為台州刺史是嵗建天龍寺<hi>奉鏡</hi>
<hi>清禅師居之</hi>宋勅鑿杭州之虎頭巖虎頭巖者山頭突出如<lb/>
虎首然望氣者云杭州有王氣故有是命<lb/>
乾徳四年春二月乙亥王兄宣徳軍節度使吳興郡王<lb/>
偡薨夏五月丙戌王從兄婺州刺史仁倣卒六月宋授<lb/>
王子内牙都指揮使惟治為容州寧逺軍節度使金紫<lb/>
光祿大夫檢校太保九月壬寅王避正寢于功臣堂以<lb/>
計都入須女也癸卯知福州彰武軍事王兄儇卒冬十<lb/>
<pb n="KR2i0021_WYG_081-17a"/>
一月甲寅王命弟信知婺州武勝軍事是嵗王迎阿育<lb/>
王舍利歸南塔寺奉之先是明州阿育山有靈鰻井至<lb/>
是鑿井南廊鰻忽見焉<hi>僧贊寧有記</hi>
乾徳五年春二月丁夘王除睦州刺史叔元璝知福州<lb/>
彰武軍事戊辰王弟奉國軍節度使億卒壬申宋勅祀<lb/>
禹祠于東府置守陵五户已夘王從兄温州刺史仁俊<lb/>
卒三月五星聚奎是月王世子惟濬入貢而還賫宋所<lb/>
賜吳越國賢徳順睦夫人珠翠冠帔等夏四月王命子<lb/>
<pb n="KR2i0021_WYG_081-17b"/>
寧逺軍節度使惟治兼判奉國軍事秋七月宋授王弟<lb/>
儀依前鎮東軍安撫使金紫光祿大夫檢校太保冬十<lb/>
月王遣元帥府掌書記黄彜簡入貢于宋是月宋遣使<lb/>
至賜王生辰禮物十一月辛酉大閲于教塲仍宴將帥<lb/>
是嵗都嵒務文朗副貳陳詔珠等率安國縣南新寧善<lb/>
新登廣陵銅峴鄉衆乞以五鄉人户别置一塲就彼徴<lb/>
科輸送為便王是之命特置南鄉塲入其賦建淨心院<lb/>
于北山<lb/>
<pb n="KR2i0021_WYG_081-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_081-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷八十一<lb/>
</p>
<p>
</p>
  </div>
</body>
</text>
</TEI>
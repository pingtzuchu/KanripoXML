<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷十六</head> <lb/>
    <p>
<pb n="KR2i0021_WYG_016-1a"/>
欽定四庫全書<lb/>
　十國春秋卷十六<lb/>
　　　　　　　　　　　　　檢討吳任臣撰<lb/>
南唐二<lb/>
　　元宗本紀<lb/>
元宗名璟字伯玉烈祖長子母元敬皇后初名景通<hi>陳彭</hi>
<hi>年江南别録云初名景非是五代史宋史稱景者葢從顯德時改名耳</hi>風度高秀工屬文<lb/>
年始十歲官駕部郎中累進諸衛將軍拜司徒平章事<lb/>
<pb n="KR2i0021_WYG_016-1b"/>
知中外諸軍事都統烈祖為齊王立為王太子固讓及<lb/>
受禪封吳王徙封齊王為諸道兵馬大元帥昇元四年<lb/>
八月立為皇太子復固讓曰前世以嫡庶不明故早建<lb/>
元良示之定分如臣兄弟禀承聖教實為敦睦願寢此<lb/>
禮烈祖下詔稱其守亷退之風師忠貞之節有子如此<lb/>
予復何憂<hi>釣磯立談云烈祖一日晝寢夢一黄龍出殿之西楹矯首内向如窺伺狀烈祖驚起使人</hi>
<hi>偵之顧見元宗方倚楹而立遣人候上動静于是立嫡之意遂决南唐近事又云齊王凭檻而立皆符所夢上</hi>
<hi>曰天意諄諄信非偶爾成吾家者其惟子乎旬月之間遂正儲位</hi>七年二月烈祖晏駕<lb/>
<pb n="KR2i0021_WYG_016-2a"/>
秘不發䘮而下制命王監國大赦頒賚有差丙子始宣<lb/>
遺詔<lb/>
保大元年春三月己卯朔烈祖殂已旬日王猶未嗣位<lb/>
方泣讓諸弟奉化節度使周宗偕侍中徐玠至柩前手<lb/>
取衮冕衣王曰大行皇帝付殿下以神器之重殿下固<lb/>
守小節非所以遵先㫖崇孝道也是日即皇帝位大赦<lb/>
境内改元保大太常博士韓熙載上疏曰踰年改元古<lb/>
制也事不師古弗可以訓時雖可其奏而制書已行識<lb/>
<pb n="KR2i0021_WYG_016-2b"/>
者非之百官進位二等將士皆有賜蠲民逋負租稅賜<lb/>
鰥寡孤獨粟帛尊皇后為皇太后立妃鍾氏為皇后以<lb/>
鎮南節度使宋齊邱為太保兼中書令<hi>馬氏南唐書作左丞相今從陸</hi>
<hi>游南唐書</hi>奉化節度使周宗為侍中<hi>馬氏作右丞相</hi>元帥府掌書記<lb/>
馮延己為諫議大夫翰林學士徙封壽王景遂為燕王<lb/>
宣城王景達為鄂王進封長子東平公𢎞冀為南昌王<lb/>
閩使來弔祭升濠州為定逺軍夏四月中書侍郎同平<lb/>
章事李建勲罷為昭武軍節度使鎮撫州五月司徒兼<lb/>
<pb n="KR2i0021_WYG_016-3a"/>
侍中徐玠卒秋七月徙燕王景遂為齊王鄂王景達為<lb/>
燕王仍命景遂為諸道兵馬元帥太尉中書令居東宫<lb/>
景達為副元帥詔示中外以兄弟傳國之意<hi>歐史南唐世家云景</hi>
<hi>盟于昪柩前約兄弟世世繼立</hi>景遂固讓不許給事中蕭儼上疏曰夏<lb/>
商之後父子相傳不易之典惟仰循古道以裕後昆疏<lb/>
奏不報以元子南昌王𢎞冀為江都尹東都留守八月<lb/>
乙卯封弟景逷為保寧王冬十月庚戌有星孛于東方<lb/>
嶺南妖賊張遇賢犯䖍州遇賢兵皆絳衣時謂之赤軍<lb/>
<pb n="KR2i0021_WYG_016-3b"/>
子詔遣洪州營屯都虞侯嚴恩帥師討之<hi>馬令南唐書作嚴思禮五</hi>
<hi>代史作嚴思今從通鑑陸游南唐書唐餘紀傳</hi>以通事舎人邊鎬監其軍擒遇<lb/>
賢及其黨黃伯雄曹景全斬于金陵市餘賊悉平以恩<lb/>
為海州刺史鎬為洪州屯營諸軍虞侯貶百勝節度使<lb/>
賈浩為監門衛將軍池州安置以饒州刺史李翺為百<lb/>
勝軍節度畱後十二月以太保中書令宋齊邱為鎮海<lb/>
軍節度使齊邱請歸九華舊隱許之<hi>通鑑云侍中周宗年老恭謹自守中</hi>
<hi>書令宋齊邱廣樹朋黨百計傾之宗泣訴于中主中主由是薄齊邱既而陳覺被疎乃出齊邱為鎮海節度使</hi>
<pb n="KR2i0021_WYG_016-4a"/>
<hi>齊邱忿懟表乞歸九華舊隱中主知其詐一表即從之賜書曰明日之行昔時相許朕實知公故不奪公志仍</hi>
<hi>賜號九華先生封青陽公食一縣租稅齊邱乃治大第于青陽服御將吏皆如王公而忿邑尤甚</hi>是歲<lb/>
遣公乘鎔航海使于契丹以繼舊好<hi>鎔既至契丹契丹主舒嚕遺元宗書</hi>
<hi>曰大契丹天順皇帝謹致書大唐皇帝闕下貴朝使公乘鎔等自去秋已達東京海岸適遭國禍今年正月二</hi>
<hi>十六日部署一行并諸儀物兵鎧已至燕京兹䝉敦念先朝踐修舊好既增摧痛又切感銘貴國長直官王朗</hi>
<hi>陳篆取間道先囬用附咨報公乘鎔等已遣伴送使陳植等同囘止俟便風即令引道</hi>
保大二年春正月侍中周宗罷為鎮南軍節度使左僕<lb/>
射兼門下侍郎同平章事張居詠罷為鎮海軍節度使<lb/>
<pb n="KR2i0021_WYG_016-4b"/>
辛巳勑齊王景遂總庶政惟樞宻副使魏岑查文徽得<lb/>
白事餘非召對不得見<hi>初烈祖尤愛景遂元宗奉先志欲傳以位且及燕王翰林學士</hi>
<hi>馮延己因之欲隔絶中外以擅權故有此詔○江南錄此敇在元年十二月今從十國紀年</hi>給事中<lb/>
蕭儼上䟽極論曰元帥開府人猶驚駭况委之大政而<lb/>
羣臣不得時見臣恐中外隔絶姦人得志非陛下利也<lb/>
不報<hi>十國紀年陸氏南唐書俱云宋齊邱亦極諫江南野史載齊邱疏云臣事先朝迨三十年每議論之</hi>
<hi>際常恐朝廷百官之中有忠赤苦口之人壅蔽不得達其意<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>今始即位而不與羣臣明見是陛下偏專獨任</hi>
<hi>自聖特賢而已是以古帝王一人不能獨聞假天下耳以聽一人不能獨明假天下目以視故無逺邇羣情世</hi>
<pb n="KR2i0021_WYG_016-5a"/>
<hi>態不必親見躬聞而可得知之葢能延接疏越異方之人未常隔絶也今深居邃處而欲聞民間疾苦猶惡隂</hi>
<hi>而入于𡑞道也然臣老矣墓木亦既拱矣桑榆之景而可待以旦乎今不取</hi>侍衛都虞侯賈<lb/>
崇叩閤切諫涕下嗚咽帝感悟遂諭儼等曰旻天不弔<lb/>
降此鞠凶越予小子常恐弗𩔖厥德用災于厥躬故退<lb/>
處恭黙思底于道而壅隔之弊以為卿憂惟予小子實<lb/>
生厲階由是所下之令遽寢二月辛卯日有白虹二三<lb/>
月左衛上將軍范陽王盧文進薨夏五月閩人朱文進<lb/>
弑其君曦自稱閩王遣使來告帝囚其使將討之議者<lb/>
<pb n="KR2i0021_WYG_016-5b"/>
謂閩亂由王延政當先討乃釋閩使遣還秋七月鄂州<lb/>
王輿卒以神武統軍韋建為武昌軍節度使壽州姚景<lb/>
卒以濠州劉崇俊代以楚州刺史劉彦貞為濠州觀察<lb/>
使八月幸飲香亭觀蘭<hi>清異錄云中主賞新蘭詔苑令取滬溪美土為馨列侯擁培之</hi>
<hi>具</hi>九月庚午朔日有食之冬十二月樞宻使查文徽請<lb/>
伐殷詔以文徽為江西安撫使俾覘建州文徽固請濟<lb/>
師乃以邊鎬為行營招討諸軍都虞侯共攻殷敗績于<lb/>
蓋竹待詔臧循屯兵邵武被執死焉<lb/>
<pb n="KR2i0021_WYG_016-6a"/>
保大三年春二月以何敬洙為福建道行營招討祖全<lb/>
恩為應援使姚鳳為諸軍都監會查文徽進討敗閩兵<lb/>
于赤嶺夏五月李仁達以福州來附詔以仁達為威武<lb/>
軍節度使同平章事賜名𢎞義已未閩許文稹敗我兵<lb/>
于汀州軍將時厚卿被執秋七月星見而風雨邊鎬㧞<lb/>
鐔州八月甲子朔日有食之丁亥克建州執閩主王延<lb/>
政歸金陵拜羽林大將軍升建州為永安軍松源鎮為<lb/>
松源縣九月許文稹以汀州王繼勲以泉州王繼成以<lb/>
<pb n="KR2i0021_WYG_016-6b"/>
彰州來降詔以延平津立劒州以建州之劒浦汀州之<lb/>
沙縣𨽻焉冬十月皇太后宋氏殂以百勝節度使王崇<lb/>
文為永安軍節度使是月遣燕王景達召宋齊邱于青<lb/>
陽<lb/>
保大四年春正月以宋齊邱為太傅兼中書令封衛國<lb/>
公但奉朝請不預政事以昭武節度使李建勲為右僕<lb/>
射兼門下侍郎與中書侍郎馮延己皆同平章事二月<lb/>
壬戌朔日有食之命建州製的乳茶號曰京挺臈茶之<lb/>
<pb n="KR2i0021_WYG_016-7a"/>
貢<hi>毛先舒南唐拾遺記云南唐時建陽進茶油花子大小形製各别宫嬪縷金于面皆淡粧以此花餅施額</hi>
<hi>上時號北苑籹○談苑云江左李氏别令取茶之乳作片或號京挺的乳及骨子等名</hi>始罷貢陽<lb/>
羡茶夏五月李𢎞義遣弟𢎞通伐泉州泉州都指揮使<lb/>
畱從效廢王繼勲而代之攻退福州兵帝命從效為泉<lb/>
州刺史召繼勲還金陵徙彰州刺史王繼成為和州刺<lb/>
史汀州刺史許文稹為蘄州刺史六月以樞宻使陳覺<lb/>
為宣諭使使諭李𢎞義入朝不克秋八月陳覺擅發汀<lb/>
建撫信州兵趨福州帝遂命王崇文魏岑馮延魯攻福<lb/>
<pb n="KR2i0021_WYG_016-7b"/>
州克其外郭李𢎞義改名達稱臣于吳越以乞師九月<lb/>
淮南蟲食稼除民田稅冬十月漳州將贊堯作亂殺監<lb/>
軍使周承義劒州刺史陳誨泉州刺史留從效舉兵逐<lb/>
之以禆將董思安權知州事帝即命思安為漳州刺史<lb/>
思安以父名章辭州務詔改漳州為南州是月我兵據<lb/>
福州東武門以諸將爭功不能克帝以江州觀察使杜<lb/>
昌業為吏部尚書判省事<lb/>
保大五年春正月丁亥朔大雪帝召齊王景遂等登樓<lb/>
<pb n="KR2i0021_WYG_016-8a"/>
賜宴賦詩<hi>清異錄云保大五年元日大雪李主命太弟以下展燕賦詩令中人就私第賜李建勲繼</hi>
<hi>和時建勲方會中書舍人徐鉉勤政學士張義方于溪亭即時和進乃召建勲鉉義方同宴夜艾方散侍臣皆</hi>
<hi>有詩詠徐鉉為前後序仍集名手圖畫書圖盡一時之技真容高冲古主之侍臣法部絲竹周文矩主之樓閣</hi>
<hi>宫殿朱澄主之雪竹寒林董源主之池沼禽魚徐崇嗣主之圖成皆絶筆也</hi>二月立景遂為<lb/>
皇太弟徙燕王景達為齊王領諸道兵馬元帥徙南昌<lb/>
王𢎞冀為燕王副元帥晉密州刺史皇甫暉棣州刺史<lb/>
王建來歸是月契丹以滅晉來告㨗且請會盟于境上<lb/>
辭不赴<hi>江南野史馬氏南唐書載契丹遣二使來告曰晉少主逆命背約自貽廢黜吾主欲與唐繼先</hi>
<pb n="KR2i0021_WYG_016-8b"/>
<hi>世之好將冊君為中原主嗣主曰孤守江淮社稷已固與梁宋阻隔若爾主不忘先好惠賜行人受賜多矣其</hi>
<hi>它不敢拜命之辱已而嘆曰閩役憊矣其能抗衡中國乎</hi>遣工部郎中張易聘之<hi>江南</hi>
<hi>野史云命兵部尚書賈談入契丹報聘馬令南唐書又作兵部侍郎賈潭</hi>遂請差官如長安<lb/>
修奉諸陵契丹不許<hi>陳桱通鑑綱目續編云唐遣使賀契丹滅晉且請詣長安修復諸陵</hi>
三月己亥吳越救福州兵自海道至我師與之戰敗續<lb/>
諸營皆潰東南守將劉洪進等請俟吳越兵去而取城<lb/>
留從效不欲城平王建封忿陳覺等專恣遂燒營而遁<lb/>
辛丑從效還泉州遣我戍兵而據之謂戍將曰比年軍<lb/>
<pb n="KR2i0021_WYG_016-9a"/>
旅屢興冬徵夏歛僅能自贍豈勞大軍久戍帝不能制<lb/>
加從效檢校太傅宣州徐知證薨夏四月詔即軍中斬<lb/>
陳覺馮延魯赦諸將不問御史中丞江文蔚彈馮延己<lb/>
魏岑同罪異誅坐貶江州司士參軍是月復詔械覺延<lb/>
魯還都既至貸死覺流蘄州延魯流舒州知制誥徐鉉<lb/>
史舘修撰韓熙載論宋齊邱馮延己朋黨帝罷延己為<lb/>
太子少傅貶岑太子洗馬未幾帝命岑復故官齊邱譛<lb/>
熙載嗜酒貶和州司士參軍丙子太白晝見以皇甫暉<lb/>
<pb n="KR2i0021_WYG_016-9b"/>
為神衛軍都虞侯五月帝聞蕭翰棄大梁遁歸詔曰乃<lb/>
眷中原我之故地以李金全為北面行營招討使六月<lb/>
聞漢入汴兵遂不出而金全猶帶銜不革秋閏七月丁<lb/>
丑夜有彗出東方近濁其尾掃太微及長垣至次月壬<lb/>
辰乃没八月太傅兼中書令宋齊邱罷為鎮南軍節度<lb/>
使是歲以羽林大將軍王延政為安化軍節度使鄱陽<lb/>
王鎮饒州<lb/>
保大六年春正月以太子少傅馮延己為昭武軍節度<lb/>
<pb n="KR2i0021_WYG_016-10a"/>
使夏四月保信軍留後周鄴卒六月庚寅朔日食秋九<lb/>
月漢伐河中䕶國節度使李守貞遣從事朱元李平表<lb/>
乞師<hi>表曰臣之先世乃唐逺裔錫矦命將代不絶人茂績殊勲著于簡册昔日巢寇犯闕僖昭失御宗社</hi>
<hi>板蕩為人所有臣雖生于梁末幼失怙恃零丁孤苦遭世多難迨能執戈捐身亊晉征討攻伐粗立戰功高祖</hi>
<hi>見擢俾典禁衛頗著勞績尋屬顧命出守蒲津洎少主厄運遂殁于兵晉鼎覆餗天下橫流強守無主臣不勝</hi>
<hi>忿惋痛心疾首欲効愚忠誅鉏虵豕恢復先業庻安宇内功未及立凶黨俄臨衆寡不敵遂罹危廹臣雖躬當</hi>
<hi>矢石以帥羣下悉力固守冀殄干戈殞首不顧臣之分也然預防不虞有備不敗古之善教也臣逺聞君王霸</hi>
<hi>有江左雄跨淮甸禁暴弭亂推亡固存有王者之風將繼巨唐有土者非君而誰况臣沗宗盟敢罄誠欵茍君</hi>
<pb n="KR2i0021_WYG_016-10b"/>
<hi>王察臣忠勇怜顧本支救患恤鄰遏強附順爰遣偏師出為東援則五伯之風不讓桓文之主茍獲全濟實君</hi>
<hi>之惠云云</hi>諫議大夫查文徽兵部侍郎魏岑請出兵應之詔<lb/>
以鎮海節度使李金全為北面行營招討使清淮節度<lb/>
使劉彦貞副之文徽為監軍使岑為沿淮廵檢使救河<lb/>
中師次沂州冬十一月丙寅退保海州是月遺漢主書<lb/>
求復通商且請赦李守貞罪不報<lb/>
保大七年春正月淮北盜起以神衛都虞侯皇甫暉將<lb/>
軍張巒蕭處贇監軍散騎常侍張義方帥師萬人出海<lb/>
<pb n="KR2i0021_WYG_016-11a"/>
泗招降納漢亳州䝉城鎮將咸師朗等以歸<hi>江南野史曰時中原</hi>
<hi>無主寇盜縱横嗣主乃嘆曰孤不能因其危運命將興師抗衡中國恢復高太之土宇而乃勞師于海隅孤實</hi>
<hi>先代之罪人也至于悔恨百端不能自弭</hi>召大臣宗室赴内香宴凡中國外<lb/>
域名香以至和合煎飲佩帶粉囊共九十二種皆江南<lb/>
所無也夏六月癸酉朔日有食之秋七月殺天威都虞<lb/>
侯王建封户部員外郎范仲敏是月帝聞河中破以朱<lb/>
元為駕部員外郎待詔文理院李平為尚書員外郎八<lb/>
月以永安節度使王崇文鎮廬州以諫議大夫查文徽<lb/>
<pb n="KR2i0021_WYG_016-11b"/>
為永安軍節度留後冬十月我師度淮攻正陽敗績十<lb/>
二月日暈三重丁酉漢宻州刺史王萬敢寇荻水鎮是<lb/>
歲南州副使留從願酖殺刺史董思安據南州以附其<lb/>
弟從效帝不能問詔升泉州為清源軍以從效為節度<lb/>
使<hi>馬令南唐書載保大三年升泉州為清源軍非是今從陸游南唐書</hi>是歲命倉曹參軍<lb/>
王文炳摹勒古今法帖上石<hi>案馬傳慶言後主命徐鉉以所藏法帖入石名曰昇</hi>
<hi>元帖即此帖也</hi>
保大八年春正月詔曰春秋日食地震星孛木冰感召<lb/>
<pb n="KR2i0021_WYG_016-12a"/>
靡爽比災異頻仍豈人君不德以致之邪抑亦天心仁<lb/>
愛而譴告之也朕甚惕焉曩者兵連閩越武夫悍將不<lb/>
喻朕意務為窮黷以至父征子餉上違天意下奪農時<lb/>
咎將誰執在予一人其大赦境内窮民無告者咸賜粟<lb/>
帛李金全始罷北面行營招討使二月清淮軍將士訛<lb/>
傳漢將大舉南侵詔燕王𢎞冀為潤宣二州大都督鎮<lb/>
潤州周宗為東都留守甲申福州遣諜者詣永安留後<lb/>
查文徽告吳越戍卒作亂殺李𢎞義棄城去文徽信其<lb/>
<pb n="KR2i0021_WYG_016-12b"/>
言襲福州大敗被執别將劒州刺史陳誨以戰棹敗福<lb/>
州兵執吳越將馬先進葉仁安等俘于西都夏四月以<lb/>
陳誨為永安軍節度使秋七月歸馬先進等於吳越以<lb/>
求查文徽八月尚書郎周濬等三人奔漢九月楚武平<lb/>
節度使馬希蕚來乞師<hi>表曰昔先王早以勛業基有楚國不幸即世顧命之夕顯令兄</hi>
<hi>弟以天倫紹立庻奉宗廟獲享國祚無何嗣君不延永命奄棄社稷訃告至日臣不勝痛切膚骨血泣頤睫即</hi>
<hi>時奔走哀庭冀處苫凷用竭臣子之孝不圖天未殄禍孽豎構隙間離我戚属汨亂先序潜阻兵戈將謀勦絶</hi>
<hi>茍不更圖殞在朝夕故臣敢逺遣行介殫布腹心惟君存先王之昔好軫大國之武威許出兵援以附不腆庻</hi>
<pb n="KR2i0021_WYG_016-13a"/>
<hi>俾盜黨免弄凶器云云</hi>詔加同平章事賜以鄂州今年租稅命楚<lb/>
州團練使何敬洙帥師援之冬十月吳越歸查文徽十<lb/>
一月甲子朔日有食之十二月馬希蕚攻䧟潭州弑其<lb/>
君希廣自稱楚王楚將李彦温劉彦瑫各以千人來歸<lb/>
是歲齊王景達改長慶寺曰奉先以資烈祖冥福<lb/>
保大九年春正月議北征周<hi>闕</hi>　　韓熙載奏曰郭氏<lb/>
姦雄雖有國日淺而為理已固兵若輕舉非獨無成亦<lb/>
且有害乃命李金全耀兵于淮上而止<hi>先是契丹侵河南晉主北遷熙</hi>
<pb n="KR2i0021_WYG_016-13b"/>
<hi>載上書曰陛下有經營天下之志定在今時若契丹遁歸中原有主安輯稍定則未可圖也至是又上書云</hi>
二月甲辰楚馬希蕚使掌書記劉光輔來貢方物三月<lb/>
壬戌朔册希蕚為天䇿上將軍武安武平靜江寧逺等<lb/>
軍節度使兼中書令楚王以右僕射孫晟客省使姚鳳<lb/>
為册禮使又以洪州營屯都虞侯邊鎬為湖南安撫使<lb/>
便宜進討淮南飢夏五月辛未有星大如五升器自西<lb/>
南流墜西北光燭地聲如雷六月楚靜江指揮使王逵<lb/>
執武平節度使馬光惠歸于金陵推辰州刺史劉言為<lb/>
<pb n="KR2i0021_WYG_016-14a"/>
武平軍留後來請命秋七月樂安公𢎞茂薨九月楚將<lb/>
徐威等廢其君希蕚命邊鎬出萍鄕以討楚亂冬十月<lb/>
壬寅武安畱後馬希崇請降甲辰鎬入潭州詔以鎬為<lb/>
武安軍節度使辭不許癸丑武昌節度使劉仁贍帥舟<lb/>
師取岳州湖南遂平以將軍宋德權為岳州刺史以客<lb/>
省引進使任鎬為監軍使以馬光惠為武平軍留後十<lb/>
一月遷楚王希蕚及希崇于金陵禮官請祠郊廟帝言<lb/>
候天下一家然後告十二月漢泰寧節度使慕容彦超<lb/>
<pb n="KR2i0021_WYG_016-14b"/>
來乞援師許之以鎮南節度使兼中書令宋齊邱為太<lb/>
傅馬希蕚為江南西道觀察使鎮洪州仍賜爵楚王馬<lb/>
希崇為永泰軍節度使鎮舒州南漢内侍省丞潘崇徹<lb/>
將軍謝貫敗我兵于義章遂䧟郴州是歲以安化節度<lb/>
使鄱陽王王延政為山南西道節度使改封光山王<lb/>
保大十年春正月置筠州于高安縣以清江萬載上高<lb/>
三縣𨽻焉以湖南行營糧料使王紹顔為刺史庚申夜<lb/>
孫朗曹進作亂攻邊鎬不克奔朗州甲子援兖州之師<lb/>
<pb n="KR2i0021_WYG_016-15a"/>
敗績于沐陽周人執我指揮使燕敬權二月甲辰周人<lb/>
歸敬權使來言曰爾國助叛得無非計且使頴州郭瓊<lb/>
遺我壽州劉彦貞書言自古有國皆惡叛臣貴邦何為<lb/>
常事招誘帝頗媿其言命先所得中原人皆禮而歸之<lb/>
以翰林學士江文蔚知禮部貢舉放進士王克貞等三<lb/>
人及第<hi>旋復停貢舉○此後凡十七勝</hi>三月以太弟景遂昭義節度使<lb/>
馮延己為左僕射前鎮海節度使徐景運為中書侍郎<lb/>
及右僕射孫晟並同平章事南漢初乘楚亂據桂宜等<lb/>
<pb n="KR2i0021_WYG_016-15b"/>
州帝以知全州張巒兼桂州招討使進圖桂州夏四月<lb/>
丙戌朔日食遣統軍侯訓帥五千人會巒攻桂州敗績<lb/>
于城下訓死之巒收餘衆保全州周興順指揮使白進<lb/>
福以族來歸遣李建期屯益陽以圖朗州五月致仕司<lb/>
徒李建勲卒秋九月召朗州劉言入朝冬十月劉言將<lb/>
王逵周行逢攻潭州壬辰㧞益陽寨李建期死之丙申<lb/>
武安節度使邊鎬棄城遁辛丑劉言將蒲公益攻岳州<lb/>
刺史宋得權監軍任鎬棄城遁十一月劉言盡據故楚<lb/>
<pb n="KR2i0021_WYG_016-16a"/>
地詔流邊鎬于鐃州斬宋德權任鎬于太社斬禆將申<lb/>
洪㤗尹建于都門外以張巒為信州刺史平章事馮延<lb/>
己孫晟皆罷為左右僕射十二月雩都令趙暹奔周洪<lb/>
州大都督楚王馬希蕚來朝留不遣是歲大旱南海獻<lb/>
龍腦漿<hi>江淮異人錄云能補益元氣</hi>
保大十一年春閠正月草澤邵棠上言北朝恭儉修德<lb/>
恐其南征宜為備三月復以左僕射馮延己同平章事<lb/>
金陵大火逾月焚廬舎營署殆盡<hi>陸游南唐書云焚官寺民廬數千間</hi>夏<lb/>
<pb n="KR2i0021_WYG_016-16b"/>
六月至秋七月不雨井泉竭涸淮流可渉旱蝗民飢流<lb/>
入北境者相繼以鄂州劉仁贍為神武統軍侍衛都指<lb/>
揮使<hi>江南野史作天威軍都虞侯</hi>以濠州觀察使何敬洙為武清軍<lb/>
節度使冬十月築楚州白水塘以漑屯田遂詔州縣陂<lb/>
塘湮廢者皆修復之於是力役暴興楚州常州為甚帝<lb/>
使近侍車延規董其役發洪饒吉筠州民牛以往吏緣<lb/>
為姦強奪民田為屯田江淮騷然百姓以數丈竹去節<lb/>
焚香于中仰天訴寃道路以目知制誥徐鉉因奏事白<lb/>
<pb n="KR2i0021_WYG_016-17a"/>
之帝曰吾國兵數十萬安能不食捍邊事闗大利舉國<lb/>
輙排之柰何乃遣鉉行視利害鉉至楚州悉取所奪田<lb/>
還民詰責車延規欲搒之或譛鉉擅作威福帝大怒趣<lb/>
歸將沈之江既至怒少解十二月流鉉舒州白水塘竟<lb/>
不成命少府監馮延魯廵撫諸州右拾遺徐鍇表延魯<lb/>
無才多罪不宜奉使鍇坐貶校書郎分司東都是歲復<lb/>
行貢舉<lb/>
保大十二年春正月有大星霣于西北聲如雷周主殂<lb/>
<pb n="KR2i0021_WYG_016-17b"/>
晉王嗣位漢泰寧節度使慕容彦超來乞師以拒周詔<lb/>
出兵數千應之至淮北為北師所敗俘我將校于汴州<lb/>
已而釋之且諭曰歸諭爾主朕誅逆命何苦來援帝亦<lb/>
悔焉漢末遣使潭州市茶會邊鎬平馬氏例俘于金陵<lb/>
由是引對慰勞以上茗萬斤遣之二月命吏部侍郎朱<lb/>
鞏知貢舉<hi>鞏素無學術元宗常會從臣賦詩鞏惟進一聨不能終篇曰好物不在多左右掩口</hi>自<lb/>
十一年六月<hi>一作八月</hi>不雨至於今年三月大饑疫命州縣<lb/>
鬻糜食餓者夏五月丁亥月重輪秋七月契丹使其舅<lb/>
<pb n="KR2i0021_WYG_016-18a"/>
來聘夜宴清風驛盜斬其首亡去捕之不得或以為周<lb/>
將荆罕儒所遣<hi>先是昇元時宋齊邱謀間晉會契丹使燕人高霸來聘歸至淮北隂遣人刺殺</hi>
<hi>之而匿霸之子乹於濠州至是周亦殺契丹以間唐與契丹</hi>於是契丹遂不至<lb/>
保大十三年春二月以中書侍郎知尚書省嚴續為門<lb/>
下侍郎平章事夏四月以壽州劉彦貞為神武統軍侍<lb/>
衛諸軍都指揮使以劉仁贍為清淮軍節度使六月周<lb/>
人侵秦鳳蜀遣間使來告難<hi>馬氏南唐書作七月蜀使來聘</hi>冬十月壽<lb/>
州監軍吳廷紹罷緣淮把淺兵清淮節度使劉仁贍争<lb/>
<pb n="KR2i0021_WYG_016-18b"/>
之不得東都留守周宗乞罷鎮詔曰崧嶽降靈誕生良<lb/>
弼佐我先朝施及朕躬尚頼保釐底于成績乃遽爾請<lb/>
罷豈朕不能優禮勲舊而致然也昔蕭何守巴蜀高祖<lb/>
無西顧之患冦恂守河内光武無分民之嫌今任公以<lb/>
何恂之事宜強飯扶力爰副朕意宗以老病三表乃許<lb/>
守司徒致仕以中書舎人馮延魯為工部侍郎東都留<lb/>
守以侍衛諸軍都虞侯賈崇為東都屯營使十一月乙<lb/>
未朔周下詔南侵<hi>詔曰蠢爾淮甸敢拒大邦盜據一方僣稱偽號晉漢之代寰海未寧而乃</hi>
<pb n="KR2i0021_WYG_016-19a"/>
<hi>招納叛亡朋助兇逆金全之據安陸守貞之叛河中大起師徒來為應援廹奪閩越塗炭湘潭至于應接慕容</hi>
<hi>馮陵徐部沐陽之役曲直可知勾誘契丹入為邊患結連并壘實我世讐罪惡難名人神共憤○釣磯立談云</hi>
<hi>周世宗侵淮之歲孟貫有不伐有巢樹多移無主花之句世宗宣見問貫曰朕伐罪弔民何有巢無主之有</hi>
遣將李穀王彦超韓令坤等侵淮南攻自壽州帝即拜<lb/>
神武統軍劉彦貞為北面行營都部署帥師二萬趣壽<lb/>
州奉化節度使同平章事皇甫暉為北面行營應援使<lb/>
常州團練使姚鳳為應援都監帥師三萬屯定逺縣召<lb/>
鎮南節度使宋齊邱入朝謀難以翰林承㫖户部尚書<lb/>
<pb n="KR2i0021_WYG_016-19b"/>
殷崇義為吏部尚書知樞宻院冬十二月以安定郡公<lb/>
從嘉為沿江廵撫甲戌周將王彦超敗我兵二千人于<lb/>
壽州城下己卯周先鋒都指揮使白延遇敗我兵千人<lb/>
于山口鎮<hi>五國故事云壬子癸丑間有狂人遍揚市詬罵市人曰待顯德三年總殺之又曰不得韓</hi>
<hi>白二人殺之無噍𩔖俄而周改元顯德三年遂入淮南時韓侍衛令坤白太師重遇並為戎帥師將屠城而二</hi>
<hi>公戢兵淮人得過江而南者尤衆悉如狂人之言</hi>是歲天裂東北其長二十丈<lb/>
保大十四年春正月丁酉周將李榖敗我兵千人于上<lb/>
窰壬寅周主率師南侵劉彦貞與周師戰于正陽敗績<lb/>
<pb n="KR2i0021_WYG_016-20a"/>
彦貞戰死禆將咸師朗等被擒<hi>江南野史云時周師棄營退據浮橋以俟我師</hi>
<hi>劉彦貞議追之劉仁贍以為恐其設伏不如養銳以俟隙彦貞將家子少長富貴惟貪惏聚歛為務莫知兵法</hi>
<hi>莫經戰闘多喜虚譽能射帖子俗謂之劉一箭乃曰敵聞吾至則先遁之不追何待禆將臧師朗等恃勇寡謀</hi>
<hi>貪功輕敵夜發晨食至正陽爭據其橋數戰不利為周師所敗諸將皆没凡䘮師徒七萬歐史南唐世家曰景</hi>
<hi>以劉彦貞劉仁贍拒周師李榖曰吾無水戰之具而使淮兵斷正陽浮橋則我背腹受敵乃焚其芻糧退屯正</hi>
<hi>陽是時世宗親征行至圍鎮聞榖退軍曰吾軍即唐兵必追之遣李重進急趨正陽曰唐兵且至宜急擊之劉</hi>
<hi>彦貞等聞榖退軍果以為怯急追之比至正陽而重進先至軍未及食而戰彦貞等遂敗彦貞之兵施利刃于</hi>
<hi>拒馬維以鐵索又刻木為獸號㨗馬牌以皮囊布鐵蒺藜於地周兵見而知其怯一鼔敗之</hi>帝欲親<lb/>
<pb n="KR2i0021_WYG_016-20b"/>
拒周師中書舎人喬匡舜極諫貶匡舜臨川親行之議<lb/>
亦寢丙辰周主至壽州城下營於巴水之陽命諸軍圍<lb/>
壽州徙正陽浮梁于下蔡鎮<hi>唐將林仁肇爭之不得</hi>丁巳周徵宋<lb/>
亳陳頴徐宿許蔡等州丁夫數十萬以攻壽州晝夜不<lb/>
息<hi>李贄疑耀云宋太祖為周殿前都虞侯時率兵圍壽州常乘皮船入壽春不知皮船之制何似又壽春城</hi>
<hi>上發連弩射之矢大如椽不知其弩之大亦何似</hi>庚申周趙匡𦙍敗我兵于渦<lb/>
口都監何延錫戰死是月周命武平節度使王逵攻鄂<lb/>
州帝詔武昌節度使何敬洙徙民入城為固守計敬洙<lb/>
<pb n="KR2i0021_WYG_016-21a"/>
不從除地為戰場曰敵至則與兵民俱死耳帝壯之二<lb/>
月戊辰周廬壽光黃廵檢使司超敗我兵于盛唐都監<lb/>
高弼被執周師遂倍道襲清流闗皇甫暉敗保滁州周<lb/>
師破城俘暉及姚鳳以歸<hi>時周將趙匡𦙍擁馬頸突陳而入大呼曰吾止取皇甫暉</hi>
<hi>他人非吾敵也手劍擊暉中腦生擒之并擒姚鳳遂克滁州</hi>刺史王紹顔遁去壬戌<lb/>
有星孛于參芒東南指遣泗州牙將王知朗<hi>南唐書作承朗</hi>奉<lb/>
書至徐州求成于周稱唐皇帝奉書大周皇帝願以兄<lb/>
事歲輸方物太弟景遂亦移書周將帥皆不報己卯遣<lb/>
<pb n="KR2i0021_WYG_016-21b"/>
翰林學士户部侍郎鍾謨工部侍郎文理院學士李德<lb/>
明使周奉表至下蔡行在稱臣請罷兵略曰捨短從長<lb/>
乃推通理以小事大著在格言伏惟皇帝陛下體上聖<lb/>
之姿膺下武之運恊一千而命世繼八百以卜年大駕<lb/>
天臨六師雷動猥以遐陬之俗親為䟦履之行循省伏<lb/>
深兢畏無所豈因薄質有累蒸人今則仰望高明俯存<lb/>
億兆䖍將下國永附天朝冀詔虎賁而歸國用廵雉堞<lb/>
以廻兵萬乘千官免馳驅于原隰地征土貢常奔走于<lb/>
<pb n="KR2i0021_WYG_016-22a"/>
歲時質在神明誓諸天地别貢金器千両銀器五千兩<lb/>
錦綺紋白千疋及御衣犀帶茶藥又奉牛五百頭酒二<lb/>
千石犒軍乙酉周師䧟東都執副留守馮延己<hi>五國故事云侍</hi>
<hi>中周宗既阜于家財輙在淮上通商以市中國羊馬世宗將謀度淮乃使軍中人蒙一羊皮人執一馬偽為商</hi>
<hi>旅以度浮橋繼以兵甲遂入臨淮</hi>丁亥左神衛使徐象等十八人自壽<lb/>
州奔周天長制置使耿謙以城降周遣園苑使尹延範<lb/>
䕶遷讓皇之族于潤州延範殺其男子六十人命腰斬<lb/>
延範以謝國人<hi>江南野史曰先是讓皇一族徙居泰州至是命尹延範迎置京口時道路已亂</hi>
<pb n="KR2i0021_WYG_016-22b"/>
<hi>延範慮有變執其二弟六十餘人殺之以其婦女渡江嗣主大怒腰斬延範楊氏遂絶既而嗣主泣謂左右曰</hi>
<hi>延範之死乃成濟之徒與孤非不知之不得已矣</hi>周師陷泰州刺史方訥棄城<lb/>
遁帝遣間使求援于契丹至淮北為周人所執復命陳<lb/>
處堯至契丹乞師竟不返吳越侵常州宣州静海制置<lb/>
使姚彦洪奔吳越三月丙午遣司空孫晟禮部尚書王<lb/>
崇質如周請比兩浙湖南奉正朔表云朝陽委照爝火<lb/>
收光春雷發聲蟄户知令伏念天祐之後率土分摧或<lb/>
跨據江山或革遷朝代皆為司牧各拯黎元臣由是克<lb/>
<pb n="KR2i0021_WYG_016-23a"/>
嗣先基獲安江表誠以瞻烏未定附鳳何從今則青雲<lb/>
之候明懸白水之符斯應仰祈聲教俯被遐方豈可逺<lb/>
動和鑾上勞薄伐倘或首于下國許作外臣則柔逺之<lb/>
風其誰不服無戰之勝自古獨高别進金千兩銀十萬<lb/>
両羅綺二千疋宣給軍士周王猶未許光州兵馬都監<lb/>
張延翰以城降于周刺史張紹遁還丁酉周師䧟舒州<lb/>
刺史周𢎞祚赴水死蘄州將李福殺知州王承雋降于<lb/>
周戊戌天成軍使蔡暉自壽州奔周周師䧟和州周遣<lb/>
<pb n="KR2i0021_WYG_016-23b"/>
供奉官安𢎞道送李德明王崇質歸國其詔書畧曰朕<lb/>
擅一百州之富庶握三十萬之甲兵農戰交修士卒樂<lb/>
用茍不能恢復内地申畫邊疆便議班旋直同戲劇至<lb/>
于削去尊稱願輸臣節孫權事魏蕭詧奉周古也固然<lb/>
今則不取但存帝號何爽歲寒倘堅事大之心必不迫<lb/>
人于險又曰俟諸郡之悉來即大軍之立罷言盡于此<lb/>
更不煩云茍曰未然請從兹絶又遺將相書期熟議以<lb/>
復帝命斬德明于都市以私許割地也吳越䧟常州之<lb/>
<pb n="KR2i0021_WYG_016-24a"/>
郛執團練使趙仁澤燕王𢎞冀遣龍武都虞侯柴克宏<lb/>
救常州壬子大敗吳越兵于常州斬獲萬計俘其將數<lb/>
十至潤州𢎞冀悉斬之擢克宏為奉化軍節度使己未<lb/>
王崇質歸國帝復遣使奉表于周云聖人有作曾無先<lb/>
見之明王祭弗供果致後時之責六龍電邁萬騎雲屯<lb/>
舉國震驚羣臣惴悚遂馳下使徑詣行宫乞停薄伐之<lb/>
師請預外臣之籍天聽懸邈聖問未囘由是繼飛宻表<lb/>
再遣行人叙江河羨海之心指葵藿向陽之意壬戌壽<lb/>
<pb n="KR2i0021_WYG_016-24b"/>
州軍校陳延貞等十三人奔周是月命諸道兵馬元帥<lb/>
齊王景達拒周夏四月復泰州五月周主北還秋七月<lb/>
諸郡屯田相率起義以農器為兵襞紙為鎧羣相保聚<lb/>
謂之白甲子<hi>亦號白甲軍</hi>周人苦之復東都舒蘄光和滁州<lb/>
惟壽州圍愈急冬十月周害我行人孫晟從者二百人<lb/>
皆死惟貸鍾謨以為耀州司馬是月詔省淮南屯田之<lb/>
害民者十二月遣陳處堯如契丹乞兵<hi>十國紀年作兵部郎中段處常</hi>
是歲小溪塲監詹敦仁請清源節度使留從效奏塲為<lb/>
<pb n="KR2i0021_WYG_016-25a"/>
縣賜名曰清溪<lb/>
保大十五年春正月齊王景達遣許文稹邊鎬朱元救<lb/>
壽州屯紫金山築甬道餉之為周將李重進所敗二月<lb/>
乙亥周主復帥兵南侵三月己丑夜周主抵壽州城下<lb/>
庚寅齊王景達用監軍使陳覺言謀奪朱元兵以楊守<lb/>
忠代之辛卯元遂舉寨降周裨將時厚卿獨不從見殺<lb/>
壬辰周師盡破我諸寨執許文稹邊鎬楊守忠餘衆悉<lb/>
奔潰景達亦遁歸金陵是役也䘮士卒殆四萬人詔誅<lb/>
<pb n="KR2i0021_WYG_016-25b"/>
朱元妻子丁未壽州劉仁贍病革副使孫羽等代仁贍<lb/>
署表降于周<hi>通鑑云周廷構等作劉仁贍表降</hi>辛丑晝晦雨沙如霧仁<lb/>
贍卒夏四月周主北還冬十一月周主仍南侵十二月<lb/>
濠州團練使郭廷謂泗州刺史范再遇皆舉城降周辛<lb/>
酉周師追敗我兵于楚州應援使陳承昭被執乙丑知<lb/>
漣水縣事崔萬廸降周庚午帝知東都必不守遣使悉<lb/>
焚官私廬舎徙其民于江南周師遂入揚州丁丑泰州<lb/>
陷周師水陸齊進軍士作檀來之歌聲聞數十里<hi>五國故事</hi>
<pb n="KR2i0021_WYG_016-26a"/>
<hi>曰周師未南征時淮南市井小兒普唱曰檀來也人頗怪之及揚州建春門有鼉而俗謂之檀出于水次衆以</hi>
<hi>為應矣未幾周師入先鋒騎兵皆唱蕃歌其首句曰檀來也方明其兆</hi>是月都城大火一<lb/>
日數發<lb/>
中興元年春正月改元中興丙戌周師䧟海州壬辰周<lb/>
師䧟静海軍乙巳周主率諸將攻楚州宿于城下丁未<lb/>
楚州䧟防禦使張彦卿兵馬都監鄭昭業死之<hi>歐史云彦卿昭</hi>
<hi>業城守甚堅攻四十日不可破世宗親督兵以洞屋穴城而焚之城壞江南野史云城破之日彦卿與軍十萬</hi>
<hi>戰而没無一生還者</hi>周師屠城焚廬舎殆盡是月升天長縣為雄<lb/>
<pb n="KR2i0021_WYG_016-26b"/>
州以建武軍使易文贇為刺史二月甲寅周師次雄州<lb/>
文贇舉城降丁卯周主至揚州癸酉次𤓰州<hi>五代史南唐世家云</hi>
<hi>初周師南征無水戰之具已而屢敗景兵獲水戰卒乃造戰艦數百艘使降卒教之水戰命王環將以下淮景之水</hi>
<hi>軍多敗長淮之舟皆為周師所得又造齊雲船數百艘世宗至楚州北神堰齊雲舟大不能過乃開老鸛河以</hi>
<hi>通之遂至大江</hi>乙亥周黃州刺史司超控鶴都指揮使王審琦<lb/>
䧟舒州刺史施仁望被執三月壬午朔周主次泰州丁<lb/>
亥復次揚州帝大赦境内改元交泰<hi>馬令南唐書作正月改元交泰非</hi>
封皇太弟景遂為晉王加天䇿上將軍江南西道兵馬<lb/>
<pb n="KR2i0021_WYG_016-27a"/>
元帥洪州大都督太尉尚書令以齊王景達為浙西道<lb/>
元帥潤州大都督已又改撫州大都督立燕王𢎞冀為<lb/>
皇太子參治朝政辛卯周主至迎鑾鎮壬辰周耀兵江<lb/>
口帝懼其南渡遣樞宻使陳覺<hi>按周世宗實錄載唐中主表云今遣左諫議大</hi>
<hi>夫兵部侍郎臣陳覺躬聽勑命蓋當時所假之官也今從十國紀年</hi>奉表貢方物請傳位<lb/>
太子𢎞冀以國為附庸<hi>馬令作遣鍾謨等請傳位</hi>周主始采唐囘紇<lb/>
可汗故事答我璽書稱皇帝致書敬問江南國主<hi>宋史云周</hi>
<hi>臨汴水置懷信驛以待唐使</hi>帝遣閤門承㫖劉承遇上表稱唐國主<lb/>
<pb n="KR2i0021_WYG_016-27b"/>
盡獻江北郡縣之未䧟者鄂州漢陽汊川二縣在江北<lb/>
亦割獻焉歲輸土貢數十萬而乞海陵塩監南屬不許<lb/>
後歲給贍軍鹽三十萬石庚子周貽書于我允奉正朔<lb/>
罷兵而止其傳位甲辰遣同平章事馮延己給事中田<lb/>
霖使周獻銀絹錢茶穀共百萬以犒軍及買宴表云臣<lb/>
聞盟津初會仗黃鉞以臨戎銅馬既歸推赤心而服衆<lb/>
皇帝量包終古德合上𤣥以其執迷未復則薄賜徂征<lb/>
以其向化知歸則俯垂信納仰荷含容之施彌堅傾附<lb/>
<pb n="KR2i0021_WYG_016-28a"/>
之念然以淮海遐陬東南下國親勞玉趾久駐王師以<lb/>
是憂漸不遑啓處今既六師返斾萬乘還京合申解甲<lb/>
之儀粗表充庭之實辛亥又遣臨汝郡公徐遼客省使<lb/>
尚全恭上買宴錢表云伏以栢梁高會宸極居尊朝臣<lb/>
咸侍于冕旒天樂盛張于金石莫不競輸寳瑞齊獻壽<lb/>
盃而臣僻處偏隅迴承乃睠雖心存于魏闕奈日逺于<lb/>
長安無由親咫尺之顔何以罄勤拳之意遂令戚屬躬<lb/>
拜殿廷納忠則厚致禮甚微誠慙野老之芹願獻華封<lb/>
<pb n="KR2i0021_WYG_016-28b"/>
之祝夏五月下令去帝號稱國主去交㤗年號稱顯德<lb/>
五年<hi>唐餘紀傳云聘獻于周用其顯德年號在本國則仍舊稱今從通鑑用其正朔</hi>凡天子儀<lb/>
制皆從降損改名景以避周廟諱<hi>周信祖諱也</hi>遣官告于太<lb/>
廟金陵大霧通夕不解丁未左僕射同平章事馮延己<lb/>
罷為太子太傅門下侍郎同平章事嚴續罷為太子少<lb/>
傅樞宻使兵部侍郎陳覺罷守本官以行營應援使林<lb/>
仁肇為浙西節度使前廬州孫漢威為奉化軍節度使<lb/>
乙酉周遣我使臣太府卿馮延魯衛尉少卿鍾謨餉國<lb/>
<pb n="KR2i0021_WYG_016-29a"/>
主御衣玉帶錦帛羊馬及犒軍帛十萬并今年欽天厯<lb/>
士卒俘于周者皆追還凡五千七百五十人<hi>五代史周世宗本紀</hi>
<hi>作六月辛未放降卒四千六百于唐</hi>贈劉仁贍太師封衛王孫晟太傅追<lb/>
封魯國公劉彦貞中書令張彦能侍中其餘將士死國<lb/>
難者追贈有差秋八月始置進奏院于大梁辛丑馮延<lb/>
魯鍾謨復至周國主手表謝恩畧曰天地之恩厚矣父<lb/>
母之恩深矣子不謝父人何報天惟有赤心可酬大造<lb/>
又乞比藩方賜詔書九月丁巳遣吏部尚書知樞宻院<lb/>
<pb n="KR2i0021_WYG_016-29b"/>
殷崇義使周賀天清節冬十月甲午周歸我馮延魯許<lb/>
文稹邊鎬周廷構國主皆不復用禮部侍郎常夢錫卒<lb/>
十一月己亥暴宋齊邱陳覺李徵古罪放齊邱歸九華<lb/>
山覺安置饒州徵古削官爵覺徵古尋皆賜死十二月<lb/>
以信王景逷為百勝軍節度使昇元初括定民賦每正<lb/>
苗一斛别輸三斗於官廩授鹽二斤謂之鹽米至是淮<lb/>
甸鹽塲皆入于周遂不支鹽而輸米如初以為定式是<lb/>
時周兵部侍郎陶榖來聘<hi>案南唐拾遺記陶榖使江南甚欲假書韓熙載令館伴驛</hi>
<pb n="KR2i0021_WYG_016-30a"/>
<hi>中謄六朝書半年乃畢榖見伎秦蒻蘭以為驛吏女也遂敗慎獨之戒作長短句贈之明日中主燕榖榖毅然</hi>
<hi>不可犯中主持觥立使蒻蘭出歌續斷弦之曲侑觴穀大慚而罷詞名風光好云好姻緣惡姻緣祗得郵亭一</hi>
<hi>夜眠别神仙琵琶撥盡相思調知音少再把鸞膠續斷弦是何年又案沈遼任杜娘傳以此事為榖使吳越事</hi>
<hi>而女伎則杜娘非蒻蘭也且云榖贈歌之明日吳越王召使者曲宴于山亭命倡進社之班在下其服之裒博</hi>
<hi>陶頗不能别也王既知之從容謂陶曰昔稱吳越之女善歌舞今殊無之陶曰在北時聞有任氏者今安在王</hi>
<hi>乃使社出拜陶熟視而笑知其為王所蠱也社遂歌其詞飲酒甚樂社前謝王王大悅賜之千金諸書所載不</hi>
<hi>同如此</hi>
顯德六年春正月宋齊邱幽死<hi>案江表志齊邱至青陽絶食數日家人亦菜色</hi>
<pb n="KR2i0021_WYG_016-30b"/>
<hi>中使云令公捐館方始供食家人以絮塞口而卒江南錄通鑑十國紀年則云縊死</hi>畢命時嘆曰<lb/>
吾昔獻謀幽讓皇族于泰州宜其及此夏六月遣紀公<lb/>
從善與鍾謨入貢于周及還周主謂曰吾與江南大義<lb/>
已定然慮後世不能容可及吾世修城隍治要害為子<lb/>
孫計國主乃城金陵及諸州增戍兵秋七月國主議徙<lb/>
都洪州曰建康與敵境隔江而已今吾徙都豫章據上<lb/>
流而制根本上䇿也羣臣多不欲惟樞宻使唐鎬賛成<lb/>
之是月用鍾謨言鑄大錢以一當十文曰永通泉寳與<lb/>
<pb n="KR2i0021_WYG_016-31a"/>
舊錢並行<hi>洪遵泉志云此錢有三品字八分書者徑寸五分重八銖七參背面肉好皆有周郭篆文</hi>
<hi>者徑寸三分重五銖七參輪郭重厚銅色昏暗又有面為篆文背為龍鳳形者又八分書文曰永通泉寳篆書</hi>
<hi>文曰永通泉貨○大定錄又云江南李氏鑄永通泉貨永安五銖又事物紺珠云永通泉寳右文曰貨左文曰</hi>
<hi>泉</hi>已又鑄唐國通寶錢二當開通錢之一<hi>十國紀年曰元宗以周師</hi>
<hi>南侵及割地歲貢方物府藏空竭錢貨益少遂鑄唐國通寳錢二當開元錢一馬令南唐書曰元宗即位兵屢</hi>
<hi>起德昌帛布既竭遂鑄唐國錢泉志曰唐國錢五種制度大小各殊○案元宗又鑄大唐通寶錢與唐國錢通</hi>
<hi>用數年漸弊百姓盜鑄極為輕小</hi>九月丙午太子𢎞冀薨冬十月周命<lb/>
御厨使張延範來弔祭流鍾謨饒州貶張巒為宣州副<lb/>
<pb n="KR2i0021_WYG_016-31b"/>
使十一月建洪州為南都南昌府十二月罷鑄大錢<lb/>
建隆元年<hi>是年唐餘紀傳稱交泰三年疑周宋革命南唐或仍本國舊稱今姑從馬陸兩南唐書稱</hi>
<hi>建隆年號</hi>春正月遣使蒞誅鍾謨于饒州誅張巒于宣州宋<lb/>
受周禪改元建隆放降將周成等三十四人來歸二月<lb/>
始鑄鐵錢<hi>泉志云小唐國鐵錢形製肖銅錢之小者</hi>三月遣使貢絹二萬匹<lb/>
銀萬兩如宋賀即位<hi>宋史作二月今從南唐書</hi>夏四月太子太傅馮<lb/>
延己卒秋七月貢宋金器五百兩銀器三千兩羅紈千<lb/>
匹絹五千匹又遣禮部郎中龔慎儀朝宋貢乘輿服御<lb/>
<pb n="KR2i0021_WYG_016-32a"/>
自是貢獻尤數歲費以萬計冬十月宋揚州節度使李<lb/>
重進舉兵求援拒之十一月丁未宋平揚州國主遣右<lb/>
僕射嚴續犒軍蔣國公從鑑朝行在所又遣户部侍郎<lb/>
馮延魯貢金買宴并伶官五十人作樂上壽又貢金玉<lb/>
鞍勒銀裝兵器是歲小臣杜著彭澤令薛良以罪奔宋<lb/>
獻平南䇿宋帝惡其不忠斬著配良為牙卒國主誕日<lb/>
宋遣使饋羊萬口馬三百匹槖駞三十自後歲以為常<lb/>
建隆二年春二月國主遷于南都立吳王從嘉為太子<lb/>
<pb n="KR2i0021_WYG_016-32b"/>
畱金陵監國壬午發行旌麾仗衛六軍百司凡千餘里<lb/>
不絶所過勞問高年疾苦大宴于當塗<hi>江南野史云次于廬山從臣遊</hi>
<hi>山中寺觀徧覽勝景賦詩談宴旬日而行</hi>至宋家洑暴風飄龍舟幾至北岸<lb/>
翼日從官皆乘輕舟奔問三月國主至南都宋以我遷<lb/>
都遣通事舎人王守貞來勞問南都廹隘上下不能容<lb/>
羣心思歸國主退朝之暇北望金陵恒鬱鬱不樂澄心<lb/>
堂承㫖秦承裕常引屏風障之唐鎬慚懼發瘍卒<hi>江南野史</hi>
<hi>又云嗣主怒鎬阿㫖欲致極法鎬懼縊死</hi>復議東遷未及行國主寢疾不復<lb/>
<pb n="KR2i0021_WYG_016-33a"/>
進膳惟啜蔗漿嗅藕華<hi>江南野史云嗣主至南都常不自安將宴百寮于殿上忽見故</hi>
<hi>太傅宋齊邱自陛而趨進遂惡之入而得疾</hi>六月己未疾革親書遺令留葬<lb/>
西山累土數尺為墳且曰違吾言非忠臣孝子夕有大<lb/>
星霣于南都庚申殂于長春殿<hi>馬令南唐書云大漸之際羣鶴翔于空雙龍據</hi>
<hi>殿屋</hi>年四十六後主不忍從遺令迎梓宫還秋八月至金<lb/>
陵丁未殯于宫中萬壽殿告哀于宋且請追復帝號許<lb/>
之<hi>宋史云景卒其臣桂陽郡公徐邈奉遺表來上太祖廢朝五日子煜又遣其臣馮謐奉表願追尊帝號許</hi>
<hi>之</hi>乃謚曰明道崇德文宣孝皇帝<hi>宋史無/宣字</hi>廟號元宗<hi>五國</hi>
<pb n="KR2i0021_WYG_016-33b"/>
<hi>故事作至道文宣孝皇帝廟號太宗非是</hi>明年正月戊寅葬順陵帝音容閒<lb/>
雅睂目若畫<hi>詩話𩔖編云元宗神采清暢湖南使至歸與親友言曰東朝官家南岳真君不如也</hi>
好讀書能詩<hi>元宗春恨浣沙溪詞及帝臺春詞稱為絶倫</hi>多才藝便騎善射<lb/>
少喜栖隱築館于廬山瀑布前葢將終焉廹于紹襲而<lb/>
止然自附唐室苗裔訹于斥大境土之說及保大中再<lb/>
䘮師始知攻取之難<hi>江南野史云天性儒懦素昧威武</hi>議弭兵務農或<lb/>
曰願陛下十數年勿復問兵帝曰兵可終身不用何十<lb/>
數年之有會北師大舉郡縣屢失竟致蹙國降號賫志<lb/>
<pb n="KR2i0021_WYG_016-34a"/>
以殁云<hi>唐餘紀傳云中主接羣臣如布衣交間御小殿以燕服見學士必先遣中使謝曰小疾不能著</hi>
<hi>幘欲冠褐可乎其待士有禮如此</hi>先是烈祖將受禪有善相者烈祖出<lb/>
諸子見之相者指齊王景達曰此雖不及公然善持守<lb/>
者也及相帝曰只恐不了公家事又帝在位常搆一小<lb/>
殿謂之龜頭居常處以視事左右偵其所在必問曰大<lb/>
家何在龜頭裏及後有内附之事人始悟其先兆<lb/>
論曰元宗在位幾二十年史稱其慈仁恭儉禮賢愛民<lb/>
裕然有人君之度然兵氣方張旋經敗衂國威損矣卒<lb/>
<pb n="KR2i0021_WYG_016-34b"/>
之淮南震驚奉表削號豈運會有固然與抑任寄非才<lb/>
以至此也治亂顧不係于人哉<lb/>
　<lb/>
　<lb/>
　<lb/>
　<lb/>
　<lb/>
　十國春秋卷十六<lb/>
</p>
<p>
</p>
  </div>
</body>
</text>
</TEI>
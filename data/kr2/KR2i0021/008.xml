<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷八</head> <lb/>
    <p>
<pb n="KR2i0021_WYG_008-1a"/>
欽定四庫全書<lb/>
　十國春秋卷八<lb/>
　　　　　　　　　　　　　檢討吳任臣撰<lb/>
吳八<lb/>
　列傳<lb/>
　　馮𢎞鐸　　　　　　　朱瑾<lb/>
　　李承嗣<hi>子禪</hi>　　　　　彭彦章<lb/>
馮𢎞鐸泗州漣水人也善騎射侃侃若儒者與里人張<lb/>
<pb n="KR2i0021_WYG_008-1b"/>
雄同為武寧軍偏將并見疑於節度使時溥二人懼禍<lb/>
乃合兵三百渡江壁白下取蘇州據之稍稍嘯會戰艦<lb/>
千餘兵五萬乃自號天成軍鎮海節度使周寶之敗奔<lb/>
常州聞高駢將徐約兵銳甚誘使擊雄與之蘇州雄與<lb/>
𢎞鐸匿衆海中使别將趙暉據上元資以舟械寶兵散<lb/>
多降暉衆至數萬雄即以上元為西州欲治臺城為府<lb/>
旌旗衣服僣擬王者太祖圍揚州畢師鐸厚賫寶幣以<lb/>
㗖雄與連和雄率軍浮海屯東塘時秦彦在揚州以僕<lb/>
<pb n="KR2i0021_WYG_008-2a"/>
射告身授雄又以尚書告身授𢎞鐸已而不戰解兵歸<lb/>
暉數剽江道雄擊殺之坑其衆自屯上元大順初唐以<lb/>
上元為昇州詔授雄刺史未幾卒雄善馭衆人多思之<lb/>
為立廟景福二年𢎞鐸代為刺史乾寧二年舉州附太<lb/>
祖久之表授武寧軍節度使𢎞鐸外雖納好然倚兵艦<lb/>
完利謀取潤州遣客尚公廼進說太祖太祖不從會大<lb/>
將田頵在宣州募工治艦隂圖𢎞鐸𢎞鐸介宣揚之間<lb/>
益内疑不自安而州數有怪大風發屋巨木飛舞州人<lb/>
<pb n="KR2i0021_WYG_008-2b"/>
駭曰州且易主矣師鐸乃帥軍南嚮以襲頵頵逆戰于<lb/>
曷山𢎞鐸大敗收殘士欲入海太祖懼復振遣人迎犒<lb/>
東塘好謂曰勝負用兵常事也今衆尚彊一戰之衂何<lb/>
苦自棄海島吾府雖隘足容君使將吏各得其所若欲<lb/>
揚州我且讓公𢎞鐸舉軍盡哭太祖從十餘人搖飛艫<lb/>
常服不持兵入其軍執手慰勉遂以𢎞鐸歸表為淮南<lb/>
節度副使𢎞鐸由是不復叛<lb/>
朱瑾宋州下邑人唐天平節度使宣之從父弟也瑾少<lb/>
<pb n="KR2i0021_WYG_008-3a"/>
從宣居鄆州補軍校倜儻有大志兖州節度使齊克讓<lb/>
愛其為人以女妻之瑾行親迎乃選壯士為輿夫伏兵<lb/>
於輿中夜至兖兵發遂禽克讓自稱留後唐僖宗即拜<lb/>
瑾泰寧軍節度使瑾與宣已破秦宗權於汴州朱全忠<lb/>
責瑾誘宣武軍卒以歸遣朱珍攻瑾取曹州又攻濮州<lb/>
而全忠自攻宣于鄆瑾兄弟往來相救凡十餘年大小<lb/>
數十戰與全忠屢相勝敗全忠得宣將賀瓌何懷寶及<lb/>
瑾兄瓊乃將瓊等至兖城下告瑾曰汝兄敗矣今瓊等<lb/>
<pb n="KR2i0021_WYG_008-3b"/>
已降不如蚤自歸瑾偽曰諾乃遣牙將胡規持書幣詣<lb/>
軍門請降全忠悅自就延壽門與瑾語瑾曰願得瓊來<lb/>
送符印全忠信之遣客將劉捍送瓊至瑾伏壯士董懷<lb/>
進橋下單騎迎瓊揮手語捍曰請瓊獨來瓊前懷進突<lb/>
出禽之遂閉門責瓊先降斬之擲其首城外<hi>瓊江南野史作琪今</hi>
<hi>從五代史</hi>全忠度不可下遂留兵圍之而去瑾嬰城自守而<lb/>
宣亦敗于鄆州乃乞師于河東河東將李承嗣史儼以<lb/>
騎兵五千救之全忠已破宣還急趣兖瑾城中食盡與<lb/>
<pb n="KR2i0021_WYG_008-4a"/>
承嗣等掠食豐沛間汴兵奄至瑾將康懷貞等以城降<lb/>
瑾引麾下兵走沂州沂州刺史尹處賓不納次走海州<lb/>
汴兵急追之遂同承嗣儼奔太祖淮南人壯之呼其小<lb/>
字為朱愍哥太祖聞瑾來大喜逆之高郵解玉帶贈之<lb/>
表瑾領武寧軍節度使以為行軍副使而瑾妻竟為全<lb/>
忠所得後為尼時我兵多淮人淮人輕弱不任戰得瑾<lb/>
勁騎而兵益振是嵗汴將葛從周龎師古攻壽州太祖<lb/>
用瑾大破其兵于清口斬師古累表瑾行營副都統領<lb/>
<pb n="KR2i0021_WYG_008-4b"/>
平盧軍節度使同中書門下平章事太祖薨烈祖及高<lb/>
祖相繼立皆年少徐溫與其子知訓專政畏瑾欲除之<lb/>
瑾亦時時謀殺知訓常以月旦遣愛妾候知訓知訓强<lb/>
通之妾歸自訴瑾殊不平屢勸高祖誅徐氏以去國患<lb/>
高祖不能為既而知訓惡瑾位加已上以泗州建靜淮<lb/>
軍出瑾為節度使瑾益恨之將行召之夜飲明日知訓<lb/>
過瑾謝瑾復置酒自捧觴命寵妓以歌侑酒且獻所愛<lb/>
馬為壽知訓喜瑾延之升堂呼其妻出拜知訓方答拜<lb/>
<pb n="KR2i0021_WYG_008-5a"/>
瑾以笏擊踣之伏兵自户突出殺之初瑾以二惡馬繫<lb/>
庭中知訓入而釋馬使相踶鳴故外人莫聞其變瑾携<lb/>
其首馳示高祖曰今日為吳除患矣高祖懼以衣掩面<lb/>
曰舅自為之<hi>瑾與太祖朱夫人同姓故呼為舅</hi>此事非吾敢知遽起入<lb/>
内瑾忿然曰婢子不足與成大事以知訓首擊柱提劒<lb/>
而出府門已闔因踰垣折其足瑾顧路窮大呼曰吾為<lb/>
萬人去害而一身死之遂自刎徐知誥在潤州聞亂以<lb/>
兵趣廣陵族瑾家瑾妻陶氏臨刑而泣其妾曰何為泣<lb/>
<pb n="KR2i0021_WYG_008-5b"/>
乎今行見公矣陶氏收淚欣然就戮聞者哀之陶故潯<lb/>
陽公雅之女也瑾名重江淮人畏之其死也尸之廣陵<lb/>
北門路人私共瘞之是時民多病瘧皆取其墳上土以<lb/>
水服之云病輙愈更易新土漸成高墳徐溫等惡之發<lb/>
其尸投于雷公塘後溫病夢瑾挽弓射之溫懼網其骨<lb/>
葬塘側立祠其上先是瑾常患疽醫工視之色懼瑾曰<lb/>
但理之吾非以病死者於是果然卒年五十二<hi>韻府云瑾兵黥</hi>
<hi>雙鴈于頰號鴈子都</hi>
<pb n="KR2i0021_WYG_008-6a"/>
李承嗣鴈門人故河東驍將也為汴兵所逼同史儼從<lb/>
朱瑾南奔太祖署為淮南行軍副使是時汴將葛從周<lb/>
屯壽州龎師古營清口侵淮淮人大恐太祖欲先趣壽<lb/>
州承嗣言不如先向清口師古敗從周自走此制敵之<lb/>
上䇿也已而果如所料太祖置酒高會賞承嗣錢萬緡<lb/>
表領鎮海軍節度使天復二年太祖引兵攻汴以承嗣<lb/>
權知淮南軍府事境内無擾承嗣之力也高祖時改淮<lb/>
南行軍副使參預軍府之事已出為楚州刺史太祖待<lb/>
<pb n="KR2i0021_WYG_008-6b"/>
承嗣及儼甚厚第舎姬妾咸擇其尤者賜之故二人為<lb/>
太祖父子盡力屢立功竟先後死不復歸儼累官滁州<lb/>
刺史承嗣常與淮南副使陸洎友善天祐二年九月承<lb/>
嗣過洎洎因言夕夢騎兵召至一大府署曰陽明府入<lb/>
門趣階下一紫衣秉笏取書宣云洎三世為人慈孝可<lb/>
陽明府侍郎判九州都監事來歲季秋十有七日蒞任<lb/>
隨遣騎送歸明年九月承嗣復詣洎曰君比當上事何<lb/>
無恙也洎曰府中已辦詰朝當行承嗣曰吾素以長者<lb/>
<pb n="KR2i0021_WYG_008-7a"/>
重君今無乃近妄乎洎曰惟君與我有緣它日必當卜<lb/>
隣承嗣嘿然去俄而洎卒葬于茱萸灣後數年承嗣葬<lb/>
于洎墓之北其言遂騐<lb/>
禪承嗣少子也和雅練達有父風居廣陵宣平里中一<lb/>
日晝寢庭前有白蝙蝠繞庭而飛家童軰以帚扑之不<lb/>
能中久之出户外忽不見是年禪妻卒輀車出入之路<lb/>
即飛翔所至處也人咸異之<lb/>
彭彦章廬陵人吉州刺史玕之弟也天祐初彦章為袁<lb/>
<pb n="KR2i0021_WYG_008-7b"/>
州刺史與撫州危全諷等連兵攻洪州大將周本既擊<lb/>
敗全諷遂乘勝攻袁州執彦章以歸高祖署為百勝軍<lb/>
使武義元年吳越兵自東洲入冦命彦章與禆將陳汾<lb/>
拒之已而戰浪山江彦章師敗績汾擁兵不之救彦章<lb/>
死焉高祖為誅汾籍没家貲命以其半賜彦章家稟其<lb/>
妻子終身<lb/>
　　李儼　　　趙匡凝　　鍾匡時　　雷彦恭<lb/>
　　譚全播<lb/>
<pb n="KR2i0021_WYG_008-8a"/>
李儼唐宰相張濬少子也初名休一名播仕昭宗起家<lb/>
校書郎歴官左金吾將軍天復二年賜今姓名以為江<lb/>
淮宣諭使賫御札自巫峽間道潛行拜太祖東面行營<lb/>
都統中書令進爵吳王以討朱全忠已而全忠克鳳翔<lb/>
又殺濬于長水儼遂留廣陵不敢歸儼在廣陵太祖甚<lb/>
尊崇之待以王人之禮始至時太祖建制敕院凡國有<lb/>
封拜輙先告於儼然後下太祖即世諸將復詣儼承制<lb/>
授烈祖為𢎞農郡王久之貧困無所依寓居海陵頗與<lb/>
<pb n="KR2i0021_WYG_008-8b"/>
朱瑾交好徐知訓之死也徐溫疑儼通謀遂被殺國人<lb/>
寃之<hi>按九國志云李儼本左僕射張濬之少子名播起家校書郎昭宗賜其姓名來使欲徵兵復讐行密</hi>
<hi>與全忠書云選張述於諫省俾銜命於敝藩授秩執金賜編屬籍李昊蜀書張格傳云弟休仕唐為御史奉使</hi>
<hi>揚州聞長水之禍改姓名曰李儼今以九國志為允</hi>
趙匡凝字光儀蔡州人也父德諲事秦宗權為申州刺<lb/>
史宗權反德諲攻下襄陽已而以山南東道七州降朱<lb/>
全忠全忠表為行營副都統河陽保義義昌三節度行<lb/>
軍司馬會其兵以攻蔡破之德諲功多未幾卒匡凝因<lb/>
<pb n="KR2i0021_WYG_008-9a"/>
自立時成汭死雷彦㳟襲取荆南匡凝遣其弟匡明逐<lb/>
彦㳟全忠表匡凝荆襄節度使以匡明為荆南留後是<lb/>
時唐衰藩鎮不復奉朝廷獨匡凝兄弟貢賦不絶匡凝<lb/>
為人氣貌甚偉性方嚴喜自修飾頗好學問聚書數千<lb/>
卷為政有威惠汴人攻兖州朱瑾求救于河東河東將<lb/>
李承嗣史儼將兵救瑾瑾敗與承嗣等俱南奔晉王李<lb/>
克用遣人以書幣假道于匡凝來聘求歸承嗣等晉王<lb/>
使者為汴人所得全忠大怒是時汴兵已破兖州遣氏<lb/>
<pb n="KR2i0021_WYG_008-9b"/>
叔琮康懷貞等攻匡凝叔琮取泌隨二州懷貞取鄧州<lb/>
匡凝懼請盟乃止全忠已弑昭宗將謀代唐畏匡凝兄<lb/>
弟不從遣使告之匡凝對使者流涕答曰受唐恩深不<lb/>
敢妄有它志全忠遣楊師厚攻之而自以兵殿漢北匡<lb/>
凝戰敗以輕舟奔太祖師厚進攻荆南匡明遂奔于蜀<lb/>
匡凝至廣陵太祖見之戲曰君在鎮時輕車重馬歲輸<lb/>
于梁今敗乃歸我乎匡凝曰僕世為唐臣歲時職貢非<lb/>
輸賊也今以不從賊之故力屈歸公惟公生死之耳太<lb/>
<pb n="KR2i0021_WYG_008-10a"/>
祖厚遇之及太祖薨烈祖稍不禮之烈祖方宴食青梅<lb/>
匡凝顧烈祖曰勿多食發小兒熱諸將以為倨慢遷匡<lb/>
凝海陵後為徐溫所殺匡明卒于蜀<lb/>
鍾匡時洪州高安人父傳為鎮南軍節度使會危全諷<lb/>
韓師德等分據諸州傳皆不能節度以兵攻之稍聽命<lb/>
獨全諷守撫州不可下乃自率兵攻其城城中夜火起<lb/>
諸將請急攻之傳曰吾聞君子不迫人之危乃掃地祭<lb/>
天嚮城再拜祝曰全諷不降非民之罪願天止火全諷<lb/>
<pb n="KR2i0021_WYG_008-10b"/>
聞之明日乃亦聽命請以女妻匡時傳居江西三十餘<lb/>
年累官太保中書令封南平王天祐三年傳卒匡時自<lb/>
稱留後請命于唐全諷曰聽鍾郎為節度三年吾將自<lb/>
為之已而傳養子延規與匡時爭立乞兵烈祖烈祖遣<lb/>
秦裴等攻匡時匡時敗被執歸于廣陵未幾全諷起兵<lb/>
江西謀復鍾氏故地全諷為大將周本所敗江西遂入<lb/>
于竟内<lb/>
雷彦恭武貞節度使滿之子也滿據朗州引沅水塹其<lb/>
<pb n="KR2i0021_WYG_008-11a"/>
城上為長橋為不可攻之計又鑿深池府中客有過者<lb/>
召宴池上指池水曰蛟龍水怪皆窟於此葢水府也酒<lb/>
酣取坐上器擲池中因裸而入取其器嬉水上久之乃<lb/>
出治衣復坐意氣自若其無頼剽掠固天性然也天祐<lb/>
初滿卒彦恭嗣為節度使附于太祖亦常攻刼為荆湖<lb/>
患已而楚王馬殷發兵攻彦恭彦恭恃塹為阻逾年不<lb/>
能破五年夏楚兵陷朗州彦恭以輕舟來奔高祖以為<lb/>
淮南節度副使楚人禽其弟彦雄等十人送梁斬于汴<lb/>
<pb n="KR2i0021_WYG_008-11b"/>
市澧朗遂入于楚彦恭後卒廣陵<lb/>
譚全播南康人也常與同邑盧光稠雅相愛光稠狀貌<lb/>
雄偉無它材能而全播勇敢有識畧然獨竒光稠為人<lb/>
唐末羣盜起南方全播謂光稠曰天下洶洶此真吾等<lb/>
之時無徒守此貧賤為也乃相與聚兵為盜衆推全播<lb/>
為主全播曰諸軍徒為賊乎而欲成功也若欲成功當<lb/>
得良帥盧公堂堂真君等主也衆陽諾之全播怒㧞劒<lb/>
擊木三斬之曰不從吾令者如此木衆懼乃立光稠為<lb/>
<pb n="KR2i0021_WYG_008-12a"/>
帥是時王潮攻陷嶺南全播攻潮取其䖍韶二州又遣<lb/>
光稠弟光睦攻潮州光睦好勇而輕進全播戒其持重<lb/>
不聽度其必敗乃為竒兵伏其歸路光睦果敗走潮人<lb/>
追之全播以伏兵邀擊大敗之遂取潮州是時劉隱起<lb/>
南海擊走光睦以兵數萬攻韶州光稠大懼謂全播曰<lb/>
䖍韶皆公取之今日非公不能守也全播曰吾知劉隱<lb/>
易與爾乃選精兵萬人伏山谷中陽治戰地於城南告<lb/>
隱戰期以老弱五千挑戰戰酣偽北隱急追之伏兵發<lb/>
<pb n="KR2i0021_WYG_008-12b"/>
隱遂大敗光稠第戰功全播悉推諸將光稠心益賢之<lb/>
天祐六年光稠來附于高祖亦以䖍韶二州請命于梁<lb/>
梁太祖為置百勝軍以光稠為防禦使兼五嶺開通使<lb/>
又建鎮南軍以為留後未幾光稠病以符印屬全播全<lb/>
播不受光稠卒全播立其子延昌而事之延昌好遊獵<lb/>
其將黎球閉門拒延昌延昌見殺球因謀殺全播全播<lb/>
懼稱疾不出已而梁拜球防禦使球暴病死其將李彦<lb/>
圖自立全播益懼遂稱疾篤杜門自絶彦圖疑之使人<lb/>
<pb n="KR2i0021_WYG_008-13a"/>
覘其動静全播陽為病劇狀以自免彦圖死州人相率<lb/>
詣全播第叩門請之全播乃起遣使請命于梁拜防禦<lb/>
使全播治䖍州七年有善政高祖遣劉信攻破䖍州獲<lb/>
全播于雩都遂以之歸廣陵命為右威衛將軍領百勝<lb/>
軍節度使未幾卒年八十五<lb/>
　<lb/>
　<lb/>
　<lb/>
<pb n="KR2i0021_WYG_008-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷八<lb/>
</p>
<p>
</p>
  </div>
</body>
</text>
</TEI>
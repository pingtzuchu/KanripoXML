<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0021_WYG_106-1a"/>
欽定四庫全書<lb/>
十國春秋卷一百六<lb/>
　　　　　　　　　　　　　檢討吳任臣撰<lb/>
北漢三<lb/>
　列傳<lb/>
　　睿宗后郭氏　　郭姫<lb/>
　　英武帝后段氏<hi>馬氏</hi>
睿宗后郭氏天會時常養英武帝兄弟為子會英武帝<lb/>
<pb n="KR2i0021_WYG_106-1b"/>
故后段氏以小過被譴既而遇他疾死帝疑后寘之死<lb/>
也内頗不平及即位遣嬖臣范超圖殺后后方縗服哭<lb/>
孝和帝于柩前超執而縊殺之幷滅劉氏子孫無遺類<lb/>
郭姬者故醫僧女僧與[婺-矛+牙]婦通而生姬有殊色睿宗納<lb/>
之宫中嬖之將冊立為妃樞密使段常以姬所出非偶<lb/>
恐貽笑隣國遂中止婣族親戚又多阻抑不盡用姬時<lb/>
時望于執政常之獲罪人以為姬有力焉<lb/>
英武帝后段氏素與孝和后不相協未幾以病薨英武<lb/>
<pb n="KR2i0021_WYG_106-2a"/>
帝嗣位追封為皇后繼后馬氏左僕射峰女也不知所<lb/>
終<lb/>
　　湘隂公贇<hi>附鞏廷美楊温</hi>
湘隂公贇世祖子也髙祖愛之以為己子<hi>路振九國志云劉崇之長</hi>
<hi>子曰贇少慧黠高祖憐之録為己子</hi>乾祐元年拜武寧軍節度使二年加<lb/>
同平章事郭威既敗慕容彦超于北郊隱帝遇弑威入<lb/>
京師謂諸大臣密相推戴及見宰相馮道等道殊無意<lb/>
威不得已見道下拜而道猶受拜如平時徐勞之曰公<lb/>
<pb n="KR2i0021_WYG_106-2b"/>
行良苦威意色皆沮以為大臣未有推己意又難於自<lb/>
立因與王峻入白太后推擇漢嗣羣臣乃共奏曰武寧<lb/>
節度使贇髙祖愛以為子宜立為嗣乃遣太師馮道率<lb/>
百官往迎<hi>周太祖實錄云十一月己丑太祖奏遣前太師馮道往彼諭㫖太祖將奉表于徐州未知所</hi>
<hi>遣樞密直學士王度請行許之宰臣百寮表祕書監趙上交齎詔同目首塗</hi>道揣威意不在<lb/>
贇直前問曰公此舉由衷乎威指天為誓道既行語左<lb/>
右曰吾平生不作謬語人今謬語矣<hi>五代史闕文曰按道亷智自將陽愚</hi>
<hi>逺禍恐不肯觸周祖未𤼵之機其徒欲歸美而云耳</hi>道見贇傳太后意召之贇行<lb/>
<pb n="KR2i0021_WYG_106-3a"/>
至宋州威已自澶州為兵士擁還京師王峻慮贇左右<lb/>
生變遣侍衛馬軍指揮使郭崇威以兵七百騎衛贇崇<lb/>
威至宋州贇登樓問崇威所以來之意崇威曰澶州軍<lb/>
變懼未察之遣崇威䕶衛非惡意也贇召崇威崇威不<lb/>
敢進馮道出與崇威語崇威乃登樓見贇時䕶聖指揮<lb/>
使張令超帥步兵為贇宿衛判官董裔説贇曰觀崇威<lb/>
視瞻舉措必有異謀道路皆言郭威已為天子而陛下<lb/>
深入不止禍其至哉請急召令超諭以禍福使夜以兵<lb/>
<pb n="KR2i0021_WYG_106-3b"/>
刼崇威所屬士卒明日掠雎陽金帛募士卒北走太原<lb/>
彼新定京邑未暇追我此䇿之上也贇猶豫未決是夕<lb/>
崇威密誘令超歸郭氏盡奪贇部下兵郭威以書召道<lb/>
先歸留其副趙上交王度奉贇入朝太后道乃辭贇先<lb/>
還贇謂道曰寡人此來所恃者以公三十年舊相是以<lb/>
不疑道黙然贇客將賈貞等數目道欲圖之贇曰勿草<lb/>
草事豈出於公邪道已去崇威乃幽贇于外館殺賈貞<lb/>
董裔及牙内都虞侯劉福孔目官夏昭度等郭威已監<lb/>
<pb n="KR2i0021_WYG_106-4a"/>
國太后乃下誥曰比者樞密使威志安宗社議立長君<lb/>
以徐州節度使贇髙祖近親立為漢嗣乃自藩鎮召赴<lb/>
京師雖誥命已行而軍情不附天道在北人心靡東適<lb/>
當改卜之初俾應分土之命贇可降授開府儀同三司<lb/>
檢校太師上柱國封湘隂公贇卒以殺死<hi>按通鑑周廣順元年正月</hi>
<hi>戊寅殺湘隂公于宋州五代史曰幽死</hi>初贇自徐州入也命右都押牙鞏<lb/>
廷美<hi>一作延美非</hi>元從教練使楊溫守徐州廷美溫聞贇不<lb/>
得立乃奉贇妃董氏閉城拒命周太祖拜王彦超權武<lb/>
<pb n="KR2i0021_WYG_106-4b"/>
寧節度使下詔諭廷美溫許以刺史復貽湘隂公書曰<lb/>
爰念斯人盡心于主足以賞其忠義何由責以悔尤公<lb/>
可達意更示委曲廷美溫不從乾祐四年三月彦超克<lb/>
徐州廷美溫皆見殺<lb/>
論曰歐陽公言常見周招廷美等詔書四皆言廷美等<lb/>
曽已送欵于周後懼罪而復叛然廷美等欵狀卒不見<lb/>
則周詔亦不足据也當周漢革命之時中原已非劉氏<lb/>
有矣而廷美溫獨以區區孤城為贇堅守以死跡其始<lb/>
<pb n="KR2i0021_WYG_106-5a"/>
終亦何媿死節之士哉朱子作通鑑綱目書曰湘隂公<lb/>
故將鞏廷美等舉兵徐州其深得春秋之㫖夫<lb/>
　　世祖諸子鎬錡錫鍇銑<lb/>
　　世祖孫彭城郡王繼文　　繼欽<lb/>
世祖子十人見于史籍者湘隂公孝和帝外曰鎬曰錡<lb/>
曰錫<hi>一作承錫</hi>曰鍇曰銑於英武帝皆為諸父鎬與錡錫視<lb/>
諸昆弟最有賢行英武帝用羣小譛幽之别室未踰年<lb/>
俱瘐死鍇銑亦隨被殺獨銑以佯愚獲免錡或作鐃一<lb/>
<pb n="KR2i0021_WYG_106-5b"/>
曰錡與鐃為二人云<lb/>
繼文世祖嫡孫也為人魁梧有氣局沈毅寡言歴官侍<lb/>
衛親軍使天會時契丹來問罪輙拘繋行人數輩睿宗<lb/>
乃命繼文往賀因請命亦被留不發未幾遼主怒解盡<lb/>
歸使者十六人厚禮以遣而繼文與焉時英武帝嗣位<lb/>
三年也遼主仍移書令以繼文同平章事繼文歸秉國<lb/>
政左右害其寵多譛毁之已而出為代州刺史國亡復<lb/>
奔契丹封彭城郡王終於其國<lb/>
<pb n="KR2i0021_WYG_106-6a"/>
繼欽世祖諸孫也累官大内都檢㸃初睿宗以英武帝<lb/>
弟兄幼弱委繼欽掌禁衛事以為副及英武帝立親舊<lb/>
多所誅放繼欽謝病請罷英武帝曰繼欽但事先帝豈<lb/>
肯為我盡力邪黜居交城尋遣人殺之<lb/>
論曰鎬錡錫銑賢足亢宗繼文繼欽才堪禦侮孝和舎<lb/>
昆從之羣英立異姓以為後卒至本支既撥邦國淪亡<lb/>
莒人滅鄫實有以自取之矣<lb/>
　　定王繼顒　　劉繼業　　劉繼忠<lb/>
<pb n="KR2i0021_WYG_106-6b"/>
繼顒故燕王劉守光子也守光之死以孽子得不殺削<lb/>
髪為浮圖後居五臺山為人多智數善商財利自世祖<lb/>
時頗已賴之睿宗嗣位用宗姓例拜鴻臚卿繼顒能講<lb/>
華嚴經手執香如意紫檀鏤成芬馨滿室四方争為供<lb/>
施多積畜以佐國用五臺當契丹界上繼顒常得其馬<lb/>
以獻號添都馬歲率數百匹又遊華巖見地有寶氣乃<lb/>
於團柏谷置銀冶募民鑿山取礦烹銀官收十之四國<lb/>
用多於此取給即其地建寶興軍英武帝立繼顒知後<lb/>
<pb n="KR2i0021_WYG_106-7a"/>
宫多内寵獻首飾數百副加都綂進太師兼中書令天<lb/>
會十七年卒追封定王<lb/>
劉繼業本姓楊氏太原人父信事高祖為麟州刺史繼業弱冠<lb/>
事世祖以驍勇聞屢立戰功國人號為楊無敵睿宗賜劉姓比<lb/>
于諸子累官建雄軍節度使廣運時繼業扞太原城東南面<lb/>
殺傷宋師無筭及英武帝降宋繼業猶據城苦戰宋太宗素<lb/>
聞其勇欲生致之諭英武帝令招繼業隨遣親信徃為開陳<lb/>
禍福繼業乃北靣再拜大慟釋甲入汴京太宗撫慰良<lb/>
<pb n="KR2i0021_WYG_106-7b"/>
久復其姓止名業授左領軍衛大將軍頃之拜代州刺<lb/>
史敗契丹兵于鴈門殺其將蕭徹爾後數年與契丹耶<lb/>
律色珍戰陳家谷敗死贈太尉子六人延朗延浦延訓<lb/>
延瓌延貴延彬事具宋史<hi>續通鑑又云繼業本名楊重貴世祖賜今姓名</hi>
劉繼忠少主之弟也亦睿宗養子賜姓劉氏睿宗疾革郭無<lb/>
為建議盡斥公族出繼忠守忻州繼忠自稱嘗使契丹<lb/>
得冷痼病定襄地寒願留養晉陽時少主監國責其觀<lb/>
望趣令就道繼忠頗有怨語或以白少主尋縊殺之<lb/>
<pb n="KR2i0021_WYG_106-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0021_WYG_106-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷一百六<lb/>
</p>
<p>
</p>
  </div>
</body>
</text>
</TEI>
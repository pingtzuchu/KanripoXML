<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十國春秋卷四十八</head> <lb/>
    <p>
<pb n="KR2i0021_WYG_048-1a"/>
欽定四庫全書<lb/>
　十國春秋卷四十八<lb/>
　　　　　　　　　　　　　檢討吳任臣撰<lb/>
後蜀一<lb/>
　　　髙祖本紀<lb/>
髙祖姓孟名知祥字保𦙍邢州龍岡人也以唐咸通十<lb/>
五年四月二十一日誕生時火光照室隣里多異之有<lb/>
僧見而撫曰此武臺山靈也弱冠補太原衛指揮使<hi>一云</hi>
<pb n="KR2i0021_WYG_048-1b"/>
<hi>始為郡衛史</hi>知祥温厚知書勇於樂善當唐末叔父遷據邢<lb/>
洺磁三州為晉所鹵<hi>通鑑又云知祥遷之弟子今從歐陽史</hi>晉王李克用<lb/>
以遷守澤潞汴兵攻晉遷以澤潞降梁知祥父道獨留<lb/>
事晉而不顯晉王鎮太原謂知祥為才以其弟克讓女<lb/>
妻之累遷親衛軍使唐莊宗嗣晉王位改馬歩軍左教<lb/>
練使出知嵐州召為中門使莊宗與梁太祖夾河頓兵<lb/>
知祥參謀應變事無留滯前此為中門使者多以罪誅<lb/>
至是知祥懼禍求他職莊宗喻知祥薦可代己者知祥<lb/>
<pb n="KR2i0021_WYG_048-2a"/>
因舉郭崇韜自代崇韜德之知祥遂補馬歩軍都虞候<lb/>
莊宗建號以太原府為北京以知祥為太原尹北京留<lb/>
守魏王繼岌伐蜀郭崇韜為招討使崇韜臨訣白莊宗<lb/>
曰即臣等平蜀陛下擇帥以守西川無如孟知祥者已<lb/>
而唐兵破蜀因以知祥為同中書門下平章事成都尹<lb/>
充劒南西川節度副大使知祥馳至洛陽莊宗戒有司<lb/>
盛供帳多出内府珍竒諸物以宴勞之酒酣語及平昔<lb/>
以為笑樂歎曰繼岌前日乳臭兒爾乃能為吾平定兩<lb/>
<pb n="KR2i0021_WYG_048-2b"/>
川吾徒老矣孺子可喜然益令人悲爾吾憶先帝棄世<lb/>
時疆土侵削僅保一隅豈知今日奄有天下九州四海<lb/>
竒珍異産充牣吾府且指以示知祥曰吾聞蜀王之富<lb/>
無異於此以卿親賢故以相付既而莊宗疑崇韜戒知<lb/>
祥誅之知祥曰崇韜國之勲舊必無二心俟臣至蜀觀<lb/>
之茍無它志即遣歸闕及知祥抵石壕㑹中使馬彦珪<lb/>
言往誅崇韜知祥遂倍道兼行自洛之蜀凡十有七日<lb/>
至成都而崇韜已死時同光四年正月甲戌也<hi>五代史作戊辰</hi>
<pb n="KR2i0021_WYG_048-3a"/>
<hi>今從錦里耆舊傳</hi>諸將多忷忷至則承制宣慰人心稍定戊寅<lb/>
魏王以知祥詣大慈寺拜唐僖宗御容已又過延祥院<lb/>
見蜀後主王衍真容並令撤去别塑北方天王一軀先<lb/>
是蜀人擊拂以初入為孟入<hi>紀異錄又云先是蜀人打毬一棒便入湖子者為猛</hi>
<hi>入語譌為孟入得䕃一籌後孟氏盡得兩蜀十籌者一子昶也</hi>或云此毬子從太原將<lb/>
來又王氏宮殿皆題太匠孟德姓名德與得同音<hi>蜀檮杌作</hi>
<hi>孟得今從五國故事鑑戒錄</hi>及知祥來成都人以為先兆是時魏王<lb/>
駐蜀宮知祥乃館徐延瓊之第前蜀後主常於延瓊壁<lb/>
<pb n="KR2i0021_WYG_048-3b"/>
上書孟字以戯之語具前蜀傳中知祥見而笑曰踈狂<lb/>
覇豎亦預知與吾交代邪繼岌魏王引軍東還先鋒李<lb/>
紹琛<hi>即康延孝</hi>反攻破漢州知祥遣大將李仁罕會任圜董<lb/>
璋等兵擊敗之追執紹琛於綿竹知祥自至漢州犒軍<lb/>
與圜璋置酒髙㑹引紹琛檻車至座中自酌大巵飲之<lb/>
謂曰公何患不富貴而求入此耶紹琛曰郭侍中佐<lb/>
功第一一旦無罪族誅如紹琛軰安保首領以此不敢<lb/>
歸朝耳知祥乃得其將李肇侯宏實及其兵數千以歸<lb/>
<pb n="KR2i0021_WYG_048-4a"/>
即以肇為衙内馬歩都指揮使而宏實副之時蜀中羣<lb/>
盜猶未息知祥擇㢘吏除横賦安集流㪚下寛大之令<lb/>
與民更始遣將趙廷隠張知業率兵分討諸盜悉平頃<lb/>
之莊宗遇弑魏王繼岌自殺明宗入立改是年為天成<lb/>
元年知祥乃訓練兵甲隂有王蜀之志秋七月開庫中<lb/>
得鎧甲二十萬益置義勝定遠諸軍左右牙等兵凡十<lb/>
六營共萬六千人營扵牙城内外又崇韜初分左右驍<lb/>
銳等六營凡騎兵三千人左右寧逺等二十營凡歩兵<lb/>
<pb n="KR2i0021_WYG_048-4b"/>
二十萬人至是八月増置左右衝山等六營凡六千人<lb/>
營扵羅城内外置義寧等二十營凡萬六千人分營内<lb/>
州縣就食又置左右牢城四營凡四千人分戍成都境<lb/>
内九月壬戌又置左右飛棹兵六營凡六千人分戍濱<lb/>
江諸州習水戰以備䕫峽命李仁罕及廷隠知業等分<lb/>
領之初魏王及崇韜率蜀中富民輸犒賞錢五百萬緡<lb/>
聽以金銀繒帛充納晝夜督責至有自殺者給軍之餘<lb/>
猶二百萬緡任圜自蜀入為相兼判三司素知成都所<lb/>
<pb n="KR2i0021_WYG_048-5a"/>
餘錢冬十月明宗加知祥太尉<hi>蜀檮机作檢校太傅今從李昊羊馬城記</hi>兼<lb/>
侍中封平原公乃以鹽鐵判官太僕卿趙季良為官告<lb/>
國信兼三川都制置轉運使督蜀犒軍餘錢送京師且<lb/>
制置兩川征賦知祥怒不奉詔曰府庫它人所聚輸之<lb/>
可也州縣租税以贍鎮兵十萬决不可得季良但發蜀<lb/>
庫金帛十億于洛陽不敢復言制置轉運職事知祥素<lb/>
與季良有舊遂留之不遣樞宻使安重誨頗疑知祥與<lb/>
東川節度使董璋據險擁兵乆將難制且知祥為莊宗<lb/>
<pb n="KR2i0021_WYG_048-5b"/>
近姻思有以圖之初知祥之鎮蜀也莊宗以宦者焦彦<lb/>
賓為監軍明宗立悉誅宦者罷諸道監軍至是彦賓已<lb/>
罷客省使泗州防禦使李嚴自請為西川監軍必能制<lb/>
知祥是月己酉重誨遂以嚴為西川都監文思使朱宏<lb/>
昭為東川副使嚴前使蜀既歸而獻䇿伐蜀蜀人皆惡<lb/>
之其母謂嚴曰汝前啟滅蜀之謀今再往必以死報蜀<lb/>
矣二年春正月知祥聞嚴來果怒曰焦彦賓以例罷而<lb/>
諸道皆廢監軍獨吾軍置之是嚴欲以蜀再為功也掌<lb/>
<pb n="KR2i0021_WYG_048-6a"/>
書記母昭裔等皆請止嚴無内知祥曰吾有以待之矣<lb/>
遣吏至綿劒迎候㑹武信節度使李紹文卒知祥自言<lb/>
常受密詔許便宜行事壬戌以西川節度副使内外馬<lb/>
歩都指揮使李敬周為遂州留後趣之上道然後表聞<lb/>
<hi>是歲三月甲寅明宗即以敬周為武信留後從知祥請也</hi>嚴至境上遣使持書諭意<lb/>
知祥自以與嚴有舊恩<hi>初嚴與知祥同事莊宗時知祥為教練使嚴常有過莊宗怒甚</hi>
<hi>命斬之知祥戒行刑者少緩徒跣諫莊宗曰彊敵未滅嚴小過大王不宜以喜怒殺嚮義之人恐失士大夫心</hi>
<hi>莊宗怒稍解命知祥監笞嚴二十而釋之</hi>盛陳兵甲見之冀其懼而不來嚴<lb/>
<pb n="KR2i0021_WYG_048-6b"/>
聞之自若已而至成都知祥禮遇嚴甚厚一日置酒召<lb/>
嚴是時焦彦賓猶在蜀嚴於懐中出詔示知祥以誅彦<lb/>
賓知祥不聽因責嚴曰公前奉使王衍歸而請兵伐蜀<lb/>
遂致兩國俱亾今公復來蜀人懼矣且諸方鎮皆廢監<lb/>
軍公獨來監吾軍何也嚴惶怖求哀知祥曰衆怒不可<lb/>
遏也遂揖下目客將王彦銖執斬之<hi>鑑戒錄云李嚴于天成初復來臨䕶</hi>
<hi>孟祖加之禮分從容乃言曰吾聞利口之覆邦家辨言之亂刑政故少正卯言偽而辨孔子誅之子今巧言如</hi>
<hi>簧勿矜細行有大罪者五自知之乎只如初與王朝折箭為誓及其降也復又誅之遂使天道惡盈二國俱滅</hi>
<pb n="KR2i0021_WYG_048-7a"/>
<hi>其罪一也其次平蜀之際先入禁闌取内藏之珠金選宮庭之嬪婇其罪二也頃者詐輸三川減釋兩税及其</hi>
<hi>得地倍更加徵其罪三也而又誑惑朝廷妄陳利害説三川之形勢剏二鎮之節旄闕    控扼我咽喉覬覦我土</hi>
<hi>地其罪四也今又來為我監䕶坐握兵權儭我藩維承我爵位人神豈恕天意争容爾之再來機亦謬矣其罪</hi>
<hi>五也言訖遂令武士把下階簷嚴亦倉皇失其節操乃叩頭曰嚴之五罪一死宜然願乞殘骸為洛中鬼髙祖</hi>
<hi>不聽命劔斬之</hi>隨以嚴尸屬左廂馬歩都虞候丁知俊曰昔嚴<lb/>
奉使而汝為副是故人也為我瘞之因誣奏嚴詐宣口<lb/>
敇云代臣赴闕又擅許將士優賞臣輙已誅之内八作<lb/>
使楊令芝以事來蜀至鹿頭關聞嚴死奔還而明宗竟<lb/>
<pb n="KR2i0021_WYG_048-7b"/>
不復問也朱宏昭在東川聞之亦懼謀歸洛㑹董璋有<lb/>
軍事使之入奏宏昭偽辭然後行由是得免時知祥方<lb/>
遣牙内指揮使武漳迎家屬於晉陽行至鳳翔鳯翔節<lb/>
度使李從曮聞嚴被殺以為知祥反矣遂留而不發唐<lb/>
主既不能詰而猶欲以恩信羈縻之詔聽知祥家屬歸<lb/>
蜀乃遣客省使李仁矩慰諭知祥及吏民三月甲戌至<lb/>
成都丙申瓊華公主及子仁賛至自晉陽知祥因表請<lb/>
趙季良為副使夏四月唐以季良為西川節度副使知<lb/>
<pb n="KR2i0021_WYG_048-8a"/>
祥事無大小皆與季良㕘决是時李昊歸成都以為觀<lb/>
察推官秋七月知祥遣僧五人貢佛牙於唐長一寸六<lb/>
分云僖宗幸蜀所留今屬應聖嘉節<hi>唐明宗以九月九日誕生號應聖節</hi>
願資萬夀唐主命宣示羣臣冬十二月築羊馬城於羅<lb/>
城之外<hi>羅城故髙駢所廣</hi>壬辰西南方有赤氣如火燄約二千<lb/>
里三年春三月知祥屢與董璋爭鹽利璋誘商旅販東<lb/>
川塩入西川知祥患之乃於漢州置三場重征之歲得<lb/>
錢七萬緡商旅自是不復之東川唐徙趙季良為果州<lb/>
<pb n="KR2i0021_WYG_048-8b"/>
團練使以何瓉為西川節度副使知祥得制書匿之表<lb/>
留季良不許乃遣將雷廷魯至京師論請唐主不得已<lb/>
從之是時瓉行至綿谷懼不敢進知祥因奏瓉為行軍<lb/>
司馬是歳唐師伐荆南詔以我兵下峽知祥遣左肅邉<lb/>
指揮使毛重威率兵三千戍䕫州已而荆南髙季興死<lb/>
其子從誨請命知祥請罷戍兵不許知祥諷重威以兵<lb/>
鼔譟潰而歸唐以詔書劾重威知祥奏請無劾由是唐<lb/>
大臣益以知祥為必反四年春大饑米斗錢四百文夏<lb/>
<pb n="KR2i0021_WYG_048-9a"/>
五月唐主將有事於南郊遣客省使李仁矩責知祥助<lb/>
禮錢一百萬緡知祥覺唐謀困已辭不肯出久之請獻<lb/>
五十萬先是魏王繼岌東還留精兵五千戍蜀自安重<lb/>
誨疑知祥有異志聽言事者用已所親信分守兩川管<lb/>
内諸州每除守將則以精兵為其牙隊多者二三千少<lb/>
者不下五百人以備緩急至是唐以夏魯竒為武信軍<lb/>
節度使冬十月辛亥割閬果二州置保寧軍以李仁矩<lb/>
為節度使又以武䖍裕為綿州刺史仁矩故為東川董<lb/>
<pb n="KR2i0021_WYG_048-9b"/>
璋所詬與之有隙而䖍裕復于重誨為外兄仁矩日詗<lb/>
璋反狀增飾而奏之唐主又使魯竒益治遂州城隍繕<lb/>
修甲兵璋已大懼時道路傳言又將割綿龍為節鎮知<lb/>
祥亦懼知祥本與璋不協未嘗通問璋以為唐將致討<lb/>
始遣人來求昏以自結而知祥心恨璋欲不許趙季良<lb/>
謂宜合從拒唐知祥乃許以其女適璋子長興元年春<lb/>
正月董璋築七寨於劔門辛巳趙季良如梓州修好二<lb/>
月乙未朔季良還成都謂知祥曰董公貪殘好勝志大<lb/>
<pb n="KR2i0021_WYG_048-10a"/>
謀短終為西川之患丁酉腰斬軍校都延昌王行本是<lb/>
時都指揮使李仁罕張知業欲置宴召知祥先二日有<lb/>
尼告二將謀以宴日作亂已而詰之無狀推始言者得<lb/>
延昌行本因加刑焉戊戌知祥獨詣仁罕第就宴于是<lb/>
諸將皆親附而服之壬子知祥與璋連表言聞朝廷於<lb/>
閬中建節綿遂益兵無不憂恐請罷還所遣節度刺史<lb/>
等唐主優詔慰諭之是月唐南郊加知祥兼中書令<hi>通鑑</hi>
<hi>作四月戊戌今從蜀懤机</hi>夏四月甲午朔董璋恐武䖍裕伺其所為<lb/>
<pb n="KR2i0021_WYG_048-10b"/>
表兼行軍司馬囚之府廷五月璋閲集民兵皆翦髮黥<lb/>
面復於劔門北置永定闗布列烽火是月知祥累表請<lb/>
割雲安等下三鹽監𨽻西川以鹽直贍寧江屯兵辛卯<lb/>
唐主許之先是知祥與璋俱有異志而安重誨信言事<lb/>
者猶欲倚璋以圖知祥至是璋先畜反謀遣兵掠遂閬<lb/>
鎮戍秋七月璋與子宮苑使光業書曰朝廷割吾支郡<lb/>
為節鎮屯兵三千是殺我必矣汝見樞要為言朝廷更<lb/>
發一騎入斜谷吾必反與汝訣矣未㡬唐又遣别將荀<lb/>
<pb n="KR2i0021_WYG_048-11a"/>
咸乂將兵戍閬州璋遂反九月癸丑西川進奏官蘇愿<lb/>
白知祥云朝廷將發兵討两川知祥謀於副使趙季良<lb/>
季良請以東川先取遂閬然後併兵守劔門則大軍雖<lb/>
來吾無内顧之憂矣知祥從之遣使約璋同舉兵璋移<lb/>
檄利閬遂三鎮數其離間朝廷引兵擊閬州是月應聖<lb/>
節知祥開宴東北望再拜俯伏嗚咽泣下沾襟士卒為<lb/>
之欷歔明日庚午遂舉兵於成都以都指揮使李仁罕<lb/>
為行營都部署漢州刺史趙廷隠副之簡州刺史張知<lb/>
<pb n="KR2i0021_WYG_048-11b"/>
業為先鋒都指揮使將兵三萬攻遂州别將牙内都指<lb/>
揮使侯宏實先登指揮使孟思恭將兵四千㑹璋攻閬<lb/>
州牓示諸州曰盖聞皇王御下恩信乖而叛離臣子事<lb/>
君猜忌生而權變固不可刮席以忍恥膠柱而移音開<lb/>
戸牖以啟戎長根芽而稔患以至舉戈問罪誓衆言征<lb/>
旁庇齊民式求多福知祥國朝懿戚受命莊宗自節制<lb/>
于西川遇鼎移於東洛且以時變則變䘮君有君因盡<lb/>
節而傾誠遂梯航而入貢五年之内發運無虚積數五<lb/>
<pb n="KR2i0021_WYG_048-12a"/>
十萬緡粗給中朝之費此則勵勤勞於天子欲表率乎<lb/>
諸侯宇内皆知人誰不見至于屢加官秩亦荷寵光不<lb/>
幸間諜潛興窺覦顯露於閬中而立節就列鎮以益兵<lb/>
揺動我軍民控扼我吭背頻將異議累具上聞兾少軫<lb/>
于懐柔希稍安於方面而朝廷不以為德轉深其疑竟<lb/>
乖魚水之懽自絶雲龍之契知祥與東川相公已聯姻<lb/>
好况密封圻朝聞雞犬之聲暮接笳鼙之響地里雖分<lb/>
於兩鎮人心何異于一家勢比同舟事資共濟今與東<lb/>
<pb n="KR2i0021_WYG_048-12b"/>
川㸃檢馬歩軍十五萬人騎分路往武信利閬路黔䕫<lb/>
等州問逐制置之由與興屯集之衆其行師法令别載<lb/>
條章務期宴寧必無侵虐况王氏開國久霸成都東則<lb/>
鐵銷于瞿塘北則泥封于大散自是子孫失守將相離<lb/>
心合在蜀之蒸人固未忘於霸主因衆多之感舊奮武<lb/>
旅以開疆佇遣四民各安其業然後花林歩月錦水行<lb/>
春繁華何讓于往年爵禄重新于此日東川兵至閬州<lb/>
唐諸將多言宜深溝髙壘以挫之李仁矩曰蜀兵懦弱<lb/>
<pb n="KR2i0021_WYG_048-13a"/>
安能當我精卒遂出戰兵未交而潰歸董璋晝夜攻之<lb/>
庚辰城䧟殺仁矩滅其族丙戌唐主下制削董璋官爵<lb/>
興兵討之知祥以收下閬州牓示西川<hi>牓曰昨者両川以朝廷自生疑</hi>
<hi>貳不體忠良信讒賊之間言致諸侯之離德始則閬州節度使李仁矩两來奉使頻此覘窺謂于果閬之間便</hi>
<hi>是控臨之地妄興謀畫濫置節旄及奸計之遂心猶隂邪而未己數聞奏報背請兵師欲結禍階自為戎首所</hi>
<hi>以東川相公慮其稔惡須議推兇連興貔武之師共破豺狼之窟自今月二十九日酉時得東川相公來書云</hi>
<hi>二十五日夜三更三㸃親領两川大軍四面圍裹攻打閬州城池至其日平明打破斫到李仁矩首級并捉到</hi>
<hi>都指揮使姚洪馬軍指揮使王景歩軍指揮使費暉等訖餘城下見機來投指揮使都頭以下便與賞給安存</hi>
<pb n="KR2i0021_WYG_048-13b"/>
<hi>兼本城軍人百姓並不傷動外餘拒敵黨𩔖殺戮無餘此則天賛兵威人叶勇力遂至元兇斬首同惡就擒我</hi>
<hi>師四合以環圍逆壘一攻而瓦觧㨗書雷迅喜氣山横想與士民同多慶快見便乘勝前進攻収利州只期反</hi>
<hi>掌之間更俟克敵之㨗</hi>丁亥唐以知祥兼西南面供饋使以天䧺<lb/>
節度使石敬瑭為東川行營都招討使以夏魯竒為之<lb/>
副璋使孟思恭分兵攻集州思恭輕進敗歸璋怒遣還<lb/>
成都知祥免其官戊子唐以敬瑭權知東川事庚寅又<lb/>
以右武衛上將軍王思同為西都留守兼行營馬歩都<lb/>
虞候為伐蜀前鋒是秋唐改封瓊華公主為福慶長公<lb/>
<pb n="KR2i0021_WYG_048-14a"/>
主命祕書監劉岳為册使行至鳳翔聞知祥稱兵乃旋<lb/>
冬十月癸巳李仁罕圍遂州夏魯竒嬰城堅守知祥命<lb/>
都押牙髙敬柔帥資州義軍二萬人築長城環之魯竒<lb/>
遣馬軍都指揮使康文通出戰文通聞閬州䧟遂以其<lb/>
衆降仁罕戊戌董璋引兵趣利州遇雨糧運不繼還閬<lb/>
州知祥聞之驚曰比破閬中正欲徑取利州其帥不武<lb/>
必望風遁去吾獲其倉廩據漫天之險北軍終不能西<lb/>
救武信今董公僻處閬州逺棄劔閣非計也欲遣兵三<lb/>
<pb n="KR2i0021_WYG_048-14b"/>
千助守劔門璋以有備固辭丁未唐族誅董光業知祥<lb/>
以故蜀鎮江節度使張武為峽路行營招收討伐使將<lb/>
水軍趣䕫州以左飛棹指揮使袁彦超副之癸丑東川<lb/>
兵䧟徴合巴蓬果五州十一月戊辰武至渝州降其刺<lb/>
史張環遂取瀘州遣先鋒將朱偓分兵趣黔涪是月唐<lb/>
都招討使石敬瑭入散闗階州刺史王宏贄瀘州刺史<lb/>
馮暉與前鋒馬歩都虞候王思同歩軍都指揮使趙在<lb/>
禮引兵出人頭山後過劔門之南還克劒門殺東川兵<lb/>
<pb n="KR2i0021_WYG_048-15a"/>
三千人獲都指揮使齊彦温據而守之<hi>蜀髙祖實錄云十八日北軍自</hi>
<hi>白衛嶺人頭山後過從小劔路至漢源驛出頭倒入劔門打破闗寨掩捉齊彦温及將士五百餘人</hi>甲戌<lb/>
𢎞贄等破劔州已而唐軍不繼乃焚廬舍取資糧仍保<lb/>
劒門乙亥唐主詔削知祥官爵己卯董璋遣使來告急<lb/>
知祥聞劔門失守大懼曰董公果誤我庚辰遣牙内都<lb/>
指揮使李肇將兵五千往赴戒曰爾晝夜兼行先據劔<lb/>
州北軍無能為也又遣使詣遂州令趙廷隠將萬人㑹<lb/>
屯劒州復命故蜀永平節度使李筠將兵四千趣龍州<lb/>
<pb n="KR2i0021_WYG_048-15b"/>
守要害時璋自閬州統兩川兵屯木馬寨以備唐師㑹<lb/>
唐師趣劔州為我指揮使龎福誠謝鍠所擾復退保劔<lb/>
門十餘日不出知祥聞之喜曰吾始謂𢎞贄等克劍門<lb/>
徑據劒州堅守其城或引兵直趣梓州董公必棄閬州<lb/>
犇還我軍失援亦須解遂州之圍如此則内外受敵兩<lb/>
川震動勢可憂危今迺焚毁劔州運粮東歸劔門頓兵<lb/>
不進吾知其易與矣唐兵分道取文州將襲龍州定逺<lb/>
指揮使潘福超義勝都頭沙延祚擊敗之甲申張武卒<lb/>
<pb n="KR2i0021_WYG_048-16a"/>
於渝州知祥命袁彦超代將其兵朱偓將至涪州唐武<lb/>
泰節度使楊漢賓棄黔南奔忠州偓追至豐都還取涪<lb/>
州知祥命成都支使崔善權武泰留後仍牓示軍民<hi>牓曰</hi>
<hi>今月二十一日據峽路行營討伐招收使狀報黔南節度使去今月二十七日將手下元戎兵士抛本州下水</hi>
<hi>奔竄尋差衙隊指揮使朱偓部領左右飛棹并諸指揮兵士乘戰船十五隻往黔南安慰至今月二日午時回</hi>
<hi>其黔南節度使今見在梁溪圍㸃元隨兵士及旋添水軍却有五百餘人排比小戰船候寧江接應兵士到却</hi>
<hi>欲歸復木州其朱偓當日辰時部領戰船往渠溪襲逐至午時與賊軍相見交戰趂下水約百餘里至酆都埧</hi>
<hi>頭殺獲賊軍一百餘人斬黔南内外都指揮使郭太尉吳近思張瓊等三十餘人奪得衣甲器械不少収獲牌</hi>
<pb n="KR2i0021_WYG_048-16b"/>
<hi>印四副其黔南節度使則擕餘黨乘小舟沿流直下忠州竊以大舉舟師逺征峽路旗鼔纔聞其下瀨雲檣尋</hi>
<hi>指於上游連降郡城繼収營監勢且㨗于破竹聲有𩔖于爇蓬今則更閲㨗書屢聞勝䇿况寧江軍以黔南為</hi>
<hi>肘臂之地以渝合為饋運之衢我已斷之彼何望矣節帥棄城而竄遁禆將兼隊而追擒數俘馘以既多收鎧</hi>
<hi>甲而亦衆指期蕩定以固封隅凡曰軍民攸同快慰</hi>未㡬董璋遣前陵州刺史王<lb/>
暉將兵三千㑹李肇等分屯劔州南山十二月壬辰石<lb/>
敬瑭至劔門乙未進屯劔州北山趙廷隠陳于牙城後<lb/>
山李肇王暉陳於河橋敬塘引歩兵進擊廷隠廷隠擇<lb/>
善射者五百人伏敬瑭歸路按甲待之矛矟㡬相及乃<lb/>
<pb n="KR2i0021_WYG_048-17a"/>
揚旗鼓譟擊之唐軍退歩顛墜下山俘斬百餘人敬瑭<lb/>
又使騎兵衝河橋肇以彊弩射之騎兵不能進薄暮敬<lb/>
瑭引去廷隠引兵躡之與伏兵合擊大敗之敬瑭還屯<lb/>
劒門是時唐軍渉險以餉道為艱自潼闗以西民苦轉<lb/>
饋每費一石不能致一斗道路嗟怨而敬瑭師出無功<lb/>
唐主憂之遂切責安重誨重誨遽自請行癸丑發洛陽<lb/>
日馳數百里敬瑭本不欲興師及重誨離唐主側乃累<lb/>
表奏論以為兩川不可伐唐主頗然之我兵先戍䕫州<lb/>
<pb n="KR2i0021_WYG_048-17b"/>
者千五百人至是唐悉縱之歸二年春正月壬戌知祥<lb/>
奉表謝唐庚午李仁罕䧟遂州夏魯竒自殺癸酉石敬<lb/>
瑭復引兵至劔州屯於北山知祥梟魯竒首以示之魯<lb/>
竒二子從敬瑭于軍中泣請取父首葬之敬瑭曰知祥<lb/>
長者必葬而父豈不愈身首異處乎既而知祥果收葬<lb/>
焉敬瑭與我將趙廷隠戰不利復回劒門是月唐主用<lb/>
敬瑭及朱𢎞昭孟漢瓊言召安重誨還京二月己丑朔<lb/>
敬瑭以遂閬既䧟糧運不繼遂燒營北歸我兵與東川<lb/>
<pb n="KR2i0021_WYG_048-18a"/>
兵追至利州壬辰唐昭武節度使李彦珂棄城走甲<lb/>
我兵同東川兵陷利州知祥命趙廷隱為昭武軍留後廷<lb/>
隠遣使密言董璋可與同憂不可與同樂它日必為公<lb/>
患請因其至劒州勞軍而圖之知祥不許庚子知祥以<lb/>
武信留後李仁罕為峽路行營招討使使將水軍東畧<lb/>
地乙巳趙廷隠李肇自劒州引還留兵五千戍利州丙<lb/>
午董璋還東川留兵三千戍果閬丁巳李仁罕陷忠州<lb/>
三月己未朔仁罕陷萬州庚申又䧟雲安監仁罕至䕫<lb/>
<pb n="KR2i0021_WYG_048-18b"/>
州唐寧江節度使安崇阮與楊漢賓自均房遁去壬戌<lb/>
仁罕陷䕫州夏閏四月唐殺其臣安重誨唐主以為致<lb/>
我興兵者由重誨失䇿及重誨死五月己亥乃下詔以<lb/>
離間知祥及董璋錢鏐為重誨罪丙午唐遣進奏官蘇<lb/>
愿進奉軍將杜紹本歸諭重誨耑命興兵今已伏辜具<lb/>
言知祥甥妷在京師者皆無恙亦遣東川軍將劉澄還<lb/>
本道知祥聞重誨既死唐又厚待其家屬邀璋欲同謝<lb/>
罪璋曰孟公家屬皆存而我子孫獨見殺何謝為且詔<lb/>
<pb n="KR2i0021_WYG_048-19a"/>
書在蘇愿腹中劉澄安得與聞乙未李仁罕自䕫州引<lb/>
兵還成都十二月昭武留後趙廷隠言利州城塹已完<lb/>
請兵取興元及秦鳳知祥不許廷隠又以頃在劔州與<lb/>
牙内都指揮使李肇同功願以昭武讓之知祥亦褒諭<lb/>
不允已而廷隠三讓癸酉召囘成都以肇代守利州三<lb/>
年春正月知祥以朝廷恩意優厚而董璋塞綿州路不<lb/>
聽使者入謝與節度副使趙季良等謀欲發使自峽江<lb/>
上表掌書記李昊曰公不與東川謀而獨遣使則異日<lb/>
<pb n="KR2i0021_WYG_048-19b"/>
負約之責在我矣乃復命使語之璋不從是月福慶長<lb/>
公主李氏薨二月趙季良與諸將議遣昭武都監髙彦<lb/>
儔將兵攻取壁州以絶山南兵轉入山後諸州者知祥<lb/>
謀於僚佐李昊曰朝廷遣蘇愿等西歸未嘗報謝今輙<lb/>
興師侵逸公如舍墳墓甥妷自可傳檄舉兵直取梁洋<lb/>
安用壁州乎知祥乃止季良由是惡昊是時知祥三遣<lb/>
使説董璋謂不奉表謝唐恐復致討璋皆不聽三月辛<lb/>
丑又令李昊詣梓州極論利害璋益疑知祥賣已因發<lb/>
<pb n="KR2i0021_WYG_048-20a"/>
怒以語侵昊昊歸言璋不通謀議且有窺西川之志勸<lb/>
知祥備之夏四月璋謀襲我成都璋諸將皆云必克獨<lb/>
王暉曰劔南萬里成都為大時方盛夏師出無名功必<lb/>
不成知祥聞之乃遣馬軍都指揮使潘仁嗣將三千人<lb/>
詣漢州詗之璋入境破楊林鎮執我戍將武宏禮知祥<lb/>
頗有憂色趙季良勸知祥自出以禦璋趙廷隠以季良<lb/>
言為然且曰璋輕而無謀舉兵必敗當為公擒之辛巳<lb/>
以廷隠為行營馬歩軍都部署將兵三萬拒璋五月壬<lb/>
<pb n="KR2i0021_WYG_048-20b"/>
午朔廷隱入辭㑹璋檄書至又有遺季良廷隱及李肇書誣<lb/>
其與已通謀廷隠不視擲之地再拜而行知祥曰事必<lb/>
濟矣肇素不知書視之曰璋教我反耳囚其使者然亦<lb/>
擁衆為自全計璋兵至漢州仁嗣與戰於赤水師敗為<lb/>
璋所執璋遂䧟漢州癸未知祥留季良及髙敬柔守成<lb/>
都自帥兵八千人趣漢州至彌牟鎮廷隠陳于鎮北甲<lb/>
申遲明廷隠陳於雞蹤橋<hi>按薛史孟知祥傳云知祥親帥其衆與趙廷隠等逆戰于</hi>
<hi>金鴈橋璋軍大敗今從通鑑</hi>義勝定逺都知兵馬使張公鐸陳于其<lb/>
<pb n="KR2i0021_WYG_048-21a"/>
後知祥得璋降卒衣以錦袍使持書招降璋璋曰事已<lb/>
及此不可悔也時軍中暑熱知祥廵行撫問三軍忻然<lb/>
如熱而濯<hi>一云如濯而風</hi>俄而璋望見我兵甚盛退陳於武侯<lb/>
廟下璋帳下驍卒大譟曰日中徒曝我何為何不速戰<lb/>
璋即麾軍戰兵始交璋右廂馬歩都指揮使張守進來<lb/>
降言東川兵盡此無復後繼當急擊之知祥登髙冡督<lb/>
戰左明義指揮使毛重威左衝山指揮使李瑭守雞蹤<lb/>
橋為東川兵所殺時廷隠三戰不利牙内都指揮副使<lb/>
<pb n="KR2i0021_WYG_048-21b"/>
侯宏實兵亦却知祥懼以馬箠指後陳張公鐸帥衆大<lb/>
呼而進東川兵大敗死者數千人擒璋中都指揮使元<lb/>
璝牙内副指揮使董光演等八十餘人奪甲馬五百餘<lb/>
匹璋拊膺曰親兵皆盡吾何依乎與數騎遁去餘衆七<lb/>
千人皆降遂復得潘仁嗣知祥引兵追璋至五侯津降<lb/>
其馬歩都指揮使元瓌我兵入漢州府第求璋不得時<lb/>
士卒争璋軍資故璋得走免趙廷隠追至赤水又降其<lb/>
卒三千人是夕知祥宿雒縣命李昊草牓論東川吏民<lb/>
<pb n="KR2i0021_WYG_048-22a"/>
及草書勞問璋且言將如梓州詢負約之由請見伐之罪<lb/>
乙酉知祥㑹廷隠於赤水遂西還命廷隠將兵攻梓州<lb/>
璋先至梓州肩輿而入王暉迎問曰太尉全軍而出今<lb/>
還無十人何也璋涕泣不能答及至府第方食暉與璋<lb/>
從子牙内都虞候延浩帥兵三百大譟而入璋急引妻<lb/>
子登城初璋奔回過金鴈橋麾其子光嗣使降我以保<lb/>
家族光嗣哭曰自古豈有父殺而求生者乎寧同就死<lb/>
因與璋俱走至是自縊死璋至北門樓呼帳下指揮使<lb/>
<pb n="KR2i0021_WYG_048-22b"/>
潘稠討亂稠反引十卒登城斬璋首及斷光嗣首以授<lb/>
暉暉舉城降於廷隠是役也凡得璋梓綿龍劔普果閬<lb/>
蓬渠九城廷隠入梓州封府庫以待知祥李肇聞璋敗<lb/>
始斬其使以聞丙戌知祥入成都丁亥復將兵八千如<lb/>
梓州牓示曰盖聞皇天無親惟德是輔明神不昧稔惡<lb/>
則亡逆賊東州節度使董璋包藏禍心負背盟約暴興<lb/>
士馬急冦封圻迎鋒而尋滅全軍單馬而竄歸本府昭<lb/>
武司徒統領大衆追襲餘妖則有前陵州刺史王暉<lb/>
<pb n="KR2i0021_WYG_048-23a"/>
覩其將亡因圖轉福梟璋父子雙獻其元克保軍城待<lb/>
余旌斾念其智勇足可嘉稱且謀不自于衆人罪止歸<lb/>
于元惡既除心腹之患永固邦國之基知祥至新都廷<lb/>
隠獻璋首己丑發𤣥武廷隠帥東川將吏來迎士辰知<lb/>
祥有疾癸巳李仁罕來自遂州廷隠迎於板橋仁罕不<lb/>
稱東川之功頗加侵侮廷隠大怒乙未知祥疾瘳丁酉<lb/>
入梓州舉子勾龍逢獻賀㨗詩知祥嘉納之<hi>詩曰唇齒論交歲月</hi>
<hi>長豈其率意忽顛狂元戎綂領三軍戰巨業奔衝一陳亡莫訝潼江剛入冦都緣錦浦合興王武功盖世光前</hi>
<pb n="KR2i0021_WYG_048-23b"/>
<hi>後堪向青編萬古楊</hi>戊戌大賚將士既罷知祥顧仁罕廷隠曰二<lb/>
將誰當鎮此仁罕曰令公再與蜀州亦行耳廷隠不對<lb/>
知祥愕然退命李昊草牒俟二將有所推則命一人為<lb/>
留後昊曰昔梁祖莊宗皆兼領四鎮今二將不讓惟公<lb/>
自領之便公宜亟還府與趙僕射更議之知祥因命仁<lb/>
罕歸遂州留廷隠東川廵檢以昊行梓州軍事昊曰二<lb/>
虎方争不敢受命願從公還乃以都押牙王彦銖為東<lb/>
川監押癸卯知祥至成都廷隠尋亦引兵還知祥謂昊<lb/>
<pb n="KR2i0021_WYG_048-24a"/>
曰吾得東川為患益深昊請其故知祥曰自吾發梓州<lb/>
得仁罕七狀皆云公宜自領東川不然諸將不服而廷<lb/>
隠言本不敢當東川因仁罕不讓遂有争心耳君為我<lb/>
曉廷隠復以閬州為保寧軍益以果蓬渠開四州往鎮<lb/>
之吾自領東川以絶仁罕之望廷隠猶不平請與仁罕<lb/>
鬬勝者為東川昊深解之乃受命六月以廷隠為保寧<lb/>
軍留後戊午趙季良帥軍府將吏等請知祥兼鎮東川<lb/>
許之季良等又請稱王權行制書賞賜功臣不允知祥<lb/>
<pb n="KR2i0021_WYG_048-24b"/>
自是遂并有兩川然自璋死知祥卒不遣使謝唐唐樞<lb/>
密使范延光曰知祥雖已破璋然士卒皆東方人恐其<lb/>
思歸為變亦欲借朝廷之勢以威其衆自非屈意招之<lb/>
彼亦不能自歸也唐主曰知祥吾故人本因間諜致此<lb/>
危疑撫吾故人何屈意之有先是李克寧妻孟氏知祥<lb/>
妹也唐莊宗已殺克寧孟氏歸于知祥其子存壞留事<lb/>
唐為供奉官唐主即遣存瓌來省母因賜知祥詔曰董<lb/>
璋狐狼自貽族滅卿邱園親戚皆保安全所宜成家世<lb/>
<pb n="KR2i0021_WYG_048-25a"/>
之美名守君臣之大節秋七月庚寅存瓌至成都知祥<lb/>
見存瓌頗傲慢已而拜泣受詔乙未知祥遣存瓌還附<lb/>
表謝罪且告福慶長公主之喪自是復稱藩然益驕倨<lb/>
矣<hi>案何氏鑑戒録載唐明宗詔及孟知祥奏狀與通鑑五代史畧異録云明宗遣供奉官李僕射馳騎入川</hi>
<hi>賜孟蜀高祖詔曰朕知卿近與逆賊董璋小間交兵已勅軍前俾其犄角高祖請記室李昊條其章奏備陳本</hi>
<hi>末其奏狀曰伏以故東川節度使董璋與臣為隣從初不睦常厚誣于表疏毎深間于朝廷欲闕  來并土宇</hi>
<hi>及審聖聽不惑物論難從臣合此時奮擊驍闕之不姦宄尋屬陛下翠華外駐黄屋未安舍亦何傷克    武</hi>
<hi>誠恐益勞宵旰因議寢停雖隠忍以累年且參商而終日其後故臣安重誨特承君寵恣弄國權窺劍外之有</hi>
<pb n="KR2i0021_WYG_048-25b"/>
<hi>萌示寰中之無畏闕甲而料聖君之意必推亡以固存其如侍臣之言恐怒    難犯臣是與董璋暫以愛合</hi>
<hi>和而不同雖玉帛之交馳豈心貌之相𩔖誠知藴蓄且務包容儻感飛揚必當掃殄其董璋至今年四月二十</hi>
<hi>八日暴興兵甲五月一日驟入漢州臣其日先差昭武單節度兵馬留後兼左廂步軍都指揮使趙廷隠總領</hi>
<hi>三萬人騎發次新都臣自統領牙内親軍二萬人騎繼之俱列營于彌牟鎮比至三日詰旦結其大陣俟勦元</hi>
<hi>兇其董璋至午時敢領妖徒來當鋒鋭臣則親驅戈甲趙廷隠手奮鼓旗一擊而魚潰鳥離四合而豕分蛇斷</hi>
<hi>斬首一萬餘級執俘八千餘人生擒賊中都指揮使元璝牙内副都指揮使董光演及已下指揮使都頭八千</hi>
<hi>餘員奪下馬甲五百餘匹收獲衣甲器械十萬餘事其餘逆漏之徒尋令搜捉併盡其董璋只與親男牙内都</hi>
<hi>指揮使董光嗣併從騎二人罄馬而奔棄甲而遁撫隻輪而掩泣視亂轍以咸哀烏江之死所不逃赤壁之慙</hi>
<pb n="KR2i0021_WYG_048-26a"/>
<hi>顔更厚臣幸以疾雷之勢破其急電之機臣便統領大軍壓背追襲其董璋至四日已時走入東門至午時有</hi>
<hi>前陵州刺史王暉知窠巢之已傾騐城池之不守梟斬董璋父子首級相次迎獻軍門徑進師徙收下城壘平</hi>
<hi>定一方之衆止于期日之間莫不遐仗皇威戡除鄰患臣方以自違君命未逹臣誠㨗音雖審其風馳奏疏未</hi>
<hi>遑其羽揷豈謂皇帝陛下才聆動静遽軫憂勞遄降使臣特頒明詔諭董璋之姦罪勉㣲臣以削平仍勅軍前</hi>
<hi>俾施犄角並得暗合廟畧顯應神機更無唇齒之虞永荷股肱之寄今本文多從通鑑歐史</hi>八月甲<lb/>
子知祥令李昊為武泰留後趙季良武信留後李仁罕<lb/>
保寧留後趙廷隠寧江留後張知業昭武留後李肇等<lb/>
草表請以已為蜀王行墨制仍自求旌節昊曰比者諸<lb/>
<pb n="KR2i0021_WYG_048-26b"/>
將攻取方鎮即有其地今又自求朝廷節鉞及明公封<lb/>
爵然則輕重之權皆在羣下矣知祥大悟更令昊為己<lb/>
草表請行墨制得自補授兩川刺史以下又表請以季<lb/>
良等五留後為節度使九月知祥以子仁賛攝行軍司<lb/>
馬兼都總轄兩川牙内馬歩都軍事是月葬福慶長公<lb/>
主於星宿山冬十月己酉朔唐復遣李存瓌來成都詔<lb/>
劔南自節度使刺史以下官聽知祥差署訖奏聞朝廷<lb/>
更不除人又遣閤門使劉政恩為宣諭使來歸福慶長<lb/>
<pb n="KR2i0021_WYG_048-27a"/>
公主之賻且為發哀册贈晉國雍順長公主先是李嚴<lb/>
被誅之後唐除刺史輙以東兵衛送之夏魯竒李仁矩<lb/>
武䖍裕各有牙隊數千人及我兵克遂閬利䕫黔梓六<lb/>
鎮得東兵無慮二萬人知祥厚給其衣食并表請家屬<lb/>
至是唐主詔諭不許然亦不復徴兵還未㡬政恩復命<lb/>
知祥遣將朱濕朝唐四年春二月戊申知祥以墨制署<lb/>
趙季良等為五鎮節度使癸亥唐命知祥以檢校太尉<lb/>
兼中書令行成都尹劔南東西兩川節度管内觀察處<lb/>
<pb n="KR2i0021_WYG_048-27b"/>
置統押近界諸蠻兼西山八國雲南安撫制置等使封<lb/>
蜀王是月王遣官修故蜀主王建墓禁樵採三月宴府<lb/>
僚於王氏宣華苑謂左右曰使衍不荒於政有賢臣輔<lb/>
之繼岌小子豈能遽至此邪趙季良曰亦天時也不有<lb/>
所廢君何以興王大喜乙酉唐始下制除趙季良等為<lb/>
五鎮節度使秋七月唐以工部尚書盧文紀禮部郎中<lb/>
呂珂為册禮使賜王一品朝服册文曰朕祗受天眷䖍<lb/>
荷帝圖敷大信而仰法昊穹秉至公而俯臨億兆彰善<lb/>
<pb n="KR2i0021_WYG_048-28a"/>
癉惡必分涇渭之流崇德報功敢忘山河之誓其有榮<lb/>
聨戚里任重侯藩佐白水而中興為皇家而盡節雖旁<lb/>
緣詿誤而竟保忠貞疏鑿未通潮海之波瀾蹔阻氣霾<lb/>
既定拱辰之光耀如初表章皆驗於推誠琛賮逺脩於<lb/>
述職得不顯其丹赤懋以旌酬益敦魚水之歡永契君<lb/>
臣之道爰求吉日乃降徽章爾孟知祥五緯佐天三山<lb/>
鎮地七年乃辨真為梁棟之材十德俱全信是琮璜之<lb/>
器先皇帝經綸八極濟活兆人李通首述其緯書鄧禹<lb/>
<pb n="KR2i0021_WYG_048-28b"/>
常參於霸業同心同德竟扶歸馬之朝不伐不矜㒺恃<lb/>
濯龍之寵洎朕纂承鳳紀繄爾鎮守龍城鐵石彌堅菁<lb/>
茅不匱山川險絶每䖍向日之心玉帛駿奔來助郊天<lb/>
之禮有臣若此當代何加董璋久作厲階終萌逆節既<lb/>
辜恩於覆載欲嫁禍於勲賢叠以封章疏其隣道䖍劉<lb/>
我生聚離間我忠良爾外示叶同潜懐憤激衷罄言而<lb/>
誘諭彼既不囘伺良便以誅鋤乃期自雪以至敢驅叛<lb/>
黨徑逼仁封吹虺毒以傷人奮豺牙而暴物爾則妙施<lb/>
<pb n="KR2i0021_WYG_048-29a"/>
成筭竟出全師鼙鼔纔鳴旋聞落爪窠巢自潰已致噬<lb/>
臍梓州之妖氣風驅涪州之狂波鏡淨解吾宵旰賴爾<lb/>
韜鈐固當銘在景鐘豈止光於信史况復備輸懇欵益<lb/>
驗傾䖍叙魯館之夤緣述沛中之事舊深心可見亮節<lb/>
期彰不有疾風焉知勁草倘無異數曷報崇庸由是並<lb/>
築將壇顯陞王爵兼兩藩之奥壤啓一字之真封仍循<lb/>
益地之通規别改旌功之懿號賜之旌鉞册以輅車雖<lb/>
加等之寵光爾皆不忝在睦親之義分予亦無慚於戲<lb/>
<pb n="KR2i0021_WYG_048-29b"/>
天鑒甚明為善者降之福祉君恩不黨立勛者厚以奬<lb/>
酬惟敬慎乎始終可延長於富貴勉承兌澤來鎮坤維<lb/>
可授依前檢校太尉兼中書令行成都尹劔南東西兩<lb/>
川節度使管内營田觀察處置統押近界諸蠻兼西山<lb/>
八國雲南安撫制置等使仍封蜀王加食邑一千五百<lb/>
戸實封二百戸改賜忠貞匡國保大功臣散官勲如故<lb/>
仍令所司擇日備禮册命主者施行八月乙巳朔文紀<lb/>
等至成都先是王自作九旒冕九章衣車服旌旗皆擬<lb/>
<pb n="KR2i0021_WYG_048-30a"/>
王者戊申王遂服衮冕備儀衛詣驛降階北面受册升<lb/>
玉輅至府門乘歩輦而歸王下教境内曰取威定霸乃<lb/>
公侯權變之方拾爵䇿勲乃皇王叙酬之典其或兵屯<lb/>
萬旅地廣三川周環列國之山河奄有全蜀之封部儻<lb/>
不從權而狥衆則稽錄効以報功今禀命於中朝得專<lb/>
制而行賞但念承世家之餘慶受旌鉞之殊榮自領成<lb/>
都於兹半紀窮奢極侈固斷意而不為講武教民在安<lb/>
邊而有作往歲方勤述職務保永圖不幸諸藩搆成深<lb/>
<pb n="KR2i0021_WYG_048-30b"/>
隙此際主兵將帥爭陳排難之功運䇿賓僚咸展出竒<lb/>
之畧因興武旅分蕩渠魁累破竹以焚枯連開疆而拓<lb/>
土其次諸司奉職庶吏推誠咸著勲勞豈忘奬荅又昨<lb/>
聖上以顯分忠佞遂降册封礪岳帶河銘大君之異寵<lb/>
輅車珠冕表列國之殊榮仍示優崇俾行墨制上自藩<lb/>
方之任下及州縣之官凡黜陟幽明許先行而後奏自<lb/>
可保不僣不濫之典賞立功立事之人必無患於不均<lb/>
庶有覬於允當布告遐邇咸使聞知九月立三廟冬十<lb/>
<pb n="KR2i0021_WYG_048-31a"/>
一月唐主殂十二月王聞赴制服大臨謂僚佐曰宋王<lb/>
㓜弱為政者皆胥吏小人其亂可坐視也是時蠻人髙<lb/>
曩閣藏楊夾失朶兒只率衆歸附置碉門黎雅長河西<lb/>
魚通寧逺六軍民安撫司賜閣藏世勲二字世襲安撫<lb/>
明德元年春正月黄龍見犍為白鵲集玉局化白龜逰<lb/>
於宣華苑武泰節度使趙季良上表陳符瑞率文武百<lb/>
官勸進王曰德薄不足辱天命以蜀王而老於孤足矣<lb/>
季良曰將士大夫盡節效忠於殿下皆望攀鱗附翼今<lb/>
<pb n="KR2i0021_WYG_048-31b"/>
不正大統無以副軍民推戴之心閏月己巳<hi>蜀檮机云二十八日</hi>
王乃即皇帝位于成都國號蜀是日大風晝暝二月癸<lb/>
酉以趙季良為司空兼門下侍郎同平章事領武泰節<lb/>
度使如故中門使王處囘為樞密使李仁罕為衛聖諸<lb/>
軍馬歩軍指揮使仍領武信節度使趙廷隠為左匡聖<lb/>
歩軍都指揮使仍領保寧節度使張業為右匡聖歩軍<lb/>
都指揮使仍領寧江節度使張公鐸為捧聖控鶴都指<lb/>
揮使侯洪實為奉鑾肅衛指揮副使掌書記母昭裔為<lb/>
<pb n="KR2i0021_WYG_048-32a"/>
御史中丞掌書記李昊觀察判官徐光溥為翰林學士<lb/>
三月追尊曽祖佚為孝元皇帝廟號太祖祖察為孝景<lb/>
皇帝廟號世祖考道<hi>蜀檮杌作巘歐史後蜀世家有云知祥父道今從之</hi>為孝武<lb/>
皇帝廟號顯宗遣使持書至洛稱大蜀皇帝唐潞王從<lb/>
珂舉兵於鳳翔唐主遣西京留守王思同討之䕶國安<lb/>
彦威與山南西道張䖍釗武定孫漢詔彰義張從賓静<lb/>
難康福五節度使合兵攻鳳翔官軍敗潰夏四月庚午<lb/>
朔地震張䖍釗孫漢韶以興元武定兩鎮來降帝命奉<lb/>
<pb n="KR2i0021_WYG_048-32b"/>
鑾肅衛馬歩都指揮使昭武節度使李肇將兵五千還<lb/>
利州右匡聖馬歩都指揮使寧江節度使張業將兵一<lb/>
萬屯大漫天以迎之辛巳受玉冊玉寳御得賢門大赦<lb/>
改元曰明德<hi>錦里耆舊傳云改唐長興五年為明德元年</hi>追冊晉國雍順長<lb/>
公主李氏為皇后冊夫人李氏為貴妃唐興州刺史劉<lb/>
遂清盡撤三泉西縣金牛桑林戍兵以歸洛我兵因進<lb/>
取散関以南城鎮甲申張業將兵入興元洋州五月丁<lb/>
未唐階州刺史趙澄來降己酉䖍釗漢韶舉族遷成都<lb/>
<pb n="KR2i0021_WYG_048-33a"/>
壬戌取唐成州先是趙廷隠獻取山南之計帝以兵罷<lb/>
民困不許至是乘勢進逼漸次畧地山南六月幸大慈<lb/>
寺避暑觀唐明皇僖宗御容宴羣臣於華嚴閣下唐文<lb/>
州都指揮使成延龜舉州來附是月帝宴勞張䖍釗等<lb/>
䖍釗奉觴為夀帝手緩不能舉觴初帝得風疾踰年至<lb/>
是遂病秋七月置永平軍於雅州以孫漢韶為節度使<lb/>
復以䖍釗為山南西道節度使同平章事䖍釗固辭不<lb/>
行乙巳帝以七夕宴丹霞樓觀宫人乞巧病遂增劇甲<lb/>
<pb n="KR2i0021_WYG_048-33b"/>
子立皇子東川節度使同平章事親衛馬歩都指揮使<lb/>
仁賛為太子仍監國召司空同平章事趙季良與李仁<lb/>
罕趙廷隠王處回張公鐸侯洪實同受遺詔輔政是夕<lb/>
殂<hi>二十六日</hi>年六十一諡文武聖德英烈明孝皇帝廟號髙<lb/>
祖陵曰和陵先是有僧<hi>一作道者非</hi>自號醋頭手携一燈檠<lb/>
所至處卓之呼曰不得燈燈便倒及帝登極數月即宴<lb/>
駕人以為驗又帝初入蜀時有輓車過者問曰爾所載<lb/>
者㡬何對曰盡力不過兩袋帝深惡之後果傳兩世云<lb/>
<pb n="KR2i0021_WYG_048-34a"/>
帝撫民以仁恵馭卒以恩威接士大夫以禮歿之日蜀<lb/>
人甚哀之<lb/>
論曰同光之末莊宗罹禍明宗入立中原非復沙陀氏<lb/>
有也髙祖雄據西蜀肇造丕基庶㡬乘時之英傑議者<lb/>
輙以葭莩之戚君臣之誼責其不勤王不謝罪過矣若<lb/>
乃叱斬李嚴不動聲色驅除董璋舉無遺筭克定東川<lb/>
奄有山南殆亦所謂天授威武者與<lb/>
　<lb/>
<pb n="KR2i0021_WYG_048-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十國春秋卷四十八<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>江城名蹟巻一</head> <lb/>
    <p>
<pb n="KR2k0099_WYG_001-1a"/>
欽定四庫全書<lb/>
　江城名蹟巻一<lb/>
　　　　　　　　　　　　　新建陳宏緒撰<lb/>
　　考古<hi>一</hi>
名勝志云漢郡城周十里八十四步開六門南曰南門<lb/>
　松陽門西曰臯門昌門東北二門各以方隅為名晉<lb/>
　咸安中豫章太守范寗更闢東北西南二門唐初築<lb/>
　城西南隅四分之一即今府治所也垂拱元年洪州<lb/>
<pb n="KR2k0099_WYG_001-1b"/>
　都督李景嘉增築之凡八門題額俱吏部侍郎越州<lb/>
　徐浩書元和四年刺史韋丹更築城東北隅於是廣<lb/>
　比漢城倍之宋洪州城又倍之紹興六年李綱來帥<lb/>
　是邦始截其東北隅入三里許開十二門<lb/>
松陽門　續博物志云豫章城南曰松陽門門内有樟<lb/>
　髙七丈五尺大二十五圍垂䕃數畝漢官儀曰豫章<lb/>
　郡樹生庭中因以為名豫章記云松陽門内有大梓<lb/>
　樹大四十五圍舉樹盡枯死永嘉中一旦忽更榮茂<lb/>
<pb n="KR2k0099_WYG_001-2a"/>
　大興中元皇帝果繼大業庾仲初揚都賦所云瘣木<lb/>
　薈於豫章郭璞南郊賦云弊梓櫂秀於祖邑宣帝祖<lb/>
　為豫章太守故云祖邑也按樟與梓皆在松陽門内<lb/>
　或一事而誤傳或真有此兩種俱不可考而豫章以<lb/>
　樹得名則漢官儀之言為得其實耳<lb/>
南浦亭　豫章記南浦亭在橋步門外往來艤舟之所<lb/>
　復齋漫録云豫章有南浦亭前軰賦詩多以江淹送<lb/>
　君南浦傷如之何為始余觀楚詞云子交手兮東行<lb/>
<pb n="KR2k0099_WYG_001-2b"/>
　送美人兮南浦乃知江淹取此也　文天祥詩半生<lb/>
　幾度此登臨流落如今雪滿簮南浦不知春巳晚山<lb/>
　山但覺日初隂誰憐龜鶴千年語空負鵬鷗萬里心<lb/>
　無限故人簾外雨夜深如有廣陵音<lb/>
避暑樓　城東南敵樓也武陽公韋丹所創貞元十四<lb/>
　年觀察使李巽闢而新之夏日常同僚屬賔客宴<lb/>
　㑹於此南昌副使符載為之頌<lb/>
雙門　豫章記云郡墻東南雙門呉太守維揚府君張<lb/>
<pb n="KR2k0099_WYG_001-3a"/>
　俊宇子彦所造　按呉建衡二年孫皓左夫人王氏<lb/>
　卒皓哀念過甚數月不出民皆訛言皓死章安侯孫<lb/>
　奮當立奮母仲姬墓在豫章豫章太守張俊疑其或<lb/>
　然掃除墳塋皓聞之車裂俊夷三族時豫章吏十人<lb/>
　乞代俊死皓不聴事見呉志<lb/>
鳴鑾路　南唐中主李璟建都時御道邑人王仲序詩<lb/>
　云長衢通輦路宛馬競紛紜帝子凌風去鸞聲盡日<lb/>
　聞雜花迎隊繞御柳看行分千載宸遊地臨歧惜别<lb/>
<pb n="KR2k0099_WYG_001-3b"/>
　君予與諸公作江城懐古詩亦有此題今朱邸荆榛<lb/>
　誰問偏霸荒凉故蹟哉　李主謀遷都洪州諭羣臣<lb/>
　曰建康與敵境隔江而巳又在下流敵兵若至閉門<lb/>
　自守借使外諸侯能救國難即為劉裕陳霸先爾今<lb/>
　吾徙豫章據上流而制根本上䇿焉羣臣多不欲惟<lb/>
　樞宻使唐鎬贊成之遂升洪州為南昌建南都建隆<lb/>
　三年春以世子從嘉監國國主如南都所過慰勞守<lb/>
　宰存問髙年疾苦㑹齊王景逹於廬山歴覽勝境與<lb/>
<pb n="KR2k0099_WYG_001-4a"/>
　從臣譚宴浹日而去至南都苦豫章迫隘宫府營署<lb/>
　皆不能容羣臣日夜思歸國主悔怒唐鎬慙懼發瘍<lb/>
　卒六月國主殂於南都年六十有四在位十有九年<lb/>
　廟號元宗　徐鉉曰國主少有至性仍懐髙世之量<lb/>
　始出閣即命於廬山瀑布前搆書齋為他日終焉之<lb/>
　計及迫於紹襲遂捨為開元精舍常患民間侈靡第<lb/>
　宅衣服咸為節制驅惰遊之人率歸農業及大漸之<lb/>
　際羣鶴翔於空雙龍據殿屋遂奄然而死聞者莫不<lb/>
<pb n="KR2k0099_WYG_001-4b"/>
　痛悼　璟割江南後金陵對岸即為敵境因遷都豫<lb/>
　章舟車之盛旌旗絡繹凡數千里有司儀衛洎禁校<lb/>
　帑藏不絶者竟一載每比顧忽不樂澄心堂承㫖秦<lb/>
　裕臧徴利引屏風障之嘗吟詩云靈槎思浩𣺌老鶴<lb/>
　憶崆峒<lb/>
長春殿　南唐李主所建李主寢疾其中不復進膳日<lb/>
　惟啖蔗漿咀藕華疾革遺令留塟西山累土數尺為<lb/>
　墳且曰違吾言非忠臣孝子迨李主殂其子煜不忍<lb/>
<pb n="KR2k0099_WYG_001-5a"/>
　從遺令迎䘮塟於金陵<lb/>
洪州　在南宋時因隆祐太后曾至其地亦稱東朝髙<lb/>
　宗紹興二年閏四月勅朕嚮巡狩於南國以豫章為<lb/>
　東朝云云是其證也又宋制天子即位嘗領州縣自<lb/>
　防禦州而下皆升軍名節鎮州則建為府孝宗在潜<lb/>
　藩曾領鎮南軍節度使故洪州遂升為隆興府實亦<lb/>
　相沿舊章如是但用年號為異耳<lb/>
寜王府　即今察院官署正徳末以宸濠謀逆遂廢始<lb/>
<pb n="KR2k0099_WYG_001-5b"/>
　封寜獻王諱權髙皇帝十六子生而神姿朗秀白晳<lb/>
　美鬚髯始能言自稱大明竒士好學博古諸書無所<lb/>
　不覽洪武中冊封大寧文皇帝踐阼改封南昌所居<lb/>
　宫庭無丹彩之飾覆殿瓴甋不請琉璃構精廬一區<lb/>
　蒔花藝竹鼓琴著書其間晚節益慕冲舉自號臞仙<lb/>
　建生墳緱嶺之上數往遊焉所著通鑑博論一巻漢<lb/>
　唐秘史二巻史類一巻文譜八巻詩譜一巻神隱肘<lb/>
　後神樞各二巻夀域神方四巻活人心二卷太古遺<lb/>
<pb n="KR2k0099_WYG_001-6a"/>
　音二巻異域志一巻遐齡洞天志二巻運化𤣥樞琴<lb/>
　阮啟䝉各一巻乾坤生意神竒秘傳譜各三巻采芝<lb/>
　吟四巻其他注纂數十種經子九流星厯醫卜黄冶<lb/>
　諸術皆具古今著述之富無逾王者又作家訓六篇<lb/>
　寜國儀軌七十四章　寜靖王女安福郡主能屬文<lb/>
　尤長於詩配孔景文亦善吟居常聫章賡和積成巻<lb/>
　帙主號桂華軒有桂華軒集四巻五七言詩一百七<lb/>
　十餘首聫句三之一新喻胡憲副榮云予觀集中夏<lb/>
<pb n="KR2k0099_WYG_001-6b"/>
　景詩炎炎赤日景偏長宫院無風亦自凉安得片雲<lb/>
　彌太宇清隂幕幕徧遐方與唐詩緑樹碧簷相掩映<lb/>
　無人知道外邊寒者異趣矣主尤善草法今集中數<lb/>
　幅筆勢遒俊無花骨欹斜之態<lb/>
陽春書院　寜庶人宸濠建以祀髙禖祈嗣廣求詩文<lb/>
　揄揚每士子秋㨗設宴邀請人各一律得一聫云光<lb/>
　聫滕閣文章煥春透徐亭草朩香宸濠嘉賞刻榜懸<lb/>
　之標為絶唱<lb/>
<pb n="KR2k0099_WYG_001-7a"/>
建安王府　在髙士橋東建安簡定王之宫殿也簡定<lb/>
　王諱覲鋉寜靖王之第四子再世而傳莊定王宸潚<lb/>
　三世而傳昭靖王拱榐四世而傳康懿王多㸅五世<lb/>
　而傳王謀壠壠號豈軒能詞翰而躭禪學至六世而<lb/>
　遂遭鼎革國除其府第傍有園可數畝頗饒古朩竒<lb/>
　石　鄭仲䕫偶記云建安王半隱園有古池深丈許<lb/>
　中有石砌一方堆若古墓然内時作金鼓聲<lb/>
樂安王府　在永和門内寜惠王第三子昭定王奠壘<lb/>
<pb n="KR2k0099_WYG_001-7b"/>
　肇封於此昭定子鎮國將軍覲□先卒孫宸湔嗣封<lb/>
　覲□追謚温隱王宸湔謚靖莊王靖莊子端簡王栱<lb/>
　欏號眠雲以文雅才辨著稱善繪菊石嘉靖四十年<lb/>
　端簡子多焿嗣王爵再傳而賦黍離所謂兎園雁池<lb/>
　鶴洲鳬渚盡蕩為牧馬之塲過者哀之<lb/>
舊澹臺祠　在總持寺左祀魯武城澹臺子羽祠額曰<lb/>
　友教堂宋轉運副使程大昌剏建并撰祠記堂背即<lb/>
　澹臺子羽墓按吾郡碑文之佳者王勃滕王閣序韓<lb/>
<pb n="KR2k0099_WYG_001-8a"/>
　昌黎重修滕王閣記曾鞏徐孺子祠堂記與此記四<lb/>
　篇而已而大昌之記世罕傳誦備載於此記曰豫章<lb/>
　總持寺之東有澹臺子羽墓本圖經所傳為信也司<lb/>
　馬遷記子羽從弟子三百人南遊至江班固又言子<lb/>
　羽居楚友教士大夫豫章在春秋為楚則子羽宜有<lb/>
　墓然京相鏜記子羽泰山南武城縣人也有塜水經<lb/>
　陳留裘氏鄉又有子羽塚是一子羽也而稽之圖記<lb/>
　其墓三出矣酈氏雖知泰山陳留必有一悞顧不敢<lb/>
<pb n="KR2k0099_WYG_001-8b"/>
　堅决以為孰是則豫章圖經其得獨為信哉且子羽<lb/>
　名施後世自子游之宰武城始以予所聞世盖有西<lb/>
　武城也左馮翊清河定襄皆以名縣而清河時曰東<lb/>
　武城者以其與定襄皆𨽻趙且定襄在西故也若子<lb/>
　游之所宰其實魯邑而東武城者魯之北也故漢儒<lb/>
　又加南以别之史遷之傳曾參曰南武城人者剙加<lb/>
　也論語無此也子羽傳正次曾子遷務省文故叙其<lb/>
　里邑止曰武城至京氏則指其墓在南武城縣明其<lb/>
<pb n="KR2k0099_WYG_001-9a"/>
　為魯也夫子嘗欲適趙及河而返曰洋洋乎丘之不<lb/>
　濟此命也韓愈亦曰孔子西行不到秦是秦趙之地<lb/>
　皆未始經行也語曰子之武城聞絃歌之聲是絃歌<lb/>
　云者於南武城乎聞之豈其秦趙與東武城有絃歌<lb/>
　臺遷志遂定著以為子游所宰之邑則悞矣夫聖賢<lb/>
　遺跡衆矣詢考二事其真偽固已相半其可勝辨哉<lb/>
　雖然予於其偽也而有喜焉受之鹿臺魋之石槨遍<lb/>
　四海無復出者荆山歴山首陽則不一其地後世去<lb/>
<pb n="KR2k0099_WYG_001-9b"/>
　古聖賢絶遠既無所事畏亦豈其有諛而争獵以自<lb/>
　夸耀乎是有一事而彼此互相同者此其意不甚可<lb/>
　喜也哉嗚呼其可以使人慕向如此無乃古聖賢之<lb/>
　澤久而不冺也與其亦民之秉彞者殆無古今故好是<lb/>
　懿徳也與則其偽也乃其所以為可尚也况今之疑<lb/>
　未必非昔之信者與淳熙元年予將江西漕過子羽<lb/>
　墓嘆曰楚在春秋士能讀墳典邱索巳博矣其後屈<lb/>
　宋遂為儒宗非友教遺澤歟其尊鄉固宜遂築堂祠<lb/>
<pb n="KR2k0099_WYG_001-10a"/>
　之命曰友教<lb/>
徐髙士祠　在東湖南小洲上即舊孺子臺也一云孺<lb/>
　子亭南唐時重建範土為像儼漢代衣冠徐鉉記云<lb/>
　前臨康荘傍眺城闕平湖千畝凝碧於其下西山萬<lb/>
　疊倒影於其中依然懸榻之塲想見致芻之况誦此<lb/>
　語光景如昨曾南豐為太守即故處結茅為堂祠以<lb/>
　中牢詳見南豐祀記　晉陶潜集聖賢羣輔録得漢<lb/>
　五處士以豫章徐孺子為首　朱仲晦詩孺子髙風<lb/>
<pb n="KR2k0099_WYG_001-10b"/>
　何處尋東湖臺觀水雲深生芻一束人如玉此日凄<lb/>
　凉萬古心　宋趙師秀詩欲識髙眠處滄江景切隣<lb/>
　巳知難即鹿惟有獨潜鱗萍長過荷葉藤深失樹身<lb/>
　閒思昔㣲子猶自得稱仁　宋郭祥正詩東湖入望<lb/>
　晚波平蒲葉圓荷各自青不用更尋徐孺宅編茅搘<lb/>
　竹一碑亭　宋黄廷堅詩喬朩幽人三畝宅生芻一<lb/>
　束有誰論藤蘿得意干雲日蕭鼓無心進酒樽白屋<lb/>
　可能無孺子黄堂不是欠陳蕃古人冷淡今人笑湖<lb/>
<pb n="KR2k0099_WYG_001-11a"/>
　水年年到舊痕　洪武中寜波許方知南昌府夢一<lb/>
　儒者曰吾廬冒風雨久矣冀太守修之及見徐孺子<lb/>
　像儼如所夣遂葺其亭以延香火許因此一事獲載<lb/>
　通志名宦傳　新祠即宋環波亭故址明洪武七年<lb/>
　知府許方剙建永樂間巡撫御史張庸重構萬厯間<lb/>
　知府盧廷選於湖中四周叠石環䕶祠基崇禎初年<lb/>
　推官李嗣京以子徐𦙍門人張超配享今俱燬於兵<lb/>
　此祠何可不亟議汶陽之復也<lb/>
<pb n="KR2k0099_WYG_001-11b"/>
武陽郡公祠　在章外祀唐觀察使韋丹唐大中三年<lb/>
　詔尚書司勲員外郎杜牧撰碑銘丹功徳碑在大悲<lb/>
　寺覆以石亭後丹子宙復為觀察使奏置祠於寺左<lb/>
　復奏置田以供香火今乃有寺而無祠自應議復<lb/>
武陽郡公新祠　在三橋東巷内初正統元年按察使<lb/>
　石璞奏許旌陽韋觀察俱有功徳於江西請列祀典<lb/>
　從之韋祠居鐵柱宫内之傍有胡儼撰許韋二公功<lb/>
　徳碑成化五年知府王詔移建于此萬厯中布政使<lb/>
<pb n="KR2k0099_WYG_001-12a"/>
　陸長庚重修以武陽公之子觀察使宙配享顔其堂<lb/>
　曰奕世累仁　武陽以元和二年拜洪州觀察使洪<lb/>
　俗比屋皆茅竹結構民苦火災公始至計口取俸除<lb/>
　去冗事取公私錢教人陶瓦不二歲凡為瓦屋萬四<lb/>
　千間樓四千二百間又洪地卑薄苦水潦公𣲖湖入<lb/>
　江為斗門節其暴溢作長堤一十二里以捍江漲復<lb/>
　憂民之病旱也則鑿陂塘五百九十有八灌膏腴畝<lb/>
　萬二千有餘頃江西民得免水火而樂耕稼安其生<lb/>
<pb n="KR2k0099_WYG_001-12b"/>
　業皆出公賜至今歌詠不忘焉　按吾郡當太平時<lb/>
　秩祀相望士子絃誦其中者踵趾錯然旌忠祠正學<lb/>
　書院與武陽祠尤盛諸祠既廢遠近負笈而來無復<lb/>
　弛擔之處城内外遂絶不聞咿唔聲但啼鵂鶹而竄<lb/>
　鼪鼯而巳未知何日復覩文明之象也　明熊大司<lb/>
　馬明遇詩觀察唐朝使甘棠召伯亭河堤堅保障瓦<lb/>
　屋教陶型古壁猶生白遺文可殺青峩峩冠冕像章<lb/>
　貢表精靈<hi>又</hi>古祠隣曲巷髙樹望茫然祝典春秋舉<lb/>
<pb n="KR2k0099_WYG_001-13a"/>
　聲名父老傳香臺供木豆虗院甃花磚請看東湖水<lb/>
　津橋裊瑞烟<lb/>
大忠祠　在四道後街祀宋忠臣岳飛文天祥謝枋得<lb/>
　飛平馬進於洪州授江西制置使天祥以同都督出<lb/>
　兵江西枋得為江西招諭使　按安撫制置使李忠<lb/>
　定公綱江西時遭金人殘破之後綱措置悉中機宜<lb/>
　如賑濟饑民招填軍額建置營房修築城池招捕盗<lb/>
　賊繕治器甲增修官府剙盖倉庫皆於咄嗟之頃不<lb/>
<pb n="KR2k0099_WYG_001-13b"/>
　擾而辦其區畫至今可倣而行也髙宗庸主竟以臺<lb/>
　諫之䜛罷公宋事遂益潰決大忠祠固不可不復忠<lb/>
　定一特祠吾土又曷可少哉　忠定嘗言洪州城池<lb/>
　北面尤為濶遠皆係荒閒田地無人居止又城外一<lb/>
　帶盡是漲沙髙與城齊可以下瞰城中若欲為可守<lb/>
　之計不得不亟為修治此亦經理江右之所宜知也<lb/>
忠臣廟　在五桂坊西洪武初勅建祀後翼統軍元帥<lb/>
　趙徳勝右副指揮使劉齊左翼元帥牛海龍樞宻判<lb/>
<pb n="KR2k0099_WYG_001-14a"/>
　官李繼先左副元帥趙國旺統軍元帥許珪右翼元<lb/>
　帥同知朱濳千户張子明臨江府同知趙天麟百户<lb/>
　徐明士伍張徳山夏茂成洪都知府葉琛行省都事<lb/>
　萬思誠共十四人皆偽漢攻㑹城先後死難之文武<lb/>
　也洪武十年丁巳遣行人李子南諭祭文曰開國之<lb/>
　初朕頼爪牙之士宣力四方以拓疆土其有捐軀殉<lb/>
　國而歿於王事者朕尤䘏之故嘗加封并賜廟食今<lb/>
　者天下既定大告武成追憫有功之臣不及親受其<lb/>
<pb n="KR2k0099_WYG_001-14b"/>
　報一念至此其何能忘爰命禮官再加討論其大者<lb/>
　進以上公之爵配享仁祖淳皇帝廟廷其諸有廟食<lb/>
　者不能遍及亦皆贈官賜諡用表朕懐仍具衣衾官<lb/>
　給塟事以昭勸忠之道其南昌功臣廟除爾徳勝巳<lb/>
　贈開國輔運推誠宣力武臣榮禄大夫柱國同知大<lb/>
　都督府事仍追封梁國公賜諡武桓外爾繼先可加<lb/>
　贈開國輔運推誠宣力武臣榮禄大夫柱國仍追封<lb/>
　隴西侯賜諡忠勇爾齊可加贈開國輔運推誠宣力<lb/>
<pb n="KR2k0099_WYG_001-15a"/>
　武臣榮禄大夫柱國仍追封彭城侯賜諡荘毅爾珪<lb/>
　可加贈開國輔運推誠宣力武臣榮禄大夫柱國仍<lb/>
　追封髙宻侯賜諡景襄爾國旺可加贈開國輔運推<lb/>
　誠宣力武臣榮禄大夫柱國仍追封天水侯賜諡荘<lb/>
　節爾濳可加贈開國輔運推誠宣力武臣榮禄大夫<lb/>
　柱國仍追封沛郡侯賜諡威悼爾國勝可加贈開國<lb/>
　輔運推誠宣力武臣榮禄大夫柱國仍追封安定侯<lb/>
　賜諡忠愍爾琛可加贈開國翊運推誠守正文臣榮<lb/>
<pb n="KR2k0099_WYG_001-15b"/>
　禄大夫柱國仍追封南陽侯賜諡貞肅爾海龍可加<lb/>
　贈開國輔運宣力武臣驃騎將軍上䕶軍仍追封隴<lb/>
　西伯賜諡壯穆爾天麟可加贈開國翊運守正文臣<lb/>
　中奉大夫䕶軍仍追封天水伯賜諡襄烈爾思誠可<lb/>
　加贈朝列大夫騎都尉仍舊封龍泉縣子爾子明可<lb/>
　加贈定遠將軍輕車都尉同知指揮使司事仍諡忠<lb/>
　節爾徳山可加贈懐逺將軍輕車都尉同知指揮使<lb/>
　司事仍諡忠節爾明可加贈明威將軍上騎都尉僉<lb/>
<pb n="KR2k0099_WYG_001-16a"/>
　指揮使司事仍舊封合肥縣男爾茂成可加贈明威<lb/>
　將軍上騎都尉僉指揮使司事嗚呼崇階峻爵雖不<lb/>
　及於生前美號榮名尚永垂於身後遣官賜祭用妥<lb/>
　爾靈九原有知庶其歆享　按郡人胡儼撰廟記槩<lb/>
　不及諸公之諡而又以思誠之贈無聞豈未見諭祭<lb/>
　文耶頥庵生當國初而紀載巳不免牴牾益信考證<lb/>
　之難　諭祭文共十五人而忠臣廟祀止十四人無<lb/>
　安定侯程國勝盖國勝同牛海龍夜刼友諒營牛中<lb/>
<pb n="KR2k0099_WYG_001-16b"/>
　流矢死程泅水得脱逕逹金陵請援隨駕戰歿鄱湖<lb/>
　而南昌城中不知遂與海龍之死同報後釐正祀典<lb/>
　知國勝己列康郎廟祀因未除去重複於此耳<lb/>
大節祠　在髙橋南直街内祀建文壬午死事諸臣太<lb/>
　常寺卿分宜黄子澄御史大夫新淦練子寜大理寺<lb/>
　少卿鄱陽胡閏大理寺丞南昌劉端刑部郎中南昌<lb/>
　王髙翰林修撰吉水王艮濟陽教諭吉水王省衡府<lb/>
　紀善泰和周是修監察御史廬陵曾鳯韶大理寺丞<lb/>
<pb n="KR2k0099_WYG_001-17a"/>
　永豐鄒瑾監察御史永豐魏冕大理寺丞萬安彭與<lb/>
　明賔州知州南康蔡運沛縣知縣廬陵顔伯瑋子顔<lb/>
　有為共十五人萬厯四年詔建　黄分宜逮至京不<lb/>
　屈死從子文富福遠等六十五人皆死姻黨戌邊者<lb/>
　四百餘人練新淦被族其姻戚張烏仔楊文壽等論<lb/>
　死者百五十一人戍邊者數百人胡鄱陽懸尸武功<lb/>
　坊凡與胡有連者俱差舍人柴斌簿録到京老弱婦<lb/>
　女死道路死桎梏及拷掠者無算抄提全家計二百<lb/>
<pb n="KR2k0099_WYG_001-17b"/>
　十七人自方正學而下受禍慘酷未有如吾江右三<lb/>
　公之甚也　按江西又有張彦方龍泉人由徴辟授<lb/>
　給事中以便養告改樂平知縣建文四年勤王詔下<lb/>
　彦方糾義起兵抵江口遇靖難師執至樂平梟其首<lb/>
　暴屍譙樓時暑月經旬顔面如玉無一蠅集父老竊<lb/>
　塟縣治之清白堂後又有徐子權新淦人洪武乙丑<lb/>
　進士歴刑部主事靖難師至聞練子寜不屈慟哭賦<lb/>
　詩有翹首謝京國飛魂返故鄉之句俄自經死兩公<lb/>
<pb n="KR2k0099_WYG_001-18a"/>
　應同十五人祠祀當時表忠者偶失於博訪耳<lb/>
旌忠祠　先在惠民門内舊為五顯神祠正徳十四年<lb/>
　宸濠反巡撫都御史孫公燧按察使副使許公逵死<lb/>
　之郡人士哀痛立主於廟祭焉後巡撫都御史王守<lb/>
　仁左布政使陳䇿按察使伍文定先後以其事聞而<lb/>
　御史唐龍至復以表異忠義請詔贈燧禮部尚書諡<lb/>
　忠烈贈逵左副都御史諡忠節<hi>後亦加贈禮部尚書</hi>命有司建<lb/>
　祠春秋祭享賜額曰旌忠時軍興後創制未遑因葺<lb/>
<pb n="KR2k0099_WYG_001-18b"/>
　前祠繪二公像祀之南京禮科給事中王予謨復以<lb/>
　主事馬思聰㕘議黄宏死節事請遂又贈宏太常少<lb/>
　卿思聰光禄少卿俱配享旌忠祠嘉靖二年巡撫右<lb/>
　副都御史盛應期下車祗謁以為規制湫隘弗稱乃<lb/>
　與鎮巡三司合議請以舊貢院廢址改創因念按察<lb/>
　司副使周憲正徳七年父子死節華林應得從祀為<lb/>
　言於朝㑹御史鄧顯麒題黄宏馬思聰不當與孫許<lb/>
　同堂享祀奉㫖以周憲配享黄宏馬思聰撤去嘉靖<lb/>
<pb n="KR2k0099_WYG_001-19a"/>
　三年正月祠成乃遷主祔廟扁曰勅建旌忠祠大學<lb/>
　士餘姚謝遷華亭徐階並有記<lb/>
王文成公祠　在大忠祠右即射圃亭址祀新建伯前<lb/>
　巡撫江西都御史王公守仁嘉靖初前提學副使徐<lb/>
　階建魏良弼撰祠記浙有三先生其在科目中者劉<lb/>
　青田暨先生其在科目外者方正學孝孺皆昭代之<lb/>
　異人也先生致良知之學直接陸子静易簡之傳其<lb/>
　論學諸書及學記尊經閣等文程朱所欲為而不能<lb/>
<pb n="KR2k0099_WYG_001-19b"/>
　者江西辭爵與撫田州等疏唐陸宣公宋李忠定公<lb/>
　所不逮也古稱三不朽惟先生足以兼之政不徒功<lb/>
　業彪炳而巳新建伯之封實以吾邑署稱而廟貎陸<lb/>
　沉爐烟消滅抑何以慰畏壘之輿情哉　先生平宸<lb/>
　濠疏云先是臣等駐兵豐城衆議安慶被圍宜引兵<lb/>
　直趨安慶臣以九江南康皆巳為賊所據而南昌城<lb/>
　中數萬之衆精悍亦且萬餘食貨充積我兵若抵安<lb/>
　慶賊必囘軍死鬭安慶之兵僅僅自守必不能援我<lb/>
<pb n="KR2k0099_WYG_001-20a"/>
　於湖中南昌之兵絶我糧道而九江南康之賊合勢<lb/>
　撓躡四方之援又不可望事難圖矣今我師驟集先<lb/>
　聲所加城中必巳震懾因而併力急攻其勢必下巳<lb/>
　破南昌賊先破膽奪氣失其根本勢必歸救如此則<lb/>
　安慶之圍自解而逆藩亦可以坐擒矣其决勝於呼<lb/>
　吸之間真不啻燭照數計也　廬山有文成題識云<lb/>
　正徳巳卯六月乙亥寜藩宸濠以南昌叛稱兵向闕<lb/>
　破南康九江攻安慶遠近震動七月辛亥臣守仁以<lb/>
<pb n="KR2k0099_WYG_001-20b"/>
　列郡之兵復南昌宸濠擒餘黨悉定當是時天子聞<lb/>
　變赫怒親統六師臨討遂俘宸濠以歸於赫皇威神<lb/>
　武不殺如霆之震靡擊不折神器有歸孰敢窺竊天<lb/>
　鍳於宸濠式昭皇靈嘉靖我邦國正徳庚辰正月晦<lb/>
　提督軍務都御史王守仁書是時世廟尚未繼統迺<lb/>
　有嘉靖邦國之語至誠前知文成殆足以當之<lb/>
豫章二十四先生祠　在正學書院之東初祀豫章羅<lb/>
　從彦梭山陸九韶復齋陸九齡象山陸九淵文定李<lb/>
<pb n="KR2k0099_WYG_001-21a"/>
　燔商伯黄灝元徳張洽草廬呉澄康齋呉與弼一峰<lb/>
　羅倫敬齋胡居仁東白張元禎號十二先生祠巡按<lb/>
　御史徐栻撰記後増祀南野歐陽徳東郭鄒守益念<lb/>
　菴羅洪先水洲魏良弼四人學使江以東撰記後又<lb/>
　增祀梓溪舒芬整菴羅欽順廬山胡直近溪羅汝芳<lb/>
　塘南王時槐定宇鄧以讃見羅李材濳谷鄧元錫共<lb/>
　二十四人凡十三郡理學諸賢通祀於此　此外如<lb/>
　廬陵孫督學鼎南昌鍾學博甬廣信婁學博諒豐城<lb/>
<pb n="KR2k0099_WYG_001-21b"/>
　楊宗伯濓泰和劉員外魁永豐聶司馬豹南昌萬光<lb/>
　禄廷言南昌章訓𨗳潢吉水鄒總憲元標俱可斟酌<lb/>
　議補庶免遺漏而二十四人中亦有可刪者須以各<lb/>
　郡邑志參考之<lb/>
豫章先賢祠　在鐘鼓樓右故崇儒書院萬厯間學使<lb/>
　沈九疇改為祠先後舉祀澹臺滅明徐穉羅從彦胡<lb/>
　儼張元禎舒芬魏良弼萬廷言萬思謙鄧以讃李材<lb/>
　十一先生皆吾郡之名儒也乃章文節不與俎豆誠<lb/>
<pb n="KR2k0099_WYG_001-22a"/>
　所不解他日有議及禋祀者亟應増補　此祠既成<lb/>
　新建張相國位首倡四季捐金為本祠㑹講之費額<lb/>
　曰豫章㑹舘<lb/>
五賢祠　在迎恩坊祀漢尉梅福陳尚書蕃徐髙士穉<lb/>
　晉范太守寗唐韋武陽郡公丹宋慶厯七年知洪州<lb/>
　張環建按范寗牧豫章日大設庠序遠近至者數千<lb/>
　人資給一出私禄韋公弼學記謂自漢至晉曠數百<lb/>
　年間有功於學校者范寗一人爾以范與四公並祀<lb/>
<pb n="KR2k0099_WYG_001-22b"/>
　甚當張太守固自具眼<lb/>
蘇公祠　在百花洲上祀宋蘇雲卿以配徐孺子正統<lb/>
　七年巡按御史昆明張仲益建胡儼有記　宋知府<lb/>
　真徳秀詩魏公孤忠如孔明隻手能支天柱傾蘇公<lb/>
　髙節如子陵寸膠解使黄河清等是世間少不得問<lb/>
　津耦耕各自適後人未可輕雌黄兩翁之心秋月白<lb/>
三李祠　在府城睡仙觀側三李者宋殿中丞李寅及<lb/>
　其子工部侍郎李虚已洗馬李虚舟也後人即其故<lb/>
<pb n="KR2k0099_WYG_001-23a"/>
　居建祠肖像祀之元末燬今遂不復知有三李姓名<lb/>
三先生祠　祀張南軒栻吕東萊祖謙陸象山九淵宋<lb/>
　建知隆興府呉子良撰記子良以提學攝府事留心<lb/>
　理學祠祀辨朱張吕陸異同之故甚晰<lb/>
豫章三賢祠　在射圃亭即總舖地址祀南昌熊恭肅<lb/>
　浹進賢舒文節芬新建魏太常良弼萬厯三十四年<lb/>
　提學參政姜士昌行府屬三縣剏建大學士張位撰<lb/>
　記<lb/>
<pb n="KR2k0099_WYG_001-23b"/>
督學名臣祠　在校士公署後祀江西學使者黄仲昭<lb/>
　蘇葵邵寳蔡清李夢陽徐一鳴徐階江以東王宗沐<lb/>
　朱廷益王珏陳璲李齡夏寅潘子秀邵鋭張岳共十<lb/>
　七人皆萬厯四十年以前舉祀其中不無濫附尚須<lb/>
　刪定而近代之黄公汝亨魏公説蔡公懋徳侯公峒<lb/>
　曾皆文章節義並著而侯死難尤烈均應増入書以<lb/>
　俟後之議祀典者<lb/>
督學王公祠　在正學書院後祀前提學副使王宗沐<lb/>
<pb n="KR2k0099_WYG_001-24a"/>
　王著有敬所先生文集雖臺閣體亦饒經濟名篇<lb/>
督學李公祠　在東湖南祀江西提學副使李崆峒先<lb/>
　生夢陽崆峒以氣節顯於正嘉間而尤擅文章之譽<lb/>
　孫淇澳太史慎行選明四大家首崆峒次羅圭峰玘<lb/>
　次王遵巖慎中次唐荆川順之然予友艾千子詆崆<lb/>
　峒甚力茅鹿門坤亦有論文書云李夢陽堀起北地<lb/>
　豪儁輻輳已振詩聲復掲文軌而曰吾左史與漢矣<lb/>
　已而又曰吾黄初建安矣以予觀之特所謂詞林之<lb/>
<pb n="KR2k0099_WYG_001-24b"/>
　雄耳其餘古六藝之遺豈不湛滌淫濫而互相剽裂<lb/>
　已乎剽裂二字深中北地膏肓固不獨千子之力詆<lb/>
　也然其集中如左宜人墓誌銘族譜大傳陳思王集<lb/>
　序要自不可磨滅讀者分别而去取之無以耳食而<lb/>
　隨聲可耳　先生自序其詩集云予之詩非真也王<lb/>
　茂叔所謂文人學士韻言爾出之情寡而工之詞多<lb/>
　每欲自改以求其真然今老矣曾子曰時有所不及<lb/>
　學之謂哉其不能滿志如此後人沾沾不置固未若<lb/>
<pb n="KR2k0099_WYG_001-25a"/>
　其自知之審也　督學楊公兆魯曰李獻吉先生戒<lb/>
　人勿讀唐以後書謂其氣日靡格日下追而愈上則<lb/>
　愈簡且奥是則然矣然而胡傳未作則春秋之義不<lb/>
　立洓水氏無通鑑則編年紀事之學不傳紫陽氏無<lb/>
　綱目則十七史之是非不定西山氏不選文章則古<lb/>
　文辭之條例不明大全性理諸書未出則十三經之<lb/>
　㫖趣茫乎不知所凖然則讀書行文將求之唐以前<lb/>
　乎抑唐以後乎駁獻吉悞處無如此數語痛快學者<lb/>
<pb n="KR2k0099_WYG_001-25b"/>
　所宜佩服<lb/>
懐仁祠　在章江門外石亭寺左祀巡撫江西都御史<lb/>
　周公如斗公號觀所嘉靖丁未進士浙江餘姚人萬<lb/>
　厯初莅任力行一條鞭法拮据四閲月規模欵緒釐<lb/>
　然以積勞致病病且劇諸司視之猶手書空作一字<lb/>
　盖以一條鞭徇也其功徳在吾省宜與章江同其悠<lb/>
　長而祠址乃為市猾奸胥所侵無有過而問者真可<lb/>
　為長太息耳<lb/>
<pb n="KR2k0099_WYG_001-26a"/>
鄧文潔公祠　祀吏部右侍郎文潔公以讃在東湖傍<lb/>
　與其故宅相去不數武文潔每言㓜時聞家姑夫對<lb/>
　先大人曰如今世上沒有箇怕人的人予肅容拱之<lb/>
　家姑夫曰我此言可聴麽予敬對曰至哉言也後數<lb/>
　年予在京博一第先大人戒之以書曰周公大聖只<lb/>
　是不驕桓公失在一言而諸侯多叛予以此書粘座<lb/>
　右常面顧瞻對頼無他失此書予見之項徴君承爵<lb/>
　處盖其封君儼手筆也時文潔初中㑹元書中無一<lb/>
<pb n="KR2k0099_WYG_001-26b"/>
　字以科名相詡娓娓數百言皆勉以戒慎恐懼之學<lb/>
　乃知文潔理學固有所自來也或曰怕人不過畏禍<lb/>
　豈足以盡學問予曰怕人即是謹獨非畏禍也曾子<lb/>
　所謂十目所視十手所指意正如此能怕人則威武<lb/>
　不能屈矣　文潔序張宫諭元抃文集云宫諭常修<lb/>
　郡邑二志其人物傳引以自専或欲限一年所宫諭<lb/>
　曰莫信於耳目又以嫌自避而欲推之所不知何人<lb/>
　自視得無薄乎於是槩取而裁之不以一語相借是<lb/>
<pb n="KR2k0099_WYG_001-27a"/>
　時予南昌亦修志予與萬督學張大學士皆謙讓不<lb/>
　敢居且為限年予謂大學士曰以此視宫諭其力量<lb/>
　豈不相遠哉大學士曰委有専有不専耳予曰試再<lb/>
　思之即委専矣其能任乎大學士凝神久之答曰子<lb/>
　言是也此書以萬督學列張大學士之上先軰居鄉<lb/>
　尚齒而不尚官其處人以禮類如此　予讀書文潔<lb/>
　祠最久暑月湖風清佳漁<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>布滿甕橋錦鱗撥刺於<lb/>
　荷香中超然忘在城市文潔之子履園以廕任常州<lb/>
<pb n="KR2k0099_WYG_001-27b"/>
　倅恂恂儒者其猶子左之孝亷履右時萟古文皆能<lb/>
　自成一家天假之年宜不讓前賢鄧文潔也<lb/>
仁政祠　在府學右即青雲樓址祀巡撫江西都御史<lb/>
　劉公元濟前為門一楹中為廳三楹後為樓五楹旁<lb/>
　為四廂各三楹皆繚以石垣額曰仁政公創行條鞭<lb/>
　於江右民得脱離湯火相慶更生即召入為大司農<lb/>
　去之日耄倪數萬遮道涕泣因肖像而尸祝之事詳<lb/>
　南昌萬恭新建呉桂芳祠記公膏澤浹於十三郡百<lb/>
<pb n="KR2k0099_WYG_001-28a"/>
　世人猶食其利乃兵革半載廟貎遽為奸民鳩奪此<lb/>
　何可不一清查一而議復也<lb/>
文徳祠　在髙橋之北祀章斗津先生潢友人朱試上<lb/>
　私諡曰文徳諸門人建祠遂以名之<lb/>
舊貢院　在東湖之左前對百花洲按豫章續志豫章<lb/>
　舊無貢院每遇大比即以城東開元寺為之宣和元<lb/>
　年始創於仙市坊未幾經兵火不復存紹興以來乃<lb/>
　寓能仁上藍寺後應試者浸多寺不能容遂旁益以<lb/>
<pb n="KR2k0099_WYG_001-28b"/>
　光華舘乾道戊子帥守呉芾議卜築為經久計未定<lb/>
　所止故老相率請曰開元寺故址廢不治久矣舊嘗<lb/>
　以比試進士且受東湖之勝面直繩金塔其旁多隙<lb/>
　地實可架屋湖水泓澄塔勢孤聳識者謂有詞源筆<lb/>
　峰之象地無易於此卜之吉於是鳩工庀材命樂平<lb/>
　主簿髙鼎董其役宋季院廢元延祐甲寅改創於琉<lb/>
　璃門之北壬辰兵燬遺址半為城半為營洪武初每<lb/>
　試士于上藍寺二十九年始拓地于東湖之左得三<lb/>
<pb n="KR2k0099_WYG_001-29a"/>
　皇廟故址而創建之嘉靖甲寅巡按御史呉遵復併<lb/>
　徙鎮守府道徳觀而重新之視舊規模益加宏敞今<lb/>
　已焚圮　元呉澄豫章貢院即事云客裏秋光好歸<lb/>
　心不厭遲墻低孤塔見院静一簾垂隔紙聞風怒臨<lb/>
　堦看日移宛然似三逕未負菊花期　又貢院和張<lb/>
　仲美云墻外浮圖壓古城案頭文字浩縱横不辭霜<lb/>
　鬢年華老又辦天朝歲貢英秋隴故園迷蝶夢曉窓<lb/>
　客枕厭雞聲何當孺子亭前去快想髙風浣俗情<lb/>
<pb n="KR2k0099_WYG_001-29b"/>
聚奎樓　在貢院前明初建劉儼有唱和序<lb/>
宗濓精舍　舊在望雲門外龍沙岡祀周濓溪先生宋<lb/>
　理宗曾親書宗濓精舍賜額元末廢或疑精舍乃釋<lb/>
　氏之稱於濓溪無當按古昔名儒教授生徒其所居<lb/>
　皆謂之精舍後漢包咸在海東立精舍朱子有武夷<lb/>
　精舍葉少藴有石林精舍他如曾敷姜肱皆有精舍<lb/>
　讀書又曰精廬若以為浮屠名稱則陋儒不能稽古<lb/>
　之失耳<lb/>
<pb n="KR2k0099_WYG_001-30a"/>
東湖書院　在府城東宋李寅涵虗閣故址嘉定四年<lb/>
　賜額今廢元巴延子中黄澤楚望皆曾任東湖書院<lb/>
　山長巴延後為南贑參政全普庵辟置幕府及陳友<lb/>
　諒陷䖍普庵徇節巴延間道入閩復浮海至京師陳<lb/>
　江南緩急之勢歴官至兵部侍郎未幾閩粤悉入版<lb/>
　圖乃遯跡進賢之北山洪武已未江西布政使沈本<lb/>
　立以禮來徴巴延賦七哀詩飲藥而卒黄澤字楚望<lb/>
　居書院時嘗掲六經疑義千餘條以示學者後年老<lb/>
<pb n="KR2k0099_WYG_001-30b"/>
　不復教授歸歲大祲家人采草根木實以贍饑晏然<lb/>
　不以為意劉誠意伯得秘本於異人而不解其義為<lb/>
　之指授者黄楚望也<lb/>
正學書院　在進賢門内即廢陽春書院改建者嘉靖<lb/>
　二十五年學使王宗沐創中曰講經堂堂後為祠祀<lb/>
　周濓溪暨程明道伊川三先生萬厯十五年學使沈<lb/>
　九疇重修門外榜曰正學祠西有芳潤軒今改貢院<lb/>
　按濓溪先生宰南昌歴任最久凡名賢過化之地必<lb/>
<pb n="KR2k0099_WYG_001-31a"/>
　有専祠南昌沐浴於光風霽月者數載宗濓精舍既<lb/>
　廢此祠又不復存則吾郡得無於元公恝然耶擇爽<lb/>
　塏以薦俎豆亟望於綰符諸賢幸毋曰不急之務<lb/>
校士公署　在舊廣積倉之西即分宜嚴氏嵩居屋廢<lb/>
　址後為豫章書院萬厯九年學使孫代改建中有寳<lb/>
　翰樓藏書甚富多嚴氏自秘閣抄録之本與前後學<lb/>
　使購求於四方而貯之此地者徃徃為書賈竊出轉<lb/>
　鬻今其樓已付烈焰無問縹緗之帙矣此署既燬吾<lb/>
<pb n="KR2k0099_WYG_001-31b"/>
　郡每試士暑則張盖烈日寒則露坐凄風似不可不<lb/>
　補此缺陷<lb/>
孺榻軒　在南昌府舊署明郡守盧公廷選建盧號貞<lb/>
　常勸學禮賢雅慕陳仲舉之風倣下榻遺意構兹軒<lb/>
　月課士於其中刻有孺榻軒論秀録得人為盛<lb/>
雙松堂　在故南昌縣之廳側前植古松二株閲歲頗<lb/>
　久宋司馬光送沈紳令南昌詩有長江湛湛帶楓林<lb/>
　古朩寒雲縣寺深之句紹興中知縣蔡宰建堂因以<lb/>
<pb n="KR2k0099_WYG_001-32a"/>
　雙松榜之<lb/>
圓常寺　在城南太洲村其址即唐福山舊名唐福院<lb/>
　萬厯間建藏經閣於此經律論俱非南北藏本相傳<lb/>
　宋元刻板此藏既燬而永寜寺所請北藏亦委刼灰<lb/>
　僅西山香城寺有徑山支那藏本而巳法寳素為人<lb/>
　天呵䕶亦不免赤熛之厄也<lb/>
觀音寺　在蓼洲晉初建今已久廢<lb/>
九蓮寺　在進賢門外温忠武祠後唐神龍元年建寺<lb/>
<pb n="KR2k0099_WYG_001-32b"/>
　前有九蓮池<lb/>
清泰寺　在南關口唐初建寺於京家山明景泰間遷<lb/>
　此<lb/>
宣妙寺　不知何代所建舊志俱未載其名成化間參<lb/>
　議李芳詩有圓覺寺連宣妙寺大觀樓映聚奎樓之<lb/>
　句則此寺當在蓼洲今鹺商之旂星列故基不復可<lb/>
　考矣<lb/>
薦福寺　在新城門外寺有鐘光化三年節度使鍾傳<lb/>
<pb n="KR2k0099_WYG_001-33a"/>
　造今併寺湮沒無考<lb/>
大梵院　在城北宋大中祥符間賜額元廢洪武初遷<lb/>
　寺于南昌縣之灌城鄉<lb/>
永和庵　在永和門外宋勅賜彌仙觀萬厯間改為庵<lb/>
　又名應龍禪院以禱雨龍現有應<lb/>
萬善庵　在楊家洲其地草色葱秀水光瀲灧白鷗輕<lb/>
　鯈翩然有塵外之致每陽春二三月冶郎倩女結伴<lb/>
　遨遊不啻置身方壺蓬島滄桑後蕩無成跡但一片<lb/>
<pb n="KR2k0099_WYG_001-33b"/>
　靡蕪荒凉令人悽惋<lb/>
三摩庵　祀觀音大士門有大樟樹祀土地於其下一<lb/>
　稱土地堂先少保清襄公<hi>諱道亨</hi>里居避暑時就樹隂<lb/>
　偃息著有三摩筆記<lb/>
吉祥庵　在進賢門外僧寂光屬予為募疏成之寂光<lb/>
　燕人伊蒲之饌大異常品所製朩耳糕山藥丸皆精<lb/>
　絶煨芋煮笋香氣氤氲非他處齋厨所有也桑門戒<lb/>
　律日中一飡樹下一宿而太平之久亦遂不免以口<lb/>
<pb n="KR2k0099_WYG_001-34a"/>
　腹為事山耆野衲追思神廟之徳澤豈能一日而相<lb/>
　忘哉寂光自奉淡約其設此特以供四方龍象與檀<lb/>
　那爾未可以飲食僧相目也　檇李李日華云僧如<lb/>
　濓號竹西性僻潔飯必精粲飲無溷濯必惠泉所製<lb/>
　<graphic n="KR2047" url="https://raw.githubusercontent.com/kanripo/KR-Gaiji/master/images/KR2047.png" mimeType="image/png"/>餌精甚剔剝松桃之屬為饀每食止留其二三居<lb/>
　一小樓明窓四圍一榻一几不置雜物夜寢别所置<lb/>
　一爐其中純薦沉麝旦開户即去之欲使香氣縹緲<lb/>
　而不逢其烟燎也萬厯中比丘受享大率多如此矣<lb/>
<pb n="KR2k0099_WYG_001-34b"/>
　滄桑反復四望丘墟求髙峰瓔珞粥一匙豈可易得<lb/>
水陸院　在章江門外夷堅志云正臨川流有小刹四<lb/>
　五聨處其下<lb/>
　<lb/>
　<lb/>
　<lb/>
　<lb/>
　江城名蹟巻一<lb/>
</p>
<p>
</p>
  </div>
<div>
<head>江城名蹟巻二</head> <lb/>
    <p>
<pb n="KR2k0099_WYG_002-1a"/>
欽定四庫全書<lb/>
　江城名蹟巻二<lb/>
　　　　　　　　　　　　　新建陳宏緒撰<lb/>
　　攷古<hi>二</hi>
鳥遮塔　俗訛為烏遮塔在望雲門外天王院舊傳隋<lb/>
　仁壽中分布舍利於五十州建置寶塔此其一也初<lb/>
　到院日有大頭鳥前道故名罹建炎兵盜塔毁基存<lb/>
　其徒僅立屋數椽以居莫能復舊觀淳熙七年杭人<lb/>
<pb n="KR2k0099_WYG_002-1b"/>
　喻紳來為府鈐轄妻徐氏夢異僧引詣廢寺有故塔<lb/>
　遺址羣鳥聚焉徐氏素崇禮西方覺以語紳使訪測<lb/>
　厥祥或以天王院告因過之儼然夢境乃盡捐囊中<lb/>
　所藏以造寺寺既久廢多為人蔇菆其間紳白府帥<lb/>
　悉起之凡十數塚其一有小石碑高不盈尺廣半之<lb/>
　細視則陶埴所作範其上為蓮葉下為荷傍為花中<lb/>
　有真書文曰神武聖文皇帝之廟兩傍夾書曰貞元<lb/>
　二十一年紳觀之而懼但留石碑復掩其竁而高築<lb/>
<pb n="KR2k0099_WYG_002-2a"/>
　其處按貞元乃唐徳宗紀年以二十一年正月終十<lb/>
　月葬於崇陵其生時稱聖神文武沒諡神武孝文此<lb/>
　四字雖略同然本葬長安又碑在地中而印文曰廟<lb/>
　不可曉也<lb/>
彭真觀　在舊新建縣西即宗華觀相傳彭真君伉故<lb/>
　宅晉義熙十年名觀曰宗華謝康樂書額内有彭真<lb/>
　君丹井舊刻南唐隐士許堅詩久不存　彭伉字武<lb/>
　陽蘭陵人仕晉為尚書左丞密修仙術師事許真君<lb/>
<pb n="KR2k0099_WYG_002-2b"/>
　納女為其子婦後辭官移居豫章再詣真君門下盡<lb/>
　傳其道宋永初中闔門二十六口白日飛昇<lb/>
靈應觀　在通仙坊不知造於何代今己丘墟<lb/>
五嶽觀　在進賢門内東營巷唐長慶二年建<lb/>
𤣥妙觀　在廣潤門内唐天師胡慧超過此見大樟樹<lb/>
　為妖焚其樹創觀以鎮之初名信果觀唐末江南有<lb/>
　道士厲歸真者曾遊觀内見三官殿功徳塑像有明<lb/>
　皇詔以夾紵製作甚妙然主者不甚嚴䕶多被鴿糞<lb/>
<pb n="KR2k0099_WYG_002-3a"/>
　汚穢歸真遂于殿壁畫一鷂筆跡奇絶自此雀鴿無<lb/>
　復栖止<lb/>
凝真觀　元時清溪徐道士所創在徐孺子蘓雲卿二<lb/>
　祠之右南陽納新有挽徐君詩云豫章湖上列仙居<lb/>
　曾借仙人夜讀書碧乳分茶烹雪水青精煮飯薦冰<lb/>
　蔬攜尊屢醉雲卿圃著屐同過孺子廬夢斷人間如<lb/>
　轉燭悲歌千里送靈車<lb/>
龍興觀　在徳勝門外唐神龍間賜額舊有假山高數<lb/>
<pb n="KR2k0099_WYG_002-3b"/>
　丈可以登陟按吾郡假山之奇者建安府園此樂園<lb/>
　校士公署園李宗伯閬園徐念孺世清園皆玲瓏聳<lb/>
　秀出自天成今鍛鍊於昆明之刼摧折殆盡可嘆也<lb/>
　　宋知洪州程師孟詩誰將怪石叠危巒移得仙家<lb/>
　小洞天烏鵲過時無玉抵黄花散處有金鈿茶烟早<lb/>
　晚成雲霧松雨高低作澗泉莫道此山都是假世間<lb/>
　萬事盡皆然<lb/>
開元觀　在修仁坊舊有天師萬振徳業碑唐滕王元<lb/>
<pb n="KR2k0099_WYG_002-4a"/>
　嬰撰　振字長生南昌人隐現齊梁間人莫知其年<lb/>
　嘗以符咒己人祟疾隋文帝賜號天師詔於洪崕山<lb/>
　為館以居之唐時漁者得青石長七尺扣之有聲郡<lb/>
　以獻于朝命碎之得二劍鐔上刻振姓名高宗嘆異<lb/>
　召見於曜日殿處之如師友龍朔初尸解去已殯數<lb/>
　日啓棺惟一劍一杖存詔以銅函盛劍杖葬于西山<lb/>
　天寶洞之側<lb/>
道徳觀　宋建以祀老君觀基後入貢院改建東湖之<lb/>
<pb n="KR2k0099_WYG_002-4b"/>
　北今廢<lb/>
太乙觀　在城東本梅子真宅唐貞觀十五年刺史周<lb/>
　遜奏建以居天師萬振一名天寜觀<lb/>
清真觀　在徳勝門外今廢<lb/>
甘棠廟　在東湖南祀周時召公奭知縣何遷重修<lb/>
賈萌廟　在新建縣治北按舊志云賈萌漢河東人仕<lb/>
　為郡守與安成侯張普約同起兵誅王莽普負約遂<lb/>
　獨戰死即日顯靈於津渚因為立祠其主簿嚴豐亦<lb/>
<pb n="KR2k0099_WYG_002-5a"/>
　臨難抗節配享祠中<lb/>
武烈廟　在高士坊神陳杲仁字世威晉陵人陳時為<lb/>
　江西巡察大使有賑荒之惠入隋拜司徒唐武徳中<lb/>
　卒豫章人立廟祀之唐封為忠烈公南唐時以神兵<lb/>
　助戰册加武烈帝徐鉉有記<lb/>
睡仙樓　亦名睡仙觀在府治西南大魚巷宋時為酒<lb/>
　庫紹興間有一人幅巾野服横壁睡卧於此衆聚觀<lb/>
　之其人徐起以袖障面趨出遂失所之後人因建樓<lb/>
<pb n="KR2k0099_WYG_002-5b"/>
　肖像以祀郡人王仲序詩樓觀依城北真仙睡起遲<lb/>
　雲深虹影靜月落樹陰移鶴唳原無警猿啼亦未知<lb/>
　陳摶如見問不减華山時　明劉冢宰崧贈睡仙觀<lb/>
　魏煉師并柬黎鐵峰仙者云我忽不樂思西山浮雲<lb/>
　孤飛道里艱睡仙之宫隔秋水縹渺半落青霞間何<lb/>
　年流火如隕石鬱攸煽天斗牛赤朱鬛蒼龍天上飛<lb/>
　金甲神人露中泣當時煉師事逺遊噀酒不到西江<lb/>
　頭歸來三日哭灰燼𤣥猿弔月寒啾啾復獨乘雲翳<lb/>
<pb n="KR2k0099_WYG_002-6a"/>
　鸞鳯贑水南邊謁林洞千章喬朩閟烟霧逝此伐之<lb/>
　作梁棟空山留滯今幾年斷礎荒甓凄寒烟堂中老<lb/>
　仙髮如雪吹笛日望南歸船南平監州最惜别手挽<lb/>
　瓊珂弄明月誓將緑簡授𤣥秘恨不攜之覲瑶闕鐵<lb/>
　柱仙人鐵峯老鬚眉飄蕭顔色好一徑清風掃落花<lb/>
　千巖碧霧畊瑶草昔曾暫宿清隐宫石爐夜看燒丹<lb/>
　紅煩君乞與換骨藥明當跨鶴長相從按槎翁此詩<lb/>
　睡仙觀燬於元末而魏煉師採朩於䖍以謀復之但<lb/>
<pb n="KR2k0099_WYG_002-6b"/>
　未知果酬此願否耳<lb/>
金波樓　宋末逸民熊與和建與和字天樂新建人性<lb/>
　介澹無妻不食肉獨喜飲酒洪州酒之佳者曰雙泉<lb/>
　曰金波用以名樓志其所嗜也與和通經史百家之<lb/>
　書布衣草履遨遊諸名山挾琴就松風彈之竟日忘<lb/>
　返工草書酷類張顛詩尤有奇崛氣臨江杜本清碧<lb/>
　選入谷音集中<lb/>
物華樓　在府城南洗馬池宋治平間知洪州程師孟<lb/>
<pb n="KR2k0099_WYG_002-7a"/>
　建臨川王安石寄程詩云千里名城楚上游江山多<lb/>
　在物華樓遥知玉節臨樽爼獨卧柴門隔獻酬想有<lb/>
　新詩傳素壁怪無餘墨到滄洲偶陪南望重重緑章<lb/>
　水還能向北流<lb/>
杏花樓　在東湖傍相國張文端公位别業長隄蜿蟺<lb/>
　垂柳毿毿覆之樓孤峙於水中央四面蒼波翠影環<lb/>
　抱寂無左右隣居萬厯末予與彥會十一人結社其<lb/>
　處<lb/>
<pb n="KR2k0099_WYG_002-7b"/>
積翠樓　在章江門外王仲序詩高樓峙江氾突兀起<lb/>
　空碧戸牖近星辰樓甍麗雲日開軒面洪崖逺黛翠<lb/>
　如積日落秋江明遥空同一色<lb/>
緑雪樓　明大司馬熊良孺先生明遇建先生居諫垣<lb/>
　時讀書其中多所著述碣石舒公稱其前後諸草合<lb/>
　新都之浩瀚北郡濟南之高古呉下之宏雋併為一<lb/>
　人傳者信為實錄　先生為予父執居更密邇然未<lb/>
　嘗持鄙文求正偶見代某老作邑侯詩序忽語予曰<lb/>
<pb n="KR2k0099_WYG_002-8a"/>
　某老不能有此當是君為之捉刀耳予笑而不敢自<lb/>
　匿後見予友呉次尾應箕文序問此何人頓挫酷類<lb/>
　子長而議論骯髒當是鬚眉男子予為言次尾生平<lb/>
　甚悉今次尾一死己不愧文陸先生亦自閒關蓬轉<lb/>
　埋骨首陽久矣悲夫公子伯甘銓部與予少同筆硯<lb/>
　所著熊山詩泠然漢魏之遺響也<lb/>
褒賢閣　在東湖傍宋樞呉君厚建於私第以藏賜書<lb/>
　徽宗親書褒賢之閣四字以寵之今廢<lb/>
<pb n="KR2k0099_WYG_002-8b"/>
臨湖閣　在東湖傍宋向巨源建乾道中巨源構北閣<lb/>
　以書求記於洪景盧邁景盧為作記甚奇文多不録<lb/>
　巨源書筆於此自某卜居南昌擅東湖之陽人行湖<lb/>
　邊頫大明鏡荷花十里炤景徹日晨霏夕靄開闔而<lb/>
　摩盪屬玉交青浮游而後先西山横長蜿蟺旁薄空<lb/>
　翠長烟舒慘異狀常若洪崖浮丘翁挹袂拍肩其間<lb/>
　凡湖山賦我以佳賞撩我以環觀謂不能俯而有也<lb/>
　今吾臨之以傑閣崇而為丈者四去一以為從益一<lb/>
<pb n="KR2k0099_WYG_002-9a"/>
　以為横既成而日登焉湖之所以為湖山之所以為<lb/>
　山次且自失不能嘉遯相與收精會神爼豆於吾軒<lb/>
　楹之間東則十畝之園池臺竹樹輸幽呈茂有章堂<lb/>
　在湖堤北其北與西折旋皆山淡然如修眉横逺可<lb/>
　玩而不可狎物色位置大略似輞川臨湖亭故即而<lb/>
　名之吾猶夷其上非更衣就枕不釋也<lb/>
列岫亭　在府城北龍沙前對西山取謝朓牕中列<lb/>
　逺岫之句朱晦翁過吾郡每徘徊於此謂列岫望西<lb/>
<pb n="KR2k0099_WYG_002-9b"/>
　山最正殆無毫髮遺憾滕王秋屏皆不及也作絶句<lb/>
　二首城中望西山拄頰空朝暮不到列岫亭詎知親<lb/>
　切處東西水平分南北山中判妙處毫髮間商畧無<lb/>
　遺算又晚飲列岫七言絶句危亭披豁對蒼霞䇿杖<lb/>
　重來日未斜滿目江山一樽酒哦詩莫遣大雄誇<lb/>
滕王閣二亭　閣初建時夾以二亭南曰壓江北曰拱<lb/>
　秀宋末二亭並廢<lb/>
吏隐亭　在府城東湖内新建縣學西南祀梅子真與<lb/>
<pb n="KR2k0099_WYG_002-10a"/>
　南昌縣學東南徐孺子亭對峙萬厯三十五年知府<lb/>
　盧廷選創建有題句云疏草孤忠扶赤漢湖雲千載<lb/>
　擁丹經又梅仙亭在進賢門外亦祀子真元末巳廢<lb/>
　於兵燹矣<lb/>
豫章溝亭　在府城故望雲堤上宋嘉祐中知洪州程<lb/>
　師孟建宋楊傑詩溝環故道穿城角沙漲平江壓水<lb/>
　涯江外西山啣落日幾重蒼翠襯殘霞　明胡鼎詩<lb/>
　桃花浪暖拍天飛湖漲溟濛岸亦移避水人家城上<lb/>
<pb n="KR2k0099_WYG_002-10b"/>
　嘆舊溝重鑿待何時<lb/>
望江亭　在府城東湖之西臨城上唐觀察使韋丹建<lb/>
　今廢韋公遺蹟僅傳此亭選勝地以存故名庶因遊<lb/>
　觀而寄蔽芾之思耳　會城雉堞頗低東湖沿城一<lb/>
　帶皆可以眺望江山棄平而取之於高則以樓閣為<lb/>
　宜且可以逺濕蒸之患也<lb/>
臨章亭　在南浦亭之東唐崔輔國詩楊柳映春江江<lb/>
　南轉佳麗呉門緑波裏越國青山際遊宦常往來津<lb/>
<pb n="KR2k0099_WYG_002-11a"/>
　亭暫臨憩驛前蒼石沒浦外湖沙細向晚宴且畢孤<lb/>
　舟悠然逝雲留西北客氣歇東南帝獨有凄凄心誰<lb/>
　知怨芳歲<lb/>
舊龍沙亭　在府城北龍沙岡唐時有之乃洪州熊秀<lb/>
　才之清風亭也觀察判官權徳輿與客讌集於此賦<lb/>
　詩徳輿為之序今己久廢<lb/>
龍沙亭　在龍光寺之南其前為聽松寺萬厯中布政<lb/>
　使呉獻台陸長庚創立學使錢檟有記　參政張恒<lb/>
<pb n="KR2k0099_WYG_002-11b"/>
　詩閒亭新卜築晏坐覺心閒靜似維摩室香侵般若<lb/>
　臺沙雲秋淡蕩水月夜徘徊好結青蓮社公餘遞舉<lb/>
　杯　右布政使丁繼嗣詩頻攜勝地有餘清物外翛<lb/>
　然不世情沙白水明龍作穴天空人靜鷲為京芙蕖<lb/>
　挹露浮香玉薜茘團星㸃化城握麈步移松下聽風<lb/>
　聲猶詫是經聲<lb/>
羡魚亭　宋吏部尚書徐忠愍公禧建于東湖上山谷<lb/>
　詩有紫髯將軍不復見空餘叢桂緑婆娑之句盖徳<lb/>
<pb n="KR2k0099_WYG_002-12a"/>
　占既狥當時之難山谷過其地而追憶之耳<lb/>
豫章臺　一稱龍沙臺在府北江水之濱白沙湧起堆<lb/>
　阜蜿蜒如龍舊俗為重九登高處臺側有碑刻宋蔡<lb/>
　九峯詩明初駕至南昌登兹臺集父老諭之曰陳氏<lb/>
　據此軍旅百需民甚苦之今俱不以相勞其各事本<lb/>
　業為吾良民父老皆感悅忭舞　宋况志寜詩城陰<lb/>
　零落豫章臺平地晴沙捲雪來欲訪隣翁問塵跡小<lb/>
　園芳徑長莓苔　明王中翰仲序詩城西千古豫章<lb/>
<pb n="KR2k0099_WYG_002-12b"/>
　臺遺址荒凉翳草萊出地尚疑根錯落翻風猶憶影<lb/>
　崔嵬江澄月滿龍初蟄朩落霜飛鴈正來念子攜家<lb/>
　歸舊隐青原山下詠寒梅<lb/>
風月臺　在郡子城上本江月臺宋陳之茂改名舊有<lb/>
　碑記<lb/>
水操臺　在徳勝門外龍沙之北崇禎間巡撫都御史<lb/>
　解公學龍建每歲秋月練兵於此臺後有止戈泉清<lb/>
　冽為郡城諸水之冠　宏緒詩閱武臺空更此臺曾<lb/>
<pb n="KR2k0099_WYG_002-13a"/>
　聽孤角曉雲開長江冷落鵜鶘影不見中丞豸繡來<lb/>
梅君堂　寰宇記曰梅福宅一名梅君堂在縣東北三<lb/>
　里西接開元觀有東西墨池及書堂後漢徐穉少有<lb/>
　高行追美梅福之風乃於福宅東築室以居　古梅<lb/>
　仙祠在尉㕔祀漢壽春梅子真有蓮花池故址相傳<lb/>
　子真所創按陳繼儒香案牘云墨池在南昌縣水竹<lb/>
　幽蔚王右軍典臨川郡日每過此盤礴不能去因號<lb/>
　墨池先是梅福種蓮池中嘆曰生為我酷死為我梏<lb/>
<pb n="KR2k0099_WYG_002-13b"/>
　形為我辱妻為我毒遂棄妻入洪崖是則墨池之名<lb/>
　起於右軍梅子真種蓮其中但可名之蓮花池爾<lb/>
　前漢梅福傳福棄妻子去九江至今傳以為仙人有<lb/>
　見福于會稽者變姓名為呉市門卒或云呉門乃今<lb/>
　洪州之呉城鎮去九江亦不逺矣　豫章職方乘云<lb/>
　梅嶺在西山極崇峻羊腸而上五里至頂山下有梅<lb/>
　仙觀今號陽靈觀觀之上有梅仙壇舊說梅子真棄<lb/>
　南昌尉學道于此唐羅隐作梅先生碑記猶存　宋<lb/>
<pb n="KR2k0099_WYG_002-14a"/>
　黄庭堅梅仙宅詩呉門不作南昌尉上疏歸來朝市<lb/>
　空笑拂巖花問塵土故人子是國師公　宋高宗紹<lb/>
　興二年閏四月己未封漢南昌尉梅福為吏隐真人<lb/>
　見通鑑長編<lb/>
此洗堂　在東湖之濱明章斗津先生潢建每月集諸<lb/>
　友人羣弟子於堂中講習開發指湖南謂衆友曰今<lb/>
　南昌人品動稱徐孺子豈孺子後南昌遂空無人耶<lb/>
　今構此堂南峙徐亭庶幾成人勿使笑卑薄之域于<lb/>
<pb n="KR2k0099_WYG_002-14b"/>
　千載耳先生慨正學之日漓悲心源之日汨以通天<lb/>
　地人曰儒自命爰自古太極圖河洛圖與夫天道地<lb/>
　道人道之全皆分類纂集名曰圖書編凡三百二十<lb/>
　七巻又作易象義詩原體書原始春秋測義禮記劄<lb/>
　言各若干巻直指呉安節公用胡敬齋列疏薦于朝<lb/>
　少宰正庵楊公時喬奏授順天訓導萬厯丙午主江<lb/>
　省試者以先生與呉康齋鄧潛谷劉瀘霄四君子徴<lb/>
　辟事發䇿諸生語詳録中督學蘓弼垣公率賓興江<lb/>
<pb n="KR2k0099_WYG_002-15a"/>
　右士謁先生豫章書院而受學焉七十餘乃卒<lb/>
雙泉堂　在薦福寺内其地有淺沙泉馬跑泉水品為<lb/>
　㑹城第一宋程公闢作雙泉堂潘興嗣為記傍有清<lb/>
　源真人祠所謂灌口二郎也事見周益公文集<lb/>
蘓翁圃　在百花洲俗名三洲蘓圃翁蜀之廣漢人逸<lb/>
　其名字曰雲卿與宋丞相張浚友善遯跡豫章以種<lb/>
　蔬織履為業德逺常函金幣貽書洪帥及漕曰故人蘇雲<lb/>
　卿今之管樂流也幸為我造廬禮致之帥與漕使更<lb/>
<pb n="KR2k0099_WYG_002-15b"/>
　服造請雲卿揖坐松根因泛問徳逺識量雲卿曰長<lb/>
　於知君子短於知小人時南宫黍離徳逺志在恢復<lb/>
　因又問曰張公能了此否雲卿曰恐未能了得二公<lb/>
　徐拱立出書幣雲卿神色不怡喉間隐隐有聲似怨<lb/>
　張暴己者二公請與同載謝曰來日專當修敬翊日<lb/>
　遣使至雲卿己遯去矣宋劉子翬有蘓雲卿傳　　宏<lb/>
　緒詩滄桑又見古城中此地還隨廣漢翁始識剪桐<lb/>
　真是戲荷鋤閒撥菜根蟲<lb/>
<pb n="KR2k0099_WYG_002-16a"/>
唐觀察使路嗣恭宅　在府城北徳勝門外後為王虚<lb/>
　觀唐柳渾佐江西幕嗜酒好入㕓市不事拘檢時路<lb/>
　嗣恭初平五嶺元載奏言嗣恭多取南人金寶是欲<lb/>
　為亂陛下不信試召之必不入朝三伏中遣詔使至<lb/>
　嗣恭不慮請待秋凉以修覲禮渾入而泣曰公有大<lb/>
　功方暑而召是為執政所中今少遷延必族滅矣嗣<lb/>
　恭懼曰為之奈何渾曰健步追還表緘公今日過江<lb/>
　宿石頭驛乃可嗣恭從之代宗謂載曰嗣恭不俟駕<lb/>
<pb n="KR2k0099_WYG_002-16b"/>
　行矣載無以對事見唐國史補<lb/>
唐來鵬宅　在東湖傍鵬有寒食山館書情云獨把一<lb/>
　杯山館中每經時節恨飄蓬侵階草色連朝雨滿地<lb/>
　梨花昨夜風蜀魄啼來春寂寞楚魂吟後月朦朧分<lb/>
　明記得還家夢徐孺宅前湖水東鵬詩思清麗弟鵠<lb/>
　師韓柳為文大中咸通間兄弟聲名藉甚<lb/>
南唐中書令宋齊丘宅　在府城東齊丘兩為洪州節<lb/>
　度使所居舊里愛親坊改為錦衣坊大啓第宅窮奢<lb/>
<pb n="KR2k0099_WYG_002-17a"/>
　極壯居坊中人皆使修飾牆屋門巷備極華潔民不<lb/>
　堪命相率逃去坊中為之一空齊丘初赴鎮烈祖曰<lb/>
　衣錦晝行古人所貴賜以錦袍親為著之因遂名其<lb/>
　坊曰錦衣元宗時以罪歸青陽齊丘曩曾結廬九華<lb/>
　山即舊第之外别院處之重門外鎻穴牆以給食明<lb/>
　年自縊死諡醜繆如此人廼竊譚景峭之書以行世<lb/>
　然其早歲嘗作鳯凰臺詩亦自楚楚風雲月露之詞<lb/>
　固不足道也　鄭文寶江表志云徐公撰江南録議<lb/>
<pb n="KR2k0099_WYG_002-17b"/>
　者謂之不直盖不罪宋國老也又云國老當淮甸失<lb/>
　律之後接引門人陳覺李徴古掌樞密之任且授其<lb/>
　意曰天命已去元宗當深居後苑請國老攝國事令<lb/>
　陳喬草勅喬力諍之而止舉國皆聞為臣之道如是<lb/>
　餘可知矣　齊丘宅後捨為中宫寺<lb/>
南唐節度使林仁肇宅　在府城東仁肇建陽人剛毅<lb/>
　有膂力姿質偉岸文身為虎兒因謂之林虎兒周世<lb/>
　宗征淮甸江南割地退師仁肇方為潤州節度使密<lb/>
<pb n="KR2k0099_WYG_002-18a"/>
　說後主曰中原承衰亂之後前年征蜀今取交廣往<lb/>
　還數千里兵己罷弊請假臣兵數萬北渡直抵壽春<lb/>
　分據正陽因其思奮之民累年之粟覆取淮甸勢如<lb/>
　轉丸仍乞臣起兵之日聞於北朝言臣據兵竊叛事<lb/>
　成歸國否則請族臣家以明陛下之無貳後主驚曰<lb/>
　汝無妄言宗社危矣乾徳三年以仁肇為洪州節度<lb/>
　使留守南都與皇甫繼勲輩不協因構仁肇求援於<lb/>
　宋欲自王江西後主潛使人鴆之陳喬聞仁肇死嘆<lb/>
<pb n="KR2k0099_WYG_002-18b"/>
　曰事勢如此而殺忠臣吾不知其死所矣按城東宅<lb/>
　當是仁肇留守時所剙今己迷不知處<lb/>
唐平南王鍾傅宅　在府城崇梵坊今為永寜寺宅傍<lb/>
　有娉婷市陸友仁曰洪州娉婷市五代鍾傅侍兒所<lb/>
　居後以名市畢少董謂可對溫柔鄉胡鼎詩云訪寺<lb/>
　行吟日未西荒園故址草離離老僧對客無多語只<lb/>
　說南平冨貴時　鍾傅高安人唐末乘王仙芝之亂<lb/>
　擁衆據洪州逐觀察使高茂卿即拜為洪州刺史僖<lb/>
<pb n="KR2k0099_WYG_002-19a"/>
　宗時加鎮南軍節度使封潁川王俄徙南平自廣明<lb/>
　亂後州郡不貢士惟傅歲辟薦行鄉飲酒禮率賓佐<lb/>
　臨視後大會以餞之資以裝賫解元三十萬解副二<lb/>
　十萬其餘皆不減十萬故士皆不逺千里來赴據江<lb/>
　西幾三十年卒子匡時自立為節度使淮南楊渥將<lb/>
　秦裴攻陷洪州執匡時去地遂為淮南所并　廬陵<lb/>
　永福鄉陽臺有南平王祠宋熙寜間風雷忽作祠自<lb/>
　徙平陂廟傍有夢閣凡舉子來占夢往往奇驗<lb/>
<pb n="KR2k0099_WYG_002-19b"/>
陳晉公宅　按豫章職方乘三司使陳晉公恕建第東<lb/>
　湖上今迷不知其處晉公有子五人其一人為宰相<lb/>
　恭公次為北部君最少為司農卿良器皆以任子起<lb/>
　家文章政事輝映當時恭公相業備載仁宗御製文<lb/>
　而北部與司農卿俱王介甫為之碑誌叙次遒逸可<lb/>
　誦北部葬江陰司農卿葬祥符俱弗獲遂首丘之願<lb/>
　吾郡未有能傳其軼事者北部嘗上書自言疾病且<lb/>
　死無田園以歸而介甫亦言司農卿家無田園僅僦<lb/>
<pb n="KR2k0099_WYG_002-20a"/>
　官屋棲身以宰執之子宰相之介弟又躬歴膴仕而<lb/>
　亷潔至此真可使頑懦聞之而興起矣司農卿嘗判<lb/>
　洪州值大水城之不滅者十五水得城竇以入舉城<lb/>
　惶擾不知所為公豫具薪藁不終日而障塞之城賴<lb/>
　以全其為徳于梓里尤鉅北部司農各有集二十巻<lb/>
　而司農兼工篆籀之學<lb/>
宋殿中丞李寅宅　在府治南羊巷之東洪武間改為<lb/>
　南昌左衛後併入都司寅又于東湖北建涵虚閣國<lb/>
<pb n="KR2k0099_WYG_002-20b"/>
　初猶存王仲序涵虚閣詩有鸂鶒晴沙芳草外芙蓉<lb/>
　秋水片雲中之句　東湖别有涵虚亭唐宣宗時建<lb/>
　至宋廢其址為環波亭輿地紀勝云亭下有釣磯洪<lb/>
　邁作記豈此亭更名後李寅遂襲其舊而標之於閣<lb/>
　上耶　按李寅建安人有清節仕江南至諸司使宋<lb/>
　初授官不拜子虚已登進士通判洪州迎養於署樂<lb/>
　其山水清妙遂家焉弟虚舟以廕歴尚書虞部郎兄<lb/>
　弟皆孝友清慎克世其家　涵虚閣楊億有記富弼<lb/>
<pb n="KR2k0099_WYG_002-21a"/>
　晏殊蘓洵皆有詩在宋初諸名賢流連其地不減元<lb/>
　嬰之滕王閣也<lb/>
倦殻軒　宋洪玉父炎軒名黄魯直題倦殻軒詩後曰<lb/>
　洪氏四甥才器不同要之皆能獨秀於林者也潘大<lb/>
　臨字邠老有倦殻軒詩云封胡羯末謝龜駒玉鴻洪<lb/>
　千載望四謝四人天壤同時人以急口令譏之<lb/>
洪氏兄弟故宅　今已莫識其處其見於紀載老鴻父<lb/>
　有翛然堂龜父有清非齋玉父有照曠齋山谷俱為<lb/>
<pb n="KR2k0099_WYG_002-21b"/>
　作銘玉父常有遷居詩云從官三十載故山凡幾歸<lb/>
　昔歸尚有屋再歸巳傾欹今歸但喬朩竹落荆薪霏<lb/>
　止為鸛鳥都不為雞犬棲相彼東北隅三畝以為基<lb/>
　積塊與運甓實窪而培卑成兹道傍舍空我囊中資<lb/>
　堂室取即安牖戸隨所宜嘉桐三四株當窻發華姿<lb/>
　馨香入懷袖似與遷徙期我今六十老豈不知前非<lb/>
　骨相似不媚况復筋力微收此衰病身與汝長相依<lb/>
　松楸幸相望隣曲不相遺葛巾隨里社庶以報期頤<lb/>
<pb n="KR2k0099_WYG_002-22a"/>
　按此玉父晚年乃居郡城東北隅所謂照曠齋者應<lb/>
　即再歸傾圮之屋矣　元祐黨碑文武共三百九人<lb/>
　黄庭堅洪羽洪芻余爽余卞列餘官百七十七人之<lb/>
　内皆豫章名士也崇寜中天下監司皆立此碑後因<lb/>
　星變乃毁　百家詩選云豫章洪氏山谷四甥皆以<lb/>
　文詞知名朋字龜父同郡黄著集龜父詩百篇為一<lb/>
　集山谷以為句句可傳也芻字駒父殫洽開豁溢於<lb/>
　文詞擢諫議大夫為詩百餘篇著老圃前後集炎字<lb/>
<pb n="KR2k0099_WYG_002-22b"/>
　玉父登第元祐之末試吏紹聖之初顯於宣和貴於<lb/>
　紹興著西渡集一巻羽字鴻父元符之末上書入籍<lb/>
　遂終其身兵火之後詩文無傳焉朝廷官其一子<lb/>
潘清逸宅　在府城前舊中宫寺南本宋齊丘别業後<lb/>
　為宋學士潘慎修所有慎修孫興嗣更築江月看經<lb/>
　二臺及清逸樓巨松軒號一郡之勝興嗣字延之以<lb/>
　父廕授將作監主簿與周敦頤王安石曾鞏王囘袁<lb/>
　陟友善初調徳化尉謁江州刺史許瑊瑊倨不為禮<lb/>
<pb n="KR2k0099_WYG_002-23a"/>
　興嗣投劾歸自號清逸居士屢薦不起隐處六十餘<lb/>
　年手植朩皆大十圍盧志列之逸民誠南州之高士<lb/>
　也吾豫章自徐孺子後獨有此君差可後先掩映著<lb/>
　文集六十巻俱已散軼吕東萊選其爭論原諫通論<lb/>
　送趙希道序周茂叔墓銘題張唐公香城記後七篇<lb/>
　煜煜乎五緯之並麗足以峥嶸於天壤矣　逍遥亭<lb/>
　亦興嗣建自賦詩云作亭名逍遥此禮成不虚寛於<lb/>
　一天下原憲惟桑樞况我卜清曠風雨庇有餘方池<lb/>
<pb n="KR2k0099_WYG_002-23b"/>
　容瀲灧小徑足縈紆花朩頗窈窕松筠亦扶踈鳴蛙<lb/>
　送鼓吹好鳥來笙竽可琴亦可詠可飲亦可娯盤雖<lb/>
　無下筯賓食亦有魚恢論或申旦隐几忘移晡困來<lb/>
　展足眠醉倒從人扶率爾但敷暢因煩而領無鄴架<lb/>
　三萬軸方朔五車書棄置復棄置任自相賢愚無妨<lb/>
　吾逍遥此樂誠何如　吾郡在宋以任子傳者延之<lb/>
　與陳恭公執中恭公當皇祐初召為吏部尚書同平<lb/>
　章事秉政五年人不敢干以私四方問遺無及門者<lb/>
<pb n="KR2k0099_WYG_002-24a"/>
　封岐國公致仕卒贈太師諡曰恭仁宗命張方平撰<lb/>
　神道碑御書其額曰褒忠可謂明良遇合極一時之<lb/>
　盛而延之抗志物表終老不出要不礙其並傳也恭<lb/>
　公為右正言時王冀公深忌之一日真宗賦御溝柳<lb/>
　詩宣示兩省皆令屬和恭公因進詩曰一度春來一<lb/>
　度新翠光長得照龍津君王自愛天然色恨殺昭陽<lb/>
　學舞人句意俱高惜其遺文無考耳　宋郭祥正潘<lb/>
　公園詩南昌城中潘令宅清逸樓高二千尺斜飛四<lb/>
<pb n="KR2k0099_WYG_002-24b"/>
　角河漢躔密排萬瓦鴛鴦碧<lb/>
東湖居士宅　宋樞密徐俯建俯字師川卜築東湖自<lb/>
　號東湖居士黄山谷之從甥也繫年錄云金人欲帝<lb/>
　張邦昌集百官議皆以次書名司門郎中徐俯獨不<lb/>
　書持王時雍號慟大呼掛冠而去先時買一婢子名<lb/>
　為昌奴遇朝士至即呼昌奴前驅使之　宋高宗紹<lb/>
　興二年十有二月右諌議大夫徐俯入對勸上熟讀<lb/>
　光武紀上書以賜之曰卿近進言欲朕熟看世祖紀<lb/>
<pb n="KR2k0099_WYG_002-25a"/>
　以益中興之治因思讀之十遍未若書一遍之為愈<lb/>
　也先以一巻賜卿雖字惡甚無足觀者但欲知朕不<lb/>
　廢卿之言耳俯因建亭湖上以藏御書　紹興三年<lb/>
　以徐俯簽書樞密院事故事簽樞下執政一等至是<lb/>
　特詔鈞禮又例外賜以金帶　秦檜專政以金人成<lb/>
　和大赦天下俯方罷樞密提舉臨安府洞霄宫上表<lb/>
　云禍福倚伏情偽多端恐未盡於事幾當復勞於聖<lb/>
　慮時湖北京西宣撫使岳飛表云願定謀於全勝期<lb/>
<pb n="KR2k0099_WYG_002-25b"/>
　收地於兩河唾手燕雲終欲復讎而報國矢心天地<lb/>
　尚令稽首以稱藩知廣州連南夫表云雖虞舜之十<lb/>
　二州昔皆吾有然商於之六百里當念爾欺三人表<lb/>
　章一時皆盛相傳誦檜見而大惡之<lb/>
宋謙父宅　故基今不可考謙父名自遜别號壺山居<lb/>
　士金華人徙居南昌父子兄弟皆能詩而謙父尤著<lb/>
　文筆亦高絶當代名流皆敬愛之方虚谷亟稱其殘<lb/>
　年日易晚夾雪雨難消之句所著詩餘名漁樵笛譜<lb/>
<pb n="KR2k0099_WYG_002-26a"/>
灌園庵　在三洲蘓圃林下偶談云蘓雲卿圃後屬郡<lb/>
　人宋自適趙章泉題其室曰灌園庵自適字正父謙<lb/>
　父之弟别號伏龍山民又構湖山清隐居於西山乃<lb/>
　唐詩人陳陶故圃也<lb/>
宋丞相京鏜宅　在府城錦衣坊嗚呼此即南唐宋齊<lb/>
　丘之故址也仲逺何其似宋之甚北距徐孺子亭咫<lb/>
　尺益令人輕纓緌而重布衣爾　南州為宰相於宋<lb/>
　者三人陳恭公執中京莊定鏜興分寜之章鑑也章<lb/>
<pb n="KR2k0099_WYG_002-26b"/>
　固盛徳不幸而遭改玉遂致泯泯仲逺報謝金人弔<lb/>
　䘮之役請免宴請撤樂侃侃昌言至脅以兵而不動<lb/>
　何其壯耶一旦依附韓侂胄遂至敗盡生平恭公之<lb/>
　介節正性自不必言當真宗倦勤時大臣莫敢及建<lb/>
　儲事公獨進演易三篇以蚤定國本為說逾月遂建<lb/>
　立太子此與韓魏公挾孔光傳以諷何異迨乎入參<lb/>
　機務不招權勢不植黨與而又能急流勇退庶幾可<lb/>
　稱全人恨不得褒忠碑一快讀以悉其建竪之始末<lb/>
<pb n="KR2k0099_WYG_002-27a"/>
　也<lb/>
世美堂　在郡城修仁坊宋端明殿學士兵部尚書豫<lb/>
　章郡公李大性建大性以嘉定四年出守呉寜宗親<lb/>
　書世美二字寵其行遂因以署堂額其曾祖諱積中<lb/>
　者起家進士歴官殿中侍御史翰林學士列元祐黨<lb/>
　人謫居吾郡遂家焉殿中生衛尉丞良弼衛尉生户<lb/>
　部知徐州安國户部子七人豫章郡公其長子也次<lb/>
　大異寶謨閣學士封豫章郡侯次大理知真州大柬<lb/>
<pb n="KR2k0099_WYG_002-27b"/>
　江淮制置使亦封豫章郡公次大京知撫州次大成<lb/>
　主管建昌仙都觀次大鎮朝奉郎一時父子兄弟持<lb/>
　節剖符為公為侯先後相望洪武間太史蘓伯衡應<lb/>
　其七世孫國子正宗頤之請追作世美堂記宗頤以<lb/>
　薦辟官至禮部尚書<lb/>
熊天傭宅　元豫章先生熊朋來建朋來豐城善坑人<lb/>
　與其弟召子世連牆以居後徙家郡城每歸必舍召<lb/>
　子所召子至郡城必舍朋來所兄弟自相師友如軾<lb/>
<pb n="KR2k0099_WYG_002-28a"/>
　轍然朋來博通羣籍載于元文類者僅見一斑唐荆<lb/>
　川稗編錄其論經學諸文皆世所未見予疑荆川先<lb/>
　生家當有其全集屬友人訪之果然因覔傭書繕寫<lb/>
　遭亂未遂所求今不知得免刼灰否<lb/>
杏花小隐居　洪武中黄徳文所構朱善記曰豫章郡<lb/>
　庠東有杏村焉望之而其氣之蔚如即之而其俗之<lb/>
　醇如其中多隐君子昔之居是村者有黄陳二姓陳<lb/>
　先生仲易既以經學為南北學者所宗而黄氏昆季<lb/>
<pb n="KR2k0099_WYG_002-28b"/>
　伯善仲美復以文獻故家為貴游所重皆吾豐城產<lb/>
　也伯善棄世其子徳文克紹前業闢一室曰杏花小<lb/>
　隐日讀書其中取前朝名公鉅卿幽人處士所作詩<lb/>
　文以類編之凡百餘巻而搜尋遺逸志猶未已焉按<lb/>
　徳文所編不知何名勝國一代著作備具應與元文<lb/>
　類並垂惜乎其竟不傳也<lb/>
仰高樓　明初南昌羅徳厚建眺望西山峯巒歴歴朱<lb/>
　學士善自遼海歸館於其家為作樓記云按圖志西<lb/>
<pb n="KR2k0099_WYG_002-29a"/>
　山之高與廬阜等而諸峯競秀環三百餘里其巖洞<lb/>
　之幽深泉石之清美竹箭之茂密草朩之靈異琳宫<lb/>
　梵宇之相望良田名圃之相屬所産之富足以衣被<lb/>
　城中十萬之衆其利澤之所及者逺矣抑吾因是有<lb/>
　感焉是山之大能與廬阜同其高則斯人之居是邦<lb/>
　者獨無與是山同其悠久者乎稽之古人忠節如梅<lb/>
　子真高風如徐孺子孝友如黄太史固皆足以敦薄<lb/>
　立懦乃若煜然道徳之光粹然言行之懿奮乎百世<lb/>
<pb n="KR2k0099_WYG_002-29b"/>
　之上而百世之下靡不師法而宗仰之者其惟濂溪<lb/>
　周子乎<lb/>
胡頤庵先生宅　在進賢門外距南關半里許祭酒胡<lb/>
　公儼之居大司冦蟠峯李公遷叙其集曰先生自㓜<lb/>
　學即屬意元𣺌抗志崇竑探道徳之源窮性命之奥<lb/>
　雖居會城闤闠然於天文地理罔不究子史丘索罔<lb/>
　不讀其學則實學已斆華亭諸邑尹桐城若尺蠖之<lb/>
　屈神龍之蟄何隐約也己而入禁廬承顧問代絲綸<lb/>
<pb n="KR2k0099_WYG_002-30a"/>
　又何其榮顯也然處之若終身履之若固有完節榮<lb/>
　問歸老東湖行則實行已所云㑹城闤闠即此處也<lb/>
　先生賦豫章十景各五言律一章曰西山逺翠曰南<lb/>
　浦飛雲曰徐亭烟柳曰蘓圃春蔬曰鐵柱仙蹤曰洪<lb/>
　崖丹井曰滕閣秋風曰東湖夜月曰章江曉渡曰龍<lb/>
　沙夕照後人用其題繪屏障屬和者甚衆　國初吾<lb/>
　郡之文潔淨莫如先生而或傷于率簡質莫如朱公<lb/>
　善而或傷于淺然皆不失韓歐矩矱自王李出海内<lb/>
<pb n="KR2k0099_WYG_002-30b"/>
　競以剽竊相高江右亦不免墮其雲霧比年稍知奉<lb/>
　廬陵為不祧吾社二三兄弟返古之力要自不可誣<lb/>
　爾　先生重修府志序畧云豫章之有志始於雷次<lb/>
　宗後其書亡南唐凃廙補撰豫章古今志時時引次<lb/>
　宗舊記為證至宋洪芻字駒父謂廙書贍則近穢疎<lb/>
　則及漏又時有牴牾非完書也乃掎摭書傳疏所見<lb/>
　聞取其舊書析為十二部謂之職方乘元劉有慶潘<lb/>
　斗元又補述續志凡十四巻然流傳不廣書久湮沒<lb/>
<pb n="KR2k0099_WYG_002-31a"/>
　歴世既久人皆殘缺所謂郡之文獻誠不足徴也<lb/>
　先生以水墨禿筆冩羊鹿甚生動亦能竹石蘭蕙其<lb/>
　精於繪事又如此洵非一端可盡其長　先生家食<lb/>
　二十年年八十三而卒嘗自言詩文得法於鄉先生<lb/>
　熊釗釗得之虞道園故其學有本原釗字伯幾富於<lb/>
　著述有幾亭文集若干巻入國朝膺聘校書會同館<lb/>
　為先生叙頤庵集亦自謂五六十年承事先輩得叙<lb/>
　事書法之指要也<lb/>
<pb n="KR2k0099_WYG_002-31b"/>
范御史宅　在惠民門外御史名敬先字思祖洪武初<lb/>
　舉進士授監察御史指陳闕失無所忌諱一日忤㫖<lb/>
　命磔諸市磔者己披其兩乳敬先曰姑無相廹吾將<lb/>
　有所獻索筆札具草進上閱之一詩也為霽威命釋<lb/>
　之遂失兩乳後以他事削籍還家乃賣卜於惠民門<lb/>
　外貧不能餬口年八十餘卒如此御史而未有專祀<lb/>
　彼爼豆纍纍者伊何人哉<lb/>
臨清軒　在洗馬池北胡祭酒儼記云豫章洗馬池在<lb/>
<pb n="KR2k0099_WYG_002-32a"/>
　子城東南隅舊傳為浴仙池事不經儒者不道郡志<lb/>
　載潁陰侯灌嬰初定豫章常飲馬於此故名此或然<lb/>
　也今在闤闠中與民居相接歲久隘塞廣不及半畝<lb/>
　而深不至尋丈有司以為古蹟樹朩欄以䕶其三面<lb/>
　而池之北則范仲華氏之所居作軒於池上名臨清<lb/>
張學士宅　吏部左侍郎張東白先生元禎之居在黄<lb/>
　牛洲土人云宅甚卑小清流廻繞鳬鷖在門今棟宇<lb/>
　久已蕩盡想見先生進講文華孝宗設低几就聽之<lb/>
<pb n="KR2k0099_WYG_002-32b"/>
　一時君臣遇合誠希有之盛事也吾郡貴顯在成𢎞<lb/>
　間絶無創宅於郭内者嘉隆間㑹城始有甲第然率<lb/>
　依典制規模梁棟斗拱無敢汰侈如冢宰熊公浹之<lb/>
　在北城大司馬胡公訓之在南城其㕔事皆僅堪旋<lb/>
　馬獨總漕司空呉公桂芳架雄壯屋頗為清議所譏<lb/>
　至萬厯間則纔登膴仕便締層潭廣厦重軒繡栭雕<lb/>
　䲽見者晃目驚心未幾土朩召禍兵甲頻仍不旋踵<lb/>
　而俱畀之祝融矣子輿氏喚醒本心首致戒於宫室<lb/>
<pb n="KR2k0099_WYG_002-33a"/>
　之美而堂高數仞榱題數尺徒博古人之輕藐士君<lb/>
　子豈肯䘮名節於居處耶<lb/>
余徳甫先生宅　在東湖傍南昌余憲副曰徳之居先<lb/>
　生與吾郡王元美歴下李于鱗呉興徐子與武昌呉<lb/>
　明卿揚州宗子相歙郡汪南溟結七子社一時名燥<lb/>
　寰區後又與銅梁張肖甫及其弟助甫談詩元美所<lb/>
　謂吾黨有三甫者是也子欽燿孫正垣皆以才華為<lb/>
　詞壇推重正垣即予友小星也移居進賢門内扁其<lb/>
<pb n="KR2k0099_WYG_002-33b"/>
　池上小圃曰昔耶園著有昔耶園詩集　近時選家<lb/>
　不録德甫先生隻字力以卑弱誚之殊非持平之論<lb/>
　吾宗伯璣詩慰中極贊賞於小星古别離贈張公亮<lb/>
　與撥悶諸篇於是人更遡厥淵源於迺祖矣詩之去<lb/>
　取亦各從其所好也<lb/>
香月軒　在進賢門内明張魯叟先生壽朋讀書處先<lb/>
　生詩文超妙縱筆而往隨紙長短為盡而尤濡首於<lb/>
　制蓺手自編集凡一千八百篇皆世所諷誦者其未<lb/>
<pb n="KR2k0099_WYG_002-34a"/>
　刻尚萬有餘篇别有庸言史評筆訓約五六十巻今<lb/>
　行世者僅深息窩詩十餘巻而已　先清襄公擢操<lb/>
　江旋里先生作十絶投贈其一云我亦羡君恬我亦<lb/>
　羡君謙我獨胡狂躁非龍且好潛自云此實實向公<lb/>
　前懺悔之語非套詞也前輩虚心樂善如此一日過<lb/>
　予香蕉館索絹素大書曰垂老生涯也大奇擔頭詩<lb/>
　筆與花枝販來春色憑君買一半梅花一半詩書訖<lb/>
　擲筆扶杖而去<lb/>
<pb n="KR2k0099_WYG_002-34b"/>
枳園　管理石城府事朱鬱儀先生謀瑋構雜花香草<lb/>
　繽紛馥郁老樹偃蹇其間蕭然塵外先生把巻吟哦<lb/>
　晨窻午夜亹亹忘疲雖朱邸猶之蓬戸也園中藏書<lb/>
　甚富叠架連屋先生手所著作百餘種刻有書目堪<lb/>
　與升庵鬭富予抄得二十餘種兵亂悉被抛擲僅存<lb/>
　醫詮二十二篇黄岐鈎𤣥三十一篇其言曰戴人張<lb/>
　子和探黄岐之妙用闡醫道之易簡所制方不過三<lb/>
　十餘而可以該治萬千之病其要有三曰吐曰汗曰<lb/>
<pb n="KR2k0099_WYG_002-35a"/>
　下而已矣然其書具存識之者寡愚夫闇士安於庸<lb/>
　術坐視危篤乍聞三法莫不縮頸而咋舌豈知三法<lb/>
　所以治病其所謂滋補調理之方助病為虐藉兵齎<lb/>
　盗以糧也先生論醫真稱卓出千古其他方伎無不<lb/>
　析其精妙而尤深於經學詳在予郡乘傳中　其論<lb/>
　厯學云往予觀大統厯思得其術弗得也得顧乃徳<lb/>
　之說焉得潘塤之說焉得袁表之說焉非術也揣摩<lb/>
　厯故而己矣乃發二十一史先之唐大衍厯焉繼之<lb/>
<pb n="KR2k0099_WYG_002-35b"/>
　漢太初厯焉又繼之宋祖冲之厯焉隋劉焯張賓之<lb/>
　厯焉得厯術矣而於大統之厯未合也繼乃究夫元<lb/>
　史郭氏厯經焉又獲覩我朝夏官正劉信之厯法通<lb/>
　經焉予於厯亦勞苦矣其論星學云五行家以日干<lb/>
　為主視月令之休囚王相以裁成焉甲者陽朩成林<lb/>
　之朩也乙者陰木方萌之朩也丙者陽火方燄者也<lb/>
　丁者陰火伏于朩石中者也戊者燥土己者濕土庚<lb/>
　者已煅之金辛者未煉之金壬者江河之水癸者雨<lb/>
<pb n="KR2k0099_WYG_002-36a"/>
　露之水也甲恃庚以成材乙恃戊以得茂丙恃甲以<lb/>
　不滅丁恃庚以得生戊能遏壬癸之勢癸能滋戊己<lb/>
　之燥五行相須其𤣥妙有不可勝言者所謂才官印<lb/>
　綬末世之技耳大抵五行貴乎中和失其中則資運<lb/>
　氣以佐之故運氣亦在所重也丈夫以官為之子婦<lb/>
　人以食為之男盖特封贈奉養之意誠鄙夫之陋見<lb/>
　也甲無生庚之理丙無育壬之象庚不孳丙乙不乳<lb/>
　辛惟戊已為土能産甲乙壬癸為水能澤戊己而已<lb/>
<pb n="KR2k0099_WYG_002-36b"/>
　然丙乙得土丙丁得朩戊已得水未有乏夫嗣續者<lb/>
　也以是而推其理彰矣論奇門遁甲云人有常言年<lb/>
　吉不如月吉月吉不如日吉日吉不如時吉信有之<lb/>
　也選時之例惟遁甲奇門為上六壬藏沒次之藏沒<lb/>
　者一日之中惟四時可用若遇甲戊庚日則六神固<lb/>
　藏四殺固沒矣他日則殺可藏而神不可沒若遁甲<lb/>
　則十二時中奇儀星門各有所宜無施不可忌五不<lb/>
　遇時避五入墓時而己其餘若有奇門無往不吉也<lb/>
<pb n="KR2k0099_WYG_002-37a"/>
　胡舜申以陰陽備用符應經類集門要發其端倪郇<lb/>
　慶長著為樞要分畫演之僕遂集此使開巻了然若<lb/>
　奇與門俱不一得而以藏沒用之亦庶幾焉胡郇二<lb/>
　公之言如此非僕臆說也　謝肇淛曰今天下藏書<lb/>
　之富王孫則開封睦挈南昌鬱儀兩家而己開封有<lb/>
　萬巻堂書目余托友人謝于楚至其所鈔一二種皆<lb/>
　不可得豈秘之耶南昌盖讀書者非徒藏也而巻帙<lb/>
　不甚偹按睦挈字灌甫號西亭周定王之後覃精經<lb/>
<pb n="KR2k0099_WYG_002-37b"/>
　學撰五經稽疑授經圖若干巻亦非僅以藏書名者<lb/>
　鬱儀西亭皆能於聖學榛蕪之日孜孜魯壁汲冢之<lb/>
　遺真當代劉子政也吾郡自鬱儀外宗侯則有時卿<lb/>
　士庶則有熊仲舒喻季布而仲舒尤多帳中秘本滄<lb/>
　桑以來土炕柳墻處處皆數家墳典而吾郡絃誦遂<lb/>
　至輟響可勝嘆哉<lb/>
都督第　在進賢門内大將軍劉公綎故宅公以家世<lb/>
　名將好謀善戰威震海内東事亟從田間起用時經<lb/>
<pb n="KR2k0099_WYG_002-38a"/>
　畧楊鎬素不相協公率健兒馳驅數千里而來甫解<lb/>
　鞍鎬即麾之前進不得己與都督杜松分道疾驅連<lb/>
　破數寨養子劉昭孫曰孤軍深入而援兵糗糧無一<lb/>
　至奈何公曰汝視楊經畧豈復肯憖遺我輩耶報主<lb/>
　致命得其所矣軍次清風山力戰而死鎬亦以失機<lb/>
　坐辟崇禎初鎬年八十餘司冦據例當免烈皇曰全<lb/>
　盛封疆壞於渠手此豈可引年以赦耶竟論如法<lb/>
　吾郡以武功顯者晉則胡壯侯藩陳則黄威公法氍<lb/>
<pb n="KR2k0099_WYG_002-38b"/>
　公智畧似藩勇敢似法氍萬厯五十年間聲名雷震<lb/>
　一世殁之日華亭張侗初先生鼐檄海内文士作志<lb/>
　士不忘在溝壑勇士不忘䘮其元制蓺以弔之操觚<lb/>
　時多為之墮淚云　明徐世溥劉將軍祠待客書感<lb/>
　云奕世西南拓地聲中原只有杜齊名一呼氣作三<lb/>
　軍膽百戰功高萬里城帶礪未酬恢井絡衣冠空殉<lb/>
　應欃槍關西祠廟何如此夜作雙虹貫紫清　登州<lb/>
　檢討島新剙佛寺寺側一祠祀遼亡死事者劉杜張<lb/>
<pb n="KR2k0099_WYG_002-39a"/>
　何而下俱列焉祠成地忽遍産五色芝碧色者居半<lb/>
　或以為忠義熱血逐東風而迸灑于此也<lb/>
隻立軒　在東嶽廟側明舒碣石先生曰敬建先生以<lb/>
　制蓺名海内四方問業屨滿户外家食數十年荆門<lb/>
　晝掩博極羣書嘗假予新呉吕公坤集把玩竟歲亟<lb/>
　嘆賞其文以為可以救世其自序云天之未䘮斯文<lb/>
　也則新吾先生當為今日之韓子予請附于籍湜諸<lb/>
　人之後　隆萬間江右以制萟傳者新建鄧文潔以<lb/>
<pb n="KR2k0099_WYG_002-39b"/>
　讚臨川湯若士顯祖安福鄒泗山徳溥進賢李媿庵<lb/>
　光元共先生而五迨臨汝陳艾章羅出海内或推置<lb/>
　於五先生之上艾千子獨不然其說然學五先生不<lb/>
　至未免威烈慎靚之奄奄學臨汝不至猶有桓文雄<lb/>
　伯之氣故才士樂趨之而不厭至於坐明堂而奏韶<lb/>
　濩朝諸侯則終以五先生為正統也<lb/>
古閒齋　在東湖之東北大學士劉文端公一燝即先<lb/>
　世舊廬構此公為庶常給假歸讀書其中者七載博<lb/>
<pb n="KR2k0099_WYG_002-40a"/>
　覽羣籍靡不貫穿立朝端方廉介以身係安危者數<lb/>
　十載為海内衆正領袖去國一疏傷楊左而詆客魏<lb/>
　諸逆忠悃淋漓尺幅鄒忠介以為可與出師表並傳<lb/>
　其生平詳載予重修郡乘惜未能廣搜遺文以傳也<lb/>
　　公為正詹掌翰林院嘗充東宫侍班官㑹開講公<lb/>
　當請對乃書聨曰呼嵩稱萬壽盖用嵩山神呼漢武<lb/>
　萬歲事併引詩言萬壽者闡揚其義時因挺擊欲摇<lb/>
　國本借呼嵩義闡揚之以尊元良而規䕶儲君東宫<lb/>
<pb n="KR2k0099_WYG_002-40b"/>
　對曰讀史惜三餘公拜手颺言以賀東宫乃光宗也<lb/>
　　公在政府日每語人曰言官恢張則六卿無實用<lb/>
　善御者調六轡善治天下者任六官夫與天子行天<lb/>
　下事者六官也六官任事而言路得以繩其愆言官<lb/>
　陳事而政府得以裁其是則天下治于是一切條陳<lb/>
　皆下六官有不經者詔格罷盖懲萬厯末年言官囂<lb/>
　沸政府倒權天下日益多事故其持議如此<lb/>
芳樹齋　在城隍廟前予友萬茂先徴君時華早歲讀<lb/>
<pb n="KR2k0099_WYG_002-41a"/>
　書於此修廊矮屋雜植碧梧丹桂山茶玉蘭於前取<lb/>
　徐文長鳥下窺書古花飛綴字紅之句題于檐楹芳<lb/>
　樹齋詩之所為刻也後卜築溉湖遂名其集曰溉園<lb/>
　頃兩地俱委蔓草殊增人樵車寂歴之感爾茂先文<lb/>
　擬柳州古詩在陶韋間近體時義山時放翁要成茂<lb/>
　先本色不拘拘叔敖之衣冠也其生平詳予敦宿堂<lb/>
　萬徴君傳吾郡以諸生崇祀學宫者僅茂先而䘮亂<lb/>
　之後朩主化為烏有亟當補入以留文範于異代<lb/>
<pb n="KR2k0099_WYG_002-41b"/>
　茂先詩經偶箋微辭冷語真能令人解頤呉門己為<lb/>
　重梓溉園詩賴吾宗伯璣評選可無遺珠之嘆<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>文<lb/>
　集刻板煨燼不無望棗棃之資于同志爾黎美周徐<lb/>
　巨源俱為茂先作傳其生平胸懷蹈履惟光風霽月<lb/>
　四字庶足以擬之太丘叔度之後吾未見有如此文<lb/>
　士也<lb/>
義竹林　在東湖上萬大司馬元吉與其弟給諫六吉<lb/>
　縣尹九吉同居于此曰義竹者以此兄弟之連枝而<lb/>
<pb n="KR2k0099_WYG_002-42a"/>
　交讓也司馬與予稱莫逆而給諫復與予同年辟舉<lb/>
　道義切磋詩酒款洽月無虚日司馬每談及張許文<lb/>
　陸忠烈事輒慷慨喜見眉宇卒能自踐其言今碧血<lb/>
　未藏而故廬己成荒莽囘憶共金昆玉友歩月石欄<lb/>
　聽鶯柳岸時真不禁涕泗之漣如也司馬字吉人給<lb/>
　諫字次謙皆有文集傳世　司馬理歸徳作定市價<lb/>
　書絶類周官監武陵相國軍事歴盤谷涉侯趙川自<lb/>
　河内至幽州凡所謂八陘者無不崎嶇攀陟作太行<lb/>
<pb n="KR2k0099_WYG_002-42b"/>
　山圖說二書皆可備經濟實用未知世有藏本否<lb/>
浠湖相國宅　在徳勝門内大學士新建姜公曰廣構<lb/>
　郡人黄孝廉文旦曰相國年且高也自知非管樂比<lb/>
　只拚這身子出來伴人作事不愛一死毫無顧惜此<lb/>
　可謂誠忠然亦得死所矣<lb/>
半舫齋　予友劉士雲文學斯陛之居傍有銀杏婆娑<lb/>
　覆之逺近號為白果樹劉前為汎閣藏書多秘本跨<lb/>
　池曰漪亭波光寒靜照人鬚眉士雲初刻半舫齋制<lb/>
<pb n="KR2k0099_WYG_002-43a"/>
　萟已刻漪亭新萟筆勢雄快天風海濤震盪無際而<lb/>
　蒼然古色不作耳目近玩其自草新萟序雋永而兼<lb/>
　氣骨晉魏之名篇也惜才大如海而不克永年未能<lb/>
　竟其所志為可嘆耳譚友夏有劉士雲園亭醉歌云<lb/>
　世人為園丘壑假奇人為園中懷寫愛兹嘉卉成古<lb/>
　朩主人坐我月明下垂楊拂水水荇開芳草上堦堦<lb/>
　有苔吾家烟月遍林麓春光隨身千里來此夜歌聲<lb/>
　細亦緩能飲不飲觴各滿　章大力世純萬美叔曰<lb/>
<pb n="KR2k0099_WYG_002-43b"/>
　佳甘禹符元鼎朱子强健余小星正垣朱子美徽李<lb/>
　平叔曰奇俱曾讀書半舫齋而予與鄧孝廉履右徜<lb/>
　徉其中最久禹符落第擬古樂府十四首徐巨源極<lb/>
　相贊賞手為評閱付梓今竟無隻字之存而平叔左<lb/>
　之之著作久己燼於爨下朱子美憲副自金陵歸得<lb/>
　其兄所著蒼崖子亦以家食蕭條不能重鏤板也<lb/>
榆溪　古魏元君煉丹地臨溪多榆故名去雲卿蘓圃<lb/>
　僅數十步為郭内佳勝處予友徐巨源徴君世溥結<lb/>
<pb n="KR2k0099_WYG_002-44a"/>
　廬其間所著詩文因名榆溪集巨源最愛江文通恨<lb/>
　别諸賦而尤醉心韓嬰外傳以為嬰叙事澹蕩婉勁<lb/>
　有司馬遷逸致迥出西漢諸家故其作愛秋光賦東<lb/>
　湖漁者賦彷彿醴陵操觚而他文抑揚吐氣意在筆<lb/>
　先有韓生之風焉晚廼力摹昌黎有酷肖者詩則少<lb/>
　陵沉鬱昌谷奇麗時亦錯出見奇山居日久應酬諸<lb/>
　文絶少予嘗語巨源祝詞始自虞伯生其壽兩尹先<lb/>
　生序雄偉固足不朽此外如王陽明之壽湯雲谷歸<lb/>
<pb n="KR2k0099_WYG_002-44b"/>
　震川之壽孫黙齋暨程白庵羅圭峯之壽彭彦寛歸<lb/>
　季思之壽王孟夙母俯仰數百年僅此五六文足傳<lb/>
　今連篇累牘穢而不慙真萟苑一阨君文無此殊令<lb/>
　讀者六鑿清快巨源以為知言其後丁時之徴君仁<lb/>
　宜作戒妄作詩文篇首及諛生以祝初度亦與予意<lb/>
　相同巨源屢為盜苦竟死於盜死且甚慘生平著作<lb/>
　烟雲蕩散天之苦文人抑何其毒虐至此耶　巨源<lb/>
　如芋談如本事詞皆㸃染風華為案頭所不可少而<lb/>
<pb n="KR2k0099_WYG_002-45a"/>
　易正禮因則羽翼孔孟之書也昔之綠林豪客知珍<lb/>
　重李涉之句而此盜乃以巨源著作畀投炎火抑豈<lb/>
　能逃同輩之唾罵哉<lb/>
匡吾王府　建安鎮國將軍朱多某之居家有女優可<lb/>
　十四五人歌板舞衫纒綿婉轉生曰順妹旦曰金鳯<lb/>
　皆善海鹽腔而小旦綵鸞尤有花枝顫顫之態萬厯<lb/>
　戊子予初試棘闈塲事竣招十三郡名流大合樂於<lb/>
　其第演繡襦記至斗轉河斜滿座二十餘人皆霑醉<lb/>
<pb n="KR2k0099_WYG_002-45b"/>
　燈前拈韻屬和予詩有風振幽鳴花夢醒月寒香玉<lb/>
　酒巡頻之句大為泰和曾端甫先生嘆賞一夕風流<lb/>
　可數曾幾何時路隅寶玦散亂于秋雨梧桐而匡吾<lb/>
　老人亦已厭世久矣子謀垔字禹卿能為五七言近<lb/>
　體追琢不遺餘力刻有深柳居種園諸草<lb/>
犀齋　予友蘓武子桓搆與徐巨源榆溪草廬密邇武<lb/>
　子貧無立錐南大司徒馬公鳴起奇其文館之署中<lb/>
　始獲結數椽奉母以居偶泛明聖湖適同里萬某為<lb/>
<pb n="KR2k0099_WYG_002-46a"/>
　杭州太守武子投刺請見太守倨不為禮武子怒訶<lb/>
　其門者太守遂繫之囹圄後知為大司徒客乃謝過<lb/>
　出之武子不相見而去及武子已卒相國溧陽陳公<lb/>
　名夏以其遺稿馳示相國金公之俊金遂作讀蘓武<lb/>
　子遺稿序極其推揚嗟乎以同里而不知有國士以<lb/>
　能文之宰相而心折於己朽之蓬茅人之度量相越<lb/>
　果不可同年而語也　自艾千子倡古文於天下茂<lb/>
　先巨源和之摧陷廓清之功不小溧陽闡揚尤力駸<lb/>
<pb n="KR2k0099_WYG_002-46b"/>
　駸乎足以起八代之衰矣及溧陽被刑海内競為徐<lb/>
　庾駢偶取青嫓白金聲玉耀文益萎薾不振誠世道<lb/>
　之憂也或曰溧陽冰蘗盟心何以致禍之烈曰昔洪<lb/>
　武中宋學士濂以孫慎故獲罪安置茂州行抵䕫憩<lb/>
　某寺與一高僧共語濂曰吾聞内典善惡必以類報<lb/>
　吾平生所為自以為無愧何至是哉僧曰先生於勝<lb/>
　國曾為官乎對曰翰林國子編修僧黙然濂是夜遂<lb/>
　自縊觀此則溧陽固宜不免也<lb/>
<pb n="KR2k0099_WYG_002-47a"/>
鹿囿　在章江門外陳友諒聚鹿數百於此嘗自跨一<lb/>
　角蒼鹿綴琴珠為纓絡掛于角上縷金為花鞍羣鹿<lb/>
　皆飾以錦繡遨遊江上明初駕至南昌宴於滕王閣<lb/>
　上乃命儒臣賦詩放其所蓄鹿于西山　友諒愛姬<lb/>
　苕華夫人善月琴友諒出師必以隨呼為粧駕鹿囿<lb/>
　其遊觀之地也　友諒既亡有宫人小春逃於民間<lb/>
　嫁蒲亭彭本清本清問陳氏宫中事小春言後庭數<lb/>
　百人皆錦衣玉食用極奢侈又友諒喜食玉葉羮以<lb/>
<pb n="KR2k0099_WYG_002-47b"/>
　西山羅漢菜及豐城曲江金花魚為之味頗佳<lb/>
章江驛　在城西章江門古曰昌門漢建安中孫䇿遣<lb/>
　虞翻與華歆交語即此處所稱石亭公館是也後改<lb/>
　驛於廣潤門之南浦亭今為南浦驛　渡江即石鎮<lb/>
　舖舊又有石頭驛宋汪藻作記韓退之次石頭驛詩<lb/>
　憑高囘馬首一望豫章城人由戀徳泣馬亦别羣鳴<lb/>
　寒日夕始照江風逺漸平黙然都不語應識此時情<lb/>
　退之詩朴率類如此然其惓惓於吾土直以并州為<lb/>
<pb n="KR2k0099_WYG_002-48a"/>
　故鄉吾土寜能漠然於退之哉嘗欲構數椽於滕閣<lb/>
　右祀子安退之于其間書以告後之議祀典者　唐<lb/>
　武徳中嘗以豫章之西境為西昌俾縣令治其地即<lb/>
　今石鎮舖也吾邑稱西昌以此<lb/>
弋苑　即北沙舊武塲邑人王仲序有詩云閲武臺前<lb/>
　離思饒將軍長憶漢嫖姚沙明行伍龍蛇變風動旌<lb/>
　旗組練飄禍亂幾經凋瘵日涓埃無補聖明朝向來<lb/>
　俯仰俱陳迹頓使吟魂為客銷<lb/>
<pb n="KR2k0099_WYG_002-48b"/>
陳處士園　在東湖南岸南唐處士陳陶隐居洪州闢<lb/>
　小園植花竹種蔬茹日自灌溉陶有閒居雜興云一<lb/>
　顧成周力有餘白雲閒釣五溪魚中原莫道無麟鳯<lb/>
　自是皇家結網疎唐末自稱三教布衣開寶中人猶<lb/>
　見之或云己得仙矣蟬聲將月短草色與秋長比屋<lb/>
　歌黄竹何人撼白楊右張為取作主客圖　陶題徐<lb/>
　穉湖亭云伏龍山横洲渚地人如白蘋自生死洪崖<lb/>
　成道二千年惟有徐君播青史　釋貫休書陳陶隐<lb/>
<pb n="KR2k0099_WYG_002-49a"/>
　居云有叟傲堯日髮白肌膚紅妻子亦讀書種蘭清<lb/>
　溪東白雲有奇色紫桂含天風即應迎鶴外窅羡于<lb/>
　洞洪又云高步前山前高歌北山北數載賣柑橙山<lb/>
　資近又缺注陶種柑橙令山童賣之　陶字嵩伯予<lb/>
　嘗從英華類選諸編中手錄其句欲共施希聖肩吾<lb/>
　詩合梓題曰西山二隐詳具予鴻桷集　孫光憲云<lb/>
　陶著癖書十巻聞其名而未嘗見之<lb/>
皆春園　在東湖傍宋寜州章丞相鑑所闢竹石叢峙<lb/>
<pb n="KR2k0099_WYG_002-49b"/>
　花朩疎野豐城王提舉義山請于章願得以娯老章<lb/>
　慨然畀之為易其扁曰共春園義山字元高豐城人<lb/>
　通易學兼工詞賦予藏有其稼村集詹詹小言而時<lb/>
　有致至其易學未見也章號杭山度宗時為丞相立<lb/>
　朝寛厚與人多許可士大夫目為滿朝歡居鄉以長<lb/>
　者稱相隔四百年吾郡不復知分寜有此相矣　杭<lb/>
　山當元革命之後屏居山中布衣蔬食恬然也過毛<lb/>
　竹山有句云不信世間陵谷變野樵偏識舊衣冠此<lb/>
<pb n="KR2k0099_WYG_002-50a"/>
　豈不高於劉忠齋輩數倍哉<lb/>
南園　在郡治之東南舊名桃源洞宋乾道中呉帥芾<lb/>
　更築臺榭<lb/>
北園　在郡治之東北直貢院前宋乾道中呉帥芾剙<lb/>
　築<lb/>
東園　在郡城東湖上直環波亭宋淳熙中張帥子顔<lb/>
　剙築<lb/>
樂園　即宋漕司花囿紹興中轉運判官趙竒符剙後<lb/>
<pb n="KR2k0099_WYG_002-50b"/>
　運副汪召嗣余應求相繼增築至慶元年趙秘閣不<lb/>
　迂牓曰樂園<lb/>
芙蓉園　在府城東北嘉靖中瑞昌府奉國中尉朱多<lb/>
　煃構多煃字用晦工為五七言詩與里人余憲副曰<lb/>
　徳相倡和刻芙蓉園稿其同府鎮國中尉朱多<graphic n="KR1463" url="https://raw.githubusercontent.com/kanripo/KR-Gaiji/master/images/KR1463.png" mimeType="image/png"/>字<lb/>
　宗良亦博雅修詞與多煃齊名萬厯初諸王孫稱詩<lb/>
　未有不屈指於宗良用晦者迨後七子一派海内羣<lb/>
　相詆訶于是案頭有兩君之集者輒指而揶揄之然<lb/>
<pb n="KR2k0099_WYG_002-51a"/>
　其於選體顔謝諸篇終未若兩君之精熟也<lb/>
閬園　在永和門内李太虚宗伯明睿構弋陽王之舊<lb/>
　邸也有山腰宫閣古石堂碧欄池浣花池天池諸跡<lb/>
　公自言閬園以池勝以竹勝尤以松勝他園不敢望<lb/>
　焉建聖沙樓藏書其中甲戌自華亭歸得宋板書一<lb/>
　船皆上海潘文恪家舊藏每部有文恰公小像董𤣥<lb/>
　宰手書子孫寶藏等字于䕶殻宗伯特構一小閣庋<lb/>
　焉署曰宋板居<lb/>
<pb n="KR2k0099_WYG_002-51b"/>
龍沙古墓　按水經注贑水北逕龍沙西沙甚潔白高<lb/>
　峻而陁有龍形連亘五里舊俗九月九日升高處昔<lb/>
　有人于此沙得故冢刻塼題云西去江七里半筮言<lb/>
　其吉卜言其凶而今此冢垂沒于水所謂筮短龜長<lb/>
　也慮志止採前三四語舊俗以下悉被刪去竊謂唐<lb/>
　宋事文垂至今日已數倍于高曾之傳况其度越于<lb/>
　此者而何忍其湮沒之乎道元生於後魏此冢不知<lb/>
　葬自何時用筮龜而不用相墓之說則猶景純未著<lb/>
<pb n="KR2k0099_WYG_002-52a"/>
　書之前事也<lb/>
周澹臺滅明墓　在府城總持寺左宋紹興中漕使高<lb/>
　述題曰有魯澹臺子羽之墓　南平王鍾傅初入洪<lb/>
　州命修一城軍使散掘墓甎以稱用工畢傅夢一人<lb/>
　古服頎長貌如子路來詣傅曰將軍何得暴我居處<lb/>
　覺問軍吏賓客莫有知者市老羅通入謁曰舊圖云<lb/>
　城東南角三十一步有子羽先生墓甚靈恐軍人取<lb/>
　甎有所觸犯傅使人視之果驗即命甃砌修飾更立<lb/>
<pb n="KR2k0099_WYG_002-52b"/>
　亭于上以表古蹟既畢復夢致謝傅以束帛賞羅通<lb/>
　焉<lb/>
漢徴士許劭墓　在故松陽門内漢末中國大亂劭為<lb/>
　揚州刺史劉繇奔豫章時大疫劭中路被病繇以舟<lb/>
　先送劭至豫章㑹卒權殯於松陽門内因失其屍呉<lb/>
　天紀二年太守呉興白日於㕔事恍惚見一人着黄<lb/>
　巾練衣稱汝南許子將求葬因遂不見時皆莫知柩<lb/>
　所在乃招魂葬之<lb/>
<pb n="KR2k0099_WYG_002-53a"/>
漢灌嬰墓　在今順化門外二里許舊印土寺右寺今<lb/>
　廢世傳為城隍墓<lb/>
漢徴士徐穉墓　在進賢門外望仙寺東濱濠隧道深<lb/>
　五尺墓居其中墓上石刻𨽻書漢南州高士徐孺子<lb/>
　之墓酈道元云贑水歴白社西有徐孺子墓涂廙古<lb/>
　今志墓在南門外尉㕔之側寰宇記墓道在郡城南<lb/>
　十里號曰白社呉嘉禾中太守長沙徐熙於墓隧種<lb/>
　松赤烏中太守南陽謝景立碑於墓側永安中太守<lb/>
<pb n="KR2k0099_WYG_002-53b"/>
　梁郡夏侯嵩於碑旁立思賢亭後改名聘君亭宋南<lb/>
　渡後南昌尉劍津張敬之因葺公㕔披榛墓出按圖<lb/>
　牒墓旁有九里井求之得井又有甿耕桓伊墓下得<lb/>
　甓三款識云晉南平將軍墓去聘君墓七里敬之乃<lb/>
　表其墓復其亭元至正中行省參政東平徐琰識墓<lb/>
　植垣明洪武中知府許方王莊相繼修理天順中左<lb/>
　布政使黄琛即墓建祠𢎞治中府同知張汝舟重建<lb/>
　仰高亭清風堂萬厯十五年知府范淶復修門堂塚<lb/>
<pb n="KR2k0099_WYG_002-54a"/>
　墓竪漢高士寢路枋于衢側　張九齡曲江文集有<lb/>
　徐徴君墓碣并銘杜少陵讀其碑思整棹以弔之八<lb/>
　哀詩云再讀徐孺碑猶思理烟艇其為常時傳誦如<lb/>
　此　唐陳陶詩郟鄏妖興炎漢衰先生南國卧明夷<lb/>
　鳯凰屢降𤣥纁禮瓊石終藏烈火詩禁掖衣冠加宋<lb/>
　鵲湖山耕釣沒堯師千年壠樹何人哭寂寞蒼苔内<lb/>
　史碑　明陳昂伯徐孺子墳詩削有朩蘭棹崩濤不<lb/>
　我親晚停南浦驛先與徐墳隣每讀高士傳知為千<lb/>
<pb n="KR2k0099_WYG_002-54b"/>
　載人清風二鼓後南斗掛秋旻<lb/>
郭璞墓　舊傳在滕王閣東汙池内太平寰宇記云葬<lb/>
　於江陰黄山不應有墓在此<lb/>
明知府陳國儒墓　在府城總持寺傍國儒字邦民徽<lb/>
　州人至正間任衢州路都事元兵破衢被執過新安<lb/>
　賦詩以自誓至京不屈安置天戒寺以條自經為僕<lb/>
　夫覺免無何仲子仲鏡䘮哭曰鏡死老親疇依天其<lb/>
　奪予志乎數月召授内省都事歲餘除洪都太守期<lb/>
<pb n="KR2k0099_WYG_002-55a"/>
　年政成坐事被繫因述生平出處自盡民撫屍而哭<lb/>
　者接踵附葬徐孺子墓側有雪厓文集行世<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0099_WYG_002-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江城名蹟巻二<lb/>
</p>
<p>
</p>
  </div>
<div>
<head>江城名蹟巻三</head> <lb/>
    <p>
<pb n="KR2k0099_WYG_003-1a"/>
欽定四庫全書<lb/>
　江城名蹟巻三<lb/>
　　　　　　　　　　　　　新建陳宏緒撰<lb/>
　　證今<hi>一</hi>
洪都　明初壬寅嵗髙皇帝定洪都命都督官朱文正<lb/>
　增拓舊城周二千七十丈有竒髙二丈九尺有竒建<lb/>
　七門東曰永和又名澹臺以門内有澹臺墓舊名壇<lb/>
　頭門為仙人黄紫庭臺壇址東南曰順化舊名琉璃<lb/>
<pb n="KR2k0099_WYG_003-1b"/>
　以門内延慶寺有晋建武時琉璃佛像在焉南曰進<lb/>
　賢舊名撫州俱以道路相通得名又曰望仙以漢梅<lb/>
　尉故廨在門外又南曰惠民輓輸至惠民倉其路由<lb/>
　此舊名寺步以近隆興寺也西南曰廣潤舊名柴步<lb/>
　又名橋步西曰章江以在江濵故名舊曰昌門孫䇿<lb/>
　遣虞翻與郡守華歆交語于此北曰徳勝舊望雲門<lb/>
　李綱移築于此又名新城　明初御製周顛仙碑云<lb/>
　朕于南昌東華門道左見男子一人拜于道傍朕謂<lb/>
<pb n="KR2k0099_WYG_003-2a"/>
　左右曰此何人也左右皆曰顛人按吾郡城門未聞<lb/>
　有東華之名豈此時永和門亦稱東華門與<lb/>
章江　在郡西章江門外水經所謂贑水出豫章是也<lb/>
　控引衆流總成一川後漢郡國志曰贑有豫章水雷<lb/>
　次宗云似因此水為其地名雖十川均流而此流最<lb/>
　遠故獨受名焉十川者贑廬章淦旴蜀餘鄱僚循為<lb/>
　十川也緒按豫章自以樹得名次宗之言未為覈實<lb/>
　　蜀江在新建西南六十里一名筠河自瑞州髙安<lb/>
<pb n="KR2k0099_WYG_003-2b"/>
　入境合象牙潭水入章江亦名錦江述異紀云漆澄<lb/>
　釣于蜀水水中忽得金鎻引之不絶俄頃盈舟既而<lb/>
　有物出水上黒色不見首尾舟人驚惶惟澄略不變<lb/>
　色澄豫章人也　旴水出南城縣西北流逕南昌縣<lb/>
　西南注贑水<lb/>
東湖　在城内亦名太湖水經注云東太湖十里二百<lb/>
　二十二步北與城齊南縁廻折至南塘水通大江増减<lb/>
　與江水同湖至清深魚甚肥美沿隄舊皆植栁名萬<lb/>
<pb n="KR2k0099_WYG_003-3a"/>
　栁隄亦曰萬金隄唐李紳詩菱謌罷唱鷁舟廻雪鷺<lb/>
　銀鷗左右來霞散浦邊雲錦截月昇湖面鏡波開魚<lb/>
　驚翠羽金鱗躍蓮脱紅衣紫菂摧浦口值春偏悵望<lb/>
　數株臨水是寒梅　啟禎間承平既久吾郡又為藩<lb/>
　封盛地諸王子公侯暨士大夫流連光景縱意遊觀<lb/>
　忽有開浚東湖之舉一時畵舫蘭橈珠簾翠幙幾與<lb/>
　西湖争勝予有東湖詞云萬古空烟月今朝錦纜叢<lb/>
　栁翻蘇圃浪鳥弄杏花風新調呉吹滿長橋夜火通<lb/>
<pb n="KR2k0099_WYG_003-3b"/>
　滕王歌舞後樂事聖朝工<hi>又</hi>繡幕流蘇遶誰家翠袖<lb/>
　過衣香勾舞蝶低笑出深荷載酒輕橈緩聴簫寂坐<lb/>
　多尚饒草𤣥客鷗外獨編摩<hi>又</hi>競架臨湖屋朱欄侈<lb/>
　此時兩齋誇秀倩三笠較幽竒洗研頻衝雨論文每<lb/>
　傍祠無人清賞處曉露獨離離<hi>又</hi>不怕魚鹽棹沿洄<lb/>
　盡勝流西江新韻士寜邸舊諸侯挾瑟蒹葭㟁垂鞭<lb/>
　鳬雁洲為懽苦未足醉卧數更籌<hi>又</hi>孺子祠前水斜<lb/>
　過吏隱亭昔垂髙士釣今伴酒人星燈滿盂蘭社魚<lb/>
<pb n="KR2k0099_WYG_003-4a"/>
　依橋甕萍幾翻看競渡虹影掛香軿<hi>又</hi>粉垣長帶月<lb/>
　遥映石欄烟一派瓊瑶蕩四時風露妍樓懸東壁迥<lb/>
　樹傍斗珠連此地鯨吞快尊空覔釀泉　辛稼軒送<lb/>
　元濟之歸豫章詞名江神子有二月東湖湖上路官塗<lb/>
　桞嫩野梅香之句南渡以後東湖風景彷彿在目前<lb/>
　又不特近代遊觀之盛為可誇也今但荒草萋迷求<lb/>
　一艇一橈不可復得矣　明宛平余奕正字司直著<lb/>
　天下金石志有唐崔璹書洪州東湖記蓋東湖亭記<lb/>
<pb n="KR2k0099_WYG_003-4b"/>
　也遺漏一字遂致失實崔璹又有洪州刺史王守真<lb/>
　石碑今俱不知消沉何處<lb/>
三湖九津　在府城内舊東湖金分為三曰北湖曰東<lb/>
　湖曰西湖城内之水滙焉湖水出城下水關橋置内<lb/>
　外閘湖強則直放而西逹于江江湖俱強則閉外閘<lb/>
　使章水不得侵入乃開内閘引湖水逹濠遶廣潤章<lb/>
　江徳勝永和四門而過之東歸蜆子湖艾溪湖出牛<lb/>
　尾閘趨楊家灘入鄱陽湖城内别有九津以殺三湖<lb/>
<pb n="KR2k0099_WYG_003-5a"/>
　之勢廣潤門東曰五行津東南曰五事津<hi>即水關橋</hi>惠民<lb/>
　門下曰八政津進賢門西曰五紀津順化門北曰歸<lb/>
　極津永和門北曰三徳津徳勝門下曰稽疑津章江<lb/>
　門北曰庻徴津南曰五福津水各由津以歸濠焉<lb/>
　舊傳東湖尾閭龍精守之中有坎諺云海眼深不可<lb/>
　測江漲難于堤扞韋公未遇時適龍精化為白黿為<lb/>
　漁者所得韋見而買置江中後韋官此土龍精見夣<lb/>
　曰予東湖之龍曩者魚服䝉公恩救無由仰報公將<lb/>
<pb n="KR2k0099_WYG_003-5b"/>
　築東湖之尻予且徙居象牙潭以成公績然恐有他<lb/>
　龍復據必置城隍廟内四金人用四死囚同填其中<lb/>
　乃永無敗韋公異日如其言即今之五事津也韋公<lb/>
　疑是韋丹<lb/>
豫章郡城　雄跨一省山之鎮曰西山屏障西北望曰<lb/>
　羅山<hi>属豐城</hi>屹時東南其大川西曰章江東曰撫河滙<lb/>
　為巨浸鄱陽湖大脈三支中為南昌分豐城東河之<lb/>
　東為進賢西河之西為新建奉靖寜武此其大概也<lb/>
<pb n="KR2k0099_WYG_003-6a"/>
章江堤　在府城西章江門上下成化間廵視大理卿<lb/>
　夏時正因江水嚙<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>廹于城濠捐官銀伐石修砌未<lb/>
　竟成化十二年知府祝瀚繼成其績北起龍興觀南<lb/>
　至南浦橋<lb/>
周公堤　在府城北徳勝門外嘉靖四十二年廵撫都<lb/>
　御史周相因江水衝沒民居括所属鍰金伐石砌<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>
　民徳之立亭于北關上名曰周公亭<lb/>
南塘堤　在郡城西南斗門外漢太守張躬築堤扞江<lb/>
<pb n="KR2k0099_WYG_003-6b"/>
　唐刺史韋丹重修亦名韋公堤　唐陸龜䝉南塘曲<lb/>
　妾住東湖下郎居南浦邊閒臨烟水望認得采菱船<lb/>
南昌府學　自晉至唐皆建于郡西宋治平二年知洪<lb/>
　州施元長遷于洗馬池東明堂路西即今之儒學也<lb/>
　舊志止載元虞集興學頌而遺前宋余靖之記與南<lb/>
　宋楊萬里之記予巳采入于藝文志又元貞元年呉<lb/>
　文正公澄遊豫章西山憲幕長郝文仲明迎先生入<lb/>
　城請學易清河元文敏公明善時屈在行省掾見先<lb/>
<pb n="KR2k0099_WYG_003-7a"/>
　生問春秋大義數十條願為弟子受業終其身城中<lb/>
　居官之人請先生至郡學為説修己以敬一章反復<lb/>
　萬餘言聴者千百人多所感發按此乃吾郡學官佳<lb/>
　話今人但知陸子静白鹿洞故事而巳　孔子既沒<lb/>
　魯哀公誄為尼父漢平帝元始元年謚褒成宣尼父<lb/>
　後魏文帝大和中改謚文宣尼父後周宣帝大象二<lb/>
　年追封鄒國公隋文帝贈先師尼父唐髙宗乾封元<lb/>
　年贈太師武后封隆道公𤣥宗謚文宣王宋真宗加<lb/>
<pb n="KR2k0099_WYG_003-7b"/>
　謚至聖文宣王父叔梁紇為齊國公元加封大成至<lb/>
　聖文宣王加齊國公為啟聖王明嘉靖十年改稱至<lb/>
　聖先師孔子改啟聖王為啟聖公自十哲而下及門<lb/>
　弟子舊有封號者俱改稱先賢某子餘配享者稱先<lb/>
　儒某子　洪武癸酉崇仁學訓導羅恢上疏言孔子<lb/>
　廟廷從祀者當以道學論當時有若優于宰予論語<lb/>
　記有若言行者四皆有禆于世教記宰予者亦四皆<lb/>
　見責于聖人宜以有若居十哲而宰予居兩廡疏上<lb/>
<pb n="KR2k0099_WYG_003-8a"/>
　不報時皆服其議論之當附載于此　宋北山程至<lb/>
　道云嘗觀浮屠氏自釋迦佛傳心法與夫講解之宗<lb/>
　至于今將二千年而源派譜牒一一可數下至醫巫<lb/>
　祝卜百工之技莫不有所師惟吾儒師承之道乃今<lb/>
　蔑焉無聞所謂學宫師弟子如適相遇于塗爾盖可<lb/>
　嘆也　賜書樓在明倫堂北都御史韓雍建髙三丈<lb/>
　許藏書其上學士錢習禮有記　郡庠司教鐸而稱<lb/>
　名臣者豐城朱善鄞縣黄潤玉南昌鍾甬也朱善字<lb/>
<pb n="KR2k0099_WYG_003-8b"/>
　備萬以薦辟歴文淵閣大學士有送翰林典籍羅原<lb/>
　奎序云洪武十年春善與江西教官同赴召者十有<lb/>
　二人而居翰林者惟善與羅氏原奎劉氏仲質三人<lb/>
　焉時學士宋公新以承㫖致仕歸里于是善以修撰<lb/>
　典誥命原奎與仲質以典籍掌書冊先是内府羣書<lb/>
　秘書監實典之九年冬始命移置翰林内直之署實<lb/>
　在奉天門之左凡為書數萬巻云<lb/>
南昌縣儒學　在東湖之北即故東湖書院也宋嘉定<lb/>
<pb n="KR2k0099_WYG_003-9a"/>
　四年通判豐有俊得李寅涵虚閣故址遂請于權府<lb/>
　計使胡槻創書院以舘四方㳺學之士後計使滕強<lb/>
　恕兼府事稍徙東二百餘步元元綂中縣尹程大度<lb/>
　更于撫州門外創縣學明洪武初知縣黄徳銘遷建<lb/>
　于此景泰四年廵撫都御史韓雍重修并于明倫堂<lb/>
　後創魁星樓正徳末焚燬隨復建萬厯間知縣林應<lb/>
　訓鬻民居并嚴氏没産増拓東隅三十五年知府盧<lb/>
　廷選知縣周起元濬學前湖址四圍砌石成堤以壯<lb/>
<pb n="KR2k0099_WYG_003-9b"/>
　學宫形勝近燬于兵廵撫兵部尚書兼都御史張公<lb/>
　朝璘督學楊公兆魯捐俸重建　明胡儼記略云豫<lb/>
　章之學宗雙峯饒氏雙峯得之李𢎞齋𢎞齋則遡紫<lb/>
　陽朱子以續夫濓洛之傳者也初勉齋黄公為新建<lb/>
　丞與𢎞齋講學于兹極論道徳性命之㫖當是時雙<lb/>
　峰實從𢎞齋而與有聞焉雙峰之學傳之徽庵程氏<lb/>
　徽庵之學傳之呉文正公其所以開來學者實肇于<lb/>
　此諸君子之接踵從㳺者可不知所重哉　洪武已<lb/>
<pb n="KR2k0099_WYG_003-10a"/>
　夘南昌縣儒學掘泮池得二石獅子無鼻學傍兒戯<lb/>
　以硃塗之是年劉瑞王髙同舉並坐方孝孺事劓鼻<lb/>
　而終<lb/>
新建縣儒學　在東湖之北即故宗濓書院也初望雲<lb/>
　門外<hi>即今徳勝門</hi>龍沙岡有宗濓精舍宋淳祐二年知隆<lb/>
　興府江萬里建祀濓溪周子元元綂初縣尹薛方即<lb/>
　其地建縣學後别創宗濓書院于東湖上明洪武五<lb/>
　年改書院為儒學景泰四年廵撫都御史韓雍檄修<lb/>
<pb n="KR2k0099_WYG_003-10b"/>
　并創宗濓書樓萬厯間知府范淶知縣余夢鯉戴士<lb/>
　衡増葺三十五年知府盧廷選知縣呉嘉謨濬學前<lb/>
　湖址四周砌石成堤以壯學宫形勝又創梅子真亭<lb/>
　于湖之西偏以固水口天啟五年知縣龍文光再新<lb/>
　之𢎞緒為記歲戊子燬于兵亂提學僉事武進楊公<lb/>
　兆魯請于巡撫侍郎某公廷佐各捐俸金贖鍰并檄郡<lb/>
　丞高公培重建楊有修學碑記　胡頥菴先生儼學記<lb/>
　云宣徳七年廵撫吏部侍郎趙公合藩臬及郡邑長<lb/>
<pb n="KR2k0099_WYG_003-11a"/>
　吏慨然以教育人才為事聿新學宫自禮殿逹于門<lb/>
　廡自講堂及于齋舍暨藏修之室靡不輪奐増美傑<lb/>
　出于湖光天影之間按所謂趙公者乃杭州趙公新<lb/>
　也由太學生歴官至吏部侍郎江右以少宰廵撫者<lb/>
　僅公一人初莅吾省尚循朱文正故事稱鎮守後乃<lb/>
　改為廵撫至成化間原傑金紳亦以侍郎至則并稱<lb/>
　廵視云　江丞相祠舊在新建縣學東廡下祀宋丞<lb/>
　相江萬里<lb/>
<pb n="KR2k0099_WYG_003-11b"/>
城隍廟　在府東南直深三十八丈横濶二十六丈舊<lb/>
　廟在郡子城東洪武三年知府趙文奎移建于此正<lb/>
　徳間知府胡本惠重修張房傑記景泰間知府蘓仕<lb/>
　宣修韓楊記萬厯間知府范淶復修兩廡淶自記文<lb/>
　多俱不録　府城隍相傳為漢灌嬰考通志西漢初<lb/>
　嬰嘗定豫章始築郡城故祀以為神即今灌城鄉實<lb/>
　始于此漢髙帝六年封潁隂侯南唐時封輔徳王宋<lb/>
　淳祐八年封忠惠王洪武三年令天下城隍廟止稱<lb/>
<pb n="KR2k0099_WYG_003-12a"/>
　某府州縣城隍之神悉革封號塑像凡祭風雲雷雨<lb/>
　山川則神配享祭厲壇則神主之載在祀典　南昌<lb/>
　諸生劉端世稱古岡先生為諸生時肄業邑校偶夜<lb/>
　半過城隍廟廟内神語曰過門者乃忠臣也令舉火<lb/>
　送之直扺學宫而退次日司廟門者徃邑校詢知為<lb/>
　端拜而賀之端以為誕後果驗　江西左轄黄公卿<lb/>
　清白自持卒于官市人有夢鼓吹迎新城隍者諦觀<lb/>
　之乃方伯黄公也公卒適符所夢之期果爾則城隍<lb/>
<pb n="KR2k0099_WYG_003-12b"/>
　非復灌將軍矣<lb/>
社稷壇　在徳勝門外俗稱北壇洪武間知府趙文奎<lb/>
　自城西北遷建歲春秋二仲月上戊日致祭<lb/>
風雲雷雨山川壇　在進賢門外俗稱南壇洪武間知<lb/>
　府趙文奎改建歳春秋二仲月上已日致祭<lb/>
郡厲壇　在徳勝門外洪武三年始頒降禮制每歲春<lb/>
　清明秋七月十五日冬十月一日致祭<lb/>
旗纛廟　每歲霜降都司致祭<lb/>
<pb n="KR2k0099_WYG_003-13a"/>
永寜寺　一名上藍寺在崇梵坊初郡故子城西有蛟<lb/>
　井在梁豫章王師葛鱏宅東南天監中龍闘井中豫<lb/>
　章王蕭綜造大佛鎮之鱏復于太清初捨宅名大佛<lb/>
　寺唐開元間改為開元寺有唐明皇銅像號真容殿<lb/>
　大厯間馬祖建道塲于此大中間燬後南平王鍾傳<lb/>
　奏復建為上藍院以居上藍山僧令超宋真宗時改<lb/>
　承天寺政和間改能仁寺明初以寺址剏南昌縣治<lb/>
　遷寺于元故帝師殿<hi>即鍾傳之故居</hi>景泰間更今名為祝釐<lb/>
<pb n="KR2k0099_WYG_003-13b"/>
　習禮之所有藏經閣萬厯間建　江西道一禪師漢<lb/>
　州什邡人也姓馬氏本邑羅漢寺出家形容竒異牛<lb/>
　行虎視引舌過鼻足下有二輪文㓜歲依資州唐和<lb/>
　尚落髪受真于渝州圓律師唐開元中習禪定于衡<lb/>
　嶽山中遇讓和尚同參六人惟師宻受心印始自建<lb/>
　陽佛跡嶺遷至臨川次至南昌龔公山大厯中𨽻名<lb/>
　于鍾陵開元寺時連帥路公嗣恭親授宗㫖由是四<lb/>
　方學者雲集座下入室弟子一百三十九人各為一<lb/>
<pb n="KR2k0099_WYG_003-14a"/>
　方宗主轉化無窮師于貞元四年正月中登建昌石<lb/>
　門山于林中經行見洞壑平坦謂侍者曰吾之朽質<lb/>
　當于來月歸兹地矣言訖而回既而小疾院主問和<lb/>
　尚近日尊候如何師曰日面佛月面佛二月一日沐<lb/>
　浴跏趺入寂元和中謚大寂禪師塔曰大莊嚴　百<lb/>
　丈山懐海禪師與西堂智藏南泉普願同號入室時<lb/>
　三士為角立焉　明州大梅山法常禪師初參大寂<lb/>
　問如何是佛寂曰即心即佛師即大悟遂之四明梅<lb/>
<pb n="KR2k0099_WYG_003-14b"/>
　子真隱處縛茅燕處馬祖聞師住山乃令僧問和尚<lb/>
　見馬大師得箇甚麽便住此山師曰大師向我道即<lb/>
　心即佛我便向這裏住僧曰大師近日佛法又别師<lb/>
　曰如何僧曰又道非心非佛師曰這老漢惑亂人任<lb/>
　他非心非佛我祗管即心即佛其僧回舉告馬祖祖<lb/>
　曰梅子熟也　伊閟伏牛山自在禪師參祖求發明<lb/>
　心地後居伏牛山上堂曰即心即佛是無病求藥句<lb/>
　非心非佛是藥病對治句僧問如何是脱灑底句應<lb/>
<pb n="KR2k0099_WYG_003-15a"/>
　曰伏牛山下古今傳　亮座主蜀人也頗讀經論因<lb/>
　參馬祖祖問見説座主大講得經論是否師曰不敢<lb/>
　祖曰將甚麽講師曰將心講祖曰心如工技兒意如<lb/>
　和伎者怎講解得師抗聲曰心既講不得虚空講得<lb/>
　否祖曰却是虚空講得師不肯服便出將下階祖召<lb/>
　曰座主師回首祖曰是甚麽師豁然大悟便禮拜祖<lb/>
　曰這鈍根阿師禮拜作麽師曰某常所講經論將謂<lb/>
　無人及得今日被大師一問平生功業一時氷釋禮<lb/>
<pb n="KR2k0099_WYG_003-15b"/>
　謝而退乃隱于洪州西山更無消息　陸放翁言其<lb/>
　從子慧綽為浮屠傳豫章西山香城寺之傍有埜人<lb/>
　身被緑毛每雨霽多坐石上暴日見人輙避去追之<lb/>
　不可及有識者曰此馬祖弟子亮座主也　襄州居<lb/>
　士龎藴者衡州衡陽縣人字道𤣥從石頭來參馬祖<lb/>
　問曰不與萬法為侣者是甚麽人祖曰待汝一口吸<lb/>
　盡西江水即向汝道士于言下頓悟𤣥㫖乃留駐參<lb/>
　承二載有偈曰有男不婚有女不嫁大家團欒頭共<lb/>
<pb n="KR2k0099_WYG_003-16a"/>
　説無生話自爾機辨迅㨗諸方嚮之<hi>已上南嶽下二世馬祖一禪師</hi>
　<hi>法嗣</hi>　鄧州丹霞天然禪師本習儒業將入長安應舉方<lb/>
　宿于逆旅忽夢白光滿室占者曰解夢之祥也遇禪<lb/>
　者問曰仁者何徃曰選官去禪者曰選官何如選佛<lb/>
　曰選佛當徃何所禪者曰今江西馬大師出世是選<lb/>
　佛之塲仁者可徃遂直造江西纔見馬祖以手拓撲<lb/>
　頭額祖顧視良久曰南嶽石頭是汝師也遽抵石頭<lb/>
　剃髮又為説戒再徃江西謁馬祖未參禮便入僧堂<lb/>
<pb n="KR2k0099_WYG_003-16b"/>
　騎聖僧頭而坐時大衆驚愕遽報馬祖祖躬入堂視<lb/>
　之曰吾子天然師即下地禮拜曰謝師賜法名因名<lb/>
　天然　令超禪師唐末住髙安上藍寺及鍾傳為南<lb/>
　平王迎至洪州住開元寺仍以上藍名焉僧問如何<lb/>
　是上藍本分事師曰不從千聖借豈向萬機求曰祗<lb/>
　如不借不求時何如師曰不可拈放汝手裏問善財<lb/>
　見文殊後為甚麽却住南方師曰學凴入室知乃通<lb/>
　方曰彌勒為甚麽却遣見文殊師曰道廣無涯逄人<lb/>
<pb n="KR2k0099_WYG_003-17a"/>
　不盡至唐大順正月初告衆曰吾本約住此十年今<lb/>
　化事既畢當即行矣齋畢聲鐘端坐長徃謚元貞禪<lb/>
　師　禾山無殷禪師從雪峰出家依之後具謁九峰<lb/>
　許以入室南唐李主昪召見特䝉禮遇嗣主璟賜號<lb/>
　澄源命居洪州翠巖時上藍亦虚其室仍命師來徃<lb/>
　闡化建隆元年示寂有甘露被樹皓鶴盤空之異<lb/>
　上藍院光寂禪師青原下稱心明之法嗣也上堂横<lb/>
　按柱杖召大衆曰還識上藍老漢麽眼似朩突口如<lb/>
<pb n="KR2k0099_WYG_003-17b"/>
　扁擔無問精粗不知鹹淡與麽住持千百過犯諸禪<lb/>
　徳還有為山僧懴悔底麽良久曰氣急殺人卓柱杖<lb/>
　下堂　法燈禪師住南昌上藍雲居齊禪師徃依之<lb/>
　法燈便知莊司燈偶見齊呼曰每見祖師西來意話<lb/>
　莊司如何商畧齊曰不東不西燈曰若與麽㑹了無<lb/>
　交涉曰未審尊意如何燈良久曰西來有甚意便去<lb/>
　齊于是頓悟其㫖　上藍寺石閣貯大藏經一部萬<lb/>
　厯初古心禪師道安所建也閣有接引佛像範金為<lb/>
<pb n="KR2k0099_WYG_003-18a"/>
　之崇十有六尺莊嚴甲于諸刹　閣後有老君殿或<lb/>
　謂無生法侣而祀柱下史殊為不倫予考仙傳吕巖<lb/>
　始在襁褓馬祖見之曰此兒骨性不凢自是風塵表<lb/>
　物他時遇廬則居見鐘則扣留心記取後遊于廬山<lb/>
　始遇大龍真人傳天劍遁法因號純陽子咸通中舉<lb/>
　進士時年六十四偶遊長安酒肆遇羽士狀貎竒古<lb/>
　乃鍾離權也遂授以靈丹并靈寳異法至今在世行<lb/>
　化度人是則純陽亦馬祖授記而登仙此地固不獨<lb/>
<pb n="KR2k0099_WYG_003-18b"/>
　為選佛之塲也老子之祀其或以純陽之故歟　五<lb/>
　燈㑹元載純陽為青原下八世黄龍機法嗣嘗以偈<lb/>
　呈黄龍云棄却瓢囊碎却琴如今不戀汞中金自從<lb/>
　一見黄龍後始覺從前錯用心其解悟超脱如此惜<lb/>
　遇馬祖時方在襁褓之中悠悠百餘年尚不免飛劍<lb/>
　一錯　洪州太守許式參洞山得正法眼一日與泐<lb/>
　潭澄上藍溥坐次澄問聞郎中道夜坐連雲石春栽<lb/>
　帯雨松當時答洞山甚麽話公曰今日放衙早澄曰<lb/>
<pb n="KR2k0099_WYG_003-19a"/>
　問答泗州大聖在揚州出現底是否公曰别㸃茶來<lb/>
　澄曰名不虚傳公曰和尚早晚回山澄曰今日被上<lb/>
　藍覷破溥便喝澄曰須是你始得公曰不奈船何打<lb/>
　破戽斗　明太祖入南昌城微行至能仁上藍禪寺<lb/>
　周遊細玩傍若無人僧叩其姓名不答固叩之乃題<lb/>
　殿壁曰殺盡江西數萬兵腰間寳劍血留腥野僧不<lb/>
　識山河主只管叨叨問姓名題畢擲筆竟出一雲遊<lb/>
　僧見而磨去更題曰御筆題詩不敢留留時惟恐鬼<lb/>
<pb n="KR2k0099_WYG_003-19b"/>
　神愁好將法水頻頻洗猶有毫光射斗牛翌日上欲<lb/>
　加罪此寺見所題詩曰寺固有人遂赦僧衆　唐時<lb/>
　寺僧栖隱少而端麗神解天然出塵後服勤于學深<lb/>
　入毗尼壼奥又兼擅風雅每于花朝月夕晚照髙秋<lb/>
　鍊句成聫合篇為集徃徃遒健瀏亮散在人口居常<lb/>
　與貫休處黙修睦為詩道之友處士沈顔曹松張凝<lb/>
　陳昌符皆其倡酧之友也詩集百餘首曰桂峰集近<lb/>
　代等可禪師行溥吾邑西山農家生子夢老僧持菊<lb/>
<pb n="KR2k0099_WYG_003-20a"/>
　至室中曰我貫休也遂名休兒五六歲出家于此其<lb/>
　師富資財等公獨好筆墨作小詩自喜遂惡之蜀僧<lb/>
　過永寜寺等公奪其扇題曰老師問我西來意般若<lb/>
　波羅上大人蜀僧大竒之已遍遊名勝著北遊草五<lb/>
　百餘首舟過泖湖遇盗并其詩盗去等公曰吾生平<lb/>
　悔作詩偷兒愛我後友人劉文學不息梓其僅存之<lb/>
　稿百十五首等公自署曰棗堂剰語吾宗伯機選刻<lb/>
　詩慰集中　東山寺唐慧禪道塲宋大中祥符中禪<lb/>
<pb n="KR2k0099_WYG_003-20b"/>
　僧修演建寺寺有卧如來像今并入永寜寺<lb/>
大安寺　在城北初名東寺有鐵香爐髙六尺許識云<lb/>
　赤烏元年造晉時西域僧安世髙來止于此遂名大<lb/>
　安寺<hi>一云晉隆安二年鎮西將軍謝尚施宅為之</hi>唐武徳間改名宣明寺<lb/>
　大中間又改名普濟寺明初重建復今額　安清字<lb/>
　世髙安息國王子也㓜以孝行見稱又加志業聰敏<lb/>
　刻意好學外國典籍及七曜五行醫方異術乃至鳥<lb/>
　獸之聲無不綜逹嘗行見羣燕忽謂伴曰燕云應有<lb/>
<pb n="KR2k0099_WYG_003-21a"/>
　送食者頃之果有至焉衆咸竒之㒞異之聲早被西<lb/>
　域讓國出家修道博曉經藏尤精阿毘曇學既而逰<lb/>
　方遍歴諸國以漢桓初年到中夏通習華言宣譯諸<lb/>
　經多有神跡自稱先身己經出家有一同學多嗔值<lb/>
　施主稍不稱意輙懟恨之髙屢加訶諫終不悛改如<lb/>
　此二十餘年乃與同學辭訣云我當徃廣畢宿世之<lb/>
　負卿明經精勤不在吾後而性多恚怒終當受惡形<lb/>
　我若得道必當相度既而適廣州值冦亂道逄一少<lb/>
<pb n="KR2k0099_WYG_003-21b"/>
　年唾手挾刃曰真得汝矣髙笑曰我宿命負卿遠來<lb/>
　相償卿之忿怒故是前世時意也乃延頸受刃容無<lb/>
　懼色少年殺之觀者填陌莫不駭其竒異後神機還<lb/>
　原為安息王太子遊化中國值靈帝末關洛擾亂乃<lb/>
　振錫江南云我當過廬山度習同學行逹䢼亭湖廟<lb/>
　此廟舊有威靈商旅祈禱能分風送船上下各無留<lb/>
　滯嘗有乞神竹者未許輙取舫即覆没竹還本處自<lb/>
　是舟人敬憚莫不懾影髙同旅三十餘船奉牲請福<lb/>
<pb n="KR2k0099_WYG_003-22a"/>
　神乃降祝曰舫有沙門可便呼上客咸驚愕請髙入<lb/>
　廟神告髙曰吾昔外國與子俱出家學道好行布施<lb/>
　而性多嗔怒今為䢼亭廟神周迴千里並無所治以<lb/>
　布施故珍玩甚豐以嗔怒故墮此補報今見同學悲<lb/>
　欣交集夀盡旦夕而醜形長大若于此捨命穢汚江<lb/>
　湖當度西山澤中此身滅後恐墮地獄吾有絹千疋<lb/>
　并雜寳物可為立法營塔使生善處也髙曰遠來相<lb/>
　度何不出形神曰形極醜異衆人必懼髙曰但出衆<lb/>
<pb n="KR2k0099_WYG_003-22b"/>
　不怪也神從牀後出頭乃是大蟒不知尾之長短至<lb/>
　髙膝邊髙向之梵語數番讃嘆數次蟒悲淚如雨須<lb/>
　臾還隱髙即取絹物辭别而去舟侣颺㠶蟒復出身<lb/>
　登山而望衆人舉首然後乃滅倐忽之頃便逹豫章<lb/>
　即以廟物為造東寺髙向暮渡江此時忽有一少年<lb/>
　上船長跪髙前受其呪願忽然不見髙謂船人曰兹<lb/>
　之少年即䢼亭廟神得離惡形矣于是廟神無復靈<lb/>
　驗後人于西山澤中見一死蟒頭尾數里今潯陽郡<lb/>
<pb n="KR2k0099_WYG_003-23a"/>
　蛇村是也<lb/>
普賢寺　在惠民門内晉故禪居寺隆安四年武昌太<lb/>
　守熊鳴鵠<hi>一作鳴鶴</hi>捨宅建至唐神龍元年改為隆興院<lb/>
　亦稱隆興寺于是惠民門亦曰寺步門以其與寺相<lb/>
　近也㑹昌間觀察使裴休迎黄蘖山希運禪師居此<lb/>
　南唐保大二年袁州刺史邊鎬以鐵二十萬斤鑄普<lb/>
　賢乗白象寺遂以普賢名明永樂中重建　黄蘖希<lb/>
　運禪師閩人也㓜于洪州黄蘖山出家額間隆起如<lb/>
<pb n="KR2k0099_WYG_003-23b"/>
　珠音辭朗潤志意沖澹逰京師因人啟發乃徃㕘百<lb/>
　丈一日丈問師甚麽去處來曰大雄山下採菌子丈<lb/>
　曰還見大蟲麽師便作虎聲丈拈斧作斫勢師即打<lb/>
　丈一摑丈冷冷而笑便歸上堂曰大雄山下有一大<lb/>
　蟲汝等諸人也須好看百丈老漢今日親遭一口裴<lb/>
　相國鎮鍾陵建大禪院請師説法以師酷愛舊山還<lb/>
　以黄蘖名之公一日拓一尊佛于師前跪曰請師安<lb/>
　名師名曰裴休公應諾師曰與汝安名竟公禮拜一<lb/>
<pb n="KR2k0099_WYG_003-24a"/>
　日請師至郡以所解一編示師師接置于座略不披<lb/>
　閲良久曰㑹麽裴曰未測師曰若便恁心㑹得猶為<lb/>
　較勝若便形于紙墨何有吾宗裴乃贈詩一章曰自<lb/>
　從大士傳心印額有圓珠七尺身挂錫十年栖蜀水<lb/>
　浮杯今日渡章濵一干龍象隨髙步萬里香花結勝<lb/>
　因擬欲事師為弟子不知將法付何人師亦無喜色<lb/>
　自爾黄蘖門風勝于江表矣大中四年師寂賜謚斷<lb/>
　際禪師　唐鍾陵隆興寺僧清徹不知何許人也周<lb/>
<pb n="KR2k0099_WYG_003-24b"/>
　逰津肆宻䕶根門初新呉開元寺北院道恒律師深<lb/>
　談理致憲宗元和八年癸巳約志著記二十巻亦鳩<lb/>
　聚諸家要當之説解南山鈔號集義焉豫章武昌晋<lb/>
　陵講士多得此義<lb/>
延慶寺　在順化門内晋元帝時得琉璃佛像詔建寺<lb/>
　以處之名琉璃寺唐咸通二年觀察使嚴譔表請重<lb/>
　建因延慶節奏上改名延慶順治二年燬于兵僧淨<lb/>
　鍍復新之　南唐徐鉉有延慶寺碑其略云晋元帝<lb/>
<pb n="KR2k0099_WYG_003-25a"/>
　即位之歲郡人有耕于東湖之艮隅者獲琉璃像焉<lb/>
　其髙三尺其狀殊異守臣上啟詔立寺以處之至唐<lb/>
　太和三年文宗以夢寐交感特詔修崇有僧普願者<lb/>
　率勵衆力剏造飛閣極髙明之制盡臨觀之美瞻仰<lb/>
　之徒勝賞仍在㑹昌沙汰旋復殄夷時有寺住僧神<lb/>
　確躬奉端容瘞于堂下大中改制將復修完像遂湮<lb/>
　沒求不可得而靈跡所在羣心未㤀咸通二年連帥<lb/>
　嚴譔表請重建因紀誕聖之節署為延慶之寺廣明<lb/>
<pb n="KR2k0099_WYG_003-25b"/>
　中巢冦亂遂羣賊蜂起三灾所及寺復焚燬光啟二<lb/>
　年亷使王師甫即其故址又加營繕自是厥後百載<lb/>
　于兹市朝屢更興廢不一及國家奄有寰區恢𢎞教<lb/>
　法北藍寺監守寺僧智清推成以化人節用以成務<lb/>
　峻其卑庳葺其傾頺改作正殿及廊廡共七間踈楹<lb/>
　廣厦雕甍藻棁鎻窓洞户珠網金鋪蹇産鴻紛塗泥<lb/>
　煥爛闕政備矣能事畢矣　𢎞緒過延慶寺晤成中<lb/>
　上人詩十年不過城東寺重構香臺歴幾秋亂後禪<lb/>
<pb n="KR2k0099_WYG_003-26a"/>
　燈依約在老來笻杖委蛇遊榴花作雨胭脂冷竹影<lb/>
　連雲翡翠浮話到無生諸累盡只難消遣邵平愁<lb/>
浴室寺　在永寜寺東相傳馬祖剏建盖沐浴之所也<lb/>
　戊已變後子入郭首過其處見荒葛滿塗不勝紛濁<lb/>
　之感作江城懷古六十首遂以兹寺為冠予友黎左<lb/>
　嚴學使既成和章復作募䟽重新之僧逄祖鑿小池<lb/>
　種花環繞額曰醉花池一時名流俱有題詠或謂醉<lb/>
　花非僧所宜吕道州不云乎君看池水湛然時何曽<lb/>
<pb n="KR2k0099_WYG_003-26b"/>
　不受花枝影上人之醉固即如來之微笑矣<lb/>
繩金塔寺　在進賢門外舊名千佛院唐天祐間建有<lb/>
　繩金寳塔相傳建塔時掘地得鐵函劍三金瓶舍利<lb/>
　三百俗名塔下寺舊有趙松雪碑郡人推為墨寳<lb/>
　繩金塔初建時尚在城中舊記稱此塔能厭火災豫<lb/>
　章民謡云藤斷葫蘆剪塔圯豫章殘盖謂潮王洲舊<lb/>
　有閣與滕閣並峙後忽傾倒于是進賢門外古城如<lb/>
　葫蘆形者遂截出在外改作今城矣頃歲戊已之變<lb/>
<pb n="KR2k0099_WYG_003-27a"/>
　相輪漸偏不可不加意預防也　潘興嗣記塔寺羅<lb/>
　漢云西山雲堂院有禪月大師貫休畫十六羅漢像<lb/>
　歲旱民奔走山谷間請禱輙應此本天下竒偶數而<lb/>
　傳之者未有彷彿予捐俸錢使徧模繩金塔院壁間<lb/>
　輙兾民之祈禱者得以便焉　市林寺晋泰始六年<lb/>
　建今併入塔下寺　明呉國倫詩古塔崚嶒萬象蟠<lb/>
　西山如鷲捧危欄扶笻漸與彌天近引筏新知覺路<lb/>
　寛雙樹影迴平野暮百鈴聲徹大江寒毫光夜夜凌<lb/>
<pb n="KR2k0099_WYG_003-27b"/>
　無極併作南州斗氣看<lb/>
章江寺　在章江西岸沙井渡口舊名章江禪院<lb/>
　宋潘慎修記<lb/>
　明洪陽張位記<lb/>
泰定寺　在徳勝門外劉上寳斯瑋重建結放生社臨<lb/>
　川陳際泰序<lb/>
下泰定寺　在龍光寺右<lb/>
石亭寺　在章江門外唐時僧靈徹建仰山慧寂禪師<lb/>
<pb n="KR2k0099_WYG_003-28a"/>
　于此演教初名大悲寺又名觀音院唐時韋公丹觀<lb/>
　察西江與寺僧靈徹為㤀形交常寄徹詩云王事紛<lb/>
　紛無暇日浮生冉冉只如雲已為平子歸休計五老<lb/>
　峯前必共論徹答云年老身閒無一事麻衣學坐只<lb/>
　容身相逄盡道休官好林下何曽見一人　後立韋<lb/>
　丹遺愛碑于寺左覆以石亭至大中十五年丹子宙<lb/>
　復觀察西江奏以為石亭院裴休題額宋政和間廢<lb/>
　為觀明初復為寺亦稱石亭觀音院明嘉靖年間廵<lb/>
<pb n="KR2k0099_WYG_003-28b"/>
　撫都御史汪𤣥錫再加修葺有殘碑尚存寺左<lb/>
國朝順治十五年廵撫都御史張公朝璘清拓舊基捐<lb/>
　貲重剏寺後左右甃砌圍墻前砌石<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>後建觀音大<lb/>
　殿前建鈞天閣與滕王閣並峙左建張公祠右建僧<lb/>
　房以延賔客丹艧煥然遊觀接踵并捐置贍田八十<lb/>
　餘畝以供香火　按僧靈徹生于㑹稽本姓湯氏字<lb/>
　澄源與呉興詩僧皎然遊皎然薦之包佶李紓以是<lb/>
　上人名由二公而颺而韋公倡和之句尤為世所争<lb/>
<pb n="KR2k0099_WYG_003-29a"/>
　傳　韋在洪都又有懷西林慧永禪師詩云空山泉<lb/>
　落松窓静閒地草生春日遲白髮漸多身未退依依<lb/>
　長在永禪師武陽㧞俗之致徃徃形于篇什匪特寄<lb/>
　靈徹之句也　仰山慧寂通智禪師韶州懷化葉氏<lb/>
　子年九歲于廣州和安寺投通智師出家十四歲父<lb/>
　母取歸欲與婚娶師不從遂斷手二指跪至父母前<lb/>
　誓求正法以答父母劬勞父母乃許再詣通智而得<lb/>
　披剃初謁躭源已悟𤣥㫖後參為山遂升堂奥一日<lb/>
<pb n="KR2k0099_WYG_003-29b"/>
　有梵師從空而至師曰近離甚處曰西天師曰幾時<lb/>
　離曰今早師曰何太遲曰遊山玩水師曰神通遊戯<lb/>
　則不無闍黎佛法須老僧始得曰特來東土禮文殊<lb/>
　却遇小釋迦遂出梵書貝多葉與師作禮乗空而去<lb/>
　自此人號師小釋迦師徃觀音院<hi>即石亭寺</hi>時出榜云看<lb/>
　經次不得問事有師來問詢見師看經旁立而待師<lb/>
　巻却經問㑹麽曰某甲不看經怎得㑹師曰汝已後<lb/>
　㑹去在其僧到巖頭頭問甚處來曰江西觀音來頭<lb/>
<pb n="KR2k0099_WYG_003-30a"/>
　曰和尚有何言句僧舉前話頭曰這個老師我將謂<lb/>
　彼故紙埋却原來猶在再遷東平將順寂説偈曰年<lb/>
　滿七十七無常在今日日輪正當午兩手攀屈膝言<lb/>
　訖以兩手抱膝而終洪州觀音院從顯禪師泉州人<lb/>
　僧問如何是觀音家風師曰眼前可取曰忽遇作者<lb/>
　來作麽生見侍曰貧家祇如此未必便言歸問久負<lb/>
　沒絃琴請師彈一曲師曰作麽生聼其僧側耳師曰<lb/>
　賺殺人太平興國中無疾坐化建塔西山　明王守<lb/>
<pb n="KR2k0099_WYG_003-30b"/>
　仁夜舟泊石亭詩廿年不到石亭寺惟有西山只舊<lb/>
　青白拂掛墻僧己去紅欄照水客重經沙村遠樹凝<lb/>
　春望江雨孤蓬入夜聼何處故人還笑語東風啼鳥<lb/>
　夣初醒<lb/>
總持寺　在進賢門内唐開元中建舊名總持院有碑<lb/>
　刻乾符二年牒中和五年牒各一通寺内有雷公堂<lb/>
　又有龍井祈雨屢驗　周益公必大記云乾道庚寅<lb/>
　四月泛舟過總持院本唐僧子畋所造畋精太乙術<lb/>
<pb n="KR2k0099_WYG_003-31a"/>
　能祈雨乞晴今有井禱求不廢雷堂之後有澹䑓滅<lb/>
　明墓洪駒父云史記雖云滅明居楚又有渡江斬蛟<lb/>
　之事然豫章非真楚尚可疑也平江亦有澹䑓墓院<lb/>
　中老僧年七十及從徐師川遊能寫字鼓琴自總持<lb/>
　過講武亭登舟按子畋乃唐僧而盧志云元大徳間<lb/>
　僧不知益公録中己有子畋其人矣院中老僧能解<lb/>
　冩字鼓琴又與徐師川遊應非尋常衲子今其姓名<lb/>
　無傳尤為惋惜　吾兄孝亷維謙字仲容讀書寺中<lb/>
<pb n="KR2k0099_WYG_003-31b"/>
　時萟髙古人如其文嘗作文誌曰負總持山右逺府<lb/>
　治川分東湖嘉樹環之弱葦竹箭蔓草俯仰䝉綴水<lb/>
　清以旋日月之光時入而波不波而平王孫甲第雲<lb/>
　連笙謌時落西望峻者厭原如鋸蘓公祠漫坁中折<lb/>
　㟁而陽漢髙士亭東行數武澹䑓古墓弟子已塟衣<lb/>
　冠湖上曲徑深峭行幽峭地立髙美樓以祠見羅李<lb/>
　先生是萟也則髙美樓與諸兄弟歲月所得者也移<lb/>
　自龍沙故曰龍沙然則予雖面空主持世道之契立<lb/>
<pb n="KR2k0099_WYG_003-32a"/>
　矣余雖執萟仁義名節之警心也久矣丁已仲冬陳<lb/>
　維謙書　仲容與其弟仲來名維恭俱為艾溪工文<lb/>
　章敦氣誼之士曩予數過總持見仲容所輯成𢎞以<lb/>
　來時萟叠置烏皮連屋蔽牖艾千子文定文待諸選<lb/>
　所未及也咸陽一炬灰飛烟滅三百年作者心血遂<lb/>
　盡于此為之於邑<lb/>
百福寺　在繩金塔之東宋建　明熊大司馬明遇詩<lb/>
　仙梵曾聞共一堂青牛白象儼西方郊原抱郭開初<lb/>
<pb n="KR2k0099_WYG_003-32b"/>
　地鐘鼓繙經供法王花朩禪房春寂寂旃檀寳閣曉<lb/>
　蒼蒼門題百福嘉王舊泛作慈雲䕃豫章<lb/>
天寜寺　在徳勝門外舊名孝光寺元薩都拉過孝光<lb/>
　寺詩云秋日留題翠壁層出山聊聼在山僧肩輿又<lb/>
　上沙頭渡隔水人家兩㟁燈薩字天錫元綂中遷閩<lb/>
　亷訪司知事詩應作于此時胡元瑞曰天錫誦法青<lb/>
　蓮如海嶂連雲起江潮入市流故廬南雪下短褐北<lb/>
　風前夜卧千峯月朝飡五色霞朔風吹夜草寒日下<lb/>
<pb n="KR2k0099_WYG_003-33a"/>
　邊城句法宏整在大厯元和間殊不多得　閩友林<lb/>
　祖鼎嘗遇兹寺適有艶婦至寺僧某以目挑之俄擕<lb/>
　手入室林見大加詆訶某僧遂出不遜語予過寺題<lb/>
　二絶于壁間有禪房寂寂啼烏静紅雨香風動綺羅<lb/>
　之句某僧負愧向祖鼎謝過託為洗去後果悔懴前<lb/>
　愆精持戒律憶黄魯直袈裟頌云丈夫出家當被壞<lb/>
　色衣蜀僧袈裟多似苾蒭尼輕羅縐縠染成春柳絲<lb/>
　撩蜂引蝶惟欠遠山眉不意真有遠山眉也吾軰遇<lb/>
<pb n="KR2k0099_WYG_003-33b"/>
　此固當金剛弩目以䕶之<lb/>
菩提寺　在城東每歲迎春于此<lb/>
太定寺　在徳勝門外劉尚寳斯瑋重建結放生社于<lb/>
　此每月一舉臨川陳大士有放生㑹序大士不觀釋<lb/>
　典獨以儒者愛物之理諄切言之亦足與魯公碑競<lb/>
　美也　雲棲禪師放生之法不拘時日見即買放于<lb/>
　某月下書某日放生若干巨生以個數計細生以觔<lb/>
　數計歲終總算存以自考此法最善可免奸人預捕<lb/>
<pb n="KR2k0099_WYG_003-34a"/>
　急售附記于此<lb/>
龍光寺　在城北龍沙岡三面積沙蜿蜒擁抱南有蓮<lb/>
　花池池水澄瑩不受沙侵一郡好為竒勝布政使陸<lb/>
　長庚丁繼嗣建公舘于左郡文學結社課藝右為禪<lb/>
　堂張公夀朋題曰沙佛居大通禪師説法其中禪師<lb/>
　名無來南城人為諸生才名藉甚俄削髮出家持戒<lb/>
　精嚴專提楞嚴甚深微妙之㫖慧辨無碍建安豈軒<lb/>
　王頻枉駕訪之侍郎徐公作御史李公曰輔皆居士<lb/>
<pb n="KR2k0099_WYG_003-34b"/>
　中之髙足也著有大通禪師語録　明劉冡宰崧賦<lb/>
　龍沙贈友人别云朝出城北門遥見城下沙簌簌鳴<lb/>
　北風蕭蕭入人家波陀皓如雪漫漫不可越水落黄<lb/>
　金澄天晴紫烟滅别君沙下亭逝此歌揚舲春來倘<lb/>
　相憶芳草是中青　譚元春詩誰使龍沙立周遭繚<lb/>
　作墻古蛟聲嘿嘿野鶴倚荒荒徙去終依寺吹來不<lb/>
　礙塘我同遥集士疑信到斜陽　龍沙䜟相傳許真<lb/>
　君上昇所留其言曰吾仙去後千二百四十年當出<lb/>
<pb n="KR2k0099_WYG_003-35a"/>
　弟子八百師在豫章宋潘興嗣詩云五陵無限日宻<lb/>
　視龍沙記龍沙雖未合氣象已靈異昔時蛟龍湫半<lb/>
　作桑麻地地形帶江轉洲浮有連勢陵谷豈可常淵<lb/>
　竇在何歲微生久慕道恬淡輙㤀味愧無及物功碌<lb/>
　碌恒匏繋生䝉塵土厚未受神仙祕何時與孤鶴冉冉<lb/>
　從此逝<lb/>
應天寺　在進賢門内唐啟光元年建一名掬林寺相<lb/>
　傳有掬林禪師禱雨大著靈驗因改名應天宋文丞<lb/>
<pb n="KR2k0099_WYG_003-35b"/>
　相天祥重新之<lb/>
興福寺　在城南宋悟寛禪師講經于此有白蛇來聼<lb/>
圓覺寺　在蓼洲晋泰始七年建内有大觀樓張元禎<lb/>
　題扁今不存　蓼洲即古軥<graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>洲北堂書鈔云豫章<lb/>
　城西南有軥<graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>洲去度支步可二里是吕䝉作句鹿<lb/>
　大艑處水經注贑水逕谷鹿洲舊作大艑處按谷鹿<lb/>
　即軥<graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>之譌廣雅云船也音鉤鹿　大觀樓舊有詩<lb/>
　集姑蘓杜庠為之序庠詩云南浦北邊圓覺寺西山<lb/>
<pb n="KR2k0099_WYG_003-36a"/>
　東面大觀樓乾坤上下不知極今古去來無盡頭斗<lb/>
　酒江湖餘老興鳴鑾歌舞一浮漚史官楣扁題方了<lb/>
　喜見先登二岳侯時周王二方伯過訪故結語及之<lb/>
慈雲菴　在永和門内豫章城中無田惟慈雲庵傍平<lb/>
　疇數畝殊有郊野之致兵後廢為荒隴　𢎞緒詩城<lb/>
　東華厦多朱門丹艧炫爛摇晨暾臂弓腰箭旃裘滿<lb/>
　烈火蕩盡雲霞村蓬蒿影裏鴟吻出古屋還遮斑駁<lb/>
　佛琉璃燈光半欲無黠䑕白書圍僧膝病樵輟斧聊<lb/>
<pb n="KR2k0099_WYG_003-36b"/>
　一到恍記當年醉殘照清水三山幾變更老人謦咳<lb/>
　如鴉聲<lb/>
生生庵　在洪恩橋内有湖上亭崇禎間李少文司理<lb/>
　嗣京建自為記華亭陳徴君繼儒為之䟦板蕩迄於<lb/>
　梵天此亦招提之魯靈光矣　有蜀僧住持頗久戊<lb/>
　已江城之變目擊圍城中事每日午隂風黯淡健兒<lb/>
　持鈎倚樓簷以伺見道上行人或數軰連臂而過輙<lb/>
　舍去或孤行無侣則鈎取屠割人皆饑甚氣僅如絲<lb/>
<pb n="KR2k0099_WYG_003-37a"/>
　屠割時不能號呼呀然一聲則肢體狼藉几上矣今<lb/>
　孑遺落落晨星皆鈎取之餘肉也司牧者其幸多方<lb/>
　而生全之<lb/>
西方庵　在裏洲黎學使元寛重建<lb/>
沙塘庵　在進賢門外大司馬熊公明遇建有記<lb/>
妙濟萬夀宫　在廣潤門左故子城之南晋時建祀旌<lb/>
　陽令許真君遜宫左有井與江水相消長中有鐵柱<lb/>
　許旌陽所鑄<hi>西山雙嶺前亦有鐵柱一</hi>以鎮蛟螭之患唐咸通中<lb/>
<pb n="KR2k0099_WYG_003-37b"/>
　額曰鐵柱觀宋大中祥符間賜名景徳觀政和八年<lb/>
　改延真觀嘉定中御書額鐵柱延真之宫明壬寅初<lb/>
　春髙帝至龍興過鐵柱觀嘉靖中賜今名萬厯二十<lb/>
　八年燬復建前有勅書亭後有玉皇閣　仙傳云真<lb/>
　君諱遜字敬之南昌人生而頴悟博極羣書從呉猛<lb/>
　得神仙秘法卜居西山下有售鐵燈檠者知為金而<lb/>
　還之里人化焉太康元年任蜀旌陽令後以晋室將<lb/>
　亂棄官而歸送而從之者如營壘今許家營是也<lb/>
<pb n="KR2k0099_WYG_003-38a"/>
　南昌縣長亭鄉許仙村乃真君故居呉赤烏二年已<lb/>
　未母夫人夢金鳯啣珠墜于掌中翫而吞之因而有<lb/>
　娠正月二十八日辰時生真君勾曲山遠遊君邁䕶<lb/>
　軍長史穆皆真君再從兄弟也至晋孝武帝寜康二<lb/>
　年甲戍八月朔旦有雲仗忽自天而下二仙乗輦降<lb/>
　庭宣玉皇詔曰上詔學仙童子許遜卿在多刼之前<lb/>
　積修至道勤苦偹悉經緯愈深萬法千門罔不涉歴<lb/>
　救災㧞難除害蕩妖功濟生靈名髙玉籍衆真推仰<lb/>
<pb n="KR2k0099_WYG_003-38b"/>
　宜有甄昇可特授九州都仙太史髙明大使賜紫衫<lb/>
　羽袍瓊旌寳節玉膏金冊各一合詔至奉行真君再<lb/>
　拜登堦受詔一仙曰余乃玉真上公崔子文一仙曰<lb/>
　余乃元真上卿段丘仲告真君以沖舉之期遂乗雲<lb/>
　車而去是月望日大營齊㑹少長畢至日中遥聞音<lb/>
　樂之聲祥雲四佈羽葢龍車從官兵衛仙童綵女前<lb/>
　後導從二詔使復至又宣玉皇之詔乃揖真君昇龍<lb/>
　駕命陳勲時荷持䇿前導周廣曽亨驂御黄仁覽與<lb/>
<pb n="KR2k0099_WYG_003-39a"/>
　其父族侍從旴烈與其母部從仙者四十二口同時<lb/>
　昇舉鷄犬亦隨飛騰留下修行鐘并一石函曰世變<lb/>
　時遷即為陳迹聊以為記　宋徽宗政和中降玉冊<lb/>
　上尊號曰神功妙濟真君改觀為宫仍加萬夀二字<lb/>
　　真君慮後世奸雄妄作乃因鐵柱以為䜟記有鐵<lb/>
　柱鎮洪州萬年永不休八索鈎地脉一泓通江流天<lb/>
　下大亂此地無憂天下大旱此地薄收地勝人心善<lb/>
　應不出奸謀若有奸謀者終須不到頭之句　又預<lb/>
<pb n="KR2k0099_WYG_003-39b"/>
　䜟云吾仙去後一千二百四十年間豫章之境五陵<lb/>
　之内當有地仙八百人出其師出於豫章大揚吾教<lb/>
　郡江心忽生沙洲掩過沙井者是其時也　真君嘗<lb/>
　言此地水陸衝要人物繁夥豈無分合得仙之人試<lb/>
　以丹藥數粒雜他藥貨之令其信縁而取既而買者<lb/>
　雖多竟無一人得遇真君吁嘆以世間仙才之難得<lb/>
　也　宋臨川王安石有重建許旌陽祠記　明宋濓<lb/>
　鎮蛟靈柱頌<hi>有序</hi>豫章郡鐵柱二旌陽令南昌許遜敬<lb/>
<pb n="KR2k0099_WYG_003-40a"/>
　之鑄以鎮蛟者也郡地濵于江水蟲騁妖故民多江<lb/>
　禍旌陽與西安呉猛世雲用正一斬邪三五飛步之<lb/>
　術追殱其妖於長沙復懼遺孽洊興使工冶鐵柱壓<lb/>
　其窟穴一在西山雙嶺南湮沒己久一在牙城南井<lb/>
　迄今猶存柱出井外僅尺下施八索謂能鈎鎻地脉<lb/>
　云唐咸通六年節度使嚴譔來為郡將發視之未及<lb/>
　咫尺烈風雷雨江水暴溢譔恐而止其見于道家書<lb/>
　者如此濓竊聞之周有壺涿氏<hi>秋官</hi>掌取水蟲若欲殺<lb/>
<pb n="KR2k0099_WYG_003-40b"/>
　其神則以牡橭午貫象齒而沉之則其神死淵為陵<lb/>
　神謂龍岡象之属是也古盖有其術矣矧单陽則飛<lb/>
　制以重隂乃伏而不動鉄隂而蛟陽者也斯柱之建<lb/>
　其亦沉橭象之遺意歟於戯豫章之民與蛟不兩立<lb/>
　微旌陽西安民其魚矣濓不敏謹狥郡守葉君琛之<lb/>
　請勒文柱下以頌神功於億萬載頌曰吳楚合城翼<lb/>
　軫分經南昌鉅都蛟孽所庭咮攓波潏脽運濤縈夫<lb/>
　諸獸驗胜遇禽徴沈竈鼃産<graphic n="KR1882" url="https://raw.githubusercontent.com/kanripo/KR-Gaiji/master/images/KR1882.png" mimeType="image/png"/>阜泓成靈伯應厯鬼<lb/>
<pb n="KR2k0099_WYG_003-41a"/>
　憲宣刑嶽籙三辰斗劍七星揮斥電戰刉割霆升河<lb/>
　眚黒廓川液紅星軌妖設鎮冶金建楹祝融主𦦨閼<lb/>
　伯司型八神錫羡五官儲精上旋圓樞下鍵方扄溟<lb/>
　妃捧鑑淵后持衡飊笙鶴瀨月吹鳬汀仙旍廻紫童<lb/>
　節流青𤣥勛潜湯素牒晶熒龜山鐵絙龍鼎文銘翊<lb/>
　扶鴻宰幹運清寜泰山可礪靈柱弗傾　明胡儼云<lb/>
　豫章鐵柱厯代名賢多有題詠熊朋來詩曰九州失<lb/>
　貢金司空不行水蛟龍弄波濤魑魅入城市吁嗟清<lb/>
<pb n="KR2k0099_WYG_003-41b"/>
　談晋萬事漫不理遂令千載人稽首旌陽子正言反<lb/>
　應詞簡意髙虞學士詩曰老龍無意弄新波化作鳬<lb/>
　翁倚柱歌㸃石神方寜復得沉沙遺㦸不堪磨汾隂<lb/>
　鼎鼐千年出海底珊瑚百尺過誰在蓬萊期刼外下<lb/>
　騎黄鵠一摩娑此詩初出人皆未喻其㫖公曰此柱<lb/>
　未敢必為旌陽之物故詩皆設疑詞以問之鐵柱詩<lb/>
　雖多獨熊虞二公之詩超于衆作　陸文裕公深云<lb/>
　鐵柱宫之東南隅方丈甃池作石欄檻鐵柱在焉相<lb/>
<pb n="KR2k0099_WYG_003-42a"/>
　傳為許旌陽治蛟之物甲午冬初余與同僚偶徃俯<lb/>
　觀焉微露其端乃石耳非鐵也亦不作柱形豈厭勝<lb/>
　所為與　宋臨川謝逸鐵柱詩豫章城南老子宫堦<lb/>
　前一柱立積鐵云是旌陽役萬鬼夜半舁來老蛟穴<lb/>
　挿定三江不沸騰切勿摇撼坤軸裂蒼苔包裏鱗皴<lb/>
　皮我欲摩娑肘屢掣旌陽挈家上天去只留千尺應<lb/>
　門户西山髙處風露寒兹事恍惚從誰語安得猛士<lb/>
　若朱亥袖徃横山驚北部　廬陵劉辰翁詩海市蜃<lb/>
<pb n="KR2k0099_WYG_003-42b"/>
　樓十萬家支祁從此罷騰拏偶留封植一柱觀慎勿<lb/>
　飛揚博浪沙壯士釗身翻水赤都城弩手射潮邪要<lb/>
　知此老神功妙大地千年一繫槎　胡應麟曰許旌<lb/>
　陽得道贈遠祖由王虚僕射曽祖琰太微兵衛大夫<lb/>
　先祖玉太極把業籙籍典者父肅中嶽仙官賜所居<lb/>
　宅曰仙曹左府右官皆天帝所令今人但知旌陽㧞<lb/>
　宅事不知許仲武逃堯後復有此贈未審天上玉虚<lb/>
　僕射較地下九州長何似耳　真君與郭璞訪名山<lb/>
<pb n="KR2k0099_WYG_003-43a"/>
　求善地為棲身之所得西山之陽逍遥山金氏宅遂<lb/>
　徙居之今逍遥福地玉隆萬夀宫是也　宋徽宗政<lb/>
　和中感真君入夢授藥愈瘡詔洪州改修玉隆萬夀<lb/>
　宫建炎中金人冦江右欲火宫庭俄而水自楹桷間<lb/>
　出火不爇酋長大驚為記其事而去時天㑹八年正<lb/>
　月初二日也　傳顛名得一乃鐵柱宫道士徃來臨<lb/>
　江之新淦踪跡莫測夜坐風雪中鼻息如雷人咸以<lb/>
　顛目之淳熙元年召對徳夀殿賜號靈寳大師光堯<lb/>
<pb n="KR2k0099_WYG_003-43b"/>
　贈以詩云有客東來欲試茶倦投松石坐欹斜暗香<lb/>
　一陣連風起知有薔薇澗底花江文忠公萬里有御<lb/>
　製詩䟦大畧言太上文奎寳箑賁於方外之臣矞雲<lb/>
　絢采圓月騰輝則此詩盖光堯親書扇以賜之者一<lb/>
　時宰臣史皓大參范成大儒臣朱熹皆有贈得之詩<lb/>
　朱絶句云到處逢人説傅顛相看知是幾生前直把<lb/>
　北斗傾銀漢去作龍宫第二仙史丞相詩不足觀遂<lb/>
　不録　左克明豫章道士也寓鐵柱宫所輯古樂府<lb/>
<pb n="KR2k0099_WYG_003-44a"/>
　自三代至陳隋溯流窮源妙契作者之㫖太和劉冡<lb/>
　宰崧有寄鐵柱宫左錬師詩紫霞樓上左仙翁不在<lb/>
　南塘在玉隆虚閣飛鳬雲影外亂山騎虎月明中銅<lb/>
　駝荆棘秋風落鐵柱波濤海氣通别後玉簫渾少聼<lb/>
　令人長憶萬年宫　宫中舊有鐵柱延真語録彚編<lb/>
　道士熊常静所輯前後詩集大學士朱善為序常静<lb/>
　師事左克明彚編盖左克明未竟之書而常静成之<lb/>
紫極宫　在惠民門外晋建唐天寳書額内有呉綵鸞<lb/>
<pb n="KR2k0099_WYG_003-44b"/>
　冩韻軒　真仙通鑑曰呉綵鸞不知何許人或曰呉<lb/>
　猛之女也唐太和末書生文簫客鍾陵西山其俗以<lb/>
　中秋為許旌陽上昇日士女羣集㳺帷觀簫亦徃觀<lb/>
　焉見一姝歌曰若能同步陟仙壇應許文簫嫁綵鸞<lb/>
　自有綉繻并甲帳瑶䑓不怕雪霜寒生大驚異因伺<lb/>
　之夜分姝與三四軰告别獨秉燭穿大松去徑盡陟<lb/>
　山捫石冒險而昇焉生以潜躡其後燭將盡有仙童<lb/>
　軰持松炬迎之生因失聲姝回首曰非文簫耶曰然<lb/>
<pb n="KR2k0099_WYG_003-45a"/>
　姝笑曰吾與子數未合何太速生隨至山項有几案<lb/>
　帷幄金爐異香侍衛甚嚴與生坐定有二仙娥各持<lb/>
　簿書而前指江湖覆溺事生因徴其事姝不對生請<lb/>
　益堅不得己乃告之曰此天機不合洩于子吾當為<lb/>
　子得罪矣仙娥即去忽天地晦冥風霆震擊帷幄几<lb/>
　案一時傾覆姝倉皇著衣秉簡叩齒肅容俯地待罪<lb/>
　俄而風雲頓息星宿燦然有仙童自天而降持天判<lb/>
　宣曰呉綵鸞以私欲而洩天機謫為民妻一紀遂與<lb/>
<pb n="KR2k0099_WYG_003-45b"/>
　生夜携下山歸鍾陵舊處生貧不能自贍姝曰君具<lb/>
　紙筆我為冩孫愐唐韻運筆如飛日得一部鬻之獲<lb/>
　錢五緡盡又為之將十載人稍有知之者姝與文簫<lb/>
　潜奔新呉縣藥王山側鄒舉村中一日題詩壁間别<lb/>
　鄒舉云一班復一班隱入藥王山世數今逃盡烟蘿<lb/>
　得再還簫聲凝露滴鶴翅接雲閒一粒主人藥服之<lb/>
　能駐顔夫婦各跨一虎入藥王山而留仙丹一粒遺<lb/>
　舉服之亦得却老今洪都城南紫極宫冩韻處為冩<lb/>
<pb n="KR2k0099_WYG_003-46a"/>
　韻軒是也　元虞伯生集冩韻軒記畧云隆興紫極<lb/>
　宫寫韻軒髙據城表靣西山之勝俯瞰長江間乎民<lb/>
　居官舍之中特為夐絶秋髙氣清望見上㳺諸郡山<lb/>
　若臨江之玉筍撫州之太華寸碧天際森列户牖他<lb/>
　處之所莫及也世傳呉□鸞冩韻於此軒以之得名<lb/>
　余昔在圖書之府及好事之家徃徃見其所寫唐韻<lb/>
　凡三四本皆硬黄書之紙素方潔界畫精整結字遒<lb/>
　麗神氣清明要皆人間之竒玩登斯軒而想其丰采<lb/>
<pb n="KR2k0099_WYG_003-46b"/>
　亦足以寄遐思也乎　虞集詩仙人本自好樓居偶<lb/>
　下重簾冩韻書最愛夜寒天闕近碧牕留得玉蟾蜍<lb/>
　　宋洪朋詩紫極宫下春江横紫極宫中百尺亭水<lb/>
　入芳洲界玉局雲映連山羅翠屏小楷四聲餘翰墨<lb/>
　主人一粒盡仙靈文簫綵鸞不復返至今神宇夜㝠<lb/>
　㝠　劉㑹孟記畧云冩韻軒雖江山明麗而棟宇雕<lb/>
　殘加以俗書滿壁類無不愧文呉二才子者後十六<lb/>
　年余自廬山還過之則殿角如飛髙出廊右前欄俯<lb/>
<pb n="KR2k0099_WYG_003-47a"/>
　月澄景内涵中分為三官之祀謂呉氏故司江湖水<lb/>
　官附焉于是祀三官猶二仙云　㑹孟又云凡呉氏<lb/>
　唐韻皆反覆作葉子書朱墨分部精楷婉麗開玩如<lb/>
　新近年猶有數本尚存世人不能效也　緒按陸務<lb/>
　觀云永康軍導江縣有迎祥寺藏唐女貞呉綵鸞書<lb/>
　佛本行經計六十巻吾郡知有唐韻而不知有佛本<lb/>
　行經雖博聞強識如伯生亦未曽及此　清隱堂在<lb/>
　紫極宫内元時道士余永和建永和數傳至𤣥谷道<lb/>
<pb n="KR2k0099_WYG_003-47b"/>
　人余天熙創太古樓幽雅冠於郡城呉文正公澄過<lb/>
　豫章輙造其地與聚談信宿不厭是時道士共七𣲖<lb/>
　惟𤣥谷一𣲖最勝故其徒多有聞於士大夫間餘六<lb/>
　𣲖則盡冺冺矣　唐𤣥宗有親書紫極宫額載天下<lb/>
　金石志宋徐鉉有紫極宫石鐘銘皆此地之佳話也<lb/>
文昌宫　舊在城内明鍾翰王仲序詩云國祀元皇禮<lb/>
　有餘紫雲古殿近清虚文光上接三台位星象中分<lb/>
　六府居喜有神仙司桂籍諒無名字灑瓊書今來亦<lb/>
<pb n="KR2k0099_WYG_003-48a"/>
　欲從君去白鷺沙洲共釣魚宫已久廢僅此詩存耳<lb/>
　萬厯間中貴潘相重建宫於磨子巷丹楹雕題頗稱<lb/>
　秀麗<lb/>
玉清觀　在進賢門外水次倉口宋慶元二年九江道<lb/>
　士黄自然來此有道術善療疾疫京丞相鏜捨園為<lb/>
　立觀祀𤣥帝<lb/>
建徳觀　在易俗坊晋咸和間建相傳南嶽紫虚元君<lb/>
　魏華存修真處觀後塘内有魏夫人丹井井上有亭<lb/>
<pb n="KR2k0099_WYG_003-48b"/>
　亭舊藏玉皇天尊各像皆金銅物僧道義復建月濤<lb/>
　庵於側文士每盤桓而偃息僧亦延欵不倦也<lb/>
妙濟觀　在蓼洲元至正二年建觀右有許真君咒劍<lb/>
　丹井<lb/>
觀音閣　在進賢門外　𢎞緒詩琉璃燈影在人世幾<lb/>
　滄桑草樹天無際江山鳥獨忙僧閒龍隱鉢寺古鴿<lb/>
　棲梁記得停船日風吹茉莉香<lb/>
玉虚觀　在徳勝門外祀𤣥天上帝元至正壬辰年兵<lb/>
<pb n="KR2k0099_WYG_003-49a"/>
　燬道士載真空重剏永樂中學士曽棨有記<lb/>
純陽觀　在進賢門外陳仲舉祠左宋建崇禎間重修<lb/>
　　明熊公明遇詩東臯朝日近迤北白雲天犬吠仙<lb/>
　源裏鶯啼道院邊石壇苔色古松塢月華鮮聞道純<lb/>
　陽子曽經此探𤣥<lb/>
新關聖帝君廟　在大成坊右最稱雄偉後為閣以奉<lb/>
　觀音大士廟外左右坊額曰仁至義盡𢎞緒有特建<lb/>
　碑記　漢前將軍假節鉞督荆州事漢夀亭侯姓關<lb/>
<pb n="KR2k0099_WYG_003-49b"/>
　氏諱<hi>某</hi>字雲長小字長夀河東解梁人　漢靈帝中<lb/>
　平元年帝君奔涿郡依先主率校尉鄒靖討黄巾賊<lb/>
　獻帝初平元年隨先主討董卓建安元年隨先主拒<lb/>
　袁術五年封漢夀亭侯十二年先主奔江南帝君綂<lb/>
　舟師屯于樊口先主與孫權將周瑜共拒曹操於赤<lb/>
　壁破之帝君隨先主追操至南郡十四年先主領荆<lb/>
　州牧以帝君為盪冦將軍襄陽太守十六年先主入<lb/>
　益州帝君與諸葛亮張飛趙雲等鎮荆州十九年先<lb/>
<pb n="KR2k0099_WYG_003-50a"/>
　主以帝君督荆州事召諸葛亮等引軍㑹成都是時<lb/>
　先主領益州牧二十年帝君在荆州與孫權將魯肅<lb/>
　相拒二十四年七月先主稱漢中王以帝君為前將<lb/>
　軍假節鉞八月出師圍曹操將曹仁于樊又遣别將<lb/>
　圍吕常於襄陽十月曹操使其將徐晃救樊孫權使<lb/>
　其將吕䝉襲江陵十一月引兵南還保麥城十二月<lb/>
　被害卒於漢鄉　漢後主景耀二年追謚忠義侯宋<lb/>
　徽宗崇寜元年追封忠恵公四年加封崇寜真君大<lb/>
<pb n="KR2k0099_WYG_003-50b"/>
　觀二年加封武安王宣和五年加封義勇武安王髙<lb/>
　宗建炎二年加封忠義義勇王淳熙十四年加封英<lb/>
　濟王明成化十七年封崇寜義勇武安王萬厯十年<lb/>
　封協天大帝四十三年加封三界伏魔大帝神威遠<lb/>
　鎮天尊關聖帝君　帝君常云日在天之上普照萬<lb/>
　方心在人之中以表丹誠又云願天帝生好人願人<lb/>
　常行好事大哉言乎當與六經相表裏矣<lb/>
月城關聖廟　在北門月城内承平時郡人皆於此中<lb/>
<pb n="KR2k0099_WYG_003-51a"/>
　祈禱歲無虚日　𢎞緒謁關聖廟詩中天懸赤日亘<lb/>
　古照丹心漢鼎因増重明封孰敢侵鐵衣三界望汗<lb/>
　馬百魔欽蘋藻尋常供公前倍覺馨　不負長髯曵<lb/>
　千秋孔與君華夷名遍震義勇鼎三分魚鼓傳耆老<lb/>
　鯨鐘響夕曛遥知禪悟處刀影冷層雲　𤨏屑呉仇<lb/>
　事髙懐芥蔕空偏安虚壯畧䕶國凛英風婦孺魂頻<lb/>
　懾牲醪久愈崇肅然瞻拜處仙佛仗神功<lb/>
城西北關聖廟　在撫院公署傍廵撫兵部侍郎兼都<lb/>
<pb n="KR2k0099_WYG_003-51b"/>
　御史蔡公士英建學使黎元寛有碑記文甚竒崛刻<lb/>
　廟中<lb/>
蓼洲關聖廟　按吾郡祀帝君於郭外新城門外濵江<lb/>
　廟為最古蓼洲則鹺商所建廣潤門外則居民所建<lb/>
　然以地狹俱不免湫隘未若郭内之巍峩也　帝君<lb/>
　籖有東坡解碧仙註而占驗僅存一二條殊為缺漏<lb/>
　鄙意以郭外諸廟為舟車叢集之地廟各置簿題曰<lb/>
　占驗増補令徃來人各以其所見所聞之靈異者備<lb/>
<pb n="KR2k0099_WYG_003-52a"/>
　書之每數歳延文士潤色附入占驗之下亦闡揚之<lb/>
　快舉也他處俱可以此推行之<lb/>
馬王廟　在順化門内前祀馬王之神後祀關聖考周<lb/>
　禮馬祖為房星其所祭先牧則始養馬者俱未嘗以<lb/>
　王稱此稱為王者或曰馬鳴王或曰釋迦之馬鳴大<lb/>
　士或曰道家之馬師皇俱不可考始仍其舊稱以告<lb/>
　䖍焉可也𢎞緒有重修募疏<lb/>
江東廟　在廣潤門内神姓石名固秦丗贑人漢灌嬰<lb/>
<pb n="KR2k0099_WYG_003-52b"/>
　擊南越神降絶頂峯告以克㨗之期已而功成因祠<lb/>
　祀之宋隆祐太后駐蹕於贑金人深入至皂口彷彿<lb/>
　見神擁隂兵䕶衛前後靈應甚衆備載贑州江東廟<lb/>
　宋濓記呉楊溥時封神為昭靈王宋封至崇惠顯慶<lb/>
　昭烈忠祐王元三易封為䕶國普仁崇惠靈應昭烈<lb/>
　忠祐王紹興志云江東廟在城東北三里神姓石名<lb/>
　固秦世贑人廟食於贑江之東漢陳嬰討南越神以<lb/>
　㨗聞此廟起之始按此則擊南越者乃陳嬰非灌嬰<lb/>
<pb n="KR2k0099_WYG_003-53a"/>
　也大梁趙與時賔退録亦云江西郡縣城隍人多指<lb/>
　為灌嬰其實不然友人蕭大年攷功臣侯表始知為<lb/>
　陳嬰盖嬰自定東陽為楚將項羽死属漢定豫章浙<lb/>
　江封棠邑侯都浙流俗所傳不為全無所據但誤其<lb/>
　姓耳與時之言與紹興志脗合存之以備參攷<lb/>
文孝廟　在章江門外祀梁昭明太子蕭綂昭明既薨<lb/>
　長子歡應嗣位武帝捨嫡孫而立其第三子晉安王<lb/>
　綱是為簡文帝止封歡豫章郡王後薨於江州謚曰<lb/>
<pb n="KR2k0099_WYG_003-53b"/>
　安及簡文見廢侯景矯詔奉歡子棟即帝位棟方與<lb/>
　妃張氏鋤葵而法駕奄至驚不知所為泣而升輦未<lb/>
　幾改號天正加昭明太子為昭明皇帝安王為安皇<lb/>
　帝或曰後梁岳陽王詧稱帝江陵時所上尊號詧盖<lb/>
　昭明帝三子也臣於魏魏屯兵江陵守之𫝊巋琮二<lb/>
　主至陳後主禎明元年為隋所滅盧志不知天正改<lb/>
　元己有追尊昭明之事輙謂詧歸魏自立始尊綂為<lb/>
　皇帝豈未讀南北史耶江右南康與金陵俱有廟祀<lb/>
<pb n="KR2k0099_WYG_003-54a"/>
　昭明其題額曰文孝　昭明字徳施小字維摩武帝<lb/>
　之長子也生而聰睿三歲受孝經論語五歲遍讀五<lb/>
　經悉通諷誦性仁孝自出宫恒思戀不樂帝知之每<lb/>
　五日一朝多便留永福省或三日五日乃還宫其母<lb/>
　丁貴嬪有疾昭明朝夕侍左右衣不解帶及薨步從<lb/>
　䘮還宫至殯水漿不入口每哭輙痛絶武帝勅中書<lb/>
　舍人顧協宣㫖曰毁不滅身聖人之制痛不勝䘮比<lb/>
　于不孝有我在那得自毁如此可即強進飲粥昭明<lb/>
<pb n="KR2k0099_WYG_003-54b"/>
　雖奉詔勸偪終䘮日止一㿻不嘗菜果之味體素壯<lb/>
　腰帶十圍至是減削過半每入朝士庻見者無不下<lb/>
　泣所著文集二十巻又撰古今典誥文言為正序十<lb/>
　巻五言詩之善者為英華集二十巻文選三十巻<lb/>
　按後梁稱帝江陵中宗詧享國七年世宗巋二十三<lb/>
　年莒公琮一年臲卼於周齊分據陳隋擾攘之秋竟<lb/>
　能保有蕞爾至三十餘年不可謂非昭明之徳澤也<lb/>
　王仲淹帝魏頗為縫掖所譏若以詧繼湘東至開皇<lb/>
<pb n="KR2k0099_WYG_003-55a"/>
　七年梁亡始大書隋髙祖年號而以綂属之於南或<lb/>
　亦筆削之一義與棟為武帝嫡孫其嗣位甚正但屬<lb/>
　侯景推戴遂不克令終然進帝昭明實出自於棟耳<lb/>
黄司空廟　祀陳司空黄法氍萬厯間太守范淶重修<lb/>
　府同知黄在裘記　法氍字仲昭新建人少勁健有<lb/>
　胆力步行日三百里距躍三丈梁侯景之亂於鄉里<lb/>
　合徒衆太守賀翊下江州法氍監知郡事陳武帝討<lb/>
　侯景令周文育屯於西昌法氍遣兵助文育屯新淦<lb/>
<pb n="KR2k0099_WYG_003-55b"/>
　縣侯景黨於安慶分兵來襲新淦與戰却之進克笙<lb/>
　屯俘獲甚衆敬帝即位封新建縣侯割江西四郡置<lb/>
　髙州以法氍為髙州刺史鎮巴山廣州刺史蕭勃遣歐<lb/>
　陽頠來攻法氍拒戰頠敗走及武帝踐阼入陳以破<lb/>
　王琳擒余孝頃功授平南將軍開府儀同三司又與<lb/>
　周廸共平熊曇朗功最大天嘉中周廸反率兵㑹都<lb/>
　督呉明徹討廸於上塘誅之明徹拜都督江吳二州諸<lb/>
　軍事鎮南大將軍江州刺史廢帝時大舉北伐以法<lb/>
<pb n="KR2k0099_WYG_003-56a"/>
　氍為都督出厯陽齊遣將來援禦于大峴破齊軍盡<lb/>
　獲人馬器械遂克厯陽進攻合肥降之加侍中改封<lb/>
　義陽郡公累遷都督以功大故祀之<lb/>
孚應廟<hi>額佳山福地</hi>在修仁坊相傳唐隱士崔姓自汾寜逰<lb/>
　至此值城中患疫隱士以丹擲井折柳示人汲飲病<lb/>
　者即愈井在今清平坊之上街所著有入藥鏡一篇<lb/>
　載道書勅封佳山孚應侯廟久廢萬厯間迭建額曰<lb/>
　佳山福地或云神晉人崔姓子玉其名唐憲宗得竒<lb/>
<pb n="KR2k0099_WYG_003-56b"/>
　疾諸醫不效忽有道人賣藥於市一粒而愈問其姓<lb/>
　名曰臣豫章人崔姓俄不知所徃遣使覔之乃於此<lb/>
　地得崔公祠詔封英烈侯與前所載不同並存之<lb/>
　黄谷𤨏談云永青山有大王廟廟額云西齊䕶國王<lb/>
　人不知何神也攷東嶽懴曰岱嶽顯聖威靈䕶國西齊<lb/>
　王崔府君則固嶽神位下第一䕶法也府君名子玉<lb/>
　隋大業三年六月六日生唐貞觀時為鼓城令據此<lb/>
　則神乃貞觀時人與典午氏無涉吾土或亦以東嶽<lb/>
<pb n="KR2k0099_WYG_003-57a"/>
　輔佐之故而祀之耳　廟内舊有古槐載范淶志<lb/>
藥王廟　在文昌宫右<lb/>
火神廟　在磨子巷祀熒惑星君萬厯間建<lb/>
白馬廟　在府學左祀際真䕶法白馬忠懿侯王神産<lb/>
　分寜兄弟三人從許旌陽斬蛟二兄己被害忠懿奮<lb/>
　勇而徃卒擊殺蛟豫章為立廟祀之<lb/>
三聖廟　在廣潤門外祀白馬神兄弟頃乙未歲四月<lb/>
　初三日夜半烈風雷雨廟祝見怪自江中來目光如<lb/>
<pb n="KR2k0099_WYG_003-57b"/>
　炬水湧起丈餘漸近石堤祝急鳴鐘籲神廟中隱隱<lb/>
　作叱咤聲怪遂奔回揚子洲石堤頼以無損<lb/>
陳司徒廟　在進賢門外徐孺子墓傍去祠濵江之南<lb/>
　二十里有髙風廟亦祀司徒　陳蕃字仲舉先為青<lb/>
　州樂安太守郡人周璆髙潔之士也前後太守召俱<lb/>
　莫肯至惟仲舉能致之字而不名特設一榻去則懸<lb/>
　之後左遷豫章復以此施之南州髙士徐穉仲舉所<lb/>
　虚心折節惟此两人至大將軍梁冀威震人主遺書<lb/>
<pb n="KR2k0099_WYG_003-58a"/>
　詣蕃有所請託輙不得通使者詐求謁遂笞殺之其<lb/>
　加禮韋布而不畏彊禦如此稱為天下義府豈徒然<lb/>
　哉　范史載周璆事於仲舉傳而豫章設榻則載於<lb/>
　徐孺子傳中讀者徃徃失於參攷遂専以属之孺子<lb/>
　耳<lb/>
温忠武公廟　在進賢門外居江之濵祀晉江州刺史<lb/>
　温嶠南昌胡儼有記俗誤以為祀司馬温公遂稱司<lb/>
　馬廟至今未正其訛<lb/>
<pb n="KR2k0099_WYG_003-58b"/>
唐忠烈祠　在章江門外祀顔常山魯公兄弟俗稱大<lb/>
　王廟相傳魯公為監察御史辨寃獄於五原遂致甘<lb/>
　霖故建祠以禱水旱兼嘗歴饒州刺史吉州司馬此<lb/>
　亦其過化之地也祀常山當以袁履謙配祀魯公當<lb/>
　以李蕚配海内祀三顔者須以吾言告之　魯公貶<lb/>
　吉州司馬時日與詩人文士倡酧為樂世傳有廬陵<lb/>
　集十巻<lb/>
章江廟　一名沛澤廟在新城門外祀郡人漢章文以<lb/>
<pb n="KR2k0099_WYG_003-59a"/>
　其獻地築城佐灌將軍而有功于吾土也宋大觀中<lb/>
　祈禱甚靈賜額沛澤廟廟傍隙地數武僧幻修建凖<lb/>
　提閣萬時華為作募疏<lb/>
澹䑓祠　在府學前大成坊萬厯中廵撫都御史四明<lb/>
　王公佐特建以祀澹䑓先生郡大夫士講學肄業其<lb/>
　間每有地方公務亦於此祠商酌月有講㑹有文㑹<lb/>
　公議移豫章舘諸鄉紳所貯金買田以濟㑹費因置<lb/>
　伍諫鄉安豐莊田五百二十四畝每歲管祠郡大夫<lb/>
<pb n="KR2k0099_WYG_003-59b"/>
　士輪掌無與在位事天啟末逆閹魏忠賢斥賣郡國<lb/>
　書院助水衡錢此祠亦在賣中業已有售之者至曵<lb/>
　澹䑓先生像投于江濵崇禎初烈皇登極首殛大璫<lb/>
　特㫖復諸祠太守彭期生奉澹䑓主以歸諸廢悉皆<lb/>
　振舉甲申後講席忽化為廐舍廵撫兵部侍郎兼都<lb/>
　御史蔡公士英見而嗟呀盡驅後垣之鳩居者遂傾<lb/>
　囊金召匠作葺舊祠而新之同藩臬諸公延請郡大<lb/>
　夫黎元寛暨陳𢎞緒課士其中復設處百金買田一<lb/>
<pb n="KR2k0099_WYG_003-60a"/>
　百畝以佐膏火廵撫兵部尚書張公朝璘復捐囊重<lb/>
　修懸示以止使車假寓甚力歲戊戍黎與弘緒懇辭<lb/>
　祠務至再至三遂以田盡歸南昌府儒學詳具黎澹<lb/>
　臺祠紀畧中　大司馬熊明遇少宰熊文舉並有祠<lb/>
　記督學楊兆魯有澹臺祠欵約　祠舊有塑像塑工<lb/>
　以意為之按李龍眠畵七十二子像滅明猛毅甚于<lb/>
　子路夫子所謂失之子羽者謂其貎武而行儒耳<lb/>
同仁祠　在洪恩橋祀明都御史孫燧副使胡世寜許<lb/>
<pb n="KR2k0099_WYG_003-60b"/>
　逵都御史王守仁知府伍文定御史唐龍凡六人皆<lb/>
　正徳已夘宸濠之變前後殉難及戡亂之諸臣也萬<lb/>
　厯間知府范淶重葺知府盧廷選再修之新建丁此<lb/>
　吕撰祠記<lb/>
褒徳祠　在南浦驛南香巷祀廵撫江西都御史夏公<lb/>
　良心萬厯二十九年建有特賜祭田<lb/>
陸公祠　在徳勝門外水晶坊祀廵撫江西都御史陸<lb/>
　公萬垓萬厯間建祭田二十六畝七分餘大學士張<lb/>
<pb n="KR2k0099_WYG_003-61a"/>
　公位撰祠記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0099_WYG_003-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江城名蹟巻三<lb/>
</p>
<p>
</p>
  </div>
<div>
<head>江城名蹟巻四</head> <lb/>
    <p>
<pb n="KR2k0099_WYG_004-1a"/>
欽定四庫全書<lb/>
　江城名蹟巻四<lb/>
　　　　　　　　　　　　　新建陳𢎞緒撰<lb/>
　　證今<hi>二</hi>
滕王閣　在府城西臨章江唐顯慶四年滕王元嬰都<lb/>
　督洪州時建後都督閻伯嶼九日大宴宿命其壻呉<lb/>
　子章作序以夸座客時絳州王勃省父交阯道出江<lb/>
　西先一日次馬當去洪州七百餘里遇中元水府神<lb/>
<pb n="KR2k0099_WYG_004-1b"/>
　以天風助之詰朝抵城下與宴閻公出紙筆徧請客<lb/>
　莫敢當王勃慨然不辭閻公怒起更衣遣吏伺其文<lb/>
　有句輒報及得落霞秋水之句乃矍然曰天才也請<lb/>
　遂成之極歡而罷元和中袁州刺史韓愈有重修閣<lb/>
　記記稱三王文詞即勃與王仲舒記王緒賦也大中<lb/>
　間閣燬觀察使紇干衆重建韋慤記宋大觀元至元<lb/>
　元統間累修前後撰記者左丞范致虚直學士姚燧<lb/>
　學士虞集也明壬寅春正月高皇帝幸龍興開宴閣<lb/>
<pb n="KR2k0099_WYG_004-2a"/>
　上命儒臣咸賦詩縱觀燈火懽遊連夕守臣檻陳友<lb/>
　諒所蓄白鹿至命放之西山景泰間巡撫都御史韓<lb/>
　雍因閣舊址築而廣之額曰西江第一樓萬厯二十<lb/>
　七年巡撫都御史夏良心剙新閣於其右面直西山<lb/>
　額曰高閣臨江崇禎間巡撫解學龍拓其臨江者而<lb/>
　新之額曰環漪閣屬萬時華陳𢎞緒輯歴代詩文刻<lb/>
　滕王閣集改革之際閣燬於兵順治十一年巡撫兵<lb/>
　部侍郎兼都御史蔡公士英捐貲重建定為西向以<lb/>
<pb n="KR2k0099_WYG_004-2b"/>
　攬江山之勝公自為記復徧徴海内詩文并前集彚<lb/>
　刻之板藏按察司公署　王子安九歲時得顔師古<lb/>
　注漢書讀之作指瑕以摘其失十三作滕王閣序<lb/>
　楊升庵引三國典畧曰蕭明與王僧辨書凡諸部曲<lb/>
　並使招攜赴投戎行前後雲集霜戈電㦸無非武庫<lb/>
　之兵龍甲犀渠皆是雲臺之仗唐王勃滕王閣序紫<lb/>
　電青霜王將軍之武庫正用此事以十三歲之童子<lb/>
　胸中萬巻千載之下宿儒猶不能知其出處豈非間<lb/>
<pb n="KR2k0099_WYG_004-3a"/>
　世奇才杜子美韓退之極其推服之良有以也　明<lb/>
　柴惟放曰姚鉉選唐文不取滕王閣序盖其全集不<lb/>
　入排耦之文及詩賦亦不入排律律詩則王勃之作<lb/>
　原與選之意不合也　宋王介甫詩白浪翻江無己<lb/>
　時陳蕃徐孺去何之愁來徑上滕王閣覆取文公一<lb/>
　片碑詩意似不滿子安閣序蘇子由亦有排語終倉<lb/>
　猝之句不獨見刪於姚鉉也　王子安唐時人如杜<lb/>
　牧張喬曹松皆有滕王閣詩<hi>又</hi>李涉絶句云滕王閣<lb/>
<pb n="KR2k0099_WYG_004-3b"/>
　上唱伊州二十年前向此遊半是半非君莫問西山<lb/>
　長在水長流全首不事雕鏤而自然悽婉固是晚唐<lb/>
　翹楚　宋范成大云余至南昌登滕王閣其故基甚<lb/>
　侈今但於城上作大堂耳𣙜酤又借以賣酒珮玉鳴<lb/>
　鑾之罷久矣其下江面極濶雲濤浩然按石湖詩南<lb/>
　渡時此閣乃在城上錄之以識滄桑　廬陵文公天<lb/>
　祥詩五雲窻戸瞰滄浪猶帶唐人翰墨香日月四時<lb/>
　黄道濶江山一片畫圖長迴風何處搏雙雁凍雨誰<lb/>
<pb n="KR2k0099_WYG_004-4a"/>
　人駕獨航迴首十年此飄泊閣前新柳己成行此詩<lb/>
　一字不襲子安序而雄渾蒼勁直與少陵頡頏　宋<lb/>
　王平甫安國詩滕王平日好追遊高閣依然枕碧流<lb/>
　勝地幾經興廢事夕陽偏照古今愁城中樹密千家<lb/>
　市天際人歸一葉舟極目烟波吟不盡西山重叠亂<lb/>
　雲浮時平甫年亦十三郡太守張侯見而異之為啓<lb/>
　宴張樂於其上　劉敏求字好古太和人號松菊老<lb/>
　人題滕王閣云閣中環珮知何處帝子不來春欲暮<lb/>
<pb n="KR2k0099_WYG_004-4b"/>
　鶯鳴烟柳樹摇風疑是當年舊歌舞古來興廢君莫<lb/>
　嗟君看西山紅日斜西山不改舊顔色換盡行人與<lb/>
　落霞山谷稱賞再三以此知名　宋僧洪覺範有同<lb/>
　世承世英世隆三伯仲蔡定國劉達道登滕王閣詩<lb/>
　云承英連璧光照座更著阿隆如鼎安老兵先馳啓<lb/>
　關鑰西山奔走登欄杆劉郎端黙自凝逺蔡侯奮髯<lb/>
　齒牙寒但餘衰老百無用搜句倚欄方細看所謂承<lb/>
　英三伯仲者乃郡城呉氏之子覺範集有次韻寄呉<lb/>
<pb n="KR2k0099_WYG_004-5a"/>
　氏兄弟詩其畧云朱門連屬南昌郡東湖褒賢拔高<lb/>
　峻西山捲簾入欄楯富貴遮人不容進我初見之不<lb/>
　敢瞬呉家諸郎特風韻戱語嘲之終不慍筆峯落處<lb/>
　風雷趁合覺範二詩觀之承英伯仲自非凡兒而郡<lb/>
　志逸其名無從索之於緗素矣　元虞文靖公集嘗<lb/>
　宿寫韻軒辛好禮諸才子侍因進問曰西江登眺之<lb/>
　所據江山之勝無踰於滕王閣望湖亭二處公不知<lb/>
　其幾過皆不留題何也虞曰諸公曾見東坡及僧晦<lb/>
<pb n="KR2k0099_WYG_004-5b"/>
　機二詩否請與諸公誦之晦機滕王閣詩云檻外長<lb/>
　江去不囘檻前楊柳後人栽當時惟有西山在曾見<lb/>
　滕王歌舞來其第一句言往事不可問也第二句言<lb/>
　檻前楊柳亦是後人所栽第三四句謂當時曾見滕<lb/>
　王歌舞者惟有西山在耳含蓄無限之意寓無窮之<lb/>
　感東坡望湖樓詩云黒雲翻墨未遮山白雨跳珠亂<lb/>
　入船巻地風來忽吹散望湖樓下水如天陰陽變化<lb/>
　機關開闔於頃刻之間且氣雄語壯所謂吞雲夢者<lb/>
<pb n="KR2k0099_WYG_004-6a"/>
　八九二詩皆不可及是以不曾有題明日虞與諸公<lb/>
　登滕王閣即席賦詩若干首但記其三律與一絶耳<lb/>
　其一曰高閣城頭戸牖開江中照見碧崔嵬文章誰<lb/>
　復三王後雲氣長從五老來畫角數聲南斗落白鹽<lb/>
　萬斛北風囘洲南先有蛟龍窟怪得詩成急雨催其<lb/>
　二曰天寒江閣立蒼茫百尺欄杆送夕陽歲久魚龍<lb/>
　非故物春深蛺蝶是何王帆檣星斗通南極車盖風<lb/>
　雲擁豫章燈火夜歸湖上雨隔鄰呼酒說干將其三<lb/>
<pb n="KR2k0099_WYG_004-6b"/>
　曰危樓百尺倚欄杆滿目青山不厭看空翠逺凝江<lb/>
　樹小落霞飛送酒杯乾千年劍氣凌牛斗半夜天香<lb/>
　下廣寒我欲乘鸞朝帝闕五雲深處是長安絶句云<lb/>
　豫章城上滕王閣不見鳴鑾佩玉聲惟有當時簾外<lb/>
　月夜深依舊照江城昔人云詩不可以茍作觀公之<lb/>
　意可見矣此胡祭酒自謂得之呉用中云　文靖又<lb/>
　言㓜過豫章見滕王閣扁呉𫝊朋公所題也徘徊顧<lb/>
　盼嘆其深穩端潤非近代所能及　洪玉父舍人有<lb/>
<pb n="KR2k0099_WYG_004-7a"/>
　侍兒名曰小九知書能為洪檢閱洪甚愛之嘗月夜<lb/>
　攜登滕王閣賦詩云桃花浪裏散花樓南浦西山送<lb/>
　客愁為理伊州十二叠緩歌聲裏看洪州後因兵亂<lb/>
　失之洪悵恨不已又和前詩云西江江畔見江樓江<lb/>
　月江風萬斛愁試問海潮應念我為將雙淚到南州<lb/>
　已而洪復尋得其人為賦珠還合浦絶句十章　明<lb/>
　胡儼有閣賦曹學佺有七言古並稱佳作俱以篇長<lb/>
　不能盡載布政使陳文燭雨中登閣詩云飛閣濛濛<lb/>
<pb n="KR2k0099_WYG_004-7b"/>
　雨氣凉開樽風送百花香春深草色同鸚鵡江逺濤<lb/>
　聲到鳯凰<hi>鳯凰章江灘名</hi>帝子豪華流水逝昔人麗藻落霞<lb/>
　長誰言勝地逢難再喜得高朋數舉觴在衆作中此<lb/>
　為探驪之珠矣　江文忠萬里韓記跋云唐之文三<lb/>
　變而至韓韓之文一倡而遂古絺章繪句如王所為<lb/>
　則其未變時也未變之作雖先焉已有自我作古者<lb/>
　突過其上孰能為先於古也哉萬里被命來洪敬取<lb/>
　韓記大書特書之居中正位以示森嚴而沂沕穆王<lb/>
<pb n="KR2k0099_WYG_004-8a"/>
　也姑附見焉　豫章修滕王閣成監司舉落成宴于<lb/>
　閣上呉康齋先生與弼便道偶過其下因書一絶云<lb/>
　孺子亭空春草長忠臣祠老燕繁梁千門萬户皆沉<lb/>
　夢何事虚空畫渺茫盖諷之也宴罷一廉訪見之訝<lb/>
　曰此呉康齋先生筆隨命人追之己至謝埠矢强挽<lb/>
　之卒不能返　萬首唐詩載白樂天絶句云翠幙紅<lb/>
　筵高在雲歌聲一曲萬家聞路人指㸃滕王閣看送<lb/>
　江州白使君吾郡餞送嘗以此當陽關三叠而傳誦<lb/>
<pb n="KR2k0099_WYG_004-8b"/>
　甚少詩亦有遇不遇耶　明黎遂球滕王閣夜别徐<lb/>
　巨源詩宋玉悲秋正黯然登臨送逺賦情牽半簾明<lb/>
　月生高樹一縷微雲界淡天落水泛波舟趁葉浮燈<lb/>
　接漢草如烟愁來我暫因風去高閣留君對昔賢遂<lb/>
　球字美周番禺人多才藝而深信内典篤于聲氣每<lb/>
　傾囊周人之緩急以薦授職方主事狥節於䖍城䖍<lb/>
　城人合楊閣部廷麟萬司馬元吉姚侍郎奇𦙍龔驗<lb/>
　封棻五人建祠祀之額曰五忠祠　嶺北參藩周公<lb/>
<pb n="KR2k0099_WYG_004-9a"/>
　體觀詩獨上膝王閣洪都勝勢開山連巴蜀逺江滙<lb/>
　貢章來秋風吹城闕鄉心怯酒杯低徊辭賦客剩有<lb/>
　仲宣才<hi>又</hi>賓筵開燕喜高閣集羣才勝地常如此王<lb/>
　生安在哉江山傳藻麗棟宇繫徘徊聞有逍遥客丹<lb/>
　書召不來蔡中丞彚刻吿竣方得此詩遂不及載入<lb/>
　因記于此　元趙孟頫書滕王閣序楊文貞為之跋<lb/>
　萬厯間石刻則華林董宗伯其昌書崇禎間則王文<lb/>
　學猷定書重建後則熊學博文登書昌黎記獨無佳<lb/>
<pb n="KR2k0099_WYG_004-9b"/>
　書斷碑卧苔蘚中剥蝕遂無完字　玉堂佳話云李<lb/>
　昇水墨滕王閣圖合幅上畫人物宴集甚盛又南唐<lb/>
　衛賢畫滕王閣景世稱工絶　宋郭忠恕有滕王閣<lb/>
　王勃揮毫圖載宣和畫譜　嘉靖初巡撫陳洪謨於<lb/>
　閣後建堂三間祀文文山謝叠山名曰二忠祠洪謨<lb/>
　詩云文章氣節兩堪傳前有三王後二賢自是忠貞<lb/>
　禆世敎從來人物孕山川撐扶宋室誰能並崇祀江<lb/>
　鄉理則然蘋藻秋風瞻拜起巍巍北斗正高懸<lb/>
<pb n="KR2k0099_WYG_004-10a"/>
攬秀樓　在布政司之左萬厯三十四年布政使陸長<lb/>
　庚王佐伐石築基建樓其上俯瞰雉堞蒼翠四圍長<lb/>
　江如帯城内之巨觀也臨川湯顯祖有賦　右使丁<lb/>
　繼嗣詩層層百尺瞰平蕪此日新成燕雀呼不盡岧<lb/>
　嶤千障合却餘蒼莽萬花鋪風清月白時為主海濶<lb/>
　天高故是吾拄笏大觀難再得接䍦狂倒莫須無<lb/>
　右使來三聘詩雄峙洪都百尺樓簷楹飛壓大江流<lb/>
　窗含萬井晴光麗簾捲千山爽氣浮吟嘯坐看庾亮<lb/>
<pb n="KR2k0099_WYG_004-10b"/>
　月登臨興入杜陵秋風帆沙鳥何須羡北倚欄杆動<lb/>
　杞憂<lb/>
鐘鼓樓　在府治東南東湖上廣濟橋之南舊樓在東<lb/>
　湖之西洪武間圮乃移普賢寺鐘鼓樓於此萬厯十<lb/>
　六年知府范淶復修後燬於兵巡撫兵部侍郎蔡公<lb/>
　士英重建　萬司馬恭云豫章東湖之濱有岑樓焉<lb/>
　崇可十尋博半之飛榱勒棟叢梲錯節聳東湖而隘<lb/>
　西山若天柱焉不知何代所為風雨不圮霜雪不剝<lb/>
<pb n="KR2k0099_WYG_004-11a"/>
　巔懸大鏞故老傳說宋末所鑄大二十圍重六百鈞<lb/>
　舉之三年不可上有神僧過焉罵曰何不上乃以其<lb/>
　緇衣服之紐其端復罵曰上上于是百人舁之一躍<lb/>
　及巔今紐端緇服猶在按司馬所謂岑樓即舊鐘鼓<lb/>
　樓其上有銅鑄巨鐘乃南唐林仁肇施非宋末也<lb/>
　知府范淶詩共上高樓意若何樓中玉漏瞰金波雲<lb/>
　霞半向疎櫺入蒼翠平臨逺樹多烟篆乍浮新棟宇<lb/>
　鐘聲長滿舊山河凭欄問俗情無限不是尋常載酒<lb/>
<pb n="KR2k0099_WYG_004-11b"/>
　過<lb/>
偰家樓　在府治西北元末偰列篪闔門死難有司徙<lb/>
　其樓于城上為遊觀之所一作薛家樓嘉靖間巡撫<lb/>
　都御史何遷取陶淵明山氣日夕佳之語更名曰夕<lb/>
　佳樓布政使陳文燭有夕佳樓記　偰列篪字世徳<lb/>
　龍興人父文質官于江西遂家焉列篪由翰林出監<lb/>
　海潮州有惠政罷歸民留之不得至正間紅巾亂藩<lb/>
　臣檄掌東門之管既奉命往别道士陳白雲曰予世<lb/>
<pb n="KR2k0099_WYG_004-12a"/>
　為忠臣兵事不可測誓不辱國辱先請以身後為托<lb/>
　歸具牲酒酧祖墓囑妻孥曰城倘不守爾等當即赴<lb/>
　池井勿汙子賊城陷列篪遂投井死妻妾子女死者<lb/>
　十有一人明日道士乃浚井竭池求屍具棺椁以葬<lb/>
　聞者為之感慨　𢎞緒洪乘編遺云偰家樓既改名<lb/>
　夕佳李少文嗣京司理吾郡為復舊名而置偰公木<lb/>
　主于其中請於撫按春秋致祭列篪死難事己見盧<lb/>
　志但其記兄弟五人名殊未詳覈盖善著乃偰越倫<lb/>
<pb n="KR2k0099_WYG_004-12b"/>
　之子雖登第而不在五人之列五桂坊所表則玉立<lb/>
　直堅哲篤朝吾并列篪而五人也五人皆偰文質之<lb/>
　子長玉立登延祐戊午第次直堅登泰定甲子第次<lb/>
　哲篤登延祐乙卯第次朝吾登至治辛酉第最少者<lb/>
　列篪登至順庚午第盧乃遺朝吾而以越倫之子當<lb/>
　之謬矣　明學使李夢陽偰家樓詩閒遊北城隅俯<lb/>
　視清江郭洪州帶名都形勢日相錯樓觀藹鬱鬱街<lb/>
　巷紛以漠北城良已高况陟城上閣輕裳拂倒影飛<lb/>
<pb n="KR2k0099_WYG_004-13a"/>
　檻聆天樂春夕一何蒼夏潦彌井絡衝風擊迴流𤣥<lb/>
　雲駭灘泊暗觀逝者危遂悟居者樂慷慨諒易感捫<lb/>
　心果誰惡夷險非我為彈劍且盡酌　萬時華詩朝<lb/>
　登北城風怒號沙飛十丈寒雲高春鴻欲歸呼其曹<lb/>
　樓頭歌管聲嘈嘈此地管絃朝復夕父老經過多太<lb/>
　息城中少年那復知云是當年偰家室偰公生長自<lb/>
　邊塵百花洲畔唫餘春秋風五桂散遥馥兄弟出入<lb/>
　皆朱輪潮陽歸來遍紅巾翰林樹幟城東門堞摧櫓<lb/>
<pb n="KR2k0099_WYG_004-13b"/>
　折鼓聲死清池湛湛哀英魂從者妻子十一人葬者<lb/>
　道士陳白雲東風花開鎻空宅狐啼鼠竄無朝昏偰<lb/>
　家之樓夕佳額滄桑轉眼悲行陌凭闌風物誰獨存<lb/>
　章流靜照西山色城邊擊鼓白日低明月光中烏夜<lb/>
　啼游人醉舞公獨悲霜天客散颺朱旗一朝幸遇李<lb/>
　夫子為汝拂拭揚鬚眉樓頭歌舞如昔時樓下朩主<lb/>
　公安之南州一片中華土節義晶晶亘今古後來孫<lb/>
　許氣如虹日月河山共吞吐中原冦馬今復馳江南<lb/>
<pb n="KR2k0099_WYG_004-14a"/>
　江北多鼓鼙公排帝閽叫閶闔為我擊賊綏蒸黎<lb/>
新貢院　在進賢門内左布政使盧公震陽建并正學<lb/>
　書院旌忠祠及旁近居民而締造之前有塔峰後有<lb/>
　俯城阜於形象最稱秀傑為堂于中曰至公為堂于<lb/>
　後曰協一為房曰京考曰房考為所曰受巻曰彌封<lb/>
　曰謄錄曰對讀曰供給為樓于前曰明逺為樓于四<lb/>
　隅曰瞭高凡故典所應有者罔不釐然畢具焉熊少<lb/>
　宰文舉有重建碑記<lb/>
<pb n="KR2k0099_WYG_004-14b"/>
蔡公講堂　在章江門外縉紳士庶為巡撫兵部侍郎<lb/>
　兼副都御史蔡公士英特建以識去思郡人黎學使<lb/>
　元寛有記<lb/>
京山堂　先少保清襄公剙造先少保㕘劾逆璫魏忠<lb/>
　賢掛冠歸里囊無長物僅遺京山數椽旋以饘粥不<lb/>
　給鬻其半於鄰居又一載而鶴繡之袍燕居之服亦<lb/>
　盡質之于錢家笥中遂無餘衣棄養後米公萬鍾為<lb/>
　更其題曰思堂以識不肖孤風朩之痛而京山舊匾<lb/>
<pb n="KR2k0099_WYG_004-15a"/>
　則移之於前㕔焉　傍曰見山樓藏書八萬巻予寢<lb/>
　食其中丹鉛靡間寒暑乙酉仲夏盡為鳩居營卒散<lb/>
　擲溝壑幸存二萬巻輦至寒崕擇抄本二千餘巻别<lb/>
　貯之石室戊子兵變鐵騎捆載而去兼以居民攫取<lb/>
　遂蕩然無復枕篋之貯而予亦欲漸去筆硯從事於<lb/>
　無何有之鄉矣𢎞緒所自著而現存者周易備攷四<lb/>
　巻詩經解義八巻石莊集六巻恒山存稿二巻鴻桷<lb/>
　篇四巻敦宿堂留書六巻峿齋詩集五巻山房讀書<lb/>
<pb n="KR2k0099_WYG_004-15b"/>
　跋四巻咫聞編四巻寒崕餘論六卷荷鋤雜志十一<lb/>
　巻豫章藝考六巻南昌郡乘五十五巻自著而燬於<lb/>
　兵者明文類抄一百二十巻諸經存疑四十巻楸窻<lb/>
　冗記十二巻洪乘編遺十巻　熊吏部人霖見山樓<lb/>
　雅集題詞云開言多煦社雨生寒花欲笑以還啼鶯<lb/>
　怯飛而頻坐帷前草色有夢相通户外屐痕無風自<lb/>
　掃舉頭見月快逢君子之光信足過門已入高人之<lb/>
　室兄及弟矣莫逺具來子之好之不期而㑹寅階揖<lb/>
<pb n="KR2k0099_WYG_004-16a"/>
　客竹影低襟子夜分杯花光漾酒已而欲窮逺目更<lb/>
　陟危樓楚火微紅㸃綴魚舲夜色峯嵐淺碧飛來城<lb/>
　闕春陰况復爆竹響中忽紙鳶之高舉風笳聲裏乍<lb/>
　火樹以横披巷有康衢市無宵嘆斯則騷人之逸興<lb/>
　狂士之深思良有不能自已焉者矣楚賦大風既多<lb/>
　玖李瑶桃之報周詩小序聊為象瑜馬璧之光維旹<lb/>
　丙子花朝後十日<lb/>
放生池　在東湖之西唐光化二年都督張廷珪奏置<lb/>
<pb n="KR2k0099_WYG_004-16b"/>
　北海太守李邕撰碑文<lb/>
百花橋　在東湖北岸地名百花洲宋紹興間張澄建<lb/>
　亭匾曰講武以習水軍洲畔有橋即以百花為名况<lb/>
　志寜詩講武亭前水四流遊蜂飛蝶滿芳洲西風戰<lb/>
　艦知何處贏得斜暉伴白鷗<hi>又</hi>波光清淺玉虹横過<lb/>
　客誰題柱上名錦繡鋪張春色滿小車花外麗人行<lb/>
高士橋　在府城跨東湖以近孺子宅故名俗呼高橋<lb/>
　萬厯初范使君淶易名躍龍又以近兩邑學宫也國<lb/>
<pb n="KR2k0099_WYG_004-17a"/>
　初中翰王仲序詩云橋列東湖隐素秋橋前故宅抱<lb/>
　清流馬嘶波影青龍見魚戲簷陰紫貝浮題柱誰論<lb/>
　支大厦濟川人意在南州臨分莫動河梁思把臂何<lb/>
　年憶再遊<lb/>
草鞋橋　在新城門外草鞋巷郡人胡文早䘮其婦年<lb/>
　少守節甚苦身自織布以給食頭面恒不梳洗足著<lb/>
　草鞋鄰里從其夫姓呼為胡草鞋每令人持布至橋<lb/>
　橋上人爭買之曰此胡草鞋夫人布不二價者也<lb/>
<pb n="KR2k0099_WYG_004-17b"/>
李君子巷　在蓼洲宋有李生者逸其名南昌人好義<lb/>
　樂施每歲稔積穀社囷歉則和糴平凖里人賴之世<lb/>
　亂集義勇以衛一方紹興間李成冦饒置家洪州生<lb/>
　瞰成出率衆戮其妻子成恨甚下令致生不然且屠<lb/>
　洪州既得生錮之於火神廟縛縶手足繫于巨板冦<lb/>
　環守之期以旦日剖心祭亡魂衆各熟寢至夜半忽<lb/>
　火神揷劍躍起割生左右縛生執劍自開餘縛雞鳴<lb/>
　走出城南從筠州入楚迎岳飛兵討成大破之飛表<lb/>
<pb n="KR2k0099_WYG_004-18a"/>
　生行軍長史不就人名其居為李君子巷<lb/>
秋屏閣　在城北曾子固云豫章樓閣可盡西山勝覽<lb/>
　者惟秋屏耳　𢎞緒詩今古都消檻水聲後來何地<lb/>
　又飛觥霜風吹醒無邊夢恰見西山渡口横<lb/>
投書渚　在城西石頭渡殷羡投書於此　羡字洪喬<lb/>
　為豫章太守都下縉紳託羡致書者若干函行次石<lb/>
　頭渡盡投水中曰沉者自沉浮者自浮洪喬不作致<lb/>
　書郵其性之介如此<lb/>
<pb n="KR2k0099_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江城名蹟巻四<lb/>
</p>
<p>
</p>
  </div></body>
</text>\m</TEI>
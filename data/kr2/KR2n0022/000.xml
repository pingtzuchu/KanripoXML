<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘭亭考</head>
    <p>
<pb n="KR2n0022_WYG_000-1a"/>
欽定四庫全書　　　　史部十四<lb/>
　蘭亭考　　　　　　　目錄類二金石之屬<lb/>
　　提要<lb/>
　　　　<hi>臣</hi>等謹案蘭亭考十二卷舊本題宋桑世昌<lb/>
　　　　撰世昌淮海人世居天台陸游之甥也案陳<lb/>
　　　　振孫書録解題載蘭亭博議十五卷註曰桑<lb/>
　　　　世昌撰葉適水心集亦有蘭亭博議跋曰字<lb/>
　　　　書自蘭亭出上下數千載無復倫擬而定武<lb/>
<pb n="KR2n0022_WYG_000-1b"/>
　　　　石刻遂為大世大議論桑君此書信足以垂<lb/>
　　　　名矣君事事精習詩尤工其即事云翆添鄰<lb/>
　　　　塹竹紅照屋山花葢著色畫也書録解題又<lb/>
　　　　載蘭亭考十二卷註曰即前書浙東庾司所<lb/>
　　　　刻視初本頗有刪改初十五篇今存十三篇<lb/>
　　　　去其集字篇後人集蘭亭字作書帖詩銘之<lb/>
　　　　類者又附見篇兼及右軍他書迹於樂毅論<lb/>
　　　　尤詳其書始成本名博議髙内翰文虎炳如<lb/>
<pb n="KR2n0022_WYG_000-2a"/>
　　　　為之序及其刋也其子似孫主為刪改去此<lb/>
　　　　二篇固當而其他務從省文多失事實或戾<lb/>
　　　　本意其最甚者序文本亦條達可觀亦竄改<lb/>
　　　　無完篇首末缺漏文理㫁續於其父猶然深<lb/>
　　　　可怪也云云是此書經髙似孫竄改已非世<lb/>
　　　　昌之舊矣今未見博議原本無由騐振孫所<lb/>
　　　　論之是非然是書為王羲之蘭亭序作集字<lb/>
　　　　為文其事無預於羲之羲之他書其事無預<lb/>
<pb n="KR2n0022_WYG_000-2b"/>
　　　　蘭亭似孫所刪深合㫁限振孫亦不能不以<lb/>
　　　　為當也其中評議不同者如或謂梁亂蘭亭<lb/>
　　　　本出外陳天嘉中為智永所得又或謂王氏<lb/>
　　　　子孫傳掌至七代孫智永此蘭亭真蹟流傳<lb/>
　　　　之不同也又如或謂石晉之亂乗石刻於中<lb/>
　　　　山宋初歸李學究李死其子摹以售人後負<lb/>
　　　　官緡宋祁為定武帥出公帑買之置庫中又<lb/>
　　　　或謂有遊士携此石走四方其人死營妓家<lb/>
<pb n="KR2n0022_WYG_000-3a"/>
　　　　伶人取以獻宋祁又或謂唐太宗以榻本賜<lb/>
　　　　方鎮惟定武用玉石刻之世號定武本薛紹<lb/>
　　　　彭見公厨有石鎮肉乃别刻石易之此又定<lb/>
　　　　武石刻流傳之不同也推評條下据王羲之<lb/>
　　　　生於晉惠帝大安二年癸亥則蘭亭修禊時<lb/>
　　　　年五十有一辨筆陣圗所云羲之年三十三<lb/>
　　　　書蘭亭之誤是矣然前卷既引王銍語以劉<lb/>
　　　　餗之説為是矣而又云於東墅閱髙似孫校<lb/>
<pb n="KR2n0022_WYG_000-3b"/>
　　　　書畫見蕭翼宿雲門留題二詩云使御史不<lb/>
　　　　有此行烏得是語則襍録舊文亦未能有所<lb/>
　　　　㫁制至其八法一門以書苑禁經諸條専屬<lb/>
　　　　之蘭亭尤不若姜夔禊帖偏旁考之為精宻<lb/>
　　　　是以曽宏父陶宗儀諸家皆稱姜攷而不用<lb/>
　　　　是書然其徵引諸家頗為賅備於宋人題識<lb/>
　　　　援據尤詳世昌之原本既佚存此一編尚足<lb/>
　　　　見禊帖之源流固不得以陳氏之排擊遽廢<lb/>
<pb n="KR2n0022_WYG_000-4a"/>
　　　　是書矣乾隆四十一年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2n0022_WYG_000-5a"/>
蘭亭考原序<lb/>
晚挈書結廬山陰茂林修竹間訪問王謝遺躅但見壑<lb/>
巖深秀雲物興蔚而已得汪龍谿所藏修禊大圖表之<lb/>
屋壁中山石中字又在棊硯間若與諸人接一日澤卿<lb/>
擕此編見越故事也夫羲之召爲侍中尚書不拜擢後<lb/>
將軍又不拜至於兒娶女嫁便有尚子平之意縷縷書<lb/>
辭間其識度宇量似非江左諸賢可及天若佑晉使昌<lb/>
於事業當不在司徒叔太傅公下今論者知有此帖而<lb/>
<pb n="KR2n0022_WYG_000-5b"/>
已然知此帖者亦足以大雅風流自任况知之者無如<lb/>
澤卿乎詩曰雖無老成人尚有典刑於茲有之旣請序<lb/>
名曰蘭亭考嘉定元年十二月望日華文閣學士通奉<lb/>
大夫提舉江州太平興國官高文虎<lb/>
宋臨川王義慶采擷漢晉以來佳事佳話爲世説新語<lb/>
極爲精絶而猶未爲奇也梁劉孝標注此書引援詳確<lb/>
有不言之妙如漢魏吳諸史及子傳牒志之書皆不必<lb/>
言只如晉一朝史及晉諸公列傳譜録辭章皆出於正<lb/>
<pb n="KR2n0022_WYG_000-6a"/>
史之外是曰注書之法禊之爲帖風流太甚自晉以來<lb/>
難乎下語桑君盡交名公巨卿以及海内之士以充其<lb/>
見聞者固不一然與予游從三十年見必及此其有贊<lb/>
於帖考者尤爲不一今茲浙東臺使齊公屬加彚正遂<lb/>
畧用史法翦裁之爲此書者無非風流大雅之事又無<lb/>
非博古好事之人若齊公獨拳拳於此者是爲風流大<lb/>
雅博古好事之極矣嘉定十七年秋九月　日朝議大<lb/>
夫新除秘書省著作佐郎兼權侍右郎官高似孫謹書<lb/>
</p>
<p>
</p>
  </div>
</body>
</text>
</TEI>
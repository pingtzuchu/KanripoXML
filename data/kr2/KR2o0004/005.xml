<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0004_WYG_005-1a"/>
　　司馬温公題跋<lb/>
孫公昔著此書甚自重惜常别緘其藁於笥必盥手然<lb/>
後啟之謂家人曰萬一有水火兵刃之患他財貨盡棄<lb/>
之此笥不可失也每公私少間則増損改易未嘗去手<lb/>
其在江東為轉運使出行部亦以自隨過亭傳休止輒<lb/>
取修之宣州有急變乗驛遽往不暇挈以俱行既行後<lb/>
金陵大火及轉運廨舍弟之子察親負其笥避於沼中<lb/>
島上公在宣州聞之亟還入門問曰唐史在乎察對曰<lb/>
<pb n="KR2o0004_WYG_005-1b"/>
在乃悦餘無所問自壯年至於白首及成亦未嘗示人<lb/>
文潞公執政嘗從公借之公不與但錄魏徴姚崇宋璟<lb/>
論以與之況他人固不得而見也元豐二載察自陽翟<lb/>
來洛陽以書授光曰伯父平生之志萃於此書朝廷先<lb/>
嘗取之留禁中不出今没二十餘年家道益衰大懼此<lb/>
書散逸不傳於人故錄以授子光昔聞公有是書固願<lb/>
見而未之得得之驚喜曰子貺我兼金不如顧無以為<lb/>
報請受而藏之遇同好則傳之異日或廣布於天下使<lb/>
<pb n="KR2o0004_WYG_005-2a"/>
公之徳業煒燁於千古庶㡬亦足以少報乎時冬至後<lb/>
五日洓水司馬光書<lb/>
諌議孫公以淵源之學忠讜之論被遇昭陵遂擢寘諫<lb/>
苑嘗稱唐太宗規模法制有三代王者之風故平生多<lb/>
喜言唐事每嘆舊史猥雜不足以垂戒後世乃倣春秋<lb/>
編年法修成唐史記七十五卷其間善惡昭然可為龜<lb/>
鑑者因著論以明之篇目凡九十有二皆君相之事業<lb/>
臺諌之紀綱非徒為是區區空言也其史記全書自公<lb/>
<pb n="KR2o0004_WYG_005-2b"/>
殁取留禁中世所可得而見者論斷而已予家藏是本<lb/>
久矣朅來掌敎延平㑹朝廷寛鏤書之禁應本朝名士<lb/>
文集有益於學者皆許流傳乃出此書與學錄鄭待聘<lb/>
㕘考舊史重加審訂鋟木於泮宫以與學者共焉因念<lb/>
自古賢人君子著書立言葢將以明道言之所傳道之<lb/>
所以明也是書成於嘉祐之初迄今百有餘嵗而後顯<lb/>
豈其傳若有所待耶乃若公進退出處之大概見於涑<lb/>
水廬陵南豐東坡四先生之論述可以表信於世兹不<lb/>
<pb n="KR2o0004_WYG_005-3a"/>
復叙云紹興丁丑十月既望新安張敦頤書<lb/>
凖嘗見此書於周南仲家乃蜀本也後徧求之而未得<lb/>
至此見友人劉和甫有此書欲求得之乃云此書舊鋟<lb/>
板於其家塾因鬱攸之變不復存矣慨嘆久之校正其<lb/>
本鋟板於東陽倅㕔之雙檜堂以廣其傳端平乙未郡<lb/>
丞黄凖命工鋟板<lb/>
</p>
<p>
</p>
  </div>
</body>
</text>
</TEI>
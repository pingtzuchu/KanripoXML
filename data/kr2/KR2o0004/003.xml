<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐史論斷卷下</head>
    <p>
<pb n="KR2o0004_WYG_003-1a"/>
欽定四庫全書<lb/>
　唐史論斷卷下　　　　　　宋　孫甫　撰<lb/>
　憲宗<lb/>
　　李綘料魏博事勢<lb/>
論曰李綘料魏博事勢請憲宗不用兵遂收其地此真<lb/>
廟堂之謀與之同列者得不推其賢賛其謀以濟國事<lb/>
安可異議邪河北自天寳之亂䧟賊廣徳初雖平之尋<lb/>
為强臣所據傳付其家各為子孫業至元和中六十年<lb/>
<pb n="KR2o0004_WYG_003-1b"/>
矣徳宗常以魏博叛逆遣將討之反致大亂憲宗又以<lb/>
鎮定拒命出兵伐之卒不能平葢三鎮相為勢援復結<lb/>
河南叛臣膠固其力不可卒破也及田季安死懷諫一<lb/>
稚子領軍府事李吉甫利其㓜弱建議用兵以取魏博<lb/>
此固常人之見殊不知三鎮相結正為子孫計一稚子<lb/>
雖可取奈它鎮救援何必又如前日伐鎮州之失策也<lb/>
李綘獨以先覺之明論河北諸將用部將之計令均管<lb/>
軍馬不偏任一將故力敵權均為變不得又當主帥威<lb/>
<pb n="KR2o0004_WYG_003-2a"/>
權能制死命此策在賊中固便今魏博之勢一童子為<lb/>
帥不能領事必偏任一將所任者權重衆心不服則六<lb/>
十年均任之計為賊中患矣衆既起變必歸軍中一寛<lb/>
厚之人部將忽起主兵權懼它鎮攻討非納疆土歸朝<lb/>
則存立不得此必然之勢也綘料千里未形之事如見<lb/>
憲宗英明從之不兩月魏博軍中有變如綘所料部將<lb/>
田興以六州版籍請命於朝是綘之筭如神真廟堂之<lb/>
謀也初吉甫請用兵討伐綘料其勢堅止用兵當論未<lb/>
<pb n="KR2o0004_WYG_003-2b"/>
形之事以平常之見尚可異議及田興請命事已効矣<lb/>
猶請遣中使宣勞以觀其變待回日處置賴綘力争不<lb/>
已憲宗頗有英斷不待使回授田興節度之命使諸鎮<lb/>
畏威知恩平定兩河自兹而始以綘之賢明忠亮視吉<lb/>
甫為何人然吉甫亦忠智可稱非庸常姦回之人也但<lb/>
恥智畧不逮於綘故有横議以撓其謀至使内臣援助<lb/>
㡬敗國事遂成姦回所為也夫宰相謀謨係天下休戚<lb/>
已有不逮理當博采同列嘉謨固當賛助若宋璟與蘇<lb/>
<pb n="KR2o0004_WYG_003-3a"/>
許公同相明皇璟刪正多所裁斷蘇順其美奏對則為<lb/>
之助故璟得盡其才為開元賢相蘇亦獲美名於時若<lb/>
綘與吉甫權徳輿同列綘吉甫屢於憲宗前論事形於<lb/>
言也其詣理者徳輿亦不能為之發明故時論以循黙<lb/>
貶之然則宰相之任能了軍國大事此固大才上也若<lb/>
智謀不至能從同列之議而賛助焉亦其次也若不能<lb/>
發明同列議論循黙不言斯為下矣若吉甫撓綘正論<lb/>
又與内臣相結㡬敗國事雖有他節可觀此一事不得<lb/>
<pb n="KR2o0004_WYG_003-3b"/>
不為姦回也後之為相者切戒之<lb/>
　　用裴度相<lb/>
論曰前代以來天子有興治平亂之志而或功不成事<lb/>
不立者明斷不足也以天子之尊有明斷之才何為而<lb/>
不可葢當興治平亂之時必究事機詳利害任賢者去<lb/>
時弊數者之類君不能獨計必謀之臣臣未必皆賢必<lb/>
有異同之論若辯之不至則惑惑則其事不行雖或行<lb/>
之一姦人沮之則半道而止矣此明斷不足之患也憲<lb/>
<pb n="KR2o0004_WYG_003-4a"/>
宗用裴度為相使平冦亂可謂明斷至矣憲宗以河北<lb/>
藩臣不奉朝命方有平定之志吳元濟於河南近鎮擅<lb/>
襲父位且放兵肆刼命將討之鎮鄆二賊同惡相援乞<lb/>
赦元濟之罪憲宗不許但委武元衡經畫其事又得裴<lb/>
度賛其大計鎮鄆二賊乘兇忿恣行逆計至遣其黨於<lb/>
都下害武元衡及傷裴度中外惶駭日虞不測有獻計<lb/>
者請罷裴度官以安賊心憲宗大怒曰若罷度官是姦<lb/>
計得行朝綱何以振舉朕用裴度一人足以破賊此真<lb/>
<pb n="KR2o0004_WYG_003-4b"/>
英主之言也夫能知裴度之賢足以破賊明之至也京<lb/>
師凶賊竊發殺害宰相不撓用兵之計斷之至也宜乎<lb/>
不數年誅除宿盜平定兩河盡復髙祖太宗之土向非<lb/>
明斷之才何以至此夫用兵固難事加六十年叛渙之<lb/>
地朝廷恬於姑息一日決計征討止由明斷遂果有功<lb/>
若軍國之事不至如此之難者天子以明斷行之豈有<lb/>
不成乎<lb/>
　　李鄘辭平章事<lb/>
<pb n="KR2o0004_WYG_003-5a"/>
論曰李鄘辭平章舊史謂鄘雖出入顯重素不以公輔<lb/>
自許此記事者不能知賢人心迹也鄘初為李懷光從<lb/>
事不顧凶逆氣燄而奮其忠義以郎官使徐州諭叛兵<lb/>
禍福使之帖息任京兆著剛嚴之名鄘之風節如此元<lb/>
和初拜鳳翔節度使是鎮舊用武將有神策行營之稱<lb/>
初受命必詣軍修謁鄘奏罷之其不附宦者有素矣及<lb/>
鎮淮南㑹吐突承璀監軍承璀方貴寵鄘亦剛嚴自處<lb/>
差相畏重未嘗相失承璀歸朝薦鄘憲宗用其言乃命<lb/>
<pb n="KR2o0004_WYG_003-5b"/>
作相鄘與承璀不相失者與天子貴寵臣共事不可下<lb/>
不可慢百事及禮而已我謹於禮彼亦不能驕彼不驕<lb/>
則不能撓我事矣鄘之意止於此豈欲其薦已哉君子<lb/>
進用於時不可失其正況宰相之任安可由宦者引用<lb/>
此所以懇辭其任正與前不受神策行營之稱同爾若<lb/>
謂鄘素不以公輔自許則凡仕者非至懦之品誰不欲<lb/>
至貴位大者思行其道小者思濟其欲況鄘之賢巳位<lb/>
方鎮何不自許為宰相也鄘恥為宦者所薦不顧宰相<lb/>
<pb n="KR2o0004_WYG_003-6a"/>
之貴以全名節史官不能發明其事以戒世之姦邪卑<lb/>
猥附權倖以進而不知恥者乃謂鄘素不以公輔自許<lb/>
其不知賢人之心迹甚矣<lb/>
　　注意相<lb/>
論曰古人謂天下安注意相天下危注意將此非通論<lb/>
夫天下安固注意於相天下危亦宜注意於相也相得<lb/>
人則將自出矣今觀唐事大可騐徳宗建中時以兩河<lb/>
亂鋭意平定得馬燧李抱真李晟輩數名將任之竟不<lb/>
<pb n="KR2o0004_WYG_003-6b"/>
能平魏博淄青之亂反致大變者相不得人也所相者<lb/>
盧杞無公忠之心無經營處置之才雖有名將功不克<lb/>
成也憲宗自即位有興復大業之志首得杜黄裳陳安<lb/>
危之本啟其機斷繼得武元衡裴垍李綘裴度謀議國<lb/>
事數人皆公忠至明之人故能選任將帥平定冦亂累<lb/>
年叛渙之地得為王土四方之人再見太平者相得人也<lb/>
則所謂天下危亦當注意於相相得人將自出矣非其<lb/>
騐歟或曰建中之間叛者李希烈田恱朱滔皆劇賊非<lb/>
<pb n="KR2o0004_WYG_003-7a"/>
元和中劉闢李錡盧從史王承宗吳元濟李師道之比<lb/>
也故馬燧輩不能平希烈等數賊髙崇文輩能平闢等<lb/>
數叛臣也此由賊之强弱將之用力難易何繫於相之<lb/>
事焉荅曰希烈等雖劇賊過於闢等然馬燧李抱真李<lb/>
晟之將亦過於髙崇文李光顔李愬之徒矣將才賊勢<lb/>
正兩相等前後成功異者實繫於相也建中元和之事<lb/>
難以䟽舉今舉一二顯者證之馬燧輩敗田悦於洹水<lb/>
恱奔魏州城中敗卒無三二千人皆夷傷未起日夕竢<lb/>
<pb n="KR2o0004_WYG_003-7b"/>
降燧等若乘勝進取獲田悦收魏博反掌間耳時河北<lb/>
劇賊惟悦悦既平李納勢孤望風自降況朱滔等未叛<lb/>
河北既無事河南諸賊無黨援何能為哉但燧與抱真<lb/>
不和遷延不進致悦嬰城固守且誘朱滔等同叛遂成<lb/>
横流之勢葢燧窺朝廷之事盧把所為險薄專招怨讐<lb/>
必無公平之法故少所畏憚敢乘私忿之心不了國事<lb/>
也杜黄裳薦髙崇文討劉闢崇文固盡心國事黄裳尚<lb/>
慮未果成功以其所憚者制之諭之曰若不用命當以<lb/>
<pb n="KR2o0004_WYG_003-8a"/>
劉澭代汝黄裳既薦名將復以能者制之崇文不得不<lb/>
速於立功也裴度續督戰淮西諸將聞之無不用命知<lb/>
度必能賞功罰罪也以此證之天下安危皆繫於相豈<lb/>
不章章乎然相之賢非天子之明不能任此又見憲宗<lb/>
之明也憲宗之明能任賢相則徳宗以政柄付之姦人<lb/>
果何如主哉元和之治建中之亂後之君天下者宜鑒<lb/>
之<lb/>
　　裴度罷相位<lb/>
<pb n="KR2o0004_WYG_003-8b"/>
論曰憲宗用數賢相故能平治天下然數相中裴度功<lb/>
尤大惜乎以成大功遽為姦人所擠罷去相位何前日<lb/>
用度之明後罷度之昏也當淮西之亂鎮鄆連謀變起<lb/>
都城宰輔被害時不用度賊勢莫遏天下亂矣憲宗既<lb/>
以明斷用度度得盡其才經營國事故朝政日修國威<lb/>
日振平淮西服鎮州收淄青四方欣欣再見平世度之<lb/>
大功如是若久任之貞觀之治可復也但憲宗以世難<lb/>
漸平有侈樂之態奸人皇甫鎛本以聚歛進用至為宰<lb/>
<pb n="KR2o0004_WYG_003-9a"/>
相度極陳鎛姦惡之狀一不聽納鎛自知公議不容益<lb/>
以狡計固寵㑹内出陳朽庫物付度支鎛以善價賈之<lb/>
用給邊軍將士大怒焚其所賜度入言之鎛於人主前<lb/>
引足指靴曰此乃内庫物也臣以二千得之其堅如此<lb/>
此真奴僕之態憲宗寵奴僕之人不顧忠臣之奏竟以<lb/>
鎛言罷度相位何昏暗如此葢憲宗中智可上可下之<lb/>
主也當患難則能用忠良稍無事則必説姦佞用忠良<lb/>
所以成己之事說姦佞又以濟己之欲故前之用度其<lb/>
<pb n="KR2o0004_WYG_003-9b"/>
明出中智之上懼患難之大也後日寵鎛其昏在中智<lb/>
之下見世事之平也又素寵内臣吐突承璀承璀方用<lb/>
事鎛以賂結之姦計日行度不得不罷也度既罷鎛得<lb/>
專養君欲自固恩勢憲宗方蕩然自得謂天下無事唯<lb/>
慮年壽之不長侈樂之不極鎛進方士以長生惑之宦<lb/>
官衆多日益親寵不數月為金丹所誤忿怒不常宦官<lb/>
遂起逆謀矣前日用賢能平天下後日寵姦不保其身<lb/>
以憲宗中智以上之主功業已成威福甚盛一日昏惑<lb/>
<pb n="KR2o0004_WYG_003-10a"/>
尚取大禍後之人君功業威福不逮者得不為戒<lb/>
　穆宗<lb/>
　　失河北<lb/>
論曰長慶失河北穆宗昏主崔植杜元頴輩庸才皆不<lb/>
足議迹其本由憲宗失之也元和十年憲宗用裴度相<lb/>
至十四年兩河平定天下藩鎮無跋扈之臣時方治平<lb/>
憲宗遂有驕逸之意以姦人皇甫鎛為相逐度出鎮憲<lb/>
宗既逐度穆宗止得用崔植元頴輩矣逐賢相任常才<lb/>
<pb n="KR2o0004_WYG_003-10b"/>
欲天下無事不可得爾所以復失河北也一賢者相凡<lb/>
四年平定天下數常才相不二年河北復亂所謂天下<lb/>
安危皆繫於相事豈不明乎或曰憲宗用裴度相雖平<lb/>
定兩河然鎮之受代在蕭俛段文昌崔植作相之時幽<lb/>
之納土在元頴作相之後二鎮雖復失之本亦由數相<lb/>
得之何闗裴度事耶荅曰長慶初得幽鎮雖在植輩作<lb/>
相之時然本由裴度能定兩河故國威大振鎮州覩諸<lb/>
賊伏誅無所援助納徳棣質愛子朝憂夕懼不敢保首<lb/>
<pb n="KR2o0004_WYG_003-11a"/>
領鎮既懼幽自懾伏矣致國威如是非度而誰植輩相<lb/>
穆宗得鎮得幽乘時得之耳有何施為乎亦猶李林甫<lb/>
牛仙客初相明皇尚致天下獄訟稀少也況蕭俛段文<lb/>
昌建議銷兵先以失策則植輩常才可知也兼不止失<lb/>
幽冀鎮魏博亦為賊臣所據矣若憲宗既平天下深念<lb/>
安危之本不縱驕逸不任姦人使度久於其位經制國<lb/>
事以固本業穆宗雖中常之主顧大勲徳為輔必不至<lb/>
荒僻姦邪倖臣憚宰相剛正必不敢肆其所為藩鎮懼<lb/>
<pb n="KR2o0004_WYG_003-11b"/>
宰相威畧必不敢跋扈若是天下豈有事乎憲宗既已<lb/>
逐賢相穆宗為君僅及中智數常才相之衆邪倖惑之<lb/>
朝政不修法度廢弛藩臣何憚而不亂也長慶君臣之<lb/>
事不足議其本由憲宗失之也<lb/>
　　韋處厚乞相裴度<lb/>
論曰韋處厚不顧李逢吉兇威而斥其黨不念裴度舊<lb/>
隙而言其賢此公忠之性過人而益之以至明也當昭<lb/>
愍即位以童年方倚大臣大臣李逢吉兇人也欺天子<lb/>
<pb n="KR2o0004_WYG_003-12a"/>
㓜弱大植朋黨專報私怨有所貶逐者百僚賀於中書<lb/>
以明快意其姦兇氣燄至此在朝之人孰敢犯之處厚<lb/>
一侍臣孤直自立任郎官日常為裴度因事貶官逢吉<lb/>
於度亦所深怨也處厚犯權臣之威稱其所怨復不念<lb/>
己之隙力言其賢葢以逢吉所為乃兇狂之態我公直<lb/>
無過何畏彼哉度雖嘗逐我未知我耳河北之亂非度<lb/>
不能平定當天子憂憤之時度方為逢吉所抑不得大<lb/>
用我近臣也安得以有隙而不言其賢哉是公忠之性<lb/>
<pb n="KR2o0004_WYG_003-12b"/>
過人而益之以至明也夫公忠則專計國事而不為身<lb/>
謀至明則深辨事理之歸處厚盡是道宜乎位至宰相<lb/>
才業名徳重於天下也<lb/>
　　昭愍遇害<lb/>
論曰昭愍年十六即位非上智之性不無童心然能納<lb/>
韋處厚忠言辨李逢吉姦黨知裴度大賢而召之復相<lb/>
從李程之諫輟土木之後得李徳裕奏令罷進繚綾聽<lb/>
裴度陳論止東都巡幸復數視朝勤於聽政以此觀之<lb/>
<pb n="KR2o0004_WYG_003-13a"/>
本非荒暗之主若忠賢久於輔導亦庶㡬漢昭之比也<lb/>
但為内臣惑亂極其荒僻而崩原其事迹不止昭愍之<lb/>
過乃近臣積習之患也何以驗之緣内臣仇士良致仕<lb/>
戒其黨曰今日為諸君言久逺計天子莫教閑閑則讀<lb/>
書讀書則近文臣重文臣則廣納規諫減玩好省㳺幸<lb/>
如此則吾輩恩澤漸薄權力不重諸君常以毬獵聲樂<lb/>
惑亂之㳺幸之所極奢侈盡竒伎使一處盛於一處如<lb/>
此則不暇讀書不親萬機不知外事吾輩恩澤永無踈<lb/>
<pb n="KR2o0004_WYG_003-13b"/>
間觀士良之言則内臣姦巧惑亂人主之術盡見矣夫<lb/>
功業之君在位嵗久如憲宗者不能免内臣之惑況冲<lb/>
年之君即位之初乎雖忠賢輔導於外間數日一見率<lb/>
不過數刻接對所言者多逆意之事姦巧内臣窮日夜<lb/>
惑亂所言者多徇欲之事在冲年之君中人之性何理<lb/>
勝之哉既惑亂之又慮冲年之性喜怒無定或責罰之<lb/>
禍及乃行弑逆之謀凡七年之間弑逆再矣後之人主<lb/>
得不凜凜乎<lb/>
<pb n="KR2o0004_WYG_003-14a"/>
　文宗<lb/>
　　貶杜元頴<lb/>
論曰杜元頴事憲宗為翰林學士穆宗即位自司勲員<lb/>
外郎加中書舍人不周嵗用為宰相時議詞臣進用之<lb/>
速未有其比宜罄所學盡忠節以輔時治茍謀議有失<lb/>
但竭心於事亦可見大臣報國之節何得畧無能效著<lb/>
聞於時已負國矣及出鎮於蜀遇昭愍冲年即位首進<lb/>
罨畫打毬衣五百事自後廣求珍異玩好之具貢奉相<lb/>
<pb n="KR2o0004_WYG_003-14b"/>
繼用圖恩寵以至纎息倍歛大取軍民之怨不忠無識<lb/>
一至於此人臣已為將相矣若守正獲寵此固至榮然<lb/>
於將相之位又何以加若守正自固而為主所疎矣已<lb/>
必無過亦不為辱至於名亦未必失何乃遇人君冲年<lb/>
專導侈欲以圖恩寵恩寵果深欲何為哉如李徳裕在<lb/>
浙西昭愍凡有宣索再三論奏罷其貢獻此以生民為<lb/>
意不奉君之侈欲也觀徳裕之賢視元頴為何人葢元<lb/>
頴窺憲宗晩年及穆宗長年即位多縱侈樂厚纎人二<lb/>
<pb n="KR2o0004_WYG_003-15a"/>
長君尚若此昭愍童年尤常奢逸遂專以侈靡奉之殊<lb/>
不知窺時作事而不正者事極而禍變起矣使元頴不<lb/>
誅歛民人專奉君欲未必不入登三事苟不登三事外<lb/>
不失方面之任内不失尚書僕射之位反以圖寵之故<lb/>
專務誅剥以取衆怨蠻賊乘隙大害一方坐是貶死遐<lb/>
裔後之為將相者可不戒哉<lb/>
　　辯朋黨<lb/>
論曰人君惡臣下朋黨者以其植私而背公欺聰明竊<lb/>
<pb n="KR2o0004_WYG_003-15b"/>
威福亂國政也朋黨為患如是誠不可不防然在辯之<lb/>
精爾辯之不精君子為小人所陷矣葢君子小人各有<lb/>
其徒君子之徒以道合小人之徒以利合以道合者思<lb/>
濟其功此同心於國事非朋黨也以利合者思濟其欲<lb/>
此同心於私計乃朋黨也二者混殽並進非明君曷易<lb/>
辯之君不能辯則君子為小人所勝必矣葢君子之徒<lb/>
見義則鋭意以進誠其言直其道不能曲防非意之事<lb/>
小人窺之懼君子道行則不便於己取疑似之跡讒之<lb/>
<pb n="KR2o0004_WYG_003-16a"/>
於君矣君子被讒又恥自辨但守道自信而已小人之<lb/>
徒不然見利則詭計以進巧其言曲其意復彌縫其隙<lb/>
用心無所不至勝於人便於己險薄邪佞皆可為所以<lb/>
常勝於君子也君子小人情狀如此非君之明曷能辨<lb/>
也前代之君辨者少而不辨者多其事不能䟽舉直以<lb/>
唐之四事論之君至明則人不能誣人以朋黨君雖明<lb/>
為情所惑則不能察小人之黨辨君子之不黨君雖明<lb/>
而弱雖辨君子小人而不能制其黨君明不足雖察其<lb/>
<pb n="KR2o0004_WYG_003-16b"/>
有黨而不能辨其情之輕重貞觀中蕭瑀謂房喬輩數<lb/>
大臣相黨常獨奏云此等相與執權有同膠漆陛下不<lb/>
細詢知但未反爾太宗謂瑀曰為人君者須駕馭英才<lb/>
推心待士卿言不亦甚乎何至於此時房喬輩同心國<lb/>
事知無不為瑀雖非小人但以性剛躁復多猜惑妄言<lb/>
喬輩朋黨太宗英明方辨其事不然數賢何以免責不<lb/>
惟不免其責且無以盡其才謀助成治平之業矣此所<lb/>
謂君至明則不能誣人以朋黨也元和末裴度崔羣同<lb/>
<pb n="KR2o0004_WYG_003-17a"/>
相度以勛徳羣以仁賢為天下瞻望及皇甫鎛以聚<lb/>
斂進復結倖臣取相位中外大以為非度羣累言鎛<lb/>
邪險之狀憲宗反疑度羣朋黨寵鎛愈甚至謂度<lb/>
等曰人臣事君但力行善事自致公望何乃好植朋黨<lb/>
度對曰君子小人未有無徒者君子之徒則同心同徳<lb/>
小人之徒是謂朋黨帝曰他人之言亦與卿言相似豈<lb/>
易辨之夫以度羣之大賢視鎛之邪黨如鸞皇之與<lb/>
蚊虻人人可見而憲宗惑之葢方務邪樂惡忠而喜佞也<lb/>
<pb n="KR2o0004_WYG_003-17b"/>
觀初用度羣之意非為不明一日昏惑至此此所謂君<lb/>
雖明為情所惑則不能察小人之黨辨君子之不黨也<lb/>
昭愍即位其相李逢吉大植朋黨明報錄怨排裴度逐<lb/>
李紳欺君冲幼畧無所憚賴韋處厚不顧凶險氣燄<lb/>
言度之大賢雪紳之非辜昭愍深信處厚之忠許度復相<lb/>
憫紳貶逐然不能誅逢吉之姦黨此所謂君雖明而弱<lb/>
雖辨君子小人之徒不能制其黨也至文宗辨徳裕宗<lb/>
閔之黨大惡之然觀二李之過似均而情之輕重則異<lb/>
<pb n="KR2o0004_WYG_003-18a"/>
矣宗閔輩在元和中對賢良策深詆時病李吉甫作相<lb/>
怒其言薄其恩命故宗閔憾焉後宗閔得用排李徳裕<lb/>
及其相與者徳裕得用亦排宗閔及其相與者故交怨<lb/>
不解其過似均矣但徳裕未相在穆宗昭愍朝論事忠<lb/>
直有補於時所厯方鎮大著政効又裴度常薦之作相<lb/>
為宗閔輩所沮而罷遂領劒南雖因監軍王踐言入言<lb/>
維州事文宗召以歸朝遂命作相本由功名用也及秉<lb/>
政羣邪不悦竟為姦人李訓鄭注所譛引宗閔代之宗<lb/>
<pb n="KR2o0004_WYG_003-18b"/>
閔未相絶無功效著聞任侍郎日結女學士宋若憲知<lb/>
樞宻楊承和求作相以此得之及其出鎮也又由訓注<lb/>
復用此徳裕之賢與宗閔不侔矣又徳裕所與者多才<lb/>
徳之人幾於不黨但剛强之性好勝所怨者不㤀所與<lb/>
者必進以此不免朋黨之累然此宗閔之姦則情輕也<lb/>
文宗但以其各有黨嫉之不能辨其輕重之情明已不<lb/>
足矣又聽訓注所譛朝之善士多目為二李黨而逐之<lb/>
此所謂君明不足雖察其朋黨而不能辨其情之輕重<lb/>
<pb n="KR2o0004_WYG_003-19a"/>
也夫太宗之明為人君者當法之憲宗之惑為人君者<lb/>
當戒之昭愍之弱為人君者當勉之文宗之明不足為<lb/>
人君者當深思之深思之術尤在盡心焉且有人言於<lb/>
君曰某人朋黨也若其人道未信功未明君當詰之曰<lb/>
朋黨有何狀言者必曰相援以欺君也君又當詰之<lb/>
曰所欺者何事若陳所欺之事害於國病於人圖於<lb/>
利其狀明白此朋黨無疑大則罪之小則疎之宜矣若<lb/>
言者不能陳害人圖利之狀此乃誣人以朋黨大則罪<lb/>
<pb n="KR2o0004_WYG_003-19b"/>
之小則疎之亦宜矣又或言者陳似是之狀未甚明白<lb/>
君當審其人與言者位不相逼乎素無仇怨乎何人以<lb/>
公議進何人以權倖用何人論議有補於國何人才行<lb/>
有稱於時復參驗他臣而究其本末則言者與被言之<lb/>
人是非辨矣人君能如是臣下豈有朋黨之事或曰何<lb/>
以能如此答曰在明與公或曰中智之主性有所蔽明<lb/>
與公安得兩盡也曰不聽左右偏言則明矣不以説意<lb/>
親之不以忤意疎之則明矣<lb/>
<pb n="KR2o0004_WYG_003-20a"/>
　　制内臣<lb/>
論曰内臣贈官非古典也然於此見旌善之事焉内臣<lb/>
自武后稱制始預事尚未有招權著名者明皇朝髙力<lb/>
士以權寵擅名李林甫楊國忠安祿山輩皆因之取將<lb/>
相林甫等既致時亂力士貶死遐裔矣肅宗朝李輔國<lb/>
以扈從微勞過受恩寵至專掌禁兵故輔國脅遷明皇<lb/>
升黜將相兇横既極盜殺之於家矣肅宗寵魚朝恩始<lb/>
命為觀軍容使代宗寵之又加天下觀軍容使朝恩驕<lb/>
<pb n="KR2o0004_WYG_003-20b"/>
横既甚勢不可容遂使之自縊矣代宗又寵程元振使<lb/>
典禁兵元振奸險擅權大為將相之害代宗避狄陜州<lb/>
詔諸鎮兵赴援將帥懼元振誣譛多不敢至及栁伉極<lb/>
言其狀元振貶死荒徼矣徳宗寵竇文場霍仙鳴命為<lb/>
神策中尉纎人裴均輩附之徃徃外取方鎮内取要官<lb/>
文場仙鳴輩權任既盛内臣亦嫉之仙鳴被害以死文<lb/>
場甚懼堅乞致仕僅免於禍憲宗寵吐突承璀至委鎮<lb/>
州征討之任卒無功効尋以其黨納賄事所連出為淮<lb/>
<pb n="KR2o0004_WYG_003-21a"/>
南監軍後復寵任以妄議太子為穆宗誅死文宗寵王<lb/>
守澄姦惡既甚竟至賜死自明皇以後内臣以罪誅死<lb/>
與貶者不可勝紀但力士等八人以權力著名於時此<lb/>
内臣之尤盛者然三誅死二貶死一為盜殺一毒死文<lb/>
場禍至而避亦姦名不朽以此觀之内臣取恩既盛鮮<lb/>
有不罹禍者葢受恩不知紀極恣其所為以至過惡之<lb/>
甚也惟順宗朝俱文珍以剛直著稱又有翊戴憲宗之<lb/>
功位至右衛大將軍知内侍省事不聞驕暴之名及其<lb/>
<pb n="KR2o0004_WYG_003-21b"/>
卒也贈開府儀同三司文宗朝馬存亮雖在中尉不與<lb/>
王守澄同惡力止其屠害宋申錫家屬又有保衛昭愍<lb/>
之功權寵既盛能奉身以退是年卒贈揚州大都督兹<lb/>
二人者生獲令名死有光寵為善之効也天子任内臣<lb/>
能常以力士存亮等善惡之効示之無使權寵之過不<lb/>
惟不害國事亦足以保全之也<lb/>
　　鄭覃言開成政事<lb/>
論曰鄭覃言開成政事元年二年好三年四年即漸不<lb/>
<pb n="KR2o0004_WYG_003-22a"/>
好頗得其實楊嗣復不顧事理但謂覃譏已要君求退<lb/>
意不容覃至有上累聖徳之言此姦人計也開成初覃<lb/>
與李石同相賛文宗為治論議勤<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>文宗勵精亦甚聽<lb/>
納如内置赦令一通以時省覽勅長吏奉行不違恩及<lb/>
天下紫宸與宰相及諸司官論事各舉職以郭承嘏任<lb/>
給事中有封駮之益不令外任湖南進羡餘錢令收貯<lb/>
以備水旱徐州税色害人悉使除罷王彦威進度支錢<lb/>
羡餘物求寵給邊軍衣賜不時黜授衞尉卿嘉李石剛<lb/>
<pb n="KR2o0004_WYG_003-22b"/>
直之議沮内臣仇士良威勢不使撓權此元年二年之<lb/>
政事也至三年仇士良遣盜刺石文宗罷石政事使之<lb/>
出鎮朝廷待將相舊禮一皆寢罷以滋士良之勢中書<lb/>
門下奏事各挾所見動成忿競無至公同心之稱又奏<lb/>
改舊制不令僕射尚書等論朝廷事文宗取後宫之言<lb/>
議廢皇太子雖宰輔及憲官等論執得以不廢然太子<lb/>
尋薨於太陽院仇士良用軍中誣謗之事枉害五十餘<lb/>
家此三年四年之政事也以是觀之鄭覃之言豈非得<lb/>
<pb n="KR2o0004_WYG_003-23a"/>
實嗣復但恨覃沮已引用李宗閔之黨遂乘此指為瑕<lb/>
釁盡力排之覃與嗣復同相況居四輔之首既言政事<lb/>
一年不及一年亦自言其過嗣復不共謀國事求其失<lb/>
而更之但快憤心以覃言為過及罷覃獨當國政又何<lb/>
所施為哉不踰年禍敗葢自取之也<lb/>
　　不能制内臣<lb/>
論曰文宗在位十五年好節儉尚仁恵納争諫重儒術<lb/>
時與大臣論國事勤勤懇懇以致太平為思兹可謂仁<lb/>
<pb n="KR2o0004_WYG_003-23b"/>
愛之主然資性優柔乏明斷之才求治雖<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>卒成孱弱<lb/>
之態足見人君之體明斷為大也若乏明斷雖勤政無<lb/>
過亦不免於孱弱矣文宗自即位惡内臣暴横有除去<lb/>
之意又以其黨方盛不能公然處之遂宻諭學士宋申<lb/>
錫與外廷謀之乃命申錫作相是重其權任使之立事<lb/>
也申錫方有謀王守澄窺之使本軍校誣申錫罪文宗<lb/>
不思倚任申錫本意至與大臣等久議不辨諫官懇論<lb/>
其事震怒斥之竟不出告者付外廷勘鞠雖賴衆議稍<lb/>
<pb n="KR2o0004_WYG_003-24a"/>
辨其狀申錫竟不免貶逐當時若出告者付外廷推究<lb/>
守澄雖巨惡詭迹顯露其黨曷敢附之況馬存亮輩本<lb/>
不與之同心去之何難既去守澄其黨見天子明斷如<lb/>
此安敢復驕横也此機既失仇士良權力日盛士良嫉<lb/>
宰相李石剛正遣盜圖之㡬於致害中外皆知士良所<lb/>
為文宗若法憲宗用裴度意益厚石且推變起之端正<lb/>
士良典刑其黨見天子明斷如此安敢出死力救之自<lb/>
取刑戮二事俱失内臣氣勢愈盛天子垂涕而不能制<lb/>
<pb n="KR2o0004_WYG_003-24b"/>
矣後之人君<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>鑒之<lb/>
　武宗<lb/>
　　殺陳王安王<lb/>
論曰武宗殺陳王安王又欲殺李珏等不惟褊狠之過<lb/>
乃不思召後代之亂也文宗繼昭愍即位晚節無子以<lb/>
陳王昭愍之子立為儲貳李珏之議得其正矣及文宗<lb/>
大漸仇士良矯詔立武宗武宗文宗之弟於次序不若<lb/>
陳王之正然既即位陳王李珏何罪乃聽士良之譛乗<lb/>
<pb n="KR2o0004_WYG_003-25a"/>
褊狠之性也已殺陳王矣又欲殺珏雖輔相懇救其事<lb/>
然竟逐之是使大臣當立儲貳之際不得正議也正議<lb/>
者獲罪則後之大臣當國嗣之議不敢忠言矣臣不敢<lb/>
忠言則天子之子必長年而大賢可無他慮若㓜而未<lb/>
有賢名或無子孰敢正議其立者大臣不敢正議國嗣<lb/>
何時而定争奪患起何所不至豈非召後代之亂耶如<lb/>
嗣復立安王之議乃為不正然必事狀明白中外所知<lb/>
乃可罪之以戒後挾私而議國事者如事狀曖昩寧知<lb/>
<pb n="KR2o0004_WYG_003-25b"/>
非譛又安可罪哉<lb/>
　　李徳裕讓太尉<lb/>
論曰李徳裕自穆宗至文宗朝厯内外職任奏議忠直<lb/>
政績彰顯遂當輔相之任然為邪佞所排不克就功業<lb/>
及相武宗英主始盡其才回鶻在邊先請待以恩好及<lb/>
其侵軼乃授劉沔石雄成算使之平蕩得中國大體上<lb/>
黨拒命舉朝懼生事不欲用兵徳裕料其事勢奏遣使<lb/>
魏鎮先破聲援之謀且委征討之任魏帥遷延其役使<lb/>
<pb n="KR2o0004_WYG_003-26a"/>
王宰領師直趨磁州據魏之右魏帥懼全軍以出又以<lb/>
王宰必有顧望令劉沔領軍直抵萬善示代宰之勢宰<lb/>
即時進兵太原之亂楊弁結中使張皇其事徳裕折中<lb/>
使姦言使王逢將陳許易定兵進討太原兵戍於外者<lb/>
懼客軍攻城并屠其家徑歸擒弁盡誅叛卒此皆獨任<lb/>
其策不與諸將同謀大得制御將帥用兵必勝之術上<lb/>
黨既平太尉之命賞其功也徳裕懇辭而後受者懼位<lb/>
髙而禍至爾既知其禍何不益修仁徳以保功名反益<lb/>
<pb n="KR2o0004_WYG_003-26b"/>
剛强之性取怨於人竟為姦邪所陷是知禍而不知避<lb/>
也夫得位而立大功名人之所難也保其功名人之所<lb/>
易也立功名非天賦大才不能保功名平其心無怨忌<lb/>
足矣徳裕能其難者不能其易者惜哉<lb/>
　　不能駕馭李徳裕<lb/>
論曰人君於大臣得委任之道又得駕馭之術則大臣<lb/>
得盡心於事以成勲業而推公於人不敢竊威福矣二<lb/>
者一不可失惟太宗得之貞觀中陳思合上抜士論意<lb/>
<pb n="KR2o0004_WYG_003-27a"/>
間房杜則立行竄逐蕭瑀奏中書門下朋黨則折其妄<lb/>
言竟黜於外可謂能委任矣集中書門下議事必命諫<lb/>
官御史史官隨入或正其失或糾其過或書其非李靖<lb/>
以老疾家居欲復使為將一言於朝靖已起而統兵可<lb/>
謂能駕馭矣使大臣各成功名不敢驕横其道其術如<lb/>
此武宗用李徳裕頗得委任之道故徳裕盡其才謀獨<lb/>
當國事時之威令大振者委任之至也但武宗性雄毅<lb/>
觀前朝法令不行紀綱衰替將大振威令知徳裕才首<lb/>
<pb n="KR2o0004_WYG_003-27b"/>
命作相徳裕謀畧動合其意故專任之委任既專權勢<lb/>
自重權勢既重天子始不悦之則怨者得窺其隙而攻<lb/>
之矣彼勢已重而怨者攻之肯帖帖乎必至於禍而後<lb/>
已嗚呼武宗英主知賢相而任之不能駕馭尚致太專<lb/>
之弊中常之主不知人而任之又不能駕馭為害大矣<lb/>
或曰既稱英主賢相何待駕馭而無過荅曰君臣之性<lb/>
皆雄毅則鋭於行事而或不思則喜怒有時而過行事<lb/>
不無不平武宗自未免此累安能察徳裕之情徳裕於<lb/>
<pb n="KR2o0004_WYG_003-28a"/>
牛僧孺李宗閔輩相怨之久人人所知平上黨之際奏<lb/>
逐僧孺輩明恃成功而報怨僧孺雖非大賢嘗位宰輔<lb/>
矣徳裕之言有何顯狀至貶之遐裔宗閔已出逺郡刺<lb/>
史亦不因顯過而流竄御史崔元藻按事有異是舉其<lb/>
職乃不覆驗而黜之栁公權方以才望為集賢學士無<lb/>
故罷職是一徇徳裕之意矣任其才從其謀髙其位厚<lb/>
其禮可矣何得一徇其意耶若徳裕言人之罪其狀明<lb/>
白固自當從事或不明豈得不詢驗其狀若不然當有<lb/>
<pb n="KR2o0004_WYG_003-28b"/>
所制也有所制則徳裕無過矣或曰武宗英主能任大<lb/>
臣而不能駕馭中常之君何以盡委任之道駕馭之術<lb/>
荅曰惟至公可矣至公者不以合意悦之而不察其過<lb/>
不以違意怒之而不知其賢人君用大臣平其心如是<lb/>
則委任之道駕馭之術庶㡬矣<lb/>
　宣宗<lb/>
　　貶李徳裕<lb/>
論曰李徳裕以傑才為武宗經綸夷夏屢成大功振舉<lb/>
<pb n="KR2o0004_WYG_003-29a"/>
法令致朝廷之治誠賢相矣但宣宗久不得位又不為<lb/>
武宗所禮舊怨已深徳裕是用事大臣自不容矣況徳<lb/>
裕性剛少恕不忘怨讎與宗閔輩相排斥凡十數年畧<lb/>
無悛意宗閔固姦人常任宰輔為逺郡刺史矣復乘成<lb/>
功之際誣其罪而流竄至牛僧孺雖宗閔黨然有一時<lb/>
名望斥之遐裔物議豈平王涯賈餗之禍本仇士良誣<lb/>
謗中外所知徳裕於二人不聞有隙但怨李訓陷已而<lb/>
忿及涯餗子孫避禍於上黨者已為亂兵所害又為勅<lb/>
<pb n="KR2o0004_WYG_003-29b"/>
書實涯餗之罪言已戮其後嗣布告中外夫宗閔已逐<lb/>
涯餗子孫已戮尚聲其罪以快忿心則在朝之人常有<lb/>
不足者得不懼乎不惟不足者懼凡有勢位於朝非大<lb/>
賢至公之人鮮不畏矣葢大賢至公自知才用不在徳<lb/>
裕下彼雖大任我亦能施為或徳裕專權不容我之施<lb/>
設但彼之謀國無失足矣何須功効出於我哉此所以<lb/>
無畏也如白敏中令狐綯輩才能望徳裕絶逺又固寵<lb/>
保位無至公之心於徳裕雖無隙意然徳裕用不便於<lb/>
<pb n="KR2o0004_WYG_003-30a"/>
已故乘人主有不容之意盡力陷之也無隙者尚爾常<lb/>
不足者可知矣<lb/>
　　小節<lb/>
論曰宣宗久居藩邸頗知時事故在位十三年尚儉徳<lb/>
以恤人隠謹法令以肅臣下恩厚宗室禮重宰相至於<lb/>
微行以察取士得失焚香以讀大臣奏疏誠好徳之君<lb/>
也然知人君之小節而不知其大體懿安太后嫡母也<lb/>
不能盡禮事之反致暴崩為世所駭李徳裕有濟時才<lb/>
<pb n="KR2o0004_WYG_003-30b"/>
不能容而逐之令狐綯功徳無聞復容子納賄有紊時<lb/>
政至懿宗朝諫臣疏綯之罪曰大中威福又欲行於今<lb/>
日則當時事可知也其河湟歸順夷夏粗安乃承武宗<lb/>
用徳裕之後威令已盛而然也不然宣宗用敏中輩於<lb/>
時何所經畫哉至寵次子不定儲位裴休奏請乃曰若<lb/>
立太子朕便是閒人此尤昧人君大體也卒至内臣争立<lb/>
嗣君㡬至亂是宣宗區區為善止於小節耳<lb/>
　懿宗<lb/>
<pb n="KR2o0004_WYG_003-31a"/>
　　令狐綯縱賊<lb/>
論曰令狐綯大臣也當同國休戚天下有患可救則力<lb/>
救之況帥淮南一道小冦入境方憂討除未敢為暴部<lb/>
將察其必敗之勢討之甚易不討必致禍亂綯乃曰長<lb/>
淮以南他不為暴聽其過去餘非吾事也豈大臣憂國<lb/>
之意真庸人茍且之見耳尋致大亂屠害十數郡生靈<lb/>
集天下兵討之周嵗方平則綯之罪不容誅矣綯為武<lb/>
宗寵待位極將相一日致國患如此其後罪露懿宗止<lb/>
<pb n="KR2o0004_WYG_003-31b"/>
命罷為太子太保罰典如是何以戒大臣姦雄不忠之<lb/>
罪宜乎天下大勢之去也<lb/>
　　用韋保衡路巖相<lb/>
論曰唐自天寳而下巨盜繼起時有忠傑將相救世定<lb/>
亂加以元和㑹昌英主賢臣功業甚盛故厯年滋久大<lb/>
勢不衰懿宗居位固中智以下之才復將相不賢於前<lb/>
世天下日以多事矣兵亂淮徐蠻冦蜀方連年用兵民<lb/>
力困弊於時人君勤勞政事倚任忠賢尚可救時之患<lb/>
<pb n="KR2o0004_WYG_003-32a"/>
懿宗乃用韋保衡路巖作相納賄樹私大紊時政刑殺<lb/>
無辜甚衆大臣忠諫逐之遐裔保衡與巖乘勢陷人恣<lb/>
行貶逐二兇為患中外所憂懿宗方崇奉佛教泰然自<lb/>
安故國政多僻而時事不理賢才既逐而忠諌無聞生<lb/>
民困弊徳澤不及於天下大勢自是去矣<lb/>
　僖宗<lb/>
　　鄭畋罷相<lb/>
論曰咸通衰亂之後僖宗童年繼位政在内臣固無逺<lb/>
<pb n="KR2o0004_WYG_003-32b"/>
謀以救世患難雖宰相王鐸崔彦昭有一時名望亦非<lb/>
雄傑之才不能力正時事及鄭畋當政謀議要<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>多中<lb/>
事機但同列盧携昬庸不忠與内臣田令孜相結沮畋<lb/>
之言不克施用夫巢賊本負販之民非祿山輩但因饑<lb/>
年驅細民刼財物資朝夕之用爾何至成大亂由朝廷<lb/>
衰微邪臣誤計任髙駢宋威輩皆姦險無節争功忌能<lb/>
玩冦久權養成賊勢賊勢既盛駢以重兵居天下之衝<lb/>
反閉壁自固賴畋作帥於岐以謀破賊振國之威復傳<lb/>
<pb n="KR2o0004_WYG_003-33a"/>
檄諸鎮激以忠義致勤王之師大集闗中賊勢既蹙雁<lb/>
門兵至得以平之況僖宗避難之初賊乗勢而西非畋<lb/>
遏其銳危亂可測乎又以忠謀致諸鎮勤王之舉畋雖<lb/>
去鎮不親平賊其功則由畋也僖宗賞畋之功復命輔<lb/>
政雖在衰世亦秉朝綱令孜兇横怒畋公正與姦黨誣<lb/>
䧟罷之僖宗孱弱不能主張賢相天下之事因無所制<lb/>
國祚必至於亡也<lb/>
　　李克用討朱全忠<lb/>
<pb n="KR2o0004_WYG_003-33b"/>
論曰巢賊之平李克用為功臣之首雖麄猛之人朝廷<lb/>
恩賞至厚夙性豪雄不無感激可一時倚賴矣全忠出<lb/>
於巢黨力屈來降都統王鐸崇奬過分已受同華節帥<lb/>
不因立功朝廷又與宣武大鎮克用追賊還過其地全<lb/>
忠邀之軍府宻謀殺害克用既免不舉兵報怨奏討甚<lb/>
得人臣之體以降賊害功臣是賊心不悛況帥宣武未<lb/>
久兇勢未張本無功名可以贖罪討之正得事宜若乘<lb/>
克用兵鋒詔近鎮助之破全忠必矣兇賊既除使克用<lb/>
<pb n="KR2o0004_WYG_003-34a"/>
感恩可以倚賴諸鎮觀之亦未必敢為相噬之計天下<lb/>
或未至横流也僖宗懦弱輔相庸暗宦官暴横一無經<lb/>
逺之謀失此機便卒致諸鎮交亂巨盜肆逆三百年宗<lb/>
社喪於盜手噫<lb/>
　昭宗<lb/>
　　朱全忠篡逆<lb/>
論曰昭宗即位世已亂矣雖尊禮大臣博求賢傑志欲<lb/>
興復而大臣竭忠者杜讓能一人而已其他無不與方<lb/>
<pb n="KR2o0004_WYG_003-34b"/>
鎮相結方鎮藉大臣為援大臣欲固權位亦結藩鎮為<lb/>
重孔緯有一時名望尚與朱全忠交通崔昭緯輩固宜<lb/>
交邠岐矣内外將相不忠天下大勢横流以至於此昭<lb/>
宗欲何施為乎加之輕信易動動而無謀何以制服諸<lb/>
鎮賊臣也然賊臣之心亦可以恩信結一時之可倚者<lb/>
莫如太原太原有平賊大功爵賞已厚但為全忠所圖<lb/>
蓄忿不解昭宗若加之恩意虜性勁直感恩必深太原<lb/>
順則河東近輔魏鎮舊帥豈有不順之勢數鎮既順使<lb/>
<pb n="KR2o0004_WYG_003-35a"/>
讓能賢相經營於内復引同心之賢賛助時政宦官暴<lb/>
横者去之姦人害政者逐之朝廷漸治國威可漸振矣<lb/>
奈何不能用讓能之言聽張濬孔緯之計許全忠舉兵<lb/>
致太原拒命太原跋扈賊臣得以脅制朝廷讓能知勢<lb/>
不可為但以死許國可謂大忠矣自是諸鎮交亂車駕<lb/>
不能寧處復留兇逆之人久為輔相與巨盜畫篡逆之<lb/>
計乃亡唐祚哀哉<lb/>
　<lb/>
<pb n="KR2o0004_WYG_003-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐史論斷卷下<lb/>
</p>
<p>
</p>
  </div>
</body>
</text>
</TEI>
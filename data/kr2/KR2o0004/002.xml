<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐史論斷卷中</head>
    <p>
<pb n="KR2o0004_WYG_002-1a"/>
欽定四庫全書<lb/>
　唐史論斷卷中　　　　　　宋　孫甫　撰<lb/>
　睿宗<lb/>
　　景雲年<lb/>
論曰古之人君即位必踰年而改元者先君之年不可<lb/>
不終也繼大位不可無始也一年不可二君也先君之<lb/>
年不終則後嗣急於為君而㤀孝心矣繼大位無始則<lb/>
布政立事無以正本矣一年二君則國統不一而民聽<lb/>
<pb n="KR2o0004_WYG_002-1b"/>
惑矣典法如是之重人君可不謹其事歟睿宗於中宗<lb/>
雖兄弟之序然繼其位則同於先君安得不待踰年而<lb/>
改元葢大臣昧於經義而然也今書景雲年者不可分<lb/>
中宗所終之一年為二又不可記睿宗之始年謂之二<lb/>
年故變其例所以戒無禮而正不典也<lb/>
　　傳位皇太子使主細務<lb/>
論曰睿宗以次子平王賢而有功取内外屬望之意從<lb/>
長子辭讓之誠立為太子又以時多難上象示變知行<lb/>
<pb n="KR2o0004_WYG_002-2a"/>
事不當天意遂傳位於子實大公之心安宗社之計也<lb/>
奈何為一妹所惑雖傳位而不授以政使太子稱帝而<lb/>
主細務自稱太上皇而斷大事此體豈正乎故養成一<lb/>
妹大惡致姦人黨附從而逆謀賴太子英果先事誅之<lb/>
不然内難可測乎葢睿宗雖大公之心而明斷不至也<lb/>
惜哉<lb/>
　𤣥宗<lb/>
　　相姚元崇<lb/>
<pb n="KR2o0004_WYG_002-2b"/>
論曰天子任輔臣非知其忠推誠待之何以責成功輔<lb/>
臣荷天子之知非素藴策畫通逹時務盡節行之何以<lb/>
稱大用明皇之用相姚元崇之事君得其道矣初明皇<lb/>
以崇可相將召之張説輩讒言交結一不能動遂以大<lb/>
柄付之崇荷其信任之意力救時弊行之不疑數十年<lb/>
紛亂之政旬日而變紀綱法令卓然振起非君臣相得<lb/>
之誠至深至悉何以及此然為姚崇則易為明皇則難<lb/>
自中宗復位承武后暴政之餘且為韋庶人所制用姦<lb/>
<pb n="KR2o0004_WYG_002-3a"/>
貪去忠良官職無叙紀綱大亂重以太平暴横不改其<lb/>
惡中外人心思治甚切崇有才智固能觀時事之弊知<lb/>
變之之術一日當國政順人心行之不難耳明皇居藩<lb/>
邸已憤時弊之甚即位之始鋭意求治任崇固宜但張<lb/>
説有輔翊舊勲素親倚方居左右與崇不協崇雖才過<lb/>
於説適在疎逺不任説而任崇此所以為難也嗚呼人<lb/>
主知疎逺之臣可用付以大柄推誠待之使盡其心以<lb/>
成開元治平之業後之人主固宜以此為用賢之法也<lb/>
<pb n="KR2o0004_WYG_002-3b"/>
　　開元神武皇帝尊號<lb/>
論曰古天子之稱曰皇曰帝曰王葢稱其徳也秦不顧徳<lb/>
之所稱但自務尊極故稱皇帝然亦未有尊號也至漢<lb/>
哀帝始有聖劉太平之號此豈可為法乎髙祖太宗各<lb/>
有功徳俱無尊號髙宗㣘武后之意始稱天皇中宗從<lb/>
韋庶人之欲乃號應天二宗並為婦人所制綱紀號令<lb/>
不由於巳其行事紛亂果合天理乎而稱曰天皇號曰<lb/>
應天是妄自尊大但取千萬世罪與笑耳明皇以賢繼<lb/>
<pb n="KR2o0004_WYG_002-4a"/>
位祖宗善惡之事聞見固熟何故忘髙祖太宗之實徳<lb/>
襲髙宗中宗之虚名葢臣下謟諛不守經義逢君之過<lb/>
而然也故所上表明言何必稽古此人臣不忠之言耳<lb/>
人君行事不可泥古之迹又不可不稽古之道泥古迹<lb/>
則失於通變之機不稽古道無以成大中之法況明皇<lb/>
英偉之主志氣雄俊臣下常以古道諷之尚慮越逸可<lb/>
得更言何必稽古以導其侈心耶<lb/>
　　酸棗縣尉袁楚客上疏諫娛樂<lb/>
<pb n="KR2o0004_WYG_002-4b"/>
論曰開元二年明皇方勤政治用才傑百度共舉内外<lb/>
無事實有承平之風聽政之暇頗事娛樂以人之常情<lb/>
觀之天子當承平之時稍自娛樂未為大過然深計逺<lb/>
慮之士已憂之矣葢人情大抵好逸憚勞志氣稍充目<lb/>
前無患鮮有不驕惰者驕惰不已憂患遂至此事勢之<lb/>
常也況萬乗之貴為天下所奉又當内外無事恃此自<lb/>
樂驕怠之志必從而生姦人窺其情益求美物作竒伎<lb/>
以奉之心説意快以寵其人一寵之則姦人之徒争奮<lb/>
<pb n="KR2o0004_WYG_002-5a"/>
其計矣姦人得計時政必壞日復一日亂亡自至此人<lb/>
君好逸樂之常勢也故楚客一窺明皇娛樂之意以太<lb/>
康失道不聽五弟所述禽荒色荒甘酒嗜音峻宇雕墻<lb/>
之戒遂至失國秦穆公崇餙宫室由余譏其勞民能改<lb/>
其過乃興霸業之事上疏言之以止驕逸之漸明皇雖<lb/>
容其言而娛樂不改其意自以大功即位方任賢才致<lb/>
天下無事我娛樂何害哉所以忽其言不聽葢明皇才<lb/>
俊性英豪向在藩邸厯知民間事觀韋庶人之黨勢危<lb/>
<pb n="KR2o0004_WYG_002-5b"/>
社稷遂起兵討之能成大功兹乃感憤而為也及即位<lb/>
勵精政事委信賢佐命盡除前日之弊然英豪之性不<lb/>
能純入於道見時無事乃以娛樂為意殊不知娛樂浸<lb/>
久志意漸昬姦邪乘間以進自致危亂也但明皇雄才<lb/>
大畧雖務娛樂猶倚任正人以了國事徳澤之廣入人<lb/>
甚深故久而後致天寳之亂若中材之主不及明皇才<lb/>
畧復不能任賢致天下無事如開元時稍縱娛樂不待<lb/>
久而亂矣或曰人主當天下無事時不可自樂乎曰天<lb/>
<pb n="KR2o0004_WYG_002-6a"/>
下之大政務之廣堯舜至治之世尚曰兢兢業業一日<lb/>
二日萬幾戒慎若此後世之治望堯舜逺矣一時無事<lb/>
得不慎其微乎然人主聽斷之暇宴樂以節㳺幸以時<lb/>
豈不樂乎況天下奉之意無不滿何必從禽獸廣聲色<lb/>
使姦人得以窺其欲耶後世必法堯舜常保儉徳恐有<lb/>
不能但或嗜好於物不可使有形或倦怠於事不可使<lb/>
有迹外或有恩倖之臣權不可假内或有嬖寵之人言<lb/>
不可惑嗜好一形則小人極新美之事曲奉其欲而有<lb/>
<pb n="KR2o0004_WYG_002-6b"/>
所希矣倦怠一露則邪臣陳安逸之趣迎導其意而有<lb/>
所要矣假恩澤之權則黨附必衆而擅恩威矣惑嬖寵<lb/>
之言則私謁盛行而政令撓矣明皇在位既久四事皆<lb/>
不能慎故起天寳之亂然則天寳之亂原於楚客上疏<lb/>
之年矣<lb/>
　　盧懷慎遺表薦宋璟盧從愿<lb/>
論曰太宗嘗賜魏徴手詔言晉何曾不忠之罪葢謂曾<lb/>
窺見武帝奢逸之心不能切諌但退有後言也觀懷慎<lb/>
<pb n="KR2o0004_WYG_002-7a"/>
與宋璟等所言頗似何曾之意然懷慎與曾言同而意<lb/>
則異矣曾自以奢縱為時所譏見主之過黙而不言此<lb/>
正保位爾其與子孫竊言又欲取名於後世也懷慎清<lb/>
儉有節性復公正非懷固祿寵之人也其主方勤政治<lb/>
未有深過但以髙識見其萌芽不聞切諌此亦可責能<lb/>
與璟等深言且力薦之是使諌正於後以此論之懷慎<lb/>
與曾言同而意異也夫大臣徳望有素無保位懷祿之<lb/>
迹若觀主微過而不言又能薦賢者諫正於後尚可掩<lb/>
<pb n="KR2o0004_WYG_002-7b"/>
過如徳望未著見主過而不言又不能力薦賢者使之<lb/>
諫正此懷祿固位之人雖竊一時富貴千載萬世識者<lb/>
視之當為罪人矣<lb/>
　　用李林甫平章事<lb/>
論曰帝王之命輔相或自知其人或大臣所薦必名徳<lb/>
有素才能已試者始可協天下之望林甫先圖即官源<lb/>
乾曜薄其才行不許郎官不可為則其人不賢衆所知<lb/>
矣及宇文融引之為黨厯中丞侍郎無一善績可稱雖<lb/>
<pb n="KR2o0004_WYG_002-8a"/>
為韓休所薦休之言亦未必能信於主但武妃力士<lb/>
内為之助遂至大用爾假如明皇以林甫是韓休所薦<lb/>
休有一時之名其言雖可信豈不思武妃力士吾之嬖<lb/>
寵者也林甫為近臣能使嬖寵者為之言其人姦佞可<lb/>
知矣假如惑嬖寵之言不辯其佞既相之後能議何事<lb/>
況不知學術有何所長而任之也是林甫凡百奏請但<lb/>
能希意㫖以取恩寵耳人臣奏請之事若有合於主意<lb/>
當攷其經世濟民理道明白始可無疑若事事合於主<lb/>
<pb n="KR2o0004_WYG_002-8b"/>
意是明有所希而然也況本因嬖寵而用又奏請之事<lb/>
皆合已意凡帝王稍明理道者豈不復慮哉明皇天資<lb/>
不為不明一日昬惑都無念慮遂使姦臣擅權終亂天<lb/>
下則嬖寵之為患也如此夫帝王荷宗社之重主生靈<lb/>
之命不得賢輔何以興起治道求賢輔無他術必取名<lb/>
徳有素才能累試者可矣若名徳未著才能未彰但取<lb/>
嬖寵之言而命之以迎意希㫖而任之是上忘宗社之<lb/>
重下輕生靈之命欲天下不亂不可得也林甫任用浸<lb/>
<pb n="KR2o0004_WYG_002-9a"/>
久内則起大獄引楊國忠使倚貴妃勢以害忠良致其<lb/>
權力外則保任蕃將使專節制利其夷狄賤類無入相<lb/>
之路養成祿山凶威則天寳之亂林甫致之也噫天子<lb/>
一聽嬖寵之言任姦人相國以其迎意希㫖而寵之遂<lb/>
起大亂已罹播遷之禍民陷死亡之難後世人主得不<lb/>
戒之哉<lb/>
　　張九齡請斬安祿山<lb/>
論曰人君有忌心則賢者不能立事軍國之務至衆一<lb/>
<pb n="KR2o0004_WYG_002-9b"/>
人之智固不能了必藉賢者謀議也賢者謀議多出衆<lb/>
人之見非英睿求治之君往往不諒其心或以忤意厭<lb/>
之或以立異惡之姦邪希㫖之臣摭疑似之事從而讒<lb/>
毁則人君忌之矣既忌之不惟謀議難合且欲鬭一時<lb/>
怒氣多方沮之雖理道明白亦不從也賢者為人君所<lb/>
忌如此欲立事得乎九齡以髙才直道居輔相之位值<lb/>
明皇倦於政治厭聞讜言方且倚任李林甫姦臣謀議<lb/>
固無所合及奏祿山逆狀此先覺獨斷之論非常人可<lb/>
<pb n="KR2o0004_WYG_002-10a"/>
明其以將校敗衂請行軍法此有何難明之理況祿山<lb/>
素無賢名又無大功本以勇鋭可用今戰而敗衂則勇<lb/>
鋭亦不過人不知以何功徳可贖罪也是明皇特以九<lb/>
齡議論堅正多所違忤又聽姦言讒間久有忌心因不<lb/>
從其言而沮之也噫賢者忠於國而君忌之謀議之事<lb/>
雖理道明白不從其言在賢者無負於國矣但人主内<lb/>
倚姦言外養大惡遷播之辱歸咎何人哉<lb/>
　　刑罰㡬措推功李林甫牛仙客<lb/>
<pb n="KR2o0004_WYG_002-10b"/>
論曰或問開元二十五年明皇用姦人逐賢相戮直臣<lb/>
殺三子此國事大失人道㡬喪也有何徳化尚致天下<lb/>
訟獄希少曰國政善惡皆有後效明皇即位之初勵精<lb/>
政事得姚崇宋璟張九齡之徒繼為輔相盡心賛助故<lb/>
徳化被於人間風俗既厚獄訟㡬息及在位漸久怠於<lb/>
政治雖姦邪乘間而進尚有忠賢任事未至大害於政<lb/>
及罷免賢相専任姦人直臣言事遂遭殺戮三子無辜<lb/>
俱以讒死其他流貶者不可勝道此固君之大過但惡<lb/>
<pb n="KR2o0004_WYG_002-11a"/>
在於内而未及於民前日為善之效流風未改故獄訟<lb/>
尚希也林甫自以専任經嵗姦跡漸露取天下一善事<lb/>
掠之為功將以掩罪徐嶠輩小人得希其意妄托微物<lb/>
用為靈異上以固主心下以愚民聽明皇惑其事從而<lb/>
賞之自此擅威權起大獄姦惡日甚無所不為天寳之<lb/>
亂乃為惡之效也為君為相者勿以目前善迹便為己<lb/>
功當顧己之行事如何耳善惡之事未有不效者也<lb/>
　　冊忠王為皇太子<lb/>
<pb n="KR2o0004_WYG_002-11b"/>
論曰國之廢立太子可容易哉其立之也非嫡不可非<lb/>
長不可非賢不可開元初明皇立瑛為太子非嫡也非<lb/>
長也但以母善歌舞寵之遂立其子立之固容易耳然<lb/>
立之二十餘年名分久定雖不聞大善亦不聞有過又<lb/>
可容易廢之乎不惟廢之復殺之矣此雖武妃妖惑林<lb/>
甫賊計所致迹其本末亦由張説之過也明皇諸子皆<lb/>
非中宫所生也慎擇賢者立之可矣何必即位之初急<lb/>
立太子葢方寵瑛母用悦其意耳立之嵗久中外不聞<lb/>
<pb n="KR2o0004_WYG_002-12a"/>
其過人心有奉矣開元十七年忠王領河北元帥與百<lb/>
官相見張説退而言曰嘗觀太宗寫真圖忠王竒表寔<lb/>
類聖祖社稷之福也太子在上而説稱忠王竒表比之<lb/>
聖祖事果便乎葢昭成方娠説侍讀東宫知其異事謂<lb/>
王當受天命故因事言之使衆知耳亦或有結王之意<lb/>
説事明皇不惟東宫之舊復賛先天監國之事情義至<lb/>
宻非他相可比故任用以來言必從計必行觀忠王之<lb/>
事豈無宻謀潜議也若果以瑛之才不能任唐事忠王<lb/>
<pb n="KR2o0004_WYG_002-12b"/>
賢足以代之何不定計退瑛於藩而立忠王使父子之<lb/>
際無大過何得宻稱忠王之善而無所定計計雖不定<lb/>
明皇意已移矣天子於太子有移意則嬖寵姦賊之言<lb/>
入之易爾以此論之豈非張説之過也不然二十五年<lb/>
張九齡以直被黜朝廷之士知明皇方惡直言林甫方<lb/>
肆凶計誰復開口敢謀國事明皇於林甫之言無不聽<lb/>
納惟立壽王瑁事不聽而卒立忠王也然瑛之才逺不<lb/>
逮忠王無以辯之但以國有太子而説稱忠王之美又<lb/>
<pb n="KR2o0004_WYG_002-13a"/>
不賛定立子之計使處置得所終致明皇殺子之惡説<lb/>
無以逃其罪矣<lb/>
　　用聚歛臣王鉷<lb/>
論曰貞觀十年治書侍御史權萬紀奏銀坑事太宗惡<lb/>
其言利遂斥之不令立朝詳味當時致治之風堯舜何<lb/>
以加焉天子富有天下惟患徳義之不充不患財用之<lb/>
不足貞觀中天子勤勞政治敦尚儉徳非賢者不厚禮<lb/>
非功臣不寵賜内無嬖人専其恩外無姦臣竊其澤所<lb/>
<pb n="KR2o0004_WYG_002-13b"/>
用固有節所歛固不厚但慮人才未盡用生民未盡蘇<lb/>
意常不足爾天子務徳義如此所以言利之臣不能洽<lb/>
也天寳之初天子厭倦萬機日恣侈逸内有嬖人擅其<lb/>
寵外有姦臣導其欲恩倖寖廣用度日增常入之物不<lb/>
足以充其費必誅剥生民而後已此所以言利之臣必<lb/>
用於時也韋堅以渭運寵楊謹矜以積財進至王鉷任<lb/>
用則剥割極矣民以戍死邊追理舊課詔恩給復而廣<lb/>
收脚費寃痛之聲徧於天下鉷方以所聚之物謂之羡<lb/>
<pb n="KR2o0004_WYG_002-14a"/>
餘納於内庫以奉天子私費嗚呼天子之費豈有私乎<lb/>
且天子為生民主民勤力以奉之財賦之入固有常數<lb/>
入既有常用得無節乎故行賞於人使内外稱之曰宜<lb/>
也施恵於人使内外稱之曰宜也今乃恣奢逸廣偏賜<lb/>
嬖寵之家競為僣侈權倖之輩各極其欲是明皇用聚<lb/>
歛之臣割肌膚搥骨髓以快姦人女子之心爾快姦人<lb/>
女子之心而取天下之怨欲天下不亂不可得也王鉷<lb/>
聚歛極矣繼以楊國忠用事尤恣無名之取故明皇私<lb/>
<pb n="KR2o0004_WYG_002-14b"/>
費滋廣而内庫盈積季年之亂復資盗賊之用是明皇<lb/>
寵姦巧之臣窮生民之力始則奉私慾終乃為賊資也<lb/>
世之論治亂者多謂繫之時數今以太宗明皇之事驗<lb/>
之太宗斥言利之臣而天下自治明皇用聚歛之臣而<lb/>
天下自亂然則治亂果繫於時數乎後之王者宜鑒於<lb/>
此<lb/>
　　中官輔璆琳稱祿山不反<lb/>
論曰人主信任中官無甚於明皇也祿山領三道兵權<lb/>
<pb n="KR2o0004_WYG_002-15a"/>
勢力至重又請蕃將以代舊將反計可知楊國忠以貴<lb/>
妃之親極公相之位明皇寵信言無不從及奏祿山逆<lb/>
狀流涕言之是必欲感悟主心也然而明皇竟未之信<lb/>
潜使璆琳往察其狀是信國忠之意未及於中官也其<lb/>
意曰國忠我之寵丞相也但祿山有功不無忌嫉則其<lb/>
言未必忠於我也璆琳日在左右我所親信委之以事<lb/>
必盡忠於我也以此待璆琳之意過於國忠及為璆琳<lb/>
所誤遂成大亂雖誅之何益後之人君信待中官者可<lb/>
<pb n="KR2o0004_WYG_002-15b"/>
不慎哉<lb/>
　肅宗<lb/>
　　李光弼斬御史崔衆<lb/>
論曰將帥専閫外之事不行法不尚威固難以立功然<lb/>
行法尚威止以制服部下將士使一聽吾令盡力於事<lb/>
也若天子遣使於軍中有所違犯亦自戮之則置朝廷<lb/>
於何地況靈武初基大亂未定為將帥者固當盡忠義<lb/>
之心尊奉王室以起盛大之勢尚慮威靈未張安得為<lb/>
<pb n="KR2o0004_WYG_002-16a"/>
强横之態以輕朝廷即崔衆奉詔交兵驕慢將帥此固<lb/>
有罪奈奉朝命何不論奏其狀乞行國法於時天子方<lb/>
倚注將帥無不從之理天子從之而行法則將帥尊朝<lb/>
廷威二事俱濟矣何至忿其無禮遽行軍法朝廷已任<lb/>
其人堅拒王命至言宣勅則斬中丞拜宰相則斬宰相<lb/>
此强横之甚矣且穰苴之斬監軍以苴起卑下未為將<lb/>
士信服故請君之寵臣監軍因其有犯而行法立威以<lb/>
濟國事非已有所忿也光弼受將帥之任功效已著威<lb/>
<pb n="KR2o0004_WYG_002-16b"/>
名已髙不待戮衆而三軍信服矣況衆為御史奉朝命<lb/>
交兵又非監軍之比以驕慢戮之是因忿而行法至有<lb/>
斬宰相之語豈非强横之態也將帥之臣遇朝廷微弱<lb/>
强横自恣此固跋扈者常事且光弼忠賢不當如是葢<lb/>
暗於大體忿而不思也光弼將帥之才傑出於時平賊<lb/>
之功髙於諸將晚為讒人所間大節微虧葢不能去强<lb/>
横之態也惜哉<lb/>
　　賊陷睢陽害張巡<lb/>
<pb n="KR2o0004_WYG_002-17a"/>
論曰宰相舉事繫天下利害常盡大公之心尚慮智謀<lb/>
不周或至敗事況挾不平之意乎房琯之為相也與賀<lb/>
蘭進明有私怨進明帥河南既兼御史大夫是假風憲<lb/>
之威以重其任琯又用許叔冀為都將亦兼大夫均其<lb/>
官使不為下此宰相乘不平之氣舉事爾遂使睢陽危<lb/>
迫而進明不救忠賢數人為賊所害軍民之衆罹其荼<lb/>
毒或曰賀蘭進明好進之人巡逺功名既髙固有嫉之<lb/>
之意雖無許叔冀争權未必出兵救援則睢陽陷賊實<lb/>
<pb n="KR2o0004_WYG_002-17b"/>
進明之罪不繫房琯之過也荅曰進明先授攝御史大<lb/>
夫不滿其意遂極言排琯交憾愈深此固好進之人及<lb/>
帥河南權任甚重琯或慮其難制必用大將以分其權<lb/>
則當擇賢才任之使共力國事奈何叔冀一狡險人為<lb/>
都將復重其官與節帥等是正使各尚氣勢不相下爾<lb/>
豈宰相大公之意也不然進明雖好進於巡逺功名不<lb/>
無嫉意當南霽雲求救忠義憤發言詞哀切足以感激<lb/>
於人稍異木石者必動心進明亦非全然凶狠不知情<lb/>
<pb n="KR2o0004_WYG_002-18a"/>
義者安得絶無救意豈非有憚而然耶或曰韓愈作張<lb/>
巡傳後叙止言進明嫉巡逺聲威功績出己之上不肯<lb/>
出師不言叔冀事荅曰愈叙張巡事以李翰所作傳尚<lb/>
有遺落據汴徐間老人所言者書爾老人傳當時事又<lb/>
豈能窺進明之情況愈所書止曰遺事故不盡其本末<lb/>
唐史髙適傳載移書許叔冀使釋憾同援梁宋此事尤<lb/>
足證明則房琯挾怨用人致睢陽陷沒頗為得實嗟夫<lb/>
琯以時名作相不能立大功輔大業已負肅宗倚任之<lb/>
<pb n="KR2o0004_WYG_002-18b"/>
意又挾怨用人致敗國事則琯之流落以沒非不幸也<lb/>
後為相者戒之<lb/>
　　烏承恩為史思明所害<lb/>
論曰李光弼謀史思明事何不度事機不顧國體之甚<lb/>
思明為祿山逆黨罪不容誅但能從耿仁智忠義之言<lb/>
以范陽一道歸於朝廷雖險詐之心未可全信已能斬<lb/>
安慶緒之黨表歸順之節天子命之節帥封之王爵恩<lb/>
寵方厚未見復叛之迹何遽遣人圖之也若以叛逆之<lb/>
<pb n="KR2o0004_WYG_002-19a"/>
罪險詐之情必不可留亦須國威兵力足以制服其心<lb/>
赫然命將誅之示天下去惡之法何至方降國命之際<lb/>
乃遣人為之副介使潜結部曲圖之此豈國體也況河<lb/>
北殘㓂尚未平定叛逆之黨方觀國之恩信厚薄為向<lb/>
背之計思明既以歸順被寵隨而圖之使叛者決其計<lb/>
此又豈事機也使思明復叛大亂兩河毒生民敗王師<lb/>
凶勢之盛數年始平由兹失策矣噫光弼賢將謀乃如<lb/>
是之失後之謀國事者得不深慮之<lb/>
<pb n="KR2o0004_WYG_002-19b"/>
　　九節度使討安慶緒<lb/>
論曰用師不立統帥固鮮成功又況内臣監其事也慶<lb/>
緒反於東都兇勢已去雖有衆數萬尚據相州人心賊<lb/>
氣不同前日一子儀一光弼討之沛然有餘力何必二<lb/>
帥並命既以二帥俱元勲難於相統故不立元帥雖失<lb/>
用帥之法别無維制猶可成功何至假魚朝恩觀軍容<lb/>
宣慰之名朝恩内臣天子所親信者也天子親信之臣<lb/>
而觀軍容且復宣慰是主一時之事也既主其事必有<lb/>
<pb n="KR2o0004_WYG_002-20a"/>
預謀畫作恩威取功名之意然子儀光弼以元勲自任<lb/>
必不曲從也諸鎮之將觀其勢肯不附託乎肯無畏避<lb/>
乎他將各自為謀子儀光弼盡力於事命令不能制於<lb/>
衆矣措置如是欲不敗不可得也故數月間不能平定<lb/>
殘冦九鎮之師卒潰而歸河南之民大罹其毒由兹措<lb/>
置之失也<lb/>
　　李峴降蜀州刺史<lb/>
論曰肅宗逐李峴不唯為内臣所制亦昏暗然也峴之<lb/>
<pb n="KR2o0004_WYG_002-20b"/>
名徳為時信重作相未踰月謀論風采已能聳動中外<lb/>
及論毛若虚姦回致崔伯陽等無罪譴逐此固易明之<lb/>
事一縣尉捕捉殺馬坊卒非兇暴之甚安敢行法李輔<lb/>
國言卒之寃伯陽等按覆之具得其狀獨若虚附㑹輔<lb/>
國力言其寃肅宗不信伯陽等公正之言但<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>若虚姦<lb/>
奏豈非為輔國所制既枉逐正人宰相辯之復以為累<lb/>
且對侍臣言峴專權逐之逺郡獨為寛法是果不能辯<lb/>
曲直察枉正昏暗之甚也輔國一閹人以護從微勞寵<lb/>
<pb n="KR2o0004_WYG_002-21a"/>
用過分遂致强横撓亂國法公卿百官承附者衆峴既<lb/>
為相首論其狀輔國尋讓任用雖出忿意是亦知懼也<lb/>
一閹人强横天子不能制大臣不敢忤賢者作相首挫<lb/>
其鋒若任之嵗時必能制其姦惡不至於甚峴方盡心<lb/>
國事無所畏避肅宗以為專權而逐之養成輔國之勢<lb/>
卒至大惡噫肅宗中興之主也以過寵内臣遂昬懵至<lb/>
此惜哉<lb/>
　代宗<lb/>
<pb n="KR2o0004_WYG_002-21b"/>
　　僕固懷恩留賊將分帥河北<lb/>
論曰僕固懷恩留賊將之降者分帥河北以為巳援此<lb/>
固不忠之罪然觀其情有所憚而為之也肅宗寵信内<lb/>
臣為將帥之患郭子儀討平大亂收復二京元勲厚徳<lb/>
天下瞻望但不與魚朝恩相協為其讒間遂罷兵權李<lb/>
光弼戰伐盡力動有竒功才謀忠勇冠於諸將亦為朝<lb/>
恩所撓致有敗衂懷恩前從子儀知其事矣後事光弼<lb/>
憚其嚴而不附遂與朝恩協議以敗其功又施其計矣<lb/>
<pb n="KR2o0004_WYG_002-22a"/>
以李郭之功不能固其權任況他帥乎又觀代宗即位<lb/>
之始程元振輩用事於内甚於朝恩來瑱居將相之任<lb/>
一不從元振請託無罪而殺此懷恩所以不肯盡忠也<lb/>
若懷恩止慮賊平寵衰他無所憚則其父子力戰不踰<lb/>
年平定劇賊一門之内死王事者四十餘人此豈欲養<lb/>
賊乎何已平大盜而存其餘蘖是必有所憚而然爾人<lb/>
主任將帥使之盡忠有常道矣駕馭之術賞罰之典固<lb/>
不可失機㑹能不容權倖之人間其恩沮其謀使内有<lb/>
<pb n="KR2o0004_WYG_002-22b"/>
所憚外無所撓天下有事即當大任而無他憂天下無<lb/>
事則荷眷寵而不衰替則盡忠者衆矣肅代皆寵内臣<lb/>
過厚待將相不至使懷恩猜貳自為身謀狡計一生河<lb/>
北非天子有矣<lb/>
　　顔真卿降硤州<lb/>
論曰君之逐臣也或自見其過或為人所言自見其過<lb/>
必無忌心可矣為人所言尤當觀其狀察其情也顔真<lb/>
卿立朝議論風節時無倫比元載作相方引用私黨惡<lb/>
<pb n="KR2o0004_WYG_002-23a"/>
人之言遂請百官言事必先咨宰相而後上聞真卿極<lb/>
論其事以謂蔽塞言路過於林甫國忠時中外傳布稱<lb/>
真卿言為當故載深銜之因真卿攝祭太廟以祭器不<lb/>
修言於朝遂誣以誹謗而逐之且祭器不修衆所共見<lb/>
況繫有司之事言之豈為誹謗哉代宗雖非英睿之主<lb/>
亦非昏庸真卿之賢理宜知之載怨真卿之情理宜察<lb/>
之何不能辨其事而逐真卿豈非以載方擅權不能違<lb/>
其意乎代宗行事素尚寛厚且容宰相擅權而逐賢臣<lb/>
<pb n="KR2o0004_WYG_002-23b"/>
則尚寛之為害也如此夫君之為國也必有駕馭大臣<lb/>
之術有主張賢人之力然後大臣不敢擅權賢人得以<lb/>
立事代宗不通是道故元載積惡真卿不容於立朝大<lb/>
厯之政法廢弛由此致也<lb/>
　　李寳臣為馬承倩所辱復叛<lb/>
論曰天子遣使方鎮所以禮將帥恩軍民察事機也非<lb/>
謹厚有識之人惡可充其任況方鎮承朝廷姑息養成<lb/>
跋扈之勢久矣一日有奉詔立功者遣使撫勞尤在擇<lb/>
<pb n="KR2o0004_WYG_002-24a"/>
人天子但信任内臣不擇而使可乎河北自天寳末為<lb/>
賊所據至寳應中始平之僕固懷恩奏賊將之降者李<lb/>
寳臣田承嗣輩分帥諸鎮遂擁强兵署置將吏擅其土<lb/>
地不貢不覲交相親結勢不可破凡十餘年間朝廷止<lb/>
以目前未叛為安不能制馭也大厯十年田承嗣叛㑹<lb/>
李寳臣與之有隙表請討之代宗遂命出師寳臣果能<lb/>
與李正巳破承嗣之衆擒其將歸之京師是讐怨已深<lb/>
功效已著此天賜之機使唐統制河北也於是時朝廷<lb/>
<pb n="KR2o0004_WYG_002-24b"/>
當選賢明公勤之臣使勞其師恩其軍以厚禮安之正<lb/>
言諭之則前日桀黠之心必盡變今日已成之效必盡<lb/>
力乘勝破滅承嗣魏博自歸朝廷命賢帥守之寳臣正<lb/>
己自以有功於國各荷恩奬欲不效順不可得也茍復<lb/>
跋扈必有一先動者别帥討之尤易為力豈非天使唐<lb/>
統制河北之機耶今乃使中官劉清潭勞賜將士所至<lb/>
髙會不時進發故恩賞失時已沮三軍之氣矣又遣中<lb/>
官馬承倩宣勞寳臣無見貪愚之人不知亷恥不識事<lb/>
<pb n="KR2o0004_WYG_002-25a"/>
宜寳臣遺之百縑承倩詬罵擲於道中寳臣慙怒復與<lb/>
承嗣相結正己窺之亦不盡力於是玩養承嗣朝廷不<lb/>
能制不數年河北叛亂遂成横流之勢則天子任使内<lb/>
臣可不鑒哉<lb/>
　　李栖筠卒<lb/>
論曰天子擇宰相患不能知其人故所用或不賢賢者<lb/>
或不用代宗於元載知其不賢也於李栖筠知其賢也<lb/>
知不賢而久用之知其賢而不大用何哉大厯六年代<lb/>
<pb n="KR2o0004_WYG_002-25b"/>
宗察載姦貪故任栖筠為御史大夫使制之自是數年<lb/>
栖筠雖盡公忠之節而載姦貪日甚卒不能制葢宰相<lb/>
任天下事御史大夫主風憲權固不侔況載内結倖臣<lb/>
外植姦黨使栖筠並相守道寡援尚慮未勝一風憲職<lb/>
誠難制之也代宗既知其賢胡不罷載而相栖筠何至<lb/>
使憂憤而終也必以載有内外之助未易可罷則内外<lb/>
之黨能惑人主始為之助代宗知載姦貪既已不惑其<lb/>
黨安能為助既不能助又何憚而不罷也至十二年發<lb/>
<pb n="KR2o0004_WYG_002-26a"/>
載罪誅之内援者戮外黨者逐又何難哉豈非稔載之<lb/>
惡俟其極而去之也殊不知稔其惡數年間亂國事害<lb/>
生民多矣葢代宗優柔雖察載之惡而斷之不蚤遂使<lb/>
姦臣大害於國賢者憂憤而終惜哉<lb/>
　徳宗<lb/>
　　開陵陽渠城原州<lb/>
論曰楊炎為宰相論内庫之弊使財賦一歸有司言租<lb/>
庸之害定兩稅以便天下才力頗稱其任矣及建議浚<lb/>
<pb n="KR2o0004_WYG_002-26b"/>
陵陽渠不從嚴郢之言以起民怨城原州不納段秀實<lb/>
之計以致兵叛何其自敗功業也宰相之任固當竭才<lb/>
力以興國事苟謀議未至安得不從人之善況浚渠之<lb/>
事嚴郢引内圍種稻之費以明之利害甚顯何故不從<lb/>
其言也原州之議秀實請俟農隙興功是將安衆而立事<lb/>
又何故不納其計也不惟不從且仇其人矣葢炎自恃<lb/>
才力方持大權不欲天下之人一違其議故樹威如此<lb/>
殊不思宰相之議繫天下利害必在於是爾未至於是<lb/>
<pb n="KR2o0004_WYG_002-27a"/>
有違之者安得不從也從於善人稱賢矣已有賢名則<lb/>
何損才力何害大權乎兹至公之道也炎雖有才而心<lb/>
不公故不能成就功業卒至禍敗後之為相者戒之<lb/>
　　楊炎貶崖州司馬賜死<lb/>
論曰楊炎懷元載私恩仇劉晏而害之此固大罪正名<lb/>
誅之宜矣然炎之害晏本出私怨徳宗殺炎又非公法<lb/>
始炎譖晏言嘗託附獨孤妃欲立韓王徳宗不察虚實<lb/>
便以晏不利於巳至遣使先殺晏後詔以忠州叛罪之<lb/>
<pb n="KR2o0004_WYG_002-27b"/>
此君與相俱以私心殺害勲賢仍誣其罪用掩己過是<lb/>
上欺於天下欺於人中外寃惜固不能已也炎懼人言<lb/>
之多奏遣腹心使於四方言殺晏之事本由君怒以解<lb/>
己罪徳宗聞之又惡殺勲賢之事在己乃怒炎有意誅<lb/>
之若下詔述巳聽讒殺賢之過深自責雪晏之枉優加<lb/>
贈典正炎之事肆諸市朝猶可戒巳失道明國常憲使<lb/>
姦險者知懼忠憤者快心反擢用盧把姦惡益甚於炎<lb/>
乃加炎他罪殺之此豈公也為君為相逞私欲如是相<lb/>
<pb n="KR2o0004_WYG_002-28a"/>
欲無禍君欲不危難哉<lb/>
　　陸贄論吐蕃疾疫退軍<lb/>
論曰觀陸贄論吐蕃情狀不足助國討賊適足為患此<lb/>
賢者逺識也中國有事藉夷狄之力未有不為大患者<lb/>
服荒逺貧苦之俗習争鬭賊殺之事一日引之中國彼<lb/>
窺其利必當動心也且髙祖初起義兵得突厥數百人<lb/>
為助遂恃微功貪求不已後連嵗入冦為闗中患近十<lb/>
年髙祖至欲遷都避之肅宗以慶緒之亂藉回紇助兵<lb/>
<pb n="KR2o0004_WYG_002-28b"/>
雖與將帥同收二都至許之害生民取貨賄兹固中國<lb/>
之醜又嵗許賂遺及以帝女下嫁僅得一二年無事及<lb/>
遣兵助攻相州諸鎮軍潰回紇亦奔此豈能必勝也代<lb/>
宗以朝義未平復藉回紇兵力雖得數千人來助驕横<lb/>
兇悖元帥僚屬皆朝廷近臣多所鞭撻而死所過剽刼<lb/>
尤甚於賊賴僕固懷恩盡力始能同滅朝義代宗恩賞姑<lb/>
息無所不至曾未數年已入冦畿甸矣中國藉夷狄之<lb/>
力其患如此非特古事為驗乃唐事實然徳宗熟聞而<lb/>
<pb n="KR2o0004_WYG_002-29a"/>
親見也聞見而不能鑒又欲藉吐蕃之力葢當賊泚之<lb/>
亂車駕播遷艱危之中復行誤計爾吐蕃桀黠甚於諸<lb/>
戎結賛好謀尤多姦詐徳宗雖遣使賂遺促其發兵已<lb/>
與賊泚交通為觀變之計賴天祐唐祚使遘疾疫而退<lb/>
不然陸贄所慮進兵畿郊不却不前外奉國家内連兇<lb/>
逆兩受賂遺且恣剽刼王師不得伐叛庶民不得保生<lb/>
賊雖耗亡我亦困竭其勢至此唐祚危矣則中國雖衰<lb/>
不可假夷狄明矣不幸有事惟推至誠任人以激忠義<lb/>
<pb n="KR2o0004_WYG_002-29b"/>
天下之大臣民之衆必能盡力於國茍藉夷狄之力未<lb/>
有不為大患也<lb/>
　　盧把姦邪<lb/>
論曰李勉以盧杞姦邪天下皆知獨徳宗不知所以為<lb/>
姦邪此勉知其一未知其二杞姦邪惑主固有其術其<lb/>
始未能辯也及以大罪貶竄徳宗復念之此由性所合<lb/>
爾葢徳宗性忌盧杞性險人臣希主所忌之意而行其<lb/>
險計此固易合也當李懷光赴難奉天杞懼言巳之罪<lb/>
<pb n="KR2o0004_WYG_002-30a"/>
故沮其朝見致懷光怨望以叛徳宗悟其事已逐杞矣<lb/>
悟其事是辯其姦邪矣既辯而復念之葢當危難則不<lb/>
敢徇己之情懼臣下不盡力於平賊也賊既平復歸京<lb/>
師又欲肆己所為顧朝廷之臣未有如杞能希其意者<lb/>
故念之念之必將用之豈非性有所合也賴忠賢力諫<lb/>
其事杞復早死不然把必再用用則天下再亂矣人主<lb/>
性忌者宜戒之<lb/>
　　李晟論張延賞過惡<lb/>
<pb n="KR2o0004_WYG_002-30b"/>
論曰初徳宗用延賞相舊史言李晟與延賞不協表論<lb/>
其過故改授僕射初疑以為晟恃功挾怨以沮延賞及<lb/>
詳其本末乃晟忠於徳宗非恃功挾怨也晟雖一代元<lb/>
勲位崇官極常慕魏鄭公之為人思致君如貞觀之治<lb/>
事有當言犯而無隠至徳宗相延賞表論其過者知延<lb/>
賞非宰相器也但徳宗注意延賞必欲大用乃諭晟與<lb/>
之釋憾㑹劉元佐韓滉入朝以徳宗意勸晟表薦延賞<lb/>
晟不得已言之此又見晟不敢恃功固拒主意為强臣<lb/>
<pb n="KR2o0004_WYG_002-31a"/>
之態也延賞既相為徳宗寵待言無不從齊映居相位<lb/>
雖無顯赫才業言事薦賢頗稱純直延賞嘗與不足逐<lb/>
之逺郡怒晟不解以讒言罷其兵權又忌栁渾忠直擠<lb/>
之罷相本嫉晟社稷大功欲用劉元佐李抱真輩收復<lb/>
河隴以髙之遂建議減官收俸料以助軍既罷晟兵權<lb/>
抱真輩不平遂辭邊任又減官詔下衆言不便延賞復<lb/>
請量留員數以解謗譏作相數月鋭意報寃舉事輕脱<lb/>
如此固非宰相器則晟之表論其過豈非忠於徳宗乎<lb/>
<pb n="KR2o0004_WYG_002-31b"/>
但徳宗好姦人必使延賞作相尚以早卒未能大害天<lb/>
下不然時政亂矣或曰李晟言延賞不可大用於主誠<lb/>
忠矣然將帥方成大功領兵權進退宰相可乎荅曰將<lb/>
帥賢如晟名徳為下信服如晟者見天子命相非其人<lb/>
言之可矣不及晟者言之未免為强横也<lb/>
　　疑忌李晟<lb/>
論曰李晟自偏將至節度使謀無不成戰無不勝威名<lb/>
忠義為衆信服天子有將帥如此固可久任也況平大<lb/>
<pb n="KR2o0004_WYG_002-32a"/>
亂為一代元勲仁明之徳忠直之節無賢不肖知之矣<lb/>
天子得不久任之乎徳宗既委晟西北之任吐蕃畏之<lb/>
收河隴制諸戎必矣遂因入冦揚言以間晟且曰召我<lb/>
來何不具牛酒晟尋遣將出擊授以節制大破之以晟<lb/>
之元勲復有是功效稍有識者可辨吐蕃之情矣張延<lb/>
賞懷怨於晟承間讒之徳宗遂惑罷晟兵權使奉朝請<lb/>
葢徳宗之性疑忌之甚也若止惑延賞讒言何故貞元<lb/>
三年罷晟兵權是年延賞死至九年晟死其間七年吐<lb/>
<pb n="KR2o0004_WYG_002-32b"/>
蕃數為冦竟不任晟兵權但使奉朝請終身焉豈非忌<lb/>
晟之甚也晟之元勲令徳時無與比尚疑不任他帥窺<lb/>
之肯盡力乎他帥不盡力不惟邊患不弭據方鎮而復<lb/>
為跋扈計者往往有焉知天子踈忌賢臣少畏憚也聽<lb/>
讒忌賢其患如此後代觀之宜為深戒<lb/>
　　宰相崔損便辟固位<lb/>
論曰天子置宰相所以助治國事安社稷泰生民也徳<lb/>
宗用宰相但説奉己爾崔損厯官清要無善可稱一姦<lb/>
<pb n="KR2o0004_WYG_002-33a"/>
人裴延齡薦之遂用為相居位八年畧無能效惟過為<lb/>
恭遜兼事便辟以中天子意徳宗雖知衆議不容寵之<lb/>
終身焉是不求助國但悦奉己者明矣助國之相非無<lb/>
其人徳宗未嘗久用也如蕭復清潔守正才識髙逺論<lb/>
張鑑必禍言宦者干政識盧把姦邪莫非深切姜公輔<lb/>
博學純正好論時事奏拘賊泚㡬止其亂栁渾方直慷<lb/>
慨敢言憂平凉之㑹為戎所詐尋如其言陸贄善文辭<lb/>
識事機奉天作詔使武夫感激使懷光軍定李晟移軍<lb/>
<pb n="KR2o0004_WYG_002-33b"/>
致專力平賊之議凡論天下事無不得其體要顧此數<lb/>
人者才能謀議咸有先覺至忠之効誠助國之相也徳<lb/>
宗用之不越一年俱以罷免復加譴逐葢忌其言直又<lb/>
為姦人所間也賢者既逐小人任用故藩臣跋扈於外<lb/>
宦官專權於内法令不整朝綱日紊但容容然務行姑<lb/>
息之政以茍目前無事殊不知宗社辱矣生民病矣萬<lb/>
乘之體屈矣然人主多悦恭遜便辟之人者以其循嘿<lb/>
不忤於巳為退静耳殊不知此類無才能無績效果退<lb/>
<pb n="KR2o0004_WYG_002-34a"/>
静何由得至左右也是必宻為邪佞之計干進於時姦<lb/>
雄得志者以其附己趨向相合引而進之矣人主悦此<lb/>
類何不思國之設官自宰相至百執事皆取其稱職茍<lb/>
不稱職但為恭遜便辟何補於事哉人主何不察人之<lb/>
本末而用之所用者有何才力立事有何勲勞濟物有<lb/>
何謀議助國有何風節著時由賢者所薦耶由權倖所<lb/>
引耶以事驗之賢不肖分矣若不驗以事但曰其人恭<lb/>
遜也人臣於天子豈有不恭之理但觀所為何如茍以<lb/>
<pb n="KR2o0004_WYG_002-34b"/>
循嘿為恭此正不恭之大者葢循嘿之人見君之過不<lb/>
言也見事之失不救也時之安常保其寵時之危不預<lb/>
其事姦人之意則曰我以不忤意得位君失道國不治<lb/>
我之寵不衰何必忤意而自令失位也庸人之意則曰<lb/>
我無才能君以循嘿而貴我君失道國不治豈我能救<lb/>
哉姑嘿以固其寵爾此豈非不恭之大者乎忠賢則不<lb/>
然見君過必言見事失必救其意曰我之君豈下古之<lb/>
明王哉我賛助之必至於聖而後已君之聖則時安而<lb/>
<pb n="KR2o0004_WYG_002-35a"/>
民泰我居位無媿矣若不言其過不救其失陷君於不<lb/>
明則時不安而民不泰我竊位之罪人也故盡心於國<lb/>
知無不為其意如是豈非恭之大者乎人君以忤巳反<lb/>
謂之不恭多疎棄之此不思之甚也雖然人臣固有美<lb/>
節可貴者如李靖在貞觀中任僕射功名盛大恂恂退<lb/>
遜似不能言李鄘在元和中風績甚髙自淮南帥召為<lb/>
宰相知倖臣所薦竟辭不拜韋澳在大中間任京兆尹<lb/>
才望甚著宣宗欲命判户部澳嫉縉紳貪位敗教堅辭<lb/>
<pb n="KR2o0004_WYG_002-35b"/>
其任此可謂之退静矣若無才無力過事恭遜何足謂<lb/>
之退静此正姦雄固寵之術爾<lb/>
　<lb/>
　<lb/>
　<lb/>
　<lb/>
　<lb/>
　唐史論斷卷中<lb/>
</p>
<p>
</p>
  </div>
</body>
</text>
</TEI>
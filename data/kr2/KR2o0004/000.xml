<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐史論斷目錄</head>
    <p>
<pb n="KR2o0004_WYG_000-1a"/>
欽定四庫全書　　　　史部十五<lb/>
　唐史論斷目錄　　　　史評類<lb/>
　　卷上<lb/>
　　　召突厥兵<lb/>
　　　立建成為太子<lb/>
　　　殺劉文静釋裴寂<lb/>
　　　殺劉世讓<lb/>
　　　復置十二軍<lb/>
<pb n="KR2o0004_WYG_000-1b"/>
　　　放宫人<lb/>
　　　即位改元<lb/>
　　　魏鄭公論致治不難<lb/>
　　　中書門下議事使諫官預聞<lb/>
　　　責封倫舉賢<lb/>
　　　定朝廷之制<lb/>
　　　任用房杜<lb/>
　　　殺盧祖尚<lb/>
<pb n="KR2o0004_WYG_000-2a"/>
　　　魏公不避形迹<lb/>
　　　房杜相業<lb/>
　　　魏鄭公温彦博論處置降虜<lb/>
　　　命李靖為僕射<lb/>
　　　封禪不著於經<lb/>
　　　命李靖討吐谷渾<lb/>
　　　貶權萬紀言利<lb/>
　　　魏鄭公諫諍<lb/>
<pb n="KR2o0004_WYG_000-2b"/>
　　　以髙昌為州縣<lb/>
　　　立晉王為太子<lb/>
　　　親征髙麗<lb/>
　　　劉洎賜死<lb/>
　　　後宫不著名<lb/>
　　　降李勣為疊州都督<lb/>
　　　命李勣為僕射同中書門下三品<lb/>
　　　褚遂良諫廢立皇后<lb/>
<pb n="KR2o0004_WYG_000-3a"/>
　　　顯慶改元<lb/>
　　　長孫無忌黔州安置<lb/>
　　　殺上官儀<lb/>
　　　乾封改元<lb/>
　　　追尊祖宗自稱天皇后稱天后<lb/>
　　　郝處俊諫令后攝政<lb/>
　　　劉仁軌請李敬元統兵禦吐蕃王師覆敗<lb/>
　　　裴炎請太后歸政太后殺之<lb/>
<pb n="KR2o0004_WYG_000-3b"/>
　　　不稱武后年名<lb/>
　　　狄仁傑薦張柬之為相<lb/>
　　　廢武后<lb/>
　　　韋后安樂公主進鴆帝<lb/>
　　卷中<lb/>
　　　景雲年<lb/>
　　　傳位皇太子使主細務<lb/>
　　　相姚元崇<lb/>
<pb n="KR2o0004_WYG_000-4a"/>
　　　開元神武皇帝尊號<lb/>
　　　酸棗縣尉袁楚客上疏諫娱樂<lb/>
　　　盧懷慎遺表薦宋璟盧從愿<lb/>
　　　用李林甫平章事<lb/>
　　　張九齡請斬安祿山<lb/>
　　　刑罰㡬措推功李林甫牛仙客<lb/>
　　　冊忠王為皇太子<lb/>
　　　用聚歛臣王鉷<lb/>
<pb n="KR2o0004_WYG_000-4b"/>
　　　中官輔璆琳稱祿山不反<lb/>
　　　李光弼斬御史崔衆<lb/>
　　　賊陷睢陽害張巡<lb/>
　　　烏承恩為史思明所害<lb/>
　　　九節度使討安慶緒<lb/>
　　　李峴降蜀州刺史<lb/>
　　　僕固懷恩留賊將分帥河北<lb/>
　　　顔真卿降峽州<lb/>
<pb n="KR2o0004_WYG_000-5a"/>
　　　李寳臣為馬承倩所辱復叛<lb/>
　　　李栖筠卒<lb/>
　　　開陵陽渠城原州<lb/>
　　　楊炎貶崖州司馬賜死<lb/>
　　　陸贄論吐蕃疾疫退軍<lb/>
　　　盧杞姦邪<lb/>
　　　李晟論張延賞過惡<lb/>
　　　疑忌李晟<lb/>
<pb n="KR2o0004_WYG_000-5b"/>
　　　宰相崔損便僻固位<lb/>
　　卷下<lb/>
　　　李絳料魏博事勢<lb/>
　　　用裴度相<lb/>
　　　李鄘辭平章事<lb/>
　　　注意相<lb/>
　　　裴度罷相位<lb/>
　　　失河北<lb/>
<pb n="KR2o0004_WYG_000-6a"/>
　　　韋處厚乞相裴度<lb/>
　　　昭愍遇害<lb/>
　　　貶杜元頴<lb/>
　　　辨朋黨<lb/>
　　　制内臣<lb/>
　　　鄭覃言開成政事<lb/>
　　　不能制内臣<lb/>
　　　殺陳王安王<lb/>
<pb n="KR2o0004_WYG_000-6b"/>
　　　李徳裕讓太尉<lb/>
　　　不能駕馭李徳裕<lb/>
　　　貶李徳裕<lb/>
　　　小節<lb/>
　　　令狐綯縱賊<lb/>
　　　用韋保衡路巖相<lb/>
　　　鄭畋罷相<lb/>
　　　李克用討朱全忠<lb/>
<pb n="KR2o0004_WYG_000-7a"/>
　　　朱全忠簒逆<lb/>
　　　　<hi>臣</hi>等謹案唐史論斷三卷宋孫甫撰甫字之<lb/>
　　　　翰陽翟人舉天聖八年進士厯右正言遷天<lb/>
　　　　章閣待制河北轉運使兼侍讀甫以劉昫唐<lb/>
　　　　書猥襍失體改用編年法著唐史記七十五<lb/>
　　　　卷其間善惡分明可為龜鑑者復著論以明<lb/>
　　　　焉甫没唐史記宣取留禁中世遂不得見惟<lb/>
　　　　論斷獨傳于後紹興二十七年嘗鋟板于南<lb/>
<pb n="KR2o0004_WYG_000-7b"/>
　　　　劍州端平間舊板不存復刻于東陽郡甫生<lb/>
　　　　平自重此書至于盥手啟笥曽鞏歐陽修所<lb/>
　　　　作墓誌行狀及司馬光題跋蘇軾答李廌書<lb/>
　　　　亦皆推許甚至朱子語類嘗稱唐論精練説<lb/>
　　　　利害如身處親厯之但理不及唐鑑又稱吕<lb/>
　　　　伯恭晚年謂唐論勝唐鑑要之也是切於事<lb/>
　　　　情只是大綱却不正了云云則極重其議論<lb/>
　　　　之精切而惜其不能盡衷於醇正葢甫生平<lb/>
<pb n="KR2o0004_WYG_000-8a"/>
　　　　以氣節自負故所論或不免稍失之偏激然<lb/>
　　　　於治亂得失之故指陳鑿鑿實足為考鏡之<lb/>
　　　　資讀史者所當與范祖禹唐鑑㕘觀而互証<lb/>
　　　　者也乾隆四十二年八月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　　總　校　官<hi>臣</hi>陸　費　墀<lb/>
<pb n="KR2o0004_WYG_000-9a"/>
唐史論斷序<lb/>
古之史尚書春秋是也二經體不同而意同尚書記治<lb/>
世之事作教之書也故百篇皆由聖人立不以惡事名<lb/>
雖桀紂之惡亦因湯武之事而見不特書也但聖賢順<lb/>
時通變言與事各有所宜為史者從而記之又經聖人<lb/>
所定典謨訓誥誓命之文體雖不一皆足以作教於世<lb/>
也春秋記亂世之事立法之書也聖人出於季世覩時<lb/>
之亂居下而不能治故立大中之法裁判天下善惡而<lb/>
<pb n="KR2o0004_WYG_000-9b"/>
明之以王制是聖人於衰亂之時起至治之法非謹其<lb/>
文則不能正時事而垂大典矣此尚書春秋之體所以<lb/>
不同也然尚書記治世之事使聖賢之所為傳之不朽<lb/>
為君者為臣者見為善之效安得不説而行之此勸之<lb/>
之道也其間因見惡事致敗亂之端此又所以為戒也<lb/>
春秋記亂世之事以褒貶代王者之賞罰時之為惡者<lb/>
衆率辯其心迹而貶之使惡名不朽為君者為臣者見<lb/>
為惡之效安得不懼而防之此戒之之道也其間有善<lb/>
<pb n="KR2o0004_WYG_000-10a"/>
事焉明其心迹而褒之使光輝於世此又所以為勸也<lb/>
是尚書春秋記治亂雖異其於勸戒則大意同也後之<lb/>
為史者欲明治亂之本謹戒勸之道不師尚書春秋之<lb/>
意何以為法至司馬遷修史記破編年體創為紀傳葢<lb/>
務便於記事也記事便則所取博故竒異細碎之事皆<lb/>
載焉雖貫穿羣書才力雄俊於治亂之本勸戒之道則<lb/>
亂雜而不明矣然有識者短之謂紀傳所記一事分為<lb/>
數處前後屢出比於編年則文繁此類固所失不細殊<lb/>
<pb n="KR2o0004_WYG_000-10b"/>
不知又有失之大者夫史之紀事莫大乎治亂君令於<lb/>
上臣行於下臣謀於前君納於後事臧則成否則敗成<lb/>
則治之本敗則亂之由此當謹記之某年君臣有謀議<lb/>
將相有功勲紀多不書必俟其臣歿而備載於傳是人<lb/>
臣得專有其謀議功勲也尚書雖不謹編年之法君臣<lb/>
之事年代有序羲和之業固載於堯典稷契臯䕫之功<lb/>
固載於舜典三代君臣之事亦猶是焉遷以人臣謀議<lb/>
功勛與其家行細事雜載於傳中其體便乎復有過差<lb/>
<pb n="KR2o0004_WYG_000-11a"/>
邪惡之事以召危亂不於當年書之以為深戒豈非失<lb/>
之大者或曰春秋雖編年經目其事傳載本末遷立紀<lb/>
傳亦約是體故劉餗史例曰傳所以釋紀猶春秋之傳<lb/>
焉此可見遷書之不失也答曰春秋聖人立法之書也<lb/>
立法故目其事而斷之明治亂之本所目之事或一句<lb/>
或數句國之典制㒺不明人之善惡㒺不辨左氏史官<lb/>
也見聖人之經所目之事遂從而傳之雖不能深釋聖<lb/>
人之法記事次序一用編年之體非外春秋經目獨為<lb/>
<pb n="KR2o0004_WYG_000-11b"/>
記也遷之為紀也周而上多載經典之事固無所發明<lb/>
至秦漢紀並直書其事何嘗有法紀無法傳何釋焉此<lb/>
乃餗附遷而為之辭也或曰史之體必尚編年紀傳不<lb/>
可為乎荅曰為史者習尚紀傳久矣厯代以為大典必<lb/>
論之以復古則泥矣有能編列君臣之事善惡得實不<lb/>
尚僻怪不務繁碎明治亂之本謹勸戒之道雖為紀傳<lb/>
亦可矣必論其至則不若編年體正而文簡也甫嘗有<lb/>
志於史竊慕古史體法欲為之因讀唐之諸書見太宗<lb/>
<pb n="KR2o0004_WYG_000-12a"/>
功徳法制與三代聖王並後帝英明不逮又或不能守<lb/>
其法乃有荒縱狠忌庸懦之君故治少而亂多然有天<lb/>
下三百年由貞觀功徳之逺也唐書繁冗遺畧多失體<lb/>
法事或大而不具或小而悉記或一事别出而意不相<lb/>
照怪異猥俗無所不有治亂之迹散於紀傳中雜而不<lb/>
顯此固不足以彰明貞觀功徳法制之本一代興衰之<lb/>
由也觀髙祖至文宗實錄叙事詳備差勝於他書其間<lb/>
文理明白者尤勝焉至治亂之本亦未之明記事務廣<lb/>
<pb n="KR2o0004_WYG_000-12b"/>
也勸戒之道亦未之著褒貶不精也為史之體亦未之<lb/>
具不為編年之體君臣之事多離而書之也又要切之<lb/>
事或有遺畧君臣善惡之細四方事務之繁或備書之<lb/>
此於為史之道亦甚失矣遂據實錄與書兼采諸家著<lb/>
錄參驗不差足以傳信者修為唐史記舊史之文繁者<lb/>
刪之失去就者改之意不足而有它證者補之事之不<lb/>
要者去之要而遺者增之是非不明者正之用編年之<lb/>
體所以次序君臣之事所書之法雖宗二經文意其體<lb/>
<pb n="KR2o0004_WYG_000-13a"/>
畧與實錄相類者以唐之一代有治有亂不可全法尚<lb/>
書春秋之體又不敢僣作經之名也或曰子之修是書<lb/>
不尚紀傳之體可矣不為書志則郊廟禮樂律厯災祥<lb/>
之事官職刑法食貨州郡之制得無遺乎荅曰郊廟而<lb/>
下固國之巨典急務但記其大要以明法度政教之體<lb/>
其備儀細文則有司之書各有司存為史者難乎具載<lb/>
也自康定元年修是書至皇祐四年草具遂作序述其<lb/>
意更竢刪潤其文後以官守少暇未能備具逮嘉祐元<lb/>
<pb n="KR2o0004_WYG_000-13b"/>
年成七十五卷是年冬卧病久慮神思日耗不克成就<lb/>
且就其編秩粗成一家況才力不盛叙事不無踈畧然<lb/>
於勸戒之義謹之矣勸戒之切而意逺者著論以明焉<lb/>
欲人君覽之人臣觀之備知致治之因召亂之自邪正<lb/>
之效煥然若繪畵於目前善者從之不善者戒之治道<lb/>
可以常興而亂本可以預弭也論九十二首觀者無忽<lb/>
不止唐之安危常為世鑒矣宋尚書刑部郎中充天章<lb/>
閣待制兼侍讀許州孫甫之翰撰<lb/>
</p>
<p>
</p>
  </div>
</body>
</text>
</TEI>
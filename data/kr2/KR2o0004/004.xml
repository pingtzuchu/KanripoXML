<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0004_WYG_004-1a"/>
附錄<lb/>
　　歐陽文忠公所作墓誌節文<lb/>
公博學强記尤喜言唐事能詳其君臣行事本末以推<lb/>
見當時治亂每為人說如身履其間而聽者曉然如目<lb/>
見故學者以謂閲嵗讀史不如一日聞公論也所著唐<lb/>
史記七十五卷論議宏贍書未及成卒於家公既卒詔<lb/>
取其書藏秘府<lb/>
　　蘇東坡荅李方叔書節文<lb/>
<pb n="KR2o0004_WYG_004-1b"/>
錄示孫之翰唐論僕不識之翰今見此書凜然得其為<lb/>
人至論褚遂良不譛劉洎太子瑛之廢由張説張巡之<lb/>
敗縁房琯李光弼不當圖史思明宣宗有小善而無人<lb/>
君大略皆舊史所不及議論英發暗與人意合者甚多<lb/>
又讀歐陽文忠公志文司馬君實跋尾益復慨然然足<lb/>
下欲僕别書此文入石以為之翰不朽之託何也之翰<lb/>
所立於世者如此雖無歐陽公文可也而況欲託字畫<lb/>
之工以求信於後世不已陋乎<lb/>
<pb n="KR2o0004_WYG_004-2a"/>
　　曾南豐所作行狀節文<lb/>
公博學强記其氣温其貌如不能自持及與人言反覆<lb/>
經史上下千有餘年貫穿通洽不可窺其際而退視其<lb/>
家初未嘗蓄書葢既讀之終身多不忘也所著唐史記<lb/>
七十五篇以謂已之所學治亂得失之説具於此可以<lb/>
觀公之志也公殁有詔求其書<lb/>
　　曾南豐經進隆平集節文<lb/>
孫甫字之翰許州人天聖五年同學究出身八年再舉<lb/>
<pb n="KR2o0004_WYG_004-2b"/>
登進士第杜衍在樞宻府薦之除秘閣校理累擢天章<lb/>
閣待制河北都轉運使留侍講卒年六十贈右諫議大<lb/>
夫著唐史書七十五卷每言唐君臣行事以推見當時<lb/>
治亂若身履其間聞者釋然<lb/>
　　曾南豐寄之翰古詩一首<lb/>
孫侯腹載天下書崔嵬豈啻重百車伏羲以來可悉數<lb/>
孰若自作何有餘更能議論恣傾倒萬里一㵼崐崘渠<lb/>
誰為胸中斡太極元氣浩浩隨卷舒昔來諫官對天子<lb/>
<pb n="KR2o0004_WYG_004-3a"/>
何穢不欲親芟鋤不容乃獨見磊落出走北海飄長裾<lb/>
孫侯風節何所似雪洗八荒看太虛親如國忠眼不顧<lb/>
舊若張禹手所除歸來已絶褒貶筆進用祗調敷倉儲<lb/>
合持詩書白虎論更䕶日月金華居萬世深根固社稷<lb/>
百年舊叟休田廬素識孤生愛茅屋久將老母求山砠<lb/>
秋歸願事九江獲夜出未倦安豐漁孔明茍欲性命遂<lb/>
孟子豈病王公疎塵埃未得見此樂太息一付西江魚<lb/>
</p>
<p>
</p>
  </div>
</body>
</text>
</TEI>
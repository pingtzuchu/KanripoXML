<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>忠貞錄巻一</head> <lb/>
    <p>
<pb n="KR2g0013_WYG_001-1a"/>
欽定四庫全書<lb/>
　忠貞錄巻一<lb/>
　　　　　　　　　　明李維樾林増志同編<lb/>
　古詩<lb/>
　　梅雨潭<lb/>
横空峭壁㵼飛瀑聲震淵霆揺地軸絪緼氣濕浮太空<lb/>
衝崖散作珠萬斛源頭直與銀河通半空簸落花流淙<lb/>
此境定知無炎熱萬壑千巖洒晴雪<lb/>
<pb n="KR2g0013_WYG_001-1b"/>
　　溪山行贈友人<lb/>
溪山行行失路浩歌溪山怒山髙旣莫陟水深豈能渡<lb/>
水深㳺蛟龍山髙哮虎狼虎狼叱咤不可聞蛟龍贔屓<lb/>
奚可當山自髙水自深抱琴何處求知音知音旣遇心<lb/>
神閒為君説盡行路艱溪山路鄙小行行勿復道蛟龍<lb/>
虎狼纔傷夷與君直上青雲梯<lb/>
　五言律<lb/>
　　陳叔起畫<lb/>
<pb n="KR2g0013_WYG_001-2a"/>
野徑通禪刹溪流沒釣磯小舟衝浪出幽鳥背人飛逺<lb/>
樹浮蒼靄空山淡落暉竹廬吾所愛眞與世相違<lb/>
　七言律<lb/>
　　西施菊<lb/>
返魂香幻作秋叢賞識東籬靖節翁粧濕有㾗凝曉露<lb/>
酒酣無力倚西風恃姸曽得夫差寵雪恥先來范蠡功<lb/>
千古館娃遺恨處清吟難與洗妖紅<lb/>
　　寳香<lb/>
<pb n="KR2g0013_WYG_001-2b"/>
此室不如斗來大此心不啻天様寛白雲忽去山在户<lb/>
紅日乍晴人倚䦨一聲两聲花鳥好千樹萬樹松風寒<lb/>
詩成大笑出門去長空浩蕩江水渾<lb/>
　　贈周孟秩考滿之京<lb/>
計吏循良籍籍名驅車就道馬蹄輕九重雨露沾衣濕<lb/>
萬里山河映日明步入翠華㸔殿最班聯玉笋沐恩榮<lb/>
䇿勲樹伐男兒事竚見褒書下帝京<lb/>
　　元旦送鄉兄襄陽守鮑東園囘朝<lb/>
<pb n="KR2g0013_WYG_001-3a"/>
長樂鳴鞭曙色開履端輯瑞逺臣來<hi>闕</hi>　　　祥雲合<lb/>
玉佩初臨<hi>闕</hi>　　寳厯新㸔<hi>闕</hi>　　　星蚤已見中台<lb/>
鈞天更聽昇平曲湛露承<hi>闕</hi>　夀杯<lb/>
　七言絶句<lb/>
　　晚眺<lb/>
浣花溪上雙楠木老杜草堂生夏寒門外青山三十六<lb/>
讀書終日倚䦨干<lb/>
　　墨竹<lb/>
<pb n="KR2g0013_WYG_001-3b"/>
洞庭木落水生波月入斜忩露氣多虞<hi>闕</hi>　　秋自晚<lb/>
滿江煙雨泣湘娥<lb/>
　　墨菊<lb/>
我向𤣥都逄羽士自言種菊不多根灌園只汲臨池水<lb/>
嵗嵗開花帶墨㾗<lb/>
　　紅梅<lb/>
誰教姑射飲流霞爛醉西湖處士家㡬度春風吹不醒<lb/>
至今顔色似桃花<lb/>
<pb n="KR2g0013_WYG_001-4a"/>
　　梅影<lb/>
華光淡墨鵝溪絹不似天公巧絶竒碧水晴沙風定後<lb/>
空山茅屋月明時<lb/>
　　二月梅<lb/>
毎日尋芳盡醉歸溪隂沙岸忽横枝暗香浮動梨花月<lb/>
春色平分正此時<lb/>
　　落梅<lb/>
山中昨夜東風惡詩客柴門向晚開狼籍一庭春意思<lb/>
<pb n="KR2g0013_WYG_001-4b"/>
半飄風雨半依苔<lb/>
　　栽梅<lb/>
風流東閣題詩客瀟灑西湖處士家雪冷江深無夢到<lb/>
自鋤明月種梅花<lb/>
　　題扇<lb/>
夜入瑶䑓㸔明月吹簫惟有董雙成碧桃花外人騎鶴<lb/>
報道天書下玉京<lb/>
　　山水<lb/>
<pb n="KR2g0013_WYG_001-5a"/>
長松雨過秋隂滿日日攜琴自徃囘安得扁舟乗晚興<lb/>
載將山色過江來<lb/>
　　春興<lb/>
杖藜徐步出門去好花無數媚巖阿摘花歸去不成挿<lb/>
坐對芳池春水多<lb/>
　　又<lb/>
雨過前山花寂寂日照嵐光翠欲滴長嘯一聲隂霧開<lb/>
習習清風滿巖壁<lb/>
<pb n="KR2g0013_WYG_001-5b"/>
　序<lb/>
　　送周孟秩之任序<lb/>
洪武已已孟春周君孟秩世居温之瑞安溪西世家由<lb/>
人材舉授永春縣丞有政聲考最欽受朝命陞知河間<lb/>
寧津令歸鄉里省墓而行邑縉紳之士平昔與君交㳺<lb/>
者皆歌詩以餞之祖筵旣陳予為序乃酌酒而告之曰<lb/>
昔者聖門髙弟子賤之治單父終日鼓琴而大治子㳺<lb/>
為武城宰以禮樂為教夫子聞而韙之周君生長衣冠<lb/>
<pb n="KR2g0013_WYG_001-6a"/>
之系詩禮之𫝊固有本<hi>闕</hi>　　　　　　　學聖人之<lb/>
道則是聖人之徒也觀<hi>闕</hi>　　　　資質醇厚倜儻有<lb/>
為學旣乆措諸政事其設施必有大過人者今也製錦<lb/>
扵斯固未足以盡其才也雖然郎官出宰百里上應列<lb/>
宿當思所以忠君愛民之道以對揚天子之休命也幸<lb/>
勿以一邑如斗而屑意焉吾聞子程子有言曰使民各<lb/>
得輸其情正已以格物斯言足為後世法君今莅政寧<lb/>
津以禮樂為教不欺扵心毋怠扵事化成俗美使民為<lb/>
<pb n="KR2g0013_WYG_001-6b"/>
三代之民而樂聖朝雝熙之治則君不負所學而循吏<lb/>
可㡬詎容二賢專美扵前而已乎他日言治邑亷能有<lb/>
聲者必吾孟秩也敬忝辱令先君之德故贈言不以頌<lb/>
而以規并系之以詩云分符百里信非輕果爾鶯遷寵<lb/>
渥榮邑屬寧津稱大地政成單父擅嘉名門前柳拂疑<lb/>
僊令境内花明是錦城顧我相知年已茂<hi>闕</hi>
交情<lb/>
　　趙氏遺芳集<lb/>
<pb n="KR2g0013_WYG_001-7a"/>
瑞安峴西趙廷暉氏集鄉之縉紳先生遺其先君子德<lb/>
深甫詩文若干首及甫歿銘誌鄉人哀悼惜之詞文若<lb/>
干首帙成請名扵予予閲之歆甫之德布而髙廷暉氏<lb/>
之為因名之曰趙氏遺芳集又重為之序云趙為宋室<lb/>
之後南渡去古汴而散處江南若吾温之永樂瑞平皆<lb/>
籍浚儀為秦王𣲖下至今譜牒班班可考由德深甫以上<lb/>
皆葆光弗耀信乎奕世之𫝊明脉經稽本草祛疾活人<lb/>
其所施者博而獲濟者廣矣因是德稱扵人嗟歎不已<lb/>
<pb n="KR2g0013_WYG_001-7b"/>
而咏歌之大篇短章金玉交奏誦之使人毛骨森竦恍<lb/>
然見眉宇挹光霽而不知九京之限也吁今不可作矣<lb/>
見其集尚能使人歆慕而况當時聆其緒論沐其德澤<lb/>
諸君子之有作也宜矣雖然自非賢子孫寳輯而類集<lb/>
之則將為覆醯醢穴蟲䑕如電光泡影之不常焉能保<lb/>
之以示諸後乎若廷暉氏之為可謂知所務哉後之人<lb/>
尚當以其心為心則遺芳之集𫝊之愈乆而愈有光焉<lb/>
詩曰永言孝思孝思維則竊敢誦斯語以為趙氏遺芳<lb/>
<pb n="KR2g0013_WYG_001-8a"/>
集序<lb/>
　墓誌<lb/>
　　眀贈奉政大夫脩正庶尹禮部郎中繼道先生葉<lb/>
　　公墓志銘<lb/>
洪武歳乙卯臘月三日繼道先生葉公卒迺孤思永奉<lb/>
先志舉柩安厝于里之紫華山西谷峯下後十餘年思<lb/>
永與余同官京師公以子貴追贈禮部郎中思永因持<lb/>
公行實乞余銘公墓余不克辭按狀公諱葵字叔向號<lb/>
<pb n="KR2g0013_WYG_001-8b"/>
雲泉逸民其先南陽楚縣南頓鄉髙貴里人漢大中大<lb/>
夫諱望者徙丹陽句容晉蒼梧太守諱儉者再徙栝之<lb/>
松陽𫝊諱仁㨗仕唐殿前都押衙避五季亂復徙温之<lb/>
瑞安郭公洋紫華山遂世家焉公曾大父諱鈺登仕郎<lb/>
大父諱貫道考諱堡翁三世皆以孝行聞母汪氏生公<lb/>
扵元大德丙午二月十六日㓜岐嶷警敏殊異常兒人<lb/>
咸謂世德之祥徴年十八而失怙越三年母汪夫人繼<lb/>
違飬二弟一妹猶在提抱中公思厥考遺訓稽古力行<lb/>
<pb n="KR2g0013_WYG_001-9a"/>
攜弟妹卜廬於前州治西峴山下教育之俾成人閉户<lb/>
十餘年玩索羣籍窮探義理毎終日危坐反身以求誠<lb/>
超然有得扵窮理盡性之要嘗曰予始知道時思周子<lb/>
不除忩草張子聽驢鳴與自家意思一般猶判物我為<lb/>
二及見得此理眞徹上徹下與自家道理觸處皆然方<lb/>
此是學著眀辨工程三十七篇性理粹語易學精微各<lb/>
一巻皆研精太極隂陽鬼神性命之奥又述濓洛宗𣲖<lb/>
六巻異端辨三十七條括之以理証之以聖賢之大道<lb/>
<pb n="KR2g0013_WYG_001-9b"/>
治平䇿畧二十四篇所言皆鑿鑿有經濟詩文各自為<lb/>
巻有鏡清紀拙隨寓吟稿白石陶咏千餘章序紀銘䟦<lb/>
雜著若干篇什忠義如宋文丞相鄂武穆王各序其事<lb/>
而系之以賛晚復作逸民𫝊未就而公已捐賓客矣公<lb/>
之學以敬為主以静養為功夫反求諸身心而務為深<lb/>
造體騐故言有根㨿而文有實用非剽襲影響者倫也<lb/>
風度竒偉識見超卓至正初時尚承平公與昆陽趙伯<lb/>
起登峴山憮然曰後數年天下將有變乎吾不能與君<lb/>
<pb n="KR2g0013_WYG_001-10a"/>
優㳺如此也故不樂仕進酌古議衣冠之制曰當何如<lb/>
而為朝服何如而為官服何如而為斯民之服至其身<lb/>
之衣冠巳自異常人及我明興改制度如公所議者居<lb/>
多故趙君送公門人任清之叙稱公有先知厥配峴山<lb/>
董氏有異母弟㓜失怙舅氏臨終以孤託公且令均其<lb/>
貲産公惟經紀其家一毫無所取仍以妹歸其孤而厚<lb/>
遣之畢二弟婚尤盡友愛至正庚寅山海寇表裏猖獗<lb/>
迺攜家避地南塘十餘年志行益明不為憂患所移丁<lb/>
<pb n="KR2g0013_WYG_001-10b"/>
酉徙寓鹿城六月晦大風雨壊民居數萬間公寓亦壊<lb/>
永嘉林鶴舟雅志好士明日歴唁諸縉紳皆有所不堪<lb/>
惟公掇拾遺編風雨中從容自若林退謂人曰吾見葉<lb/>
先生眞有道者氣象他人莫及也毎出城市經㳺丘壑<lb/>
時人爭先覩快輙以神仙目之一時名公若郡守三寳<lb/>
公柱御史中丞章公三益叅軍胡公仲淵咸敬慕而師<lb/>
事之三寳公前守瑞安與公鄰居不克見及守郡旣去<lb/>
處松山因友人求與公交一見歎服以為天地之髙厚<lb/>
<pb n="KR2g0013_WYG_001-11a"/>
山川之融結浩蕩日月星辰之照臨著明方諸公之人<lb/>
品豈虚譽哉章中丞始鎮栝即率子弟同受教尋延至<lb/>
龍泉匡山書院講學俾子藴德依歸焉胡叅軍迎入栝<lb/>
軍敬事尤謹栝士大夫聞公至爭就問學胡公遂梓其<lb/>
明辨工程廣授學徒栝人任清胡公將校也氣剛岸年<lb/>
逾四十求受學公抑而教之卒能悉去豪習一歸静專<lb/>
後遇難為忠義士公生平未嘗言饑渴倉卒起必整書<lb/>
輯杖屨晝必焚香讀書夜必與子孫講觧一食一息有<lb/>
<pb n="KR2g0013_WYG_001-11b"/>
法雖造次顚沛不可亂門人鄭君希誠善學而知道者<lb/>
謂公氣象如程伯子後生宜及時親炙人服其言國朝<lb/>
吳元年大兵克温城公歸紫華山結廬巾山下塘邉娛<lb/>
情花竹泉石復居白石山逍遥山澤中世事艱危征役<lb/>
煩窘不以介諸意惟知抱道自樂以終餘年粤乙卯得<lb/>
少疾揭書張子西銘扵壁臥其下語迺孤以死生晝夜<lb/>
之説諸族人昆弟羅床下與語如平日尋起如厠整衣<lb/>
復臥俄然端視而逝享年七旬公少孤事大父母至孝<lb/>
<pb n="KR2g0013_WYG_001-12a"/>
處兄弟宗族盡恩意學無師傅而造詣獨精純其持敬<lb/>
之功性命之説足以叅同濓洛一時四方學者景從焉<lb/>
及卒從弟蕃私旌之曰繼道先生嗚呼名其稱情矣配<lb/>
董氏夫人有淑德善相善教與公歴艱危播越無怨嗟<lb/>
公刑家之道又有徴也男一鼎字思尹改字思永以明<lb/>
經薦與余同登洪武第一科甲子觧榜授魯府長史歴<lb/>
國子司業禮部郎中秩秩有聲娶塘坊唐氏繼陶山張<lb/>
氏側金氏孫男五操庠生揀捐擬蘄女孫一勤適陳侃<lb/>
<pb n="KR2g0013_WYG_001-12b"/>
曽孫男十二首尊益芳著吕妥孚隱滔統終併系之銘<lb/>
銘曰濓洛風微異説擾擾正路榛蕪孰與扵道紫華孕<lb/>
精篤生哲人不由師𫝊咀嚼道真敬以持心靜以養性<lb/>
精一之緒克紹其正抱道而隱以全而歸有子榮褒西<lb/>
谷山輝<lb/>
　<lb/>
　<lb/>
　忠貞錄巻一<lb/>
</p>
<p>
</p>
  </div>
<div>
<head>忠貞錄巻二</head> <lb/>
    <p>
<pb n="KR2g0013_WYG_002-1a"/>
欽定四庫全書<lb/>
　忠貞錄巻二<lb/>
　　　　　　　　　　明李維樾林増志同編<lb/>
　𫝊<lb/>
　　安福劉球<hi>翰林侍講贈學士</hi>
蘓子曰匹夫而為百世師一言而為天下法是皆有以<lb/>
參天地之化關盛衰之運其生也有自來其逝也有所<lb/>
為故申吕自嶽降傅説為列星古今所𫝊不可誣也孟<lb/>
<pb n="KR2g0013_WYG_002-1b"/>
子曰我善養吾浩然之氣是氣也寓扵尋常之中而塞<lb/>
乎天地之間卒然遇之王公失其貴晉楚失其富良平<lb/>
失其智賁育失其勇儀秦失其辨是孰使之然哉其必<lb/>
有不依形而立不恃力而行不恃生而存不隨死而亡<lb/>
者矣故在天為星辰在地為河嶽幽則為鬼神而明則<lb/>
復為人此理之常無足怪者嗚呼斯言也求之古人在<lb/>
漢惟諸葛公在唐惟韓文公顔陸張許之數子在宋惟<lb/>
文李陸張諸君子在吾朝則卓公敬其首稱焉公生而<lb/>
<pb n="KR2g0013_WYG_002-2a"/>
資質秀敏頴悟絶人讀書十行俱下一見棄去終身不<lb/>
再讀詩辭宏婉有一唱三嘆之音為文精竒警㧞磊落<lb/>
光明類其為人七嵗時從羣兒嬉有見者異之曰斯兒<lb/>
骨髪殊異後日必為名公卿惜血不華色爾性至孝讀<lb/>
書寳香山時年十五晨昏之禮雖逺不廢㑹夜歸值大<lb/>
風雨昏㝠不知所之得一兕牛慿之而去及歸發門乃<lb/>
一黒虎也時以為孝感所致旣而領鄉薦登洪武戊辰<lb/>
進士除給事中時國初制度初立典則未備諸王服飾<lb/>
<pb n="KR2g0013_WYG_002-2b"/>
僣踰公乗間白上曰京師天下視效禮法綱紀攸先陛<lb/>
下自即位以來汛掃腥羶澄清六合盖欲家喻户曉𫝊<lb/>
之萬世而無弊也聞諸王在禁中服飾尚有擬太子者<lb/>
然則何以令天下耶帝笑曰卿言是吾未慮及此也由<lb/>
是益噐重公而或乃以太剛則折為戒公謝曰敬一介<lb/>
寒微荷上厚恩驟登清要官以諫為名吾知盡諫諍之<lb/>
道上不負吾君下不負所學而已禍福非所計也且吾<lb/>
聞居其位則思直其道道茍直雖死不可囘也為之益<lb/>
<pb n="KR2g0013_WYG_002-3a"/>
力陞授宗人府經厯冄陞户部侍郎建文皇帝登極時<lb/>
太宗皇帝已封燕矣公宻奏乗其不意請徙封之其畧<lb/>
曰燕王智慮絶人雄才大畧酷似先帝顧其為人必非<lb/>
乆在人下者且北平天下都㑹地方廣邈士馬精强金<lb/>
元之興皆由扵此今宜及其未備徙封南昌則羽翼旣<lb/>
剪變無從生萬一有之亦易控制不然彼志得行則謀<lb/>
無不遂大舉而南建瓴東下當此之時勢如瓦觧陛下<lb/>
孑然一身雖有一二特立之士亦無能為矣夫將萌而<lb/>
<pb n="KR2g0013_WYG_002-3b"/>
未動者㡬也量時而可為者勢也量時而為非至剛者<lb/>
莫能㫁未動而見非至静者莫能察惟陛下留意焉䟽<lb/>
入時帝坐便殿大驚手袖以入翼日召見曰卿何得出<lb/>
此言燕王骨肉至親卿雖慮事深長其謀當不及此公<lb/>
叩首曰陛下以燕王為至親楊廣之扵隋文不尤親乎<lb/>
一旦讒言入耳父子之間遂行弑逆此豈人情也哉臣<lb/>
言是願陛下察之且帝王之孝以保安社稷為先小節<lb/>
非所論也帝黙然良乆曰卿休矣吾方思之事遂寢太<lb/>
<pb n="KR2g0013_WYG_002-4a"/>
宗皇帝南下時公已被執首責以不迎乗輿之罪曰此<lb/>
小臣得非前日裁抑諸王者今日爾復不臣我耶公厲<lb/>
聲抗拒辭甚不謹且曰先帝若依敬言殿下豈得至此<lb/>
帝怒欲殺之而憐其才美命繫獄欲屈其志而復官之<lb/>
時使中臣諷之曰今皇上帝叔也建文皇帝侄也事屬<lb/>
一家忠無二致公旣盡心前朝何不移忠今日昔管仲<lb/>
不死小白魏徴再事太宗故事可師何為徒自苦耶公<lb/>
泣曰人臣事君有死無二足下以管仲魏徴為言此非<lb/>
<pb n="KR2g0013_WYG_002-4b"/>
所以望敬也夫以武王聖徳而夷齊尚不朝周先帝正<lb/>
朔相承畧無過舉一旦利欲迷心遂行簒逆吾恨不得<lb/>
請上方斬馬劍死得見先帝扵地下爾爾復欲我臣之<lb/>
亦何心哉帝知公義不屈然憐其至誠猶欲生之姚廣<lb/>
孝不可以為陛下雖天下已定然兵革方殷若欲返駕<lb/>
燕都必殺敬始可方今楚王尚强蜀王富盛敬雖一介<lb/>
書生實英雄才畧也今若生之則彼得行其志移檄諸<lb/>
王聲揚大義㨿東南之饒限長江之險鼓舞豪傑起兵<lb/>
<pb n="KR2g0013_WYG_002-5a"/>
北來陛下未可安枕也豈非養虎自遺患耶昔吳王不<lb/>
殺范蠡而蠡卒滅吳王衍不殺石勒而勒終害衍人事<lb/>
有㡬不可失也使先帝果如敬言陛下豈有尺寸土地<lb/>
耶帝意遂决已而命斬之復夷三族公臨刑殊從容但<lb/>
嘆曰國家養兵三十年一旦變生畧無措置敬死有餘<lb/>
罪但恨不為兵官得少行其志爾神色凛然經日如生<lb/>
公有髙世大才而未及大用太宗皇帝甚愛之雖為姚<lb/>
廣孝所譛其心實不忍殺之嘗嘆曰吾國家養士三十<lb/>
<pb n="KR2g0013_WYG_002-5b"/>
年不負其君惟卓敬爾公愽學多能美丰儀善談論雖<lb/>
天文律厯地理兵刑靡不各造其奥尤邃性理有遺書<lb/>
十巻發明周子通書卲子經世之學詩文五十卷沒入<lb/>
之日一室蕭然惟書畫數軸爾嗚呼公之大節與天地<lb/>
日月河嶽相與悠乆者自有史册書之固不俟球為之<lb/>
𫝊獨念自入庠序時徃徃聞先軰鄉先生論公忠孝之<lb/>
事已欲為執鞭而不可得兹來京師得公門人黄潮光<lb/>
之子養正持其遺書及詩文併公像以相示球拜起歔<lb/>
<pb n="KR2g0013_WYG_002-6a"/>
欷還其詩文且祝之曰斯集也自有鬼神造物為之相<lb/>
䕶矧吾軰後學可不保重而愛惜之也耶謹摭公生平<lb/>
忠孝大節而證以見知聞知之實如此且以忠貞私謚<lb/>
之以伸生平所仰慕之意若夫行實之詳家世之美自<lb/>
有潮光之年譜行狀在兹不贅𫝊曰志士仁人無求生<lb/>
以害仁有殺身以成仁斯言在古固可數其人矣况千<lb/>
百世之後者哉公當建文之時死者亦非一士論者毎<lb/>
毎以公為首稱焉豈非以其見之先而守之正故耶嗚<lb/>
<pb n="KR2g0013_WYG_002-6b"/>
呼真可與夷齊者倫也或者謂當時兵柄在公則成敗<lb/>
有不可知者豈不然哉豈不然哉時宣德庚戌四月朔<lb/>
旦書<lb/>
　書𫝊後<lb/>
　　樂清朱諫<hi>吉安府知府</hi>
世變而節義明事乆而公論定故忠義之事有晦扵一<lb/>
時而昭扵萬世者天理民彛終不可冺也吾鄉卓忠貞<lb/>
公敬由進士官至户部侍郎事太祖與建文皇帝遇事<lb/>
<pb n="KR2g0013_WYG_002-7a"/>
無所㢠廻避為太祖所噐重言多采納<hi>如諫諸王服制事</hi>建文皇<lb/>
帝得其奏疏雖加驚歎卒莫能用迨我太宗皇帝天兵<lb/>
渡江被執不屈時使中使諭之以意將復官之公抗論<lb/>
弗易從容就戮神色不變帝嘆曰吾國家養士三十年<lb/>
不負其君惟卓敬耳仰惟太宗皇帝惜公之才而髙公<lb/>
之節不忍之意發自臆中特以姚廣孝所譛而決耳噫<lb/>
吾太宗之德嫓美武王而廣孝不識夷齊為義士者深<lb/>
有媿扵太公矣夷齊餓死民到扵今稱之忠貞公之死<lb/>
<pb n="KR2g0013_WYG_002-7b"/>
又有慘扵夷齊者沒世之名當何如耶公沒後所著詩<lb/>
文數十卷時失其𫝊今無存者嘉靖癸已秋諫游南雁<lb/>
蕩訪先生故里得劉忠愍公球所作一𫝊扵近鄉父老<lb/>
家父老語諫云卓公死後其女沒入官奴宣德間赦放<lb/>
囘籍歸扵梅司廵檢陶姓者其言談頗類忠貞公見者<lb/>
為之流涕稱曰卓氏女公死百餘年而鄉評士論耿耿<lb/>
不磨赤山周先生易以提學御史謫官判温州即松䑓<lb/>
舊祠以祀公諫拜祠下求公實事未有也偶獲是𫝊而<lb/>
<pb n="KR2g0013_WYG_002-8a"/>
讀之使人毛髪灑淅且驚且愕真直筆也雖或有未備<lb/>
而其不屈之志亦可以意求而得之矣嘉靖十二年癸<lb/>
已七月望日書<lb/>
　　甌寧趙秉忠<hi>邑令觧元㑹魁</hi>
論世者扵靖難時諸臣之節率方諸夷齊愚殆不謂然<lb/>
夫成祖以子繼父建文以遜去國非若盟津鞠旅子姬<lb/>
改物而當時諸君子明委質之義者甘駢首之僇激天<lb/>
地之臨者騰吠堯之聲盖人紀肇脩風教斯烈髙皇帝<lb/>
<pb n="KR2g0013_WYG_002-8b"/>
重揭混沌而作士氣之休澤也諸君子之死事唯以白<lb/>
吾之無所逃而罔以詆上之取非其有故微子去而箕<lb/>
子奴自靖自獻扵先王而已矣奚擇首陽薇哉且夫龍<lb/>
蛇陽九天實為之殺運未除逹者知㡬聖人出必神噐<lb/>
主使懿文不蚤世必能為㤗伯之譲太祖不彌留必能<lb/>
為伯邑考之舍揖譲遘而諸臣可無紛紛也悲夫其時<lb/>
惟卓侍郎謀炳哲而就從容南昌一䟽蹈刃數語讀之<lb/>
尤有遺憾悲夫公死而成祖褒嗟之肆今皇上益覃宥<lb/>
<pb n="KR2g0013_WYG_002-9a"/>
秩祀之盖两淛凡十有二人而公褎然為爼豆尊榮矣<lb/>
公瑞安人其祠在西峴之山其𫝊有忠愍之筆若遺稿<lb/>
若祭法咸秩秩前賢有紀余承乏兹土謁公徘徊祠下<lb/>
不能去稍為銓次其刻集已覈其給田之逋黠者䋲而<lb/>
籍記之以授其裔孫俾潔粢盛肅景仰因輙論白靖難<lb/>
時事以附扵卓公𫝊後萬厯丙子書<lb/>
　遜國臣記卓公𫝊<lb/>
　　海鹽鄭曉<hi>刑部尚書</hi>
<pb n="KR2g0013_WYG_002-9b"/>
卓敬字惟恭瑞安人生質秀敏孝弟七嵗嬉戯相工曰<lb/>
此兒骨髪殊異必為名卿惜血不華色耳年十五讀書<lb/>
寳香山風雨夜歸迷失道路得一兕牛慿之歸比入門<lb/>
乃黒虎也洪武二十一年進士除户科給事中改元士<lb/>
尋又改為士源又復為給事中時制度未備諸王服乗<lb/>
多僣敬乗間為言上曰爾言是朕慮不及此因陞宗人<lb/>
府經厯進户部侍郎建文初燕王來朝敬宻奏曰燕王<lb/>
智慮絶人酷類先帝且北平者强幹之地金元所由興<lb/>
<pb n="KR2g0013_WYG_002-10a"/>
也宜徙燕王南昌以絶禍本夫萌而未動者㡬也量時<lb/>
而為者勢也勢非至勁莫能㫁㡬非至明莫能察建文<lb/>
君覧奏大驚䄂手翼日語敬曰燕王骨肉至親卿何得<lb/>
及此曰楊廣隋文非父子耶建文君黙然良乆曰卿休<lb/>
矣事竟寢文皇帝即位責敬不奉迎乗輿厲聲不遜怒<lb/>
欲殺敬憐其才且繫獄或以管仲魏徴事諷敬不聽姚<lb/>
廣孝惡敬必欲殺敬敬臨刑從容嘆曰變起宗親畧無<lb/>
經畫敬死有餘罪神色凛然經日猶如生夷三族文皇<lb/>
<pb n="KR2g0013_WYG_002-10b"/>
嘗曰國家養士三十年唯得卓敬後四十年劉球𫝊其<lb/>
事私謚曰忠貞敬立朝慷慨英偉美丰姿善談論凡天<lb/>
文地理律厯兵刑皆能究察文詩峭㧞磊落所著有詩<lb/>
文五十卷<hi>載吾學編李贄續藏書畧同</hi>
　騎虎記<lb/>
　　烏程沈遴竒<lb/>
卓敬瑞安人所居地名卓嶴年十五讀書寳香山中夜<lb/>
歸遇暴風雨避大樹下晦㝠中迷失路遥見林外火光<lb/>
<pb n="KR2g0013_WYG_002-11a"/>
趨赴之乃一小院落也内有讀書聲扣其門有一童應<lb/>
聲而出曰先生知郎君來使吾相候敬仰視其門扁題<lb/>
曰體𤣥院遂入見一老翁坐長明燈下敬前揖之翁起<lb/>
勞苦曰深山中昏夜遇風雨得毋疑懼乎敬曰歸省乃<lb/>
晨昏之常恐貽吾親憂雖甚勞苦無恨但得一燭尋路<lb/>
即可歸矣翁笑曰山中那得有燭僅有少枯葉郎君且<lb/>
燎濕衣徐為之計敬起觧衣問童子曰翁為誰童子曰<lb/>
先生不欲人知其名毎向人自稱逍遥翁又問子何名<lb/>
<pb n="KR2g0013_WYG_002-11b"/>
曰少孤敬疑為隐君子也脩謹進曰敬家只在山中徃<lb/>
來山中甚熟未聞有體𤣥院亦未聞有逍遥翁敢以為<lb/>
請翁曰吾世業為醫徃來中條山中後因避難聞陶隐<lb/>
居有丹室在此採藥南來結菴少憩不乆亦還故山耳<lb/>
郎君無用知也頃之燎衣乾敬懇乞還家翁起謂敬曰<lb/>
郎君既不肯留吾有一牛可騎之而歸昏夜泥淖當有<lb/>
所恃無懼也敬大喜即命少孤牽牛出又呼一童子名<lb/>
少逸曰汝可將吾舊籠來就籠中出一僧㡌謂敬曰旣<lb/>
<pb n="KR2g0013_WYG_002-12a"/>
不能款留敢以此為贈敬辭曰吾書生將期匡濟天下<lb/>
<hi>闕</hi>　　以此相戲翁曰吾昔亦嘗有志斯世後因所輔<lb/>
非材不用吾謀禍㡬不測得此一籠始獲觧脱不然豈<lb/>
復能生出宜秋門乎郎君第收此㡌他日自理㑹也敬<lb/>
堅却之翁但再三嘆息而已敬遥窺籠中諸物悉箍桶<lb/>
工匠所用及僧家衣缽耳两童送至門外敬乗牛致謝<lb/>
而別方出林牛行甚駛勢若飛禽不復能控制身亦安<lb/>
穩無恐湏臾及門遥從牛背呼其家家人已寢驚起隔<lb/>
<pb n="KR2g0013_WYG_002-12b"/>
墻應之曰夜已向闌安得以此時冐風雨獨歸耶敬具<lb/>
以告舉火將牽牛入牛忽抖擻咆哮化一黒虎逸去室<lb/>
中人盡震驚而出比明尋訪體𤣥山居不可得數日後<lb/>
乃在縣西四十里陶𢎞景丹室故基傍有一古廟彷彿<lb/>
雨夜所經行者其壁有潘閬夏日宿西禪院詩即東坡<lb/>
少日所見夜凉疑有雨院静若無僧之筆也筆墨猶新<lb/>
循其路歸見虎跡厯厯尚存焉<hi>見續耳談郡志脩入紀異中</hi>
　王嘉榮曰嘗讀遜國臣編至雪菴和尚及補鍋匠諸<lb/>
<pb n="KR2g0013_WYG_002-13a"/>
　人當時皆有契扵逍遥之㫖第卓公非不知出此而<lb/>
　以身殉國寧死無恨盖其天性然也忠孝如公志用<lb/>
　世如公肯與狐伏䑕竄者同日語哉説者謂宋文山<lb/>
　之死以留夢炎卓公之死以姚廣孝嗟夫假令不遇<lb/>
　炎孝二公遂為時用耶即不然果為頑民已耶竊意<lb/>
　僧㡌之贈籠中之示必有神焉以彰公大節詎曰試<lb/>
　之而已按潘閬字逍遥宋初大明人為王繼恩所薦<lb/>
　太宗召見賜進士後出入盧多遜門下多遜敗服僧<lb/>
<pb n="KR2g0013_WYG_002-13b"/>
　服持磬出宜秋門變姓名入中條山閬素行本無足<lb/>
　觀然始末大畧頗類卓公風雨昏迷途迎接語似係<lb/>
　閬授豈寳香山靈先知聖主將興憫公忠孝天性以<lb/>
　發公求生之謀乎然閬之生終不及公之死矧公又<lb/>
　非僅委身為烈若方黄僨國者嗚呼公洵無憾扵地<lb/>
　下矣鬼神恍惚難以臆决備錄所聞以俟蘭䑓石室<lb/>
　採掇烏程沈遴竒沈儆垣續耳譚瑞安王嘉榮述<lb/>
　　參考<lb/>
<pb n="KR2g0013_WYG_002-14a"/>
　按東莞陳公建通紀壬午六月癸亥靖難先鋒至朝<lb/>
　陽門外甲子屯金川門乙丑入城至已已文皇即位<lb/>
　後乃誅户部侍郎卓敬敬初宻奏徙封建文莫能用<lb/>
　至是上執敬欲殺之而憐其才謂道衍曰向者奸臣<lb/>
　各欲首先<hi>闕</hi>　唯敬諫徙封内地建文若聽其言則<lb/>
　干戈息矣道衍曰不然南昌地居下流金陵加兵特<lb/>
　探嚢取物耳使敬言誠用陛下豈有今日扵是敬遂<lb/>
　就僇<lb/>
<pb n="KR2g0013_WYG_002-14b"/>
　按武進薛公應旂憲章錄洪武二十一年戊辰三月<lb/>
　上御奉天殿䇿試舉人賜任亨㤗等九十九人進士<lb/>
　及第出身有差特命立石題名扵太學著為令是科<lb/>
　得卓敬齊㤗<lb/>
　按山隂陳公汝元浙士登科考洪武二十一年戊辰<lb/>
　科瑞安三人林挺三甲卓敬榜眼郭眞二甲自洪武<lb/>
　戊辰科至萬厯戊戌科榜眼共十八人首卓敬陳汝<lb/>
　元曰元查王世貞科試考是科第二人卓敬而俞憲<lb/>
<pb n="KR2g0013_WYG_002-15a"/>
　登科考乃以唐震為榜眼并遺卓敬姓名今從科試<lb/>
　考改正<lb/>
　按浮梁陳公大綬萬厯戊申冬以浙江督學使行部<lb/>
　按東甌屬邑令清江張公如霖訪公滴𣲖裔孫命守<lb/>
　公祠仍扵卓嶴題曰明卓忠貞公故里扵滄洲題曰<lb/>
　明卓忠貞公遷居故里扵寳香題曰明卓忠貞公讀<lb/>
　書處至今故老猶垂涕云<lb/>
　按安福周公鳴萬厯庚申秋以東甌通守署縣事亟<lb/>
<pb n="KR2g0013_WYG_002-15b"/>
　修公祠邑令康公繼之祠遂竣時學愽開化汪公令<lb/>
　德董其事其移文畧曰卓公遭革命之初殉涣躬之<lb/>
　志疾風勁草砥柱㢠廻瀾猗與聖明奬爾君之不負睠<lb/>
　兹安固崇秩祀之有嚴顧庭栢鞠為園蔬時移事改<lb/>
　翳披丹阨扵藏碧觸景興懐云云汪公為給諫慶百<lb/>
　之父給諫有匾以顔公之堂曰不負其君中標長陵<lb/>
　玉音盖橋梓倡義云<lb/>
　祠記<lb/>
<pb n="KR2g0013_WYG_002-16a"/>
　　安福王士翹<hi>邑令南京副都御史</hi>
嘗讀劉忠愍所著忠貞卓公𫝊嘆曰未雨之謀不行殺<lb/>
身之仁益烈公之死忠也成祖文皇帝重惜公死曰國<lb/>
家養士三十年不負其君唯卓敬耳則我成祖之義也<lb/>
微成祖不足以知公之忠㣲公不足以來成祖之義君<lb/>
篤扵義臣安扵忠此國家元氣所以培植渾厚億萬世<lb/>
無疆之休忠義實綱維之公瑞人祀公扵瑞宜也前令<lb/>
吾邑西溪朱君祀首崇節義始即西峴山以為公祠王<lb/>
<pb n="KR2g0013_WYG_002-16b"/>
子士翹令是邑又從而新之創田十畝及查北壇西畔<lb/>
隙地嵗徴租以供祀事嗚呼精忠大節炳焉霄漢公之<lb/>
死義盡仁至矣向使公而弗果捐生我成祖固將柄用<lb/>
之况祠扵後世扵一邑乎崇明祀樹風教逹之天下君<lb/>
子以為猶有俟焉入祠拜像忠義之心有不油然而興<lb/>
者其為臣可知已是故祠以祀公所以教為臣也嘉靖<lb/>
二十四年乙已秋七月旣望立<lb/>
　　永嘉侯一元<hi>江西布政使</hi>
<pb n="KR2g0013_WYG_002-17a"/>
夫委贄事君有他道乎哉其始進也曰自獻其身其盡<lb/>
瘁也曰能致其身如此而已矣盖致身者不有其身之<lb/>
謂也不有其身則亦不有其家故處平則靡室弗子若<lb/>
禹家無遺財居無樓䑓若諸葛冦范遭變則存孤踐言<lb/>
碎首湛族若程荀要離刀鋸在前甘之若飴趣之若歸<lb/>
自世人視之以為嶄絶之行而君子由之以為經常之<lb/>
道也嗚呼悲夫忠貞卓公之祠乃今得烈然巋然扵日<lb/>
月星辰之下山河大地之中領之祠官得明薦其溪毛<lb/>
<pb n="KR2g0013_WYG_002-17b"/>
侈之薦紳得顯著之竹帛以風扵斯世斯人乎斯固常<lb/>
道之所以終存也盖天有常道謂烈風迅雷甚雨非天<lb/>
乎不可然而光天化日其常也地有常道謂髙岸深谷<lb/>
之相為非地乎不可然而髙髙下下其常也人有常道<lb/>
謂南巢大白履霜雉經非人乎不可然而君君臣臣父<lb/>
父子子其常也夫革除之際靖難之師我成祖其有武<lb/>
王之心乎然武王不以順天應人而廢夷齊之義漢赦<lb/>
季布唐奬堯君素宋贈韓通皆是物也盖收羣䇿羣力<lb/>
<pb n="KR2g0013_WYG_002-18a"/>
以濟事者一時之權表義存道以立經常者萬世之功<lb/>
乃人主自為社稷計也盖嘗疑之夫忠貞諸公駢死參<lb/>
夷職耳而帝心旋霽德音屢發曰不負其君唯卓敬爾<lb/>
曰使練子寧在朕固當用之扵是網觧禁弛埀二百年<lb/>
而世猶難言之是故忠貞私謚也祠私祠也錄私錄也<lb/>
天下之人相率以忠為諱然則堂何以明倫諸生横經<lb/>
何以請愽士倚席又何以誨而常道其遂墜扵地乎天<lb/>
啓神孫推心聖祖間者孝事两宫因霈然下明詔酬忠<lb/>
<pb n="KR2g0013_WYG_002-18b"/>
魂求其後天若増而髙日若濯而明而卓公者吾瑞安<lb/>
人也瑞安林愽士莊服行忠孝懐之乆矣乃一日受詔<lb/>
則灑然泣躍然起走請其令長求卓氏之遺孫而錄焉<lb/>
謂元郡人當記公事又曰始𫝊公劉忠愍公球祠公者<lb/>
朱令祀為之祭田為之門役者王令士翹恤錄其後當<lb/>
奉詔以從事者今周令悠而四人者皆安福人也江右<lb/>
信多賢哉謂元嘗長江藩而列四賢之美亦不偶然矣<lb/>
又曰祠故燬莊亟走告令令亦亟圖恐後一起而新之<lb/>
<pb n="KR2g0013_WYG_002-19a"/>
者則杜令時登之力也扵是明詔未下而官師相朂心<lb/>
有同然詎不信哉或曰中庸之道有蹈白刅而蹈焉者<lb/>
未必中也按𫝊戕公者盖姚廣孝非帝意也假令姚不<lb/>
蝎公公可無死乎曰烏得無死夫人臣之身社稷之身<lb/>
也主存與存主亡與亡是有初矣乃余扵公而憬然有<lb/>
悟扵臣道之靡他也盖致身焉盡之矣𫝊曰求忠臣扵<lb/>
孝子之門又曰平居則犯顔敢諫臨難則仗節死義要<lb/>
皆舉斯心者為之觀卓公至孝通格深夜昏迷至慿虎<lb/>
<pb n="KR2g0013_WYG_002-19b"/>
以為兕是天地鬼神所不能違也大忠深慮批麟扵髙<lb/>
皇帝之朝誓死扵縲絏之時嘗之以管魏之業惻然而<lb/>
不忍處也當是時也金石不足以喻其堅江湖不足以<lb/>
喻其决何哉誠以其身非我之有也夫人之未仕也其<lb/>
身父母之身也其已仕也其身則君之身也故古之君<lb/>
子之仕也或流涕以决其親故其在家必孝其在國必<lb/>
忠遇事則不得不諫遇難則不得不死為長吏則不得<lb/>
不子其民為師儒則不得不淑其人夫是之謂不貳心<lb/>
<pb n="KR2g0013_WYG_002-20a"/>
之純故為治為教為恵愛為亷吏為直諫為死義千葩<lb/>
而一根萬𣲖而同源易曰係小子失丈夫故凡為吏而<lb/>
不閔人不禔身而自喜沾沾首䑕容容者皆有二心扵<lb/>
其身其家者也嗟乎忠良一道耳使公先㡬之言蚤用<lb/>
則東平德流扵漢宗王季譲光扵周室而身名俱全國<lb/>
家两完矣謂非人臣之上願哉方今君臣父子之間大<lb/>
明社稷奠安萬世無弊人臣當都俞吁咈之不暇而何<lb/>
忠貞之慕乎然則師忠貞者師其不貳心焉可也是為<lb/>
<pb n="KR2g0013_WYG_002-20b"/>
記隆慶六年冬十二月立<lb/>
　新祠記<lb/>
　　侯一元<lb/>
嗚呼謂忠義人之性耶盟津之師諸侯㑹者八百而叩<lb/>
馬者獨夷齊何寡也謂忠義非人之性耶夷齊至孔子<lb/>
已六七百嵗而民猶稱之不置何長也余觀文武一道<lb/>
也叩馬扵武者即前之歸來扵文者也二老一心也奮<lb/>
扵牧野者即前之興扵海濱者也何哉民不救則妹邦<lb/>
<pb n="KR2g0013_WYG_002-21a"/>
之湯火終不能以返諸袵席而義不立則委裘之植又<lb/>
何以逆折覬覦者之心天地何以位而人紀何以張哉<lb/>
故君子終不以一時之功之大而廢萬世之義之長也<lb/>
始卓公之死靖難也法重禁未弛也然人之扵卓公抑<lb/>
何勤勤乎作譜狀者則有黄君潮光謚之𫝊之則有劉<lb/>
忠愍公球而前後令尹扵斯者得小影塑之扵射圃亭<lb/>
則有髙君賓自黌宫即峴山而特祠之則有朱君祀増<lb/>
飭而亭之碑之則有王君士翹燬而復之則有杜君時<lb/>
<pb n="KR2g0013_WYG_002-21b"/>
登雖公始遇難時我成祖亦未嘗不冉三欲生公也而<lb/>
公則必之死既死矣帝又從而嘆之曰不負其君唯卓<lb/>
敬耳綿綿延延公論如火彌藴彌赫扵是萬厯改元神<lb/>
孫御世推心聖祖輔世竭忠扶植世教明詔霈下恤錄<lb/>
而祠祀之而前令周君悠奉以從事惟恐在後爼豆大<lb/>
張而前之私祠之者乃始得焕然扵光天白日之下余<lb/>
嘗欣躍之以為經道之一初也卓公旣與其儔共一十<lb/>
二人血食㑹城而峴山之祠乃獨以地形不善突聳傾<lb/>
<pb n="KR2g0013_WYG_002-22a"/>
斜日就圮廢有名無實又六年為嵗戊寅兵憲吳公<lb/>
自新既至臨莅訪求迺下書瑞安曰卓公精忠報主<lb/>
大義致身千古流芳一邦増重即今聖恩被普公論<lb/>
大明表章埀範有司之責語絶諄懇也盖兵憲公為<lb/>
治詰兵明刑成民造士靡事而不責實而今令齊君<lb/>
柯尤悃愊志古循吏上下一心又明年庚辰則憲節<lb/>
復至躬謁徘徊相與定議得官之廢址扵邑治南偏<lb/>
百餘步南北袤三十三步有竒東西廣二十四步扵<lb/>
<pb n="KR2g0013_WYG_002-22b"/>
是兵憲公首捐白金三十兩而餘則令尹齊君自任<lb/>
之不以煩民爰以是嵗仲夏之三日始事南向為堂<lb/>
嵗二丈一尺廣三丈六尺深四丈乃龕其中而即其<lb/>
左右為耳房各廣一丈二尺崇視堂殺二尺深與堂<lb/>
前為中門鏡堂三楹崇一丈七尺廣四丈三尺深五<lb/>
丈其東西為廂房各五楹共廣五丈五尺其崇一丈<lb/>
六尺深一丈二尺東出為祠門崇一丈四尺廣深與<lb/>
崇門之外東距治南官街門之内西距民居約三十<lb/>
<pb n="KR2g0013_WYG_002-23a"/>
六步有竒周垣繚繞爽闓雄麗丹堊維新季夏之四<lb/>
日遂告成事盖役不逾月也費凡白金八十兩<hi>闕</hi>
不知所從出也豈不亦子來之心而責實之騐哉夫<lb/>
儒者多方吏道多端然大都不過二途而已盖治忽<lb/>
視諸義利而王覇辨諸名實故卓公義矣則不以身<lb/>
與宗易諸勤卓公者義矣則不以重法易斯固世之<lb/>
所以長治也名為祠卓公矣而風雨之飄摇神靈之<lb/>
不棲其又如實乎哉是故新之以妥神也扵治前者<lb/>
<pb n="KR2g0013_WYG_002-23b"/>
以近民也卓公扵家則至孝扵國則大忠忠孝所以<lb/>
勸也諸所職軍國六曹之務至殷矣而風化是先者<lb/>
風化重也謀之以嵗者慎也成之以月者敏也其所<lb/>
以致力扵神者如此也又况所以成民者哉故曰責<lb/>
實之騐而治之所以純王也於是齊君使其博士謝<lb/>
君國光來謂元請文其石元不佞則以平日所槩扵<lb/>
鄙衷者文之如此云萬厯辛已嵗季冬望前五日<lb/>
立<lb/>
<pb n="KR2g0013_WYG_002-24a"/>
　重脩忠貞公祀記<lb/>
　　劉康祉<hi>兵部主事</hi>
卓忠貞公祠在郡城北孤嶼中與文信公東西峙烈<lb/>
春秋時享矣而公瑞産也邑舊有公祠而以地僻左<lb/>
四方輪楫所不及漸蕪廢以圮給諌太末汪君以尊<lb/>
人司訓瑞邑來省侍暇日縱步祠中俯仰循覽墻隳<lb/>
棟撓苔肥草深蟲書衣佩爼豆之几雀䑕家之君亟<lb/>
以告司訓公公悚然不一夕寧也扵是友人李林兩<lb/>
<pb n="KR2g0013_WYG_002-24b"/>
孝亷聞之悲且喜偕以告之署邑别駕周公周公聞<lb/>
之兵使者錢公咸色動神悚從事若不及㑹邑侯康<lb/>
公至事益以集矣而司訓公且身為之植拮据土木<lb/>
間雖已遷不忍離去必待其成乃已於是公之祠煥<lb/>
然益深閟静宏也祠在縣治前數十武東臨孔道門<lb/>
標綽楔入門廣除廓然右為土地祠左為省牲之所<lb/>
折而北入二門左右<hi>闕</hi>　　　縱若干尺横若干尺<lb/>
而堂臨之<hi>闕</hi>　　　　　尺濶若干尺中為龕則木<lb/>
<pb n="KR2g0013_WYG_002-25a"/>
主南面妥焉二門舊為莆田阮學諭募建工未半而<lb/>
偕計行今因而葺之廊廡稍加丹雘餘皆更新以天<lb/>
啟元年正月廿五日經始㫁手扵又二月之晦司訓<lb/>
公授管扵小子祉令記之夫惟公之大節不必論而<lb/>
獨扵修祠一事咨嗟嘆羡恨古今之論忠臣義士者<lb/>
悼其志之芳遇之慘而不知天所以大奉之隆知其<lb/>
節烈之標映寰㝢而不知其功之潤被社稷也夫人<lb/>
主之威怒能燔炙環海亦至燀赫矣當君遜國移之<lb/>
<pb n="KR2g0013_WYG_002-25b"/>
日廷折真主碎玉之期已臨吠堯之語不輟扵是天<lb/>
怒震加迅霆迸下齊斧削菌車輪轢蜋而公之七尺<lb/>
埃飛九族灰颺公亦真闃然冺然矣然當時吞聲痛<lb/>
之稍久涕泣道之愈久則尸而祝之祠而宇之敝而<lb/>
更新久而不衰名公巨人一倡而闤闠之羸夫寠子<lb/>
奮蹠疾趨還顧其身未必有環堵之容其先亦未有<lb/>
一椽之奉而惟公祠之新敝以欣以戚也則公之身<lb/>
何嘗亡而宗何嘗滅於是九重之威怒不得不稍遜<lb/>
<pb n="KR2g0013_WYG_002-26a"/>
而忠烈之人隆隆炎炎獨神於宇宙矣或曰公則完<lb/>
矣倬矣然文皇帝敵讐也臣子誼敵王愾諸公之新<lb/>
之也亦文皇帝所欲聞乎噫諸公之新之也非為公<lb/>
也為文皇帝之天下也夫公非親遜國而踈文皇帝<lb/>
也已食其禄一往不回而身與族自殉之也夫人主<lb/>
匕鬯萬里所恃以無震驚[危*瓦][危*臬]者人人金石之心耳<lb/>
今表章英烈風厲鼓動令大小逺邇咸知食焉不避<lb/>
之誼則人主所倚毘何如則曩之據鼎耳而宴如趨<lb/>
<pb n="KR2g0013_WYG_002-26b"/>
沸湯而若歸者所以䕶九鼎扵四維之安而焚炙七<lb/>
族以完一念者正令聖子神孫為億兆姓之從維<lb/>
拘繫而不可解者也夫乃知君臣父子之義灌注<lb/>
宇宙間惟人之所為之惟國家之所用之欲為名<lb/>
誼則名誼欲為事功則事功如江湖雨露以之湔<lb/>
浣汚穢還之晧暠可以之滋漉含生達之鬯茂可<lb/>
以故若兵使者若郡邑諸公皆於軍興浩攘朝夕<lb/>
不暇之中而亟亟回慮於兹而司訓之薄宦給諫<lb/>
<pb n="KR2g0013_WYG_002-27a"/>
之旅㳺兩孝亷之食貧先後補葺如捍頭目知國家<lb/>
之所係在此也則其心骨之磊落挺特俱可概見而<lb/>
公精英之所攝益深以長矣錢公暨諸公姓氏邑里<lb/>
踐厯及輸財助力之人姓名附左方時天啟元年中<lb/>
元日<lb/>
　祭文<lb/>
　　安福朱祀<hi>邑令</hi>
天下之事途雖殊而歸則同君子之行迹雖異而心<lb/>
<pb n="KR2g0013_WYG_002-27b"/>
則一故武王之伐不失為聖而夷齊之諫咸稱其賢<lb/>
我太宗奉天靖難武王也公殺身成仁夷齊也兩全<lb/>
其美各歸於是萬姓咸仰豈祀等一二人之私也哉<lb/>
顧公廟祀久曠鄉邑奚觀祀生也晚忝牧兹土爰新<lb/>
厥廟兼崇祀事庶綱常有賴風化攸存焉酌汨羅之<lb/>
水固媿籩豆之有楚採西山之薇聊供黍稷之維馨<lb/>
伏兾尊靈來格來歆<lb/>
　　王士翹<lb/>
<pb n="KR2g0013_WYG_002-28a"/>
於戲君臣大義並昭天地充塞两間浩然正氣公炳㡬<lb/>
先侃侃直言大厦一木百世凛然决志殱身存順歿寕<lb/>
從容就義庶㡬成仁臣無二心維天之經如公之死夷<lb/>
齊等倫死矣戩谷令名暴暴國有義士社稷之福命脉<lb/>
精神一絲千鈞不有君子誰為干城先民如岳公其繼<lb/>
作遜志諸賢與公同躅維士維令唯公是訓願言丕振<lb/>
此邦之運維兹安陽我公之鄉𫝊者忠愍日月爭光峴<lb/>
山之西芳草凄凄横江潮汐萬古含悲明德維馨廟貌<lb/>
<pb n="KR2g0013_WYG_002-28b"/>
宜新崇祠有待聊薦蘩蘋<hi>按嘉靖二十四年乙已邑令王公移文月用春秋之仲日</hi>
<hi>維丁後之庚舉無愆期永為定例云</hi>
　　南海譚用諫<hi>邑令</hi>
維公明君臣之義决生死之途曽子所謂臨大節而不<lb/>
可奪之君子孟子所謂威武不能屈之丈夫孤忠大孝<lb/>
輝耀丹書風流餘韻振厲鄉閭用諫等忝吏兹土仰止<lb/>
範模維兹仲秋謹以牲帛禮祭例脩勤渠維神其右諸<lb/>
惟神其鍳諸<lb/>
<pb n="KR2g0013_WYG_002-29a"/>
　　劉畿<lb/>
嗚呼自昔節義之臣恒膺褒崇之典匪獨昭一時之激<lb/>
勸實以植萬世之綱常故封雍齒而漢業悠長贈韓通<lb/>
而宋祚綿逺率是道也惟我卓公海嶽鍾英星辰列秀<lb/>
抗䟽扵革除之紀致命扵靖難之朝大節凛乎氷霜孤<lb/>
忠貫乎日月成祖嘆賞之扵先列聖肆赦之扵後其視<lb/>
封雍齒贈韓通者益有光焉是以生公之鄉聞公之風<lb/>
者若于忠愍之捍虜孫忠烈之死難率相繼而作用培<lb/>
<pb n="KR2g0013_WYG_002-29b"/>
我宗社億萬載之鴻圖者非小補也矧兹安陽乃公故<lb/>
里頃值文運之衰兼以海波之振自非邀靈扵先哲何<lb/>
以綏福扵後人畿等猥以謭劣叨守封疆慨仰止之有<lb/>
年幸瞻拜之孔邇謹遴二分之庚式脩祀典之舊伏惟<lb/>
忠魂不昧英爽如存為睢陽之厲鬼殄小醜扵無遺振<lb/>
孤竹之清風起斯文扵未墜<lb/>
　　江寧吳自新<hi>浙東兵廵道終南刑部侍郎</hi>
嗟乎大臣事君垂紳正笏夾輔優㳺此不足為難已惟<lb/>
<pb n="KR2g0013_WYG_002-30a"/>
夫事變將形㡬先獨炳揆長䇿觸忌諱言人之所不敢<lb/>
及夫神噐有歸綱常自任薄事功全忠義蹈人之所不<lb/>
為是誠天下之至難也非以一身參造化忠貫乎日月<lb/>
死重扵泰山者其孰能與扵斯今天子明聖閔公貞忠<lb/>
百餘年不沾爼豆而頃也敕祀追崇仰維嶽降實自甌<lb/>
東而荒祠淪寂曷示褒榮余忝提兵職司觀風曽登峴<lb/>
西景仰髙風慨寸心之激烈曠百世而感通謀諸邑令<lb/>
易以新宫意公之精神上薄𤣥穹而遨逰桑梓亦或眷<lb/>
<pb n="KR2g0013_WYG_002-30b"/>
戀扵其中時惟長至初報成功余適有事扵兹土又獲<lb/>
瞻拜其遺容薦以溪毛式展丹衷公其翩然騎白鶴而<lb/>
下太空也耶<lb/>
　　南昌齊柯<hi>邑令終臨安府知府</hi>
海嶽之邦安固之陽一時起振古之豪傑一身係萬世<lb/>
之綱常公之孝聞里閭假鬼神而異虎顯其應感公之<lb/>
忠薄風霆貫日月而飛龍察其肺腸逮列聖之肆赦表<lb/>
孤節扵寵章如方如干並祀㑹城而駕軼今古門生守<lb/>
<pb n="KR2g0013_WYG_002-31a"/>
吏耑祀故里而嵗秩蒸嘗繄峴山之僻隅匪忠魂之永<lb/>
藏值物力之殫屈欲崇搆而未遑動觀風<hi>闕</hi>　　責守<lb/>
土以恢張卜官基之宏敞意天造<hi>闕</hi>　　扄以重門肅<lb/>
以明堂惟祈棲靈奠宅愧非繡椽<hi>闕</hi>　兹孟秋之載吉<lb/>
迎鸞馭以來翔煇煇乎麗空之宿轉閃焰耀晶晶乎沉<lb/>
海之劍益露鋒鋩柯等菲劣忝司封疆展瞻依扵山木<lb/>
陳奠酬扵椒漿邀濯靈之如在振斯文以寢昌俾為士<lb/>
為吏者知有大節而千秋萬禩庶休有烈光<lb/>
<pb n="KR2g0013_WYG_002-31b"/>
　　康元穂<hi>邑令已未進士</hi>
元穂叨莅海邦攷邑乗而景先喆雖名賢後先勛望掀<lb/>
揭然未有報國殉君偹兼智節抗萬乗而甘九死有如<lb/>
公之<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>絶者也公以綺年掇鼎甲補拾禁闥惟邦之杰<lb/>
俄而眞主龍飛<hi>闕</hi>　　報薄海之歸附方新孤臣之睠<lb/>
懐獨切公立朝慮危防微周詳委折賈太傅之哭涕晁<lb/>
内史之論列謀適不用底扵杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>亂不自已公可無執<lb/>
其咎而才賢夙著宸衷鍳徹茹周粟易商頑豈無王魏<lb/>
<pb n="KR2g0013_WYG_002-32a"/>
之後功可反顔而施設矧其忻崇膴而慫惥扵旁者又<lb/>
紛㳫多通涉之舌而公慷慨悲思拊心飲血百折不回<lb/>
寸丹勁鐵鼎飴七尺之捐糜芥視九族之湛滅洵哉逄<lb/>
比之非㒞而皭然夷齊之嫓潔遂使雷霆之威始厲而<lb/>
終霽不負其君綸褒昭雪而天下後世為人臣子者益<lb/>
曉扵委質無二之義謁公祠下誦公遺文不覺其低徊<lb/>
而永嘆嗚咽然則公雖長逝而維綱植紀功在人寰且<lb/>
浩氣磅礴凛風霜而炳日月公之英靈殆閲千萬禩而<lb/>
<pb n="KR2g0013_WYG_002-32b"/>
未始消歇者也安陽故里神棲斯悦澗芷溪毛以薦芬<lb/>
飶惟司牧之告䖍敬摛詞而揚烈<lb/>
　<lb/>
　<lb/>
　<lb/>
　<lb/>
　<lb/>
　忠貞錄卷二<lb/>
</p>
<p>
</p>
  </div>
<div>
<head>忠貞錄卷三</head> <lb/>
    <p>
<pb n="KR2g0013_WYG_003-1a"/>
欽定四庫全書<lb/>
　忠貞錄卷三<lb/>
　　　　　　　　　　明李維樾林増志同編<lb/>
　悼忠詩<lb/>
　　曹睦<hi>翰林庶吉士</hi>
朔吹驚朝捲赤旌孤臣持節值艱貞綱常頼振千秋重<lb/>
生死真如一髪輕心對蒼蒼誠激烈身殱汶汶獨揚清<lb/>
同𫀆不减壎篪雅愁聽山陽笛裏聲<lb/>
<pb n="KR2g0013_WYG_003-1b"/>
　　楊景衡<hi>福建左叅政</hi>
主聖臣忠未易論運扶義仗漢乾坤慿將國是輕生死<lb/>
俯却宸衷一眷存不盡㫁魂歸帝所孑遺孤女荷君恩<lb/>
雲飛古渡閒來去天際長江自吐吞<lb/>
　　韓偉<hi>四川御史</hi>
力竭扶天腕折時此生肝膽有誰知髙風能起千夫懦<lb/>
壯氣端非寸鐵移北斗精光應未散南昌遺事最堪悲<lb/>
直將許國丹心在猶與絪緼塞两儀<lb/>
<pb n="KR2g0013_WYG_003-2a"/>
　　項旻<hi>建陽縣知縣</hi>
綱常千古重君親臨難慿誰屈此身孝感有靈扶虎背<lb/>
忠言無忌逆龍鱗五宗已逐孤臣老一女還叨聖主仁<lb/>
壯志未酬豪氣在空隨明月度城闉<lb/>
　　任道遜<hi>太常卿</hi>
蹇蹇忠誠耀北辰髙祠萬古仰明禋天生英武能平亂<lb/>
公為成仁敢殺身宇宙有靈埀竹帛風雲無際展經綸<lb/>
不湏更采西山蕨溪藻年年得薦春<lb/>
<pb n="KR2g0013_WYG_003-2b"/>
　　蔡鼎<hi>太理寺副</hi>
孤臣孑立變俄臨萬古綱常定力任勁血直教當輦轂<lb/>
肢骸何憚潤刀砧名山巨海培英爽白日青天照赤心<lb/>
公論不磨祠廟肅風霜凛冽栢森森<lb/>
　　周令<hi>通政使</hi>
鼎湖龍馭晏髙皇靖難雄師震北方四海撫心安社稷<lb/>
孤臣張膽任綱常事為已逐風塵化奏對猶爭日月光<lb/>
正使夷齊論伯仲敢將王魏問低昂<lb/>
<pb n="KR2g0013_WYG_003-3a"/>
　　李釗<hi>九江教授</hi>
金陵雲暗走沙塵靖難王師逼盟津共擁𤣥黄依鳳翼<lb/>
獨持丹赤逆龍鱗矢心不作殷庭客碎首甘為洛邑民<lb/>
風撼西山明月夜至今猶為淚沾巾<lb/>
　　黄思親<hi>撫州府同知</hi>
長干秋色草離離劍化青山杳莫追生氣百年廻板蕩<lb/>
先㡬一䟽係安危國家養士洵無負海嶽鍾靈綽有竒<lb/>
却恐丹忠描不盡襄江如愬似公悲<lb/>
<pb n="KR2g0013_WYG_003-3b"/>
　　程豫<hi>莆田訓𨗳</hi>
髙風曽憶首陽山仰止如公不可攀九族頓虚精化碧<lb/>
孤臣埀盡淚成斑逆鱗今日猶驚膽褒語當年尚霽顔<lb/>
耿耿英魂隨鶴去月明華表㡬時還<lb/>
　　鮑鐸<hi>常熟教諭</hi>
仗義英聲振廟堂孤忠獨為植綱常從龍忍敢忘鍾阜<lb/>
叩馬寧甘等首陽百鍊丹衷天共老千秋青史日爭光<lb/>
寳香卓嶼尋遺蹟屈指誰人可頡頏<lb/>
<pb n="KR2g0013_WYG_003-4a"/>
　　何格<hi>沂州知州</hi>
日落鍾山草色蒼朔風吹雨暗長楊杓沉龍<hi>闕</hi>雲雷厄<lb/>
星燄旄頭劍㦸光桑土有謀人自<hi>闕</hi>　經不墜死何妨<lb/>
至今白露洲前水洶洶東流與恨長<lb/>
　　林桴<hi>石城府教授</hi>
敢爇心期一瓣香峴山祠下拜清光两朝知遇恩榮重<lb/>
百代瞻依感慨長正氣蚤收還海嶽丹衷元不媿穹蒼<lb/>
巫陽遼邈忠魂𣺌獨對西風為涕滂<lb/>
<pb n="KR2g0013_WYG_003-4b"/>
　　朱綽<hi>吳縣訓𨗳</hi>
仰止英標覺凛然孤忠耿耿日星懸不隨王魏收功業<lb/>
直與夷齊照簡編風静大江天已定雲連髙嶽恨猶牽<lb/>
故墟荒草應無問千古衷情託杜鵑<lb/>
　　吳綸<hi>湖州府學訓𨗳</hi>
天挺英豪海嶽竒貞標蚤識始髫時曽慿虎背徴原異<lb/>
更逆龍鱗苦獨持卓嶴千秋留正氣寳香一脉寄遐思<lb/>
干逄心事崇朝剖豈待西山餓伯夷<lb/>
<pb n="KR2g0013_WYG_003-5a"/>
　　項㺭<hi>邑學生</hi>
一死報君臣節盡两朝抗䟽寸衷孤青編歴歴從頭數<lb/>
忠智如公㡬丈夫<lb/>
　　李師言<hi>恵州府通判</hi>
莫向當年問革除非關桑土計全疎周家鼎運天方屬<lb/>
嬴得綱常竹帛書<lb/>
　　吳鎮<hi>思恩縣知縣</hi>
卓峰屹立碧江臯間氣鍾成名世豪赴義已甘探虎口<lb/>
<pb n="KR2g0013_WYG_003-5b"/>
捐生何啻等鴻毛驚聞遺女還墟梓忍見窮碑沒野蒿<lb/>
一㸃忠貞昭萬古空江長使鬼神號<lb/>
　　秦激<hi>湯溪訓𨗳</hi>
忠義知公自秉常非扵分外著毫芒胸中已信同金石<lb/>
天下何妨有鼎鐺本學臯䕫崇揖讓欲囘湯武復虞唐<lb/>
遭時不偶違心事到底夷齊是頡頏<lb/>
　　陳大訓<hi>郡庠生</hi>
孤祠肇桑梓空山儼遺靈俯瞰海東注仰觀星北傾寳<lb/>
<pb n="KR2g0013_WYG_003-6a"/>
香舊慿眺咫尺煙水平馴虎禔篤孝逆鱗值艱貞元㑹<lb/>
適陽九未雨憂滿盈良臣不可願叩馬誰敢攖憐才荷<lb/>
宸眷殉節寧偷生矢死靡孑遺宇宙存精英報主誼無<lb/>
二天王奄聖明厯嵗億萬禩綱常與之并公生際革命<lb/>
三仁齊令名吠堯與食周此理將安評顧求寸心靖疇<lb/>
識太山輕倬彼盧陵𫝊感激同純誠吁嗟忠與孝末世<lb/>
徒涕嬰鄒魯悵頽運頑懦振希聲冠裳玷兹土能勿汗<lb/>
沾纓<lb/>
<pb n="KR2g0013_WYG_003-6b"/>
　　虞書<hi>恩貢</hi>
靖難忠祠何處尋窮碑髙臥峴山隂風雲忽訝飛龍㑹<lb/>
鼎鑊難囘叩馬心四海有天人共戴孤臣未雨慮應深<lb/>
國家養士分何負赫赫明謨已賞音<lb/>
　　薛繼忠<hi>霍山知縣</hi>
吾鄉挺先哲公儲間世精寳香讀書處浩氣浮太清慿<lb/>
虎感至孝移孝輸忠貞培植自髙廟㡬微宸慮嬰天造<lb/>
值草昧雷雨已滿盈豈不炳厯數豈不懐聖明許身旣<lb/>
<pb n="KR2g0013_WYG_003-7a"/>
有屬念之當誰傾臣忠主所眷節殉死彌輕公生有殊<lb/>
表公死凛如生其君洵無負天語華衮榮百載緬桑梓<lb/>
崇朝軫皇情褒祀渙大號爼豆遡靈英弭節下帝旁首<lb/>
陽希芳聲人綱頼以柱爭似兆庚庚<lb/>
　　林萬梅<hi>南陽通判</hi>
國步爭如革命時惟公抗疏冐艱危採薇清節元無二<lb/>
勁草孤忠更有誰家逐㫁雲飛古渡心隨寒月照荒祠<lb/>
盧陵遺𫝊千秋在讀罷令人涕泗埀<hi>以上俱邑人作載舊刻</hi>
<pb n="KR2g0013_WYG_003-7b"/>
　　周鳴<hi>原任辰州推官</hi>
符命非無定鑾輿已改音謨言徒懇惻死節豈推尋惜<lb/>
士囘光霽成仁倩孔壬臣綱存烈烈國脉始森森北拱<lb/>
皇圖壯東潜忠魄深山名齊墮淚廟貎逈寒心英爽長<lb/>
松挺精誠旭日臨獸趨猶夜返霧散若清吟爼豆由殊<lb/>
典掃除自所欽恍知神妥處風色動靈襟<lb/>
　　康元穂<lb/>
千秋生氣奕瞳矇沼沚褎然爼豆崇白簡霜飛銀界凛<lb/>
<pb n="KR2g0013_WYG_003-8a"/>
丹衷風烈紫塵䝉香山隐隐徴慿虎易水蕭蕭直貫虹<lb/>
吾向滄洲尋劍樹芳魂應作怒濤洪<lb/>
　　張德明<hi>廣東叅政</hi>
繄惟革除際天意何分明一以昌帝圖為世開太平一<lb/>
以立臣極為道扶忠貞偉哉卓夫子仗義甘捐生砥柱<lb/>
屹然立坐障滄溟傾綱常旣標表日月㢠廻光精乃知有<lb/>
自來扵事良有徴當其童丱日純孝根天經深夜馭虎<lb/>
歸呵䕶煩山靈在生為烈士在天為列星餘勁鼓噫氣<lb/>
<pb n="KR2g0013_WYG_003-8b"/>
猶足鞭雷霆明也産公里睠言跂芳聲采采西山薇糅<lb/>
以沅湘蘅再拜寳香麓佇立獨屏營天風灑毛髪恍見<lb/>
來霓旌<lb/>
　　林必成<hi>郫縣知縣</hi>
慷慨英風當國危殷憂曽進徙薪辭人言聖主承家日<lb/>
我謂孤臣致命時一木難支千古恨寸心不負九重知<lb/>
至今卓嶴峯前過春雨年年喚子規<lb/>
　　劉康祉<lb/>
<pb n="KR2g0013_WYG_003-9a"/>
文皇龍戰定垓埏九廟鐘簴儼不遷薄海金甌歸共主<lb/>
孤臣玉碎肯移天生前灝氣馴彪虎千載英魂繞杜鵑<lb/>
化鶴猶歸故鄉否忠貞祠廟海雲邉<lb/>
　　陳堯言<hi>已未進士</hi>
當年國事際亨屯不負丹心屬老臣純孝肫肫馴虎性<lb/>
孤忠耿耿逆龍鱗桐封若就先㡬䟽楓陛誰䝉後日塵<lb/>
千古首陽昭白雪仰公髙節獨嶙峋<lb/>
　　周應期<hi>禮部主事</hi>
<pb n="KR2g0013_WYG_003-9b"/>
綱常負荷此孤身忠悃先教逹紫宸薪徙預謀安社稷<lb/>
鼎烹濱死見君臣留丹一寸心如結化碧千年血有神<lb/>
讀罷遺編倍惆悵不堪杜宇正啼春<lb/>
　　李光春<hi>廣信府推官</hi>
為君為國為綱常恨不兵權借上方觀變宻謀防北邸<lb/>
審時先計徙南昌飛龍天錫英君祚逐燕人悲烈士亡<lb/>
落落忠魂何所傍千秋星斗夜光芒<lb/>
　　李維樾<lb/>
<pb n="KR2g0013_WYG_003-10a"/>
遜國踐阼初扶桑始昭晢陽德云乍亨彌綸見章臬公<lb/>
抽五色絲欲補山龍闕便殿陳嘉謨㡬先<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>萌枿家令<lb/>
空綢繆賈生何憤切帝運方屬燕閏紐埀已齧御闥倐<lb/>
焚如禁門幾蹀血率土孰非臣旅進隨茅蕝固非公所<lb/>
能臨危甘仗節囘天力不任吠日聲難輟蘭隕芳未捐<lb/>
玉碎光逾潔至今襄江濤悲風為嗚咽神廟涣綸音精<lb/>
禋表忠烈編摩錄遺文耿耿懸日月邑子挹餘芬焚香<lb/>
讀苔碣溪毛薦芳鮮寒泉潄清冽<lb/>
<pb n="KR2g0013_WYG_003-10b"/>
　　林増志<lb/>
髙皇尺箠掃羣孽六龍南飛御天闕手挈神噐歸文孫<lb/>
两戒河山開日月燕國黄旗髙彗雲南内闔宫俄自焚<lb/>
徙薪不救燎原勢孤臣淚雨空紛紛阿誰了鳥具章服<lb/>
望塵雅拜迎新君新君自是髙皇子人道一身可無死<lb/>
孤臣頸血偏逆流要濺新君御袍紫血凝為碧烱不磨<lb/>
千古英英照青史國家養士三十年不負其君今有士<lb/>
安陽遺祠蘋藻香忠魂歸兮歸故鄉我歌九歌擊如意<lb/>
<pb n="KR2g0013_WYG_003-11a"/>
恍見騎麟來大荒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0013_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠貞錄卷三<lb/>
</p>
<p>
</p>
  </div>
<div> <lb/>
    <p>
<pb n="KR2g0013_WYG_004-1a"/>
忠貞錄後序<lb/>
余讀羅文恭諸書之紀靖難也維時神旗方指寳鼎旋<lb/>
新緬追金川之迎鑾勸進者凡百若而人北平之望風<lb/>
觧組者凡二百若而人乃始扼腕扵壬午諸臣未嘗不<lb/>
泫然而悲曰壯哉卓公非浩然正氣令人有易水蕭蕭<lb/>
意耶夫扶輿之正氣最稱善集集扵松栢則争勁扵霜<lb/>
集扵金石則爭夀扵嶽集扵人心則爭垂不朽扵乾坤<lb/>
若公者洵三十年養士之正氣集扵一人哉説者謂大<lb/>
<pb n="KR2g0013_WYG_004-1b"/>
統之旣正而殺運之未除也痛六尺之奚存撫五宗之<lb/>
倐燼疇不以獻琛者為逹變而碎玉者為拘常矣噫嘻<lb/>
仗神武以恢八夤者原不以沉淵埋嶽之烈而貶聖仗<lb/>
節義以繫九鼎者亦不以升陑誓牧之師而貶賢盖英<lb/>
主頑民總皇天生之以柱宇宙亦各行其是而已矣公<lb/>
之死正公之所以為公哉或又謂公之死也少師與有<lb/>
力焉是正不然公以天挺忠孝其生平之自矢蚤已决<lb/>
矣少負竒徴壯登鼎甲洞天人之𤣥機衍周卲之正𣲖<lb/>
<pb n="KR2g0013_WYG_004-2a"/>
盖通逹似賈之一䟽蹇諤似文之六歌不啻以身兼之<lb/>
况以鄉先逹如許忠簡陳文節軰忠義之灌注已深矣<lb/>
夫安知少師之戕公非以成公也者是正氣之集洵浩<lb/>
然而獨存也與哉肆今煌煌華衮表忠冶城俾公昔日<lb/>
之成虹化碧者一旦褎然與卞將軍並雄寧不可以作<lb/>
怒蛙之氣壯孤鳳之鳴耶先是公之遺文及𫝊記類前<lb/>
令吳門劉公畿業已表章乃嵗逺湮沒今李君䕃昌林<lb/>
君可任寤寐扵公舊矣因奉新令日頴康公之德意遂<lb/>
<pb n="KR2g0013_WYG_004-2b"/>
謀諸經欲重訂以付剞劂余謂公不顧其身與家矣即<lb/>
文之表不表奚顧哉苐正氣之在扶輿人原具有追憶<lb/>
曩日雨花䑓之逰見正學公之墓道標題炳朗又未嘗<lb/>
不為吾卓公哽咽寧忍令其遺文冺冺不可物色乎遂<lb/>
為之詮次且以奉常黄公孝亷陳公并附扵後夫蘭桂<lb/>
異質而齊芳韶武殊音而並美詎非吾卓公之淵源有<lb/>
自而正氣之在吾瑞洵後先輝映如持左劵哉故不自<lb/>
揣其不文而漫叙之用以為正氣之一助云徐一經序<lb/>
</p>
<p>
</p>
  </div>
<div>
<head>忠貞錄附錄</head> <lb/>
    <p>
<pb n="KR2g0013_WYG_005-1a"/>
欽定四庫全書<lb/>
　忠貞錄附錄<lb/>
　　奉常黄公傳<lb/>
黄養正瑞安人名蒙號志彀以字行父潮光官國子學<lb/>
正為卓公敬門人敬死靖難潮光為著年譜行狀并収<lb/>
其遺像嗣後養正持之乞劉忠愍傳養正自幼岐嶷聰<lb/>
慧善楷書七嵗随父赴京永樂中引見授中書舍人朝<lb/>
廷碑刻宫殿坊扁多其所書性尤端謹愽學工詩文宣<lb/>
<pb n="KR2g0013_WYG_005-1b"/>
宗皇帝甚愛之南還時執手賦詩以别正統七年任太<lb/>
常少卿已已之變先事陳諌弗從乃扈駕於土木也先<lb/>
衝逼行營臣屬無不驚怖養正獨毅然衞䕶無所畏避<lb/>
至駕北狩慷慨死之衣冠歸葬天順初追贈太常卿仍<lb/>
錄其子世襲錦衣衞百户以旌其忠<hi>見郡邑志再考大明一綂志</hi>
　　送黄養正二首<lb/>
厯事三朝聖曾蒙當宁知手持五色筆常在鳯凰池雪<lb/>
霽城南路春融栁外澌還家自足喜報國豈應遲<lb/>
<pb n="KR2g0013_WYG_005-2a"/>
文明門外栁頻折送人歸竊祿吾何補懐鄉志屢違越<lb/>
潮天際白呉樹雨中微羡爾乘仙舫東南去似飛<hi>見東里集</hi>
　　孝亷陳公傳<lb/>
陳茂烈字時周世居瑞安嘉嶼鄉五十都大坑山祖以<lb/>
軍功注籍福建興化衞總旗時周髫年徃繼父戎役遂<lb/>
棲郡梅峯厲志邁俗不與羣兒伍晝入公署夜歸讀書<lb/>
祖母憐其孱弱亟止之乃韜燈黙誦不少輟年十八慨<lb/>
然嘆曰善學聖人者莫如顔曽顏之克已曾之日省豈<lb/>
<pb n="KR2g0013_WYG_005-2b"/>
非學之法與乃作省克錄登𢎞治丙辰進士奉使廣東<lb/>
拜白沙陳公獻章願執弟子禮白沙與之語累日且告<lb/>
以為學須静一又退而作静思錄其自叙畧曰水動則<lb/>
波波則溷止則澄澄則照故波雖不與溷期而溷自至<lb/>
澄雖不與照期而照自至動静之分也觀水可以見心<lb/>
矣是以貴静思也孔門顔曾后若周濓溪氏者志慮髙<lb/>
潔黙契道體亦以思為聖功之本又云静則虗虗則明<lb/>
明則通嗣是伊洛闗閩動静夾持内外交養咸恪守此<lb/>
<pb n="KR2g0013_WYG_005-3a"/>
道士欲希聖賢而尋向上去可不從這裏做工夫耶初<lb/>
授吉安府推官持大體開至誠通以民彛之懿豪家利<lb/>
寡婦財誣許婚斷從守志夫制悍妻嫁有娠妾既生子<lb/>
歸承其業族人争之驗與姊類争者愧服又吉俗徤訟<lb/>
一詞所逮多至百十人乃下令告者無得株連妨生業<lb/>
及訊鞠則親召至膝前以理辨折不妄施刑民亦往往<lb/>
輸情去時郡守嚴擊强豪徐輔以寛當道尚深刻徐開<lb/>
解得寛霽信孚上下考績歸至淮乏寒具凍幾死所知<lb/>
<pb n="KR2g0013_WYG_005-3b"/>
覆以敝裘為救召入為御史恪慎供職冠服朴素借人<lb/>
一牝馬乗之身若無官然大臣有縱子受賕者言官交<lb/>
劾不違茂烈申糾其罪勒致仕崔志端者起道士為尚<lb/>
書再疏論之謂以羽流而任天子喉舌股肱辱國之甚<lb/>
莫逾于此不報乃以母老乞歸終養疏曰臣生十三年<lb/>
父善祥不幸蚤喪母張氏無任劬勞臣又隻身别無次<lb/>
丁孤苦成立臣前任吉安推官母年雖髙尚能就禄繼<lb/>
䝉聖恩行取來京母年逾老重違故鄉臨别叮嚀言語<lb/>
<pb n="KR2g0013_WYG_005-4a"/>
悲切臣待罪於兹將二年矣顧以菲才無補風紀又蒙<lb/>
聖恩錄臣前任微勞賜之勅命舉家幽明咸被天寵即<lb/>
擬捐糜莫能報荅奈慈闈衰邁夕照如飛君恩尚可以<lb/>
再酧母年不可以多得况臣未有男嗣又無弟兄一母<lb/>
一子各天一涯千思萬思無時不思疾病獨自呻吟藥<lb/>
餌誰為調節臣既思母則報主之心亂母復思子則保<lb/>
身之心微臣心可憫母心尤可虞也伏望皇上憐臣母<lb/>
子至情放臣終養使得蚤慰倚門之望少伸寸草之忱<lb/>
<pb n="KR2g0013_WYG_005-4b"/>
臣雖祗奉親顔仰瞻天日尚祈涓埃之報於將來再効<lb/>
犬馬之勞於未死矣詔從其請歸家力供甘㫖短床敝<lb/>
席不辨一蚊帳身治畦一蒼頭給薪水出則自執小油<lb/>
葢太守閔其勞遣二力助役時周白守還之母使野人<lb/>
添事而溢口食也妻子服食麤糲一女適彭惠安孫輔<lb/>
嫁具涼薄皆人甚不堪者則㤗然自足日坐斗室究極<lb/>
五經四書之㫖體騐身心隨得随錄嘗云儒有向上工<lb/>
夫詩文特土苴耳正徳中吏部以茂烈養母清苦奏改<lb/>
<pb n="KR2g0013_WYG_005-5a"/>
為晉江縣學教諭資其祿疏辭不拜又援侍郎潘禮例<lb/>
請上特令有司月給米三石以資孝養又辭曰陛下隆<lb/>
孝理之化長清白之風下逮微臣亦荷収恤豈獨臣一<lb/>
家之幸而已第念臣家素貧寒食本儉薄故臣母自安<lb/>
於臣之家而臣亦得以自遣其貧非誠有及人之亷盡<lb/>
已之孝也古人行傭負米皆以為親臣之貧尚未至是<lb/>
而臣母鞠臣守貧居寡艱苦萬狀臣雖勉盡心力之義<lb/>
竟未酧涓滴之恩且母年已八十有六來日無多返哺<lb/>
<pb n="KR2g0013_WYG_005-5b"/>
至情固欲自盡資養月米心竊不安上不允茂烈以母<lb/>
年九十未有嗣息日夜為憂方抱疾而母卒强起號哭<lb/>
寢地疾轉亟亦卒林少保見素為治殮具立其族子逺<lb/>
揚為後先是正徳初歸瑞安省墓擇二族子以行惟逺<lb/>
揚可教留而教之至此乃立焉海内大夫士聞而傷之<lb/>
御史王應鵬薦云廉約如石守道而所養獨純孝行如<lb/>
徐仲車而所處尤困詔表宅里曰孝亷優恤其家見素<lb/>
曰陳公領悟既深而充養亦熟隐𠂻粹行對天地質鬼<lb/>
<pb n="KR2g0013_WYG_005-6a"/>
神鄉國敬服殆黄憲管寧之流也<hi>見邑誌再訂興化志及鄭端蕳李卓吾名</hi>
<hi>臣記</hi>
　陳建曰按陳孝亷終養一疏冩出母子至情無一毫<lb/>
　粉飾長語至今讀之猶令人酸咽興感想當草疏時<lb/>
　未嘗不肝腸摧裂涙随筆堕不能為心之甚也偹錄<lb/>
　此疏當與李宻之陳情表同埀不朽云<lb/>
　　與陳進士時周書<lb/>
時周菽水之養自埀髫迄今埀三十年韓退之稱孟東<lb/>
<pb n="KR2g0013_WYG_005-6b"/>
野無田而衣食事親左右無違混混與世相濁獨其心<lb/>
追古人而從之時周盖有之矣時周别去益思時周平<lb/>
生履厯之難大畧與老朽同而又過之求之古人如徐<lb/>
節孝者真百鍊金孝子也頃<hi>闕</hi>　　　　　　老母生<lb/>
日詩云有母年齡暮<hi>闕</hi>　　　　儀焉敢却揣分故難<lb/>
任錦叚拈香拜僊醅洗盞斟獨慙非節孝未了百年心<lb/>
因事惟賢寄不足於詞詩中發之盡矣抑聞之子不私<lb/>
於親非子也士不明於義非士也賢者外取舍之宜以<lb/>
<pb n="KR2g0013_WYG_005-7a"/>
事親盡愛日之誠與深莫及之悔在我而已<hi>見從祀真儒</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0013_WYG_005-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠貞錄附錄<lb/>
</p>
<p>
</p>
  </div>
        </body>
</text>\m</TEI>
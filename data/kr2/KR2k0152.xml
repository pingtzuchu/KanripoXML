<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>海國聞見録卷上</head> <lb/>
    <p>
<pb n="KR2k0152_WYG_001-1a"/>
欽定四庫全書<lb/>
　海國聞見録卷上<lb/>
　　　　　　　　　　　浙江提督陳倫炯撰<lb/>
　　天下沿海形勢録<lb/>
天下沿海形勢從京師天津東向遼海鐵山黄城皮島<lb/>
外對朝鮮左延東北山海闗寧逺葢平復州金州旅順<lb/>
口鴨緑江而抵髙麗右袤東南山東之利津清河蒲臺<lb/>
夀光海倉口登州而至廟島成山衛登州與旅順口南<lb/>
<pb n="KR2k0152_WYG_001-1b"/>
北隔海對峙東懸皮島西匝兩京登萊是為遼海登州<lb/>
一郡陡出東海盡於成山衛海舶往盛京天津者以成<lb/>
山為標準也成山衛轉西南則靖海大嵩萊陽鼇山靈<lb/>
山而至江南海州此皆登州西南之海也海州而下廟<lb/>
灣而上則黄河出海之口河濁海清沙泥入海則沉實<lb/>
支條縷結東向汙長潮滿則没潮汐或淺或沉名曰五<lb/>
條沙中間深處呼曰沙行江南之沙船往山東者恃沙<lb/>
行以寄泊船因底平少閣無碍閩船到此則魄散魂飛<lb/>
<pb n="KR2k0152_WYG_001-2a"/>
底圓加以龍骨三段架接髙昂閣沙播浪則碎折更兼<lb/>
江浙海潮外無藩扞屏山以緩水勢東向澎湃故潮汐<lb/>
之流比他省為最急乏西風開避舟隨溜閣靡不為壊<lb/>
是以海舶往山東兩京必從盡山對東開一日夜避過<lb/>
其沙方敢北向是以登萊淮海稍寛海防者職由五條<lb/>
沙為之保障也廟灣南自如臯通州而至洋子江口内<lb/>
狼山外崇明鎖鑰長江沙坂急潮其概相似而崇明上<lb/>
鎖長江下扼吳淞東有洋山馬蹟花腦陳錢諸山接連<lb/>
<pb n="KR2k0152_WYG_001-2b"/>
浙之寧波定海外島而嘉興乍浦錢塘之鼈子餘姚之<lb/>
後海寧波之鎮海雖沿海相聨要疆但外有定海為<lb/>
之扞衛實内海之堂奥也惟乍浦一處濱於大海東達<lb/>
漁山北達江南之洋山定海之衢山劒山外則汪洋言<lb/>
海防者當留意焉江浙外海以馬蹟為界山北屬江山<lb/>
南屬浙而陳錢外在東北俗呼盡山山大澳廣可泊舟<lb/>
百餘艘山産水仙海産淡菜<hi>蚌屬</hi>海鹽<hi>小魚</hi>賊舟每多<lb/>
寄泊江浙水師更當加意於此南之海島由衢山岱山<lb/>
<pb n="KR2k0152_WYG_001-3a"/>
而至定海東南由劒山長塗而至普陀普陀直東之外<lb/>
出落迦門有東霍山夏月賊舟亦可寄泊伺刼洋舶囘<lb/>
棹且與盡山南北為犄角山脚水深非加長掟纜不足<lb/>
以寄普陀之南自﨑頭至昌國衛接聨内地外有韭山<lb/>
弔邦亦賊舟寄泊之所此皆寧波郡屬自寧波台州黄<lb/>
巖沿海而下内有佛頭桃渚崧門楚門外有茶盤牛頭<lb/>
積榖鱟壳石塘枝山大鹿小鹿在在皆賊艘出沒經由<lb/>
之區南接樂清温州瑞安金鄉蒲門此温屬之内海樂<lb/>
<pb n="KR2k0152_WYG_001-3b"/>
清東峙玉環外有三盤鳯凰北屺南屺而至北闗以及<lb/>
閩海接界之南闗實温台内外海逕寄泊樵汲之區不<lb/>
可忽也閩之海内自沙埕南鎮烽火三沙斗米北茭定<lb/>
海五虎而至閩安外自南闗大嵛小嵛閭山芙蓉北竿<lb/>
塘南竿塘東永而至白犬為福寧福州外䕶左翼之藩<lb/>
籬南自長樂之梅花鎮東萬安為右臂外自磁澳而至<lb/>
草嶼中隔石牌洋外環海壇大島閩安雖為閩省水口<lb/>
咽喉海壇實為閩省右翼之扼要也由福清之萬安南<lb/>
<pb n="KR2k0152_WYG_001-4a"/>
視平海内虚海套是為興化外有南日湄洲再外烏坵<lb/>
海壇所當留意者東北有東永東南有烏坵猶浙之南<lb/>
屺北屺積榖弔邦韭山東霍衢山江之馬蹟盡山是也<lb/>
泉州北崇武獺窟南祥芝永寧左右拱抱内蔵郡治下<lb/>
接金厦二島以達漳州金為泉郡之下臂厦為漳郡之<lb/>
咽喉漳自太武而南鎮海六鼇古雷銅山懸鐘在在可<lb/>
以寄泊而至南澳以分閩粤泉漳之東外有澎湖島三<lb/>
十有六而要在媽宫西嶼頭北港八罩四澳北風可以<lb/>
<pb n="KR2k0152_WYG_001-4b"/>
泊舟若南風不但有山有嶼可以寄泊而平風静浪黑<lb/>
溝白洋皆可暫寄以俟潮流洋大而山低水急而流迴<lb/>
北之吉貝沉礁一線直生東北一目未了内皆暗礁佈<lb/>
滿僅存一港蜿蛇非熟習深諳者不敢棹至南有大嶼<lb/>
花嶼猫嶼北風不可寄泊南風時宜巡緝澎湖之東則<lb/>
臺灣北自雞籠山對峙福州之白大洋南自沙馬﨑對<lb/>
峙漳之銅山延綿二千八百里西面一片沃野自海至<lb/>
山淺濶相均約百里西東穿山至海約四五百里崇山<lb/>
<pb n="KR2k0152_WYG_001-5a"/>
叠菁野畨類聚建一郡分四縣山川形勢生熟畨性蜂<lb/>
窠蟻穴誌考備載郡治南抱七昆身而至安平鎮大港<lb/>
隔港沙洲直北至鹿耳門鹿耳門隔港之大線頭沙洲<lb/>
而至隙仔海翁隙皆西䕶府治而港之可以出入巨艘<lb/>
惟鹿耳門與鷄籠淡水港其餘港汊雖多大船不能出<lb/>
入僅平底之澎船四五百石之三板頭船堪以出進此<lb/>
亦海外形勢以扞内地沿海要疆南澳東懸海島扞衛<lb/>
漳之詔安潮之黄岡澄海閩粤海洋適中之要隘外有<lb/>
<pb n="KR2k0152_WYG_001-5b"/>
小島三為北澎中澎南澎俗呼為三澎南風賊艘經由<lb/>
暫寄之所内自黄岡大澳而至澄海放雞廣澳錢澳靖<lb/>
海赤澳此雖潮郡支山入海實為潮郡賊艘出没之區<lb/>
晨逺颺於外洋以伺掠夜西向於島澳以偷泊而海賊<lb/>
之尤甚者多潮産也赤澳一洋自甲子南至淺澳田尾<lb/>
遮浪汕尾鮜門港大星平海雖屬恵州而山川人性與<lb/>
潮無異故於居中碣石立大鎮下至大鵬佛堂門將軍<lb/>
澳紅香爐急水門由虎門而入粤省外自小星筆管沱<lb/>
<pb n="KR2k0152_WYG_001-6a"/>
濘福建頭大崳山小崳山伶仃山旗纛嶼九州洋而至<lb/>
老萬島嶼不可勝數處處可以樵汲在在可以灣泊粤<lb/>
之賊艘不但<graphic n="KR1620" url="https://raw.githubusercontent.com/kanripo/KR-Gaiji/master/images/KR1620.png" mimeType="image/png"/>艍海舶此處可以伺刼而内河漿船櫓<lb/>
船漁舟皆可出海羣聚剽掠粤海之蔵垢納汚者莫此<lb/>
為甚廣省左扞虎門右扼香山而香山雖外䕶順徳新<lb/>
㑹實為省會之要地不但外海捕盗内河緝賊港汊四<lb/>
通奸匪殊甚且共域澳門外防畨舶與虎門為犄角有<lb/>
心者豈可泛視哉外出十字門而至魯萬此洋艘畨舶<lb/>
<pb n="KR2k0152_WYG_001-6b"/>
來往經由之標準下接岸門三竈大金小金烏猪上川<lb/>
下川㢥船澳馬鞍山此肇屬廣海陽江雙魚之外䕶也<lb/>
髙郡之電白外有大小放鷄呉川外有硇州下鄰雷州<lb/>
白鴿錦囊南至海安自放鷄而南至於海安中懸硇州<lb/>
暗礁暗沙難以悉載非深諳者莫敢内行而髙郡地方<lb/>
實藉沙礁之庇也雷州一郡自遂溪海康徐間向南幹<lb/>
出四百餘里而至海安三面濵海幅濶百里對峙瓊州<lb/>
渡海百二十里自海安繞西北至合浦欽州防城而及<lb/>
<pb n="KR2k0152_WYG_001-7a"/>
交阯之江平萬寧州延長一千七百里故海安下亷州<lb/>
船宜南風上宜北風自亷之冠頭嶺而東白龍調埠川<lb/>
江永安山口烏兎處處沉沙難以名載自冠頭嶺而西<lb/>
至於防城有龍門七十二逕逕逕相通逕者島門也通<lb/>
者水道也以其島嶼懸雜而水道皆通亷多沙欽多島<lb/>
地以華夷為限而又産明珠不入於交阯是以亭建海<lb/>
角於亷天涯於欽瓊州屹立海中地從海安渡脉南崖<lb/>
州東萬州西儋州北瓊州與海安對峙瓊山文昌樂㑹<lb/>
<pb n="KR2k0152_WYG_001-7b"/>
陵水感恩臨髙定安澄邁沿海諸州縣環繞熟黎而熟<lb/>
黎環繞生黎而生黎環繞五指嶺七指山五指西向七<lb/>
指南向周圍陸路一千五百三十里府城中路直穿黎<lb/>
心至崖州五百五十五里萬州東路直穿黎心至儋州<lb/>
五百九十里自海口港之東路沿海惟文昌之潭門港<lb/>
樂會之新潭那樂港萬州之東澳陵水之黎菴港崖州<lb/>
之大蛋港西路沿海惟澄邁之馬裊港儋州之新英港<lb/>
昌化之新潮港感恩之北黎港可以灣泊船隻其餘港<lb/>
<pb n="KR2k0152_WYG_001-8a"/>
汊雖多不能寄泊而沿海沈沙行舟實為艱險内山生<lb/>
黎嵐瘴殊甚吾人可住熟黎而不可住生黎生黎可住<lb/>
熟黎而不可到吾地熟黎夾介其間以水土習宜故也<lb/>
此亦海外稍次之臺灣惜乎田疇不廣歳仰需於髙雷<lb/>
雖産楠沉諸香等於廣南甲於諸畨又非臺灣沃野千<lb/>
里所可比擬也<lb/>
<pb n="KR2k0152_WYG_001-9a"/>
　　東洋記<lb/>
天地之大何物不容輕清之氣包涵萬類星辰日月亦<lb/>
有所不及而聖人測理備至定四方製指南分二十四<lb/>
籌由近之逺莫出範圍啟後世愚䝉識萬國九州然而<lb/>
九州之外又有九州謹按四方外國地方海道人物風<lb/>
土粗據所見聞而畧誌之俾後之君子有所採擇朝鮮<lb/>
居天地之艮方聨盛京對天津古箕子地分郡縣幅員<lb/>
里道朝貢經由歴代史典輿圖備紀無容勦説其南隔<lb/>
<pb n="KR2k0152_WYG_001-9b"/>
一洋日本國属之對馬島順風一夜可抵明闗白為亂<lb/>
者是也自對馬島而南寅甲卯東方一帶七十二島皆<lb/>
日本倭奴之地而與中國通貿易者惟長﨑一島長﨑<lb/>
産乏粟菽難供食指開貿易入公家通計終歳所獲利<lb/>
就長﨑按户口均分國王居長﨑之東北陸程近一月<lb/>
地名彌耶榖譯曰京受封漢朝王服中國冠裳國習中<lb/>
華文字讀以倭音予奪之權軍國政事柄於上將軍王<lb/>
不干預僅食俸米受山海貢獻上將軍有時朝見而已<lb/>
<pb n="KR2k0152_WYG_001-10a"/>
易代争奪不争王而争上將軍倭人記載自開國以來<lb/>
世守為王昔時上將軍曾簒奪之山海應貢之物不産<lb/>
五榖不登隂陽不順退居臣位然後順若如故至今無<lb/>
敢妄冀者官皆世官世禄遵漢制以刺史千石為名禄<lb/>
厚足以養亷故少犯法即如年僉舉一街官街官者鄉<lb/>
保也歳給贍養五十金事簡而閒通文藝者為髙士優<lb/>
以禮免以徭俗尚淨潔街衢時為拭滌夫妻不共湯羮<lb/>
飲餘婢僕尚棄之富者履坐絮席貧者履坐薦席名曰<lb/>
<pb n="KR2k0152_WYG_001-10b"/>
毯踏棉各家計攤毯踏棉之多寡為户口男女衣服大<lb/>
領濶袖女加長以曵地畵染花卉文采褌用帛幅裹繞<lb/>
足著短襪以曵履男束帶以挿刀髠鬚而薙頂額留鬢<lb/>
髪至後枕濶寸餘向後一挽而繫結髪長者修之女不<lb/>
施脂而傅粉不帶鮮花剪綵簮珥而挿玳瑁緑髪如雲<lb/>
日加滌洗薰灼楠沉髻挽前後爪甲無痕惟恐納垢至<lb/>
於男女眉目肌理不敢比勝中華亦非諸畨所能比擬<lb/>
實東方精華之氣所萃人皆覆姓其單姓者徐福配合<lb/>
<pb n="KR2k0152_WYG_001-11a"/>
之童男女也徐福所居之地名曰徐家村其塚在熊指<lb/>
山下其國男子年五十餘陽多痿奴者儂也故呼之曰<lb/>
倭奴俗尊佛尚中國僧敬祖先時掃墳廬得香花佳果<lb/>
非敬佛僧則上祖墳人輕生有犯法者事覺向荒山割<lb/>
肚自殺無累他人立法最嚴人無爭鬬語言寂寂呼童<lb/>
僕鳴掌則然諾無售買人口傭工期滿即歸所統屬國<lb/>
二北對馬島與朝鮮為界朝鮮貢於對馬而對馬貢於<lb/>
日本南薩㟃馬與琉球為界琉球貢於薩㟃馬而薩㟃<lb/>
<pb n="KR2k0152_WYG_001-11b"/>
馬貢於日本二島之王俱聽指揮氣候與山東江浙齊<lb/>
長﨑與普陀東西對峙水程四十更厦門至長﨑七十<lb/>
二更北風從五島門進南風從天堂門進對馬島坐向<lb/>
登州薩㟃馬坐向温台地産金銀銅漆器磁器紙箋花<lb/>
卉染印海産龍涎香鰒魚海參佳蔬等類薩㟃馬山髙<lb/>
巉巖溪深水寒故刀最利兼又産馬人壯健嘉靖間倭<lb/>
冦者薩㟃馬是也日本原市舶永嘉因倭之漁者十八<lb/>
人被風入中國奸人引之為亂髠鬚薙額雜以逺處土<lb/>
<pb n="KR2k0152_WYG_001-12a"/>
語逓相攘掠羣稱倭奴後平囘國僅十八人王正以法<lb/>
隨禁市舶中國聽我彼往至今無敢來者倭載十八竒<lb/>
士普陀往長﨑雖東西正向直取而渡横洋風浪巨險<lb/>
諺云日本好貨五島難過厦門往長﨑乘南風見臺灣<lb/>
鷄籠山北至米糠洋香蕈洋再見薩㟃馬大山天堂方<lb/>
合正針糠蕈二洋者洋中水面若糠粃水泡若蕈菌呼<lb/>
之為米糠洋香蕈洋薩㟃馬而南為琉球也居於乙方<lb/>
計水程六十八更中山國是也習中國字人弱而國貧<lb/>
<pb n="KR2k0152_WYG_001-12b"/>
産銅器紙螺甸玳瑁無可交易其衣冠人物貢由福州<lb/>
久熟習見故不詳載自日本琉球而東水皆東流莊子<lb/>
所謂尾洩之不知何時已而不虚也<lb/>
<pb n="KR2k0152_WYG_001-13a"/>
　　東南洋記<lb/>
東南諸洋自臺灣而南臺灣居辰巽方北自鷄籠山至<lb/>
南沙馬﨑延袤二千八百里與福興泉漳對峙隔澎湖<lb/>
水程四更隔厦門水程十有一更西面一帶沃野東面<lb/>
俯臨大海附近輸賦應徭者名曰平埔土畨其山重叠<lb/>
野畨穴處難以種數捕鹿而食薯芋為糧不知年歳以<lb/>
黍熟釀酒合歡為年性好殺以人顱為寳文身黑齒種<lb/>
種不一晨聽鳥音以卜行事吉凶男女野合成耦迨崇<lb/>
<pb n="KR2k0152_WYG_001-13b"/>
禎間為紅毛荷蘭人所據就安平大港建砲臺城三層<lb/>
以防海口教習土畨耕作令學西洋文字取鹿皮以通<lb/>
日本役使勞瘁畨不聊生鄭芝龍昔鯨鯢海上娶倭婦<lb/>
翁氏生成功隨帶數十倭奴聚泊臺灣視海外荒島不<lb/>
足以有為仍冦江浙閩粤因囑其子曰倘不可為臺灣<lb/>
有如虬髯之安及鄭成功冦鎮江敗歸阻守金厦始謀<lb/>
取臺灣㑹荷蘭之通事何斌逋夷負釣鹿耳門知港路<lb/>
深淺説成功聯檣並進荷蘭嚴守安平大港成功從鹿<lb/>
<pb n="KR2k0152_WYG_001-14a"/>
耳門進水漲三丈餘入據臺灣與荷蘭相持甚久因喻<lb/>
之曰臺灣係我先世所有現存倭人為爾等所據今還<lb/>
我地資貨無染荷蘭悉衆而去至康熙二十二年鄭克<lb/>
塽歸順方入版圖以承天府為臺灣府天興州為諸羅<lb/>
縣萬年州為臺灣鳳山二縣雍正二年分諸羅北之半<lb/>
線為彰化縣鳳山沙馬﨑之東南有吕宋居巽方厦門<lb/>
水程七十二更北面髙山一帶逺視若鋸齒俗名宰牛<lb/>
坑山有土畨屬於吕宋與沙馬﨑西北東南逺拱中有<lb/>
<pb n="KR2k0152_WYG_001-14b"/>
數島惟一島與臺灣稍近者名曰紅頭嶼有土畨居住<lb/>
無舟楫往來語言不通食薯芋海族之類産沙金臺灣<lb/>
曾有舟到其處吕宋大山北從宰牛坑延繞東南昔為<lb/>
大西洋干絲臘是班呀所據地宜粟米長者五六分漳<lb/>
泉人耕種營運者甚盛年輸丁票銀五六金方許居住<lb/>
經商惟守一隅四方分定不許越界廣納丁票聽憑貿<lb/>
易東南洋諸畨惟吕宋最盛因大西洋干絲臘是班呀<lb/>
畨舶運銀到此交易絲綢布帛百貨盡消島畨土産雲<lb/>
<pb n="KR2k0152_WYG_001-15a"/>
集西洋立教建城池聚宗族地原係吕宋土畨今為據<lb/>
轄漢人娶本地土畨婦者必入其教禮天主堂用油水<lb/>
畫十字於印堂名曰澆水焚父母神主老終歸天主堂<lb/>
穵坑土親膚而埋富者納貲較多寡埋堂上基内貧者<lb/>
埋墻外三年一清棄骸骨於深澗所有家貲明於公堂<lb/>
天主妻子作三股均分其蠱殊甚母傳女而不傳子即<lb/>
如牛皮火腿咒法縮小如沙令人食而脹斃又有蝦蟆<lb/>
魚蠱之類彼能咒解從口躍出成盆禁龍陽父子兄弟<lb/>
<pb n="KR2k0152_WYG_001-15b"/>
亦不得共寢席夜啟戸聽彼稽察拭床席騐有兩温氣<lb/>
者捕以買罰晨鳴鐘為日方許開市肆經營午鳴鐘為<lb/>
夜闔市寂閉不敢往來昏鳴鐘為日燈燭輝煌如晝營<lb/>
生夜半鳴鐘為夜以閉市肆晝夜各以三時辰為日為<lb/>
夜傍午捉夜禁闔地皆鬼市下接利仔叐水程十二更<lb/>
至甘馬力水程二十一更二處漢人從吕宋舟楫往彼<lb/>
貿易利仔叐之東南隔海對峙有五島班愛惡黨宿務<lb/>
猫務烟網巾礁腦中國俱有洋艘往通均係土畨族類<lb/>
<pb n="KR2k0152_WYG_001-16a"/>
山海所産與吕宋同如鹿麂牛皮筋脯蘇木烏木降香<lb/>
束香黄蠟燕窩海參等類水程必由吕宋之利仔叐海<lb/>
而南吕宋至班愛十更至惡黨二十三更至宿務二十<lb/>
四更至網巾礁腦五十八更人愚罔有知識家無所蓄<lb/>
需中國布帛以蔽身國各有王惟謹守國土其東南又<lb/>
有萬老髙丁機宜二國居於已方國土人物産類相似<lb/>
水程吕宋至萬老髙一百七十四更至丁機宜二百一<lb/>
十更由吕宋正南而視有一大山總名無來由息力大<lb/>
<pb n="KR2k0152_WYG_001-16b"/>
山山之東為蘇禄從古未奉朝貢雍正戊申六年至閩<lb/>
貢獻西隣吉里問又沿西文萊即古婆羅國再繞西朱<lb/>
葛礁喇大山之正南為馬神其山之廣大長短莫能度<lb/>
測山中人跡所不到産野獸亦莫能名其狀蘇禄吉里<lb/>
問文萊三國皆從吕宋之南分籌而朱葛礁喇必從粤<lb/>
南之七洲洋過崑崙茶盤向東而至朱葛礁喇一百八<lb/>
十八更馬神亦從茶盤噶喇吧而往水程三百四十更<lb/>
厦門由吕宋至蘇禄水程不過一百一十更共在一山<lb/>
<pb n="KR2k0152_WYG_001-17a"/>
南北逺近相去懸殊矣又隔東海一帶為芒佳虱大山<lb/>
由馬神至芒佳虱水程二十七更復繞而之東即係丁<lb/>
機宜東北係萬老髙而蘇禄吉里問文萊朱葛礁喇總<lb/>
名皆為無來由繞阿畨性喜銅鉦器皿皆銅沿溪箬屋<lb/>
為居俗甚陋身不離刄精於標槍見血即斃以采色布<lb/>
帛成幅衣身經商其地往來乘莽甲<hi>即小舟</hi>夥從持利<lb/>
器相隨産珍珠氷片玳瑁海參燕窩烏木降香海菜藤<lb/>
等類而馬神畨性相似人尤狡獪紅毛人曾據其港口<lb/>
<pb n="KR2k0152_WYG_001-17b"/>
欲佔其地畨畏火礟莫敢敵入山以避用毒草浸洗上<lb/>
流使其受毒而自去産鋼鑚胡椒檀香降香科藤豆蔲<lb/>
氷片鉛錫燕窩翠羽海參等類鑚有五色金黑紅者為<lb/>
貴置之暮夜宻室光能透徹投之爛泥汚中上幔青布<lb/>
其光透出各畨以為首寳大如棋子直價十萬餘兩西<lb/>
洋人購之為至寳吕宋至吉里問三十九更至文萊四<lb/>
十二更此皆東南洋畨國而朱葛礁喇馬神非從吕宋<lb/>
水程應入南洋各國因同蘇禄文萊南北大山是以附<lb/>
<pb n="KR2k0152_WYG_001-18a"/>
載東南洋俾覽者識其形勢焉<lb/>
<pb n="KR2k0152_WYG_001-19a"/>
　　南洋記<lb/>
南洋諸國以中國偏東形勢用針取向俱在丁未之間<lb/>
合天地包涵大西洋按二十四盤分之即在巽巳矣就<lb/>
安南接聫中國而言海接亷州山繞西北而環南直至<lb/>
占城形似半月名曰廣南灣秦象郡漢交阯唐交州宋<lb/>
安南明交阯陸接兩粤雲南風土人物史典備載後以<lb/>
淳化新州廣義占城謂廣南因舅甥委守淳化隨據馬<lb/>
龍角砲臺北隔一水與交阯砲臺為界自淳化而南至<lb/>
<pb n="KR2k0152_WYG_001-19b"/>
占城為廣南國亦稱安南王阮姓本中國人氏古日南<lb/>
郡産金楠沉諸香鉛錫桂皮象牙綾絹燕窩魚翅赤菜<lb/>
糖與交阯相類以交阯為東京廣南為西京强於交阯<lb/>
南轄禄賴東埔寨崑大嗎西南隣暹羅西北接緬甸栽<lb/>
䓶竹為城人善沒紅毛呷板風水不順溜入廣南灣内<lb/>
者國遣小舟數百人背竹筒攜細縷没水宻釘細縷於<lb/>
呷板船底逺漿牽曳船以淺閣火焚而取其輜重今紅<lb/>
毛呷板以不見廣南山為戒見則主駕舟者曰夥長國<lb/>
<pb n="KR2k0152_WYG_001-20a"/>
有常刑厦門至廣南由南澚見廣之魯萬山瓊之大州<lb/>
頭過七洲洋取廣南外之呫嗶囉山而至廣南計水程<lb/>
七十二更交阯由七洲西繞北而進厦門至交阯水程<lb/>
七十四更七洲洋在瓊島萬州之東南凡往南洋者必<lb/>
經之所中國洋艘不比西洋呷板用混天儀量天尺較<lb/>
日所出刻量時晨離水分度即知為某處中國用羅經<lb/>
刻漏沙以風大小順逆較更數毎更約水程六十里風<lb/>
大而順則倍累之潮頂風逆則減退之亦知某處心尚<lb/>
<pb n="KR2k0152_WYG_001-20b"/>
懐疑又應見某處逺山分别上下山形用繩駝探水深<lb/>
淺若干駝底帶蠟油以粘探沙泥各各配合方為確準<lb/>
獨於七洲大洋大洲頭而外浩浩蕩蕩罔有山形標識<lb/>
風極順利對針亦必六七日始能渡過而見廣南呫嗶<lb/>
囉外洋之外羅山方有準繩偏東則犯萬里長沙千里<lb/>
石塘偏西則恐溜入廣南灣無西風不能外出且商船<lb/>
非本赴廣南者入其境以為天送來稅物倍加均分猶<lb/>
若不足比於紅毛人物兩空尚存中國大體所謂差毫<lb/>
<pb n="KR2k0152_WYG_001-21a"/>
釐失千里也七洲洋中有種神鳥狀似海雁而小喙尖<lb/>
而紅脚短而緑尾帶一箭長二尺許名曰箭鳥船到洋<lb/>
中飛而來示與人為準呼是則飛而去間在疑似再呼<lb/>
細看决疑仍飛而來獻紙謝神則翺翔不知其所之相<lb/>
傳王三寳下西洋呼鳥挿箭命在洋中為記廣南沿山<lb/>
海至占城禄賴繞西而至東埔寨厦門至占城水程一<lb/>
百更至東埔寨水程一百一十三更東埔寨雖另自一<lb/>
國介在廣暹二國之間東貢廣南西貢暹羅稍有不遜<lb/>
<pb n="KR2k0152_WYG_001-21b"/>
水陸各得並進而征之畨係白頭無來由裸體居多以<lb/>
布幅圍下身名曰水幔<hi>讀平聲</hi>地産鉛錫象牙翠毛孔<lb/>
雀洋布蘇木降香沉束諸香燕窩海菜藤自東埔寨大<lb/>
山繞至西南為暹羅由暹羅沿山海而南為斜仔六坤<lb/>
大哖丁噶呶彭亨山聨中國生向正南至此而止又沿<lb/>
海繞山之背過西與彭亨隔山而背坐為柔佛由柔佛<lb/>
而西為麻喇甲即丁噶呶之後山也由麻喇甲而西出<lb/>
於雲南天竺諸國之西南為小西洋戈什噠暹羅沿山<lb/>
<pb n="KR2k0152_WYG_001-22a"/>
海而至柔佛諸國各皆有王均受暹羅國所轄古分羅<lb/>
暹二國後合為暹羅國俗崇佛王衣文彩佛像肉貼飛<lb/>
金用金皿陸乘象亭象輦舟駕龍鳳分官属曰招誇以<lb/>
裸體跣足俯腰蹲踞見尊貴不衣褌而圍水幔尊敬中<lb/>
國用漢人為官属理國政掌財賦城郭軒豁沿溪樓閣<lb/>
羣居水多鱷魚從海口至國城溪長二千四百里水深<lb/>
濶容洋舶隨流出入通黄河支流夾岸大樹茂林猿猴<lb/>
采雀上下呼鳴畨村錯落田疇饒廣農時闔家棹舟耕<lb/>
<pb n="KR2k0152_WYG_001-22b"/>
種事畢而囘無俟鋤耘榖熟仍棹収穫而歸粟藳長二<lb/>
丈許以為入貢土物因播秧畢而黄河水至苗隨水以<lb/>
長水尺苖尺水丈苗丈無澇傷之患水退而稻熟矣幹<lb/>
河入中國勢猛而急支河入西域歸東埔寨暹羅以出<lb/>
海勢散而緩田疇藉以肥饒故産米之國石可三星俗<lb/>
語捕鹿枝頭牽牛上樓葢鹿為水漂没閣息於樹梢溪<lb/>
屋為水注浸引牛於樓人有被虎噉鱷吞者告於畨僧<lb/>
僧咒拘而虎自至咒攄綿紗於水而鱷自縛剖而視之<lb/>
<pb n="KR2k0152_WYG_001-23a"/>
形骸猶存有受蠱者向僧求咒則解是以俗重佛教富<lb/>
者卒後𦵏以穵即釋氏塔也又有一種男女名謂尸羅<lb/>
蠻與人無異但目無瞳子人娶之亦生男女夜眠魂變<lb/>
為貍狗率類向水厠嗜食糞穢將明附魄若熟睡翻覆<lb/>
其身魂不得附歸女為經紀人戯以酸柑擠汁噀之眼<lb/>
淚長流而不可忍人染痢者若不洗滌夜為尸羅蠻䑛<lb/>
食化作小物入榖道而食腸腹故居暹之人以近水搭<lb/>
厠便於浄滌又有一種共人共者咒法名也刀刄不能<lb/>
<pb n="KR2k0152_WYG_001-23b"/>
傷王養以為兵衛犯事應刑令畨僧以咒勸化之使其<lb/>
自退共法方與受刑國多祟魔相傳三寳到暹羅時畨<lb/>
人稀少鬼祟更多與三寳鬬法勝許居住一夜各成寺<lb/>
塔將明而三寳之寺未及覆瓦視鬼之塔已成引風以<lb/>
側之用頭巾頂挿花代瓦幔覆今其塔尚側三寳寺殿<lb/>
今朽爛棕繩猶存於屋瓦洋艘於蓬頂桅上加一布帆<lb/>
以提吊船身輕快為頭中頂又於篷頭之傍加一布帆<lb/>
以乘風力船無欹側而加快為挿花畨病毎向三寳求<lb/>
<pb n="KR2k0152_WYG_001-24a"/>
藥無以濟施藥投之溪令其水浴至今畨唐人尚以浴<lb/>
溪澆水為治病外洋諸畨以漢人呼唐人因唐時始通<lb/>
故也畨俗死後焚而後𦵏為消除罪孽又一種生前發<lb/>
願死後恬問飼鳥飼魚者恬問即捨身也恬問鳥置之<lb/>
山石之上羣鳥翺翔畢集然後内一烏紅嘴足先下而<lb/>
啄羣鳥集下頃刻僅存髏骨収而埋之恬問魚焚化存<lb/>
灰和麫作塊投之溪亦有先飼鳥後飼魚兩者皆兼之<lb/>
矣國造巨艦載萬餘石求桅木於深山大樹先以咒語<lb/>
<pb n="KR2k0152_WYG_001-24b"/>
告求允許方敢下斧不則樹出鮮血動手者立亡用牛<lb/>
挽輦沿途畨戯以悦之咒語以勸之少有不順則㧞木<lb/>
而自囘舊地挽至厰所其靈方息産銀鉛錫洋布沉束<lb/>
象牙犀角烏木蘇木氷片降香翠毛牛角鹿筋藤席佳<lb/>
文席藤黄大楓子豆蔲燕窩海參海菜以銀豆為幣大<lb/>
者重四錢中者一錢次者五分小者二分五釐其名曰<lb/>
潑皆王鑄字號法不得剪碎零用找以海螺巴厦門至<lb/>
暹羅水程過七洲洋見外羅山向南見玳瑁洲鴨洲見<lb/>
<pb n="KR2k0152_WYG_001-25a"/>
崑崙偏西見大真嶼小真嶼轉西北取筆架山向北至<lb/>
暹羅港口竹嶼一百八十八更入港又四十更共水程<lb/>
二百二十八更而東聨東埔寨僅水程一百十三更何<lb/>
以相去甚逺葢東埔寨南面之海一片盡屬爛泥故名<lb/>
爛泥尾下接大横山小横山是以紆迴外繞而途逺也<lb/>
由暹羅而南斜仔六坤宋脚皆為暹羅属國大哖吉連<lb/>
舟丁噶呶彭亨諸國沿山相續俱由小真嶼向西分往<lb/>
水程均一百五六十更不等土産鉛錫翠毛佳文席燕<lb/>
<pb n="KR2k0152_WYG_001-25b"/>
窩海參科藤氷片等類相同惟丁噶呶胡椒甲於諸畨<lb/>
為美畨皆無來由族類不識義理裸體挾刄下圍幅幔<lb/>
㯽榔夾烟嚼國米和水吞貿易難容多艘而柔佛一國<lb/>
山雖聨於彭亨其勢在下水程應到崑崙用未針取茶<lb/>
盤轉西至柔佛計厦門水程一百七十三更畨情與上<lb/>
諸國相似而所産相同較之畧美而倍多年經商可容<lb/>
三四舶就舟交易産沙金國以鑄花小金錢為幣重四<lb/>
五分銀幣不行由柔佛而西麻喇甲亦係無來由族類<lb/>
<pb n="KR2k0152_WYG_001-26a"/>
官属名曰惡耶國王彷暹羅用漢人理國事掌財賦産<lb/>
金銀西洋布犀角象牙鉛錫胡椒降香蘇木燕窩翠毛<lb/>
佳文席等類金錢銀幣皆互用往西海洋中國洋艘從<lb/>
未經歴到此而止厦門水程二百六十更至於小西洋<lb/>
烏鬼國大西洋雖與大塊相聨西洋呷板來往語具大<lb/>
小西洋記麻喇甲南隔海對峙大山為亞齊係紅毛人<lb/>
分駐凡紅毛呷板往小西洋等處埔頭貿易必由亞齊<lb/>
經過添備水米自亞齊大山生繞過東南為萬古屢盡<lb/>
<pb n="KR2k0152_WYG_001-26b"/>
處與噶喇吧隔洋對峙紅毛囘大西洋者必從此洋出<lb/>
然後向西南過烏鬼呷繞西至大西洋就中國往噶喇<lb/>
吧而言必從崑崙茶盤純用未針西循萬古屢山而至<lb/>
噶喇吧厦門計水程二百八十更原係無來由地方為<lb/>
紅毛荷蘭所據分官属名曰呷必丹外統下港萬丹池<lb/>
問三處下港産胡椒萬丹另埔頭池問産胡椒檀香而<lb/>
噶喇吧甲諸島畨埔頭之盛各處船隻聚集貿易中國<lb/>
大西洋小西洋白頭烏鬼無來由島畨罄珍寳物食無<lb/>
<pb n="KR2k0152_WYG_001-27a"/>
所不至荷蘭建城池分埔頭中國人在彼經商耕種者<lb/>
甚多年給丁票銀五六金方許居住中國人口浩盛住<lb/>
此地何啻十餘萬近荷蘭亦以新唐禁革不許居住令<lb/>
隨船而囘茶盤一島居崑崙之南毗於萬古屢山之東<lb/>
皆南洋總路水程分途處島畨捕海為生産佳文草頂<lb/>
細而長者年僅足二席之用入王家辟蟲蟻值價四五<lb/>
十金次者二三十金再次十金值一二金者猶錦繡布<lb/>
褐之相去也<lb/>
<pb n="KR2k0152_WYG_001-28a"/>
　　小西洋記<lb/>
小西洋居於内午丁未方從麻喇甲暹羅繞西沿山而<lb/>
至於白頭畨國人即西域之狀捲鬚環耳衣西洋布大<lb/>
領小袖纒腰裹白頭故以白頭呼之國有二東為小白<lb/>
頭西為包社大白頭二國北接三馬爾丹即噶爾旦之<lb/>
本國也而三馬爾丹之北鄰細宻里也國而細宻里也<lb/>
之西為俄羅斯國小白頭東鄰民呀國民呀人黑穿著<lb/>
皆白類似白頭英機黎荷蘭佛蘭西聚此貿易民呀之<lb/>
<pb n="KR2k0152_WYG_001-28b"/>
東接天竺佛國民呀之東南逺及暹羅民呀之南臨海<lb/>
民呀之北接哪嗎西蔵及三馬爾丹國屬而小白頭南<lb/>
入於海之地曰戈什嗒東西南三面皆臨大海外懸一<lb/>
島曰西崙中産大珠戈什嗒東之沿海地名有三曰網<lb/>
礁臘係英機黎埔頭曰房低者里係佛蘭西埔頭曰呢<lb/>
顔八達係荷蘭埔頭西之沿海地名有二曰蘇喇曰網<lb/>
買皆英機黎埔頭其地俱係紅毛置買所建也○包社<lb/>
大白頭國東鄰小白頭北與小白頭皆聨三馬爾丹西<lb/>
<pb n="KR2k0152_WYG_001-29a"/>
北枕裏海西鄰東多爾其西南鄰阿黎米也南鄰大海<lb/>
○多爾其分東西二國皆回回東多爾其國不通海東<lb/>
鄰大白頭東北傍裏海北接惹鹿惹也西鄰西多爾其<lb/>
南接阿黎米也○裏海者諸國環而繞之東北細宻里<lb/>
也西北俄羅斯東三馬爾丹西惹鹿惹也西南東多爾<lb/>
其南包社大白頭内注大海不通海棹其水惟從包社<lb/>
出海故為裏海○惹鹿惹也一國亦不通海東傍裏海<lb/>
西傍死海北聨俄羅斯南接東西多爾其女人姿色美<lb/>
<pb n="KR2k0152_WYG_001-29b"/>
而毛髪紅氣味臭衣著同白頭貢於包社○死海者即<lb/>
黑海源從地中北俄羅斯南西多爾其東惹鹿惹也西<lb/>
民哖呻四面環繞不通大海故為死海而西多爾其民<lb/>
哖呻二國不通小西洋之海而濵於中海之東北中海<lb/>
係從大西洋之海而入語附大西洋記○阿黎米也東<lb/>
鄰包社大白頭北接東西多爾其西北濵於大西洋之<lb/>
中海西聨烏鬼國陸地一隅自西至西南與烏鬼之地<lb/>
隔對一海南臨大洋國為多爾其所屬貢男女於多爾<lb/>
<pb n="KR2k0152_WYG_001-30a"/>
其為奴婢○烏鬼國東北山與阿黎米也相聨向西南<lb/>
生出坤申方大洋何啻四五國之逺其盡處曰呷即中<lb/>
國支山入海盡處曰表表者標也佛蘭西曰呷英機黎<lb/>
曰岋皆順毛烏鬼地方是以紅毛呷板從小西洋來中<lb/>
國者由亞齊之北麻喇甲之南穿海過柔佛出茶盤而<lb/>
至崑崙自呷而東至戈什嗒自戈什嗒而東至亞齊其<lb/>
海皆呼曰小西洋人黑白不同皆西域裝束長衫大領<lb/>
小袖裹頭纒腰國富庶産寳器生銀洋布丁香肉果水<lb/>
<pb n="KR2k0152_WYG_001-30b"/>
安息吧喇沙末油蘇合油等類以金為幣鑚石為寶<lb/>
<pb n="KR2k0152_WYG_001-31a"/>
　　大西洋記<lb/>
按紅毛等國居於西北辛戌乾方而烏鬼自坤申而繞<lb/>
極西至庚酉方皆烏鬼族類之國總而名之曰大西洋<lb/>
按天圖分度十二月日月方行到之度正當烏鬼地方<lb/>
之呷處乾艮坤三方博厚相均而於巽巳之地缺少故<lb/>
外生東南斷續諸國尚未適均而又於噶喇吧萬古屢<lb/>
之東南另生一地以補東南之缺因人蹟不到尚未立<lb/>
名曾詢之佛蘭西人云昔時伊國呷板曾到彼處地有<lb/>
<pb n="KR2k0152_WYG_001-31b"/>
土人語言不通執數人而去後國王遣載之囘此所以<lb/>
地面正四方於適均之處未均而又補之也是以西洋<lb/>
人誌四方洋名以東南缺處之海洋為小東洋戈什嗒<lb/>
為小西洋日本為大東洋紅毛為大西洋○烏鬼國地<lb/>
方其順毛烏鬼北與小西洋阿黎米也之山相聨沿海<lb/>
生向西南坤申方而盡呷處方繞向西北與誾年烏鬼<lb/>
王國為界又於呷之東面懸海大山係嗎哩呀氏簡烏<lb/>
鬼一國間有舟楫通粤東自誾年又向西北復繞出極<lb/>
<pb n="KR2k0152_WYG_001-32a"/>
西酉方一帶皆誾年卷毛烏鬼地方又自西復往西北<lb/>
與蘇麻勿里烏鬼為界中有一國亦名烏鬼國王西面<lb/>
皆沿海接聨北面一帶陸地俱聨蘇麻勿里東與接聨<lb/>
阿黎米也之順毛烏鬼為界周圍皆屬烏鬼地方種類<lb/>
繁多肌骨皆黑生相不一地方廣濶難以族舉沿海亦<lb/>
有通舟楫貿易者各國以爭鬭攘掠為事所掠人口活<lb/>
者俟紅毛經過售買為奴死者類牲畜剖塊晒乾為食<lb/>
蘇麻勿里西臨大洋北鄰彌黎吕黎惹林二國南北相<lb/>
<pb n="KR2k0152_WYG_001-32b"/>
聨人口稀少山林深宻多産竒狀野獸彌黎吕黎惹林<lb/>
西臨大洋北一帶與猫喇猫里也毗聨猫喇猫里也乃<lb/>
囘囘族類多為海賊在中海西海刦掠西臨大洋北一<lb/>
帶與紅毛隔中海對峙海從西入東自隔海之西北而<lb/>
東沿中海有葡萄呀是班呀佛蘭西那嗎民哖呻西多<lb/>
爾其而盡中海之東處阿黎米也由阿黎米也而向西<lb/>
直出至西洋皆猫喇猫里也中海沿邊之地南北東諸<lb/>
國三面夾繞惟西通外海是為中海海産珊瑚西洋人<lb/>
<pb n="KR2k0152_WYG_001-33a"/>
來中國者謂中海阿黎米也之地西聨烏鬼陸地處恨<lb/>
不能用刀截斷即於中海可通阿黎米也内海而出小<lb/>
西洋戈什塔至亞齊出茶盤何用繞極西極西南極東<lb/>
南而至噶喇吧北上茶盤逺近相去年餘之逺也○葡<lb/>
萄牙者澚門之祖家也東北二面地鄰是班呀西臨大<lb/>
洋南俯中海○是班呀者吕宋之祖家也西北臨大洋<lb/>
東南俯中海西鄰葡萄呀東北接佛蘭西○佛蘭西者<lb/>
西臨大洋北接荷蘭南隣是班呀東接那嗎東南俯中<lb/>
<pb n="KR2k0152_WYG_001-33b"/>
海由中海之東接聨那嗎○那嗎者天主國王處也北<lb/>
接黄祁東沿中海而至民哖呻由民哖呻沿東南中海<lb/>
而至西多爾其由西多爾其東沿中海至阿黎米也由<lb/>
阿黎米也向西沿中海之南猫喇猫里也之地而出西<lb/>
洋○民哖呻者天主之族類也其地東至死海西接那<lb/>
嗎北鄰挽雅黄祁二國南臨中海○荷蘭者噶喇吧之<lb/>
祖家也西鄰佛蘭西沿佛蘭西而至西北皆臨大海西<lb/>
北隔海對峙英機黎東鄰黄祁南接那嗎由荷蘭北海<lb/>
<pb n="KR2k0152_WYG_001-34a"/>
而至黄祁○黄祁者均係紅毛種類素未通中國近有<lb/>
舟楫來粤營生南接那嗎民哖呻東鄰普魯社○普魯<lb/>
社係俄羅斯種類也西北接吝因東鄰細宻里也南接<lb/>
惹鹿惹也沿海而至細宻里也皆属北海○吝因者西<lb/>
北海之國亦係紅毛種類素未通中國西南隔海與英<lb/>
機黎對峙○細宻里也東鄰加里勿東南接噶爾旦三<lb/>
馬爾丹南至裏海西鄰俄羅斯北係北海○英機黎一<lb/>
國懸三島於吝因黄祁荷蘭佛蘭西四國之西北海自<lb/>
<pb n="KR2k0152_WYG_001-34b"/>
吝因沿海而東繞俄羅斯自俄羅斯而東至細宻里也<lb/>
皆為北海不能行舟海冰不解故為冰海自吝因而南<lb/>
至烏鬼諸國皆為大西洋紅毛者西北諸畨之總名淨<lb/>
鬚髪披帶赭毛戴青毡卷笠短衣袖𦂳襪而皮履髙後<lb/>
底畧與俄羅斯至京師者相似髙凖碧眸間有與中國<lb/>
人相似者身長而心細巧凡製作皆堅緻巧思精於火<lb/>
礟究勘天文地理俗無納妾各國語言各别以摘㡌為<lb/>
禮而尊天主者惟干絲腦是班呀葡萄呀黄祁為最而<lb/>
<pb n="KR2k0152_WYG_001-35a"/>
辟之者惟英機黎一國産生銀哆囉呢羽毛緞嗶吱玻<lb/>
璃等類<lb/>
<pb n="KR2k0152_WYG_001-36a"/>
　　崑崙<hi>又呼崑屯</hi>
崑崙者非黄河所繞之崑崙也七洲洋之南大小二山<lb/>
屹立澎湃呼為大崑崙小崑崙山尤甚異上産佳果無<lb/>
人蹟神龍蟠踞昔荷蘭失臺灣邉海界禁未復因金厦<lb/>
二島平荷蘭掠普陀毁銅像銅鐘萬厯間宫塑脱紗佛<lb/>
像刀刄不能傷駕火礟壊之取裏所實金銀財寳見像<lb/>
必剖以取臓寳悉収而去至崑崙意欲居之龍與為患<lb/>
藉火礟與龍鬭相持有日後荷蘭狀若顛狂自相戯以<lb/>
<pb n="KR2k0152_WYG_001-36b"/>
曲腕擊背心日益斃揚帆而去將至噶喇吧船擊碎存<lb/>
活者可十人雍正丁未歳夏噶喇吧海面立一中國婦<lb/>
人羣相棹舟往視惟浮一銅鐘上鐫普陀白華庵知為<lb/>
昔荷蘭掠沉囘浙洋艘互相争載以藉神庇公議求筊<lb/>
余戚末黄姓彦者本船柁師得筊載囘通港之艘惟此<lb/>
舟小而舊敝順帆不及月抵南澳後轉運至普陀别船<lb/>
堅緻有被刼紅毛者有失風水者佛力如此前惟付之<lb/>
刦數耳余少隨先君任浙聞之白華住持剖疑者常言<lb/>
<pb n="KR2k0152_WYG_001-37a"/>
小沙彌時在山被紅毛刼掠逃匿虚張情景今恍惚將<lb/>
三十年恨僧未之見也康熙四十五六年間紅毛又圖<lb/>
崑崙不敢近山居住就海傍立埔頭以崑崙介各洋四<lb/>
通之所嗜涎不休有中國洋艘載磚瓦往易紅毛洋貨<lb/>
以其本亷而利大夜團宿於沙洲人寂寂稀少後宻窺<lb/>
知為鱷魚步岸所吞伐木圍柵稍寧夜聞山中語語促<lb/>
歸紅毛為水土不服斃者甚多又為廣南畨刼殺殆盡<lb/>
仍虚其地凡中國洋艘田崑崙者備雞鵝毛鱟壳等類<lb/>
<pb n="KR2k0152_WYG_001-37b"/>
到崑崙洋天時極晴霽見黑雲一㸃隨化為含烟蜿蛇<lb/>
揺尾即如江浙夏月湖中雲龍下篷惟恐不及狂風立<lb/>
至幸不及時而霽俗呼鼠尾龍風白雲者其風尤甚日<lb/>
遇二三次或四五次間或不遇者少故以翎毛鱟壳焚<lb/>
穢氣以觸逺揚過崑崙則無<lb/>
<pb n="KR2k0152_WYG_001-38a"/>
　　南澳氣<lb/>
南澳氣居南澳之東南嶼小而平四面掛脚皆□古石<lb/>
底生水草長丈餘灣有沙洲吸四面之流船不可到入<lb/>
溜則吸閣不能返隔南澳水程七更古為落漈北浮沉<lb/>
皆沙垠約長二百里計水程三更餘盡北處有兩山名<lb/>
曰東獅象與臺灣沙馬﨑對峙隔洋濶四更洋名沙馬<lb/>
﨑頭門氣懸海中南續沙垠至粤海為萬里長沙頭南<lb/>
隔斷一洋名曰長沙門又從南首復生沙垠至瓊海萬<lb/>
<pb n="KR2k0152_WYG_001-38b"/>
洲曰萬里長沙沙之南又生□古石至七洲洋名曰千<lb/>
里石塘長沙一門西北與南澳西南與平海之大星鼎<lb/>
足三峙長沙門南北約濶五更廣之畨舶洋艘往東南<lb/>
洋吕宋文萊蘇禄等國者皆從長沙門而出北風以南<lb/>
澚為準南風以大星為準惟江浙閩省往東南洋者從<lb/>
臺灣沙馬﨑頭門過而至吕宋諸國西洋呷板從崑崙<lb/>
七洲洋東萬里長沙外過沙馬﨑頭門而至閩浙日本<lb/>
以取弓弦直洋中國往南洋者以萬里長沙之外𣺌茫<lb/>
<pb n="KR2k0152_WYG_001-39a"/>
無所取準皆從沙内粤洋而至七洲洋此亦山川地脉<lb/>
聯續之氣而於汪洋之中以限海國也沙有海鳥大小<lb/>
不同少見人遇舟飛宿人捉不識懼搏其背吐魚蝦以<lb/>
為羮余在臺丙午年時有閩船在澎湖南大嶼被風折<lb/>
桅飄沙壊有二十人駕一三板脚舟用被作布帆囘臺<lb/>
餓斃五人余詢以何處擊碎彼僅以沙中為言不識地<lb/>
方又云潮水溜入不得開出余語之曰此萬里長沙頭<lb/>
也尚有舊時擊壊一呷板潮雖溜入汝等若以南風棹<lb/>
<pb n="KR2k0152_WYG_001-39b"/>
長潮再不得歸矣大洋之水為沙兩隔節次斷續南北<lb/>
沙頭為潮汐臨頭四面合流外長而内退外退而内長<lb/>
須沿沙節次撑上斷續沙頭夾退流乘南風東向盡流<lb/>
南退雖欲北上求生而南下者正所以生也何也南風<lb/>
夾退潮方能出溜雖溜下然而歸於大海不入内溜方<lb/>
得乘南風而歸羣起而呼曰曾到此地乎不則何為知<lb/>
之確且詳有如目覩壊呷板尚存為飛沙汙没飢抱海<lb/>
鳥為餐渇飲其血駕長潮為溜所吸不得開頭三四日<lb/>
<pb n="KR2k0152_WYG_001-40a"/>
無奈禱筊棹退潮溜入大洋飄十二日到臺余又語之<lb/>
曰呷板飄壊聞之粤東七八年矣爾之舟飄風於何處<lb/>
計風信而度之諒在斯矣至於潮水分合退為長長為<lb/>
退夾流雙開臨頭滙足易知近隔難識逺扞自有一定<lb/>
之理在乎海國形勢於胸中意㑹變通有可到處有不<lb/>
可到處安能處處而指識豈<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>舟者把死木之所為哉<lb/>
則如南澳氣受四面流水吸入而不出古為落漈試問<lb/>
入而不出歸於何處豈氣下另有一海以収納乎四入<lb/>
<pb n="KR2k0152_WYG_001-40b"/>
者從上而入必從下而出如溪流湧急投以葦席入而<lb/>
出於他處此理甚明並以誌之<lb/>
　<lb/>
　<lb/>
　<lb/>
　<lb/>
　<lb/>
　海國聞見録卷上<lb/>
</p>
<p>
</p>
  </div>
<div>
<head>海國聞見錄卷下</head> <lb/>
    <p>
<pb n="KR2k0152_WYG_002-1a"/>
欽定四庫全書<lb/>
　海國聞見錄卷下<lb/>
　　　　　　　　　　　浙江提督陳倫炯撰<lb/>
<pb n="KR2k0152_WYG_002-2a"/>
</p>
<p>
<pb n="KR2k0152_WYG_002-3a"/>
</p>
<p>
<pb n="KR2k0152_WYG_002-4a"/>
</p>
<p>
<pb n="KR2k0152_WYG_002-5a"/>
</p>
<p>
<pb n="KR2k0152_WYG_002-6a"/>
</p>
<p>
<pb n="KR2k0152_WYG_002-7a"/>
</p>
<p>
<pb n="KR2k0152_WYG_002-8a"/>
</p>
<p>
<pb n="KR2k0152_WYG_002-9a"/>
</p>
<p>
<pb n="KR2k0152_WYG_002-10a"/>
</p>
<p>
<pb n="KR2k0152_WYG_002-11a"/>
</p>
<p>
<pb n="KR2k0152_WYG_002-12a"/>
</p>
<p>
<pb n="KR2k0152_WYG_002-13a"/>
</p>
<p>
<pb n="KR2k0152_WYG_002-14a"/>
</p>
<p>
<pb n="KR2k0152_WYG_002-15a"/>
</p>
<p>
<pb n="KR2k0152_WYG_002-16a"/>
</p>
<p>
<pb n="KR2k0152_WYG_002-17a"/>
</p>
<p>
<pb n="KR2k0152_WYG_002-18a"/>
</p>
<p>
<pb n="KR2k0152_WYG_002-19a"/>
</p>
<p>
<pb n="KR2k0152_WYG_002-20a"/>
</p>
<p>
<pb n="KR2k0152_WYG_002-21a"/>
</p>
<p>
<pb n="KR2k0152_WYG_002-22a"/>
</p>
<p>
<pb n="KR2k0152_WYG_002-23a"/>
</p>
<p>
<pb n="KR2k0152_WYG_002-24a"/>
</p>
<p>
<pb n="KR2k0152_WYG_002-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0152_WYG_002-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海國聞見録巻下<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>綱目分注拾遺</head>
    <p>
<pb n="KR2b0021_WYG_000-1a"/>
欽定四庫全書　　　　　史部二<lb/>
　綱目分注拾遺　　　　　編年類<lb/>
　　提要<lb/>
　　　　<hi>臣</hi>等謹案綱目分注拾遺四巻<lb/>
　　　國朝芮長恤撰長恤字蒿子原名城溧陽人初<lb/>
　　　　朱子因司馬光通鑑作綱目以分注浩繁属<lb/>
　　　　其事於天台趙師淵師淵訥齋集中載其徃<lb/>
　　　　來書牘甚詳即朱子集中亦載與師淵論綱<lb/>
<pb n="KR2b0021_WYG_000-1b"/>
　　　　目書盖分注属之師淵猶通鑑之佐以劉范<lb/>
　　　　在朱子原不諱言因流傳刋板未題師淵之<lb/>
　　　　名後人遂誤以為分注亦出朱子間有舛漏<lb/>
　　　　皆委曲强為之詞長恤考究本原知不出朱<lb/>
　　　　子之手故凡分注之刪削通鑑以至失其本<lb/>
　　　　事者悉列原文某句某字之下有某句某字<lb/>
　　　　于前而推求事理為之考辨于下盖糾師淵<lb/>
　　　　非糾朱子也昔元汪克寛力崇正學篤信新<lb/>
<pb n="KR2b0021_WYG_000-2a"/>
　　　　安而作考異一編訂訛正舛至今與綱目並<lb/>
　　　　刋盖是非者天下之公茍一間未達於聖人<lb/>
　　　　不能無誤而大儒之心廓然無我亦必不以<lb/>
　　　　偶然疎漏生回䕶之私是即真出朱子亦決<lb/>
　　　　不禁後儒之考訂况門人代擬之本哉且其<lb/>
　　　　說皆引據舊文原書具在亦非逞臆私談憑<lb/>
　　　　虛肆辨如姚江末流所為者是亦可為綱目<lb/>
　　　　之功臣矣乾隆四十三年三月恭校上<lb/>
<pb n="KR2b0021_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR2b0021_WYG_000-3a"/>
綱目分註拾遺原序<lb/>
愚讀子朱子通鑑綱目於其書法義理之有疑者既别<lb/>
錄一冊以識之矣至於分註之類文繁事雜疑殆尤多<lb/>
間嘗合溫公朱子兩書互相質對而較其同異之致審<lb/>
其去取之宜始知修飾之功等於創造固非㝷常涉獵<lb/>
記識之學所能勝其任而無弊也王文憲公嘗言讀訥<lb/>
齋趙公文集間有考亭往來書問乃知綱下之目屬筆<lb/>
于訥齋而昔未之聞然朱子集中與訥齋論綱目手書<lb/>
<pb n="KR2b0021_WYG_000-3b"/>
亦復再四諄切丁寧指授文憲必嘗見之而竟不言及<lb/>
何也朱子之告訥齋曰此書無他法但綱欲謹嚴而無<lb/>
脱落目欲詳備而不繁冗耳㫖哉斯兩言者實成書之<lb/>
要領也顧大書提要之例朱子裁定為多惟是衆目所<lb/>
列專屬訥齋依大綱附條件筆則筆削則削訥齋任之<lb/>
當時亦未聞有能贊之者觀其包舉羣言博稽約取上<lb/>
下千數百年分畫布置如車之有靷若網之在綱犂然<lb/>
秩然無他枝蔓豈非所謂櫽括合度文質適均者乎訥<lb/>
<pb n="KR2b0021_WYG_000-4a"/>
齋整頓是書期於盡善盡美以為教於天下後世而其<lb/>
勢亦有不得悉如其願者葢羅落既多裁量又廣雜收<lb/>
紀傳或惡密而喜疎具述説詞或厭繁而就簡或志成<lb/>
敗而不原其繇來或别是非而不究其既定千百之算<lb/>
漏遺十一鈞石之内墜失錙銖雖於大體或未有所傷<lb/>
要以稱全瑜則斤斤乎其難之矣朱子之云美詳備病<lb/>
繁冗然非偏重之言也竊計爾時當以詳備為主而於<lb/>
詳備之中去其繁冗則折𠂻之道在焉若以繁冗為重<lb/>
<pb n="KR2b0021_WYG_000-4b"/>
而先主於去繁冗芟夷過量其弊必流於簡畧文省事<lb/>
増空言無當欲求詳備豈可得哉且前史於筆墨之間<lb/>
用意深婉抑揚反覆引後學之懐抱進而留連古人正<lb/>
有言已盡而意未窮者徒知簡畧之為尚則徑情直致<lb/>
未免牽率舊章以就一己之私見節文促縮事理鬱陻<lb/>
既無以快讀者之心目而古人之實錄亦無由通貫而<lb/>
曉晰矣夫讀綱目而止於識統體辨名實程功罪不過<lb/>
依文釋義得其梗槩可矣將為致知格物之學則必設<lb/>
<pb n="KR2b0021_WYG_000-5a"/>
身論世易地知人推類究極一事失其曲折一語昧其<lb/>
指歸不敢以為問學之小疵而忽之雖尋行數墨弗惜<lb/>
也鈎章摘句弗辭也彌縫罅漏抉剔纎微弗怠也昔明<lb/>
道讀史逐行看過未嘗蹉一字况朱子之書又非諸史<lb/>
之比豈可習而不察隨聲記誦漫不加意已耶勉齋黄<lb/>
氏曰綱目僅能成編每以未及修補為恨果齋李氏亦<lb/>
曰予欲晩嵗稍加更定以趨詳密而力有未暇也夫二<lb/>
子所欲修補所謂詳密其權衡品節固非後學所能推<lb/>
<pb n="KR2b0021_WYG_000-5b"/>
測然此書之未盡詳密尚當修補則即二公之言可知<lb/>
也修補更定朱子雖未及耑力從事然踵舊法以潤色<lb/>
新編其不能舍通鑑而别求詳密亦可知也朱子本通<lb/>
鑑成綱目後學讀是書而義有未安事適相碍必還合<lb/>
通鑑以証綱目或異或同或詳或畧孰明孰晦孰得孰<lb/>
失叅互考訂瞭然於巻<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>之間自漢王元年乙未至顯<lb/>
德六年己未千一百六十五年分註逸而不載須補葺<lb/>
者四百六十餘事愚因次第條錄而復微揭其意指綴<lb/>
<pb n="KR2b0021_WYG_000-6a"/>
於各條之下摠為一編名曰通鑑綱目分註拾遺凡所<lb/>
論次不識有當於朱子與否然質對詳明檢閲便易固<lb/>
好讀綱目者之一助也倘謂是編之外猶慮其或有缺<lb/>
遺尚兾博雅君子諒我之僭踰輔我之孤陋後先求備<lb/>
彚成完書於綱目亦庶幾一簣之功豈惟趙氏忠臣云<lb/>
爾哉嵗在柔兆執徐清和月瀨北後學芮長恤<hi>原名城</hi>蒿<lb/>
子氏序<lb/>
</p>
<p>
</p>
  </div>
</body>
</text>
</TEI>
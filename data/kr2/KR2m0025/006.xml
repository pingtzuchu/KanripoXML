<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大金集禮卷六</head> <lb/>
    <p>
<pb n="KR2m0025_WYG_006-1a"/>
欽定四庫全書<lb/>
　大金集禮卷六<lb/>
　　追諡后<lb/>
　　　聖穆光懿皇后　　欽獻皇后<lb/>
　　　欽仁皇后　　　　惠昭皇后<lb/>
　　　永寧宫　　　　　欽慈貞懿皇后<lb/>
　　　宣獻皇后　　　　昭德皇后<lb/>
　　　悼平皇后<hi>闕</hi>
<pb n="KR2m0025_WYG_006-1b"/>
　　聖穆光懿皇后<lb/>
天㑹十三年二月十一日追冊聖穆光懿皇后并德妃<lb/>
賢妃命昱攝太尉奉上冊寶宗翰攝中書令進冊韓企<lb/>
先充二妃冊贈使扎拉爾古新攝侍中奉寶烏達布勝額攝<lb/>
中書令奉冊高慶裔蔡靖攝門下侍郎讀寶韓昉張鈞<lb/>
攝中書侍郎讀冊并舉寶給事中四舉冊中書舍人四<lb/>
押冊中書侍郎二讀冊中書舍人二太常卿太常博士<lb/>
一典儀二<lb/>
<pb n="KR2m0025_WYG_006-2a"/>
　　欽獻皇后<lb/>
天㑹十四年二月五日上欽獻皇后尊諡<lb/>
　威德悉備曰欽聰明睿知曰獻<lb/>
命實古納充太尉上冊寶謀衍進冊宗弼奉寶阿里布<lb/>
奉冊趙輸讀寶韓昉讀冊并舉寶舉冊官各二太常卿<lb/>
太常博士一典儀二<lb/>
　　欽仁皇后<lb/>
皇統三年八月二十二日上欽仁皇后尊諡<lb/>
<pb n="KR2m0025_WYG_006-2b"/>
　敬事節用曰欽貴賢親親曰仁<lb/>
命待制高士談撰冊文命都㸃檢元當仁告廟命太尉<lb/>
費摩達奉上冊寶中書令韓企先進冊平章奕攝侍中<lb/>
左丞宗憲右丞蕭仲恭攝門下中書侍郎大理卿馬諤<lb/>
讀寶待制趙浻等四員舉冊并太常卿太常博士一二<lb/>
月十一日乙夘孝孫嗣皇帝臣諱謹再拜稽首言曰臣<lb/>
聞正位麗極肇造我家者必資淑聖然後成帝王之功<lb/>
考諡定名昭示厥後者非薦徽尊無以見后妃之德繄<lb/>
<pb n="KR2m0025_WYG_006-3a"/>
國朝之令典著今古之彞儀伏惟太母博厚配天貞明<lb/>
齊日安順静慤肅雍塞淵開王化以始基篤人倫而正<lb/>
本慶流者逺挺生胄族之華善積在躬秀發閨齡之妙<lb/>
言為圖史動合箴規鏘璜瑀以和鳴容皆中節飾紘綖<lb/>
而整治藝則生知粤自高門言歸烈祖時屬經綸之際<lb/>
進膺窈窕之求禮未備於造舟志已躬於服澣羲爻六<lb/>
子資生允賴於坤儀周亂十人同德莫先於文母體參<lb/>
龍躍祥發燕禖贄榛栗以告䖍羞蘋蘩而昭信必敬必<lb/>
<pb n="KR2m0025_WYG_006-3b"/>
戒至静至柔教以身而先人化自家而型國琴瑟在御<lb/>
副褘以朝若溈汭之嬪虞用全舜孝邁塗山之興夏實<lb/>
佐禹功有開必先篤生皇考立子以適肆及眇躬承惟<lb/>
輔佐之憂勞旣勤祖構冝享治安之逸樂遽棄母儀迄兹<lb/>
纂承彌極攀慕弗獲逮事徒瞻服飾之山河未究推尊<lb/>
有感烝嘗之霜露是以秉鈞元老蕝禮碩儒謀皆一辭<lb/>
龜得吉卜請奉長秋之號追嚴厚夜之藏强為之名道<lb/>
或存於擬議俄爾可測功豈盡於形容謹遣攝太尉皇<lb/>
<pb n="KR2m0025_WYG_006-4a"/>
叔祖大司空昱奉玉冊寶上尊諡曰聖穆皇后伏惟皇<lb/>
靈在天景福昌後衣冠原廟聿從高帝之㳺松栢閟宫<lb/>
寅奉姜嫄之祀名貽不朽德播無疆鳴呼哀哉謹言二<lb/>
月十一日乙夘孝孫嗣皇帝臣諱謹再拜稽首言曰臣<lb/>
聞塗山儷禹史稱啓夏之功莘國配文詩播興周之美<lb/>
洪惟令德夐掩前芳茍非著勤崇垂後之公何以申報<lb/>
本飾終之孝若稽典冊允協神人恭惟皇后挺生名宗<lb/>
來符興運稟是柔嘉之性形為貞静之姿蚤以賢稱遂<lb/>
<pb n="KR2m0025_WYG_006-4b"/>
為聖偶窈窕率禮藹闗雎淑女之風儆戒持心得雞鳴<lb/>
賢妃之道我烈祖登大寶之始而太母正中宫之尊助<lb/>
日宣光配天居體躬蘋蘩以奉宗祏服濣濯以訓宫廷<lb/>
至於敬老尚賢矜孤閔乏嘗聞國論言必有稽間預兵<lb/>
機謀無不中歴覽千古實惟一人志存社稷之深澤益<lb/>
子孫之逺逮膺纘紹彌用追懷悵慈範之永違怳徽音<lb/>
之如在致四海之養旣弗及於承顔備萬物之儀固無<lb/>
能於稱德尚書政府宗伯禮官僉謂移御舊宫升祔世<lb/>
<pb n="KR2m0025_WYG_006-5a"/>
室冝刺六經之載用光百世之傳謹遣攝太尉皇叔祖<lb/>
大司空昱奉玉冊玉寶上尊諡曰光懿皇后伏惟俯納<lb/>
精誠昭膺懿號珠襦玉匣陪弓劍於軒臺風馬雲車從<lb/>
衣冠於漢廟永綏純嘏幽贊丕圖嗚呼哀哉謹言八月<lb/>
二十一日乙巳孝孫嗣皇帝臣諱謹再拜稽首言曰昔<lb/>
我皇祖誕膺天命肇造區宇用垂統於後世至於太祖<lb/>
聰明勇智克篤前烈迄用有成聲教暨於朔南仁恩被<lb/>
於動植天監厥德用錫無疆之休雖簡在帝心本自神<lb/>
<pb n="KR2m0025_WYG_006-5b"/>
聖而輔佐憂勤實與有力恭惟大行太皇太后坤靈毓<lb/>
粹圓魄儲精作合皇家儷體宸極儉以約已勤以率人<lb/>
陰教行於六宫素風表於千祀用能體資生之道助播<lb/>
物之功四海莫不䝉仁三靈於焉饗德雖塗山啓夏渭<lb/>
涘興周無以專其美也及先皇厭代哀戚過禮就養東<lb/>
朝德輝彌耀顧惟寡昧嗣守丕基方賴慈訓庶臻於理<lb/>
而昊穹弗憗大數俄及惘然追懷哀恫曷已今者卜筮<lb/>
告吉因山有期爰制近司請明舊典惟舉位以定名考<lb/>
<pb n="KR2m0025_WYG_006-6a"/>
諡以尊德所以揚茂美而傳休聲由周而來率用是道<lb/>
庶憑徽號以稱褒崇謹遣太尉行㑹寧牧鄭國王臣裴<lb/>
滿達奉冊寶上尊諡曰欽仁皇后伏惟聖靈在天令名<lb/>
不朽光配清廟永永無疆嗚呼哀哉謹言<lb/>
　　惠昭皇后<lb/>
天㑹十三年九月二日追冊惠昭皇后<lb/>
　徽宗景宣帝后<lb/>
　　永寧宫<lb/>
<pb n="KR2m0025_WYG_006-6b"/>
貞元三年十月二十一日上永寧宫諡曰慈憲<lb/>
　視民如子曰慈行善可紀曰憲<lb/>
九月七日稟訖於<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>殿親行禮外尚書省就便差官八<lb/>
日差侍講胡礪撰諡議學士施宜生撰諡冊文禮部侍<lb/>
郎王競書篆冊寶<hi>並給勅</hi>十月某日命太師思忠充大禮<lb/>
使右相師恭左相張浩攝侍中奉寶讀寶平章張暉蕭<lb/>
玉攝中書令奉冊讀冊左右丞叅政攝引寶門下侍郎<lb/>
引冊中書侍郎三品以上四員充舉寶舉冊官并差<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>
<pb n="KR2m0025_WYG_006-7a"/>
寶盝官十二<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>冊匣官十八太常博士五<lb/>
　引大禮使侍中中書令并引冊寶床<lb/>
翰林使二讀祝太祝一舉祝冊奉禮郎二十八日遣使<lb/>
丕承殿奏告百官陪位二十一日行禮前期有司供帳<lb/>
於<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>殿神御床案及設小次於殿下東廂又設冊寶幄<lb/>
殿於東廊南空地内殿前司宣徽院約度差甲騎旗鼓<lb/>
門仗官香輿自製造冊寶所迎奉冊寶奉安于殿<hi>騎從儀同</hi>
是日未明有司鋪設香案供具等物於神位前設祝冊<lb/>
<pb n="KR2m0025_WYG_006-7b"/>
案於神位之右又設拜褥三一在阼階上西面<lb/>
　<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>殿别無阼階於殿東階上面西設拜褥<lb/>
一在香案南面北一在殿上東欄子内面西質明有司<lb/>
備常行儀仗皇帝自宫中便服乘馬百官後從大禮使<lb/>
已下行事官等公服於<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>殿門外迎立<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>殿門外下馬<lb/>
步入小次少頃御史臺催班大禮使行事官自幄殿奉<lb/>
冊寶於殿西階下置定大禮使歸押班位閤門使奏班<lb/>
齊皇帝更衣太常卿奏請行奉上冊寶之禮宣徽使太<lb/>
<pb n="KR2m0025_WYG_006-8a"/>
常卿分左右導升阼階上詣褥位面西立宣徽使太常<lb/>
卿前侍宣徽使贊請再拜<lb/>
　凡拜者宣徽使贊請<lb/>
閤門使臚傳在位官皆再拜贊請由殿上正門入於香<lb/>
案前褥位再拜上香又再拜退稍東於欄子内面西褥<lb/>
位立定儀司徹香案前拜褥設冊寶褥位於香案南舉<lb/>
冊<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>冊官取冊匣於床對捧由西階升中書侍郎分左<lb/>
右前導奉冊中書令讀冊中書令並後從候褥位置定<lb/>
<pb n="KR2m0025_WYG_006-8b"/>
中書侍郎舉冊<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>冊官稍退立奉冊中書令稍前於褥<lb/>
位再拜退就殿階上西南柱外面東立讀冊中書令稍<lb/>
前再拜<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>冊官取匣葢下置於西階下冊床上舉冊對<lb/>
捧冊讀冊中書令一拜跪搢笏讀讀訖就一拜起又再<lb/>
拜退立於奉冊中書令之次<lb/>
　凡讀冊寶祝文皇帝皆跪聽<lb/>
奉冊中書令少進與中書侍郎率舉冊<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>冊官奉冊匣<lb/>
由西階下引從如上儀復置於冊床置定舉寶<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>寶官<lb/>
<pb n="KR2m0025_WYG_006-9a"/>
以寶盝升至侍中讀畢由西階下復置於床皆如冊匣<lb/>
之儀有司徹冊寶褥位復設香案南拜褥宣徽使太常<lb/>
卿前導皇帝進就褥位再拜上香上茶上酒樂作三酹<lb/>
樂止太祝讀祝文訖再拜復歸阼階褥位立定大禮使<lb/>
升殿於香案南宣徽使處受福酒恭詣阼階褥位前宣<lb/>
徽使贊皇帝再拜飲福大禮使跪以酒盞進跪飲訖大<lb/>
禮使跪受酒盞宣徽使贊再拜閤門臚傳在位官皆再<lb/>
拜大禮使以酒盞復授宣徽使訖由西階下歸班位太<lb/>
<pb n="KR2m0025_WYG_006-9b"/>
常卿宣徽使前導歸小次即座簾降太常卿跪奏禮畢<lb/>
皇帝便服百官皆捲班西出大禮使以下奉冊寶床納<lb/>
於<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>殿左右相當處權行収頓有司轉仗由來路奉車<lb/>
駕還内<lb/>
　大定二年四月九日改德宗為明肅永壽宫贈哀皇<lb/>
　后慈獻未改舊諡二十二年四月十一日明肅降遼<lb/>
　王正妃追封遼王妃李氏娘子徒單氏并庶人所生<lb/>
　母並封王夫人誥用漢字分付其孫元奴<lb/>
<pb n="KR2m0025_WYG_006-10a"/>
　　欽慈貞懿皇后<lb/>
大定元年十一月十五日追冊皇妣蒲察氏曰欽慈皇<lb/>
后皇妣李氏曰貞懿皇后<lb/>
　　宣獻皇后<lb/>
大定二年四月禮官檢引宋太常因革禮太平興國二<lb/>
年勅越國夫人符氏故夫人尹氏並追冊皇后令所司<lb/>
擇日備禮冊命禮院奏伏惟周廣順元年九月中追冊<lb/>
皇后柴氏顯德四年追冊皇后劉氏並不行冊禮建隆<lb/>
<pb n="KR2m0025_WYG_006-10b"/>
三年追冊皇后賀氏亦不行冊禮詔依建隆三年故事<lb/>
又宋㑹要建隆元年追冊帝母為皇太后仍令有司擇<lb/>
日備禮後不行冊禮自後凡制書云冊命者皆未嘗行<lb/>
冊禮兼昨者追冊睿宗皇帝欽慈貞懿皇后亦不曽行<lb/>
冊禮今睿宗母及故皇后加上尊諡有無依典故體例<lb/>
只降詔追冊尋擬奏合行頒詔從之睿宗母諡宣獻<lb/>
　聖善周聞曰宣聰明睿智曰獻<lb/>
二十六日降詔曰恭惟祖妣作合太尊慶育睿考致三<lb/>
<pb n="KR2m0025_WYG_006-11a"/>
靈眷祐邦祚以永而天禄集於眇躬尊祖之義禮冝報<lb/>
本以朕心嚴父之孝推聖考念母之誠等而上之志非<lb/>
敢後謹上尊諡曰宣獻皇后仍令有司擇日備禮冊命<lb/>
主者施行布告中外體予至懷<lb/>
　　昭德皇后<lb/>
大定二年四月二十六日詔曰國家之體典故俱存正<lb/>
位居尊必縁情而及伉儷懷昔追逺亦備禮以盡哀榮<lb/>
爰舉愍章用慰窀穸下逮視寢悉使正名庶㡬有知欽<lb/>
<pb n="KR2m0025_WYG_006-11b"/>
承休命故妃烏林答氏可追諡為昭德皇后仍令有司<lb/>
擇日備禮冊命故夫人僕散氏可追封元妃故夫人張<lb/>
氏可追封宸妃主者施行布告中外咸使聞知<lb/>
　　悼平皇后<lb/>
<hi>原闕</hi>
　<lb/>
　<lb/>
　大金集禮卷六<lb/>
</p>
<p>
</p>
  </div>
</body>
</text>
</TEI>
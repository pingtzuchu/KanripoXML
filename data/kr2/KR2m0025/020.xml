<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大金集禮卷二十五</head> <lb/>
    <p>
<pb n="KR2m0025_WYG_020-1a"/>
欽定四庫全書<lb/>
　大金集禮卷二十五<lb/>
　　宣命<lb/>
　　　宣麻　　　　　　賜勅命<lb/>
　　　送宣賜生日<lb/>
　　宣麻<lb/>
大定四年十一月檢討宣麻典故㕘酌定到下項<hi>封皇太子</hi>
<hi>妃元議宣麻後止給誥</hi>學士院撰到制書用白詔紙依寫詔字大<lb/>
<pb n="KR2m0025_WYG_020-1b"/>
小録一本不用寳進呈訖次日分付閤門司設制案於<lb/>
東上閤門之外俟朝退駕還内以制書置於案上御史<lb/>
臺催百官班分左右入每品重行立於塼道之外<hi>左班西向</hi>
<hi>右班東向</hi>皆以北為上閤門使引制案當殿<hi>在殿階下稍近南</hi>案前<lb/>
北向立搢笏跪閤門使捧制授宰臣俛伏興執笏捧制<lb/>
歸位搢笏轉授宣讀通事舍人執笏捧制揖訖由東塼<lb/>
道赴宣制位<hi>在常朝百官拜褥之北制案之南</hi>西向揖訖北向立左右<lb/>
班百官皆轉身北面立賛者稱有制在位官皆再拜舍<lb/>
<pb n="KR2m0025_WYG_020-2a"/>
人搢笏宣讀讀訖在位官皆再拜搢笏舞蹈又再拜舎<lb/>
人執笏捧制搢笏授宰臣授訖制付有司百官以次分<lb/>
班出<lb/>
　　賜勅命<lb/>
天眷二年八月學士院定撰到文武官給告式䝉准<lb/>
行下項諸后妃公主一品及二品執政官三品諸京<lb/>
留守元帥監軍都監殿前都㸃檢統牧統軍招討節<lb/>
度使並制授告庭<hi>内藩鎮非㑹要及帶知字者並勅除</hi>餘並勅授給告<lb/>
<pb n="KR2m0025_WYG_020-2b"/>
<hi>四品以上用辭</hi>勅授者五品以上内外文武官除職遷官六<lb/>
品七品省臺寺監東宫學士院客省引進四方舘閤<lb/>
門副使司天監少太醫使副除職九品以上有勞特<lb/>
遷官草澤遺逸上封事特命官並給告諸除官五品<lb/>
以上出宣六品以下出勅牒外其應給告者吏部限<lb/>
三日報學士院命詞制授限五日勅授限三日納尚<lb/>
書省制勅授官者並用吏部告印大定見行官制親<lb/>
王公主王妃郡縣主王夫人及一品官爵並制授餘<lb/>
<pb n="KR2m0025_WYG_020-3a"/>
並勅授又五品以上遷官除職及因子孫封贈授官<lb/>
者六品七品省臺寺監<hi>謂尚書省部御史臺太常大理寺秘書國子太少府都水</hi>
<hi>監其所轄司局非東宫學士院國史記注諫院宣徽院客省引進四方舘東向上閤副除職並給告仍並</hi>
<hi>命詞</hi>
大定二年七月五日奏定妃嬪以下告身並用有司印<lb/>
十一月十五日勅㫖内職四品以上給宣告五品以上<lb/>
只給告十一年八月三日勅㫖今後宫中妃嬪止以誥<lb/>
授不用宣二十三年三月七日勅㫖一品官職及宫中<lb/>
<pb n="KR2m0025_WYG_020-3b"/>
公主妃用玉寳九日禀奏縁内職公主王妃等並係誥<lb/>
授用吏部告印奉勅㫖妃嬪以上及宫主王妃並給宣<lb/>
誥其誥仍舊以下止給告授宣勅見行儀式六品以下<lb/>
官於仁政殿門外公服北向立俟閤門將勅出搢笏跪<lb/>
接勅置於懷出笏兩拜退五品以上受宣官俟奏事畢<lb/>
引至丹墀閤門以箱複擎宣命至聞勅先兩拜又拜跪<lb/>
搢笏捧接宣命置於懷出笏就拜又兩拜訖退至丹墀<lb/>
之東開視訖閤門引升副階靠南奏謝致詞訖兩拜降<lb/>
<pb n="KR2m0025_WYG_020-4a"/>
自西副階<hi>六品七品受勅合奏謝者並一班</hi>二品欄子一品欄子内如<lb/>
上儀<hi>降至東副階視訖升謝</hi>
　　送宣賜生日<lb/>
儀制受宣命官如係見任京府節鎮州軍或别司長貳<lb/>
官即使者預于前一程為宿頓當日遣人報受宣官以<lb/>
次質明率屬官吏從備旗幟音樂綵輿香輿<hi>貳官并别司長貳並</hi>
<hi>移文置司所在京府州鎮取索排辦音樂綵輿香輿</hi>詣五里以來迎接望見使者<lb/>
即于道側下馬使者約百歩間亦下馬取宣置綵輿中<lb/>
<pb n="KR2m0025_WYG_020-4b"/>
受宣官詣香輿前上香訖退遣人覆知使者為未受宣<lb/>
命未敢叅見使者上馬皆行使者在宣命綵輿後受宣<lb/>
官次行屬官皆上馬後從鳴鉦鼓作樂前導至所居<hi>如閑</hi>
<hi>居官即使者入館遣人往報受宣官受宣官令人傳語取覆給宣之日先于本宅隨力排辦仍報所在京府州</hi>
<hi>郡差借知禮數人并合用案褥等物其京府州郡須得應副隨本官往所館導引至所居處自來無音樂旗幟</hi>
<hi>者更不排辦</hi>皆從正門入使者下馬執事者先設宣命案并<lb/>
望闕褥位于庭中<hi>侍宣褥位在宣案之側</hi>香輿置于宣案之前使<lb/>
者取宣於綵輿奉置案上<hi>案上仍設衣褥</hi>綵輿退使者就傳宣<lb/>
<pb n="KR2m0025_WYG_020-5a"/>
褥位立受宣官就望闕褥位立賛再拜上香又再拜訖<lb/>
使者稱有勅賜卿宣命受宣官又再拜跪使者取宣于<lb/>
案以授受宣官受宣官受訖又一拜起稍退恭閲宣命<lb/>
訖就褥位再五拜舞蹈畢受宣官近使者前望闕跪問<lb/>
聖躬萬福使者躬答曰聖躬萬福受宣官起贊者引使<lb/>
者陞㕔正坐受宣官展狀叅見問候使者坐受以次佐<lb/>
貳屬官展狀叅見亦如上儀禮畢即設菓棹受宣官躬<lb/>
揖搢笏酌酒一巵跪勸使者樂作使者坐飲訖復酌一<lb/>
<pb n="KR2m0025_WYG_020-5b"/>
巵坐勸受宣官跪飲樂闋再揖訖以次佐貳跪勸酒至<lb/>
三行受宣官執笏命執事人持幣物<hi>其幣物之數依大定重修制款</hi>搢<lb/>
笏奉獻使者以付從人訖徹菓棹入食案受宣官邀請<lb/>
以次官陪坐供食食畢徹食案再以菓棹前使者命受<lb/>
宣官坐即坐就食執事者斟酒無筭使者請罷酒至再<lb/>
乃徹菓棹牽使者馬在階上馬受宣官與餘官音樂皆<lb/>
送至館<hi>如至夜添設燭籠</hi>留連館待不過三日使者欲行受宣<lb/>
官率僚屬公吏音樂旗幟送至客亭無客亭者設幕次<lb/>
<pb n="KR2m0025_WYG_020-6a"/>
不過三里使者下馬正坐受宣官率僚屬以下前揖使<lb/>
者畢搢笏酌酒一巵奉勸使者坐受訖酬酢如初見之<lb/>
儀禮畢受宣官展辭狀率以下官俱揖别使者亦坐受<lb/>
候使者上馬乃退其在闕下受賜宣命生日禮物者已<lb/>
受命先報知受賜官以甚時至宅其受賜官得報即穿<lb/>
執恭待于門外候使者至其叅見勸酬之禮並如上儀<lb/>
惟不用旗幟音樂等引導禮畢止攀送於門外舊例有<lb/>
謝表者只於門首攀送處跪授使者若賜飲食藥餌花<lb/>
<pb n="KR2m0025_WYG_020-6b"/>
菓之類其受賜官跪受望闕再拜<lb/>
天徳二年正月尚書省啓請古者王人傳命於諸侯諸<lb/>
侯跪聞聴王命而跪非跪于使人也周王遣使賜齊桓<lb/>
公胙曰伯舅耄老無下拜桓公曰天威不違顔咫尺小<lb/>
白敢不下拜登受為天子所賜下拜非拜使者也歴考<lb/>
載籍皆無人臣正坐受拜之禮按開元故事遣使宣勞<lb/>
賜㑹使者將至刺史出城迎於一里外相去九十步刺<lb/>
史路左下馬使者亦下馬相進使者命刺史上馬乃俱<lb/>
<pb n="KR2m0025_WYG_020-7a"/>
行馬其至所居若未宣制書則使者南面立于制書案<lb/>
側稱有制刺史以下皆北面再拜宣制畢又再拜皆為<lb/>
拜制書非拜人也及設㑹就席則使者席在東西向刺<lb/>
史及應升階者升就席屬官在庭中則文東武西以上<lb/>
下班序㸃之則刺史坐席在西東向可知宋時所在州<lb/>
府有傳宣官到應受命者郊迎大率如開元禮惟所居<lb/>
庭中設制書案香案望闕褥位傳宣褥位受宣官望闕<lb/>
拜傳宣官側立傳詔授既畢相揖升階全用客禮遼時<lb/>
<pb n="KR2m0025_WYG_020-7b"/>
迎待天使之儀天使正坐受拜受酒略不起避頗似御<lb/>
筵進酒非人臣所可當況古者大臣進見天子御坐為<lb/>
起在興為下彼遼制乃令小臣坐受大臣拜非古者别<lb/>
嫌疑定尊卑比肩事主尊無二上之義兼檢尋古制君<lb/>
有賜於臣如飲食藥餌菓食之屬止令上臣持往則不<lb/>
為專使故謂之廪人繼粟庖人繼肉見於孟子惟賜胙<lb/>
乃有專使者是為祭祀重禮均福之意以此叅酌古今<lb/>
擬定其儀䝉准行今上項儀制稱有更異<lb/>
<pb n="KR2m0025_WYG_020-8a"/>
天徳二年正月擬稟送宣及賜物事例古者謂之私覿<lb/>
亦曰私面所與不過衣帶大者或以幣馬唐時中使所<lb/>
邀索過多史臣書之極為弊事遼時不常所與富者倍<lb/>
多以求媚悦清亷守道者不能備辦多取怨怒其小官<lb/>
不量力殫貲傾産終不能給㑹計所授歲俸不及所用<lb/>
十之一二宋時押賜以十分之一與所押賜官其押賜<lb/>
者冬衣襖之類只委本路奏事亷訪使者賫賜不受事<lb/>
例又古者諸侯方有遣王人錫命之禮書於春秋最為<lb/>
<pb n="KR2m0025_WYG_020-8b"/>
重事今若循舊例小官皆特遣使送宣恐使命太輕非<lb/>
所以重國體今擬定到内外官合專使賫送宣命品從<lb/>
并賜物使命事例如後外據其餘品從更不專送只因<lb/>
走馬人附至都管衙門就便鑒付專使送内外任官宣<lb/>
命事例<hi>並謂職事官内謂自外除入者</hi>任正一品一千貫<hi>宗室封一字王者皆同</hi>
從一品八百貫正二品七百貫從二品六百貫正三品<lb/>
五百貫從三品四百貫正四品二百貫從四品并上中<lb/>
下刺史知軍一百貫宣賜生日并賜物等專使不得受<lb/>
<pb n="KR2m0025_WYG_020-9a"/>
所賜十分之二以上專使擬自䕶衛小底以上取㫖差<lb/>
以上送宣命赦書賜物等専使所定合與禮物若例外<lb/>
受者並科違制<hi>雖自願與者亦准上科罪</hi>
大定二年四月七日奏改定送宣禮物正一品一千貫<lb/>
<hi>宗室封一字王者亦同</hi>從一品九百貫正二品八百貫從二品七<lb/>
百貫正三品六百貫從三品五百貫正四品四百貫從<lb/>
四品并諸刺史知軍三百貫正五品二百貫二十六年<lb/>
<hi>闕</hi>月二十一日以言事者乞罷送宣禮物奏减定從五<lb/>
<pb n="KR2m0025_WYG_020-9b"/>
品一百貫正五品及諸千户二百貫刺史并從四品正<lb/>
四品三百貫從三品四百貫正三品五百貫從二品正<lb/>
二品六百貫從一品正一品七百貫賜皇太子親王公<lb/>
主生日儀<hi>具各門</hi>
　<lb/>
　<lb/>
　<lb/>
　大金集禮卷二十五<lb/>
</p>
<p>
</p>
  </div>
</body>
</text>
</TEI>
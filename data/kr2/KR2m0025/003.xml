<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大金集禮卷三</head> <lb/>
    <p>
<pb n="KR2m0025_WYG_003-1a"/>
欽定四庫全書<lb/>
　大金集禮卷三<lb/>
　　追加諡號上<lb/>
　　　天㑹三年奉上太祖諡號<lb/>
　　　天㑹十三年奉上太宗諡號<lb/>
　　　天㑹十三年奉上景宣皇帝諡號<lb/>
　　　天㑹十四年奉上祖宗諡號<lb/>
　　　皇統五年増上太祖尊諡<lb/>
<pb n="KR2m0025_WYG_003-1b"/>
　　　皇統五年増上祖宗尊號<lb/>
　　天㑹三年奉上太祖諡號<lb/>
天㑹三年六月安班貝勒杲等奉表曰功與天同者<lb/>
非天不可以儷號德與地合者非地不足以齊稱昔在<lb/>
三皇以同天之功而為喻降自五帝以合地之德而建<lb/>
名故功德克配於乾坤則稱號乆光於竹帛仰惟先大<lb/>
聖皇帝撫興隆之運膺眷命之休奉天討以除殘運神<lb/>
謀而制勝曽不十載底定四方代虐以寛拯遼民於焚<lb/>
<pb n="KR2m0025_WYG_003-2a"/>
溺交鄰有道得宋國之服從豈非百代之閎休誠亦羣<lb/>
生之幸㑹方期定鼎遽泣遺弓皇帝陛下以同氣之親<lb/>
隆奉先之孝誕布聖武訖成伐功兹垂烈於無期實肇<lb/>
基之有自敢上强名之號願新追冊之儀日月之光雖<lb/>
不容於繪畫海嶽之施庶少報於涓埃詔答曰先聖登<lb/>
遐眇躬繼祚念大勲之已集顧尊諡之猶稽卿處元良<lb/>
性資純孝請行追冊之禮深契永思之懷所請冝允十<lb/>
二月二十三日奉上冊寶冊曰孝弟嗣皇帝臣諱謹再<lb/>
<pb n="KR2m0025_WYG_003-2b"/>
拜稽首上言曰葢聞創丕基樹鉅本將慶流於萬世者<lb/>
先王啓後之功揚鴻懿薦大明使輝映於百王者後世<lb/>
奉先之道實始終之鉅美抑今古之通行者也伏惟兄<lb/>
大聖皇帝應輝魄之元符握榮河之祕紀三靈協贊千<lb/>
載勃興居多淵静之謀動合變通之道御家以儉遵夏<lb/>
禹以卑宫刑國以輕體漢高之約法加以神襟豁逹聖<lb/>
器英雄乘覆昏取亂之機奮濟世安民之業周文已出<lb/>
知殷滅之有期唐祖旣生見隋亡之不逺頃者有遼訖<lb/>
<pb n="KR2m0025_WYG_003-3a"/>
運昏主承家狎侮太平荒迷多罪先絶隣好曲造兵端<lb/>
旣誘納我叛亡又侵圖我邉鄙天實厭棄民日怨咨戚<lb/>
旣自貽禍將孰免繄天下起旱霓之望我聖人行時雨<lb/>
之征親御六師用申九伐人病大江之阻自得通逵兵<lb/>
臨巨敵之來<hi>闕</hi>占瑞火故能一舉取遼霫再舉下雲燕何<lb/>
銳敢前無堅不破方當秦野肆揚逐鹿之蹤俄值軒湖<lb/>
長徃飛龍之駕天命有屬㣲躬弗遑康寧勉思述繼百<lb/>
神假手果㧞怨叛之根四海驩心遂定神明之器葢慿<lb/>
<pb n="KR2m0025_WYG_003-3b"/>
成算獲畢前功敢忘歸報之誠嚴奉追崇之號拓地開<lb/>
封之謂武體乾啓祚之謂元合以為名庶其稱德謹奉<lb/>
玊冊玊寶恭上尊號曰武元皇帝廟號太祖伏願耿光<lb/>
不泯與日月以俱垂休烈無窮將山河而共乆格思神<lb/>
馭膺此縟儀尚期顧歆永有䝉頼冊禮畢其日詔曰朕<lb/>
以眇躬嗣膺丕緒伏念先皇帝生資神武卓冠古先威<lb/>
震如雷霆道大若天地日月所照罔不歸仁豚魚之㣲<lb/>
亦皆被澤念豐功厚德當盡顯揚賴元老宗工有所協<lb/>
<pb n="KR2m0025_WYG_003-4a"/>
贊比覽章奏深協朕懷穀旦式涓上儀爰舉以天㑹三<lb/>
年十二月二十五日恭上尊諡曰大聖武元皇帝廟號<lb/>
太祖於戲肇無疆之業至聖人以難名彰莫大之功非隆<lb/>
諡而曷稱布告中外咸使聞知<lb/>
　　天㑹十三年奉上太宗諡號<lb/>
天㑹十三年三月將追冊太宗皇帝行禮五日宣付司<lb/>
空昱攝太尉左丞相宗翰攝中書令進冊左監軍古新<lb/>
攝中書奉寶郎君扎拉即君阿固岱攝中書令奉冊西<lb/>
<pb n="KR2m0025_WYG_003-4b"/>
京留守高慶裔攝門下侍郎讀寳兵部侍郎烏嚕翰林學<lb/>
士韓昉攝中書侍郎讀冊禮賔使摩琳等二員攝給事<lb/>
中舉寶遥郡珠展等四員攝中書舍人舉冊攝太常卿<lb/>
太常博士各二攝典儀二七日奉上冊寶冊曰維天㑹<lb/>
十三年歲次乙夘三月甲戌朔七日庚辰哀孫嗣皇帝<lb/>
臣諱謹再拜頓首言曰伏以乾坤覆載之功非俄可度<lb/>
而俄可測耳目見聞之外或名曰夷而名曰希乃知妙<lb/>
出於器形尚有强加其稱謂故帝皇以降號諡攸存生<lb/>
<pb n="KR2m0025_WYG_003-5a"/>
以表其殊功没則節其大惠率由錫命於上帝將用式<lb/>
孚於後人非臣子之所得專在典章而不敢闕冝迹所<lb/>
行之大用光不朽之傳伏惟大行皇帝廣淵清明篤實<lb/>
純粹渾然德性而無所畛域發乎事業則休有烈光始<lb/>
乎太祖之濯征常以介弟而居守推恩撫衆而内益固<lb/>
本務穡節力而外無匱供好經逺猷克斷大事共能定<lb/>
天下之業豈特寛關中之憂兆姓與能百靈眷德位肆<lb/>
定於主器心常戢於在淵將嗣丕圖猶云菲德推戴之<lb/>
<pb n="KR2m0025_WYG_003-5b"/>
始躬三讓而克誠臨御以來明兩作而善繼每念前人<lb/>
之圖事欲終下武之伐功於時民望尚殊邦統未一遼<lb/>
主之竄越也収合餘燼宋人之背誕也包藏禍心爰命<lb/>
進師宻授成算奉天致討惟日奏功故纂服之後不數<lb/>
年其係組而來凡三帝萬里共貫六合一家曽無專享<lb/>
之私遂定乆安之勢畫封守以正域選賢能而為邦物<lb/>
肅德威人服義舉處袵席無為之逸鳩方冊不載之功<lb/>
必也聖乎其可知已若乃茂昭孝德夤奉先猷殆將一<lb/>
<pb n="KR2m0025_WYG_003-6a"/>
動而順稽非止三年而不改議有俯迫政或當更泣祖<lb/>
訓於手澤之餘下莫仰視畏神威於屋隅之近躬若無<lb/>
容繼述之間慎重如此其知人則哲乃任官惟賢慎簡<lb/>
親勲共位將相有大用之材使各盡於不賞之功無所<lb/>
疑實駕馭以知方故優㳺而成治至於敬宗立愛齒族<lb/>
居尊内外敦序而無間言飲食洽比而有餘惠禮貴情<lb/>
稱實嫌名浮不疑而物亦誠好静而民自正無玊食自<lb/>
奉禹儉不過以茅茨是居唐風載郁好善言惡旨酒逺<lb/>
<pb n="KR2m0025_WYG_003-6b"/>
佞人放鄭聲道交萬物而用必以時法約三章而刑不<lb/>
留獄燕殿達窮民之告上都禁末利之㳺疾苦周知澆<lb/>
競是息謂七德戢兵也切戒黷武謂八政先食也每親<lb/>
督農苐知安民之難未嘗以位為樂謙抑不德而德逾<lb/>
有淵嘿不言而言乃讙故協氣橫流大田屢稔瑞靡不<lb/>
至史無絶書殆莫得以殫論可槪言其所覩金僊効像<lb/>
有素鵲之為先國犬觸邪豈神羊之待嗾乃德之致非<lb/>
人所能執貺丕昭幽明胥悅巍乎蕩乎能事之斯畢猗<lb/>
<pb n="KR2m0025_WYG_003-7a"/>
歟那歟聖功之無加天下大安王位孔固是宜平格以<lb/>
得壽遽告彌留而弗興爰屬眇躬嗣膺大寶舍子不立<lb/>
莫窮為度之𢎞於祖丕承方懼貽謀之忝㷀疚茹歎充<lb/>
窮靡遑會同軌以來偕俟遣車之即逺而有宗工元老<lb/>
儒學禮官討論墳典之中斷自羲軒而下揚㩁大美發<lb/>
揮英聲道惟最高極萬物以無稱名將終易煥七世之<lb/>
可觀或髣髴其形容共擬議其崖略與定欵郊之請以<lb/>
張對天之休謹遣攝太尉皇叔祖大司空昱奉玊冊玉<lb/>
<pb n="KR2m0025_WYG_003-7b"/>
寶上尊諡曰文烈皇帝廟號太宗伏惟昭格至靈俯歆<lb/>
徽號永錫介祉以綏後昆嗚呼哀哉臣諱謹言<lb/>
　　天㑹十三年奉上景宣皇帝諡號<lb/>
天㑹十三年九月將追冊景宣皇帝惠昭皇后行禮一<lb/>
日命尚書令宗磐攝侍中進寶録尚書事宗幹攝中書<lb/>
令進冊左丞相宗翰攝太尉郎君烏達布二員攝侍中<lb/>
奉寶左監軍古新郎君朂攝中書令奉冊西京留守高<lb/>
慶裔乾文閣直學士蔡靖攝門下侍郎讀寶禮部尚書<lb/>
<pb n="KR2m0025_WYG_003-8a"/>
韓昉樞宻副承旨趙輪攝中書侍郎讀冊金吾蕭慶等<lb/>
四員攝給事中舉寶乾文閣待制呉激等四員攝中書<lb/>
舍人舉冊攝太常卿太常博士典儀各一員二日奉上<lb/>
冊寶冊曰德高聖人而無其位裕在後昆子有天下則<lb/>
歸所尊古隆此禮故周武追王於文考漢宣正號於悼<lb/>
皇皆所以奉亡如存飾終昭逺昊天欲報誠難究於生<lb/>
成大道無名或强加其稱謂方改園陵之卜冝新簡冊<lb/>
之輝伏惟皇考性稟乾剛望崇震嫡廓有大度欝為英<lb/>
<pb n="KR2m0025_WYG_003-8b"/>
風安民之志出自妙齡幹國之功流於今日肇邦有夏<lb/>
雖由湯后之勃興舉事亡隋實賴秦王之早計初自義<lb/>
旗旣建戎輅徂征提銳旅以皆幸誓羣豪而先倡謀猷<lb/>
克壯騎射兼能決㡬事則不疑見大敵而愈奮長於將<lb/>
將萬夫之政不足觀意在賢賢一介之善未嘗失人推<lb/>
幹蠱士勇同仇濯濯威聲遂成德畏桓桓忠節率自孝<lb/>
移遂協濟於天功俄永清於海内辰極旣正匕鬯冝歸<lb/>
文帝至公輙拒有司之請與夷讓善終推仲父之賢視<lb/>
<pb n="KR2m0025_WYG_003-9a"/>
天下以若遺曽胷中之不介歴古無㡬非聖而何若乃<lb/>
朝夕問安左右致養勤而不懈樂且有餘宗族皆以孝<lb/>
稱昆弟未嘗言間其直也正人之曲其質也安俗之淳<lb/>
儼若神明莫之敢犯坦無城府亦以易從富貴不驕聲<lb/>
色不溺與人同羽旄之樂處躬無彫峻之華賢愚莫逭於<lb/>
聰明善惡必期於進退虚徐戒智者之察隱䘏知小人<lb/>
之艱葢惟道以是從誠不聞而亦式天資至德備衆美<lb/>
而無得稱地本元良在羣情之實所係何祲象之告變<lb/>
<pb n="KR2m0025_WYG_003-9b"/>
遽靈儀之上賔九族為之痛心百姓嗟乎無禄自惟沖<lb/>
幼夙遭閔㓙頃以眇身猥承大統雖太宗大義之及此<lb/>
實昭考餘休之至然十二載之於今無從所怙萬一分<lb/>
之有答豈可弗為用罄厥圖莫知攸稱稽合前世詢逮<lb/>
羣工咸謂論以孝思大者莫如嚴父求之禮意卑則不<lb/>
可臨尊儻徽稱以未加實大典之有闕是用自上帝以<lb/>
請命令元龜而卜辰將垂萬世之休奉聯二聖之號謹<lb/>
遣攝太尉皇伯尚書左丞相都元帥宗翰奉玉冊寶上<lb/>
<pb n="KR2m0025_WYG_003-10a"/>
尊號曰景宣皇帝廟號徽宗三日以追尊皇考妣禮成<lb/>
百僚奉表賀曰聖子神孫膺期遹駿烈考文母正名垂<lb/>
鴻為帝者之大榮冝臣哉之胥慶伏惟睿藴生知愛㪟<lb/>
終慕駒馳過隙嗟日月之不我留龍飛在天視富貴之<lb/>
無以樂欲報之德不忘於心故能尊其所尊可謂孝乎<lb/>
惟孝援遵舊典仰奉徽稱亦旣追王冝載隆於異數本<lb/>
為繼祖非謂顧其私親葬循周武以肆遷事比漢宣而<lb/>
更異駿奔清廟贊大禮以告成鷺集冊庭對寵休而歸<lb/>
<pb n="KR2m0025_WYG_003-10b"/>
美<lb/>
　　天㑹十四年奉上祖宗諡號<lb/>
天㑹十四年八月丙申朔詔曰葢聞積厚者流逺德隆<lb/>
則報豐乃古今之達道也仰惟祖先奕世修德皇基帝<lb/>
迹濬發其祥而諡號未崇誠為闕典者太祖太宗方經啓<lb/>
恢廓故不暇給夫禮時為大惟予紹膺多福天地底平<lb/>
大禮尚稽愓然増懼追王固聖人之制然歴代以降世<lb/>
數不同亦有昆弟相及著立大功者皆極其號其與百<lb/>
<pb n="KR2m0025_WYG_003-11a"/>
官羣採故實以今況古務求厥𠂻更當迹行累功用節<lb/>
大惠朕將請於帝以永無窮之傳十五日文武百寮太<lb/>
師宗磐等上議曰伏以國家肇造區夏四征弗庭太祖<lb/>
武元皇帝受命撥亂光啓大業太宗文烈皇帝繼志卒<lb/>
代奮張皇猷原其積德累功所由來者逺矣皇帝陛下<lb/>
聖敬昭孝光於前人深惟草創之初日不暇給追崇大<lb/>
典理若有待爰詔公卿暨百執事講求所以報本尊統<lb/>
貴始尚親者事體至重誠非疑聞虚說所得輕議臣等<lb/>
<pb n="KR2m0025_WYG_003-11b"/>
竊考書傳所載有天下者皆立七廟三昭嚮明三穆北<lb/>
向太祖東向有虞夏后皆祖顓頊殷之𤣥王周之后稷<lb/>
禘所自出推以配天功大者建萬世而不祧親盡者至<lb/>
四廟而迭毁歌舞發揚薦祼升降皆有常數著為定規<lb/>
至於加上帝皇之稱是正祖宗之序漢魏以來隋唐而<lb/>
上侈或不度務廣厥先陋則失中至貴其近何以存至<lb/>
公之義貽百代之規且禮多為貴固前籍之美談而德<lb/>
厚流光實本朝之先務伏惟皇九代祖廓君人之量挺御<lb/>
<pb n="KR2m0025_WYG_003-12a"/>
世之姿虞舜生馮遷於負夏太王避狄邑此歧山聖姥<lb/>
來歸天原肇發皇八代祖皇七代祖承家襲慶裕後垂<lb/>
芳不求赫赫之名終大振振之族皇六代祖徙居得吉<lb/>
播種是勤去暴露獲棟宇之安釋負載興車輿之利皇<lb/>
五代祖貝勒雄姿邁世美略濟時成百里日辟之功戎<lb/>
車旣飭著五教在寛之訓人紀肇修皇高祖太師質自<lb/>
天成德為民望兼精騎射徃無不摧始置官師歸者益<lb/>
衆皇曾祖太師威稜震俗機警絶人雅善運籌未嘗被<lb/>
<pb n="KR2m0025_WYG_003-12b"/>
甲臨敵愈奮應卒若神皇曾叔祖太師道宣知言智窮<lb/>
博識始搆經營之力卒成奄宅之勲皇曾叔祖太師機<lb/>
獨運心公無私物四方聳動諸部歸懷德威兩隆風俗<lb/>
大定皇伯祖太師友于盡愛國爾惟忠謀必罔愆舉無<lb/>
不濟累代祖妣婦道警戒王業艱難俱殫内助之勞實<lb/>
著始基之漸是冝乘羣臣之僉議酌故事以遵行欵帝<lb/>
于郊稱天以誄謹按諡法布義行剛曰景主義行德曰<lb/>
元保民耆艾曰明温柔聖善曰懿請上皇九代祖尊諡<lb/>
<pb n="KR2m0025_WYG_003-13a"/>
曰景元皇帝廟號始祖妣曰明懿皇后中稱純備曰德<lb/>
道德純一曰思請上皇八代祖尊諡曰德皇帝妣曰思<lb/>
皇后好和不争曰安好亷自克曰節請上皇七代祖尊<lb/>
諡曰安皇帝妣曰節皇后安民治古曰定明德有勞曰<lb/>
昭尊賢讓善曰恭柔德好衆曰靖請上皇六代祖尊諡<lb/>
曰定昭皇帝廟號獻祖妣曰恭靖皇后愛民立政曰成<lb/>
羣土有德曰襄强毅執正曰威慈仁和民曰順請上皇<lb/>
五代祖孛堇尊諡曰成襄皇帝廟號昭祖妣曰威順皇<lb/>
<pb n="KR2m0025_WYG_003-13b"/>
后愛民好與曰惠辟土兼國曰桓明德有勞曰昭執心<lb/>
決斷曰肅請上皇高祖太師尊諡曰惠桓皇帝廟號景<lb/>
祖妣曰昭肅皇后大而化之曰聖剛德克就曰肅思慮<lb/>
深逺曰翼一德不懈曰簡請上皇曾祖太師尊諡曰聖<lb/>
肅皇帝廟號世祖妣曰翼簡皇后申情見貌曰穆博聞<lb/>
多能曰憲柔德好衆曰静聖善周聞曰宣請上皇曽叔<lb/>
祖太師尊諡曰穆憲皇帝廟號肅宗妣曰静宣皇后慈<lb/>
愛忘勞曰孝執事有制曰平清白守節曰貞愛民好與<lb/>
<pb n="KR2m0025_WYG_003-14a"/>
曰惠請上皇曾叔祖太師尊諡曰孝平皇帝廟號穆宗<lb/>
妣曰貞惠皇后愛民長悌曰恭一德不懈曰簡夙夜共<lb/>
事曰敬小心畏忌曰僖請上皇伯祖太師尊諡曰恭簡<lb/>
皇帝廟號康宗妣曰敬僖皇后仍請以始祖景元皇帝<lb/>
景祖惠桓皇帝世祖聖肅皇帝太祖武元皇帝太宗文<lb/>
烈皇帝為永永不祧之廟須廟室告成涓日備物奉上<lb/>
寶冊藏於天府施之罔極二十一日奉上<lb/>
　熙宗實録云施之罔極丙辰奉上九代祖妣尊諡號<lb/>
<pb n="KR2m0025_WYG_003-14b"/>
　是日百僚上表稱賀<lb/>
　九代祖妣尊諡廟號是日百僚上表稱賀<lb/>
　　皇統五年増上太祖尊諡<lb/>
皇統五年六月三日詔曰自古繼體守文之君必以遵<lb/>
制揚功為本乃𢎞宣於令問用茂對於先靈恭惟太祖武<lb/>
元皇帝𤣥德昭升帝心簡在櫛風沐雨躬創業之艱難<lb/>
杖鉞秉旄拯生民於塗炭集成大統垂裕後人致今日<lb/>
之太平自睿謀之先定方廟祏以明崇建庶可寧神而<lb/>
<pb n="KR2m0025_WYG_003-15a"/>
諡號之所推尊尚多遺美音容如在夙夜靡遑葢禮有<lb/>
貴於沿情事亦存於師古爰資率籲恭議答揚冝令尚<lb/>
書省集百官五品以上與禮官共議増上諡號仍詳具<lb/>
典禮以聞禮官議自古辦祀以南北郊太社太稷太廟<lb/>
為序若太廟神主便行製造了畢即合題尊諡擇日奉<lb/>
安恐在郊社之前於禮未倫候築郊兆了畢擇日奏告<lb/>
昊天上帝皇地祇次奉安社稷神主及奏告其次恭造<lb/>
太廟神主題號奉安入室以此為序元奉勅旨候到上<lb/>
<pb n="KR2m0025_WYG_003-15b"/>
京行禮不見元奏目内有無指定候修建太廟奉安神<lb/>
主以後行禮或只慶元宫奉上諡號若候奉安太廟神<lb/>
主禮畢方奉上諡號冊寶即百官並合法服兼以皇帝<lb/>
所御殿合立黃麾仗及殿中省細仗太廟殿前亦合黃<lb/>
麾仗其冊寶在路亦合量設儀仗若太廟未奉安只於<lb/>
慶元宫上冊寶即行事及立班官並用常服及依例量<lb/>
用大小旗甲騎門仗官供奉官引從册寶綵服若奉安<lb/>
後發冊即御服通天冠綘紗袍若就只慶元宫即幞頭<lb/>
<pb n="KR2m0025_WYG_003-16a"/>
紅袍并慶元宫上冊寶即將來題太廟本室神便可用<lb/>
新諡若於太廟先奉安神主即先題舊諡及至就本室<lb/>
上冊寶又須改題新諡有兩節不同五月九日擬奏告<lb/>
於太廟上冊寶切慮法物樂舞難迭只於慶元宫上冊<lb/>
寶從之六月十九日命禮部尚書翰林承旨宇文虚中<lb/>
撰冊文二十二日差應奉王競等二員監看成造冊寶<lb/>
吏外高鳯庭等二員監看成造盝匣床并㳂寶法物<lb/>
　寶用真玉約加上字數用方四寸以上五寸以下冊<lb/>
<pb n="KR2m0025_WYG_003-16b"/>
　用玉石依宋㑹要上尊號制度與天德貞元制度同<lb/>
　不該簡數<lb/>
九月二十五日命太傅左丞相宗弼充大禮使㑹寧牧<lb/>
費摩達攝侍中奉寶平章朂攝侍中讀寶平章奕攝中<lb/>
書令奉冊左丞宗憲攝中書令讀冊以右丞蕭仲恭參<lb/>
政李德固攝引寶門下侍郎同判失盧果吏部尚書充<lb/>
攝引冊中書侍郎以吏部户刑工部尚書充舉冊寶官<lb/>
十月三日奏准奉上尊諡冊寶儀前期有司供張辰居<lb/>
<pb n="KR2m0025_WYG_003-17a"/>
殿神御床案少府監鈎盾署設燎薪于殿庭西南掘坎<lb/>
於其側儀鑾司設小次于辰居殿下東廂又設冊寶幄<lb/>
殿于景輝門外東仗舍殿前司宣徽院量差甲騎大小<lb/>
旗鼓門仗官香輿自製造冊寶所迎奉冊寶奉安于幄<lb/>
殿行事官製造官皆騎馬引從門下中書侍郎在前侍<lb/>
中中書令在後大禮使又在其後舉<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>奉冊寶官製造<lb/>
官分左右夾侍以北為上皆給人從錦㡌衫帯是日未<lb/>
明翰林使太官令丞鋪設香案酒果供具牲醴膳羞於<lb/>
<pb n="KR2m0025_WYG_003-17b"/>
神御儀鑾司設皇帝拜褥四一在阼階上面西一在香<lb/>
案南面北一在殿上東欄子内西面一在燎薪之東面<lb/>
西設黃道自小次至阼階褥位質明有司備常行儀仗<lb/>
駕頭扇筤常朝官常服騎馬執鞭前導以北為上<hi>仍給人從</hi>
<hi>錦㡌衫𢃄</hi>造册寶官排辦官勾官常服於慶元宫門外立班<lb/>
迎駕再拜皇帝自宫中服靴袍御馬至景暉門外下馬<lb/>
步入小次少頃御史臺催班大禮使行事官自幄殿奉<lb/>
冊寶入正門置于辰居殿西階下大禮使歸押班位閣<lb/>
<pb n="KR2m0025_WYG_003-18a"/>
門使奏班齊太常卿奏請皇帝行奉上冊寶之禮<lb/>
　凡奏請皆俛伏興跪奏畢就一拜起<lb/>
宣徽使太常卿分引前導皇帝由黃道升阼階上面西<lb/>
褥位立贊請再拜閤門使臚傳在位官皆再拜乃引皇<lb/>
帝由殿上正門入殿於香案前褥位再拜上香又再拜<lb/>
退稍東於欄子内面西褥位立定儀鑾司徹香案前拜<lb/>
褥設冊寶褥位於香案南舉冊<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>冊官取冊匣子床對<lb/>
捧由西階升中書侍郎分左右前導奉冊中書令讀冊<lb/>
<pb n="KR2m0025_WYG_003-18b"/>
中書令並後從候於褥位置定奉冊中書令於褥位南<lb/>
再拜退就殿階上西南柱外面東立讀冊官中書令稍<lb/>
前再拜<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>冊官取匣葢下寘于西階下冊床舉冊官對<lb/>
舉冊讀冊官中書令一拜起跪搢笏讀讀畢就一拜起<lb/>
又再拜退位於奉冊中書令之次奉冊官進與中書侍<lb/>
郎率舉冊<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>冊官奉冊匣由西階下引從如上儀復置<lb/>
於冊床置定舉寶官以寶盝進至侍中讀畢由西階下<lb/>
復置于床皆如冊匣之儀有司撤冊寶褥位復設香案<lb/>
<pb n="KR2m0025_WYG_003-19a"/>
南拜褥宣徽使太常卿導皇帝進就褥位再拜上香上<lb/>
茶上酒樂作三酹酒樂止太祝讀祝文訖皇帝再拜復<lb/>
歸阼階褥位立定大禮使升殿於香案南宣徽使處授<lb/>
福酒臺盞行至皇帝阼階褥位前宣徽使贊皇帝再拜<lb/>
飲福閤門臚傳賜胙再拜應在位官皆再拜大禮使跪<lb/>
以酒盞進授皇帝樂作飲訖又再拜大禮使受酒盞復<lb/>
以授宣徽使訖由西階下歸押班位太祝奉祝版翰林<lb/>
使酌酒太官令丞量取牲羞自西階下置於燎薪之上<lb/>
<pb n="KR2m0025_WYG_003-19b"/>
文武班皆囘班向燎所立禮官贊請皇帝就望燎位宣<lb/>
徽使取酒盞臺于翰林使以進授皇帝皇帝酹酒於燎<lb/>
薪之上執事者舉燎半燎瘞于坎宣徽使贊皇帝再拜<lb/>
閤門喝百官皆再拜太常卿宣徽使前導皇帝歸小次<lb/>
即御座降簾太常卿俛伏興跪奏太常卿臣名言禮畢<lb/>
百官皆卷班西出大禮使以下奉冊寶床納於慶元宫<lb/>
収掌去處皇帝進膳於别殿侍食官取旨有司轉仗由<lb/>
來路皇帝便服還内<lb/>
<pb n="KR2m0025_WYG_003-20a"/>
　部擬御服如來儀省改奏便服<lb/>
教坊作樂前導次日大禮使率百官稱賀太常宗弼以<lb/>
下言伏覩詔書<hi>云云</hi>臣等聞帝王之興法天與道惟天<lb/>
廣大孰可測度取其色則謂之蒼天取其氣則謂之昊<lb/>
天惟道𤣥妙孰可擬議以其陰陽不測名之曰神以其<lb/>
生生不窮則名之曰易帝德王功巍巍蕩蕩其于難名<lb/>
亦猶是也然國家典禮有不可已古之人曰君子論譔<lb/>
其先祖之美而明著之後世故顯揚先祖所以崇孝也<lb/>
<pb n="KR2m0025_WYG_003-20b"/>
惟聖人之德無以加于孝是以繼緒之君夙宵惕厲念<lb/>
貽燕之聖謀揚配天之大烈必有典冊以表諡號稱情<lb/>
為禮以時增加其來尚矣然歴代之論互為異同或以<lb/>
從簡為師古或以増多為盡美惟禮經所載聖人格言<lb/>
有其舉之莫敢或廢況前代諡號旣例有增多矯而從<lb/>
簡是為廢禮又自漢唐以來宫室車服之制朝㑹燕饗<lb/>
之度好賜賞賚之數禮儀文物之飾有增於古者多矣<lb/>
何獨於宗廟諡號而必欲從簡哉尊號皇帝陛下紹隆<lb/>
<pb n="KR2m0025_WYG_003-21a"/>
祖服不忘聿修遵崇孝之至論采前王之令典乃詔百<lb/>
僚俾之詳議葢欲推尊應天廣運之丕圖揚厲闢國開<lb/>
基之大業臣等奉詔踧踖懼無以仰稱聖孝敢以所聞<lb/>
稱述萬一恭惟太祖武元皇帝聖德格天神功葢古遵<lb/>
晦待時弔民伐罪定萬全之策慷慨以誓師乘百勝之<lb/>
威談笑而定亂所攻則下所取則獲激揚義烈撫懷降<lb/>
附運天下於掌上攬英雄於彀中収圖書立制度慎刑<lb/>
罰明爵賞知人善任使而賢能為之用是以化敵境為<lb/>
<pb n="KR2m0025_WYG_003-21b"/>
樂土囘亂國為平世其施設大略規模宏逺與湯武比<lb/>
隆過高光逺甚臣等謹集官共議稽考經史參以諡法<lb/>
竊以道合於天靈承眷命謂之應乾肇啓皇圖傳序正<lb/>
統謂之興運剛健文明光被四表謂之昭德拯世利民<lb/>
底寧區夏謂之定功深思逺慮貫通周達謂之睿精義<lb/>
妙物應變無方謂之神恭敬端肅威而不猛謂之莊踐<lb/>
修世德丕承先志謂之孝貴賢親親慈民愛物謂之仁<lb/>
照臨四方獨見先識謂之明充實輝光廣被𢎞覆謂之<lb/>
<pb n="KR2m0025_WYG_003-22a"/>
大行道化民博施濟衆謂之聖肅將天威克定禍亂謂<lb/>
之武體仁長善尊無二上謂之元舉此大綱庶㡬髣髴<lb/>
摹寫叙述皆出强名將以對越在天之神贊成崇孝之<lb/>
美稽合廷議舉無異辭請增上尊諡曰太祖應乾興運<lb/>
昭德定功睿神莊孝仁明大聖武元皇帝謹錄奏聞伏<lb/>
候勅旨十九日奉上冊寶曰孝孫嗣皇帝臣名謹拜手<lb/>
稽首言曰臣聞自昔繼體守文之君嗣服重熙累洽之<lb/>
運念稽圖之綿邈由祖考之艱勤則必茂揚耿光祗薦<lb/>
<pb n="KR2m0025_WYG_003-22b"/>
大號豈惟盡臣子奉先之孝亦以答神祇申命之休故<lb/>
文王肇造周室旣以文為諡而又謂之丕顯考又謂之<lb/>
寧王武王克定殷邦旣以武為稱而又謂之光烈考又<lb/>
謂之正父載於大訓是曰王彛粤自遼人不綱上帝降<lb/>
割瞻烏止於誰屋逐鹿競於中原塗炭之危玉石不辨<lb/>
我太祖武元皇帝遵養時晦顧諟天明以德行仁勢靡<lb/>
憑於力假奉辭伐罪攻不自於我先方秉鉞以誓師洎<lb/>
臨津而飲馬神光赫然四燭輝甚朝暾天塹為之伏流<lb/>
<pb n="KR2m0025_WYG_003-23a"/>
坦如平地故民褫魄鄰壤歸心牧野前徒俄倒戈而自<lb/>
潰霍邑固守望舉鞭而已摧自是歲冐風霜躬擐甲胄<lb/>
其至有如時雨其攻無復堅城未踰數載之間盡取五<lb/>
京之地北連六鎮南界九河西懾崆峒東漸溟渤若逺<lb/>
若近悉主悉臣至於圖任親賢倚如手足懷服歸附推<lb/>
以腹心有典有則以垂裕於子孫無黨無偏以示公於<lb/>
好惡惡衣服卑宫室夏禹之無間然也不邇聲色不殖<lb/>
貨利成湯之又日新也治監太清簡易為政羲昊之惇<lb/>
<pb n="KR2m0025_WYG_003-23b"/>
風也德崇克讓推授靡私唐虞之高躅也若乃仁恩光<lb/>
被於有截智慮預圖於未形禮義所維威信所接卜世<lb/>
之乆與天無窮臣嗣守丕圖恪繩遺矩念欲報之懷曷<lb/>
已而追崇之禮未加想如在之音容懔弗寧於朝夕率<lb/>
籲衆志參稽格言咸謂道合於天至謂之元<hi>與諡議同</hi>雖地<lb/>
溥天崇固不容於測度而涓流塵集兾少益於高深臣<lb/>
不勝大願謹奉玉册玉寶恭上尊諡曰應乾興運昭德<lb/>
定功睿神莊孝仁明大聖武元皇帝恭惟神用無方天<lb/>
<pb n="KR2m0025_WYG_003-24a"/>
監在下察沖人之永慕歆兆姓之樂推風馬雲車俯故<lb/>
宫而慙憇金文玉篆揚景鑠於無窮<lb/>
　　皇統五年十一月七日增上祖宗尊諡<lb/>
皇統五年閏十一月七日詔曰朕聞創業垂統祖先所以<lb/>
貽燕謀遵制揚功後嗣所以恢𢎞烈稽孔聖達孝之說見<lb/>
武王追尊之文著在禮經遂為永法我國家千齡應運累<lb/>
聖重光造攻始於有遼基命集於皇祖比涓吉日祗薦隆<lb/>
名天日澄輝神民慶悅載念丕圖之永邈率由奕葉之相<lb/>
<pb n="KR2m0025_WYG_003-24b"/>
承始於憂勤浸以光大在眇躬持守之意敢專享於盈成<lb/>
推武元尊親之心想不忘於敬愛昭兹令聞屬在此時宜<lb/>
令尚書省於都堂集文武執事官五品以上與禮官稽考<lb/>
前代故事議増上祖宗尊諡議定擇日奏告施行十五日<lb/>
太傅宗弼以下伏惟御札<hi>云云</hi>臣等承命忻懌敢不奉行<lb/>
恭惟尊號皇帝陛下聖孝因心夙夜惟念旣已躬上慶元<lb/>
宫冊寶又推原太祖皇帝聖意增崇列聖尊諡以發明重<lb/>
光之緒合於孔子所稱武王善繼人之志善述人之事為<lb/>
<pb n="KR2m0025_WYG_003-25a"/>
孝之達敬具前代故事有宋之制備經諸儒講議最為<lb/>
詳悉其於廟諡未有天下者追諡至四字有天下者增<lb/>
至十四字載在史冊足為明據恭以列聖創業垂統以<lb/>
艱難勤儉保國子民積累百年迄成大業葢與殷周之<lb/>
興無異其惇朴純質崇尚易簡則與羲軒同風戡定<lb/>
禍亂伐罪弔民無敵於天下則與湯武比德至於聖聖<lb/>
傳授誠實相付不以尊位為已私雖唐虞不能過旣而<lb/>
天命不貳人神與能大寶終歸於正統此又比之唐虞<lb/>
<pb n="KR2m0025_WYG_003-25b"/>
尤為盡善是宜對揚宏休勒之琬琰以垂鴻猷於億世<lb/>
臣等謹按諡法參以經典格言於已定諡號之上增加<lb/>
字數悉如故事始祖景元皇帝避地他邦聿來上國始<lb/>
以聖意斷訟邦人尊服至今為法宜增上諡曰懿憲景<lb/>
元皇帝取浸以光大曰懿創制垂法曰憲之意德皇帝<lb/>
生而神異隱德不曜宜增上諡曰淵穆𤣥德皇帝取<lb/>
澄潛用晦曰淵布德執義曰穆應真生神曰𤣥之意安<lb/>
皇帝龍潛修德恭黙無為以厚子孫之福宜增上諡曰<lb/>
<pb n="KR2m0025_WYG_003-26a"/>
和静慶安皇帝取不剛不柔曰和寛樂恭仁曰靖積善<lb/>
有餘曰慶之意獻祖定昭皇帝始立室家漸成都邑鳩<lb/>
民化俗悉本純儉冝增上諡曰純烈定昭皇帝取見素<lb/>
抱朴曰純安民有功曰烈之意昭祖成襄皇帝率義為<lb/>
勇耀武拓境好施不吝冝增上諡曰武惠成襄皇帝取<lb/>
闢土拓境曰武愛民好與曰惠之意景祖惠桓皇帝聖<lb/>
智英特肇基帝業土宇日廣冝增上諡曰英烈惠桓皇<lb/>
帝取出類㧞萃曰英聖功光大曰烈之意世祖聖肅皇<lb/>
<pb n="KR2m0025_WYG_003-26b"/>
帝獨運神策盡平叛亂威無不加德無不懷實始剪遼<lb/>
以興寶祚冝增上諡曰神武聖肅皇帝取聖而不可知<lb/>
曰神克定禍亂曰武之意肅宗穆憲皇帝思慮通達好<lb/>
謀能斷冝增上諡曰明睿穆憲皇帝取獨見先識曰明<lb/>
思能作聖曰睿之意穆宗孝平皇帝法令歸一恢大洪<lb/>
業盡服四十七部之衆冝增上諡曰章順孝平皇帝取<lb/>
法度大明曰章慈和徧服曰順之意康宗恭簡皇帝聿<lb/>
修至德克勝隣敵冝增上諡曰獻敏恭簡皇帝取聰明<lb/>
<pb n="KR2m0025_WYG_003-27a"/>
睿智曰獻應事有功曰敏之意太宗文烈皇帝持志淵<lb/>
沖恭承太祖付托之命乃位宸極内治外攘一遵先志<lb/>
功隆德普躋民仁壽翼善傳聖歸于大公宜增上諡曰<lb/>
體元應運世德昭功哲惠仁聖文烈皇帝法天行道曰<lb/>
體元厯數在躬曰應運同文王之聿修曰世德同武王<lb/>
之繼文曰昭功知人曰哲安民曰惠為天下得人謂之<lb/>
仁博施濟衆謂之聖徽宗景宣皇帝在太祖光有天下<lb/>
之時位居元嫡推遜大寶黃屋非心誕育聖明儲祐無<lb/>
<pb n="KR2m0025_WYG_003-27b"/>
極冝增上諡曰允恭克讓孝德𤣥功佑聖景宣皇帝誠<lb/>
敬不懈曰允恭推位不居曰克讓奉事太祖先意承志<lb/>
曰孝德宻贊謀謨道濟天下而人無能名曰𤣥功誕生聖<lb/>
嗣傳序正統曰佑聖已上廟號如故如當聖意乞降旨<lb/>
有司備禮差官奏告應合行事件候奏告禮畢檢舉施<lb/>
行勅旨恭依十七日奏准十二月八日九日十日行奉<lb/>
告禮十二月一日命宗本左丞相宗憲右丞相蕭仲恭<lb/>
充奏告獻官於慶元宫奏告始祖康宗明德宫奏告太<lb/>
<pb n="KR2m0025_WYG_003-28a"/>
宗慶元宫奏告徽宗其日未明於殿上排辦每位食楪<lb/>
十四實以茶食葅菜菓楪十四實以菓食以粱米粳飯<lb/>
又椀二實以大羮<hi>肉汁也</hi>盤二其一實以羊牲體二其一<lb/>
實以猪牲體二<hi>並一生一熟</hi>匙筯各一副茶盞各一承以托<lb/>
子酒盞各三共承以一盤酹酒器各一酹茶器各一花<lb/>
缾設於食案之前并菓壘量案長短間設共設香案一<lb/>
上置香爐香合在殿之中楹間酒二十銀瓶<lb/>
　第二日酒五瓶第三日五瓶<lb/>
<pb n="KR2m0025_WYG_003-28b"/>
在神位之東酒注四在酒瓶之側祝板案在神位之西<lb/>
獻官拜褥其一設於香案之南餘皆設於神之前少府<lb/>
監掘坎於庭中之西南鈎盾署設燎薪於坎之中排辦<lb/>
官告備閤門引百官班入立庭中北向次引獻官升殿<lb/>
上香再拜<lb/>
　應獻官拜立班官皆再拜<lb/>
次引獻官至神位前褥位一拜跪持茶酒者以次進至<lb/>
獻官之右持酹茶酒器者進至獻官之左獻官酹茶酒<lb/>
<pb n="KR2m0025_WYG_003-29a"/>
就一拜起少退立捧祝板官以祝版進至神位西南斜<lb/>
向讀祝官一拜跪讀祝畢就一拜起祝版復歸於案獻<lb/>
官再拜祝官退<lb/>
　第一日以次詣諸位前皆如上儀<lb/>
獻畢復歸庭中班執事者奉祝版及量取牲羞下置於<lb/>
燎薪之上百官囘班望燎持酒盞者以酒授獻官酹於<lb/>
燎薪之上獻官百官皆再拜半燎班出守燎者瘞之<lb/>
　第一日酹酒十盞第二日第三日各一盞第一日羊<lb/>
<pb n="KR2m0025_WYG_003-29b"/>
　五猪五第三日各羊一猪一並於前一日宰殺<lb/>
十七日增上祖宗尊諡肆赦制曰朕聞大一統以居尊<lb/>
必推功於祖考交三靈而佑聖爰均慶於臣民國家勅命<lb/>
惟時重光奠麗純德符於軒昊大功軼於禹湯肆朕纂<lb/>
承敢忘駿惠而廟諡所紀德美未詳懍夙夜之靡寧集<lb/>
臣鄰而博議謂祖有功而宗有德雖已祗率於舊章若<lb/>
敬所尊而愛所親尚克繼成於先志肆涓良日肇舉上<lb/>
儀神靈居歆中外胥悅冝廣配天之澤永昭凝命之休<lb/>
<pb n="KR2m0025_WYG_003-30a"/>
可大赦天下内外大小職官並與覃恩嗚呼嗣恭德於<lb/>
前人其無遏佚得歡心於四表庶格燕寧更賴三事宗<lb/>
工百司庶正益懋贊襄之意弼成繼述之功<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0025_WYG_003-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大金集禮卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大金集禮卷三十七</head> <lb/>
    <p>
<pb n="KR2m0025_WYG_032-1a"/>
欽定四庫全書<lb/>
　大金集禮卷三十七<lb/>
　　雜祠廟<lb/>
　　　宫觀　　　　　　　保陵公<lb/>
　　　應聖公　　　　　　嘉䕃侯<lb/>
　　　河神<lb/>
　　宫觀<lb/>
大定<hi>闕</hi>年駕幸天長觀拜數<hi>天長觀再修建畢命侍讀鄭于耼撰碑文於二十年</hi>
<pb n="KR2m0025_WYG_032-1b"/>
<hi>九月立石</hi>前期一日所司設幄次於觀内至日皇帝便服出<lb/>
宫導從如常儀百官奉迎於觀門外再拜皇帝至幄次<lb/>
百官先於殿階下立班俟班齊皇帝玉袍帶宣徽使前<lb/>
導至三清殿神位前再拜百官皆再拜皇帝三上香復<lb/>
再拜百官皆再拜禮畢至昊天上帝閣下如上儀百官<lb/>
亦分班陪拜<hi>特㫖上香禮畢皇太子升殿上香</hi>
大定<hi>闕</hi>年獻言者以南京上清宫中太乙宫佑神觀<lb/>
延祥觀葆直觀年深損壞宜檢料修完從之共修訖<lb/>
<pb n="KR2m0025_WYG_032-2a"/>
殿廊七百餘間令道士看管幕官一員提控相沿交<lb/>
割<lb/>
　　保陵公<lb/>
大定二十年十月三日勅㫖山陵下葢山神廟今後但<lb/>
節下去後便交享祭二十一年四月十七日檢定下項<lb/>
禮數䝉准呈每遇祭享日先次設祭物於神廟俟差去<lb/>
官山陵行禮之後禮直官引提㸃山陵官公服詣神位<lb/>
前再拜少進北向跪奠訖俯伏興復位立讀祝官讀祝<lb/>
<pb n="KR2m0025_WYG_032-2b"/>
訖俯伏興獻官再拜讀祝官奠板於神位前俟禮畢諸<lb/>
陵署官取祝板焚之<lb/>
大定二十一年勅㫖墳山起葢山神堂合封王合封神<lb/>
禮部定了奏知本部檢討得别無端的典故擬以王爵<lb/>
封之尋送禮部學士院檢定學士院官所見若便定撰<lb/>
緣照得五鎮四瀆並係公爵今來山陵土地之神恐難<lb/>
比擬長白山神在鎮瀆之上八月十七日勅㫖封公以<lb/>
崇安為名山陵致祭亦祭續奉勅㫖山神本為保䕶山<lb/>
<pb n="KR2m0025_WYG_032-3a"/>
陵崇安止是高大安寧無保䕶山陵之意後改封保陵<lb/>
公<lb/>
大定二十二年四月二十八日行封冊禮鷩冕八旒<lb/>
服七章<hi>三章在衣蟲火宗彝四章在裳藻粉米黼黻餘同衮冕</hi>圭冊香幣使副<lb/>
持節行禮並如冊長白山之儀<hi>涿州刺史高季孫充冊使修撰趙德攄充</hi>
<hi>副使</hi>
冊文<lb/>
維年月日皇帝若曰古之建邦設都必有名山大川以<lb/>
<pb n="KR2m0025_WYG_032-3b"/>
為形勝我國家旣定鼎於全燕西顧郊圻巍然大房秀<lb/>
拔混後雲雨之所降出丘墟萬民之所瞻仰祖宗陵寢<lb/>
於是焉依抑惟嶽鎮古有秩序皆載祀典矧兹大房豈<lb/>
可獨闕其禮哉其爵號服章列於侯伯之上庶足以稱<lb/>
今遣某官備物冊命兹山之神為保陵公申勅有司歲<lb/>
時奉祀其封域之内禁無樵採弋獵著為憲令使草木<lb/>
禽蟲各遂其性所以廣先聖之德澤而報神之功也於<lb/>
戲享之廟食錫乃多儀佑列聖以妥安期億年而有永<lb/>
<pb n="KR2m0025_WYG_032-4a"/>
以篤金祜時維神庥<lb/>
祝文<lb/>
盖以肇基所鞏陵寢是安惟爾有神實受其職是用昭<lb/>
報錫以顯封尚鑒予誠永修靈祐<lb/>
　　應聖公<lb/>
大定二十五年四月十三日奏請混同江太祖征遼䇿<lb/>
馬引軍徑渡盖江神靈應之事雖有廟宇前来未曽封<lb/>
冊擬再行修完加賜封爵奉勅㫖舊廟修完仍封興國<lb/>
<pb n="KR2m0025_WYG_032-4b"/>
應聖公令學士院撰碑文用女直漢字刋寫二十六年<lb/>
六月五日奉勅㫖依長白山致祭七月十九日行冊禮<lb/>
並如封冊保陵公之儀<lb/>
冊文<lb/>
昔我太祖武元皇帝受天明命掃遼季荒茀成師以出<lb/>
至於大江浩浩洪流不舟而濟雖穆滿渡江而黿梁光<lb/>
武濟河而水氷自今觀之無足言矣執徐之嵗四月孟<lb/>
夏朕時邁舊邦臨江永歎仰藝祖之開基嘉江神之効<lb/>
<pb n="KR2m0025_WYG_032-5a"/>
靈至止上都議所以尊崇之典盖古者五嶽視三公四<lb/>
瀆視諸侯至有唐以来遂享帝王之尊稱非直後世彌<lb/>
文而崇徳報功理亦有當然者矧兹江源出於長白經<lb/>
營帝鄉實相興運非錫以上公之號則無以昭答神休<lb/>
今遣某官持節備物冊命此江之神為興國應聖公申<lb/>
命攸司嵗時奉祀於戲嚴廟貌正封爵禮亦至矣惟神<lb/>
其衍靈長之徳用輔我國家彌億年神亦享廟食於無<lb/>
窮豈不休哉<lb/>
<pb n="KR2m0025_WYG_032-5b"/>
祝文<lb/>
盖以滔滔靈源東土之紀義師初濟實發其祥爰秩典<lb/>
文肇稱冊號丕顯休命神其聴之<lb/>
　　嘉廕侯<lb/>
大定二十五年四月二十日奉勅㫖林神廟賜名䕶國<lb/>
嘉廕侯逢七日令上京幕官一員燒香仍帶脩葺<lb/>
二十六年四月檢討到自昔封拜公侯雖有冊命緣照<lb/>
得唐以来典故封五嶽四瀆為王公曽行冊禮别不見<lb/>
<pb n="KR2m0025_WYG_032-6a"/>
封侯行冊命之儀近世褒禮神靈亦止給衣冠不行冊<lb/>
命至於王公之封例亦不行冊禮兼侯爵品秩稍卑今<lb/>
擬嘉廕侯止頒給勅命降賜冠服差人賷付本處長吏<lb/>
用祝板擇日祭告定到下項儀注毳冕七旒服五章<hi>三章</hi>
<hi>在衣宗彝藻粉米二在裳黼黻玉圭同信圭長七寸廣三寸厚半寸</hi>祝文學士院撰香用<lb/>
黄香幣用白繒長一丈八尺行禮官清齋一日擇日祭<lb/>
告前一日所司於廟中陳設如儀於廟門外設冠服幄<lb/>
次差官並本處官充内三獻官本部差<hi>初獻委長官如闕即以次官</hi>
<pb n="KR2m0025_WYG_032-6b"/>
外委本處就便差讀祝官一捧祝官二盥洗官二爵洗<lb/>
官二奉爵官一司尊彝一禮直官四<hi>以本處司吏充</hi>祭日丑前<lb/>
五刻行事執事官各就次掌饌者帥其屬實饌具畢凡<lb/>
祭官各服其服賛者引初獻官升自東階㸃視陳設訖<lb/>
退就次次引初獻以下詣廟南門外揖位立定賛禮者<lb/>
贊節次引祝入就堂下席位北向立次引三獻入就席<lb/>
位西向立又引行事執事官就堂下席位北向立以西<lb/>
為上賛者曰再拜在位者皆再拜賛者請諸執事官各<lb/>
<pb n="KR2m0025_WYG_032-7a"/>
就位次引祝升堂就位立定次引初獻詣盥洗位北向<lb/>
立搢笏盥手帨手執笏詣爵洗位北向立搢笏洗爵拭<lb/>
爵以爵授執事者執笏升堂詣酌尊所西向立執事者<lb/>
以爵授初獻初獻搢笏執爵執尊者舉幂執事者酌酒<lb/>
初獻以爵授執事者執笏詣神位前北向立搢笏跪執<lb/>
事者以爵授初獻初獻執爵三祭酒奠爵訖執笏俯伏<lb/>
興少立次引祝詣神位前東向立搢笏跪讀祝文讀訖<lb/>
執笏興退復位初獻再拜賛禮者引初獻復位次引亞<lb/>
<pb n="KR2m0025_WYG_032-7b"/>
獻終獻酌奠並如初獻之儀<hi>唯不讀祝不飲福受胙</hi>贊者引初獻<lb/>
官詣神位前北向立執事者以爵酌清酒進初獻之右<lb/>
初獻跪祭酒啐酒奠爵執事者以俎進減神座前胙肉<lb/>
前脚第二節共置一俎上以授初獻初獻以授執事者<lb/>
初獻取爵遂飲卒爵執事者進受爵復於坫初獻興再<lb/>
拜賛者引初獻復位賛者曰再拜獻官已下皆再拜<hi>已飲</hi>
<hi>福受胙者不拜</hi>次引初獻已下就望瘞位廟令進神座前以俎<lb/>
載牲體并血黍稷飯詣瘞坎以饌物置於坎東西廂各<lb/>
<pb n="KR2m0025_WYG_032-8a"/>
二人實土半坎賛者曰可瘞贊者又曰禮畢遂引初獻<lb/>
官以下奉毳冕服匣并勅命匣入殿内安置訖以出祝<lb/>
與執尊罍篚幂者俱復位立定賛者曰再拜訖遂出祝<lb/>
板燔於齋所<lb/>
六月五日奏定止頒給勅命降賜冠服令本處長官擇<lb/>
日祭告仍出訖勅命<hi>部卷六月五日省劄該護國嘉廕侯是蔭字又省劄上京䕶國林神</hi>
<hi>可特封䕶國嘉䕃侯右依上出給勅命云云</hi>
祝文<lb/>
<pb n="KR2m0025_WYG_032-8b"/>
蔚彼長林實壮天邑廣袤百里惟神主之廟貌有嚴侯<lb/>
封是享歆時蠲潔相厥滋榮<lb/>
　　河神<lb/>
大定十九年十一月十七日奏稟言事者以瀘溝河水<lb/>
勢泛漲損壊民田乞官為封冊神號建立祠堂檢討得<lb/>
典故止載祭祀嶽鎮海瀆其山林川澤之神有功徳於<lb/>
人者乃降封爵未有非在祀典止用損壊民田賜號建<lb/>
廟之理難准所言施行従之<lb/>
<pb n="KR2m0025_WYG_032-9a"/>
大定十七年十二月以都水監節次申稟陽武上埽聖<lb/>
后廟乞檢料脩整倒換誥勅并每年五月一日降香祈<lb/>
謝尋檢討到唐令嶽鎮海瀆中祀也其祭用酒脯醢牲<lb/>
饌太牢祀官當界都督刺史充有事故者遣上佐行事<lb/>
遇旱而祈其禮亦如之其餘山川判司行事縣則令丞<lb/>
行事遇旱亦用酒脯醢今聖后之廟盖山林川澤之屬<lb/>
為小祀宜依有唐仲春祭五龍祠故事以羊豕各一外<lb/>
仍設酒脯醢於二月内卜日行祀事祭官差隨縣縣令<lb/>
<pb n="KR2m0025_WYG_032-9b"/>
充外降香一節歴代俱無似禮佚并前代已封加勅誥<lb/>
亦難倒換䝉准呈行下<lb/>
大定二十七年十一月二十六日禮部准户部工部闗<lb/>
省批三部呈承省劄奉聖㫖黄河聖后廟瀘溝安平侯<lb/>
廟仰脩盖得好者教本縣官以時祭祀其祭祀所須之<lb/>
物官為約量應副為此下太常寺檢討到差官禮數䝉<lb/>
批呈訖奉聖㫖仰行下所屬每嵗委本縣官長春秋致<lb/>
祭餘並准呈送部<lb/>
<pb n="KR2m0025_WYG_032-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0025_WYG_032-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大金集禮卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以来繫年要録巻九</head> <lb/>
    <p>
<pb n="KR2b0024_WYG_009-1a"/>
欽定四庫全書<lb/>
　建炎以来繫年要録巻九<lb/>
　　　　　　　　　　　　宋　李心傳　撰<lb/>
建炎元年九月戊子朔衛尉少卿衛膚敏為起居舍人<lb/>
　詔諸軍團結五人為伍等指揮並罷<lb/>
己丑建州軍亂先是調建卒往守滑州為金人攻退故<lb/>
例當得卸甲錢轉運司不時與是日大閲軍校張員等<lb/>
作亂殺福建轉運副使毛奎判官曽伃執守臣直龍圖<lb/>
<pb n="KR2b0024_WYG_009-1b"/>
閣張勤提舉常平公事直秘閣王浚眀嬰城固守提㸃<lb/>
刑獄公事陳桷檄朝請郎王淮将土軍射士討之不能<lb/>
克後詔奎伃各官子孫一人奎西安人伃勤侯官人浚<lb/>
眀金華人桷永嘉人也　御營使司同都統制范瓊至<lb/>
京西屢與李孝忠戰敗績㑹諸郡兵皆至瓊與統制官<lb/>
喬仲福及孝忠戰于福州之雲澤大敗之斬其首其黨<lb/>
張世立其弟孝義以拒王師<lb/>
辛夘尚書都官貟外郎權太常少卿滕庚請巡幸所過<lb/>
<pb n="KR2b0024_WYG_009-2a"/>
遣官祠名山大川從之庚康兄也<lb/>
壬辰詔有司㳙吉巡幸淮甸以御史中丞許景衡言諜<lb/>
報金人侵河陽汜水等處逼近東京乞車駕南巡以慰<lb/>
人心故也既而有司請用十一月朔日從之　河北經<lb/>
制使馬忠貶秩二等坐逗遛不進也先是金左副元帥<lb/>
宗維自草地還雲中遂起燕京西京中京上京東京平<lb/>
灤遼西長春八路民兵付諸萬户遣保静軍莭度使楊<lb/>
天吉約夏國内侵<hi>天吉諸書不見其官要盟録問罪書中有之今増入</hi>夏國主乾<lb/>
<pb n="KR2b0024_WYG_009-2b"/>
順許之金人民兵之法有二一曰家户軍以家産髙下<lb/>
定之二曰人丁軍以丁數多寡定之諸稱家户者不以<lb/>
丁數論人丁者不以家業每簽軍則元帥府符下諸路<lb/>
帥司帥司次第下莭鎮支郡諸縣縣籍户口家業定訖<lb/>
乃諭民間以所當軍數多寡然後市鞍馬置器械備餱<lb/>
糧或親丁不足則募人代行貧者稱貸於人以應軍役<lb/>
俟其足備然後選千户百人長等部之以行其屯戍則<lb/>
人自營田以供糧無田者月給七斗粟每出疆不以逺<lb/>
<pb n="KR2b0024_WYG_009-3a"/>
近人持一月糧將戰各以所負米造飯而食食罷而出<lb/>
故其國平時無養兵之費行軍無餽運之苦此其大畧<lb/>
也初金太祖旻之正室生二子宗浚宗朝宗浚早死繼<lb/>
室立亦生二子長曰宗傑次曰宗雋其庶長子曰宗幹<lb/>
次曰宗輔次曰宗弼次曰宗敏金主旻既建國舍其子<lb/>
而傳其弟晟晟嗣立復以其季弟賽音為安班貝勒<lb/>
都元帥金人謂大為安班謂官人為貝勒昔金主旻<lb/>
自是官而稱帝故相承以為儲副之名焉始宗傑等既<lb/>
<pb n="KR2b0024_WYG_009-3b"/>
陷京城賽音嘗謀盡誅南人而未果及是卒時宗浚已<lb/>
死其妻為宗幹所納故其子梁王亶養於宗幹家金主<lb/>
晟遂以亶為安班貝勒都元帥宗輔為右副元帥宗<lb/>
浚即勝果宗雋即博勒和宗幹即固倫宗輔即諤爾昆<lb/>
宗弼即烏珠也<hi>此據苖耀神麓記</hi>於是宗弼尚少乃以女真萬<lb/>
户羅索為陕西諸路選鋒都統先是河東之民心懐本<lb/>
朝所在出攻城邑皆用建炎年號金兵之在河東者稍<lb/>
稍北去金之兵械亦不甚精但心協力齊奮不頋死以<lb/>
<pb n="KR2b0024_WYG_009-4a"/>
故多取勝然河東之民與之稔熟略無所懼又於澤潞<lb/>
間刼左副元帥宗維寨㡬獲之故金捕紅巾甚急然真<lb/>
紅巾終不可得但多殺平民亡命者滋益多而紅巾愈<lb/>
熾朝廷先遣王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>馬忠經制河東北及聞敵且至又命<lb/>
帯御器械鄭建雄知河陽府而龍神衛四廂都指揮使<lb/>
保寕軍承宣使主管侍衛歩軍司公事閭勍助之勍夲<lb/>
以班直換授至是管軍時<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>頓軍陜府忠逗遛不前故<lb/>
坐貶秩於是黄潛善汪伯彦共政方决策奉上幸東南<lb/>
<pb n="KR2b0024_WYG_009-4b"/>
無復經制兩河之意矣　秘閣修撰黄叔敖落職與監<lb/>
當坐失襄陽也　朝奉郎江南東路轉運副使劉䝉朝<lb/>
奉郎提舉常平公事陸友諒奏翁彦國亡請加優䘏上<lb/>
以其觀望李綱風㫖命削䝉友諒二官中書舍人汪藻<lb/>
言向使綱未逐而䝉等之計得行其為綱所擢何疑今<lb/>
既敗露而所黜止於如此則國家號令賞罰将何所恃<lb/>
所有録黄未敢書行乃貶秩各五等䝉濵州人也未㡬<lb/>
追奪彦國寳文閣學士其後䝉以嘗舉劾彦國不法事<lb/>
<pb n="KR2b0024_WYG_009-5a"/>
訴于朝復其官<hi>彦國奪職在十一月庚子䝉自訴復官在眀年五月癸巳今併書之</hi>　言<lb/>
者謂去嵗京城之破将士弛慢嬉戲城上坐觀填濠縦<lb/>
敵攻城公然逃遁請命留守宗澤於金人登城之所考<lb/>
騐将士效命與逃遁者而誅賞之詔以付宗澤　直徽<lb/>
猷閣京東轉運副使程昌弼貶秩二等坐舉錯專恣為<lb/>
知青州曽孝序所劾也　武翼郎知麟州韓嗣忠為将<lb/>
士所逐詔鐫秩罷之　朝奉郎方聞降兩官衝替坐前<lb/>
提㸃江東刑獄不討江寕軍賊也　起居舍人衛膚敏<lb/>
<pb n="KR2b0024_WYG_009-5b"/>
言東南之地繁華富庶甲於天下金人所知其航海而<lb/>
可至者無慮數處眀蘇秀楚海等州是也東南城壁不<lb/>
修屯戍單弱彼若以數千兵奄忽而至何以禦之望特<lb/>
詔州縣増修城壁撥封樁錢米仍勸誘民户以助其役<lb/>
兼招募民兵弓手勤加訓練遣使按視而賞罰之不惟<lb/>
金人不能窺而盗賊亦不能竊發矣　詔江池饒建州<lb/>
所鑄錢以建炎通寳為文<lb/>
甲午命知揚州吕頥浩修城池發運副使李祐淮南轉<lb/>
<pb n="KR2b0024_WYG_009-6a"/>
運副使李傳正並為随軍轉運使以将南巡也<hi>熊克小歴下巡</hi>
<hi>幸詔及修揚州城併附此月己酉今依日歴各附夲日</hi>　徽猷閣待制席益坐棄<lb/>
河中落職　直龍圖閣江淮發運副使向子諲罷仍奪<lb/>
職制略曰私擁衆而多耗官財擅補官而不繇王命子<lb/>
諲為李綱所喜故黄潛善斥之　初命兩浙提㸃刑獄<lb/>
公事周格髙士瞳督捕杭冦士瞳戚里子也欲招安之<lb/>
浙東安撫使翟汝文奏今浙東軍與經制司槍仗手合<lb/>
萬人兵勢已盛而憲臣意在黨賊已受其降昨嚴賊有<lb/>
<pb n="KR2b0024_WYG_009-6b"/>
倪從慶者止十數輩跳踉山谷朝廷不責帥臣誅討茍<lb/>
就招安致人無所畏今杭賊悖甚至於主帥横屍漕臣<lb/>
斷首而反寵以官是誘人作賊也時帥臣葉夢得但為<lb/>
賊所拘而誤報已死故汝文之語如此賊乃遣其黨徃<lb/>
秀州誘士瞳及轉運判官頋彦成来杭州受降復刼寓<lb/>
居朝奉郎李光至秀約士瞳以甲午素隊入城比士瞳<lb/>
纔至賊百餘騎突出欲執以入頼鮑貽遜下槍仗手在<lb/>
北門士瞳跳奔獲免繼而格亦領兵至士瞳與格始別<lb/>
<pb n="KR2b0024_WYG_009-7a"/>
議約日進兵然諸軍為賊誘去者甚衆人無鬬志又諸<lb/>
處所集皆鄉夫不識金鼓故遇賊輒敗先是御營統制<lb/>
官辛道宗奉詔討賊軍行至鎮江府守臣趙子崧犒賜<lb/>
甚厚道宗掩有之行次嘉興縣始命給軍士人五百錢<lb/>
衆皆怒是夜其衆自潰亂而去者六百人道宗挺身得<lb/>
小舟奔還鎮江衆推髙勝為首勝者太行山之盗也謂<lb/>
之髙托天亂兵攻秀州守臣直龍圖閣趙叔近城守人<lb/>
遺以四縑賊乃北趨平江府叔近魏悼王元孫榮良孝<lb/>
<pb n="KR2b0024_WYG_009-7b"/>
公克類子也<hi>秀州軍亂未見夲月日按李綱行状云九月半抵鎮江府聞辛道宗之兵變於秀州</hi>
<hi>以地理考之必九月上旬事也日歴附書於十四日辛丑盖不得其本日今併繫此當求他書参考之</hi>
是日東京留守宗澤引兵至河北視師時真定懐衛間<lb/>
金兵甚盛州郡有乗城固守者金大治兵為攻㧞計澤<lb/>
乃自㳺家渡過河㑹河西忠義統制等議所宜翌日以<lb/>
聞且乞罷講和仍修武備<lb/>
丁酉詔荆襄關陕江淮皆備巡幸並令因陋就簡毋得<lb/>
騷擾凡所過與所止之處當使百姓莫不預知朕飲食<lb/>
<pb n="KR2b0024_WYG_009-8a"/>
取足以養氣體不事豐美亭傳取足以庇風雨不易卑<lb/>
陋什器輕便不求備用供張簡寡不求備儀可賫以行<lb/>
皆毋取於州縣橋梁舟楫取足濟渡道路毋治官吏毋<lb/>
出一切無所追呼有司百吏敢騷擾者重寘於法惟是<lb/>
軍馬芻糧必務豐潔將士寨栅必令寛爽官吏毋得少<lb/>
懈播告諸道咸使聞知<lb/>
戊戌杭賊陳通自小堰門出兵萬餘先衝浙東安撫司<lb/>
兵潰次攻鮑貽遜貽遜率将士迎敵殺七百餘人　詔<lb/>
<pb n="KR2b0024_WYG_009-8b"/>
勒停人葉著復朝奉大夫著蔡京子壻也靖康初自顯<lb/>
謨閣直學士斥去至是用赦復之<lb/>
己亥皇子旉為檢校少保集慶軍莭度使封魏國公<lb/>
詔内外官司用元豐嘉祐勅以俟新書<lb/>
庚子道君太上皇帝淵聖皇帝自燕山徙居中京中京<lb/>
者在燕山之北千里金謂之霫郡盖古奚國也二帝既<lb/>
至即相府院居焉時嗣濮王仲理等千八百餘人尚在<lb/>
燕金人計口給糧監視嚴密宗室之死者甚衆中書侍<lb/>
<pb n="KR2b0024_WYG_009-9a"/>
郎陳過庭亦在燕左副元帥宗維議縱遣之俄押赴顯<lb/>
州令厚加養濟<hi>此以北狩行録及趙子砥燕雲録参修</hi>　是日宗澤自河<lb/>
北引兵還京師<lb/>
辛丑杭賊夜刼直秘閣兩浙路提㸃刑獄公事周格寨<lb/>
殺之提刑司所統蘇秀兵遂入杭與賊合時格所部淮<lb/>
南兵不肯從盡為浙兵所害賊復以金帛遣人誘諸郡<lb/>
不逞使㩀城相應浙東安撫使翟汝文慮變生肘腋遂<lb/>
引兵還越州賊勢愈熾<lb/>
<pb n="KR2b0024_WYG_009-9b"/>
壬寅詔遣官具舟奉迎太廟神主赴揚州就命徽猷閣<lb/>
待制從衛提舉一行事務孟忠厚幹辦禮儀公事合用<lb/>
禮器随宜充代薦新物令本州酌量應付　直秘閣河<lb/>
北西路招撫司𠫭謀官王珪陞招撫判官代張所也於<lb/>
是所落直龍圖閣嶺南安置死貶所<hi>張所罷招撫月日及貶嶺南事皆不</hi>
<hi>見此據岳飛奏狀修入所紹興九年十月丙辰追復</hi>　新除左司員外郎辛炳守<lb/>
朝奉大夫致仕從所請也　起居舍人衛膚敏言今二<lb/>
聖北狩鑾輿未復寰宇痛心况陛下抱父兄之念為何<lb/>
<pb n="KR2b0024_WYG_009-10a"/>
如哉惟陛下至誠克己處心積慮不忘報雪之志處堂<lb/>
陛則思二聖乖温凊之宜御飲食則思二聖失膳羞之<lb/>
莭念土地有所未復念人民有所未安日慎一日深自<lb/>
貶損卑宫室菲飲食惡衣服减嬪御之數斥聲樂之奉<lb/>
以至嵗時上夀春秋賜燕一切罷之雖享郊廟亦不用<lb/>
樂必俟奉迎二聖歸復宫庭然後修禮之常庶幾孝悌<lb/>
之誠上有以格天下有以感人人心得而天意孚則我<lb/>
之所向無有不遂矣<lb/>
<pb n="KR2b0024_WYG_009-10b"/>
甲辰勒停人劉僴復承議郎僴宣政間以大晟府道籙<lb/>
院屬官遷徽猷閣待制靖康初廢至是乃復之<hi>日歴無此今以</hi>
<hi>紹興五年六月二十一日僴乞復職状修入</hi>
乙巳詔㳂河控扼州縣團結民兵眀逺斥堠若金人欲<lb/>
乗船渡河先使善没水手鑚穴其舟併力掩殺上下應<lb/>
援毋為自守之計有能沒兩舟者白身與進義副尉沿<lb/>
海州軍依此　東京留守宗澤復上表請車駕還京師<lb/>
時澤募義士守京城且造决勝戰車千二百乗每乘用<lb/>
<pb n="KR2b0024_WYG_009-11a"/>
五十有五人運車者十有一執器械輔車者四十有四<lb/>
囬旋曲折可以應用<hi>汪伯彦中興日歴云宗澤戰車初是劉浩創造毎一兩以二十五人</hi>
<hi>為左角二十五人為右角二十五人為前拒二十五人為後拒共四隊凡一車用百人今按澤車制甚備與伯</hi>
<hi>彦所記殊不同疑伯彦得於傳聞今不取</hi>又據形勝立二十四壁於城外駐<lb/>
兵數萬澤往来按試之周而復始㳂大河鱗次為壘結<lb/>
連兩河山水寨及陕西義士開五丈河以通西北商旅<lb/>
京畿瀕河七十二里命十六縣分守之縣各四里有竒<lb/>
皆開濠深廣丈餘於其南植鹿角又團結班直諸軍及<lb/>
<pb n="KR2b0024_WYG_009-11b"/>
民兵之可用者乃上表曰臣聞君陳之尹東郊深勑謀<lb/>
猷之告后宋璟之守京兆極眀得失而進言皆所以啟<lb/>
沃君心箴規政闕矧荷聖神之知眷有懐宗社之安危<lb/>
敢忘斧鉞之誅仰凟冕旒之聼<hi>中謝</hi>竊以天子居九重<lb/>
之奥窔不可䝉塵京師為諸夏之本根當思奠枕儻值<lb/>
艱虞之㑹未詳利害之㡬或輕萬乘以逺廵致駭四方<lb/>
之羣聼則本根斯弱華夏奚安逺稽唐室之浸㣲實乃<lb/>
商鑒之可擬越自啟運炎宋卜都大梁宅中而包三萬<lb/>
<pb n="KR2b0024_WYG_009-12a"/>
里之幅貟創業以貽二百年之基緒重熈累洽端拱垂<lb/>
衣非縁三嵗之親祠曷見六龍之逺御曩值澶淵之役<lb/>
或陳楚蜀之巡頼有直臣卒排異議星奔一鏃膽落四<lb/>
陲豈圖姦蠧之擅朝繼被强鄰之犯闕二聖既以北狩<lb/>
中都㡬至内訌所幸人無離心市不易肆日徯真人之<lb/>
繼統心傾我后之来蘇果致宗廟降靈上穹賜福皇帝<lb/>
陛下天縱上聖運叶中興載纉璇圖増光火徳親屈鑾<lb/>
輿以冒犯霜露躬整師旅以恢復封疆然行在久留於<lb/>
<pb n="KR2b0024_WYG_009-12b"/>
别都清蹕未囬於魏闕敵師尚熾群盗繼興比聞逺近<lb/>
之驚傳已有東南之巡幸此誠王室安危之所繫天下<lb/>
治亂之所關仰祈聖慮之深詳宜戒屬車之輕動且以<lb/>
中國之倚恃實為兩河之盛彊前自敵騎長驅列城畏<lb/>
遁獨懷忠憤紏進義兵力抗敵鋒率多俘馘然久闕王<lb/>
師之助援已深民庶之暌疑近者雖時遣将徂征渡河<lb/>
深入尚闕膚功之奏先傳南幸之音慮増四海之疑心<lb/>
謂置兩河於度外因成觧體未諭聖懐儻金人乘之而<lb/>
<pb n="KR2b0024_WYG_009-13a"/>
縱横則中國将何以制禦臣叨膺委寄代匱留司兹縁<lb/>
宻託於雲天偶遂敉寧於畿甸遽報翠華之移幸深虞<lb/>
中外之難安願罄孤忠冀囬淵聼昔奉春委輅建策猶<lb/>
止洛陽之都張禹驛馬抗章尚返江陵之駕矧丁聖世<lb/>
曷愧前修伏望陛下秉虞舜察言之眀體成湯從諫之<lb/>
聖輟巡南服囬駕汴都以安東北兵民之情以慰溥率<lb/>
雲霓之望則人神恱豫中外謐寧邉陲指日以肅清盗<lb/>
賊不令而衰息咸資睿斷用杜危機瀝悃扣閽罔避龍<lb/>
<pb n="KR2b0024_WYG_009-13b"/>
鱗之觸傾都拭目佇迎天仗之還願俯徇於愚誠誓益<lb/>
堅於忠憤臣無任不報澤又上䟽曰臣聞聖人中天下<lb/>
而立定四海之民夫中原天下之中也京師又中原之<lb/>
中也我太祖太宗受天景命始基于汴肇造無疆大歴<lb/>
服固欲傳之億萬世偶去冬今春信慿敵人欺詐遂致<lb/>
二聖䝉塵陛下不得已應天順人纂承寳緒四海生靈<lb/>
謳歌忭舞自西自東自南自北罔不率俾以俟庶績咸<lb/>
熈萬邦嘉靖陛下既即位乃宴安南京四方聞之懐疑<lb/>
<pb n="KR2b0024_WYG_009-14a"/>
胥動遞相鼓扇聞諸州縣間有驚刼傷殘之患盖是小<lb/>
民無知因疑致憂因憂致變旋相踐蹂弗奠攸居兹無<lb/>
他由陛下寅畏過當駐蹕别都俯徇姦謀豫圖遷幸使<lb/>
狡獪皇惑敢爾横肆盗㩀竊發因循跼蹐<hi>有闕文</hi>以歸畎<lb/>
畝以操未耜鑄劔㦸為農器思不犯於有司爾若陛下<lb/>
𠡠翠華之御俾千乗萬騎囬復輦轂奠枕九重臣竊謂<lb/>
可垂衣裳而天下治可以坐視天民之阜王室自然再<lb/>
造大宋可以中興尚何敵患之足憂盗賊之足慮乎古<lb/>
<pb n="KR2b0024_WYG_009-14b"/>
先哲王凡有大疑必詢之左右又詢之卿士又詢之國<lb/>
人又詢之卜筮臣䝉陛下矜憐頋遇待罪開封臣夙夜<lb/>
思念竊恐陛下所親信左右輔弼之臣於對揚獻納之<lb/>
際不思祖宗創業之艱難與致一統之匪易輕徇臆說<lb/>
有誤國家大計所以狂妄冒死觸犯天威臣不勝憂憤<lb/>
戰慄激切之至取進止再不報又上䟽曰臣恭惟我大<lb/>
宋深仁厚徳渗漉方夏㡬二百年一旦金人邀迎二聖<lb/>
京師士民皇皇無依嗷嗷無告若窮民無所歸者若嬰<lb/>
<pb n="KR2b0024_WYG_009-15a"/>
兒而失其慈母者忽聞陛下龍潛於濟於是謳歌竭蹷<lb/>
交走道路兹乃祖宗湛徳浃洽得其心故也陛下紹登<lb/>
寳祚尚留南都臣自到京師聞道路籍籍或曰陛下何<lb/>
不認我宗廟乎何不眷頋我朝廷乎何故使我社稷無<lb/>
所依乎何輕捨我生靈使我未有所仰乎是都人之望<lb/>
陛下也切切如此臣願早囬六龍俾人感翠華之至深<lb/>
慰其心臣前劄具奏以謂得其民當得其心其所欲與<lb/>
之聚之所惡弗施爾也若陛下囬鑾汴邑是人心所欲<lb/>
<pb n="KR2b0024_WYG_009-15b"/>
也願陛下與之聚之陛下聼姦邪畏避强敵之言妄議<lb/>
遷幸是人心之所惡也願陛下勿施爾也老臣血誠言<lb/>
不盡意取進止又不報遂抗䟽言臣學問膚淺不能式<lb/>
是古訓對揚天休今再瀝悃誠干冒睿聼以臣耳目所<lb/>
親聞見事一二䟽進伏望陛下哀憐特賜俞允伏覩國<lb/>
家當變更三舍之法以取士意謂臯䕫稷卨皆自此塗<lb/>
出卒之廹於月試剽竊時文罔有稽古者是三舍果不<lb/>
足以取士也又嘗尊崇道教以奉真亦謂神仙荘老皆<lb/>
<pb n="KR2b0024_WYG_009-16a"/>
自此塗出卒之誕謾譎怪汙染成風罔有成就者是道<lb/>
術果不足以奉真也又嘗進貢花石以昭享上卒之驕<lb/>
淫矜誇蠧耗財計無有紀極是貢花石果不足以享上<lb/>
也又嘗結好金人欲以息民卒之邀迎二聖刼掠侵欺<lb/>
靡所不至是守和議果不足以息民也當時行之固有<lb/>
阿意順㫖作為歌頌以叨富貴者其間亦有毅然獨立<lb/>
不相詭随以鯁亮獲罪者陛下觀之昔富貴者為是乎<lb/>
被罪者為非乎臣每思之宗廟社稷岌業如是者盡由<lb/>
<pb n="KR2b0024_WYG_009-16b"/>
姦邪憸人鼓唱四事俾民病弊㡬不聊生所以致有今<lb/>
日之患詩曰殷鑒不逺在夏后之世兹覆轍正陛下蕭<lb/>
墻之鑒今之言遷幸者猶前日之言四事為可行阿諛<lb/>
諂佞動為身謀翕翕訿訿更相助成今之言不可遷幸<lb/>
者猶前日之言四事不可行而罹其罪者也且我京師<lb/>
祖宗二百年積累之基業是天下大一統之本根陛下<lb/>
奈何聼先入之言輕棄之欲以遺海陬一敵國乎臣觀<lb/>
河東河西河北京東京西之民咸懐寃負痛感憤激切<lb/>
<pb n="KR2b0024_WYG_009-17a"/>
想其慷慨之氣直欲吞此强敵陛下何忍恬聼諛順而<lb/>
不令剛正之士率厲同心痛雪此恥乎今東京市井如<lb/>
舊上下安帖但嗷嗷之人思望翠華之歸謁欵宗廟垂<lb/>
衣九重不啻飢渇之望飲食大旱之望雲霓也臣竊謂<lb/>
陛下一歸則王室再造矣中興之業復成矣陛下如以<lb/>
臣為狂率誕妄願延左右之将士試一詢之昔周勃入<lb/>
北軍使左袒右袒以卜劉吕盖非獲已也臣區區誠意<lb/>
願陛下以遷幸大計不獨謀之一二大臣當與億萬之<lb/>
<pb n="KR2b0024_WYG_009-17b"/>
衆同之臣忠憤不勝涕淚交下激切屏營之至取進止<lb/>
澤每䟽奏上以付中書省黄潛善汪伯彦皆笑以為狂<lb/>
張慤獨曰如澤之忠義若得數人天下定矣二人語塞<lb/>
丁未中書舍人劉與言伏聞聖㫖擢黄潛厚為户部尚<lb/>
書臣竊以潛厚乃右㒒射潛善之親兄祖宗以来未有<lb/>
弟為宰相兄為八座而同居一省者惟蔡京蔡卞蔡攸<lb/>
則不然方紹聖間卞為右丞則京為翰林承㫖盖有所<lb/>
避也及京既專政無所忌惮京為左相則卞為元樞京<lb/>
<pb n="KR2b0024_WYG_009-18a"/>
領三省則攸領宻院其說則曰出於上意不可辭也當<lb/>
是之時雖使蔡氏門人一言及此上皇必以為異論蔡<lb/>
氏必以為背已必斥遂竄殛之而後已其肯聼之乎如<lb/>
其聼之則國家當無金人之禍蔡氏當無嶠南之患矣<lb/>
竊聞潛厚潛善皆有章䟽力辭潛善身為宰輔必不肯<lb/>
私其兄以壊祖宗之法潛厚身為法從必不肯冒榮進<lb/>
而負天下之公論從而允之亦所以全其謙抑守法之<lb/>
美而不置之於有過之地陛下必以為潛厚通於財計<lb/>
<pb n="KR2b0024_WYG_009-18b"/>
熟於邉事不若優與之職名使之總計廵幸財用或命<lb/>
之宻院都承㫖亦足以示恩眷之厚於舊僚示法之公<lb/>
於天下也潛厚之初除也與以寒疾在告至是造朝首<lb/>
及之䟽入上遣同知樞宻院事張慤諭㫖曰卿所論固<lb/>
當但以潛厚眀於國計姑從權宜可也與言不已於是<lb/>
潛厚卒改命　直秘閣新知真州侍其傳充集賢殿修<lb/>
撰知杭州　特進提舉西京嵩山崇福宫慶國公白時<lb/>
中薨于鎮江府<lb/>
<pb n="KR2b0024_WYG_009-19a"/>
戊申監察御史齊之禮罷坐奉使江淮催促綱運數月<lb/>
不還且無措置故也<hi>之禮罷御史日歴及夲臺題名記皆不書今從㑹要</hi>　李孝<lb/>
義張世引歩騎數萬襲徳安府詐稱来受招守臣陳規<lb/>
登城視其營壘曰此詐也中夜孝義引兵圍城規已為<lb/>
之備大敗之孝義遁去　河北招撫司都統制王彦率<lb/>
裨将張翼白安民岳飛等十一将以所部七千人渡河<lb/>
與金人戰破之是日遂復新興縣<lb/>
己酉詔諜報金人欲至江浙可暫駐蹕淮甸捍禦稍定<lb/>
<pb n="KR2b0024_WYG_009-19b"/>
即還京闕不為久計應合行事件令三省樞宻院措置<lb/>
施行先是禮部侍郎兼直學士院朱勝非嘗言睢陽特<lb/>
以基命故列聖建别都而要非用武之國脫有緩急大<lb/>
駕一動則河之南淮之北皆盗區矣今敵騎充斥兩河<lb/>
雲擾雍洛不可卒至惟襄陽接蜀漢而引江淮可以號<lb/>
令四方乞鑾輿幸之控制南北以圖中原執政不納中<lb/>
書舍人劉觀亦言今兩河為金所躪獨有渡江而南駐<lb/>
蹕金陵而别詔老将總六師據長江以自衛徐觀金人<lb/>
<pb n="KR2b0024_WYG_009-20a"/>
所向然後設竒出伏以攻其南北使金兵不專則其勢<lb/>
易乗而吾可以得志今陛下不念天下之大勢而遲遲<lb/>
於睢陽以幸一日之安臣所不取其言與執政合至是<lb/>
决策幸維揚乃下此詔　詔申嚴斥堠通報平安除在<lb/>
京已有御史臺外應天府泗州各留監察御史一員督<lb/>
責傳報仍令察視軍政等事其後不果留　直祕閣知<lb/>
秦州趙㸃勒停坐獻馬于李綱也上初令奪職而中書<lb/>
舍人汪藻言㸃奴事閹官所至輙以贓敗乃者以進馬<lb/>
<pb n="KR2b0024_WYG_009-20b"/>
為名而擇其良者獻於相府卓然居羣馬之上附下背<lb/>
上罪當誅竄詔㸃特勒停尋又坐不勤王責全州居住<lb/>
<hi>㸃再責在明年正月己丑</hi>　募民入資授官自廸功郎以下凡六等<lb/>
尋命每路以監司一員董其事<hi>命監司在二年六月乙卯今併書之紹興元年</hi>
<hi>六月己巳可参考</hi>　是日軍賊髙勝等入常州先是勝等過平<lb/>
江守臣奉直大夫趙研乘城為備募舉人出城外招安<lb/>
之勝坐舉人於木驢碎之城下研乃誘勝使入即臠之<lb/>
衆懼而退推其徒趙萬為首至無錫縣觀文殿大學士<lb/>
<pb n="KR2b0024_WYG_009-21a"/>
李綱時方寓居懼及出家財散之賊乃去<hi>熊克小歴云至無錫縣知</hi>
<hi>縣郗漸單馬造賊中大言曰聖駕幸東南先驅且至知之乎皆言不知漸曰若等無他宜於此時轉禍為福衆</hi>
<hi>瞿然相視不敢動遂送之出境此盖據孫覿所作郗漸墓誌恐未必果然今姑附此俟考</hi>至常州守<lb/>
臣朝散大夫何衮恬不為備厚以金帛犒之賊入城呼<lb/>
娼女痛飲大掠三日執通判州事曽緯而去緯布子也<lb/>
<hi>布南豐人建中初右㒒射</hi>
庚戌始通當三大錢於淮浙荆湖諸路用同知樞宻院<lb/>
提舉措置户部財用張慤請也政和舊法當三大錢止<lb/>
<pb n="KR2b0024_WYG_009-21b"/>
行於京畿東西及河東北由是東南小平錢甚重而物<lb/>
輕西北反是慤為上言大錢始不行於東南慮私鑄耳<lb/>
其後改當十為當三則自無私鑄之利矣何為而不可<lb/>
行况財貨多出於東南常慮錢寳不足於交易望特詔<lb/>
三省参論以革因循之弊從之時更軍旅之後諸道財<lb/>
賦亡於兵火委於川途乾没於胥吏者不可勝計自中<lb/>
都府蔵迄於州縣倉庫往往毁案籍匿印章出納之際<lb/>
謾無稽考慤在河朔時雅以心計為上所知自長地官<lb/>
<pb n="KR2b0024_WYG_009-22a"/>
至於執政上獨委以理財之事慤嚴眀通敏論錢榖利<lb/>
害猶指諸掌文移所至破姦若神東南諸路皆惕息承<lb/>
命國用頼以毋乏然慤在中書至於自作酒肆議者或<lb/>
以為苛碎焉<hi>慤自作酒肆此據朱勝非秀水閑居録附入熊克小歴載大錢通用在戊申今從日</hi>
<hi>歴</hi>
辛亥詔自今京畿府縣官初到任並進秩一等任滿無<lb/>
遺闕亦如之<hi>此事日歴不書今以紹興二年三月十七日淮南通判酬奨指揮増入</hi>
壬子詔責授昭化軍莭度副使張邦昌賜死始李綱議<lb/>
<pb n="KR2b0024_WYG_009-22b"/>
誅邦昌黄潛善汪伯彦皆持不可及是聞金以廢邦昌<lb/>
為詞復侵界<hi>張匯莭要云髙慶裔語宗維曰吾君以邦昌廢遂故再有河南之役又云金人入犯</hi>
<hi>山東止以邦昌為名盖金人憑陵姑附此為説耳今刪潤修入</hi>上将南幸而邦昌在長<lb/>
沙乃共議賜邦昌死以其事付湖南撫諭官馬伸詔曰<lb/>
張邦昌初聞以權宜攝國事嘉其用心寵以髙位雖知<lb/>
建號肆赦度越常格優支賞錢數百萬緡猶以逼於金<lb/>
人之勢其示外者或不得已比因鞫治他獄始知在内<lb/>
中衣赭衣履黄裀宿福寧殿使宫人侍寝心迹如此甚<lb/>
<pb n="KR2b0024_WYG_009-23a"/>
負國家遂将盗有神器雖欲容貸懼祖宗在天之靈尚<lb/>
加惻隠不忍顯肆市朝今遣殿中侍御史馬伸問状止<lb/>
令自裁全其家屬令潭州日給口劵常切拘管伸至潭<lb/>
州邦昌讀詔已徘徊退避不忍自盡執事者共廹之乃<lb/>
登平楚樓而縊<hi>蔡絛百衲叢談云邦昌死於平楚門下官舍王明清揮麈録餘話云平楚樓在</hi>
<hi>天寕寺今從之邦昌之誅日歴全不載不知何謂</hi>於是髙州流人王時雍亦坐<lb/>
誅<hi>此據偽楚録附見不得其日建炎四年七月壬子時雍妻潘氏乞歸塟状云亡夫得罪朝廷死於貶所當</hi>
<hi>来行遣之時即無不許歸塟指揮今累經赦恩欲遣親人收拾殘骸歸埋邱隴得㫖王時雍元無不許歸葬指</hi>
<pb n="KR2b0024_WYG_009-23b"/>
<hi>揮令本州照㑹此可見時雍行遣次第今附見以補史闕</hi>邦昌死年四十七<lb/>
癸丑詔曰朝廷以連年兵革國勢未强所以長慮却頋<lb/>
巡幸淮甸訪聞小人樂於僥倖撰造言語妄唱事端意<lb/>
在扇惑軍民成其私計不可不治應敢妄議欲揺動朝<lb/>
廷者許人告有官人轉五官白身人補保義郎同謀或<lb/>
為首始謀之人能自首者免罪依此推恩其同謀及知<lb/>
情曽見聞不告之人並行處斬<lb/>
甲寅詔行在及東京百司官如擅離任所並停官根捕<lb/>
<pb n="KR2b0024_WYG_009-24a"/>
就本處付獄根勘以尚書省有請也<lb/>
乙卯詔成都京兆襄陽荆南江寧府鄧潭州皆備巡幸<lb/>
帥臣修城壘治宫室漕臣積錢糧京城留守宗澤上䟽<lb/>
言伏覩朝廷前遣翁彦國營繕金陵比有詔復欲遣官<lb/>
奉迎太后六宫以往且謂朕當獨留中原臣伏讀詔書<lb/>
私竊疑之此必有進言者勸陛下過江避敵而不思天<lb/>
下大計託為愛君之迹以濟其不忠臣願陛下察其利<lb/>
害之實斷自淵衷早賜定論重念本朝提封萬里京師<lb/>
<pb n="KR2b0024_WYG_009-24b"/>
號為腹心以祖宗都此垂二百年宗廟社稷所在而民<lb/>
人依之以居者無慮萬萬計今兩河雖未敉寧猶一手<lb/>
臂之不伸也而乃遽欲去而之他非惟不能療一手臂<lb/>
之不伸并與心腹而棄之豈祖宗所以付託之意與天<lb/>
下睽睽萬目所以仰望之心哉彼進言之臣談何容易<lb/>
且利害之端暁然可見臣乞陛下且駐蹕南都未可輕<lb/>
議舉動臣雖老矣尚當矍鑠鼓勇立辦禦敵之具以圖<lb/>
萬全之舉然後掃除宫禁嚴備扈從奉迎鑾輿謁見九<lb/>
<pb n="KR2b0024_WYG_009-25a"/>
廟非特使神祗祖考安樂之庶㡬中原増重不失天下<lb/>
之大勢也不然則是徒為走計爾示敵以弱非唯不恤<lb/>
兩河抑又不恤中原且去宗廟社稷而不頋陛下豈忍<lb/>
乎臣重為陛下惜者此爾故敢直輸血誠幸陛下留意<lb/>
無忽昔景徳間契丹犯澶淵警報一聞中外震恐是時<lb/>
王欽若江南人即勸章聖幸金陵陳堯佐蜀人即勸幸<lb/>
成都惟冦凖毅然闢之請帝親征卒用成功頋臣庸謬<lb/>
何敢望凖然事適相類不敢不以章聖望陛下也臣又<lb/>
<pb n="KR2b0024_WYG_009-25b"/>
自期既已奉迎鑾輿還都即當身率諸道之兵直趨兩<lb/>
河之外親迎二聖以歸庶雪靖康一再之恥然後奉觴<lb/>
玉殿以為聖天子億萬斯年之賀臣之志䭭始畢矣竊<lb/>
自謂愛陛下者無踰老臣然不知臣者必指臣以為狂<lb/>
妄臣亦非所恤也伏望陛下觀事之宜察臣之心則知<lb/>
臣之忠於為國取進止<hi>此繫澤第九奏</hi>是時宗廟宫室臺省澤<lb/>
皆營繕略備又以東門乃囬鑾奉迎之地特増修之徽<lb/>
猷閣直學士知成都府盧法原奉詔修城費九縣市易<lb/>
<pb n="KR2b0024_WYG_009-26a"/>
常平錢八萬緡有竒時苖役羡錢自市輕賫勤王及撫<lb/>
諭官根刷之餘猶存此數<hi>修城眀年二月畢工</hi>　河北招撫司都<lb/>
統制王彦及金人戰於新鄉縣敗績兵潰彦奔太行山<lb/>
聚衆准備将岳飛引其部曲去自為一軍初彦既得新<lb/>
鄉傳檄諸郡金人以為大軍之至也率衆數萬薄彦壘<lb/>
圍之數重矢注如雨彦兵寡且器甲疎略疾戰輙不利<lb/>
乃决圍以出其衆遂潰敵盡銳追撃彦與麾下數十人<lb/>
馳赴之所向披靡轉戰十數里弓矢且盡㑹日暮得免<lb/>
<pb n="KR2b0024_WYG_009-26b"/>
他将復渡河以還彦収散亡得七百餘人保龔城縣西<lb/>
山常慮變生不測夜即徙其寝所部曲感其義乃皆刺<lb/>
其面曰赤心報國以示其誠彦益自感勵與士卒同甘<lb/>
苦未㡬兩河響應忠義民兵首領傅選孟徳劉澤焦文<lb/>
通等皆附之綿亘數百里俱受彦約束金人患之列戍<lb/>
相望間遣勁兵撓彦糧道彦每勒兵待之斬獲甚衆岳<lb/>
飛聞彦軍復振單騎扣壁門請罪左右勸彦斬之彦壮<lb/>
其勇而惜其才賜飛巵酒而罷自是兩人始有隙　是<lb/>
<pb n="KR2b0024_WYG_009-27a"/>
日賊趙萬入鎮江府境守臣延康殿學士趙子崧遣将<lb/>
逆擊於丹徒調鄉兵乗城為備禁居民毋出良久府兵<lb/>
敗歸鄉兵驚潰子崧率親兵保焦山寺賊踰城而入縱<lb/>
火殺人莫知其數萬遂據鎮江<lb/>
是月降授朝請郎提舉亳州眀道宫鄧雍勒停以言者<lb/>
復論其棄城之罪也<hi>此以紹興元年八月癸巳刑部檢舉状修入</hi>　初通問<lb/>
使傅雱既見金元帥府左監軍完顔希尹於雲中留彌<lb/>
月㑹河北經制使馬忠制置使張換招撫使張所繼遣<lb/>
<pb n="KR2b0024_WYG_009-27b"/>
兵渡河皆失利換為亂軍所殺金以用兵責使者雱遜<lb/>
謝希尹乃以國書授雱等還書中索河東北人之在南<lb/>
者及為夏人請熈豐以来侵地又欲於河陽置𣙜塲以<lb/>
通南貨雱受書以歸金人無聘幣伴使李侗自以乳香<lb/>
白金等贐之<hi>此據雱通問録修入</hi>　金人遣直史館王樞持册使<lb/>
髙麗<hi>此據趙子砥燕雲録</hi>
　<lb/>
　建炎以來繫年要録巻九<lb/>
</p>
<p>
</p>
  </div>
</body>
</text>
</TEI>
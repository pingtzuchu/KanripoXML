<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以來繫年要録巻九十二</head> <lb/>
    <p>
<pb n="KR2b0024_WYG_092-1a"/>
欽定四庫全書<lb/>
　建炎以來繫年要録巻九十二<lb/>
　　　　　　　　　　　　宋　李心傳　撰<lb/>
紹興五年八月壬寅朔權吏部侍郎張致逺言臣竊惟<lb/>
靖康之變議者追咎異時首禍之由故於仕進則有討<lb/>
論之式於賞典則有泛濫之目中間縁施行過差武臣<lb/>
特免討論往往以宣和之前所得濫賞陳乞收使雖泛<lb/>
濫之目仍在而有司按文摘句放行已多如後苑作排<lb/>
<pb n="KR2b0024_WYG_092-1b"/>
辦採山撫定燕雲定鼎押樂之類雖不著之事目然三<lb/>
尺童子亦知其為濫賞明矣兼臣向見當時執政大臣<lb/>
猶有陳乞所得恩例者或即從其所請或旋被繳駮此<lb/>
尤無謂臣願特降睿㫖應宣和以前所得上項酬賞并<lb/>
當時執政大臣所得恩例未經收使者一切勿行其敢<lb/>
輙有陳請重寘典憲盖國事如許而臣下尚忍言賞非<lb/>
所以示訓也乃詔應收使宣和以前酬賞如後苑作排<lb/>
辦採山撫定燕雲定鼎押樂之類令吏部申聽朝㫖餘<lb/>
<pb n="KR2b0024_WYG_092-2a"/>
從之　右司諫趙霈試右諫議大夫直秘閣新知温州<lb/>
王縉為監察御史　左廸功郎處州州學教授趙渙以<lb/>
薦對特改左承事郎尋除將作監丞<hi>九月壬申</hi>　太府寺丞<lb/>
兼都督府幹辦公事王良存請州縣之獄所禁罪人並<lb/>
須當職官常加審問躬定牢户其不應拘繫及入禁不<lb/>
書歴之人許被禁之家越訴増重法禁期於必行從之<lb/>
令刑部看詳立法　録故相范質七世孫楰為將仕郎<lb/>
　罷荆南營田司令安撫司措置官兵耕種毋得循舊<lb/>
<pb n="KR2b0024_WYG_092-2b"/>
擾民又以歸州還𨽻安撫使王彦皆用都督行府奏也<lb/>
初彦自渠州以所部之鎮至荆南而鎮撫使解潛已去<lb/>
倉廪皆竭彦懼不可留即引兵追潛至鄂州㑹張浚平<lb/>
湖賊還與之遇復勸彦還彦自枝江徙居舊治時軍儲<lb/>
不繼彦乃倣川錢引法造交子行於荆南管内漸措置<lb/>
屯田為出戰入耕之計仍擇荒田分將士為莊莊耕千<lb/>
畝治石塘瓦窰二廢堰計工六萬有畸不浹旬告成公<lb/>
私利之<lb/>
<pb n="KR2b0024_WYG_092-3a"/>
癸卯左朝奉郎充秘閣修撰趙子偁主管台州崇道觀<lb/>
俸給如小郡知州例仍折支見緡並於上供錢内支給<lb/>
人從减半子偁辭郡寄故有是命　武功大夫髙州刺<lb/>
史劉光逺帶御器械光逺自江西兵馬鈐轄召歸㑹其<lb/>
兄帶御器械光烈出為江東馬歩軍副縂管乃命光逺<lb/>
代之　徽猷閣待制知江州兼管内安撫使程昌㝢罷<lb/>
時江西轉運判官逢汝霖提㸃刑獄公事張叔獻提舉<lb/>
常平茶鹽趙不已共劾昌㝢貪暴不法招剌水軍多不<lb/>
<pb n="KR2b0024_WYG_092-3b"/>
合人情願民生男者令納錢一千生女者五百到任之<lb/>
初閉城門抄劄居民有自外入城之人雖婦女亦印其<lb/>
面由此遁去者數百家城市蕭條行路歎息乃罷昌㝢<lb/>
令帥府劾罪以聞<lb/>
甲辰詔増館職為十八員時言者論唐太宗當兵戈搶<lb/>
攘之際置文學館學士凡十有八人其後皆為名臣祖<lb/>
宗闢三館以儲養人才盖本於此今國歩艱難時方右<lb/>
武故館職猶多闕員然臨事每有乏才之歎則儲養之<lb/>
<pb n="KR2b0024_WYG_092-4a"/>
方亦不可以兵戈而遽已也一館職之俸入僅比一小<lb/>
使臣小使臣動以萬數何獨於館職較此微禄哉乞如<lb/>
祖宗故事通以十八人為額故有是命既而本省再請<lb/>
乃命秘書郎及著作各除二員校書郎正字通除十二<lb/>
員而少丞不與焉<hi>後㫖在是月己巳</hi>　是日禮部貢院放榜考<lb/>
校到合格進士樊光逺等二百人博學宏詞科新𠡠令<lb/>
所刪定官王璧新明州州學教授石延慶二人光逺錢<lb/>
塘人甞從張九成學璧庭秀子延慶新昌人也　右朝<lb/>
<pb n="KR2b0024_WYG_092-4b"/>
請大夫直龍圖閣向子諲落致仕知江州兼管内安撫<lb/>
司公事制曰湓城為郡據大江中流在昔宿勁兵為重<lb/>
鎮地有常險則守有常勢茍非其人險不足恃也爰擇<lb/>
才望乃畀符竹以爾秉節立義術畧疏通總六路之權<lb/>
當大邦之寄屢更變故不懐二心蠻貊知名姦回忌疾<lb/>
自以危行告老而歸聞精力之尚强正艱難之所頼為<lb/>
朕復起往守九江必有忠謀以寛憂顧能益光於世業<lb/>
斯無忝於訓言　詔都督行府官吏軍兵並進一官資<lb/>
<pb n="KR2b0024_WYG_092-5a"/>
録平湖㓂之勞也<lb/>
丙午右中散大夫提轄𣙜貨務都茶場郭川減四年磨<lb/>
勘監務場及交引庫官吏各進一官資以户部言去年<lb/>
收茶鹽香錢共二千四十三萬餘緡故也　直徽猷閣<lb/>
程芾新除湖南轉運判官未上乃遷廣西轉運司權知<lb/>
賀州是日視事於富川縣<hi>此為明年三月董弅劾芾張本</hi>
丁未宰相趙鼎乞罷政先是殿中侍御史謝祖信奏新<lb/>
僉書廣徳軍判官趙繼之任衢州江山令贓汚狼藉與<lb/>
<pb n="KR2b0024_WYG_092-5b"/>
判官趙不愚共為姦利表裏相濟詔浙東憲司劾治其<lb/>
日癸卯也鼎甞以京秩薦此二人故乞解機務是日祖<lb/>
信方候對上顧鼎曰事有輕重卿薦士之失甚輕而朕<lb/>
之罷相甚重知人自古難之豈可以薦二士之失而罷<lb/>
宰相况頃時臺臣論李處勵罪是時呂頤浩為相曽入<lb/>
文字自陳甞薦處勵乞依條不收使舉狀案牘今在中<lb/>
書可見也卿既自劾於朕矣更何嫌而輕為去就宜體<lb/>
朕意勿復再陳<hi>日歴五月二十六日己亥吏部磨勘數内左文林郎趙不愚改合入官</hi>
<pb n="KR2b0024_WYG_092-6a"/>
戊申左廸功郎湯選改合入官以甞任樂昌丞與掩殺<lb/>
李<hi>原缺二字</hi>之勞也<lb/>
己酉趙鼎進呈探報劉豫將山東百姓六十以下二十<lb/>
以上皆簽發為兵毎畝田科錢五百上曰朕未甞一日<lb/>
忘中原之民使其陷於塗炭皆朕之過百姓為豫虐用<lb/>
如此朕心惻然　詔趙普佐太祖開基非其他勲臣之<lb/>
比官其五世孫六房各二資　故追復朝請大夫梁燾<lb/>
再復資政殿學士中大夫以其家有請也<hi>燾東平人元祐尚書左丞</hi>
<pb n="KR2b0024_WYG_092-6b"/>
<hi>黨籍執政第九人化州安置</hi>　尚書左僕射趙鼎言故右奉直大夫<lb/>
邵伯温大賢之後行義顯著元符末以上書得罪書名<lb/>
黨籍坐廢者四十年伏望優加褒贈鼎伯温門人也詔<lb/>
贈秘閣修撰官其家一人制曰士君子依仁守義雖不<lb/>
見用乃有追録褒贈之典施於既死之後使聞其風者<lb/>
興起尚論而想見其人亦何存歿之間哉維先民康節<lb/>
學貫三易懐寳遯世而爾以孝謹為之子維先正弼光<lb/>
公著純仁道徳勲賢表儀百世而爾以學行受其知浮<lb/>
<pb n="KR2b0024_WYG_092-7a"/>
沈下僚迄不大試柄臣有請朕用慨然寵以論撰之華<lb/>
資庸示儒林之深勸尚惟㝠漠克享恩榮<hi>伯温選人邪中籍第三十</hi>
<hi>五人</hi>　翰林學士孫近給事中廖剛中書舍人劉大中以<lb/>
知貢舉畢同班入見自是為例　遣内侍麥伸趣張浚<lb/>
赴行在以將防秋也<lb/>
庚戌徽猷閣直學士知鄂州荆湖北路安撫使劉洪道<lb/>
進職二等張浚言洪道沈毅持重勇於事功艱難以來<lb/>
所至宣力故有是命<lb/>
<pb n="KR2b0024_WYG_092-7b"/>
壬子右文殿修撰知揚州葉煥復徽猷閣待制　詔淮<lb/>
南水寨都巡檢各聽守令節制本寨應干事件並申取<lb/>
州縣指揮不得一面施行先是都督行府令諸州置山<lb/>
水寨擇土豪充都巡檢至是又條約之　左通奉大夫<lb/>
秘閣修撰提舉西京嵩山崇福宫馮躬厚請以明堂恩<lb/>
任其子吏部言係責降人取裁詔特許䕃補中書舍人<lb/>
胡寅言躬厚乃蔡氏之甥在宣和中叨竊侍從之人也<lb/>
况有條制責降未叙復人不許奏薦躬厚未甞復職其<lb/>
<pb n="KR2b0024_WYG_092-8a"/>
為責降明矣今以何名而許之䕃補哉比年有從臣係<lb/>
自陳宫觀法該奏薦者吏部觀望權臣反謂法不當得<lb/>
今躬厚法不當得而反許之非惟無以昭示好惡且如<lb/>
躬厚輩寔繁有徒必相視效益長僥倖人心不服公論<lb/>
謂何命遂寢　廢漢陽軍為縣𨽻岳州以户口減少故<lb/>
也守臣髙舜舉乞存留不許<lb/>
癸丑户部尚書兼詳定一司𠡠令提舉製造御前軍器<lb/>
所兼權措置財用章誼充徽猷閣學士知温州從所請<lb/>
<pb n="KR2b0024_WYG_092-8b"/>
也　權尚書吏部侍郎張致逺復為户部侍郎中書舍<lb/>
人劉大中試吏部侍郎中書門下省檢正諸房公事呂<lb/>
祉權兵部侍郎起居郎兼侍講兼資善堂贊讀朱震試<lb/>
中書舍人陞翊善時户部惟致逺獨員乃命祉兼權户<lb/>
部祉言國家所務財用為先甞竊計一嵗之入不足以<lb/>
供一嵗之出此臣所深憂也然有三説焉一曰節二曰<lb/>
為三曰得人盖今日支費百出固有不可節者亦有不<lb/>
可不節者今日利源廢壊固有不可為者亦有不可不<lb/>
<pb n="KR2b0024_WYG_092-9a"/>
為者内自朝廷外至州縣官吏甚衆惟得其人而政以<lb/>
舉則奸無所容利歸公上矣於是可節者能節之可為<lb/>
者能為之何患財賦不饒裕哉祉又言東南數路監司<lb/>
郡守僅有國家前日十之二三而吏員猥冗毎一闕待<lb/>
次者三四人若知縣闕則並属吏部不許堂除顧所薦<lb/>
雖材将何以處之監司郡守所差下人如實有才當不<lb/>
次用之茍或不才豈可待次宜令並罷然後於籍記所<lb/>
舉人内参考除授庶幾可以得人自公正之路塞薦舉<lb/>
<pb n="KR2b0024_WYG_092-9b"/>
之法壊而入仕者一任用舉主闕陞可得小邑兩任用<lb/>
舉主改官可得大邑彼為監司為郡守者固許薦舉也<lb/>
豈盡公正乎又吏部注擬乃止循資格不聞曰某人名<lb/>
次雖低而材業優某人名次雖髙而材業劣如前世銓<lb/>
衡真有所去取也選法已弊不可復革應繁難知縣闕<lb/>
宜盡歸於朝廷然後於籍記所舉之人内宜参考除授<lb/>
庶幾諸邑亦可以得人矣漢宣帝時二千石有治理效<lb/>
輒以璽書勉勵増秩賜金或爵至關内侯公卿闕則選<lb/>
<pb n="KR2b0024_WYG_092-10a"/>
諸所表以次用之用為公卿者皆更治民以考功是故<lb/>
漢之良吏於斯為盛號中興焉今且選侍從卿監郎官<lb/>
出為監司郡守若侍從卿監郎官有闕宜擢監司郡守<lb/>
補之朝廷用人之路不一或以文學或以操行或以髙<lb/>
科或以故家獨無以治縣有政績而擢用者今若館職<lb/>
寺監丞編修計議之類有闕於知縣中擢用其治行尤<lb/>
異之人或即除監司郡守亦不為過也如是則人知勸<lb/>
矣令得人則一邑治守得人則一郡治監司得人則一<lb/>
<pb n="KR2b0024_WYG_092-10b"/>
路治合諸路為天下則治豈難致哉恢復之圖無以易<lb/>
此　直龍圖閣主管亳州明道宫潘良貴試秘書少監<lb/>
趣赴行在　尚書工部員外郎程克俊守兵部員外郎<lb/>
右朝請大夫樞宻院計議官呂丕問行工部員外郎左<lb/>
朝請郎主管台州崇道觀陶愷為金部員外郎愷恱弟<lb/>
也與丕問皆召對而有是命丕問乞補外乃除知處州<lb/>
甲寅尚書度支員外郎何慤為右司員外郎太府寺丞<lb/>
都督府幹辦公事王良存為度支員外郎<hi>慤資陽人已見紹興二年</hi>
<pb n="KR2b0024_WYG_092-11a"/>
丙辰故武顯大夫應天府兵馬鈐轄孫安道特贈右武<lb/>
大夫忠州刺史官其家二人以樞宻院計議官徐康言<lb/>
其死節也<hi>安道死節事見紹興二年十月</hi>　左承議郎新知台州郭東<lb/>
罷東守徽州盗未至而遁及是抆拭用之中書舍人胡<lb/>
寅奏東茍賤無恥台雖小郡然陳槖以循吏受賞矣柯<lb/>
棐繼之已是不稱重以郭東所謂一暴而十寒也詔書<lb/>
銓量澄汰如東者其當之命遂寢<lb/>
丁巳秘書郎何掄守秘書省著作郎　詔福建收買末<lb/>
<pb n="KR2b0024_WYG_092-11b"/>
茶指揮勿行<lb/>
戊午監察御史王縉為殿中侍御史　左從政郎樞宻<lb/>
院計議官李寀為左宣教郎以薦對也　故集英殿修<lb/>
撰周鼎特贈徽猷閣待制以其家援黨人例有請也制<lb/>
曰朋黨之論不聞於帝王盛時而起於漢唐之季世夫<lb/>
舉賢才之士以黨名之其效至於戎馬生郊中原板蕩<lb/>
既往之禍豈不痛哉朕用懲之是以盡湔沉寃激勸百<lb/>
寮為永世之戒鼎秉心端亮盡言無諱受材肅給所至<lb/>
<pb n="KR2b0024_WYG_092-12a"/>
有聲昔䝉邪慝之名今見忠良之實西清次對追賁九<lb/>
泉尚其有知服我休命<hi>鼎崇寧刑部侍郎以甞上書入邪中籍待制以上第三十八人</hi>
　詔糧料院將見行條法及前後續降申請指揮編集<lb/>
成册次第經由太府寺户部看定用印給付如有牴牾<lb/>
疑惑申明朝廷可否行下用言者請也<hi>此與今年十二月王俣奏請相</hi>
<hi>關</hi>
己未御筆比覽元符諫臣任伯雨章疏論章惇蔡卞詆<lb/>
誣宣仁聖烈太后欲追廢為庶人誰無母慈何忍至此<lb/>
<pb n="KR2b0024_WYG_092-12b"/>
賴哲宗皇帝聖明灼見不從所請向使其言施用豈不<lb/>
蔑太母九年保祐之功累泰陵終身仁孝之徳自朕纂<lb/>
服是用痛心昭雪黨人刋正國史雖崇寧而後迷國猥<lb/>
衆推原本始實自紹聖惇卞竊位之時而姦慝未彰將<lb/>
何以仰慰在天稱朕尊嚴宗廟之意可令三省取索議<lb/>
罪來上當正典刑布告天下先是伯雨之子起居舍人<lb/>
申先乞贈其父官因上伯雨諫疏趙鼎留身奏惇卞罪<lb/>
惡遂贈伯雨右諫議大夫而有是㫖　吏部員外郎董<lb/>
<pb n="KR2b0024_WYG_092-13a"/>
弅言仰惟太祖皇帝受天明命削平僭亂混一區㝢建<lb/>
萬世不拔之基垂子孫無窮之祚即其功徳所起則有<lb/>
同乎周之后稷乃若因時特起之蹟則無異乎漢之髙<lb/>
帝魏晉而下莫可擬倫是宜郊祀以配上帝祫享以居<lb/>
東鄉之尊𫝊千萬世而不易者也國初稽前代追崇之<lb/>
典上及四世故於祫享用魏晉故事虛東鄉之位逮至<lb/>
仁宗皇帝嘉祐四年親行祫享之禮甞詔有司詳議太<lb/>
祖皇帝東鄉用昭正統之緒當時在廷多洪儒碩學僉<lb/>
<pb n="KR2b0024_WYG_092-13b"/>
謂自古必以受命之祖乃居東鄉之位本朝太祖乃受<lb/>
命之君若論七廟之次有僖祖以降四廟在上當時太<lb/>
祫止列昭穆而虛東鄉盖終不敢以非受命之祖而居<lb/>
之允協禮經暨熙寧之初僖祖以世次當祧禮官韓維<lb/>
等據經有請援證明白適王安石用事奮其臆說務以<lb/>
勢勝乃俾章衡建議尊僖祖為始祖肇居東鄉神宗皇<lb/>
帝初未以為然委曲訪問安石乃謂推太祖之孝心固<lb/>
欲尊宣祖自宣祖而上孝心宜無以異則尊僖祖必當<lb/>
<pb n="KR2b0024_WYG_092-14a"/>
祖宗神靈之意神宗皇帝意猶未决博詢大臣故馮京<lb/>
奏謂士大夫以太祖不得東鄉為恨安石肆言以折之<lb/>
已又欲罷太祖郊配神宗以太祖開基受命不許安石<lb/>
終不然之乃曰本朝配天之禮不合禮經以此事未害<lb/>
逆順大倫姑未暇釐正一時有識之士莫敢與辨元祐<lb/>
之初翼祖既祧正合典禮至於崇寧宣祖當祧適蔡京<lb/>
用事一遵安石之術乃建議請立九廟自我作古其已<lb/>
祧翼祖及當祧宣祖並即循舊沿至今太祖皇帝尚居<lb/>
<pb n="KR2b0024_WYG_092-14b"/>
第四室遇大祫處昭穆之列識者恨焉臣竊謂王者奉<lb/>
先與臣庶異必合天下之公願垂萬世之宏規匪容私<lb/>
意於其間祖宗功徳之外親盡迭毁禮之必然自古盖<lb/>
未有功隆創業為一代之太祖而列序於昭穆之次者<lb/>
也亦未有非受命而追崇之祖居東鄉之尊歴百代而<lb/>
不遷者也是正闕違以契天人之望理固有待陛下孝<lb/>
通神明治法祖宗光紹丕圖中興聖緒嗣服之初郊見<lb/>
天地寅奉太祖以嚴配祀載舉合宫之祭仍修並配之<lb/>
<pb n="KR2b0024_WYG_092-15a"/>
儀亶諧公願兹者當省方駐蹕之地肇建太廟以時享<lb/>
獻用昭奉先之孝帝王盛徳曷以加諸然則辨廟祧之<lb/>
次尊受命之祖固當逺稽前代上憲祖宗以時釐正况<lb/>
今告朔時享薦新之禮既畧舉矣大祫之祀獨闕而未<lb/>
講誠欲修嚴曠典則東鄉之尊謂冝先定夫宗廟事體<lb/>
至大至重有輒擅議罪當萬死然私竊懐此久矣幸遇<lb/>
陛下隆寛逮下不間踈賤兹敢昧冒一言倘或可採乞<lb/>
從睿斷舉而行之天下幸甚臣謹按太廟九室之制始<lb/>
<pb n="KR2b0024_WYG_092-15b"/>
於唐之明皇非本於禮也而後之為說者乃遷就其事<lb/>
以謂三昭三穆與太祖祖功宗徳三廟不遷為九廟蔡<lb/>
京之議祖襲唐制漢以髙皇帝為太祖尊居東鄉後世<lb/>
無有異論魏以武帝為太祖晉以宣帝為太祖盖皆以<lb/>
始封為據唐以景帝始封故尊為太祖其後追崇獻祖<lb/>
而列景帝於昭穆禮官陳京抗論辨證前後二十年卒<lb/>
復其舊識者是之盖以景帝始封於唐事蹟有類乎后<lb/>
稷要之非始封之君受命之祖不得居東鄉由三代歴<lb/>
<pb n="KR2b0024_WYG_092-16a"/>
漢魏以迄於唐無異道也我太祖皇帝開基雖與后稷<lb/>
異而創業實同乎髙帝未聞漢以太公合食於祫而居<lb/>
髙帝之上也今若正太祖東鄉之尊稽古沿革委合禮<lb/>
經臣再考商周之興太廟世逺而羣廟之主皆出其後<lb/>
故其禮易明漢魏而下太祖世近毁廟之主皆在太祖<lb/>
上於是禘祫不得如古制而漢魏之制太祖而上毁廟<lb/>
之主皆不合食唐以景帝始封故其後廟制既定始以<lb/>
獻懿而上毁廟之主藏於興聖徳明之廟遇祫即廟而<lb/>
<pb n="KR2b0024_WYG_092-16b"/>
享焉是以别廟之祭以全太祖之尊當時剛勁如顔真<lb/>
卿儒宗如韓愈所議雖各有依據皆不能易陳京之說<lb/>
以其當理故也歴代沿革具在謂宜博采而擇取其當<lb/>
詔俟過防秋令侍從臺諫赴尚書省集議聞奏　貴州<lb/>
文學丁特起特差鼎州龍陽縣尉<hi>特起初見建炎元年</hi>　直寳文<lb/>
閣新知信州許亢宗卒　淮東宣撫使韓世忠遣統領<lb/>
官韓彦臣等襲偽鎮淮軍獲知軍成忠郎王拱等遣親<lb/>
校温濟獻於朝詔貸拱罪以本官𨽻忠銳第五將上因<lb/>
<pb n="KR2b0024_WYG_092-17a"/>
言宿遷偽官本吾赤子他時邊臣如此等小吏不須賞<lb/>
庶免生事今世忠既有請可量與推恩<lb/>
庚申集英殿修撰知衢州常同充徽猷閣待制提舉江<lb/>
州太平觀以同引疾有請也<lb/>
壬戌都督行府言右中散大夫知郴州許和卿治狀有<lb/>
方欲從朝廷推恩令再任從之仍遷和卿一官<hi>日歴不載和卿</hi>
<hi>階官今以明年八月二十八日和卿降官告詞修入</hi>
癸亥上䇿正奏名進士於射殿制曰朕徳菲陋紹承大<lb/>
<pb n="KR2b0024_WYG_092-17b"/>
統遭家多難求濟未獲是以博延豪俊咸造在廷覬聞<lb/>
治道之要子大夫其必盡精極慮為朕言之盖聞在昔<lb/>
聖王之治天下正心誠意躬行乎上者固自有道乃措<lb/>
諸事業之間則或寛或猛或質或文或變通隨時不膠<lb/>
於迹故其成效布在方冊昭昭乎其可觀也朕甚慕之<lb/>
越自即位九年於此矣思欲雪父兄之恥而復祖宗之<lb/>
烈夙夜祇懼罔敢荒寧而施為繆戾治效闕然深惟其<lb/>
故不憚改作間者乃下銓量之令以擇吏而真才猶未<lb/>
<pb n="KR2b0024_WYG_092-18a"/>
顯也嚴科斂之禁以恤民而實惠猶未孚也謹簡練之<lb/>
法以治兵而冗食猶未革也夫吏道未肅民力未蘇兵<lb/>
勢未强朕之治所以未效也顧何以輯事功弭禍亂哉<lb/>
而建謀之臣并欲考課以議殿最省官以節奉稍力役<lb/>
不足以給調度也為之平凖均輸以佐之爵賞未艾也<lb/>
為之定武功之等紀律未明也為之参府衛之制凡若<lb/>
此者其合於古便於今乎其或有不然者耶雖然此治<lb/>
之迹也上之欲三辰明四序順灾沴不生而動植遂性<lb/>
<pb n="KR2b0024_WYG_092-18b"/>
下之欲風化行習俗厚姦宄不作而中外恊心兹可以<lb/>
占天人之助矣夫何敵不克何難不濟興復大業其庶<lb/>
幾乎子大夫以為何修何營而可以臻此其條列而茂<lb/>
明之務適於用朕將有稽焉<hi>日歴所載御試䇿問乃誤取紹興二年者今從㑹要</hi>
先是翰林學士孫近言祖宗廷試進士置初覆考詳定<lb/>
官盖欲参用衆見以求實才自嘉祐間王安石充詳定<lb/>
官始乞不用初覆考兩處等第别自立等至今循襲為<lb/>
法如此則髙下升黜盡出於詳定官而初覆考殆為虛<lb/>
<pb n="KR2b0024_WYG_092-19a"/>
設欲望復用祖宗舊制如初覆考皆未當即具失當因<lb/>
依奏禀方許别置等第詔如所請於是右諫議大夫趙<lb/>
霈為詳定官以試巻初覆考不同者具奏御寳批送編<lb/>
排官殿中侍御史謝祖信定奪祖信别有升黜悉依所<lb/>
定已而霈言如此是使編排官得以兼詳定之職非特<lb/>
廢法恐自此遂為定例望依崇寧令有隔二等累及五<lb/>
人各具合升降等第以聞從之<hi>近所奏在八月庚戌霈所奏在九月戊子今聨</hi>
<hi>書之</hi>　都督行府言以見管湖南水軍及周倫等所部置<lb/>
<pb n="KR2b0024_WYG_092-19b"/>
十指揮並於手背上刺横江水軍四字從之<lb/>
甲子上御幄殿閲試武舉人弓馬　韶州人陳裕特補<lb/>
進武校尉充廣東經略司指使賜紫羅衫銀束帶以本<lb/>
司發到武藝程試合格也　起居舍人任申先兼權中<lb/>
書舍人　尚書倉部員外郎章傑主管台州崇道觀從<lb/>
所請也<lb/>
乙丑詔右朝奉大夫主管台州崇道觀呂省山免審量<lb/>
許磨勘省山大臨子也初以補治三陵堤堰改京秩例<lb/>
<pb n="KR2b0024_WYG_092-20a"/>
當削官趙鼎以故家特有是命<lb/>
丙寅以平湖賊及虔州諸盗徳音降湖廣江西二十一<lb/>
州死罪已下囚徒杖並放時潭郴鼎澧岳復循梅惠英<lb/>
廣䖍吉撫汀南雄州荆南府南安臨江軍皆㓂所蹂踐<lb/>
及軍行所經歴州被賊之家騐實與免科差及拖欠積<lb/>
欠各二年虔州强盗並依格追納賞錢免拘籍田産其<lb/>
已籍田産除已出賣外如子孫見存騐實給還應民田<lb/>
官中見拘作營田者許請認歸業應縁捕捉防托團結<lb/>
<pb n="KR2b0024_WYG_092-20b"/>
海船人户實曽立功之人並量度推恩<lb/>
丁卯故特進申國公章惇追貶昭化軍節度副使故責<lb/>
授寧國軍節度副使蔡懋追貶單州團練副使各人子<lb/>
孫不許除在内職任用己未詔書也初議取惇卞親戚<lb/>
在朝者併黜之趙鼎請黜子孫而不及親戚上曰仲尼<lb/>
不為已甚如此行遣酌中翌日以惇孫左朝奉大夫主<lb/>
管台州崇道觀傑知婺州太府寺丞僅提舉江東常平<lb/>
茶鹽公事給事中廖剛封還𠡠奏言傑僅賢否固未論<lb/>
<pb n="KR2b0024_WYG_092-21a"/>
盖未聞方暴其人之罪惡以正典刑而擇官以處其子<lb/>
孫者也婺為名郡傑以宫祠得之不謂之遷可乎監丞<lb/>
平出纔當得通判耳僅提舉一路號稱使者非遷而何<lb/>
臣恐天下有以議政刑之得失號令之不常如此何足<lb/>
以示勸懲臣願姑依已降指揮與僅等在外合入差遣<lb/>
毋令太優庶解中外之惑事干國體臣不得而黙乃詔<lb/>
二人並與在外宫觀<hi>中興聖政史臣曰理能正於人之心而治不足以達於天下者未之</hi>
<hi>有也天下之亂非自為之也必有害常醜正者取三綱九法汨陳而倒行之以致於亂矣而人心之不冺者猶</hi>
<pb n="KR2b0024_WYG_092-21b"/>
<hi>在也舉而明之亂可使治亦豈其自治哉理在其心者固先之矣紹聖二奸為國産亂以絶天之理其忍哉髙</hi>
<hi>宗誅姦於既死其得撥亂反正之理乎</hi>　淮東宣撫使韓世忠妻秦國夫<lb/>
人梁氏卒詔賜銀帛五百匹両　尚書駕部員外郎辛<lb/>
次膺移倉部<lb/>
己巳左宣奉大夫守尚書右僕射兼知樞宻院事都督<lb/>
諸路軍馬張浚以平冦功遷左金紫光禄大夫浚五辭<lb/>
不拜<lb/>
庚午置潭州市易務用提領張澄請也仍令以湖湘所<lb/>
<pb n="KR2b0024_WYG_092-22a"/>
得舟運販淮鹽其息錢非奉朝廷及都府指揮毋得擅<lb/>
用<lb/>
是月偽齊陷光州時劉麟出獵於陳留縣有義黨百餘<lb/>
人欲擒麟南歸為其徒所告悉斬於汴京豫又以其弟<lb/>
復知濟南府觀知淮寧軍<lb/>
</p>
<p>
</p>
  </div>
</body>
</text>
</TEI>
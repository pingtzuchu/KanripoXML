<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以来繫年要録巻一百五十九</head> <lb/>
    <p>
<pb n="KR2b0024_WYG_159-1a"/>
欽定四庫全書<lb/>
　建炎以来繫年要録巻一百五十九<lb/>
　　　　　　　　　　　宋　李心傳　撰<lb/>
紹興十有九年<hi>嵗次己巳煬金熈宗亶皇統九年海陵  王亮天徳元年</hi>春正月甲<lb/>
申朔上以皇太后年登七十即宫中行慶夀之禮<hi>日歴不書</hi>
<hi>此據㑹要</hi>
丁亥詔信陽軍撥𨽻淮西　詔紹興府第四第五等户<lb/>
去年未納租税並權與倚閣以旱傷最甚用提舉常平<lb/>
<pb n="KR2b0024_WYG_159-1b"/>
官秦昌時請也<lb/>
己丑北使召守忠等辭行置酒垂拱殿時在上辛祈榖<lb/>
祠官致齋之内禮官援治平故事請用樂從之自是以<lb/>
為例<lb/>
甲午上諭大臣曰國信所囘易北貨恐生事可降㫖令<lb/>
罷　将作監丞黄敏行面對乞戒州縣謹務限之制毋<lb/>
得夤縁追呼以妨東作詔申嚴行下<lb/>
乙未置撫州樂安縣割崇仁吉水四鄉𨽻之<lb/>
<pb n="KR2b0024_WYG_159-2a"/>
庚子直龍圖閣新兩浙東路提㸃刑獄公事張絢卒<lb/>
丁未直敷文閣主管台州崇道觀張宗元為籍田令以<lb/>
其祖俊有請也<lb/>
己酉宰執進呈春敎使効踏射克敵弓乞依格推賞上<lb/>
曰此弓最為强勁雖被重甲亦湏洞徹若得萬人習熟<lb/>
何可當也　宣政使和州防禦使帶御器械康諝為内<lb/>
侍省押班<lb/>
癸丑右廸功郎吳伸為大理司直伸初以上書得官既<lb/>
<pb n="KR2b0024_WYG_159-2b"/>
而久不用至是稍録之<lb/>
二月己未端眀殿學士提舉江州太平興國宫楊愿知<lb/>
宣州<lb/>
庚申顯謨閣學士知建康府鄭滋卒<lb/>
甲子復置雷州遂溪縣<lb/>
丁卯詔諸路總領官樂禁如監司例以左朝請大夫監<lb/>
尚書六部門張頡面對有請也　左奉議郎楊偰知大<lb/>
宗正丞　左奉議郎范如珪添差權通判邵州如珪為<lb/>
<pb n="KR2b0024_WYG_159-3a"/>
校書郎以論講和事去國閑居凡十年<lb/>
乙亥詔自今監司守臣代還入見並令以民事奏陳先<lb/>
是上諭大臣曰監司郡守得替上殿本欲知民間利病<lb/>
近来所奏姑應文書多不及民事宜行告諭故有是㫖<lb/>
<hi>上諭大臣在丁夘</hi>　徽猷閣待制知瀘州馮檝陞敷文閣直學<lb/>
士令被授指揮日别理為任<lb/>
丙子上曰今四境寧息㳂邊守臣務在安静若任滿不<lb/>
生事可量𦂳慢取㫖推賞復置太社令以左奉議郎<lb/>
<pb n="KR2b0024_WYG_159-3b"/>
直敷文閣韓彦直為之以世忠有請故也<lb/>
丁丑左朝請大夫童邦直知峽州還言湖北溪峒醖造<lb/>
蠱毒以害往来之人又夷人以人釁鬼安復荆門鼎澧<lb/>
獨行之人或罹此禍望令廵尉覺察上諭大臣曰邦直<lb/>
二説皆可取當行之<lb/>
戊寅左中奉大夫知利州王賞充祕閣修撰提舉江州<lb/>
太平興國宫從所請也<lb/>
庚辰上謂輔臣曰每嵗所市馬悉付鎮江王勝軍令養<lb/>
<pb n="KR2b0024_WYG_159-4a"/>
而未見孳生之數宜分送諸軍仍立賞罰於是嵗發川<lb/>
馬二百匹進御而以四千匹付江上諸軍鎮江建康荆<lb/>
鄂軍七百五十江池軍各五百又以秦馬三千五百付<lb/>
三衙殿前司千五百馬步司各千自是嵗為定例<hi>二十四年</hi>
<hi>十二月庚辰所書可參考</hi>　封尚儀袁氏為宜春郡夫人<lb/>
辛巳詔臨安府日下給米賑濟流民時浙東大饑其小<lb/>
民行乞都市有餒死者上聞閔焉故有是命右宣教<lb/>
郎王秬幹辦行在諸軍審計司秬雲子也先是上諭大<lb/>
<pb n="KR2b0024_WYG_159-4b"/>
臣以雲頃年奉使忘身為國至於不免忠義可嘉宜録<lb/>
其後乃賜秬銀帛五百匹兩而命之<hi>上諭大臣在庚申賜秬金帛在甲子</hi>
<hi>今聨書之熊克小歴稱秬為奉議郎與日歴不同恐悞</hi>
三月癸未朔日有食之隂雲不見上不視事百官守職<lb/>
過時乃罷<lb/>
甲申詔皇太后慶夀親屬各進官一等慈寧殿官推恩<lb/>
有差<lb/>
己丑右武大夫平海軍承宣使蔡徳除名廣州編管徳<lb/>
<pb n="KR2b0024_WYG_159-5a"/>
為建康府駐劄御前破敵軍第三正将冒請錢糧法當<lb/>
死特貸之<lb/>
庚寅宰執進呈普安恩平二王得㫖令温習舊書上曰<lb/>
春秋乃舊所習讀朕嘗問以經中數事欲其通觧盖其<lb/>
義淵奥湏能識聖人之用心有自得處若泥諸儒之説<lb/>
拘而不通失經㫖矣時普安郡王在藩邸絶意聲色常<lb/>
以經史自娱凡六籍之文悉加講論夜則觀古人文集<lb/>
暇則握筆賦詩鼓琴習射而已<lb/>
<pb n="KR2b0024_WYG_159-5b"/>
丙申上語秦檜聞諸郡奏獄空例皆以禁囚於縣獄或<lb/>
廂界寄藏此風不可滋長自今有奏獄空者當令監司<lb/>
騐實如有妄誕即行按治仍命御史臺察之若不懲戒<lb/>
則奏甘露芝草之類崇虛飾誕無所不至矣<lb/>
戊戍左朝奉大夫知復州劉畤代還言湖北縣令有七<lb/>
八年無正官而以寄居待闕官攝之者事多曠弛民受<lb/>
其弊望許諸司及本州不以拘礙選辟能吏庶㡬縣有<lb/>
正官官事修舉上謂大臣曰可令吏部趣已差人之任<lb/>
<pb n="KR2b0024_WYG_159-6a"/>
未差者速出闕無人就則下所属辟差<lb/>
己亥徳慶軍承宣使提舉萬夀觀韋謙為建寧軍節度<lb/>
使慶逺軍承宣使提舉萬夀觀韋讜為重慶軍節度使<lb/>
用慶典也<lb/>
庚子上諭大臣曰淮甸久平宜加經理民復業者令守<lb/>
令多方恤之使盡力田畝數年後方可起税<lb/>
甲辰起居舍人王墨卿罷以殿中侍御史曹筠論墨卿<lb/>
貪墨嗜利與林待聘既黜乃懐怏怏動欲傾危朝廷故<lb/>
<pb n="KR2b0024_WYG_159-6b"/>
有是命　詔責授濠州團練副使復州安置鄭剛中許<lb/>
用議減特免禁錮移封州安置初秦檜怒剛中不已捕<lb/>
其子右承務郎良嗣與将吏賔客即江州同繫遣大理<lb/>
寺丞湯允恭<hi>允恭初見建炎三年二月</hi>太府寺丞宋仲堪往鞫其事<lb/>
掠治無全膚獄成剛中坐任四川宣撫副使日被㫖收<lb/>
捉過界偷馬盗賊全不遵奉凡事于邊界常是懐姦異<lb/>
議隂與見在罪籍人符合交通沮害國事又輙違朝命<lb/>
出賣度牒收錢五十五萬餘緡又専輙起置錢監鑄錢<lb/>
<pb n="KR2b0024_WYG_159-7a"/>
擅便支使及違法請過供給厨食等錢一萬三千餘緡<lb/>
入已剛中欲併都轉運司入宣司遂将錢物贈遺士人<lb/>
令赴行在上書開陳既併運司違法私使過錢十二萬<lb/>
餘緡及有詔置總領錢糧官剛中不喜預作縁故收樁<lb/>
隠匿錢計四千餘萬緡又欲歸怨朝廷乃説諭統兵官<lb/>
今為總領盡數交併錢物無可送遺及被㫖令赴行在<lb/>
乃忿怒遷延收匿劄子不即起發多帶官物在路妄用<lb/>
法當死特有是命良嗣貸死送栁州右朝請郎張漢之<lb/>
<pb n="KR2b0024_WYG_159-7b"/>
嘗主管宣撫司機宜文字坐依随剛中亦除名送賔州<lb/>
並編管右奉議郎趙士禡嘗通判荆南府坐不即拘收<lb/>
剛中随軍錢物特除名右武大夫開州刺史御前中部<lb/>
統領官張仲亦坐依隨剛中追横行一官勒停送本軍<lb/>
自効即日擢允恭尚書刑部員外郎仲堪倉部員外郎<lb/>
剛中至貶所守臣左朝請郎趙成之希檜意每窘辱之<lb/>
剛中竟卒於貶所<hi>中興聖政講義曰秦檜之收三大将兵權也剛中阿於檜曰前所共憂者</hi>
<hi>一旦便為安平之道廟堂不動聲色而三大将惟恐奉上兵籍之不先彼曲士不通世務挾口以議政者亦皆</hi>
<pb n="KR2b0024_WYG_159-8a"/>
<hi>言塞意順謂此非常之舉因為檜陳善後之䇿凡七事非不忠於檜也一旦積怒貶死遐荒将吏賔客無得免</hi>
<hi>者則人之附麗匪人以媒進取者亦可以為殷鑒矣</hi>　将作監丞黄敏行權尚書<lb/>
兵部員外郎往四川諸路措置遞角敏行増鋪益兵所<lb/>
費甚廣紹興末卒罷之<lb/>
乙巳上謂大臣曰牧馬孳生為利甚溥朕令牧於近地<lb/>
今已見效嵗進馬駒皆佳者若得萬匹分與諸軍數年<lb/>
間便可濟用既免綱馬道斃且無賞給之費也<lb/>
丙午右武郎添差兩浙西路馬步軍副都總管劉懋為<lb/>
<pb n="KR2b0024_WYG_159-8b"/>
右武大夫吉州刺史懋以解帶恩乃有是命<lb/>
丁未右諫議大夫巫伋言近者監司帥臣與列郡守倅<lb/>
有因失懽遂相告論者望申嚴戒諭自今並先次罷黜<lb/>
然後付有司理辨曲直庶㡬崇推遜之風銷刻薄之俗<lb/>
從之<lb/>
戊申左朝散大夫知普州王輔代還言仁政必自經界<lb/>
始尚恐蜀逺未閑措畫或有謬誤乞誡勅有司刻意奉<lb/>
行上曰四川道逺儻如輔所陳則税愈不均矣可令措<lb/>
<pb n="KR2b0024_WYG_159-9a"/>
置經界官覺察奏劾<lb/>
己酉進呈上曰州縣官奉行如法其推恩勿限員數庶<lb/>
人人知勸正經界均税賦極為便民推行之初臣僚有<lb/>
肆異議圖沮壊者暨平江均税畢紛紛之議始息秦檜<lb/>
曰當時獻議欲使逐户自陳豈無失實上曰李椿年通<lb/>
曉次第中間以憂去他官領之便有失當處㝷以輔知<lb/>
合州<hi>輔初見紹興十二年正月</hi>時𠡠令所刪定官鄭克經界四川頗<lb/>
峻責州縣其所謂省荘田者雖蔬菜桑柘莫不有征而<lb/>
<pb n="KR2b0024_WYG_159-9b"/>
卭蜀間民田有什税五者由是迄今多逃田克開封人<lb/>
也<lb/>
庚戌諸王宫大小學教授葉綝面對言自祖宗以来定<lb/>
公私贓三等之罪其意未嘗不重於保䕶斯民而已向<lb/>
縁官吏率多不定罪而民被其害是以乂標立民事一<lb/>
罪以戒懼之然因公則多涉於民因私則雖重有與民<lb/>
事不相干者故公罪雖輕而麗民事遂為終身之累反<lb/>
甚於得私罪之重者吏因得舞文而出入之不可不察<lb/>
<pb n="KR2b0024_WYG_159-10a"/>
也欲望眀𠡠有司更加詳議庶協于中詔𠡠令所看詳<lb/>
申省<hi>事初在紹興七年十二月今年八月辛亥𠡠令所看詳不行</hi>
夏四月癸丑詔四川制置司官属将吏請給令總領所嵗<lb/>
撥錢萬緡如軍中非泛激犒並取㫖本司舊有抵當熟<lb/>
藥息錢仍充經撫蠻夷之用從户部裁定也<lb/>
乙夘權禮部侍郎陳誠之權知閤門事孟思恭賀金主<lb/>
生辰還秦檜白上曰大金書詞丁寧盟好甚切上曰此<lb/>
畨待奉使愈周至館舍極宏壮思恭等所得馬亦皆上<lb/>
<pb n="KR2b0024_WYG_159-10b"/>
駟可知其永好之意也<lb/>
丁巳樞宻院承㫖司上孳生牧馬監賞罰格<lb/>
戊午殿中侍御史曹筠言樞宻院編修官何逢原頃在<lb/>
館中公於奏對之間謂沮抑用兵之議太過司勳員外<lb/>
郎沈介為禮部長貳腹心乃相與隂謀傾朝廷此二人<lb/>
者若不斥逐無以濟今日聖治詔並罷<hi>介為禮部長貳腹心不知謂誰</hi>
<hi>當考去年七月禮部侍郎周執羔罷八月沈該知潼川府或即此事</hi>　承信郎閤門祗候<lb/>
劉允升幹辦御輦院允升懋子也<lb/>
<pb n="KR2b0024_WYG_159-11a"/>
己未上曰治道民事為急數十年来吏習茍簡民受其<lb/>
弊必令監司守臣遵奉詔條留意拊循使民樂其生秦<lb/>
檜曰保正耆户長元立法止令管煙火橋道今承文書<lb/>
市物顧夫以至縣官之所私用種種責辦民之所病莫<lb/>
大於此革而去之其利不減於經界上曰朕頃在河朔<lb/>
親見其弊若縣令不得人民一充役即破産能去此弊<lb/>
極為便民<lb/>
庚申詔諭御史監司守臣如前㫖<hi>熊克載此詔於六月己未盖差兩月  中</hi>
<pb n="KR2b0024_WYG_159-11b"/>
<hi>興聖政臣留正等曰民以役而破家其為吏者倚法之弊也歟為人上者若難於知之雖極糟糠憔悴之情曽</hi>
<hi>不足以動膏粱怡愉之色非必皆忍人也其事未嘗知之故難於聼之也太上皇帝在河朔時親見弊事端居</hi>
<hi>九重而每以百姓為念知艱難而問疾苦中興之業成有自矣</hi>
壬戍皇姪和州防禦使居廣為瓊州觀察使居廣安時<lb/>
子也娶皇后姪女特遷之<lb/>
癸亥宣州觀察使兩浙西路馬步軍副都總管王安道<lb/>
為武泰軍承宣使以其父繼先該慶夀恩囘授特轉行<lb/>
也<lb/>
<pb n="KR2b0024_WYG_159-12a"/>
丙寅祕閣修撰主管台州崇道觀張邵言恭惟陛下當<lb/>
宣和靖康之間為國捍難適丁大變仗義而起獨患曩<lb/>
時相臣未能仰副陛下委任之意或駸駸欲用兵則已<lb/>
無才能不度事勢之可否或但持兩端則自為身謀不<lb/>
恤宗社之阽危唯師臣檜藴精深髙世之識灼見南北<lb/>
两朝事體别白利害力賛陛下兼愛赤子敦講和好用<lb/>
息兵靖難再造太平此非特臣能知之九州四海遐陬<lb/>
異類亦能知之非特史能書之黨庠家塾雜記小説亦<lb/>
<pb n="KR2b0024_WYG_159-12b"/>
能書之顧有隂功隠徳世所未及知者臣請得言之焉<lb/>
臣於建炎三年被㫖出使敵軍適逢檜於路䇿蹇衣褐<lb/>
有顦顇色盖被執而訓讀童蒙以給朝夕亦猶蘓武食<lb/>
窖中之氊雪賴以偶活其命留為今日中興之用其後<lb/>
臣益北徙至金所謂中京者已而二聖稍東有随駕醫<lb/>
官七八軰因留而居一日同過臣言聞秦中丞已間行<lb/>
南歸矣有滎州團練使李子厚言秦公曽為徽宗皇帝<lb/>
撰長書抵金帥尼瑪哈引大義以譙責之尼瑪哈有慚<lb/>
<pb n="KR2b0024_WYG_159-13a"/>
色及臣南歸渡江有為臣言曽有自金傳寫得其書藁<lb/>
觀之者今士大夫間往往有之臣親見子厚言其事如<lb/>
此則知檜昔在金固有隂功隠徳及於天下社稷者多<lb/>
矣特耻自衒不欲言於人是以世不得知之臣常恐一<lb/>
旦先狗馬填溝壑則我朝賢相道義忠節終莫聞於世<lb/>
誠日夜以為歉伏望宣付史館以彰陛下任用之當所<lb/>
以能致中興之盛簽書樞宻院事余堯弼曰書論秦檜<lb/>
忠節天下所未及知上曰得此書庶㡬不致曖昧可付<lb/>
<pb n="KR2b0024_WYG_159-13b"/>
史館堯弼曰邵書篇末言檜嘗為徽宗皇帝撰書抵金<lb/>
國元帥其所開陳與今日事無一不合者聞勛家有録<lb/>
本乞宣一取同付史館上曰善<lb/>
戊辰秦檜奏昨日蒙御前降到曹勛所蔵臣向在北庭<lb/>
代徽宗作書藁書中開陳與今日事無一不合因請講<lb/>
和本出徽宗聖意上曰自頃用兵朕知其必至於講和<lb/>
而後止在元帥府時朕不知有身但知有民每惟和好<lb/>
是念檜曰此所以誕受天命上又曰用兵盖不得已豈<lb/>
<pb n="KR2b0024_WYG_159-14a"/>
可樂攻戰本朝真宗與契丹通和百餘年民不知兵神<lb/>
宗雖講武練兵實未嘗用朕自始至今惟以和好為念<lb/>
盖兼愛南北之民以柔道御之也<hi>檜所草書本具建炎二年六月末此不别</hi>
<hi>出</hi>　右朝請郎孫世顯知沅州代還言本州麻陽縣至<lb/>
今尚行差役事體未便乞改作募役詔本路常平司㸔<lb/>
詳申省是日日左右生青赤黄珥太史局言係是祥<lb/>
應乞付史館從之<lb/>
庚午尚書司封員外郎湯思退試祕書少監　度支郎<lb/>
<pb n="KR2b0024_WYG_159-14b"/>
中徐宗説為太府少卿宗説在度支㑹右曹金部皆闕<lb/>
官因令兼領三曹金榖之地而宗説素有心計於天下<lb/>
經費出入盈縮之數莫不通知老吏為之斂手<lb/>
癸酉敷文閣待制提舉佑神觀米友仁陞直學士　太<lb/>
常丞胡寧守尚書祠部員外郎<lb/>
戊寅祕閣修撰主管台州崇道觀張邵充敷文閣待制<lb/>
提舉江州太平興國宫制詞略曰惟時秉節之臣親見<lb/>
特書之事誦説賢宰彰明大功邵自北方還即被逐閒<lb/>
<pb n="KR2b0024_WYG_159-15a"/>
居凡七年乃上此奏焉建康府言甘露降<lb/>
是月太白蝕月<hi>此據苖耀神麓記日歴四月九日庚申是夜太隂行在太微垣内不犯星二十</hi>
<hi>一日壬申是夜太隂行在羽林軍内不犯星乃不見月蝕事不知何也</hi>金國太史言不利<lb/>
於君大臣将作亂又風雷大作有龍自寢殿而出火焚<lb/>
壁幙及地衣金主亶震懼遂大赦翰林學士承㫖張鈞<lb/>
為赦文曰乃者龍潜我宫亶大怒曰龍若我何遂杖鈞<lb/>
數百截其手足而斬之<lb/>
五月壬午朔詔汀漳泉三州且據見令耕種田土紐計<lb/>
<pb n="KR2b0024_WYG_159-15b"/>
頃畝收納二税其未耕種田段二税權行倚閣時初行<lb/>
經界法於諸路而劇盜何白旗擾汀漳諸郡故有是㫖<lb/>
<hi>二十年七月己酉再降㫖住罷</hi>
癸未詔諸州招填闕額禁軍守臣兵官同賞罰仍月申<lb/>
樞宻院前一日上以此事諭大臣令留意及是進呈上<lb/>
因言頃程師因捕賊處多用本處兵若招填數足練習<lb/>
武藝緩急可用也<lb/>
甲申始剏太廟齋殿<lb/>
<pb n="KR2b0024_WYG_159-16a"/>
乙酉户部員外郎周荘仲面對請復蜡祭之禮其禮東<lb/>
西方百神視感生帝南北方視嶽瀆皆以臘前一日祭之<lb/>
庚寅祕閣修撰都大提舉四川茶馬公事韓球與直祕<lb/>
閣知䕫州符行中兩易<lb/>
癸巳慶逺軍節度使知襄陽府張澄知洪州敷文閣<lb/>
直學士提舉江州太平興國宫魏良臣知廬州<lb/>
甲午建康諸軍都統制王權言揀汰兵數上曰諸軍闕<lb/>
額湏令招填不然恐傷兵數自今令具已招之數申樞<lb/>
<pb n="KR2b0024_WYG_159-16b"/>
宻院　直龍圖閣知婺州錢端禮罷端禮與右奉議郎<lb/>
通判州事吕忱中互訴故皆黜之<lb/>
丙申大理少卿許大英面對論監司守令以私己之怒<lb/>
囚無辜於獄中名曰寄禁乞令憲臣稽察詔申嚴行下<lb/>
丁酉龍神衞四廂都指揮使宣州觀察使殿前司選鋒<lb/>
軍統制劉寳為捧日天武四廂都指揮使武泰軍承宣<lb/>
使録平閩盗之功也其将校軍兵義兵三千一百七十<lb/>
人各遷官及減磨勘年有差<lb/>
<pb n="KR2b0024_WYG_159-17a"/>
己亥秦檜奏以敷文閣直學士吴表臣知婺州檜言比<lb/>
年外患已寧惟郡守得人則奉行徳意民被實恵上曰<lb/>
然在謹擇之<lb/>
庚子金主使龍虎衛上將軍殿前左副都㸃檢唐古徳<lb/>
温昭武大将軍四方館使髙居安来賀天申節<lb/>
丁未左承議郎王大寳知連州代還言連英循恵新恩<lb/>
六州居民才數百非商販之地月輸免行錢望更審量<lb/>
裁減上謂大臣曰守臣上殿令以民事奏陳遂得知民<lb/>
<pb n="KR2b0024_WYG_159-17b"/>
間疾苦所陳五六得一可行為利不細乃命本路漕司<lb/>
具合減數申省大寳潮陽人也<lb/>
庚戍左中大夫提舉台州崇道觀樊賔卒<lb/>
六月辛亥朔户部員外郎周荘仲面對言浙西積水之<lb/>
患平江為甚平江秋苖三十四萬石以積水蠲放者嵗<lb/>
三之一積水之處皆昔日膏腴之地望委常平官督責<lb/>
令佐多方勸誘修築成田如民户不来即官為拘收召<lb/>
人請佃如此人當自勉不惟官得十萬而民間所得當數<lb/>
<pb n="KR2b0024_WYG_159-18a"/>
倍矣詔户部看詳申省<lb/>
故事宗廟時祠以宗室觀察使以上充初獻刺史以上<lb/>
充亞終獻其後以宗室數少乃請初獻以防禦使以上<lb/>
亞終獻以遥刺以上<hi>十二年十二月戊寅</hi>至是宗室正任止三人<lb/>
壬子大宗正司請權以遥團以上充初獻将軍以上充<lb/>
亞獻許之<lb/>
甲寅敷文閣直學士知廣州王鈇卒詔鈇帥司宣力賜<lb/>
其家銀帛五百匹兩令江西轉運司應副葬事集英<lb/>
<pb n="KR2b0024_WYG_159-18b"/>
殿修撰知福州薛弼移知廣州初以廣東羣盗尚多詔<lb/>
殿前司摧鋒軍統制官韓京戍梅循以彈壓因命為廣<lb/>
東馬步軍副總管提舉漳處吉州捉殺盜賊兼知循州<lb/>
久而未代秦檜慮其難制諭弼使圖之弼至南雄州京<lb/>
迎見弼即席諭之京乞罷遂遣人衞京出嶺亟命武功<lb/>
大夫張寧馳入戍所以統其軍<hi>此以熊克小歴修入克止云亟命别将而無其</hi>
<hi>名以日歴考之代韓京為摧鋒軍統制者張寧盖寧自閩中從弼入嶺也</hi>
丁巳左廸功郎王庭珪特勒停送辰州編管庭珪安福<lb/>
<pb n="KR2b0024_WYG_159-19a"/>
人胡銓之貶也庭珪為衡州茶陵縣丞以詩送之有曰<lb/>
癡兒不了公家事男子要為天下竒銓鄉人歐陽安永<lb/>
告之以為謗訕朝政事下䖍吉兩郡而守臣曽慥王珉<lb/>
江西路提㸃刑獄公事李芝不切究之㑹芝奉祠直祕<lb/>
閣林大聲代芝提㸃刑獄亦寢其事敷文閣待制沈昭<lb/>
逺知洪州白發之時大聲已去而昭逺與降授右朝議<lb/>
大夫江西轉運副使勾光祖以他事交章俱罷庭珪遂<lb/>
坐貶久之慥珉芝大聲與兩郡倅左中大夫吳温彦石<lb/>
<pb n="KR2b0024_WYG_159-19b"/>
承議郎杜師伋皆坐降一官温彦徳州人也<hi>大聲以十八年閏八</hi>
<hi>月罷江西提刑昭逺光祖以今年五月己亥罷帥及漕慥等以二十一年八月癸酉降官今聨書之胡銓自䟦</hi>
<hi>戒諭和議詔書序此事乃云太守吳温彦運使林大聲贛守曽慥皆小誤也</hi>
戊午太師尚書左僕射提舉詳定一司𠡠令秦檜上吏<lb/>
部續降七司通用法四百三十五巻<lb/>
辛酉右朝奉郎朱同知南雄州代還言嶺南無醫凡有<lb/>
疾病但求巫祝鬼束手待斃望取古今名方治瘴氣者<lb/>
集為一書頒下本路從之<hi>熊克小歴載此事於辛亥朔盖誤</hi>
<pb n="KR2b0024_WYG_159-20a"/>
壬戌徽猷閣直學士提舉江州太平興國宫沈晦徽猷<lb/>
閣待制提舉江州太平興國宫林保卒<lb/>
癸亥左朝請郎趙善瑛知封州代還論廣東諸州田税<lb/>
不足嵗用自祖宗以来不問有無田産常計丁嵗納身<lb/>
米以補常賦每有收免丁者於見納米人均増均減其<lb/>
法甚備今来州縣奉行不䖍隠落白丁不可勝計使見<lb/>
納丁米之人無從均減望令專一置籍記其丁口每嵗<lb/>
稽考庶㡬課役均一詔户部措置　右宣教郎直祕閣<lb/>
<pb n="KR2b0024_WYG_159-20b"/>
髙百之提舉兩浙路市舶<lb/>
乙丑和安大夫髙州防禦使診御脉樊和彦令臨安府<lb/>
差人管押出門於處州居住坐用藥紕繆也<hi>此項未知與紹興三</hi>
<hi>十一年八月辛亥杜起莘論王繼先等十罪有無相闗當考</hi>
己巳龍神衞四廂都指揮使定江軍承宣使主管侍衞<lb/>
步軍司公事趙宻為崇信軍節度使<lb/>
辛未刑部員外郎章燾面對論州縣推鞫追逮干證之<lb/>
弊詔申嚴行下<lb/>
<pb n="KR2b0024_WYG_159-21a"/>
壬申殿中侍御史曹筠入對論溧陽知縣馮廸徳長洲<lb/>
知縣尹機前任不法事機趙鼎客也<hi>機已見紹興六年二月</hi>癸酉<lb/>
進呈上曰二人罪頗大可令取勘俟案上當重責之<lb/>
甲戍兩浙轉運判官提領營田曹泳言根括得鎮江府<lb/>
荒田二千二百餘頃望悉以為營田從之　刑部員外<lb/>
郎湯允恭面對乞戒有司凡制獄具並依成式長吏親<lb/>
閱用印方得行使詔申嚴行下<lb/>
丙子上謂大臣曰閩中盗已漸弭惟海道間有作過可<lb/>
<pb n="KR2b0024_WYG_159-21b"/>
諭帥憲察廵尉之不可仗者代之　左朝請大夫王普<lb/>
添差通判邵州代范如珪也二人嘗官館學為秦檜所<lb/>
怒終其身以郡倅處之<lb/>
丁丑龍神衛四廂都指揮使建武軍承宣使主管侍衛<lb/>
馬軍司公事田晟添差兩浙西路馬步軍副都總管請<lb/>
給與免借減　捧日天武四廂都指揮使武泰軍承宣<lb/>
使殿前司選鋒軍統制劉寳主管侍衛馬軍司公事<lb/>
右宣教郎直敷文閣秦塤進職一等塤妹孺人秦氏特<lb/>
<pb n="KR2b0024_WYG_159-22a"/>
封令人以檜進書恩回授也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0024_WYG_159-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建炎以來繫年要錄巻一百五十九<lb/>
<pb n="KR2b0024_WYG_159-23a"/>
建炎以來繫年要録巻一百五十九金人地名考證<lb/>
　　尼瑪哈<hi>原書作粘罕誤改見巻一</hi>
　　唐古<hi>原書作唐括今改正</hi>
</p>
<p>
</p>
  </div>
</body>
</text>
</TEI>
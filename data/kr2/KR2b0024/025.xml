<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以來繫年要錄巻二十五</head> <lb/>
    <p>
<pb n="KR2b0024_WYG_025-1a"/>
欽定四庫全書<lb/>
　建炎以來繫年要錄巻二十五<lb/>
　　　　　　　　　　　　宋　李心傳　撰<lb/>
建炎三年秋七月<hi>按是月丁丑朔</hi>戊寅詔諸路州軍試經撥放<lb/>
度牒及聖節恩例等並權住<hi>此事日厯不見今以紹興二年二月十一日祠部申</hi>
<hi>請狀増入</hi>
己卯詔東京宗室並移䖍州大宗正司用知大宗正丞<lb/>
洪子陽請也<lb/>
<pb n="KR2b0024_WYG_025-1b"/>
庚辰尚書吏部貟外郎鄭資之送吏部與監當以往湖<lb/>
北措置防江不職故有是命<lb/>
辛巳韓世忠軍還執苖傅劉正彦苖翊詣都堂審驗畢<lb/>
磔于建康市梟其首正彦臨刑瞋目罵傅曰苖傅匹夫<lb/>
不用吾言遂至於此時張逵苖瑀及傅二子先己死議<lb/>
者欲孥戮之大理少卿王衣奏曰此曹在律當誅顧其<lb/>
中婦女有雇買及擄掠以從者儻殺之未免無辜上矍<lb/>
然即詔自傅正彦妻子外皆免衣厯城人也<hi>建炎復辟記二兇伏</hi>
<pb n="KR2b0024_WYG_025-2a"/>
<hi>誅在六月己酉趙甡之遺史在六月癸丑臧梓勤王記在六月壬戌三書不同按此乃吕頥浩在相位所行梓</hi>
<hi>所記不應有悞而勤王記復云二十有六日而主上反正又百有三日而傅正彦伏誅以日計之則二兇之誅</hi>
<hi>當在七月辛夘不知何以前後又自不同今從日厯及㑹要王明清揮麈後錄云苖劉獻俘檻車幾百兩先付</hi>
<hi>之大理獄將盡尸諸市叔祖子裳請對云云上矍然曰卿言極是朕思慮所不到子裳衣字也日厯建炎四年</hi>
<hi>六月丙子内殿進呈上曰昨日大理寺上殿朕不識王衣昨日方見之頗似淳樸據此則誅二兇之時衣未甞</hi>
<hi>請對可知或者甞入奏言之而明清誤記耳今畧刪潤令不失實</hi>　直秘閣京東轉運<lb/>
判官張自牧兼京東制置副使自牧至行在陳復山東<lb/>
定中原之䇿朝廷信其説遷官除職又捐金帛付之自<lb/>
<pb n="KR2b0024_WYG_025-2b"/>
牧至揚州聞金人南侵遂不行　詔江東西漕臣李尚<lb/>
行張琮並兼皇太后進發隨軍應付　命池州募忠義<lb/>
勇敢萬人充守禦　詔宣和皇后父安禮封普安郡王<lb/>
親屬與承信郎三十名以后受册推恩也<hi>日厯無此今以紹興二年</hi>
<hi>十月二十一日吏部勘㑹狀修入</hi>
癸未武勝軍節度使御前左軍都統制韓世忠為檢校<lb/>
少保武勝昭慶軍節度使賞平苖劉之功也上遣使賜<lb/>
世忠金合且御書忠勇二字表其旗幟又封其妻梁氏<lb/>
<pb n="KR2b0024_WYG_025-3a"/>
為䕶國夫人制曰智畧之優無媿前史給内中俸以寵<lb/>
之將臣兼兩鎮功臣妻給俸皆自此始　慶逺軍節度<lb/>
使捧日天武四廂都指揮使御營使司都統制平冦前<lb/>
將軍主管侍衛步軍司公事范瓊為御營使司提舉一<lb/>
行事務時瓊自南昌入見故以命之<hi>瓊除都統制未見本月日或可附今</hi>
<hi>年三月韓世忠除提舉事務之後</hi>　除授宜州觀察使御營使司後軍<lb/>
統制辛企宗為御營使司都統制企宗道宗兄也自陜<lb/>
西携所部由興洋赴行在再遷都統制韓世忠張俊皆<lb/>
<pb n="KR2b0024_WYG_025-3b"/>
不服乃命世忠俊改御營為御前　知樞密院事張浚<lb/>
奏乞降夏國書二封一如常式一用敵國禮又奏今雖<lb/>
遣使大金緣尼瑪哈多在雲中乞別降尼瑪哈書大金<lb/>
國表兩本付臣行所有禮物俟到司相度詔直學士院<lb/>
汪藻草書如浚奏<hi>臣家藏雜書一編號國史拾遺者雜記紹興和戰時文字其中有請和詔</hi>
<hi>畧云頃罹邦禍缺止緣亟徇於民心有失先資於大國今則盡携臣屬逺竄蠻荆念守禦以圖存師徒莫振欲</hi>
<hi>跳奔而求免封域已窮故因元帥而缺所冀宅中而受命無煩涉逺以勞師未知此即藻所草耶或又它人作</hi>
<hi>也今姑附此或可削去</hi>　龍圖閣直學士提舉萬壽觀兼侍講兼<lb/>
<pb n="KR2b0024_WYG_025-4a"/>
權直學士院詹乂引疾丐祠上嘉其恬退詔陞徽猷閣<lb/>
學士提舉杭州洞霄宫　殿中侍御史王庭秀知筠州<lb/>
右司諫趙鼎行殿中侍御史先是庭秀論吕頥浩除擬<lb/>
不公故有是命右正言吕祉奏曰朝廷今日緣論大臣<lb/>
移一言官明日緣論大臣罷一言官則後日大臣行事<lb/>
有失誰敢言者願陛下以言章示大臣使之自省置身<lb/>
無過之地如或不悛黜之何惜<lb/>
甲申詔曰朱勝非顔岐張澂路允廸當軸處中荷國重<lb/>
<pb n="KR2b0024_WYG_025-4b"/>
任而不能身衛社稷式遏兇邪方逆臣亂常之日恣其<lb/>
凌肆以紊機衡夫危而不持顛而不扶孔子以為焉用<lb/>
彼相昔馮道厯仕數代常為宰輔惜身安寵以免於時<lb/>
坐視廢君易主如同行路而歐陽修以為為臣如此愧<lb/>
斷臂之婦人今二兇既誅典刑斯正勝非之徒盍議其<lb/>
罰於是勝非自觀文殿大學士知洪州落職提舉亳州<lb/>
明道宫岐落資政殿學士依舊提舉南京洪慶宫允廸<lb/>
自資政殿學士淮西制置使落職提舉江州太平觀澂<lb/>
<pb n="KR2b0024_WYG_025-5a"/>
自資政殿學士江州路制置使坐朋附二兇責授秘書<lb/>
少監分司西京衡州居住　給事中江浙制置使周望<lb/>
試兵部尚書<hi>兵部題名望自太常少卿除蓋誤</hi>　御前左軍都統制韓<lb/>
世忠訟統制官武畧大夫閤門宣贊舎人王徳擅殺其<lb/>
將陳彦章下臺獄殿中侍御史趙鼎按徳當死上以其<lb/>
有戰功特貸之鼎言徳緣兵敗自慙而忌世忠之功故<lb/>
殺其將且徳總兵在外而擅殺不顧此風一長其禍有<lb/>
不勝言乃詔徳除名彬州編管<hi>小厯云編置徳于江州蓋承林泉野記之誤今</hi>
<pb n="KR2b0024_WYG_025-5b"/>
<hi>據四年五月辛亥劉光世為徳奏功狀㕘注</hi>　集英殿修撰知廬州胡舜陟<lb/>
請身守江北之地以䕶行在且言今淮南羣盗大者數<lb/>
萬小者數千欲以本州鄉兵將兵及所降劉文舜之衆<lb/>
共二萬人仍更招羣盗須得數萬結之以威足以捍敵<lb/>
若其養兵之物與夫屯泊訓練戰陳之方則俟面奏上<lb/>
壯其言擢舜陟徽猷閣待制充淮西制置使<hi>熊克小厯云舜陟自</hi>
<hi>秘撰除待制按日厯舜陟今年五月戊子已除集英殿修撰克誤也</hi>　寶文閣直學士權<lb/>
邦彦知江州兼本路制置使始東平失守論者欲重謫<lb/>
<pb n="KR2b0024_WYG_025-6a"/>
之上以邦彦束身歸朝父母妻子皆致淪沒與它棄城<lb/>
官吏不同故止削二官而復有此命<hi>邦彦降官日厯不載據邦彦檢舉狀</hi>
<hi>在此月辛巳今併書之</hi>　尚書兵部侍郎李㑹充徽猷閣直學士<lb/>
知廬州　集英殿修撰江西轉運副使王子獻知洪州<lb/>
子獻建陽人也　奉直大夫尚書司門郎中徐俯主管<lb/>
亳州明道宫<hi>俯已見建炎元年三月辛夘</hi>　召徽猷閣待制知東平<lb/>
府呉給赴行在道梗不能至<lb/>
乙酉言者論備江之䇿宜以鐵索為沈綱横鎻江岸以<lb/>
<pb n="KR2b0024_WYG_025-6b"/>
防浮江順流之舟以木為臥柵密藏於岸步之下使戰<lb/>
艦不可得而入此二者用力甚少而收功甚大詔付水<lb/>
軍制置司　金左監軍完顔昌至山東京東路安撫使<lb/>
劉洪道與宫儀閻臯棄濰州去昌移屯濰州臯至蕭縣<lb/>
為權知萊州張成所敗衆皆潰散臯獨與麾下數十人<lb/>
泛海歸于朝廷儀引其衆犯密州不能入乃屯於州南<lb/>
盤石河去州八十里洪道攻青州㧞之執金所命知州<lb/>
向大猷張成既敗閻臯之衆㑹金人漸入州境成遂以<lb/>
<pb n="KR2b0024_WYG_025-7a"/>
城降金人罷成以叛臣呉銶知萊州時奉議郎知萊陽<lb/>
縣解致明以冦至遁歸成奏其盗用庫金詔提刑司劾<lb/>
治而成已叛矣<hi>呉銶初見二年十月癸亥解致明事日厯無之紹興二年七月二十日大理寺</hi>
<hi>申建炎三年七月十一日權知萊州張成奏知萊陽縣解致明盗用上供銀入已避罪遁竄奉聖㫖令提刑司</hi>
<hi>取勘十一日丁亥也故附見此致明後以宣諭朱異奏雪調官  按此條史繫甲申日</hi>
丙戍慶逺軍節度使捧日天武四廂都指揮使御營平<lb/>
冦前將軍權主管侍衛步軍使司提舉一行事務范瓊<lb/>
入見初瓊在江西右正言吕祉首奏其罪且進取瓊之<lb/>
<pb n="KR2b0024_WYG_025-7b"/>
䇿乃召瓊赴行在瓊駐軍南昌徘徊觀釁詔監察御史<lb/>
陳戩趣其入覲瓊未拜詔先陳兵見戩且剝人以懼之<lb/>
戩不為動徐曰將軍不見苖劉之事乎願熟計瓊乃朝<lb/>
服北向謝恩遂引兵趨闕既至未肯釋兵及入見面奏<lb/>
乞貸左言等朋附苖劉之罪且言自祖宗以來三衙不<lb/>
任河東北及陜西人今殿帥闕官乞除殿前司職事又<lb/>
言招到淮南京東盗賊十九萬人皆願聽臣節制上怒<lb/>
知樞密院事張浚奏瓊大逆不道罪惡貫盈臣自平江<lb/>
<pb n="KR2b0024_WYG_025-8a"/>
勤王凡三遣人致書約令進兵瓊皆不答今呼吸羣兇<lb/>
布在列郡以待竊發若不乗時顯戮他日必有王敦蘇<lb/>
峻之患上許之右僕射吕頥浩曰臣與瓊舊有嫌隙不<lb/>
敢獨任其事願付張浚浚退與集英殿修撰權樞密院<lb/>
檢詳文字劉子羽謀<hi>子羽已見元年四月甲子</hi>夜鎻吏于浚府中使<lb/>
作文書皆備丁亥朝退偽遣御前右軍都統制張俊以<lb/>
千人渡江若捕它盗者因召俊瓊及御營副使劉光世<lb/>
赴都堂計事使俊將其衆甲以來瓊從兵滿街意象自<lb/>
<pb n="KR2b0024_WYG_025-8b"/>
若食已頥浩等相顧未發子羽坐廡下遽取寫敕黄紙<lb/>
詣前麾下曰有敕將軍可詣大理置對浚數瓊罪瓊愕<lb/>
眙遂以俊兵擁縛付大理使光世出撫其衆曰所誅止<lb/>
瓊耳若等固天子自將之兵也衆皆投刃曰諾於是復<lb/>
以八字軍還付武功大夫忠州防禦使新知洮州王彦<lb/>
<hi>八字軍𨽻瓊事祖見二年十月癸亥</hi>而餘兵分𨽻御營五軍頃刻而定<hi>熊克</hi>
<hi>小厯載瓊下大理寺在壬辰蓋誤壬辰乃獄上降㫖之日今從日厯附丁亥中興聖政大事記曰蓋自宣和末</hi>
<hi>羣盗蠭起建炎以來祝靖薛廣党忠閻瑾王存之徒雖皆招安而淮寧山東河北之盗皆擁兵數萬拱州之黎</hi>
<pb n="KR2b0024_WYG_025-9a"/>
<hi>驛單州之漁臺亦有潰卒數千趙萬襲常州張遇焚真州丁進犯壽春柔仲據襄陽戚方犯鎮江楊勍犯處州</hi>
<hi>劉超據荆南王闢犯房州崔増犯太平州張用據桂陽軍趙延夀犯徳安軍皆隨滅隨起甚而范瓊召見亦不</hi>
<hi>肯釋兵則天子之兵皆盜矣所幸事變興而人才見保䕶聖躬勝非之力居多倡義勤王張浚之力居多故一</hi>
<hi>月而除二兇而范瓊之謀逆浚又與劉子羽謀之府中之文字夜成廡下之黄紙旦出瓊遂就擒三大奸既除</hi>
<hi>而内盜始息矣</hi>　是日元懿太子旉薨太子病未瘳有鼎置于<lb/>
地宫人誤蹴之仆地有聲太子即驚搐不止上命斬宫<lb/>
人於廡下少頃太子薨年三歲詔輟五日朝殯金陵之<lb/>
佛寺　恭福帝姬薨追封隋國公主上皇第三十四女<lb/>
<pb n="KR2b0024_WYG_025-9b"/>
也薨年四嵗　詔江西兩浙揀正兵土兵各六分之一<lb/>
赴行在<lb/>
戊子端明殿學士簽書樞密院事鄭㲄薨于位年五十<lb/>
㲄執政甫百日上甚悼之謂大臣曰朕䘮元子猶能自<lb/>
排遣㲄訃至殆不能釋也常賻外特賜田十頃第一區<lb/>
以撫其孤<lb/>
己丑資政殿學士朝奉大夫王綯參知政事朝奉大夫<lb/>
試兵部尚書周望同簽書樞密院事望不加職綯不進<lb/>
<pb n="KR2b0024_WYG_025-10a"/>
官吕頥浩失之也後四日乃進綯中大夫望除端明殿<lb/>
學士綯密奏川陜重地張浚不可專任宜求同徳之人<lb/>
協贊之　御營使司同都統制辛企宗提舉御營使司<lb/>
一行事務　詔減民間所増役錢時已汰新置射士遂<lb/>
減之其後復撥已增錢赴行在<hi>事祖見元年六月乙亥撥錢在紹興五年三月</hi>
<hi>癸未合併書之</hi>
庚寅鄉貢進士李時雨上書曰臣竊聞皇太子服藥不<lb/>
痊仰惟陛下丁陵夷困厄之㑹方兹甞膽又致輟朝此<lb/>
<pb n="KR2b0024_WYG_025-10b"/>
天禍之於陛下亦已極矣然事之既往夫復何言而承<lb/>
嗣之道理不可後又况國家當憂勤危急之際宗廟社<lb/>
稷之所繼統生靈之所係屬敵國之所觀望不於此時<lb/>
權時制宜為之謀畫臣恐天下之心未大安也為今之<lb/>
計欲乞暫擇宗室之賢者一人使視皇太子事以係屬<lb/>
四海増重朝廷俟陛下皇太子長成畀之東宫則以一<lb/>
王封視皇子亦不為嫌也伏望陛下斷以不疑而力行<lb/>
之逺惟仁宗皇帝在位四十二年無所繼統晩年聽言<lb/>
<pb n="KR2b0024_WYG_025-11a"/>
遂進英廟于濮安懿王之宫蓋不以一己為私而以天<lb/>
下為念可謂萬世之賢君矣陛下法此前規使社稷有<lb/>
所統屬天下幸甚若以為陛下春秋鼎盛未可以擬仁<lb/>
廟繼立之事則是大誤國計也時雨仁壽人黨人新之<lb/>
子以其父上書入籍訴于朝吏部擬將仕郎鈔未下書<lb/>
奏詔前降給還恩澤指揮更不施行日下押出國門乆<lb/>
之時雨以䇿干張浚于閬州遂以為忠州文學建炎以<lb/>
來言儲嗣者蓋自時雨始<hi>時雨補官在紹興元年今併書之</hi>
<pb n="KR2b0024_WYG_025-11b"/>
辛卯詔諫院别置局不𨽻後省許與兩省官相見議事<lb/>
元豐初用唐制置諫官八貟分左右𨽻兩省至是始復<lb/>
之如祖宗之故　升杭州為臨安府<lb/>
壬辰詔范瓊就大理寺賜死時大理少卿王衣奉詔鞫<lb/>
瓊瓊不伏言者又論瓊逼遷上皇擅戮呉革迎立張邦<lb/>
昌等事章下大理衣具以責之瓊稱死罪衣顧吏曰囚<lb/>
詞服矣遂上其獄詔用臺諫三章責瓊為單州團練副<lb/>
使衡州安置章再上乃賜瓊死其親屬將佐並釋之獄<lb/>
<pb n="KR2b0024_WYG_025-12a"/>
吏殺瓊瓊猶不肯吏以刀自缺盆插入呌呼移時死其<lb/>
弟及三子皆流嶺南　罷内香藥庫以其物歸左藏<lb/>
甲午張用與馬友分軍用屯確山麥且盡衆皆乏食乃<lb/>
議復往山東友請以所部㳂淮廵綽用識其意許之友<lb/>
以本部兵數萬去自分為七軍用與曹成李宏屯光州<lb/>
境内沿淮劄木寨為久駐之計初京城失守統制官閻<lb/>
瑾遁去留其壻劉紹先以兵數千屯光州守臣任詩厚<lb/>
遇之詩在光四年頗得其用故自靖康以來諸郡多破<lb/>
<pb n="KR2b0024_WYG_025-12b"/>
而光獨得全<lb/>
乙未尚書主客貟外郎謝亮假太常卿權宣撫處置使<lb/>
司參議以將遣使西夏也<hi>日厯乙未謝亮差充張浚下屬官今以紹興元年二月庚</hi>
<hi>寅亮自叙狀參修</hi>
丙申詔兩浙路守臣兼制置安撫使者非緣軍旅毋得<lb/>
妄用便宜令御史臺譏察用言者請也<lb/>
丁酉鑄三省樞密院銀印　朝奉郎監諸司審計司崔<lb/>
縱為中奉大夫右文殿修撰假工部尚書充奉使大金<lb/>
<pb n="KR2b0024_WYG_025-13a"/>
軍前使武節郎閤門宣贊舎人郭元明為武顯大夫忠<lb/>
州刺史副之縱臨川人也時金左副元帥宗維自東平<lb/>
還雲中右副元帥宗輔自濱州還燕山留左監軍昌守<lb/>
山東地上慮其再至復遣使議和　朝奉郎劉誨直顯<lb/>
謨閣知楚州<hi>王明清揮麈第三錄云誨以直秘閣出使使還除直顯謨閣知楚州制云昨將使指</hi>
<hi>之光華備歴征途之險阻既分憂於凋郡仍進直於清班制詞汪藻作見本集中日厯乃以誨為直秘閣當考</hi>
　言者請以江心凡有沙磧要害之地多置寨柵每柵<lb/>
以卒五百人戰船十艘為率從之<lb/>
<pb n="KR2b0024_WYG_025-13b"/>
戊戌直龍圖閣沿江措置副使劉寧止添差江淮荆浙<lb/>
制置發運副使從衛往洪州<lb/>
庚子中書舎人汪藻試給事中仍兼權直學士院尚書<lb/>
左司貟外郎李正民起居郎綦崈禮太常少卿李公彦<lb/>
並為中書舎人崈禮公彦仍召試<hi>公彦已見二年九月壬辰</hi>尚書駕<lb/>
部貟外郎胡寅守起居郎禮部貟外郎富直柔試起居<lb/>
舎人富直柔除郎纔兩旬復有此命直柔㝷遷右諫議<lb/>
大夫<hi>直柔之遷日厯與後省題名皆不載諫院題名在今年七月</hi>　中大夫韓肖胄<lb/>
<pb n="KR2b0024_WYG_025-14a"/>
行尚書左司郎中朝請郎御營使司參議官李承造守<lb/>
右司貟外郎承造仍與太常少卿柳約並兼權御營使<lb/>
司參議肖胄忠彦孫<hi>忠彦琦子元符末左僕射</hi>約臨安人也<hi>肖胄之除日厯</hi>
<hi>不載都司題名在此月故因承造除命併書之</hi>　承奉郎呉若試尚書考功貟<lb/>
外郎奉議郎張誾守駕部貟外郎　朝奉郎周離亨為<lb/>
尚書金部貟外郎鄂州㸃校上供錢物　尚書户部侍<lb/>
郎宣撫處置使司參贊軍事湯東野試工部侍郎兼知<lb/>
建康府時建康寓治保寧僧舎而浙江制置使韓世忠<lb/>
<pb n="KR2b0024_WYG_025-14b"/>
屯蔣山逐守臣顯謨閣直學士連南夫而奪其治寺殿<lb/>
中侍御史趙鼎言南夫緩不及事固可罪然世忠躬率<lb/>
使臣排闥而入逐天子之京尹此而可為無不可為者<lb/>
矣願下詔切責世忠而罷南夫仍治其使臣之先入者<lb/>
此為兩得上曰唐肅宗興靈武諸軍草創得一李勉然<lb/>
後知朝廷尊今朕得卿無愧昔人矣乃降南夫知桂州<lb/>
而以東野知建康府戍兵故皆羣盗喜攘奪市井東野<lb/>
峻法繩之不少縱民恃以安<hi>建康志東野到任在六月熊克小厯亦係此事於六</hi>
<pb n="KR2b0024_WYG_025-15a"/>
<hi>月末今從日厯係七月庚子日厯不書除工侍此以附傳及本部題名參修但本部題名在六月當考熊克又</hi>
<hi>以東野為兵部侍郎蓋誤</hi>　中書舎人董逌充徽猷閣待制逌為宗<lb/>
正少卿官省而罷旋入西掖至是纔踰月也<hi>逌益都人初見建炎</hi>
<hi>元年三月今年五月戊子除江東提刑其除舍人日厯題名皆失之</hi>　知樞密院事御營<lb/>
副使宣撫處置使張浚以親兵千五百人騎三百發行<lb/>
在<hi>此據紹興三年九月乙亥浚奏到隨行兵數修入</hi>賜度僧牒二萬紫衣師號<lb/>
五千為軍費<hi>此據紹興四年九月趙鼎乞添賜度牒狀増入度牒二萬道此時為直二百二十萬</hi>
<hi>緡朱勝非閑居錄云浚出使賜錢百五十萬緡與此不同當考</hi>上賜川陜官吏軍民詔<lb/>
<pb n="KR2b0024_WYG_025-15b"/>
曰朕嗣承大統遭時多故夙夜以思未知攸濟正賴中<lb/>
外有位悉力自効共拯傾危今遣知樞密院事張浚往<lb/>
諭密㫖黜陟之典得以便宜施行卿等其念祖宗積累<lb/>
之勤勉人臣忠義之節以身徇國無貽名教之羞同徳<lb/>
一心共建隆興之業當有茂賞以答殊勲自王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>謝亮<lb/>
之歸朝廷聞鄜延經畧使曲端欲斬王庻疑其有反心<lb/>
乃以御營使司提舉一行事務召端端疑不行權陜西<lb/>
轉運判官張彬勸端不聽議者喧言端反端無以自明<lb/>
<pb n="KR2b0024_WYG_025-16a"/>
至是浚入辭以百口明端不反時明州觀察使劉錫親<lb/>
衛大夫明州觀察使趙哲皆在浚軍浚辟集英殿修撰<lb/>
知秦州劉子羽參議軍事尚書考功貟外郎傅雱兵部<lb/>
貟外郎馮康國主管機宜文字武功大夫忠州防禦使<lb/>
王彦為前軍統制彦將八字軍以從太學博士何洋閤<lb/>
門祗侯甄援等俱從行康國將行往辭臺諫趙鼎謂之<lb/>
曰元樞新立大功出當川陜半天下之責自邊事外悉<lb/>
當奏禀蓋大臣在外忌權太重也是日浚軍行屯雨花<lb/>
<pb n="KR2b0024_WYG_025-16b"/>
臺時東京米升四五千留守杜充既還朝副留守郭仲<lb/>
荀以敵逼京畿糧儲告竭遂率餘兵赴行在充先行至<lb/>
江寧鎮與浚遇屏人語久之而别<lb/>
辛丑朝奉郎陳恬直秘閣主管西京嵩山崇福宫恬堯<lb/>
叟元孫<hi>堯叟閬中人祥符中為樞密使相</hi>少力學屏居陽翟躬耕養母<lb/>
往來嵩少間上皇聞其名詔為秘書省正字奏祠去避<lb/>
地還蜀大臣薦其賢至是復召恬以老疾求去未幾卒<lb/>
于桂州　中奉大夫知滁州向子伋請罷民兵復廵社<lb/>
<pb n="KR2b0024_WYG_025-17a"/>
專保鄉井毋得調發守隘從之㝷命聽守臣節制子伋<lb/>
敏中元孫也　詔進士陳大川程百之並補廸功郎<hi>大川</hi>
<hi>百之未見</hi>初朝廷以靳賽為淮東馬步軍副總管屯揚州已<lb/>
而復叛招撫使王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>與遇于興化縣<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>軍不整為賽所<lb/>
乘大敗制書金皷印文皆為賽所得<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>僅以身免<lb/>
壬寅詔迎奉皇太后率六宫往豫章且奉太廟神主景<lb/>
靈宫祖宗神御以行百司非預軍旅之事者悉從以參<lb/>
知政事李邴端明殿學士簽書樞密院事滕康並為資<lb/>
<pb n="KR2b0024_WYG_025-17b"/>
政殿學士邴權知三省樞密院事康權同知三省樞密<lb/>
院事凡常程有格法事及四方奏讞吏部差注舉辟功<lb/>
賞之屬皆𨽻焉<hi>奏讞事四年二月丙申還行在</hi>惟軍旅錢榖除拜則總<lb/>
於行營如故仍命龍神衛四廂都指揮使建武軍節度<lb/>
使楊惟忠將衛兵萬人從行<hi>熊克小厯上以金將入邉方遣兵守淮及控扼江上</hi>
<hi>未有順動之意壬寅詔云云按日厯六月乙亥上已降御筆及此事今但以臨行申諭諸路耳今於六月乙亥</hi>
<hi>七月壬寅各隨事書之庻見本末</hi>宣武軍節度使東京留守杜充為中<lb/>
大夫同知樞密院事兼宣撫處置副使吕頥浩張浚薦<lb/>
<pb n="KR2b0024_WYG_025-18a"/>
之也仍命充總兵防淮賜錢八十四萬緡為軍中四月<lb/>
之費時奉使洪皓等未至雲中完顔弼請侵江浙左副<lb/>
元帥宗維許之　大理寺言范瓊已賜死詔宣撫使司<lb/>
參議軍事劉子羽諸治獄官吏各進秩一等獄卒及軍<lb/>
士與勞者賜銀帛各有差<lb/>
乙巳詔户部供錢絹各二萬貫匹銀萬兩隨從皇太后<lb/>
以備支費后性儉約有司日供千緡而止及是將行斥<lb/>
賣殿庫絹二千匹以充費上聞之謂大臣曰朕事太后<lb/>
<pb n="KR2b0024_WYG_025-18b"/>
與所生無異近市得衣絹數十匹即先分獻飲食亦然<lb/>
今往南昌未有還期除綿自禁中分納外餘可令趣辦<lb/>
之　命江西閩廣荆湖團練槍仗手峒丁以備調發詔<lb/>
淮南沿江民間水手小舟並委守令籍其姓名俟有探<lb/>
報其廵檢各部赴江岸與本處地分同備戰守優給錢<lb/>
米候事定日放散時沿江雖置廵檢而朝請郎通判池<lb/>
州郭偉言濱江之民皆善操舟萬一敵騎掩至所謂廵<lb/>
檢勢力單弱不能拒敵則沿江習水之人必為敵用故<lb/>
<pb n="KR2b0024_WYG_025-19a"/>
有是㫖　呉國長公主入朝以易元吉畵玉管筆小玊<lb/>
山為獻上諭以朕平生無玩好長主厚費致之殊可惜<lb/>
復還之　山東盜郭仲威初與李成同在淄州金人入<lb/>
淄成先往泗上仲威乃引兵至淮陽軍欲與其民貿易<lb/>
既而圍之仲威之衆才數百乃取下邳八鄉之民雜于<lb/>
軍中凡四月至是城陷仲威入城大掠取强壯以充軍<lb/>
　京西南路招捉副使王俊掠汝州京西北路制置使<lb/>
翟興聞之親往招俊既入境命塞井夷竈以困興興至<lb/>
<pb n="KR2b0024_WYG_025-19b"/>
城下俊欲出兵擊之興曰吾以好意來而俊敢爾命攻<lb/>
之將士應時登城俊引其衆遁歸繖蓋山興按轡入城<lb/>
秋毫無犯百姓皆安堵後三日引兵至繖蓋山俊出戰<lb/>
興又敗之<lb/>
　<lb/>
　<lb/>
　<lb/>
　建炎以來繫年要録巻二十五<lb/>
</p>
<p>
</p>
  </div>
</body>
</text>
</TEI>
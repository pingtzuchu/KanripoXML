<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以來繫年要録巻一百六十一</head> <lb/>
    <p>
<pb n="KR2b0024_WYG_161-1a"/>
欽定四庫全書<lb/>
　建炎以來繫年要録巻一百六十一<lb/>
　　　　　　　　　　　宋李心傳撰<lb/>
紹興二十年<hi>嵗次庚午徳金海陵煬主亮天  二年</hi>春正月甲申金國賀<lb/>
正旦國信副使西上閤門使劉箴辭行國信使殿前右<lb/>
副都㸃檢完顔兖以病不能入見命醫官趙琦送至境<lb/>
上金主亮亦遣天使趣之兖歸至北廷而卒<hi>此據苖耀神麓記</hi>
丁亥太師尚書左僕射秦檜趨朝有挟刃於道者遮檜<lb/>
<pb n="KR2b0024_WYG_161-1b"/>
肩輿欲害之傷行程官數人一軍校奮而前與之敵衆<lb/>
奪其刃遂擒送大理寺驗治則殿前司後軍使臣施全<lb/>
也自罷兵後凡武臣陳乞差除㤙賞檜皆格之積百千<lb/>
員無一得者客行朝餓且死者嵗不下數十至是全以<lb/>
所給㣲而累衆毎牧馬及招軍勞而有費以此怨忿遂<lb/>
潜携刃伺檜出乞用兵因而鼔衆作過若不從則害檜<lb/>
壬辰磔全於市至是毎出則列五十兵持長梃以自衛<lb/>
<hi>此以熊克小歴及林泉野記參修野記又云檜以此激軍中使無鬬志人人思亂</hi>
<pb n="KR2b0024_WYG_161-2a"/>
甲午以普安郡王第三子惇為右内率府副率　正侍<lb/>
大夫華州觀察使提舉台州崇道觀叚恩卒<hi>㤙初見建炎三年是</hi>
<hi>時不知為何官於此始見于日歴故表出之</hi>
己亥承信郎閤門祗候幹辦御輦院劉允升為修武郎<lb/>
閤門宣賛舍人<lb/>
庚子敦武郎光州光山縣尉兼主簿都飛虎除名廣州<lb/>
編管坐受商人貨物縱令渡淮及被差捕賊不即迎敵<lb/>
致令出界故也<lb/>
<pb n="KR2b0024_WYG_161-2b"/>
癸卯諸路經界文字令戸部措置結絶未經界處委轉<lb/>
運司并守臣仍限一季　少傅寕逺軍節度使領殿前<lb/>
都指揮使職事楊存中封恭國公　監察御史湯允恭<lb/>
面對言古有金作罰刑盖先王不忍之心民知有誤俾<lb/>
出金以當其罪後世著在律文有罰銅之條自一斤至<lb/>
百有二十斤而止陛下仁覆四海視民如傷前後欽恤<lb/>
之詔深切著明比来州縣或有杖罪與徒勒令納錢乃<lb/>
得免少數十百緡多一二千緡格之律文則罰溢於罪<lb/>
<pb n="KR2b0024_WYG_161-3a"/>
又収在别歴吏得為姦望敕州縣凡罪人當罰毋多令<lb/>
納錢以濟妄用及是進呈上曰自有常法於是申嚴行<lb/>
下<lb/>
丙午兩浙轉運判官曹泳言右承務郎李孟堅省記父<lb/>
光所作小史語渉譏謗詔送大理寺初光在貶所常作<lb/>
私史孟堅間為所親左奉議郎新諸王宫大小學教授<lb/>
陸升之言之升之訐其事遂命泳究實申省及是進呈<lb/>
上曰光初進用時以和議為是朕意其氣直甚喜之及<lb/>
<pb n="KR2b0024_WYG_161-3b"/>
得執政遂以和議為非朕面質其反覆固知光傾險小<lb/>
人平生蹤跡於此掃地矣升之山隂人也<hi>日歴紹興十九年十月壬</hi>
<hi>戍左奉議郎新淮西提㸃刑獄司幹辦公事陸升之充諸王宫大小學教授恐即縁訐此事得遷當考</hi>
右承議郎利州西路安撫司書冩機冝文字吳援為右<lb/>
朝散郎直祕閣通判利州賜三品服援自興州入對故<lb/>
有是命<lb/>
二月戊申朔將作監丞李嚴老面對乞戒諸縣令佐毋<lb/>
得分鄉自至村落催科詔申嚴行下嚴老邦彦子也<lb/>
<pb n="KR2b0024_WYG_161-4a"/>
少傳領殿前都指揮使職事楊存中乞以大禮所得親<lb/>
屬封號為故女孺人換一道號許之後贈冲妙錬師<lb/>
己酉顯謨閣直學士常同卒於海鹽縣<lb/>
庚戌軍器監丞齊旦面對乞春月禁民採捕秦檜曰正<lb/>
為孶育之時上曰此係利害乃下之刑部既而本部言<lb/>
春月在法不許採捕若止科違令之罪恐難禁止今欲<lb/>
犯者杖八十從之旦夀光人也　初右朝請大夫路彬<lb/>
提㸃廣西刑獄公事代還言静江府昭州夏稅折布錢<lb/>
<pb n="KR2b0024_WYG_161-4b"/>
最重於諸州蓋自都督行府一時措置折納價錢比舊<lb/>
増及一倍以上廣西地瘠民貧百姓艱於輸納道逺不<lb/>
能赴愬今㓂盗寧息海内晏清自冝蠲减是日秦檜奏<lb/>
事畢上諭曰路彬言折布錢因張浚増及兩倍可令户<lb/>
部㸔詳裁减戸部言二郡歳撥上供布九萬二百八十<lb/>
一匹欲於見納價上三分减一毎匹折納錢一千從之<lb/>
上又曰昨令監司守臣任滿並以民事奏陳彬可除職<lb/>
名與見闕監司以示激勸<hi>彬奏䟽以正月丙午降出上諭大臣除彬職名在二月戊午今</hi>
<pb n="KR2b0024_WYG_161-5a"/>
<hi>併書之</hi>
壬子權戸部侍郎宋貺言契勘經界本意務要革去侵<lb/>
耕冐佃詭名挟戸逃亡死絶虛供抵當差科不均鄉司<lb/>
走弄二稅之弊使民有定産産有定税税有定籍後来<lb/>
縁以畫圖供帳分立土色等則均任苖税轉生姦弊遂<lb/>
致久不能結絶今欲乞令轉運并守臣恪意措置湏管<lb/>
革去逐件情弊使田産税賦着實依限一切了辦如州<lb/>
縣尚敢遷延出違日限從本部申奏朝廷乞賜放罷若<lb/>
<pb n="KR2b0024_WYG_161-5b"/>
轉運不切督責亦乞黜責所有毎路差本所幹辦官一<lb/>
員前去說諭催督措置及諸路所差覆實官限指揮到<lb/>
並罷從之<lb/>
庚申詔海外四州軍昨令與免經界縁土産瘠薄應税<lb/>
租仰並依舊額施行時瀘南沿邉安撫使馮檝亦抗䟽<lb/>
論其不便於朝於是瀘叙州長寧軍皆得免<hi>瀘南免經界事日歴</hi>
<hi>不見降旨年月當考按江陽志三邑税賦額祥符年雜色二千九百石慶元年雜色九千五百石不知何時所</hi>
<hi>增也</hi>　右朝請大夫路彬直祕閣利州路提㸃刑獄公事<lb/>
<pb n="KR2b0024_WYG_161-6a"/>
辛酉右武大夫合州刺史兼閤門宣賛舍人侍衛馬軍<lb/>
司統領官黄宣䓁二十四人並添差諸路鈐轄兼都監<lb/>
至將副罷從軍用主帥成閔請也<lb/>
丙寅初作玉牒所<lb/>
辛未集英殿修撰知廣州薛弼陞敷文閣待制<lb/>
乙亥直徽猷閣廣西路提㸃刑獄公事方庭實卒<lb/>
丁丑閤門請自今北使在廷非侍從而嘗借官出使免<lb/>
起居如見充接伴即依所借官叙位從之<lb/>
<pb n="KR2b0024_WYG_161-6b"/>
是月安南進馴象十<lb/>
三月庚辰金主使龍虎衛上將軍侍衛親軍馬歩軍都<lb/>
指揮使完顔思恭翰林直學士通議大夫知制誥翟永<lb/>
固来報登位遺上金注椀二綾羅三百良馬六水固檀<lb/>
州人宣和六年進士也<lb/>
癸未端明殿學士簽書樞宻院余堯弼參知政事給事<lb/>
中兼侍講權直學士院巫伋為端明殿學士簽書樞宻<lb/>
院事<lb/>
<pb n="KR2b0024_WYG_161-7a"/>
乙酉尚書禮部員外郎兼玉牒所檢討官王曮守起居<lb/>
舍人兼權直學士院<hi>日歴不書曮權直此據本院題名</hi>
丙戍參知政事余堯弼為賀大金登位使鎮東軍承宣<lb/>
使知閤門事鄭藻假保信軍節度使副之合行事并支<lb/>
賜推恩並依未裁减已前正旦生辰使例以堯弼有請<lb/>
也　𠡠令所奏定諸州公使庫月支供給令帥臣毋過<lb/>
二百緡下至外縣監當十緡凡八等仍先支外縣該載<lb/>
不盡者比附定數舊例數少者不在増添之限從之<lb/>
<pb n="KR2b0024_WYG_161-7b"/>
戊子觀文殿學士左通奉大夫提舉萬夀觀祕書省兼<lb/>
侍讀秦熺為特進加大學士充觀使制曰上宰特髙百<lb/>
執既有舊班真儒並出一門豈非亨㑹故事前宰相官<lb/>
至使相已上始降麻至是以熺視見任宰臣特令鎻院<lb/>
庚寅北使辭行　權尚書禮部侍郎陳誠之兼侍講<lb/>
太常少卿兼權吏部侍郎張把罷以侍御史曹筠劾其<lb/>
附㑹李椿年也<lb/>
右正言章厦論太常寺主簿權吏部員外郎葉綝頃為<lb/>
<pb n="KR2b0024_WYG_161-8a"/>
李光所私及光抵罪常懐怏怏又嘗私親舊將受其賄<lb/>
賂望賜罷斥以清華轍從之丙申詔責授建寕軍節度<lb/>
副使昌化軍安置李光永不檢舉右承務郎李孟堅特<lb/>
除名峽州編管先是孟堅以小史事繫獄至是獄成光<lb/>
坐主和議反覆後在貶所常出怨言妄著私史譏謗朝<lb/>
廷意在播揚僥倖復用及與趙士㒟於罷政後徃来交<lb/>
結孟堅亦為父兄被罪責降怨望朝廷記念所撰小史<lb/>
對人揚説故有是命於是前從官及朝士連坐者八人<lb/>
<pb n="KR2b0024_WYG_161-8b"/>
徽猷閣直學士致仕胡寅坐與光通書朋附交結譏訕<lb/>
朝政龍圖閣學士提舉江州太平興國宫程瑀坐初除<lb/>
兵部侍郎日以縑帛遺光且貽書云比来無知愚皆以<lb/>
視前為戒可為嘆息徽猷閣待制提舉江州太平興國<lb/>
宫潘良貴坐嘗以團茶寄光光貽良貴書其别紙云仲<lb/>
暉不敢作書患難至能出一隻手乎仲暉樓炤字也良<lb/>
貴答書曰㕘政患難至此極矣更以道自處仲暉别紙<lb/>
已付之但恐時未可耳直秘閣宗頴坐嘗寄光書云孤<lb/>
<pb n="KR2b0024_WYG_161-9a"/>
寒寡援方頼鈞庇忽聞逺適豈勝惶駭本欲追路一見<lb/>
失於探伺不果如願寳文閣學士提舉江州太平興國<lb/>
宮張燾左承議郎新知邵州許忻左朝奉大夫新福建<lb/>
路安撫使㕘議官賀充中左奉議郎福建路安撫主管<lb/>
機宜文字吳元美坐各與光相知宻熟書劄徃来委曲<lb/>
存問意光再用更相薦引詔寅特落職瑀良貴頴並降<lb/>
三官燾忻充中元美並降二官<lb/>
戊戍上謂大臣曰近有人上書陳農田利害農者天下<lb/>
<pb n="KR2b0024_WYG_161-9b"/>
之大本可即施行是日内降詔曰昨李椿年乞行經畧<lb/>
初欲去民十害遂從其請今聞寖失本意可令戸部逐<lb/>
路選委監司一員逐一看詳應便於民者依已經界施<lb/>
行其乖謬反為民害事目並日下改正具申省部日後<lb/>
以當否取㫖黜陟間遣御史前去訪察<lb/>
庚子余堯弼辭行　詔巫伋兼權參知政事　徽猷閣<lb/>
直學士知平江府周三畏落職與宫觀差遣初常同既<lb/>
卒三畏遣通判府事蘇師徳越境徃祭且賻錢二千緡<lb/>
<pb n="KR2b0024_WYG_161-10a"/>
祭文有云姦人在位公棄而死師徳同女婿祭文其子<lb/>
新遂安尉玭所草也侍御史曹筠因奏三畏頃為大理<lb/>
卿鞫勘岳飛公事猶豫半年不决朝廷特加抆拭終不<lb/>
懐安乃與師徳隂相交結若不亟去有害治道於是師<lb/>
徳送汀州編管而玭勒停<hi>玭勒停在四月癸亥</hi>
壬寅右正言章厦奏右承議郎致仕胡寅天資兇悖敢<lb/>
為不義寅非胡安國之子不肯為親母持服士論沸騰<lb/>
此其不孝之大罪也寅初傅㑹李綱後又從趙鼎建明<lb/>
<pb n="KR2b0024_WYG_161-10b"/>
不通隣國之問其視兩宫播遷如越人視秦人之肥瘠<lb/>
後来梓宫既還皇太后獲就孝養寅自知前言狂率乃<lb/>
隂結異意之人相與睥睨作為記文以為今日仕進之<lb/>
人将赤族而不悟此其不忠之大罪也伏望陛下為宗<lb/>
廟社稷長慮特賜威斷詔寅責授果州團練副使新州<lb/>
安置<hi>寅建明使事已見紹興六年五月寅申明追服事己見紹興十年七月</hi>　右承事郎<lb/>
劉堯勛直祕閣堯勛光世少子也<lb/>
甲辰户部侍郎宋貺言訪聞州縣近因經界將額管苖<lb/>
<pb n="KR2b0024_WYG_161-11a"/>
税均於未開墾荒閑田土上一例起催致人戸無從輸<lb/>
送徃徃逃移失業望委諸路轉運司將見虛増苖税日<lb/>
下徃催從之<lb/>
乙巳上書秦檜父故玉山縣令敏學墓碑首曰清徳啟<lb/>
慶之碑命詞臣王曮撰文以賜上謂檜曰近日邉境絶<lb/>
無事行移簡少民得休息殊為可喜　户部言常平職<lb/>
在興農田水利今州縣圩岸多損田畝多荒欲委諸路<lb/>
常平官措置興修不得因而擾民將来取㫖陞除從之<lb/>
<pb n="KR2b0024_WYG_161-11b"/>
是月金主亮詔中外臣庶皆令直言朝政闕失與軍民<lb/>
利害如有可採自應得用其或不當弗加之罪茍能裨<lb/>
補公私别議旌賞初東昬王亶之被弑也亮身預其謀<lb/>
及是事定當時同謀者亮皆以弑逆之罪加之曹國王<lb/>
宗敏者屬㝡尊亮忌之既為所殺納其妃於宫中梁國<lb/>
王宗弼開國有勲惟一子韓王亨亦以無罪死左副元<lb/>
帥薩里罕有戰功亮詐為書俾人誣告并其子御史大<lb/>
夫沙津殺之夷其家<lb/>
<pb n="KR2b0024_WYG_161-12a"/>
夏四月丁未朔司農卿湯鵬舉直顯謨閣知婺州直祕<lb/>
閣兩浙轉運判官曹泳陞直徽猷閣知明州時鵬舉送<lb/>
北客未還也<lb/>
庚戌右朝散大夫知揚州榮嶷為兩浙路轉運判官既<lb/>
而侍御史曹筠言嶷本與趙鼎從㳺甚宻縁嶷在偽楚<lb/>
時有所汙染被謫甚重鼎猶未敢援引今朝廷俾守維<lb/>
揚已為闊略又引至行朝豈不惑四方之觀聼望賜罷<lb/>
黜以慰公議詔嶷還舊任<hi>王明清揮麈録稱髙宗與嶷有覇府之舊秦檜屢欲加害</hi>
<pb n="KR2b0024_WYG_161-12b"/>
<hi>而不從或可脩潤入此詳見紹興十一年九月王俊首張憲謀叛注</hi>
壬子詔自今沒官田土更不許人承佃並撥歸常平司<lb/>
與見興修水利田一就措置用户部請也既而本部又<lb/>
請在城市空閑官田及户絶房廊白地亦令常平司拘<lb/>
収從之<hi>後㫖在是月戊午</hi>
乙卯安徳軍節度使開府儀同三司知大宗正事士夽<lb/>
充萬夀觀使任便居住以老病自請也擢其子右奉議<lb/>
郎不㣲直祕閣<lb/>
<pb n="KR2b0024_WYG_161-13a"/>
己未起居舍人兼玉牒所檢校官王曮言本所見修玉<lb/>
牒切見靖康二年太師秦檜入狀軍前乞存趙氏社稷<lb/>
兼在軍前與莫儔争辨以全家保天族并在中京代上<lb/>
皇作書與國相建明和議等大節並已修入玉牒外所<lb/>
有元降下推戴事跡乞備録全文關送國史日厯所照<lb/>
應施行從之<lb/>
辛酉封普安郡王女為碩人用宗室緦麻親任節度使<lb/>
封女例也<lb/>
<pb n="KR2b0024_WYG_161-13b"/>
己巳上謂大臣曰久雨不致妨農否民田湏常瀦水冝<lb/>
令州縣修陂湖之利以備缺雨灌溉既又命毎季具施<lb/>
行次第申省<lb/>
庚午宣政使明州觀察使提舉洪州玉隆觀馮益卒<lb/>
癸酉左朝奉大夫新知廬州吳逵言兩淮之間平原沃<lb/>
壤土皆膏腴冝榖易墾稍施夫力嵗則有収而莫加工<lb/>
茅葦蘙塞望置力田之科募民就耕淮甸賞以官資闢<lb/>
田以廣官莊自今嵗始今欲江浙福建委監司守臣勸<lb/>
<pb n="KR2b0024_WYG_161-14a"/>
誘土豪大姓赴淮南從便開墾田地歸官荘者嵗収榖<lb/>
五百石免本戸差役一次七百石補進義副尉至四千<lb/>
石補進武校尉並作力田出身其被賞後再開墾及元<lb/>
數許參選如法理名次在武舉特奏名出身之上遇科<lb/>
塲並得赴轉運司應舉從之<hi>熊克小歴稱在武舉人之丄去特奏名出身五字盖</hi>
<hi>誤也</hi>
乙亥衡州編管人宗杲移臨江軍以其長惡不悛聚徒<lb/>
貶所撰造飛語肆為譏謗也<lb/>
<pb n="KR2b0024_WYG_161-14b"/>
是月金主亮誅太傅領三省事晉國王宗本及尚書左<lb/>
丞相兼中書令越國王唐古辨領燕京行臺尚書省事<lb/>
楚國王秉徳判大宗正事衛王宗義東京留守代王宗<lb/>
懿等先是秉徳嘗燕宗本家海州刺史烏爾衮言國王<lb/>
有福似趙太祖秉徳喜其後秉徳出領行臺省事欲在<lb/>
外説誘軍民使宗本為内應辨嘗為宗本言内侍張彦<lb/>
善相人亦言太傅當為天子宗義言太傳正是把太祖<lb/>
大家計人宗本遂與尚書省譚史蕭玉謀即圍塲弑亮<lb/>
<pb n="KR2b0024_WYG_161-15a"/>
玉以告秘書監蕭裕裕以聞故皆坐死宗本太宗晟之<lb/>
子宗懿宗本兄秉徳宗維孫也<hi>據金人誅蕭裕詔云宗本太宗之子又誅宗本</hi>
<hi>䓁詔云某有兄東京留守</hi>遂擢裕尚書左丞參知政事而汴京行臺<lb/>
廢<hi>兩國編年有天徳三年遷都詔云用併尚書之亞省㑹歸機政於朝廷故増入</hi>自金太祖旻<lb/>
起兵即以尼瑪哈烏舍羅索逹蘭薩里罕之徒繼為将<lb/>
相惟羅索在兵間以病死後尼瑪哈首罷兵柄憤恚而<lb/>
亡逹蘭固新薩里罕之徒相繼誅而旻晟子孫勦戮㡬<lb/>
盡<hi>以金人誅宗本等詔書及金國雜書參究修立張棣金國志誤以宗本為尼瑪哈已辨之見建炎元年注</hi>
<pb n="KR2b0024_WYG_161-15b"/>
五月丁丑右朝散大夫彭合知臨江軍還言清江縣民<lb/>
輸苖米毎石加耗七斗乞蠲免從之上謂大臣曰合任<lb/>
縣官嘗為監司列薦今可與監司知州差遣乃以合知<lb/>
永州<lb/>
庚辰詔申嚴諸軍差承接文字使臣之禁賞錢千緡有<lb/>
官人轉一官許人告初講和罷兵之次歳言者論艱難<lb/>
以来諸郡及監司例遣使臣於行在劄探比来邉境寧<lb/>
謐自應罷此乃但改作承受妄説虛傳為害甚大詔臨<lb/>
<pb n="KR2b0024_WYG_161-16a"/>
安府覺察収捕上幸學之年五月又詔諸軍都統制下<lb/>
承接文字使臣並令歸軍至是樞宻院以為言故申其<lb/>
禁<lb/>
癸未特進觀文殿大學士萬夀觀使秦熺為奉安中興<lb/>
聖統禮儀使先是起居舍人兼玉牒所檢討官王曮等<lb/>
紀上中興之蹟以進號中興聖統己丑奉安于景靈宫<lb/>
天興殿之西以玉牒殿未成故也禮畢太師尚書左僕<lb/>
射提舉編修玉牒秦檜率百官拜表稱賀自檜再相毎<lb/>
<pb n="KR2b0024_WYG_161-16b"/>
進書必下左藏庫𣙜貨務取金繒以進謂之禮物<hi>此禮不知</hi>
<hi>起於何時臣嘗恭讀乾道宣諭聖語云此乃秦檜諂䛕所為故因事附見當求它書考其年月</hi>辛夘熺<lb/>
言先期隂雨是日雲霞絢綵晴日麗天兹誠上穹垂祐<lb/>
望宣付史館從之曮時兼權直學士院草檜加恩制曰<lb/>
大風動地不移存趙之心白刃在前獨奮安劉之略檜<lb/>
大喜<hi>王明清揮麈後録云王曮為少蓬權直禁林秦檜之加恩取此聨入制詞中翌日即除禮部侍郎案</hi>
<hi>學士年表曮是時實為起居明年二月乃除禮侍明清誤記也</hi>
癸巳减汀州上杭武平二縣今年上供錢銀之半連城<lb/>
<pb n="KR2b0024_WYG_161-17a"/>
清流二縣减三分之一以守臣右朝奉大夫張昌代還<lb/>
有請也<lb/>
甲午金國賀生辰使副侍衛馬歩軍都指揮使完顔思<lb/>
恭翰林直學士翟永固見于紫宸殿思恭等來報亮代<lb/>
立既出境就遣来賀<lb/>
甲辰祕書少監湯思退言近玉牒所關到太師秦檜推<lb/>
戴趙氏事跡竊意師臣謙不伐功特以事干玉牒姑具<lb/>
大槩其餘間關執節之久本末未能備盡望令檜詳録<lb/>
<pb n="KR2b0024_WYG_161-17b"/>
奏聞宣付史館庶得備言廣記以詔無窮且以知聖朝<lb/>
得一忠義大臣成效如此上謂檜曰思退乞以卿靖康<lb/>
事跡詳記為别録以示天下後世可依所奏檜謙退久<lb/>
之上曰不然無以使後代知卿忠義簽書樞宻院事巫<lb/>
伋曰秦檜忠義大節天下所共知然要當屢書不一書<lb/>
使後世奸臣賊子聞風悚懼上然之<lb/>
乙巳左承議郎汪應辰通判静江府應辰初入館以論<lb/>
事去至是凡十年<lb/>
<pb n="KR2b0024_WYG_161-18a"/>
六月丙午朔詔修國子監先是太學録周麟之面對論<lb/>
上庠敝漏弟子員滋多几席不足容之非所以崇嚴奉<lb/>
而廣教育故有是㫖<lb/>
丁未上曰近有進士上書言兼併之家多請射侵漁民<lb/>
田冝嚴立法秦檜曰比刷逃戸田宅並令歸官正以暗<lb/>
消此弊上曰善<lb/>
戊申右正言章厦乞令州縣収納二税有出剰之數並<lb/>
附赤厯不許擅撥歸公使庫仍令監司覺察從之<lb/>
<pb n="KR2b0024_WYG_161-18b"/>
己酉感徳軍承宣使提舉萬夀觀梁邦彦守本官致仕<lb/>
從所請也<lb/>
癸丑太師秦檜以進書加恩辭不受詔封其次孫女令<lb/>
人秦氏為永嘉郡夫人<lb/>
甲寅徽猷閣待制知台州蕭振始至官初海㓂聚衆連<lb/>
年其勢益熾至是犯台之臨門寨章安鎮故命振為守<lb/>
振抵官奏乞殿前司水軍統制王交同捕許之交至振<lb/>
謂之曰濵海之門數年苦賊若能勦除願悉兵力戰以<lb/>
<pb n="KR2b0024_WYG_161-19a"/>
寕一方倘或敗事振當奏劾交即具艦入海與賊逆敵<lb/>
果敗其衆餘黨散去振以數千緡犒交士卒為之奏功<lb/>
郡境遂寧<hi>王交明年三月辛亥自右武大夫和州團練使荆湖北路兵馬都監陞帶福州兵馬鈐轄</hi>
<hi>不知此時為何官也</hi>
丙辰壽國育聖夫人王氏卒王氏上乳母也輟視朝五<lb/>
日追封福壽國夫人賜帛二千匹錢萬緡為塟費<lb/>
戊午出内府錢十五萬緡付兩浙轉運司創皇城司寨<lb/>
三千間限一季畢<lb/>
<pb n="KR2b0024_WYG_161-19b"/>
庚申捧日天武四廂都指揮使武信軍承宣使新江南<lb/>
西路兵馬鈐轄李横移東路横寓居信州適貴溪魔賊<lb/>
竊發守臣左朝散大夫李檉檄横統弓兵以備䇿應遂<lb/>
獲安堵檉又遣離軍人拱衛大夫果州團練使添差東<lb/>
南第五副將孫青統兵出戰旋至撲滅乃詔青釐務而<lb/>
帥臣王晌劾檉及知縣事左奉議郎葉顒右朝散大夫<lb/>
提舉常平茶鹽公事權提刑張昌不能覺察致賊嘯聚<lb/>
並免官仍削二秩顒仙游人也<hi>李檉等降罷在是月己丑</hi>
<pb n="KR2b0024_WYG_161-20a"/>
癸亥特進觀文殿大學士萬壽觀使兼侍讀秦熺以進<lb/>
書恩遷少保其子直敷文閣塤堪並陞直顯謨閣　左<lb/>
朝請郎何大圭直祕閣大圭進聖徳頌故有是命初大<lb/>
圭之削籍也張浚為之保叙至是以短巻譖浚於秦檜<lb/>
士論薄之<hi>日歴紹興二十八年正月丙戍朱倬劾大圭章䟽稱因譛浚得職名</hi>
丙寅大理寺少卿許大英面對論川廣奏按徃復淹滯<lb/>
乞委憲臣考察丁夘左朝散郎康寧知瓊州還乞諸郡<lb/>
重辟疑獄奏按並專人齎投詔並令刑部看詳<lb/>
<pb n="KR2b0024_WYG_161-20b"/>
己巳直祕閣王湛知閬州還乞申嚴法禁守令勸農不<lb/>
得輙用妓樂宴集賔客上謂大臣曰蜀去朝廷逺凡事<lb/>
多奉行㓕裂可令有司立法<lb/>
是月金主亮詔河南民衣冠許從其便<lb/>
是夏故相趙鼎之子右承事郎汾奉鼎䘮歸塟于衢州<lb/>
常山縣時李光之獄始竟而守臣左中奉大夫章傑與<lb/>
鼎有宿憾傑知中外士大夫平時與鼎有簡牘徃来至<lb/>
是又携酒㑹塟意可為竒貨乃遣兵官同邑尉翁䝉之<lb/>
<pb n="KR2b0024_WYG_161-21a"/>
以捜私釀為名馳徃掩取復疑䝉之漏言濳戒左右伺<lb/>
察之䝉之書片紙遣僕自後垣出宻以告汾趣令盡焚<lb/>
篋中書及弓刀之屬比兵官至一無所得傑怒方深治<lb/>
䝉之而追汾與故侍讀范冲之子仲彪拘於兵官之所<lb/>
䝉之母訴于朝太師秦檜咎傑已甚詔移䝉之蘭溪尉<lb/>
下其事于浙東安撫司事遂息傑客魏掞之慨然以書<lb/>
噍傑長揖而歸傑亦不害掞之建陽人少有大志師事<lb/>
籍溪胡憲䝉之安<hi>原闕</hi>人也<lb/>
<pb n="KR2b0024_WYG_161-21b"/>
秋七月丙子上諭大臣曰近進士鄧楷上䟽論諸軍强<lb/>
刺平民為兵非便自今冝令毋得招刺歳終具闕額申<lb/>
樞宻院於諸路招填之<lb/>
戊寅右正言章厦言陛下敷徳善隣協和海㝢是宜内<lb/>
外小大之臣咸懐忠良共享升平之盛士大夫尚有懐<lb/>
姦自狥時肆謗訕如近日吳元美之徒者未盡屏斥是<lb/>
致營營鼔惑羣小欲望睿斷凡異意詆誣之人迹或彰<lb/>
露必嚴行竄殛庶為小人之戒從之<lb/>
<pb n="KR2b0024_WYG_161-22a"/>
己夘大理少卿李如岡面對乞令監司守臣舉縣令之<lb/>
有治績者量行旌賞辛巳上謂大臣曰昨已有㫖但未<lb/>
見具名来上可戒令奉行庶為令者知勸民間受恵<lb/>
癸未皇叔安徳軍承宣使司知大宗正事士夽為昭信<lb/>
軍節度使　保寕軍承宣使提舉佑神觀藍公佐卒公<lb/>
佐奉祠居平江其妻碩人王氏忽生鬚數莖長寸許未<lb/>
㡬公佐與王氏繼亡相去纔七十日<hi>此據洪邁夷堅甲志</hi>
乙酉左中奉大夫知衢州章傑罷以侍御史曹筠論其<lb/>
<pb n="KR2b0024_WYG_161-22b"/>
貪墨不法也筠又言國子監主簿吳龜年教其鄉人郭<lb/>
詠上書隂懐異議意不可測罷之<lb/>
丁亥太府少卿徐宗説面對乞令州縣按月權且放行<lb/>
宗子孤遺請給以俟換給文歴詔戸禮部同大宗正司<lb/>
㸔詳自南渡後宗子散居四方言者慮其詐冐故令具<lb/>
譜牒於所在召保自陳更給新歴<hi>紹興五年四月降㫖八年六月展限一年</hi>
至是舊歴未至者甚衆乃命川廣福建荆湖再展一年<lb/>
餘州半年<hi>八月辛未施行</hi>
<pb n="KR2b0024_WYG_161-23a"/>
己丑左朝散郎福建路提㸃刑獄公事孫汝翼言泉漳<lb/>
汀三州近經草㓂民多逃移乞將三州諸縣不以己未<lb/>
打量均稅一切權行住罷俟盗賊寧息日申取朝㫖施<lb/>
行從之以何白旗初平故也汀在深山窮谷中兵火之<lb/>
餘舊籍無存者豪民漏稅常賦十失五六郡邑無以支<lb/>
吾于是計口科鹽大為民間之患<hi>三州免經界元降指揮不甚詳此據淳熈</hi>
<hi>中王回奏議修入日歴紹興三十年二月癸丑右武大夫耿洪以獲何白旗之功轉一官未知事在何時去年</hi>
<hi>五月丁酉劉寳等功賞恐或相關但耿洪乃受成閔節制非寳所部耳淳熈十四年四月丙申汀州經界</hi>
<pb n="KR2b0024_WYG_161-23b"/>
乙未左朝散大夫知資州楊師錫代還入見上問四川<lb/>
有横歛否師錫曰自和議息兵以來皆無之師錫又言<lb/>
有司奉行經界失當將肥瘠田畝更不分叚及將市居<lb/>
丈尺間隙之處便作屋後空地非元初均税本意望戒<lb/>
逐路監司將貧下戸最低土色合减税數均在侵耕冒<lb/>
佃豪彊等人名下有未均去處自可將逐鄉蹙零就整<lb/>
之數用與補填上詢問久之後二日遂令諸路㸔詳改<lb/>
正如先詔<hi>詔在三月戊戍</hi>師錫彭山人也<lb/>
<pb n="KR2b0024_WYG_161-24a"/>
丁酉右朝奉大夫知廬州吳逵言土豪大姓就耕淮南<lb/>
荒田者欲除種子外九分歸佃戸一分歸官三年後歳<lb/>
加一分至五分止嵗収二熟者勿輸麥毎頃别給二十<lb/>
畝為菜田不在分収之限仍免科借差役戸部㸔詳如<lb/>
所請從之<lb/>
己亥戸部員外郎陳相面對乞戒飭有司不得苛取商<lb/>
税詔申嚴行下相合肥人也<lb/>
八月甲辰朔詔特進提舉江州太平興國宫和國公連<lb/>
<pb n="KR2b0024_WYG_161-24b"/>
州居住張浚移永州浚自去國至是幾十五年退然若<lb/>
無能為者而四方之士莫不傾心健將悍卒見之者必<lb/>
咨嗟太息下至兒童亦知有張都督每使者至金國其<lb/>
國必問浚今安在　降授左朝散郎南安軍居住孫近<lb/>
移處州降授左中大夫歸州居住万俟卨移沅州左中<lb/>
大夫江州居住李若谷移饒州左中大夫興國軍居住<lb/>
叚拂移南康軍降授左奉議郎筠州居住李文㑹移江<lb/>
州而自若谷已上皆提舉江州太平興國宫如故用尚<lb/>
<pb n="KR2b0024_WYG_161-25a"/>
書省檢舉也　右朝奉大夫王趯特降三品勒停坐前<lb/>
知雷州日趙鼎李光貶責經過趯排辦迎送収置物色<lb/>
專差人賫送過海通徃還及遣候兵徃光處私役故也<lb/>
<hi>趯紹興二十三年十二月丁亥編管</hi>
丙午保信軍承宣使提舉萬壽觀曹勛許便居以勛引<lb/>
疾有請也<lb/>
丁未直敷文閣知盱眙軍畢良史卒<lb/>
戊申詔改建大理寺先是監察御史湯允恭面對言今<lb/>
<pb n="KR2b0024_WYG_161-25b"/>
朝廷盛明百司一新獨大理獄湫隘非便乃命改建以<lb/>
其地入景靈宫尋用寺丞石邦哲言増創使院併其家<lb/>
居之仍嚴其出入之禁<hi>在今年九月朔今併書之</hi>　刑部員外郎章<lb/>
燾面對乞申嚴法禁病囚非兇惡者召保責出或聼家<lb/>
人入侍從之<lb/>
庚戌右朝請郎幹辦諸軍審計司龔鑒知盱眙軍<lb/>
乙夘宰執進呈大理少卿李如岡䟽論州縣以力役征<lb/>
科逋欠訴訟等事擾民乞戒飭上曰前後轉對上封事<lb/>
<pb n="KR2b0024_WYG_161-26a"/>
如此陳述者甚多第恐州縣滅裂不能恪意奉行可如<lb/>
所奏行下<lb/>
丙辰端明殿學士提舉江州太平興國宫何若薨先是<lb/>
衢州言若疾亟乞致仕上驚歎久之曰莫己云亡真可<lb/>
惜也此人似不能言者其實胸中開廓可喜及是秦檜<lb/>
進呈若恩數欲依謝克家例檜曰克家從偽楚為吏部<lb/>
侍郎建炎間任叅知政事以言章罷及朱勝非再相首<lb/>
薦歸經筵意望再入政府以人言不得留遂進封事言<lb/>
<pb n="KR2b0024_WYG_161-26b"/>
陛下用一人言召臣以一人言去之臣恐四方有以窺<lb/>
陛下其不知聖度包容盛徳又不知己之罪如此上曰<lb/>
朕即位之初黄濳善汪伯彦言從張邦昌者多矣當時<lb/>
務闊略且欲安反側彼乃自不知其罪檜曰陛下灼知<lb/>
忠逆之實如天之徧覆神竒臭腐俱蒙帝力而不自知<lb/>
也遂贈若五官例外賜帛五百匹量給塟事　皇叔故<lb/>
融州觀察使士筏贈開府儀同三司追封潤國公筏卒<lb/>
已踰歳始用大宗正司請而命之<lb/>
<pb n="KR2b0024_WYG_161-27a"/>
戊午左太中大夫提舉亳州明道宫曽開復祕閣修撰<lb/>
致仕從所請也先是開已卒于衢州上覽奏謂秦檜曰<lb/>
當北使張通古等在館議歸疆休兵之時開與李彌遜<lb/>
等不止異議察其用心罪不容誅檜曰陛下兼愛南北<lb/>
斷以不疑徽宗卜永固之安太后遂慈寧之養兹為天<lb/>
下之逹孝初開彌遜與王庶等為不臣之逆説訹胡銓<lb/>
上書狂悖陛下獨語臣曰朕初無黄屋心今横議若此<lb/>
據朕本心惟當養母耳臣踧踖不知所措孟子言舜盡<lb/>
<pb n="KR2b0024_WYG_161-27b"/>
事親之道貴為天子不足以解憂今人臣出仕或親在<lb/>
逺不聞願棄官歸養者故知陛下聖孝惟舜為然千百<lb/>
世相望一人而已於是除開職名致仕其贈官推恩並<lb/>
停<lb/>
己未秦檜進呈前侍從見在謫籍人上曰聞莫儔孫覿<lb/>
尚在近地此軰宜令逺去言官自合論列盖朝廷清明<lb/>
忠邪判白姦臣逆子固當屏迹也<lb/>
辛酉權尚書禮部侍郎兼侍講陳誠之均州觀察使知<lb/>
<pb n="KR2b0024_WYG_161-28a"/>
閤門事錢愷為大金賀正旦使副起居舎人兼權直學<lb/>
士院王曮武節大夫和州團練使權知閤門事趙述為<lb/>
生辰使副述嘗在遣中以病免至是復命之初東昬王<lb/>
亶之世皇太后嵗遺費摩申后禮物巨萬及亮代立遂<lb/>
削此禮誠之入北境預為遜詞諭之金人竟不敢言及<lb/>
還上嘉之<lb/>
壬戍徽猷閣待制提舉江州太平興國宫潘良貴卒<lb/>
甲子資政殿學士提舉臨安府洞霄宫韓肖胄薨於紹<lb/>
<pb n="KR2b0024_WYG_161-28b"/>
興府肖胄明典故多識前言徃行與其弟直祕閣膺胄<lb/>
尤相友愛後諡元穆<lb/>
丙寅上謂大臣曰近宣州布衣史敦仁上書言州縣多<lb/>
収水脚錢等事冝付户部㸔詳此亦民間之害不可不<lb/>
禁止也既而户部乞毎石依元㫖収百錢數外輙増者<lb/>
抵罪從之<lb/>
庚午詔戸部申嚴舊制監司郡守毋得令子弟親戚部<lb/>
綱以宗正丞王葆轉對有請也<lb/>
<pb n="KR2b0024_WYG_161-29a"/>
辛未祕閣修撰新知荆南府韓求卒<lb/>
癸酉左武大夫平海軍承宣使兼閤門宣贊舍人建康<lb/>
府駐劄御前破敵軍統領趙萬添差洪州兵馬鈐轄萬<lb/>
本劉超部曲去為盗後復来歸從軍凡十九年<lb/>
是月洋州言真符縣民宋仲昌妻一産三子本人姓符<lb/>
國號生子之日適值天申節實皇帝紹隆景命子孫衆<lb/>
多之祥詔付史館<lb/>
九月甲戍朔上因言宣州米脚錢事謂大臣曰此蓋州<lb/>
<pb n="KR2b0024_WYG_161-29b"/>
縣並縁為奸不恤百姓朕今日所以休兵講好者正以<lb/>
為民耳若州縣不知恤民殊失朕本意上又曰國家設<lb/>
常平倉正為儲蓄以待水旱賑濟冝令有司以陳易新<lb/>
不得妄有侵移若臨時措畫假貸積榖之家徒為虛文<lb/>
無實效也<lb/>
辛巳詔川蜀諸縣鄉村民戸家業並用本名所管税色<lb/>
物料依見今州縣衮折則例併紐税錢舊例鄉村以典<lb/>
買田産陞降至是左朝散大夫楊師錫知資州代還論<lb/>
<pb n="KR2b0024_WYG_161-30a"/>
今田價比昔倍貴或賣田及半則所推價貫已盡戸下<lb/>
遂無等第差役科配比之創買人戸極為不均故有是<lb/>
命<lb/>
甲申降授左承事郎福建安撫司主管機冝文字吳元<lb/>
美除名容州編管元羙嘗作夏二子傳其略云天以商<lb/>
代夏是以伊尹相湯伐桀而聲其割剥之罪當是時清<lb/>
商飈起義氣播揚勁風四掃宇宙清廓夏告終于鳴條<lb/>
二子之族無小大少長皆望風隕㓕殆無遺類天下之<lb/>
<pb n="KR2b0024_WYG_161-30b"/>
民始得安食酣寢而鼔舞於清世矣夏二子謂蠅蚊也<lb/>
其鄉人進士鄭煒得之持以告本路提㸃刑獄公事權<lb/>
福州孫汝翼汝翼惡之抵煒罪煒怒走行在訴元羙譏<lb/>
毁大臣秦檜從尚書省下其章元美家有濳光亭商隠<lb/>
堂煒上檜啟亭號潛光盖有心於黨李堂名商隠實無<lb/>
意于事秦他皆類此檜進呈上曰元羙撰造謗訕至引<lb/>
伊尹相商伐桀事其悖逆不道甚矣可令有司究實取<lb/>
㫖至是法寺言元美因與李光交結言事補外心懐怨<lb/>
<pb n="KR2b0024_WYG_161-31a"/>
望遂造二子傳指斥國家及譏毁大臣以快私忿法當<lb/>
死上特宥之汝翼已移知荆南府亦降二官元美卒於<lb/>
貶所<hi>煒二十五年十二月壬子編管元美二十六年七月癸亥追復元官</hi>
乙酉侍御史曹筠言學校科舉必欲得真賢實能而近<lb/>
來考試官多以私意取專門之學至有一州而取數十<lb/>
人士子忿怨不無遺才之嘆欲望特垂戒飭其有不公<lb/>
令監察御史出院日弹劾庶合士心從之<lb/>
丙戌詔金國人使自今於淮隂縣取接令本路轉運判<lb/>
<pb n="KR2b0024_WYG_161-31b"/>
官沈調如法修盖館舍以金人言人使合於近便處山<lb/>
東邳州路取接徃來故也<lb/>
丙申詔曹筠附下罔上可罷侍御史日下出門<hi>筠罷未見事因</hi>
<hi>當考</hi>
自建炎初劇盗范汝為竊發於建之甌寧縣朝廷命大<lb/>
軍討平之然其民悍而習為暴小遇嵗饑即群起剽掠<lb/>
去歳因旱凶民杜八子者乘時嘯聚遂破建陽是夏民<lb/>
張大一李大二復於回源洞中作亂安撫使仍歳調兵<lb/>
<pb n="KR2b0024_WYG_161-32a"/>
擊之布衣魏掞之謂民之易動盖因艱食及秋乃請於<lb/>
本路提舉常平公事袁復一得米千六百斛以貸民至<lb/>
冬而取遂置倉于長灘鋪自是歳歛散如常民賴以濟<lb/>
草㓂遂息議者謂掞之所請乃古社倉遺意使諸鄉各<lb/>
有之則緩急可以無憂而民之從亂者鮮矣<lb/>
冬十月丁巳監察御史湯允恭為殿中侍御史<lb/>
甲子拱衛大夫同知觀察使胡悈提舉佑神觀悈初得<lb/>
外祠王居正以姦黨駁之命遂格至是秦檜以京祠處<lb/>
<pb n="KR2b0024_WYG_161-32b"/>
之<lb/>
戊辰右廸功郎安誠除名恵州編管誠嘗為故相朱勝<lb/>
非所辟勝非之薨也誠自作齋文訕及朝政為郡守所<lb/>
發刑寺鞫實乃有是命<lb/>
庚午參知政事余堯弼簽書樞宻院事巫伋請自今朝<lb/>
參退依典故權赴太師秦檜府第聚議從之時檜以疾<lb/>
在告故也<lb/>
十有一月甲戌詔右武大夫忠州團練使提舉台州崇<lb/>
<pb n="KR2b0024_WYG_161-33a"/>
道觀趙子彦特許久任俸賜如總管　盱眙縣尉夏俊<lb/>
罷以使人過淮俊輙引惹生事故有是命<lb/>
乙亥汝州觀察使提舉佑神觀朱孝章為永慶軍承宣<lb/>
使孝章淵聖皇后兄也自訴二十五年未嘗進秩乃特<lb/>
遷一官<lb/>
癸未國子監李琳面對言本監經史未備乞下諸州有<lb/>
本處起發從之<lb/>
初徽州布衣汪大圭嘗伏闕上書押歸本貫至是更名<lb/>
<pb n="KR2b0024_WYG_161-33b"/>
復來上書欲舉前事為有司所獲壬辰詔免真决送二<lb/>
千里外州軍編管<lb/>
癸巳大理評事黄子淳面對乞將州縣耕牛科於民者<lb/>
悉行出賣所租斛斗一切蠲免詔户部㸔詳<lb/>
十有二月丁未大理寺丞莫濛面對乞進納流外出身<lb/>
人不許注諸州曹官詔吏部㸔詳取㫖　集英殿修撰<lb/>
張公濟卒<lb/>
丁巳左朝奉郎監尚書六部門鍾世明轉對論富室乘<lb/>
<pb n="KR2b0024_WYG_161-34a"/>
農民之急貸以米榖使之償錢而又重取其利乞令止<lb/>
償本色從之<lb/>
庚申詔使人到闕賜宴等自今並須豐潔如稍㓕裂其<lb/>
主辦官吏並寘重法<lb/>
辛酉殿中侍御史湯允恭言自設民事律以来士大夫<lb/>
多為舞文健訟所持而縣令闕員徃徃無可入者望將<lb/>
民事被罪之人分定公私贓罪定斷詔吏部㸔詳迄不<lb/>
行<hi>二十六年正月戊辰除民事律</hi>
<pb n="KR2b0024_WYG_161-34b"/>
甲子秦檜始朝詔肩輿至宫門命二孫直寳文閣塤直<lb/>
寳謨閣堪掖以升且命毋拜上甚喜曰且得與卿相見<lb/>
檜頓首謝上曰瑞雪應時可喜又使人在途並無須索<lb/>
足見省事<lb/>
己巳金國賀正旦使正奉大夫祕書監兼左諌議大夫<lb/>
蕭頥中大夫尚書禮部侍郎翰林待制兼行太常丞王<lb/>
競見于紫宸殿競陽安人曽祖尚恭熈寕間仕至光禄<lb/>
卿<lb/>
<pb n="KR2b0024_WYG_161-35a"/>
是月敷文閣待制知廣州薛弼卒<lb/>
是歳宗室子賜名授官者十有六人　諸路斷大辟二<lb/>
十有五人　金主亮稍習經史慕中國朝署之尊宻有<lb/>
遷都意是歳因下詔求直言而上書者多謂上京僻在<lb/>
一隅官艱于轉漕民難於赴愬不若徙燕以應天地之<lb/>
中與亮意合乃遣尚書左丞相張浩右丞相張通古左<lb/>
丞蔡松年調諸路夫匠築燕京宫室皇城周九里三十<lb/>
歩其東為太廟西為尚書省宫之正中曰皇帝正位後<lb/>
<pb n="KR2b0024_WYG_161-35b"/>
曰皇后正位位之東曰内省西曰十六位妃嬪居之又<lb/>
西曰同樂園瑶池蓬瀛栁荘杏村皆在焉其制度一以<lb/>
汴京為凖凡三年乃成浩遼陽人也<lb/>
　<lb/>
　<lb/>
　<lb/>
　<lb/>
　建炎以來繫年要録巻一百六十一<lb/>
<pb n="KR2b0024_WYG_161-36a"/>
建炎以來繫年要録巻一百六十一金人地名考證<lb/>
　　薩里罕<hi>原書作撒離喝誤改見巻十一</hi>
　　沙津<hi>原書作沙只即金史之沙祗並誤今改正</hi>
　　唐古<hi>原書作同古誤改見巻一百六十</hi>
　　烏爾衮<hi>原書作烏慮幹誤今改正</hi>
　　尼瑪哈<hi>原書作粘罕誤改見巻一</hi>
　　烏舍<hi>原書作兀室誤改見巻一</hi>
　　羅索<hi>原書作婁宿誤改見巻一</hi>
<pb n="KR2b0024_WYG_161-36b"/>
　　逹蘭<hi>原書作撻懶誤改見巻一</hi>
　　費摩<hi>原書作裴磨誤改見巻一百十八</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以来繫年要録巻四十三</head> <lb/>
    <p>
<pb n="KR2b0024_WYG_043-1a"/>
欽定四庫全書<lb/>
　建炎以来繫年要録巻四十三<lb/>
　　　　　　　　　　　　　宋　李心傳　撰<lb/>
紹興元年三月戊戌朔詔海州淮陽軍兵馬鈐轄李進彦<lb/>
武義大夫耿進各以所部舟師聽吕頥浩節制尋並以為<lb/>
江東安撫大使司統制官<hi>進以此月丙午除進彦以乙夘除</hi>　自駐蹕南<lb/>
京以来軍士日給食錢比數十日一犒設前是水軍統制<lb/>
官崔増以其衆萬有千二百人降於吕頥浩頥浩始用舊<lb/>
<pb n="KR2b0024_WYG_043-1b"/>
法按月支糧及料錢於是増一軍月費錢四萬四百緡米<lb/>
七千五百斛視五軍所給月省萬五千餘緡<hi>據史頥浩以是日奏到</hi>
庚子殿中侍御史章誼權侍御史　右文殿修撰知平<lb/>
江府胡松年以嘗為潜邸學官復徽猷閣待制<lb/>
宣撫處置使張浚以富平失律上䟽待罪壬寅上謂輔<lb/>
臣曰浚放罪詔宜早降因言浚用曲端趙哲劉錫後見<lb/>
其過即重譴之浚未有失安可罷也同知樞宻院事李<lb/>
回曰湏得勝浚者乃可易上曰有才而能辦事者固不少<lb/>
<pb n="KR2b0024_WYG_043-2a"/>
若孜孜為國無如浚亦有人言其過朕皆不聽浚乃得<lb/>
安　中散大夫魏滂貶秩一等以言者論其聚歛害民<lb/>
也滂守饒州無善状范宗尹用為江南東路轉運判官<lb/>
未上諫官劾其盗用修城錢十餘萬乃罷之令提刑司<lb/>
覈實後本司言滂以修城之故令民户有税一錢者輸<lb/>
四錢凡得十七萬緡其出納之籍或不可考乃命轉運<lb/>
司治其罪後亦寢<hi>此為沈與求劾范宗尹第十五事滂除監司及罷黜日厯全不載但扵此</hi>
<hi>日書降官亦無首尾今以諫䟽及提刑司根究状修入滂得㫖治罪在今年五月戊午今牽連書之</hi>
<pb n="KR2b0024_WYG_043-2b"/>
癸夘承事郎浙西安撫大使司參議官劉寜止為兩浙<lb/>
轉運副司時劉光世遣直秘閣本司主管機宜文字范<lb/>
正輿來奏事即以正輿代為參議官翌日御筆進正輿<lb/>
直徽猷閣賜三品服遣還鎮　責受祕書少監滕康劉<lb/>
珏皆許自便<lb/>
甲辰直秘閣福建轉運判官魯詹條具止盗利害請擇<lb/>
令尉罷免行錢糴米賑濟减殘破縣分上供銀上諭輔<lb/>
臣曰詹所奏切中時病皆可施行上因言朕毎日五更<lb/>
<pb n="KR2b0024_WYG_043-3a"/>
初盡覧諸處奏報比眀所覽畧盡乃出視朝盖上勤政<lb/>
如此詹海鹽人也　直祕閣程俱試祕書少監　直祕<lb/>
閣知信州呉表臣為尚書司勲員外郎　降授右武大<lb/>
夫和州防禦使永州居住馬擴許自便　武功郎和州<lb/>
無為軍兵馬鈐轄王亨知廬州限一月之任既而鎮撫<lb/>
使趙霖論其執李申之功乃以亨為閤門宣賛舍人<hi>亨除</hi>
<hi>閤職在五月乙巳今併書之</hi>
乙巳武徳大夫光州刺史曹成為武功大夫榮州團練<lb/>
<pb n="KR2b0024_WYG_043-3b"/>
使知郢州武徳大夫吉州刺史閤門宣賛舍人李宏為<lb/>
武功大夫貴州團練使知復州先是有詔罷李允文而<lb/>
允文奏以張用曹成李宏馬友人馬未能交割為詞留<lb/>
鄂州不去朝廷聞成宏在郢復間因就命之且令勿受<lb/>
允文節制扵是成已引兵之湖南而行在未知也　承<lb/>
奉郎張汝舟特遷一官往池州措置軍期事務　承節<lb/>
郎王悦道為閤門祗侯以其父繼先診視太母有勞也<lb/>
　詔孟忠厚母福國太夫人李氏特贈兩國太夫人<lb/>
<pb n="KR2b0024_WYG_043-4a"/>
福建制置使辛企宗言李敦仁引兵犯汀州寧化清流<lb/>
二縣<lb/>
丙午責授定國軍節度副使王宗濋復忠州團練使以<lb/>
赦叙也輔臣進呈上曰宗濋自可用但當時用非所宜<lb/>
兼戚里不當管軍然此淵聖皇帝外家宜與叙復張守<lb/>
曰祖宗時亦有戚里管軍者上曰要是擇材只今諸戚<lb/>
里豈能管軍范宗尹曰誠如聖訓<hi>日歴宗濋叙官扵二月九日丙子三月九</hi>
<hi>日丙午兩書之而此日又書上語甚詳今附丙午</hi>　詔以京畿第二将兵千人<lb/>
<pb n="KR2b0024_WYG_043-4b"/>
𨽻神武中軍用統制官辛永宗請也於是中軍凡六千<lb/>
人　直祕閣提舉淮東茶鹽公事曹伯逹知郴州時李<lb/>
冬至二叛於宜章守臣直祕閣衍聖公孔端友不能制<lb/>
故更遣伯逹而命端友奉祠<hi>端友初見建炎二年十二月日厯既於今年三月戊</hi>
<hi>戍書勘會李冬至二等作過知州孔端友全無措置已降指揮與宫祠而六月戊寅戊子又兩書端友乞宫祠</hi>
<hi>奉㫖主管洪州玉隆觀盖端友未被授而自請但日厯不應重疊書之耳</hi>　朝奉郎蘇簡監<lb/>
都進奏院簡轍孫也　金師還自熈河至弓門寨廵檢<lb/>
王琦禦之金立招降旗榜改阜昌年號衆皆拜琦獨不<lb/>
<pb n="KR2b0024_WYG_043-5a"/>
屈偽知平凉府張中彦執而殺之　是日孔彦舟焚潭<lb/>
州初彦舟既據長沙而東湖安撫使向子諲在衡州之<lb/>
安仁不能進會馬友自江北趨潭子諲欲得人以利害<lb/>
說友令受招時户部員外郎致仕上蔡賀允中適寓郡<lb/>
境乃為子諲見友說之曰宋祚更興足下正宜自立功<lb/>
名何自棄於此自古有盗賊而夀終者乎友心動改容<lb/>
謝允中至是彦舟為友所逼逐焚潭州大掠公私之財<lb/>
而去引其兵趨衡州<hi>彦舟焚潭州他書不著月日趙甡之遺史在今年二月今以紹興元</hi>
<pb n="KR2b0024_WYG_043-5b"/>
<hi>年四月十三日樞宻院奏到探報状參修</hi>
戊申以西京統制官韓京元用並權樞宻院准備将領<lb/>
聽張浚節制京用本王以寧部曲京有兵二千馬數百<lb/>
皆精鋭以寧既遁京用駐衡之茶陵故有是命　起復<lb/>
江淮發運使權邦彦自饒州䕶六宫至行在<lb/>
己酉責授昭化軍節度副使王安中復中大夫安中以<lb/>
開邉故自靖康初逺謫至是復之　閤門奏職事官被<lb/>
旨兼權職任者其朝參立班並乞權依正官儀罷日依<lb/>
<pb n="KR2b0024_WYG_043-6a"/>
舊侍従官權職髙者止立舊班従之給事中陳戩援舊<lb/>
例駁之乃止<lb/>
庚戍江淮招討使張俊復筠州初俊引兵至豫章而李<lb/>
成在江州其将馬進在筠州皆不進俊喜曰我已得洪<lb/>
州破賊必矣乃復歛兵若無人者金鼔不動令将士登<lb/>
城者斬居月餘進以大書文牒使來索戰俊復細書答<lb/>
状以驕之又命神武前軍統制王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>閲水軍於江中賊<lb/>
勢方强謂俊為怯戰俊諜知賊稍怠乃議行諸将請分<lb/>
<pb n="KR2b0024_WYG_043-6b"/>
道擊賊中部統制官楊沂中曰兵分則力弱通泰鎮撫<lb/>
使岳飛請自為先鋒沂中由上流徑絶生米渡出賊不<lb/>
意遇其先鋒擊破之乘勝追奔前一日至筠州進出軍<lb/>
背筠河先守要地沂中語俊曰彼衆我寡當以竒勝願<lb/>
以騎見屬公率歩兵當其前沂中乃将騎數千與神武<lb/>
後軍統制陳思恭分為兩道同出山後俊嚴陣以出鏖<lb/>
擊至午精騎自山馳下賊駭亂退走大敗之俘獲八千<lb/>
眀日又戰俊疑其復叛令思恭夜殪之<hi>熊克小厯云俘獲數萬俊以其</hi>
<pb n="KR2b0024_WYG_043-7a"/>
<hi>太衆且疑復叛是夕令思恭殺之此盖因林泉野記所書也按日厯載上語云殺降卒八千趙甡之遺史亦云</hi>
<hi>賊退走死者數萬人俘八千人野記恐誤今不取</hi>進力不支乃遁俊遂復筠州<lb/>
臨江軍馬進至南康遇統制官臣師古失利進復還江<lb/>
州與成㑹俊整兵追之<hi>熊克小厯書此事皆無本日但於三月己未㨗奏至日并書之</hi>
<hi>按趙甡之遺史及俊所申俊實以三月七日甲辰自洪州渡江十二日己酉與進戰二十八日乙丑乃復江州</hi>
<hi>日厯二十二日己未進呈張俊㨗報不言其詳當是復筠州㨗報而克于此遂書復江州乃追李成于蘄州皆</hi>
<hi>誤也今各附見本日</hi>
辛亥武寧軍節度使開府儀同三司浙西安撫大使兼<lb/>
<pb n="KR2b0024_WYG_043-7b"/>
知鎮江府劉光世兼淮南京東路宣撫使揚州置司尚<lb/>
書省言金已渡淮而真揚等州未盡有人鎮守舒蘄盗<lb/>
賊盤踞又春耕是時百姓未能復業田畆荒閑冝措置<lb/>
屯田以足兵食全藉威望大臣措置故有是命光世迄<lb/>
不行　朝請郎提舉杭州洞霄宫季陵復右文殿修撰<lb/>
　承事郎陳正由主管官告院正由瓘子也　詔婺源<lb/>
縣進士胡學海免文解一次學海上書論事上令赴都<lb/>
堂審察而有是命<lb/>
<pb n="KR2b0024_WYG_043-8a"/>
壬子朝奉郎通判泰州馬尚就差知泰州招諭軍民歸<lb/>
業并興鹽塲等事先是張榮在通州以地勢不利乃引<lb/>
舟入縮頭湖作水寨以守金右監軍昌在泰州謀久駐<lb/>
之計至是以舟師犯榮水寨榮亦出數十舟載兵迎敵<lb/>
望金人戰艦在前榮皇遽欲退不可徐謂其衆曰無慮<lb/>
也金人止有數艦在前餘皆小舟方水退隔淖不能岸<lb/>
我捨舟而陸殺棺材中人耳遂棄舟登岸大呼而殺之<lb/>
金人不能騁舟中自亂溺水陷淖者不可勝計昌収餘<lb/>
<pb n="KR2b0024_WYG_043-8b"/>
衆二千奔椘州榮獲昌子壻佛寜俘馘甚衆榮自京東<lb/>
来未嘗承王命遂無路告㨗聞光世在鎮江乃遣人願<lb/>
聽節制且上其功光世大喜以榮知泰州<hi>張榮敗逹蘭以張匯節要</hi>
<hi>及趙甡之遺史考之當在此月但未見本日今因除奉州守臣附見</hi>　詔樞宻院准備将<lb/>
領徐文以所部屯臨安聽守臣孫覿節制<hi>文初見建炎四年六月壬</hi>
<hi>辰</hi>　是日初𣙜南恩州陽江縣田鹽縣有潮水所浸田<lb/>
一頃二十四畆提舉鹽茶司募民墾之置竈六十有七<lb/>
嵗産鹽七十萬八千四百斤收浄息錢萬九千餘緡遂<lb/>
<pb n="KR2b0024_WYG_043-9a"/>
命官領其事後二年又増萬二千緡<lb/>
甲寅詔罷免行錢州縣官市買方物如民間之直違者<lb/>
以自盗論俟邊事寜息日取旨依舊法始用魯詹之言<lb/>
也先是改元徳音已减閩中上供銀三分之一是日又<lb/>
减建劒州銀半分令福建轉運司兊糴米二萬斛充賑<lb/>
濟且易置令尉之老疾不任事者皆用詹請也　初河<lb/>
間府免解進士李季集天文諸書號乾象通鑑季寓居<lb/>
婺州貧不能逹乃命本州給札上之既而天文官呉師<lb/>
<pb n="KR2b0024_WYG_043-9b"/>
彦等頗摘其訛謬詔與舊書參用遂以季為将仕郎<hi>以去</hi>
<hi>年六月癸酉得旨給札今併書之</hi>自渡江國史散佚至是衢州布衣何<lb/>
克忠獻太祖寔録國朝寶訓詔授下州文學後八九年<lb/>
而國書始備<lb/>
丙辰詔禁衛神武諸軍三衙宰執親兵并犒設一次先<lb/>
是月一犒設至是上以户部所入不廣故五旬而後有<lb/>
此命<lb/>
己未張俊㨗奏至上諭輔臣欲赦李成軍中脅從者范<lb/>
<pb n="KR2b0024_WYG_043-10a"/>
宗尹因言今日之事不可削弱上曰祖宗基業宏固偶<lb/>
值戎㓂故劉豫李成等輩䟦扈猖獗或謂止扵淮上作<lb/>
籬落朕甚不取要當以次收復湏一統乃已耳始朝廷<lb/>
未得㨗報命劉光世分兵往舒蘄乘賊不備擣其巢穴<lb/>
光世言江北盜賊雖名受招其實窺伺官軍虛實復出<lb/>
為患郭仲威張敵萬王林祝友史康民之徒火目不勝<lb/>
算若臣郡摘軍馬前去數少則必無成功數多則羣賊<lb/>
必乘虛作亂浙西一路頃刻被患雖陛下行朝亦未敢<lb/>
<pb n="KR2b0024_WYG_043-10b"/>
决保無虞韓世清劉綱邵清張琪四處人馬見在建康<lb/>
府無慮十數萬可使目下並進㝡為良䇿詔以綱已遣<lb/>
還鎮清琪作亂未已報之而俊已㨗矣<hi>光世奏至在乙夘</hi>　湖<lb/>
南馬歩軍副緫管孔彦舟言扵潭州池中得美玉可為<lb/>
御寳乞遣人宣取詔御寳已足備兼自艱難以来華靡<lb/>
之物一無所用其毋進<lb/>
庚申中大夫致仕施大倫令再仕大倫晉陵人以給舍<lb/>
陳戩等薦其學行有聞居官詳謹也<lb/>
<pb n="KR2b0024_WYG_043-11a"/>
辛酉朝請郎陳堯臣特勒停堯臣金華人宣和末為侍<lb/>
御史坐王黼黨斥去至是以其與秦檜有舊自列於朝<lb/>
乞為郡守乃以堯臣主管臨安府洞霄宫中書舍人胡<lb/>
交修論堯臣首議開燕為國召亂望賜貶竄輔臣進呈<lb/>
上曰本乞宫觀却被削奪似為過當不若止行宫觀文<lb/>
字檜曰只宜如此堯臣猶怒上疏訟交修上以堯臣輕<lb/>
侮朝廷乃有是命<hi>堯臣與秦檜有舊王眀清揮麈後録云爾以日厯所載檜答上語參之當</hi>
<hi>不妄堯臣以二月丁酉得祠三月辛酉寢命今併附見</hi>
<pb n="KR2b0024_WYG_043-11b"/>
癸亥御筆近詔臣僚條具當今切務其應詔者多言将<lb/>
帥侵預朝權而指辛道宗為怙寵賣恩朕扵任人一繇<lb/>
公論當令抑損以全辛氏道宗可罷樞宻院都承㫖與<lb/>
外任初道宗既承宻旨論者數指其招權上未深信會<lb/>
其兄福建制置使企宗請避新除福建提㸃刑獄公事<lb/>
廖剛詔剛易江東路及召入而以朝請大夫桞瑊代之<lb/>
瑊當辭前一日道宗言先與往還乞賜三品服上不悦<lb/>
即以手札出道宗翌日謂大臣曰朕鑒往者羣小侵紊<lb/>
<pb n="KR2b0024_WYG_043-12a"/>
朝政求章服雖小事漸不可長於是瑊亦罷瑊合肥人<lb/>
宣和間為部使者以忤童貫意掛冠去至是復用之<hi>廖剛</hi>
<hi>易江東憲在是月戊申召剛除瑊在甲寅瑊罷憲在二月丁夘今牽聨書之</hi>　責授寧逺軍<lb/>
節度副使王襄復正義大夫責授單州團練副使蔡懋<lb/>
復中大夫皆以赦叙也　故延康殿學士陸佃追復資<lb/>
政殿學士<hi>佃越州人崇寜尚書左丞黨籍執政第二十四人</hi>　故資政殿學士<lb/>
聶昌以死事贈觀文殿大學士官子孫十人後諡榮愍<lb/>
甲子始下詔罪状李成募有能斬首及獲成者除節度<lb/>
<pb n="KR2b0024_WYG_043-12b"/>
使賜銀萬兩錢萬緡且赦成軍中脅従者初馬進既敗<lb/>
江淮招討使張俊追之至奉新樓子荘賊将商元據草<lb/>
山設伏俊熟視見山險路狹乃遣歩兵従間道直趨山<lb/>
頂殺伏奪險遂至江州進拒戰不勝絶江而遁乙丑俊<lb/>
復江州統制官楊沂中趙宻引兵追擊又大敗之成復<lb/>
還蘄州自是俊軍有鐡山之號<lb/>
丙寅右武大夫逹州團練使胡安中知廣州安中初以<lb/>
土豪假守至是就命　詔以淮東賊馬寜息命朝散郎<lb/>
<pb n="KR2b0024_WYG_043-13a"/>
郭揖提舉淮東茶鹽専一措置復興鹽事揖自算學得<lb/>
官時論鄙之<lb/>
是月宣撫處置使張浚承制以本司參謀官起復朝議<lb/>
大夫王庶為中大夫充龍圖閣待制知興元府兼利䕫<lb/>
兩路制置使節制陜西諸路<hi>此據庶附傳修入附傳無月日興元帥守到罷在此</hi>
<hi>月而利州知州題名孫渥今年五月自利帥移秦帥還利帥于興元又與興元帥守到罷不同當考</hi>留統<lb/>
制官王宗尹柴斌兵二千馬不滿百使庶守時敵騎已<lb/>
破福津蹂同谷廹武興浚遂退保閬州而以端眀殿學<lb/>
<pb n="KR2b0024_WYG_043-13b"/>
士張深為四川制置使與參議軍事劉子羽趨益昌<hi>此亦</hi>
<hi>據庶附傳附傳不云深為何官而日厯今年十月庚午訪聞四川制置使張深并利䕫兩路制置使王庶各移</hi>
<hi>文所歩州軍兼司帥臣並令聼節制故權附此俟考</hi>　金人自階州引兵犯文州<lb/>
而江漲不得渡遂還因棄成州去武徳大夫知岷州李<lb/>
惟徳亦率官吏以城来歸惟徳先守廓州城既䧟敵就<lb/>
用之浚録其功遷右武大夫榮州刺史<hi>惟徳来歸不見本月日宣撫使</hi>
<hi>以眀年四月八日奏到奏稱金人侵犯熈河退回尋差官措置招撫䧟沒州縣故且附金人去熈河之月當求</hi>
<hi>他書參考</hi>於是盡失陜西地但餘階成岷鳯洮五郡及鳯翔<lb/>
<pb n="KR2b0024_WYG_043-14a"/>
府之和尚原隴州之方山原而已時興元帥事草創倉<lb/>
廩乏絶帥旅寡弱庶募民教之河東陜西潰師多舊部<lb/>
曲往往来歸不數月有衆二萬　襄陽鎮撫使桑仲以<lb/>
其將李道知随州道相州人與兄旺聚衆其後東京留<lb/>
守宗澤因事斬旺以道掌其軍道之南也以一軍孤立<lb/>
遂依桑仲軍中號為寄軍時随州闕守通判州事王彦<lb/>
威與州縣官寓洪山僧寺主僧慶預給其資糧守洪山<lb/>
以拒賊道至随逆彦威以歸遂掌州事慶預金山人也<lb/>
<pb n="KR2b0024_WYG_043-14b"/>
<hi>汪藻外制有大洪山守守珍補承信郎制云汝營壁塢輯鄉閭恐與慶預事相闗</hi>
是春金左副元帥宗維使右都監耶律伊都将燕雲女<lb/>
真二萬騎攻故遼林牙逹錫於和勒端城調山西河北<lb/>
夫饋餫自雲中至和勒端城經沙漠三千餘里無得還<lb/>
者始金人犯中原有擄掠無戰鬭計其従軍之費及回<lb/>
日所獲數倍自立劉豫之後南犯淮西犯蜀生還者少<lb/>
而得不償費人始患之故漠北之行人不勝其苦伊都<lb/>
之軍和勒端也失其金牌宗維疑伊都與逹錫暗合遷其<lb/>
<pb n="KR2b0024_WYG_043-15a"/>
妻子於女真伊都始貳<hi>此據兩國編年松漠記聞</hi>
夏四月丁夘朔興國軍廵檢陳彦復入興國軍軍為李<lb/>
成賊黨所據僅半年彦始以班直受官至是遂權軍事<lb/>
　宣撫處置使張浚承制以保康軍承宣使知秦州孫<lb/>
渥為利州路經畧安撫使兼知利州<hi>此據利州知州題名修入以興元帥</hi>
<hi>守到罷考之王庶今年三月已到興元不知利州何以尚帶本路經畧當考</hi>
己巳參知政事秦檜言臣昨與何㮚陳過庭孫傅張叔<lb/>
夜同扈二聖出疆今臣偶獲生還驟䝉聖奨擢居政府<lb/>
<pb n="KR2b0024_WYG_043-15b"/>
而㮚過庭叔夜皆死於異域體骸不全遊魂無歸可為<lb/>
傷惻欲望睿慈特依近者聶昌體例追贈㮚等官職仍<lb/>
給其家恩澤以為死事之勸詔贈㮚過庭傅叔夜並開<lb/>
府儀同三司官子孫各十人　太學上舍生髙閌元盥<lb/>
並賜進士出身閌鄞縣人盥潁昌人也二人以免省該<lb/>
徳音故有是命<hi>盥父當可仕至鴻臚少卿</hi>
庚午責授汝州團練副使邵溥復為朝請郎　尚書户<lb/>
部侍郎孟庾請諸路無額錢附經制起發従之於是通<lb/>
<pb n="KR2b0024_WYG_043-16a"/>
鈔旁定帖及賣糟等錢凡七色<hi>五色見建炎三年十月戊戌</hi>金左監<lb/>
軍昌既為張榮所敗自楚州渡淮而北是日休兵於宿<lb/>
遷縣之馬樂湖<lb/>
癸酉右武大夫康州防禦使知汝州兼河東招捉使王<lb/>
俊為淮康軍承宣使俊遣閤門祗侯髙彦忠以收復潁<lb/>
昌府告於朝故有是命　朝散郎路時中幹辨諸司審<lb/>
計司時中開封人常以符録為人治病世號路真官<lb/>
故承議郎刁翬贈直龍圖閣先是翬通判登州會金人<lb/>
<pb n="KR2b0024_WYG_043-16b"/>
入犯翬率兵迎敵至黄山館與敵遇軍敗力戰身被七<lb/>
矢而死至是言者論其忠特録之<lb/>
甲戌詔修日厯用祕書少監程俱請也自軍興史官久<lb/>
廢至是乃復然朝廷多事未克行　復政州為龍州劔<lb/>
川嘉祥雷鄉建城辰陽羅川盈川泉江枳縣並復舊縣<lb/>
名通會鎮復舊鎮名以朝奉郎新通判建昌軍荘綽言<lb/>
自大觀以後避龍天萬載等字更易州縣名不當也<lb/>
乙亥詔國史日厯事干機宻輙入本所者流三千里凡<lb/>
<pb n="KR2b0024_WYG_043-17a"/>
所見聞因而漏泄並行軍令<hi>日厯無此今以紹興十年三月二十六日尚書省勘</hi>
<hi>會劄子修入</hi>　監察御史韓璜守右司諌　武功大夫忠州<lb/>
刺史忠勇軍統制張榮為右武大夫忠州防禦使知秦<lb/>
州浙西安撫大使司統制官祝友知楚州皆用劉光世<lb/>
請也<hi>趙甡之遺史云榮得遥郡觀察使盖誤</hi>　保義郎楚州淮陽軍廵檢<lb/>
使劉靖改漣水軍兵馬監押承務郎王安道改漣水軍<lb/>
主管機宜文字仍以楚州鹽城縣𨽻漣水軍尋詔閤門<lb/>
祗候知漣水軍丁禩兼都統制軍馬而靖兼副統制<hi>二人</hi>
<pb n="KR2b0024_WYG_043-17b"/>
<hi>兼統制在六月庚辰</hi>　朝請大夫王愈知無為軍愈徳興人嘗為<lb/>
祕閣修撰以贓敗至是月用趙霖請而命之時愈未復<lb/>
官尋以為承務郎　是日權湖南招捉公事馬友引兵<lb/>
入潭州<hi>此據今年六月四日樞宻院所奏修入</hi>
丁丑刑部尚書權禮部尚書胡直孺等言參酌皇祐詔<lb/>
書將来請合祭昊天上帝皇地示于眀堂奉太祖太宗<lb/>
以配天庶幾禮專事簡従之時上將行眀堂禮命有司<lb/>
議初議三聖並侑如皇祐詔書禮部員外郎王居正以<lb/>
<pb n="KR2b0024_WYG_043-18a"/>
為皇祐眀堂本非為萬世不易之理也盖古之帝王自<lb/>
非建邦啟土肇造區夏者皆無配天之祭故雖周之成<lb/>
康漢之文景眀章其徳業非不美然而子孫不敢推以<lb/>
配天避祖宗也聖宋崛起非有始封之祖則創業之祖<lb/>
太祖是矣有徳之宗太宗是矣太祖則周之后稷配祭<lb/>
於郊者也太宗則周之文王配祭於眀堂者也此二者<lb/>
不遷之法皇祐宗祀合祭天地固宜以太祖太宗配當<lb/>
時盖拘於嚴父故配帝並及扵真宗主上紹膺大統自<lb/>
<pb n="KR2b0024_WYG_043-18b"/>
真至神均為祖廟獨躋則患在於無名並配則幾同於<lb/>
祫享望以太祖太宗並配眀堂於禮為合宰相范宗尹<lb/>
是之議遂定天地復合祭自此始　詔館職選人供職<lb/>
及一年通理四考並自陳改京官<hi>隆興元年八月乙丑所書可參考</hi>
宣教郎吕祉提㸃荆湖東路刑獄公事　朝請郎知眀<lb/>
州呉懋直祕閣自陳思恭張公裕並戍眀州軍費日廣<lb/>
懋以第賦民錢又得𣙜酤之餘軍用毋乏故擢之<lb/>
戊寅張俊㨗奏至<hi>此當是江州㨗奏但不知何以十四日方到行在</hi>上謂輔臣<lb/>
<pb n="KR2b0024_WYG_043-19a"/>
曰兵既精又治器甲所以成功以此知軍器當留意朕<lb/>
計五軍見甲巳四萬范宗尹曰得十萬初足上曰可足<lb/>
成之財固當惜然於此不宜吝也<lb/>
己邜責授汝州團練副使郭仲荀復登州防禦使　浙<lb/>
西安撫大使劉光世以泗州土豪徐宗誠為保義郎知<lb/>
泗州先是沿淮水陸廵檢㓂宏以其衆附於真揚鎮副<lb/>
使郭仲威仲威假宏敦武郎閤門祗候充鎮撫司統制<lb/>
宏夀春人素以操舟為業兇狡無行良民苦之建炎末<lb/>
<pb n="KR2b0024_WYG_043-19b"/>
與其徒張先聚衆掠舟沿淮而下趙立以先知泗州宏<lb/>
為水陸廵檢先尋為土豪所殺宏以衆數百泊龜山下<lb/>
願受仲威節制於是國奉卿在宿遷趙瓊水寨未有所<lb/>
向乃說瓊父革率衆與宏合軍衆議以宗誠守泗臧翌<lb/>
守盱眙宏遂復上鳯凰州刈民麥以食光世即以宗誠<lb/>
知泗州翌為承信郎通州事時泗州無復居民滿地荆<lb/>
棘而已宏既無所向乃以舟師犯濠州權知州事李玠<lb/>
禦之<hi>此並據趙甡之遺史附入日厯紹興元年十一月庚寅劉光世奏知泗州徐宗誠今年四月已後到</hi>
<pb n="KR2b0024_WYG_043-20a"/>
<hi>任而甡之繫於郭仲威被執之後則五月也甡之又云衆議以臧珪守盱眙而光世奏中有通判臧翌疑甡之</hi>
<hi>所聞稍誤宗誠紹興四年四月己酉有陳乞㸃檢泗州官錢状云紹興元年四月十三日到任己卯十三日也</hi>
<hi>故附於此未知光世復以何日出檄耳</hi>
庚辰隆祐皇太后崩於行宫之西殿年五十九上自后<lb/>
不豫衣不解帶者連夕至是范宗尹等見上於殿之後<lb/>
閤上哀慟甚久諭宗尹等䘮禮當從厚　朝議大夫添<lb/>
差通判衢州史愿直祕閣愿燕山人有學問上召見而<lb/>
命之愿嘗著金人亡遼録行於世<lb/>
<pb n="KR2b0024_WYG_043-20b"/>
辛巳詔隆祐皇太后應干典禮並比擬欽聖憲肅皇后<lb/>
故事討論以聞朕以繼體之重當從重服命入内内侍<lb/>
省副都知良邦彦都大監領隆祐皇太后䘮事　直祕<lb/>
閣張自牧主管江州太平觀從所請也<hi>中興聖政辛巳進呈程俱劄子</hi>
<hi>名臣列傳止是節本合與不合録呈上曰初止令進累朝實録盖欲盡見祖宗規矩模範此是朕家法要得遵</hi>
<hi>守既退范宗尹以下嘆仰者久之臣留正等曰帝王之道雖同其法則不必同忠質文異制同歸於治盖因時</hi>
<hi>制宜各自為一代之法夏商周之子孫得以憲於先王傳世數十而長久者也太上皇帝欲盡見祖宗規模且</hi>
<hi>曰此是朕家法要得遵守則自中興以来致治之效皆由於此今日尤當率循而不忘也</hi>
<pb n="KR2b0024_WYG_043-21a"/>
壬午持服孟忠厚言見丁母憂即皇太后成服難以捨<lb/>
重従輕乞用衰服行事太常奏用欽聖憲肅皇后故事<lb/>
令忠厚為太后服衰三年従之　詔江浙諸路上供紬<lb/>
絹半折見緡三千仍易輕齎赴行在<hi>此以今年八月二十九日宣州乞減</hi>
<hi>折帛錢状修入他書並無之</hi>
癸末襄陽鎮撫使桑仲䧟鄧州殺右武大夫淮康軍承<lb/>
宣使河東招捉使知汝州王俊初仲圍鄧州急守臣武<lb/>
功郎譚兖遣人詣俊求援俊自繖盖山引衆赴之兖與<lb/>
<pb n="KR2b0024_WYG_043-21b"/>
飲燕俊醉兖率衆突圍出奔遂入蜀仲攻城䧟執俊歸<lb/>
襄陽磔之既遂以其副都統制李横知鄧州横髙宻人<lb/>
嘗為黄河掃兵以勇自負仲雖嗜殺然性頗孝或盛怒<lb/>
欲殺人其母戒之即止每自稱桑仲本王官終當以死<lb/>
報國故能服其下焉<lb/>
甲申同知樞宻院事李回為<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫緫䕶使刑部尚書胡<lb/>
直孺為橋道頓逓使神武右軍都統制韓世忠為緫管<lb/>
内侍楊公弼為都監調三衙神武輜重越州卒千二百<lb/>
<pb n="KR2b0024_WYG_043-22a"/>
人穿復土故事園陵當置五使議者以遺誥云權宜擇<lb/>
地<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>殯故第命大臣一員緫䕶<hi>汪藻撰曽紆墓誌云李回辟紆修奉議者欲稱</hi>
<hi>園陵紆曰上不日恢復中原當奉隆祐歸祔此但<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫耳當先正其名朝廷用其言王明清揮麈後録云昭慈</hi>
<hi>升遐外祖曽公紆以江東漕兼攝二浙應辦朝論欲建山陵外祖謂帝后陵寢今存伊洛不日復中原即歸祔</hi>
<hi>矣宜以<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫為名僉以為當遂用之謹按皇太后遺誥/已云權宜擇地<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>殯又云所製梓宫取周吾身以為他</hi>
<hi>日遷𦵏之便不知草遺誥時紆已與議否也浙漕題名紆以四月十六日觧知此時盖未赴江東苐恐非紆始</hi>
<hi>議更湏求他書詳考之</hi>
乙酉輔臣拜表請上為隆祐服期従之<lb/>
<pb n="KR2b0024_WYG_043-22b"/>
丙戌以皇太后崩下詔恤刑遣官告天地社稷宗室望<lb/>
告諸陵<lb/>
丁亥詔𣙜貨務遵守茶鹽見行成法不得毫髪更改務<lb/>
令上下孚信入納増廣　武節郎閤門祗候浙西安撫<lb/>
大使司統制軍馬康淵知通州金之犯淮東也朝散大<lb/>
夫知通州吕伸遁去踰月乃還上奏言敵營驚傳有戴<lb/>
紅笠人刼寨是為火徳勝㨗之象上惡其佞詔貶秩三<lb/>
等罷去更命劉光世選將守之　是日宣撫處置使張<lb/>
<pb n="KR2b0024_WYG_043-23a"/>
浚殺責授海州團練副使曲端於恭州端既為利䕫制<lb/>
置使王庶所譛忠州防禦使知渭州吴玠亦憾之乃書<lb/>
曲端謀反四字於手心因侍浚立舉以示浚浚素知端<lb/>
庶不可並立且方倚玠為用恐玠不自安庶等知之即<lb/>
言端嘗作詩題柱有指斥乘輿之意曰不向闗中興事<lb/>
業却来江上泛漁舟此其罪也浚乃送端恭州獄有武<lb/>
臣康随者在鳯翔常以事忤端鞭其背百随切骨恨浚<lb/>
以随提㸃夔州路刑獄端聞之曰吾其死矣呼天者數<lb/>
<pb n="KR2b0024_WYG_043-23b"/>
聲端有馬名鐵象日馳四百里至是連呼鐵象可惜者<lb/>
又數聲乃赴逮既至隨命獄吏縶之維之糊其口熁之<lb/>
以火端乾渇而死士大夫莫不惜之軍民亦皆悵恨西<lb/>
人以是亦非浚然議者謂使端不死一日得志逞其廢<lb/>
辱之憾端一揺足秦蜀非朝廷所有雖殺之可也<hi>康隨紹興</hi>
<hi>五年七月六日以武功大夫秀州防禦使為江東副緫管不知此時為何官職當考  龜鑑曰趙哲之誅孔明</hi>
<hi>之誅馬謖也曲端之不用亦孔眀之不用魏延也至於殺之太過矣况曲端威望敵人素懾富平之戰詐立端</hi>
<hi>旗猶足以懼敵則端之死為可惜也然殺曲端而失闗隘浚之過也用呉玠而保全蜀浚之功也</hi>
<pb n="KR2b0024_WYG_043-24a"/>
己丑范宗尹等表請聼政詔不允表三上乃許之<lb/>
辛夘詔百官開啟天申節道場以太母初崩勿用樂<lb/>
直寶文閣新知建康府張縝言本府倉庫皆竭欲借錢<lb/>
五萬緡限一年内作三次納還如違甘伏上書詐不實<lb/>
之罪詔以宣州常平錢二萬緡貸之<lb/>
壬辰故朝請大夫陳師錫贈直龍圖閣<hi>師錫建陽人元符殿中侍御史</hi>
<hi>黨籍餘官第一百十六人郴州安置</hi>　徽猷閣直學士陳邦光卒於偽齊<lb/>
<hi>建康知府題名邦光以顯直知建康此従日厯日厯加前字按邦光降敵後未常削職也</hi>
<pb n="KR2b0024_WYG_043-24b"/>
癸巳詔自今諸軍補轉官資非奉宣帖者毋得増給請<lb/>
受違者令吏部及監司劾之<lb/>
乙未詔臨安府秀州亭戸合給二税依皇祐專法計實<lb/>
直價錢折納鹽貨先是兩浙轉運司以罷給蠶鹽令輸<lb/>
本色提舉茶鹽公事梁汝嘉奏亭户以煎鹽為生未嘗<lb/>
墾田於是申眀行下汝嘉麗水人也<lb/>
是月統制河東忠義軍馬馮賽自曲垣渡河歸邵興於<lb/>
盧氏縣　鄧州人楊某有衆千餘人在河北偽稱信王<lb/>
<pb n="KR2b0024_WYG_043-25a"/>
河南鎮撫使翟興命沿河守禦官王興延致之厚其供<lb/>
饋楊自稱淵聖皇帝興覺之楊一夕遁去興遣都統制<lb/>
董先追獲於商州殺之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0024_WYG_043-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建炎以來繫年要録巻四十三<lb/>
<pb n="KR2b0024_WYG_043-26a"/>
建炎以來繋年要録巻四十三金人地名考證<lb/>
　　佛寜<hi>原書作盆輦誤今改正</hi>
　　逹蘭<hi>原書作撻懶誤改見巻一</hi>
　　伊都<hi>原書作餘都誤改見巻一</hi>
　　逹錫<hi>原書作大石誤改見巻一</hi>
　　和勒端<hi>原書作曷董誤今改正</hi>
</p>
<p>
</p>
  </div>
</body>
</text>
</TEI>
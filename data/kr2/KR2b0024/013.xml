<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以來繫年要録巻十三</head> <lb/>
    <p>
<pb n="KR2b0024_WYG_013-1a"/>
欽定四庫全書<lb/>
　建炎以來繫年要録巻十三<lb/>
　　　　　　　　　　　　宋　李心傳　撰<lb/>
建炎二年二月乙夘朔言者請令羣臣入對具所得上<lb/>
語除機宻外關治體者悉錄付史官從之　直秘閣京<lb/>
東轉運判官柴天因為本路轉運副使兼知青州主管<lb/>
京東東路安撫兼提刑司公事天因開封人<hi>天因見洪邁夷堅乙</hi>
<hi>志</hi>時金已陷青濰而朝廷未知也<lb/>
<pb n="KR2b0024_WYG_013-1b"/>
丙辰詔太史局天文自今除報御前外並不許報諸處<lb/>
<hi>日厯無此今以紹興三年七月秘書省申明状増入</hi>吏部尚書路允廸罷為資政<lb/>
殿學士提舉杭州洞霄宫時言者復論允廸薦郭太冲<lb/>
事以為欺君允廸因乞祠而有此命　詔録韓琦子孫<lb/>
可任使者　是日金再侵東京宗澤遣統制官李景良<lb/>
閻中立統領官郭俊民等領兵萬餘趨滑鄭遇敵大戰<lb/>
為敵所乗中立死之俊民降金景良以無功遁去澤捕<lb/>
得謂曰勝負兵家之常不勝而歸罪猶可恕私自逃遁<lb/>
<pb n="KR2b0024_WYG_013-2a"/>
是無主将也即斬之既而金令俊民持書招澤俊民與<lb/>
金将史姓者及燕人何祖仲直扺八角鎮都廵檢使丁<lb/>
進與之遇生獲之澤謂俊民曰汝失利就死尚為忠義<lb/>
鬼今乃為金游說何面目見人邪捽而斬之謂史某曰<lb/>
上屯重兵近甸我留守也有死而已何不以死戰我而<lb/>
反以児女語脅我邪又斬之謂祖仲本吾宋人脅從而<lb/>
來豈出得已解縳而縱之諸将皆服<lb/>
戊午詔責授單州團練副使耿南仲係淵聖皇帝二十<lb/>
<pb n="KR2b0024_WYG_013-2b"/>
年宫僚免過嶺移臨江軍居住　詔諸路有警報鄰近<lb/>
三百里内州軍不拘路分互相䇿應用宣教郎馮鐸請<lb/>
也　劉衍自滑州引兵還汴京　是日尼楚赫陷唐州<lb/>
遂縦焚掠城市一空<lb/>
己未詔两浙武臣提刑扵鎮江府置司<lb/>
辛酉刑部尚書周武仲遷吏部尚書兼侍讀尚書户部<lb/>
侍郎兼知揚州吕頥浩遷户部尚書御史中丞王賔遷<lb/>
刑部尚書仍兼侍講<hi>朱勝非秀水閑居録云建炎二年春夏之交政府闕員周武仲獻之</hi>
<pb n="KR2b0024_WYG_013-3a"/>
<hi>吏書予在翰林王賔元将中司同司讀講元将經營甚力至一旬九對或一日再對早朝以中丞職事午間經</hi>
<hi>筵留身予與獻之累遭指摘不敢求對如是两月元将怱遷刑部頗不樂謁告十餘日上遣人敦諭始起又數</hi>
<hi>日予忝右轄之命按史路允廸以二月丙辰罷簽樞王賔除刑書前五日勝非所謂政府闕員當指此也然實</hi>
<hi>不在春夏之交勝非五月戊子除右丞去此已逺亦不應云又數日子忝右轄之命也若指今年五月許景衡</hi>
<hi>去位時則賔已不在中司勝非小誤</hi>時冦盗稍息而執政大臣偷安朝夕<lb/>
武仲請對引孟子言國家閒暇及是時明其政刑雖大<lb/>
國必畏之今不乗時為無窮之計何以善其後願詔二<lb/>
府條天下大事與取人才紓民力足國用選将帥强兵<lb/>
<pb n="KR2b0024_WYG_013-3b"/>
勢消盗賊之䇿講究而力行之又言今宿将無幾後來<lb/>
以武畧稱者未見其人請詔武臣郡守路都監以上各<lb/>
舉可為将者㑹議者言三省舊合為一文書簡徑事無<lb/>
留滯乞循舊以宰相帶同平章事詔侍從臺諌議武仲<lb/>
曰今敵兵尚熾軍防兵政所宜討論者甚多何暇講求<lb/>
省併條例莫若且依元豐官制元立吏額及行遣日限<lb/>
庶無冗員滯事而得省併之實翰林學士朱勝非亦言<lb/>
唐制僕射為尚書省長官奉行兩省詔令而已今為相<lb/>
<pb n="KR2b0024_WYG_013-4a"/>
職如復平章事則三省規制與昔不同左右丞以下官<lb/>
曹職守以至諸房體統綱目皆合改易典故散亡未易<lb/>
尋繹儻輔佐得人官稱異同似非急務矧今行朝事無<lb/>
巨細皆三省樞宻院日再進呈同禀處分兵機國政宰<lb/>
相實已平章矣請俟休兵日議之議遂寝<hi>此以武仲墓誌及勝非閑</hi>
<hi>居録參修不得其時且附武仲遷吏書之後</hi>　龍圖閣學士鄭修年顯謨閣<lb/>
直學士劉阜民徽猷閣待制余日章白彦暉並奪職始<lb/>
用元年七月己亥詔也初李綱既建議而去脩年與其<lb/>
<pb n="KR2b0024_WYG_013-4b"/>
弟顯謨閣直學士億年至行在皆用雜學士乞見朝廷<lb/>
亦不問而許之中書舎人汪藻嘗以為言不報王賔之<lb/>
長御史也又䟽言之乆之乃有是命獨億年以進士甲<lb/>
科領職如故脩年居中子阜民正夫子日章深子彦暉<lb/>
時中子也　龍圖閣直學士知洪州胡直孺奏江西軍<lb/>
民五害如經制司抛科灰塼提刑司科配吏民以私財<lb/>
助國<hi>此事去年八月己夘李綱罷相後黄潜善等已将指揮住罷不知何以依舊勸誘不已疑是黄潜厚</hi>
<hi>又有申明當考</hi>諸州受納苖稅加耗太重有一斛而取五㪷者<lb/>
<pb n="KR2b0024_WYG_013-5a"/>
又朝廷所須郡縣率取之等第及行户而無錢以償監<lb/>
司巧為犒設之名務收恩保家由此揺動軍情愈益驕<lb/>
恣望特下寛䘏之詔除此五害以固人心寛民力先是<lb/>
翁彦國為經制使籍民輸建康脩城塼數百萬其人踰<lb/>
䖍吉南安諸郡陸負水運率千錢致兩塼江西提㸃刑<lb/>
獄公事留怙勸民出私財助國乃督責州縣以等第厚<lb/>
賦於民欲以求進江西民苦二役皆愁恨無聊直孺以<lb/>
為言詔嘉奨於是諸役並罷　秘閣修撰新兩浙路轉<lb/>
<pb n="KR2b0024_WYG_013-5b"/>
運使吕源知揚州直秘閣新兩浙路轉運副使姜仲謙<lb/>
移廣南西路朝散郎新荆湖北路轉運副使范冲移兩<lb/>
浙路先是汪藻論源仲謙小人不可用執政不樂故仲<lb/>
謙改而源更有是除<hi>冲正月癸夘自虞部員外郎除湖北漕今併書之</hi>　朝奉<lb/>
大夫辛炳落致仕　奉議郎主管亳州明道宫張頴直<lb/>
秘閣頴滕縣人父孝純靖康末以資政殿學士守太原<lb/>
城破不降為金所執故有是命<lb/>
壬戌責授安逺軍節度副使韶州安置宇文虚中復中<lb/>
<pb n="KR2b0024_WYG_013-6a"/>
大夫乗驛赴行在以虛中應詔使絶域也虛中之貶也<lb/>
上䟽自陳元議與金人三鎮及金帛遣沈晦送誓書皆<lb/>
正月事臣自拱州與李邈收召東南兵入援二月朔姚<lb/>
平仲刼寨失利金人復攻城翌日得㫖宣召㣲臣入對<lb/>
被命出使明刼寨非朝廷本意且令迎奉陛下還闕當<lb/>
時所與物止鞓帶四百條水銀硼砂十許斤而已若不<lb/>
剖析恐身首異處家族殄滅亦未足以消弭人言䟽入<lb/>
不報至是始召　鴻臚卿康執權為起居郎　尚書禮<lb/>
<pb n="KR2b0024_WYG_013-6b"/>
部員外董逌為宗正少卿<hi>逌在圍城中權國子祭酒不知何以獨不貶謫恐是靖康</hi>
<hi>間已權當考</hi>
癸亥罷在京及諸路市易務以其錢輸左藏庫惟抵當<lb/>
庫仍舊自熈寕初剏市易法及是言者以為所入不償<lb/>
所費遂罷之　越州觀察使提舉萬夀觀髙世則為保<lb/>
静軍承宣使　宣教郎蘇符為國子監丞符軾孫<hi>軾眉山人</hi>
<hi>元祐禮部尚書</hi>自選人特改京官而有此命<lb/>
甲子金人侵滑州東京留守宗澤聞之謂諸将曰滑衝<lb/>
<pb n="KR2b0024_WYG_013-7a"/>
要必争之地失之則京城危矣不欲再勞諸将我當自<lb/>
行右武大夫果州防禦使張撝曰願效死澤大喜即以<lb/>
銳卒五千授之<lb/>
乙丑開封府判官范延世奉宗澤表至行在上諭以旦<lb/>
夕北歸之意澤復上奏以謝言今月二十四日凖范延<lb/>
世等齎降詔命車駕将欲還闕者比遣屬僚仰輸誠欵<lb/>
洊瀆盖髙之聼益懐履薄之憂睿眷矜憐特賜囬鑾之<lb/>
詔愚忠戀慕倍増徯后之誠<hi>中謝</hi>竊以萬乗來歸六龍<lb/>
<pb n="KR2b0024_WYG_013-7b"/>
扈從雨伯前驅而灑道河神迎駕以安流不煩夾道之<lb/>
壺漿自有隨師之甘露人情皥皥如聼南風天意昭昭<lb/>
乃囬西顧再斡乾坤之造重増宇宙之光赫有宋之中<lb/>
興奄多方而大定想瞻原廟應加肅穆之儀爰御端朝<lb/>
愈見鬰葱之氣雍容對越駿惠緝熈宏收率土之歡誕<lb/>
作普天之宥下有欲者上必從之恭惟皇帝陛下踐阼<lb/>
應天時廵淮甸備履艱難之事盡敦勤儉之風謂京師<lb/>
為諸夏本根而元后作斯民父母念本根不宜揺動謂<lb/>
<pb n="KR2b0024_WYG_013-8a"/>
父母自合依歸兹俄奉於詔音衆但知於抃舞願陛下<lb/>
繼志述事整頓萬機願陛下命将出師邀迎二聖平蕩<lb/>
兵戈之擾保全疆埸之封坐視穆清時躋仁夀臣無任<lb/>
時楊進初以軍降澤澤奏於上授進武功郎閤門宣賛<lb/>
舎人充留守司統制<hi>日厯進補官在乙丑</hi>　降授宣教郎充秘閣<lb/>
修撰知廬州胡舜陟特遷一官先是濟南僧劉文舜聚<lb/>
黨萬餘盤據合肥境内舜陟至即退保舒州之投子山<lb/>
縱兵剽掠朝廷患之遣将趙俊討捕俊大衂舜陟曰文<lb/>
<pb n="KR2b0024_WYG_013-8b"/>
舜既敗王師勢必熾不若以誠招納比其來又可用何<lb/>
至乆勞兵也乃遣介招之文舜聼命時丁進李勝合兵<lb/>
為盗光蘄夀乆被圍舜陟命文舜及其将悉破之得勝<lb/>
所取列聖御容以歸張遇自濠州掩至梁縣逺近震讋<lb/>
舜陟命毁竹里橋伏兵河西遇果結栰渡河伺其半濟<lb/>
而擊之遇敗去<hi>此據沈長卿所撰記増入以時考之皆建炎元年事不得其月日且附此竢考</hi>
朝廷以舜陟措置民兵防扼有勞故有是命<lb/>
丙寅光州觀察使提舉亳州明道宫邢煥充樞宻院都<lb/>
<pb n="KR2b0024_WYG_013-9a"/>
承㫖　朝奉郎周離亨充京城留守司𠫭謀官<hi>離亨宣和六年</hi>
<hi>八月除起居郎七年正月責監烏墪鎮稅務未知今自何官除當考</hi>
丁夘復延康殿學士為端明殿學士述古殿直學士為<lb/>
樞宻直學士從舊制也　進士胡昭特補登仕郎何烈<lb/>
王彦詹至並将仕郎用從官部刺史薦也先是詔舉草<lb/>
茅才徳之士得昭烈彦至朱敦儒等五人令中書省䇿<lb/>
試敦儒河南人靖康中嘗召至闕命以初品官與學校<lb/>
差遣辭不就至是淮西部使者薦其有文武全才乃再<lb/>
<pb n="KR2b0024_WYG_013-9b"/>
召之敦儒卒不至昭潭州人彦江州人至撫州人也<hi>烈已</hi>
<hi>見元年正月丙午諸按原註無元字查元年正月十六日有  生何烈上書今補入</hi>時烈所對䇿<lb/>
用廷試體稱臣上以烈踈逺寒士不知體式命一體推<lb/>
恩故有是命　朝散大夫知濮州楊粹中直秘閣以金<lb/>
人圍城固守不下也<lb/>
己巳張撝至滑州身率将士與金迎敵衆且十倍諸将<lb/>
請少避其鋒撝曰退而偷生何面目見宗元帥鏖戰數<lb/>
合日暮敵少卻澤遣統領官王宣以五千騎徃援未至<lb/>
<pb n="KR2b0024_WYG_013-10a"/>
撝再戰死之後二日至滑州與金兵大戰於北門士卒<lb/>
争奮敵出不意退兵河上宣曰敵必夜濟收兵不追半<lb/>
濟而擊之斬首數百所傷甚衆澤即命宣權知滑州且<lb/>
令載撝䘮以歸為之服緦厚加賻䘏仍請於上贈撝拱<lb/>
衛大夫明州觀察使録其家四人金自是不復至東京<lb/>
矣<lb/>
辛未殿中侍御史張浚試侍御史時浚方上䟽論秘書<lb/>
省正字胡珵挾諂媚之姿躬姦囬之性沾沾可鄙自託<lb/>
<pb n="KR2b0024_WYG_013-10b"/>
李綱服童僕之役而出入其寝室朝夕交結隂中善良<lb/>
逮綱遭逐營為百計宻招羣小鼔唱浮言陳東之書珵<lb/>
實筆削意欲使布衣草萊之士挾天子進退大臣之權<lb/>
一時閧然㡬致召亂按珵罪状天地不容願褫奪官爵<lb/>
投之荒裔永為臣子立黨不忠之戒<hi>珵是月己夘勒停</hi>　詔自<lb/>
今犯枉法自盗贓抵死者籍其貲時議者以為贓吏之<lb/>
盛所在填溢願明詔有司應縁贓得罪及曽經按發跡<lb/>
状明白並毋得與堂除及親民自今有犯者仍籍其貲<lb/>
<pb n="KR2b0024_WYG_013-11a"/>
即監司守倅失按郡縣及監司失按守倅與失於互察<lb/>
者並科違制之罪不以去官原免或謂當今使貪使過<lb/>
之時恐難以槩廢竊謂貪贓之人惟可用於軍旅不可<lb/>
用於臨民况其天資好賄者雖死不變借令才力可以<lb/>
辦事而結怨民心為害甚大上酌其言乃詔贓情俱重<lb/>
者籍沒餘從之　秘書監李朴卒朴贛縣人少力學慷<lb/>
慨有大志舉進士國學禮部皆第一為䖍州州學教授<lb/>
坐元祐學術廢靖康初自外五遷為國子祭酒以疾不<lb/>
<pb n="KR2b0024_WYG_013-11b"/>
能至上即位除秘書監趣召㑹卒年六十五贈寳文閣<lb/>
待制官其家二人朴操履勁特不以貧富貴賤死生易<lb/>
其守自為小官天下髙其名蔡京将彊致之俾其所厚<lb/>
道意許以禁從朴力拒不見京怒形於色然終不害也<lb/>
壬申中書舎人汪藻滕康衛膚敏並罷為集英殿脩撰<lb/>
提舉江州太平觀用諫官李處遯䟽也處遯言後省比<lb/>
試四方薦士而何烈用廷試䇿體數處稱臣陛下貸其<lb/>
草茅陋學不加以罪則可矣而臣子戴上之分詎宜如<lb/>
<pb n="KR2b0024_WYG_013-12a"/>
此望将烈黜落併正元考官鹵莽之罪詔降烈為下州<lb/>
文學於是三舎人俱罷處遯淑孫也<hi>淑彭城人參知政事若谷子仁宗時</hi>
<hi>翰林學士按史處遯宣和七年十月自朝奉郎京西北路提舉常平與郡未知今為何官其除諫官日厯不載</hi>
<hi>以馬伸劾䟽考之恐是與張浚同命浚此月辛未自殿院遷侍御史</hi>或曰膚敏等在後省<lb/>
數論事為黄潜善所惡故因事斥之　起居郎康執權<lb/>
兼權中書舎人　詔建州作過軍民既已受招已前所<lb/>
犯不論輕重可並赦免令尚書省降敕榜曉諭用知福<lb/>
州充本路兵馬鈐轄江常奏也<lb/>
<pb n="KR2b0024_WYG_013-12b"/>
癸酉尼楚赫陷蔡州初金人自唐州北歸守臣直秘閣閻<lb/>
孝忠聞之先遣其家徃西平依土豪翟冲以避冦而自<lb/>
聚軍民守城金圍之數日城陷於東南隅居人自東奔<lb/>
者皆達其餘皆死知汝陽縣丞郭賛朝服罵敵不肯降<lb/>
敵執之賛罵不絶口而死金人遂焚掠城中而去孝忠<lb/>
為所執金人見其貌陋而侏儒不知為守臣乃令荷擔<lb/>
孝忠乗間奔西陵<lb/>
甲戍詔曰自來以内侍官一員兼鈐轄教坊朕方日極<lb/>
<pb n="KR2b0024_WYG_013-13a"/>
憂念屏絶聲樂近縁内侍官失扵檢察仍帶前項可减<lb/>
罷更不差置<hi>中興聖政臣留正等曰聖人之憂樂以天下不先天下而樂後天下而憂也建炎之</hi>
<hi>初方開中興之業以天下之大太上皇帝之所深憂而聖意篤於孝悌其憂益逺矣典樂之官實已廢其名尚</hi>
<hi>存心猶有所不忍也而亟罷去之其屏聲樂豈非誠意也哉</hi>
乙亥言者論兵興以來借補官資之弊以為所借皆給<lb/>
使伎術下至屠沽之人望委逐路憲帥司依弓馬所格<lb/>
法比試合格人申省部給進武進義校尉兩等文帖進武<lb/>
日給百錢進義七十錢並籍定凖備軍前使喚不得充<lb/>
<pb n="KR2b0024_WYG_013-13b"/>
州縣監當等差遣竢立邉功或捕盗有勞即與補正如<lb/>
兩試不中者追毁元帖入官許令自便詔比試合格人<lb/>
發赴御營使司審試餘從之<hi>此事雖極細不足辱書然軍興備補之弊至今有之</hi>
<hi>亦足為公私之蠧故摘取脩入</hi>　朝奉大夫知棣州姜剛之直秘閣初<lb/>
金人圍棣州剛之固守不下金人引去至是遣使臣杜<lb/>
移忠以蠟書告扵朝故有是命<hi>日厯不書剛之除職按紹興三年正月剛之妻</hi>
<hi>管氏乞贈官状云二月二十一日三省同奉聖㫖除直秘閣故附此</hi>
丙子金人陷淮寕府知府事起復中散大夫向子韶死<lb/>
<pb n="KR2b0024_WYG_013-14a"/>
之先是子韶為京東轉運副使以父䘮免居於淮寕㑹<lb/>
蔡州缺守蔡人願得子韶三年部使者上其事而蔡已<lb/>
除新守矣乃起復子韶知淮寕府至半嵗尼楚赫侵淮<lb/>
寕子韶率諸弟城守諭士民曰汝等墓墳之國去此何<lb/>
之吾與汝當死守之時郡有東兵四千人第三将岳景<lb/>
綬欲棄城率軍民走行在子韶不從景綬引兵迎敵而<lb/>
死敵晝夜攻城子韶親擐甲胄冒矢石遣其弟子率赴<lb/>
東京留守宗澤乞援兵未至城陷子韶率衆巷戰力屈<lb/>
<pb n="KR2b0024_WYG_013-14b"/>
為所執金帥坐城上欲降之酌酒扵前左右按令屈膝<lb/>
子韶直立不動㦸手罵遂殺之其弟新知唐州子褒等<lb/>
與闔門皆遇害惟一子鴻得存事聞再贈通議大夫官<lb/>
其家六人後諡忠毅子韶子諲兄也<hi>按子韶死事甚偉而日厯乃無一字</hi>
<hi>及之獨㑹要畧載其䘏典今以楊時所作子韶墓誌脩入趙甡之遺史云金人侵陳州知州向子褒固守第三</hi>
<hi>将岳景綬以将兵迎戰不勝軍亂殺子褒其家属或散或亡既而城陷按陳守乃子韶甡之誤記也甡之記子</hi>
<hi>韶死事與時所作墓誌全不同疑傳聞不詳今從墓誌</hi>金兵既去陳蔡東京留守<lb/>
宗澤檄知尉氏縣陳長寕權淮寕府武經郎張某權蔡<lb/>
<pb n="KR2b0024_WYG_013-15a"/>
州蔡領十縣民牒浩繁張不能辦時閻孝忠已罷去郡<lb/>
人詣部使者乞以孝忠權知州從之<hi>此據趙甡之遺史按此時京西南路</hi>
<hi>帥臣劉汲已死監司權提刑陳芾一人當考</hi>
丁丑詔諸路帥司以所部禁軍數聞自軍興諸路不奏<lb/>
兵籍故有是命　國子祭酒黄哲為起居舎人兼權中<lb/>
書舎人　直秘閣提舉江州太平觀歐陽懋試衛尉卿<lb/>
懋修孫也<hi>修廬陵人嘉祐參知政事</hi>　朝奉大夫向子諲知襲慶府<lb/>
道梗不能赴　奉直大夫致仕王貺特補朝奉郎以将<lb/>
<pb n="KR2b0024_WYG_013-15b"/>
北使也初開封人劉廷者嘗從張懐素倡左道於真州<lb/>
懐素敗廷即國門外亡去至是更名誨上書自薦願應<lb/>
募使金國召對以為宣教郎<hi>王明清揮麈第三録云誨願使金補京官直秘閣以</hi>
<hi>行而日厯誨除職在明年七月丁酉明清恐誤</hi>假户部尚書充大金軍前通問<lb/>
使貺假拱衛大夫合州防禦使副之貺本醫工初以進<lb/>
頌補從事郎積遷至是官靖康中例行追奪上既遣貺<lb/>
命復舊官言者以為不可乃有是命誨貺至京師留不<lb/>
進黄潜善等奏趣之上曰朕觀誨等稽遲如此益知王<lb/>
<pb n="KR2b0024_WYG_013-16a"/>
雲忠義乃命趣進<hi>王明清揮麈録云思陵中興應天誨上書出使而汪伯彦中興日厯云上</hi>
<hi>即位之二年遣劉誨奉使金國則非應天所遣也趙甡之遺史誨行在宇文虚中之後按虚中以五月丙申受</hi>
<hi>命而王貺以二月丁丑補官則誨行在先盖虛中以二月壬戌被召復官但未行耳遺史恐小誤三年正月乙</hi>
<hi>丑使還</hi>
戊寅責朝議大夫趙子崧為單州團練副使南雍州安<lb/>
置初子崧與御營統制辛道宗有隙道宗得子崧靖康<lb/>
末檄文上之詔監察御史鄭㲄置獄京口究治得情上<lb/>
震怒然不欲暴其罪乃坐子崧前棄鎮江責官安置先<lb/>
<pb n="KR2b0024_WYG_013-16b"/>
是龍圖閣直學士知鎮江府錢伯言亦以失守待罪前<lb/>
一日詔以伯言當殘破之後到官未乆大盜遽至而伯<lb/>
言不出府界保聚軍民量貶二秩㲄尋遷右司諫<hi>此以日厯</hi>
<hi>及王明清揮麈録餘話參脩子崧傳檄事已見元年四月壬戍明清所云雖無他書可以參考然以建炎三年</hi>
<hi>胡寅封事觀之不為無據㲄遷諫官不見扵日厯諫院題名在今年春附傳亦云鞫獄還稱㫖遷司諫今且附</hi>
<hi>此竢考</hi>
己夘詔秘書省正字胡珵交結權要傳導風指諷諭狂<lb/>
生扇揺國是可特追所有官勒停送梧州編管用張浚<lb/>
<pb n="KR2b0024_WYG_013-17a"/>
章䟽也<hi>浚䟽已見是月辛未遷侍御時按日厯浚此䟽尚繫殿中御史盖其未遷時所上或者黄潜善</hi>
<hi>先遷浚而後行出也今各附本日</hi>　朝奉大夫新通判䖍州劉正彦為<lb/>
武徳大夫威州刺史知濠州<hi>正彦初見元年六月庚午</hi>初御營都統<lb/>
制王淵為熈河經畧使劉法部曲法器之方法之死事<lb/>
也正彦自閤門祇候易文資至是援舊恩從淵求官淵<lb/>
薦諸朝以正彦應詔使絶域故有是命未㡬除御營右<lb/>
軍副統制淵自以所将精兵三千授之<lb/>
庚辰捧日天武四廂都指揮使保大軍承宣使真定府<lb/>
<pb n="KR2b0024_WYG_013-17b"/>
路馬歩軍總管御營使司都統制王淵為嚮徳軍節度<lb/>
使以平杭賊功也<hi>㑹要淵建節在去年七月平杜用之後日厯亦扵八月庚申書楊惟忠劉</hi>
<hi>光世王淵並除節度使而此日又書之且有制詞按野記及熊克小厯皆云淵平杭賊還建節今附此更須詳</hi>
<hi>考</hi>　禮部請令曽得解及免解武舉人就淮南轉運司<lb/>
附場類省試從之　少府少監方承知建州承莆田人<lb/>
也<lb/>
初武功大夫和州防禦使馬擴聚兵西山既為金所執<lb/>
囚之真定<hi>事見去年四月甲子</hi>㑹右副元帥宗傑自京師歸北義<lb/>
<pb n="KR2b0024_WYG_013-18a"/>
而赦之欲授以官擴辭不受請給田以養其母既而又<lb/>
言耕田不即得食願為酒肆以自活宗傑許之時武翼<lb/>
大夫趙邦傑聚忠義鄉兵保慶源五馬山寨擴因此雜<lb/>
結徃來之人復與山寨通耗辛巳寒食節擴偽隨大姓<lb/>
送䘮携親屬十三人奔山寨先是皇弟信王榛既亡去<lb/>
更稱梁氏子為人摘茶擴等隂迎以歸遂奉榛縂制諸<lb/>
山寨兩河遺民聞風響應願受旗榜者甚衆<lb/>
壬午殿前都虞候奉國軍節度使御營使司專一提舉<lb/>
<pb n="KR2b0024_WYG_013-18b"/>
一行事務都廵檢制置使劉光世以平張遇功加檢校<lb/>
少保　詔募河南北淮南土人有名籍者為振華軍以<lb/>
六萬人為額即不足聼募兩河流移之衆毋得過三分<lb/>
皆於左鬢刺某州振華四字　徽猷閣直學士知成都<lb/>
府盧法原奉詔脩羅城是月始畢城周二十五里三百<lb/>
六歩髙二丈二尺廣二丈八尺用工四十六萬有竒<lb/>
初羣盗冀徳韓清乗金人南侵嘯聚不逞出沒於汝洛<lb/>
之間有衆萬人屯留山寺及艾蒿坪至是西京留守司<lb/>
<pb n="KR2b0024_WYG_013-19a"/>
統制翟興以輕騎襲之一擊而潰徳為興所擒清脫身<lb/>
遁去獲財物甚衆皆給麾下婦女數百悉縱還其家<lb/>
金人既去鄧州有廵檢官陸某者自羽山率其徒入城<lb/>
以守隆徳之陷也攅司譚兖脫身南遁鄉人之奔竄者<lb/>
推兖為首間闗渡河屯灰堆山兖聞敵去引衆殺陸某<lb/>
自據鄧州以收復報朝廷因授兖武功郎知鄧州　羅<lb/>
索既陷同州繫橋以為歸路西陷陜華隴秦諸州秦鳯<lb/>
經畧使李復生降陜右大擾鄜延經畧使王庶檄召河<lb/>
<pb n="KR2b0024_WYG_013-19b"/>
南北豪傑共起義兵擊賊逺近響應旬日間以公状自<lb/>
達姓名者孟廸种潜張勉張漸白保李進李彦仙等兵<lb/>
各以萬數勝㨗卒張宗自稱觀察使亦起兵扵南山下<lb/>
彦仙時為石壕尉陜府既下彦仙獨不去民知彦仙在<lb/>
稍稍至彦仙因以軍法部勒之扵是月中破敵五十餘<lb/>
壁<hi>彦仙初見元年三月</hi>
　<lb/>
　建炎以來繫年要録巻十三<lb/>
</p>
<p>
</p>
  </div>
</body>
</text>
</TEI>
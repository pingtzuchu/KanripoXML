<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以来繫年要録巻七十</head> <lb/>
    <p>
<pb n="KR2b0024_WYG_070-1a"/>
欽定四庫全書<lb/>
　建炎以来繫年要録巻七十<lb/>
　　　　　　　　　　　　宋　李心傳　撰<lb/>
紹興三年十有一月壬子朔太常博士兼權宗正丞趙<lb/>
霈行尚書祠部貟外郎　直龍圖閣胡寅知永州<lb/>
癸丑徽猷閣待制提舉台州崇道觀洪炎卒于信州詔<lb/>
官給葬事既而侍御史辛炳奏炎非功在社稷及死於<lb/>
國事之人乞改正上曰炎以文學稱有卹典盖用舊制<lb/>
<pb n="KR2b0024_WYG_070-1b"/>
今既為言者論列當罷之然聞其家貧可如胡直孺例<lb/>
改賜銀帛炎盖黄庭堅之甥也徐俯曰庭堅自有親孫<lb/>
上曰何在俯曰見任臨安筦庫其家極貧<hi>改賜銀帛在十二月甲午</hi>
<hi>熊克小歴書宰執奏故侍御史洪炎葬事云云按炎未嘗為此官尋考其故盖日歴於舊申書進呈侍御史言</hi>
<hi>洪炎𦵏事而不出御史之名克不細觀遂以侍御史為洪炎前銜其鹵莽如此</hi>
甲寅皇后母福國夫人熊氏薨遺表求恩如母后外家<lb/>
故事前一日進呈上曰朕於外戚不敢有私前此官邢<lb/>
氏中外親已减於韋氏矣今祈請不已其援母后以為<lb/>
<pb n="KR2b0024_WYG_070-2a"/>
比者亦勿聽乃詔邢煥贈少師追封嘉國公子承事郎<lb/>
孝揚加直秘閣忠翊郎孝藴孝騫並閤門祗候賜銀帛<lb/>
五百匹兩許造進酒及差官舟二隻而己<lb/>
丙辰執政進呈修運河畫一上曰有欲以五軍不堪出<lb/>
戰士卒充此役者固不可又有言調民而役之者滋不<lb/>
可惟發旁郡廂軍壯城捍江之屬為宜至於廩給之費<lb/>
則不當吝朱勝非曰開河似非急務而饋餉艱難故不<lb/>
得已且時方盛寒役者良苦臨流居民悉當遷避至於<lb/>
<pb n="KR2b0024_WYG_070-2b"/>
畚挶所經泥沙所積當預空其處則居民及富家以僦<lb/>
屋取貲者皆非所便恐議者或以為言上曰禹卑宮室<lb/>
而盡力乎溝洫浮言何恤焉　起復從義郎閤門祗候<lb/>
廣西經畧司走馬承受公事俞似罷似移文列郡引崇<lb/>
寧詔㫖不隸屬帥司又欲與通判叙官為諸司所劾故<lb/>
罷自是走馬承受遂不復除　詔諸郡委倚郭縣認納<lb/>
公帑醋息錢者徒一年認而納者罪亦如之著為令<lb/>
丁巳開封府布衣李漢英上書言國家之弊在用柔太<lb/>
<pb n="KR2b0024_WYG_070-3a"/>
過故敵得逞上曰光武治天下以柔漢室復興漢英所<lb/>
言狂易朕不以為忤聞罷可也<hi>按此句疑有脱誤</hi>
戊午右朝奉郎孫世顯知澧州澧州自鍾相作亂久闕<lb/>
守臣至是命知鼎州程昌㝢遷置世顯因即陶家市剏<lb/>
山寨寓治未能入城也<lb/>
己未右文殿修撰主管萬夀觀王倫為都督府㕘議官<lb/>
行在供職　詔王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>所部帥司并諸州軍並聽<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>節制<lb/>
俟楊么平日取㫖以<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>言湖南北安撫使折彦質劉洪<lb/>
<pb n="KR2b0024_WYG_070-3b"/>
道不肯濟師也彦質聞命上䟽言靖康中任河東宣撫<lb/>
副使<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>係臣部下兵官兼曾體量行遣嫌怨灼然若使<lb/>
平時部屬偏裨一旦加乎其上緩急聽其慿陵竊恐有<lb/>
虧國體詔彦質與<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>同心討賊如托故避事致有踈虞<lb/>
當議重行竄責<hi>後㫖在十二月癸巳</hi>
庚申右承務郎李若虛守司農寺丞右通直郎曾惇為<lb/>
太府寺丞左朝奉郎張宇為將作監丞右宣義郎章僅<lb/>
為軍噐監丞並填新剏闕若虛若水兄惇紆子宇守兄<lb/>
<pb n="KR2b0024_WYG_070-4a"/>
僅惇孫也時寺監長貳不除以丞顓其事既而御史常<lb/>
同言惇浮薄無行若虚人物麄惡於是二人皆罷<hi>惇罷在四</hi>
<hi>年正月戊辰若虚罷在正月癸酉</hi>　監察御史李長民罷時新除監察<lb/>
御史劉大中以嘗論長民兄正民罪乞避之而長民亦<lb/>
有請詔别與行在一等差遣長民復求去乃命知處州<lb/>
　罷楚州吳城縣為鎮縣自兵火後居民纔八十餘家<lb/>
故廢之　詔賜温州度牒紫衣共二百為崇奉神御神<lb/>
主之費時嵗用錢糧五萬七千餘緡守臣程邁告乏于<lb/>
<pb n="KR2b0024_WYG_070-4b"/>
朝故有是賜　禮部貟外郎虞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>請銓試初出官人以<lb/>
經義詩賦時義斷案律義為五塲就試人十分取七榜<lb/>
首循一資從之<hi>此以紹興七年四月十二日癸卯吏部尚書孫近劄子修入日歴無之</hi>
壬戌直秘閣江西提㸃刑獄公事孫佑移知平江府<lb/>
癸亥詔諸路上供錢物令戸部嵗終舉劾稽違侵隠去<lb/>
處申朝廷取㫖責罰時左司諫唐煇論比年以來責小<lb/>
官之法則密縦大吏之法則踈監司郡守失職者未嘗<lb/>
眀正典刑臣請言其一二兩浙諸郡合樁上供糴本錢<lb/>
<pb n="KR2b0024_WYG_070-5a"/>
一百五十七萬餘緡今糴買正其時方行催促儻更違<lb/>
限必失凖擬此郡守不職也前此諸路上供稽違拖欠<lb/>
至於遣官四出其間有侵欺妄用者朝廷知之不聞究<lb/>
治此轉運不職也䖍饒兩司自紹興元年至今起發過<lb/>
錢十二萬餘緡而費用三十五萬餘緡無益有損此提<lb/>
㸃鑄錢不職也臣竊謂省部總天下之務財用必有所<lb/>
統屬宜不虛設不識但聽諸路自至邪亦當舉劾鈎放<lb/>
謹其稽違侵隠邪欲望嚴賜誡敕一嵗之間省部稽諸<lb/>
<pb n="KR2b0024_WYG_070-5b"/>
路之勤惰上之朝廷眀為勤勞之賞重為曠弛之罰庶<lb/>
幾稍知自効故有是㫖　是日武徳大夫髙州刺史閤<lb/>
門宣賛舍人御前忠銳第一將崔增右武大夫忠州團<lb/>
練使荆潭制置司水軍統制吳全與湖寇遇于陽武口<lb/>
死之時荆潭制置使王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>将水軍以前二日至下芷江<lb/>
口翌日知鼎州程昌㝢亦至共議取周倫寨又翌日增<lb/>
全至陽武口遇賊軍船皆寂然無聲呼之不應增等以<lb/>
為空舟也令湖海船倚梯而上賊兵掩出官軍遂敗死<lb/>
<pb n="KR2b0024_WYG_070-6a"/>
者不知其數增與全皆死或曰為賊生執臠割而食之<lb/>
時統制官任士安以萬人屯赤沙湖阻水不能救賊收<lb/>
其弓矢甲胄欲西襲官軍<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>遂并將增兵後贈一階加<lb/>
果州防禦使贈全二階加忠州防禦使録其子有差<hi>四年</hi>
<hi>六月癸未贈官</hi>
甲子樞密院言端眀殿學士同簽書樞密院事韓肖胄<lb/>
工部尚書胡松年使還詔肖胄等速赴行在自上即位<lb/>
遣人入金六七年未嘗報聘至是左副元帥宗維始遣<lb/>
<pb n="KR2b0024_WYG_070-6b"/>
安州團練使李永夀職方郎中王翊等九人與肖胄偕<lb/>
来尋詔刑部貟外郎潘致堯浙西兵馬都監髙公繪接<lb/>
伴而兵部侍郎趙子畫右武大夫忠州防禦使提舉台<lb/>
州崇道觀楊應誠館之所至諸郡守貳出城送迎勿用<lb/>
樂時淮東宣撫使韓世忠在鎮江奏臣職係統兵與北<lb/>
使别無相干乃詔世忠不見北使致堯請淮南漕臣郭<lb/>
康伯馬承家随行應副事務許之又别遣文臣二員傳<lb/>
㫖撫問于揚州及平江子畫奏以元帥府遣官議事與<lb/>
<pb n="KR2b0024_WYG_070-7a"/>
平時好使事體不同乃命臨時講究　是日程昌㝢王<lb/>
<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>進兵取周倫寨至鳳港聞二將之死方躊躇㑹賊襲<lb/>
官軍於神山窖不勝遣書詣<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>詐降以緩師昌㝢欲擊<lb/>
之<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>猶冀其降不果進<lb/>
乙丑殿中侍御史常同言皇城司頃以鄆王提領而不<lb/>
隸臺察閤門客省四方館以内侍鄧文誥提舉而不隸<lb/>
臺察秘書省以新置而不隸臺察若謂要近之司不當<lb/>
察則三省樞密院尚有分察之法豈有官司在六部之<lb/>
<pb n="KR2b0024_WYG_070-7b"/>
下而不隸臺察之理望復舊制時閤門皇城司皆援靖<lb/>
康詔㫖依祖宗法隸屬中書省而秘書省亦以未嘗隸<lb/>
臺察為言同復奏御史臺格吏察三館秘閣禮察閤門<lb/>
客省四方館兵察皇城司乃詔並隸臺察同又言六曺<lb/>
長貳拘執䋲墨事無大小不取可否願少假以權使随<lb/>
事之宜以意裁决上曰國朝以法令御百執事故凡有<lb/>
司以奉法為能而不敢以私意更令如三代皆有所尚<lb/>
兩漢而下亦各自有制度祖宗成憲朕不敢改也<hi>中興聖政</hi>
<pb n="KR2b0024_WYG_070-8a"/>
<hi>臣留正等曰任人固愈於任法而自秦漢以来鮮不為法所用何哉公道不行私意交勝人不足任而法為可</hi>
<hi>守爾况乎一代之興必有一代之法而所謂一代之法者本非成於一代其所循治亦逺矣特因時之宜而少</hi>
<hi>為損益耳遵之可以致治違之則至於亂盖已有眀效大驗於前世庸可率意而輕之歟常同之請知任人任</hi>
<hi>法之說而未察公道私意於時世也尚書侍郎雖未必皆徇私之人要其所御皆宿姦巨猾法眀如是彼猶舞</hi>
<hi>而用之法意一縦則將何所不至哉臣謂今日弊正在於不知謹守祖宗之法而上下因循廢弛倘毎事一以</hi>
<hi>祖宗之法御之何患於不治太上皇帝謂祖宗成憲朕之家法不敢改也是宜寳之以為致治之龜鑑</hi>
𠡠令所刪定官陳琦責監道州江華縣博易場<hi>琦初見十月戊</hi>
<hi>戌</hi>琦嘗上書言臺諫論列吕頥浩不當又訟監察御史<lb/>
<pb n="KR2b0024_WYG_070-8b"/>
劉大中受命出使急於進身首發大臣并懇要路先乞<lb/>
面奏及計㑹降詔三事大中奏臣果欲進身則當承順<lb/>
大臣意㫖庇李回之姦惡不當發其罪及韓顔胄李正<lb/>
民之徒亦不當按劾臣不知出此乃具以聞於陛下致<lb/>
貽大臣之怒急於進身必不如此又遣使之初已畫降<lb/>
聖㫖回日不隔班先次上殿胡䝉朱異薛徽言三人還<lb/>
朝亦便引對何獨臣還必欲結要路而後得對也若夫<lb/>
陛下詔令而琦謂臣將入國門計㑹得之且言於士大<lb/>
<pb n="KR2b0024_WYG_070-9a"/>
夫間謂臣自作詔草進入豈不大害國體琦累受吕頥<lb/>
浩之恩無以酬報姑以是書為報恩之具且以䛕辭取<lb/>
恱舊相儻琦言為是則臣為有罪安得不亟誅夷以懲<lb/>
奉使之失指若琦言誣罔則乞眀正典刑以解天下之<lb/>
惑顔胄琦孫也先以右宣義郎通判吉州大中劾罷之<lb/>
䟽奏故有是命久之顔胄獄成有司當公罪罰金詔貶<lb/>
二秩<hi>顔胄以五年五月甲午降官</hi>　詔沿淮諸寨鄉兵毋得輙擅侵<lb/>
優齊國界分用樞密院請也<lb/>
<pb n="KR2b0024_WYG_070-9b"/>
丙寅詔今来議和與徃日不同更不發遣北人令内外<lb/>
諸軍帥分眀說諭　川陜宣撫司以邠州觀察使永興<lb/>
軍路經畧安撫使知興元府郭浩為利州路經畧安撫<lb/>
使兼知利州<hi>此據利州知州題名附入興元知府題名浩今年七月到不見替時</hi>郢州防<lb/>
禦使利州路馬歩軍副總管田晟權知興元府兼管内<lb/>
安撫使<hi>此以眀年十二月宣撫使奏殺金平功状所繋銜修入興元知府題名無之興元題名稱郭浩</hi>
<hi>以節度使知府利州題名稱浩以承宣使知州皆誤</hi>
戊辰詔北使經由州軍權避金國諱旻晟二字<lb/>
<pb n="KR2b0024_WYG_070-10a"/>
庚午初聞㐮陽失守詔李横等即江北擇地屯駐　是<lb/>
日臨安火承信郎楊有坐縱延燒追一官編管嚴州<hi>是月</hi>
<hi>己夘行遣</hi>
壬申御筆皇城司係専一掌管禁庭出入祖宗法不隸<lb/>
臺察已降指揮更不施行自今臣僚不得妄有陳請更<lb/>
改祖宗法度如違重行黜責先是御史常同既援臺格<lb/>
奏陳而幹辦皇城司馮益等復言本司舊吏張祐等供<lb/>
自祖宗至今並無隸臺察指揮故有是㫖輔臣進呈上<lb/>
<pb n="KR2b0024_WYG_070-10b"/>
曰政使皇城司隸臺察何所憚顧祖宗法不可易今如<lb/>
易之後將輕言變祖宗成憲者衆故不可不慎也　右<lb/>
宣義郎張叔獻直秘閣提㸃江西刑獄公事専切制置<lb/>
䖍漳汀州盗賊叔獻叔夜弟也資政殿學士兼侍讀謝<lb/>
克家薦于上召見而擢之<lb/>
癸酉詔行在民居失火延燒官屋數多者取㫖依軍法<lb/>
甲戌廣南宣諭眀槖奏左朝散郎廣西提㸃刑獄公事<lb/>
董弅左朝散郎廣東轉運判官章傑右朝奉郎廣西轉<lb/>
<pb n="KR2b0024_WYG_070-11a"/>
運判官趙子巖左朝奉郎知英州王縉知貴州趙竒左<lb/>
奉議郎知潮陽縣鄭鬲左修職郎廣東茶鹽司幹辦公<lb/>
事朱倬等十二人治行且言弅公正奉法特立不羣廣<lb/>
西州縣姦貪成風其間能循守吏所恃以安職者弅一<lb/>
人而已倬操修亷正問學淹該公直在官不為勢屈自<lb/>
紹興以後淮鹽不通鹽價騰貴縉奇雖少增其直而皆<lb/>
以剰利歸之公上詔並進官一等竢滿秩赴行在子巖<lb/>
子崧弟縉分水人鬲寕徳人倬閩縣人也<hi>弅傑已見竒未見</hi>
<pb n="KR2b0024_WYG_070-11b"/>
初命有司製渾天儀太史局官丁師仁等請募工鑄造<lb/>
且言若徃他州則臨時定北極髙下量行移易有吕燦<lb/>
者言師仁等所募工不知鑄法况渾天無量行更易之<lb/>
制若用於臨安與天㕘合移徃他州則必有差忒之患<lb/>
至是工部員外郎謝伋言所費既多事體亦大宜先詢<lb/>
考制度敷求通曉天文歴數之學如漢之賈逵張衡本<lb/>
朝之蘇頌者𠫭訪是非然後可作望下温州訪求蘇頌<lb/>
遺書考質制度詔别聽指揮<hi>十四年四月丙戌可𠫭考</hi>
<pb n="KR2b0024_WYG_070-12a"/>
乙亥左司諫唐煇守起居舍人時新除舍人侯延慶在<lb/>
道未至於是改命<hi>延慶眀年二月除少常</hi>　召保静軍承宣使提<lb/>
舉萬夀觀髙世則為樞密都承㫖尋不行　資政殿學<lb/>
士提舉萬夀觀兼侍讀謝克家知台州從所請也克家<lb/>
本吕頥浩所引至是數稱疾求去上許之尋改衢州<lb/>
詔復司馬光十科舉士之制令文武侍從官嵗各舉三<lb/>
人用宰相朱勝非請也　命荆潭制置司統制官呉全<lb/>
湖南制置司統制官吳錫以所部屯武昌時江北屢有<lb/>
<pb n="KR2b0024_WYG_070-12b"/>
警報知黄州鮑貽遜徙治樊口權知漢陽軍呼延虎渡<lb/>
江走鄂州知興國軍徐璋亦以捍寇為辭棄城而去至<lb/>
是乃命二將移屯受岳飛節度而全已死矣於是虎璋<lb/>
皆坐貶秩<hi>二人貶秩在四年二月乙未</hi>
丙子親衛大夫寕州觀察使提舉亳州眀道宫韋淵言<lb/>
自宣和至今十二年未嘗磨勘乞遷秩吏部言在法横<lb/>
行無以年勞磨勘者上曰若宣和皇后來歸勢必推恩<lb/>
外家姑留此以需母后之歸可也乃命留俟焉　直秘<lb/>
<pb n="KR2b0024_WYG_070-13a"/>
閣主管江州太平觀張潁卒<hi>潁孝純子</hi>
丁丑詔宣諭官所劾贓吏罪至死者令刑寺摘出情理<lb/>
巨蠧之人三兩名令所在留禁俟㫖時議舉祖宗杖黥<lb/>
之制故有是命　初令賓横宜觀四州守臣専管買發<lb/>
戰馬如邕州例以提舉廣西買馬李預言逐州並係接<lb/>
連外界可以招誘故也<lb/>
戊寅右承事郎直徽猷閣張滉主管江州太平觀　鎮<lb/>
江建康府淮東宣撫使韓世忠奏本司𠫭謀官已下序<lb/>
<pb n="KR2b0024_WYG_070-13b"/>
位詔謀議官與提舉茶鹽官叙官機幹官與諸州通判<lb/>
官序既而世忠援孟庾例為言且謂發運司幹官令在<lb/>
通判之上乃詔謀議官知州資序人與提刑運判叙官<lb/>
機幹官如發運司例<hi>後㫖在四年三月甲戌</hi>　荆潭制置使王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>
以兩遇賊皆敗二將俱死鬱鬱無憀㑹得江北警報欲<lb/>
移師鄂州防江程昌㝢曰江北實無事乃李横自棄㐮<lb/>
陽鄂州孤城亦冀公速来少安爾今二橋已就事功垂<lb/>
成大軍一還難以復合願公少留共破三寨若鄂州有<lb/>
<pb n="KR2b0024_WYG_070-14a"/>
警疾馳尚可及也<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>不聽是日<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>引大軍還鄂州留統<lb/>
制官王渥趙興及湖南將馬凖歩諒四軍權聽昌㝢節<lb/>
制於是昌㝢移屯上芷决賊堤四百丈<lb/>
己卯蠲南劒州所負民間獻納錢十六萬緡自建炎初<lb/>
勸民出財助國寄儲是州葉濃之亂諸司悉取為軍費<lb/>
至是户部責償而侍御史辛炳言本州累經殘破今必<lb/>
以等第再取於民其為數百萬户之害豈特十六萬緡<lb/>
而已上以為然乃寢前命<lb/>
<pb n="KR2b0024_WYG_070-14b"/>
庚辰詔諸州大辟應奏者從提刑司具因依繳奏申舊<lb/>
制也時上既欽恤庶獄而言者以為州縣之制於罪無<lb/>
可矜者類以疑讞上聞冀幸寛貸其意以為失出之罰<lb/>
輕隂徳之報厚姦胥猾吏旁縁惟貨元惡巨蠧罔有悛<lb/>
心望自今罪人情渉疑慮並申憲司閱實委有可憫本<lb/>
州當職官與提刑司官連書具奏事下刑寺刑部言舊<lb/>
法已是詳備若如所陳反見迂枉望坐條申嚴行下從<lb/>
之　直秘閣知簡州勾光祖為陜西轉運判官光祖有<lb/>
<pb n="KR2b0024_WYG_070-15a"/>
吏才川陜宣撫司承制授之至是申命<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0024_WYG_070-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建炎以来繫年要錄巻七十<lb/>
</p>
<p>
</p>
  </div>
</body>
</text>
</TEI>
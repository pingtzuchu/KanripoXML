<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以來繫年要録巻一百六十五</head> <lb/>
    <p>
<pb n="KR2b0024_WYG_165-1a"/>
欽定四庫全書<lb/>
　建炎以來繫年要録巻一百六十五<lb/>
　　　　　　　　　　　宋　李心傳　撰<lb/>
紹興二十有三年秋七月<hi>按是月戊子朔</hi>己丑詔民間所欠私<lb/>
債還利過本者並與依條除放先是温州布衣萬春上<lb/>
書乞將民間有利債負還息未還息及本未及本者並<lb/>
與除放庶幾少抑豪右兼并之權而伸貧民不平之氣<lb/>
詔送户部上謂大臣曰若止償本則上户不肯放債反<lb/>
<pb n="KR2b0024_WYG_165-1b"/>
為細民之害可令仔細措置至是行下<hi>上語在五月壬寅</hi>
庚寅右正言兼崇政殿說書史才試右諫議大夫　殿<lb/>
中侍御史兼崇政殿說書魏師遜試侍御史<lb/>
辛卯諸王宫大小學敎授王綸面對乞委有司將先聖<lb/>
從祀之士詳加蒐括自國子監為始重行綵繪以其式<lb/>
鏤板遍下諸郡縣詔送禮部<lb/>
壬辰詔平江府湖秀州實被水貧乏下户未納夏稅並<lb/>
權住催理俟秋成日輸納用户部請也<lb/>
<pb n="KR2b0024_WYG_165-2a"/>
丙申右承議郎幹辦行在諸司糧料院張常先提舉江<lb/>
南西路常平茶鹽公事常先叔夜子故超用之<hi>按紹興二十六</hi>
<hi>年十月凌哲劾劉伯英章䟽稱伯英在江西從人至服文繡知撫州趙士鵬䟽其事秦檜不得已遣張常先代</hi>
<hi>之使離任日厯二十一年閏四月甲辰右奉議郎劉伯英提舉江西常平茶鹽公事今附此更須詳考</hi>
戊戍太師尚書左僕射秦檜言臣伏惟陛下昨自軍興<lb/>
之初為宗社生靈計躬至軍前權與和好因上格天心<lb/>
中興國祚臣至愚極陋繼亦將命出於自請當是時豈<lb/>
意有今日依乗風雲之幸葢捐軀殉國萬一近似乃得<lb/>
<pb n="KR2b0024_WYG_165-2b"/>
與今日休兵保邦之大議非偶然也靖康之末邦昌僭<lb/>
號臣獨不戴異姓乞於皇宗不預背盟之議者選擇繼<lb/>
統其後軍前取出欲行懲斷幸而不死驅之逺去臣終<lb/>
不變初議至為徽宗草書以為南朝有子不當相待遽<lb/>
如石晉北朝雖傲岸自用猶即遣人厚送錢絹至盈萬<lb/>
數後有傳録至中朝者其本尚在可考不誣愚臣君臣<lb/>
之契與立朝本末如此昨自初還朝時首奏令劉光世<lb/>
通書請好其後吕頥浩都督在外臣又奏遣北人招討<lb/>
<pb n="KR2b0024_WYG_165-3a"/>
都監門客通書求好未幾邊報王倫來歸頥浩遂欲攘<lb/>
以歸己力援張邦昌友壻朱勝非來朝繼而圍城中人<lb/>
綦崈禮與頥浩勝非援邦昌時受偽命人謝克家復來<lb/>
經筵當臣之求去也陛下撫諭再三恩意欵宻臣獨以<lb/>
書生不識事體以必退為真是時頥浩乃與權邦彦同<lb/>
日留身乗閒建言以謂宰相之去乃無一事於是旋易<lb/>
臺諫擬請御筆至崈禮草制之日請以為據崈禮被逐<lb/>
常以所得御筆公示廣衆不知事君之體至於如此士<lb/>
<pb n="KR2b0024_WYG_165-3b"/>
大夫雖每竊笑然臣以出處自有本末後世當有公議<lb/>
不必與此輩較曲直故不論今崈禮已死無子獨有女<lb/>
嫁謝克家之孫伋之子若不收拾所降御筆復歸天府<lb/>
則萬世之後忠逆不分微臣得君立朝無所考信實害<lb/>
國體伏望特降睿㫖令台州取索崈禮所受御筆繳進<lb/>
仍以臣今奏䟽送付史館永以傳信不勝幸甚從之<hi>王明</hi>
<hi>清揮塵後録紹興二年秦㑹之罷右僕射綦叔厚之文禠職告詞謝任伯之文綦謝姻家也秦大憾之先是髙</hi>
<hi>宗有御劄云秦檜不知治體信任非人人心大揺怨讟載路乙亥秦詢知御劄在任伯之子伋景思處作劄子</hi>
<pb n="KR2b0024_WYG_165-4a"/>
<hi>自陳大槩云陛下是時尚未深知臣所以有此乞行抽取得㫖下台州從伋取索得之按謝克家建炎四年秋</hi>
<hi>自禮部尚書除參知政事紹興元年春以資政殿學士奉祀明年春秦檜免相克家無縁草制詞葢綦崈禮無</hi>
<hi>子而女歸謝伋之子故御札在謝氏耳檜此奏在二十三年癸酉今云乙亥亦誤兼䟽中具言其初乞罷時上</hi>
<hi>眷甚厚而吕頥浩軰留身旋請御筆亦無陛下尚未深知臣之說葢明清聞之不審因筆之於書耳</hi>
癸卯右朝請大夫主管台州崇道觀劉領特貸命除名<lb/>
勒停送瓊州編管仍籍没家財左朝議大夫提舉臨安<lb/>
府洞霄宫郴州居住折彦質特降一官領嘗知郴州忠<lb/>
訓郎孟導為永興縣尉鞫刼盗妄通土豪承節郎蕭汝<lb/>
<pb n="KR2b0024_WYG_165-4b"/>
霖領以為信遣導率射士焚其居而捕之斬汝霖彦質<lb/>
坐與汝霖交通請佃舊縣基為居第並為本州通判案<lb/>
發法寺鞫實故有是命於是領之子將仕郎紘亦追毁<lb/>
所授文書送惠州導除名送韶州並編管兵官武節郎<lb/>
辛堅之從義郎李世顯皆除名編管湖南<hi>本州通判姓名當考</hi>
戊申將作監主簿孫夀祖面對論湖廣䕫峽多殺人而<lb/>
祭鬼近又寖行於他路浙路有殺人而祭海神川路有<lb/>
殺人而祭鹽井者望飭監司州縣嚴行禁止犯者鄉保<lb/>
<pb n="KR2b0024_WYG_165-5a"/>
連坐仍毁巫鬼淫祠以絶永害從之<lb/>
庚戌右諫議大夫史才言浙西民田最廣而平時無甚<lb/>
害之憂者太湖之利也數年以來瀕湖之地多為軍下<lb/>
兵卒侵據為田擅利妨農其害甚大隊伍既衆易於施<lb/>
工累土增髙長堤彌望名曰壩田旱則據之以溉而民<lb/>
田不沾其利水則逺近汎濫不得入於湖而民田盡没<lb/>
矣欲望委本路監司躬行究治盡復太湖舊迹使軍民<lb/>
各安其職田疇盡䝉其利從之<lb/>
<pb n="KR2b0024_WYG_165-5b"/>
辛亥敷文閣待制林又引年告老詔遷一官致仕<lb/>
癸丑大理寺主簿吳伸面對乞諸縣鎮寨土兵不得假<lb/>
借及私役差出以妨敎閱從之<lb/>
是月少保昭化軍節度使醴泉觀使駙馬都尉和國公<lb/>
潘正夫薨于婺州贈太傅官給葬事<lb/>
八月戊午朔侍御史魏師遜言近嵗州縣小官既滿而<lb/>
監司郡守不與批書多致狼狽若謂催科未足獄案未<lb/>
具合前期督察望勅監司郡守既滿即與批書如更挾<lb/>
<pb n="KR2b0024_WYG_165-6a"/>
私意令御史臺按劾從之<hi>熊克小厯作侍御史鄭仲熊言按仲熊此時纔為國子監</hi>
<hi>主簿克葢誤也</hi>
癸亥大理正石邦哲面對論監司郡守車服踰侈乞禁<lb/>
戢詔在内委御史臺彈奏在外令監司舉劾仍互察<lb/>
右武郎潘堯夫添差兩浙東路兵馬鈐轄婺州駐劄直<lb/>
秘閣添差通判嚴州鄭珙移婺州並轉一官幹故贈太<lb/>
傅潘正夫葬事用吳國長公主請也<lb/>
乙丑岳陽軍節度使開封儀同三司權主奉濮安懿王<lb/>
<pb n="KR2b0024_WYG_165-6b"/>
祠事士撙薨贈太傅追封韶王其弟降授郢州防禦使<lb/>
士嵰特復潭州觀察使諸子遷官除職者九人後諡恭<lb/>
靖<lb/>
丙寅草料場言行在嵗用馬草乞下兩浙漕司收買以<lb/>
經總制錢償其直從之　詔秘閣修撰提㸃佑神觀秦<lb/>
堪今任已滿令接續理任從其請也　左宣教郎王孝<lb/>
亷謀據成都以叛伏誅初孝亷之父輔以左朝請大夫<lb/>
守合州<hi>輔蔡州人初見十二年正月</hi>所為不法左朝奉大夫史聿時<lb/>
<pb n="KR2b0024_WYG_165-7a"/>
為潼川府路轉運判官置獄遂寜府窮治之孝亷與其<lb/>
兄孝忠俱就逮輔憂懼死聿移䕫州路轉運判官獄遂<lb/>
不竟孝亷兄弟知不免隂懷異志即歸所寓成都府破<lb/>
産招集亡命多市弓劔戰具閭井之無頼者靡然從之<lb/>
㑹敷文閣待制四川安撫制置使兼知成都府曹筠當<lb/>
以是夕詣府學宿齋孝忠與其徒謀夜襲府學殺筠然<lb/>
後舉事忠訓郎王立伺知其謀與孝忠家婢潛以告本<lb/>
路兵馬鈐轄左武大夫英州刺史柳佾佾率官兵以素<lb/>
<pb n="KR2b0024_WYG_165-7b"/>
隊往捕孝忠與其徒相拒敵官軍死者三人佾走趨府<lb/>
治筠卧閤不出都鈐轄司幹辦公事張行成排闥入告<lb/>
始授甲討之孝忠等徐歩至府門縱火人皆驚散孝忠<lb/>
等馳出衙西門官軍躡其後孝忠孝亷登樓自刎死孝<lb/>
忠子大正與其黨樊常等五人為官軍所殺餘黨二十<lb/>
八人走郫縣後四日皆伏誅轉運副使直徽猷閣吳坰<lb/>
裒取孝忠文書具言於朝詔劾孝忠反狀餘皆悉原之<lb/>
官軍以次受賞凡為錢萬七千餘緡聿丹陵人<hi>行成已見紹興</hi>
<pb n="KR2b0024_WYG_165-8a"/>
<hi>九年五月</hi>於是坰已移知荆南府筠移知宣州然皆未受命<lb/>
也<hi>日厯紹興二十年七月辛亥左朝奉大夫史聿改除䕫州路轉運判官八月辛未左朝請大夫知合州王</hi>
<hi>輔守本官致仕成都記吴坰八月十五日改知荆南府曹筠係十二月二十四日移知宣州</hi>
丁卯保義郎閤門祗候劉懃特添差臨安府兵馬鈐轄<lb/>
仍釐務請給人從等並依正官例懃懋弟也<lb/>
戊辰藉田令楊倓直秘閣主管佑神觀免奉朝請<lb/>
辛未御史臺主簿胡襄守監察御史宣正大夫安慶<lb/>
軍承宣使提舉佑神觀陳腆改提舉江州太平興國宫<lb/>
<pb n="KR2b0024_WYG_165-8b"/>
任便居住腆内侍也先是有徐思忠者以事縶大理獄<lb/>
上諭秦檜曰聞思忠事連及腆如見贓證可與盡理行<lb/>
遣凡數月乃有是命<hi>上語在六月己未徐思忠本末不見以林泉野記考之腆恐是秦檜</hi>
<hi>府承受當考</hi>
壬申上謂大臣曰頃令諸路帥臣招軍至今多月尚未<lb/>
有到者可令樞宻院舉催<lb/>
丙子大理寺丞孫敏修面對言州縣獄官不得其人一<lb/>
切付之胥吏輕重髙下悉出其手望下有司參詳將罪<lb/>
<pb n="KR2b0024_WYG_165-9a"/>
人初入門情犯先令知通令佐親視供責文狀入案然<lb/>
後付獄推鞫修立成法行下庶幾罪人情偽易察使猾<lb/>
吏無以措手詔刑部看詳申省<lb/>
己卯詔以建康府永豐圩賜秦檜仍令江東漕司同本<lb/>
府葺治限十二月末須管了畢　侍衛親軍歩軍副都<lb/>
指揮使武安軍承宣使充福建路馬歩軍副都總管王<lb/>
貴卒<lb/>
壬午保義郎閤門祇候成彦忠為閤門宣賛舎人彦忠<lb/>
<pb n="KR2b0024_WYG_165-9b"/>
閔之子也<lb/>
甲申武功大夫吉州團練使新江南西路馬歩軍副總<lb/>
管丁禩移江南東路副總使建康府駐劄<lb/>
乙酉左朝奉郎鄭康佐知惠州代還言陛下臨御以來<lb/>
詔令為民而下者十常八九所以天祐一德民懷有仁<lb/>
然親民莫如守令按察莫如監司若監司廵厯或不周<lb/>
遍則遐方僻壤郡邑官吏循習弛怠奉行必有不謹者<lb/>
望申飭攸司自中興以來省刑罰薄稅斂凡恤民寛厚<lb/>
<pb n="KR2b0024_WYG_165-10a"/>
之詔令編類成書以賜守令仍令監司嵗内分廵所部<lb/>
要務周備以察奉行詔令之當否官吏之勤惰庶幾咸<lb/>
思報舉庶職惠養黎元以稱勵精求治之意詔令敕令<lb/>
所編類<hi>二十五年成書</hi>
丙戍右宣教郎薛仲邕為大理司直仲邕曹泳之甥故<lb/>
秦檜用之<lb/>
是月諸路發解舉人而右文殿修撰秦塤當就兩浙轉<lb/>
運司取應檜親黨或謂平江府觀察推官蕭燧曰秋試<lb/>
<pb n="KR2b0024_WYG_165-10b"/>
必主文燧詰其故曰丞相有孫就舉漕臺将以屬君燧<lb/>
謝曰燧初仕敢欺心耶漕檄下乃秀州也至則溢員就<lb/>
院易一張教授者去塤果前列燧青江人進士甲科既<lb/>
為檜所怒自是浮沉州縣者十年<hi>此以謝諤所作燧行狀修入但行狀稱丞</hi>
<hi>相有子又稱熺果前列皆小誤也熺紹興十二年登科燧十八年登科葢在其後今年就舉者乃塤耳日厯紹</hi>
<hi>興二十六年五月辛丑湯鵬舉論陳之茂為秋試考官違法營私取秦塤於髙等不知之茂此時為何官當考</hi>
九月丁亥朔左承議郎王之望提舉荆湖南路常平茶<lb/>
鹽公事之望自荆門代歸獻啓於太師秦檜厯叙勞績<lb/>
<pb n="KR2b0024_WYG_165-11a"/>
每句䟽解其下凡數千言又上少保秦熺書頌其德合<lb/>
於坤之六二熺喜遂有是命<lb/>
戊子詔自今行在官司斷配罪人應𨽻本州本城者並<lb/>
配近行在州其己配𨽻者令所屬配出門以大理少卿<lb/>
張柄援在京舊制有請也<lb/>
壬辰秘書省正字兼權中書舎人周麟之罷以右諫議<lb/>
大夫史才論麟之意在即真常懷不滿乃與在外狡佞<lb/>
失志不得逞者隂相交結專為是非誑惑羣聽故也<lb/>
<pb n="KR2b0024_WYG_165-11b"/>
癸巳熈州觀察使都總領河南蕃兵將隴右郡王趙懷<lb/>
恩為鼎州觀察使充成都府兵馬鈐轄<lb/>
甲午上謂大臣曰聞潼川路水災可令轉運常平司將<lb/>
被災州縣檢放賑濟<lb/>
丁酉右從政郎監行在太平惠民北局林一鳴為敕令<lb/>
所刪定官一鳴一飛弟也<lb/>
己亥右諫議大夫史才言臨安府府學教授楊良輔素<lb/>
無術業頃充平江府考試官陞黜失當不平之恨聞於<lb/>
<pb n="KR2b0024_WYG_165-12a"/>
鄰境詔罷之<hi>平江府秋試陞黜不知鄰境何以聞不當者</hi>
庚子敕令所刪定官吳曾面對乞禁採捕鹿胎為飾因<lb/>
舉真宗皇帝不殺羊羔事以為自澶淵講好之後十有<lb/>
九年不言兵而天下富庶者其源葢出於此望詔有司<lb/>
告誡士庶之家並不得戴鹿胎冠子及所産之地不得<lb/>
採捕庶幾上副陛下好生之本意詔刑部申嚴施行<lb/>
辛丑大理寺丞郭唐卿面對論州縣推勘罪人於他處<lb/>
追取㑹問往往囬報稽留致淹刑禁乞申嚴令甲程限<lb/>
<pb n="KR2b0024_WYG_165-12b"/>
施行從之<lb/>
乙巳左中大夫吳㮚行監察御史㮚自楚州召還入對<lb/>
論兩淮定稅之初乞委監司守臣督責諸邑縣令務要<lb/>
均平庶幾民被實惠既對遂有是命<lb/>
丁未右文殿修撰新知廬州曾慥乞與建康府都統制<lb/>
王權同議營田上曰當令熟議其可否如與之中分其<lb/>
利使軍人樂然從之乃可行也<lb/>
己酉直秘閣知臨安府趙士㣓與直徽猷閣知紹興府<lb/>
<pb n="KR2b0024_WYG_165-13a"/>
曹泳兩易仍各進職一等<lb/>
辛亥宰執進呈左朝奉大夫知靜江府陳璹奏廣西邊<lb/>
面闊逺兵額頗多稅米所入不足贍給祖宗以來隨苗<lb/>
和糴每石價錢四百或五百文足而漕司從來以苗米<lb/>
支移所納價錢每石却至三貫文足比之所支和糴本<lb/>
錢多至數倍望委本路帥臣與轉運司官公共相度少<lb/>
增和糴之直略鐫折米之價務令適中俾民力稍紓漕<lb/>
計不乏實公私經乆之利詔户部取索措置申省上又<lb/>
<pb n="KR2b0024_WYG_165-13b"/>
曰璹善治郡與除直秘閣知潭州其他有昬耄不任事<lb/>
之人令自陳宫觀時秦檜當國凡謫官在嶺外者雖其<lb/>
親舊不敢相聞葢傾險急進者或窺伺中傷以為竒貨<lb/>
璹頗能調䕶遷客左朝奉郎通判靜江府汪應辰檜之<lb/>
所不樂者璹獨與之相善至是檜薦璹有材召赴行在<lb/>
至則復以長沙命之上亦莫測其故也<hi>日厯二十六年七月戊申載上</hi>
<hi>語云陳璹本秦檜所薦謂其才可作帥召來不旬日復遣去莫曉其意乃與日厯所載陳璹善治郡聖語全不</hi>
<hi>同疑宋樸所修時政記有遷就也</hi>
<pb n="KR2b0024_WYG_165-14a"/>
冬十月丙辰朔皇姪瓊州觀察使居廣遷常德軍承宣<lb/>
使親賢宅宗子六子並進一官以居廣等自陳祖父各<lb/>
任節度使並於靖康年中扈從二聖過軍前其後該遇<lb/>
大禮并聖節合得恩澤共一百二十餘次乞比附收使<lb/>
故有是命　秘書省著作佐郎丁婁明面對言州郡稅<lb/>
額自祖宗以來取之有制而吏弗遵守乃於額外誅求<lb/>
以助公帑望詔有司凡諸州於額外收稅及增置專欄<lb/>
非理搜檢者長吏而下悉置典憲仍委監司按劾翌日<lb/>
<pb n="KR2b0024_WYG_165-14b"/>
進呈上可其奏因諭曰婁明所論多是專欄等作過其<lb/>
間監官或通知利不盡歸公家而害及百姓如臨安尤<lb/>
甚可令曹泳與漕司多方約束<lb/>
丁巳侍御史魏師遜言郡守年及七十欲令許其自陳<lb/>
宫觀庶幾公私兩得其便若猶有志在忝竊不自退省<lb/>
者仍望朝廷取索職位姓名與理作自陳宫觀從之<lb/>
戊午監察御史施鉅為中書門下省檢正諸房公事監<lb/>
察御史吳㮚行尚書左司郎中後五日以鉅為大金賀<lb/>
<pb n="KR2b0024_WYG_165-15a"/>
正旦使帶御器械冀彦明副之㮚為賀生辰使閤門宣<lb/>
賛舎人張彦攸副之彦明開封人也<hi>彦攸己見</hi>
己未責授朝奉郎少府少監全州安置劉岑特差主管<lb/>
台州崇道觀建昌軍居住左朝奉大夫直秘閣王縉<lb/>
致仕從所請也<lb/>
庚申太府寺丞兼權刑部員外郎史祺孫令吏部差監<lb/>
臨江軍新塗縣酒稅時武臣孫士道者習幻怪之術而<lb/>
朝士或與之㳺祺孫至執弟子禮大理正石邦哲謝邦<lb/>
<pb n="KR2b0024_WYG_165-15b"/>
彦皆從之侍御史魏師遜奏祺孫敗俗傷教上曰士大<lb/>
夫學先王之道乃從妄人習妖怪之術以欺愚惑衆若<lb/>
不罷斥無以戒後人乃有是命時士道已繫獄於是邦<lb/>
哲邦彦皆坐免官<hi>石邦哲謝邦彦罷大理正在是月丁丑去此凡十八日未知與宋樸有無</hi>
<hi>相關當考</hi>
壬戍右朝請大夫邢總特降一官以前知道州失覺察<lb/>
諸縣催理積欠二稅㑹赦乃有是命<lb/>
丙寅國子監主簿鄭仲熊諸王宫大小學教授王綸並<lb/>
<pb n="KR2b0024_WYG_165-16a"/>
守監察御史　大理寺丞環周面對乞今後諸州有結<lb/>
解公事不得退囬下縣如情節不圓令官長審實推鞫<lb/>
依限結斷庻無干証騷擾之弊詔刑部㸔詳<lb/>
戊辰端明殿學士簽書樞宻院事兼權參知政事宋樸<lb/>
罷右諫議大夫史才論樸執政無狀樸聞求去章四上<lb/>
詔以本職提舉江州太平興國宫才言樸為士而不自<lb/>
愛乃違道罔俗與丐者為伍其欺誕罔俗罪不在少正<lb/>
卯之下望重行竄逐詔樸落職大理評事俞長吉面<lb/>
<pb n="KR2b0024_WYG_165-16b"/>
對言監司郡守閒有喜怒自私僚屬少拂其意既無顯<lb/>
過可加則必倚閣請俸至有經年無一禄養者欲望嚴<lb/>
行戒飭如州縣官實有罪戾並依法按治不許倚閣請<lb/>
俸從之<lb/>
壬申右諫議大夫兼侍講史才充端明殿學士簽書樞<lb/>
宻院事皇叔安逺軍承宣使同知大宗正事士街權<lb/>
主奉濮安懿王祠事<lb/>
丁丑户部侍郎徐宗說言宣州太平州圩田為水所壞<lb/>
<pb n="KR2b0024_WYG_165-17a"/>
乞委司農寺丞兼權户部郎官鍾世明前去措置從之<lb/>
其後世明言宣州化成惠民二圩蕪湖縣萬春陶新政<lb/>
和猶山永興保成咸寳保勝保豐衍惠十圩當塗縣廣<lb/>
濟一圩每圩長者數十里用工數百萬計乞以常平錢<lb/>
米貸民修築亦從之先是宣州大水其流泛溢至太平<lb/>
州凡太平境内沿湖諸圩悉為衝决㑹溧陽縣丞龔鋈<lb/>
以修圩之䇿獻於秦檜檜乃以幹辦府丁禩為江東副<lb/>
總管往集其事至是繼命世明又以鋈為本路提舉司<lb/>
<pb n="KR2b0024_WYG_165-17b"/>
屬官俾視其工役既而知當塗縣張津謂被水農民流<lb/>
徙過半若令自修力不能辦遂用其說共興長埂周廻<lb/>
百八十里包諸小圩未幾成然鋈所役夫萬計人之死<lb/>
者甚衆先是臨安府守臣曹泳薦監激賞酒庫龔釜於<lb/>
檜使掌平江府秀州莊産釜既改秩即令權監六部門<lb/>
又創立㸃檢人使程頓為名出使二郡釜因徧詣田所<lb/>
相視有瘠薄者即追售田之人勒償元直民甚苦之鋈<lb/>
釜皆鑒弟津宜春人也<hi>此以日厯所載紹興二十六年三月丙辰周方崇論龔釡三月</hi>
<pb n="KR2b0024_WYG_165-18a"/>
<hi>癸亥湯鵬舉論鍾世明二十八年二月甲辰葉義問論龔釡龔鋈三章參考修入他書葢未見也或謂臺官所</hi>
<hi>言多得之風聞未必盡實臣參之以事而無疑考之以時而可據則臺官所言乃天下公論何不實之有按日</hi>
<hi>厯今年八月二十二日己卯有㫖永豐圩己賜秦檜可令江東轉運司並建康府修整損壞去處二十七日甲</hi>
<hi>申有㫖新江西副總管丁禩改差江東副總管建康府駐劄替張保過滿闕十月二十二日丁丑户部狀勘㑹</hi>
<hi>宣州太平州所管官私圩田内有被水衝破圩垾去處乞委鍾世明前去措置有㫖依故鵬舉劾䟽謂世明見</hi>
<hi>丁禩往太平州修圩遂交結丁禩同往即指此也户部指名乞差郎官往外州幹事前亦未有此例是時户部</hi>
<hi>無尚書而侍郎乃徐宗說獨真葢宗說專為秦檜營田産故有此請也臣謹按檜擅政之日凡渉私事者於時</hi>
<hi>政記及日厯中一切削去而檜又嚴禁私史故其勞民為己如此等事後人皆不得而知今當因事書之以見</hi>
<pb n="KR2b0024_WYG_165-18b"/>
<hi>其實</hi>　大理寺主簿吳伸添差簽書保寧軍節度判官㕔<lb/>
公事<lb/>
戊寅宰執進呈養濟事上曰外路恐奉行㓕裂須令實<lb/>
給錢米以施實惠乃詔户部申嚴行下<hi>日厯今年十二月二十二日丙</hi>
<hi>子宻院檢詳諸房文字齊旦乞申飭州縣如法賑給養濟有旨令户部申嚴行下不知即此事否或日厯誤繫</hi>
<hi>於彼也戊寅乃十月二十三日</hi>　侍御史兼崇政殿說書魏師遜試御<lb/>
史中丞<lb/>
壬午監察御史鄭仲熊守右正言前四日仲熊與監察<lb/>
<pb n="KR2b0024_WYG_165-19a"/>
御史王綸俱被引對而仲熊有是命時秦檜秉政久而<lb/>
張俊楊存中為檜所厚於是仲熊首論定國是久任用<lb/>
與推誠於有功之宿將其言率多阿附時論鄙之<lb/>
癸未御史中丞魏師遜權侍講<lb/>
是月金主亮祫享太廟前一夕宿齋正殿祭之日亮被<lb/>
衮執圭乗玉輅備仗衛出通天門詣太廟行禮禮畢易<lb/>
逺遊冠絳紗袍乗金輅奏樂還宫其後禘祭亦如之祫<lb/>
以三年禘以五年用禮官議也<lb/>
<pb n="KR2b0024_WYG_165-19b"/>
十有一月<hi>按是月丙戍朔</hi>丁亥慶逺軍節度使知福州張澄提<lb/>
舉江州太平興國宫以疾自請也澄未聞命而卒贈檢<lb/>
校少保後諡僖敏<lb/>
戊子右正言鄭仲熊兼崇政殿說書<lb/>
庚寅徽猷閣待制提舉江州太平興國宫張綱引年告<lb/>
老詔進一官致仕<lb/>
辛卯右朝散大夫知台州張昌主管台州崇道觀以引<lb/>
年有請也自是守臣相繼有請皆從之昌時年八十九<lb/>
<pb n="KR2b0024_WYG_165-20a"/>
矣<hi>王明清稱秦檜於官簿中為昌减去十嵗已見紹興十二年五月戊申昌差知真州注</hi>
壬辰經筵講尚書徹章賜秦檜玉帯名馬<lb/>
癸巳宰執進呈上顧謂檜曰朕記此書自說書官尹焞<lb/>
始觀焞進講皆其師程頥之說餘無可取檜曰程氏之<lb/>
徒祖宗之諱不避而諱其師之名甚嚴事君事師之道<lb/>
恐不當有厚薄兼己受官乃更欲廪人繼粟庖人繼肉<lb/>
曾不知孟子處賔師之位仕而不受禄則有此禮先是<lb/>
胡安國奉詔修春秋傳於諸經正文不諱故檜及之然<lb/>
<pb n="KR2b0024_WYG_165-20b"/>
程頥元祐中實未嘗言禄檜葢誤也<lb/>
甲午右正言鄭仲熊言工部員外郎楊迥監察御史胡<lb/>
襄心嚮胡寅之門有識之士為之切齒葢自趙鼎妄立<lb/>
專門互相標榜大開交結詭計周宻朝事一切不恤一<lb/>
時羣小所聚而寅為之魁及今事已敗而人猶惟寅是<lb/>
嚮不知國家何負此輩而迥與襄甘心從之凡有從東<lb/>
南來者逈必首詣之訪其蹤跡略無顧避襄比當秋闈<lb/>
監試題目衆已議定襄乃中夜自易之意私其黨初趙<lb/>
<pb n="KR2b0024_WYG_165-21a"/>
鼎立專門之後有司附㑹專務徇私不論才與不才有<lb/>
是說必寘之髙等士子扼腕二十年於兹今襄又為之<lb/>
倡欲使人人盡歸於趙鼎胡寅之門而後已臣所以為<lb/>
國家慮之欲望亟賜罷黜庶使邪正一分而在位者知<lb/>
所戒懼於是迥襄並罷<lb/>
丙申武德大夫榮州刺史兼閤門宣賛舎人提舉佑神<lb/>
觀潘邵落閤職陞領和州防禦使<lb/>
己亥平海軍承宣使知南外宗正事士珸卒年四十六<lb/>
<pb n="KR2b0024_WYG_165-21b"/>
贈少師追封和義郡王後諡忠靖<lb/>
庚子吏部郎中沈虛中面對言在外官司取㑹保明待<lb/>
報文字供申稽遲動渉嵗月間有故作不圓脫漏大節<lb/>
致妨行遣結絶在法有三次無囘報送不干礙官司究<lb/>
治之文今欲州委通判監司委主管文字凡承受省符<lb/>
置籍記録每月終具若干已報未報申所屬曹部照㑹<lb/>
監司按行取籍互相紏察庶得文移不致壅滯詔六部<lb/>
長貳同共看詳申省<lb/>
<pb n="KR2b0024_WYG_165-22a"/>
壬寅詔為張叔夜立廟於信州永豐縣墓側賜名旌忠<lb/>
叔夜之死也其家葬衣冠於縣境至是乃請建祠焉<lb/>
甲辰秦檜進呈大宗正司條令成書上曰昨日徧閱所<lb/>
修甚有條理可頒行之　右武大夫文州刺史王福特<lb/>
轉行拱衛大夫福張俊親校也始以車駕臨幸賜第恩<lb/>
進二秩吏部言礙正法令囘授俊再請乃特命之其曹<lb/>
四人皆自正使陞領遥郡防禦團練使有差<lb/>
乙巳以經筵徹章賜宰執講讀說書修注官御筵於秘<lb/>
<pb n="KR2b0024_WYG_165-22b"/>
書省自是以為故事<lb/>
戊申將作監丞錢端英面對言州縣折帛錢昨已降指<lb/>
揮盡於下户折納既免鬭成端匹之弊又得折價亷中<lb/>
下之家實受其賜而州縣尚或因仍舊例髙下一概科<lb/>
折唯務掊取畸零致使良法美意不得宣布望明詔有<lb/>
司申嚴行下詔户部檢坐見行指揮仍措置務令必行<lb/>
以優下户<lb/>
己酉秘書省校書郎兼權國子博士王佐罷以右正言<lb/>
<pb n="KR2b0024_WYG_165-23a"/>
鄭仲熊言佐攝職成均試官例當輪出題目佐必攘易<lb/>
之以私所嚮趙鼎之餘黨也<lb/>
十有二月丁巳左朝請郎陳孝則知英州還奏本州宜<lb/>
安縣稅務月額止於十千而監官請俸兩倍其數不惟<lb/>
州郡過有賠費而於商旅實有阻抑詔户部取索似此<lb/>
去處並罷<lb/>
戊午中書門下省檢正諸房公事充大金賀正旦使施<lb/>
鉅等入辭上戒之曰嵗遣信使已有定例使指之外不<lb/>
<pb n="KR2b0024_WYG_165-23b"/>
可生事<lb/>
癸亥太傅昭慶軍節度使萬夀觀使平樂郡王韋淵薨<lb/>
贈太師命睿思殿祇候王晉行䕶葬事<lb/>
丁卯右文殿修撰提舉佑神觀秦塤為敷文閣待制右<lb/>
承務郎吳益直秘閣以檜辭免進大宗正司敕令加恩<lb/>
也檜以塤當就省試辭庚午詔俟畢試取㫖封塤妻髙<lb/>
氏為和國夫人<lb/>
乙亥寳文閣學士提舉江州太平興國宫梁汝嘉卒<lb/>
<pb n="KR2b0024_WYG_165-24a"/>
徽猷閣直學士提舉江州太平興國宫李擢卒於合州<lb/>
戊寅司農寺主簿王秬直秘閣提舉福建路常平茶事<lb/>
秬乞外任上覽除目曰秬父雲死於使事可與職名乃<lb/>
有是命<lb/>
庚辰集英殿修撰知常州錢周材以親老乞歸養詔周<lb/>
材充敷文閣待制提舉江州太平興國宫　直徽猷閣<lb/>
主管台州崇道觀王洋卒<lb/>
癸未樞宻院檢詳諸房文字齊旦面對乞禁止民庶之<lb/>
<pb n="KR2b0024_WYG_165-24b"/>
家車服踰制詔申嚴行下<lb/>
閏十二月乙酉朔雪秦檜稱賀上曰是當臘中來嵗農<lb/>
事可喜也<lb/>
戊子皇叔明州觀察使同知大宗正事士籛特遷定江<lb/>
軍承宣使<lb/>
壬辰敷文閣待制提舉江州太平興國宫錢時敏卒<lb/>
癸巳福州長溪縣進士黄友龍杖脊刺配廣南逺惡州<lb/>
牢城收管初友龍在臨安府餘杭縣聽讀因與進士朱<lb/>
<pb n="KR2b0024_WYG_165-25a"/>
思亷不和醉酒作閙語言指斥法寺鞫實故有是命<lb/>
丙申宰執進呈次上曰諸郡守條具民事如逺方因軍<lb/>
興有所科率至今未罷者非因條具何由得聞宜委官<lb/>
看詳取可行者行之乃命檢正都司官看詳申省取㫖<lb/>
己亥右承事郎楊㒜直秘閣主管佑神觀㒜倓弟也<lb/>
辛丑詔三衙管軍御前諸軍都統制保明逐軍統制官<lb/>
供職滿十年無公私過犯之人申樞宻取㫖與轉行一<lb/>
官至承宣使依條囘授<lb/>
<pb n="KR2b0024_WYG_165-25b"/>
癸卯左朝散郎楊椿為荆湖北路提㸃刑獄公事<lb/>
丙午秦檜進呈權户部侍郎徐宗說狀契勘上供諸色<lb/>
窠名錢物在法不得支兌移用若輙擅侵支各有專一<lb/>
斷罪條法指揮比年以來州軍往往冐法輕費妄用却<lb/>
將上供錢物侵借監司略不檢察按治縁即目内外百<lb/>
色支費浩澣全藉州軍恪意經理若不申嚴法禁竊恐<lb/>
日後轉致侵損省計欲乞檢坐行下諸路監司常切覺<lb/>
察若有違戾侵借除依法斷罪外乞今後更不差注知<lb/>
<pb n="KR2b0024_WYG_165-26a"/>
州軍差遣若後官任内合撥窠名錢物别無拖欠能措<lb/>
置補還前官擅支錢物每及一萬貫以上與减一年磨<lb/>
勘至五年止庶幾罪賞必行不致侵蠧財賦從之<hi>熊克小厯</hi>
<hi>紹興二十二年十一月丁巳時監司守臣不輸常賦專以進竒羡相尚太府卿除宗說攝貳版曹乃言今後當</hi>
<hi>令先補常賦所逋仍乞以賦入殿最行賞罰詔從之上諭宗說曰版曹久匱卿所論甚當是日以宗說權户部</hi>
<hi>侍郎此葢因葛立方撰宗說墓誌所書也立方又稱宗說請於朝俾嗣進者先補常賦於是儲廩益充而斂不</hi>
<hi>及民及陛對上諭之曰版曹久匱此卿所論甚當眞計臣也遂除權户部侍郎以日厯考之宗說建陳此事在</hi>
<hi>版曹已踰年葢立方遷就抆拭之而克不詳考且日厯稱户部狀云云葢此事宗說上申尚書省非奏牘也誌</hi>
<pb n="KR2b0024_WYG_165-26b"/>
<hi>所云獻羡事未知宗說果能此否當求他書參考之</hi>
己酉大理評事莫濛面對乞令諸縣人户割移租稅並<lb/>
須依限開收詔申嚴行下<hi>明年正月壬戌施行</hi>
庚戍金主使宣奉大夫尚書左丞蔡松年假户部尚書<lb/>
與廣威將軍秘書少監兼行右拾遺赫舍哩師顔來賀<lb/>
來年正旦<hi>松年已見十年正月</hi>
是嵗宗室子賜名授官者二十八人　諸路斷大辟二<lb/>
十五人　初朝請大夫黄子游知池州代還論青陽縣<lb/>
<pb n="KR2b0024_WYG_165-27a"/>
苗稅多於諸縣有至十倍或七八倍者如青陽縣每畝<lb/>
上等田三斗貴池縣四升建德縣四升七合東流縣六<lb/>
升之類是也一州之内而輕重不同如此地土肥瘠髙<lb/>
下不能相逺臣詢訪其故因南唐李氏嘗以青陽縣為<lb/>
宋齊邱食邑人户每畝納三斗為食邑之數後來因為<lb/>
稅額望下轉運司究實比附鄰縣所納酌中裁定詔户<lb/>
部看詳取㫖至是有詔减苖稅二分半課米二分嵗為<lb/>
錢千八百緡米萬七千石然議者猶謂所减乃經略虛<lb/>
<pb n="KR2b0024_WYG_165-27b"/>
增之數而齊邱重額未嘗損云<hi>子游奏下日歴繫之紹興二十一年十一月戊</hi>
<hi>午自後不見如何施行胡兆秋浦志載此事云紹興二十二年申穫指揮故附此年末熊克小厯稱江東轉運</hi>
<hi>常平司為之請葢誤秋浦誌中所載乾道六年陳升卿建明取㑹事為子游所請而不詳考之也克又稱青陽</hi>
<hi>縣上田每畝一斗九升亦與子游元奏不合按乾道六年二司所奏有云上田青陽縣每畝納一斗九升八合</hi>
<hi>此乃减苗稅二分半課米二分之後數目非子游元奏之時克實甚誤餘具乾道六年五月</hi>
　<lb/>
　<lb/>
　建炎以來繫年要録巻一百六十五<lb/>
<pb n="KR2b0024_WYG_165-28a"/>
建炎以來繫年要錄巻一百六十五金人地名考證<lb/>
　　赫舍哩<hi>原書作紇石烈誤改見巻一百六十四</hi>
</p>
<p>
</p>
  </div>
</body>
</text>
</TEI>
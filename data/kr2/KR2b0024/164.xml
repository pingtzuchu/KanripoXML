<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以來繫年要録巻一百六十四</head> <lb/>
    <p>
<pb n="KR2b0024_WYG_164-1a"/>
欽定四庫全書<lb/>
　建炎以來繫年要録巻一百六十四<lb/>
　　　　　　　　　　　宋李心傳撰<lb/>
紹興二十有三年<hi>歲次癸酉元金海陵煬王亮貞  元年</hi>春正月<hi>按是月辛夘朔</hi>
己亥左朝散郎致仕高閌卒閌退居明州太師秦檜欲<lb/>
卜其向背因其鄉人姚孚者逹意於閌欲以弟之女予<lb/>
其子閌辭之遂致其仕絶口不言時政杜門觀書卒免<lb/>
於禍云<lb/>
<pb n="KR2b0024_WYG_164-1b"/>
癸夘太保昭慶軍節度使萬壽觀使平樂郡王韋淵為<lb/>
太傅<lb/>
己酉降授平海軍承宣使提舉台州崇道觀台州居住<lb/>
李顯忠復寧國軍節度使以赦叙也<hi>顯忠行狀云降居丹邱十餘年㑹時</hi>
<hi>宰物故太上皇帝知公被黜非辜召還復寧國軍節度使誤也今不取</hi>顯忠再除節鉞不<lb/>
降麻亦非故事<hi>隆興元年十一月劉寳乾道五年十一月顯忠再復節並學士院降麻此除或</hi>
<hi>是秦檜抑之當考</hi>　翊衛郎階成西和鳳州兵馬都鈐轄充御<lb/>
前後部統制軍馬吳拱為榮州刺史上召拱入朝故有<lb/>
<pb n="KR2b0024_WYG_164-2a"/>
是命<lb/>
庚戌左奉議郎臨安府府學教授鄭仲熊為國子監主<lb/>
簿仲熊西安人也<lb/>
乙卯詔四川綱馬令承旨司看驗自今有瘡疥瘦瘠者<lb/>
押馬使臣更不推恩其芻粟令所過州如法應副尋不<lb/>
行<hi>五月己丑再降旨依舊格推賞</hi>
丁巳右文殿修撰提㸃佑神觀秦塤陞敷文閣待制乆<lb/>
任在京宫觀以塤奉祠滿歲故也檜辭不受<lb/>
<pb n="KR2b0024_WYG_164-2b"/>
戊午右朝散郎知鎮江府王循友移知建康府<hi>趙甡之遺史云</hi>
<hi>王循友乞加秦檜九錫雖不行俄自知鎮江遷循友知建康府識者不敢言惟以目相視按循友以十七年三</hi>
<hi>月罷吏部侍郎其乞加檜九錫當在未罷之前今附此更湏詳考</hi>
是月昭信軍節度使士夽薨追封安化郡王録其子右<lb/>
宣教郎不䛲等三人為直秘閣它子弟遷官改秩除官<lb/>
者七人䘏典如執政<lb/>
二月己未<hi>按正月辛夘朔己未二十九日原本作月誤以下月考之當以庚申為二月朔</hi>　詔<lb/>
岳陽軍節度使開府儀同三司萬壽觀使士樽權主奉<lb/>
<pb n="KR2b0024_WYG_164-3a"/>
濮安懿王祠事<lb/>
癸亥上幸玉津園遂詣延祥觀<lb/>
己巳吏部尚書林大鼐罷右正言史才論大鼐狂躁欺<lb/>
誕父在而不迎侍陛下擢宋樸為樞宻大鼐以其出己<lb/>
上憤然不平若不亟去必揺國是故大鼐遂罷<lb/>
庚午臠䖍州軍賊黄明等八人於市明等據州城凡百<lb/>
有十二日<lb/>
辛未改䖍州為贛州州漢贛縣地貢水自新樂山至城<lb/>
<pb n="KR2b0024_WYG_164-3b"/>
東北與章水合故名焉先是秘書省校書郎董元德面<lb/>
對論䖍州謂之虎頭城非佳名今天下舉安獨此郡間<lb/>
有小警意其名有以兆之望賜以羙稱事下中書後省<lb/>
至是擬定又請改䖍化縣為寧都從之<lb/>
壬申直龍圖閣都大主管成都等路茶馬監牧公事汪<lb/>
召嗣與宫觀差遣以尚書省言綱馬不如數故也右<lb/>
朝散郎成都府路提㸃刑獄公事湯允恭都大提舉成<lb/>
都府利州路茶事兼提舉四川等路買馬監牧公事<lb/>
<pb n="KR2b0024_WYG_164-4a"/>
乙亥左宣教郎王綸充諸王宫大小學教授綸江寧人<lb/>
也<lb/>
丙子復置光禄寺丞一員專掌祠祭禮料即惠照院齋<lb/>
坊儲之以吏部郎中兼權太常少卿沈虛中言今醯醢<lb/>
之屬皆制在市司慮其不䖍故也至是以故偽福國長<lb/>
公主第為光禄寺<lb/>
庚辰樞宻院編修官楊愿守尚書工部員外郎直秘<lb/>
閣主管台州崇道觀鄭震提舉兩浙路市舶震驤子也<lb/>
<pb n="KR2b0024_WYG_164-4b"/>
辛巳左朝奉郎林大鼐知泉州<hi>大鼐以此月六日乙丑得旨放罷今纔十七日</hi>
<hi>乃即除郡不知何故當考</hi>
癸未龍神衛四廂都指揮使忠州團練使殿前司遊奕<lb/>
軍統制措置盗賊節制軍馬知贛州李耕以功為金州<lb/>
觀察使於是諸將劉綱等九人各遷二官將士受賞者<lb/>
萬三千百二十有四人方贛之亂也本州居住人降授<lb/>
左朝散郎提舉江州太平興國宫孫近走吉州避之至<lb/>
是復還其州未幾卒<hi>熊克小歴稱近以秘書少監分司南京謫居按近落分司已乆紹興</hi>
<pb n="KR2b0024_WYG_164-5a"/>
<hi>十四年六月癸未自左朝散大夫提舉江州太平興國宫興國軍居住坐奏薦事降三官移南安軍二十年八</hi>
<hi>月又移䖍州依舊宫祠克恐差誤</hi>
三月庚寅朔殿中侍御史魏師遜右正言史才並兼崇<lb/>
政殿說書<lb/>
丙申慶逺軍節度使知洪州張澄知福州龍圗閣直<lb/>
學士知福州張宗元知洪州<lb/>
丁酉詔太尉吳璘楊政田師中並給真俸時璘以依楊<lb/>
存中指揮援存中所得張浚例有請朝廷因併政師中<lb/>
<pb n="KR2b0024_WYG_164-5b"/>
給之　敷文閣待制知平江府徐琛以疾求去陞敷文<lb/>
閣直學士提舉江州太平興國宫<lb/>
癸夘平海軍承宣使知南外宗正事士珸言宗子善軫<lb/>
在學實及二年文藝卓然衆所推譽乞免文觧一次上<lb/>
曰近日宗子多讀書殊可喜也<lb/>
丙午御史臺主簿胡襄面對論諸邑主簿多不銷民户<lb/>
輸納之鈔往往勒令重輸乞戒飭詔申嚴行下襄永嘉<lb/>
人也　光山軍節度使開府儀同三司提舉西京嵩山<lb/>
<pb n="KR2b0024_WYG_164-6a"/>
崇福宫齊安郡王士㒟薨于建州訃聞贈太傅追封循<lb/>
王六子皆進官二等女封郡主諸妾受封者五人<lb/>
丁未鎮江府駐劄御前諸軍都統制劉寳乞令民户識<lb/>
認軍莊營田者每畆賞開耕工本錢五千五百從之尋<lb/>
詔諸路倣此<hi>詔諸路在九月戊戍今併書三十二年三月庚子所書可參考</hi>　司農寺<lb/>
主簿盛師文面對論諸州都監諸縣廵尉擅置刑獄乞<lb/>
申嚴法禁詔刑部申嚴行下<lb/>
戊申左朝請郎范彦輝追毁出身以來告勅文字除名<lb/>
<pb n="KR2b0024_WYG_164-6b"/>
勒停永不收叙送荆門軍編管初彦輝為太府寺丞嘗<lb/>
作夏日乆隂詩云何當日月明痛洗蒼生病殿中侍御<lb/>
史魏師遜奏彦輝隂懐異意謗訕朝廷法寺鞫實故有<lb/>
是命<hi>彦輝罷寺丞在二月丙寅今併書之</hi>
辛亥直龍圖閣提舉台州崇道觀汪召嗣知潭州<hi>召嗣以失</hi>
<hi>職罷茶馬纔四十日便除大藩前未有此當考</hi>召嗣未至官而卒<lb/>
壬子詔故武功大夫貴州刺史楊宗閔賜諡忠介故敦<lb/>
武郎知麟州建寧寨楊震賜諡恭毅二人楊存中祖父<lb/>
<pb n="KR2b0024_WYG_164-7a"/>
皆以死事故用存中請也<lb/>
癸丑軍器監丞黄然面對論福建江浙販牛屠賣十百<lb/>
為羣乞重立賞格許人告捕詔申嚴行下左宣義郎<lb/>
江南西路轉運司主管文字王歴候今任成資日優與<lb/>
陞擢差遣以知贛州李耕言其應副軍湏有勞故有是<lb/>
命<hi>歴㑹弟已見</hi>歴寓居撫州恃秦檜之勢凌奪百姓田宅甚<lb/>
於㓂盗江西人苦之　右武郎幹辦皇城司劉允升劉<lb/>
伉並特遷右武大夫以訓練禁旅有勞特推恩也<lb/>
<pb n="KR2b0024_WYG_164-7b"/>
是春金主亮徙都燕京下詔改元貞元不肆赦内外文<lb/>
武皆進官一等改燕京析津府為大興府號中都為中<lb/>
京㑹寧府為北京汴京開封府為南京而舊遼陽府為<lb/>
東京大同府為西京如故分蕃漢地為十四路置總管<lb/>
府名都城門十二命近臣王競書之名太廟曰衍慶宫<lb/>
以奉太祖旻太宗晟德宗宗幹神主又作元廟於其東<lb/>
以奉英格己上<hi>張棣金人誌云英格諡大聖皇帝廟號仁祖而洪皓松漠記聞云英格諡孝平</hi>
<hi>皇帝廟號穆宗二書不同按皓歸以紹興十三年而棣之作誌在淳熙三年疑後來復有所改然大聖乃阿古</hi>
<pb n="KR2b0024_WYG_164-8a"/>
<hi>達諡號棣恐誤記疑不能明也</hi>舊取士無殿試亮始復之凡鄉試三人<lb/>
而取一府試四人而取一府試分六路河北及燕人於<lb/>
大興遼之東北於㑹寧山後及河東人於大同山東人<lb/>
於東平河南人於開封闗中人於河中通以五百人為<lb/>
合格殿試又黜之榜首即授奉直大夫翰林應奉文字<lb/>
後又罷經義神童等科惟以詞賦法律而已金之用刑<lb/>
舊有沙袋亶立始去之亮立又去杖脊凡徒刑止以荆<lb/>
决臀為其近人心故也徒刑五等自五年至一年皆使<lb/>
<pb n="KR2b0024_WYG_164-8b"/>
之雜作滿則釋之亮又定車盖之式后妃車飾以金三<lb/>
品以上飾以銀自后妃至五品皆朱輪六品以下黒緑<lb/>
而已舊親王宰執用紫葢亮始削之惟太子用紅諸妃<lb/>
用紫三品以上用青皆以羅四品五品用青皆以絹餘<lb/>
不得用<hi>此事必非一年所為今且因遷都附見</hi>亮至燕以平章事郜王蕭<lb/>
裕有參畫之功拜裕尚書右丞相兼中書令<hi>以兩國編年金人誅</hi>
<hi>蕭裕詔張棣金人誌參考修入熊克小歴亮徙燕在二十二年冬今從編年張棣又云大赦偽境按亮詔云除</hi>
<hi>參酌不肆赦外可改元貞元棣誤也詔書具于后門下朕以天下為家固無逺邇之異生民為子豈有親踈之</hi>
<pb n="KR2b0024_WYG_164-9a"/>
<hi>殊眷惟舊京逖在束土四方之政不能周知百姓之寃艱于赴愬况觀風俗之美惡察官吏之惰勤必宅所居</hi>
<hi>庶便于治顧此析津之分實惟輿地之中參稽師言肇建都邑廼嚴宗廟之奉廼相宫室之宜遂正畿封以作</hi>
<hi>民極雖衆務之畢舉冀暫勞而乆安逮兹落成㳙日涖止然念驟興于役力豈無重擾于黎元凢有科徭皆其</hi>
<hi>膏血遂至有司之供具亦聞享上以盡心宜加撫存各就休息載詳前代赦宥之典多狥一時姑息之恩長惡</hi>
<hi>惠姦朕所不取若非罰罪而勸善何以勵衆以示公今來是都寰宇同慶因此斟酌特有處分除不肆赦外可</hi>
<hi>改天德五年為貞元五年燕本列國之名今為京師不當以為稱號燕京可為中都仍改永安析津府為大興</hi>
<hi>府上京東京西京依舊外汴京為南京中京為北京又爵禄所以勵世而磨鈍也前此官吏毎有覃轉資級賢</hi>
<hi>否不辨何補治功縁今定都之始所冀上下協𠂻恪恭廼事若俾一夫不獲其所則何以副朕遷都為民之意</hi>
<pb n="KR2b0024_WYG_164-9b"/>
<hi>故特推恩以示激勸可應内外大小職官並與覃遷一官於戲京師首善之地既昭示于表儀詔令責成之方</hi>
<hi>其勿怠于遵守咨爾有衆體予至懐</hi>
夏四月庚申朔詔江南西路轉運判官盧奎特轉一官<lb/>
慶逺軍節度使新知福州張澄轉一官囬授以樞宻院<lb/>
言収捕贛州叛兵帥司遣發官兵㑹合漕司應副錢糧<lb/>
别無闕誤故也<lb/>
壬戌大理評事莫濛面對論官司遣人追逮罪囚多所<lb/>
邀乞詔刑部申嚴行下<lb/>
<pb n="KR2b0024_WYG_164-10a"/>
乙丑秦檜奏以權吏部侍郎陳相接伴北使閤門宣賛<lb/>
舍人張彦攸副之上因曰今後奉使湏選醇謹之人至<lb/>
如武臣作副亦當慎擇彦攸開封人也<lb/>
甲戌上謂大臣曰近今臨安府收捕破落户編置外州<lb/>
本為民間除害而所謂小火下者乃為人訴其恐嚇取<lb/>
錢妄有供具本非為民除害之本意可令有司子細根<lb/>
治務得其實先是行在有號破落户者巧於正晝通衢<lb/>
竊取人所帶之物秦檜得其姓名悉奏分遣外州拘之<lb/>
<pb n="KR2b0024_WYG_164-10b"/>
上恐因而擾人故有是諭<hi>熊克小歴載此事于五月癸酉按今年五月己丑朔無癸</hi>
<hi>酉克歴恐誤</hi>
丙子右朝奉大夫張柄復為大理少卿<lb/>
辛巳詔諸州編管覊管人在法止許月赴長吏㕔呈驗<lb/>
聞比來囚禁鎻閉甚於配𨽻可令遵守成憲如走失捉<lb/>
獲人即具名申尚書省别作行遣<hi>臣謹按是時朝士如胡銓吳元美士人如</hi>
<hi>智浹等以秦檜所擠編管者甚衆所在望風以流人為竒貨多捃辱之今此指揮日歴但云有旨則是出自上</hi>
<hi>意非由臣下及官司陳請也故表出之</hi>
<pb n="KR2b0024_WYG_164-11a"/>
乙酉詔利州歲鑄錢以九萬緡為額視舊額减五分之<lb/>
二<hi>二十五年七月丁巳所書可參考</hi>仍並鑄折二錢<lb/>
丙戌太師尚書左僕射秦檜言臣昨者京城獨入議狀<lb/>
不随衆人推戴張邦昌寔人臣分義不得不然其後邦<lb/>
昌同門壻朱勝非及妻家使臣換文資程昌㝢相與協<lb/>
謀極力排擯蹤跡詭險欲盖彌彰昌㝢任鼎州鎮撫使<lb/>
日於不係所管邵州擅取常平錢米本州守法未敢起<lb/>
發乃移文欲遣軍馬就食其䟦扈不軌何異李允文等<lb/>
<pb n="KR2b0024_WYG_164-11b"/>
朝廷以軍興隱忍未發昌㝢懐不自安乃於勝非再相<lb/>
之日以自己所得詔書刻置鼎州㕔事又於碑文公肆<lb/>
誕言掩其私交之迹歸非於上今勝非昌㝢雖死其徒<lb/>
實繁隂謀未己伏望聖明降鍳若昌㝢不當以己事列<lb/>
置公㕔即乞明降指揮以上件碑石别刻本州所受詔<lb/>
書庶允衆聽從之<lb/>
五月庚寅刑部侍郎韓仲通言近郊赦時禁州縣不得<lb/>
挾私意籍罪人家産恩徳至渥也而守令猶有易以追<lb/>
<pb n="KR2b0024_WYG_164-12a"/>
賞錢為名且違法制多立其數至數百千致竭其産雖<lb/>
鬻妻子不足以償望詔有司申嚴禁止詔刑部申嚴行<lb/>
下<lb/>
甲午右朝散郎通判福州葉仁特展二年磨勘左從事<lb/>
郎福州閩縣丞兼權察推林亮功特降一資以鞫鄉貢<lb/>
進士鄭煒簽書不當也<hi>按此當是吳元羙謗訕事不知何以許時方行遣也</hi>
丙申武德郎李昌齡特追一官勒停昌齡為清河郡王<lb/>
張俊掌房緡坐不依聖旨减放故有是命<lb/>
<pb n="KR2b0024_WYG_164-12b"/>
己亥右承奉郎楊倓為藉田令倓偰弟也<lb/>
庚子右朝奉郎就權利州東路安撫司主管書冩機宜<lb/>
文字楊庭言興元府褒斜谷有古六堰溉民田甚廣兵<lb/>
火後修不以時水至輙壊若全以食水户修葺恐致民<lb/>
力重困欲毎遇夏月水泛於見屯將兵内差不入隊兵<lb/>
卒併手修葺興元自兵亂以來城内生荆棘官民皆茅<lb/>
屋而帑藏寓僧舍自太尉楊政再為帥以次繕治至是<lb/>
一新户口寖盛如承平時矣政嘗葺學舍府學教授青<lb/>
<pb n="KR2b0024_WYG_164-13a"/>
神唐廸請増學田以廣養士政從之時有欲以學田饋<lb/>
軍廸言大軍歲費四千萬而欲取學田以當賦何啻九<lb/>
牛一毛又豈愛禮存羊之意邪論者乃止<lb/>
癸卯尚書省言人使來程淮南轉運司應副酒食多不<lb/>
足備合行約束詔囬程湏管足備不得誤事令先具知<lb/>
委文狀申省<lb/>
甲辰直顯謨閣知揚州向子固罷時北使赫舍哩大雅<lb/>
過其州子固遇諸衢不即引避大雅以為言故有是命<lb/>
<pb n="KR2b0024_WYG_164-13b"/>
乙巳詔敷文閣待制四川安撫制置使兼知成都府曹<lb/>
筠年老累乞便郡可移知宣州　左承議郎池州居住<lb/>
蕭振復敷文閣待制四川安撫制置使兼知成都府<lb/>
辛亥金國賀生辰使副中奉大夫秘書監兼右諫議大<lb/>
夫赫舍哩大雅廣威將軍尚書兵部郎中兼四方館副<lb/>
使蕭簡見于紫宸殿<lb/>
癸丑右承議郎知大宗正丞張宗元面對乞令諸州按<lb/>
月支給宗室孤遺錢米從之<lb/>
<pb n="KR2b0024_WYG_164-14a"/>
六月己未上謂大臣曰近遣内侍徃盱眙賜北使宴乃<lb/>
擅買北貨非便已令拘收入官庶少懲戒　左承議郎<lb/>
王之道通判安豐軍之道以上疏言兵故坐黜者十四<lb/>
年<lb/>
辛酉上謂大臣曰近日霖雨軍營多壊己賜錢七萬緡<lb/>
令整葺聞所在民田有被水患者可下州縣遣官檢放<lb/>
苖稅<lb/>
壬戌國子監丞兼權祠部員外郎吳武陵面對乞申嚴<lb/>
<pb n="KR2b0024_WYG_164-14b"/>
荆湖福建士民不舉子之禁令保伍更相覺察月上娠<lb/>
産之數于官兼申給錢之令則全活嬰孺將不可勝計<lb/>
詔監司丁寧州縣悉意奉行其有顯績去處保明申奏<lb/>
推賞<lb/>
甲子詔每歲交割歲幣官員雖多止以十三年分六員<lb/>
所得减年細計分受以前盱眙軍録事參軍蔡翬言其<lb/>
泛濫故也　左朝奉郎張闡添差通判衢州<lb/>
乙丑大理寺丞丁仲京面對乞以前後己行軫恤庶獄<lb/>
<pb n="KR2b0024_WYG_164-15a"/>
事理撮其要語揭示通衢使天下之民瞻視鼓舞遷善<lb/>
逺罪而不忍犯詔申嚴行下<lb/>
丁卯直龍圖閣主管台州崇道觀舒清國卒<lb/>
己巳右朝奉郎利州東路安撫司主管書冩機宜文字<lb/>
楊庭特遷右朝散郎直秘閣賜紫章服尋以庭通判階<lb/>
州　詔直秘閣兩浙東路提㸃刑獄公事秦昌時令自<lb/>
成資後别理今任月日候再任成資滿日取旨<lb/>
庚午詔民户典賣田地毋得以佃户姓名私為闗約随<lb/>
<pb n="KR2b0024_WYG_164-15b"/>
契分付得業者亦毋得勒令耕佃如違許越訴比附因<lb/>
有利債負虛立人力雇契敕科罪以言者有請從户部<lb/>
立法也<lb/>
壬申尚書駕部員外郎齊旦為樞宻院檢詳諸房文字<lb/>
　忠翊郎閤門祇候王謙為閤門宣賛舍人謙晉錫養<lb/>
子用晉錫大理奏薦及减五年磨勘恩例囬授也<lb/>
丙子右正言史才言諸路州軍起綱赴行在所交納至<lb/>
有折欠之數並將合干人押下排岸司追理排岸非刑<lb/>
<pb n="KR2b0024_WYG_164-16a"/>
法官司無所研問得其人則使監守夜則寄禁錢塘仁<lb/>
和兩縣獄中身為囚繫欲償無路欲望並令即時具名<lb/>
數申解所屬見得有侵盗貿易之弊者送大理寺推治<lb/>
其過誤損失並押下元起綱處依法備償附綱起發從<lb/>
之<lb/>
己卯大理評事莫濛面對乞令州縣編配罪囚並依程<lb/>
限遣行詔申嚴行下　是日潼川大水涪江漲<lb/>
庚辰元武江漲水四面壊城奄至人方惶駭争保城西<lb/>
<pb n="KR2b0024_WYG_164-16b"/>
牛頭山寺山趾大溪橋壊水大至平地丈五尺人之死<lb/>
者甚衆<lb/>
辛巳左朝奉郎廣南西路提㸃刑獄公事田如鼇直秘<lb/>
閣以其嘗在贛州有勞也　左朝議大夫李健卒<lb/>
壬午左朝散大夫提舉荆湖南路常平茶鹽公事王珏<lb/>
為荆湖北路轉運判官鄂州征民竹木并役之作堤捍<lb/>
江歲歲水齧堤壊珏募人厚與之直伐石於漢陽以為<lb/>
堤凡五百十九丈堤成水大至不能齧岳州賦于民者<lb/>
<pb n="KR2b0024_WYG_164-17a"/>
畆増二畆謂之毛種珏聞立罷之<lb/>
癸未上謂大臣曰静江府士人上書乞増解額及减稅<lb/>
二事可令有司看詳稅額乃胡舜陟妄増尤為民害不<lb/>
可不减也　秘書省校書郎董德元面對言明年省試<lb/>
太學士人承教已乆入仕必衆湏用補試以收後來之<lb/>
俊彦欲乞諸州補試人各限其數上郡不得過二十人<lb/>
中郡十五人下郡十人臨安府倍上郡之數流寓各在<lb/>
寄居郡數之内毎以省試年夏季為率許士人詣本州<lb/>
<pb n="KR2b0024_WYG_164-17b"/>
投狀令佐保明委教授簾試賦一首或經義二道取文<lb/>
理優者申州給據赴太學補試若當年省試下願就補<lb/>
者聽不在此數不許非時投狀乞試如此則人知天子<lb/>
之學不可造次而入凡預補者無不自愛臣又聞既補<lb/>
入學而聽讀日少在告日多長假與特給假固有法矣<lb/>
今則特給展至三年而不禁在學與在假固有法矣今<lb/>
則三年在假而取解與在學者等如此恐不足以為懲<lb/>
勸欲望委國子監自今秋科舉以後檢舉學令施行則<lb/>
<pb n="KR2b0024_WYG_164-18a"/>
人皆勉勵無復輕去上庠矣詔禮部看詳申省<lb/>
丙戍左從事郎張震為太學博士　入内東頭供奉官<lb/>
裴詠除名瓊州編管永不放還詠往盱眙撫諭北使私<lb/>
市北貨尋被拘收心懐怨望有指斥語法當絞特貸之<lb/>
<hi>此即己未日上語及之者也</hi>
丁亥故武功大夫殿前司統制吳進特贈右武大夫果<lb/>
州團練使故武節大夫江西安撫司同統領馬晟特贈<lb/>
武功大夫忠州刺史二人皆為贛賊所殺故録之<lb/>
<pb n="KR2b0024_WYG_164-18b"/>
是月南康軍言宗子不硜割肝愈母疾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建炎以來繫年要録巻一百六十四<lb/>
<pb n="KR2b0024_WYG_164-19a"/>
建炎以來繫年要録巻一百六十四金人地名考證<lb/>
　　英格<hi>原書作楊割誤改見巻二</hi>
　　阿古達<hi>原書作阿骨打誤改見巻一</hi>
　　赫舍哩<hi>原書作紇石烈誤今改正</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎以來繫年要錄巻六十</head> <lb/>
    <p>
<pb n="KR2b0024_WYG_060-1a"/>
欽定四庫全書<lb/>
　建炎以來繫年要錄巻六十<lb/>
　　　　　　　　　　　　宋　李心傳　撰<lb/>
紹興二年十有一月戊午朔右諫議大夫徐俯入對言<lb/>
大臣不可立威宜與諸將論事又言杜充一向威嚴諸將<lb/>
不敢議事其敗以此上曰朕命大臣與諸將會食共議<lb/>
卿特未知呂頥浩曰將相和則國安豈可人情不通自<lb/>
頥浩張浚執政始與諸大將共食於朝堂論者謂諸將<lb/>
<pb n="KR2b0024_WYG_060-1b"/>
便衣宻坐視大臣如僚友階級之法廢矣<hi>朱勝非閒居錄云朝廷承</hi>
<hi>堂陛之勢宰相號表則之官動遵典禮不容妄作故事每見客無迎送之禮無燕聚之私建炎以來車駕巡行</hi>
<hi>典禮雖不備然大體尚存三年渡江至臨安有苗劉二賊之變副樞呂頥浩禮部侍郎張浚同為勤王之舉聚</hi>
<hi>兵吳門日與諸將議事或犒勞偏裨置酒髙會必至夜分欵狎無所不至如是四十日事定造朝呂拜相張拜</hi>
<hi>樞與諸將會集不已酒酣箕倨以至嘲謔喧閧紛挐無復禮儀至呼諸將第行以兄事之云幾哥故事悉廢識</hi>
<hi>者深惡之</hi>
己未尚書工部侍郎韓肖胄移吏部侍郎仍兼工部權<lb/>
吏部侍郎章誼移刑部侍郎仍兼兵部<hi>肖胄兼工部在丁卯誼兼兵部</hi>
<pb n="KR2b0024_WYG_060-2a"/>
<hi>在庚午</hi>　御筆新除尚書比部員外郎蔣璨直秘閣知台<lb/>
州璨之竒從子也時台州守臣屢以不才罷會燦召對<lb/>
獻議請帥府望郡皆增置通判一員而易其名為長史<lb/>
少尹論者以為不可行詔以璨在臨川有聲故有是命<lb/>
既而右諫議大夫徐俯再䟽論璨交結梁師成師成所<lb/>
蓄古今書畫最為富有常置璨於門下為辨其真偽命<lb/>
遂格<hi>臣僚駮璨所議在十一月辛亥俯初論璨奪職在此月庚午罷郡在辛未今聨書之</hi>
庚申執政進呈朝堂所受訟牒州郡有未决者乞付大<lb/>
<pb n="KR2b0024_WYG_060-2b"/>
理上曰宰相進賢退不肖用治天下豈可以細事為務<lb/>
顧呂頥浩曰卿可諭臨安守臣宋煇令盡心獄訟毋致<lb/>
煩紊朝廷<lb/>
辛酉詔自今住講日令經筵官輪進春秋口義一篇至<lb/>
開講日如舊　右承事郎陳正由試尚書屯田員外郎<lb/>
以其父瓘任諫官言京卞誤國特錄之也　詔湖廣縣<lb/>
令闕官處令提刑司限半月具名申吏部差注限日之<lb/>
任自喪亂以來湖廣縣令皆罪廢或右職攝之論者以<lb/>
<pb n="KR2b0024_WYG_060-3a"/>
為言故有是㫖　直徽猷閣和州無為軍鎮撫使趙霖<lb/>
以營田有緒遷一官為左中奉大夫　是日盜陳顒破武<lb/>
平縣<lb/>
壬戌尚書駕部員外郎李愿請望祭程嬰公孫杵臼於<lb/>
臨安從之<lb/>
乙丑詔江湖閩浙廣南路州縣官吏曰朕以中原否隔<lb/>
敵難嵗滋巡省治兵久淹江表惟是六師供億調度之<lb/>
繁加以盜賊干戈誅求之苦擾吾郡邑害及生靈終夜<lb/>
<pb n="KR2b0024_WYG_060-3b"/>
以思當食而嘆雖詔書寛恤赦令蠲除以時而下尚慮<lb/>
奉行之吏便文自營徒掛墻壁使吾惻怛哀矜之意不<lb/>
能下究而元元之民靡獲沾其寔惠朕甚愍之肆簡忠<lb/>
信之使分路循行逮諸郡縣檢察詔令平反刑獄觀風<lb/>
問俗宣布德意付之以親札之歴使舉按必書以稽其<lb/>
殿最丁寧告戒躬臨遣之惟爾在官小大之臣斯亦知<lb/>
朕志矣其相率勵各公乃心勤乃職毋荒失朕命務安<lb/>
吾民凡使者之所上聞朕將即其功罪示以勸懲隨其<lb/>
<pb n="KR2b0024_WYG_060-4a"/>
惰修加以誅賞爾乃狃於習俗行或不良時冐吾禁其<lb/>
洗心易慮務自悔革勿蹈大刑朕言必行惟明聽之勿<lb/>
忽　左承奉郎虞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為秘書省校書郎先是<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與沈長<lb/>
卿石公揆同召試上諭輔臣以長卿䇿尚懐朋附呂頥<lb/>
浩曰惟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>答所問長卿乃於題外别叙四事皆是自外<lb/>
准備公揆文詞荒畧不可與選乃詔長卿已為李綱所<lb/>
辟令赴任公揆别與差遣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>奕子<hi>奕錢塘人工部侍郎</hi>公揆會稽<lb/>
人也<hi>長卿已見</hi>　中書舍人兼侍講陳與義言臣竊見陛下<lb/>
<pb n="KR2b0024_WYG_060-4b"/>
憂勤庶政日昃不食臣嘗深思致治之要不過擇人欲<lb/>
無遺才不若素察陛下垂意黎庶不為不切而近郡之<lb/>
守或一嵗之間乃至數易選擇在廷之臣按察諸路猶<lb/>
或失之至於改命皆以見在人材寡少故也若稍修臺<lb/>
省寺監之缺悉召天下之才聚之朝廷詳試以考其能<lb/>
還觀以究其藴緩急任使豈憂乏人或謂大農之費不<lb/>
可增則今州縣添差之官豈不食於民力而于此顧惜<lb/>
之乎自古急於人材之代必有搜訪之術今之士大夫<lb/>
<pb n="KR2b0024_WYG_060-5a"/>
雖更數年兵荒盗賊之禍而流落湮晦散在諸路尚多<lb/>
有之其不願從仕者少而困於無津不能自達者多若<lb/>
使諸郡每一季或半年以里居不仕及流寓之人並列<lb/>
姓名爵里以聞則披籍一覽可以盡知矣詔諸路州軍<lb/>
如所陳具申尚書省　度支員外郎胡蒙言方今時尚<lb/>
艱危兵未可戢則理財之政必以經常所入為先若諸<lb/>
路年額上供常平應千租課與夫摘山煑海之利三者<lb/>
畢集費用自足儻用其一而緩其二至於闕乏不得已<lb/>
<pb n="KR2b0024_WYG_060-5b"/>
乃横斂暴取以蠧民必矣朝廷比來措置𣙜貨鹽鈔公<lb/>
私雖已盡利然官兵贍給糴買犒賞賜予之類悉取於<lb/>
此其諸路歲入財賦至行在者實數甚微臣愚願詔諸<lb/>
監司官凢管下租賦利入拘催趂辦未足額不許截撥<lb/>
上供其一路一州一縣物料錢帛應輸行在之數有違<lb/>
者限滿委都省剗刷以聞嚴行懲戒詔以付諸路漕臣<lb/>
　初明州象山定海鄞縣旁海有鹵田三十七頃民史<lb/>
超等四百六十餘家刮土淋鹵煎鹽官未嘗收其課至<lb/>
<pb n="KR2b0024_WYG_060-6a"/>
是浙東提舉茶鹽公事王然始拘充亭戸盡𣙜其鹽歲<lb/>
為二百九萬餘斤收鈔錢十萬餘緡事既行乃言於上<lb/>
於是守臣直秘閣陸長民言此乃失業細民旋採薪煉<lb/>
土徃來無常明州自兵火之後民未復業今又集舟調<lb/>
夫水陸防拒勞苦已甚豈宜更置鹽場重其騷擾都省<lb/>
勘會提舉官建明有利無害令憲司具的確利害申尚<lb/>
書省毋得少有觀望既而提㸃刑獄公事孫近言象山<lb/>
一縣可以置場如然請然之未𣙜也知定海縣蓋文淵<lb/>
<pb n="KR2b0024_WYG_060-6b"/>
嘗以為言張守時為安撫使言小人不曉朝廷之意務<lb/>
在苛刻恐非今日所宜事遂寢至是卒推行之<hi>用孫近言置象</hi>
<hi>山場在三年四月九日文淵建言在今年閏月二十五日此據會要日歴無之</hi>　是日偽齊劉<lb/>
豫召武功郎河南鎮撫司都統制董先至汴京以為大<lb/>
總管府先鋒將<hi>此以紹興四年五月七日閻大鈞待罪狀修入</hi>先是金房鎮撫<lb/>
使王彦在金州威聲頗著宣撫處置使張浚以彦莭制<lb/>
商虢陜華州彦遣属官高士瑰率諸將以圖商虢至紫<lb/>
嶺與先遇官軍敗統制官劉琦戰死然先以困廹遂棄<lb/>
<pb n="KR2b0024_WYG_060-7a"/>
商州彦以統制官邵隆知州事<hi>彦明年二月朔以勦殺董先復商州除軍職未</hi>
<hi>知的在何時不知彦因董先為偽齊召去遂乘虛以取商州或先為彦所困而棄城依豫是皆未可知林泉野</hi>
<hi>記稱彦忌其統制劉琦然先亦困廹乃降恐誤先歸正在明年正月彦已失商州久矣</hi>
丙寅顯謨閣待制江常為給事中詔以常宣和間為侍<lb/>
御史言事無所畏避故用之後五日諌官徐俯論其賣<lb/>
京附黼貪墨著聞不可汚論駮之任命遂寢　和安大<lb/>
夫榮州防禦使王繼先主管翰林醫官局填新剏闕繼<lb/>
先辭不受<lb/>
<pb n="KR2b0024_WYG_060-7b"/>
丁卯左中大夫致仕胡谷瑞卒谷瑞夀昌人嘗為尚書<lb/>
吏部郎中建炎間請老卒年五十三谷瑞為郎時初得<lb/>
任子恩先官其弟朝廷許之因著令初遇大禮有子者<lb/>
聽䕃補期親<lb/>
戊辰中大夫中書門下省都檢㸃魏孝純除名郴州編<lb/>
管先是殿中侍御史黃龜年劾孝純凶險悖逆御筆送<lb/>
大理治罪孝純具服冒請俸賜法寺當追一官勒停呂<lb/>
頥浩進呈特有是命<lb/>
<pb n="KR2b0024_WYG_060-8a"/>
己巳詔太尉韓世忠應得恩數如兩府例上謂輔臣曰<lb/>
世忠有功宜厚賜予朕昨遣中使賜帯笏狨坐以寵之<lb/>
矣　尚書左僕射呂頥浩屢請因夏月舉兵北向以復<lb/>
中原且謂人事天時今皆可為何者昨自維揚之變兵<lb/>
械十亡八九未幾敵分三路進兵江浙兵皆散而為盜<lb/>
自陛下專意軍政揀汰其冗修飭噐甲今張浚軍三萬<lb/>
有全裝甲萬副刀槍弓箭皆偹韓世忠軍四萬岳飛軍<lb/>
二萬三千王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>軍一萬三千雖不如浚之軍亦皆精鋭<lb/>
<pb n="KR2b0024_WYG_060-8b"/>
劉光世軍四萬老弱頗衆然選之亦可得其半又神武<lb/>
中軍楊沂中後軍巨師古皆不下萬人而御前忠鋭如<lb/>
崔增姚端張守忠等軍亦二萬臣上考太祖之取天下<lb/>
正兵不過十萬况今有兵十六七萬何憚不為且向者<lb/>
邵清擾通泰張琪刼徽饒李成破江筠范汝為據建劒<lb/>
孔彦舟馬友曺成等為亂於江湖朝廷枝梧不暇今悉<lb/>
已定又自敵之南牧莫敢嬰其鋒者近歲張俊獲㨗於<lb/>
四明韓世忠扼於鎮江陳思恭擊於長橋而張榮又大<lb/>
<pb n="KR2b0024_WYG_060-9a"/>
㨗於淮甸良由敵貪殘太甚天意殆將悔禍又敵以中<lb/>
原付之劉豫而豫煩碎不知國體三尺童子知其不能<lb/>
立國事固可料觀宇文虛中宻奏雖未可盡信然敵騎<lb/>
連年不至淮甸必有牽制則天意蓋可見矣今韓世忠<lb/>
已到行在臣願睿斷早定命世忠張俊與臣等共議决<lb/>
䇿北向令世忠由宿泗劉光世由徐漕以入又於明州<lb/>
留海船三百隻令范溫閻臯乘四月南風北去徑取東<lb/>
萊此數路皆有糧可因不必調民饋運大兵既集豫必<lb/>
<pb n="KR2b0024_WYG_060-9b"/>
北走所得諸郡就擇土豪為守敵舉兵來争其地則彼<lb/>
出我入彼入我出擾之數年中原可復况今之戰兵其<lb/>
精銳者皆中原之人恐久而銷磨異時勢必難舉此可<lb/>
為深惜者也<hi>頥浩此䟽在今年而不得其月熊克小歴繫之二月末間恐誤䟽稱韓世忠已到行</hi>
<hi>在當是此時若二月則世忠尚在湖南不應云爾也䟽又稱後軍陳思恭疑傳寫之誤思恭去年九月已死矣</hi>
<hi>今改作巨師古庶不抵牾</hi>
庚午詔自今御筆並作聖㫖行下時右諌議大夫徐俯<lb/>
言祖宗朝應批降御筆並作聖㫖行下自宣和以來所<lb/>
<pb n="KR2b0024_WYG_060-10a"/>
以分御筆聖㫖者以違慢住滯科罪輕重不同也今明<lb/>
詔許繳駮論列當依祖宗法作聖㫖行下方其批付三<lb/>
省合稱御筆三省奉而行之則合稱聖㫖然後名正言<lb/>
順人但見宣和御筆謂不當然不知祖宗御筆不少王<lb/>
廣淵在仁宗朝嘗編類成書以為後法乞依故事施行<lb/>
上從之　右宣教郎韓亮特進秩三等以參知政事孟<lb/>
庾言亮從其父勦除賊㓂備見勤勞故也　禮部尚書<lb/>
洪擬言近時吏强官弱官不足以制吏官有以財用不<lb/>
<pb n="KR2b0024_WYG_060-10b"/>
給罷者吏未嘗過而問也官有以刑名失當罷者吏未<lb/>
嘗過而問也官有罪吏告之有司治之惟恐後吏有罪<lb/>
官按之則相疑曰豈寛縱致然耶故任職者官以不按<lb/>
吏為得計宜其所在姦吏專權擅勢大作威福臣竊憤<lb/>
之願詔有司立法應官除名者吏勒停官衝替者吏放<lb/>
罷官能自按吏則許免失覺察之坐如此則吏强官弱<lb/>
之風寖衰矣上謂宰執曰朕思此一事要在官得其人<lb/>
吏不敢舞文為奸呂頥浩曰縁官不知法致吏得以欺<lb/>
<pb n="KR2b0024_WYG_060-11a"/>
上然之其後刑部言吏犯贓私罪已有正法擬所請難<lb/>
行事遂止<hi>刑部議下在明年正月辛亥</hi>　户部尚書黃叔敖請倣在<lb/>
京法應見緡出臨安諸門者五千已上收其稅匿不自<lb/>
言半没官半給告者後二日詔見緡出門毋得過十千<lb/>
其收稅勿行<lb/>
辛未廣東經畧使汪伯彦始受命時䖍宼謝寳以衆數<lb/>
千攻博羅縣伯彦遣官兵募土豪與戰各有勝負寳乞<lb/>
就招士民言逺人不諳戰守願從賊請以安人情伯彦<lb/>
<pb n="KR2b0024_WYG_060-11b"/>
以便宜授寳承信郎賊遂散<hi>熊克小歴云詔伯彦知廣州未拜會盗數萬侵廣東</hi>
<hi>圍城邑郡人相率請伯彦討賊伯彦乃出領帥事既而賊亦遁去此蓋汪藻撰伯彦墓碑之詞非其實也今以</hi>
<hi>伯彦自奏招安事修入狀在日歴明年四月二十八日中興聖政上曰朕嘗思創業中興事殊祖宗創業固難</hi>
<hi>中興亦不易中興又須顧祖宗已行法度如何壊者欲振墜者欲舉然大不容易此實艱難朕不敢不勉也臣</hi>
<hi>留正等曰創業中興殊未可以難易分也蓋削平僭叛混一區宇與夫救溢扶衰重光基緒自非明聖之主負</hi>
<hi>大有為之志安能辦是功業哉太上皇帝因論創業之難而深念中興之不易且欲勉强而力行故能撥亂反</hi>
<hi>正中興炎祚三紀之間方内晏然蓋大有為之志已先定於圖復之初矣</hi>
壬申上諭輔臣曰自昔中興豈有端坐不動於四方者<lb/>
<pb n="KR2b0024_WYG_060-12a"/>
將來朕撫師江上朕觀周宣王修車馬備器械其車攻<lb/>
復古一篇可見若漢世祖起南陽初與尋邑之戰以少<lb/>
擊衆大破昆陽其下如唐肅宗雖不足道能用郭子儀<lb/>
李光弼以復王室朕謂中興之治無有不用兵者卿等<lb/>
與韓世忠曲折議此否如朝廷細事姑付有司卿等當<lb/>
熟講利害朕前日與世忠論至晚膳過時夜思至四更<lb/>
不寢朕與卿等固有定議昨日批出可更召侍從日輪<lb/>
至都堂給劄條對來上朕將參酌以决萬全呂頥浩等<lb/>
<pb n="KR2b0024_WYG_060-12b"/>
曰謹奉聖訓　吏部侍郎韓肖胄言今日之勢終當用<lb/>
兵如晁錯之論七國以為削亦反不削亦反金人猶是<lb/>
也繼因賜對面奏賊豫盗據中原人心不附宜出不意<lb/>
遣兵將皷行進討聲言翠華再幸金陵督使過江願賜<lb/>
睿斷克成大勲時頥浩亦召世忠至都堂諭以焚毁劉<lb/>
豫糧料事世忠曰此乃清野之法不可不行禮部尚書<lb/>
洪擬獨言國勢强則戰將士勇則戰財用足則戰我為<lb/>
主彼為客則戰陛下前年幸會稽今年幸臨安興王之<lb/>
<pb n="KR2b0024_WYG_060-13a"/>
居未定如唐肅宗之在闗中光武之在河内也又邇者<lb/>
諸將雖有邀擊小勝未見雷合電發以取大㨗又江浙<lb/>
農耕未盡復淮甸鹽筴未盡通平日廪給尚艱緩急將<lb/>
何以濟又千里餽糧士有飢色今使千里出戰則彼逸<lb/>
我勞凢此皆可以言守未可以言戰也擬歸語家人曰<lb/>
吾知迎合可取高位然豈以一身之故誤國事耶<hi>中興聖政</hi>
<hi>臣留正等曰兵凶器也有時而致吉戰危事也有時而致安争逆德也有時而致順少康非兵不能以中興於</hi>
<hi>夏宣王非兵不能以中興於周光武非兵不能以中興於漢肅宗非兵不能以中興於唐國家艱難之初敵騎</hi>
<pb n="KR2b0024_WYG_060-13b"/>
<hi>猖獗直欲長驅東南非太上皇帝親總六師指授諸將挫其銳鋒而奪敵師之氣敵肯為前日之和哉暨金亮</hi>
<hi>渝盟擁百萬之師壓我淮上非諸將角數戰之勝太上决親征之䇿致彼兇徒自相殘戮聖上纉承繼興師討</hi>
<hi>敵肯為今日之和哉太上皇帝謂中興之治無有不用兵者斯誠不易之論</hi>　秘閣修撰知<lb/>
臨安府宋煇言本府酒稅課利乞依揚州例權免分撥<lb/>
諸司應副本府支使竢移蹕日如舊從之　詔吉州𣙜<lb/>
貨務見賣廣南鹽鈔並增貼納錢如淮浙例<lb/>
癸酉尚書右司員外郎曾統為殿中侍御史監察御史<lb/>
唐煇守左司諫　尚書户部郎中王衍充樞宻院檢詳<lb/>
<pb n="KR2b0024_WYG_060-14a"/>
諸房文字<lb/>
甲戌殿中侍御史黃龜年守太常少卿　右司諫劉棐<lb/>
充集英殿修撰知台州　江浙荆湖廣南福建都轉運<lb/>
使張公濟言諸路州軍財賦出入並許取索㸃檢如上<lb/>
供錢不足乞以轉運司移用錢依條限補解如漕司别<lb/>
作名目支用者許行按劾從之　詔淮浙鹽場所出鹽<lb/>
以十分為率四分支今降指揮以後文鈔二分支今年<lb/>
九月甲申以後文鈔四分支建炎渡江以後文鈔用户<lb/>
<pb n="KR2b0024_WYG_060-14b"/>
部尚書黃叔敖請也先是呂頥浩以對帶法不可用乃<lb/>
令商人輸貼納錢至是復以分數均定如對帶矣　命<lb/>
潭鼎荆鄂帥守李綱等四人約日會兵收捕湖㓂初綱<lb/>
以湖廣宣撫使赴湖南聞曹成將自邵入衡以趨江西<lb/>
而韓世忠所留提舉官董旼親兵才數百人勢不足以<lb/>
彈壓即駐師衡陽遣使諭成使散其衆成至衡綱召與<lb/>
語俾率其餘衆四萬詣建康時馬友之將步諒有兵二<lb/>
萬掠衡山泊吳集市綱留統制官韓京屯茶陵以扼賊<lb/>
<pb n="KR2b0024_WYG_060-15a"/>
而親帥大軍自白沙潛渉江諒不虞其至遂出降至是<lb/>
以聞詔綱精加揀汰得七千餘人𨽻諸軍<hi>此并據綱行狀不得其日</hi>
<hi>按史綱以十一月癸酉奏歩諒解甲公參故且附此</hi>綱㝷入潭州械右朝奉郎知<lb/>
醴陵縣張覿属吏權攝官以漸易置賍吏稍戢綱延見<lb/>
長老問民疾苦皆以盜賊科須為言乃檄州縣非使司<lb/>
命而擅科率者以軍法從事應日前科須之物並以正<lb/>
賦准折又遣統制官郝晸降潰將王進於湘鄉吳錫擒<lb/>
王俊於邵陽自是湖南境内潰兵為盗者悉平惟湖㓂<lb/>
<pb n="KR2b0024_WYG_060-15b"/>
楊太據洞庭文榜指斥言詞不遜綱命統領官李建馬<lb/>
凖吳錫分屯湘隂益陽橋口以備之湖南無水軍綱乃<lb/>
拘集沿江魚網戸得三千人屯潭州言於朝乞合兵討<lb/>
蕩詔湖北安撫使劉洪道知鼎州程昌㝢荆南鎮撫使<lb/>
解潛遣兵會之仍權聽綱節制<lb/>
乙亥賜新除殿中侍御史曾統進士出身時統以故事<lb/>
任子不除臺職又與諫官徐俯連姻為言詔統元祐石<lb/>
刻名臣之子特賜進士出身統乃受命　詔江東西宣<lb/>
<pb n="KR2b0024_WYG_060-16a"/>
撫使韓世忠措置建康營田募民如陜西弓箭手法<lb/>
故正議大夫唐恪贈觀文殿學士以其子瑑言恪在圍<lb/>
城中不獲伸迎奉二聖之謀乃飲藥而死故也中書舍<lb/>
人胡松年奏恪輔政無狀陛下謂其累經赦宥特與復<lb/>
職臣不敢輕議若曰嘉其死節願詔有司詳考寔狀命<lb/>
遂寢<hi>王明清揮麈錄誤以松年所奏為張<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>已辨之見建炎元年二月癸未注</hi>
丙子尚書考功員外郎朱異兼權監察御史充浙西宣<lb/>
諭代曾統行異桐廬人也　右承務郎任申先守尚書<lb/>
<pb n="KR2b0024_WYG_060-16b"/>
考功員外郎<lb/>
戊寅閩盗范忠掠龍泉縣忠范汝為餘黨也與其徒千<lb/>
餘為盗犯建州之松溪尉吳某及寳文閣待制知泉州<lb/>
陳戬之妻皆為所殺至是去而之處州<lb/>
己卯起居舍人方誾充右文殿修撰知衢州從所請也<lb/>
於是修注官全闕乃命太常少卿黄龜年秘書少監洪<lb/>
炎兼權　諫議大夫徐俯奏監察御史李靄素無行檢<lb/>
詔靄主管台州崇道觀　右通直郎新通判溫州陳桷<lb/>
<pb n="KR2b0024_WYG_060-17a"/>
直秘閣桷機弟也為韓世忠官屬用世忠請而命之中<lb/>
書舍人胡松年言中秘圖書之府祖宗以來非儒學名<lb/>
流不在此選桷雖久在軍中宣力恐於職名非所當得<lb/>
乞於等第推賞外更與量行轉官從之　是日宣諭五<lb/>
使劉大中胡䝉朱異明槖薛徽言同班入見上諭曰比<lb/>
所下詔令州縣徒掛墻壁皆為虚文今遣卿等務令民<lb/>
被寔惠守令民之師帥縣令尤親於民奸贓之吏必須<lb/>
按發公正奉法之人必須薦舉如山林不仕賢者亦當<lb/>
<pb n="KR2b0024_WYG_060-17b"/>
具名以聞平反獄訟觀風問俗等事並書於歴朕一一<lb/>
行之此非㝷常遣使比也乃詔異改浙東福建䝉浙西<lb/>
大中江東西徽言湖南而槖使廣東西如故其分鎮地<lb/>
分令鎮撫使選清亷彊明官徧歴所部徽言請州縣已<lb/>
蠲租賦文簿建炎改元已前者並行焚毁又乞所至州<lb/>
縣吏無大過而職事不辦者如漢薛宣守馮翊故事聽<lb/>
臣兩易其任不理遺闕翌日上諭大臣曰近臨遣五使<lb/>
面諭丁寧非徃時遣使之比朕欲寔惠及民可依所奏<lb/>
<pb n="KR2b0024_WYG_060-18a"/>
焚毁示民不疑如有合對移官具事因申省取㫖初五<lb/>
使將行上命各賜内帑帛二百大中等辭上謂大臣曰<lb/>
朕欲出使無擾一切不受饋遺若不賜予何以養亷耶<lb/>
辛巳上謂輔臣曰昨日大理少卿元衮面對朕戒諭以<lb/>
持法明恕如宣和間開封尹盛章王革可謂慘刻呂頥<lb/>
浩曰惟明克允用刑所先也<lb/>
壬午龍圖閣直學士知湖州汪藻言自太上皇帝淵聖<lb/>
皇帝及陛下建炎改元至今三十餘年並無日歴本朝<lb/>
<pb n="KR2b0024_WYG_060-18b"/>
宰相皆兼史館故書榻前議論之辭則有時政記柱下<lb/>
見聞之實則有起居注類而次之謂之日歴條而成之<lb/>
謂之實錄所以備記言垂一代之典也茍曠三十年之<lb/>
久無一字之傳何以示來世望許臣編集元符庚辰至<lb/>
建炎己酉三十年間詔㫖繕寫進呈以備修日歴官采<lb/>
擇許之自軍興史官記錄靡有存者藻嘗於經筵面奏<lb/>
乞命史官纂述三朝日歴會朝廷多事未克行比出守<lb/>
湖而湖州不被㓂元符後所受御筆手詔賞功罰罪等<lb/>
<pb n="KR2b0024_WYG_060-19a"/>
事皆全藻因以為張本又訪諸故家士大夫以足之凡<lb/>
六年乃成<hi>熊克小歴紹興元年九月初翰林學士汪藻言自元符以來並無日歴此國家大事願留</hi>
<hi>聖心上納之既而宰執請所付上曰無以易藻矣至是除藻知湖州詔領日歴如故按克所書止據藻墓誌與</hi>
<hi>日歴不同兼藻奏䟽亦稱昨於經筵面奏未見施行則知藻在翰林未嘗得㫖也今不取</hi>　詔江浙<lb/>
福建諸州造甲五千副每度牒一為錢百二十千以償<lb/>
三副之直　是日皇兄左監門衛大將軍忠州防禦使<lb/>
安時因朝參失其長女詔立賞告捕<lb/>
癸未資政殿學士知福州張守言被㫖令本州剏修城<lb/>
<pb n="KR2b0024_WYG_060-19b"/>
池按圖記福州城築於晉太康三年偽閩增廣至六千<lb/>
七百餘步國初削平今為民田已久閩土砂礫用石砌<lb/>
甃約費錢七十萬緡米六萬斛今公私困弊請俟他年<lb/>
先是右司員外郎張宗臣乞令泉福州築城以備㓂守<lb/>
以為難事遂止<hi>宗臣建此議時為大理少卿</hi>
甲申資政殿學士提舉臨安府洞霄宫吳敏薨輟視朝<lb/>
二日贈觀文殿學士敏弟儒林郎叙宣和末棄官為僧<lb/>
至是敏祖母韓氏言於朝乃復令出仕<hi>叙出仕在明年六月己亥今併</hi>
<pb n="KR2b0024_WYG_060-20a"/>
<hi>書之</hi>　時流民有至行在者知臨安府宋煇請常平米賑<lb/>
給從之<lb/>
是月䖍賊陳顒等犯梅州圍其城守臣右承務郎劉安<lb/>
雅命取鈎吻草研取其汁投之酒醋散於民居賊遣人<lb/>
賫牒索金銀鞍馬安雅遽磔之盗入民居縱飲死者以<lb/>
百數餘多昬迷不省賊疑懼遁去圍遂觧<hi>安雅四年六月丙戌减三</hi>
<hi>年磨勘</hi>
　<lb/>
<pb n="KR2b0024_WYG_060-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建炎以來繫年要録巻六十<lb/>
</p>
<p>
</p>
  </div>
</body>
</text>
</TEI>
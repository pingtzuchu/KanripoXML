<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>靖康要録卷一</head> <lb/>
    <p>
<pb n="KR2b0029_WYG_001-1a"/>
欽定四庫全書<lb/>
　靖康要録卷一<lb/>
孝慈淵聖皇帝名桓道君太上皇帝長子母曰恭恵皇<lb/>
后王氏以元符三年四月十三日生於坤寧殿九月賜<lb/>
名亶授檢校太尉山南東道節度使韓國公<lb/>
建中靖國元年六月遷開府儀同三司興徳軍節度使<lb/>
進封京兆郡王<lb/>
崇寧元年二月改賜名烜八月又改賜今名<lb/>
<pb n="KR2b0029_WYG_001-1b"/>
大觀元年十一月詔曰朕荷天眷祐景命有僕承家之<lb/>
慶是生多男年近㓜學未親師友因嚴以教宜及其時<lb/>
京兆郡王桓髙密郡王楷可於來春擇日出就外學其<lb/>
輔導講讀之官宜以端亮鯁直有文學政事人充選以<lb/>
稱朕意記室翊善可如王友例令王答拜于是以秘書<lb/>
監蔡崈為翊善左司員外郎沈錫為侍講國子司業汪<lb/>
澥為記室安徳軍觀察留後知入内内侍省楊震提舉<lb/>
管勾本位<lb/>
<pb n="KR2b0029_WYG_001-2a"/>
大觀二年正月遷司空武昌軍節度進封定王八月以<lb/>
國子祭酒汪澥為翊善起居郎翟汝文為侍講起居舎<lb/>
人俞㮚為記室俞㮚遷以起居郎石公弼代之㑹恵恭<lb/>
皇后崩至政和元年二月始詔太史擇日以三月己丑<lb/>
出就資善堂聽講讀以光禄少卿李詩為翊善辟雝司<lb/>
業耿南仲為侍講司門員外鄭修為記室甲寅詔宰臣<lb/>
執政官許就資善堂見定王桓嘉王楷王迎揖扵門升<lb/>
堂就坐王西面宰臣執政官東向送亦如之<lb/>
<pb n="KR2b0029_WYG_001-2b"/>
二年九月侍講鄭居中因奏事經筵乞講讀官至資善<lb/>
堂見二王許之<lb/>
四月鄭修卒以左司員外郎張叔夜為記室叔夜罷以<lb/>
符寳郎陳鍔代之<lb/>
三年正月改官制加太保<lb/>
四年二月甲戌行冠禮于文徳殿<hi>或云福寧殿</hi>先是御製冠<lb/>
禮降議禮局載五禮新儀之首至是始舉行焉<lb/>
三月辛夘詔曰若昔明王誕受厥命建立儲貳以係天<lb/>
<pb n="KR2b0029_WYG_001-3a"/>
下之心朕嗣無疆大厯荷天之休誕育元良是居冢嫡<lb/>
長子桓年逮志學冠于治朝百辟具瞻主噐之長永維<lb/>
宗廟之重父子之恩考循舊章正位東宫明兩作離為<lb/>
國大本可以來春出閣立為皇太子其建宫室設官屬<lb/>
與儀物制度宜令有司討論典禮前期辦具以聞邦家<lb/>
之慶與四海共之<lb/>
十一月己亥詔皇太子慶㑹上夀押百僚班又詔皇太<lb/>
子謁廟特許逐室行禮<lb/>
<pb n="KR2b0029_WYG_001-3b"/>
五年二月乙巳制曰若昔先王必建儲貳以隆萬世之<lb/>
統以係四海之心朕撫世承平念國大本遹追求孝垂<lb/>
裕後昆永惟承宗之艱莫如主器之長咨爾萬邦之有<lb/>
衆聽予一人之告猷皇長子太保武昌軍節度使定王<lb/>
孝友得於天資温良成扵日就出學外傅率履無違既<lb/>
冠阼階其儀可象方景命有僕介夀考之萬年而明兩<lb/>
作離兆本支之百世蔽自朕志格于天心孚告大廷申<lb/>
錫顯冊矢慎乃徳惟忠惟孝欽汝止惟㡬惟康用克相<lb/>
<pb n="KR2b0029_WYG_001-4a"/>
於我家以對揚于休命可立為皇太子仍令有司擇日<lb/>
備禮冊命丁未出閣詔改其閣為府甲寅有司備法駕<lb/>
儀仗列于大慶殿文武百官各服朝服立班于庭執事官<lb/>
入就位皇帝服通天冠絳紗袍御殿皇太子冠逺逰冠<lb/>
衣朱明衣執桓圭以入受冊于庭以翰林學士承㫖强<lb/>
淵明為禮儀使翰林學士王黼撰冊文<hi>冊文闕或云劉正夫撰審如是</hi>
<hi>則禮儀使亦當用執政</hi>宣和殿學士蔡攸書冊殿中監髙伸書寳<lb/>
禮畢太師魯國公蔡京率百官稱賀訖又詣東宫賀皇<lb/>
<pb n="KR2b0029_WYG_001-4b"/>
太子如故事以戸部尚書劉炳翰林學士承㫖强淵明<lb/>
為賓客中書舎人蔡靖陳邦光並為詹事秘書監李詩<lb/>
為顯謨閣待制左庶子兼侍讀宗正少卿耿南仲為徽<lb/>
猷閣待制右庶子兼侍講秘書少監蘓桓改名曄為左<lb/>
諭徳太常少卿葛次仲為右諭徳國子司業曽樹殿中<lb/>
侍御史華崑並為舎人知入内内侍省楊震董慤提舉<lb/>
左右春坊事内侍容機黎景年全淵張彦卿周珣王若<lb/>
沖王珂管勾左右春坊事劉淵為家令皇甫僅為承受<lb/>
<pb n="KR2b0029_WYG_001-5a"/>
丁巳備法駕謁太廟奏免乗金輅及用鹵簿止依常儀<lb/>
乗馬至太廟易朝服行禮又奏乞免宫僚稱臣並從之<lb/>
戊午奏臣竊覩自昔東宫建司設局張官置吏往往竊<lb/>
有所擬無所不備考其執事實無毫末顯是慕為虚名<lb/>
徒費廩食書曰慎乃儉徳惟懐永圖臣立身之始敢不<lb/>
念茲伏望聖慈詳察應東宫官吏不必具備諸司庶局<lb/>
頗令兼攝至於閒徒冗卒舊例有者亦可蠲除務為儉<lb/>
約如此則不惟臣少安私分仍得清心省事専精問學<lb/>
<pb n="KR2b0029_WYG_001-5b"/>
仰副君父教育之意又奏臣昨就資善堂聽讀尋常須<lb/>
候邇英經筵已開方取㫖定日恭惟聖學髙妙羣臣莫<lb/>
及躬御經筵但欲遵承祖宗故事非待儒臣講說脩輔<lb/>
聖明如臣之愚正當力學不可曠日豈應擬視經筵兼<lb/>
臣問安視膳之外遇還府第綽有餘暇必不同往日深<lb/>
在禁嚴出入不敢自便今欲乞聖慈許令每日不拘早<lb/>
晩但稍有間隙即請學官赴㕔講讀所貴為學日益有<lb/>
以副聖慈撫眷之意並從之<lb/>
<pb n="KR2b0029_WYG_001-6a"/>
九月乙酉詔皇太子遇天寧節赴垂拱殿上夀于親王<lb/>
前别為一班家令劉淵罷以梁方平代之<lb/>
六年四月以禮部尚書白時中刑部尚書慕容彦逢為<lb/>
賓客吏部侍郎劉煥給事中方㑹為詹事太常少卿賈<lb/>
安宅為舎人内符寳郎馮楊為家令<lb/>
六月乙亥詔納故少傅恩平郡王朱伯材女孺人朱氏<lb/>
為妃令所司備禮冊命是月癸未親迎癸丑詔自今車<lb/>
駕行幸皇太子免起居從駕<lb/>
<pb n="KR2b0029_WYG_001-6b"/>
七年十月生子為嫡皇孫封秩比皇子以起居郎李彌<lb/>
大起居舎人趙野為舎人彌大野辭以太常少卿柯棐<lb/>
為右文殿修撰國子司業魏憲直龍圖閣專其事<lb/>
八年劉煥方㑹罷以左庶子李詩右庻子耿南仲為詹事<lb/>
宣和元年以秘書少監曽樹祕書監王易簡為舎人<lb/>
曽樹遷以國子司業程振代之至七年李詩卒以禮部<lb/>
侍郎王易簡為顯謨閣直學士充詹事兼侍讀上聪明<lb/>
仁孝好學而善文自以地偪而望崇每懐兢畏講讀之<lb/>
<pb n="KR2b0029_WYG_001-7a"/>
暇惟以髹器貯魚而觀之他事一不闗懐人莫能測也<lb/>
宣和七年十二月皇太子除開封牧<lb/>
二十日差内使梁邦彦黄僅押賜皇太子碾玉龍束帶<lb/>
一條不許辭免<lb/>
二十一日閣分大内娘子用小轎十餘乗入東宫府議<lb/>
事<lb/>
二十二日申時後入内内侍官黄僅傳聖㫖宣押皇太<lb/>
子入殿内續有快行親從官十餘人催上馬入殿至夜<lb/>
<pb n="KR2b0029_WYG_001-7b"/>
不出至五更太上皇帝徑出殿往龍徳宫寧徳皇后出<lb/>
往擷景園改充寧徳宫是日皇太子登寳位　先是太<lb/>
上皇帝御玉華閣先召宰執及給事中呉敏等日晡内<lb/>
禪之議已決擢呉敏為門下侍郎草傳位詔召百官班<lb/>
垂拱殿下宣示詔㫖是夕命皇太子入居禁中覆以御<lb/>
袍皇太子俯伏感涕力辭因得疾召東宫官耿南仲視<lb/>
醫藥至夜半少蘓翌日又固辭及即大位御垂拱殿見<lb/>
宰執百官大赦天下<lb/>
<pb n="KR2b0029_WYG_001-8a"/>
宣和七年十二月二十三日庚申皇帝即位<lb/>
壬戌制曰我國家創業守成紹二百年之祚運宅中圖<lb/>
大奠三萬里之幅員施及𦕈躬嗣膺神器永念纉承之<lb/>
重懼劇春氷載惟臨馭之艱凜深朽索矧今邊陲未静<lb/>
師旅方興肆推曠蕩之恩用慰邇遐之望可大赦天下<lb/>
應常赦所不原者咸赦除之　制以皇太子妃朱氏可<lb/>
立為皇后<lb/>
癸亥詔越王燕王賜入朝不趨賛拜不名　詔梁方平<lb/>
<pb n="KR2b0029_WYG_001-8b"/>
將兵七千守濬州何灌將兵二萬守河津以探報敵騎<lb/>
漸廹故也<lb/>
丙寅詔上道君皇帝尊號曰教主道君太上皇帝道君<lb/>
皇后曰道君太上皇后令禮官討論典禮<lb/>
靖康元年正月一日丁夘皇帝御明堂青陽左个以嵗<lb/>
運播告天下又詔班月朔受百官朝賀退詣龍徳宫朝<lb/>
賀太上皇帝百官班門外宰相執政進見　御札朕光<lb/>
膺眷佑寅奉燕詒載惟菲薄之資獲撫盈成之運宵衣<lb/>
<pb n="KR2b0029_WYG_001-9a"/>
罔怠旰食靡遑發政施仁懐日靖四方之志經文緯武<lb/>
圖永康兆民之功式紀初元是新美號庶格神靈之助<lb/>
遂臻華夏之和茂謹王春豈特遵魯史踰年之議遹寧<lb/>
國步蓋將紹周人過厯之期自宣和八年正月一日改<lb/>
為靖康元年布告多方咸體朕意　詔曰木從繩則正<lb/>
后從諫則聖左右有訓朕甚慕焉内顧眇躬獲保大器<lb/>
未燭治道若臨深淵思聞藎言以補不逮應朝廷之闕失<lb/>
政事之僻違保邦御俗之方安民禦敵之䇿詢於有衆<lb/>
<pb n="KR2b0029_WYG_001-9b"/>
咸極敷陳惟骨鯁是求惟藥石是用毋或回隠溺於導<lb/>
䛕咨爾忠良竚聞正論至於逆耳而利行朕當舎己以<lb/>
從人雖有過差必無罪譴朕言必信衆聽無疑自今中<lb/>
外臣僚以至民庶並許實封直言得失在京於合屬處<lb/>
投進在外於所在州軍附逓以聞布告邇遐咸知至意<lb/>
　臣僚上言一應諸軍坐倉指揮更不施行從之<lb/>
二日聖㫖恭奉道君玉音比以憂勤感疾禱於太清旋<lb/>
日康復方燕處琳館靡有萬幾之繁可以躬伸報謝今<lb/>
<pb n="KR2b0029_WYG_001-10a"/>
春就貞元節前擇日詣亳州太清宫燒香朕祗奉睿訓<lb/>
敢不欽承其令有司前期戒具供頓儲億毋或不䖍<lb/>
御史中丞陸徳先除職與郡徽猷閣待制何㮚除御史<lb/>
中丞　國子祭酒謝克家起居舎人唐重並除左諌議<lb/>
大夫中書舎人王雲除給事中　侍御史鄭滋除中書<lb/>
舎人國子司業孫覿除侍御史　任諒知京兆府替盛<lb/>
章赴闕<lb/>
三日詔曰朕以金國渝盟藥師叛命侵軼邊鄙刦掠殆<lb/>
<pb n="KR2b0029_WYG_001-10b"/>
盡朕在纉承之初敢忘付託之重事非獲已師寔有名<lb/>
已戒六師躬行天討将士鋭于敵愾夢卜協于襲祥庶<lb/>
寕邦國之患克紹祖宗之烈應親征合行事件令有司<lb/>
並依真宗皇帝幸澶淵故事疾速檢舉施行　聖㫖道<lb/>
君太上皇帝臨御天下常恐一物失所一民不被其澤<lb/>
朕每問安視膳親聞聖訓而臣下務為誕慢蒙蔽四方<lb/>
利病不即以聞比者發自睿㫖親布徳音凡擾民害物<lb/>
之事一切除去百姓伏讀流涕歎息自今仰官司悉意<lb/>
<pb n="KR2b0029_WYG_001-11a"/>
奉行敢有茍簡滅裂懐奸挾情以沮格詔㫖者並重行<lb/>
典憲　聖㫖詔命之出以信四方倘朝令夕改人用不<lb/>
孚自今令三省詳議施行不得輕有改易使人心疑惑<lb/>
凡詔勅有不經三省者官司不許施行違者並科違制<lb/>
之罪　聖㫖方今軍興應内外官司局所除留後苑作<lb/>
製造御前生活所應副道君太上皇帝外其餘一切依<lb/>
熙豐法合罷者並罷錢物並歸左藏庫送納三省樞密<lb/>
院條具以聞由是凡一百五處皆罷之　聖㫖召募武<lb/>
<pb n="KR2b0029_WYG_001-11b"/>
學及第有材武方畧或有戰功及曽經戰陣及經邊任<lb/>
大小使臣及諸色膽勇敢戰之人　聖㫖祖宗典訓具<lb/>
存綱紀脩明四方孚信朕初嗣大統當與執政大臣共<lb/>
遵成憲自今除授黜陟及恩數等事並須㕘酌故實進<lb/>
呈取㫖施行　吳敏除知樞密院事唐恪除吏部尚書<lb/>
李棁除同知樞密院事　聖㫖從官不才者並取㫖罷<lb/>
在外從官填闕　宋㬇除徽猷閣待制添差發運使王<lb/>
時雍除戶部侍郎盧益除知東平府蔡脩除資政殿大<lb/>
<pb n="KR2b0029_WYG_001-12a"/>
學士知鎮江府　聖㫖朱勔放歸田里王黼責授崇信<lb/>
軍節度副使永州安置李彦賜死王黼李彦並籍沒家<lb/>
産　門下侍郎吳敏除親征行營副使許便宜行事兵<lb/>
部侍郎李綱顯謨閣直學士聶山除親征行營使司㕘<lb/>
謀官團結軍馬于殿前司　太保領樞密院事蔡攸除<lb/>
恭謝行宫使尚書右丞宇文粹中除恭謝行宫副使廣<lb/>
陽郡王童貫除東京留守　奏報斡里雅布兵距河濬州<lb/>
不守梁方平戰衂燒橋而遁何灌軍馬望風潰散敵遂<lb/>
<pb n="KR2b0029_WYG_001-12b"/>
渡河　是夜漏二鼓道君太上皇帝出通津門東下太<lb/>
上皇后及皇子帝姬等相續而行侍從百官往往潜遁<lb/>
四日聖㫖今來團結軍兵捍禦敵馬如立到功效並當<lb/>
不用常制倍加酬賞　兵部侍郎李綱除尚書右丞東<lb/>
京留守同知樞密院事李棁除副留守是時從官以邊<lb/>
事求見者皆非時賜對綱侍班延和殿下聞宰相執政<lb/>
欲奉鑾與狩㐮鄧遇知東上閣門事朱孝莊語之曰有<lb/>
急切公事欲與宰執廷辨公能奏取㫖乎孝莊曰宰執<lb/>
<pb n="KR2b0029_WYG_001-13a"/>
未退而従官求對前此無例綱曰此何時而用例耶孝<lb/>
莊曰諾即具奏得㫖别對因奏聞諸道路宰執欲奉陛<lb/>
下出狩以避敵果行之宗社危矣且太上皇帝以宗社<lb/>
傳陛下今捨之而去可乎上黙然太守白時中曰都城<lb/>
豈可以守綱曰天下城池豈復有如都城者且宗廟社<lb/>
稷百官萬民所在捨此何之若能率厲將士慰安民心<lb/>
與之固守豈有不可守之理語未既有内侍領京城所<lb/>
陳良弼自内殿出奏曰京城樓櫓剏脩百未及一二丈<lb/>
<pb n="KR2b0029_WYG_001-13b"/>
城東樊家岡一帶濠河淺狭決難保守願陛下詳議之<lb/>
上頋綱曰卿可同蔡懋良弼往觀朕於此俟卿遂詣新<lb/>
城東壁徧觀城濠回奏延和殿車駕猶未興也上顧問<lb/>
如何懋對亦以城濠淺狹不可守綱曰城堅且髙樓櫓<lb/>
誠未備也然不必樓櫓亦可守濠河惟樊家岡一帶以<lb/>
禁地不許開鑿誠為淺狭然以精兵强弩占據可以無<lb/>
虞上頋宰執曰䇿將安出宰執皆黙然綱進曰今日之<lb/>
計莫若整齊軍馬揚聲出戰固結民心相與堅守以待<lb/>
<pb n="KR2b0029_WYG_001-14a"/>
勤王之師上曰誰可將者綱曰朝廷平日以髙爵厚禄<lb/>
養大臣蓋將用之於有事之日今白時中李邦彦等雖<lb/>
書生未必知兵然藉其位號撫馭將士以抗敵鋒乃其<lb/>
職也時中曰李綱莫能將兵出戰綱曰陛下不以臣為<lb/>
庸懦倘使治兵願以死報第人微官卑不足以鎮服士<lb/>
卒上顧宰執曰執政有何缺趙野對曰尚書右丞缺時<lb/>
宇文粹中從道君東幸故也上曰李綱除右丞面賜袍<lb/>
帶并笏上進膳訖再召對於福寧殿去留之計未決也<lb/>
<pb n="KR2b0029_WYG_001-14b"/>
宰執猶以去計勸上詔綱留守以李棁副之綱力陳所<lb/>
以不可去者且言唐明皇聞潼闗失守即時幸蜀宗廟<lb/>
朝廷碎於賊手累年然後僅能復之范祖禹以為其失<lb/>
在於不能堅守以待勤王之師今陛下初即大位中外<lb/>
欣戴四方之兵不日雲集敵騎必不能久留捨此而去<lb/>
猶龍脱於淵車駕朝發而都城夕亂雖臣等留守何補<lb/>
於事宗社朝廷且將丘墟願陛下審思之上意頗回而<lb/>
内侍王孝錫從旁奏曰中宫國公已行陛下豈可留此<lb/>
<pb n="KR2b0029_WYG_001-15a"/>
上色變降榻曰卿等毋留朕將親往陜西起兵以復都<lb/>
城決不可留此綱固請㑹燕越二王至亦以固守為然<lb/>
上意稍定即取紙書可回二字用寳俾中使遣還中宫<lb/>
國公因顧綱曰卿留朕治兵禦㓂一以委卿不管少有<lb/>
疎虞綱皇恐受命與李棁同出治事是夕宿於尚書省<lb/>
宰執宿於内東門中宫國公之行已逺是夕未還中夜<lb/>
上遣中使令宰執供軍令状詰旦決行　聖㫖聶山充<lb/>
留守司隨軍計度轉運使<lb/>
<pb n="KR2b0029_WYG_001-15b"/>
五日聖㫖白時中授觀文殿大學士中太一宫使　是<lb/>
日道路紛紛復傳有南狩之事太廟神主已出寓太常<lb/>
寺宰相至祥曦殿則禁衛皆已擐甲乘輿服御皆已陳<lb/>
列六宫襆被皆將升車李綱厲聲謂禁衛曰爾等願以<lb/>
死守宗社乎願扈從以巡幸乎禁衛皆呼曰願以死守<lb/>
宗社不居此將安之綱固拉殿帥王宗濋等入見曰陛<lb/>
下昨夕已許臣留今復戒行何也且六軍之情已變彼<lb/>
有父母妻子皆在都城豈肯捨去萬一中道散歸陛下<lb/>
<pb n="KR2b0029_WYG_001-16a"/>
孰與為衛且敵騎已逼彼知乘輿去不逺以健馬疾追<lb/>
何以禦之上感悟始令輟行綱謂宰執曰上意已定敢<lb/>
有異議者斬因出祥曦殿傳㫖宣示禁衛皆拜伏呼萬<lb/>
嵗上復御宣徳門見將士宰執百官將士班樓前起居<lb/>
上臨欄杆乆之復降輦勞問將士令大臣撰数十語叙<lb/>
金人犯順欲危宗社決䇿固守各令勉勵之意俾閤門<lb/>
官宣讀毎讀一句將士聲諾于是固守之意始決　聖<lb/>
㫖右丞李綱充親征行營使侍衛親軍馬軍副指揮使<lb/>
<pb n="KR2b0029_WYG_001-16b"/>
曹曚充親征行營副使置司於大晟府辟参謀官書寫<lb/>
機宜勾當公事管勾文字准備差遣統制統領准備差<lb/>
使百餘人選差三省吏兵户房人吏數十人賜銀絹錢<lb/>
一百萬貫匹兩文臣自朝請大夫以下武臣自武功大<lb/>
夫以下及將校官告宣帖三千餘道一切許以便宜從<lb/>
事　聖㫖六尚局並依祖宗法<lb/>
七日制曰門下軌三光而遂萬物允資當軸之勲遜五<lb/>
品而奠四方尤賴秉鈞之大亟頒廷號登冠台符起復<lb/>
<pb n="KR2b0029_WYG_001-17a"/>
銀青光禄大夫少宰守中書侍郎李邦彦俊徳明謨宏<lb/>
才逺器學貫天人而守之以虚静之量識窮治忽而發<lb/>
之以忱恂之詞蚤冠掄魁旋持從槖嘉猷婉畫久翔政<lb/>
路之榮偉學英聲寖亞冢司之重粤自定䇿彌見竭誠<lb/>
日月増輝方壯朝廷之勢風塵有警遽深邊鄙之虞盡<lb/>
忠而人絶間言制勝而慮無遺算謝安之矯情鎮物足<lb/>
抗苻秦李靖之料敵臨機何憂突厥國威既振民志以<lb/>
寧是用序陞揆宅之官進貳納言之任文階峻陟井賦<lb/>
<pb n="KR2b0029_WYG_001-17b"/>
陪敦以彰體貌之嚴以示倚毗之厚惟時所望非朕敢<lb/>
私於戲杜如晦長於斷謀坐翊隆平之運姚元崇善於<lb/>
應變永扶康泰之期勉紹徽聲竚觀丕績可特授起復<lb/>
特進太宰兼門下侍郎　制曰股肱之起元首庸聞帝<lb/>
舜之歌舟楫之濟巨川備載髙宗之命聿求雋望式賛<lb/>
鴻圗在考慎以惟精顧登庸之敢後誕揚孚號明告治<lb/>
廷通奉大夫守中書舎人張邦昌識敏而器宏才全而<lb/>
學博潔於行已保禮義亷恥之四維端以立朝茂正直<lb/>
<pb n="KR2b0029_WYG_001-18a"/>
剛柔之三徳粤登膴仕亟告嘉猷念天步之方艱憂民<lb/>
心之未定允資厭難尤賴協恭是用擢陞揆亞之崇進<lb/>
貳上台之重仍兼官於鳳沼俾亮采於龍墀并衍爰田<lb/>
申加真食庸昭異數益示殊私以朕初載論相之明為<lb/>
爾盛年得君之寵於戲敉寕中外矯情當慕於謝安鎮<lb/>
服邇遐守正宜師於裴度欽承予訓益懋乃功可特授<lb/>
正奉大夫少宰兼中書侍郎　制曰熙朝任相當嚴進<lb/>
退之規明主馭臣宜厚始終之禮惟時端揆翊我初元<lb/>
<pb n="KR2b0029_WYG_001-18b"/>
顧謀國之未臧肆推恩而許罷特頒渙號用亶具僚特<lb/>
進太宰兼門下侍郎白時中性稟中和心存豈弟早通<lb/>
經術藹貢薛平韋之聲晩被眷知居蕭曹魏丙之地方<lb/>
敵騎縦横之日乃廟謀經畧之時排難戎庭懦弱訖成<lb/>
於無斷投閒真館保全實賴於有容賜以安車俾還私<lb/>
第爰念上皇之元弼載憫春宫之舊賓時示眷存聿崇<lb/>
體貌錫隆名於秘殿俾佚任於殊庭拓衍爰田陪敦圭<lb/>
賦於戲叅朱邸之佐嘗克盡於忠規追赤松之逰尚永<lb/>
<pb n="KR2b0029_WYG_001-19a"/>
綏于夀嘏祗膺異數益體至恩可特授觀文殿大學士<lb/>
中太一宫使依前特進慶國公　聖㫖令從官舉文武<lb/>
臣僚堪充将帥并有胆勇者以聞　是日金將斡里雅布<lb/>
軍至城下屯孳生監差駕部員外郎鄭望之借工部侍<lb/>
郎充大金軍前計議使康州防禦使髙世則副之自車<lb/>
駕御樓之後方治都城四壁守具以百步法分兵備禦<lb/>
每壁用正兵萬二千餘人而保甲居民廂軍之屬不與<lb/>
焉修樓櫓挂氊幕安砲坐設弩牀運磚石施燎炬垂櫑<lb/>
<pb n="KR2b0029_WYG_001-19b"/>
木備火油凡防守之具無不畢備四壁各有從官宗室<lb/>
武臣為提舉司諸門皆有中貴大小使臣分地以守又<lb/>
團結馬步軍四萬人為前後左右中軍軍八千人有統<lb/>
制統領將領隊將等日肄習之以前軍居東水門外䕶<lb/>
延豐倉倉有粟豆四十餘萬石其後勤王之師集城外<lb/>
者賴之以濟以後軍居東門外占樊家岡使敵騎不可<lb/>
近而左右中軍居城中以備緩急自五日至七日治戰<lb/>
守之具粗畢而敵馬至城下<lb/>
<pb n="KR2b0029_WYG_001-20a"/>
八日聖㫖趙野除門下侍郎王孝廸除中書侍郎蔡懋<lb/>
除左丞唐恪除同知樞密院事吳幵莫儔權直學士院<lb/>
　金人攻西水門以火船數十隻順汴流相繼而下行<lb/>
營使司募敢死士二千人列布於城下火船至即以長<lb/>
鈎捍禦搭就岸投石碎之又於中流安頓义木及運蔡<lb/>
京家假山石疊門道間就水中斬獲百餘人自初夜防<lb/>
守達旦方定金人攻城北武泰軍莭度河東河北路制<lb/>
置使兼副統制何灌死之金使吳孝民來詔遣李棁鄭<lb/>
<pb n="KR2b0029_WYG_001-20b"/>
望之髙世則同詣金營<lb/>
九日傳報敵攻封丘酸棗門一帶甚急詔行營使李綱<lb/>
往督將士捍禦綱慮城上兵卒不足用即乞禁衛班直<lb/>
善射者千人以從上遣御藥盧端同行傳㫖如所乞兵<lb/>
至門敵方渡濠以雲梯攻城班直乗城射之皆應弦而<lb/>
倒將士無不賈勇近者以手砲檑木擊之逺者以神臂<lb/>
弓弦弩射之又逺者以牀子弩坐砲及之而金人有乗<lb/>
栰渡濠而溺者有登梯而墜者有中矢石而踣者甚衆<lb/>
<pb n="KR2b0029_WYG_001-21a"/>
又募壯士數百人縋城而下燒雲梯數十座斬獲酋首<lb/>
十餘級皆耳有金鐶是日敵攻陳橋封丘衛州等門而<lb/>
酸棗門尤急矢集城上如蝟毛士卒亦有中傷者皆厚<lb/>
賞之上遣中使勞問降御筆褒諭給内庫錢酒銀椀綵<lb/>
絹等以賞將士人皆歡呼自夘至未中間殺敵数千人<lb/>
敵知有備不可攻乃退因遣使隨李鄴請和抵城下已<lb/>
昏黒矣　金使蕭三保努耶律忠王汭并給事中李鄴<lb/>
來獻玉帶玉篦刀名馬各一　聖旨朝散大夫提舉江<lb/>
<pb n="KR2b0029_WYG_001-21b"/>
州太平觀許翰除給事中<lb/>
十日聖㫖大金所需犒軍等物數浩瀚朝廷雖竭力應<lb/>
副如供祀宗廟器皿亦不敢吝至於親王内外百官之<lb/>
家已行告諭盡數供助尚恐未能供數忠義之民理宜<lb/>
體國将私家所有願助國用者限日下於戸部尚書聶<lb/>
山等處送納朕當與汝等共享安泰令開封府多出榜<lb/>
告諭　聖㫖大金國重兵攻打京城欲盡行殺戮般取<lb/>
財物朝廷以生靈為念遣使議和只要金銀犒設人馬<lb/>
<pb n="KR2b0029_WYG_001-22a"/>
方肯退回朝廷將應干官司庫務現在并文武臣僚之<lb/>
家金銀應副外尚未敷數今來事不獲已理須權宜措<lb/>
置庶免吾民肝腦塗地可應在京士庶之家將現在金<lb/>
銀權行借用限日下於左藏庫送納如有隠漏藏匿並<lb/>
當籍沒家財仍許人告以所藏之物給半充賞如納數<lb/>
多當議量度於文武官内安排與理選限不碍正法理<lb/>
為官戶注授優便差遣　勅門下朕以寡昧履承至尊<lb/>
任大而守重顧徳弗類不能仰當天意屬鄰敵入犯割<lb/>
<pb n="KR2b0029_WYG_001-22b"/>
地尋盟遽傳多壘於四郊豈特蹙國之百里征求財賄<lb/>
䖍劉邊陲朕甚恧焉延問公卿側席而坐夙夜祗畏不<lb/>
遑康寧思弭艱虞宜從貶損自今月十一日避正殿減<lb/>
常膳冀上天助順萬國効忠交扶不拔之基永厎丕平<lb/>
之治故兹詔示想宜知悉　御筆蕃衍宅諸王府所有<lb/>
金銀絹帛並只今交付朝廷以大金所要如違並從軍<lb/>
法　是日斡里雅布移軍牟駝岡都城外西北隅地也岡<lb/>
勢隠鱗如砂磧三面阻水前枕霧澤陂即孳生監牧馬<lb/>
<pb n="KR2b0029_WYG_001-23a"/>
之所芻豆山積宣和中郭藥師來太上皇命打毬於此<lb/>
知其可立營柵故敵至徑趨其所實藥師導之　北使<lb/>
欲得親王大臣為質皇弟康王請行詔康王及少宰張<lb/>
邦昌同往軍前議事蔡懋充都大提舉京城四壁守禦<lb/>
使従李綱所乞也　上御崇政殿引使人入對出斡里雅<lb/>
布之書進呈道所以舉師犯中國之意大抵指陳道君<lb/>
之失聞上内禪願復講和乞遣大臣赴軍前議所以和<lb/>
者詔李棁奉使鄭望之高世則副之是日棁等至金人<lb/>
<pb n="KR2b0029_WYG_001-23b"/>
軍中斡里雅布南向坐棁望之北面再拜斡里雅布遣燕人<lb/>
王汭等傳道語言謂都城破在頃刻所以斂兵不攻者<lb/>
徒以上故存趙氏宗社恩莫大也今議和湏犒師之物<lb/>
金五百萬兩銀五千萬兩絹綵各一百萬疋馬駞騾驢<lb/>
之屬各以萬計尊其國主為伯父凡燕雲之人在漢者<lb/>
悉歸之割太原中山河間三鎮之地又以親王宰相為<lb/>
質乃退師出事目一紙付棁等達朝廷棁唯唯而已是<lb/>
日康王出使軍前<lb/>
<pb n="KR2b0029_WYG_001-24a"/>
十一日中書省劄子應中山太原河間府并属縣及以<lb/>
北州縣已於誓書中議定便令交割與金國若有州府<lb/>
不肯聽從仰將所賜府州令歸金國詔書指揮守臣正<lb/>
月十一日奉聖㫖降詔<lb/>
十二日差李鄴高世則充金人送伴使　聖㫖令張道<lb/>
濟於内侍之家共取銀五百萬兩金一百萬兩仍差何<lb/>
㮚周懿文開封府拘收童貫蔡京等家差唐重謝克家<lb/>
李擢師驥於蔡京童貫何執中鄭伸髙俅王憲彭端劉<lb/>
<pb n="KR2b0029_WYG_001-24b"/>
宗元等家并其餘戚里應所有金銀並行直取日下於<lb/>
元豐庫送納若有徇情隠庇或轉為藏隠許諸色人告<lb/>
給半充賞隠藏之人並行軍法　聖㫖開封府尹王革<lb/>
為政慘酷搆造語言可落職在外提舉華州雲臺觀日<lb/>
下出門本處居住王鼎落職許隨侍梁師成朋輔王黼<lb/>
衆議不容可責授彰化軍節度副使華州安置差使臣<lb/>
日下押出門本䖏交割　御筆將趙元奴李師師王仲<lb/>
端及曽祗應倡優之家并袁陶武震史彦蔣翊郭老娘<lb/>
<pb n="KR2b0029_WYG_001-25a"/>
逐人家財籍沒并内侍省官道官樂官曽經入内醫官<lb/>
輦官幕士忠佐并應曽經特賜金銀許繫金帶人及楊<lb/>
球張補姜堯臣李宋寳張師寳李宗振宋暉董庠金銀<lb/>
並仰聶山何㮚周懿文李光只令直取臣僚上言竊見<lb/>
戎馬生郊侍從官義當體國乃者營私謀已圖去朝廷<lb/>
者十已三四班綴空然衆目駭視訪聞禮部尚書衛仲<lb/>
達素與趙良嗣狎昵無間今者忽稱病乞假遂攜家以<lb/>
行工部尚書張勤身為八座乃求淮南幹當公事而去<lb/>
<pb n="KR2b0029_WYG_001-25b"/>
按仲達勤皆險佞不才平日叨竊寵禄當急難之際傾<lb/>
摇人心倡為避兵之計理不可容奉聖㫖衛仲達張勤<lb/>
特除名勒停令開封府差人勾捉前來　符寳郎李光<lb/>
除右司諌<lb/>
十四日聖㫖三省樞密院號令所出體統之嚴靡容僣<lb/>
差昔在神祖釐正官制事不以小大並中書省取㫖門<lb/>
下省審覆尚書省施行樞密為本兵之府朕嗣承大統<lb/>
惟懐永圖嘉與輔臣共遵成憲自今除中書省畫㫖門<lb/>
<pb n="KR2b0029_WYG_001-26a"/>
下省審覆尚書省奉行樞密専兵政外一遵元豐官制<lb/>
毋或侵紊<lb/>
十五日太上道君皇帝渡揚子江至鎮江府　聖㫖應<lb/>
有官無官諸色人曽經賜金帶並自陳納官　顯謨閣<lb/>
直學士聶山試戶部尚書<lb/>
十六日詔曰門下朕祗膺駿命嗣守慶基立愛而始於<lb/>
家用廣儀型之化受社而施於子載圖夾輔之勲眷賢<lb/>
胄之夙成攷彛章而申錫涓辰斯吉渙號其孚皇子髙<lb/>
<pb n="KR2b0029_WYG_001-26b"/>
州防禦使諶荘重而温良愿恭而美秀氣禀乾坤之粹<lb/>
岐嶷得於自然質凝金玉之英聰文敏而寖茂克謹承<lb/>
顔之範甫臨就傅之年兹太上皇之嫡孫寔予一人之<lb/>
長嗣已膺禦侮之寄未疏立社之封寵典有稽僉言來<lb/>
諗是用胙以隰川之樂國將於霅水之要藩貝胄朱綅<lb/>
總中軍之徒御𤣥衮赤舄視亞保之威儀亟陞王爵之<lb/>
崇申衍戸租之富以明天属以厚人倫嗚呼聖人何以<lb/>
加於孝乎朕則身先于垂訓天下無生而貴者爾其寵<lb/>
<pb n="KR2b0029_WYG_001-27a"/>
至而聿修祗服恩榮永綏夀嘏可特授檢校少保昭慶<lb/>
軍節度使大寧郡王<lb/>
十七日殿中侍御史李擢奏乞依近降指揮士庶納金<lb/>
銀數多者先授以官非特示民以信亦可激勸來者奉<lb/>
聖㫖依奏由是百姓王宜王革以下推恩有差　户部<lb/>
尚書聶山兼領開封尹試工部侍郎鄭望之特授户部<lb/>
侍郎　聖㫖李棁李鄴鄭望之奉使失詞妄許金人金<lb/>
幣並罷<lb/>
<pb n="KR2b0029_WYG_001-27b"/>
十八日聖㫖鈔旁定貼錢並罷依祖宗法諸路贍學户<lb/>
絶田産合歸提舉常平司諸州郡見納免行錢可並罷<lb/>
　聖㫖應批降處分雖係御筆付出者並依祖宗法作<lb/>
聖㫖行下常切遵守　聖㫖亷訪使者罷其走馬承受<lb/>
公事依祖宗法　孟鉞上章薦范宗尹朱夢説聖㫖依<lb/>
奏並召赴闕　是日統制官馬忠以西京募兵至遇金<lb/>
人於鄭州南門外乗勢擊之殺獲甚衆於是金人始懼<lb/>
逰騎不敢旁出自京城以南民始奠居<lb/>
<pb n="KR2b0029_WYG_001-28a"/>
十九日兵部尚書路允迪除資政殿學士簽書樞密院<lb/>
事差奉使河東<lb/>
二十日専領收簇大金國犒軍金銀所面承聖㫖大金<lb/>
國兵馬圍京城其勢甚急朝廷為宗社生靈遣使議和<lb/>
須藉金銀幣帛以結盟好金國要金五百萬兩銀五千<lb/>
萬兩今來所斂金銀上自宗廟宫禁乗輿服飾之物盡<lb/>
行剗刷止得金三十餘萬兩銀一千二百餘萬兩數尋<lb/>
津致前去大金為見其數未足復遣使臣諭意難為退<lb/>
<pb n="KR2b0029_WYG_001-28b"/>
軍兼恐兵衆犒賞不均必致怨怒却乗攻城男子盡殺<lb/>
婦人驅虜屋宇焚燒金銀錢物竭底將去今來計無所<lb/>
出遂将前後黄榜並行拘收别出榜文訓諭朝廷廹切<lb/>
之意仰自今月二十一日為頭應執政侍從官宗室外<lb/>
戚内侍官横行并許權繫金帶將金帶納官仍將在家<lb/>
所有金銀盡數赴逐庫送納外其餘士庶諸色人並仰<lb/>
於兩日内罄所有金銀立便送官如有藏匿寄附送納<lb/>
不盡之數限滿並許諸色人告論雖於法許相容隠之<lb/>
<pb n="KR2b0029_WYG_001-29a"/>
人亦許陳告並以所告之数三分之一充賞告及金萬<lb/>
兩銀十萬兩除告賞外仍與成忠郎金千兩銀一萬兩<lb/>
除賞外與承信郎如親鄰知情不告告而不盡並與同<lb/>
罪籍沒家財誣告不實以其罪罪之今來所降指揮事<lb/>
出急切若因金銀不足和議不成遂致家族不保雖有<lb/>
財寳何所用之仰士庶體認朝廷愛民憂國之意疾速<lb/>
前來送納俟事定日等第推恩如敢違㫖定行編配所<lb/>
有金銀綾絹送納州南赴左藏庫州北赴元豐庫州東<lb/>
<pb n="KR2b0029_WYG_001-29b"/>
都茶場州西榷貨務交受　靖難軍節度使种師道承<lb/>
宣使姚平仲以涇原秦鳳路兵至奏李綱上奏曰勤王<lb/>
之師集者漸衆兵家忌分節度歸一乃克有濟願令師<lb/>
道平仲等聽節制上降御筆曰師道老而知兵職位已<lb/>
髙與卿同官替曹曚可也于是别置宣撫司都統制應<lb/>
西兵及四方勤王之師並𨽻宣撫使司又撥前後軍之<lb/>
在城外者属之而行營司所統者左右中軍而已<lb/>
二十二日聖㫖今後金國稱呼只以大金為稱合用國<lb/>
<pb n="KR2b0029_WYG_001-30a"/>
字者依自來體例施行更不得以金國為稱<lb/>
二十三日聖㫖借到士庶金銀令拘收籍沒王黼李彦<lb/>
等房廊住宅田土及户絶田産給還願請空名官告補<lb/>
度牒紫衣師號者聴<lb/>
二十五日直祕閣折彦質落致仕除直龍圖閣充宣撫<lb/>
司㕘謀官日下供職　開封府奏本府提事使臣韓膺<lb/>
等状蒙差體究王黼所在契勘王黼二十四日至雍丘<lb/>
縣城南二十里永豐鄉輔固邨為盜所殺取到首級申<lb/>
<pb n="KR2b0029_WYG_001-30b"/>
二十六日宰執等裒聚金銀自乗輿服御宗廟供具六<lb/>
宫官府器皿皆竭又送以服御犀玉腰帶珍珠寳器珍<lb/>
禽香茶錦綺酒果之類并以祖宗以來寳藏珠玉等准<lb/>
折復率之於臣庶之家金僅及三十萬兩銀僅及八百<lb/>
萬兩於是王孝迪建議欲盡括在京官吏軍民金銀以<lb/>
收簇犒設大金軍兵所為名揭長榜於通衢立限俾悉<lb/>
輸之官限滿不輸者斬許奴婢及親屬諸色人告以其<lb/>
半賞之都城大擾限既滿得金二十餘萬兩銀四百餘<lb/>
<pb n="KR2b0029_WYG_001-31a"/>
萬兩而民間藏蓄為之一空<lb/>
二十七日勤王之師大集西兵將帥日至又聞金人擄<lb/>
掠城北屠戮如故而城外皇妃皇子帝姬墳墓<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>殯發<lb/>
掘殆盡李綱上奏曰金人之兵張大其勢然得其實數<lb/>
不過六萬人又大半皆奚契丹渤海雜種其精兵不過<lb/>
三萬人吾勤王之師集城下者二十餘萬固已數倍之<lb/>
矣於是始有用兵之謀<lb/>
二十八日檢㑹開封尹王革言兵曹掾孫恭士曹掾張<lb/>
<pb n="KR2b0029_WYG_001-31b"/>
衮並擅棄官守出城逃竄奉聖旨並特追毁出身以來<lb/>
文字除名停勒恭送桂州衮送昭州編管令差人勾捉<lb/>
管押前去　泗州奏承發運使盧宗元所下司牒奉道<lb/>
君太上皇帝聖旨應淮南兩浙州軍等處傳報發入京<lb/>
逓角並令截住不得放行聴候指揮又於正月十四日<lb/>
承恭謝行宫使司劄子奉道君聖㫖杭越兩將將兵江<lb/>
東路將兵及逐州不係將兵及土兵弓手等未得團結<lb/>
起發聴候指揮使喚先具兵帳申奏仍劄下鎮江府揚<lb/>
<pb n="KR2b0029_WYG_001-32a"/>
泗州照㑹如已差發過人數並截留具奏臣等看詳本<lb/>
州先於正月初七日准尚書省黄牒十二月二十四日<lb/>
三省樞密院同奉道君聖㫖除教門事外餘並不管臣<lb/>
等今來所承發運司并行宫使司兩次指揮係是軍期<lb/>
要切利害未審合與不合依禀施行奉聖㫖令依宣和<lb/>
七年十二月二十四日指揮　户部尚書聶山除延康<lb/>
殿學士淮浙荆湖制置發運使祕書省校書郎余應求<lb/>
奏臣聞春秋之義大正始克正其始後罔不正始之不<lb/>
<pb n="KR2b0029_WYG_001-32b"/>
正後將若何陛下嗣位之初强敵入犯雖日事守禦未<lb/>
暇施為所尤當正始以示天下曽未踰月其失有七若<lb/>
積日累月萬㡬之微所失可勝言耶雖曰宰輔非才朝<lb/>
廷之過亦陛下之失也臣請陳之陛下踐阼之次日太<lb/>
上帝后之典冊未舉而宣制先立中宫議者謂陛下緩<lb/>
於父母之禮而篤於夫婦之愛若宰執有請是導諛也<lb/>
若出陛下意而不能建明是縱欲也二者無一可此失<lb/>
一也太學諸生上書陳六臣之奸陛下不䏻以義斷恩<lb/>
<pb n="KR2b0029_WYG_001-33a"/>
即賜施行遂使羣奸隨太上東去今召之不敢來責之<lb/>
不即罪可不為深憂乎此二失也金人入犯長驅而南<lb/>
有大河之險以為守禦梁方平何灌各將兵數萬不為<lb/>
夾河固守之計無故退師使敵馳騎直抵城闕陛下驚<lb/>
憂忍垢屈已而與之和二人之罪大矣稽之軍法在所<lb/>
不赦何灌雖褫官自効而梁方平偃然自如畧不施行<lb/>
賞罰功罪如此何以使人必用命乎此三失也人主以<lb/>
論相為職得其人則天下治失其人則天下亂今日所<lb/>
<pb n="KR2b0029_WYG_001-33b"/>
以召亂至此者論相非也陛下中興尤宜慎此初罷白<lb/>
時中繼聞翰林草制搢紳屬望賢相而宣制之日輿論<lb/>
沸騰咸謂李邦彦之空踈張邦昌之庸謬在上皇時備<lb/>
位政府累年曽無一言規正禆補今日之事預有罪焉<lb/>
往事已如此又烏能輔陛下惟新之政乎若王孝廸蔡<lb/>
懋李棁路允迪之進用士論尤嗤鄙之搢紳士大夫豈<lb/>
無英傑而必用次選哉此四失也諌官之職所以輔導<lb/>
人主其任甚重近者至使諫官家至户到捜索金銀使<lb/>
<pb n="KR2b0029_WYG_001-34a"/>
之既非矣而諫官亦受而不辭市井之人指而笑之或<lb/>
曰彊敵在郊事出迫切然君之使臣雖艱難倉卒猶不<lb/>
可以廢禮此五失也梁師成時若愚皆往時奸䛕之甚<lb/>
者罪當誅斥近聞内侍官道觀金銀皆使二人總之又<lb/>
聞臣僚所上書疏尚仍昔弊送文字庫外議咸謂陛下<lb/>
復加信任臣固知其不然而流言藉藉小人因得以濟<lb/>
其奸不可不慮此六失也近日又宣皇子封郡王之制<lb/>
夫以陛下元子禮所宜先而艱危之時宗社未保城門<lb/>
<pb n="KR2b0029_WYG_001-34b"/>
閉拒中外不通未宜急者稍候數日敵退而復命之豈<lb/>
曰後時哉此七失也陛下頃在東宫恭儉之徳聞于天<lb/>
下今事之失中者天下之人皆知非陛下之過然宰輔<lb/>
非才不能輔導已如此而諌臣又噤黙不以聞臣竊惜<lb/>
之臣又閒古之聖賢不貴於無過而貴於改過不患於<lb/>
有失而患於不聞其失故書稱成湯之改過詩美仲山<lb/>
甫之補闕而子路聞過則喜聖人與之君子知過而能<lb/>
改小人則文過而飾非故也兹事既往言之無及誠望<lb/>
<pb n="KR2b0029_WYG_001-35a"/>
陛下考慎其相擇賢而命之兢兢業業日慎一日後有<lb/>
過舉不吝改之以成日新之徳則聖人之道優矣臣草<lb/>
茅一介輒觸忌諱罪當萬死惟陛下赦其狂愚而採擇<lb/>
之幸甚<lb/>
二十九日聖㫖髙衛日下催促沿路綱運發來赴闕宋<lb/>
㬇罷發運與在京差遣　責授彰化軍節度副使梁師<lb/>
成至八角鎮卒<lb/>
三十日新除吏部侍郎王㝢奏四壁城上守禦兵卒器<lb/>
<pb n="KR2b0029_WYG_001-35b"/>
仗並已足備而居民烏合無用特用准備臨時搬運矢<lb/>
石而已且令籍定姓名緩急勾呼奉聖㫖權令放散<lb/>
發運司管局文字王以寧進士任申先沈毅並召赴三<lb/>
省審察　聶山且依舊管戸部尚書并開封尹職事<lb/>
聖㫖訪聞隨從道君殿前宣撫司等人兵往往拖後赶<lb/>
隊不上因而逃亡者甚多可並與放罪依舊歸元軍収<lb/>
管仍與犒設　御筆遣内侍李中正差往東南尋宣宇<lb/>
文虚中<lb/>
<pb n="KR2b0029_WYG_001-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0029_WYG_001-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靖康要録卷一<lb/>
</p>
<p>
</p>
  </div>
<div>
<head>靖康要録卷二</head> <lb/>
    <p>
<pb n="KR2b0029_WYG_002-1a"/>
欽定四庫全書<lb/>
　靖康要録卷二<lb/>
二月一日皇帝御明堂頒朔　詔聶山充發運使措置<lb/>
軍興粮草應江淮荆浙福建諸路軍政兵器並令措置<lb/>
以聞或有差撥並聼聶山節制敢有稽違盡行軍法<lb/>
二日宣撫司都統制姚平仲率歩騎萬人刼金寨不克<lb/>
而奔<lb/>
三日李綱罷尚書右丞親征行營司种師道罷宣撫使<lb/>
<pb n="KR2b0029_WYG_002-1b"/>
牛發罷親征行營使司　發運使聶山添差領開封尹<lb/>
依舊户部尚書<lb/>
四日金人求上母弟為質乃以駙馬都尉曺晟使其軍<lb/>
晟尚榮德帝姬與上同生故遣之避金主名改晟曰實<lb/>
兵部員外即臧瑀職方員外郎秦檜充割地使<lb/>
五日手詔士庶伏闕上書願見李綱种師道朕深諒爾<lb/>
等忠義已令綱師道傳㫖撫諭若更有乘時恃衆亂行<lb/>
毆打内侍令綱師道以軍法從事便令退㪚如後去之<lb/>
<pb n="KR2b0029_WYG_002-2a"/>
人當行軍法　御批李綱依舊右丞提舉京城四壁應<lb/>
舊行營兵馬孟鉞上言臣近乞召用朱夢說范宗尹事<lb/>
已蒙俞允天下幸甚臣更懐廹切之誠望賜采納臣聞<lb/>
太常少卿李綱推孤忠自許之誠首决天下之大事蒙<lb/>
陛下處以股肱之任雖愚懵無知之人亦皆鼓舞欣忭<lb/>
况忠直有識之士哉今日忽聞李綱緣用兵少挫已蒙<lb/>
加罪以常情論之固當如此以大事論之則臣别有愚<lb/>
見夫李綱起自孤寒奮不顧身施骨鯁藥石之論當披<lb/>
<pb n="KR2b0029_WYG_002-2b"/>
堅執銳之敵可謂忠孝之極人所難能也然一人之才<lb/>
安能盡千萬人所長諸葛蕭管之亞匹也猶有治戎為<lb/>
長竒謀為短之說然先主不以其竒謀為短而不用也<lb/>
惟在人君因所長而任之耳陛下若謂李綱短於用兵<lb/>
令罷行營使則已若更奪右丞之職民心定不安也非<lb/>
特民心不安又恐天下知李綱緣忠正大用以㣲罪重<lb/>
責使賢良之士畏懼而不敢言壅遏之弊自此始矣臣<lb/>
竊為陛下痛惜之伏乞始終保全令依舊裁决大事專<lb/>
<pb n="KR2b0029_WYG_002-3a"/>
一進退人才庶少禆陛下重光之明仍候朱夢說范宗<lb/>
尹到闕亦行大用奉聖㫖依奏　太學生陳東等伏闕<lb/>
上書臣聞任賢勿貳去讒勿疑者社稷之主也奮不顧<lb/>
身死生以之者社稷之臣也妬賢嫉善妨功害能者社<lb/>
稷之賊也恭惟陛下聰明英睿獨智旁燭賢邪之分宸<lb/>
𠂻判然天下戴以為社稷之主而在廷之臣奮勇不顧<lb/>
以身任天下之重者李綱是也所謂社稷之臣也其庸<lb/>
<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>不才妬嫉賢能動為身謀不恤國計者李邦彦白時<lb/>
<pb n="KR2b0029_WYG_002-3b"/>
中張邦昌趙野王孝廸蔡懋李梲之徒是也所謂社稷<lb/>
之賊也陛下㫁然不疑㧞綱於卿監之中不一二日任<lb/>
為執政中外相慶知陛下能任賢矣斥時中而不用知<lb/>
陛下能去邪矣然綱任而未專時中斥而未去復相邦<lb/>
彦又相邦昌其餘又皆擢用何陛下之任賢猶未能勿<lb/>
貳去邪猶未能勿疑乎又復罷李綱職事臣等驚惑莫<lb/>
知所以此必邦彦擠陥盖綱起自庶官獨任大事邦彦<lb/>
等嫉若仇讐恐其成功臣等聞綱比决大策用兵偶有<lb/>
<pb n="KR2b0029_WYG_002-4a"/>
些小不利邦彦等遂得乘間投隙歸罪於綱然一勝一<lb/>
敗兵家常勢小勝固未足以為善小挫亦豈足以為辱<lb/>
况示怯示強竒謀秘計豈可遽以此傾任事之臣臣等<lb/>
竊聞邦彦時中日夜勸陛下他幸兹豈為陛下計葢時中<lb/>
邦彦等初見事有警急已差除親黨旋領外任遣家屬<lb/>
隨之逺去豈有身為大臣不能以一家死社稷之難其<lb/>
意只欲倉卒之際各自逃遁以保妻孥自諸大臣一鼓<lb/>
而唱之百官有司羣起而和之遂令京師一城閧然騷<lb/>
<pb n="KR2b0029_WYG_002-4b"/>
動弗安其居至聞羣臣勸陛下他幸則中外洶洶不能<lb/>
自保當時若非綱為陛下建言則乘輿播越在外宗廟<lb/>
社稷已為丘墟百姓生靈已遭荼毒但聞陛下將有棄<lb/>
宗廟之名何從復有天下賴陛下聰明不惑羣議㫁自<lb/>
聖志特從綱請中外聞之雖愚夫愚婦莫不以手加額<lb/>
仰嘆聖德之盛綱之力豈曰小補之哉是宜邦彦等譛<lb/>
謗忌嫉無所不至臣等竊見邦彦等事太上皇帝享髙<lb/>
爵厚祿為日最久坐視天下之弊未嘗發一言以圗補<lb/>
<pb n="KR2b0029_WYG_002-5a"/>
報至如王黼童貫蔡攸共興北師天下皆知其不可上<lb/>
皇决之羣臣維鄭居中力争此事不可輕舉而王安中<lb/>
力賛王黼以遂其事邦彦非不與聞此議而畧不加可<lb/>
否於其間其實亦皆隂助王黼以貽今日之禍使上皇<lb/>
痛自罪抑避位而去陛下新即寳位遽有變亂之虞慄<lb/>
慄危懼不遑宵旰邦彦並當引已歸咎自求貶放以謝<lb/>
君父而乃當此國家危急之際尚敢偃蹇自若持祿固<lb/>
位坐妨賢路而復忌嫉賢能害國家大計葢邦彦首唱<lb/>
<pb n="KR2b0029_WYG_002-5b"/>
請和之議又請割地挫辱國勢今欲必遂前非以逋罪<lb/>
咎幸綱小失因緣阻毁陛下若聼其言斥綱不用社稷<lb/>
存亡事未可知若謂金人真願請和則既和之後何故<lb/>
尚敢攻我京城縱兵四掠屠我畿内乍臣乍叛變詐百<lb/>
出竊知今日困弊不可支吾聞陛下信任李綱自知計<lb/>
窮力竭請和之意必更激切而邦彦等乃得藉口以沮<lb/>
成謀遂致李綱罷廢罷命一傳士大夫失色兵民駭動<lb/>
至於流涕相弔咸謂不日為敵擒矣則是陛下罷廢李<lb/>
<pb n="KR2b0029_WYG_002-6a"/>
綱非特墮邦彦計中又墮敵計中矣聞朝廷又欲増與<lb/>
驢馬等物無乃借㓂兵而資盗粮乎又聞邦彦尚執前<lb/>
議必欲割地與之曽不念祖宗土地得之甚艱又况河<lb/>
北實朝廷之根本而三關四鎮實河朔之根本若棄三<lb/>
關四鎮是棄河北若棄河北則朝廷能復都大梁乎能<lb/>
更都洛陽乎且如太原一郡凡經藝祖太宗兩朝親征<lb/>
僅乃得之祖宗所以必取之者葢以此地控扼西北下<lb/>
瞰長安纔數百里今若棄太原則長安重城千里日在<lb/>
<pb n="KR2b0029_WYG_002-6b"/>
其睥睨中朝廷又安能徃都乎此祖宗所以特重兩河<lb/>
之地自真宗仁宗以来北敵葢嘗有割地之請當時朝<lb/>
廷寕屈已増幣以塞其欲至於土地一寸不肯與之聖<lb/>
聖相守咸念祖宗艱難之功惜國家要害之地不忍棄<lb/>
也今陛下即政之始邦彦等便欲棄祖宗境土不知待<lb/>
陛下作何等主耶不知割太原中山河間十有餘郡之<lb/>
後邦彦等能使金人不復敗盟否竊恐口血未乾已引<lb/>
兵南向矣自太原至長安既不可都必將遷而之金陵<lb/>
<pb n="KR2b0029_WYG_002-7a"/>
則是江以北非朝廷有况金陵正慮童貫蔡攸朱勔等<lb/>
徃生變亂雖欲遷而都焉又未可得陛下將於何地而<lb/>
奠宗廟耶又况保州乃祖宗陵寝所在一旦陷於北敵<lb/>
必遭暴露國祚長短所係非輕邦彦等忍棄之耶其意<lb/>
不過欲紓目前之急不為國家長久之計又不過欲沮<lb/>
李綱成謀以快私憤亦恐李綱成功之後自知前議之<lb/>
失罪有所歸故併力沮之期於必勝想邦彦日在陛下<lb/>
左右每一言及李綱用兵之事必故作驚怖之狀争為<lb/>
<pb n="KR2b0029_WYG_002-7b"/>
危廹之言以恐陛下欲陛下必聼其計以害李綱自綱<lb/>
遭遇不次㧞擢邦彦自知必不能安身朝廷之上乃薦<lb/>
引私黨以塞陛下進用李綱之路而王孝廸者又是邦<lb/>
彦姻家必與羣奸力排以助邦彦而在臺諌者亦多邦<lb/>
彦等黨前日邦彦請召國子監長貳相見累日乃聞祭<lb/>
酒謝克家除諌臣司業孫覿除侍御史臣等在學備見<lb/>
此事衆心不平豈有天子欲用耳目之官而宰相大臣<lb/>
前期召見以收私恩其意安在想今臺諌之中鮮為陛<lb/>
<pb n="KR2b0029_WYG_002-8a"/>
下發一言以明李綱之無辜者綱可謂孤立無助臣等<lb/>
竊謂朝廷之上非特綱為孤立而邦彦等自為身謀不<lb/>
以腹心事上恐陛下亦成孤立矣可勝寒心天下共知<lb/>
綱於國家可以大用臣等請為陛下言其一二頃嵗京<lb/>
師大水自宰相大臣及百官争占舟船或結木栰為避<lb/>
水計是時邦彦等皆在朝廷曽不聞一人為君父備者<lb/>
又不聞有一人言及灾異者獨綱忼慨為上言之至為<lb/>
奸臣譛逐數年不用前日邊報初至宰相骨肉盡皆出<lb/>
<pb n="KR2b0029_WYG_002-8b"/>
獨綱妻孥未嘗遷徙陛下方此當深北頋之憂而左右<lb/>
大臣無一人為陛下請行者獨綱奮然以身任之綱之<lb/>
赤心可見矣陛下何忍信朋黨之計而斥正人端士乎<lb/>
若以綱用兵小挫遂當廢罷則童貫剏開邊隙以貽今<lb/>
日之禍近又引兵數十萬以事雲中之役幾於匹馬隻<lb/>
輪無還者朝廷曽不議貫之罪何李綱小挫而加罪乎<lb/>
若以金人申請和議遂欲罪綱以謝之毋乃中其反間<lb/>
之術乎若因邦彦等譛謗之故廢斥之毋乃遭其愚㺯<lb/>
<pb n="KR2b0029_WYG_002-9a"/>
乎一進一退在綱為甚輕在朝廷為甚重今日宗廟安<lb/>
危在此一舉幸陛下急反前命復綱舊職以安中外之<lb/>
心毋終為異議所沮昔魏文侯令樂羊將兵攻中山當<lb/>
時異議沮之至有謗書一箧及羊功成而歸文侯出其<lb/>
書示之羊乃載拜稽首曰此非臣之功主君任臣之功<lb/>
也唐憲宗時討蔡數不利羣臣爭請罷兵憲宗曰一勝一<lb/>
敗兵家常勢若兵常勝則古今何惮用兵耶但論帥臣勇<lb/>
怯兵力強弱措置何如耳渠一敗便沮成計乎於是左<lb/>
<pb n="KR2b0029_WYG_002-9b"/>
右不能用其間而裴度請身督戰卒破蔡賊史臣有曰<lb/>
非度破賊之難任度之難也韓愈誦憲宗之功曰凡此<lb/>
蔡功惟㫁乃成憲宗號中興之主正在於此惜其弗克<lb/>
有終也臣等願陛下逺鑑前代已然之事坐照今日異<lb/>
議之臣奮發英㫁復用李綱以成大功宗社幸甚臣等<lb/>
為陛下今日計莫若斥邦彦等㧞綱而相之想吳敏耿<lb/>
南仲必肯與李綱共事更願速降詔㫖召徐處仁唐恪<lb/>
等置諸左右而閫外之事盡付种師道使專之内外將<lb/>
<pb n="KR2b0029_WYG_002-10a"/>
相之臣必肯悉心協力助陛下大有為於天下者矣臣<lb/>
等學校諸生素與綱無半面之雅而邦彦亦昧平生所<lb/>
以勸陛下進綱而退邦彦者豈有他哉葢生靈之命與<lb/>
社稷存亡在陛下用綱與不用去邦彦與不去耳天下<lb/>
公論如此臣等豈敢黙然陛下若以臣等之言為未足<lb/>
信試御樓呼召耆老一問之呼軍兵一問之呼道路商<lb/>
旅一問之試咨有官君子使言之必皆曰綱可用而邦<lb/>
彦等可去也陛下用舎之際不可不慎臣等布衣之賤<lb/>
<pb n="KR2b0029_WYG_002-10b"/>
論及宰相罪當萬死干冒天威不勝俯伏待罪之至<lb/>
資政殿學士宇文虚中知東上閤門事王球奉使斡里<lb/>
雅布軍　先是正月七日何灌奏金人已到城北朝廷且<lb/>
遣使人出来勞軍恐有商量於是鄭望之借工部侍郎<lb/>
充奉使大金軍前計議使髙世則充副使令縋城而下<lb/>
見金使吳孝民云皇子郎君到趙州路上截得今上皇<lb/>
帝即位赦書以手加額云既是上皇禅位無可得争却<lb/>
與他講和休皇子郎君謂斡里雅布也又云如今南朝来<lb/>
<pb n="KR2b0029_WYG_002-11a"/>
只似買賣也鄭望之問買賣之說如何孝民云要割大<lb/>
河為界更要犒軍金帛望之云如此即非買賣却是強<lb/>
取也遂引孝民入城八日孝民朝見陞殿跪奏今来議<lb/>
和皇子郎君要一大臣過去李綱前曰臣請行時朝廷<lb/>
已委綱御營守禦勢難輟行遂差同知樞宻院事李梲<lb/>
與望之徃使上謂曰若金人及割地即勿許嵗幣増及<lb/>
三五百萬不妨論及犒軍金銀可許銀三五百萬兩又<lb/>
命梲押賜金一萬兩及酒果賜斡里雅布出城時日已昏<lb/>
<pb n="KR2b0029_WYG_002-11b"/>
黑有金人騎兵兩三人不知是使人射箭相及從者<lb/>
一人死之餘四人亦傷夜至孳生監見斡里雅布斡里雅布<lb/>
但訝國家違盟如受歸朝官及賜平州張穀殺金人之<lb/>
詔<hi>事見謀夏錄</hi>如此三五事都不及和議棁云有皇帝賜到<lb/>
金一萬兩及酒果来令吳孝民交割是夜宿孳生監蕭<lb/>
三保努耶律忠張愿恭三人来云皇子郎君至中路意<lb/>
便回只訝南朝不遣使人来求和望之云朝廷已遣給<lb/>
事中李鄴去不知甚處逢大金人馬更不得消息三保<lb/>
<pb n="KR2b0029_WYG_002-12a"/>
努云李給事知是上皇遣来皇子郎君道不知他今上<lb/>
意㫖如何望之云主上即位十餘日上皇南幸朝廷倉<lb/>
卒未及遣使而人馬已及城下三保努云皇子郎君自<lb/>
入界不見遣使来制脚不定到此間今来和議無慮不<lb/>
了但南朝多失信須要一親王徃大金為質北朝以人<lb/>
馬到處為界今已到汴京皇子郎君只要以河為界望<lb/>
之云南朝得北朝地把守不得北朝得南朝地亦恐難<lb/>
守不若多増嵗幣却可商量三保努云說得極是但許<lb/>
<pb n="KR2b0029_WYG_002-12b"/>
多人馬到来不成教空歸去大金人馬不是南朝健兒<lb/>
逐月有請受望之云若是講和朝廷須犒勞不知有多<lb/>
少軍三保努云河東國相二十萬皇子郎君三十萬如<lb/>
今講和便遣人去止河東軍此事朝廷不要遲疑早了<lb/>
便益望之云昨日面得處若說及犒軍可許銀三五百<lb/>
萬兩此數亦不易出也三保努云金人去家有六七千<lb/>
里動經一二年湏是逐人得兩挺銀一挺金方得望之<lb/>
云太師開得許大口又似以河為界好難商量九日敵<lb/>
<pb n="KR2b0029_WYG_002-13a"/>
使韓宣徽云皇子郎君遣人去打城也望之云既是講<lb/>
和何言打城韓笑云且要耀兵遂見斡里雅布笑云打城<lb/>
人適已勾回矣又云講和事此自遣人去朝廷理㑹於<lb/>
是三保努耶律忠王汭受斡里雅布書一封又一幅不封<lb/>
與望之同入城不封一幅乃是所須金銀表段數目金<lb/>
五百萬兩銀五千萬兩牛馬萬匹表段一百萬匹一更<lb/>
後到殿門又見所進書方知要割三鎮及親王一員候<lb/>
回日送到河要宰臣一員同徃交割地界十日與使人<lb/>
<pb n="KR2b0029_WYG_002-13b"/>
㑹殿門幕次奉聖㫖令少宰張邦昌徃軍前議事俄頃<lb/>
又令中貴引皇弟康王傳宣云康王請行棁云大金恐<lb/>
南朝失信故要親王送到河别無他康王正色云國家<lb/>
有急死亦何避聞者悚然李鄴自磁州路上遇金人同<lb/>
至城下斡里雅布令隨使人還城中及吕頥浩等數人皆<lb/>
還十四日邦昌從康王出城赴軍前李鄴髙世則賫和<lb/>
議書送伴蕭三保努等同去二十七日宣召棁與望之<lb/>
對福寧殿上曰國家無許多金銀禁中却煞有珠玊等<lb/>
<pb n="KR2b0029_WYG_002-14a"/>
卿等可過去商量以此准折遂徃詳議斡里雅布許之二<lb/>
月一日望之同李棁賫珠玉犀角象牙出城須臾耶律<lb/>
忠来相見云皇子郎君今来交割訖棁上馬入城是夜<lb/>
姚平仲刼寨斡里雅布請康王及張邦昌相見帳前劄本<lb/>
朝旗幟數百面及俘虜到將校數十人再三詰責邦昌<lb/>
邦昌云必不是朝廷如此恐是四方勤王之師各奮忠<lb/>
義自相結集故来刼寨斡里雅布云待道是賊来怎生有<lb/>
許多相公瞞心只可道朝廷不知也是日朝廷遣宇文<lb/>
<pb n="KR2b0029_WYG_002-14b"/>
虚中到軍前虚中鄭望之相見具道皇子郎君有再和<lb/>
之意刼寨事只做朝廷不知次日王汭隨虚中入城報<lb/>
聘汭云皇子郎君道刼寨不干鄭侍郎事教他入城初<lb/>
种師道以三鎮不可棄城下不可戰在朝廷則堅守和<lb/>
議之約候姚古来兵勢益盛同共商量軍中自遣使人<lb/>
徃謂三鎮國家邊面所係决不可割若割三鎮則我等<lb/>
將帥用兵無已時據三鎮賦入所得増作嵗幣庶幾和<lb/>
好久逺如此遣使三兩轉勢須逗留半月重兵宻邇彼<lb/>
<pb n="KR2b0029_WYG_002-15a"/>
不敢逺去計孶生監粮草漸竭勢湏北還俟過河以騎<lb/>
兵尾襲至真定中山二鎮必不肯下彼腹背受敵可以<lb/>
得志大臣急於邀功以為迂闊遂用姚平仲平仲古之<lb/>
養子也嘗從童貫平方臘回京師誇大殺獲魔賊之多<lb/>
大臣信其說意謂以殺金人如殺魔賊故敗繼而虚中<lb/>
徃来和議遂定<lb/>
六日手詔朕以不德獲奉宗廟即位累日大金擁兵遂<lb/>
扺京城于四方賢才未暇逺有號召也永惟國家大政<lb/>
<pb n="KR2b0029_WYG_002-15b"/>
事已詔三省樞宻院盡遵復祖宗法而近世名臣未有<lb/>
褒錄何以示朕意司馬光范仲淹可贈太師張商英可<lb/>
贈太保應元祐黨籍元祐學術指揮並不施行布告天<lb/>
下咸使聞知　聖㫖比年以来京城拘收拆毁民居甚<lb/>
衆至民無所安居應苑囿宫觀有可廢以予民者三省<lb/>
樞宻院速條具以聞　聖㫖宇文虚中除資政殿大學<lb/>
士簽書樞宻院　聖㫖士庶伏闕上書本出忠義已行<lb/>
撫定訪聞奸人乘時尚敢聚衆作閙或刼掠財物毆打<lb/>
<pb n="KR2b0029_WYG_002-16a"/>
平人令開封府三衙只今前去巡警弹壓如遇有此等<lb/>
人斬訖聞奏如弹壓無功當議黜責　德安府進士張<lb/>
炳太學生雷觀上書論事可嘉並與同進士出身除秘<lb/>
書正字既而無闕除太學博士　范致虚召赴闕許翰<lb/>
除翰林學士<lb/>
七日手詔童貫等妄興邉事懐奸蠧國悉皆東下前徃<lb/>
江浙在京如梁師成譚稹李彦已行逺竄所存百餘員<lb/>
皆小官踈逺之人並不係從来被重任享厚禄者今又<lb/>
<pb n="KR2b0029_WYG_002-16b"/>
自陳乞依舊制寄資恩數等一遵祖宗之典百姓無知<lb/>
鼓倡率衆擅行誅戮刼奪財物震驚京闕皆不奠居已<lb/>
指揮李綱并三衙分頭弹壓捕為首之人悉行軍法爾<lb/>
等各歸常業毋蹈極刑倘敢結集仰徒中反告支賞錢<lb/>
一千貫咨爾黎庶仰體朕意　蔡懋除資政殿學士知<lb/>
北京日下前去徐處仁除中書侍郎候替人到赴闕中<lb/>
書舍人席益除徽猷閣待制知河中府吳开除翰林學<lb/>
士日下供職　聖㫖近緣奸人糾唱百姓妄稱内臣謀<lb/>
<pb n="KR2b0029_WYG_002-17a"/>
叛今仔細推究並無實迹顯是潜行誣執意在攘奪作<lb/>
過雖已節次捕獲斬戮慮尚結集人衆恐京城遼逺未<lb/>
暇遍知今廣行告諭　皇弟肅王樞少宰張邦昌除太<lb/>
宰著作佐郎沈晦借給事中使斡里雅布初金人請以越<lb/>
王代康王為質上以越王叔父不可遣乃遣肅王及駙<lb/>
馬都尉曺晟以行<lb/>
八日訪聞輔郡兵馬副統制王蕃置司本在畿内今却<lb/>
領兵南去㐮陽府又移文州郡稱金人圍閉京城要江<lb/>
<pb n="KR2b0029_WYG_002-17b"/>
東西湖南北福建廣南陕西等路兵三十萬唐州置司<lb/>
處交割即今用兵見在北方及京師戒嚴之時不委王<lb/>
蕃因何南渡漢江去京城八百餘里不知蕃意所在又<lb/>
蕃止絶州縣不得將錢物入京並令于置司處交割領<lb/>
管衞䕶官属日馳百五十里故敢狂悖妄作阻兵自營<lb/>
實無勤王之意奉聖㫖王蕃責授海州團練副使黄州<lb/>
安置所有見領兵馬令所在州軍拘收責命令吏部差<lb/>
使臣前去尋覔　何㮚除翰林學士許翰除御史中丞<lb/>
<pb n="KR2b0029_WYG_002-18a"/>
唐重試中書舍人楊時除諌議大夫梅執禮除徽猷閣<lb/>
待制知鎮江府毛友知杭州並疾速之任翁彦國依舊<lb/>
發運使髙衞副使方孟卿判官盧宗元陸寘並罷聶山<lb/>
除發運司指揮不行<lb/>
九日差宇文虚中王球再徃大金軍前奉使仍就差迎<lb/>
康王又差王時雍髙世則館伴大金朝辭人使<lb/>
十日康王歸上喜甚賜予良渥寵以太傅之命王居金<lb/>
人軍中㡬日姚平仲刼寨之夕恬然無所驚及歸都人<lb/>
<pb n="KR2b0029_WYG_002-18b"/>
大喜争出觀之　金人既得三鎮之詔及肅王為質即<lb/>
不俟金帛數足遣使告辭上賜宴於軍中　制曰凡賞<lb/>
無常雖小臣而必錄因心則友矧介弟之敢忘疇其顯<lb/>
庸錫以蕃祉涓辰之吉揚命於廷皇弟太保遂安慶源<lb/>
軍節度使康王構德宇靖深風度凝逺出神明之胄閲<lb/>
義理以居多依日月之光安譽處而無斁比戎騎之侵<lb/>
軼致郊圻之驛騷毅然請行奮不圗已有此竒節顧烈<lb/>
士而或難壓以至誠雖強敵而猶感逮退師而底績遂<lb/>
<pb n="KR2b0029_WYG_002-19a"/>
擁斾以言歸是用躋帝傅之榮班分州牧之重寄申威<lb/>
雙鉞進律両藩以勵羣倫以惇至愛嗚呼原隰裒矣既<lb/>
見急難之情福祿嫓之宜共安平之樂徃膺光寵益介<lb/>
壽康可特進太傅静江奉寧軍節度使桂州牧鄭州牧<lb/>
依舊　詔罷明堂頒朔布政官　簽書樞宻院事路允<lb/>
廸與告和使借右文殿修撰宋彦通参議官借工部侍<lb/>
郎滕茂實館伴金人王介儒劉思等使尼瑪哈軍　是<lb/>
日金人退師<lb/>
<pb n="KR2b0029_WYG_002-19b"/>
十一日馮澥除徽猷閣待制兼侍講赴闕<lb/>
十二日遣王球使河南大金軍前迎接肅王　手詔朕<lb/>
以眇躬託士民之上夙夜祗懼靡敢遑寕比者金人犯<lb/>
順都城閉關踰月軍民展力捍禦實勞朕知之矣而不<lb/>
逞之徒輙乘時造端相扇為變内作不靖震驚朕師謗<lb/>
詈大臣毆擊内侍白晝摽掠乃敢公肆凶殘朕念嗣位<lb/>
之初首遭艱難德意未孚致汝等抵冐如此朕甚悼焉<lb/>
播告汝等朕自今庶事並遵用祖宗舊制裁抑内侍不<lb/>
<pb n="KR2b0029_WYG_002-20a"/>
崇飾恩倖不聽任奸人不輕爵祿不濫賜予不奪爾居<lb/>
以營宴逰之地不竭爾力以廣無用之費凡蠧國害民<lb/>
之事一切寢罷務與汝等體息其有奸宄不悛敢復犯<lb/>
法紊亂我綱紀當重置刑戮必罰無赦咨爾有衆明聽<lb/>
朕言　罷殿中監符寳郎　聖㫖樞宻院在祖宗時參<lb/>
用勲舊武臣朝廷修整兵備宜擇得軍心武人為簽書<lb/>
同知庶幾緩急可以荷仗三衙軍政之本祖宗規模宏<lb/>
逺今悉廢弛宜擇有威望邊將用之以揚厲軍旅　种<lb/>
<pb n="KR2b0029_WYG_002-20b"/>
師道同知樞宻院事　制曰朕嗣承聖謨獲紹大統適<lb/>
邊堠之懈弛致郊畿之繹騷荷天之靈俾敵悔禍既遣<lb/>
使而講好遂以時而退師載惟千里幅員羅屠掠之苦<lb/>
四方遐逺多調發之勤兵屯嬰守扞之勞編户傷括輸<lb/>
之急朕每念此惻然痛心不能保民乃使重困永思厥<lb/>
咎在予一人是用䟽曠蕩之恩沛汪濊之澤嘉與海内<lb/>
底於丕平可大赦天下於戲三事大夫羣后庶尹國勢<lb/>
委靡而不振宜思所以捄治之方黎元愁嘆而無聊宜<lb/>
<pb n="KR2b0029_WYG_002-21a"/>
思所以撫綏之術保盟固圍節用廣儲庶幾協心共圗<lb/>
康乂　太宰李邦彦奏乞致仕手詔李邦彦任政府累<lb/>
年屢形憂國愛民之誼以至慎惜名器抑裁冗濫獻納<lb/>
非一朕在東宫時熟聞嘉譽䇿立之際備罄忠誠金人<lb/>
犯闕其所建明惟知利社稷撫軍民為急朕一一施行<lb/>
衆志未能遍喻乃作弗靖鼔倡流言又與前日異意元<lb/>
惡之人忽生怨憤實駭予聽已依所乞宫祠播告中外<lb/>
咸信勿疑<lb/>
<pb n="KR2b0029_WYG_002-21b"/>
十三日尚書右丞李綱知樞宻院事　聖㫖宰執兼神<lb/>
霄玉清萬壽宫使副並罷　陕西漕臣吳興祖京西劉<lb/>
民瞻淮南龔端兩浙李弼孺江東曽注並罷<lb/>
十四日賜簽書樞宻院事耿南仲第一區尋詔取祖宗<lb/>
舊法所降指揮更不施行當自政府始　制曰大臣事<lb/>
道必嚴去就之規明主佑賢務全體貌之志眷時元輔<lb/>
久執化鈞方引疾以辭榮用䟽恩而渙號起復特進太<lb/>
宰兼門下侍郎李邦彦毓德偉大秉心曠夷以髙文掞<lb/>
<pb n="KR2b0029_WYG_002-22a"/>
藻於禁林以偉望奮庸於政路遂㕘夢卜進任台衡丕<lb/>
叙羣才以大明於國是力裁衆弊曽不顧於身謀迨予<lb/>
纉紹之初載嘉翊戴之職登之冡宰倚以逺猷方四郊<lb/>
多壘之虞惟一日萬幾之曠雖稍間於綏定念正賴於<lb/>
敉寧忽覽奏封力祈謝事諭言屢遣章却復来惟陳義<lb/>
之甚髙遂貪賢而莫獲加班崇於秘殿行使組於殊庭<lb/>
併衍户租是昭眷禮於戲進而許國既朕心朕德之咸<lb/>
知退不忘君尚嘉謀嘉猷之入告徃安素履用體至懐<lb/>
<pb n="KR2b0029_WYG_002-22b"/>
可特授觀文殿大學士太一宫使依前起復特進　制<lb/>
曰朕祗膺聖訓獲紹丕基遵制揚功仰憲祖宗之舊圗<lb/>
事揆策旁咨弼亮之賢爰得異才俾登宰路告爾朝列<lb/>
咸聽朕言中大夫知樞宻院事吳敏氣和而志剛才通<lb/>
而識䆳潜心自得學造古人之㣲秉義不回德全仁者<lb/>
之勇蚤儀禁槖遂賛武機非堯舜不陳安社稷為悅定<lb/>
禁中之策實靖我家運堂上之竒遂固吾圉逮鈞衡之<lb/>
虚次訂公議以咸歸是用升次輔之聫兼以列西臺之<lb/>
<pb n="KR2b0029_WYG_002-23a"/>
侍陪敦多邑躐進文階併錫寵光用昭眷禮嗚呼慨觀<lb/>
今日浩若渉川考政刑則本末失倫語財用則上下交<lb/>
困易於出令而宣布者多還輕於用人而欺誕者得肆<lb/>
靡仗節以徇義咸僥利以成風國勢頽靡而不張軍律<lb/>
汰玩而無紀非至公無以懐黨與非持重無以鎮奸萌<lb/>
卿其畢議而力行朕且虚已而傾竚徃欽成命以究永<lb/>
圗可特授銀青光祿大夫少宰兼中書侍郎簽書樞宻<lb/>
院事耿南仲除尚書右丞同知樞宻院事李梲除尚書<lb/>
<pb n="KR2b0029_WYG_002-23b"/>
右丞　李綱言伏奉聖恩除知樞宻院事聞命不知所<lb/>
措竊以鴻樞之長專統兵機宜得魁竒英偉之人以居<lb/>
其任臣本書生進由庠序雖常以忠義自許妄意事功<lb/>
而性剛才拙動輙多忤初荷上皇識㧞執筆螭拗日侍<lb/>
清光屬大水暴至士庶奔走争具舟栰無敢言其所以<lb/>
然者臣謂此非小變上䟽指陳兾得直前論奏當路排<lb/>
擠流落七載上皇憐而收之使貳奉常永惟大度之私<lb/>
方圗國士之報去冬因邊吏弛備金人入據全燕肆其<lb/>
<pb n="KR2b0029_WYG_002-24a"/>
烈焰来犯王畧太上皇帝厭萬幾之煩欲授聖子意未<lb/>
有發臣與少宰吳敏協建大策賛成内禅嵗首上皇南<lb/>
幸淮浙廷臣亦有勸陛下為避兵之計者臣躬述利害<lb/>
回鑾輿之行為固守之䇿陛下不以臣卑鄙驟加擢用<lb/>
自庶僚不五日而預大政仍委以親征行營使事臣感<lb/>
陛下不世殊遇願殚犬馬之力受任以来夙夜憂勤深<lb/>
恐勲績不效以負陛下知人之明故簡閲將校率勵士<lb/>
卒躬冒矢石登城以禦敵晝夜巡警戢奸以安衆間道<lb/>
<pb n="KR2b0029_WYG_002-24b"/>
移檄河北諸鎮豫為隄防忘食不寢修戰具嚴守備以<lb/>
俟援師既集欲因利乘便連營逼敵使之進不敢攻退<lb/>
無所掠勢窮食盡渡河而遁擊其半濟勝可萬全計慮<lb/>
已定而姚平仲引衆遽出幾敗大事然平仲受莭制於<lb/>
宣撫不關白於行營二月一日夜半平仲之出种師道<lb/>
猶不知之在微臣實無所預是夜四鼓陛下聞其交鋒<lb/>
詔臣應接頃刻之間使者三至臣適感寒伏枕力疾承<lb/>
命出景陽門至班荆館親督將士列布要衝分遣軍馬<lb/>
<pb n="KR2b0029_WYG_002-25a"/>
解范瓊王師古等圍親以中軍捍拒敵馬射殺金人甚<lb/>
衆是夜臣陳兵扞禦宿城下明晨復列陣與敵相望臣<lb/>
所統兵馬士氣百倍欲戰然臣其晩来對不可已而賜<lb/>
罷恐懼自省莫測其原仰賴陛下至仁至聖灼見愚欵<lb/>
實無他腸特賜宸翰許之保全慮其空乏加錫兼金未<lb/>
逾三宿亟垂召見俾還舊物益付京城四壁守禦之事<lb/>
諭以怨仇讒謗欲持平仲之罪中傷微臣伏惟陛下天<lb/>
地父母覆載生成之恩不可為量瞻謝之際感淚交集<lb/>
<pb n="KR2b0029_WYG_002-25b"/>
德隆命輕捐軀曷避惟是都城細民因間殺掠内侍理<lb/>
資弹壓臣躬稟睿㫖即取其最不逞者斬數十人梟首<lb/>
通衢以靖羣衆重沐聖恩令臣知樞宻院竊惟和議既<lb/>
成金人擁重貲邀名鎮不戰而得所欲臣誠私心痛之<lb/>
既乖臣本志兼總兵政豈其所宜且祖宗舊法兵符出<lb/>
於宻院而不得統其衆兵衆𨽻于三衙而不得專其制<lb/>
今臣既統行營之兵又制樞廷之令攷於舊法未見其<lb/>
可臣竊謂金人初退四方勤王之師未有所屬中都畿<lb/>
<pb n="KR2b0029_WYG_002-26a"/>
邑團結保甲之兵未有所處須于旬日之間犒賞條具<lb/>
以勤王之師盡付制置使姚平仲种師道以團結保甲<lb/>
還州縣使各安其業内外人心既已敉寧臣當抗章自<lb/>
陳請避賢路以逺讒謗全陛下始終之恩此心素定有<lb/>
如皦日今雖未敢亟去而巍冠樞廷非所宜據固當懇<lb/>
辭得請而後已所有告命未敢祗受奉御寳批降詔不<lb/>
允日下供職　知樞宻院事李綱奏諸路勤王之師民<lb/>
兵等官並與轉一官其民兵到本處合優與犒設從之<lb/>
<pb n="KR2b0029_WYG_002-26b"/>
十五日監察御史胡舜陟奏臣竊以御史耳目之官以<lb/>
言事為職故監察御史自唐以至本朝皆論政事擊官<lb/>
邪與殿中侍御史同元豐紹聖悉著甲令至崇寜間大<lb/>
臣營私欲其便已遂變祖宗成憲使人君無兼聽之明<lb/>
而南臺御史始有不言事者名存實亡害治尤甚今多<lb/>
事之時以開言路為急方陛下隆寛廣問猶下采於芻<lb/>
蕘况臣等軰忝備臺屬使望清光効愚忠仰禆聖政萬<lb/>
一不勝幸甚伏望睿㫖本臺令増入監察御史言事之<lb/>
<pb n="KR2b0029_WYG_002-27a"/>
文以復祖宗之制奉聖㫖依祖宗法　新除少宰吳敏<lb/>
奏臣伏見二月五日士庶伏闕乞復用李綱仍且留种<lb/>
師道宣撫聚衆既多遂聲言欲毆擊宰執至撾碎登聞<lb/>
鼓擅殺内侍十數人賴陛下聖明即刻撫定臣待罪樞<lb/>
府不能弹壓以靖國又致使軍民因忠義之心成變亂<lb/>
之禍臣罪甚大不敢逃刑重念艱難乏使之時未敢自<lb/>
拘司敗臣即時宣奉睿㫖令李綱种師道三衙開封以<lb/>
軍法弹壓今首尾數日元惡就誅從黨黥配罔有佚罰<lb/>
<pb n="KR2b0029_WYG_002-27b"/>
朝廷刑威稍伸於國人矣李邦彦累乞致仕陛下已降<lb/>
㫖從所請抑臣有區區之見願為陛下陳之昔髙歡在<lb/>
魏見衞士聚黨焚領軍張彛宅朝廷畏其亂不敢治退<lb/>
遂㪚家財結死士卒成伯業由此觀之國家不能修政<lb/>
刑者奸䧺窺伺之資也古語有之曰投鼠忌器况天子<lb/>
之相乎李邦彦輔佐上皇自前嵗以来罷易宰相更革<lb/>
政事以定山東河北之㓂皆邦彦之力頃受命上皇援<lb/>
立聖明倉卒之際上皇付託以腹心勤勞實多又建遣<lb/>
<pb n="KR2b0029_WYG_002-28a"/>
李鄴軰使金人軍中終賴其力但邦彦為人畏慎太過<lb/>
緩於事機而國人不堪圍閉之苦取金帛質親王之辱<lb/>
至罷李綱示不復用兵則國人不勝其憤遂有此變邦<lb/>
彦之始末如此異時奸惡如王黼未嘗得此於國人而<lb/>
邦彦遭此豈非不幸乎臣願陛下下臣章曉諭國人因<lb/>
使四方知前日為亂之黨已就誅責而邦彦之為人稍<lb/>
自白於天下然後加恩禮起邦彦惟陛下聖㫁奉聖㫖<lb/>
布告中外咸使聞之　國子司業黄哲等奏以太學諸<lb/>
<pb n="KR2b0029_WYG_002-28b"/>
生伏闕上書致令兵民作閙見今待罪奉聖㫖朝廷方<lb/>
開言路通逹下情士人伏闕上書乃是忠義所激學官<lb/>
何為自疑乃爾待罪可速安職仍暁諭諸生<lb/>
十六日聖㫖内侍特㫖令轉出或致仕者並與換官已<lb/>
轉出者改正仍今後内侍並轉至武功大夫止餘令條<lb/>
具聞奏<lb/>
十七日探報金人渡河北去　臣僚上言審取舎以辨<lb/>
是非行賞罰以明好惡明主之先務也竊見蔡京于元<lb/>
<pb n="KR2b0029_WYG_002-29a"/>
符建中之際包藏既深罪惡未顯有識之士雖知其必<lb/>
亂天下而嗜進躁妄之徒方且倚以為宗主故右司員<lb/>
外郎陳瓘嘗為諫官獨能推測其用心而披抉其奸狀<lb/>
於未著之前詳言極論明若蓍龜至於今日無一不效<lb/>
故京尤忌畏之此一時言事官得禍最酷諸人既得自<lb/>
便而瓘獨再貶指定居住州郡流離覊窮終以廢死忠<lb/>
義之士至今悲之語及瓘者未嘗不為之流涕伏望聖<lb/>
明優加追贈及官其子孫以為忠義之勸奉聖㫖故承<lb/>
<pb n="KR2b0029_WYG_002-29b"/>
議郎陳瓘贈右諫議大夫仍與一子恩澤　制以同知<lb/>
樞宻院事京畿宣撫使种師道為檢校少傅鎮洮軍節<lb/>
度充中太一宫使　少宰吳敏等表以四月十三日為<lb/>
乾龍節詔所請宜允　澤州奏大金國相尼瑪哈兵次<lb/>
髙平縣初尼瑪哈既破忻代觀察使折可求以麟府兵<lb/>
承宣使劉光世以鄜延兵援河東皆為所敗遂圍太原<lb/>
攻之月餘不能下而平陽府義軍叛義軍皆童貫張孝<lb/>
純所招雲中人也分布河上諸郡平日養贍蓄積為之<lb/>
<pb n="KR2b0029_WYG_002-30a"/>
一空及金人入犯孝純以義軍五萬人守石嶺關先叛<lb/>
從金人至是諸郡徃徃殺戮或逐出之而在平陽者破<lb/>
城叛去攻陷威勝軍遂引金人入南北關陷隆德府遂<lb/>
攻髙平朝廷震懼恐其復渡河而南命統制官郝懐將<lb/>
兵二萬屯河陽扼太行琅車之險以种師道為河東河<lb/>
北宣撫使駐滑州以姚古為制置使總兵援太原以种<lb/>
師中為制置副使總兵援中山河間諸郡<lb/>
十八日聖㫖李邦彦受命上皇輔翊朕躬應恩數等並<lb/>
<pb n="KR2b0029_WYG_002-30b"/>
依白時中例施行　少宰吳敏辭所遷官奉聖㫖可通<lb/>
議大夫就職<lb/>
十九日聖㫖催督王球過河前去大金軍前迎請肅王<lb/>
以初約至河即回故也　聖㫖可選用老成忠厚之人<lb/>
為太學官訓教諸生使自知恥自好學庶不倡導紊亂<lb/>
朝政詔以右諌議大夫楊時兼國子祭酒初种師道為<lb/>
宣撫使李綱為親征行營使姚平仲謀刼寨數日行路<lb/>
皆知之敵先為備二月一日出師以為功在頃刻矣御<lb/>
<pb n="KR2b0029_WYG_002-31a"/>
營使司屬官方㑹封丘門草露布忽馳報失利上震驚<lb/>
於是罷綱解其職俾待命浴室院師道亦罷宣撫以右<lb/>
丞蔡懋代之復議講和命守城卒戢弓弛砲無得輒傷<lb/>
金人初五日太學生陳東率數百人伏宣徳門下上書<lb/>
乞留師道與綱已而集軍民數萬人相謂曰非見李右<lb/>
丞种宣撫復用毋得歸㑹百官退朝自東華門出至闕<lb/>
前衆指宰相李邦彦數其罪嫚罵直前欲毆之邦彦疾<lb/>
驅以免領開封府事聶山舉鞭揖東等曰諸公為此可<lb/>
<pb n="KR2b0029_WYG_002-31b"/>
謂忠義矣邏者以聞上命閤門索所上書頃之中人傳<lb/>
㫖諸生所上書朕已親覽備悉忠義當便施行其中有<lb/>
欲散者衆鬨然曰安知非偽耶須見李右丞种宣撫復<lb/>
用而還於是知樞宻院吳敏傳宣曰李綱用兵失利不<lb/>
得已罷之使金人稍退即令復職猶不退時日已旰矣<lb/>
百姓乃轝登聞鼔置東華門外撾而壊之山呼動地樞<lb/>
宻耿南仲至諸生曰先生前日為天子傳宣言無不行<lb/>
今軍民之意堅欲復用李右丞种宣撫幸先生言之南<lb/>
<pb n="KR2b0029_WYG_002-32a"/>
仲曰當便求對以諸生之意奏上衆慮南仲詐擁其馬<lb/>
不得歸南仲亦徑入朝繼而開封尹王時雍来謂諸生<lb/>
曰脅天子可乎胡不退諸生應之曰以忠義脅天子不<lb/>
愈於以奸侫脅之乎復欲前毆之時雍逸去殿帥王宗<lb/>
濋謂上曰事已爾亡可奈何當黽勉從之不然且生變<lb/>
遂遣南仲呼於衆曰已得㫖宣李綱矣百姓數千人詣<lb/>
浴室院迎之帝益恐於是相繼而宣者絡繹不絶内侍<lb/>
朱拱之先得㫖宣綱未到而後發之使先至衆取拱之<lb/>
<pb n="KR2b0029_WYG_002-32b"/>
臠而磔之即矯制曰殺内臣者無罪又取十餘軰殺之<lb/>
皆裂其體碎其骨取其肝腸揭之竿首號於衆曰此逆<lb/>
賊也綱既對即詣行營司而師道亦歸其宅士庶知其<lb/>
復用也遂㪚是晩天子下詔曰士庶伏闕上書願見李<lb/>
綱种師道朕已親覽深諒爾等忠義已令綱師道傳宣<lb/>
撫諭若更乘時恃衆亂行毆打令綱師道以軍法從事<lb/>
是夜復聚衆殺内侍而毁其家者數十人明日詔再下<lb/>
猶不止初七日李棁蔡懋言於上曰太學生率衆伏闕<lb/>
<pb n="KR2b0029_WYG_002-33a"/>
意在生變不可不治上不之罪也司業黄哲黄唐傳以<lb/>
不能約束諸生待罪詔答以速安爾職先是諸生聞朝<lb/>
廷欲治其罪不告而去者大半學官以不告而出用學<lb/>
規屏之諸生復閧然乞同屏乃亟命楊時兼祭酒召<lb/>
諸生慰勞之越兩日復令聶山傳㫖撫諭焉先是聶山<lb/>
奏上曰臣前日聞蔡懋李棁諭與太學長貳令屏出伏<lb/>
闕上書陳東等諸學生聞之莫不憤然一學盡欲拂袖<lb/>
出學今日又聞棁呼王時雍令根治諸生并伏闕百姓<lb/>
<pb n="KR2b0029_WYG_002-33b"/>
欲置於法臣聞不勝惶駭仰惟陛下以睿知之資撫臨<lb/>
萬邦士民以積年不舒之怨憤乘隙相聚殺傷内侍指<lb/>
罵奸黨盖恃陛下仁聖又能與百姓雪其怨氣而蔡懋<lb/>
李棁王時雍之徒恨其罵已而李綱驟欲鋤其根株又<lb/>
棁宣言為前日伏闕之士其間有李綱親舊欲盡行誅<lb/>
戮臣恐大失士心歸怨陛下也此士民思亂恐無已時<lb/>
兼士民上書不約而從者千萬人其言皆平時公論乃<lb/>
陛下所欲急聞而奸臣之所甚惡也豈可不稟上㫖敢<lb/>
<pb n="KR2b0029_WYG_002-34a"/>
令開封府快其私忿臣願陛下作訪聞行下速賜止絶<lb/>
庶幾忠義之士不死於奸臣之手而忠言讜論日聞於<lb/>
九重實宗廟社稷之幸　胡安國除太常少卿馮澥除<lb/>
左諌議大夫　臣僚上言伏見近差承議郎劉棐起復<lb/>
知鄧州宣教郎劉㮤起復陕西運判者臣竊惟國朝以<lb/>
来凡在職以憂去位之人自非事勢去就係天下重輕<lb/>
邊臣用舎係生靈休戚者未嘗奪情釋服俾越禮制號<lb/>
稱從權者也比年以来風俗偷薄仕流奔競交權要以<lb/>
<pb n="KR2b0029_WYG_002-34b"/>
幸取進為人子者無復鞠育劬勞之念至有母死在草<lb/>
未暇治䘮治飭竿牘急遣走卒以圗起復如福建提刑<lb/>
俞向者在任丁憂夤緣得請候𦵏畢日許令起復乃更<lb/>
不復挈䘮歸鄉即就任所便營𦵏地掩其所親如濟州<lb/>
通判毛孝立者孝行凋零以至於此聞者鄙之今陛下<lb/>
新即位德教所加將躋天下於純孝之域如起復之例<lb/>
詎可因而不革况劉棐劉案鄧州陕右並不係邊廷急<lb/>
切特令寢罷聽其終䘮特與除擢庶幾自今以徃卧苫<lb/>
<pb n="KR2b0029_WYG_002-35a"/>
枕塊之人無復弹冠結綬之典不勝幸甚奉聖㫖依奏<lb/>
應州縣官如有似此之人令吏部條具申尚書省<lb/>
二十日聖㫖應文武臣僚曽係朱勔等舉辟及曽受財<lb/>
物妄相求托展轉舉辟者並仰所屬告首限一季如不<lb/>
肯說根究罥罣者並追官勒停仍許人告賞錢二千貫<lb/>
二十三日臣僚上言金人侵犯河北梁方平何灌各統<lb/>
精兵控扼河津方平敗衂棄河不守灌望風而遁遂致<lb/>
敵國馮陵畿甸當行軍法其罪維均今灌以重傷死於<lb/>
<pb n="KR2b0029_WYG_002-35b"/>
牖下而方平未正典刑無所畏惮國威不振士論惜之<lb/>
陛下方欲法藝祖以武功定禍亂統御將帥使有罪者<lb/>
必誅當自方平始奉聖㫖依軍法戮於都市　聖㫖金<lb/>
人侵擾京畿致良民横被殺傷士卒殞身行陣除内中<lb/>
已開建道場追薦朕食素膳親詣行香并令在京宫觀<lb/>
僧道各設齋醮懴㑹仍遣使分就四郊嚴潔致祭<lb/>
二十五日范致虚差知京兆府任諒差知延安府盧法<lb/>
原除徽猷閣直學士差知成都府陳邦光差知潭州葉<lb/>
<pb n="KR2b0029_WYG_002-36a"/>
夢得差知潁昌府陸藻差知應天府范致虚赴闕陳邦<lb/>
光引對指揮更不施行張叔夜差知東平府觀文殿大<lb/>
學士白時中差知壽春府資政殿學士王孝迪差知廬<lb/>
州　給事中王雲侍衛親軍馬軍都指揮使曹曚使斡喇<lb/>
布軍　太一宫使种師道除河南河東路宣撫使保靖軍<lb/>
莭度使姚古為制置使某軍承宣使种師中為制置副<lb/>
使領兵赴趙州<lb/>
二十六日侍御史孫覿等言伏見金人深入三輔震擾<lb/>
<pb n="KR2b0029_WYG_002-36b"/>
陛下總攬之初坐席未煖分遣使臣捐棄金幣以為和<lb/>
戎之計中外之憤痛心疾首以為構怨連禍之人未即<lb/>
誅殛無以謝天下臣等謹按太師蔡京四任宰相前後<lb/>
二十年挟繼志述事之名建蠧國害民之政而祖宗法<lb/>
度變移幾盡托豐亨豫大之說倡為窮奢極侈之風而<lb/>
公私積蓄掃蕩無餘立御筆之限以隂壊封駁之法置<lb/>
曲學之科以杜塞諫諍之路汲引羣小充滿要途禁錮<lb/>
忠良悉為朋黨交通<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御竊㺯威柄鬻賣官爵貨賂公<lb/>
<pb n="KR2b0029_WYG_002-37a"/>
行盜用庫金奸贓狼藉閨門混濁父子詬争厮役官為<lb/>
横行媵妾封至大國欺君罔上挟數任情書傳所記老<lb/>
奸巨惡未有如京比者太上皇屢因人言灼見奸狀凡<lb/>
四罷免而近幸小人相與唇齒恐失所慿依營䕶擁蔽<lb/>
既去復用而京偃然自如羽翼已成根株盤互不可動<lb/>
搖凶熖益肆覆出為惡倡導邊隙挑發兵端連起大獄<lb/>
報復睚眦怨氣充塞上干隂陽水旱連年赤地千里盜<lb/>
賊滿野白骨如山人心擕離上下觧體於是敵人乘間<lb/>
<pb n="KR2b0029_WYG_002-37b"/>
鼓行而南如入無人之境矣陛下赫然奮朝綱貶斥用<lb/>
事者王黼等大正典刑如京之惡豈可獨貸况京在政<lb/>
和中首建平燕之議招納燕人李良嗣以為謀主又欲<lb/>
以妖人王仔息服錦袍鐡幘為大將計議已定㑹仔息<lb/>
抵罪伏誅而大臣固争請待他日之釁王黼當國循襲<lb/>
初議與京子攸决意成之京之悮國固不容誅而構造<lb/>
邊患父子相為終始與黼均為罪首公議藉藉不平未<lb/>
可以但已矣且京被遇三朝父子祖孫為三公者二人<lb/>
<pb n="KR2b0029_WYG_002-38a"/>
親執政者三人登禁從者亡慮十數名園甲第僣擬宫<lb/>
省袍帶之寵下逮童稚犬吠非主尚懐糟糠之恩頋京<lb/>
所蒙何以論報不圗邊遽上聞而京盡室數百軰治舟<lb/>
楫挟輕賫一夕遁去君父惸然坐圍城中無一人有同<lb/>
患難之意掉尾不頋曽犬豕之不如原其用心如此使<lb/>
京尚在相位安知其不開關賣國如馮道軰乎宰相非<lb/>
其人果為天下害遂使中國空虚敵人侵侮無所不至<lb/>
而京又善為奸害嫁怨飾非獨使上皇負謗於天下衆<lb/>
<pb n="KR2b0029_WYG_002-38b"/>
論不容尤在於此伏望陛下睿㫁勅使追還早賜竄殛<lb/>
稍正京父子悞國滔天之罪以慰宗廟社稷之靈一洗<lb/>
上皇晻昧之謗少舒四海生民忿懣戚戚不平之氣不<lb/>
勝幸甚取進止　孫覿等又言竊惟幽薊之役用事大<lb/>
臣敗累朝不渝之盟構三邊無窮之禍以成朝廷今日<lb/>
之大患故中外之論咸謂蔡京子攸王黼童貫均犯大<lb/>
惡當正典刑以謝天下而投荒之罰獨加於黼此羣心<lb/>
所以未厭而臣亦不得而已也臣近者嘗聞言事之臣<lb/>
<pb n="KR2b0029_WYG_002-39a"/>
具疏渠魁蔡京之罪乞賜竄殛今不復重陳仰瀆睿聽<lb/>
敢以貫攸之罪試舉其畧為陛下言之貫出自閹尹喜<lb/>
為禍亂攸慿藉世祿濟以奸回平日懐諼迷國壊法亂<lb/>
常竊㺯權柄擅作威福固已不勝誅矣方王師之北伐<lb/>
也貫為宣撫使攸實副之提數十萬之師挫於殘破之<lb/>
敵淹留彌年卒買空城乃以恢定故疆冒受非常之寵<lb/>
貫以太師封兩國公攸遂入總樞廷矣此貫攸之罪同<lb/>
也蕭后納欵北使韓昉見貫攸於軍中卑詞祈哀願捐<lb/>
<pb n="KR2b0029_WYG_002-39b"/>
嵗幣以復舊好此安危之機也乃叱昉使去昉大呼於<lb/>
廷告以必敗今數州之地悉非我有而國計民力從而匱<lb/>
竭矣此又貫攸之罪同也當蔡京專政貫則興結邊隙<lb/>
首引趙良嗣用之本朝迨乎金人結好攸則招納叛亡<lb/>
反覆賣國構怨結禍使敵人因以藉口此又貫攸之罪<lb/>
同也前年秋貫以重兵屯太原欲收雲中之地卒無尺<lb/>
寸之功反以剪除㓂攘枉道河朔而歸又慮衆人之議<lb/>
已也公肆誕謾凡第賞者千百人貫遂封廣陽郡王而<lb/>
<pb n="KR2b0029_WYG_002-40a"/>
攸亦進太保封燕國公此又貫攸之罪同也去年冬貫<lb/>
復出太原金人犯塞貫實縱之攸見邊報警急貫則遁<lb/>
逃以還謾不經意玩兵縱敵一至於此此又貫攸之罪<lb/>
同也迨陛下踐阼之初敵人長驅震驚都邑貫攸一旦<lb/>
擕持金帛舳臚相銜盡室逺去使聖主獨處圍城中曽<lb/>
無同國休戚之意此又貫攸之罪同也臣願陛下奮揚<lb/>
威㫁察其悞國罔上之罪天下之所共棄早正典刑以<lb/>
為萬世賊臣之戒孫覿等又言臣等伏見比嵗以来閹<lb/>
<pb n="KR2b0029_WYG_002-40b"/>
人用事竊㺯國柄典掌機宻挑發兵端構成邊患於是<lb/>
金人以數萬騎直抵京闕宗社之危殆若綴旒陛下赫<lb/>
然竄斥大臣王黼等以謝天下而衆議不厭以為首難<lb/>
之人實始童貫臣等按貫之罪雖擢髮不足以贖之而<lb/>
誤國之大者尚可數也貫自陕西用兵前後二十年專<lb/>
以欺君罔上為術虚立城寨妄奏邊㨗以為已功汲引<lb/>
羣小易置將吏以植私黨交通問遺鬻賣官爵超躐除<lb/>
授紊亂常制有自選調不由薦舉而輙改京官有自行<lb/>
<pb n="KR2b0029_WYG_002-41a"/>
伍不用資格而遽升防團者有放廢田里不應甄叙而<lb/>
擢登侍從者奸贓小人争相慕悦侵漁百姓盗取官錢<lb/>
苞苴公行門户如市金帛寳玉充積如山私家所藏多<lb/>
於府庫此貫之罪一也戰士之徒冒犯矢石傷者有金<lb/>
帛之賜死者有褒贈之恩自貫用事一切廢革戰傷之<lb/>
士秋毫無所得而歿者又誣以逃亡之罪乾沒軍賞悉<lb/>
充私藏比至師還庖人廐卒守舎掃除之𨽻冒功奏賞<lb/>
有馴致節鉞者貫之罪二也貫又擇取陕西勁卒刺為<lb/>
<pb n="KR2b0029_WYG_002-41b"/>
親兵號曰勝㨗方征伐之際他兵躬行陣之勞班師之<lb/>
後親兵冒無功之賞貫之罪三也自貫為將帥每出内<lb/>
帑金帛以濟軍須奄為已有而嚴立軍期取償於州縣<lb/>
頭㑹箕斂民不堪命貪贓不法凶焰勃然臺諌之臣一<lb/>
言議已中以危法使天下之人不敢言而敢怒貫之罪<lb/>
四也方臘作亂攻陷城邑東南大震貫將兵討之御衆<lb/>
無法縱為貪暴悉斬良民以效首級于是民死於天兵<lb/>
者十有五六貫之罪五也貫在政和中納燕人趙良嗣<lb/>
<pb n="KR2b0029_WYG_002-42a"/>
以為謀主始建平燕之議經營十年中國空虚招納叛<lb/>
亡充斥州縣卒致生靈塗炭貫之罪六也且貫以刑餘<lb/>
之人身為三公職在樞省攘貪不已遂至王爵在昔勲<lb/>
德所不敢居本朝故事亦未嘗有而凶愎桀驁長惡不<lb/>
悛怙權擅命拜免大臣氣焰煽赫威震天下産怨召亂<lb/>
浸成國難陛下親政之始大明誅賞以勸四方如貫具<lb/>
此六罪何所逃於覆載之間伏望正滔天之罪以為亂<lb/>
臣賊子之戒天下幸甚奉聖㫖太師魯國公致仕蔡京<lb/>
<pb n="KR2b0029_WYG_002-42b"/>
責授中奉大夫守秘書監分司南京致仕河南府居住<lb/>
太師廣陽郡王童貫責授左衞上將軍追廣陽郡王徐<lb/>
豫國公致仕池州居住太保領樞宻院蔡攸降授大中<lb/>
大夫提舉亳州明道宫任便居住制曰九變而賞罰可<lb/>
言必待是非之審四罪而天下咸服盖繇黜陟之公邦<lb/>
有常刑朕何敢已蔡京親逢聖世被遇三朝四任宰衡<lb/>
始終二紀迹其行事殊咈師瞻假繼志述事之名為蠧<lb/>
國害民之政託豐亨豫大之説肆窮奢極侈之風祖宗<lb/>
<pb n="KR2b0029_WYG_002-43a"/>
典章變更幾盡公私儲積掃蕩無餘引邪佞于要途陷<lb/>
忠良於黨籍園第僣踰於宫省子孫皆列於禁嚴交通<lb/>
<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御而奸弊縱横漁奪下民而忿氣充塞毒既流於中<lb/>
國禍終嫁於上皇况在政和實倡平燕之議既聞邊遽<lb/>
卒先聚族以逃雖汝計之甚安頋國家而何賴士庶伏<lb/>
闕臺諌交章公論既喧顧法不可朕尚念弼諧之舊特<lb/>
優終始之恩俾長蘭臺徃分留務曲全體貌仍許退休<lb/>
勉服寛恩毋忘循省可責授前件制曰任隆將相功必<lb/>
<pb n="KR2b0029_WYG_002-43b"/>
在于去邪位極公王義莫先於體國倘辜大用宜置嚴<lb/>
科童貫夙侍宫闈亟膺重任付以兵柄時為信臣䕶諸<lb/>
將垂二十年論戰功無尺寸效惟事誕謾之術實乖撫<lb/>
御之宜紀律不嚴賞罰失當盡壊軍戎之政令肆紊朝<lb/>
廷之紀綱家室奄有其金繒軍須取償于州縣將士為<lb/>
之解體吏民無不興嗟頃敗累朝不渝之盟首構三邊<lb/>
無窮之禍號復故地實守空城再為太原之行又唱雲<lb/>
中之議師徒暴露讟怨並興馴致敵人輕視中國遂震<lb/>
<pb n="KR2b0029_WYG_002-44a"/>
驚于都邑軫危懼于夙宵生此厲階誰執其咎議者皆<lb/>
不汝置朕心安得而私猶念股肱曲全體貌姑奪廣陽<lb/>
之封爵尚予環尹之崇階俾即退休保其終始體於寛<lb/>
典毋怠欽承可特授前件制曰位居台輔必資補衮之<lb/>
功職領樞廷尤賴折衝之畧儻乖成績宜觧政機蔡攸<lb/>
擢自貴㳺初無學術早被聖神之眷亟登廊廟之隆不<lb/>
思直道以事君乃復邀功而誤國頃將虎旅同撫燕彊<lb/>
殊乏逺謀大開邊釁既不能保盟於舊好又不能制勝<lb/>
<pb n="KR2b0029_WYG_002-44b"/>
於萬全遂以重兵挫於殘敵至傾國幣僅得空城納叛<lb/>
亡以啟戎心肆欺誕而忘國事逮金人之深入問邊備<lb/>
則茫然勿為守禦之圗惟事遁逃之計構怨連禍逞其<lb/>
一已之私疾首痛心生此厲階之梗議者皆不汝置朕<lb/>
恩安得而私尚屈典刑曲全體貌其觧本兵之柄仍鐫<lb/>
論道之官畀四品之文階領真祠於善地體予寛典毋<lb/>
怠欽承可責授前件　御史中丞許翰言伏見保和殿<lb/>
大學士孟昌齡延康殿學士孟揚龍圗直學士孟揆父<lb/>
<pb n="KR2b0029_WYG_002-45a"/>
子相繼領水衡職二十年過惡山積妄談隄防之功多<lb/>
張梢椿之數窮竭民力聚斂金錢藉以為資結交權要<lb/>
内侍王仍為心腹奥主超取名位不知紀極察其才識<lb/>
僅齒奴𨽻而父視政府子冠從班殃民辱國孰不憤惋<lb/>
夫河橋嵗一造舟京西之民猶惮其役而昌齡首建三<lb/>
山之策回大河之勢頓取百年浮橋之費僅為數嵗行<lb/>
路之觀漂沒生靈無慮萬計近輔郡縣蕭然殘破所辟<lb/>
官吏計金叙績遷官進秩自為朝廷富商大賈争注名<lb/>
<pb n="KR2b0029_WYG_002-45b"/>
牒身不在公遙分爵賞毎一興役無數濫賞省部御史<lb/>
莫得鈎考陛下方將澄清朝著不先誅竄昌齡父子無<lb/>
以昭示天下伏望籍其奸贓以正典刑奉聖㫖孟昌齡<lb/>
孟揚孟揆並落職昌齡與在外宫觀放謝辭孟揚依舊<lb/>
權領都水監孟揆候措置橋船了日取㫖既而許翰復<lb/>
言昌齡等父子世濟其奸根據朝廷事連宫禁盗大河<lb/>
之調度以副私藏浚民生之脂膏以易官爵為國結怨<lb/>
俾天降殃今幸暴其惡釋勿深誅尚使領職則是既得<lb/>
<pb n="KR2b0029_WYG_002-46a"/>
盜蹠辱以蒲鞭而還之東陵也何足以懲之昌齡為銀<lb/>
青光禄大夫揚與揆亦皆光禄大夫秩在翰林承㫖學<lb/>
士之上雖云禠職猶不褫也陛下亦何愛於羣醜而<lb/>
不施行之奉聖㫖孟昌齡與中奉大夫孟揚孟揆與中<lb/>
奉大夫餘官並追奪　御史中丞許翰奏言伏見王師<lb/>
既行廟算未定此疑事也古今盖未有以疑事成功者<lb/>
故朝廷之意惑則將帥之心不一將帥之志分則士卒<lb/>
之氣不鋭㫁而必行鬼神避之此精誠之力也陛下欲<lb/>
<pb n="KR2b0029_WYG_002-46b"/>
㫁今日之議當究為和為戰卒當如何而已矣其中小<lb/>
小利鈍非大計之所係也昔漢髙帝蜀先主皆號聰明<lb/>
神武為一代之英雄考其用兵敗北無數然其志氣挫<lb/>
而愈勵抑而更揚者大計已定於中斯其所以為英雄<lb/>
者也陛下决和議則臣欲陛下取太史公史記虞卿傳<lb/>
覽其反覆此徃古之鑑也方今若失三鎮二十州之地<lb/>
則天下之勢已㫁西北無河東則陕不可守無河朔則<lb/>
汴不可都計不過謀渡江南臣考永嘉渡江能為東晉<lb/>
<pb n="KR2b0029_WYG_002-47a"/>
者乃王導謝安英賢相繼扶危救傾僅能立國而中原<lb/>
丘墟遂陷外國使世無王導謝安之才或有而不見施<lb/>
用則東晉割據猶恐未易為也借使能為東晉宗廟可<lb/>
復立也社稷可復建也若盜陵寝取一抔土則將若之<lb/>
何言而至此可為流涕陛下永念方来之艱則今日雖<lb/>
復騷動天下猶不得已何者擇禍莫若輕也或者以為<lb/>
太祖即位未有江南晉蜀而卒能混一區宇臣以為不<lb/>
侔矣太祖生長兵間非若陛下繼體守文建隆將士百<lb/>
<pb n="KR2b0029_WYG_002-47b"/>
戰精鋭非若方今將不素飬兵不素練也敵在掌握縱<lb/>
而不取使益張大若之何以太祖為言故凡守和議者<lb/>
以國與人者也陛下欲决戰則臣之所陳可戰者五已<lb/>
具前奏矣今使敵不釋憾則渡河之師當戰戰則必有<lb/>
漕運之役有應援之兵有拒據之要皆當素治不計小<lb/>
節但責成功而後將帥志一士卒氣奮三鎮之守有死<lb/>
無二若我將以疑遣師以茍行則精鋭已亡何以取勝<lb/>
凡今為和議者茍取目前之無事則又未可必也臣聞<lb/>
<pb n="KR2b0029_WYG_002-48a"/>
西北之民人人相語曰吾屬若陷異域則必南向作賊<lb/>
死且為中原鬼使三鎮之衆發憤怨懟人為冦攘非小<lb/>
變也故姑息目前亦未易得况又方来之患亦未知税<lb/>
駕歟自古用兵必有異議成王之時周公東征民獻有<lb/>
十夫予翼而已其他罔不反曰艱大晉武與杜預議取<lb/>
江南大臣賈充等皆力争之獨一張華賛定大計唐憲<lb/>
宗用武元衡裴度謀討淮西盜殺宰相朝廷震恐請罷<lb/>
裴度以安諸鎮憲宗大怒討蔡益急唐之威令自是復<lb/>
<pb n="KR2b0029_WYG_002-48b"/>
振周世宗初即位北漢引契丹入㓂河東世宗自將禦<lb/>
之宰相馮道固争不得周之功烈自是遂興書曰惟克<lb/>
果㫁乃罔後艱陛下所以疑者度衆人必以姚平仲前<lb/>
日之敗自持其説臣近問种師道平仲所以不利者師<lb/>
道為臣言刦寨之法不用大兵當少擾之使自蹂籍而<lb/>
後可乘又地勢横入河中渡兵橋隘此利誘使出戰不<lb/>
利以兵入冦也臣以是知師道有謀故前日之敗失在<lb/>
不用老將而用驍勇不恃謀將而恃詞說非兵不可用<lb/>
<pb n="KR2b0029_WYG_002-49a"/>
也昔石晉開運之變契丹始入敗不窮追近冬復大来<lb/>
遂陷都城國朝景德契丹入冦澶淵之役亦不窮追而<lb/>
與和親夫開運景德驅逐之策同而成敗之效異者何<lb/>
也開運之時中國方弱而示之以畏故復来景德之間<lb/>
中國正強而受之以和故遂定今議者不鑒開運縱敵<lb/>
之患而欲為景德之寛大則可謂不知時矣陛下何不<lb/>
試使議割地者身任數年敵不復入則臣知議者必將<lb/>
難之夫為國不保數年而欲定萬世之策必不然矣乞<lb/>
<pb n="KR2b0029_WYG_002-49b"/>
下臣章使有定議取進止三省宻院同奉御筆安危之<lb/>
事甚大三省宻院議定取長策付諸將<lb/>
二十七日鄭望之罷户部侍郎依前提舉亳州明道宫<lb/>
二十九日監察御史胡舜陟言伏見朝廷於此擾攘之<lb/>
際不吝恩寵以勸有功用十餘大臣悉擢以不次如路<lb/>
允迪已為八座矣緩急備用豈敢辭難而猶以樞宻寵<lb/>
其行李鄴鄭望之軰皆由下位躐躋法從沈晦奉使官<lb/>
其白身爵賞可謂至厚矣然今日威令未振舊習猶存<lb/>
<pb n="KR2b0029_WYG_002-50a"/>
士多自謀莫肯為用人皆玩法莫知可畏葢由刑罰廢<lb/>
也如兵興以王蕃為京畿輔郡兵馬制置使而蕃乃逃<lb/>
唐鄧間矯令竊權以召四方之兵使金榖不得至京師<lb/>
人臣之罪莫大於此今止於安置黄州而已宇文虚中<lb/>
王雲為童貫㕘謀實啟邊患及聞冦至輒先遁歸既不<lb/>
即加罪且以虚中為資政殿大學士京畿宣諭使而虚<lb/>
中不肯就職逃宿亳間此於律當誅也今乃處樞府蒙<lb/>
重任雲募兵京城已逃香山今猶列從班畧不知恥以<lb/>
<pb n="KR2b0029_WYG_002-50b"/>
至擅離職任者自侍從至寺監數十人無奉公守職之<lb/>
義而有幸災捐君之惡至今未聞竄黜且如蕃等不誅<lb/>
離任者不竄萬一復有緩急而人習知其然又豈有一<lb/>
士之可用一官之守節者哉欲望檢㑹前後臣僚所論<lb/>
宇文虛中王雲王蕃罪狀及御史臺奏勘擅離職任姓名<lb/>
即賜施行天下幸甚　聖㫖工部郎官趙考功葉宏中<lb/>
主客杜從古刑部柯𤾉比部胡邃並與外任差遣唐仲<lb/>
除秘閣修撰與郡李棁舉南京鴻慶宫鄭望之李鄴李<lb/>
<pb n="KR2b0029_WYG_002-51a"/>
邦獻白彦暉蔡脩蔡術蔡行蔡鞗蔡䘘蔡仍蔡衕蔡衎<lb/>
等並與外任宫觀　聖㫖祖宗政事内太宗時三司上<lb/>
言通事舎人焦守節監𣙜塲院課利增羨當推賞典太<lb/>
宗曰一通事舎人遷官當為閤門副使若以財利羨餘<lb/>
而進此職則守邊宣力之臣曷以為勸遂薄其賞祖宗<lb/>
慎惜武爵筦庫有功之吏尚不肯以閤門副使與之所<lb/>
以為邊臣之勸者甚厚朝廷近来輕用爵賞自蔡京童<lb/>
貫敗壊祖宗舊制故干求之人援以為例其源泛濫遂<lb/>
<pb n="KR2b0029_WYG_002-51b"/>
不可塞今臣僚之家給使之人及諸官司人吏有為正<lb/>
使横行遙郡者不可勝計童僕皁𨽻享髙爵厚祿有邊<lb/>
鄙用命之人終身不能得者武夫聞之莫不動心觧體<lb/>
應臣僚及后妃戚里之家使臣及官司局務人吏其官<lb/>
並不得過秉義郎令三省樞宻院下吏部取索限五日<lb/>
供具以見今官職髙下分為四等換授從義秉義為一<lb/>
等忠訓忠翊為一等成忠保義為一等承節承信為一<lb/>
等雖别因功賞轉授而元係給使人吏者並依此施行<lb/>
<pb n="KR2b0029_WYG_002-52a"/>
　臣僚上言契勘遙郡正任恩數班著相去甚逺凡自<lb/>
遙郡遷正任者自合從刺史次第轉行今有自遙郡與<lb/>
落階官而授正任者便直超轉本等正官雖承宣使亦<lb/>
便轉行是皆奸巧希進務欲躐取欲乞今後遙郡承宣<lb/>
使若有功勞應除正任者並只除正任刺史庶幾員選<lb/>
不至猥多奉聖㫖依奏<lb/>
三十日觀文殿大學士中太一宫使李邦彦言臣以包<lb/>
羞衆怨之危跡而復蹈人臣不知去就之機以樸學鮮<lb/>
<pb n="KR2b0029_WYG_002-52b"/>
謀之㣲生而取累朝廷進退大臣之體故終以罷相留<lb/>
京師為未安豈獨人言之可畏乞檢㑹前奏俾臣持餘<lb/>
服以歸候從吉日在外宫祠臣之死生實係鴻造隕涕<lb/>
投誠甘俟斧鉞奉聖㫖依奏　聖㫖今後侍從官雖非<lb/>
職事特許言事　詔曰朕惟秦晉之邦襟帶華夏習俗<lb/>
忠義物産阜繁昔我祖宗守以德澤愛養兵力蓄藏兵<lb/>
威漢蕃之人咸獲休息後以邊臣生事屢構干戈俘馘<lb/>
無辜之民焚刈安居之族仇怨交復恩威並傷轉輸支<lb/>
<pb n="KR2b0029_WYG_002-53a"/>
移空竭根本士卒衣廩給與不時迨夏國恭命以講和<lb/>
上皇厭兵而偃武咸望少愒以永太平而䛕佞之徒蒙<lb/>
蔽成俗宣撫司勞弊將士嵗月相尋應奉官裒斂竒珍<lb/>
錙銖必盡材木蔽河渭而下珠玉漏權倖之家此皆暗<lb/>
奪軍儲侵損漕計極邊缺糴買之本則科配遂及於蕃<lb/>
部道路多攙先之綱則衣絹腐積於郵亭泉貨屢更號<lb/>
令失信田疇廢業商旅不通計臣循黙而取容將帥熟<lb/>
視而不問養成大患重困吾民致使戰守之兵不免凍<lb/>
<pb n="KR2b0029_WYG_002-53b"/>
餒之苦重以拓地燕壌失信遼人多納叛亡遂構釁隙<lb/>
痛百年之盟誓翻為怨仇誘兩界之生靈習成反覆况<lb/>
復朘削軍士之廩養濟歸附之民蠧耗公私布滿郡縣<lb/>
朕初嗣大厯恭聞訓言開諭再三俾從改革但以親政<lb/>
數日之近正當都邑戒嚴之時不免召兵以為應援中<lb/>
外勞擾滋甚於前夙夜靡遑言發隕涕朕今側身以答<lb/>
天戒屈已以講隣驩傾府庫自貶損以退城下之兵减<lb/>
膳服躬菲薄以訓羣臣之儉裁省禄秩攘剔弊端倘有<lb/>
<pb n="KR2b0029_WYG_002-54a"/>
利於軍民誠不愛於膚髪考縉紳士庶之論黜生事貪<lb/>
功之臣罷掊克之吏以安人情增糴賣之本以寛民力<lb/>
惟汝邊帥更思逺圗或戍守有嵗月之勞理當優恤及<lb/>
法度非人情所願事可更張悉聽條陳無有回隱念爾<lb/>
忠義奮身之士當朕艱難纉服之時或乘障以扞邊陲<lb/>
或應詔而赴國難奔走道路冒犯兵鋒否德難堪痛在<lb/>
朕體若上天悔禍敵人䧏心尚須協濟之功庶有康寧<lb/>
之日咨爾有衆體予至懐可令陕西河東路帥司監司<lb/>
<pb n="KR2b0029_WYG_002-54b"/>
逐州軍出榜暁諭　少宰呉敏等表請御正殿復常膳<lb/>
三表從之<lb/>
　<lb/>
　<lb/>
　<lb/>
　<lb/>
　<lb/>
　靖康要錄卷二<lb/>
</p>
<p>
</p>
  </div>
<div>
<head>靖康要録卷三</head> <lb/>
    <p>
<pb n="KR2b0029_WYG_003-1a"/>
欽定四庫全書<lb/>
　靖康要録卷三<lb/>
三月一日侍御史孫覿言伏見昨者蔡京王黼乆持國<lb/>
柄攘取國家爵禄之寵萃於私門弟姪子孫悉列從班<lb/>
或視近弼薦紳士民憤怨嵗乆罪惡貫盈稍已暴白于<lb/>
天下矣近聞王閎孚等三人並已落職押歸本貫所有<lb/>
資政殿大學士蔡翛保和殿大學士蔡行保和殿學士<lb/>
駙馬都尉蔡鞗顯謨閣直學士蔡術蔡衎顯謨閣待制<lb/>
<pb n="KR2b0029_WYG_003-1b"/>
蔡脩蔡䘘徽猷閣待制蔡仍直龍圖閣蔡衕皆自金兵<lb/>
迫近畿甸之前擅去朝廷逃歸東南有司攷覈具見罪<lb/>
狀并右文殿修撰王師服並乞依王閎孚等例落職押<lb/>
歸本貫其増秩至太中大夫以上者亦合降充庶官内<lb/>
蔡鞗乞依祖宗舊法換授右列以示典憲之公慰四方<lb/>
之望奉聖㫖蔡鞗與換深州防禦使餘官並落職與在<lb/>
外宫祠蔡䘘放罷宗正丞<lb/>
二日監察御史余應求奏伏覩近年以來凡有中旨皆<lb/>
<pb n="KR2b0029_WYG_003-2a"/>
降御筆施行期限嚴促稍有稽違罪大不恭三省有司<lb/>
奉行不暇雖有違戾法憲前後重複不敢執奏或被旨<lb/>
即行不復闗三省事至微末亦請宸翰其始中人領事<lb/>
内中奏陳而為之其後士大夫倚中人以進欲興功利<lb/>
而于法所不可者亦為之最後宰執大臣或行事有戾<lb/>
于法或差除不允僉議或親知私謁干請者亦為之由<lb/>
是號令日紊綱紀日壞矣夫三省宻院是之謂朝廷陛<lb/>
下日與之謀議大事出命之所也人君擇賢而任之固<lb/>
<pb n="KR2b0029_WYG_003-2b"/>
當委以庻事若宰執不才退之可也豈有自覽細務悉<lb/>
降御筆而可以為治哉陛下初政清明委用宰輔宜無<lb/>
此弊矣然臣聞尚有臣僚直達奏陳内中批降施行者<lb/>
此與前者御筆何異哉臣以謂凡内外臣僚所陳獻利<lb/>
害措畫事宜可付三省宻院商議進呈取旨而行之庶<lb/>
㡬不戾于法憲不惑於異同人主大權不移于下可以<lb/>
杜多門之政可以絶近習僥倖之原政事之大無先於<lb/>
此惟陛下財幸奉聖旨今後聖旨不經由三省宻院者<lb/>
<pb n="KR2b0029_WYG_003-3a"/>
諸官司不得便行即時申中書省審奏候得旨方許施<lb/>
行　制曰庇民尊主繄賢哲之逺猷崇徳報功實帝王<lb/>
之先務昭掲羣倫之丕範逺旌希世之偉人爰錫恤章<lb/>
式孚衆聴故任資政殿學士户部侍郎贈太師追封楚<lb/>
國公諡文正范仲淹清明而直諒博大而剛方早負名<lb/>
世之才出賛寖昌之運危言驚世高誼薄乎雲天直道<lb/>
立朝勁氣沮乎金石入議大政有功斯人沛膏澤於下<lb/>
民罄嘉猷於告后山有伏猛則藜藿至於不採朝知強<lb/>
<pb n="KR2b0029_WYG_003-3b"/>
本則精神為之折衝當夏賊之跳梁總師干而扞禦料<lb/>
敵制勝機謀若神弭變消萌酋渠褫魄聲名暴於蠻貊<lb/>
功烈著於鼎彝故歛袵廟堂緝熈乎帝載運籌惟幄振<lb/>
張乎天威文武維憲萬邦風采想見天下泰山北斗學<lb/>
者仰其高明景星鳳凰人皆快於瞻覩嘗規皇都億載<lb/>
之業宜建金城萬雉之謀功成於元豐效見於今日属<lb/>
纂臨於初政彌歎想於宏謨思有褒揚聳兹遐邇命圭<lb/>
華衮已位上公之槐胙土苴茅載賜全魏之履豈特賞<lb/>
<pb n="KR2b0029_WYG_003-4a"/>
當賢而臣下勸庶㡬褒有徳而萬方懷英爽如存寵靈<lb/>
斯享可特追封魏國公餘如故　制曰大臣本道術以<lb/>
事君舉明主比隆於三代王者揆人心而發政褒有徳<lb/>
用懷於萬方緬想一代之宗臣昔為天下之大老皜乎<lb/>
不可尚矣民到于今稱之惟勲徳之俱高顧褒崇之未<lb/>
極追頒愍冊用慰輿情故追復右正議大夫司馬光剛<lb/>
大而恵和清直而寛裕勇於義果於徳孟軻名世之才<lb/>
以斯道覺斯人伊尹天民之任早由公望横翊要途知<lb/>
<pb n="KR2b0029_WYG_003-4b"/>
無不為言底可績誠開金石節貫松筠逮登揆路之崇<lb/>
允副巖瞻之寄除苛解嬈致治庶㡬成康陳善閉邪恥<lb/>
君不及堯舜勲在王室澤潤生民聲名播於四陲畫像<lb/>
遍於比屋羣心奮義生也榮而死也衷千載聞風頑夫<lb/>
廉而懦夫立究觀圖藉所載是謂社稷之臣属丕績于<lb/>
正經思大明於國是爰奬四朝之舊弼茂揚萬世之清<lb/>
流寵陟帝師永標人範昔抗浮雲之志何有華衮之褒<lb/>
庶明欽慕之誠益勵敦厖之俗可特贈太師合得恩數<lb/>
<pb n="KR2b0029_WYG_003-5a"/>
令吏部檢舉申　制曰朕撫有嘉師紹隆聖緒思褒明<lb/>
徳之佐以厚風俗之原永惟舊弼之良夙高當世之望<lb/>
肆頒閎策用協師言故任觀文殿大學士通奉大夫贈<lb/>
少傅張商英器博而用閎識周而才敏鈎深探逺有經<lb/>
邦國之文析㣲硏㡬有逹天人之學俾培休運薦揚顯<lb/>
途入告謀猷忠嘉合臯稷之美出宣政事果藝兼由求<lb/>
之能逮居丞轄於中臺克振紀綱於庻務巖瞻益峻輿<lb/>
論攸宗衮繡之歸周公孰效斧斨之缺鹽梅之得傅説<lb/>
<pb n="KR2b0029_WYG_003-5b"/>
終膺夢卜之求慎名器以清仕途抑浮靡而節邦用朝<lb/>
有百揆之叙時歌六府之修去織拔葵躬礪公儀之節<lb/>
徹騶減樂人推楊琯之清悵功業之未成不期月而已<lb/>
去金石益堅於晩節風波屢出於危塗天不假於憗遺<lb/>
人遽悲於殄瘁屬惟新於庶政肆加賁於殊勲錫以命<lb/>
圭超陞槐位刻之宻印交煥泉扄遐想高風尚歆休命<lb/>
可特贈太保餘如故<lb/>
三日制曰難進易退允高君子之風崇舊優賢實重公<lb/>
<pb n="KR2b0029_WYG_003-6a"/>
朝之義誕揚明命敷告治廷光禄大夫太宰兼門下侍<lb/>
郎張邦昌知沈而識精器博而用逺早登禁路廷臣無<lb/>
出其先乆預政機天下實受其賜嘉有功於社稷俾正<lb/>
位於台衡丙吉有聲獨擅邊書之備王商多質有嚴漢<lb/>
相之威念其行李之勤處以真祠之逸陞華秘殿庶便<lb/>
於諮詢陪賦爰田用昭於物采於戲留侯知足願遺人<lb/>
事之勞南仲將歸毋憚簡書之急其全明哲以保功名<lb/>
可特授觀文殿大學士太一宫使依前光禄大夫　制<lb/>
<pb n="KR2b0029_WYG_003-6b"/>
曰國猶置器安危之勢相形治若循環文質之宜迭用<lb/>
方更張於初載盍圖任於老成人皆曰賢政將焉往太<lb/>
中大夫守中書侍郎徐處仁秉心強固守道端方器博<lb/>
而周知輕薛宣之方畧材全而藏用陋黄覇之功名尚<lb/>
猶黄髮之詢實慰蒼生之望朕恭承聖訓嗣守丕基思<lb/>
藝祖之艱難法仁皇之忠厚周封干八百國當謹守於<lb/>
輿圖漢制三十六條期盡遵於軌迹欲興聖統無踰老<lb/>
臣庸登在揆之崇兼列東臺之侍並贈爵邑昭示寵光<lb/>
<pb n="KR2b0029_WYG_003-7a"/>
於戲多難以興在勉強而行道無為而治期垂拱以仰<lb/>
成其蹈古人之為毋負天下之舉可特授通奉大夫太<lb/>
宰兼門下侍郎　翰林院學士何㮚守尚書右丞御史<lb/>
中丞許翰同知樞宻院事梅執禮除翰林學士陳過廷<lb/>
除御史中丞僉書樞宻院事宇文虛中除資政殿大學<lb/>
士知青州尚書右丞李棁除資政殿學士提舉南京鴻<lb/>
慶宫<lb/>
四日昨覃恩指揮内文臣中大夫轉太中大夫武臣承<lb/>
<pb n="KR2b0029_WYG_003-7b"/>
宣使轉節度使者並與回授　臣僚上言太中大夫提<lb/>
舉嵩山崇福宫王安中資性奸回善自縁飾任數挾詐<lb/>
力圖進取始以小官附㑹梁師成而進毎懷罔上之心<lb/>
不顧事君之節安中以輔臣當閫外之寄其任可謂重<lb/>
矣内則締交王黼外則求合蔡攸童貫論奏者莫非諛<lb/>
説之言稱頌者莫非祥瑞之事至於敵情變詐朝廷所當闗<lb/>
防軍民利病朝廷所當撫恤並未嘗有一言及之洎安<lb/>
中還朝坐席未暖敵兵長驅而來使近畿與河朔之民<lb/>
<pb n="KR2b0029_WYG_003-8a"/>
被刧掠者室廬焚蕩資財悉空父子骨肉肝腦塗地仰貽<lb/>
陛下宵旰之憂皆安中等公肆誕謾助成邊患所致其<lb/>
罪不在於梁師成譚稹之下尚以從官宫祠未厭公議<lb/>
伏望明正典刑奉聖旨王安中帥燕日乆藥師結構叛<lb/>
命並不譏察懷奸庇悪迹狀甚明罪大責輕言章未已<lb/>
速將上取旨重行貶竄奉聖旨王安中責授朝議大夫<lb/>
秘書少監分司南京隨州居住　宋㬇除發運使莫儔<lb/>
差權直學士院王藩罪大責輕可瓊州安置孫覿妄言<lb/>
<pb n="KR2b0029_WYG_003-8b"/>
太學生伏闕事可别與差遣李光除侍御史日下供職<lb/>
五日監察御史胡舜陟言伏見平燕以來爲宣撫使者<lb/>
童貫蔡攸王安中譚稹是也共成邊患㡬喪社稷貫等<lb/>
皆責官而貫居池安中居隨稹居房獨攸任便居住臣所<lb/>
未喻若以攸扈從上皇不可使離行宫比為攸計則善<lb/>
為上皇計則未善也攸依上皇廢格責命必隨車駕至<lb/>
都巧謀奸計復竊恩寵此臣所謂為攸計善也彼得罪<lb/>
於天下人人皆欲魚肉之使侍上皇蒙眷任如舊人心<lb/>
<pb n="KR2b0029_WYG_003-9a"/>
愈不平萬一有小變上皇寧免驚憂如邦人欲擊李邦<lb/>
彦之類臣所謂為上皇計則未善者此也攸自知罪惡<lb/>
暴白公議不容使朝夕在上皇側而思為自全之謀無<lb/>
所不至必如封倫在唐反覆變詐三宫見賣使太宗父<lb/>
子兄弟間自為矛盾此尤非國家之福也陛下孝事上<lb/>
皇以天下養人無間言雖有封倫輩何所施其喙要之<lb/>
奸邪可畏不得不預為之備然則今日赫然下詔令攸<lb/>
某州居住可乎恐其悲辭乞憐於上皇而謫居指揮有<lb/>
<pb n="KR2b0029_WYG_003-9b"/>
時不行臣愚區區欲降睿旨備列前後臣僚論列攸罪<lb/>
狀及封章所言者悉奏上皇使聖意曉然知公議之不<lb/>
容如此留之非徒無益適足致害上皇必棄絶之朝廷<lb/>
謫居之命得以行則上皇於朝廷不以私恩撓法而朝<lb/>
廷之威令亦不屈於臣下不亦善乎奉聖旨候攸到<lb/>
京三省取旨施行　制以檢校少傅奉國軍節度高俅<lb/>
扈送上皇宣勞既乆加檢校太保進封簡國公餘依舊<lb/>
　折彥質除徽猷閣待制充樞宻都承旨<lb/>
<pb n="KR2b0029_WYG_003-10a"/>
七日開封少尹田灝特除直秘閣差充宣諭使司叅謀<lb/>
官門下侍郎趙野充道君太上皇帝行宫奉迎使蔡攸<lb/>
充副使皇帝上道君表臣桓言一逺宸顔再更月律望<lb/>
雲飛而結想徯日御以言旋春序向闌暄和在候恭惟<lb/>
道君太上皇帝儲神昭曠熈命穆清化洽區中治已超<lb/>
於振古心遊物表道自妙於叢霄惟翼衛於百神宜駢<lb/>
臻於萬福恭念時巡之乆豈無順動之勞方天地之晏<lb/>
清頋邦畿之寧謐夙馳使介冒貢誠忱伏望回鑾馭以<lb/>
<pb n="KR2b0029_WYG_003-10b"/>
安行泝龍舟而利涉致天下之養申微願於晨昏得四<lb/>
海之歡慰羣心於黎庶瞻望行闕臣無任云云謹遣皇<lb/>
弟太保䕶國武昌軍節度使景王臣杞通議大夫守門<lb/>
下侍郎臣趙野安徳軍節度充上清寳籙宫使臣鄭成<lb/>
之上表奉迎以聞<lb/>
十日聖旨擷景園可改作宫以居太上皇后又詔寧徳<lb/>
宫以壽祺殿為名　臣僚上言追贈司馬光太師實主<lb/>
上初政所先天下甚幸光之子康卒康孤植不幸亦卒<lb/>
<pb n="KR2b0029_WYG_003-11a"/>
光之後再絶復立族子楨為康之後去年楨亦卒止有<lb/>
一過房子方七八嵗康之妻張氏今八十嵗主光祭祀<lb/>
去年赦恩應遺表恩澤未出官身亡者許再推恩光有<lb/>
他孫授遺表恩未出官卒方乞再奏楨而楨不幸繼有<lb/>
指揮十年後者悉該釐革楨雖有子亦不得霑預光之<lb/>
後無人食禄已十五年矣伏望以光遺表奏孫之官移<lb/>
奏見存曽孫使之世禄不絶光姪孫朴見任宣教郎<lb/>
亦乞除授河南府差遣使之炤管光家以稱詔書追贈<lb/>
<pb n="KR2b0029_WYG_003-11b"/>
之意奉聖旨特依其司馬朴差同判西京國子監<lb/>
李邦彦差提舉西京崇福宫葉夢得差知東平府李回<lb/>
鎮江府王靚平江府曽開潁昌府<lb/>
十一日發運判官陸寘落職送吏部以不迎上皇駕也<lb/>
　臣僚上言臣近蒙朝廷差往京兆鄜延招集兵馬事<lb/>
畢甫還未獲賜對伏聞太上皇后還闕有日有司涓日<lb/>
車駕出迎見陛下孝治之心足以風動四方甚盛徳事<lb/>
也然道路之間口語藉藉以謂陛下欲開宣徳門奉太<lb/>
<pb n="KR2b0029_WYG_003-12a"/>
后歸大内同聴政事有耳目者無不驚駭自古妃后撓<lb/>
權未有不貽禍外家者載在方冊班班可考太上皇后<lb/>
聰明仁聖豈肯為此必奸邪自营之計陛下欲曲盡其<lb/>
私奈陷母后於不義何竊惟國朝以來如明肅之佐仁<lb/>
祖宣仁之佐哲宗皆在㓜年之際非陛下今日比也陛<lb/>
下育徳東宫累年於兹仁孝恭儉聞於天下即位之始<lb/>
四方萬里同心戴舜當金人擁兵渡河直造京國方是<lb/>
之時宗社之危甚於累卵陛下獨奮乾綱毅然有躬行<lb/>
<pb n="KR2b0029_WYG_003-12b"/>
天討之志敵方請和陛下愛恤生靈神武不殺俯從其<lb/>
請尋盟修好措天下於泰山之安可謂中興之主豈如<lb/>
仁祖哲宗㓜冲之際而須母后共政乎況太上以神器<lb/>
付元嗣陛下以適長嗣大統天下之際其誰敢私傳不<lb/>
云乎天無二日民無二王陛下當順天之心從民之望<lb/>
躬親聴斷以詢大義欽承太上詔旨奉太上皇后歸寧<lb/>
徳宫以盡孝養之道乃所以為外家之福也萬一太上<lb/>
皇后過聴浮言而欲為此恐墮奸邪計中奸邪之人衆<lb/>
<pb n="KR2b0029_WYG_003-13a"/>
所深疾請以近事言之前日京城圍閉疑有為之内應<lb/>
者軍民士庶不勝其憤伏闕獻書十數萬衆不期而集<lb/>
取其所惡食其肉碎其骨膾其肝而後已此豈行其私<lb/>
忿也哉皆為陛下社稷計也恭惟陛下踐位以來再造<lb/>
宋室豐功厚徳天人所歸太上皇后義當退聴以稱靜<lb/>
正之徳闈外之事不宜預聞書曰牝雞之晨惟家之索<lb/>
可不戒哉朝廷公卿百執事之列當以死爭之陛下辨<lb/>
忠邪而誅賞之不然則蕭墻之禍起於肘腋而敵人亦<lb/>
<pb n="KR2b0029_WYG_003-13b"/>
觀釁而旋至矣陛下如不以臣言為信願詔執事之臣<lb/>
召三事大夫而問之召羣黎百姓而問之召三軍而問<lb/>
之然後以其言上達太上皇后而審擇處焉天下幸甚<lb/>
聖旨劄與寧徳宫内侍　梅執禮除吏部尚書蔣猷兵部<lb/>
尚書李彌大刑部尚書翟汝文翰林學士李回禮部侍<lb/>
郎孫傅給事中韓駒中書舍人李皓除徽猷閣待制知<lb/>
鎮江府胡安國起居郎馬㳙起居舍人曹輔監察御史<lb/>
胡直儒工部尚書張慤户部侍郎候邊事寧日赴闕<lb/>
<pb n="KR2b0029_WYG_003-14a"/>
十二日監察御史余應求言臣聞重爵位則多士勸慎<lb/>
用人則朝廷尊盖與之不重則下輕上爵易於用人則<lb/>
去之必速此理之必然者近年朝廷此弊尤甚末流至<lb/>
今未之能革陛下臨御甫二月爾凡用四宰相九執政<lb/>
列侍從者十餘人初不慎取故去之必速近日除用尤<lb/>
為超躐有趣召未至而已屢遷者有未著功效而先與<lb/>
峻職者有自閒廢徑為侍從者有取其一言解褐為師<lb/>
儒者有一日差除至二十餘人者其人之賢愚能否固<lb/>
<pb n="KR2b0029_WYG_003-14b"/>
未暇論然視爵位亦太輕矣用人亦太易矣夫賢才之<lb/>
士有可不世用者如湯之伊尹高宗之傅説不過一二<lb/>
人而已未聞當時之百執事衆皆然也方今名器冗濫<lb/>
而未清仕進僥倖而未抑誠冝大有剗革以新初政乃<lb/>
復輕易如此臣竊惜之願詔執事特加詳慎毋具備官<lb/>
僚毋超躐除授毋狃私授毋用非才使綸綍之下當人<lb/>
心無煩言則朝廷清而多士勸矣取進止　監察御史<lb/>
余應求等言伏覩太上皇后先還京邑訪聞欲由宣徳<lb/>
<pb n="KR2b0029_WYG_003-15a"/>
門入内禁中道途之言固未可信竊惟太上皇帝謙虛<lb/>
退託以宗廟社稷禪授於陛下退居舊宫此帝堯之大<lb/>
徳也太上皇后内助協謀之力居多必能上體太上皇<lb/>
帝聖徳決無此議萬一有之於禮為未安臣等據禮婦<lb/>
人從夫自天子至於庶人一也太上皇帝既居龍徳則<lb/>
太上皇后無居禁中之理願依前降詔奉迎居寧徳宫<lb/>
實與龍徳事體相類不至違悖以明夫婦之義以厚母<lb/>
子之儀以正朝廷之典不勝幸甚取進止　奉聖旨宋<lb/>
<pb n="KR2b0029_WYG_003-15b"/>
伯友吳徳休王俅並不前去迎接肅王如肅王不到其<lb/>
逐人逺竄海島<lb/>
十四日詔曰初嗣厯服適遇艱難賴天之靈敵人悔禍<lb/>
永惟士大夫之議擐甲胄冒矢石扞禦勤王卒用有就<lb/>
朕甚嘉之夫有功不賞有罪不刑雖堯舜不能以化天<lb/>
下朕操威福之柄馭賞罰之權不愛高爵重賞以待戰<lb/>
士其令有司速第立功將士以名來上毋以愛憎為高<lb/>
下務在必當庻㡬賞不踰時感勵思奮協圗康功今後<lb/>
<pb n="KR2b0029_WYG_003-16a"/>
非有軍功戰功及實有勞績人外並無恩倖非泛轉官<lb/>
賞賜布告逺邇使明知朕意　錢葢除户部侍郎　制<lb/>
自太宰徐處仁以下以上即位推恩遷秩有差<lb/>
十五日聖旨南劒州進士鄧肅通州進士任申先常州<lb/>
布衣鄒柄並特補承務郎發來赴闕令引見上殿　道君<lb/>
太上皇帝誥予夙心慕道託神器於嗣聖丕承天命喜<lb/>
無所喻然有恭謝難即燕安舟御東來重煩有司衛兵<lb/>
僅滿三千庶事草剏固可知也及邊吏弛備敵騎犯闕<lb/>
<pb n="KR2b0029_WYG_003-16b"/>
行宫邈在淮泗而都城盡閉道路隔絶深自惟念恐貽<lb/>
嗣聖之憂故留浙兵以自衛至于止粮綱截逓角皆私<lb/>
憂過計恐資敵耳縁此三事奸人乗間造言縁飾形似遂<lb/>
致朝廷之疑毎見臺劄名勅州縣而實及予躬興言及<lb/>
此不覺流涕比縁嗣聖遣宋㬇賫書至行宫遂得通父<lb/>
子之情話言委曲坦然明白由是兩宫釋然胸中無有<lb/>
芥蔕重惟宗廟再安雖賴大臣翊賛之助至若使予父<lb/>
子之間歡然而無纖毫憂疑者㬇竭力為多也傳言求<lb/>
<pb n="KR2b0029_WYG_003-17a"/>
忠臣於孝子之門若張仲在周而宣王有成功信孝子<lb/>
錫類之效矣㬇周旋兩宫庶㡬古人有足稱者因書其<lb/>
事以賜宋㬇云<lb/>
十六日詔曰朕承道君太上皇帝付託之重即位十有<lb/>
四日金人之師已及都城大臣建言捐金帛割土地可<lb/>
以紓禍賴宗社之靈守備勿缺乆乃退師而金人要盟<lb/>
終弗可保今肅王渡河北去未還尼瑪哈深入南陷隆<lb/>
徳未至三鎮先敗元約所過殘破州縣殺掠士民朕夙<lb/>
<pb n="KR2b0029_WYG_003-17b"/>
夜追咎何痛如之詔元主和議李邦彦奉使許地李税<lb/>
李鄴鄭望之悉行罷黜又詔种師道姚古种師中往援<lb/>
三鎮祖宗之地尺寸不可與人且保塞陵寢所在誓當<lb/>
固守朕不忍陷三鎮二十州之民以偷頃刻之安與民<lb/>
同心永保疆土播告中外使知朕意仍劄與三鎮帥臣<lb/>
　臣僚上言契勘朱勔父子倚藉權勢妄作威福固非<lb/>
一日其平江府并二浙諸州縣自通判以上往往盡出<lb/>
勔門氣焰薫灼無所不至又聞勔家收飬亡命逃軍至<lb/>
<pb n="KR2b0029_WYG_003-18a"/>
數千人每遇朔望門人使臣羅列廷下腰金者不下三<lb/>
數百人二浙之民既罹荼毒又惡僭侈平昔莫敢誰何<lb/>
姑以避禍而已臣近拘截舟船應付行宫其諸王帝姬<lb/>
倉卒有止乗草籠網船東下者而朱勔之子汝賢汝功<lb/>
妄作名目貼占上等座船十餘隻船載所藏黄金等物<lb/>
盡歸平江至以餘舟尚能與女壻胡締親家劉燾船家<lb/>
前去體問得朱勔父子叔姪家資無慮數千百萬前日<lb/>
金人侵侮深入上自乗輿供奉之物下至臣僚民庶之<lb/>
<pb n="KR2b0029_WYG_003-18b"/>
家悉裒聚以應一時之急豈容奸蠧之人輒爾倖免欲<lb/>
望特降睿旨自闕下選差清強官委之取便路前去體<lb/>
究二浙見任官如有不經由三省宻院直降指揮差注<lb/>
者並一面先次放罷如有雖係朝廷指揮而來歴本由<lb/>
勔父子者即行體量倘不作過且留在任若有作過違<lb/>
法害民者具名奏劾重行典憲至於招納亡命亦許所<lb/>
委官根究指實隨即措置其見在家資並乞直取以助<lb/>
國計田宅兼行拘收庶以少謝東南平日被害之民奉<lb/>
<pb n="KR2b0029_WYG_003-19a"/>
聖旨兩浙州縣應縁交通朱勔騷擾害民官吏並令本<lb/>
路漕臣程昌弼顧彦臣體究取索先次放罷差官兼權<lb/>
具申尚書省其應朱勔家召募到花石綱人兵并揀充<lb/>
廂禁軍仍用拘收朱勔家財先次支與招軍例物直取<lb/>
朱勔家資拘收田宅依奏令本路摏管申取朝廷指揮<lb/>
恭秘書省校書郎陳公輔奏恭聞太上皇帝聖駕將還<lb/>
中外欣慶此陛下孝誠所感天下之幸也然或者以謂<lb/>
上皇左右有懷奸之臣構造言語離間陛下父子致有<lb/>
<pb n="KR2b0029_WYG_003-19b"/>
疑心臣竊惑之仰惟太上皇帝臨御日乆去冬金人侵<lb/>
擾因厭萬幾之繁遂欲内禪而陛下天性至孝感泣退避<lb/>
慈諭數四方即大寳此與唐睿宗因星變而答天戒太<lb/>
子皇懼入請事體稍類豈比明皇幸蜀肅宗自即位於<lb/>
靈武哉是冝父子懽好之情雖千萬年不復有疑矣若<lb/>
乃陛下改更諸事進退大臣賞善罰惡興利除害皆以<lb/>
宗廟社稷為念合天下公議所以奉承上皇詔旨豈有<lb/>
私意耶雖使奸臣離間百端而上皇仁慈陛下孝徳二<lb/>
<pb n="KR2b0029_WYG_003-20a"/>
十餘年人無間言豈一旦能入哉且父子天性也上皇<lb/>
於陛下親邪於羣臣親耶臣謂上皇之親無親於陛下<lb/>
也臣恐臣僚未悉此意或因道路相傳之言惶惑聖聴<lb/>
致父子間自有此疑此大不可也況上皇聰明勇智寛<lb/>
仁豁達不防奸邪浸以欺惑既已痛自感悔斷然不疑<lb/>
以神器授之陛下方在位時已自下哀痛之詔追惟已<lb/>
愆引咎興嘆大革弊端蠲除宿害質諸天地不復更易<lb/>
雖禹湯罪已周公改過何以復加陛下今日所行盡遵<lb/>
<pb n="KR2b0029_WYG_003-20b"/>
行上皇去年十二月詔書也臣恐趙野輩不能委曲為<lb/>
陛下感激敷陳欲乞更擇重臣節次往前路迎候萬一<lb/>
上皇聖意少有所疑即當懇切備述陛下篤孝之誠一<lb/>
一開具去年詔書與今日奉行之意實無少異至於誅<lb/>
逐奸惡明正典刑乃深憤羣邪誤國致上皇有遜位南<lb/>
幸之事雪君父之恥孝莫大於此也上皇英睿剛決倘<lb/>
詳此意何至有疑哉然後奉迎之禮備加隆盛陛下鑾<lb/>
輿親出近郊后妃嬪御親王貴戚下至百官公卿士庶<lb/>
<pb n="KR2b0029_WYG_003-21a"/>
耆老皆當往迎俾聖意悟前日之去匆遽如彼今日之<lb/>
歸尊榮如此自非陛下堪任託付之重使冦難稍平京<lb/>
師人安政事修舉人心歡快能如是乎以慰悦上皇之<lb/>
心方知此時為天子之父尊之至也自還宫後凡百供<lb/>
奉之物陛下過為儉約上皇務極隆厚著為令式使四<lb/>
方具知陛下處已之薄奉親之厚以勸天下之孝仍乞<lb/>
於人臣中選端正之士有徳行學問全忠孝大節者輔<lb/>
賛上皇日侍燕閒開導聖心窮天人性命之真脱然不<lb/>
<pb n="KR2b0029_WYG_003-21b"/>
復以天下事累已嗇神歛明治心養氣用保無疆之壽<lb/>
豈不善哉臣聞堯舜之道孝弟之至通於神明光於四<lb/>
海無所不通陛下貴為天子唯父為尊得盡生事之禮<lb/>
誠天下之樂不可有加臣愚伏願陛下躬堯舜之孝至<lb/>
誠盡道以事其親父子間洞然無纖介之嫌固足以感<lb/>
動上皇之心而讒邪不入慈愛愈隆則天地百神保佑<lb/>
將見陛下全萬年人子之孝上皇享萬年天下之養宗<lb/>
社増休生靈蒙福自今以始豈有窮哉臣一介微臣非<lb/>
<pb n="KR2b0029_WYG_003-22a"/>
有言責然區區愚忠夙夜不忘愛君憂國之心故前後<lb/>
屢以狂言上干天誅今又不避僭越之罪竊意議及陛<lb/>
下父子之間死有餘責伏惟睿慈特賜裁處奉聖旨陳<lb/>
公輔除見闕諫官　臣寮上言恭惟太上皇帝臨涖天<lb/>
下二十六年憂勤政事倦於萬幾乆有傳位聖嗣之意<lb/>
比縁金人内侵兵革方興發於誠心俾領開封牧付以<lb/>
軍國之事則是傳位之本旨也夫以上皇英明果斷獨定<lb/>
大議巍巍盛徳比同帝堯在廷之臣無能仰賛睿决者<lb/>
<pb n="KR2b0029_WYG_003-22b"/>
而誠心退托之意未孚於天下何以昭示後世見上皇<lb/>
之用心哉願下明詔推原盛徳宣布中外以稱陛下尊<lb/>
崇孝養之意著在史冊垂之無窮天下幸甚奉聖旨依<lb/>
奏　知樞宻院事李綱奉迎太上皇於南京賜玉帶金<lb/>
魚古象簡初道君以正月三日夜乗船出通津門獨蔡<lb/>
攸及内侍數人從以舟行為緩則乗肩輿又以為緩則<lb/>
於岸側得小船乗載是夜行數百里扺南都館於亳州<lb/>
州宅中市驢騾乗之至符離始登舟及泗上少憩宇文<lb/>
<pb n="KR2b0029_WYG_003-23a"/>
粹中及童貫高俅之徒始至童貫以勝㨗兵三千扈從<lb/>
渡淮如維揚高俅以禁衛三千留泗上控扼淮津既抵<lb/>
維揚父老邀車駕不可渡江而道君決意南幸遂如鎮<lb/>
江道君太上皇后居揚州皇子帝姬皆流寓沿途州縣<lb/>
聞賊退多先歸者初行宫以都城圍閉止絶東南逓角<lb/>
又止東南勤王之師又以綱運於所在缷納泗州官吏<lb/>
以聞朝廷不以為然道路藉藉且言有他故而太學生<lb/>
陳東上書乞誅六賊指蔡攸童貫朱勔高俅盧宗原於<lb/>
<pb n="KR2b0029_WYG_003-23b"/>
是議遣聶山為發運使宻圖之山請詔書及開封使臣<lb/>
數十人以行右丞李綱白上曰此數人者罪惡固不可<lb/>
恕然聶山之行恐朝廷不當如此措置昔肅宗欲發李<lb/>
林甫墓李泌諌曰其如明皇何肅宗抱泌頸泣曰思不<lb/>
及此山之所圖果成驚動道君此憂在陛下使所圖不<lb/>
成為數人所覺萬一挾道君於東南求劒南一道陛下<lb/>
何以處之上感悟曰奈何綱對曰不若罷山之行顕謫<lb/>
童貫朱勔盧宗原之属陛下降詔蔡攸委令勸道君去<lb/>
<pb n="KR2b0029_WYG_003-24a"/>
此數人者早回鑾輿可以不勞而事定上以為然山乃不<lb/>
果行童貫等亦相繼而去道君皇帝喜李綱之來故有<lb/>
是賜<lb/>
十七日徐秉哲除殿中侍御史吕好問左司諌崔鶠右<lb/>
正言李擢李㑹師驥並與外任孫覿唐重日下出門<lb/>
知樞宻院李綱奏京城四壁提舉守禦官以下計八百<lb/>
八十三人隨龍人别作施行外奉聖旨並與等第推恩<lb/>
　監察御史余應求奏臣聞昔晉文公既立賞從者之<lb/>
<pb n="KR2b0029_WYG_003-24b"/>
勲而介子推不言禄謂貪天之功以為已力義罪賞奸<lb/>
上下相蒙後世賢之夫臣之事君有義命焉貪天之功<lb/>
為已力是無命也義罪賞奸上下相蒙是無義也有一<lb/>
於此罪莫大焉臣復聞昔者英宗登極韓琦嘗専策立<lb/>
之功掩慈聖光烈之大徳矣時富弼辭轉官之䟽有曰<lb/>
安得如韓琦等後來之功效深切著明盖譏之也哲宗<lb/>
登極蔡確又専策立之功掩宣仁聖烈之大徳矣時王<lb/>
巖叟行謫命之詞有曰大母立孫乃敢貪天之力蓋罪<lb/>
<pb n="KR2b0029_WYG_003-25a"/>
之也雖然慈聖之謗當時已明宣仁之謗至今未冺忠<lb/>
臣義士為之痛心疾首二臣之罪大矣恭惟太上皇帝<lb/>
臨涖天下二十有六年憂勤政事倦於萬㡬乆有傳位<lb/>
聖嗣之意道路之人罔不聞知比縁金人深入兵革方<lb/>
興發於誠心以陛下領開封牧付以軍國之事則是睿<lb/>
志先定傳位之本旨也道途之人咸知聖意所起跂踵<lb/>
朝夕冀聞大號是時呉敏給事黄門寓直翰林當草傳<lb/>
位之詔即用為門下侍郎天下之人因言敏首建大謀<lb/>
<pb n="KR2b0029_WYG_003-25b"/>
由是策立之功獨歸於敏而上皇誠心退託之意未孚<lb/>
於天下夫父有天下傳歸于子此古今之通義而上皇<lb/>
聖意之先定者也陛下毓徳春宫十有一年天人之望<lb/>
允属宗社之託已固禪授之際誰敢異議者若敏果有<lb/>
此言亦人臣之職當然耳尚何功之足云若獨斷於上<lb/>
皇之意是乃貪天之功也不兩月為樞府宰相叨竊大<lb/>
位意得色驕受此名而不辭得不愧於忠臣義士之心<lb/>
乎況敏天資懦弱暗於事機受任以來依違茍免謨謀<lb/>
<pb n="KR2b0029_WYG_003-26a"/>
智畧曽未有聞比者王旅既集軍聲大振不能仰賛睿<lb/>
決挫此敵師乃同衆人堅守和議而又懷私謀身植黨<lb/>
庇奸聲名日損天下失望欲望聖明罷敏政事黜其策<lb/>
立之功然後下明詔推尊上皇誠心退託之本意以明<lb/>
父子之恩以正君臣之義以為人臣貪功竊位者之戒<lb/>
取進止<lb/>
十八日御史中丞許翰言恭覩陛下自膺受大位獨奮<lb/>
乾剛誅流奸凶四方之人莫不鼓舞獨朱勔父子未就<lb/>
<pb n="KR2b0029_WYG_003-26b"/>
殲夷士論猶鬱勔肆奸惡踰二十年専以奇技滛巧熒<lb/>
惑朝廷花石之供毒流海宇竭百姓膏血罄州縣帑藏<lb/>
一門之内建節正任厮役婣親悉補官爵權傾中外濁<lb/>
亂朝政名為應奉御前其實般入私室錢穀出入不許<lb/>
驅磨計其奸贓擢髪莫數臣近嘗論奏方今兵興之際<lb/>
上下匱乏宜修理財之政當自東南始雖諸局支用難<lb/>
以稽察而有司帳籍尚可驅磨欲望陛下擇有風力清<lb/>
強官就兩浙近便處置司追攝勔父子並其姪汝翌汝<lb/>
<pb n="KR2b0029_WYG_003-27a"/>
賢等及自來専一應付嘗為監司守令力能刻剥生民<lb/>
助其凶焰除徐鑄王汝明蔣彛已死亡外令前發運使<lb/>
盧宗原陸寘前兩浙提刑王仲閎胡邃前兩浙提舉常平<lb/>
趙霖前知平江府應安道通判陸㮤許撡司録周杞前<lb/>
知常熟縣宋晦前知華亭縣黄昌衡淮南運使俞賙前<lb/>
知秀州周審言并諸司人吏已未出職並乞勾赴所司<lb/>
一就勾勘根磨自來應付過錢物計其家資盡行籍沒<lb/>
内有百姓田元係強奪侵占者據契撥還勔父子罪惡<lb/>
<pb n="KR2b0029_WYG_003-27b"/>
滔天非正典刑戮之藁街不足以紓東南士民怨憤之<lb/>
氣上項官吏各具罪犯取旨黜責施行聖旨特免根治<lb/>
見任人並罷胡邃放罷送吏部王仲閎俞賙周審言落<lb/>
職陸寘許撡周杞宋晦並送吏部　臣僚上言伏見三月<lb/>
十五日聖旨朱汝賢汝功汝楫汝翼汝舟並與守本官致<lb/>
仕吏部供到朱汝賢係慶陽軍承宣使朱汝功係拱衛大<lb/>
夫靜江軍承宣使朱汝楫係拱衛大夫華州觀察使朱<lb/>
汝翼係朝奉大夫直龍圗閣朱汝舟係拱衛大夫明州<lb/>
<pb n="KR2b0029_WYG_003-28a"/>
觀察使臣竊詳陛下即位以來并逐奸凶已正典刑而<lb/>
蔡京王黼子弟族人職名爵秩例從降貶四海莫不欣<lb/>
快而朱冲父子竊弄威福肆為奸貪無所不至引用羣<lb/>
小自監司以至州縣徧滿東南士民怨憤孰不扼腕今<lb/>
朱冲既死䘏典未經追奪而勔止放歸田里今又使子<lb/>
孫以崇階美職退歸里巷恐非陛下誅鋤奸凶愛惜名<lb/>
器之本意伏望悉行追奪以為僥倖小人之戒奉聖旨<lb/>
朱勔令衡州居住朱汝賢汝功汝舟汝楫並與武功大<lb/>
<pb n="KR2b0029_WYG_003-28b"/>
夫餘官追奪朱汝翼落職内朱汝明仍落邊郡並令隨<lb/>
侍朱勔所在州府差人管押前去朱勔孫閤門宣賛舍<lb/>
人朱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>朱繹朱約朱絢朱緯朱緩閤門祗候朱綽朱紳<lb/>
並落職隨侍前去<lb/>
十九日駕出郊迎奉太上皇后<lb/>
二十日張孝純陳遘詹度守城有功張孝純陳遘並除<lb/>
資政殿學士詹度除資政殿大學士　知澤州高世由<lb/>
除直龍圖閣通判時敦除直袐閣以敵至能保州城故<lb/>
<pb n="KR2b0029_WYG_003-29a"/>
也　章思永除監察御史　上皇宻表奉行玉清神霄<lb/>
保仙元一六陽三五璇璣七九飛天大法都天教主臣<lb/>
佶誠惶誠恐頓首再拜上言髙上玉清神霄九陽總<lb/>
真自然金闕門下臣曩者君臨四海子育萬民縁徳菲<lb/>
薄治狀無效致干戈並興弗獲康靜以宗廟社稷生靈<lb/>
赤子為念已傳太寳於今嗣聖庻㡬上應天心下銷兵<lb/>
革所冀遐邇歸順宇宙清寧而基業有無疆之福中外<lb/>
享昇平之樂如其兵戈戢偃溥率安康之後臣即甘心<lb/>
<pb n="KR2b0029_WYG_003-29b"/>
守道樂處閒寂願天昭鑒臣敢妄言若將來事定復有<lb/>
改革窺伺舊職獲罪當大已上懇祈或未至當更乞重<lb/>
降災咎止及𦕈躬庶安宗社之基次保羣靈之福五兵<lb/>
永息萬國咸寧伏望真慈特賜俯鑒臣謹因神霄值日<lb/>
功曹吏王撡宻表一通上詣神霄玉府玉清引進仙曹<lb/>
伏候告報臣誠惶誠恐頓首再拜以聞<lb/>
二十一日駕詣寧徳宫朝見太上皇后　勅扈從上皇<lb/>
行宫官吏等乃者上皇南幸淮浙朕方懍然固守宗廟<lb/>
<pb n="KR2b0029_WYG_003-30a"/>
恭念行宫跋履山川蒙犯霜露夙夜思慕恨不能從實<lb/>
賴忠良代朕宣力悉心扈衛迄保安寧今鑾輿將還天<lb/>
下共慶有功者賞衆無間言應扈從行宫官吏已詔有<lb/>
司候還京日優加賞典除有罪之人迫於公議行遣<lb/>
外餘令臺諌並不得以今日降詔前事彈劾其有願在<lb/>
外居住者聴故兹詔諭想冝知悉又詔遣陳求道賫銀<lb/>
絹支賜扈從將校軍兵仍賜詔諭　孫覿差知和州朱<lb/>
勝非與郡盧襄除兵部侍郎<lb/>
<pb n="KR2b0029_WYG_003-30b"/>
二十二日聖旨布衣上書或有可行者作速施行使民<lb/>
庶知朕能用直言之意　監察御史余應求言近年臣<lb/>
僚陳請乞不𨽻臺察者如東西兩閣門客省四方館不<lb/>
𨽻察之類並乞依舊施行奉聖旨依奏<lb/>
二十三日臣僚上言伏見江南東路轉運副使曽紆福<lb/>
建轉運副使趙岍唐績提舉市舶張佑提舉廣東香鹽<lb/>
黄昌衡提舉京畿常平陸㮤皆縁交結權倖以躐取名<lb/>
位邪佞凶惡素無廉聲皆不足以當一道之寄岍績連<lb/>
<pb n="KR2b0029_WYG_003-31a"/>
任福建漕臣朝廷近差陳磷等為代遂通賄賂於梁師<lb/>
成以造茶為名不肯離任佑乃泉州大商今市舶廨舍<lb/>
在泉州背公營私何往不可贓汙不法民受其弊昌衡<lb/>
㮤皆朱勔上客昌衡頃知秀州華亭抑勒人户依等第<lb/>
科買白鶴毎隻至有百餘千者自秀州至蘇州花石珍<lb/>
禽絡繹不絶遂就除本州通判益肆掊取㮤知平江長<lb/>
洲専一勾當朱勔家事抑勒上户為朱勔佃田枷項承<lb/>
認至破家蕩産猶監錮不已良民子女必為勾至田園<lb/>
<pb n="KR2b0029_WYG_003-31b"/>
膏腴者竭力攘奪以搜㝷奇玩而發人籠篋者有之以<lb/>
訪求古物而掘人墳塜者有之紆故相布之子因諂事<lb/>
内臣王珣進職賜帶頃任真州鎮江通判皆以本州倡<lb/>
女自隨替罷挈之而去帷簿荒穢父子聚麀尤為清議<lb/>
之所不容伏望盡行竄斥以正刑書奉聖旨曽紆趙岍<lb/>
唐績張佑黄昌衡陸㮤並放罷送吏部内有職人仍落<lb/>
職<lb/>
二十五日臣僚上言右文殿修撰京東轉運副使王子<lb/>
<pb n="KR2b0029_WYG_003-32a"/>
獻憸佞無恥諂事李彦以公田刻剥於民夤縁進職京<lb/>
東之民欲食其肉又諂事趙良嗣移漕燕山負權恃勢<lb/>
畧不事事為言者論奏降黜以趨媚李彦不旋踵還秩<lb/>
復使京東提舉京西北路常平李端愿巧倖便佞奴事<lb/>
李彦貨賂交通無復廉節屢為辟薦以常平與之乃強<lb/>
罷見任人李處遯在京西一路搔動民不聊生伏望並<lb/>
賜罷斥奏聖旨王子獻李端愿並放罷送吏部王子獻<lb/>
仍落職　監察御史胡舜陟奏西清次對之官天子侍<lb/>
<pb n="KR2b0029_WYG_003-32b"/>
從之臣也非文學足以備顧問徳望足以儀朝廷者豈<lb/>
容冒居自崇寧以來宰相之子例為此官既除修撰即<lb/>
遷待制有如階官指日轉行名器之輕也如此祖宗之<lb/>
時宰相之子官至正郎者猶少趙普王旦為相十二年<lb/>
子猶白身此蓋不欲使貴胄與寒畯爭進所以服人心<lb/>
也至蔡攸始為待制士論駭之其後乳臭童稚目未知<lb/>
書綺襦竹馬方務嬉戲而官已列禁從蔡京王黼之子<lb/>
今已落職而鄭居中之子修年億年劉正夫之子卓民<lb/>
<pb n="KR2b0029_WYG_003-33a"/>
阜民余深之子章白時中之子彦暉或為待詔或為直<lb/>
學士官品崇赫而人才駑下何以稱之有害國體取笑<lb/>
中外伏望悉褫其職以協輿論奉聖旨並落職　監察<lb/>
御史胡舜陟奏陛下以大臣誤國悉行罷黜如李邦彦<lb/>
主和議李棁李鄴鄭望之奉使許地是也有索金銀於<lb/>
民間而措置乖方為國歛怨莫如王孝迪今猶以秘殿<lb/>
峻職出守巨藩臣所未喻按李孝迪天資庸陋無一可<lb/>
用為禮部尚書則禮部之事廢為吏部尚書則吏部之<lb/>
<pb n="KR2b0029_WYG_003-33b"/>
事廢為翰林學士則文詞踈繆取笑四方其不才如此<lb/>
豈宜參預大政苐以李邦彦婣家驟引為中書侍郎當<lb/>
國家多難之際曽無一言之補及索金銀而國人以陛<lb/>
下即位之初遭此變亂皆願效死以濟緩急又豈愛其<lb/>
寳貨哉但詔温語勸諭無不可者孝迪輒大書巨榜掲<lb/>
於通衢以金人殺掠刼僇為詞恐脅士民而不知辱國<lb/>
已甚又趣之太急使之告訐里閈之間無不怨憤所從<lb/>
官詣權貴之家差牒未授降官已至士人皆笑其昏妄<lb/>
<pb n="KR2b0029_WYG_003-34a"/>
無所可用一至於此使臨方面民亦受害伏望特賜罷<lb/>
斥奉聖旨王孝迪放罷　門下侍郎趙野奏蒙陛下差<lb/>
委奉迎上皇事與志違進退失據若即乞身引退恐涉<lb/>
避事之嫌若不具布情實議者必以臣為貪位固寵恬<lb/>
不知恥尚因使事以茍榮禄伏望陛下俯察愚忠保其<lb/>
素守特降睿旨許臣候奉迎上皇囬日守本官致仕或<lb/>
在外宫祠奉聖旨所請不允　監察御史余應求奏伏<lb/>
覩去年十二月太上皇帝下詔有曰縉紳賢能陷於黨<lb/>
<pb n="KR2b0029_WYG_003-34b"/>
籍政事興廢拘於紀年臣於此有以仰見太上皇帝聰<lb/>
明仁聖憫黨人之流落鑒法度之拘畏欲兼收並用革<lb/>
而通之以示天下之至公也今陛下克紹太上皇之美<lb/>
意已贈司馬光等官及遵奉祖宗法度矣臣愚謂如黨<lb/>
人之未歿與其子孫可録用者願令有司條具以聞夫<lb/>
太祖太宗與熙寧元祐紹聖之所行者皆祖宗法也損<lb/>
益因革不可偏廢願詔朝廷置司講畫取其得於中者<lb/>
而行之以稱太上皇之明詔不勝幸甚<lb/>
<pb n="KR2b0029_WYG_003-35a"/>
二十六日臣僚上言契勘前日金人圍汴朝廷下諸路<lb/>
調集夫兵起發財物而監司守令奉行不一適以擾民<lb/>
姑以所聞江西一路言之調發科配縣各為政或㮣勒<lb/>
編户應募為勇敢或遂用税籍敷出僱夫錢此州縣所<lb/>
行也或朝廷抛糴數外别作名目復糴數十萬斛而未<lb/>
嘗有本錢或詔令已罷非泛抛買而遣官催促起發如<lb/>
故此漕司所行也或起諸處嵗額合用錢而聚寄於廨<lb/>
宇所在属縣此倉司所行也或令州縣盡數起發槍仗<lb/>
<pb n="KR2b0029_WYG_003-35b"/>
手資給發遣或令諸縣且教閲槍仗手别聴指揮此憲<lb/>
司帥司移檄之異也凡此數端乃其大者民間洶洶一<lb/>
日數驚伏望聖慈特降睿旨早賜戒戢如諸路有似此<lb/>
去處亦乞依此施行取進止奉聖旨依奏　知樞宻院<lb/>
李綱劄子臣昨任太常少卿日於去年十二月二十八<lb/>
日上殿劄子論事内一項言金國遣使有所邀求其他<lb/>
可從惟求割河北之地雖尺寸不可許但當答以祖宗<lb/>
境土為人子孫固當守之且河北燕山接境賴塘泊以<lb/>
<pb n="KR2b0029_WYG_003-36a"/>
為固今割以與之則險阻之地盡在彼疆何以立國當<lb/>
擇使以死爭之其後金人入境遣使議和李棁鄭望之<lb/>
等實任其事而金人所湏以親王宰相為質還歸朝人<lb/>
割三鎮地索金銀物帛之數後與李邦彦等廷爭以為<lb/>
宰相當往而親王不可往歸朝官當與而三鎮之地不<lb/>
可與金銀物帛犒師之數當量力以畀之不然後且<lb/>
有悔當時議論與羣臣不合因再拜乞罷蒙陛下厚恩<lb/>
撫慰再四俾専治兵方時艱難不敢力請至於誓書之<lb/>
<pb n="KR2b0029_WYG_003-36b"/>
類並不與聞然猶有力留三鎮之詔以待勤王之師俟<lb/>
其大集因欲以將帥之意檄軍前以改誓書既而姚平<lb/>
仲妄作小衂臣亦罷斥而三鎮之詔遂行方金人退師<lb/>
已逺挾質以往必期於得地而後已如三鎮果下則異<lb/>
時河北河東必不能守宻邇畿甸宗社可憂萬一三鎮<lb/>
為朝廷固守不下彼必挾親王以行陛下手足之愛何<lb/>
以為懐由是觀之當時計議奉使之臣得不深罪自金<lb/>
人退師後數日方遣兵防扼不復尾擊葢以親王之故<lb/>
<pb n="KR2b0029_WYG_003-37a"/>
然而金人本約親王至河而反今已爽約又沿路屠僇<lb/>
横屍滿野則和議盟約已不可守異時既得三鎮别求<lb/>
釁端不旬日而至城下其患豈淺淺哉今雖遣姚古种<lb/>
師中渡河為三鎮聲援然相去金人二十程緩不及事<lb/>
臣恐三鎮民心搖動或不能守將來建置帥府與之對<lb/>
壘當於何郡控扼當用何兵蓄聚粮草當以何法遣師<lb/>
命將當以何人夫四者不可不預為之隄防臣昨已具<lb/>
劄子奏聞乞令元建議臣僚措畫未蒙施行當今所急無<lb/>
<pb n="KR2b0029_WYG_003-37b"/>
大於此願下臣此章令在廷之臣集議其所長而施行<lb/>
之天下幸甚　太宰徐處仁劄子臣聞早建太子所以<lb/>
重宗廟社稷不忘天下也立嗣必子所從來逺矣昔漢<lb/>
文帝從代而即位纔數月之間有司固請預建太子唐<lb/>
太宗内禪未踰兩月亦立太子何者當危疑之際所以<lb/>
正國本繫人心也恭惟皇帝陛下毓徳宸闈年垂一紀<lb/>
仁孝聖哲日聞四方天下莫不歸心故一旦金人入境<lb/>
天步艱難太上皇帝舉神器以属陛下而人無異議天<lb/>
<pb n="KR2b0029_WYG_003-38a"/>
下貼然數旬之中敵師宵遁社稷再安者蓋以陛下種<lb/>
徳之逺人心素歸故也然而猾夏之後國威實行尚聞<lb/>
頗有不自安之人胥動浮言震驚於衆臣愚竊以謂非<lb/>
早定元子之位無以鎮之臣不勝大願則古者預建國<lb/>
本以幸天下如蒙察允即乞降三省宻院速下禮部太<lb/>
常寺討論典禮施行臣昧死取進止奉御札批付三省<lb/>
二十七日迪功郎范宗尹奏竊謂方今天下之事可革<lb/>
者甚衆而欺罔之風革之尤不可緩夫鹿之與馬相去<lb/>
<pb n="KR2b0029_WYG_003-38b"/>
逺矣趙高謂鹿為馬而二世惑焉者葢以天下而欺一<lb/>
人故也以天下而欺一人其禍可勝言哉臣觀國家自<lb/>
崇寧以來上自宰相大臣下至州縣賤吏莫不以欺妄<lb/>
相高是以財用匱竭生靈愁痛災異數見盜賊羣起而<lb/>
道君不知也前日之禍職此之由今陛下纉紹之初國<lb/>
步艱難之際正當明目達聰之時而臣下尚有肆為欺<lb/>
罔者使此風復熾則天下之禍將有甚於前日者矣臣<lb/>
願明詔䑓諫自陛下即位以來中外之臣有曽為欺罔<lb/>
<pb n="KR2b0029_WYG_003-39a"/>
者事無巨細已敗未敗悉仰檢舉彈奏以聞然後聲其<lb/>
罪於天下而重加誅責使天下曉然知欺罔不可復為<lb/>
則陛下深仁厚澤得以下究矣取進止奉聖旨出榜朝<lb/>
堂　宰職奏事延和殿進呈車駕出郊迎奉道君儀注<lb/>
耿南仲欲盡屏道君左右内侍然後車駕進見李綱以<lb/>
謂不若止依常法不必如此示之以疑必欲過為之防<lb/>
恐却有不可防者南仲曰易曰或之者疑之也古人之<lb/>
疑有所不免綱曰古人雖不免於疑然貴於有所斷故<lb/>
<pb n="KR2b0029_WYG_003-39b"/>
書有稽疑易曰以斷天下之疑倘疑情不解如所謂竊<lb/>
鈇者則為患不細南仲紛紛不已綱曰天下之理誠與<lb/>
疑明與暗而已誠則明明則愈誠自誠與明推之可以<lb/>
致於堯舜疑則暗暗則愈疑自疑與暗推之其患至於<lb/>
有不可勝言者耿南仲當以堯舜之道輔陛下而其人<lb/>
暗而多疑所言不足深採南仲怫然而怒既退再召對<lb/>
於睿思殿南仲起奏曰臣適遇左司諌陳公輔於對班<lb/>
中公輔乃二月五日為李綱結構士民伏闕者豈可處<lb/>
<pb n="KR2b0029_WYG_003-40a"/>
諌職乞送御史臺根治綱奏曰臣適與南仲辯論於延<lb/>
和殿實為國事非有私意而南仲銜臣之言故有是奏<lb/>
伏闕之事陛下素所鑒察臣不敢復有所辯但以非才<lb/>
冒處樞輔仰荷特達之知未能有所補報區區素志欲<lb/>
俟敵兵出疆道君鑾輿還闕然後求歸里閭臣之願也<lb/>
今南仲之言若此臣豈敢復留願以公輔事送有司臣<lb/>
得乞身待罪上曰卿不須如此於是綱出居啟聖院不<lb/>
歸府入劄子求去章凡十餘上皆批答封還不允差御<lb/>
<pb n="KR2b0029_WYG_003-40b"/>
藥宣押送朝及押赴宻院治事<lb/>
二十八日少宰呉敏劄子伏見太學生陳東遭遇聖朝<lb/>
忠義憤發首陳去奸之義繼上用賢之請陛下虚已即<lb/>
聴其言剛克沈潛或久乃施行東之被奬今適其時伏<lb/>
望録東之誠加以官使以諷在列奉聖旨補迪功郎賜<lb/>
同進士出身與太學正録差遣　監察御史胡舜陟奏<lb/>
竊觀陛下踐阼之初以朱勔放歸田里天下莫不稱頌<lb/>
新政先於去惡然士論藉藉猶謂典刑未正臣請為陛<lb/>
<pb n="KR2b0029_WYG_003-41a"/>
下言之論者曰勔施毒螫於東南為民蠧賊為國歛怨<lb/>
而臣復以勔有大惡不可不誅御前財物非天子私藏<lb/>
蓋欲廣儲蓄備緩急耳勔輒請為花石什物之費今日百<lb/>
萬明日數十萬前後蠧耗不計其數東南常平并轉運<lb/>
司錢則取之向來燕山免夫錢冝不可取矣勔亦取之<lb/>
遂使國家財物内外一空今日兵興之際㡬不可支吾<lb/>
自發運使部刺史以至州縣長吏属皆勔以貨賂除授<lb/>
謂東南為小朝廷於是令行私廷權移匹庶廢置予奪<lb/>
<pb n="KR2b0029_WYG_003-41b"/>
在牙頰間夫人主之所以崇高者富貴也富以其財貴<lb/>
以其權豈臣下所得而有勔閭閻賤人而専國家之財<lb/>
利行朝廷之權勢而又奪民田宅以為已有器宇服用<lb/>
上擬乗輿田畝房廊跨連州縣此所謂支大於榦脛大<lb/>
于股非國之利百姓所以愁恨士大夫所以憤懣而切<lb/>
齒也勔之大惡如此天地之所不容而猶偃然里第曽<lb/>
無少損何以懲不軌而昭典憲伏望睿斷賜以誅殛籍<lb/>
沒其貲産凡勔所引用悉行廢黜以慰天下之公願又<lb/>
<pb n="KR2b0029_WYG_003-42a"/>
奏臣嘗論朱勔放歸田里罰不當罪未蒙施行臣更為<lb/>
陛下具䟽其惡勔市井之人也始以高貲交結近習進<lb/>
奉花石及造御前什物前後二十年蠧耗御府及東南<lb/>
財用不可以數計凡進奉之物皆強取於士庶之家未<lb/>
嘗酬直造什物則州縣之財為之一空所獻什物纔直<lb/>
萬分之一餘皆竊以自潤及分遺權倖以徼恩寵故勔<lb/>
建旄鉞與將相有大功者等子姪至承宣觀察者數人<lb/>
下迨厮役猶為横行媵妾亦有封號汙辱名器中外不<lb/>
<pb n="KR2b0029_WYG_003-42b"/>
平勔與其子汝功汝賢各立門户招權鬻爵上自侍從<lb/>
以至省寺外則監司以至州縣長吏官属由其父子以<lb/>
進者甚衆貨賂公行其門如市廢置予奪易若反掌遂<lb/>
使忠義之流恥見纓紱以勔所引用布列内外也勔之<lb/>
田産跨連郡縣嵗收租課十餘萬石甲第名園㡬半呉<lb/>
郡皆奪士庶而有之守令為用莫敢誰何人人銜寃痛<lb/>
入骨髓是為封豕長蛇荐食於民者也頃嘗引趙霖建<lb/>
三十六浦閘及浙西園田驅二浙安業之民興必不可<lb/>
<pb n="KR2b0029_WYG_003-43a"/>
成之役徒蓄丁夫擾及下户方時天寒役民於風雨波<lb/>
濤之中死者相籍霖欲牟利獻勔督役益嚴呉越不勝<lb/>
其苦盧宗原知徽州盡歛公私遺勔驟引為發運使未<lb/>
㡬得待制宗原掊克六路被害妄興水利倖求功賞實<lb/>
倚勔聲勢無所忌憚也徐鑄應安道王仲閎等軰以常<lb/>
平轉運使錢與之軸艫相銜以往皆賴勔以竊顯官小<lb/>
人多財窮奢極侈其居浙園第悉擬宫禁服食器用上<lb/>
僭乗輿建御容殿於私家非所以致嚴肅尊君父在京<lb/>
<pb n="KR2b0029_WYG_003-43b"/>
則以養種園為名遷徙居民以為宅所占官舟兵級甚<lb/>
多月費官粮充其私用臣近常論勔専國家之利行朝<lb/>
廷之權而勢侔人主者此人也人臣之罪莫大於是如<lb/>
此而不誅則朝廷之法廢矣廢法以恵奸恐非聖朝所<lb/>
宜有伏望特震天威即加誅殛仍竄流其子孫籍沒其資産<lb/>
凡所引用悉行廢黜以為亂臣賊子之戒奉聖旨朱勔<lb/>
安置廣南籍沒財産　監察御史余應求奏臣聞舜既<lb/>
受命誅四凶而天下服者何也以其用刑輕重當於人<lb/>
<pb n="KR2b0029_WYG_003-44a"/>
心也陛下臨涖以來元惡巨奸相繼誅逐而天下之情<lb/>
終未厭塞者以其用刑輕重未當於人心耳臣請陳之<lb/>
近年用事之臣欺君妄上専權怙寵蠧財害民壞法敗<lb/>
國奢侈過制賕賄不法者蔡京始之王黼終之則京之<lb/>
罪大於黼審矣隳壞軍政構造邊隙棄盟啓戎招冦胎<lb/>
禍私取官物擅蓄禁兵者童貫始之譚稹繼之則貫之<lb/>
罪大於稹審矣佳花美石珍禽異獸挽轉行舟水陸不<lb/>
絶割剥百姓荼毒天下者朱勔始之李彦繼之則勔之<lb/>
<pb n="KR2b0029_WYG_003-44b"/>
罪大於彦審矣外總樞府内預朝政用名士以濟其奸<lb/>
盜文名以售其偽専為諂媚以道主意競作淫靡以蕩<lb/>
上心者蔡攸梁師成實為之則攸師成之罪同矣比者<lb/>
之禍職由八人今黼稹彦師成或殄或竄而京貫攸勔<lb/>
尚從輕典罪罰之不同如此此軍民之所以憤怨士論<lb/>
之所以喧沸而陛下有失刑之譏大臣有庇奸之謗也<lb/>
伏望睿慈大正典刑放京攸於南荒梟貫勔於東市以<lb/>
慰宗社之靈以快天下之望不勝幸甚　制皇弟太傅<lb/>
<pb n="KR2b0029_WYG_003-45a"/>
鄆王楷為鳯翔彰徳軍節度兼相州牧太傅肅王樞為<lb/>
太傅淮南山南東道節度使　制曰篤於親以興仁莫<lb/>
先立愛友于弟而施政不令自孚朕嗣守慶基仰奉慈<lb/>
訓肆褒崇於同氣乃誕舉於彝章咨爾在廷聴予作命<lb/>
皇弟太傅靜江奉國軍節度使桂州牧兼鄭州牧康王<lb/>
履常而逹變迪哲而允文傑才鍾河嶽之竒英氣稟乾<lb/>
坤之粹佩服儒術居聞義理之多周旋敵營弗為威武<lb/>
而屈克成休烈載錫寵光河間大雅不羣兹聲華之特<lb/>
<pb n="KR2b0029_WYG_003-45b"/>
異東平全忠成孝宜眷禮之有加屬纂極之云初肆宣<lb/>
恩而自近其更旄於兩鎮仍衍食於多田嗚呼小雅編<lb/>
棠棣之詩尤見急難之助開元著脊令之頌是彰友愛<lb/>
之符往體眷懷益綏壽嘏可特授集慶建雄軍節度使<lb/>
亳州牧兼平陽牧依前太傅康王　制皇弟太保武勝<lb/>
興寧軍節度祁王模為太傅清海慶源軍節度太保濟<lb/>
王栩為太傅䕶國寧海軍節度太保沂王㮙為太傅河<lb/>
陽武寧軍節度皇弟南康郡王栻為檢校太傅威武軍<lb/>
<pb n="KR2b0029_WYG_003-46a"/>
節度鄆國公楃為檢校少傅横海軍節度皇弟太保景<lb/>
王杞為太傅荆南鎮東軍節度使皇子大寧郡王諶為<lb/>
檢校少傅寧國軍節度使皇弟太保莘王植為太傅保<lb/>
平崇信軍節度使皇弟韓國公楗為檢校少傅安徳軍<lb/>
節度皇弟徐王棣為太傅山南西道武昌軍節度皇弟<lb/>
平陽郡王榛為檢校太傅寧江軍節度已上並以上即<lb/>
位推恩也　錢盖除龍圖閣學士充陜西路制置使解<lb/>
潛充陜西五路制置司都統制錢蓋専一措置京兆府<lb/>
<pb n="KR2b0029_WYG_003-46b"/>
等路保甲前軍器少監郭忠孝差京兆路提刑兼同共<lb/>
措置保甲<lb/>
二十九日聖旨金人自過大河已見渝盟所有發遣歸<lb/>
朝官并歸朝人並令依舊更不發遣<lb/>
三十日臣僚上言伏見新除發運使宋㬇險佞庸狡専<lb/>
事反覆早締交於王黼復聨婣於蔡攸叨竊寵榮積有<lb/>
過惡朝廷近者再除㬇發運使臣等謂陛下濶略往愆<lb/>
責以後效未敢列論今乃聞㬇包藏禍心覆出為惡構<lb/>
<pb n="KR2b0029_WYG_003-47a"/>
造不根之語脅持上下欲以離間陛下父子之愛物論<lb/>
洶洶莫不疑駭伏望斷自淵衷早賜竄逐又奏伏見宋<lb/>
㬇以險詖之姿専為反覆昨自發遣罷歸既欲自為身<lb/>
謀又欲黨庇蔡攸盛稱蔡攸有扈從之功又言上皇忿<lb/>
怒之意於陛下又自稱所以解釋上皇之語於縉紳士<lb/>
大夫間聞其言者莫不駭愕臣料㬇既於陛下之前妄<lb/>
言上皇忿怒之意以恐動聖聴安知其不於上皇之前<lb/>
又構造疑似之語以濟其私乎仰惟上皇誠心恬退託<lb/>
<pb n="KR2b0029_WYG_003-47b"/>
大寳於陛下授受得人良所欣然陛下自行宫東去朝<lb/>
夕思慕見於顔色父子之間誠意相感如此上皇何事<lb/>
而致怒陛下何心而有疑哉㬇乃懷奸為惡反覆離間<lb/>
如此不置於理無以懲戒又貼黄稱竊見往者初報金<lb/>
人入境㬇首除發運使其實䕶送蔡京蔡攸家属盡往<lb/>
東南故京攸一門與㬇之家中外千餘人無一在京師<lb/>
者至於京攸門下之士棄官而逃者甚衆其後公卿士<lb/>
夫各遣家出京城十室九空實自㬇首為此計以誤之<lb/>
<pb n="KR2b0029_WYG_003-48a"/>
也迹其罪狀誠不可貸欲望併賜施行奉旨宋㬇落職<lb/>
與在外宫祠　監察御史余應求奏臣嘗觀自古中人<lb/>
預軍政未有不為患者故齊寺人貂漏師于多魚夙沙<lb/>
衛殿而二將見獲唐用監軍毎無成功此可為後世深<lb/>
戒者也國家近年邊事専委童貫譚稹終成大禍㡬危<lb/>
社稷今兵革未弭選將命帥固當委任責以成功所遣<lb/>
中人不過隨軍承受奏報文書而已不使之干預軍政<lb/>
也竊見近者河東承受王嗣昌奏請畫一乞今日報將<lb/>
<pb n="KR2b0029_WYG_003-48b"/>
兵復驗首級提㸃賞犒催促粮運及差發探報動息出<lb/>
入皆報承受所則是又預軍政矣雖名承受其實監軍<lb/>
也夫軍政不専於主帥而闗决於承受則動有牽制進<lb/>
退狐疑又唐之監軍多擁精兵自衛勝則坐分功賞退<lb/>
則引兵先遁今嗣昌又乞以隨軍步馬各兩隊防䕶若<lb/>
近裏勾當抽摘隨行防䕶是又踵唐監軍之迹也如此<lb/>
豈有同心赴敵死於行陣之意哉朝廷不察其意而從<lb/>
之臣恐將帥依違不能専制又慮積日累勞為監軍為<lb/>
<pb n="KR2b0029_WYG_003-49a"/>
制將自兹始矣臣又觀童貫之初用事也為熈河蘭㑹<lb/>
路承受而已既而措置邊事又為安撫置使又為宣撫使<lb/>
終之爵郡王職樞管譚稹之初用事也亦熈河蘭㑹路<lb/>
承受而已既而為勾當公事又為淮浙制置末乃為河東<lb/>
宣撫使蓋其由來有漸非一日之積也今嗣昌初為承<lb/>
受許預軍政師還有功後或任使豈不少假之權浸以<lb/>
隆盛安知數年之後不復為貫稹者乎易曰履霜堅氷<lb/>
至言防微杜漸當辨之於早也陛下方修法度以治内<lb/>
<pb n="KR2b0029_WYG_003-49b"/>
命將帥以事外委任甚専不從中制慎守典制無敢侵<lb/>
紊而嗣昌陳請乃欲干預軍政擁兵自便首為亂階漸<lb/>
不可長伏望聖明追還所請重賜竄責以為中人預軍事<lb/>
之戒示以専任將相之意不勝幸甚奉聖旨王嗣昌奏<lb/>
請畫一指揮更不施行　臣僚上言臣等伏見蔡京父子<lb/>
當國日乆竊弄威柄敗壞紀綱使朝廷失信於四方致<lb/>
上皇負謗於天下軍民怨憤士論沸騰前後臣僚論列<lb/>
非一其他元惡巨奸悉已竄逐獨京父子尚遲回近甸<lb/>
<pb n="KR2b0029_WYG_003-50a"/>
未正典刑訪聞攸不自引避欲以扈衛行宫為名僥倖<lb/>
入都竊聴民言深可憂慮若攸果入都城則百姓必致<lb/>
生變萬一驚犯上皇属車之塵則坐不預言之罪伏望<lb/>
陛下特降睿旨早賜黜責施行奉聖旨京攸累有言章<lb/>
京可責授崇信軍節度副使徳安府安置攸本合重責<lb/>
為勸上皇北歸已降授大中大夫提舉宫觀特依已降<lb/>
指揮令前去省侍　制曰吕刑三千論罪莫先於無上舜<lb/>
功二十知人實本於殛凶若稽先聖之格言參酌庶民<lb/>
<pb n="KR2b0029_WYG_003-50b"/>
之公論肆於元惡敢廢刑章責授中奉大夫守秘書監<lb/>
分司南京致仕蔡京以踈虞不學之資挾輕果敢為之氣<lb/>
自初登用首務更張巧縁紹述之名公肆刦持之計列<lb/>
聖貽謀之憲度掃蕩無餘一時異議之忠賢誅鋤略盡<lb/>
竭府庫之儲以供浮費假爵禄之寵以市私恩黎元愁<lb/>
痛而無復樂生志士隠憂而至於祈死當上皇之覺悟<lb/>
畏天戒之昭垂屢明衆惡而斥踈卒以自營而收召至<lb/>
交通宫禁黷用邦財真同妾婦之為莫識穿窬之恥逮<lb/>
<pb n="KR2b0029_WYG_003-51a"/>
𦕈冲之臨御属中外之艱虞靡知狥國之忠但出全軀<lb/>
之策靖言蠧敗已無及於噬臍悉舉愆尤殆不勝於擢<lb/>
髪彈章疊上匪朕敢私謂捨彼豺狼安用狐狸之問而養兹<lb/>
稂莠灼知禾稼之傷原情本合於殲誅逺佞姑從於屏<lb/>
棄體予恩宥無怠省循可責授崇信軍節度副使徳安<lb/>
府安置　聖旨内侍官觀察使銜内除去管内二字<lb/>
　<lb/>
　<lb/>
<pb n="KR2b0029_WYG_003-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靖康要録卷三<lb/>
</p>
<p>
</p>
  </div>
<div>
<head>靖康要録卷四</head> <lb/>
    <p>
<pb n="KR2b0029_WYG_004-1a"/>
欽定四庫全書<lb/>
　靖康要録卷四<lb/>
四月一日詔皇太子大寧郡王諶嫡長而賢年甫就傅<lb/>
可依大臣所請擇日降制立為皇太子<lb/>
二日臣僚上言近日朝廷元惡大憝悉行竄殛而殘孽<lb/>
未殄士論不厭李彦括田京東西賊民之大者監司守<lb/>
令助彦為虐者猶未放逐監司如王子獻郡守如韓宗<lb/>
胄縣令如劉愿王滸此數人罪惡尤著王子獻在京東<lb/>
<pb n="KR2b0029_WYG_004-1b"/>
與彦為婣好倚勢裒刻百姓嗟怨欲食其肉宗胄守唐<lb/>
日斂數百千以供西城剥膚椎髓民不堪命比因軍興<lb/>
調發恣横滋甚民至有自經蹈河赴井而死者不可勝<lb/>
計道路流聞情所不忍劉愿王滸挾西城之威殘虐百<lb/>
姓與宗胄相埒伏望亟正典刑使為惡者知戒近見除<lb/>
向子韶為京東漕其人操守堅正有徇國愛民之心凡<lb/>
李彦黨與在京東為民蠧者宜悉使之究治鋤其根穴<lb/>
京師亦乞遴選漕臣如京東施行庶幾兩路編氓積年<lb/>
<pb n="KR2b0029_WYG_004-2a"/>
寃憤一旦消釋奉聖㫖王子獻已施行外韓宗胄等並<lb/>
罷京西路委井度餘依　皇弟相國公梴為檢校少𫝊<lb/>
保寧軍節度建安郡王楧為檢校少傅安逺軍節度温<lb/>
國公棟為檢校少傅靖難軍節度嘉國公椅為檢校少<lb/>
傅彰信軍節度儀國公桐為檢校少傅肇慶軍節度瀛<lb/>
國公樾為檢校少傅雄武軍節度昌國公柄為檢校少<lb/>
傅平海軍節度潤國公樅為檢校少傅興徳軍節度皇<lb/>
伯晉康郡王孝騫以下並加恩有差以上即位故也<lb/>
<pb n="KR2b0029_WYG_004-2b"/>
三日車駕幸宜春苑奉迎太上皇帝　少宰呉敏奏臣<lb/>
聞子路人告之以有過則喜此風不見於世久矣臣有<lb/>
私懇上恃聖眷敢冒陳之乃者侍御史孫覿言太學諸<lb/>
生又將伏闕為變而太學生呉若為之唱上誤聖聴呉<lb/>
若罷逐今孫覿既責呉若未還臣近稍聞外議謂若常<lb/>
言臣之過而臣勸陛下逐之故至今不復臣初不以為<lb/>
信昨太學生上書亦有道此者則若之有是言審矣臣<lb/>
愚竊謂如臣方䝉拔擢任使而若乃能上書言臣之過<lb/>
<pb n="KR2b0029_WYG_004-3a"/>
此人之所難且以臣之故而逐若此臣之所不安也伏<lb/>
望聖㫖召還呉若以慰衆論以明臣區區願聞其過之<lb/>
心以廣陛下求言之意不勝僣越奉聖㫖依奏　是日<lb/>
太上皇帝入國門<lb/>
五日聖㫖依熈豐法監司守貳並替成資闕<lb/>
六日駕詣龍徳宫朝見太上皇帝　髙陽闗路安撫使<lb/>
陳遘中山路安撫使詹度並奏殺獲敵兵其金人已過<lb/>
保州出塞前去保䕶僖祖順祖陵寢並無踈虞　詔曰<lb/>
<pb n="KR2b0029_WYG_004-3b"/>
朕承祖宗之休烈嗣守厯服夙興夜寐弭躬節事日再<lb/>
御朝深訪元元之疾苦務便安之而聞四方郡縣奸吏<lb/>
故習叨懫弗革朕甚悼焉頃縁扞冦俾招戰士聞荆湖<lb/>
間至居民等第雇募財匱力屈軍食調發固已騷動而<lb/>
京西漕臣驅民陸運牛車擔負老壯道斃今若此類則<lb/>
云少間然而貪吏盜攘苛吏掊克種種如故租稅折科<lb/>
至増數倍供億和市或弗與直吏治之悖謬抵此而欲<lb/>
望王澤究宣邦本安阜其道甚艱朕方詔輔臣擇精明<lb/>
<pb n="KR2b0029_WYG_004-4a"/>
吏出按此属使重置于法故先播告監司守令庶㡬承<lb/>
風遵畏簡書自求新益以稱朕意毋忽<lb/>
七日制尚書右丞耿南仲除門下侍郎　知樞密院事<lb/>
李綱四上劄子以昨與大臣議論不協之故横遭誣衊<lb/>
有玷國體欲乞罷免奉御批令封還卿奏豈可如此朕<lb/>
委付之意至矣更勿少疑不得再請雖累百章亦當封<lb/>
還又詔卿屢貢封章懇求去位自陳危懇甚駭予聞乃<lb/>
者敵在近郊士庶伏闕一朝倉卒衆數十萬忠憤所激<lb/>
<pb n="KR2b0029_WYG_004-4b"/>
不謀同辭此豈人力也哉不恱者造言何所不可故卿<lb/>
不自安殊不知朕深諒卿之不豫知也前日宰執臺諫<lb/>
沮師敗謀格塞公議已悉罷逐方今四海所願以為輔<lb/>
佐多聚廟堂朕於任賢勿貳去邪勿疑自以為庶幾焉<lb/>
卿其深體朕心亟安厥位以濟國事　制曰朕以菲徳<lb/>
獲承丕基圖政罔協于中施澤未究于下攬有司之抗<lb/>
議援故實以力陳謂慎主器所以嚴七廟之承謂早建<lb/>
儲所以系四海之望欲邁周家千嵗之盛治宜稽漢帝<lb/>
<pb n="KR2b0029_WYG_004-5a"/>
初元之舊文朕恧焉以慙瞿然而改惟縉紳之言甚大<lb/>
念宗社之計莫先勉徇衆懷遂正國本誕揚顯冊敷告<lb/>
外朝皇子檢校少傅寧國軍節度使大寧郡王諶生有<lb/>
竒姿性得異禀弱靡好弄屹爾成人之儀長則嗜書粹<lb/>
然盛徳之器比肇封於西土猶虛位於東宫是用憲祖<lb/>
宗之彛章信龜筮而協吉實天心之是祐非朕志之敢<lb/>
私嗚呼朕方逺慕成康之隆近圖文景之懿庶阜民俗<lb/>
克靖我家惟爾益懋於令猷惟爾益勤於典學忠以勵<lb/>
<pb n="KR2b0029_WYG_004-5b"/>
庶邦之享孝以興天下之仁時其榮懷爾益譽處可立<lb/>
為皇太子仍令所司擇日備禮冊命<lb/>
八日臣僚上言知陜州王復闒茸貪饕臨民無狀盖王<lb/>
黼童貫梁師成之僕𨽻也交結近習賂遺權貴進非其<lb/>
道處非其據今雖落職猶以通議大夫玷守名藩不加<lb/>
汰斥未厭輿論奉聖㫖王復放罷　臣僚上言國朝因<lb/>
唐舊制刋定三品五品之服毎郊祀慶成疏恩四海有<lb/>
司以告然必限以歴仕之年拘以通籍之例除日罪故<lb/>
<pb n="KR2b0029_WYG_004-6a"/>
去官之日如是乃得五品服焉又如是而官至大夫乃<lb/>
得三品服焉一坐汙墨終身不豫也其法可謂嚴矣唯<lb/>
中外更踐望實兼著則燕朝對<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>間有特賜之寵以昭<lb/>
異數然率三數嵗不一有也近嵗服章之濫未見前比<lb/>
兒童稚齒垂金曳紫袂相属肩相摩也外則部刺史州<lb/>
縣之吏託以辦職亦獲此賜夤緣干請薦紳指笑而特<lb/>
賜者十常三四矣又復聴以婦人冠帔改换于是執政<lb/>
大臣王侯妃戚之家子孫弟姪内外婣黨人人得之朱<lb/>
<pb n="KR2b0029_WYG_004-6b"/>
紫紛亂不勝其濫矣習以為常恬不知愧方陛下修明<lb/>
紀綱裁抑僥倖服章之弊安可不革昔唐宣宗重惜服<lb/>
章有司常具緋紫數襲從行以備賞賜或半嵗不用其<lb/>
一故當時以緋紫為榮伏望眀降詔㫖自今不許因事<lb/>
特賜與援例改换其日前非縁陛對元係臣僚賞賜與<lb/>
冠帔改换者在京委禮部在外委郡守移牒告諭俾之<lb/>
自陳悉從釐正若官品相當及曽任從官以上者自合<lb/>
如令其賞賜金𢃄者亦乞准此施行奉聖㫖依奏　御<lb/>
<pb n="KR2b0029_WYG_004-7a"/>
史臺言根究到保和殿大學士蔡行自敵人迫近畿甸<lb/>
之前擅去朝廷逃歸東南奉㫖責授昭化軍節度副使<lb/>
襄陽府安置又根究到工部侍郎馮温舒非因差出擅<lb/>
離職守奉聖㫖馮温舒落職　徽猷閣直學士河北都<lb/>
運吕頥浩差提舉西京崇福宫　詔吏部随龍人令取<lb/>
索推恩數内門下侍郎耿南仲遷正奉大夫資政殿學<lb/>
士王易簡遷中大夫應随龍官吏并諸色祇應人䓁有<lb/>
官資人各與轉四官無名目人並補承節郎　譚世勣<lb/>
<pb n="KR2b0029_WYG_004-7b"/>
李熈靖並除顯謨閣待制提舉醴泉觀依舊管勾龍徳<lb/>
宫　詔龍徳宫日具道君皇帝起居平安以聞<lb/>
九日少宰呉敏奏皇天眷佑有宋以開中興之業詩曰<lb/>
周雖舊邦其命維新今日之謂也方今民未見徳敵未<lb/>
畏威謂宜大更革以承天休而玩嵗愒日何以有成臣<lb/>
不勝大懼伏望明詔宰執置司辟属遵上皇詔㫖取祖<lb/>
宗舊法悉加討論復其宜於今者以幸天下成王酌先<lb/>
祖之道宣光復古庶幾在此奉聖㫖依奏置司討論既<lb/>
<pb n="KR2b0029_WYG_004-8a"/>
而詔少宰呉敏太宰徐處仁各薦属官十員仍差宰臣<lb/>
充詳議提舉官徐處仁踏逐到吕本中范宗尹為吏房<lb/>
趙柟李亘為户房劉寧止張元幹為兵房安元方若為<lb/>
禮房莫儔為刑房劉彦適為工房呉敏踏逐到梅執禮<lb/>
晁說之為吏房張慤向子諲為户房折彦質為兵房孫<lb/>
傅為禮房胡安國李樸為刑房李彌大江端友為工房<lb/>
于尚書省令<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>置司以侍從官為㕘議餘官為檢討分<lb/>
六房使各討論限半年結局奉聖㫖依奏提舉官差李<lb/>
<pb n="KR2b0029_WYG_004-8b"/>
綱呉敏徐處仁　太學生陳東補廸功郎除太學録既<lb/>
而東辭不受命　少宰呉敏劄子奏道君皇帝方舉堯<lb/>
舜之盛徳以授聖神而陛下方建宣光之大功以安宗<lb/>
廟茲者行宫還闕法駕郊迎慈孝藹然契濶悲喜天地<lb/>
為之開霽神人莫不感動中外大慶古今所無此誠宗<lb/>
社之休臣民之福也臣聞嚴君平為人臣言依於忠為<lb/>
人子言依於孝臣竊謂今日羣臣之任正在於此願下<lb/>
臣章曉諭羣臣使凢進見於上皇之側者皆能發眀聖<lb/>
<pb n="KR2b0029_WYG_004-9a"/>
孝晨夕思慕之心以助慈愛凡進見於陛下之側者皆<lb/>
能傳道上皇聖慈起居悦豫之意以安孝心雖二聖交<lb/>
歡天性至情無待於此然先事而言臣之職也臣不勝<lb/>
大願奉聖㫖依奏　少宰呉敏劄子六經垂訓盖天所<lb/>
以奠世法也猶之江河淮濟經流中國終入大海自三<lb/>
代以後凡生民有一飯之安皆六經之功世盖由之而<lb/>
不知獨恨更秦之禍禮缺樂亡而近者王安石以經術<lb/>
自任又廢其一其意以謂魯史既亡而三傳不足取信<lb/>
<pb n="KR2b0029_WYG_004-9b"/>
則春秋永無復可考殊不知聖人作經豈不料後世綿<lb/>
逺羣言次第湮沒而此經獨存當是之時聖人豈不欲<lb/>
眀其說於天下且人之立言詞不達意而必待補足其<lb/>
說則其文亦繆矣曰聖人之經豈乃是此是盖弗思之<lb/>
甚也昔韓宣子適魯見易象與魯春秋曰周禮盡在魯<lb/>
矣易明天道而春秋著世法譬如覆載之間象緯昭於<lb/>
上而形質列於下是皆一氣所成然則文王之作易孔<lb/>
子之作春秋是皆周禮之所在也臣愚願下明詔復立<lb/>
<pb n="KR2b0029_WYG_004-10a"/>
春秋學官今嵗貢舉遂以取士庶幾同講聖人之遺經<lb/>
以輔世教臣不勝大願奉聖㫖依奏　臣僚上言河陽<lb/>
鄭州當兵馬徃來之衝京西路漕臣陸宰未嘗過而問<lb/>
也但自為逃竄計不復以國家為意奉聖㫖陸宰落職<lb/>
送吏部　少宰呉敏劄子臣伏聞布衣江端友隠居京<lb/>
城東郊素有髙行士大夫多稱道之臣頃見呉升詳言<lb/>
其迎養所生母之孝又嘗聞搢紳誦其詩而端友躬耕<lb/>
蔬食守節自重頃聞講議司欲招之端友訖不肯就自<lb/>
<pb n="KR2b0029_WYG_004-10b"/>
陛下即位求直言端友當圍城時上書論事甚衆而終<lb/>
不肯一至公卿之門近者陛下招延草茅鄒柄任申先<lb/>
尹焞鄧肅之流偶未及端友臣愚伏望特加官使以風<lb/>
四方奉聖㫖賜同進士出身與補承務郎<lb/>
十一日詔王永從呉滸楊邦直皆係騷擾東南之人臣<lb/>
僚累有章疏永從降授秉義郎致仕呉滸楊邦直並除<lb/>
名勒停送諸州編管日下押出門<lb/>
十三日乾龍節百官上夀賜宴于紫宸殿太上皇帝賜<lb/>
<pb n="KR2b0029_WYG_004-11a"/>
功徳疏一軸香山子一座真龍夘瓶真鳯嘴杯各一<lb/>
种師道种師中等奏昨奉聖訓保守三鎮驅逐金人出<lb/>
界其中山河間府兩鎮并沿邉州軍並已平安獲到敵<lb/>
俘并歸業人口不計數目奏聞事<lb/>
十五日太宰徐處仁劄子唐馬周上疏太宗言陛下誠<lb/>
欲厲精求政不煩逺采上古但及貞觀初則天下幸甚<lb/>
臣愚以馬周之言可謂切於治道乃者金人乘虛深入<lb/>
蹂踐陵侮無所不至國朝以來未有此辱陛下初即大位<lb/>
<pb n="KR2b0029_WYG_004-11b"/>
日御便座近見羣臣視閱四方奏報與士民所上章徃<lb/>
徃夜分不寐而又恭儉約素無所嗜好専以天下國家<lb/>
安危存亡之幾拳拳於心勤勞可謂至矣故不二月而<lb/>
金人出境社稷再安此豈股肱翊賛之勲爪牙宣力之<lb/>
效哉葢聖徳勤儉得天心之助也書曰終始惟一時乃<lb/>
日新詩曰靡不有初鮮克有終臣願陛下日慎一日雖<lb/>
休勿休凡修身治國之要必稽之於祖宗考之於今日<lb/>
如嬪御之多寡宴游之疎數土木之營造道佛之齋醮<lb/>
<pb n="KR2b0029_WYG_004-12a"/>
近習之權寵戚里之禄秩賜予之厚薄費用之豐約凡<lb/>
欲有所為必仰而念曰祖宗之法何如靖康之初何如<lb/>
三復審諦然後行之則國勢安强民情悅豫紀綱立而<lb/>
外國畏足以刷金人深入之恥矣伏望陛下留神於斯<lb/>
八者朝夕思之如盤盂几杖之銘不忘於起居飲食之<lb/>
間業業兢兢常如今日則陛下可以比隆堯舜之盛治<lb/>
而臣愚亦庶幾馬周之忠君臣俱榮不其偉與奉御札<lb/>
覽卿所奏甚喜朕心素定無有少易　太宰徐處仁劄<lb/>
<pb n="KR2b0029_WYG_004-12b"/>
子學之為王者事誠先務也陛下毓徳春宫十有二年<lb/>
寢門問安而退以經史自娯臣聞靡不有初終之實難<lb/>
願陛下數御邇英延見講讀之臣仍依故事時召宰執<lb/>
並赴講筵研究經義詢求治道探之以驗物稽之以决<lb/>
事興起治功並隆於唐虞三代之時實天下幸甚奉聖<lb/>
㫖依奏　臣僚上言否泰以類相反而君子小人各以<lb/>
其類相為徃來方今天下奸惡如織蕪穢郡縣戕賊黎<lb/>
元凡才無爛羊之能濫寵有續貂之歎吏部充塞無闕<lb/>
<pb n="KR2b0029_WYG_004-13a"/>
以擬注版曹空匱不給禄廪若不一大鏟革恐終不可<lb/>
有為今以軍興多故郡縣餉運鞭笞良民無直而糴上<lb/>
下皆弊公私共勞而奸宄無用之人坐糜食廩之蓄此<lb/>
所謂繁其華去其實而披其枝傷其心者也願詔吏部<lb/>
稽考庶官凡由楊戩李彦之公田王黼朱勔諸道之應<lb/>
奉童貫譚稹等西北之師孟昌齡父子河防之役與夫<lb/>
䕫蜀湖南之開疆闗陜河東之改幣呉越山東陂田宫<lb/>
觀池苑營繕之功後苑書藝文字庫等之賞淫朋比徳<lb/>
<pb n="KR2b0029_WYG_004-13b"/>
各從其類又若近習所引獻頌可采効用宣力應奉有<lb/>
勞特赴殿試之流此皆殃民蠧國敗俗妨賢奸㓙取位<lb/>
賕賄買官所叨恩數不限髙卑一切追奪還其本秩若<lb/>
非此族而横取名器如節度横行之貴仕秘殿延閣之<lb/>
華資或以童稚奴僕而濫膺或以商賈胥徒而貨取人<lb/>
人論列簡牘徒煩願令吏部畧具閥閱闗諸臺諌分使<lb/>
㸔詳上之朝廷次第裁抑其坐公田等事如鮮于可等<lb/>
非理譴逐宜自元㫁月日復其資秩恩數量才推擢以<lb/>
<pb n="KR2b0029_WYG_004-14a"/>
勸忠良然後位著可清賢能可進民生可安國用可節<lb/>
昔唐去斜封墨勅之官一日停數千員不以為疑則今<lb/>
亦何難之有夫糞土為墻則匠石不施塗塈鄭衛調瑟<lb/>
則伶䕫難致簫韶願陛下順天休命而一新之奉聖㫖<lb/>
依奏　顯謨閣直學士知平江府李倫落職提舉華州<lb/>
雲臺觀以任大理卿日與朱汝賢為傳信平江府事皆<lb/>
取决朱勔之家也　聖㫖王黼家属特令任便居住其<lb/>
咸平縣墳地約三頃蘇州田産嵗課約二千石並特與<lb/>
<pb n="KR2b0029_WYG_004-14b"/>
給還　户部尚書聶山罷領開封尹詔賜聶山改名昌<lb/>
監察御史胡舜陟奏竊聞河北金人已遁今日備禦之<lb/>
計尤不可不講葢金人徃來中國如踐無人之境其鋒<lb/>
未嘗少挫而又載金帛以徃轂擊而肩摩敺畧産畜與<lb/>
夫編民子女襁屬不絶一舉而獲利如此輕我之心必<lb/>
甚復来之期今秋决矣古人所謂來而不能困而得氣<lb/>
去後未易服者此也然則邉患之事今為急務正使愛<lb/>
日而圗之孜孜汲汲以至折膠之時猶恐勿及若曰㓂<lb/>
<pb n="KR2b0029_WYG_004-15a"/>
退未必復來偷頃刻之安務茍簡之集臣恐禍至甚於<lb/>
前日傳曰日中必熭操刀必割貴及時也時者易失而<lb/>
難得從時者若救火追亡蹶而趨之若夫邉城以北深<lb/>
溝髙壘據其要害阻其走集使騎不得越明斥堠謹守<lb/>
備選將以任之練兵以使之積粟以實之誠為今日先<lb/>
務經營措畫今其時也舎今日而不為恐無及矣葢自<lb/>
童貫開燕以燕為邉然如雄州中山河間疆埸備禦一<lb/>
切廢罷凢百邉事久習誕謾兵以少為多粟以無為有<lb/>
<pb n="KR2b0029_WYG_004-15b"/>
將以不才為才臣願陛下詔三省樞密院使各加意務<lb/>
為實事更惜寸隂而為之先條邊防之事其大者有幾<lb/>
雞鳴而起曰今日為某事用某人明日亦然而日復一<lb/>
日所為不輟庶幾能為先患之防向蔡靖到燕山日以<lb/>
危急告朝廷而白時中李邦彦怙為無慮失其機㑹遂<lb/>
使敵騎長驅莫之能禦臣所以乞朝廷孜孜汲汲措畫<lb/>
邊事恐蹈覆車之轍復貽陛下宵旰之憂也伏望睿㫁<lb/>
督責大臣使之愛日措畫邊備天下幸甚奉聖㫖三省<lb/>
<pb n="KR2b0029_WYG_004-16a"/>
措置<lb/>
十六日臣僚上言臣聞唐徳宗巡狩奉天自發洋州百<lb/>
姓進獻𤓰菓欲各與散官陸贄不可曰爵禄者天下之<lb/>
公器而國之大柄也惟勲功才徳所宜處之夫散官虛<lb/>
名也贄猶力争至數千百言而不已誠以所係者重也<lb/>
臣伏聞上皇東巡州縣供饋無缺此乃臣子之常分何<lb/>
足為功兼供匱之物自一毫以上皆出行人及坊郭鄉<lb/>
村有物力之人非出於供饋者之家也供饋愈辦則剥<lb/>
<pb n="KR2b0029_WYG_004-16b"/>
民愈深臣訪聞其間巧於謀身者多是交結近習縱其<lb/>
請求須索無藝徃徃縁此得其懽心揄揚賛美達之上<lb/>
皇遂至増秩賜金行宫如市有再任者有進三官者有<lb/>
賜黄金至百兩者有召赴都堂審察者濫賞横賜非散<lb/>
官之比也陛下修眀百度抑絶奔競如此而士大夫冒<lb/>
犯亷隅僥倖茍得如彼况上皇鑾輿還闕將士冒行陣<lb/>
突鋒鏑以衛䕶社稷者或横屍原野暴露邊鄙未聞少<lb/>
加恩典而首及州縣猾邪之徒非所以示天下之公也<lb/>
<pb n="KR2b0029_WYG_004-17a"/>
所有遷官進職指揮伏望寢罷以安人情契勘上皇經<lb/>
由道路宣力人寧陵知縣趙子游喻光祖葉景述各轉<lb/>
三官等聖㫖轉三官人轉兩官除轉兩官人轉一官<lb/>
御史中丞陳過廷言國家承祖宗積累之盛比年以來<lb/>
國用匱之海内空虛細民愁苦盜賊縱横金人乗中國<lb/>
無備敢以數萬直抵京闕者葢將相大臣同惡相濟二<lb/>
十餘年所以至此蔡京竊弄威福於前王黼竊弄威福<lb/>
於後蔡京王黼敗壞法度於内童貫蔡攸敗壞法度於<lb/>
<pb n="KR2b0029_WYG_004-17b"/>
外争權兢利其初雖相為矛盾至於包藏禍心害民蠧<lb/>
國則若合符節然竄殛之刑獨加於王黼而蔡京童貫<lb/>
止於善地安置而已罪同罰異其誰不疑雖天心隆恕<lb/>
務欲保全奈天下憤嫉何奈四裔侮笑何若京及貫不<lb/>
肆諸市朝不投之荒裔誠不足以厭天下之意奉聖㫖<lb/>
蔡京移衡州安置童貫責授昭化軍節度副使郴州安<lb/>
置　臣僚上言伏見朱勔父子皆衡州一處安置典刑<lb/>
未正臣竊謂人臣之罪莫大於僣越義在不赦謹按朱<lb/>
<pb n="KR2b0029_WYG_004-18a"/>
勔於私家建神霄殿乃安奉上皇御容於其中恃此脅<lb/>
持上下凡節朔郡縣吏與監司經由皆朝拜於其家人<lb/>
臣之家有朝拜之稱此何理也借應奉挽舟之名私募<lb/>
人兵數千實以自衛不𨽻州郡結為死黨大逆不道迹<lb/>
狀眀甚竊弄威柄江淮以東均被其毒魚奪民産無有<lb/>
紀極如平江司理院意欲得之州郡即時遷徙無敢不<lb/>
從者㓙焰若此若不早為之所竊恐别致生事伏望肆<lb/>
諸市朝與衆棄之散遣其子孫投之四裔以絶奸倖天<lb/>
<pb n="KR2b0029_WYG_004-18b"/>
下幸甚奉聖㫖朱勔移韶州羈管　制以檢校少保平<lb/>
凉軍節度使范訥為右金吾衛上將軍依前中太乙宫<lb/>
使訥以疾辭節故有是命　制加鎮洮軍節度种師道<lb/>
為太尉依前河北宣撫使　聖㫖朱勔子姪分散諸州<lb/>
居住朱冲朱勤官爵並行追奪　監察御史胡舜陟奏<lb/>
伏見臣僚論宇文虛中罪狀宜正刑典陛下俯循公義<lb/>
特罷樞密然猶以資政殿大學士知青州士論藉藉豈<lb/>
所當得謹按虛中天資奸佞善儷權貴始由梁師成以<lb/>
<pb n="KR2b0029_WYG_004-19a"/>
進其後童貫平燕遂為㕘謀凡貫欺妄君父文飾已功<lb/>
而見於章奏者皆虛中為之自貫始開燕薊謀取雲中<lb/>
蠧國䘮師妄竊㓛賞招納叛亡構成邊患皆虛中主謀<lb/>
及貫聞㓂至棄兵遁歸而虛中亦與之偕來遂使邊城<lb/>
不守敵騎長驅在律當與貫相次受誅也朝廷猶責以<lb/>
後效進大學士用為軍前宣撫使虛中輙遁逃淮甸至<lb/>
煩聖㫖遣内侍追尋始趨闕下自知罪惡昭著不可逃<lb/>
責乃巧詞詭說求使金國是時和議已定虛中何與焉<lb/>
<pb n="KR2b0029_WYG_004-19b"/>
掠為已功遂㕘樞廷其懷奸誤國方命營私罪不在王<lb/>
殏之下自朝廷議割三鎮凡士大夫以至閭閻僮夫匹<lb/>
婦莫不皆以為非獨虛中與李梲李鄴鄭望之軰以為<lb/>
當然其意實欲賣國結仇自為身謀於是為敵張大其<lb/>
勢恐脅朝廷李鄴謂敵如龍如虎虛中謂體生鱗甲不<lb/>
可與敵是反於敵為說客使我畏縮甘心割地古人罪<lb/>
六國之臣曰外挾强秦之威内刦其主以求割地大逆<lb/>
不忠無過此者虛中之謂也今以袐殿峻職出殿巨藩<lb/>
<pb n="KR2b0029_WYG_004-20a"/>
欲望早賜流竄以為誤國方命者之戒所有錢葢嘗任邊<lb/>
帥無過失乞且留青州以免數易之弊奉聖㫖曽李序差<lb/>
知青州宇文虚中候替人到發來赴闕　聖㫖宰執請受<lb/>
可權支三分之二支賜減半支一次從少宰吳敏之請也<lb/>
　聖㫖梅執禮吳幵楊時並兼侍講王㝢莫儔孫傅並兼<lb/>
侍讀餘並罷　斡喇布遣計議使賈霆副使冉企弓來議<lb/>
三鎮未下就差王殏引伴到闕時殏至中山府望都縣趕<lb/>
及肅王斡喇布以三鎮未下未令肅王回故遣賈霆等随<lb/>
<pb n="KR2b0029_WYG_004-20b"/>
殏先來　制太師鎮南軍節度鄭紳進封樂平郡王駙馬都<lb/>
尉康國公致仕錢景臻加食邑應道軍節度朱孝孫加檢校<lb/>
少傅鎮安軍節度劉宗元加食邑岳陽軍節度王舜臣加<lb/>
檢校少師鎮海軍節度劉延慶加檢校少保保静軍節度<lb/>
姚古加檢校太師奉國軍節度髙俅加檢校太保保信軍<lb/>
節度劉敷加檢校太保武成軍節度劉敏加檢校少師瀘<lb/>
川軍節度錢忱加檢校少保嚮徳軍節度張楙加檢校少<lb/>
師陸海軍節度鄭翼之安徳軍節度鄭成之並加檢校少<lb/>
<pb n="KR2b0029_WYG_004-21a"/>
保少傅鎮西軍節度衛國公余深加食邑<lb/>
十八日臣僚上言寳文閣學士前知京兆府盛章昨自<lb/>
罪廢復蒙收用宜率徳改行上副朝廷之意而章虎狼<lb/>
之性不悛豺虺之毒滋甚肆行兇虐毒流一方近者召<lb/>
兵闗陜以赴國難章坐觀事勢遲留不行進無勤王之<lb/>
心退有營私之志而又乗勢作威一日殺僇無辜者數<lb/>
十人軍兵洶洶幾至變亂賴朝廷已賜廢罷使之赴闕<lb/>
葢是從官罷帥之故事非召還也例皆止於近地陳乞<lb/>
<pb n="KR2b0029_WYG_004-21b"/>
外任或宫觀未有乗此徑赴闕廷者章志在茍得無復<lb/>
亷恥聲言召還遽至城外臣恐隂懷結構復圖進用若<lb/>
萬一使之立朝則民庶忿怒之情士大夫公議不與必<lb/>
至喧沸伏望與一外任宫觀不得復入宫門以為奸邪<lb/>
小人茍得毋恥之戒奉聖㫖依奏差提舉江州太平觀<lb/>
　太宰徐處仁劄子乞將河北河東京東京西路應係<lb/>
官田召募强勇使為永業並依陜西弓箭手法以為民<lb/>
兵又乞漸修馬政以為禦戎之備奉聖㫖並送詳議司<lb/>
<pb n="KR2b0029_WYG_004-22a"/>
聖㫖陽武知縣蔣興祖長垣知縣上官敏功能死於職<lb/>
守各贈五官與一子恩澤太康知縣康國材扶溝知縣<lb/>
惠厚下東眀知縣宋晟能率衆守禦與改合入官尉氏<lb/>
主簿曹嗣宗巡轄李充美因賊至皆死於職守各贈三<lb/>
官與一子恩澤雍丘縣丞趙不矜攝縣事措置有方敵<lb/>
不能犯城鄢陵縣監酒稅趙子璆能率衆扞禦各轉兩<lb/>
官鄢陵知縣張膺因敵犯闕乃稱母喪輒去官守退復<lb/>
就職可除名勒停鄢陵縣尉<hi>闕</hi>　金兵未至而遁可勒停<lb/>
<pb n="KR2b0029_WYG_004-22b"/>
　宣教郎呉安國武翼郎王觀奉使絶域<lb/>
十九日門下侍郎耿南仲言臣竊見陛下即位之初夏<lb/>
國賀正人使襲用前例持珠玉而來欲邀厚利三省同<lb/>
奉聖㫖夏人賫到珠玉更不收買賜錢一萬貫又開封<lb/>
府籍沒到王公之家有雕鏤靡麗之物甚衆奉聖㫖華<lb/>
侈什物並行毁棄於是開封裒集華侈什物焚於通衢<lb/>
都人聚觀無不嘉歎以此見陛下不寶逺物不貴異物<lb/>
以敦樸為天下先也臣竊記陛下初立為皇太子曽<lb/>
<pb n="KR2b0029_WYG_004-23a"/>
具劄子奏上皇乞裁减東宫庶事其言曰慎乃儉徳惟<lb/>
懷永圖立身之始敢不念茲今兩降聖㫖如是信克踐<lb/>
其初矣臣聞古聖帝明王所以風化天下事不在大亦<lb/>
不在多發於至誠而天下化矣史稱漢文之徳化亦不<lb/>
過一二事而已陛下日新斯徳久而不渝則民風厚邦<lb/>
本固漢文之治不足道也伏望收臣所陳宣付史館奉<lb/>
聖㫖依奏　監鳯州酒稅務徐秉哲行殿中侍御史<lb/>
二十二日御史中丞陳過庭奏近年建節之臣雖胥吏<lb/>
<pb n="KR2b0029_WYG_004-23b"/>
厮役軰亦有濫除者功臣貴戚羞與為伍比者平凉節<lb/>
度范訥抗章有請願歸環衛聖恩隆厚特授以右金吾<lb/>
衛上將軍制命一頒衆皆歡忭臣計相繼亦有請者今<lb/>
欲乞除宗室及實有軍功人别作措置外其餘節度並<lb/>
依范訥换授施行奉聖㫖令吏部開具除授因依聞奏<lb/>
契勘鄭紳係太師鎮南軍節度余深係少傅鎮西軍節<lb/>
度奉聖㫖鄭紳為上皇皇后父特免换外余深特進觀<lb/>
文殿大學士王易簡除資政殿大學士　制皇弟南康<lb/>
<pb n="KR2b0029_WYG_004-24a"/>
郡王栻進封和王平陽郡王榛進封信王皆以將出閣也<lb/>
二十三日臣僚上言竊以國家治亂在用人用人在責<lb/>
實熈寧間王安石執政改更祖宗之法附㑹經典號為<lb/>
新政以爵禄招誘輕進冒利之人使為奥援挾持新政<lb/>
期於必行自比商鞅天下始被其害矣以至為士者非<lb/>
性命之說不談非莊老之書不讀上慕軒黄下比堯舜<lb/>
三代以漢唐為不足法流弊至今為害日久晉以王衍<lb/>
溺於莊老遂至南渡今天下之士撡筆弄墨朝誨夕諭<lb/>
<pb n="KR2b0029_WYG_004-24b"/>
升孔子之堂宗虛無之教而欲風教不壞朝廷乂安其<lb/>
可得乎朝廷以科舉取卓偉之才以詩賦待才能之士<lb/>
以策論試操守之節或質以吏學或究以時政今之策<lb/>
士盡成虛無不根之言欲士詳於古今治亂不可得矣<lb/>
國家以詩賦為名臣者不可勝記變更舊章之後至今<lb/>
五紀特立不羣為大臣幾何人哉國富民康果及祖宗<lb/>
之時乎不待辨說可知矣今國威不彰由用人不責其<lb/>
實救之之術莫若遵祖宗成憲王安石解經有不負聖<lb/>
<pb n="KR2b0029_WYG_004-25a"/>
人之㫖者亦許收用至於老莊字說並行禁止奉聖㫖<lb/>
送禮部詳議　聖㫖陳瓘子正彚昨縁言蔡京坐罪可<lb/>
召赴闕取㫖與差遣<lb/>
二十四日手詔朕初嗣厯服遭時艱難强鄰陵侮侵擾<lb/>
邊境達於都畿賴祖宗社稷之靈賢士大夫勤王將士<lb/>
之力以克捍禦而倉卒之間輔臣失計割三鎮以賂之<lb/>
天啟朕心屏去邪回决策堅守今者重兵尾襲敵騎遁<lb/>
逃朔部無虞與天下同慶然而敵情狡獪未有所懲秋<lb/>
<pb n="KR2b0029_WYG_004-25b"/>
髙馬肥慮復侵軼非以虎符起天下兵控扼郊陲蕩攘<lb/>
邊塞則何以震懼外邦奮張天威以定中興之業詔到<lb/>
仰諸路安撫總管鈐轄司名下所管州軍遴選將佐訓<lb/>
練正兵招填闕額繕治器甲儲蓄芻粮豫備軍需以聴<lb/>
朕命夫一嵗之間再勤師旅良非獲已共攄大憤以圖<lb/>
休息茲惟其時條件付樞密院施行　司諫陳公輔言<lb/>
臣蒙陛下不以臣狂愚擢在諫省此古者拾遺補闕之<lb/>
官自宰相執政以下臣能論之皆不為難唯於陛下聖<lb/>
<pb n="KR2b0029_WYG_004-26a"/>
躬倘有遺闕臣拾而補之茲為稱職臣所以不避鼎鑊<lb/>
之罪上干雷霆之威伏惟睿慈時賜矜察臣下情不勝<lb/>
惶恐懇切之至臣竊覩陛下以孟夏享景靈東西二宮<lb/>
遂幸陽徳佑神觀臣淺陋不熟本朝典故不知享親之<lb/>
後退而游幸祖宗有是例耶抑近世為之若近世為之<lb/>
自不可為法若祖宗之例亦有可議焉夫誠心齋戒以<lb/>
薦神眀瞻其威靈如在其上退而思之不忘於心豈容<lb/>
於此日擁嬪御具聲樂以肆游幸之樂耶臣恐此舉不<lb/>
<pb n="KR2b0029_WYG_004-26b"/>
足以示孝也臣又觀陛下自初即位恭謝之時輿服樸<lb/>
素儀衛簡約以至供帳什物伶倫官侍皆少如今日故<lb/>
百姓觀之莫不歡呼感戴以手加額皆言恭儉之徳過<lb/>
乎仁祖矣陛下前日之出輿服鮮明儀衛衆多以至供<lb/>
帳什物伶倫官侍皆盛於向時故百姓觀之已有相顧<lb/>
駭歎竊訝之者安知其不聚談族議謂恭儉之徳不如<lb/>
仁祖乎仰惟陛下天性恭儉自養徳東宫以至即位之<lb/>
初未嘗少變今日之事必左右近習之臣以諛言媚惑<lb/>
<pb n="KR2b0029_WYG_004-27a"/>
謂陛下有崇髙富貴之勢必務為光華盛麗以歆艷觀<lb/>
聴夫貴為天子富有四海而區區於此是特示天下以<lb/>
不廣也况今冦難未平民力未裕財用未饒兵計未辦<lb/>
臣下之奢僣未革風俗之淫靡未消全在陛下恭儉節<lb/>
用如大禹文王以救今日之弊豈可漸為奢靡異乎初<lb/>
即位之時使百姓議之乎臣竊為陛下惜之也太上皇<lb/>
帝奉養素厚陛下不可薄於親必須損己所有以供奉<lb/>
之若陛下不自過為儉約而供奉上皇又欲隆厚則天<lb/>
<pb n="KR2b0029_WYG_004-27b"/>
下財物何以給之哉臣愚伏望聖慈今後孟享既罷即<lb/>
時還宫其餘行幸除詣龍徳寧徳二宫外皆乞暫罷葢<lb/>
上皇既居外宫非時不出陛下亦自不當游幸矣仍願<lb/>
車駕之出務令簡儉但如初即位時可也此臣得於百<lb/>
姓之言葢彼見陛下自初即位恭謝之時簡儉如此今<lb/>
未三月儀物稍多若是自此天下無事之後豈不復肆<lb/>
侈靡之欲耶非獨百姓憂之臣固以為深憂也傳曰有<lb/>
始有卒者惟聖人乎惟陛下念之臣愚昩不識忌諱觸<lb/>
<pb n="KR2b0029_WYG_004-28a"/>
冒宸聰無所逃死在陛下處之而已奉聖㫖孟饗今後<lb/>
更不帶過宫觀儀衛輿服但係故事伶倫聲樂朕素所<lb/>
不好並未嘗用左右嬪御盡數皆已放出不曽設置供<lb/>
帳飲食已曽减省可更令簡儉披覽忠言倍深欣歎<lb/>
二十五日聖㫖宇文虛中落職與宫祠鄭望之李鄴昨<lb/>
除户部侍郎給事中指揮更不施行知懷州霍安國知<lb/>
密州郭奉世近降再仕指揮更不施行王孝迪落職提<lb/>
舉南京鴻慶宫　臣僚上言上皇聖詔有曰縉紳賢能<lb/>
<pb n="KR2b0029_WYG_004-28b"/>
陷於黨籍此上皇晚悟之意陛下所宜奉承不可緩者<lb/>
也近日黨人中惟司馬光獨蒙褒崇如吕公著韓維范<lb/>
純仁吕大防安燾軰皆猶未及公著迨事仁祖稱其有<lb/>
顔氏之節英宗神宗尤加禮遇神宗嘗賜手札曰託中<lb/>
外腹心之寄均皇家休戚之重無逾卿者其眷遇可謂<lb/>
至矣備載國史不可誣也凡在元祐黨籍皆一時名流<lb/>
願一洗之悉追還舊職與合得恩澤如陳瓘鄒浩在建<lb/>
中初並命言路天下稱為鄒陳今瓘已褒贈而浩未見<lb/>
<pb n="KR2b0029_WYG_004-29a"/>
其叙復願早賜施行以允公議奉聖㫖令吏刑部開具<lb/>
職位姓名元犯因依及未曽牽復不管漏落具狀申尚<lb/>
書省　聖㫖臺諌天子耳目之官宰執不當薦舉當出<lb/>
親擢立為定制急速報行　臣僚上言仰惟太上皇帝<lb/>
崇奉道教奬借羽流嘗降㫖立視官之法寵以虛名他<lb/>
事不容其比擬聖意㫁可識矣名品既定僥倖漸萌陳<lb/>
乞百端遂同文階入雜壓封贈其父母奏補其親屬身<lb/>
死有遺表恩澤坐立與從官争席其家得為官户其親<lb/>
<pb n="KR2b0029_WYG_004-29b"/>
得以用䕃且市井小人僕夫賤𨽻皆可披戴所費不過<lb/>
百千緡因結請託一為道官恩數遂與士大夫無異又<lb/>
有挾隂陽卜祝及詭怪誕妄之術得先生處士之名官<lb/>
視正郎恩數越於道流其在外者則緋袍象簡冠帶魚<lb/>
袋出入州縣軒然自得士人為之切齒上皇察其有害<lb/>
無利去年冬嘗詔罷道官又詔道籙院道官品等一切<lb/>
指揮並依元豐法頗快天下之憤且視官之法既罷其<lb/>
人與編户等耳其封贈父母而弟姪尚可䕃用其奏薦<lb/>
<pb n="KR2b0029_WYG_004-30a"/>
恩澤而親戚尚在仕途根本既伐枝葉何得獨茂乎欲<lb/>
乞諸路委監司一員差官根究拘收毁抹入官盡削官<lb/>
户之籍若先生處士其人元不以伎術進身果有徳行<lb/>
道藝為士流推服者許報奏别給如違並科違制之罪<lb/>
奉聖㫖應道官處士先生封贈奏補告勅委諸路提刑<lb/>
司拘收類聚繳申禮部<lb/>
二十七日監察御史胡舜陟奏伏見今日構成邉患幾<lb/>
傾社稷實自歸朝官趙良嗣便佞狡獪敵中奸雄始得<lb/>
<pb n="KR2b0029_WYG_004-30b"/>
罪於其國而逃童貫得之延為上客遂與金人有海上<lb/>
之盟因以叨竊寵禄日與貫謀開燕敗契丹百年之好<lb/>
召金人侵陵之禍以良嗣肆諸市朝未足以償吾赤子<lb/>
肝腦塗地之苦今猶居郴安處善地典刑未正公議不<lb/>
容近童貫亦移郴豈可使二賊共處伏望特賜睿㫁戮<lb/>
之於市其指使楊思順妻濟陽郡夫人侯氏與其家属<lb/>
並徙嶺表以快天下憤懣之情奉聖㫖趙良嗣取首級<lb/>
二十九日聶山除開封尹恩數並依尚書例梅執禮除<lb/>
<pb n="KR2b0029_WYG_004-31a"/>
户部尚書王時雍工部尚書　臣僚上言近請置詳議<lb/>
司討論祖宗舊法雖已許置司辟属而言者屢論以為<lb/>
不當置見今未曽開局欲乞更不置司如聖意尚欲討<lb/>
論即乞令尚書省六曹各具其事上之都省送中書省<lb/>
取㫖施行奉聖㫖依奏　臣僚上言馭將之方屢以為<lb/>
言如何灌子若孫當行削奪羈置庶使將帥知逃遁者<lb/>
禍及子孫有以累其心至於姚平仲恐當差人根捕行<lb/>
遣倘或又如徃嵗藏竄半年以幸復用無所懲艾奉聖<lb/>
<pb n="KR2b0029_WYG_004-31b"/>
㫖何灌子孫並勒停送唐州羈管姚平仲立賞錢三千<lb/>
貫召募告捉白身與承信郎有官人轉三資　聖㫖<lb/>
資政殿大學士髙伸除延康殿學士宫祠髙堯明追五<lb/>
官勒停馮温舒蔡修並已降指揮以御史臺根究到擅<lb/>
離職守故也　御史中丞陳過廷言罪惡之著莫甚蔡攸<lb/>
當京擅權専政彼則以隂謀詭計出入宫禁外示異同<lb/>
中實附㑹及童貫興師召亂彼又副之出構邊隙歸冒<lb/>
重賞以襦袴之資而當大位以斗筲之器而握重兵蠧<lb/>
<pb n="KR2b0029_WYG_004-32a"/>
國害民亞於京貫竄殛之罰不可以免今雖降指揮令<lb/>
侍京於貶所又官為大夫列於侍從如是而曰竄斥可<lb/>
乎又奏京以奸惡竄之逺方諸子及孫自當随侍今翛<lb/>
居杭州絛居宿州諸孫居拱州各攜妻妾自圗安便其<lb/>
不孝又甚矣宜令所屬發遣赴京貶所庶稍知人倫之<lb/>
義奉聖㫖蔡京移韶州朱勔移循州蔡攸可節度副使<lb/>
永州安置蔡京子孫分送湖南朱勔子孫分送湖北京<lb/>
攸貫勔並差使臣管押前去又奏臣竊惟太上皇帝聰<lb/>
<pb n="KR2b0029_WYG_004-32b"/>
眀仁恕圖任宰輔推以誠心委之不疑而左右大臣勿<lb/>
克奉承託正論以為奸飾浮詞而肆誕倘可取恱一時<lb/>
雖詒後世之憂勿顧也倘可持禄固位雖詒四海之患<lb/>
勿恤也自蔡京作相二十年假紹述之名而無紹述之<lb/>
實作威作福紛更妄舉致使熈豐法度蕩然掃地王黼<lb/>
繼之七八年間托享上為名而無享上之實懷奸營私<lb/>
招權納貨致使奸贓之吏布滿天下凡於古無所稽攷<lb/>
於經無所依據則必曰自我作古臺諌敢有論列有司<lb/>
<pb n="KR2b0029_WYG_004-33a"/>
敢有申眀則必曰規揺時政竭民力耗國用以事虛名<lb/>
則必曰此三代甚盛之舉也崇儉約抑浮冗以圖實效<lb/>
則必曰此五代鑴削之計也毎建一議立一法未見是<lb/>
非利害必立嚴禁不得干與又立重賞許人告訐大臣<lb/>
坐視而不敢言黎庶懷憤而無所訴監司守令觀望風<lb/>
指惟恐奉行之緩天下化之悉為文具於今而後不可<lb/>
不戒臣愚伏望聖慈特降明詔戒飭中外臣僚各究乃<lb/>
心以揚職業雖朝廷已降指揮施行事件或於民間不<lb/>
<pb n="KR2b0029_WYG_004-33b"/>
便於政事有妨者並許開析利害申陳勿以前日憚於<lb/>
權臣不問可否到郡施行争報就緒而已庶有實利及<lb/>
於天下豈勝幸甚取進止<lb/>
　<lb/>
　<lb/>
　<lb/>
　<lb/>
　靖康要録卷四<lb/>
</p>
<p>
</p>
  </div>
<div>
<head>靖康要錄卷五</head> <lb/>
    <p>
<pb n="KR2b0029_WYG_005-1a"/>
欽定四庫全書<lb/>
　靖康要錄卷五<lb/>
五月一日駕幸龍德官　監察御史余應求劄子臣竊<lb/>
觀今日之事有不足慮者三有未可喜者三有可為深<lb/>
憂者二獻言者皆曰近者金人跳犯畿甸長驅深入邉<lb/>
陲無守禦之固全師重弊將帥無邀擊之竒封疆之臣<lb/>
閉關而自保朝廷之上多疑而縱冦講和之好已暌用<lb/>
師之機屡失三鎮之地既不與親王之質猶未還萬一<lb/>
<pb n="KR2b0029_WYG_005-1b"/>
出疆後必為患又將何以待之此邉備未嚴為可慮者<lb/>
臣聞古之良將若李牧之守雁門魏尚之守雲中皆以<lb/>
謹守封疆訓練士卒明烽火逺斥堠匈奴畏之不敢近<lb/>
邊塞陛下選將帥以守邊治險阻以固圉積粟治兵實<lb/>
之塞下則邊備何患乎不嚴近年以來費用無節内帑<lb/>
之積久虛太倉之粟不給茶鹽之利日損賦税之法日<lb/>
壊公私空竭閭里蕭然若求之于民則民力已敝若取<lb/>
之於官則嵗入有限又將何以給之此百姓久困而財<lb/>
<pb n="KR2b0029_WYG_005-2a"/>
用日急為可慮者臣聞古之能臣若蕭何轉漕關中給<lb/>
食不乏劉晏操其贏餘以佐軍興故能成漢業振唐室<lb/>
陛下罷不急之務减無名之費躬節用裕民之德去蠧<lb/>
國傷財之政用計數之臣治運之法財用何患乎不足<lb/>
軍政之壊久矣自童貫啓邊事二十年間西北之兵逃<lb/>
亡散失不可勝數東南之兵游手末作不習武藝一旦<lb/>
號名至者無幾驅之行陣未戰先遁後有緩急豈可復<lb/>
用此兵革未弭而士馬不强為可慮者臣聞古之名將<lb/>
<pb n="KR2b0029_WYG_005-2b"/>
若韓信驅市人而下井陘項羽以江東兵而破強秦豈<lb/>
必西兵與素習但將之得其術則無不可用者朝廷下<lb/>
募兵之令高買馬之直明賞罰以収人心嚴軍政以厲<lb/>
士氣付之良將何往不克則士馬何患乎不強責之將<lb/>
帥之臣足矣臣所謂不足慮者此也獻言者又曰陛下<lb/>
以節儉之德躬自菲薄服御或至澣衣膳羞不嘗異味<lb/>
去雕麗焚竒巧减製造罷貢獻其儉至矣雖大禹菲食<lb/>
文王卑服何以過此誠可喜者臣聞古之人君徒能節<lb/>
<pb n="KR2b0029_WYG_005-3a"/>
儉而無德以將之則上或至於廢禮下或至於甚隘故<lb/>
魏君儉嗇詩人有褊心之刺漢元恭勤節儉而優游不<lb/>
斷卒壊宣帝之業今陛下天性節儉臣願將之以德陛<lb/>
下自臨御以来未明而求衣日昃猶視朝夜分而覽章<lb/>
奏休假而御便殿焦心勞思忘寢與食其勤至矣雖大<lb/>
禹克勤於邦文王不遑暇食何以過此誠可喜者臣聞<lb/>
古之人君徒自勤勞而無道以揆之則大或至於叢脞<lb/>
小或至於伺察故漢宣帝厲精政事而失之於雜霸明<lb/>
<pb n="KR2b0029_WYG_005-3b"/>
帝勤心不怠而失之於慧察今陛下躬行勤勞臣願揆<lb/>
之以道陛下鑒言路壅塞之弊虛懐納諫屈已求言開<lb/>
不諱之路杜羣枉之門親擇耳目之官博通幽隐之情<lb/>
其聽言亦至矣雖舜之好問禹拜昌言何以過此誠可<lb/>
喜者臣聞古之人君徒能聽言而無㫁以行之則雖有<lb/>
聽言之名而無用言之實故漢文帝知賈生之才惑於<lb/>
絳灌而不能用成帝知王章之直弗忍於王鳳而不能<lb/>
用今陛下聽言已廣臣願行之以㫁夫不能將之以德<lb/>
<pb n="KR2b0029_WYG_005-4a"/>
則儉不中禮其弊也固不能揆之以道則勞而無功其<lb/>
弊也煩不能行之以斷則依違不决其弊也惑臣所謂<lb/>
未可喜者此也夫人君之所以治天下者有要道焉正<lb/>
心誠意公聽並觀息慮以應萬變虛心以照庶事用宰<lb/>
相以董百官用百官以治萬民優游無擾垂拱仰成此<lb/>
要道也予奪自我廢置自我生殺自我威福自我大柄<lb/>
不假於人勢利不移於下此至權也二者既得則羣下<lb/>
不敢為私邪四方不敢為欺蔽可以不勞而成無為而<lb/>
<pb n="KR2b0029_WYG_005-4b"/>
治矣今陛下有欲治之意而未知致治之具知王道之<lb/>
要而未知大權之尊有好言之誠而無用言之實有兼<lb/>
聽之博而無獨斷之果方且專事謙遜深自晦匿委政<lb/>
大臣無所専决遇事則可否不斷聽言則善惡無擇去<lb/>
邪未能無疑賞善未能必用或主於先入之言或牽於<lb/>
大臣之私知己行之非不能决知國事之是未克行執<lb/>
政専權率意自私不慎差除罔卹公議或非才而聚遷<lb/>
或有罪而見庇或衆所謂可為而不為長此不已日浸<lb/>
<pb n="KR2b0029_WYG_005-5a"/>
月滋臣恐威權日替聰明欺蔽奸偽得行言路壅塞忠<lb/>
直者以孤特寡助而見斥敢言者以沮毁擯陷而被譴<lb/>
小人得以害君子讒謗得以誣忠良陛下孤立於上臺<lb/>
諫備位於下徃日之弊未除今日之患又甚矣可為深<lb/>
憂者此也夫人君之所以維持天下者綱紀法度也所<lb/>
以厲世磨鈍者慶賞刑威也綱紀不立則國日削法度<lb/>
不更則弊滋甚爵賞妄施則為善者不勸刑罰不中則<lb/>
為惡者不畏四者之失則萬事廢弛好惡不明四方解<lb/>
<pb n="KR2b0029_WYG_005-5b"/>
體天下失望此誠治亂之原安危之機也今朝廷樂因<lb/>
循之易而重於變更務姑息之愛而憚於裁抑以循常<lb/>
守故為中和以避怨養恩為得計綱紀弛而不振法度<lb/>
壞而不修進賢黜奸未當於人心發號施令未孚於天<lb/>
下冗濫不抑而奸邪未盡退聴名器不慎而僥倖未盡<lb/>
革心禮教不立亷耻尚寡誕謾未悛風俗尤薄臣恐國<lb/>
勢日以削弱政事日以紊亂内之不治奚暇治外邇之<lb/>
不能奚暇柔逺何以革前日之弊何以致中興之業哉<lb/>
<pb n="KR2b0029_WYG_005-6a"/>
可為深憂者此也陛下以堯舜禹湯之資鋭意圖治而<lb/>
二三大臣不能同寅協恭輔成聖德紀綱國體使聖主<lb/>
獨焦勞於巖廊之上而四方萬里無所觀瞻於下是執<lb/>
事者之過也伏願陛下益留聖心思日孜孜念其所當<lb/>
慮而終之以無慮思其未可喜而終之以可喜慎其所<lb/>
深憂而終之於無憂使人主之勢日隆朝廷之政日新<lb/>
威權尊而下莫敢欺紀綱立而人莫敢犯可以使小人<lb/>
不斥而自退可以使彊敵不戰而自服矣惟陛下留神<lb/>
<pb n="KR2b0029_WYG_005-6b"/>
省察奉聖㫖余應求特賜章服<lb/>
二日手詔朕嗣承丕緒夙夜兢惕思所以撫綏四海惠<lb/>
養元元以為無窮之計而冦戎弗靖未能偃兵故將起<lb/>
天下之師以振國威然而興師十萬日費千金方今積<lb/>
弊之後朕雖痛自刻勵罔敢汰侈罷斥浮冗粗給經費<lb/>
其于師旅之用誠未有以贍之也昔漢帝募民入粟塞<lb/>
下而師賴以濟今朕上為祖宗社稷之重將以定中興<lb/>
之業下為億兆蒼生之衆將以圖休息之期此忠臣義<lb/>
<pb n="KR2b0029_WYG_005-7a"/>
士協濟艱難之秋也應天下士民上户有能推其財穀<lb/>
贏餘以佐軍興者仰州縣聽其自願不得抑勒不以多<lb/>
寡别項儲蓄専以充募兵養士之費具數申樞宻院各<lb/>
以名聞朕將等第推恩以為忠義之勸故兹詔示想宜<lb/>
知悉　聖㫖將來調發諸路防秋人兵仰安撫諸司各<lb/>
辦半年錢糧變轉輕貨管押隨軍　聖㫖王易簡係東<lb/>
宫讀官見係資政殿大學士提舉龍徳宫其請給人從<lb/>
恩數並依簽書樞宻院條例施行　顔岐賜進士出身<lb/>
<pb n="KR2b0029_WYG_005-7b"/>
除中書舎人户部尚書參謝行宫轉運使燕瑛乞在外<lb/>
宫觀奉聖㫖依奏差提舉南京鴻慶宫<lb/>
三日聖㫖所招敢勇皆非驍勇之士其間正兵多逃竄<lb/>
以應募僥倖大失軍政往往作盗賊嘯聚可速行措置<lb/>
其正兵弓箭手許投換法亦宜改正一遵祖宗舊制<lb/>
右諫議大夫楊時言伏見蔡京用事二十餘年蠧國害<lb/>
民幾危社稷人所切齒而論其罪者曾莫知其所本也<lb/>
葢京以紹述神宗為名實挾王安石以圖其利故推尊<lb/>
<pb n="KR2b0029_WYG_005-8a"/>
安石加以王爵配享孔子廟廷而京之所為自謂得安<lb/>
石之意使人毋得而議其小有異者則以不忠不孝之<lb/>
名目而痛加竄黜人皆結舌莫敢為言而京得以肆意<lb/>
矣然則致今日之禍者實安石有以啓之也臣謹按安<lb/>
石挟管商之術飾六義以文奸言變亂祖宗法度當時<lb/>
司馬光已言其為害之甚當見於數十年之後今日之<lb/>
事若合符契其著為邪説以塗學者耳目敗壊其心術<lb/>
者不可縷數姑即其為今日之害尤甚者一二以明之<lb/>
<pb n="KR2b0029_WYG_005-8b"/>
則其為邪説可見矣昔神宗皇帝嘗稱美漢文惜百金<lb/>
以罷露臺曰朕為天下守財耳此慎乃儉徳惟懐永圖<lb/>
正宜將順安石乃言陛下能以堯舜之道治天下雖竭<lb/>
天下以自奉不為過守財之言非正理曾不知夫茅茨<lb/>
土階未嘗竭天下以自奉其稱禹曰克儉於家則竭天<lb/>
下以自奉者必非堯舜之道其後王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>朱勔借其説以<lb/>
應奉花石之事竭天下之力號為享上實安石竭天下<lb/>
自奉之説有以倡之也有釋鳬鷖守成之詩於末章則<lb/>
<pb n="KR2b0029_WYG_005-9a"/>
以為以道守成者役使羣動泰而不為驕宰制萬物費<lb/>
而不為侈孰弊弊然以愛物為事夫鳬鷖之五章特曰<lb/>
鳬鷖在亶公尸來止熏熏㫖酒欣欣燔炙芬芬公尸燕<lb/>
飲無有後艱自古釋之者未有泰而不為驕費而不為<lb/>
侈之説也安石獨倡為此説以啓人主之侈心其後蔡<lb/>
京輩輕貨妄用専以侈靡為事葢祖此説耳則安石邪<lb/>
説之害豈不甚哉臣伏望睿㫖斷王安石學術之謬追<lb/>
奪王爵詔中外毁去配享之像使邪説淫辭不為學者<lb/>
<pb n="KR2b0029_WYG_005-9b"/>
之惑實天下萬世之幸奉聖㫖王安石合依鄭康成等<lb/>
例從祀孔子廟廷令禮部改正施行　盛章先次落職<lb/>
蔡鞗為係駙馬都尉特免逺竄蔡行移洪州安置脩潭<lb/>
州修衡州絛郡州居住攸永州安置其子各令隨侍前<lb/>
去　吏部侍郎鄧雍乞宫觀聖㫖除龍圖閣學士提舉<lb/>
鴻慶宫徽猷閣直學士任熈明轉一官致仕　聖㫖學<lb/>
官馮檝雷觀並與外任宫觀差遣<lb/>
四日駕幸寧徳宫　制檢校少𫝊應道軍節度朱孝孫<lb/>
<pb n="KR2b0029_WYG_005-10a"/>
授右金吾衛上將軍節度使錢景臻劉宗元各換左金<lb/>
吾衛上將軍劉敷劉敏錢忱張楙王舜臣並換授右金<lb/>
吾衞上將軍<lb/>
五日臣僚上言頃者奸臣用事子弟親戚本無才學夤<lb/>
縁冒寵超躐顯位其甚者已賜罷黜有幸免者若蔡京<lb/>
之甥徽猷閣待制馮躬厚壻顯謨閣直學士葉著孫胥<lb/>
校書即郭南仲王黼弟前右文殿修撰王聿壻直龍圖<lb/>
閣葛五經王安中之子直龍圖閣辟疆辟先壻三門輦<lb/>
<pb n="KR2b0029_WYG_005-10b"/>
運趙竒妻之妹夫直祕閣霍知白朱勔之壻朝散大夫<lb/>
周審言迪功郎馬震蔡攸妻弟軍器少監宋晸孟昌齡<lb/>
孫開封府儀曹孟鉞或冒從官貼職之榮或膺任使宫<lb/>
祠之職未蒙斥免士論怫欝伏望禠罷送吏部又言昨<lb/>
者蔡攸以弄臣孽子竊用威柄優以爵祿隂結死黨一<lb/>
時嗜利好進如馮温舒劉僴吴鏜徐時彦潘杲程俱宋<lb/>
晸之徒極力傾附為之腹心朝夕造門謀議秘宻根株<lb/>
牽連互相推引侫䛕子弟交結僮僕但知有蔡氏不知<lb/>
<pb n="KR2b0029_WYG_005-11a"/>
有朝廷搢紳切齒側目無敢言者故假隨上皇行宫南<lb/>
去此曹遁走從之者大半則其黨背國忘君有素可知<lb/>
矣今杲俱已廢停而温舒未蒙誅責僴猶列侍從鏜竊<lb/>
食宫祠時彦尚待堂除晸尤汙穢無行尚為監貳未賜<lb/>
斥逐非所以戒貪侫也吏部供到馮温舒已勒停吴鏜<lb/>
己降一官落職潘杲程俱已並追五官勒停王聿管勾<lb/>
崇福宫周審言已落職送吏部宋晸見將作少監奉聖<lb/>
㫖葉著降充顯謨閣待制馮躬厚劉僴降充秘閣修撰<lb/>
<pb n="KR2b0029_WYG_005-11b"/>
葛立經王辟疆王辟光霍知白並落職内霍知白趙竒<lb/>
宋晸孟鉞並放罷郭南仲馬震徐時彦依放罷人例施<lb/>
行　臣僚上言祖宗時惟諸王宫各置教授比年已來<lb/>
而后妃帝姫宅亦有之坐糜廩祿以蠧邦用乞詔有司<lb/>
凢教授非祖宗舊法所置者悉行减罷奉聖㫖依　聖<lb/>
㫖朱勔家補授使臣等計一百五十餘員多係本家親<lb/>
戚及奴僕勾當人園子等除請筆直取到他處人吏不<lb/>
以有無官資令歸元來去處外其冗占使臣等逐一勾<lb/>
<pb n="KR2b0029_WYG_005-12a"/>
收告敕付身具補授因依繳申尚書省　御史中丞陳<lb/>
過庭奏臣聞太學賢士之關禮義之所自出今也學官<lb/>
相詬於上諸生相毆於下甚者諸生奮袂而競前祭酒<lb/>
奉頭而竄避敗壊風教一何甚耶且朝廷大臣進退出<lb/>
處理之常也學正馮檝楊言以為是博士雷觀痛詆以<lb/>
為非喧争紏訐甚於街童巷婦之相詈辱者除本臺見<lb/>
行體究外不識學徒何所取法乎五經之訓義禮淵㣲<lb/>
後人所見不同或是或否諸家所不能免也是者必指<lb/>
<pb n="KR2b0029_WYG_005-12b"/>
為正論否者必指為邪説此乃近世一偏之辭非萬世<lb/>
之通論自蔡京擅政専尚王氏之學凡蘇氏之學悉以<lb/>
為邪説而禁之近罷此禁通用蘇氏之學各取所長而<lb/>
去所短也祭酒楊時矯枉太過復論王氏為邪説此又<lb/>
非也致使諸生集衆直造祭酒位次欲見而詆之時若<lb/>
不自引避必致生事又有時中齋生姓葉者黨王氏之<lb/>
學止善齋生姓沈者黨蘇氏之學至相毆擊其人稍衆<lb/>
庠序事體固當如是耶臣伏望聖慈裁酌如祭酒楊時<lb/>
<pb n="KR2b0029_WYG_005-13a"/>
偏見曲説徳不足以服衆學正馮檝博士雷觀輕浮争<lb/>
競大失生儒之體欲乞指揮並行斥責又諸生鼓倡集<lb/>
衆為首之人及兩齋相毆擊者亦乞下所隷根究姓名<lb/>
重行屏斥庶㡬朋黨不立争訟不生而使學者樂道向<lb/>
方不陷於刑辟豈勝幸甚奉聖㫖御史臺差官體究既<lb/>
而詔並與外任監當　監察御史余應求奏伏覩四月<lb/>
二十五日勅開封尹王時雍奏奉御寳批御前留住使<lb/>
喚西兵數内蔡宗等三人開封府禁勘並不曾刦盜其<lb/>
<pb n="KR2b0029_WYG_005-13b"/>
捉事使臣范振亂捉平人可依理施行又言上件人係<lb/>
屬京畿河北河東制置使司盧功裔承宣下當直又言<lb/>
今來止因被盜人暮夜錯認賊人頭面以致范振渉疑<lb/>
收捉又言近年官司類以御前二字刦持上下今陛下<lb/>
以天下為一家六軍之衆當齊以一法不可更分御前<lb/>
使喚之人以失其餘軍士之心兼自來權貴之家及諸<lb/>
局分多占蔽手下人盜博縱恣稍加䋲治反遭屈辱懲<lb/>
革此風誠在今日又言待罪天府不能戢盜以此罪臣<lb/>
<pb n="KR2b0029_WYG_005-14a"/>
孰曰不宜奉聖㫖放罪臣嘗以時雍柔侫取容阿諛順<lb/>
㫖不謂其遇事乃能條析詳眀抗直不撓如此此葢陛<lb/>
下盛德兼容能受讜直故往時柔佞阿諛之徒亦知革<lb/>
心激昻自奮知無不言以副陛下求言之意主聖臣直<lb/>
此可為陛下賀者然臣詳觀時雍所奏非特自請待罪<lb/>
而已其言捉事使人因被盜人錯認渉疑收捉則是范<lb/>
振非亂捉平人無罪可施行也其言近年官司類以御<lb/>
前二字刦持上下及不可更分御前使喚之人又權貴<lb/>
<pb n="KR2b0029_WYG_005-14b"/>
諸局占蔽手下人則是近年宦官用事凌轢百司其弊<lb/>
皆若此也范振宜在釋放此事宜在懲革今所降詔㫖<lb/>
但赦時雍所待之罪而已至若范振則見取勘具案所<lb/>
陳之弊未有指揮禁戢臣誠未喻然臣又有深可疑者<lb/>
夫以當直軍人犯公事而乞降御寳以被盜人錯認而<lb/>
云亂捉平人以宦者當直兵士而稱御前使喚此皆可<lb/>
深疑者也奏請之臣以㣲末私事輙敢誣罔聖眀其罪<lb/>
固不可容誅而陛下又為之作御前使喚之名特降御<lb/>
<pb n="KR2b0029_WYG_005-15a"/>
寳行下則其失又甚矣陛下往者下詔有曰不信任中<lb/>
人言猶在耳今乃遽信其言為之委曲批降如此謂之<lb/>
不信乎陛下即位之初内侍言恐懼畏避不敢輙干以<lb/>
私天下之人謂之聖眀曾未數月遽復為此深可駭愕<lb/>
事有甚㣲而所係甚大不得不治其萌芽至已著而言<lb/>
之則用力雖多不可救矣若果行此時雍第知雖有真<lb/>
盜贓証不眀不敢復補而不知宦者之權自此浸盛御<lb/>
前之名日以増重而以私事求請御寳者何所不至也<lb/>
<pb n="KR2b0029_WYG_005-15b"/>
陛下之失已無所及自今若此等類一切杜絶敢以私<lb/>
事干請御寳者重寘於法然後正盧功裔誣罔奏請之<lb/>
大罪眀范振渉疑收捉之無辜其時雍所陳懲革之風<lb/>
嚴加禁約庻㡬抑宦者尊主威絶習近請謁欺弊之原<lb/>
伸百司屈辱刦持之弊不勝幸甚取進止　監察御史<lb/>
余應求奏臣伏覩刑部關報百姓管和軍人李進並為<lb/>
撰造語言騰播惑衆各决脊杖二十管和廣南編管李<lb/>
進配沙門島臣竊謂此二人所造語言惑衆之事必渉<lb/>
<pb n="KR2b0029_WYG_005-16a"/>
重害可以欺惑民庻若不重行責罰無以懲後雖陛下<lb/>
仁恵寛厚亦必威之以刑也續又見報乃得二人之語<lb/>
因言守城未得功賞管和云隨上皇走底健兒却轉兩<lb/>
三資保䕶國家宗廟社稷却休李進又云李樞宻奏下<lb/>
司禦人請受却被徐相公諫了知他争了多少以臣觀<lb/>
之此皆愚民無知之常談豈足惑衆别毋奸惡不須窮<lb/>
劾若欲薄治杖之足矣今以重罪編配海島使兩家之<lb/>
人分散流徙此乃下死罪一等之刑施於無知愚民誠<lb/>
<pb n="KR2b0029_WYG_005-16b"/>
為太過陛下仁愛百姓豈忍為此臣又聞往者八廂察<lb/>
事之人隂取民間語言官司公事言之於上却作訪聞<lb/>
行下有司根治謂之貌過其情偽虛實皆未可知既下<lb/>
有司官吏承望風㫖無不附㑹煅煉証成其罪能自辯<lb/>
眀者百無一二中外患之此於聖眀之朝所宜懲革者<lb/>
也今管和李進之事必是八廂察事貌過若果有此語<lb/>
亦不足重罪也况又有詐偽不可知者乎或者二人意<lb/>
望功賞為此語言計察事之人言之庻㡬僥倖或者察<lb/>
<pb n="KR2b0029_WYG_005-17a"/>
事之人與此二人有仇自為此言以中傷之或者又有<lb/>
奸人離間宰職故為宰臣樞府紛争之語以疑陛下之<lb/>
意此皆不可知者也為陛下計莫若置而不問今既加<lb/>
以重刑不可追改至若編配之罪尚冀陛下寛之後有<lb/>
似此亦乞聖眀更加詳慎取進止<lb/>
六日聖㫖余應求言事迎合大臣可與外内河北知州<lb/>
差遣范宗尹填見闕日下供職余應求日下出門　御<lb/>
史中丞陳過庭奏新除右正言許景衡乃臣同堂妺夫<lb/>
<pb n="KR2b0029_WYG_005-17b"/>
早晚供職於䑓諌事相闗連同在言路實有妨嫌欲乞<lb/>
罷免中丞職事奉聖㫖許景衡除太常少卿殿中侍御<lb/>
史徐秉哲行右正言　邵溥徐户部侍郎<lb/>
七日聖㫖自崇觀以來創置局務如禮器制造道史聖<lb/>
濟内經校正瑞應進奉白身協律提舉眀堂所類皆是<lb/>
京攸父子竊權泛濫推賞去處可依臣僚上言裁抑與<lb/>
楊戬王黼濫賞指揮一例施行務從酌中以安人情仍<lb/>
通報日下施行　祕書少監安扶召試中書舎人新除<lb/>
<pb n="KR2b0029_WYG_005-18a"/>
户部侍郎張慤依舊河北都轉運使　監察御史胡舜<lb/>
陟奏臣竊謂大臣之事君其去有三諌不行言不聽膏<lb/>
澤不下於民一宜去也讒言得以間君子妄譽得以進<lb/>
無功而禮貌衰焉二宜去也支體廢憊心志凋喪嬰疹<lb/>
飲藥不任國事三宜去也非是三者其去無義若曰議<lb/>
事不合而去則是欲其同不欲其和也無所可否之謂<lb/>
同可否相濟之謂和同如琴瑟専一不可聽也和如五<lb/>
味相和可以食矣胡不去其欲人同已之心而務可否<lb/>
<pb n="KR2b0029_WYG_005-18b"/>
之相濟可則行否則止無所適莫是謂至公何必以異<lb/>
同而决去就哉若曰君有所詰責而去人非堯舜其誰<lb/>
無過君有過臣且諫之臣有過君弗得問㡬於臣强凢<lb/>
過之大者固不可為過之小者閤門待罪足矣安用輕<lb/>
去陛下尊禮大臣曲盡體貌虛懐聽納言無不從讒佞<lb/>
不敢肆其間異意無所幸其失有君如此難遇之時也<lb/>
又况强敵為患邉鄙未寧河東累月之圍正圖應援河<lb/>
北防秋之具尤在講求聖躬焦勞於上黎元仰望於下<lb/>
<pb n="KR2b0029_WYG_005-19a"/>
大臣曾不恤此惟以議論不合而去以小過見責而去<lb/>
體國之義當如是乎今日有大臣挈家離府第者眀日<lb/>
又有大臣挈家出國門者上煩睿慈曲折調和王人絡<lb/>
繹奔走道路士庻觀之抵掌太息外國聞之往往見笑<lb/>
使其去之有義其去何傷但不當於義理而徒為紛紛<lb/>
故有駭於視聽伏望陛下責以大義使各安職務罄公<lb/>
心協濟事業取進止　胡舜陟又奏竊觀陛下逺鑒漢<lb/>
唐近法祖宗痛抑宦官之權而有罪者斥之此實祖宗<lb/>
<pb n="KR2b0029_WYG_005-19b"/>
之福然猶有小人尚蒙任使李彀是也按彀暴悍慘酷<lb/>
猶於虎狼冒於貨賄恣為不法與童貫譚稹梁方平輩<lb/>
世號為十惡昔置東莊北宅窮奢極侈令翟祐之等盜<lb/>
官栰巨材以營堂室厮役兵匠計工數萬又磨河堤取<lb/>
水為池又盜官玉令陳宗妙等造帶及器物强買人户<lb/>
劉宗愿屋産而低償其值於軍器所前後盜用官錢不<lb/>
計其數其甚則竊弄權柄自作威福上皇御筆放逐使<lb/>
臣史義彀輙追還以一時私怨勒停翟通責降晁敏中<lb/>
<pb n="KR2b0029_WYG_005-20a"/>
等人皆側目恐遭毒螫上皇以其罪大嘗盡禠其官盡<lb/>
没其别業陛下棄咎錄用是為隆恩宜其改行仰副委<lb/>
任訪聞提舉京城肆行殘鷙給予不時而廣固廣備指<lb/>
揮逃者過半招填者不至濠寨官不勝其苦有致仕者<lb/>
董役使臣皆以其家私工充之未嘗督役而虛竊廩祿<lb/>
以城兵私用日不减百人其妄作如此必至誤事復聞<lb/>
彀屢獻花果及獻錢於禁中多為釣具以奉游幸此皆<lb/>
前日内侍應奉之具今日復啓其端原其用心尤為可<lb/>
<pb n="KR2b0029_WYG_005-20b"/>
惡唐仇士良教中人事主之術曰天子不可令閒暇暇<lb/>
必觀書見儒臣則又納諫智慮深逺减玩好省游幸吾<lb/>
屬恩且薄而權輕矣為諸君計莫若殖財貨盛鷹馬日<lb/>
以毬獵聲色蠱其心極侈靡使悦不知息則必斥經術<lb/>
闇外事萬幾在我恩澤權力欲焉往哉彀欲以士良之<lb/>
術熒惑陛下竊恩寵而據權勢殊不知陛下素儉寡慾<lb/>
得於天縱紛華盛麗不入聖心雖有士良之巧計不能<lb/>
惑也彀之用心如此罪莫大焉今雖罷睿思殿職事而<lb/>
<pb n="KR2b0029_WYG_005-21a"/>
其子尚在内與之傳導語言時乞宣喚萬一使之親近<lb/>
為害可勝言哉此奸人之雄國之巨賊伏望睿斷特行<lb/>
竄斥與貫稹等同科天下幸甚　胡舜陟又言伏見朝<lb/>
廷訪聞蔡攸見在鄭州不即上道令本路提刑司催促<lb/>
起發隨侍臣竊謂朝受命夕引道人臣之義也冬温夏<lb/>
凉昏定晨省人子之孝也攸負罪至重公議不容陛下<lb/>
姑寘之輕典恩徳隆厚固宜奉命省愆不遑啓處而乃<lb/>
驕蹇自肆遲留近郡至煩特㫖差官督迫而後行則是<lb/>
<pb n="KR2b0029_WYG_005-21b"/>
慢上違令失人臣之義也攸平昔不孝視父如仇惡言<lb/>
醜詆無所不至今見其父以罪投竄往往快之故始乞<lb/>
隨侍者姑欲自逭罪戾終不肯往者乃不孝之真情如<lb/>
是則絶三綱廢五常禽獸之不若也頃金人犯闕日望<lb/>
四方勤王之師以濟緩急上皇南幸亦未嘗一日忘陛<lb/>
下必欲師旅来䕶京城攸為宫謝行宫使司輙降劄子<lb/>
忘稱聖㫖杭越江東將兵逐州土兵弓手並未得團結<lb/>
起發聽候指揮使喚又令鎮江府及泗州有已發遣經<lb/>
<pb n="KR2b0029_WYG_005-22a"/>
過人並截留原攸此計必幸京師不守留東南之兵以<lb/>
自衛用心如此不忠莫大焉攸為臣則不忠為子則不<lb/>
孝得罪於名教無所容於天地之間豈典型之可貸乎<lb/>
伏乞徙攸嶺表逺惡之所以為亂臣賊子之戒取進止<lb/>
五月八日聖㫖惠柔民王賓李良祐張有極石悈鄧紹<lb/>
蜜孫黙王愈並發來赴闕　户部尚書聶山試開封尹<lb/>
恩數依尚書　臣僚上言臣聞善除惡者如去草之絶<lb/>
根不善除惡者如養虎之遺患其為禍為福非不皎然<lb/>
<pb n="KR2b0029_WYG_005-22b"/>
易見自昔人國之失而莫救者依違牽制坐視不忍决<lb/>
也臣謹按蔡攸大罪有七其小者擢髪莫數不復道也<lb/>
以樞宻之臣為俳優鄙賤之事淫言媟語巧發應機怪<lb/>
服異装安排獻笑出入禁闥沉酣燕游處男女合避之<lb/>
嫌犯君臣至嚴之分閫閾不限堂階陵替攸之罪一也<lb/>
盜柄鬻恩援引死黨父子兄弟自相戈矛伐異黨同門<lb/>
分楚越及京謫衡州有㫖令攸隨侍自當聞命就道乃<lb/>
頓迹滎陽積日不發既不順於其君復不孝於其父攸<lb/>
<pb n="KR2b0029_WYG_005-23a"/>
之罪二也朋比中官握臂交膝既昵私恩互輸誠款一<lb/>
推一挽呼吸相助攸之罪三也幽燕之役開釁啟戎以<lb/>
方爭為恢復以正擾為撫定以溈平澶營要害控扼之<lb/>
地捐之金人蜂蠆在懐虎兕出檻猶且公肆誕謾以為<lb/>
百世偉績酬功之際超取上資國公帝師一舉而委之<lb/>
偃蹇傲睨居之不疑攸之罪四也敵既渝約詭謀日彰<lb/>
藥師負恩逆迹又著帥臣將校章疏迭來自去年秋抄<lb/>
中朝士大夫已窺竊私語知禍必至而攸帷幄謀臣邉<lb/>
<pb n="KR2b0029_WYG_005-23b"/>
機在手縱使不敏造形亦悟而乃蔽藏覆匿不告於朝<lb/>
惴惴然惟恐前日罔功冒賞奸迹呈露至使金人長驅<lb/>
藥師助叛畿邑為之驛騷兩路罹其荼毒聖主宵旰生<lb/>
民瘡痍伊誰致之攸之罪五也攸知有必至之禍不告<lb/>
於朝不謀於君上乃自汲汲為妻孥念其家所蓄器皿<lb/>
金銀首飾之類先自銷鎔為輕装計及敵將至卷室而<lb/>
東襁褓之子茍所愛者悉擕以往猶偃然肆語曰得㫖<lb/>
扈上皇駕縱使當時懇告得命亦合留家屬京城與國<lb/>
<pb n="KR2b0029_WYG_005-24a"/>
均憂臣頃在外州見潤州人来云六夫人某日出某寺<lb/>
觀燒香六夫人與詔使待制詔使修撰某日過江回去<lb/>
葢攸之妻與子也回之日實二月二十四日在上皇回<lb/>
鑾渡江之後其避危圖安反覆熟慮直至於是夫為君<lb/>
為宗社為萬姓謀其忽如彼為妻為子為婢妾計其審<lb/>
如此人臣不忠復有甚於此乎攸之罪六也上皇既傳<lb/>
位陛下則陛下神眀主矣凢戴天覆地而為人者孰不<lb/>
稽首曰吾君也况身為輔臣乎况前日職在樞機實本<lb/>
<pb n="KR2b0029_WYG_005-24b"/>
兵柄曰戰曰守此實司之可須臾離乎今外州兵馬都<lb/>
監小邑巡尉冦至而逃比之他官罪固加等若廟謀兵<lb/>
機所寄先衆而遁當如何哉攸之罪七也攸罪有七天<lb/>
下共知其前四罪縱付寛典在祖宗時亦合投荒其後<lb/>
三罪則匿冦祕禍殘我生民芘身謀家忘我宗社蔑君<lb/>
臣之義擲本兵之柄自古人臣有此三惡其可復容於<lb/>
覆幬間乎若不早行誅殛其如祖宗何其如天下後世<lb/>
何昔唐五王不誅武三思陷唐室以再亂曾不知桃上<lb/>
<pb n="KR2b0029_WYG_005-25a"/>
之蟲角翼復生潜飛深宫大肆吞噬可不戒哉攸之奸<lb/>
狡詭祕公卿大臣有堕計中而不悟者臣度其不一二<lb/>
年必有為之游説始許及門旋遂造室厠足有地奸計<lb/>
即行鈎引支黨同惡相濟蕭墻之禍起於意外是時雖<lb/>
自愴悔噬臍何及欲望陛下大眀典刑以絶後患如散<lb/>
官各置湖外誠不足以塞天下之紛紛奉聖㫖移潯州<lb/>
安置　聖㫖開封府官屬並係王革所辟及所委用革<lb/>
以虐民罷斥而官屬尚存未協民心可並罷别與差遣<lb/>
<pb n="KR2b0029_WYG_005-25b"/>
令聶山别行踏逐以聞<lb/>
九日制曰朕躬承慈訓嗣守丕基渉道未深為日尚寡<lb/>
屬兵戎之侵軼徧河山而驛騷賴宗廟社稷之靈掃欃<lb/>
槍而盡矣繄將帥士民之力保金湯以屹然三關底寧<lb/>
萬姓胥悦惟舜嗣位厯試諸艱而天付予庻其在此有<lb/>
慙否徳乃纉武功爰念黎元遭焚刦之憂師旅竭轉輸<lb/>
之苦丁壯勇於扞禦老弱疲於給軍田野蕭條既失耕<lb/>
桑之候體骸撑拒或罹鋒鏑之災痛在朕心罪非爾衆<lb/>
<pb n="KR2b0029_WYG_005-26a"/>
宜敷慶澤用釋艱虞應河北路州軍限徳音到日云云<lb/>
死罪减等餘無輕重並放嗚呼信順獲助於天人克平<lb/>
禍亂赦宥取法於雷雨期共恩休咨爾一方體予至意<lb/>
密祕書省正字張燾奏臣乃知樞宻院李綱之妻弟乞<lb/>
依唐源乾曜為侍中故事子弟補外明詔在位許自臣<lb/>
始奉聖㫖不允<lb/>
十日聖㫖胡寅上殿奏對審詳所陳可采與改合人官<lb/>
仍與在京差遣　左諫議大夫馮澥言臣聞太學者道<lb/>
<pb n="KR2b0029_WYG_005-26b"/>
義之所由出風化之源賢士之關也博士講眀訓迪於<lb/>
上子弟切磋琢磨於下委委蛇蛇人無異論此誠太學<lb/>
之盛也國家自崇觀以来行貢試之法而鄉舉里選徒<lb/>
蹈虛文自是士失所守而太學教養之法一切不振士<lb/>
不自重務為輕浮博士先生狃於黨與各自為説無復<lb/>
至當煽以成風附王氏之學則醜詆元祐之文附元祐<lb/>
之學則譏誚王氏之説流風至此頽敝莫回茲今日之<lb/>
大患也比者朝廷罷元祐學術之禁不專王氏之學陛<lb/>
<pb n="KR2b0029_WYG_005-27a"/>
下固欲中立不倚立經之㫖惟其説通者取之其謬者<lb/>
舎之不主於一此固甚盛之舉也臣訪聞太學校試去<lb/>
取於其上者或主一偏之説守經肄業於其下者或執<lb/>
一偏之見上下嘵嘵甚非陛下開設學校教養多士之<lb/>
意臣又聞臣僚上言乞罷安石配享而謂安石之説為<lb/>
邪説朝廷從言者請罷安石配享而列於從祀此固公<lb/>
議所在其誰以為不然若言者以安石之説為邪説則<lb/>
過矣安石之釋經固不能無失也夫孟子所謂息邪説<lb/>
<pb n="KR2b0029_WYG_005-27b"/>
者謂楊朱墨翟之言若以安石之説便同楊墨之言為<lb/>
邪説則復當禁之此所以起學者之謗而致為紛紛也<lb/>
士之擔簦負笈趨於天子之學以就教養者非特欲以<lb/>
進取爵祿為心亦顧其所養所學與操守者何如耳今<lb/>
科舉在邇為士者若引用王氏之説有司懐私便為邪<lb/>
説而黜落之則其利害所係甚重臣固不得不論也臣<lb/>
願陛下眀詔有司訓勅中外凢學校科舉考校去取不<lb/>
得専主元祐之學亦不得専主王氏之學或傳註或已<lb/>
<pb n="KR2b0029_WYG_005-28a"/>
説惟其説之當理而已倘有司輙敢以私好惡去取者<lb/>
乞重賜斥責庻使天下學者曉然無惑而庠序多士得<lb/>
以安其心矣奉聖㫖依奏　御史中丞陳過庭言吏部<lb/>
比他曹最為繁劇郎官方元若又兼權舎人致使天官<lb/>
職事廢弛尤甚奉聖㫖方元若罷　權守禦使司擅補<lb/>
進武副尉二人御批付三省有惟辟作福惟辟作威大<lb/>
臣専權浸不可長之語李綱惶懼待罪綱退居定力院<lb/>
章十餘上輙批答不允遣使押入綱不得請即徑趨通<lb/>
<pb n="KR2b0029_WYG_005-28b"/>
津門欲東下上遣中使宣狎挽舟入城絡繹於道既歸<lb/>
府復鏁府門留之　監察御史唐恕闕可差河南運判<lb/>
齊之禮　監察御史余應求奏准尚書省劄子以臣言<lb/>
事迎合大臣與外内河北知州郡續准勅差權發遣衞<lb/>
州尋具狀奏聞以罰未當罪乞黜責奉聖㫖所乞不行<lb/>
疾速赴新任者臣固當仰體寛恩即日就道力自黽勉<lb/>
以圖報効臣愚區區尚有所言冒昧自陳惟陛下裁擇<lb/>
伏念臣一介寒士宦中都十年未嘗萌意進取爰自今<lb/>
<pb n="KR2b0029_WYG_005-29a"/>
春敵騎犯闕圍閉月餘朝廷之上講和用師之機兩無<lb/>
所决中外洶洶臣以忠憤所激忘其狂妄乞對便殿面<lb/>
陳講和用師之䇿三鎮不可割之利害不謂狂言偶合<lb/>
聖意特加開納後十餘日金人既退遽有風憲之除臣<lb/>
自揣於政府大臣無纎毫夤縁之助必是陛下誤以前<lb/>
日之言為臣可用首加親擢及受職以職事對面奉聖<lb/>
語云卿昨以校書郎論事嘉其忠直出自親擢非為大<lb/>
臣薦引則臣之遭遇陛下可謂特達矣在職踰兩月凢<lb/>
<pb n="KR2b0029_WYG_005-29b"/>
九覲清光每蒙戒飭以耳目之司不得觀望假以詞氣<lb/>
導之使言則陛下之責臣不為不至矣臣每思惟遇聖<lb/>
王當可言之時如此雖愚夫庸人亦欲自竭忠直以効<lb/>
拳拳况如臣親被識擢之尤深者乎若顧望而言揣合<lb/>
時事以求售而希進取則是臣之罪也是以奮不顧身<lb/>
知無不言雖詞切清躬牴牾大臣有所不避章𢾗十上<lb/>
言皆可復今月五日以急速事乞對陳國家之大計抑<lb/>
奸偽之已萌語雖激切而陛下無怒色及復詳欵至於<lb/>
<pb n="KR2b0029_WYG_005-30a"/>
移時最後一章以養親乞出懇請再三而陛下堅不許<lb/>
則陛下之能聽言亦不愧於古之聖帝明王矣臣退而<lb/>
自喜田野愚儒蒙被知遇一至於此雖王魏之遇唐太<lb/>
宗不足道也甫更一日而忠佞不同謂臣迎合大臣斥<lb/>
之外服付以近郡臣夙夜思度聖恩雖厚而於臣之罪<lb/>
實為未稱夫迎合之語固非臣之所敢辯若陛下親自<lb/>
用之親自棄之臣復何憾或者左右大臣於臣有不快<lb/>
巧發微中以投合陛下之意使陛下一旦逐言事之臣<lb/>
<pb n="KR2b0029_WYG_005-30b"/>
而臣受迎合之罪此臣所以懐疑懼之心欲止而終未<lb/>
能也若當日所陳誤䝉聽納如此則未可謂之迎合若<lb/>
聖意以為迎合則在所當謫近地知州郡非謫言者之<lb/>
故事陛下新政罰惡賞善當明功罪以厲搢紳今臣有<lb/>
罪而不責非所以戒狂妄也欲望特賜黜責以正罪罰<lb/>
奉聖㫖余應求懐奸觀望不可與河北郡可送吏部差<lb/>
逺小監當　右武大夫知東上閣門事王雲奉使斡喇<lb/>
布軍中迎請肅王金人拒之殺吏卒十九人奪馬十二<lb/>
<pb n="KR2b0029_WYG_005-31a"/>
匹已而納之以為誤幹喇布元約肅王至河而還至是<lb/>
倍約堅留王候交割三鎮而遣然王卒不能歸　五月<lb/>
六日以使人賈霆冉企有同來<lb/>
十一日臣僚上言徽猷閣待制蔡佃性資凶險加之貪<lb/>
暴素無所長本縁京攸族屬躐遷華要其奸佞皆出蔡<lb/>
氏諸子之右所至流毒無不被害昨知常州慿恃權勢<lb/>
贓汙狼籍賊害無辜毗陵之人欲食其肉乞賜重行貶<lb/>
逐以慰公議奉聖㫖蔡佃落職宫祠筠州居住　尚書<lb/>
<pb n="KR2b0029_WYG_005-31b"/>
省劄子新授職方員外郎秦檜今具錄到副本如後正<lb/>
月七日金人至城下初八日進狀太學正秦檜今具奏<lb/>
稟邊機事一金國興師乘鋭深入河朔諸郡堅壁固守<lb/>
彼進有大河之隔退慮諸城躡其後師老糧匱情見力<lb/>
屈然猶桀驁不遜重有要請伏望聖意㫁以大義與其<lb/>
所當與不宜示怯以自蹙削且如燕山一路是金國取<lb/>
諸契丹與之無害至於嵗幣須令彼能制契丹餘種不<lb/>
為邉害方許以祖宗與契丹之數竊聞仁宗與契丹結<lb/>
<pb n="KR2b0029_WYG_005-32a"/>
盟増添嵗幣亦是與之論夏國事伏乞檢㑹參酌施行<lb/>
一金國逺情巨測今日遣使求和又復渡兵隨至恐是<lb/>
設計以緩王師守禦之備伏望一面遣兵備守河仍急<lb/>
擊渡河兵使不得聨續以進又城上守備須早教閲不<lb/>
至臨事驚擾庻為穏便一金國遣使所求甚大此亦人<lb/>
情之常葢既興師深入不肯示怯空歸如聞朝廷前日<lb/>
與之議四鎮事百僚不得預聞審如所議坐失富強之<lb/>
地敵人貪心無厭得地而勢益強復不能保其不再犯<lb/>
<pb n="KR2b0029_WYG_005-32b"/>
邉今若與之議燕山及嵗幣當須集百官入議狀擇其<lb/>
當者載之盟書示信坦然無疑盖與所當與經久不渝<lb/>
一旦為茍且之計或多或少皆是失當終亦不能守伏<lb/>
望聖意速賜集議施行一金國使乞令止在外館使謀<lb/>
議不可許令入門仍不可引至殿階萬一開門致賊衝<lb/>
突或使人致殿階間有懐兵竊發之變其為患豈可支<lb/>
吾或云縋以入城以臣度之似又非禮伏望聖意詳酌<lb/>
施行又奏復奉聖㫖差充張邦昌下勾當公事臣昨於<lb/>
<pb n="KR2b0029_WYG_005-33a"/>
十二月二十四日陛下登寳位乞奉使大金意欲以陛<lb/>
下即政之事伐大金始謀破李鄴等割棄三鎮之説朝<lb/>
廷多事不果遣使至正月七日金人遣使至城下又於<lb/>
初八日進狀伏乞止割燕山一路並議定嵗幣今來張<lb/>
邦昌下勾當公事専為交割河北地界與臣前所進狀<lb/>
自相矛盾失臣本心於大金犯邉未有和議之時自乞<lb/>
奉使顯非避事今來和議已定而臣所行與所言不同<lb/>
非人臣事君之節伏望聖慈改差奉使棄三鎮人前去<lb/>
<pb n="KR2b0029_WYG_005-33b"/>
交割地界庻於事無窒碍如後有重難差使臣不敢辭<lb/>
又奏伏奉聖㫖除臣職方員外郎止為充張邦昌勾當<lb/>
公事因有此除竊惟主憂臣辱今天下有急非人臣貪<lb/>
進之時况割地界非得已之事縱使事畢亦不當受賜<lb/>
伏望追還誤恩奉聖㫖報行<lb/>
十二日手詔朕托位兆庻之上永念民惟邦本思所以<lb/>
憫恤安定之㑹有金人之難久未暇遑乃者减乘輿服<lb/>
御放宫女罷苑囿焚玩好務以率先天下减冗官澄濫<lb/>
<pb n="KR2b0029_WYG_005-34a"/>
賞汰貪吏為民除害又詔西通觧鹽以便商賈北復糧<lb/>
鈔以實邊鄙東興轉般以通漕運修舉法度惟恐不及<lb/>
方詔减上供收買之額蠲有司煩苛之令輕刑薄賦務<lb/>
安元元而田里之間愁痛未蘇倘不蠲革何以靖民今<lb/>
詢酌庻言疎剔衆弊舉其綱目以授四方朕賴天地宗<lb/>
社之靈與民休息慎守此志庻㡬太平詔到監司郡縣<lb/>
其悉力奉行應民所有疾苦不在此詔者許推類聞奏<lb/>
播告天下使知朕意一常賦之外横加糴買均糴貽糴<lb/>
<pb n="KR2b0029_WYG_005-34b"/>
結糴括糴其名甚衆惟以官告度牒之類等第科配已<lb/>
詔三省自靖康元年正月以来抛給諸路糴本並用寔<lb/>
錢仰今後州縣並須置塲不得復行科配監司互察違<lb/>
者許人越訢一税租加耗自有定法比年所在漕司抛<lb/>
椿者為明耗州縣暗樁者為暗耗亷吏以助經費貪吏<lb/>
以入公庫初則稍加數分後遂増過一倍今後並仰依<lb/>
省耗受納外如有増加升合别厫盛貯别厯收附之類<lb/>
受納官吏等並坐贓論知通監司故縱與同罪不覺察<lb/>
<pb n="KR2b0029_WYG_005-35a"/>
减三等一户口逃移合蠲租税吏避責罰相為蒙蔽或<lb/>
取於隣田謂之交渉户或取於交業之家謂之得産户<lb/>
或取於管税人謂之催税保長一户既逃害及隣保輾<lb/>
轉增加逃亾相繼應諸路逃田並令提刑司委逐縣知<lb/>
令根括在靖康元年正月以前者並令開落舊額租税<lb/>
不理為官吏殿最限一季許元逃户投狀歸業並與免<lb/>
舊來公私欠負限滿别召人承佃已上並與免起租税<lb/>
三科仍令提刑司専覺察奉行違慢官吏按劾以聞一<lb/>
<pb n="KR2b0029_WYG_005-35b"/>
州縣差保正副及保長其地分中如有租税逃移船栰<lb/>
抛失茶鹽透漏盗賊經由率皆任責又縁官吏乞取騷<lb/>
擾使令鞭撻甚衆是致人户被差望風逃避或互相論<lb/>
訴久不能定仰今後所在差役並須選定實業人差充<lb/>
不得容縱虛指以生弊倖應保正副合覺察私鑄令五<lb/>
家為保自此逐坊放城郭差坊正副承受文引追呼百<lb/>
端陪填錢物無所赴訴或析居逃移以避差役可應大<lb/>
觀元年以後所置坊正副等指揮更不施行一和預買<lb/>
<pb n="KR2b0029_WYG_005-36a"/>
絹本以利民比年以來或量支雜物或但給虛劵其害<lb/>
甚多今仰轉運司預取一路合依之數分下州縣通融<lb/>
常平司錢隔季籌辦其轉運司不以見錢而以他物不<lb/>
以正月而以他月給散者並以違制論一州縣市户非<lb/>
聖節不許借賃自有定制近來貪利以和雇和賃為名<lb/>
須索無厭或經隔年嵗不為給還又容縱公吏典賣使<lb/>
用以致民户供應不前窮困失業仰諸路提轉覺察除<lb/>
借依法㫁罪外其借借市户以和雇和賃為名者依借<lb/>
<pb n="KR2b0029_WYG_005-36b"/>
借法雇賃人舡車馬准此一土木之役傷財害民比來<lb/>
監司守令營造料率或取木植或差人夫或役禁旅或<lb/>
供上位或入私家又有分科寺觀認造亭榭之類百端<lb/>
騷擾仰應諸司並州縣除經殘破地分及諸路修建城<lb/>
璧樓櫓外餘並罷修造三年應日前科下修造物色並<lb/>
免納敢有因縁結絶未罷及尚有科催者並計所攴所<lb/>
催坐贓論應被受朝㫖修造准此一坑冶之興使民逐<lb/>
末有姦民因相仇恨遂假告發以懐良田至於科立重<lb/>
<pb n="KR2b0029_WYG_005-37a"/>
額不能輸納或至潜買金銀以為坑冶所出之物理宜<lb/>
蠲革應諸路坑冶仰常平司體究如實苖礦㣲細或舊<lb/>
有今無並從蠲减應買撲金塲並罷如出産浩瀚即相<lb/>
度差官監取施行一職田本以養亷理須有田然後催<lb/>
科訪聞諸路租存田亡者甚衆督責富民嵗代輸納深<lb/>
可矜憫仰提刑司隔州差官根括如無實田再差官覆<lb/>
視特與開落租額其有開落去䖏委提刑司將一州職<lb/>
田等第重均為額所委官根括不實如係知通監司職<lb/>
<pb n="KR2b0029_WYG_005-37b"/>
田者坐贓論餘官减一等一州縣賦入有常轉運司以<lb/>
上供平科為名盡將本州所入拘占致本州闕用或將<lb/>
軍兵月糧取於民户仰轉運司除諸州依格上供数外<lb/>
轉運司移用錢物不得侵逼本州有額上供所餘三分<lb/>
之一違者徒二年一諸州公庫約束周備近縁起發金<lb/>
銀深慮官吏因縁率歛以償所闕重困民刀可將錂道<lb/>
金銀更不起發其賞醋息錢特依舊法收入公庫仍令<lb/>
提刑司覺察嵗終具有無抑配科率聞奏一州縣官監<lb/>
<pb n="KR2b0029_WYG_005-38a"/>
酒務内有昨縁差官經制増添價錢重困民力可應縁<lb/>
經制司所添酒錢並罷一倉庫出納收頭子錢皆有定<lb/>
法東南九路昨縁盧宗原申請𢾗外増收重困民力可<lb/>
應宗原申請所添頭子錢並罷一京東科納免夫向縁<lb/>
人户就燕山借兊郭藥師錢物訪聞州縣尚行理索深<lb/>
可傷痛並與除放一京西昨縁張徽言王璹剏起新税<lb/>
已令御史䑓取索蠲减令來夏科在近可令本路將元<lb/>
増𢾗以十分為率先次减放四分餘候御史臺定到蠲<lb/>
<pb n="KR2b0029_WYG_005-38b"/>
减分數施行　聖㫖開封府差使臣前去追取蔡京蔡<lb/>
攸所寄宋㬇船金銀二百擔入京　王師與金人戰於<lb/>
榆次縣制置副使种師中死之初斡里雅布師還扺中山<lb/>
河間兩鎮兵民以死固守不肯下肅王張邦昌及割地<lb/>
使等躬至城下説諭即以矢石及之而退㳂邊諸郡亦<lb/>
然种師中因此進兵逼金人金人出境尼瑪哈之師至<lb/>
太原城下太原亦堅壁固守尼瑪哈屯兵圍之悉破諸<lb/>
縣為鎻城法因太原使内外不相通雖姚古進師復隆<lb/>
<pb n="KR2b0029_WYG_005-39a"/>
徳府威勝軍扼南北關累出兵有勝負而不能解太原<lb/>
之圍於是詔師中率兵由井陘道與姚古相犄角應援<lb/>
太原師中兵次平定軍復夀陽榆次諸縣時尼瑪哈以<lb/>
暑渡井陘會西山之師於雲中所留兵皆分就畜牧覘<lb/>
者以為兵散將歸告於朝廷本大臣信之從中督戰無<lb/>
虛日使者項背相望詔書以逗撓切責師中師中讀詔<lb/>
歎曰逗撓兵家大戮也吾結髪兵間今老矣而逗撓乎<lb/>
慨然赴敵而死其餘將士退保平定軍師道駐滑州以<lb/>
<pb n="KR2b0029_WYG_005-39b"/>
老病乞罷<lb/>
十三日上御紫宸殿以太上皇帝回鑾受百官賀是日<lb/>
雨大作改用六月一日又雨竟於雨中行禮　左諌議<lb/>
大夫馮澥奏臣聞天下有公論有中道公論者天下之<lb/>
所同而中道則萬世而不易熈寕元豐及元祐以來人<lb/>
無公論治失中道不偏於此則偏於彼天下弊於變更<lb/>
士夫困於遷謫五六十年之間是非相攻禍福相軋紛<lb/>
争擾攘至於前日大亂而後已陛下龍興以英資睿㫁<lb/>
<pb n="KR2b0029_WYG_005-40a"/>
誅鋤奸凶剗除蠧弊曠然大變與天下更始宜於此時<lb/>
明大公至正之道於天下合天下之公論垂萬世而不易<lb/>
而臣竊聽近日朝廷議論觀士大夫之趨向駸駸復偏<lb/>
於元祐鼔唱應和漸不可解則義理又將不得其中而<lb/>
政治又將不得其平矣臣聞治貴邉中法則隨時祖宗<lb/>
之法至於今百有餘年盖有可行者亦有不可行者今<lb/>
但擇其可行者行之不可行者去之則已矣何必祖宗<lb/>
之是而熈豐之非哉傳注之説千有餘年其於聖經不<lb/>
<pb n="KR2b0029_WYG_005-40b"/>
為無補然要之公論豈有淺漏未盡之䖏王安石以名<lb/>
世之學發眀要妙著為新經鏤板太學頒之天下學者<lb/>
翕然宗仰然要之公論亦有穿鑿太過之弊今但令學<lb/>
者擇其善而從之其不善者而改之則已矣何必傳注<lb/>
之是而新經之非哉祖宗之治逺矣臣不及見熈寕元<lb/>
豐間内外平安公私充實法令備具賦役均平朝廷無<lb/>
倖位州縣無横歛邉圉畏威盗賊不作使今日之治得<lb/>
如其時有何不可是時學校英秀如林治經習史皆有<lb/>
<pb n="KR2b0029_WYG_005-41a"/>
本原程文具在可以按考使今日學者得如其時亦有<lb/>
何不可自崇寕以來蔡京持權二十餘年紛更變亂靡<lb/>
有寜止自熈豐之法掃地無遺故其大壊至於如是之<lb/>
極仁宗皇帝陛下之髙祖也神宗皇帝陛下之祖也子<lb/>
孫之心寧有厚薄王安石司馬光皆天下之大賢其優<lb/>
劣等差自有公論臣願陛下無作好惡不蔽偏黨允執<lb/>
厥中以照臨臣下則是非自明紛争自息矣伏望睿慈<lb/>
與兩府大臣少加詳議如有可采乞明榜朝堂頒示太<lb/>
<pb n="KR2b0029_WYG_005-41b"/>
學以安士心以絶衆疑則臣死生幸甚茍為不然臣甘<lb/>
受邪言之誅早正典刑以示天下亦死生幸甚取進止<lb/>
三省同奉聖㫖出榜朝堂<lb/>
十四日臣僚上言外任官職田權借一年從之<lb/>
十五日禮部尚書傅墨卿等言春秋釋奠乞依元豊儀<lb/>
令排辦從之<lb/>
十六日聖㫖御膳今開供進早晩百餘件方今民力困<lb/>
敝府庫殚竭朕不身先何以率天下今後早晚供進六<lb/>
<pb n="KR2b0029_WYG_005-42a"/>
十件只今行下<lb/>
十七日詔昨以違御筆論者並改作違制論從開封尹<lb/>
聶山之請也　御史中丞陳過庭言自祖宗以來本臺<lb/>
僚屬非有出身未嘗除授下至檢法官著於定令亦莫<lb/>
不然昨奉聖㫖唐恕落職致仕除監察御史臣聞恕除<lb/>
不曽致仕外實有行業士類推許倘使分領六察固優<lb/>
為之然以䕃補入仕有違祖宗條例恐此端一開自是<lb/>
袴𥜗之子攀援進取者足相躡於憲府矣欲乞改除唐<lb/>
<pb n="KR2b0029_WYG_005-42b"/>
恕一等差遣奉聖㫖唐恕與除郎官<lb/>
十八日遣王雲曹矇使斡喇布軍<lb/>
十九日監察御史胡舜陟上言乞權罷詳議司從之<lb/>
二十一日檢㑹五月十六日聖㫖髙俅率領軍兵敗壊<lb/>
紀律累有言章可與追降子孫倖冒亦與降等授官以<lb/>
戒後來者吏部供到髙俅已身亡按史髙俅於十四日<lb/>
死前係檢校太保奉國軍節度開封儀同三司簡國公<lb/>
<hi>闕</hi>尭卿見係岳陽軍承宣使尭輔安國軍承宣使堯唐<lb/>
<pb n="KR2b0029_WYG_005-43a"/>
柱州觀察使十八日奉聖㫖高俅追檢校太保開府儀<lb/>
同三司堯卿堯輔並與右武大夫堯康與武功大夫並<lb/>
遙郡刺史餘官並奪諸孫特免臣僚上言謹按高俅初<lb/>
由胥吏遭遇夤縁幸㑹致位使相檢校三公不思竭力<lb/>
圖報乃敢自恃昵幸無所忌憚身總軍政而侵奪軍營<lb/>
以廣私第多占禁軍以充力役凢所占募多是技藝工<lb/>
匠既供私役復借權倖軍人能出錢貼助軍匠者與免<lb/>
教閱凢私家修造磚瓦泥土之類盡出軍營諸軍請給<lb/>
<pb n="KR2b0029_WYG_005-43b"/>
既不以時而俅率歛又多無以存活徃徃别營他業雖<lb/>
禁軍亦皆僦力取直以為衣食全廢教閱曽不顧恤夫<lb/>
出錢者既私令免教無錢者又營生廢教所以前日緩<lb/>
急之際又不知兵無一可用朝廷不免屈已求和實俅<lb/>
恃寵營私所致貪財誤國之奸不减蔡攸偶有司失刑<lb/>
遂免逺竄得終牖下今來止追前官不惟不足以厭公<lb/>
論亦無以誡後來奉聖㫖髙俅更追節度簡國公<lb/>
二十四日制資政殿學士知太原府張孝純為檢校少<lb/>
<pb n="KR2b0029_WYG_005-44a"/>
保武當軍節度使依前河東經畧安撫以守禦之功也<lb/>
二十五日監察御史胡舜陟言竊聞神宗皇帝即位之<lb/>
初用宫邸直省官郭昭選等為閤門祗候司馬光言此<lb/>
祖宗所以蓄養賢才以待任使之地班序差遣事事不<lb/>
同在文臣為館職豈可使厮役為之則知閤門之職祖<lb/>
宗所重宣導賛喝不過三五人熈寧間通事舍人十三<lb/>
員閤門祗候二十三員看班祗候六員當時議者猶以<lb/>
為多今舍人一百八員祗候七十六員看班四員内免<lb/>
<pb n="KR2b0029_WYG_005-44b"/>
供職者一百三員冗濫之弊莫此為甚葢由宦侍恩倖<lb/>
賣以求財朱勔父子所賣尤多富商家子徃徃得之真<lb/>
宗時諸王夫人因聖節乞親屬補閤門帝曰此職非可<lb/>
以恩澤授並不許夫以恩澤授猶不可而宦侍恩倖賣<lb/>
以求財可乎伏望特詔裁省以杜倖冒奉聖㫖閤門别<lb/>
立員額<lb/>
二十七日聖㫖應天下州府軍監有習武藝知兵書人<lb/>
並仰通知不限數保明解發赴闕朕將親䇿於廷量才<lb/>
<pb n="KR2b0029_WYG_005-45a"/>
擢用其或籌䇿深逺藝能絶倫當不次陞擢在京武學<lb/>
生仰禮部擇日考試具等第聞奏不係在學人亦許經<lb/>
禮部投狀収試䇿義弓馬優異者並與推恩注授差遣<lb/>
其太中大夫及侍從官至路分都監以上奏舉武舉人<lb/>
自依條法施行<lb/>
　<lb/>
　<lb/>
　<lb/>
<pb n="KR2b0029_WYG_005-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靖康要錄卷五<lb/>
</p>
<p>
</p>
  </div>
<div>
<head>靖康要録卷六</head> <lb/>
    <p>
<pb n="KR2b0029_WYG_006-1a"/>
欽定四庫全書<lb/>
　靖康要録卷六<lb/>
六月一日程振除吏部侍郎　手詔朕惟頃者諌省虛<lb/>
位藥石不聞肆求忠讜直諒之士以備諫諍之列朕既<lb/>
虛心無諱矣凡爾諫臣義當自竭體兹至懐自今朕躬<lb/>
闕失其悉心直論勿隠勿避必求實足以稱朕好直求<lb/>
助之意　聖㫖道君太上皇帝妃嬪並以龍徳宫妃嬪<lb/>
稱呼　聖㫖前降姚平仲立賞告捕指揮特不施行<lb/>
<pb n="KR2b0029_WYG_006-1b"/>
二日右正言崔鶠奏伏覩詔書詔諫臣直論得失以求<lb/>
實是此是陛下求治之切也然數十年來王公卿相皆<lb/>
自蔡京出其除擢居要路以待相繼而用者又充塞乎<lb/>
臺省要使一門生死則一門生生一故吏逐則一故吏<lb/>
來更持政柄互秉鈞軸厯千百年無一人立異雖萬子<lb/>
孫無一人害此蔡京之本謀也安得實是之言聞于陛<lb/>
下且如馮澥近日上章其言曰熈寧元豐之間士無異<lb/>
論太學之盛也此奸言也昔王安石用事除異已之人<lb/>
<pb n="KR2b0029_WYG_006-2a"/>
當時名臣如富弼韓琦司馬光吕公著吕誨吕大防范<lb/>
純仁等咸以異論斥逐布衣之士誰敢為異乎士擕䇿<lb/>
負笈不逺千里游于學校其意不過求仕官耳安石著<lb/>
三經之説用其説者入官不用其説者斥落于是天下<lb/>
靡然雷同不敢可否陵夷至于今大亂此無異論之大<lb/>
效也而尚敢為此説以熒惑人主乎又曰崇寧以來博<lb/>
士先生狃于黨與各自為説附王氏之學則詆毁元祐<lb/>
之文服元祐之學則詆誚王氏之説尤為欺罔豈有博<lb/>
<pb n="KR2b0029_WYG_006-2b"/>
士先生敢有為元祐之學而詆誚王氏之説乎自崇寧<lb/>
以來京賊用事以學校之法馭士人如軍法之馭卒伍<lb/>
大小相制内外相轄一有異論居其間則累及上下學<lb/>
官以黜免廢錮之刑待之其意以為一有異論則已之<lb/>
罪必暴于天下聞于人主故耳博士先生有敢詆誚王<lb/>
氏者乎欲乞下太學取博士講解覆視則澥之誕信見<lb/>
矣至如蘇軾黄庭堅之文集范鎮沈括之雜説畏其或<lb/>
記祖宗之事或記名臣之説于已不便故一切禁之坐<lb/>
<pb n="KR2b0029_WYG_006-3a"/>
以嚴刑購以重賞不得收藏則禁士之異論其法亦已<lb/>
密矣澥言元祐之學詆誚王氏之説其欺罔不亦甚乎<lb/>
欺罔之言公行則實是何從而見也然先王之求實是<lb/>
亦有道矣皇帝清問下民周官詢于衆庶孟子不以左<lb/>
右卿大夫之言為然必詢于國人則實是見矣臣乞以<lb/>
澥所上言章并臣之章垂于象魏掲于通衢以騐國人<lb/>
之論而賞罰之以戒小人欺罔君父者此陛下之福天<lb/>
下之幸也又奏臣近上章論諌官馮澥未蒙施行澥復<lb/>
<pb n="KR2b0029_WYG_006-3b"/>
遷吏部侍郎此士論之所共憂臣適當言責不得而己<lb/>
也觀澥之意不過欲以熈寧元豐之法為治縁澥乃熈<lb/>
豐人材之一也已之説行則身安已之説廢則身危非<lb/>
非為國家忠計此天地否泰所係國家治亂之所自分<lb/>
不可忽也昔在仁宗英宗時選天下敦朴敢言之士以<lb/>
遺子孫而王安石用事皆目為流俗之人盡逐去之乃<lb/>
自為新説以造士號為新美之才新美之才充塞乎朝<lb/>
廷而人主不聞天下之安危元祐之初相司馬光收仁<lb/>
<pb n="KR2b0029_WYG_006-4a"/>
宗英宗時人材用之故宣仁聖烈皇后擁少主不出簾<lb/>
帷而天下治問其四裔則率服矣問其盗賊則消弭矣<lb/>
問其軍士則豫附矣問其百姓則富樂矣當是時天下<lb/>
之勢安于泰山及章惇蔡卞用事斥之于瘴海炎荒之<lb/>
外蔡京隂蓄異圖凶謀益熾于是盡收熈豐時人材用<lb/>
之誘以美官餌以厚禄于是海内小人波蕩而從之萬<lb/>
口一詞迭相倡和為紹述之論以誆惑人主紹述一道<lb/>
徳而天下一于諂佞矣紹述同風俗而天下同于欺罔<lb/>
<pb n="KR2b0029_WYG_006-4b"/>
矣紹述理財而公私竭矣紹述造士而人材乏矣紹述<lb/>
開邊而四裔交侵金人犯闕矣此用熈豐人才之效也<lb/>
譬之治疾一醫治病而瘳一醫治病而壊此賢否不待<lb/>
較而明也且元符末以連年四月朔日食四月者正陽<lb/>
之月也古人所忌詔求直言應詔者數千人蔡京因此<lb/>
以除去異己者乃遣腹心之黨考定之分邪正二等同<lb/>
己者為正異己者為邪澥與京同者也故在正等凡異<lb/>
己者京皆指以為邪陷為罪戾凡數千人近者上皇下<lb/>
<pb n="KR2b0029_WYG_006-5a"/>
責躬之語其言以求直言奪于權臣反歸咎建議臣僚<lb/>
然則前日附㑹蔡京號為上書正等者皆今日之罪人<lb/>
也陛下嗣服之初天下觀陛下好惡是非以卜世之興<lb/>
衰今用蔡京正等之人豈上皇悔過之意天下之士聞<lb/>
之解體矣又奏臣㐲聞前諌官馮澥曾上章疏乞榜朝<lb/>
堂朝廷以為是施行之御史李光以為非繳駁之及光<lb/>
之繳駁也馮澥不敢以自直大臣不敢以為辯寘李光<lb/>
而不用遷馮澥而不詰政刑如此士論紛然且以澥之<lb/>
<pb n="KR2b0029_WYG_006-5b"/>
言為是則光可罪以光之言為是則澥可斥當斥而反<lb/>
遷是謂賞奸傳曰下義其罪上賞其奸上下相蒙難以<lb/>
濟矣馴致其道至于今大亂陛下中夜以思當食而歎<lb/>
未知所以善其後也而臣下不思所以排奸紏紛以寛<lb/>
陛下社稷之憂但襲用前日相蒙之術以嘗試陛下此<lb/>
罪人也它日有論蔡京紹述為是而籍沒之資産可還<lb/>
放逐之子孫可用者矣何以知之嘗試之説行而陛下<lb/>
無與昭奸則何言之不行何説之不入此非獨臣憂之<lb/>
<pb n="KR2b0029_WYG_006-6a"/>
天下忠臣義士所共憂也今臣區區犯奸鋒蹈禍機與<lb/>
陛下言之卒于不勝而自斃也亦愚矣但臣職在言責<lb/>
伐奸邪之謀塞禍亂之原為國家長慮却頋臣之責也<lb/>
且侍從者執政之階也遷澥之意不過欲次補近臣漸<lb/>
當揆路以行其邪説以固其黨與為萬世自安之計此<lb/>
賊臣蔡京之術行之至今天下破壊兹亦極矣陛下尚<lb/>
忍使京之餘黨再破壊耶前車未覆而不戒者有矣<lb/>
未有前車已覆而不戒者也伏望陛下究馮澥之建議<lb/>
<pb n="KR2b0029_WYG_006-6b"/>
李光之駁奏孰是孰非而大明賞罰以示四方使四方<lb/>
曉然知陛下政不容奸則雖隣敵不敢輕中國不然匹<lb/>
夫匹婦忿然有不服之心國威不復振矣取進止　上<lb/>
召翰林學士呉幵至内東門幕次中使出御寶封侍御<lb/>
史李光劄子論馮澥推尊王安石之學鼓惑衆心安石<lb/>
置條例司専任己能斥逐名賢任用小人馴致蔡京蔡<lb/>
卞操繼述之説掃除祖宗法度于光劄子後御批祖宗<lb/>
之法子孫當守之如金石蔡京首倡紹述變亂舊章至<lb/>
<pb n="KR2b0029_WYG_006-7a"/>
于今日可作一詔詔曰朕以薄陋紹承丕緒惟祖宗創<lb/>
造區宇重休累洽以至于今其法度條章雖隨時損益<lb/>
凡以惠遺天下者咸根抵于仁義澤施于民淪入骨髓<lb/>
在于後人奉承之不敢有渝邇者蔡京懐詐廋慝妄<lb/>
作不靖凡舊章彛憲肆行變亂挾紹述之言為刦持之<lb/>
計内外搔動公私匱困比歲上皇深燭其奸親御翰墨<lb/>
攘剔蠧弊咸所釐正迨朕纘紹夙夜祗懼嘉與公卿大<lb/>
夫圖惟故實務導二帝三王之常道以協我列聖之心<lb/>
<pb n="KR2b0029_WYG_006-7b"/>
以為萬世之頼尚慮邪説詖行習熟見聞摇動衆心害<lb/>
于國體明示厥指罔有不孚　聖㫖應今奏到京勤王<lb/>
文武官未推恩人並與轉一官及五百里外者更與轉<lb/>
一官昨部押文武官如㳂路不曾作過具狀保明申尚<lb/>
書省推恩施行准此<lb/>
三日監察御史胡舜陟言近日邊境備禦之計兵可練<lb/>
也粟可積也獨将為難得用師以将為先而得之至難<lb/>
不可不慮之臣觀自昔以來唐之名將雖多其大者<lb/>
<pb n="KR2b0029_WYG_006-8a"/>
固已功業赫奕其小者亦有名迹可稱當是時搜求甚<lb/>
廣故人材獨盛國家自童貫握兵以來選将必先其家<lb/>
奴其他皆以賄進貨賂公行其門如市至譚稹主兵悉<lb/>
効貫所為二十餘年將由此選能得天下之竒材乎若<lb/>
以今日乏材因謂天下無人不可也但搜求未廣耳伏<lb/>
望詔㫖令宰執侍從以至臺省寺監監司郡守將帥<lb/>
之臣並舉文武官才堪将帥不限人數以聞其人有已<lb/>
試之效即使䟽其迹未經試用即言其才能所長密縣<lb/>
<pb n="KR2b0029_WYG_006-8b"/>
籍其姓名朝廷擇而用之庶使名將輩出如唐之盛奉<lb/>
聖㫖依奏詔以知樞密院事李綱為河北河東路宣撫<lb/>
使時种師中初歿种師道以病告歸謀所以代師道者<lb/>
乃詔綱宣撫两路督将士解圍一日召對睿思殿諭所<lb/>
以欲遣行者綱自陳書生不知兵在危城中不得已為<lb/>
陛下料理兵事實非所長今使為大帥恐不勝任且悞<lb/>
國事死不足以塞上不許即命尚書省出勅令面受綱<lb/>
奏曰借使臣不量力為陛下行須擇日受勅今拜大將<lb/>
<pb n="KR2b0029_WYG_006-9a"/>
如呼小兒可乎上乃許别日受綱退即移疾入劄子乞<lb/>
致仕力陳所以不可為大帥且云此必有建議不容臣<lb/>
于朝者章十餘上輙批劄不允且督令受命于是諌官<lb/>
陳公輔等言綱不當去朝廷上皆以為大臣游説斥去<lb/>
之綱猶不受許翰書杜郵二字遺綱綱惶恐受命<lb/>
四日臣僚上言監司外臺耳目之寄選任非人毒流一<lb/>
路臣擇其惡聲著聞士大夫羞與為伍者言之前两浙<lb/>
運副王仲閎福建提刑俞向新提两浙市舶張鋭皆市<lb/>
<pb n="KR2b0029_WYG_006-9b"/>
井小人性姿駑下貪汙暴刻所至為害仲閎與鋭奴事<lb/>
朱勔贜汙狼籍無所忌憚向則奴事譚稹至于厨傳之<lb/>
事皆躬自監視伏乞斥責施行奉聖㫖王仲閎俞向張<lb/>
鋭並勒停臣僚上言去惡蟊者使無遺孽昨言者以蔡<lb/>
京之壻葉著其甥馮躬厚以京之故皆合罪斥而著自<lb/>
雜學士降待制躬厚自待制止降修撰朝典未盡士論<lb/>
未厭按著市井輕儇綺繒愚騃衆所不齒躬厚止是庸<lb/>
才别無大惡縁京而升亦合隨京而罷伏乞並行落之<lb/>
<pb n="KR2b0029_WYG_006-10a"/>
罷領宫祠加著以流竄之罪收躬厚以任便居住之恩<lb/>
外有劉僴者係蔡攸心腹之人撫背摩足無所不至奸<lb/>
謀詭計多自僴出亦自待制止降修撰據其罪惡亦合<lb/>
依著施行奉聖㫖葉著馮躬厚劉僴並落職<lb/>
五日臣僚上言自崇寧初蔡京輔政有辭舊章排斥異<lb/>
已汲引同類待以不次朝脱冗散暮翔嚴近常情鮮克<lb/>
自重于是枉道求合靡然成風凡所厚善不獨顯榮其<lb/>
身又及其子孫又及其親戚故舊隂相倚重盤根錯節<lb/>
<pb n="KR2b0029_WYG_006-10b"/>
牢不可破二紀之間門生故吏充牣天下然才者少不<lb/>
才者多省事者少生事者多貪殘苛嬈逺近告病此猶<lb/>
非京之本意也察其建三術置四輔疏興化之水修臨<lb/>
平之塔又令許敦仁奏請太上皇五日一視朝當此之<lb/>
時孰不為朝廷寒心幸其族子有所陳告臺臣因之論<lb/>
列其事太上皇雖無納汙猶令整其墳山京之僭心終<lb/>
不肯已又加王安石王爵欲自為階梯衆論喧騰心不<lb/>
自安復封韓琦以塞人言乃蔡確何執中鄭居中童貫<lb/>
<pb n="KR2b0029_WYG_006-11a"/>
皆因之為例封王矣本朝封王者不過國初功臣及后<lb/>
族耳隳國朝之法長奸雄之心京凶悖之情遇事輙發<lb/>
不可一一數也頼上皇聖明不為邪説所惑京知狂謀<lb/>
終不得逞于是結附戚里内侍交通宫禁肆所欲為以<lb/>
耗國財敝民力必欲坐視顛覆以快不遂之意鄧洵武<lb/>
范致虛等託為紹述之言以助京刦持上下而何執中<lb/>
余深林攄薛昂皆其死黨濟其奸謀成其羽翼使不可<lb/>
制太上皇毎下詔書施行善政皆為此輩壅遏是以人<lb/>
<pb n="KR2b0029_WYG_006-11b"/>
心日益愁怨國勢日益陵遲權門日益盛强朝廷日益<lb/>
孤弱趙挺之劉達張康國鄭居中劉正夫雖號與京不<lb/>
同然引用羣小梗閉正路亦率由一道蔡卞蔡攸乃其<lb/>
子弟相與為異有若仇讐考其踪跡實皆同惡相濟至<lb/>
王輔為相奢汰愈甚開邊黷武禍及生靈迹其所來亦<lb/>
本由京勢位相軋乃相攻陷遂致敵人窺伺變生一旦<lb/>
太上皇播越宗社阽危雖其所致非一要之造端立本<lb/>
舎京而誰今京降黜雖屢有指揮然罰不當罪輿論猶<lb/>
<pb n="KR2b0029_WYG_006-12a"/>
欝縱朝廷未欲誅于两觀之下猶當投之海外以示薄<lb/>
𤯝其宗族婚姻因京而至顯官者望悉改正其何執中<lb/>
余深鄧洵武等苐其罪惡與安石等王爵亦行寝罷施<lb/>
行奉聖㫖京攸永不放還如臣僚敢有引薦當正刑章<lb/>
仍報行言章<lb/>
六日聖㫖葉煥政和八年曾進繼明集言朕以嫡長建<lb/>
儲之意兼聞其人明爽有詞學尚居外任監當可召赴<lb/>
闕量才優與擢用　監察御史胡舜陟言知徽州唐作<lb/>
<pb n="KR2b0029_WYG_006-12b"/>
求貪汚不法贓賕狼藉民不堪命聖㫖令本路提刑司<lb/>
取勘　右正言徐秉哲行左司諌程瑀行右正言監察<lb/>
御史胡舜陟為殿中侍御史張澂為監察御史資政殿<lb/>
學士劉韐除宣撫副使解潛除制置副使代姚古徽猷<lb/>
閣待制折彦質除河東勾當公事與解潛治兵隆徳府<lb/>
七日手詔朕既詔三省樞密院奉依祖宗舊法又命學<lb/>
校正王安石祀典而士大夫未喻朕志熈寧元祐學術政<lb/>
事議者紛然朕頼上皇慈訓開紀年黨籍之禁與民更<lb/>
<pb n="KR2b0029_WYG_006-13a"/>
始蔡京頃唱紹述箝制上下變革之亂幾危社稷艱難<lb/>
至此豈可復循應今日政令朕惟遵奉上皇詔書修復<lb/>
祖宗故事而羣臣庶工亦當講孔孟之正道察安石舊<lb/>
説之不當者羽翼朕志以濟中興播告中外明聴毋忽<lb/>
　殿中侍御史胡舜陟言陛下㧞秦元于下僚使提㸃<lb/>
京畿刑獄訓練保甲士夫聞之莫不慰悦葢以元學兵<lb/>
法三十年而深得其要領濵州破賊見于已試若集畿<lb/>
邑保甲使之習勒為有制之兵内衛王室外禦戎冦此<lb/>
<pb n="KR2b0029_WYG_006-13b"/>
誠國之大事今日之先務也保甲職事既專委元措置<lb/>
則今畿邑保甲提舉官自宜减罷若更存留非惟冗長<lb/>
無用亦恐有所妨害伏望睿㫖罷今武臣提刑以保甲<lb/>
屬元庶得專一究其施為奉聖㫖罷武臣提刑先是元<lb/>
任河北河東宣撫司勾當公事繳進所撰師律并大小<lb/>
八陣圖故舜陟薦之詔引見上殿即除京畿提刑復有<lb/>
是命　制以皇弟鄆國公楃封安康郡王韓國公㨗封<lb/>
廣平郡王<lb/>
<pb n="KR2b0029_WYG_006-14a"/>
八日制鎮西軍承宣使王禀為建武軍節度使依前侍<lb/>
衛馬軍親軍副指揮使以守太原之功也　資政殿學<lb/>
士簽書樞密院事路允廸提醴泉觀　聖㫖禮部尚書<lb/>
傅墨卿知舒州　聖㫖傳墨卿不可與職名前降龍圖<lb/>
閣直學士指揮更不施行<hi>傳墨卿初除知夀春府</hi>　給事中權直<lb/>
學士院莫儔為吏部尚書吏部侍郎王寓為禮部尚書<lb/>
左諌議大夫馮澥除吏部侍郎觀文殿大學士特進知<lb/>
夀春府白時中提舉西京崇福宫龍圖閣直學士提知<lb/>
<pb n="KR2b0029_WYG_006-14b"/>
拱州陸藻落職提舉西京崇福宫司馬朴富直柔吕俅<lb/>
邢緯張濟召赴都堂審察<lb/>
十日司諌陳公輔劄子臣竊觀今日天下之勢譬猶病<lb/>
人之身有在四肢者有在心腹者守禦失備邊境騷然<lb/>
河北冦難方退河東用兵失利夏人西陲亦或侵擾病<lb/>
亦甚矣然猶在四肢者乃若朝廷之上人主聴言不審<lb/>
大臣用心不公士大夫趨向不一而其病乃在心腹焉<lb/>
四肢疾不治猶未甚害也心腹病不治厥身不可保矣<lb/>
<pb n="KR2b0029_WYG_006-15a"/>
臣冒萬死為陛下言之比者大敵直造京闕諸門不開<lb/>
僅月餘日宗廟社稷危如累卵然人心堅守士氣奮發<lb/>
卒能使畨兵引去國家復存者四肢雖病而心腹無病<lb/>
故也何以言之陛下即位之初求言如不及小大之臣<lb/>
各盡所言而陛下聴之未嘗惑也其言之善雖踈賤之<lb/>
人必以施行其言不當雖狂妄之甚亦不加罪故上下無<lb/>
不通之情朝廷無壅蔽之患今則不然忠言切直而未<lb/>
必信奸言傾覆而未必察真偽不明是非蜂起而陛下<lb/>
<pb n="KR2b0029_WYG_006-15b"/>
愈惑矣前日余應求以迎合大臣得罪不知其所言何<lb/>
事但見應求親為陛下㧞擢毎欲盡忠圖報若或希進<lb/>
以為身謀自當以佞媚之言廹合陛下何乃迎合大臣<lb/>
人情皆謂其不然今陛下又不出其所言明著其罪以<lb/>
釋天下之疑乃隂逐之中外皆謂此大臣欲蔽塞言路<lb/>
耳應求何足惜臣恐無敢為陛下盡言則大臣之忠邪<lb/>
政事之臧否人情之疾苦國勢之安危不得復聞于上<lb/>
矣所謂人主聴言不審者此也陛下即位之初一時大<lb/>
<pb n="KR2b0029_WYG_006-16a"/>
臣固有奸庸不足用者陛下灼知稍稍去之遂乃專任<lb/>
一二忠直之臣彼亦自知委任之專又見國家危急故<lb/>
各盡忠不敢懐私以相擠毁今則不然或以怨忿相攻<lb/>
或以巧説相毁各植私黨不先公家如李綱者其忠勇<lb/>
雖可持而剛愎自用不無過咎故同立不平共相誣譖<lb/>
陛下已疑之矣今更出使将兵宣王時吉甫所以成北<lb/>
伐之功者以内有張仲之孝友也今陛下若以剛為可<lb/>
立功名一意任之如憲宗之裴度固可責其成功但聖<lb/>
<pb n="KR2b0029_WYG_006-16b"/>
心已疑而大臣又無張仲之助則其事有危矣綱何足<lb/>
惜宗廟社稷存亡為可慮焉臣所謂大臣用心不公者<lb/>
此也陛下即位之初凡百政事皆以祖宗為法痛革宿<lb/>
蠧蠲除弊源民心熈熈猶幸及見仁宗四十二年太平<lb/>
之盛而士大夫皆一其所向無敢異議今則不然或欲<lb/>
以祖宗熈豐之法並行或欲以王氏諸儒之學兼用持<lb/>
两偏之説立中道之論如馮澥之徒是矣夫陛下初欲<lb/>
盡復祖宗猶恐有妨太上皇帝所行之事故遲遲未决<lb/>
<pb n="KR2b0029_WYG_006-17a"/>
今上皇已自深悟奸臣誤國盡欲革去前非臣僚乃敢<lb/>
尚挾私意以害公法且王安石開端蔡京紹述流弊至<lb/>
此幾亡天下若非祖宗恩徳及民深厚豈能復存國家<lb/>
今更復為異同之言此何理也臣聞向者太上皇帝初<lb/>
立便欲追復祖宗未逾年聞用曾布蔡京乃至中輟今<lb/>
日思之誠為誤矣然當時之誤天下事勢猶可支持一<lb/>
二十年今若復誤大非前日之比海内窮愁公私困廹<lb/>
國勢危蹙人情駭懼無甚于今日一有所誤立可召亂<lb/>
<pb n="KR2b0029_WYG_006-17b"/>
議論之臣曾不念此可為之太息哉臣所謂士大夫趨<lb/>
向不一者此也凡此三者誠心腹之病不可不治願陛<lb/>
下急治之審于聴言無以言罪人使臣下各盡其所見<lb/>
専于委任毋以邪害正使大臣各盡其公心破两可之<lb/>
見歸于祖宗使士大夫皆一其所向若是則心腹之病<lb/>
除矣四肢之病縱使未去姑少遲之必無大害葢未有<lb/>
能已心腹之疾而不能治四肢者也如其不然則内外<lb/>
皆病矣臣區區小官悞蒙㧞擢舉家數口坐食廪禄非<lb/>
<pb n="KR2b0029_WYG_006-18a"/>
不能以諛佞之言揣合聖心朋比大臣以茍一時富貴<lb/>
自念平昔願希古人事君之忠今在言責若不竭其愚<lb/>
忠少圖補報非特負陛下特達之知亦負臣平生所學<lb/>
矣将何顔面復在人間乎伏望少霽天威留神聴覽臣<lb/>
所有干犯聖聰竄殛之罪實不敢逃惟陛下處之取進<lb/>
止奉聖㫖左司諫陳公輔差監合州酒税務　詔京畿<lb/>
提舉教保甲差給事中孫傳激賞官資令提舉官同秦<lb/>
元措置聞奏　御史中丞陳過庭奏蔡京之親戚子孫<lb/>
<pb n="KR2b0029_WYG_006-18b"/>
悉加竄責而尚有漏網者京之壻葉著之父劭是也今<lb/>
為顯謨閣待制提舉宫祠唯著及父劭皆以闒茸凢才<lb/>
夤縁超躐内則離間京攸之父子外則沮傷天下之英<lb/>
俊今青天白日之下而城狐社䑕得以茍逃重磔公論<lb/>
不厭奉聖㫖葉劭落職依舊致仕　太常少卿許景衡<lb/>
召試中書舎人<lb/>
十一日兵部尚書蒋猷閣直學士與郡龍圖閣學士知<lb/>
洪州郭三益知潭州<lb/>
<pb n="KR2b0029_WYG_006-19a"/>
十三日右司諌除秉哲言竊觀自古帝王之治其隆盛<lb/>
昌明未有不由于果斷其衰微危亡未有不由于牽制<lb/>
葢剛天徳也人君所法者天而已天能剛健故能運四<lb/>
時成歲功天子以剛明故能制羣動役天下成湯以勇<lb/>
智表正萬邦武王以執競而安天下孝元牽制文義優<lb/>
游不斷孝宣之業衰焉唐文宗仁而少斷甘露之事禍<lb/>
及忠良此有國者所當戒也陛下以聰明之資當屯否<lb/>
之運强敵外侮財用内竭官邪冗濫權倖縱横以一身<lb/>
<pb n="KR2b0029_WYG_006-19b"/>
而當無窮之弊躬行恭儉可謂堯舜之用心然雖敵國未<lb/>
賔財用未充賢佞未分權倖尚盛法已行而復變令已<lb/>
下而復反國勢未聞振興士風未聞純一其故何也得<lb/>
非陛下仁恩有餘而剛明未施含容太過而威斷不用<lb/>
耶臣伏覩陛下所立之法所行之令其初無非上合祖<lb/>
宗之制下契衆人之心天下指日以俟太平行未渝旬<lb/>
浸以變更奸宄儌倖自此繼出此臣所以重為陛下惜<lb/>
也陛下苦不自覺耳臣試舉一二為陛下言之二月降<lb/>
<pb n="KR2b0029_WYG_006-20a"/>
㫖曰蔡懋依見任執政例耿南仲賜第祖宗舊法皆無<lb/>
有也已降指揮更不施行天下莫不以為然近者王<lb/>
易簡依簽書樞密院例聶山依尚書例此豈祖宗所有<lb/>
耶三月十八日指揮自今後聖㫖不經由三省樞密院<lb/>
諸司不得便行即時申尚書省審奏葢所以防奸偽也<lb/>
近者後苑造作申稱始聴候申審奉聖㫖依若既已送<lb/>
納復何申審之有撥併御厨舊尚食局膳工膳徒並發<lb/>
遣歸元差處此陛下之儉徳也近降指揮有曰前發遣<lb/>
<pb n="KR2b0029_WYG_006-20b"/>
過人並拘攔依舊令祗應既已發遣復又拘攔臣不知<lb/>
其何謂也楊時等學官無徳服衆並罷别差人填闕五<lb/>
月九日聖㫖也至十日再降指揮楊時罷祭酒外餘學<lb/>
官不職或罷或否臣不知其何謂也昨降指揮戚里不<lb/>
得任職事官乃祖宗法也再降指揮曰祖宗戚里之家<lb/>
聴任或任或否臣不知其何謂也宰執留身奏事非祖<lb/>
宗法也陛下詔曰留一班議者尚以為非既而又詔别<lb/>
留宰相一班則是常留二班陛下若不再御殿百官無<lb/>
<pb n="KR2b0029_WYG_006-21a"/>
由瞻望清光矣所言公公言之所言私王者無私或一<lb/>
班或二班臣不知其何謂也臣僚恩數清給人從各依<lb/>
本法其依某人等例更不施行去歲之良法也並罷恩<lb/>
倖非泛轉官賞賜今歲之聖詔也近者釘𢃄孫端幞頭<lb/>
作李宗周許依果子局趙慶厨子孫和體例推恩既破<lb/>
去歲依例之禁又違今歲恩倖非泛之詔臣不知其何<lb/>
謂也應上書獻頌文理可採等得官並改為進納不得<lb/>
為官户此理之當然前日降指揮令本部且涖授磨勘<lb/>
<pb n="KR2b0029_WYG_006-21b"/>
及赴任又令東南入粟納金者得為官户臣不知其何<lb/>
謂也短使有勞之人裁損其官分為三等大張黄榜見<lb/>
者鼓舞明日收其榜至今不聞施行臣不知其何謂也<lb/>
凡兹數事方其明詔初頒人咸悦服今則已行復改皆<lb/>
失本㫖此葢懐奸之臣撼搖成憲使陛下之法令不為<lb/>
天下取信復蹈前日之轍因緣得逞其私招權而自專<lb/>
也臣又聞臣僚毎論列奸邪陛下未嘗不以其言為然<lb/>
其間章疏有至于再至于三四者陛下終未肯行又擊<lb/>
<pb n="KR2b0029_WYG_006-22a"/>
搏不已僅能去之而已其所與職名所副州郡與自請<lb/>
不異有罰無罰誰復畏忌范睢曰擅國之謂王能利害<lb/>
擅生殺之謂王陛下何憚而不加誅斥耶臣又見自五<lb/>
月甲申至今幾時天變昭著連隂不解冝熱反凉夏行<lb/>
秋令暴雨傾注大傷麵麥考之典籍無非咎徴五行志<lb/>
曰皇之不極是謂不建五事皆失不得其中則不能立<lb/>
萬事故厥罰嘗隂貌之不恭是謂不肅上慢下暴則隂<lb/>
氣勝故厥罰嘗雨聴之不聰是謂不謀上偏聴而下情<lb/>
<pb n="KR2b0029_WYG_006-22b"/>
壅隔故厥罰嘗寒今命令數更國事未定䛕説之言密<lb/>
進奸邪之吏未除閹官漸熾臺諌屢逐聚勇敢而反為<lb/>
盗賊招軍旅而强刦平民奔将不斬逃卒不罪功效未<lb/>
立而先加之以爵罪惡已著而不威之以刑廟堂不同<lb/>
心徳學校交興譏議是謂陽微而隂勝宜其灾咎之未<lb/>
消也臣伏願陛下清心澄慮以静而觀如權衡之設輕<lb/>
重自辨如水鑑之照妍醜自彰因事以覩其所向見幾<lb/>
而作不使其罪至于大不可解因言以察其所存辨之<lb/>
<pb n="KR2b0029_WYG_006-23a"/>
于早無使其滋蔓至于難圖言可行則行無惑于衆多<lb/>
之口罪可逐則逐無牽于異同之論罰若雷霆使聞者<lb/>
不及掩耳賞若日星使見者莫不革心若是則奸邪何<lb/>
為而不畏賢能何為而不進法令何為而不具政令何<lb/>
為而不修上足以弭天變下足以消兵禍矣臣狂瞽之<lb/>
言不識忌諱惟知死節竭誠以報陛下採擢覆幬之徳<lb/>
雖罹斧鉞所不悔焉取進止<lb/>
十五日右司諌徐秉哲奏臣竊見近降聖㫖龍圖閣學<lb/>
<pb n="KR2b0029_WYG_006-23b"/>
士胡直孺移知拱州龍圖閣直學士燕瑛知何陽右諌<lb/>
議大夫楊時除給事中識者閧然且曰陛下即位以來<lb/>
懲革蔡京專政之弊至今數月未得少休今日大臣用<lb/>
人復循覆轍大可駭也蔡京竊弄威柄二十餘年衆人<lb/>
所惡我必信任之衆人所擠我必擢用之専權䟦扈不<lb/>
問是非自作好惡以上皇之聰明為之俯從此陛下所<lb/>
備知也今直孺瑛時三人因臣寮論列而進用之事不<lb/>
異此且以直孺竭两浙與六路府庫之財賦以奉朱勔<lb/>
<pb n="KR2b0029_WYG_006-24a"/>
由浙漕為發運自發運知平江賜金𢃄由平江再為發<lb/>
運使自發運除侍郎燕瑛括二廣與南海之寶貨香藥<lb/>
以賂王黼及羣閹自廣漕除待制宫觀自宫觀為侍郎<lb/>
二人緣是浸浸以至八座其罪兇禍惡臣僚前後疏之<lb/>
詳矣彈擊已至六七陛下不能奪大臣之所主僅能使<lb/>
之補外然尚得龍圖峻秩一知數州一為宫祠恩數與<lb/>
自請無異論者不已二人勉强出京遲回近甸直孺留<lb/>
其子<hi>闕</hi>瑛留其子似之日造大臣之門毎進見附耳立<lb/>
<pb n="KR2b0029_WYG_006-24b"/>
談移時坐客無不羞駭既而直孺果移拱瑛果得河陽<lb/>
然此特為之兆耳朝夕當復為中都官也楊時年逾七<lb/>
十老無戒得之識日造蔡氏之門追逐其騃子弟遊從于<lb/>
道觀僧舎以幸薦㧞見者無不羞之因緣蔡氏除舘職<lb/>
進侍講遂為諫議大夫可謂峻矣今年春臺諫官集于<lb/>
檢院共論蔡氏之惡時摇手以止同議者曰且無及居<lb/>
安居安攸字也身為諫官不恤公議容奸黨惡畧無忌<lb/>
憚近在太學議論輕脫諸生紛拏幾致生事無徳服人<lb/>
<pb n="KR2b0029_WYG_006-25a"/>
遂罷祭酒言章攻擊自知可羞有辱朝列三乞外任一<lb/>
乞致仕大臣不憤言者攻其同門之人主之益力不容<lb/>
其去因而遷為給事中不獨遷之又并其曾論時者遷<lb/>
之他職以杜其口時自以諌議非所宜居連章乞外今<lb/>
再遷其職而留之是朝廷畧不以廉耻責士大夫其不<lb/>
思甚矣臣竊謂直孺瑛之貪汚無耻時以劣繆之人反<lb/>
得遷擢此正蔡京平日之所優為今日大臣尚可為之<lb/>
乎昔京用人臺諌敢有異論必加惡名以逐之今日大<lb/>
<pb n="KR2b0029_WYG_006-25b"/>
臣未敢誣臺諫而斥逐者正以事陛下之日未久尚畏<lb/>
陛下之剛明而然若玩習無忌測陛下之有容其不附<lb/>
己者當漸驅逐之矣上皇南幸正緣蔡京所誤能不撥<lb/>
亂反正豈可使大臣復如京之専權乎臣又聞近者大<lb/>
臣進用百官毎對陛下託以一才難得為辭盡将平日<lb/>
贓汚累迹之人姓名進擬取笑天下人才不患難得唯<lb/>
患用之不得其術耳昔周世宗累為劉旻所敗遂大燕<lb/>
将士斬敗将樊愛能等七十餘人且一日斬将七十餘<lb/>
<pb n="KR2b0029_WYG_006-26a"/>
人豈復有将可用世宗自斬愛能之後軍威大震果敗<lb/>
旻于髙平取淮南定三闗乃知㢲懦者去則勇敢者來<lb/>
迂謬者逐則才能者進理之所必然也陛下若以人才<lb/>
為難得専務姑息則人才愈委靡而不振孰為陛下任<lb/>
事乎惟其才則留之不才則逐之可用則任之不可用<lb/>
則已之如是真賢實能當自出矣猶之淘金汰沙沙盡<lb/>
則金出若謂金沙混雜倦于淘汰則金與沙俱為棄物<lb/>
此不可不察也如直孺瑛時等正如金中之沙何惜不<lb/>
<pb n="KR2b0029_WYG_006-26b"/>
汰之哉陛下無人言特伸威斷會臣僚前後言章施行<lb/>
禠奪職名投置閒散以慰士論以清流品以警權臣以<lb/>
尊主威實社稷無疆之休取進止讀畢上曰臺諫官為<lb/>
朕耳目皆由親擢卿此劄足見不阿附大臣特除卿諌<lb/>
議大夫　勅解潛諸将士等朕以金人犯順俶擾邊陲<lb/>
攻圍太原累時未解肆命卿等率師救援頗聞将士遇<lb/>
敵血戰冒犯鋒鏑奮不須身非忠義所激安能如此朕<lb/>
聞之感欲不忘于中然敵勢方張未即殄滅一方之民<lb/>
<pb n="KR2b0029_WYG_006-27a"/>
久困荼毒重惟國家撫養将士固已有年今日國家有<lb/>
急非卿等盡命竭力所向無前安能使朕得寛憂顧但<lb/>
戰者危事今令卿等挺身冒難以致創殘毎一思之痛<lb/>
苦在己今降賜金一千兩金束𢃄五條戰袍三十領卿<lb/>
可用激賞傷中用命将士将來第功自節度使以下皆<lb/>
為賞典若有竒功便加開府儀同三司朕自聞進師寝<lb/>
食皆廢卿等其體朕懐早進勲烈身取富貴澤流子孫<lb/>
日竚㨗音更豈勉効<lb/>
<pb n="KR2b0029_WYG_006-27b"/>
十六日門下侍郎耿南仲言伏見陛下即位之始謂宫<lb/>
女猥多乃放六千餘人于外而執樂之人咸與或請姑<lb/>
留之宣諭曰樂非朕所好也又有御侍三十餘人葢皆<lb/>
妙麗間選為房院者陛下以曾是道君宫中舊人即與<lb/>
長假未賞見面既又以閒置宫中徒費廪食于是一朝<lb/>
出之靡有孑遺今宫人數百惟各有職掌不可去者存<lb/>
焉政和殿積年所藏珍寶器皿竒異玩好一花一石悉<lb/>
移置龍徳宫以奉道君而邃閣長廊左右舊章蕩然一<lb/>
<pb n="KR2b0029_WYG_006-28a"/>
空前此自景龍門至金水門如夀岳夀庵曲江之類一<lb/>
𢃄佳花美竹不可勝計一日降㫖伐竹為軍器其花木<lb/>
皆折而為薪臣竊以書稱成湯曰不邇聲色不殖貨利<lb/>
以今視古若合符契伏望聖慈特降睿㫖以臣所陳宣<lb/>
付史館奉聖㫖依　御史中丞陳過庭言近日除祠部<lb/>
郎中陸守刑部郎官劉仿分任廣東西路提㸃刑獄朝<lb/>
散郎方畧任廣西運判守乃余<hi>闕</hi>妻兄仿乃劉僴族兄<lb/>
畧與京攸同鄉又蔡氏之族壻平日出入京攸之門交<lb/>
<pb n="KR2b0029_WYG_006-28b"/>
通狎眤結為死黨一旦持節廣南而京攸在韶潯二州<lb/>
似欲與蔡氏為地者成命播傳士類驚愕伏覩近降㫖<lb/>
揮京攸永不放還臣僚敢有引薦當正刑章今此差除<lb/>
雖無薦之實而有庇䕶之嫌如是而欲人無疑可乎乞<lb/>
賜放罷奉聖㫖並依奏　左司諌吕好問試左諌議大<lb/>
夫右司諌徐秉哲試右諌議大夫李擢除左司諌李會<lb/>
除右司諌<lb/>
十八日御崇政殿疎决在京係囚　聖㫖應支賜賻贈<lb/>
<pb n="KR2b0029_WYG_006-29a"/>
並减半侯邊事寧息日依舊<lb/>
十九日知達州史祖道放罷以臣僚言係蔡京童貫門<lb/>
下賄賂親眤之人貪婪兇暴侵虛百姓故也應安道特<lb/>
追徽猷閣直學士更追两官以御史臺言其身為侍從<lb/>
贓私狼籍生前不曾追奪官職故也<lb/>
二十日御寶批朕託于兆庶之上所頼以共守祖宗疆<lb/>
土者惟郡邑之臣比聞河東尚有弗思體國惟務便私<lb/>
沿檄去官先移家屬有一于此民何望焉朕念今歲之<lb/>
<pb n="KR2b0029_WYG_006-29b"/>
春我實無備故于逃職之吏逭其誅戮今邊計鼎新可<lb/>
以責其固守矣法不可施恩不可再五申三令誅将必<lb/>
行咨爾有官各體予意　殿中侍御史胡舜陟言臣自<lb/>
蔡懋知大名府嘗兩論奏以為其人凶悍敢為不義乞<lb/>
賜罷斥不蒙施行今果失軍民之情監司具其過惡始<lb/>
罷府事以趙野代之夫去一蔡懋用一趙野其人才不<lb/>
甚相逺臣又以為朝廷之失也野之才但能工于附奸<lb/>
邪而規進取蔡京王黼李邦彦用事皆能諧麗得其歡<lb/>
<pb n="KR2b0029_WYG_006-30a"/>
心若其他可用之實了無才長方金人侵侮陛下焦勞<lb/>
之時大臣義當體國見危授命野輙乞致仕欲棄君而<lb/>
去為自全之計戴天履地何忍如是李邦彦堅守和議<lb/>
割棄三鎮野亦與謀實欲賣國以結金人按其罪状流<lb/>
竄有餘况可使守陪都乎所有大名尹指揮乞賜追寝<lb/>
仍乞明正典刑奪職罷郡竄之逺方以為奸佞之戒<lb/>
左正言程瑀奏臣聞君猶心也宰執猶之股肱臺諌猶<lb/>
之耳目耳司聴目司視視聴不廢運用股肱無為于中<lb/>
<pb n="KR2b0029_WYG_006-30b"/>
而治者此心之所以為真君也人君亦何為哉相與論<lb/>
治道者臺諌也相與行治道者宰執也天下之理不過<lb/>
是與非天下之事不過利與害臺諌曰是宰執曰非人<lb/>
君察焉果非也過在臺諌不在宰執若以是為非則宰<lb/>
執何所逃罪哉宰執曰利臺諌曰害人君察焉果害也<lb/>
過在宰執不在臺諌若以利為害則臺諌何所逃罪哉<lb/>
萬幾至繁吾之所以用者特在於審是與非辨利與害<lb/>
此以一應萬之要也茍不能致乎此使是非利害灼然<lb/>
<pb n="KR2b0029_WYG_006-31a"/>
胷次則真偽不分朱紫混淆勞神疲神於末流天下之<lb/>
治不可冀矣葢人非堯舜不能舉事皆善罔計其善而<lb/>
説人讚己是謂來諂諛而成暗昧昔諸葛當主㓜國新<lb/>
之際獨總朝政顧何所頼於羣下一旦發敎乃諄諄力<lb/>
求轉相違覆以補廢敗太宗貞觀之治庶幾成康一時<lb/>
輔拂亦少貶矣嘗謂執政曰朕嘗恐因喜怒妄行賞罰<lb/>
故願公等極諌公等亦宜受人諌不可以己之所欲惡<lb/>
人為之使宰執能以此待臺諌人君能以此待宰執天<lb/>
<pb n="KR2b0029_WYG_006-31b"/>
下之治不難圖矣故朝廷之上事無過舉則臺諌何所<lb/>
復言及其有言必與朝廷違異其違異也乃所以相成<lb/>
也惟朝廷不以異已為嫌而事求其當則天下幸甚本<lb/>
朝之盛無逾仁宗稽考治迹葢周成王漢文帝不足進<lb/>
焉宰臣則前有王曾李廸後有韓琦富弼執政則有歐<lb/>
陽修范仲淹之徒由今視之其人何如哉然當時諸臣深<lb/>
達治體朝廷之上既已務和而不務同至於臺諌有所<lb/>
論列不以人微而易之不以意異而詘之惟是之從而<lb/>
<pb n="KR2b0029_WYG_006-32a"/>
議不出已亦不難于改過從善當時議宰執以為奉行<lb/>
臺諌文書是不知此乃諸臣深達治道用心過人者洎<lb/>
王安石用事以來專以摧折臺諌為事然當時人才承<lb/>
累朝養育而砥礪名節之風不衰議論風生以斥逐為<lb/>
榮未有安石下也至蔡京用事師法安石而狠賊過之<lb/>
議己者置之死地臺臣引用私黨藉為鷹犬搏擊正士<lb/>
創置官司冗濫蠶食而諌省列位浸缺弗補惡政弊事<lb/>
流毒四方陛下既親見之臨御以來搜求疏逺讜直之<lb/>
<pb n="KR2b0029_WYG_006-32b"/>
士布在臺諌虛已聴納下詔敦諭是誠有意祖宗之治<lb/>
矣然以臣觀陛下葢喜受人之言未可謂之善用言葢<lb/>
喜納人之諌而未可謂之能從諌用言從諌云者必深<lb/>
思而熟計之當理則行不俟旋踵若受而不能用與不<lb/>
受同實無益也三代以降能用言從諌者無如漢髙祖<lb/>
唐太宗葢髙祖智略初無逾人奮布衣取天下未嘗畫<lb/>
一謀出一計唯其善用羣策非獨張良陳平為之腹心<lb/>
外如酈食其婁敬之徒一言合理信用不疑此所以成<lb/>
<pb n="KR2b0029_WYG_006-33a"/>
帝業太宗脅父殺兄以就大事其天資何如哉唯其樂<lb/>
聞己過有諌必聴始也孫伏伽之徒賞之而使言久之<lb/>
得魏鄭公之意于微辭顔色之表不待力争而强辯此<lb/>
所以躬平禍亂而坐致太平人主誠欲聴言納諌以二<lb/>
君為法可矣陛下天性元良憂勤庶事聴言納諌冝無<lb/>
難者頋尚有媿于二君臣知其所由矣陛下以沈晦為<lb/>
事而有累于明以柔遜為事而有累于斷明與斷两未<lb/>
見焉而大臣承蔡京餘風不能以韓琦冨弼諸人之心<lb/>
<pb n="KR2b0029_WYG_006-33b"/>
為心故臺諌章疏或阻格不行或稽留而不下未閲數<lb/>
月已有擠陷之事如余應求陳公輔者蹤跡外孤志操<lb/>
凛然金兵在郊京師震恐之時執章乞對忼慨論事仰<lb/>
陛下延問開納兵退之後擢為臺諌士大夫方慶言路<lb/>
得人而應求等亦感激奮勵知無不言正道少伸邪人<lb/>
仄目一旦論事稍涉嫌疑陛下未能洞察執政因而擠<lb/>
之是何異蔡京所為哉覆轍在前而蹈之亦可哀己夫<lb/>
任耳目以廣視聴将以運用股肱今也壅閉耳目有傷<lb/>
<pb n="KR2b0029_WYG_006-34a"/>
害之者矣陛下将誰與為治乎臣聞真宗時嘗詔諭諌<lb/>
官御史各令舉職仍令中書置籍記其言事行與不行<lb/>
歲終具奏葢非特稽所言當否用以知其人亦以防壅<lb/>
蔽之患伏望陛下特賜舉行仍内中創置臺諌章疏文<lb/>
籍隨所上録之聴政之暇雍容觀覧不唯有禆治道因<lb/>
考其事有合行而稽留未進呈者特與督責執政庶幾<lb/>
耳目股肱之任不至偏廢而治道可望至于明斷之説<lb/>
臣備員諌省賜對之初已懇懇為陛下言之伏望曲留<lb/>
<pb n="KR2b0029_WYG_006-34b"/>
聖意取進止<lb/>
二十二日宣撫司期是日啟行以事未集乞量展日御<lb/>
批曰遷廷不行豈非拒命乎李綱惶恐入劄子辯所以<lb/>
未可行者且曰陛下前以臣為專權今以臣為拒命方<lb/>
遣大帥解圍而以專權拒命之人為之無乃不可乎願<lb/>
并罷樞密院之任擇信臣委之得乞骸骨以尚書右丞<lb/>
知樞密院事宣撫使告勅繳納上前弗許<lb/>
二十三日詔朕惟金人攻圍太原五十餘日其勢危蹙<lb/>
<pb n="KR2b0029_WYG_006-35a"/>
惟兵與食最為急務而朝廷于此二者措置殊未有方<lb/>
毎有警奏不過督責諸將俾令進師既不益兵又無見<lb/>
糧安能使之必戰既戰安能使之必克近者屢衂其弊<lb/>
葢出于此朕毎一念痛心疾首寝不能安食不知味今<lb/>
聞金人築壘臨城控扼要害援師不可進糧道不可通<lb/>
勢益危逼卿等宜究心悉力廣加詢謀益兵置糧不吝<lb/>
爵賞以勸用命明其政刑以威不恪須管太原日近解<lb/>
圍若稍有悞事不惟卿等辜朕倚注之意朕于負荷之<lb/>
<pb n="KR2b0029_WYG_006-35b"/>
重亦豈敢委法以茍私于卿等哉翼日宰臣徐䖏仁以<lb/>
下待罪<lb/>
二十五日賜御筵餞李綱于瓊林苑<lb/>
二十六日宣撫李綱犒軍訖斬樂州都䕶統制熈河路<lb/>
軍馬焦安節于瓊林苑初安節𨽻姚古帳下在威勝軍<lb/>
妄傳敵兵至鼓煽軍中古退師至隆徳又勸遁去于是<lb/>
兩郡皆驚擾潰散而初無敵兵至是從古還闕綱召斬<lb/>
之　開封尹聶山賜名昌初山因賜對從容論申繻對<lb/>
<pb n="KR2b0029_WYG_006-36a"/>
問名曰不以國不以山川以總大物而命之曰山可乎<lb/>
卿其具古者忠臣之名來朕将擇以命汝明日録聞以<lb/>
周昌强直可慕遂賜名昌　殿中侍御史胡舜陟言昨<lb/>
降指揮内待領外局職事並依祖宗法度後又有㫖内<lb/>
侍領外局除熈豐窠闕依舊外餘並罷臣竊以所降聖<lb/>
㫖人禀以為令不可前後自相牴牾既依祖宗則熙豐窠<lb/>
闕當罷若依熈豐則有碍前降指揮出令不一人心所<lb/>
疑况祖宗不令内侍領外局為萬世法今使與外廷聯<lb/>
<pb n="KR2b0029_WYG_006-36b"/>
事則必因緣交結招賕市恩宫禁密㫖往往傳漏而城<lb/>
狐社䑕之勢陵轢士夫矣今都水将作監皆有承受官<lb/>
皆非祖宗之制乞賜罷廢奉聖㫖依奏<lb/>
二十七日臣僚上言伏見四月詔書以楊戬李彦之公<lb/>
田王黼朱勔之應奉童貫譚稹之軍功孟昌齡之河防<lb/>
皆蠧國害民罪之大者葢七人皆一體同罪之人今李<lb/>
彦等皆已誅籍沒家産而昌齡父子猶稽二廣之行楊<lb/>
戬之家尚擁萬金之産罪同罰異朝論未厭伏乞早正<lb/>
<pb n="KR2b0029_WYG_006-37a"/>
楊戬籍沒之典速加昌齡殛竄之刑奉聖音孟昌齡責<lb/>
授昭化軍節度副使江州安置孟揚責授海州團練副<lb/>
使池州安置孟揆責授黄州團練副使撫州安置孟持<lb/>
落職放罷楊戬家財令開封府拘收　御史中丞陳過<lb/>
庭奏周世宗戰于髙平斬敗将何徽樊愛能等七十餘<lb/>
人軍聲大振如世宗者政事憲度雖未盡善至于用師<lb/>
英决誠可為後世法臣謹按河東制置使姚古雖本将<lb/>
家其實畏懦素無戰功所以登壇持節者唯以名馬寶<lb/>
<pb n="KR2b0029_WYG_006-37b"/>
貨鬻于童貫之門濫被恩賞以至于是然荷國厚恩不<lb/>
思報稱自太原被圍古提重兵于威勝隆徳逗留數月<lb/>
未賞寸進及种師中以忠勇自奮而古違期弗應遂致<lb/>
師中失利此古可斬之罪一也金人方圍太原未有一<lb/>
騎一卒敢窺南北闗自師中失利古輙退師威勝士庶<lb/>
叩馬懇訴願共守禦古乃夜半遁去致使威勝之民扶<lb/>
老擕㓜斃于道路哭泣之聲振于山谷此古可斬之罪<lb/>
二也古既退師其部将又妄言于衆曰國家已割太原<lb/>
<pb n="KR2b0029_WYG_006-38a"/>
與金人我輩可以南歸于是役夫般運糧食器甲及民<lb/>
蠶在箔者悉委棄而去此古可斬之罪三也興師之初<lb/>
有効用十五人直入隆徳縳偽守倅以獻不血刄而得<lb/>
一郡古乃掩其功状不以實奏致此十五人者止于賜<lb/>
帛士氣不揚拖戈不戰此古可斬之罪四也當偽守之<lb/>
在隆徳存恤其民人保䕶其婦女敵鋒敢犯立斬以狥<lb/>
又閉敵兵于他所不許妄出請于尼瑪哈遣還其兵自<lb/>
言先世乃汝潁間人深有効順之志一旦縳至軍中古<lb/>
<pb n="KR2b0029_WYG_006-38b"/>
若如韓信之師左車李愬之説李祐太原之圍自此可<lb/>
解乃貪冒功賞獻囚于朝用心不忠安能成事此古可<lb/>
斬之罪五也人有上賞道中見大刀巨斧凡數十輩擁<lb/>
騎而載婦人者云是将軍寵妾軍中婦人不可勝數人<lb/>
無鬪志士氣不振此古可斬之罪六也古欲退師無以<lb/>
發端忽有統制官焦安節厲聲而前曰敵騎廹近何為<lb/>
尚留于此古既不能斬安節以慰衆心輒從其言領衆<lb/>
宵遁實古之謀假于安節耳此古可斬之罪七也樊何<lb/>
<pb n="KR2b0029_WYG_006-39a"/>
一失而世宗斬之古有大罪可斬者七其可恕乎近日<lb/>
如統制官張師正王從道畏懼逃竄已試之軍法如此<lb/>
特小者耳斬一姚古則主威立斬一姚古則軍聲振斬<lb/>
一姚古則四裔知畏豈但能解太原一方之圍而快隆<lb/>
徳士庶之憤而已哉伏望特賜睿斷明正典刑姚古責<lb/>
授節度副使廣州安置　御史中丞陳過庭言房州文<lb/>
學傅亮博通古書深曉時事論議忼慨縱横昨充制置<lb/>
司勾當官未幾以輕儇與陜西監當又改湖南逺䖏掾<lb/>
<pb n="KR2b0029_WYG_006-39b"/>
官當今師旅方興務收羣䇿唯才術有餘者最不可失<lb/>
昨有劄子五本大臣已繳進外如聞更有邊機六十餘<lb/>
事伏乞根尋取索稍加試用勿以輕儇故廢其良䇿伏<lb/>
取進止<lb/>
二十八日御史中丞陳過庭言殿中侍御史秦坦久患<lb/>
心疾難以赴闕供職乞别與差遣奉聖㫖監察御史曹<lb/>
輔守殿中侍御史新提舉福建茶鹽姚舜明除監察御<lb/>
史　中書舎人安扶奏奉聖㫖蔡懋落職宫祠者臣竊<lb/>
<pb n="KR2b0029_WYG_006-40a"/>
覩所坐臣僚章疏若止言懋身為舊輔任當元帥方邊<lb/>
事未寧陛下宵旰之時而乃日事燕飲至軍民怨望形<lb/>
欲殺之言已合重行竄斥又况所論詆誣宣仁聖烈皇<lb/>
后道君太上皇帝二罪之重孰大于此按懋所著父確<lb/>
事迹一出私意妄加增飾自古奸臣愚弄矯誣未有敢<lb/>
如此之甚者葢其天性凶暴輕蔑朝廷居之不疑中外<lb/>
莫不憤歎陛下臨御以來雖一夫之寃有不得伸者必<lb/>
為昭雪而宣仁為臣下所誣負謗抑有年矣寧不為之<lb/>
<pb n="KR2b0029_WYG_006-40b"/>
動心乎今懋止于落職宫祠豈足以正詆誣欺罔二聖<lb/>
之罪哉伏乞亟行投竄奉聖㫖蔡懋降充中大夫秘書<lb/>
少監分司南京亳州居住<lb/>
二十八日聖㫖七月一日詣龍徳宫皇太子特令導駕<lb/>
二十九日罷諸州知通𢃄管勾押神霄玉清萬夀宫入<lb/>
銜　左正言程瑀奏臣聞人主之涖天下有要道得其<lb/>
要然後無為之治可以坐致否則叢脞而股肱惰萬事<lb/>
隳雖復勞心焦思夜以繼日無益也要道如何吾不任<lb/>
<pb n="KR2b0029_WYG_006-41a"/>
事而付人以事吾不吝權而分人以權是也竊觀陛下<lb/>
即位以來虛中退託委任大臣未賞吝權而任事其日<lb/>
仄涖朝休暇視事者凡相與疇咨延納而已治天下似<lb/>
得其要頋功效不見于前而深憂逺慮之士懼禍至之<lb/>
無日者何哉其過在于任人以事而不責其成功分人<lb/>
以權而不觀其趨向未得馭臣下之方而已夫我任人<lb/>
以事分人以權彼将有或廢或舉或公或私有舉而無<lb/>
廢有公而無私則可茍或反是烏得置而不問哉小則<lb/>
<pb n="KR2b0029_WYG_006-41b"/>
賞罰大則黜陟操是以馭焉此其所以治功之要也陛<lb/>
下自眎今日之治與前日何如哉持茍且之術行姑息<lb/>
之政以節用則浮侈尚多以愛民則凋弊不息官冗而<lb/>
未知澄兵驕而不知制名曰斥逐奸邪而不忘庇䕶名<lb/>
曰愛惜名器而不慎差除凡若此者遽數之不能盡其<lb/>
最急者宦官反側将為變于内而不知分其權殺其勢<lb/>
民庶困耕将為冦于外而不知寛其力結其心未知諸<lb/>
臣同朝奏事留身造膝之言亦賞及此乎其可深駭者<lb/>
<pb n="KR2b0029_WYG_006-42a"/>
視公家之事不同越人視秦人之肥瘠者幾希臣不暇<lb/>
廣指他事姑以李彌大為宣撫及遣人使金國二事<lb/>
明之夫彌大宣撫不知出于何人除命始傳衆固以為<lb/>
不堪其任政府中亦有竊笑之者彌大治行政府自當<lb/>
日與之謀議都堂授以成筭而往彌大指都堂不見也<lb/>
乃僕僕日候諸臣之門乞辭而去未聞付以統戎大事<lb/>
乃如此耳行次大名雖有㫖改命而處置勝㨗軍失所<lb/>
已致生事至于一行官吏兵馬虛費錢糧不知幾何今<lb/>
<pb n="KR2b0029_WYG_006-42b"/>
欲獨歸罪彌大可乎王雲使燕山得金人請和語言<lb/>
入塞七日疾馳至京為金人約遣使人以七月上旬至<lb/>
也陛下命宰執求可使者義當朝受命而夕擇人俾有<lb/>
司為治装督趣上道兼程而往庶無後時之悔迨今半<lb/>
月矣乃始聞得一鄧紹宻不知復幾日乃能北去夫和<lb/>
議成否利害不可具論獨不念燕山之質太原之圍日<lb/>
與死鄰朝廷乃恬不加意動輙稽滯乎陛下觀此則宰<lb/>
執任天下之事分陛下之權果能背私而向公使庶事<lb/>
<pb n="KR2b0029_WYG_006-43a"/>
具舉相與以濟艱難乎臣稽之衆論僉以為徐䖏仁庸<lb/>
俗呉敏耿南仲昏懦加以唐恪之傾險此政事所以日<lb/>
曠敗而不振明主當自知之伏望陛下深惟社稷安危<lb/>
天下治亂之機盡賜斥罷别選英賢共圖大計庶幾尚<lb/>
可救藥昔賈誼有抱火厝之積薪之下而寝其上火未<lb/>
及然因謂之安由今視之火已然矣僅未及肌膚也大<lb/>
臣不早為之所相與持因循茍且之術陛下不加英斷<lb/>
咎将誰執乎臣位諌官之後凢三奏事殿中仰蒙陛下<lb/>
<pb n="KR2b0029_WYG_006-43b"/>
虛懐延問和顔色而受辭感激孤忠誓有以報眷遇今<lb/>
者一朝而請逐大臣亦幾于狂矣雖然為臣計則狂為<lb/>
陛下計則忠狂夫之言聖人擇焉惟陛下曠然厲興衰<lb/>
撥亂之志而明黜陟以濟艱危天下幸甚取進止<lb/>
　<lb/>
　<lb/>
　<lb/>
　靖康要録卷六<lb/>
</p>
<p>
</p>
  </div>
<div>
<head>靖康要録卷七</head> <lb/>
    <p>
<pb n="KR2b0029_WYG_007-1a"/>
欽定四庫全書<lb/>
　靖康要録卷七<lb/>
七月初一日詔罷諸路仁濟亭　制順福帝姬進封順<lb/>
徳帝姬　殿中侍御史胡舜陟奏臣觀敵情狙詐多方<lb/>
見悞去秋盛傳劉彦宗之亡彼方且㸃集人馬今春敵<lb/>
騎出境又傳烏竒邁之亡而斡喇布歸傳位矣彼方且<lb/>
休兵于燕山今又傳尼瑪哈亡矣又曰畏熱而歸又曰<lb/>
歸救雲中然晉陽城下兵勢愈强軍壘愈多我師之出<lb/>
<pb n="KR2b0029_WYG_007-1b"/>
出無不敗則尼瑪哈果歸乎果亡乎金人誤我使不設<lb/>
備故其秘計毎毎如此臣竊怪敵出詭道無窮欲置我<lb/>
于䧟阱而我誤彼了無一術閒有臣下所獻計畫如行<lb/>
間諜如設水櫃如招叛亡如𢷬空虚如攻其必救如分<lb/>
其兵勢三省宻院謄報于下大書文移有同法令省臺<lb/>
寺監處處有之安知其無奸細賄達于彼凡有措畫動<lb/>
輒知之彼必思所以應之之道我能制勝乎臣願陛下<lb/>
宻諭將帥嚴飭武備勿為所誤更詔三省宻院凡有事<lb/>
<pb n="KR2b0029_WYG_007-2a"/>
屬兵機勿得降出奉聖㫖今後係兵機事不得頒行<lb/>
四日知威勝軍詹丕逺先次勒停根尋送所司根勘以<lb/>
臣僚言金人犯界即擅離任逃遁致司録李植率衆遽<lb/>
降故也<lb/>
五日御史中丞陳過庭奏竊惟國朝于觀文殿置大學<lb/>
士以為宰輔均逸之寵自非進退有禮而以功名自全<lb/>
者未嘗輕授謹按前宰相白時中李邦彦或孱懦不才<lb/>
或浮薄無行冒居宰輔士論鄙之昨者金人擾攘之際<lb/>
<pb n="KR2b0029_WYG_007-2b"/>
惶駭無謀幾致敗事稽其罪戾宜汙鼎鑊陛下務全終<lb/>
始罷相之日倒以大觀文授之固宜牢辭職名力請黜<lb/>
責以見恐懼之意今皆不然時中乃具劄子云方權臣<lb/>
恃勢事之機要者百不聞一夫身為宰輔其阿諛朋比<lb/>
不卹國事如此身罷相歸東至楚州艤舟于城外時方<lb/>
臘竊據浙西淮南諸郡閉門守備一旦驚擾匍匐扣城<lb/>
卑詞哀懇而後得入市井之人羣聚而侮詈之曰作宰<lb/>
相時開口發一忠言以告于朝豈有今日之事即其懐<lb/>
<pb n="KR2b0029_WYG_007-3a"/>
奸悞政不亷無恥一至于是今乃以特進大觀文領真<lb/>
祠優㳺大第歌童舞女朝夕燕飲不念陛下憂勤于上<lb/>
為大臣者忍如是乎伏望裭其職名鐫其官秩特加逺<lb/>
竄及其子日章壻公彦待制修撰並乞削奪施行又奏<lb/>
前屢論到白時中尸素無恥李邦彦悖慢不遜及余深<lb/>
朋附阿䛕不恤國事等罪未䝉施行時中與王黼梁師<lb/>
成朱勔私相交結邦彦與蔡攸為表裏余深又蔡京之<lb/>
死黨也此皆國家之蠧社稷之賊久稽典憲未足以明<lb/>
<pb n="KR2b0029_WYG_007-3b"/>
政刑之威快士庶之憤所有大觀文職名並乞追奪伏<lb/>
望早賜施行<lb/>
七日詔曰朕即位以來廣闢言路臺章交至多及濫賞因<lb/>
欲澄革以除蠧弊然嵗月既久干渉者衆真偽混淆難以<lb/>
究治且累經赦宥瑕垢盡滌若復求索瘢疵首尾豈不<lb/>
相戾况今邊方驛騷兵革未息朕欲用楚子之言安民<lb/>
和衆以修武徳豈不美哉前此濫賞十餘項事可更不<lb/>
問故兹詔示其諭朕懐　聖㫖訪聞京攸中路徘徊不<lb/>
<pb n="KR2b0029_WYG_007-4a"/>
去貶所州縣尚自觀望將迎不絶仰開封府差得力捉<lb/>
事使臣管押貶所交割訖奏日下施行<lb/>
九日宋㬇責授單州團練副使永州安置以左正言程<lb/>
瑀言其構造語言悖理傷義詿誤盛朝所害不鮮故也<lb/>
右正言程瑀奏伏觀朝廷見遣使至燕山府斡喇布所<lb/>
蓋縁王雲自燕山還傳道斡喇布之意以謂尼瑪哈得<lb/>
所與余覩蠟書堅言中國不可信欲敗和約望朝廷遣<lb/>
使解釋此事臣訪聞使者朝夕出門而朝廷所授意㫖<lb/>
<pb n="KR2b0029_WYG_007-4b"/>
及賜斡喇布書皆未嘗解釋蠟書之有無臣度朝廷所<lb/>
以畧而不言者慮失余覩之約耳夫我書即既為尼瑪<lb/>
哈所得余覩未嘗遣使于我亦何約之有又况余覩起<lb/>
事有無蓋未可知藉使其有焉勝負又未可知也而金<lb/>
人圍重鎮留貴質屯兵界上日謀南犯事至急矣我乃<lb/>
不先與要約使解圍歸質休兵息民各保土宇而持兩<lb/>
端以生疑貳臣竊所未喻朝廷審知斡喇布之言不可<lb/>
信而塞上兵馬足以扞禦可必其不能南犯則不復遣<lb/>
<pb n="KR2b0029_WYG_007-5a"/>
使可也既遣使矣乃不因之成言焉用此紛紛為且尼<lb/>
瑪哈非固欲與我戰斡喇布非固欲與我和而二人異<lb/>
議者蓋出于爭功戰則功歸于尼瑪哈和則功歸于斡<lb/>
喇布非能獨主和議也必有以破尼瑪哈之説而請決<lb/>
于其君然後和議可成今我姑從其計與定和議累有<lb/>
余覩者與之爭戰金人勝焉我無損也余覩遂勝而與<lb/>
我接壤徐尋舊好蓋未晚也臣觀金人屯師于兹半載<lb/>
陛下早朝而晏罷者為邊陲未寜也大臣孜孜殚竭智<lb/>
<pb n="KR2b0029_WYG_007-5b"/>
慮亦豈嘗不在邊備哉將不素養兵不素練金粟不素<lb/>
蓄器甲不素備凡二十年之毁棄廢壊者乃欲圖回于<lb/>
半載而坐抗封豕長蛇可謂難矣然有言及金人盛强<lb/>
者不以為怯懦則以為恐動朝廷是獨何哉敵勢之盛<lb/>
衰强弱蓋自有時中國之所以御邊塞要在觀其時之<lb/>
如何太宗之窮誅武帝之深討隨其時而善用其勢者<lb/>
也文景之和親高祖之降禮順其時而不失其稱者也<lb/>
有如言武帝之舉于文景之世則妄言高祖之禮于太<lb/>
<pb n="KR2b0029_WYG_007-6a"/>
宗之時則謬朝廷觀時度勢遣約和議既得其稱卑辭<lb/>
厚禮名貨重幣務協其情亦云可矣顧懐余覩之事未<lb/>
肯明言蠟書之非臣恐猜疑不解和好無成使人徒往<lb/>
厚禮虚辱而兵革未有休期邊鄙或不抗拒藉曰未遽<lb/>
渡河則河朔重遭暴殄可不念哉時既秋矣和議成否<lb/>
在此一舉使所係在于書詞伏望陛下察誠偽之情度<lb/>
安危之計審成敗之理仰思保固宗社俯念全活生靈<lb/>
詔宰執熟議竄易書辭以授使者庶幾和議可成萬一<lb/>
<pb n="KR2b0029_WYG_007-6b"/>
敵人詭詐得我書詞反覆交構余覩則彼僣而我無憾<lb/>
皇天后土實鑒臨之不得已而交兵可也陛下不以臣<lb/>
言為妄儻賜施行實臣至幸如以為怯懦以為恐動朝<lb/>
廷則甘從誅殛要之聴在陛下而區區所見不敢不盡<lb/>
言也取進止<lb/>
十日左正言程瑀奏伏覩臣寮近有章疏屢論列蔡京<lb/>
罪惡甫竄嶺南而韶州乃佳地使京自擇不過如此比<lb/>
日雖有不放還指揮然京旦暮之人耳不早逐之海外<lb/>
<pb n="KR2b0029_WYG_007-7a"/>
誠無以答天心而塞人望按京隂賊著于心造飾奸宄<lb/>
脅制朝廷迷國罔上不可悉數至于誣謗上皇罪應誅<lb/>
僇者臣請為陛下言之神宗彌㽜之際宣仁賛決末命<lb/>
大臣共聞初無異論京乃自詡常帶劊子入内欲斬王<lb/>
珪以禁制宣仁不暇他議哲宗之立已實有功使宣仁<lb/>
銜恨于重泉而神宗與子之意不暴白于天下然則謀<lb/>
一身之利而謗前朝誣母后若此其誰謂人臣而敢為<lb/>
之上皇性本慈愛志慕功名京獲柄用假紹述以濟奸<lb/>
<pb n="KR2b0029_WYG_007-7b"/>
謀逐臺諫以塞言路外則締交黨與内則隂連宦官相<lb/>
與倡為豐明盛大之説以開奢麗夸侈之端大變舊章<lb/>
妄作新事無非蠧國而害民不但欺君而罔下壊轉般<lb/>
之法僅足都内給支而淮泗之儲峙空變茶鹽之制盡<lb/>
供御前使用而轉輸之經費竭天變動于上而不憂人<lb/>
言喧于下而不恤以至委軍政于童貫使之專恣于外<lb/>
賞罰不公饑寒不卹將士怨嗟卒致構患外國幾覆宗<lb/>
社竊據重位擅弄威福二十餘年海内側目其歸乃在<lb/>
<pb n="KR2b0029_WYG_007-8a"/>
于困民力蠧邦財壞軍政使上皇負謗于天下實有問<lb/>
鼎之心顧天下怨嫉者衆未敢發耳罪惡彰彰死有餘<lb/>
責此天所不容地所不載臣僚論列不可勝數而二三<lb/>
大臣懐京卵翼之私爭為庇䕶是不忍負京之私恩也<lb/>
不亦異哉夫鈇鉞不用而刀鋸日敝君子謂之國政陵<lb/>
夷者言刑戮日加于㣲賤而不行于大臣也陛下修祖<lb/>
宗之盛徳臣非敢以殺大臣啟陛下姑願投之海表以<lb/>
示法必行于大臣而已釋宣仁之恨為人孫之事也分<lb/>
<pb n="KR2b0029_WYG_007-8b"/>
上皇之謗為人子之事也陛下一舉而為人子孫之心<lb/>
無憾何憚而不為乎若欲行法于奸邪而牽制于宰執<lb/>
臣竊以為過矣取進止　武信軍承宣使太原府路馬<lb/>
歩軍副部總管王稟卒太原失守初是宣和七年秋金<lb/>
人非時遣使來名之告慶實覘我虚實也復紹言于上<lb/>
皇請遣童貫速至河東且授以雲中之地信之不疑貫<lb/>
乃出宣府時尼瑪哈使薩里雅布來迎貫見天平軍言詞<lb/>
不遜貫猶欲厚以金帛㗖之謂雲中可得也因遣辛興<lb/>
<pb n="KR2b0029_WYG_007-9a"/>
宗偕往見尼瑪哈興宗至敵帳尼瑪哈厚為之禮以好<lb/>
詞遣回時敵騎已集入冦有日矣而貫不之悟興宗歸<lb/>
未浹日而尼瑪哈董師已及塞上驚報至貫以歸調天<lb/>
下兵拒敵為辭棄軍夜開太原門而出日馳數百里還<lb/>
京師是嵗十二月十六也㽜稟為太原副帥因總宣撫<lb/>
司之兵㽜屯者是月尼瑪哈入代州忻州守臣嶺石關<lb/>
戍將皆開門迎降敵遂長驅圍太原時二太子已䧟全<lb/>
燕之地矣十九日上皇以郊祀禮畢恭謝上清儲祥宫<lb/>
<pb n="KR2b0029_WYG_007-9b"/>
兩邊上章告急且乞師樞宻蔡攸匿不進呈是日蔡靖<lb/>
郭藥師張孝純各遣官星夜奔告皆至京師攸貫知不<lb/>
可掩乃奏之上皇大震不終禮亟還禁中遣中人梁方<lb/>
平以兵守河橋又遣何灌將兵屯滑州以為之援貫攸<lb/>
等與宻議遂傳位淵聖且為出避之計攸恐身去朝廷<lb/>
禍將不測遂用呉敏自給事中為中書侍郎即托庇其<lb/>
家且謂敏有定䇿之功二十三日遂行内禅之禮太上<lb/>
退居龍徳二太子既破信徳府遣郭藥師以輕騎先據<lb/>
<pb n="KR2b0029_WYG_007-10a"/>
河橋敗梁方平于大伾灌力不支亦退走兵遂濟河明<lb/>
年正月五日貫攸挾上皇妃后鄆王楷等東走淮浙九<lb/>
日敵騎至國門之北閲月議和乃歸而尼瑪哈以太原<lb/>
未下河東勁兵必乗其後因㽜攻太原稟總守禦以死<lb/>
拒敵城中食盡至煮弓弩馬甲取筋皮充粮雖尼瑪哈<lb/>
盡鋭攻之自十二月至七月不能陷也久之力盡人疲<lb/>
力不能支諸道援兵如姚古折可求劉光世种師中劉<lb/>
韐張灝解潜等軍四面俱至賊分兵摧之皆不得前是<lb/>
<pb n="KR2b0029_WYG_007-10b"/>
月九日城遂不守帥臣檢校少保張孝純不能死為賊<lb/>
所擒稟獨與戲下決戰突圍而出敵騎追之力戰不解<lb/>
部曲盡亡稟遂負太原廟中太宗御容赴汾水而死乃<lb/>
遣使致書于金人云大宋皇帝致書大金國元帥比因<lb/>
專使嘗以布書具載悃誠想加通亮但以三鎮之民懐<lb/>
土顧戀以死堅守雖令不從致宿師引曰已久惟兵民<lb/>
各為其主困于暴露深可憫傷是用欲以三鎮税租納<lb/>
充嵗幣既不失通和之議抑亦為久逺之圖諒惟仁恩<lb/>
<pb n="KR2b0029_WYG_007-11a"/>
必能矜察已遣使大金皇帝及皇子郎君今再命單車<lb/>
復陳本末願加聰亮有少禮物具于别幅秋暑尚煩更<lb/>
希保䕶又書云大宋皇帝致書大金皇子比嘗布問具<lb/>
致悃誠近因使介之施尤詳敦好之意但以三鎮之民<lb/>
懐土顧戀雖令不從必致宿師引日之久重惟兵民各<lb/>
為其主困于暴露深可憫傷是用願以三鎮税租納充<lb/>
嵗幣方昭大信諒不受于間言將究逺圖豈自生于細<lb/>
故成長利于兩國在仁人之立談想惟英聰必能體亮<lb/>
<pb n="KR2b0029_WYG_007-11b"/>
已遣使大金皇帝及大金國相元帥今再命單車復陳<lb/>
本末願加聰察有少禮物具如别幅秋暑尚煩更希保<lb/>
䕶　左正言程瑀奏累上章奏論列蔡京宜竄海外未<lb/>
蒙施行按京事迹罪在可誅鑄鼎刋名位居九五臨平<lb/>
増山托名祝聖私第引河潜通宮掖果實授受公瀆妃<lb/>
嬪閨門汚穢醜不可言其他蠧困害民誕妄不道不可<lb/>
勝數正名定罪死有餘責而二三大臣但懐私恩不畏<lb/>
公議寧屈國憲不負賊臣置之曲江名為嶺表實與内<lb/>
<pb n="KR2b0029_WYG_007-12a"/>
地無異伏望威㫁早賜施行其子孫如攸罪惡盈溢别<lb/>
具論奏請正典刑鞗尚帝姬隳廢法制亦合離判不當<lb/>
尚聨禁戚其餘並乞褫奪官爵無使尚廩給縣官實天<lb/>
下幸甚奉聖㫖蔡京移儋州下開封府差人管押前去<lb/>
程瑀又奏謹按蔡攸豺狼種類固不可以人理責至其<lb/>
挾媚道以奸權操譎計以固寵竊弄威福招納賄賂蠧<lb/>
國害民欺君罔上畧同厥父至于位師傅之尊躬俳優<lb/>
之賤侮慢君父汙衊宫庭則厥父或未至是蓋死有餘<lb/>
<pb n="KR2b0029_WYG_007-12b"/>
責矣而燕山之役以嵗賂易空城金兵之來閤家南逝<lb/>
名為扈從上皇實背叛也上皇南歸非獨思念陛下本<lb/>
于天性其深見達識正應如此攸蓋弄臣上皇豈復與<lb/>
之論議乃敢肆為誣罔謂勸上皇南歸使其私黨援為<lb/>
已功欲以蔽覆舊惡罪惡彰著海内憤疾望投之海島<lb/>
不使汙我海内實快天下之望奉聖㫖蔡攸移雷州刑<lb/>
部貟外郎楊達度支貟外郎吕濟别與差遣以臣僚言<lb/>
達乃徐鑄之壻交結朱勔夤縁進身濟素無士檢憑恃<lb/>
<pb n="KR2b0029_WYG_007-13a"/>
權惡恣為贓汚故也　給事中楊時徽猷閣直學士差<lb/>
提舉西京崇福宫　詔曰朕獲承宗廟托士民之上嗣<lb/>
位未久敵兵侵疆乃至郊甸迨今三時邊鄙未寧調發<lb/>
轉餉勤吾四方惟徳不類無以仰當天下日夜祗懼毎<lb/>
御便坐希臨正衙凡所以自奉者務從貶損至于常膳<lb/>
百品十減其七放遣宫女凡六千餘人未嘗輒奏音樂<lb/>
備置臺諌通言路公車上疏乙夜觀覽庶幾少自警戒<lb/>
而日者彗出東方攷之前載是為大異畏天之威弗敢<lb/>
<pb n="KR2b0029_WYG_007-13b"/>
寧處念將循舉故事而率皆已行深懼虛文不能應譴<lb/>
告之實熟思再四意朕之不明元元之愁痛無聊者衆<lb/>
是用求民之疾苦者悉行條具除苛解嬈兾以感召和<lb/>
氣以格休應焉更賴中外大小之臣體朕至意同寅協<lb/>
恭以圖康乂<lb/>
十二日左正言程瑀奏臣聞予奪廢置人主馭人臣之<lb/>
柄也古之人<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>此以役羣衆喜怒不存于胸中體公任<lb/>
理唯其當之為貴有予有置不傷于人有廢有奪不傷<lb/>
<pb n="KR2b0029_WYG_007-14a"/>
于義故下之人知上之非我私也得者無所懐徳而失<lb/>
者亦不敢以為怨猶春夏之施生秋冬之肅殺各因其<lb/>
時任其化造物者既自無心物亦何常懐徳與怨哉茍<lb/>
欲有予而無奪有置而無廢是猶欲有春夏而無秋冬<lb/>
也其果可行乎然則前日所予今日奪之前日所置今<lb/>
日廢之亦顧于理何如耳不審其理之當奪當廢而戚<lb/>
戚焉懼人以為怨亦過計矣臣竊惟比年以來上則權<lb/>
臣内則宦官外則恩倖竊弄權柄輕視官爵言功第賞<lb/>
<pb n="KR2b0029_WYG_007-14b"/>
補授泛濫不可勝紀陛下即位臣下交章論列四月十<lb/>
五日及五月七月所得聖㫖既許褫奪裁抑允當衆心<lb/>
士夫鼓舞以謂官曹自此清名器自此重廩祿自此節<lb/>
僥倖之徒自此退聴依流平進之人自此而免于淹滯<lb/>
矣天下之幸也事務吏曹文移取索未果上聞五月九<lb/>
日復降聖㫖深念僥倖茍得不足深責可使自新以示<lb/>
寛大特開願致仕與依進納正官之路其官品已高或<lb/>
元初破賞不致僥冒者具名取㫖其實有軍功戰功及<lb/>
<pb n="KR2b0029_WYG_007-15a"/>
吏職年老補授人更不禠奪内有有才力之人可量才<lb/>
任使先次施行聖㫖可謂深厚亦足以杜衆多之口矣<lb/>
諸臣不惟天下公議云何顧懐私植黨隂為曲説阻撓<lb/>
成命欲入粟納金人並理限選依官户法則欺陛下以<lb/>
為實為公私之利恐陛下以失信于人欲今凡叨冒濫<lb/>
之人注授磨勘赴任各從其私有司未稽攷則以有司<lb/>
見行一例阻節為言夫有㫖使之裁抑矣則合注授者<lb/>
未得注授合磨勘者未得磨勘合赴任者未得赴任何<lb/>
<pb n="KR2b0029_WYG_007-15b"/>
疑之有顧阻節歸過有司畫㫖並且令依條注授磨勘<lb/>
赴任夫茍且之事豈初政所宜有乃公然著之命令此<lb/>
何理哉猶以為未快也復飾小説以惑宸聴而七月七<lb/>
日之詔下矣詔書流傳臣等尋繹詔㫖以為可痛憤者<lb/>
三可深惜者二敢為陛下言之夫嵗月既久干渉雖衆<lb/>
三銓茍未廢簡牘且存可覆視也何至真偽雜而不可<lb/>
究治乎羣臣乃以難究治欺陛下此可痛憤者一也赦<lb/>
宥之行除罪惡耳今以往昔濫授爵賞欲加釐正未嘗<lb/>
<pb n="KR2b0029_WYG_007-16a"/>
求瑕垢而加刑罰也羣臣乃以經赦而求瘢首尾相戾<lb/>
欺陛下此可痛憤者二也冒居高爵濫叨重賞之人民<lb/>
之所疾衆之所惡也禠奪裁抑果行彼將鼓舞之矣乃<lb/>
今啟陛下以姑息僣濫之流指為安民和衆之徳白黒<lb/>
正不相侔矣臣度陳啟之際是必恐動陛下以為民不<lb/>
安衆不和勢當置而不問此可痛憤者三也僣濫之徒<lb/>
僥倖得志胚胎于崇寧熾盛于政和大横于宣和皆朋<lb/>
附權臣宦官恩倖而已其茍賤趨事比于奴𨽻者所不<lb/>
<pb n="KR2b0029_WYG_007-16b"/>
問舍是賂賕交結誅求應副皆剝削吾民膏血者也乃<lb/>
使之享高爵居民上以治民其奉法循理之吏不問堂<lb/>
除吏部差注為所攘奪謗嗟盈路今幸裁抑民吏少快<lb/>
望矣未幾反之此可深惜一也上皇禪詔更張庶事殆<lb/>
盡獨未及此豈以為不當澄汰哉蓋以此遺陛下使陛<lb/>
下一舉而空之聳天下耳目者也陛下即位臣僚再三<lb/>
言之陛下亦幸再三聴之宰執亦再三奉聖㫖矣今宰<lb/>
執不以退有後言為非不以反汗為嫌用意巧宻持説<lb/>
<pb n="KR2b0029_WYG_007-17a"/>
堅牢以欺陛下恐陛下偶未察其情遂為之降詔命前<lb/>
所畫㫖悉反焉臣所慮者不惟僥倖之流復得志慮天<lb/>
下之人竊議初政之失此可深惜者二也昔管仲奪伯<lb/>
氏駢邑三百飯蔬食無怨言諸葛亮廢廖立李平及亮<lb/>
卒立涕泣而平致死夫何故奪之廢之得其當也今羣<lb/>
臣不惟其當與否區區以避怨為事使陛下不得專廢<lb/>
置予奪之柄臣竊未喻伏望察臣所言㫁以無疑收還<lb/>
詔命俾有司尊稟五月九日聖㫖施行内有願致仕及<lb/>
<pb n="KR2b0029_WYG_007-17b"/>
依進納正官法兩項縁轉官則有多少職名則有高下<lb/>
有元係選人而改官有元係白身而受命輕重不侔恐<lb/>
難限以兩色欲望更為三省詳議抑臣嘗觀唐室斜封<lb/>
之濫啟罷之者姚崇宋璟也後崔涖薛昭素以為言而<lb/>
太平公主主其説于内復詔量才叙用而姚宋尋亦斥<lb/>
逐使姚宋在位叙用之詔恐未遂用也昨者裁抑指揮<lb/>
皆宰執聚議取㫖矣今復更焉得無異于狐埋之而狐<lb/>
搰之乎前後異詞是非混雜坐致政令不一上累國體<lb/>
<pb n="KR2b0029_WYG_007-18a"/>
伏願留神裁察取進止<lb/>
十三日聖㫖蔡京蔡攸童貫王黼孟昌齡朱勔李彦楊<lb/>
戬前以恃勢强買人户田産屋業致令失所今來如有<lb/>
陳狀論訴之人炤騐文契如委是詣實並與給還却拘<lb/>
元直入官宣撫司統制官黄迪應援太原于文水縣潰<lb/>
散之後逃避不出至今奉聖㫖立賞錢三千貫召人告<lb/>
捉　御史中丞陳過庭言臣聞漢田千秋以一言寤意<lb/>
旬月取宰相匃奴單于曰漢置丞相非賢也一妄男子<lb/>
<pb n="KR2b0029_WYG_007-18b"/>
上書得之矣蓋宰相非其人取笑四方見輕戎狄如是<lb/>
而責其撫百姓鎮四方亦難矣臣謹按少宰呉敏不才<lb/>
而喜為奸無識而好任數又其天資險佞籧篨戚施面<lb/>
若畏人退而害物自童㓜時為蔡京父子養于門下側<lb/>
媚狎昵日益親附方鄭居中作相與京構隙京乃峻擢<lb/>
敏輩列于侍從分布親黨四面刺探當時被其中傷者<lb/>
不可勝計奸迹既彰久被棄斥前年攸及子絛覆出為<lb/>
惡首加薦引敏知京絛將敗而攸及李邦彦齊驅並進<lb/>
<pb n="KR2b0029_WYG_007-19a"/>
于是又背京而從攸夷考其行豈宜寘諸廟堂以汙宰<lb/>
輔之任伏自上皇禅位陛下登極之初授受揖遜若唐<lb/>
堯虞舜初無間言乃貪天之功以為己力毎于章疏喋<lb/>
喋自明此敏之罪一也陛下仁孝通于神明形于四海<lb/>
天下之所共知敏輒具劄子欲令百官在上皇前則言<lb/>
陛下孝陛下前則言上皇慈播傳中外人心疑惑此敏<lb/>
之罪二也臣僚累上章疏擊蔡京父子余深李邦彦等<lb/>
敏極力營䕶類多阻抑不行或行之不盡使陛下刑政<lb/>
<pb n="KR2b0029_WYG_007-19b"/>
賞罰不均此敏之罪三也頃時方賊作過敏居真州遽<lb/>
挈其家遁于亳社州人因此驚駭不安其居昨者金人<lb/>
將至又首入劄子乞令其父般家東下執政從官紛然<lb/>
相效使京師之衆扇搖惶惑此敏之罪四也左司郎官<lb/>
呉巖夫婚姻之家顯有親嫌引列宰屬倚為腹心而不<lb/>
顧公論此敏之罪五也敏妻兄曽開初除知東平葉夢<lb/>
得除知潁昌敏以東平不及潁昌于是令開與夢得兩<lb/>
易其任曽楙曽班曽几皆其妻黨故剖符大藩或持節<lb/>
<pb n="KR2b0029_WYG_007-20a"/>
善地不惜爵位以私其親此敏之罪六也昔與宇文虚<lb/>
中同除中書舍人潤色誥命賴虚中為多及臺臣列論<lb/>
虚中惡同王蕃而又極力營救不為施行其罪七也敏<lb/>
頃嘗薦燕瑛為廣南漕臣交通情好蓋非一端胡直孺<lb/>
為發運使時敏寄居真州干求請謁靡所不至瑛與直<lb/>
孺皆以交結匪人荐致弹劾雖不得已而罷去特以龍<lb/>
圖直學士典領要藩其罪八也居真州不能擇交而與<lb/>
贓汙罪人石悈宴飲游從近乃召悈赴闕士論大喧其<lb/>
<pb n="KR2b0029_WYG_007-20b"/>
罪九也太學官呉若上書痛詆其罪初則怒而逐之日下<lb/>
押出國門是時金兵初退城外剽掠未息知若無宿地<lb/>
實幸其為亂兵所殺耳既又復其舊職果出于誠心乎<lb/>
太學生陳東上書痛詆其罪初則欲加以重辟既又命<lb/>
之以官作威作福喜怒自己其罪十也他惡未暇悉數<lb/>
敏亦自知其才不足以當大任中懐慙怍不敢舉頭仰<lb/>
面以見士民衆皆侮笑之不敢入尚書省判状治事自<lb/>
當軸以來不得已而過省者纔十數日而已方今國家<lb/>
<pb n="KR2b0029_WYG_007-21a"/>
多事外則敵國交侵内則綱紀廢壊雖賢而智者猶恐<lb/>
不勝其職况如敏者他日誤國萬萬無疑古人云屋大<lb/>
而柱小可為寒心正敏之謂也臣愚伏望陛下念祖宗<lb/>
基構之重捜採羣䇿共致中興如敏之奸懦速宜擯斥<lb/>
若遲疑不決則國勢委靡中外解體不可支持矣臣不<lb/>
勝感切之至取進止<lb/>
十六日御史中丞陳過庭言伏見前月二十七日壬戍<lb/>
夜今月初四日戊辰夜以來彗星見于天之東北夫以<lb/>
<pb n="KR2b0029_WYG_007-21b"/>
陛下恭儉憂勤仁民愛物施于四海不宜致此變異故<lb/>
凡明于天文者皆曰此金人不利之象稽之天理騐之<lb/>
人事金兵殘暴殺傷太甚或有是理雖然天道幽逺天<lb/>
象著明倘以幽逺之説而昧著明之戒似非古先哲王<lb/>
正厥事以應天變之義又况敵兵未弭寇盜未平主威<lb/>
未振國勢未强權綱未舉紀律未嚴是非未明賞罰未<lb/>
當罪人已得未加明刑寛詔已頒而未䝉實惠倉庫未<lb/>
盈私室未富貴近之列未皆正人州縣之間未皆亷吏<lb/>
<pb n="KR2b0029_WYG_007-22a"/>
命令數下而數易差除屢報而屢移朝有姑息之政吏<lb/>
多冗濫之員如是則星象垂戒其可忽乎伏望特降明<lb/>
詔切自警畏内修徳外修政進君子退小人獎亷潔蠲<lb/>
苛嬈修兵甲選車徒備邊陲儲粮食恤民隠去冗吏除<lb/>
弊源如此之類次第施行庶幾變災為祥轉禍為福矣<lb/>
願陛下加察焉取進止<lb/>
十八日連南夫韓駒復徽猷閣待制遣差依舊張忞胡<lb/>
松年高伯振李璆復右文殿修撰依舊宫祠<lb/>
<pb n="KR2b0029_WYG_007-22b"/>
二十一日聖㫖蔡絛責授昭信軍節度副使潭州安置<lb/>
蔡絛等並勒停其蔡京以下并子孫二十三人遇有大<lb/>
赦不許量移布告中外<lb/>
二十二日給事中詹文除徽猷閣待制管勾龍徳宫<lb/>
謨閣待制管勾龍徳宫譚世勣除給事中王貲深葛仲<lb/>
勝並復徽猷閣待制依舊宫祠以赦叙復也<lb/>
二十三日右正言崔鶠除直龍圖閣差管勾西京崇福<lb/>
宫以疾病屢乞休致故有是命<lb/>
<pb n="KR2b0029_WYG_007-23a"/>
二十六日臣僚上言近降指揮蔡京以下子孫二十三<lb/>
人盡皆勒停遇有大赦不許量移聞者孰不欣快然責<lb/>
同罪異有未協公議者如京之子絛攸之子行是也京<lb/>
方專權䟦扈蠧國害政絛實助之去年春力勸京復出<lb/>
任事乗京之病力援羣邪結為死黨私己好惡進退百<lb/>
官宰相白時中李邦彦坐視而不敢喘息天下莫不駭<lb/>
之蔡行挾乃父之勢竊弄權柄納賄通賂薦引衆汙稍<lb/>
居要路購冡墓無用之器視金錢若糞土然强買園産<lb/>
<pb n="KR2b0029_WYG_007-23b"/>
專恣奢僣帷薄不修醜聲流傳究絛行之過惡尤在不<lb/>
赦今絛韶州居住行洪州安置皆在内地未當人心伏<lb/>
乞竄之嶺外奉聖㫖絛移白州行移栁州庶有分别只<lb/>
今行下　聖㫖京東轉運使王子獻前知淄州毛孝立<lb/>
東平府通判吕岯前京西運使任輝彦前提舉常平李<lb/>
端愿劉寄並令吏部直注逺小處監當以臣僚言此六<lb/>
人皆事李彦竭兩路膏血以奉之假借事權勢力氣熖<lb/>
足以制百姓死生之命故也　臣僚上言謹按徽猷閣<lb/>
<pb n="KR2b0029_WYG_007-24a"/>
待制知越州李邴朋附王黼最為親狎能軒輊事機萋<lb/>
菲善類當時士大夫多為中傷黼之悞國邴謀居多嘗<lb/>
語人曰要見宰相須是立地説兩時辰語言其巧佞無<lb/>
恥以至于此故自選人徑除校書郎改秩才數月一再<lb/>
遷遽躋從槖又權直翰苑其榮至矣黼已就殛而腹心<lb/>
爪牙素與共亂者尚以延閣近聨領帥名府士論沸然<lb/>
伏望明正典刑奉聖㫖李邴落職翟汝支乞外補可依<lb/>
所奏　除顯謨閣學士加越州太宰徐處仁劄子臣伏<lb/>
<pb n="KR2b0029_WYG_007-24b"/>
覩街市印賣文字有太學正呉若所上書言臣嘗以十<lb/>
事留蔡京覽之不勝駭愕頃至陳述本末以祈聰察臣<lb/>
于崇寧間與鄭居中劉正夫等同在從班是時蔡京獨<lb/>
持國政至大觀元年䝉道君皇帝擢為尚書右丞日與<lb/>
蔡京爭論政事京意不悦時道君待臣厚且通明堂大<lb/>
禮京雖怒臣未有以見逐也才兩月餘臣丁母憂去位<lb/>
既而居中正夫亦以他事與京有隙而臣孤立無助遂<lb/>
獨兩遭斥逐流落外方凡二十年陛下即位之初首䝉<lb/>
<pb n="KR2b0029_WYG_007-25a"/>
收召擢為上宰夙夜罄竭孤忠未嘗敢以一言自明向<lb/>
日之事者蓋以方京盛時生殺在手中而臣敢忤其意<lb/>
于是為難今京事敗勢去罪惡暴著略正典刑矣雖日<lb/>
言其過人誰不能是以不復自明至于暴其奸状自有<lb/>
臺諌亦悉心奉行若乃京所立害民之政日夜敷陳以<lb/>
次更革此陛下所明知不意呉學正者以十事留京相<lb/>
誣也且以嵗月攷之蔡京于道君朝斥者五崇寧間京<lb/>
罷左僕射臣時為御史未嘗有章疏乞留京也大觀三<lb/>
<pb n="KR2b0029_WYG_007-25b"/>
年京初致仕臣持服在南京大觀四年京出杭州臣服<lb/>
關赴長安宣和二年京再致仕臣以疾病任宫祠宣和<lb/>
七年京三致仕臣以管鑰守北京皆無上章留京之理<lb/>
借使有之則當時與京為敵之人豈不暴臣之章以治<lb/>
臣之罪哉不知呉學正所謂以十事留京者果何時而<lb/>
所謂十事者果何事耶且上章留京人臣之大惡也假<lb/>
如脱已失計而為之固難隱諱自應黙黙羞愧甘為名<lb/>
敎之罪人若實無其事而謗言出于意外使四方傳播<lb/>
<pb n="KR2b0029_WYG_007-26a"/>
以為口實臣又安得不自辯明是以冒瀆天聴乞特賜<lb/>
聰察以息囂謗則臣死生幸甚抑臣久有所懐亦乞因<lb/>
此畧為陛下陳之昔蔡京用事之初惡元祐臣僚之不<lb/>
右已也首為黨論以禁錮之既而京與鄭居中王黼相<lb/>
繼當國各立説以相傾凡二十餘年搢紳士大夫除托<lb/>
附童貫梁師成李彦朱勔及諸近習道士之外未有不<lb/>
經此三人除用者既各有所因以進其身則凡議論之<lb/>
間各黨其所厚善而以衆寡為勝負故其一罷士大夫<lb/>
<pb n="KR2b0029_WYG_007-26b"/>
連坐而去者數十百人及其復用則又源源而來既恩<lb/>
歸私第豈復有盡忠朝廷者哉更勝迭負一進一退者<lb/>
亦二十餘年矣私黨既成公論不伸致朝政不綱金兵<lb/>
内侮流弊之極萃于今日所幸黨魁既去則其各所引<lb/>
用之人自當革心易意勿懐私恩勿讎私忿實効赤心<lb/>
盡忠朝廷以為陛下之用伏冀陛下開公正之路塞私<lb/>
邪之門實用人才無有適莫刑賞所加視其功罪而無<lb/>
容心于其間使朋黨之論消于未形則朝廷有安靜之<lb/>
<pb n="KR2b0029_WYG_007-27a"/>
理天下有太平之期是亦搢紳之福也唐李宗閔李徳<lb/>
裕立黨以相傾軋搢紳之禍四十年不能解文宗歎曰<lb/>
去河北賊易去此朋黨難後李訓用事素忌宗閔徳裕<lb/>
之寵乃因楊虞卿獄指為黨人嘗所惡者悉陷黨中遷<lb/>
貶無闕日班列幾空中外震畏文宗為下詔開諭羣情<lb/>
稍安此不慎其始之過也仁宗朝賈昌朝陳執中惡杜<lb/>
衍韓琦范仲淹歐陽修等亦指以為黨而相與為勝負<lb/>
者二十餘年至嘉祐中韓琦為相罔念舊怨凡所進用<lb/>
<pb n="KR2b0029_WYG_007-27b"/>
之人不分彼此惟才是用故朋黨之議不治自消願陛<lb/>
下以仁宗為法以唐文宗為戒慎之于始以福天下書<lb/>
曰無偏無黨王道蕩蕩惟陛下留神幸甚所有呉學正<lb/>
書隨劄子進乞下有司詰問言之所從苟有其實不敢<lb/>
逃罪若呉學正造為此言以相侵誣亦乞畧加究辨以<lb/>
警觀望附㑹妄言希進之人若鬻書者託其姓名妄行<lb/>
印造則亦乞治其罪臣衰老憔悴在北京日三乞致仕<lb/>
忽蒙陛下不次擢用亦欲少効涓塵以酬造化不意今<lb/>
<pb n="KR2b0029_WYG_007-28a"/>
者呉學正欲以大惡為臣之罪伏望陛下篤終始之眷<lb/>
許臣解罷機務守本官致仕以全晩節又貼黄臣政和<lb/>
末久病不痊䝉道君皇帝召為醴泉觀使以便醫藥疾<lb/>
病既愈因言外方軍民久困若不早加安撫必有盜賊<lb/>
流亡意外之患遂建格民之議究軍民利害蔡京大怒<lb/>
侍御史張僕承宣風指上疏論列于是罷局臣亦出知<lb/>
揚州是時臣居京師不及半年今朝士大夫皆知其詳<lb/>
由此觀之則臣之蹤跡粗亦可恕伏望聖明洞察許臣<lb/>
<pb n="KR2b0029_WYG_007-28b"/>
罷免全其晩節不勝幸甚奉㫖所乞不允令呉若分析<lb/>
申尚書省<lb/>
二十七日詳定司勅令所狀契勘本所詳定官三員近<lb/>
承宣和六年十二月内指揮侍從官罷兼局例該罷去<lb/>
見缺官總領竊縁祖宗法勅局多是宰執提舉今照得<lb/>
天聖勅提舉官吕夷簡夏竦慶厯勅提舉官賈昌朝呉<lb/>
育嘉祐勅提舉官韓琦曽公亮熈寧勅王安石元符勅<lb/>
章惇安燾紹聖常平免役勅章惇乞賜施行奉聖㫖詳<lb/>
<pb n="KR2b0029_WYG_007-29a"/>
定官差户部尚書梅執禮户部侍郎邵傳大理卿周懿<lb/>
文　臣僚上言竊觀自陛下臨御以來臺臣諫臣以至<lb/>
學士大夫奏疏上書皆乞誅童貫以謝天下陛下聖徳<lb/>
涵容久未賜可臣竊以謂祖宗垂憲于治安無事之時<lb/>
殺大臣焉當在所禁在後世有臣亂天下危宗社而不<lb/>
殺之非祖宗之志也况貫閹腐刑餘在祖宗時止堪掃<lb/>
除之役豈真所謂大臣也哉貫握兵柄幾三十年大奸<lb/>
大惡不可縷數臣獨論其可殺而不可赦者壊太祖皇<lb/>
<pb n="KR2b0029_WYG_007-29b"/>
帝之兵制敗真宗仁宗皇帝之信誓啓萬餘里之邊釁<lb/>
殘百年之興國敵國欲歸却其表而不受敵人潜遁指<lb/>
其蹤而使擒契丹舊痛入骨假手大金俾之報怨旁結<lb/>
西夏共為敵仇敵騎欲入貫猶趣往太原經紀雲中敵<lb/>
破忻代即舍太原以歸具舟楫載所親兵及兵之家屬<lb/>
佩陜西河北河東宣撫使印浮汴渡江淮西北貫于是<lb/>
時何有陛下陛下奈何卒赦之惟陛下思敵人侵辱之<lb/>
變實生于貫致上皇前日之播越軫陛下父子之情肅<lb/>
<pb n="KR2b0029_WYG_007-30a"/>
邸今日之拘縻傷陛下兄弟之愛念太祖太宗百戰以<lb/>
得之天下一童貫實危之此而不殺臣恐太祖太宗含<lb/>
怒于上天未已也臣願陛下奮乾剛發睿㫁即貫之貶<lb/>
所檻至京師陳百官召六師誅于觀闕之下醢其軀以<lb/>
賜戰士函其首以遺大金戰士受醢必踴躍以増氣大<lb/>
金發函必悚惕而畏威契丹之怨稍平大金之師自退<lb/>
矣茍或不然則垂盡老奴將死牖下受侮四方貽譏萬<lb/>
世無以慰祖宗之神靈則大金之兵恐未殄也又上言<lb/>
<pb n="KR2b0029_WYG_007-30b"/>
臣按童貫以奴𨽻之資荷不世之遇夤縁恩寵包藏禍<lb/>
心近者臣寮論其罪惡備載章疏以其飬兵于家儲甲<lb/>
于庫有潜謀不軌之兆陛下寛宥姑投海裔今者竊聞<lb/>
有司檢校器用復有交椅以青龍首金銀絲背為飾者<lb/>
士論傳駭以為貫之不軌蹤跡暴白無甚于此伏望㫁<lb/>
自淵衷正其典刑天下幸甚奉聖㫖童貫罪在首薦朱<lb/>
勔起花石引趙良嗣滅契丹脩延福宫等朕在東宮屢<lb/>
為搖動䇿立之時有異語不俟䇿命擅去東南差留守<lb/>
<pb n="KR2b0029_WYG_007-31a"/>
不受命東京解圍聞而惡之家中有龍餙之物私養死<lb/>
士等罪不容誅誅訖亦可告諭中外仍差監察御史張<lb/>
澂將帶開封府公人前去追童貫隨所至州軍行刑訖<lb/>
函首赴闕當議賫送宣撫司軍前一行人漏泄者依軍<lb/>
法其子孫已降指揮送吉陽軍編管見隨貫子孫仰張<lb/>
澂交割與所在州軍選差官員多差兵役管押前去<lb/>
臣寮上言童貫政和中納燕人趙良嗣以為謀主始建<lb/>
平燕之議經營十年中國空虚招納叛亡充斥州縣卒<lb/>
<pb n="KR2b0029_WYG_007-31b"/>
致生靈塗炭奉聖㫖趙良嗣可令廣副李昇之隨所至<lb/>
州軍行刑訖函首赴闕當議賫送宣撫司軍前令開封<lb/>
府差得力使臣一員賫令來處分將帶行刑公人赴李<lb/>
昇之處使喚并取首級回漏泄者依軍法其子孫已降<lb/>
指揮送萬安軍編管<lb/>
二十八日聖㫖自即位之初未有論列蔡氏者李擢首<lb/>
先論列今李光謂召擢不當顯與蔡氏為地送吏部與<lb/>
小郡蔡甸伷移送梅州居住　殿中侍御史胡舜陟言<lb/>
<pb n="KR2b0029_WYG_007-32a"/>
竊觀陸贄作奉天制書武人悍夫聞之無不感動流涕<lb/>
封敷作詔慰邊將傷痍者語切而理勝有補于時今國<lb/>
家多事兵革方興宜得語言侍從之臣如贄輩高文大<lb/>
筆誕揚徳意伏見朝廷賜顔岐出身使為中書舍人岐<lb/>
之名迹初不聞于人及賜出身居詞掖人已疑駭今為<lb/>
書命動輒乖繆士夫傳笑以為口實播告四方有累初<lb/>
政蓋岐之為文初不知句法之律古今所承用者但肆<lb/>
意妄言不中繩約多或冗長少或不足褒或過實貶或<lb/>
<pb n="KR2b0029_WYG_007-32b"/>
失真固不足以潤色皇猷鼓舞天下其有害于理者臣<lb/>
請言之除晁説之中書舍人曰知世掌美又潤色于絲<lb/>
綸此用杜甫詩欲知世掌絲綸美之句乃曰知世掌美<lb/>
成何等語耶除孫傳侍讀制曰朕念元子出就外傅從<lb/>
學之始左右前後羽翼既多宜得知孔氏正道者以長<lb/>
率之此東宫官詞也傳已罷東宫官矣館讀而為此語<lb/>
豈非昏謬之甚乎郡守承流宣化也懐州霍安國再任<lb/>
乃曰宣流河内張良運籌帷幄之中決勝千里之外除<lb/>
<pb n="KR2b0029_WYG_007-33a"/>
錢伯言知真定乃曰増重運籌之勝至于可怪之語若<lb/>
除程瑀正言曰送麗使金士望任體許景衡兼太子諭<lb/>
徳曰心靜身安李旦屯田員外郎曰稍遷應宿之郎増<lb/>
耀起上之部王雲出守曰昔自瑣闈之拜肅持金國之<lb/>
書其詞不典如此奈何處以代言之任當今能文者甚<lb/>
多何必用岐汙辱訓誥伏望罷岐職事所有賜出身指<lb/>
揮乞不施行奉聖㫖顔岐罷中書舍人　臣僚上言自<lb/>
蔡京當國所引以為輔者皆其締交死黨同為欺君悮<lb/>
<pb n="KR2b0029_WYG_007-33b"/>
國之奸無復毫髪忠利社稷之意如林攄者佞愎奸回<lb/>
志在寵利平居言論風㫖惟京是從于是盡壊祖宗法<lb/>
度而人心内離强鄰外侮矣雖京䟦扈不臣意在斵䘮<lb/>
王室而羽翼唱和同惡相濟論攄罪奸不在京下伏望<lb/>
聖㫁念祖宗二百年艱難之業壊于此輩之手其林攄<lb/>
贈恩典數乞行追奪以詔列位奉聖㫖林攄追貶為節<lb/>
度副使<lb/>
二十九日左正言程瑀除屯田郎官　臣僚上言伏見<lb/>
<pb n="KR2b0029_WYG_007-34a"/>
少傅鎮西軍節度使提舉京西崇福宫余深乞守本官<lb/>
致仕奉聖㫖依所乞守本官職致仕臣聞何以罰之足<lb/>
以垂戒于萬世雖堯舜之聖不敢不罰也舊相去位十<lb/>
年忽以老疾自願罷少傅納節鉞守本官致仕在它人<lb/>
之小有罪者陛下憐而恕之勿罰可矣如深之致位宰<lb/>
輔皆由欺君罔父黨蔡京而得之陛下安可不罰以垂<lb/>
將來臣子之戒乎且有張懐素者以邪道蠱惑妄言禍<lb/>
福蔡京吕惠卿師事尤謹出入閨門晝夜無間至汙其<lb/>
<pb n="KR2b0029_WYG_007-34b"/>
婦女而不可訶也京前後尊崇懐素詩東甚多浙中多<lb/>
勒碑流傳其後有告懐素謀不軌者京亟命宗昇往漕<lb/>
于浙毁碑以滅跡比昇至浙碑未及毁而惠卿先以墨<lb/>
本六十篇持以脅京冀免其罪蓋同惡相持情狀譎怪<lb/>
有如此者時深為御史中丞與開封府林攄皆京死黨<lb/>
也京以懐素事付之獄中供通事有干京者深攄二人<lb/>
力為掩覆又疑言及京者必焚棄之中朝士庶皆能道<lb/>
也京既幸免報其盡力深攄驟遷俱至執政深作宰執<lb/>
<pb n="KR2b0029_WYG_007-35a"/>
前後八年京之奸謀詭計無不干預始終朋附無如深<lb/>
攄此天下公論謂蔡京得力之多者深為第一攄為第<lb/>
二夫敢隱蔽大臣交通不軌之罪而顯受其報人臣欺<lb/>
罔之大無過此矣若不因事以正典刑則亂臣賊子何<lb/>
以為懼今學士之優職特進之崇階其可尚使叨據為<lb/>
歸老之榮也奉㫖余深落觀文殿大學士致仕　吏部<lb/>
尚書莫儔奏乞將吏部四選條例編纂成冊鏤板出賣<lb/>
以杜奸吏奉聖㫖依奏<lb/>
<pb n="KR2b0029_WYG_007-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靖康要録卷七<lb/>
</p>
<p>
</p>
  </div>
<div>
<head>靖康要録卷八</head> <lb/>
    <p>
<pb n="KR2b0029_WYG_008-1a"/>
欽定四庫全書<lb/>
　靖康要録卷八<lb/>
八月一日聖㫖陳瓘子正彚可與一九品官<lb/>
二日聖㫖葉著令洪州居住　臣僚上言蔡京凶熖方<lb/>
熾之時有支派僅屬之人平時庸賤况于下伍為民役<lb/>
者亦飾以衣冠而爵禄之既而授職遷秩為州縣親民<lb/>
官者不可勝數今有南劍州通判蔡倬者昔居鄉為木<lb/>
匠今南劍人以通判博士呼之蓋其取侮多矣貪汚猥<lb/>
<pb n="KR2b0029_WYG_008-1b"/>
瑣市井有所不為所巡歴處括責誅求無物不嗜乞即<lb/>
體究施行仍詔諭諸路監司凡州縣吏有係蔡京族屬<lb/>
奏官不通世務務與為好者並具名奏放罷以清仕列<lb/>
奉聖㫖蔡倬特勒停餘依奏<lb/>
三日詔同樞宻院事种師道前去巡邊交割宣撫司執<lb/>
事召李綱赴闕沿路巡視防守之具徽猷閣待制折彦<lb/>
質宣撫司叅謀官　臣僚上言祖宗以來天下禁兵皆<lb/>
使之習攻守戰陣之法挽强擊刺之利至于它技未嘗<lb/>
<pb n="KR2b0029_WYG_008-2a"/>
習也用心專而藝能精近年以來上之帥臣監司下之<lb/>
守倅將副多違法徇私使禁卒習竒巧藝能之事或以<lb/>
組綉而執役或以機織而致工或為首飾玩好之事或<lb/>
為塗繪文縷之事皆公然占破坐免敎習名徧卒伍而<lb/>
行列不知身為戰士而攻守不預至有因縁請託升遷<lb/>
階級或在衆人之上遂使轅門武力之士困于差役之<lb/>
勞末作庇身之人復享安閒之利所以兵陣敎習之法<lb/>
日廢工匠伎巧之事日多兵政弊至于此不可不改欲<lb/>
<pb n="KR2b0029_WYG_008-2b"/>
乞除廂兵合用匠外如有尚襲故態輒敢占破禁兵為<lb/>
末作者嚴行禁止奉聖㫖依奏<lb/>
五日司封員外郎許亢宗除起居舍人　太宰徐處仁等<lb/>
言天文見異既騐實于保章政路非人宜自拘于司敗<lb/>
薦布囊封之懇未行䇿免之誅尸禄為羞寘躬何所伏<lb/>
念臣偶縁人乏叨預政機雖有戇愚慕蕭生之憂國畧<lb/>
無事業如伊尹之格天致星氣之飛流勞宸衷之儆戒<lb/>
靜言塞變敢復逃刑爰藉藁以自陳終叩閽而莫聴雖<lb/>
<pb n="KR2b0029_WYG_008-3a"/>
一人退託引過失以自歸然四海沸騰謂燮調之安在<lb/>
伏望皇帝陛下稽格王之訓採輿論之公原天異之來<lb/>
臻皆具臣之所致博求賢佐共修五事以承天毋蹈虚<lb/>
文徒使百官之備物批答應天消變係政之修與其引<lb/>
咎以屢陳孰若和衷而圖治所請宜不允<lb/>
七日臣僚上言竊見陛下自即位以來求直言讜論崇<lb/>
奬臺諌優容聴納期以辨正邪明國事不使憸人並進<lb/>
以亂忠良誠中興大業汲汲願治之真主也然巧言似<lb/>
<pb n="KR2b0029_WYG_008-3b"/>
正大佞似真懐奸飾偽之人陽為正直而隂回邪僻以<lb/>
害陛下之初政者臣不敢以私恩而廢公議也謹按朝<lb/>
奉郎李光<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>邪枉之心為謟諛之行趨走蔡攸之門傾<lb/>
心死黨附麗權貴左談右説欲保全蔡氏父子方京之<lb/>
未敗也則鉗口而不言及京之貶西都也知天下之共<lb/>
憤欝而未伸昌言曰須置京于湖南上下夫以京之過<lb/>
惡夫人怨怒雖誅于兩觀之下未足以快天下之望而<lb/>
光欲鼓惑人聴阨塞公議是欲以杜論奏之源其不自<lb/>
<pb n="KR2b0029_WYG_008-4a"/>
量也甚矣厥後亦已窺陛下之意伺臺諌之評方始共<lb/>
論蔡攸尚肆面謾以為大臣黨蔽蔡氏蓋不知黨蔽之<lb/>
者實光也自充符寳兩擢而任侍御陛下于光則厚矣<lb/>
光不思盡忠報陛下于萬一而止知歸恩于私第陛下<lb/>
稟堯舜之聰明顧此憸佞輩久已灼見其用心姑務涵<lb/>
容以俟悛革彼豈知天心之至仁哉乃覆出為惡尚欲<lb/>
與蔡氏為地公肆狂言動搖國是挾奸罔上誠如聖語<lb/>
聖恩寛大猶欲畀之民社彼民何罪焉公論沸騰罰不<lb/>
<pb n="KR2b0029_WYG_008-4b"/>
當罪伏望早賜竄逐使天下曉然知懐奸之人有不得<lb/>
倖免者奉聖㫖李光送吏部與逺小監當　臣寮上言<lb/>
臣聞奸臣假爵禄以示私恩佞人懐私恩而忘公議唯<lb/>
知植黨莫知報君唯知徇情莫知體國崇觀以來此風<lb/>
尤熾末流之弊幾危宗社陛下戢奸懲惡壊羣散黨欲<lb/>
納邪佞于正直之域變讒諛以忠義之風虚佇求言傾<lb/>
心聴納可謂至矣而顧私恩損公義者尚爾也謹按新<lb/>
除屯田員外郎程瑀以瑣瑣之才陛下亟擢臺省造膝<lb/>
<pb n="KR2b0029_WYG_008-5a"/>
之間聖意優容眷顧可謂厚矣不思盡忠以圖報稱而<lb/>
交朋之私是重君臣之義乃薄究觀<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>藴灼見朋附此<lb/>
而不懲何以示戒乎伏望睿㫁竄之逺服奉聖㫖程瑀<lb/>
送吏部與逺小監當日下出門　侍御史胡舜陟奏伏<lb/>
見中書舍人晁説之奏乞皇太子講孝經讀論語間日<lb/>
讀爾雅而廢孟子且曰國家設科以孟子配六經視古<lb/>
之黜百家而傳明孔氏六經者異矣又曰以孟子配乎<lb/>
孔子而學者發言折中于孟子而畧乎論語固可歎矣<lb/>
<pb n="KR2b0029_WYG_008-5b"/>
臣竊謂孔氏之後深知聖人之道者孟軻氏而止耳漢<lb/>
之大儒無過于揚雄雄之言曰諸子者以其知異于孔<lb/>
子也孟子異乎不異又曰孟子知言之要知徳之奥非<lb/>
茍知之亦允蹈之唐之大儒無過于韓愈而愈尤推尊<lb/>
孟子以為道者堯傳之舜舜傳禹湯文武周公孔子孔<lb/>
子傳之孟軻軻之死不得其傳焉又曰孟氏醇乎醇功<lb/>
不在禹下又曰求觀聖人之道者必自孟子始本朝大<lb/>
儒無過于歐陽修蘓洵與其子軾修曰孔子之後惟孟<lb/>
<pb n="KR2b0029_WYG_008-6a"/>
軻最知道洵曰孟子之道語約而意深不為巉刻斬絶<lb/>
之言而其鋒不可犯軾曰自孔子没諸子各以其所聞<lb/>
著書而皆不得其源流故其言無有統要若孟子可謂<lb/>
深于詩而長于春秋矣又曰晩而讀孟子而後觀乎百<lb/>
家小説而不亂至神宗皇帝聖學高明尤好其書故以<lb/>
之設科取士夫以揚雄韓愈歐陽修蘓洵蘓軾千餘年<lb/>
間所謂大儒者數人而已皆以孟子之道同于孔子稱<lb/>
曰孔孟説之何人乃敢非之説之本州縣俗吏初無學<lb/>
<pb n="KR2b0029_WYG_008-6b"/>
術豈知孟子若以孟子為非胡不數其戾六經者何事<lb/>
異孔子者何説既不知此巧以為百家而斥之此特見<lb/>
今日不盡用王安石之學而安石常自比于孟子宗尚<lb/>
其書遂使孟子亦得罪焉其趨時過當議論不公如此<lb/>
不惟欺罔聖聰使皇太子不聞七篇之義以開發智慮<lb/>
臣恐此説一傳惑天下學者使後進相習成風妄出臆<lb/>
見詆經誚史無所不至害敎甚矣願陛下詔東宫官依<lb/>
舊例先讀論語次讀孟子説之知識乖陋豈宜輔導春<lb/>
<pb n="KR2b0029_WYG_008-7a"/>
宫亦乞睿㫖罷太子詹事奉聖㫖東宫依舊讀孟子<lb/>
九日聖㫖星文見異適當暑月止御便殿今後常朝可<lb/>
避殿如故事以稱畏天戒之意　詔以星變徧問從官<lb/>
具民間疾苦以聞降詔寛恤施行<lb/>
十一日臣寮上言臣竊見祖宗開基以不殺治天下以<lb/>
省事無犬吠之虞幾二百年雖三代盛時何以異也自<lb/>
崇寧以來羣小用事變亂祖宗之法故天道逆于上地<lb/>
理悖于下人倫廢于中害及草木禍及昆蟲欲望天下<lb/>
<pb n="KR2b0029_WYG_008-7b"/>
平治不亦難乎蔡京敗法度壊人才于内而毒流四海<lb/>
繼之者則有王黼使天下無可行之法無可用之人童<lb/>
貫隳兵政困將士于外而害邊鄙繼之者則有譚稹致<lb/>
使天下無可戰之卒朱冲構禍于平江子勔繼之而又<lb/>
甚焉浙東浙西無不罹其酷楊戬造釁于西城李彦繼<lb/>
之而又甚焉京西京東罔不被其虐是以内則盜賊數<lb/>
起外則敵兵深入豈無自而然哉賴太上皇聖明悔禍<lb/>
自咎害民之事降詔遂罷去兇邪傳位陛下今事雖已<lb/>
<pb n="KR2b0029_WYG_008-8a"/>
往然陛下為民父母獨不追憫之乎蔡京童貫臣僚論<lb/>
擊章數十上其罪狀言之詳矣而朱勔李彦罪惡尚未<lb/>
得其詳焉臣實知之不可不論朱勔以凶悍之才資剽<lb/>
刻之性隂與蔡京結為死黨其在兩浙也托御前生活<lb/>
為名恣為不法交通宫禁無復忌憚初置局于平江騷<lb/>
擾州縣惨虐良民民不聊生無所赴訴于是方賊因之<lb/>
而起衆十數萬以朝廷之靈經時然後撲滅其所殺傷<lb/>
不可勝紀兩浙為之一空勔于此時已當梟首以謝百<lb/>
<pb n="KR2b0029_WYG_008-8b"/>
姓朝廷不惟不加誅戮而任用之意愈甚于前天下聞<lb/>
之莫不扼腕勔之進奉也强奪民物高估其值悉從官<lb/>
給徑以入已而民户未嘗得也拘占諸路粮鈔以載花<lb/>
石之類官舟即不能足又取商賈之舟以繼焉一舟所<lb/>
載不過松一株或竹兩竿粮食脚乗之費數百倍于松<lb/>
竹矣然所支者朝廷之錢也所以奪于民者用朝廷之<lb/>
勢也所以般運者朝廷之力也是皆出于朝廷民力而<lb/>
獨曰勔進奉豈不悖哉朝廷不攷其實徒善其進奉之<lb/>
<pb n="KR2b0029_WYG_008-9a"/>
物賞其進奉之名于是建節賜第賜女樂子孫皆得顯<lb/>
官利則歸勔怨歸朝廷凡今之所謂進奉者率皆如此<lb/>
甚可歎也凡民間一花一竹無不遭勔騷動而所費百<lb/>
端至于破産亡軀故浙中人户以名花異菓珍禽竒獸<lb/>
為不祥之物有則急除之民心蓋亦可見勔又隂<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>國<lb/>
柄進退士大夫有識之士為朝廷寒心而無恥貪冒之<lb/>
徒竟出其門至為侍從者多矣李邦彦天資狠愎輕蔑<lb/>
朝廷宻交王黼相為表裏其在京東西也以西城所為<lb/>
<pb n="KR2b0029_WYG_008-9b"/>
名恣行兇暴凡民間美田使之投牒陳告皆指為民荒<lb/>
竟有無故而被譴斥者亦不可數應民間花木一經黄<lb/>
紙封記之後或悞致損壊則便以大不恭之罪加之是<lb/>
何小人奸吏皆取富貴逸樂而善人良民獨被困苦可<lb/>
不為大哀乎此義夫節士所以太息流涕為朝廷痛惜<lb/>
之也嘗謂勔彦暴殄天物害虐生靈聖人在上必殺無<lb/>
赦其因之至美官者陷民之阬阱伐國之斧斤由勔彦<lb/>
而被發遣者實可憐憫今彦既已死不得顯戮衆論不<lb/>
<pb n="KR2b0029_WYG_008-10a"/>
快臣愚欲望陛下將勔彦明正典刑其京西劉寄任輝<lb/>
彦董開李士渙王滸等各加逺竄有先身亡者自可追<lb/>
奪京東毛孝立王隨侯祥汪惇吕岯錢棫等未經貶竄<lb/>
者伏望依此施行其陳告天荒之人及乞括濼地白身<lb/>
投授承節郎劉文等悉行編配庶幾少謝天下其因迕<lb/>
勔彦彼罪者許自陳訴如潁昌府鈐轄范寥不應副李<lb/>
彦取竹遂以寥將蘓軾詩文墨跡模勒上石為十惡大<lb/>
不恭奏朝廷必特勒停顯屬無辜亦乞改正如此則寛<lb/>
<pb n="KR2b0029_WYG_008-10b"/>
濫之獄得以昭雪亦足以感召和氣消弭灾慝臣之區<lb/>
區言此者不惟欲陛下正勔等之罪慰無辜之民欲陛<lb/>
下知玩好之害不啻虺蜴可為將來之戒然陛下躬行<lb/>
節儉視民如傷菲飲食惡衣服惟恐一物失所決無此<lb/>
等之患蓋防㣲杜漸因事陳諌乃臣之職也惟聖主裁<lb/>
擇又臣寮上言臣聞豺狼當道安問狐狸古人忠憤之<lb/>
言也今塗路之人皆能道臣等論朱勔之黨而不及盛<lb/>
章舍豺狼而問孤狸者也按章納交于朱勔父子之間<lb/>
<pb n="KR2b0029_WYG_008-11a"/>
視國財如糞土惟恐勔家大小之不富也殺吴民于戲<lb/>
笑惟恐勔家奴僕之不悦也章之自富于攘竊而自厲<lb/>
于威勢者又未易勝言也况章近在長安明有飛揚跋<lb/>
扈之迹而刑誅不及臣愚今質之輿論謂先正章豺狼<lb/>
之罪而後加李士渙王滸等狐狸之誅又其屬有曽訴<lb/>
許珪劉愿王崇呉子竒王子獻宋憲等當與滸輩同科<lb/>
亦不可赦㑹勘盛章見别作施行外奉聖㫖劉竒任輝<lb/>
彦吕岯毛孝立李士渙王隨汪惇錢棫宋憲王子獻各<lb/>
<pb n="KR2b0029_WYG_008-11b"/>
特更追兩官曽訴許珪劉愿呉子竒並令吏部與逺小<lb/>
監當　聖㫖應縁獻納錢物補官并貼納錢物改換新<lb/>
告不作進納之人並合作官户及理選限申明行下<lb/>
侍御史胡舜陟奏訪聞六月四日蔡京與其子攸至江<lb/>
陵府十四日猶未行知府李偃奉事愈謹一日而三見<lb/>
之公庫供饋絡繹不絶須索追呼騷動細民江陵有鹽<lb/>
商數十人怨京屢變法陷没其財詬罵于道而偃差兵<lb/>
捕商一郡為之鼎沸又差禁卒數百人䕶京攸家屬復<lb/>
<pb n="KR2b0029_WYG_008-12a"/>
與買宅為久居之計夫京攸得罪于天下陛下赫然威<lb/>
㫁竄之南荒而偃乃奉待之如此但知有蔡京不知有<lb/>
朝廷若不寘偃重憲示之好惡臣恐嶺南守臣効偃所<lb/>
為供張將迎使之遷延不進則朝廷之威令沮矣况偃<lb/>
駔儈下流素以高貲結京攸而竊法從奉聖㫖李偃落<lb/>
顯謨閣直學士提舉亳州明道宫<lb/>
十四日右司員外郎陸長民放罷以臣僚言押綱使臣<lb/>
徐燾納濕米麥送臺體究而長民折簡于司農少卿黄<lb/>
<pb n="KR2b0029_WYG_008-12b"/>
願為之受納願黜知楚州而長民放罷<lb/>
十九日聖㫖陸尚既已罷其格内嵗貢品物萬數極多<lb/>
尚為民害非祖宗舊法可並罷　朱載上贈徽猷閣待<lb/>
制　聖㫖楊時學行醇固諌諍有聲請開除職累月懇<lb/>
辭宜從其志以勵亷退可特改除待制仍舊宫祠　河<lb/>
東察訪使張灝申都統制折可求等與金人合戰潰散<lb/>
兩陣人馬那回還汾州團結奉聖㫖折可求降兩官差<lb/>
遣依舊張思正等令李綱體度凡降奪官資依舊軍前<lb/>
<pb n="KR2b0029_WYG_008-13a"/>
使喚責以後效　聖㫖應邊功推恩不得時刻有滯<lb/>
聖㫖出戰士卒家屬可行下諸處常加優卹不令失所<lb/>
聖㫖著作佐郎劉岑借太常少卿充計議使差奉使大<lb/>
金國閣門宣賛舍人馬識逺副之宗澤借宗正少卿奉<lb/>
使斡喇布軍前李若水借秘書少監奉使尼瑪哈軍前<lb/>
副使並令選差限七日起發李若氷改名若水劉岑日<lb/>
下先次出試院並請緩師故也<lb/>
二十一日徽猷閣待制王雲借禮部尚書充大金國和<lb/>
<pb n="KR2b0029_WYG_008-13b"/>
議國信使馬識逺充副使劉岑改差充大金軍前和議<lb/>
使周望依舊充正國信使前差李處權指揮勿行所有<lb/>
計議使副並改作和議　聖㫖陳瓘因言蔡京被罪歿<lb/>
于貶所可追贈諌議大夫<lb/>
二十三日王雲除刑部尚書日下供職詹度罷中山府<lb/>
路安撫使<lb/>
二十四日太宰徐處仁少宰呉敏論事不協紛爭上前<lb/>
聖㫖呉敏觀文殿學士醴泉觀使　中書侍郎唐恪除<lb/>
<pb n="KR2b0029_WYG_008-14a"/>
少宰制曰周室任賢詩雅美甫申之維翰漢朝論相史<lb/>
官稱丙魏之有聲皆垂希世之名用起中興之治朕念<lb/>
疆場未靖輔佐罔功爰得真才付以機柄係生靈之休<lb/>
戚寄社稷之安危咨爾在廷聴予明告正奉大夫守中<lb/>
書侍郎唐恪器識閎達徳履端良學足以知治亂之原<lb/>
力足以任股肱之託召從外服智畧輻輳于朕前敡歴<lb/>
政途風采想聞于天下渾渾忠義之氣憲憲文武之姿<lb/>
為時顯人宜膺大用肆升庸于右揆仍兼秩于東臺申<lb/>
<pb n="KR2b0029_WYG_008-14b"/>
衍爰田陪敦真賦於戲艱難多事莫甚此時謀慮盈庭<lb/>
當求善䇿念民力之已困恐國勢之易搖修政事以固<lb/>
本根謹關防以消外侮毋殚財而益賦毋瀆武以貪功<lb/>
顧後患之可虞惟前車之是戒予違汝弼汝言予從毋<lb/>
怠厥初庶永終譽可特授少宰兼中書侍郎　制曰圖<lb/>
治有要所寳惟賢在人臣充位無聞則朝廷焉用彼相<lb/>
眷予上宰久預政機謀猷罔著于事功體貌務全于終<lb/>
始誕敷明命播告多方正議大夫太宰兼門下侍郎徐<lb/>
<pb n="KR2b0029_WYG_008-15a"/>
處仁器質敦龎才能敏劭早年治郡素高黄霸之風晩<lb/>
嵗裕民竊陋桑羊之政比疇雅望進列冡司允藉老成<lb/>
庶殫忠懇矧國步艱難之日乃廟堂叶賛之時不知黽<lb/>
勉以赴功相與逡巡而圖寵乏可否之相濟唯同異之<lb/>
是聞冦患未寧念寸隂之可惜機㑹一失恐駟馬之難<lb/>
追道路流言士夫興歎覽封章之引咎見公論之騰喧<lb/>
俾解鈞衡進陞祕殿即祠宫之優逸昭命數之隆崇併<lb/>
衍爰田陪敦真賦嗚呼任舊人以共政朕豈有意于遐<lb/>
<pb n="KR2b0029_WYG_008-15b"/>
遺詢黄髪則罔愆汝尚無忘于入告往祗予訓其體眷<lb/>
懐可依前正議大夫充觀文殿大學士中太乙宫使<lb/>
制曰朕嗣承丕緒統御萬方當論相之初賴股肱之允<lb/>
協至臨事之際乃矛盾之是聞念久居于廟堂宜曲全<lb/>
于體貌我有明命颺于大廷通議大夫少宰兼中書侍<lb/>
郎呉敏性識靜深器資閎達高文足以華國鯁論足以<lb/>
濟時頃上皇臨朝遍歴從臣之選逮𦕈躬踐阼首登揆<lb/>
路之崇藉爾孤忠輔予大業方冦攘之未靖顧宗祏之<lb/>
<pb n="KR2b0029_WYG_008-16a"/>
可虞有厝火積薪之危有垂髪九淵之懼爾乃玩嵗而<lb/>
愒日莫能知排難而解紛持首鼠之兩端乏鉛刀之一<lb/>
割寖稽使命潜失事機致公議之騰喧亟剡章而瀝懇<lb/>
宜解鼎司之重任就陞祕殿之隆名均逸真祠併昭異<lb/>
數嗚呼閔勞以事尚素節之可觀益勵乃忠想嘉猷之<lb/>
未替往祗休寵勿怠壯圖可特授觀文殿學士醴泉觀<lb/>
使依前通議大夫　尚書右丞何㮚除中書侍郎禮部<lb/>
尚書陳過庭除尚書右丞開封府尹聶昌除同知樞宻<lb/>
<pb n="KR2b0029_WYG_008-16b"/>
院事御史中丞李回除簽書樞宻院事諫議大夫吕好<lb/>
問除御史中丞侍御史曹輔除諫議大夫　御史中丞<lb/>
李回殿中侍御史秦檜監察御史范宗尹陳述等奏臣<lb/>
等早求上殿見太宰徐處仁少宰呉敏為不和事雖迫<lb/>
于公議實出愚忠然語言冒昧上干天威義不敢安于<lb/>
本職謹各居家待罪以俟竄謫奉聖㫖放罪令供職<lb/>
孫覿除侍御史程振除開封府尹並日下供職<lb/>
二十六日臣寮上言臣等歴考自古中興之君商髙宗<lb/>
<pb n="KR2b0029_WYG_008-17a"/>
則得傅説周宣王則得仲山甫漢宣帝則得丙魏主相<lb/>
協心相與圖治故能伐鬼方攘夷狄單于慕義稽首稱<lb/>
藩載之經史不可誣也至若唐肅宗復兩京迎明皇非<lb/>
不大有功也而裴冕苗晉卿之徒相業庸謬肅宗之治<lb/>
因以不振稽古之士于此惜之伏惟陛下勤儉之徳本<lb/>
于生知緝熈之學期于日益蓋與商高宗周宣王一無<lb/>
以異漢唐以下皆不足數然自即位以來于今三時邊<lb/>
陲未寧黎元騷動興滯補弊之效未有可觀者殆以宰<lb/>
<pb n="KR2b0029_WYG_008-17b"/>
相非其人乎謹按太宰徐處仁初以蔡京薦進自縣令<lb/>
不三年備位政府搢紳駭其速化而不聞其有善譽也<lb/>
自金人退師陛下採其治郡之能擢位首相蓋將與圖<lb/>
回天下之務取生民愁嘆之弊而盡革之而器局凡陋<lb/>
不得大體智識滯暗不通時變則不能宅百揆熈庶績<lb/>
以副具瞻之望太宰之職可冒居乎謹按少宰呉敏初<lb/>
以蔡京欲聨親議遂以辟雍私試高第入仕因與京結<lb/>
為死黨仕上皇朝搢紳目之位在劉昺林攄之右上皇<lb/>
<pb n="KR2b0029_WYG_008-18a"/>
内禅睿智先定父子授受夫復何疑而敏因蔡攸刺得<lb/>
宻㫖乃貪天之功以為已有叨處二府竊據相位使其<lb/>
効力自贖猶或可容而以佞濟奸以私植黨凡其施設<lb/>
悉効蔡京意在專權固寵處仁之暗猶能識之二人因<lb/>
以不和而天下之事遂致不決毎出一令行一政命一<lb/>
官除一吏不恤宗社之安危生民之利病惟務已言之<lb/>
勝遷延淹時者有之朝令夕改者有之遂使天下之人<lb/>
自春渉秋日望朝廷之惠澤而殊未有以慰其心也方<lb/>
<pb n="KR2b0029_WYG_008-18b"/>
今北敵方張重兵壓境河東之役師老粮匱為天下憂<lb/>
日甚一日而和議之使未遣擾民之事益繁怨囂並興<lb/>
上天見異榖未及穫飛蝗蔽空而處仁與敏傲然自肆<lb/>
畧不引避意在歸過人主殊失愛君之義矧以小忿交<lb/>
爭黼座之前大臣之體得如是乎臣等採之輿言稽之<lb/>
舊典處仁與敏悞國負恩罪在不赦陛下仰念祖宗創<lb/>
業艱難之重上皇罪已傳位之心下恤四海蒼生翹首<lb/>
惠澤之久亟罷二奸别加圖任庶幾中興之業不愧于<lb/>
<pb n="KR2b0029_WYG_008-19a"/>
商周天下幸甚奉聖㫖徐處仁知東平府呉敏知揚州<lb/>
並免謝辭疾速發赴新任　刑部尚書王雲使斡喇布<lb/>
軍侍衞親軍馬軍都指揮使曹朦副之許三鎮税賦之<lb/>
數<lb/>
二十九日新知東平府徐處仁言衰老無堪乞致仕或<lb/>
宫觀奉聖㫖差提舉西京崇福宫　陜西轉運司奏體<lb/>
究到知京兆府盛章修城壁大暑役民為法不公等事<lb/>
奉聖㫖盛章責授單州團練副使萬州安置　聖㫖民<lb/>
<pb n="KR2b0029_WYG_008-19b"/>
力久困常宜撫卹應措置使不得騷擾民户使被實惠<lb/>
是月福州将兵作過殺知州栁庭俊就招安遣赴塞上<lb/>
勒至其將副劉政姚成等不能弹壓兵衆以致作亂至<lb/>
南劍州能捕擒首惡之人奉聖㫖將官許以功贖過其<lb/>
餘軍兵並特放罪　劉班胡安國並除中書舍人日下<lb/>
供職<lb/>
九月一日臣僚上言伏見蔡京王黼當國除授出其私<lb/>
意輕用爵祿以示私恩此弊不可不革乃者張志胡松<lb/>
<pb n="KR2b0029_WYG_008-20a"/>
年以利物巧事王黼而竊法從當時中傷善良傾擠同<lb/>
列人皆畏之高伯振與黼有舊使為司諌三年俛首噤<lb/>
嘿自同寒蝉乃無一言及于政事間有論奏如太學類<lb/>
濟私試程文而已士大夫至今鄙笑不已李璆則蔡京<lb/>
之死黨輕儇無行專事口語在其黨中號能軒輊事機<lb/>
是宜竄斥終身不齒者也今皆復修撰中外惑之王賓<lb/>
乃余深上客諛佞無能畧與深同嘗為侍御史無所建<lb/>
明其才可知矣奈何除太宰少卿凡是數者不當人心<lb/>
<pb n="KR2b0029_WYG_008-20b"/>
物議沸騰奉聖㫖張志胡松年高伯振李璆並與復直<lb/>
龍圖閣前除修撰指揮更不施行王賓與郡<lb/>
三日臣僚上言竊聞昨者出師河東大將种師中全軍<lb/>
䧟没兵威挫衂太原之圍至今未解上貽睿聖宵旰之<lb/>
憂益壯敵國憑陵之勢忠義之士憤懣切齒曽不知本<lb/>
兵之地實有以致之也師中老成持重號為名將練達<lb/>
敵情洞曉軍律擁百萬之衆出援孤城所當料敵制勝<lb/>
臨機應變以圖萬全之利必不輕舉妄發以僥倖速戰<lb/>
<pb n="KR2b0029_WYG_008-21a"/>
之功也同樞宻院事許翰懦弱寡謀而好談兵輒以逗<lb/>
撓不進移文督責令出師以贖過師中素剛不受迫促<lb/>
翰從中制之所不能堪忘其萬死以決一戰卒至敗績<lb/>
陛下雖已䘏其盡忠然師中含恨地下而翰之罪曽未<lb/>
暴白臣實痛之使翰百輩在朝何所云補而失一師中<lb/>
所係甚重謹按翰終始蔡京之門指天誓日結為死黨<lb/>
陛下踐阼之初叨除御史中丞未嘗以一言及京攸之<lb/>
惡而與僚屬議論即委曲開論以一身庇之又欲使其<lb/>
<pb n="KR2b0029_WYG_008-21b"/>
僚亦不復言聞者莫不憤疾首薦蔡氏族壻陳求道為<lb/>
臺屬求道以告訐得罪雖陛下灼見其奸不復用黜士<lb/>
論尤為不平躐遷樞府艱難多事之時移病謁告累月<lb/>
不出今者尚以延康祕職邃殿近藩且翰在言路則黨<lb/>
惡庇奸以欺君在樞府則妄作生事以悞國迹其罪狀<lb/>
夫豈勝誅伏望睿㫁重賜竄斥以為懐奸罔上之戒少<lb/>
贖師中將士九泉之寃奉聖㫖許翰落職宫祠<lb/>
五日聖㫖即位以來振淹起廢庶銷朋黨以厚風俗晁<lb/>
<pb n="KR2b0029_WYG_008-22a"/>
説之許景衡擢為侍從兼職東宫數嘗向論皆出親選<lb/>
今乃視大臣陞斥以為去就懐奸徇私殊失事君之義<lb/>
可並落職與官祠免謝辭　臣僚上言臣聞李唐諸帝<lb/>
其聰明英武無若太宗者及太子承乾廢以三子一弟<lb/>
未知所立其心亡聊取佩刀自向賴長孫無忌抱持以<lb/>
免乞立晉王大事方決雖其平時英畧如此一為多愛<lb/>
所牽不知自處乃知自疑似之間能㫁以大義無纎芥<lb/>
胸次者誠天下之難能也伏覩道君太上皇帝去冬鋭<lb/>
<pb n="KR2b0029_WYG_008-22b"/>
然以大位内禅于陛下不謀宫闈不聞閹宦不詢郡君<lb/>
使神器永有依歸其賢于唐太宗逺矣蔡攸出入宻侍<lb/>
聞上皇倦勤之意甚久奸人多慮用心不臧不肯宣露<lb/>
者將有所待一旦上皇除陛下為開封牧攸知事勢已<lb/>
定又自度父子稔惡多時内憚陛下剛明遂授其語于<lb/>
呉敏俾之建白攸又賛除敏為門下侍郎其慮患深矣<lb/>
敏不自揆乃攘為己功羣小交口稱道為有定䇿之勲<lb/>
兹實駭聞内禪出上皇之意雖百呉敏何能為哉敏既<lb/>
<pb n="KR2b0029_WYG_008-23a"/>
貪天功以為己力猶為觀文殿學士知揚州揚州當江<lb/>
淮之衝素號繁劇而觀文冠于袐殿可輕以授之哉伏<lb/>
望明其罪惡以正刑章為後世臣子之戒奉聖㫖呉敏<lb/>
提舉亳州明道宫　臣僚上言臣聞國之威柄惟賞與<lb/>
罰賞罰者是非之所以分而政事之所以立也若為善<lb/>
者不賞有罪者不罰則是非倒置無所懲勸矣伏見前<lb/>
宰臣呉敏因上皇有内禪之意遂乞傳位于陛下曽未<lb/>
累日致輔弼自惟平生恐不能協副衆望乃招致賢能<lb/>
<pb n="KR2b0029_WYG_008-23b"/>
張大聲勢當是時也人皆稱之及敵兵既退浸生驕侈<lb/>
挾賛助之功偃蹇無所忌憚邊防之急不復措意將帥<lb/>
之任不復關懐器甲遲緩而不預為之備粮食稽遲而<lb/>
不早為之所般運失時蠧害為甚凡此數者皆當今之<lb/>
先務雖究心悉力猶懼不能濟事而敏乃恬然視之如<lb/>
平時可不為之寒心哉以至兀祐舊臣則抑遏而不加<lb/>
牽復蔡氏大惡則蔽覆而不正典刑使陛下之仁恩不<lb/>
能以下布而臣僚之章疏亦阻而不行焉不問邪正同<lb/>
<pb n="KR2b0029_WYG_008-24a"/>
于己者喜之不問愚知異于己者惡之于是士大夫失<lb/>
望民庶解體則今日之罷已為晚也敏雖罷相猶為觀<lb/>
文知揚州又徳蔡攸所授之語惟思報蔡氏之恩畧不<lb/>
顧君臣大義雖交章攻京攸之罪而敏横身障蔽斥逐<lb/>
臺諌招引同門以為其助迫不得已凡三四貶竄僅罷<lb/>
置京攸于湖外而已陛下灼知其奸乾剛之㫁投京海<lb/>
外竄攸嶺表分布子孫各置逺方京不及過嶺而卒于<lb/>
内地大不慰天下之心無有不歸咎于敏者方金人犯<lb/>
<pb n="KR2b0029_WYG_008-24b"/>
順李邦彦欲議和敏則以和為是雖三鎮之重遽欲棄<lb/>
與徐處仁欲議戰敏則以戰為然雖种師中逐敵出界<lb/>
不以為功王雲倍程北歸求尺書以議退兵敏遂阻其<lb/>
議及解潜折可求敗衂遂復請遣使以議和其失機會<lb/>
一至于此太原之圍幾年未解河北之兵既去復來敏<lb/>
方且檄河北諸將聲言襲燕其謬謀誤國莫不如此言<lb/>
官所擊稍渉蔡氏之黨則匿而不行進用之人稍有蔡<lb/>
氏之舊則力為挽引惟効京攸專權跋扈不知先國家<lb/>
<pb n="KR2b0029_WYG_008-25a"/>
之急又數與等輩交相矛盾懐奸積惡柔佞隂狠未見<lb/>
其比投之遐裔尚恐未塞人望觀文隆名宫祠優職豈<lb/>
宜畀之奉聖㫖呉敏落職仍報行言章　直徽猷閣兩<lb/>
浙轉運副使程昌弼落職送吏部與合入差遣以臣僚<lb/>
言昌弼初由小使臣諂事魏伯鄒夤縁交結王黼李邦<lb/>
彦朱汝賢蔡京冒濫官爵故也<lb/>
六日聖㫖濟王府賛讀晁貫之宗子博士岑議份前知<lb/>
方城縣鮮于可金州刑曹于參朝奉郎吕好問新判西<lb/>
<pb n="KR2b0029_WYG_008-25b"/>
京國子監王震皆一時之秀可召赴都堂審察訖引對<lb/>
並與升擢<lb/>
七日聖㫖曽誠方元若江端本李彌遜邢倞並與郡免<lb/>
謝辭　吉州防禦使真定府路兵馬都鈐轄劉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>卒八<lb/>
月間金人以三鎮不可得復兩道興師入冦斡喇布之<lb/>
師十四日入塞輒以衆攻廣信軍保州不克遂越中山<lb/>
兩攻真定帥臣觀察使李邈措畫乖謬至九月六日兵<lb/>
遂登城邈不能死為敵所辱而囚之時<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為都鈐轄以<lb/>
<pb n="KR2b0029_WYG_008-26a"/>
身率衆晝夜摶戰城上先是敵攻北壁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>力拒之至是<lb/>
敵偽移攻東城邈復趣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>往應之力攻兩日一夕潜移<lb/>
攻具還薄北城城中不知也黎明敵忽鼓衆憑堞而上<lb/>
城遂陷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猶率衆巷戰麾下稍稍亡去<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>顧其弟曰我<lb/>
大將也其可受戮乎因䇿馬挺刄潰圍欲出而諸門皆<lb/>
為敵守遂之孫氏園山亭中解絛絶脰而死<lb/>
九日臣僚上言蔡京恃呉敏之蔽滯留道途至長沙而<lb/>
卒識與不識無不罪敏之阻格言章不早投竄致京身<lb/>
<pb n="KR2b0029_WYG_008-26b"/>
死内地抵掌而歎者紛然蔡攸之罪不減乃父敏乃置<lb/>
之雷州雷雖在廣南其地濱海絶無烟瘴風土不異于<lb/>
中州此呉敏之私意也今若不置之海外無以正凶人<lb/>
之罪而快衆人之心無若使京之早斃再失天下之望<lb/>
奉聖㫖移萬安軍　臣僚上言近嘗論列呉敏掩蔽上<lb/>
皇内禪之徳當投荒裔以為不忠之戒陛下尚存體貌<lb/>
止令落職宫祠罪大責輕未協物論陛下自即大位屏<lb/>
去宫嬪不邇聲色近以星文謫見減膳避殿以消天變<lb/>
<pb n="KR2b0029_WYG_008-27a"/>
憂勤恭儉前古未聞敏身為宰輔自當仰體陛下至誠<lb/>
惻怛之意夙夜在公思所以報因邇者重造金器數百<lb/>
千置婢妾二三人以共娯樂自謂宰相事業如斯而已<lb/>
木石肺腸畧無憂國之心是可忍也孰不可忍也以故<lb/>
内外細大之事一切不復經意同列詢訪但笑而不答<lb/>
伏望逺賜投竄雖未足償誤國之大過亦使之知罪不<lb/>
可幸而免也奉聖㫖呉敏責授崇信軍節度副使涪州<lb/>
安置　工部員外郎李士觀奏乞為故相張商英詔太<lb/>
<pb n="KR2b0029_WYG_008-27b"/>
常賜諡命詞臣撰碑奉聖㫖依奏碑額朕當親書　侍<lb/>
御史胡舜陟奏臣觀漢唐以來御戎之䇿有五曰和親<lb/>
曰守備曰征伐曰撫定曰覊縻皆因時而為之和親守<lb/>
備則施于敵人强盛之時漢高祖文帝是也撫定覊縻<lb/>
則于其衰弱之際漢宣帝光武是也至于征伐或施于<lb/>
强或施于弱必先之以中國富盛兵甲精鋭我有萬全<lb/>
之勢彼有可乗之隙然後可舉漢武帝唐太宗是也今<lb/>
我國家承巨奸誤國内侍持權之後海内虛耗帑藏空<lb/>
<pb n="KR2b0029_WYG_008-28a"/>
竭軍旅不振士不為用而金兵乗時肆其暴殄長驅乎<lb/>
中原圍守乎巨鎮而我動天下之兵斂四海之財不能<lb/>
少挫其鋒則所謂强盛之時也彼强我弱攻伐不可妄<lb/>
用而朝廷急欲解并門之圍不度彼己王師輕動于是<lb/>
种師中敗于榆次解潜敗于南關折可求敗于汾州劉<lb/>
仲元敗于大安驛自犯不韙自取挫衂以漢高祖之神<lb/>
武而又有謀臣猛將不世之才破秦項猶振槁甘受冒<lb/>
頓之困不敢與之較乃知敵人强盛制之當自有術不<lb/>
<pb n="KR2b0029_WYG_008-28b"/>
專以兵也所謂講和守禦二䇿誠今日之先務朝廷已<lb/>
遣三使往議和好可謂善矣更務自守並用二䇿善之<lb/>
善也伏觀今日命將出師悉援太原如救焚拯溺其勢<lb/>
可謂急矣介胄之士孰不欲踴躍而前搢紳之士孰不<lb/>
欲抗議督戰然兵家善教見可而進知難而止不敢必<lb/>
也茍不可進必之進猶羝羊觸藩何利之有徒失將士<lb/>
徒喪軍氣非惟不足以救太原適足以自取敝之道兵<lb/>
浸單寡則有不測之禍不可不慮臣願陛下以漢高祖<lb/>
<pb n="KR2b0029_WYG_008-29a"/>
為法與之講和漢文帝為法自為守備詔宣撫司勿督<lb/>
諸將決戰且據要害堅壁固守以養卒之鋭氣使彼有<lb/>
可乗之隙我有萬全之計相時而動以竒取勝天下幸<lb/>
甚昔突厥方盛唐太宗不得已而事之未幾擒頡利于<lb/>
北闕下敵人盛衰無常姑含垢忍恥以俟之未為晚也<lb/>
臣自聞河東失利朝夕深思竊謂計無出此者狂夫之<lb/>
言聖人擇焉伏望陛下㫁而行之面奉聖㫖令劄付諸<lb/>
將<lb/>
<pb n="KR2b0029_WYG_008-29b"/>
二十日臣僚上言謹按王安中自尚書左丞建節知燕<lb/>
山府委任之意重矣借令無材可辦邊事至于敵勢强<lb/>
弱與沿邊實狀逐項奏聞使朝廷灼見利害審定取舍<lb/>
早為備禦之䇿而安中畏避童貫專務蔽欺終不端言<lb/>
其事數奏祥瑞誣罔諂諛以固寵禄養成邊患一旦敵<lb/>
騎長驅燕薊覆没深入畿甸社稷幾危推原本因其罪<lb/>
與蔡攸等耳今臣僚論列以謂行法未盡乞斥諸逺方<lb/>
以為誤國者之戒雖以散官復居漢東近地恐公論未<lb/>
<pb n="KR2b0029_WYG_008-30a"/>
以為允奉聖㫖王安中移臨江軍安置<lb/>
十一日詔曰朕以嫡長受冊建儲十有餘年上皇畀付<lb/>
之意既已大定宣和七年十二月二十日忽條睿㫖建<lb/>
朕開封牧乃用太宗故事卿大夫知將内禪矣及二十<lb/>
一日宣制而百司庶府以至都人亦莫不知是時蔡攸<lb/>
領樞宻院自知罪惡貫盈他日不免乃引給事中呉敏<lb/>
于宣制日入至玉華閣禁中深宻之地非外廷臣所得<lb/>
至處又二十二日二十三日引敏連入蓋攸方經營江<lb/>
<pb n="KR2b0029_WYG_008-30b"/>
浙之行欲留腹心之人置在京師候伺動靜中外相應<lb/>
其事詭秘難使衆知引敏深宻之地與謀耳攸既東行<lb/>
言章擊蔡氏者日至而敏傾身障之詭計百出終以敗<lb/>
露及蔡氏子孫皆逺貶而京子絛至荆南託進士黄大<lb/>
本附書寄敏為開封府緝捕得之其書責敏曰僕父兄<lb/>
于閣下可謂有徳矣閣下自布衣登要途立功名始終<lb/>
于父兄交契不言自應知之閣下縱自謂我不出蔡氏<lb/>
我不為蔡氏其可得乎由絛書觀之敏之為蔡氏腹心<lb/>
<pb n="KR2b0029_WYG_008-31a"/>
明矣且朕以太子受禪何待人言若以謂嘗言則入玉<lb/>
華閣之時乃在降㫖建牧之次日何也攸乃詐傳命令<lb/>
以敏有建言之功擢為門下侍郎其奸偽締構乃敢如<lb/>
此是以上皇在龍徳宫毎見管勾官待制譚世勣李熈<lb/>
靖必曰内禪之事出我至誠不由人言言必滅族誰敢<lb/>
言者以此知敏未嘗建言但攸引入與為他謀上皇獨<lb/>
㫁而為此冠軼古初矣呉敏乃以為己功可乎若敏輔<lb/>
相有力猶可贖罪况深險而好自專弛慢而不及事致<lb/>
<pb n="KR2b0029_WYG_008-31b"/>
今日邊事尚熾兵民未得休息投諸遐裔亦輕典耳故<lb/>
兹詔示可付史館仍布告天下<lb/>
十三日臣僚上言自蔡京當國欲快己私恐人擬議遂<lb/>
乞降御筆手詔出于法令之外不復經由朝廷欲乞自<lb/>
靖康元年以前凡所降御筆手詔令編修敕令所將祖<lb/>
宗及見行條貫參考刪修成書然後頒行目下且用元<lb/>
豐嘉祐編勅以俟新書之成奉聖㫖依奏制以定國軍<lb/>
承宣使王宗濋為奉國軍節度使充殿前副都指揮使<lb/>
<pb n="KR2b0029_WYG_008-32a"/>
　臣僚上言比者金人愈肆侵侮并門之圍未解河朔<lb/>
之冦深入而我師數有敗衂退走之恥者士弗用命而<lb/>
氣不振也士氣不振則孰肯効死又安能助國哉倘朝<lb/>
廷于行法之際有以大慰人望而快其平昔憤怨之心<lb/>
則士之氣振矣且河東邊郡失守以至于今其勢亦可<lb/>
憂前後敗軍覆將所殺戮者不知幾何人孰不以忻代<lb/>
之失始于譚稹招刺義勝軍致令耿守忠輩開門延敵<lb/>
陷没要害之地遂至于此也河朔自収復諸郡人皆知<lb/>
<pb n="KR2b0029_WYG_008-32b"/>
必有今日之患向者長驅屠戮之禍城下要盟之辱不<lb/>
忍復道孰不知燕山之變蓋縁王安中身為安撫措置<lb/>
乖方既隂知其有變而嗜利固寵不以告朝廷乃夤縁<lb/>
黨與私求自便以歸致使郭藥師背叛降敵為之鄉導<lb/>
遂至于此也此非特士大夫知之閭巷之人皆知之凡<lb/>
嘗遭兵革之患者無不切齒憤恨思得此二人者而甘<lb/>
心焉今陛下倘將二人重加誅責則天下必曰聖上哀<lb/>
念我赤子之無辜而就死地故求首禍之人以正典刑<lb/>
<pb n="KR2b0029_WYG_008-33a"/>
則孰不鼓舞歡欣而相告哉如此則何患士氣之不振<lb/>
而不用命者乎奉聖㫖王安中移象州譚稹移韶州安<lb/>
置<lb/>
十四日中書舍人劉珏言中書省送到詞頭以晁説之<lb/>
許景衡視大臣升斥以為去就懐奸徇私殊失事君之<lb/>
義並落職與宫祠者右臣契勘晁說之許景衡近者乞<lb/>
斥臣與之同省親見其事須至具實奏聞契勘前少宰<lb/>
呉敏係八月二十六日宣㫖罷相其晁説之九月初一<lb/>
<pb n="KR2b0029_WYG_008-33b"/>
日行徐處仁知東平府呉敏知揚州詞頭却作平詞致<lb/>
䝉門下省退回其晁説之于初二日改作責詞行出説<lb/>
之為見自來舍人行詞致有退換即為失職心懐慚懼<lb/>
求補外郡其許景衡為與尚書右丞陳過庭係妻之内<lb/>
兄昨來過庭任中丞日景衡除右正言過庭乞避親蒙<lb/>
許回避遷景衡為太常少卿今來過庭任右丞係三省<lb/>
執政官所以景衡乞行回避其事理又與晁説之稍異<lb/>
但二人劄子適然同日進入所以有可疑之迹上致陛<lb/>
<pb n="KR2b0029_WYG_008-34a"/>
下不得不以為懐奸徇私也臣竊以晁説之既見朝廷<lb/>
降下言章却作平詞致令退換此為可罪然求出非為<lb/>
呉敏也至于許景衡避親劄子求供閒慢差遣語言太<lb/>
繁蓋縁前來避親自正言超擢太常少卿今許景衡不<lb/>
識大體但知恐有求進之譏而不知有大臣升絀未可<lb/>
求去之嫌所以懇乞閒慢差遣乞非為呉敏也臣聞臣<lb/>
之事君如子事父茍有見聞不可以不上奏臣縁與之<lb/>
同者親見本末各有所因即非懐奸是致行詞未得更<lb/>
<pb n="KR2b0029_WYG_008-34b"/>
望裁酌明正晁説之行詞失當之罪許景衡不係本省<lb/>
却乞回避之過各隨犯以行黜責即可命詞所有詞頭<lb/>
臣未敢具草候勅㫖奉聖㫖依所奏命詞行下<lb/>
十八日聖㫖天井關賜名雄定關<lb/>
十九日監察御史張徴奏至南雄州將童貫已行刑了<lb/>
畢其首級黒漆木匣盛貯及用水銀生油養浸固䕶齎<lb/>
管前來未審何處交納奉聖㫖付宻院交割檢坐前後<lb/>
臣僚言章并張徴所奏令開封府大字于市曹要閙處<lb/>
<pb n="KR2b0029_WYG_008-35a"/>
出牓曉示標首　詔李綱罷宣撫使以觀文殿學士知<lb/>
揚州<lb/>
二十一日詔孫傳以玉輅押赴大金傳至中路而回<lb/>
開封尹程振言竊惟漢高帝舉秦如鴻毛取楚如拾遺<lb/>
威加海内遂成漢業而與匃奴議和親之約光武破王<lb/>
尋王邑于昆陽誅王郎銅馬于河北得復漢室號稱中<lb/>
興而卑辭厚幣以禮匃奴之使夫以高帝光武而不得<lb/>
志于匃奴豈知力不足以勝之耶蓋以愛養元元為心<lb/>
<pb n="KR2b0029_WYG_008-35b"/>
而不肯以所重要所輕也恭惟陛下玉立春宫恭儉聞<lb/>
于四海正位九五惠澤加乎生民是宜高拱無為以享<lb/>
太平然承乆安之後致邊備廢弛軍政怠玩鋭兵猛將<lb/>
盡于燕雲之役故金人一舉逼都城踐河朔并門封豕<lb/>
長蛇日肆其毒竭天下之力以禦之連年動衆未聞得<lb/>
其要領以震驚毡裘之心舒發華夏之憤豈陛下神武<lb/>
不足以制之耶是猶三年之病而一旦治以藥石補以<lb/>
粱肉雖厚加調養僮僕扶持而未可責其大步疾趨勢<lb/>
<pb n="KR2b0029_WYG_008-36a"/>
使然也故臣願陛下結以誠信而沮其謀遺金帛而饜<lb/>
其欲外務謀和而内嚴守備數年之後國富民足將選<lb/>
士勵車攻馬良然後徐議大舉以刷吾恥未為晩也惟<lb/>
陛下實圖之臣不勝大願　監察御史張徴除起居舍<lb/>
人康執權除國子祭酒尹焞補和靖處士<lb/>
二十三日臣僚上言契勘金人游騎侵犯河北都城備<lb/>
禦決可無虞理當更强外援如今春勤王之師無所統<lb/>
一沿路作過來不及期若俟臨時遣使決難倚辦萬一<lb/>
<pb n="KR2b0029_WYG_008-36b"/>
道路沮擁朝廷號令不以時達州縣緩急私自為計各<lb/>
相顧望亦無任其責者天下之勢治平則宜重内遭變<lb/>
則宜重外重外者宜假之以權令將佐士卒官吏財用<lb/>
足以應辦今擇人分總四道各付以一面令事得專決<lb/>
財得通用吏得罷置兵得誅賞倉猝之際合從以衞王<lb/>
室連横以禦敵兵不煩朝廷警急措畫可以指揮以為<lb/>
救援此今日之急計也擇之既精待之宜厚委之既專<lb/>
賞之宜寵彼若不捐軀以報君父則不忠不孝之罪天<lb/>
<pb n="KR2b0029_WYG_008-37a"/>
亦得以滅之豈敢復有顧望哉謹條具如右<lb/>
　一以三京并鄧州為四帥各帶都總管北京帥總北<lb/>
　道河北東路京東東路西京帥總西道京西北路陜<lb/>
　西京兆秦鳳環慶路南京帥總東道京東西路淮南<lb/>
　東西路鄧州帥總河南道京西南路荆湖北路仍各<lb/>
　置副一員出則留守事平日依舊一四帥分總四道<lb/>
　止為警急帥所部勒止差撥兵馬移運錢粮令所部<lb/>
　州軍各聴節制相為應援其餘事並依舊法一四帥<lb/>
<pb n="KR2b0029_WYG_008-37b"/>
　舊係帥府處自依舊舊非帥府處幕府官屬依帥府<lb/>
　差辟隨府置罷一合用兵馬並令所部州召募訓練<lb/>
　以備差發仍于所差處不限文武選有謀畧忠勇官<lb/>
　統制合用錢粮並令所部州縣不限高卑選通曉財<lb/>
　用官以逺及近迸儧移運别項摏管充差發兵馬之<lb/>
　用取進止奉聖㫖依奏<lb/>
臣僚上言竊見臣僚集議乞于拱州潁昌府開徳府鄭州各<lb/>
置都副總管内副總管用武臣縁上件委任所責非輕惟人<lb/>
<pb n="KR2b0029_WYG_008-38a"/>
才實可濟今日急難者用之不必如平時問其元初薦引及<lb/>
日前瑕疵以為窒駁如此庶幾可以得人若使集侍從臺諫<lb/>
同一處薦舉又恐人數不多難于推擇臣愚欲乞令六曹尚<lb/>
書侍郎開封府同集一處翰林學士兩省待制同集一<lb/>
處臺官在本臺各薦文臣可充都總管四人内有議論<lb/>
不同許别為一狀薦舉以充其數外武臣副總管四員<lb/>
乞令三衙都指揮使樞宻院承㫖同集一處公共薦舉<lb/>
若此選擇必可得人不誤他日朝廷倚仗奉聖㫖依奏<lb/>
<pb n="KR2b0029_WYG_008-38b"/>
並限一日　中書舍人劉珏准中書省送到詞頭一道<lb/>
中書舍人安扶繳到詹度差知荆南府令赴都堂稟知<lb/>
事訖發新任者按度人品凡下醜迹穢行嘗挂吏議共<lb/>
言柔邪無恥夤縁仕進向者童貫収復故地度率先附<lb/>
㑹建議之人故首除知燕山府高官峻職皆自此得之<lb/>
伏望重行竄責所有詞頭未敢具草奉聖㫖詹度為保<lb/>
守中山實有勤勞以功贖過令以次舍人行下者臣聞<lb/>
燕山之役毒流天下上則背違盟好失祖宗之信下則<lb/>
<pb n="KR2b0029_WYG_008-39a"/>
差科轉輸困天下之民外則致敵人侵侮然其事之作<lb/>
有倡之于前者有成之于後者有終始皆與其謀者若<lb/>
和詵薛嗣昌輩倡之于前也若沈積中譚稹輩成之于<lb/>
後也至于終始皆主其事則童貫趙良嗣詹度是也今<lb/>
童貫趙良嗣和詵譚稹沈積中薛嗣昌相繼斥逐度獨<lb/>
未責天下雖以為疑而尚有以為説者以度方守中山<lb/>
也今度以奸謀得脱中山雖貶斥嶺表彼乃欣然而乃<lb/>
授以使藩使之釋重寄而得安處召之稟議使得騁巧<lb/>
<pb n="KR2b0029_WYG_008-39b"/>
計以障物論此臣之所未喻也度之罪惡安扶己言之<lb/>
蓋其所陳猶有未盡者臣聞攻伐耶律氏之謀自度等<lb/>
啟之而朝廷猶豫未決宣和四年間度以書趣童貫云<lb/>
今不取必為金人所先伐燕之舉于是決矣是燕山之<lb/>
役實度趣而成之也北界賊張雁八譚大措等殺蔚州<lb/>
守大金追捕至邊度招而納之金人借此興兵是金兵<lb/>
之作度實召之也去嵗之秋蔡靖以金人㸃集累有奏<lb/>
陳度時守中山獨言不應有此是致上皇以其鎮靜特<lb/>
<pb n="KR2b0029_WYG_008-40a"/>
賜奬諭因此更不為備是金兵之作度不獨召之又實<lb/>
縱之而誤朝廷不為備也臣又訪聞去冬金人指名以<lb/>
索者四人其三則童貫張覺譚稹其一則度也論度窺<lb/>
寵迎合以啟燕山之役其罪不在沈積中薛嗣昌之下<lb/>
論度招納叛亡以致金國之師其罪不在王安中譚稹<lb/>
之下蓋直與童貫趙良嗣相上下今乃不特免禍而又<lb/>
過有褒擢此物議所以藉藉也度之穢迹醜行不可道<lb/>
于君父之前蓋今河北之人欲食其肉三尺童子與夫<lb/>
<pb n="KR2b0029_WYG_008-40b"/>
走卒賤𨽻皆羞言之薦紳士夫言及度者莫不扼腕憤<lb/>
懣然久不致敗露者以能廣行賄賂凡有位者多為所<lb/>
汙故力䕶其短以迄今日臣聞去冬金人鋭于長驅未<lb/>
嘗力攻中山今春之還為种師中襲其後故即引去度<lb/>
嘗妄奏功為臣僚所論按見誕謾矣豈可以為有功哉<lb/>
如謂其善守則宜付之中山不當易也謂其有謀則宜<lb/>
急使之守邊不必召之稟議也今太原失守中山被圍<lb/>
陛下焦勞形于玉色夜則忘寝食則忘味人皆歸罪于<lb/>
<pb n="KR2b0029_WYG_008-41a"/>
度意謂朝廷將行誅斥而付以荆南召之稟議臣恐天<lb/>
下聞之忠義者解體誕謾者復作為患非小小也伏乞<lb/>
陛下察安扶所奏及臣所論明正典刑竄之嶺表以謝<lb/>
河東河北人民之怒以釋薦紳士夫之憤以慰四海九<lb/>
州之心天下幸甚<lb/>
二十七日少宰唐恪等以星變潜消表請復御膳詔不<lb/>
允詔曰朕知天下之大以承宗廟之統夙興夜寐嘉與<lb/>
二三大夫同知此義宏濟艱難乃者權臣擅朝竊弄國<lb/>
<pb n="KR2b0029_WYG_008-41b"/>
柄幸時變故誘脅衆心深險自專乃敢貪天之力凶愎<lb/>
不遜遂成震主之威締交合謀呼吸羣動指天畫地睥<lb/>
睨兩宫交通私書申責舊約詭秘莫測包藏禍心公議<lb/>
沸騰奸狀親顯尚存大體稍屈常刑而事未革心同惡<lb/>
相濟興訛造訕怙終弗悛或譸張為幻起胥動之言或<lb/>
羣黨相維阻已行之令或顧懐舊恩以撓邦憲或僥倖<lb/>
多福以明去就倡導邪説謗讟紛然朕虚心以視研究<lb/>
其實申飭屢下益致喧呶有臣若斯為國之醜咨爾有<lb/>
<pb n="KR2b0029_WYG_008-42a"/>
衆明聴朕言毋訛爾心毋載爾偽克常其徳以叶厥中<lb/>
朕則汝嘉亦有無窮之聞茍懐異悖徳自如變亂是非<lb/>
規動朝聴國有常憲必罸無赦　聖㫖詹度差提舉南<lb/>
京鴻慶宫　聖㫖差北道都總管趙野副顔岐東道都<lb/>
總管胡直孺副朱然非西道都總管王襄副張果南道<lb/>
都總管張叔夜副高公純　喬師中落職致仕差充京<lb/>
城南壁㸃檢器械　閤門宣賛舍人張亢奉使尼瑪哈<lb/>
軍前劉衍奉使皇子郎君前并押賜禮物　聖㫖河北<lb/>
<pb n="KR2b0029_WYG_008-42b"/>
河東路罷制置察訪司<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靖康要録卷八<lb/>
</p>
<p>
</p>
  </div>
<div>
<head>靖康要錄卷九</head> <lb/>
    <p>
<pb n="KR2b0029_WYG_009-1a"/>
欽定四庫全書<lb/>
　靖康要錄卷九<lb/>
十月一日臣僚上言竊聞臣僚論列李綱章疏甚多欲<lb/>
望盡數行出庶四海咸知其罪奉聖㫖並令行出　臣<lb/>
僚上言伏見李綱除觀文殿學士知揚州按綱輕脱寡<lb/>
謀强執自任專主用兵之議而元無成算奇畫及陛下<lb/>
命以宣撫之任日兾其有功而前後敗軍覆將非一又<lb/>
耗用邦財不可數計綱之罪而自列矣陛下復加以寵<lb/>
<pb n="KR2b0029_WYG_009-1b"/>
名使守便郡此臣所未喻也又臣僚上言伏見仁祖朝<lb/>
韓琦以直學士經界陜西好水之戰任福劉平等皆没<lb/>
於陣士卒死者甚衆非不知諸將違琦節制致敗也雖<lb/>
善其皆合事機然猶降一官神祖朝韓絳以次輔宣撫<lb/>
西邊而諸將深入荒城卒伍駭擾收罹殺傷神祖非不<lb/>
知絳之推忠盡瘁也雖原情無他然亦罷相止以舊秩<lb/>
出守鄧州葢人君陟降如天夫心雖知其才能之可用<lb/>
忠赤之可倚茍有罪焉不可不加斥也臣竊見李綱勇<lb/>
<pb n="KR2b0029_WYG_009-2a"/>
於報國鋭於用兵而聴用不審數有敗衂其罪亦著矣<lb/>
陛下亮綱用心無他因其請罷加峻職授以便郡於此<lb/>
見陛下厚于記功薄于責過也然綱之所因敗軍覆將<lb/>
耗財疲民非特如韓琦好水之戰敗韓絳西邊之失也<lb/>
安得不加斥責以示懲戒乎臣愚不肖當慕范仲淹之<lb/>
中正仰事陛下非敢于綱敗事之後從而下石也但朝<lb/>
廷典刑不可不正如陛下念綱前日之勞在所記錄察<lb/>
綱今日之敗志在殱冦亦宜黜官降職以慰死事之心<lb/>
<pb n="KR2b0029_WYG_009-2b"/>
為敗事者之戒矣奉聖㫖李綱差提舉杭州洞霄宫又<lb/>
臣僚上言竊謂先王賞罰惟軍政為大葢以戰危事也<lb/>
一有所失禍毒不細故嚴為之戒謹按李綱身為大臣<lb/>
專制閫外而師出罔功當任其咎縱使敗衂不由節制<lb/>
之非則思授鉞之義尚須屈身為國受戮以申軍政豈<lb/>
可復寵以職名優居祠館雖陛下欲曲全體貌然公議<lb/>
不允况今邊徼用兵責諸將論功之日必有所懲乃克<lb/>
用勸伏望再加褫削以正厥罪又臣僚上言昨者金人<lb/>
<pb n="KR2b0029_WYG_009-3a"/>
圍守太原乆而未解知樞密院李綱出總元戎兵甲非<lb/>
不多也郡置屬官凡七八十員抽差人吏凡六七十名<lb/>
能否不辨幕府紛然軍政出于多門臨時漫無成算偏<lb/>
禆不知稟令士卒自相殘賊以守則不攻而潰以戰則<lb/>
未鬭而遁兵卒逃亡金帛散失綱既告罷其屬官或託<lb/>
故差出或隨逐前來各帶劵厯不廢請給所謂法度紀<lb/>
律一切無有以此行師欲求決勝臣未之聞也大帥自<lb/>
當親臨戰陣以䕶諸將決求成功綱坐懐州去軍前凡<lb/>
<pb n="KR2b0029_WYG_009-3b"/>
數百里緩急何以及事其幕府㕘議機宜管勾文字勾<lb/>
當公事等官員數猥衆又多晩進書生綱傲然畧不問<lb/>
其與親密朝夕不相舍者惟鄒柄與張牧而已自餘僚<lb/>
屬將僚惟晨夕一揖而退若有所建明須先禱柄牧為<lb/>
之傳導然後得見故人多怨之卒以無助而敗事況鄒<lb/>
柄張牧白身得官何嘗知軍旅之事綱數十萬之衆而<lb/>
決謀于此二人可謂疎謬之甚聞綱初欲過隆徳柄牧<lb/>
力爭不得往及軍勢稍沮遽督乞去將士忿怒下情不<lb/>
<pb n="KR2b0029_WYG_009-4a"/>
通十羊九牧無所適從太原下數日矣綱在軍中尚不<lb/>
得知何以望其能先事而料敵哉誤國損威莫此為甚<lb/>
昔者曹彬取幽州敗績大謝天下太宗念其常有功於<lb/>
國亦貶為士將軍其部屬至有編配者綱䝉陛下之眷<lb/>
奬亦厚矣宜奮不顧身思所以報今喪師辱國如是之<lb/>
甚罰其可已觀文峻隆宫祠優職非所宜得願賜斥奪<lb/>
以叶師言若張牧鄒柄贊佐誤事亦當追奪前命以明<lb/>
國威以肅軍政奉聖㫖李綱落職依舊宫祠鄒柄張牧<lb/>
<pb n="KR2b0029_WYG_009-4b"/>
並罷見任令别注授差遣又臣僚上言昔漢王恢嘗建<lb/>
用兵之議與韓安國論難往反至于再三漢武從其言<lb/>
用為將軍以擊匈奴師出無功卒從吏議臣謹按李綱<lb/>
首言用兵以解太原之圍凡戰守之策一切聴之不從<lb/>
中覆也而綱方畧乖謬節制無術出師輒敗取輕敵人<lb/>
太原失守天下寒心綱匿而不言近世大將誤朝辱國<lb/>
未有若綱之甚者其奏議有曰若棄太原乞降御筆手<lb/>
詔綱遷懐州弗力救援乃欲以棄地事歸之君父以逭<lb/>
<pb n="KR2b0029_WYG_009-5a"/>
其責懐奸如此且綱妄庸人耳平時諂事蔡京蔡攸結<lb/>
為死黨其為守禦司也京在城外遂以守禦之卒假京<lb/>
給使方君父在圍城之中正賴兵衆以為守備綱乃以<lb/>
資元惡大憝不忠甚矣其逆皇上於南都也與攸耳語<lb/>
移時蹤跡詭秘不可具言迨其還朝力欲援攸亦居政<lb/>
府中外洶洶莫知所為賴陛下察其奸不使入城然後<lb/>
人心翕然以定若綱言遂行而攸遂用其禍可勝計哉<lb/>
今年正月金人至畿甸旋即議和既而勤王之師四面<lb/>
<pb n="KR2b0029_WYG_009-5b"/>
輻輳金人恐懼求去有日矣而三鎮詔書初未與也綱<lb/>
自以和議既成無以為功遂與姚平仲同建刼營之策<lb/>
一敗塗地朝廷不得已遂與三鎮詔書興言及此可為<lb/>
慨然陛下隆寛廣愛薄綱之罪止于罷政而綱遂使其<lb/>
黨張燾馮檝方元若余應求陳公輔之徒鼓惑衆聴唱<lb/>
為伏闕之事幾至大變其初王孝迪斂民之金以犒敵<lb/>
人諫臣論列陛下重惜民財為罷之綱乃斂恩歸已出<lb/>
收其榜以沽小民之譽小民無知以為盡出于綱故伏<lb/>
<pb n="KR2b0029_WYG_009-6a"/>
闕之日聚衆萬餘觀綱處心如此豈所謂善則稱君也<lb/>
哉今秋金人舉兵再犯邊陲首以綱為言嗚呼綱之罪<lb/>
大矣尚以崇階均佚宫祠非所以示懲也伏望正綱之<lb/>
罪授以散秩置之逺方以為將帥失職者之戒仍以綱<lb/>
罪明諭天下以解愚民之惑又臣僚上言所謂大臣者<lb/>
以身任社稷之安危倘輕動妄作懐私誤國豈逃重譴<lb/>
哉伏見李綱本以凡才誤膺器使卵翼于蔡氏之門傾<lb/>
心死黨逮上皇將有内禪之意攸先刺探引綱為援使<lb/>
<pb n="KR2b0029_WYG_009-6b"/>
冒䇿立之功而綱之罪狀有不可掩者臣請為陛下數<lb/>
之太上皇帝心存道奥倦聴萬幾陛下以天子授天寶<lb/>
位臣下何預焉乃敢貪天之功以為已力此其罪一也<lb/>
金人之兵傅于城下逮西京兵至彼且心懼氣懾不敢<lb/>
肆行抄掠莫測西兵之多寡强弱兩軍相持則易于和<lb/>
議矣綱乃妄意一勝逮姚平仲之挫衂使金人復肆虎<lb/>
狼之心其罪二也王孝迪榜取民金寶京都之民為之<lb/>
騷動朝廷大議已定不取于民而綱自出榜文以為己<lb/>
<pb n="KR2b0029_WYG_009-7a"/>
功身為大臣躬至市肆以收前榜竊譽兵民使歸怨於<lb/>
上其罪三也兵既兵動朝廷不得已蹔行罷免為之死<lb/>
黨者黙諭其意力率士庶伏闕乞用李綱脅持君父幾<lb/>
至變亂其罪四也身領守禦不知體國假君爵祿以市<lb/>
私恩四壁之賞太濫幾至數千人而親戚故舊或濫轉<lb/>
官資或白身授官鮮有遺者其罪五也隂與吳敏黨庇<lb/>
蔡氏薦京入對上皇之歸也力引蔡氏俾還京國蹤跡<lb/>
詭祕其遺攸書則有密語不敢忘之説但不知所謂密<lb/>
<pb n="KR2b0029_WYG_009-7b"/>
語者何事其罪六也自謂功多排斥同列任情好惡妄<lb/>
作威福至陛下有唯辟作福惟辟作威之戒其罪七也<lb/>
身為樞輔智術疎淺不能逆詐輒以蠟書付入金國之<lb/>
使王結余覩使金人復加怨憤抄掠吾民而河東河北<lb/>
之冦未平其罪八也陛下以种師之敗没欲遣樞臣宣<lb/>
撫河東而綱輙拒抗君命乞納陛下所與之命以臣抗<lb/>
君㡬于跋扈其罪九也迨至澤孟不務持重以量兵勢<lb/>
惟以軍法督戰遂至解潛之兵潰散卒無尺寸之功而<lb/>
<pb n="KR2b0029_WYG_009-8a"/>
并門失守其罪十也古人所云是口尚乳臭者其綱之<lb/>
謂乎且行軍用兵徒知襲童貫之迹妄自尊大為僚佐<lb/>
者罕見其面獨持淺智不能用賢果致僨敗欲誅厥由<lb/>
咎將誰執伏望陛下早正十罪特賜竄斥又臣僚上言<lb/>
臣閴國之所恃者賞罰也民之所信者號令也若黜賞<lb/>
之法不當于羣心號令之施播告或匿厥指則非所以<lb/>
定國是而孚民聴也臣竊見李綱自樞密出為宣撫其<lb/>
任可為重矣綱天資踈薄濟以凶愎地位尊崇恥于咨<lb/>
<pb n="KR2b0029_WYG_009-8b"/>
訪羣置幕府皆一時趨附之憸人選用禆佐多平日敗<lb/>
亡之冗士圖事揆策既非所長料敵應變又其所短淹<lb/>
留累月縻費國用不可資計卒不能解太原之圍若不<lb/>
究正其罪而顯絀之則非所以定國是也然綱强辯似<lb/>
智敢為似勇竊主威以交羣枉違公道以市私恩故一<lb/>
時小人喜為稱譽每綱之敗則歸咎朝廷以賈衆怨蚩<lb/>
蚩之民輕信易動綱之奸詐何由盡知若不明數其罪<lb/>
而播告之則非所以孚庶聴也臣謹按綱之罪未易悉<lb/>
<pb n="KR2b0029_WYG_009-9a"/>
陳請為陛下言其大者上皇獨決大議傳位陛下蔡攸<lb/>
乃詭傳上皇之命請吳敏有建請之功峻加柄用以庇<lb/>
蔡氏之宗敏固已不勝誅矣綱于陛下龍飛之後乃始<lb/>
引敏以為証責奏疏自云臣與吳敏力建大策贊成内<lb/>
禪綱之欺天罔上抑又甚矣綱之罪一也今春敵騎至<lb/>
城下陛下屈已為民以講和好其使都邑之民輸金幣<lb/>
以助國葢非得已執政王孝迪庸暗無狀掲天榜于通<lb/>
衢肆為乖謬不可施行之論臺諫交章奏劾陛下即罷<lb/>
<pb n="KR2b0029_WYG_009-9b"/>
輸納或命以官或以官屋折還元價綱乃掠人主之美<lb/>
使行營司收榜都人但見李綱收榜曾不知出于陛下<lb/>
也故綱之罷其徒唱市井無賴千百為羣白晝縱殺幾<lb/>
至生事綱之罪二也陛下始降親征之詔燕越兩王上<lb/>
表固請從臣言官亦皆奏疏乞罷親征嚴都城守禦雖<lb/>
殿臣武帥亦以為言又綱言為躬述利害回鑾輿之行<lb/>
陛下俯順羣情豈獨綱之力哉欺愚惑衆妄自夸耀綱<lb/>
之罪三也迨西師四集种師道與諸將駐兵郊外敵營<lb/>
<pb n="KR2b0029_WYG_009-10a"/>
寖懼若綱稍加持重從師道之謀絶其抄掠徐為後圖<lb/>
豈有姚平仲喪敗之禍平仲之戰綱實使之輕舉妄發<lb/>
誤國大計猶復肆為狂誕之言凟亂朝聴綱之罪四也<lb/>
蔡京之棄去君父逃于洪州遣人以奏牘抵綱使之請<lb/>
對綱輒敢為京敷奏京亦恃綱在朝遽至國門以俟召<lb/>
命顯庇元惡負國恩綱之罪五也蔡攸建請上皇為渡<lb/>
江之計日構奸言離間兩宫逮其黨宋㬇傳導語言狂<lb/>
率不遜神人共憤攸既以罪被斥綱為營救綱之罪六<lb/>
<pb n="KR2b0029_WYG_009-10b"/>
也攸在丹陽綱自為城中通書至為諛詞云不敢渝徳<lb/>
又有太師鈞候甚安此中不輟通問之語時京在占雲<lb/>
館也其披冩腹心親密無間一至於此綱之罪七也於<lb/>
乞去之章妄云奉使兩宫協和上皇之于陛下陛下之<lb/>
奉上皇天性至愛本無繊毫之間綱安得此語哉綱之<lb/>
罪八也綱任為元帥偃蹇違命輒取陛下除授兵部侍<lb/>
郎以後誥勅繳納朝廷畧無顧憚綱之罪九也綱總行<lb/>
營專主用兵邇者乃復請卑辭厚幣以講和又請親降<lb/>
<pb n="KR2b0029_WYG_009-11a"/>
手詔棄太原於度外綱之罪十也今勍敵憑陵國威未<lb/>
振綱之誤朝致冦喪師辱命與夫懐奸黨惡之罪已條<lb/>
具于前矣伏望陛下奮乾綱之㫁擴離照之明處之散<lb/>
秩竄之遐方以申邦憲又臣寮上言人臣之罪莫大於<lb/>
貪天之功竊人之財猶謂之盜貪天之功以為己力豈<lb/>
不謂之盜竊觀李綱劄子稱太上皇帝厭萬幾之煩欲<lb/>
授聖子意有未發臣與少宰吳敏立建大策贊成内禪<lb/>
臣伏惟上皇以聖器授陛下蓋知天命人心有所歸屬<lb/>
<pb n="KR2b0029_WYG_009-11b"/>
奮然獨㫁豈假人謀此帝堯盛徳之事也當時蔡攸出<lb/>
入禁中刺得密㫖吳敏李綱欲使二人大用為己肘腋<lb/>
吳敏時權直學士院身在翰林故其意先達綱太常少<lb/>
卿疎外無由以進而綱遂懐此劄子朝路示士大夫人<lb/>
無不見之所論三事内禪乃其一也其詞引唐睿宗始<lb/>
立為皇帝復為皇嗣君東宫事始搢紳見者莫不駭愕<lb/>
罪綱失言由是言之綱豈知上皇聖意哉徒假攸言猶<lb/>
未敢信且首尾兩端今乃敢明言上皇之意未有所發<lb/>
<pb n="KR2b0029_WYG_009-12a"/>
與敏力建大䇿則是誣上皇而欺陛下非所謂貪天之<lb/>
功以為己力乎臣聞善則稱君過則歸已人臣之義也<lb/>
綱劄子曰嵗首太上皇南幸淮浙羣臣亦有勸陛下為<lb/>
避敵之計者又臣躬述利害回鑾輿之行為固守之計<lb/>
臣竊謂固守都城兵民之心也陛下因人心却南幸之<lb/>
議綱何與焉使綱嘗言之亦大臣獻替之常事何必髙<lb/>
自稱譽耶綱又有劄子曰傳檄而二鎮堅守奉使而兩<lb/>
宫協和臣竊謂綱之傳檄必得陛下聖㫖非假聖㫖其<lb/>
<pb n="KR2b0029_WYG_009-12b"/>
誰肯從綱乃自為功何也上皇北歸乃其本志陛下遣<lb/>
迎祗迓禮意曲備兩宫未嘗不和綱乃以為協和兩宫<lb/>
何也此以善自予以過歸君人臣之義當如是乎綱以<lb/>
是數者平居呌呼衒耀要譽于流俗于表奏中時發不<lb/>
遜語自比其功于張良劉幽求裴度李泌流俗無不以<lb/>
為然遂以其為國家柱石也大率綱之為人髙誕疎妄<lb/>
足以欺惑愚衆今春敵人頓兵城下綱領行營及京城<lb/>
守禦司屢聲破賊都人遭圍閉之乆莫不喜之使應援<lb/>
<pb n="KR2b0029_WYG_009-13a"/>
姚平仲卒無尺寸之功而國受莫大之辱流俗猶信綱<lb/>
以為能用兵葢其誕妄足以惑之也方敵人邀索金銀<lb/>
朝廷括民間以足其數時中書侍郎王孝迪獨主其事<lb/>
掲榜立禁民甚苦之臺諫論列朝廷遂罷括而民間未<lb/>
知綱乃乘馬徧歴京城自收其榜百姓歸恩于己又使<lb/>
妄言無行之徒馮檝陳公輔輩稱功頌徳奔走揄揚以<lb/>
竊流俗之譽遂率聾俗叩閽喧噪以刦持人主成其私<lb/>
計於是已罷而復用推原其心罪不容誅為臣之義可<lb/>
<pb n="KR2b0029_WYG_009-13b"/>
如是乎今宣撫河東畧無經畫肆意妄作督諸將決戰<lb/>
數路敗衂陛下因其斥罷遂與揚州又與宫祠流俗紛<lb/>
然謂有大功不宜閒廢請降睿㫖以綱之罪暴白于天<lb/>
下奉聖㫖李綱責授保靜軍節度副使建昌軍安置<lb/>
少宰唐恪等三表請御正殿復常膳所請宜允<lb/>
二日特進充資政殿學士提舉西京崇福宫薛昻劄子<lb/>
乞守本官致仕奉聖㫖薛昻許守本官職致仕臣僚上<lb/>
言臣聞天下之言蔡京死黨有三曰余深林攄薛昻皆<lb/>
<pb n="KR2b0029_WYG_009-14a"/>
引致本路同惡相濟始終附會指天誓日而不相負者<lb/>
也京之大奸既已暴露而正典刑余深林攄削奪追貶<lb/>
稍示從坐之罰而獨于昂尚使冒極品之官華峻之職<lb/>
偃然如故今許以特進大資致政寵其歸則何以慰天<lb/>
下之望奉聖㫖薛昂落職致仕又臣僚上言伏見薛昂<lb/>
以特進文階之極元豐未更官制以前乃僕射也國朝<lb/>
之制非厯宰相不除其選重矣按昻天資邪詖學術甚<lb/>
陋其所屬文士大夫傳以為笑崇寧初為大司程文有<lb/>
<pb n="KR2b0029_WYG_009-14b"/>
用史記西漢者昂輒斥落以塗學者耳目壞其心術有<lb/>
識之士為之扼腕元符中嘗上殿乞罷史學哲宗皇帝<lb/>
曰薛昂俗搢紳間至今傳誦平日好事蔡京無所不至<lb/>
舉家為京私諱其名昂語誤及京字即自批箠其口昔<lb/>
之佞人固有嘗䑛痔以媚權貴者矣未聞舉為同列私<lb/>
諱其名者也昂之俗佞一至于此乃以極品得謝實為<lb/>
僥冒伏望削其特進之階以厭公議奉聖㫖薛昂降充<lb/>
金紫光祿大夫致仕<lb/>
<pb n="KR2b0029_WYG_009-15a"/>
五日斡里雅布軍陷真定府金人遣楊天吉王汭來議事<lb/>
取蔡京童貫王黼吳敏李綱等九人家屬詔王時雍曹<lb/>
矇館之時雍議盡以三府所入細增嵗幣祖宗内府所<lb/>
蔵珍玩歸之二帥且河東宿師暴露日乆欲厚犒之天<lb/>
吉汭延領納先取犒師絹十萬疋以行吏部員外郎王<lb/>
及之充送伴官借給事中黄夏卿閤門宣贊舍人趙説<lb/>
充大金國生辰使副徽猷閣待制宣撫使㕘謀折彦質<lb/>
為龍圖閣直學士充河北河東路宣撫副使<lb/>
<pb n="KR2b0029_WYG_009-15b"/>
七日聖㫖月朔上七諸州官朝拜燒香非祖宗法並詔<lb/>
罷<lb/>
八日金人陷汾州守臣張克戩死之　聖㫖昨降諸路<lb/>
勸誘人户獻納錢物指揮勿行詔賜奬諭王似以夏賊<lb/>
乘間盜邊能獲其酋長生致闕下勉責功名以副睠矚<lb/>
九日葉煥依舊與郡前除直秘閣宫祠指揮勿行以臣<lb/>
僚言其往進繼明集叙述東宫故實及增置宫僚等事<lb/>
出位而言徼福于後故非靜慎端良之士今既引疾請<lb/>
<pb n="KR2b0029_WYG_009-16a"/>
去可因而許之不宜授以中秘美職故也<lb/>
十日上率羣臣獻壽于龍徳宫<lb/>
十一日殿中侍御史胡舜陟奏涪陵人焦定嘗受易于<lb/>
曩氏郭先生究極象數逆知人事而洞曉諸葛亮八陣<lb/>
法用兵有必勝之理今居河南府樂道潛幽不求聞達<lb/>
自非厚禮招之恐莫能致奉聖㫖河南府差官詔赴闕<lb/>
十二日秘書少監洪芻除左諌議大夫侍御史范宗尹<lb/>
除右諫議大夫殿中侍御史胡舜陟除侍御史殿中侍<lb/>
<pb n="KR2b0029_WYG_009-16b"/>
御史秦檜除左司諫監察御史元當可除右司諫國子<lb/>
司業黎確校書郎胡　唐孝並除殿中侍御史王俁宋<lb/>
齊愈並除監察御史左諫議大夫徐秉哲除給事中<lb/>
詔曰修舉政事全藉人才人才之難宜所愛惜豈記以<lb/>
一𤯝遂廢終身除挾奸害政罪狀明白者不任使外餘<lb/>
皆隨才收録勿謂曾經蔡京王黼童貫梁師成輩薦引<lb/>
遂皆屏逐庶使革心應以時用三省及臺諫官深體予<lb/>
意以示至公　聖㫖一方用師數路調發軍功未及民<lb/>
<pb n="KR2b0029_WYG_009-17a"/>
力先困若京西運粮每名一斗至用錢四十貫陜西運<lb/>
糧民間陪費百餘萬緡聞之頗為駭異今嵗四方豐稔<lb/>
粒米狼戾今後但可就逐處增價收入不得輕議般運<lb/>
以稱恤民之意若船綱水運及諸州支移之類自當依<lb/>
舊　奉使李若水劄子言臣等被命奉使山西皇子軍<lb/>
前管伴首詰三鎮及所欠金銀歸朝官嵗幣四事及見<lb/>
皇子不説頭段事大事也意謂三鎮續到國相軍前館<lb/>
伴無主議及見國相專理會三鎮無一言及嵗幣歸朝<lb/>
<pb n="KR2b0029_WYG_009-17b"/>
官至於金銀不惟不言且深以為諱或言或不言或同<lb/>
或異要之大槩不過此四者臣等熟計之如歸朝官徒<lb/>
費廩祿終不為用玩而留之惟以宿禍前既下詔遣不<lb/>
當復吝况金人以絹書之故堅要此輩以示本朝不復<lb/>
收納且絶燕人南向之念不若與之以中其情臣恐將<lb/>
來數少復别生事端已先説所以損傷之因彼既信而<lb/>
不疑矣故云據見底教過來臣等論歸朝官如此倘春<lb/>
既不與秋亦復然朝廷必謂既已用兵幣何得與然用<lb/>
<pb n="KR2b0029_WYG_009-18a"/>
兵之説歸罪將帥持禮議和遣使不絶初未嘗明與之<lb/>
暌也豈有不與之理臣等恐朝廷惜今嵗之幣但語之<lb/>
以講和之後必不虧少彼意不深校臣等論嵗幣者如<lb/>
此城下所許金銀臣等初不知其的數既見館侍説乃<lb/>
知如此之多遂痛言當初使人不量朝廷有無胡亂許<lb/>
了今庫藏已竭那裏得來彼亦知其無有故云若果是<lb/>
無時以他物準折臣等論金銀者如此三鎮祖宗之地<lb/>
且陵寢在中所係甚大臣等固已恭依聖訓曲致折租<lb/>
<pb n="KR2b0029_WYG_009-18b"/>
之説彼云既割三鎮則租賦自屬大金如何更將來折<lb/>
臣等復以息生靈繼盟好永无窮之利動之而其意確<lb/>
然終未諧契仍云已令王汭將意㫖去也不復如皇子<lb/>
尚有尋思之語去就決擇惟在宸斷區區所見尚恐未<lb/>
盡更望陛下㕘酌王雲劉岑所説揆王汭之情令侍從<lb/>
官以上聚議早為之圖無使長驅深入以成不支之勢<lb/>
則天下幸甚又劄子臣竊見朝廷自來遣使未嘗不以<lb/>
皇子為重國相為輕凡百禮數亦如之臣等到彼兩處<lb/>
<pb n="KR2b0029_WYG_009-19a"/>
備見情狀殆與傳聞不同人但見以皇子係大聖之子<lb/>
族屬為近昨至城下暴聲逺聞矜露其功大有跋扈之<lb/>
勢故特重之然國相為堂叔又為左副元帥位在上論<lb/>
其功亦相等而皇子輕驕頗有易與之迹國相嚴整毎<lb/>
多固拒之詞故皇子要歸朝官而國相不及皇子欲尋<lb/>
思三鎮而國相確然不許皇子索金銀甚切而國相反<lb/>
以為諱嘗以此異同質之于館伴則怫然曰此事一般<lb/>
莫是貴朝看得别其㣲意似恨吾待之有差也又密問<lb/>
<pb n="KR2b0029_WYG_009-19b"/>
其給使人真定寨中者曰此事只由皇子在太原寨中<lb/>
者曰皇子常來此間取稟雖云各䕶其所事然已見有<lb/>
相軋之象前此常聞皇子忌國相下太原而功出已上<lb/>
故有欲和之意今則國相所陷城邑增多而其規模之<lb/>
大事體之重則又過之伏望陛下屈已為民度時用徳<lb/>
均其所以待遇之禮庶使交孚不害和議大計又劄子<lb/>
臣等自深州入金人亂兵中轉側千餘里回至南闗凡<lb/>
厯府者二厯軍者二厯縣者七厯鎮寨者四並無本朝<lb/>
<pb n="KR2b0029_WYG_009-20a"/>
人馬但見金人别營數十官舍民廬悉皆焚毁瓶罌牖<lb/>
户之類無一全者惟井陘百陘壽陽榆次徐溝大谷等<lb/>
處僅有民存然已漢蕃雜處祗應公皁皆曰力不支脅<lb/>
令拜降男女老㓜陵鑠日甚一日尫殘窮谷狀若隂幽<lb/>
間人每見臣等知來和議口雖不言意實赴愬往往以<lb/>
手加額吁嗟哽塞至于流涕又於山上見有逃避之人<lb/>
連綿不絶聞各收集散亡士卒立寨柵以自衛持弓刀<lb/>
以扞敵金人屢遣人多方誘之必被勦殺可見仗節死<lb/>
<pb n="KR2b0029_WYG_009-20b"/>
義力拒彼人真有戀土之意惟河北河東兩路涵浸祖<lb/>
宗徳澤垂二百年昨因用蔡京事新政流毒民不聊生<lb/>
而童貫開邊燕雲有禍披民膏血以事空虚丁壯疲于<lb/>
調發産業蕩于誅求道路號呼血訴無所塗炭桎梏誰<lb/>
其救之陛下嗣位之初力行仁政獨此兩路邊事未已<lb/>
未沐醇醲之澤今敵騎憑陵肆行攻陷百姓何知勢必<lb/>
脅從而在邑之民無逡巡向敵之意處山之衆有激昂<lb/>
向敵之心可謂不負朝廷矣哀斯民之無生服斯民之<lb/>
<pb n="KR2b0029_WYG_009-21a"/>
有義愧起顔面痛在肺肝以陛下憂民之心愛民之切<lb/>
而主議用事之人前後誤國陷之此地可為流涕可為<lb/>
痛哭言而及此實觸忌諱然臣等區區忠孝之心目擊<lb/>
其事不忍不以上聞伏望陛下深軫聖宸薄采愚説下<lb/>
哀痛之詔慰民于既往思救援之計拯民於將來上答<lb/>
天心下慰元元之望取進止<lb/>
十三日臣僚上言契勘東南之民二十年間般運花石<lb/>
繼以應奉百端騷擾中間方臘作過後遭横逆民俗市<lb/>
<pb n="KR2b0029_WYG_009-21b"/>
肆尚未復舊全藉守臣中和豈弟多方巡撫一不得人<lb/>
不惟千里被害竊恐别致生事謹按知杭州毛友疾病<lb/>
之餘精神不寧恣情任氣不循理法下車之始謂杭州<lb/>
會府官妓豈可不滿百人抑勒隊長肆行糾率良人之<lb/>
婦預選者三人其失許于州即收禁于獄遂有自經而<lb/>
死者民間理會田地不問合與未合釐革皆取契毁抹<lb/>
爭既不息莫適為主緣此田地荒蕪無人耕種理㫁詞<lb/>
訟自説偏見冨者與貧訟則貧者得理命官與百姓辯<lb/>
<pb n="KR2b0029_WYG_009-22a"/>
則百姓得理元不問其是非曲直也本州發遣勤王之<lb/>
師友令不得支帶甲錢羣卒呌罵幾至生事近朝廷取<lb/>
蔡攸家財文字到州友曲為稽密報蔡氏使之蔵匿甚<lb/>
喧公論尋常判狀之詞叵耐勿事之語人多傳笑其他<lb/>
怪謬不可槩舉又言友昔治鄉郡有無善狀宜不可復<lb/>
用但以蔡京之死黨吳敏之親戚故敏薦而用之若不<lb/>
竄斥更留在任士民何辜伏乞早賜罷黜奉聖㫖毛友<lb/>
差提舉杭州洞霄宫以葉夢得知杭州<lb/>
<pb n="KR2b0029_WYG_009-22b"/>
十四日詔應進頌賜及第人勑並追奪　是日聞真定<lb/>
府陷集從官議棄三鎮於尚書省<lb/>
十五日制右金吾衛上將軍提舉亳州明道宫范納為<lb/>
檢校少傅寧武軍節度使充河北河東路宣撫使　詔<lb/>
曰朕通好鄰國屈已增幣無所不至凡所以保守疆土<lb/>
全養生靈敵未退師攻陷城邑毎聞邊報痛切朕心已<lb/>
令盡召天下之兵矣凡屬州郡豈可嬰城自困坐待其<lb/>
斃今仰河東河北諸路帥臣傳檄所部州軍各得便宜<lb/>
<pb n="KR2b0029_WYG_009-23a"/>
行事合縱連横相為救援見便即動無拘于律其見官<lb/>
吏能與鄉里豪杰率衆扞敵保守郡邑大者寵以公爵<lb/>
次者授以節鉞或召用於朝或世襲各宜體國奮然自<lb/>
拔無使鄉里墳墓坐被殘破父母妻子生致離散所祈<lb/>
皇天后土宗廟北顧流涕明告此言忠臣義士寧不動<lb/>
心故兹詔示想宜知悉仍仰宣撫使通行告諭<lb/>
十七日駕幸飛山營閲礟賞賚有差因登北城而還<lb/>
十八日臣僚上言直秘閣徐惕昔為廣西轉運使掊斂<lb/>
<pb n="KR2b0029_WYG_009-23b"/>
公私之物如文犀大貝異香珍貨悉獻于蔡京蔡攸一<lb/>
路受幣而官庫為之一空奉聖㫖徐惕落職追兩官勒<lb/>
停<lb/>
十九日檢校令中書舍人劉珏昨繳連中書舍人安扶<lb/>
論李綱二章引用韓琦韓絳等語奉聖㫖劉珏落職提<lb/>
舉亳州明道宫制曰乃者大將誤國羣議沸騰理宜譴<lb/>
斥書命之職當暴其罪狀明示四方茍懐二心是辜委<lb/>
任具官劉珏自朕初載擢寘詞掖不惟喻徳之義依違<lb/>
<pb n="KR2b0029_WYG_009-24a"/>
顧望首鼠不情援凶邪于琦絳之間復引仲淹而自比<lb/>
始言踊躍自奮有嘉報國之心卒言輕率無謀宜正誤<lb/>
朝之罪操兩可之説無所折衷職在論思不信若此聊<lb/>
從薄罪免所居官追處真祠以訟其過可依前件　王<lb/>
雲遣使臣至真定報金人已許和不復議割三鎮止須<lb/>
玊輅冠冕及上尊號等事<lb/>
二十日太常禮官集議金主尊號以翰林學士王寓為<lb/>
尚書右丞副康王出使<lb/>
<pb n="KR2b0029_WYG_009-24b"/>
二十一日李擢為中書舍人<lb/>
二十三日李會為中書舍人汪藻除太常少卿　侍御<lb/>
史胡舜陟劄子奏伏見陳遘蠟封申狀稱中山府城下<lb/>
敵寨造攻城具今月九日於寨立起礟竿一百餘座及<lb/>
用大車搬運攻具近城必須旦暮極力攻打欲望朝廷<lb/>
指揮宣撫司火速遣兵應援臣觀遘狀詞迫切之甚恐<lb/>
如真定無兵為援卒致陷沒朝廷安得恬然坐視不為<lb/>
慮乎真定之所以陷實由宣撫司見朝廷遣使講和按<lb/>
<pb n="KR2b0029_WYG_009-25a"/>
兵不動今若天下以講和之故不救中山失中山必矣<lb/>
臣於此懼朝廷為敵人所誤信之而不疑者講和一事<lb/>
也敵兵今日陷太原明日陷真定凶焰鼎熾侵尋而南<lb/>
居然有并吞中原之志初未嘗與我和也但時遣使邀<lb/>
求寶貨且詭詞為順使不為備朝廷便以和好為疑敵<lb/>
雖攻城不敢救援此真墮彼計中也古者兵交使在其<lb/>
間以和好為權宜以戰守為實務今乃朝廷以權宜而<lb/>
廢實務臣竊慮自河以北地土人心必兩失之豈宗社<lb/>
<pb n="KR2b0029_WYG_009-25b"/>
之念即降睿㫖日下令宣撫司出兵應援中山不勝痛<lb/>
心疾首激切之至　是日雨氷木稼<lb/>
二十四日金人陷平陽府<lb/>
二十五日侍御史胡舜陟奏漢建武時西域請置都䕶<lb/>
送侍子光武不許唐貞觀中髙昌王將入城西域諸國<lb/>
悉欲遣使奉獻魏徴以為不可太宗從之皆不欲棄蠻<lb/>
夷弊中國也髙麗弊我國家五十餘年矣政和以來使<lb/>
人每嵗一至淮浙之間不勝其擾所過州縣官私船盡<lb/>
<pb n="KR2b0029_WYG_009-26a"/>
奪為用驅村保挽舟一縣至有數百人田桑農業盡廢<lb/>
州縣前期勾集保丁多致凍餓失所㳂留亭館寺觀悉<lb/>
陳設排新所用之物皆出于民官吏督迫急于軍期吏<lb/>
緣為奸民無所訴更有宦官為之提轄事過有需索州<lb/>
縣尤苦之鞭笞取辦于民故淮浙間皆言髙麗一過甚<lb/>
於遭冦朝廷所得貢獻皆玩好無用之物所費皆帑藏<lb/>
之寶民之膏血近日賜予尤加優典所費不貲而又有<lb/>
一路餽遺燕勞之用約數十萬緡髙麗人多唯欲數至<lb/>
<pb n="KR2b0029_WYG_009-26b"/>
臣不知朝廷蠧國害民以待此小醜果何用耶又有為<lb/>
害之大者彼昔臣事契丹今必事大金矣二敵能制其<lb/>
死命而我無如彼何故畏敵而不畏我所得賜予聞與<lb/>
敵分我之山川形勢兵旅衆寡財用虚實往往窺測以<lb/>
報敵人如此不惟有所煩費實養虎遣患豈非為害之<lb/>
大者乎臣近見兩浙中路髙麗人使入朝非乆到明州<lb/>
臣恐復如前日騷動淮浙耗蠧邦財今日聖政一新悉<lb/>
革弊事以撫養我赤子伏望陛下以漢光武唐太宗為<lb/>
<pb n="KR2b0029_WYG_009-27a"/>
法勿使入朝實國之利如使人已到明州止令本州遞<lb/>
表入進遣還使人大率髙麗人入朝于國于民有害但<lb/>
于州縣贓吏管待小人有利焉臣願睿明察此去數十<lb/>
年之弊政以慰天下企望之情奉聖㫖依奏<lb/>
二十六日左丞王寓憚逺行以夢誣証上乞免行上震<lb/>
怒責寓閒散安置新黜其父易簡宫祠擢馮澥知樞密<lb/>
院事代寓新除右丞司諌元當可為鴻臚少卿　侍御<lb/>
史胡舜陟奏伏見陳遘蠟書其詞哀切守城真定被屠<lb/>
<pb n="KR2b0029_WYG_009-27b"/>
戮生靈不知其幾萬人敵據髙城愈難追逐臣等讀之<lb/>
流涕竊歎朝廷何忍其如此未嘗遣一兵一馬為援也<lb/>
李邈三四十狀奏陳畧不見報朝廷豈惜土地不愛人<lb/>
民但以與敵講和不敢動兵豈非失計甚耶臣等請為<lb/>
陛下言之古者列國兵交使在其間推論利害釋二國<lb/>
之患是以息兵而貴和今敵遣使來而我使亦往彼此<lb/>
按兵不動乃所謂和也然敵人用兵不已今日陷一城<lb/>
明日陷一邑侵尋而南有并吞席捲之志時遣一使邀<lb/>
<pb n="KR2b0029_WYG_009-28a"/>
求寶貨詭詞為順使不為備我使之往脅之以威不得<lb/>
吐一語但以敵人甘言奏聞而朝廷不察其情偽便謂<lb/>
和議已定宣撫司見謂講和如此亦不遣兵援救真定<lb/>
以至破亡陳遘所以言被受和議之使留置寨中而任<lb/>
意攻取無人援解彼何計之得而我何計之失也今中<lb/>
山城下敵朝夕必攻城矣若朝廷又以講和之故不令<lb/>
宣撫司應援必失中山失中山則河北諸郡不攻而自<lb/>
下矣失河北則京師不可都而宗廟社稷危矣陛下何<lb/>
<pb n="KR2b0029_WYG_009-28b"/>
得不以宗廟社稷為念乎遘又言彼既攻城殺人放火<lb/>
而我師援之理不為曲朝廷若任諸鎮之存亡不復顧<lb/>
恤州郡更無可論猶欲保全伏乞追賜指揮宣撫司火<lb/>
急遣兵遘之言如此可謂切矣陛下若聴大臣之論謂<lb/>
既講和不復應援則非為宗社之計苐恐土地人心必<lb/>
兩失之若大臣今日無以為援臣等以為河北之民兵<lb/>
也使諸郡縣傾廩庫與民共之朝廷以好爵縻之何患<lb/>
人不為用但在措置如何耳遘乞宣撫兵自深兾來會<lb/>
<pb n="KR2b0029_WYG_009-29a"/>
合馬忠兵宣撫兵擊其西祁兵擊其東中山兵兵為内<lb/>
應則轉禍為福易敗為功其言似為有理伏望陛下詔<lb/>
三省樞密院日下詳酌施行取進止<lb/>
二十七日聖㫖吳幵避事特降三官制曰越疆出使乃<lb/>
朝廷之選賢受位忘家葢人臣之盡節不勤國事宜正<lb/>
官刑翰林學士承㫖吳幵侍從老成文章重望朕于纂<lb/>
承之始屢罄忠嘉適此多難之時可辭往使念闢國百<lb/>
里之計感和戎五利之謀十萬横行乃信樊侯之妄五<lb/>
<pb n="KR2b0029_WYG_009-29b"/>
千常勝更覺臧宫之非欲罷兩國之兵宜煩一介之使<lb/>
而賜對便殿宣諭至情不聞力疾而請行乃願養疴而<lb/>
自便姑從降秩以示寛容往省前愆力圖後報可降授<lb/>
朝奉大夫餘如故　制曰御國必始于齊家首重婦官<lb/>
之選尊母葢由其子貴兹為人道之常眷言邦媛之良<lb/>
夙被親閒之遇生我介弟時作賢王方抗節于修塗宜<lb/>
疏恩于慈壼詔示羣辟揚于大廷龍徳宫婉容韋氏淑<lb/>
慎無違溫恭有恪思女美之悦懌居自敇以箴圖致婦<lb/>
<pb n="KR2b0029_WYG_009-30a"/>
順之明章動克循于環珮善慶所積休祥是膺蚤毓天<lb/>
材乃藩帝室顧復素厚曾無驕侈之風訓誨甚勤果有<lb/>
終溫之氣如江夏厲賁育之勇如任城慕衛霍之功屬<lb/>
鄰封之講和越諸臣而請使朕敦手足之愛念逺涉以<lb/>
出疆肆推典策之榮庶少申于陟屺是用進位四妃之<lb/>
次敷教九御之間實亞軒龍有華褕翟揆徳斯稱作命<lb/>
維新嗚呼兄弟之助急難將見開元鶺鴒之頌后妃之<lb/>
念行役勿忘周南卷耳之詩其茂對于寵光以永綏于<lb/>
<pb n="KR2b0029_WYG_009-30b"/>
壽嘏可進位賢妃<lb/>
二十八日知潁昌府曾開言近緣職事與西道總管王<lb/>
襄措置不同又頃任中書舍人曰嘗繳襄詞頭委有妨<lb/>
嫌乞改移一别閒慢小郡或外任宫觀奉㫖曾開意在<lb/>
避事可落顯謨閣待制與宫祠　聖㫖黄鍔除給事由<lb/>
海使金國以禮物議和<lb/>
二十九日侍御史胡舜陟奏臣觀春秋傳曰兵猶火也<lb/>
弗戢將自焚老氏亦曰以道佐人主者不以兵强天下<lb/>
<pb n="KR2b0029_WYG_009-31a"/>
其事好還國家自熈寧間王韶開邊之説王安石主其<lb/>
議遣將用兵無嵗無之瀘南交廣勤師逺伐至崇寧以<lb/>
來尤甚西開青唐以及丹州西南則建祺祥等州皆不<lb/>
毛之地非人之境而馳赤子陷鋒鏑死者不計其數生<lb/>
者竭其膏血凡五十餘年而又王黼童貫合謀以敗契<lb/>
丹百年之好約大金以墟其國是以上帝震怒禍我國<lb/>
家金兵侵擾莫之或禦屠戮士庶攻陷城邑長驅于中<lb/>
原問罪于都城親王宰臣為質敵廷磨牙肆毒搏噬不<lb/>
<pb n="KR2b0029_WYG_009-31b"/>
已我師之出出無不敗前後殺傷如麻如毛蹙國喪氣<lb/>
傷威損重此豈非所謂勿戢自焚其事好還乎陛下踐<lb/>
祚適于斯時宵旰焦勞未見徴效葢天怒未解人力豈<lb/>
能或勝哉然天與人相去雖逺其應甚邇今上解天怒<lb/>
當修人事以應之書曰惟先格王正厥事此先王修省<lb/>
以應天解上帝震怒之道也臣觀今日祖宗寛大之政<lb/>
冺滅而未舉王安石刻急之法為害而未除法度未得<lb/>
其正也士大夫之欺罔誕謾尚循習驕侈貪鄙曾不少<lb/>
<pb n="KR2b0029_WYG_009-32a"/>
悛風俗未得其正也事未見功賞已驟至及其敗事罰<lb/>
不加焉賞罰未得其正也閹官舊習猶執事權頡頑恣<lb/>
睢無所忌憚任用未得其正也昔之叨冒恩寵者未加<lb/>
請削懐才抱器者菲食州縣爵祿未得其正也昔之僥<lb/>
倖富貴者一毫不取火耕水耨者困于重斂賦斂未得<lb/>
其正也數者未正豈所謂正厥事乎伏望聖慈明詔三<lb/>
省凡是數者悉反之正庶幾人事修而天意得震怒一<lb/>
解妖氛自消坐致太平增光祖烈面奉聖㫖令三省照<lb/>
<pb n="KR2b0029_WYG_009-32b"/>
應施行　制以道君皇帝第三十四女封恭福帝姬<lb/>
十一月一日諫議大夫徐秉哲為御史中丞諫議大夫<lb/>
吕好問為吏部侍郎<lb/>
二日聖㫖劉韐侯到闕不隔班先次上殿取㫖除在京<lb/>
職事官或重鎮帥臣<lb/>
四日大尉鎮洮軍節度使司同知樞密院种師道卒<lb/>
康王馮澥等奉玊輅俱發出門<lb/>
五日詔籍沒譚稹財産從侍御史胡舜陟之請也　髙<lb/>
<pb n="KR2b0029_WYG_009-33a"/>
麗國王楷使賀皇帝登寶位詔差衛膚敏借太常少卿<lb/>
為接伴使未至以明州知鄞縣李文淵攝事管客十一<lb/>
月一日至定海縣計二百九十二人館于樂賓館先是<lb/>
樞密奉聖㫖令人使更不赴闕明州差官押送禮物至<lb/>
明年四月使人始離館歸國去云<lb/>
七日王雲自軍前單騎馳歸不數日至中外大駭果云<lb/>
事勢中變欲得三闗至不然直搗汴都是日康王復入<lb/>
門馮澥罷樞密以資政學士為太子賓客　詔曰朕屈<lb/>
<pb n="KR2b0029_WYG_009-33b"/>
意議和無所不至雖衮冕車輅名號之類猶無所惜葢<lb/>
欲保守祖宗之土地而金人必欲三鎮今與之其害如<lb/>
何欲不與之其利如何朕當從衆而行之不敢自任今<lb/>
御史臺官告報百官初八日于尚書省議以聞宰執親<lb/>
戚不得猶豫觀望今日百官廷議係宗社安危各要見<lb/>
的實永乆利害若割三鎮或不割各如何保無後患割<lb/>
之而來不割而來各如何備禦不得鹵莽朕毋固必只<lb/>
從衆議是者行之<lb/>
<pb n="KR2b0029_WYG_009-34a"/>
八日召百官給紙札各獻和戰之䇿耿南仲吳幵欲棄<lb/>
地而和喻汝礪梅執禮宋齊愈秦檜何㮚曹輔陳過庭<lb/>
馮海孫傳李若水等欲戰初王雲回報金人堅欲要三<lb/>
闗朝廷大臣優游不㫁集百官議于延和殿與者居左<lb/>
不與者居右是日預議者百餘人與者七十餘人不與<lb/>
者二十餘人何㮚其首也是日不與者曰朝廷經三世<lb/>
得河東陵寢在焉河北天下之四肢茍去吾不知其為<lb/>
人人民貢賦者其末也况天下者祖宗之天下非陛下<lb/>
<pb n="KR2b0029_WYG_009-34b"/>
之天下石敬塘故事豈可遵乎與者曰三鎮朝廷既嘗<lb/>
許之今反不與是中國失信于强敵若姑且與之縱復<lb/>
肆擾則天下怨怒師出無名不戰而屈也與是朝廷從<lb/>
與之者是日何㮚罷中書侍郎　又詔集百官議三鎮<lb/>
于延和殿各給紙札文武分列廊廡范宗尹乞予之以<lb/>
紓禍至伏地流涕以請已而黄門持宗尹疏以示衆曰<lb/>
朝廷已有定議不得論頃之宣問金人欲必得三鎮割<lb/>
與不割利害若何金人已與王雲約日割與不割金人<lb/>
<pb n="KR2b0029_WYG_009-35a"/>
之來如何守禦惟梅執禮孫傳吕好問洪芻秦檜陳國<lb/>
材等三十六人以謂不可割餘皆從宗尹議又李若水<lb/>
歸自尼瑪哈所慟哭于朝必欲朝廷從其請先是金人遣<lb/>
王雲約以十五日以前告割地書到不然以十五日渡<lb/>
河至是何㮚謂唐恪曰三鎮之地割之則傷河外之情<lb/>
不割則太原真定已失矣不若任之但飭守備待之恪<lb/>
難之八日梅執禮建議清野從之尋宣孫傳梅執禮入<lb/>
時議遂定乃下詔曰朕嗣有大統屬時艱難外陵憑陵<lb/>
<pb n="KR2b0029_WYG_009-35b"/>
元元被害於是捐棄金帛實玉不可數計以救百姓于<lb/>
困弊繼修和好遺賂之使項背相望凡有所求悉從其<lb/>
請雖衮冕車輅稱號之美猶無所愛凡以保守土地全<lb/>
活生靈而敵勢未已動起兵端必欲割我人民覆我宗<lb/>
社使我百姓父母妻子悉被驅虜財物積聚皆遭刦奪<lb/>
忠臣孝子自當體國念家人自為戰令下之日應河北<lb/>
京畿便行清野保守城邑其聚徒結衆扞冦立功自節<lb/>
鉞以下皆以充賞仍仰州縣預以上聞若自能斬首獲<lb/>
<pb n="KR2b0029_WYG_009-36a"/>
級者倍軍功凡吾赤子與其殘于敵人之手流為異域<lb/>
之人孰若從危即安轉禍求福興言及此流涕無從其<lb/>
餘諸路有忠義之人能率衆勤王或立功河北河東者<lb/>
並依此恩推之咨爾衆庶咸體朕意　詔梅執禮為清<lb/>
野使已而京畿之民扶老攜㓜入保多暴露者人情大<lb/>
擾清野隨罷　差王時雍東壁李擢南壁安扶北壁邵<lb/>
溥西壁並守禦使孫傳招兵使　侍御史胡舜陟奏刑<lb/>
部侍郎宋伯友天資駑劣市井之流才能素乏寸長但<lb/>
<pb n="KR2b0029_WYG_009-36b"/>
工諧附近習為大理卿而内侍鄧文誥為大理㕘受傾<lb/>
身事文誥如奴刑獄出入惟所頥指而文誥用之為爪<lb/>
牙以快私忿刑多枉濫人甚寃之未幾遂得待制已而<lb/>
侍郎皆文誥之力也今春朝廷遣伯友往大金軍中迎<lb/>
取肅王伯友不肯行至煩朝㫖督責而後往近遣提舉<lb/>
防河但擁兵自衛略無措置其素行凋喪才无可用一<lb/>
至于此伏望罷黜奉聖㫖宋伯友除徽猷閣待制與郡<lb/>
臣僚上言竊謂付之千里俾之共理必有循良之才豈<lb/>
<pb n="KR2b0029_WYG_009-37a"/>
弟之政以牧養細民伯友昔任大理殺戮無辜不計其<lb/>
數時盛章尹京伯友為廷尉觀望内侍風㫖多殺以希<lb/>
恩寵怨氣充塞傷天地之和使上皇負謗于天下此與<lb/>
漢唐酷吏无異宜膏斧鑕以快吾民今使治郡猶狼牧<lb/>
羊亦何一方赤子不幸耶伏望竄之遐裔與盛章一等<lb/>
行奉聖㫖宋伯友降充右文殿修撰知鄭州<lb/>
十日新差知鼎州邢倞除停勒先是二月間斡里雅布軍<lb/>
既還尼瑪哈尚留隆徳府詔遣路允迪等以和議之書止<lb/>
<pb n="KR2b0029_WYG_009-37b"/>
尼瑪哈聞斡里雅布軍徒金帛寶貨而已無所得遣使數來<lb/>
求賂時勤王之師踵至大臣有輕敵意猥曰吾兵强盛<lb/>
如此當與敵抗衡而滅之彼既領吾肅王過河吾何不<lb/>
亦留其使與之相當於是館其使算卓等逾月不遣有<lb/>
都管趙倫者燕人獪狡懼不得歸乃詐以情告館伴邢<lb/>
倞曰金國有伊都金吾者領契丹精鋭甚衆貳于金人<lb/>
願歸大國大國可結之圖其二酋倞遂以聞朝廷大臣<lb/>
信之即以詔書授倫賜伊都納衣領中仍送賜倫等各<lb/>
<pb n="KR2b0029_WYG_009-38a"/>
帛千疋白金千兩倫至尼瑪哈所首以其書獻之尼瑪哈大<lb/>
怒以倫書表聞其王且具道南宋反覆之狀其主復報<lb/>
云入攻討事无大小委元帥府從長措置遂破太原提<lb/>
兵向京師朝廷以報始禍故有是命<lb/>
十一日聖㫖秘閣修撰知平陽府林積仁緣賊馬侵犯<lb/>
乞致仕可落職送吏部與小處監當<lb/>
十二日聖㫖罷范宗尹諌議大夫　是日晩金人至河<lb/>
外折彦質以宣撫司領兵十二萬防河與之對壘敵發<lb/>
<pb n="KR2b0029_WYG_009-38b"/>
數十騎來探回報其帥曰南宋兵亦盛未可輕度或欲<lb/>
整兵接戰有羅索大王者曰宋兵雖多不足畏也與之<lb/>
戰則勝負未可知不若加以虚聲盡取戰鼓擊以達旦<lb/>
以觀其變衆以為然黎明王師潰賊遂長驅　知襲慶<lb/>
府郭奉世特除為徽猷閣待制<lb/>
十三日臣僚上言竊以元豐年西師敗績永樂陷没神<lb/>
祖皇帝慨然興歎元祐中朝廷體兵息民天下晏然紹<lb/>
聖以後章惇輔遂議開邊至京等用事狂誤上皇大生<lb/>
<pb n="KR2b0029_WYG_009-39a"/>
邊隙兵馬日益凋耗公私日益匱竭又舉伐燕之役致<lb/>
兵連禍結今五年矣賴天祐有宋篤生聖躬為社稷之<lb/>
主其首惡賊臣既已竄戮如王機守鴈門和詵守瓦橋<lb/>
薛嗣昌帥太原詹度帥河間皆交結權臣肆為欺罔冒<lb/>
受功賞助成今日之患合正典刑大快公議薛嗣昌和<lb/>
詵雖死合行追奪詹度王機縱未顯誅市朝亦當竄之<lb/>
嶺表伏望表正誤國之罪以為奸臣之戒勘當和詵追<lb/>
授武功大夫王機已除名勒停送髙州編管奉聖㫖詹<lb/>
<pb n="KR2b0029_WYG_009-39b"/>
度責授海州團練副使郴州安置薛嗣昌生前官職並<lb/>
奪　劉韐奏據都統制措置慶源府城守王淵申契勘<lb/>
金人十月二十三日到城下安排攻打二十四日淵差<lb/>
州統制官韓世忠揀選步兵三百人于西北門刼破敵<lb/>
寨放火燒死金兵不知數目其敵寨盡皆閙亂昬黑相<lb/>
殺其得功將士乞等第推賞奉聖㫖韓世忠與除正任<lb/>
防禦使餘軍兵各轉五員資　詔福建江東西浙東路<lb/>
人才素號强勇欲依四道置帥體例差發運使翁彦國<lb/>
<pb n="KR2b0029_WYG_009-40a"/>
充經制使令召募起發軍民二萬人須管於十二月上<lb/>
旬到闕勤王其錢物亦許于二廣那移奉聖㫖翁彦國<lb/>
與復舊職依此施行　是日敵勢已逼耿南仲力勸急<lb/>
遣王雲且以康王押衮冕車輅行尊金主為皇叔上尊<lb/>
號十有八字康王請南仲偕行上曰南仲老矣令其子<lb/>
延禧代之<lb/>
十四日京畿人户盡移入城　孫昭逺除秘閣修撰充<lb/>
西道副總管<lb/>
<pb n="KR2b0029_WYG_009-40b"/>
十五日臣僚上言竊以去年之冬金人入冦出我不意<lb/>
故河外諸州堅壁不戰天下諸州或不勤王陛下皆置<lb/>
而不問恕其倉卒之失也今年自春夏以來皆知金人<lb/>
必復深入若天下諸州或不勤王以致大河都城受急<lb/>
則事平之後當須行法奉聖㫖依奏其勤王若敢後時<lb/>
當職官並以軍法從事　王及之同金國通和使王汭<lb/>
來聞軍已至西京不復請三鎮直以盡河為言陛對不<lb/>
遜有奸臣輔闇主之語上下洶懼因許之且以兩府二<lb/>
<pb n="KR2b0029_WYG_009-41a"/>
人行唐恪既署勅何㮚大駭曰不奉三鎮之詔而從畫<lb/>
河之命何也㮚不肯署因請出乃以資政殿學士知杭<lb/>
州復留領開封府事於是御批以金人欲割地須兩府<lb/>
二人行令各有陳陳過庭以主憂臣辱首自請行唐恪<lb/>
馮澥曹輔皆依違不對耿南仲以老辭聶昌以親辭尋<lb/>
出御批曰過庭忠誼可嘉特免奉使差辭免入耿南仲<lb/>
聶昌日下出門遂㫁諸路門橋諸軍城守晩有御札云<lb/>
金人已渡河百官疾速上城　金人兵由汜水闗渡黄<lb/>
<pb n="KR2b0029_WYG_009-41b"/>
河京西提刑許克許髙汜水兵卒望風而潰京師聞之<lb/>
上門清野　龍圖閣直學士河東河北路宣撫使折彦<lb/>
質責授海州團練副使永州安置先是宣和中河北河<lb/>
東宣撫司謀取燕雲内燕雲之民置之内地曰忠勝軍<lb/>
曰義勝軍皆山後漢兒也實勇悍可用其河東者約十<lb/>
萬餘人官給錢米以贍之雖請之不許支用者亦聴之<lb/>
使乆之倉廩不足以饑而怒出不遜語我軍所請皆陳<lb/>
腐亦怨道路相逢我軍輒罵辱之曰汝蕃人也而食新<lb/>
<pb n="KR2b0029_WYG_009-42a"/>
我官軍也而食陳吾不如蕃人乎我將誅汝矣漢聞之<lb/>
懼其心益二俟釁且發至乙巳冬金人南犯朔武之境<lb/>
朔州守將孫翊者勇而忠出兵與之戰戰未決漢兒開<lb/>
門獻于金人既至武州漢兒亦為内應遂失朔武長驅<lb/>
至代守將李嗣本率兵拒守漢兒又擒嗣本以陷降代<lb/>
至忻州守賀權度勢不敵開門張樂以迓之敵人大喜<lb/>
下令兵不入城遂抵石嶺闗闗最險隘一夫守之萬夫<lb/>
莫開是時太原張孝純謀守闗人或曰冀京可也於是<lb/>
<pb n="KR2b0029_WYG_009-42b"/>
命景景辭以兵不足孝純命漢兒耿守忠以本部兵八<lb/>
千助之景復辭孝純曰第如我語景不得已而往使守<lb/>
忠當前慮其居後見襲也守忠至闗果啟而獻之景以<lb/>
軍騎奔還金人遂圍太原是時宣和七年十二月初也<lb/>
太原既被圍提舉保甲郭誼自城中出傳檄諸郡便為<lb/>
備諸郡悉築城㸃丁為守禦計初漢兒義勇軍四千人<lb/>
其將劉嗣初者宣撫司俾領其衆屯平陽見平陽人之<lb/>
垂涎頗萌攘奪之心會聞金人已圍太原而金人之餘<lb/>
<pb n="KR2b0029_WYG_009-43a"/>
黨且襲京師嗣初聞之密遣人間道獻平陽圖于敵人<lb/>
於是正月十九日偽為入城貿易者既入則殺守闗之<lb/>
人啟閤以内其軍其徒大噪而入大譙門府奪舍甲伏<lb/>
庫取器甲分隊而出士民戰慄走且呼曰奸臣置漢而<lb/>
納地今果隨其地徒銜宿憤殺入城中甚衆城中人悉<lb/>
出避之嗣初入城括金銀驅婦女凡十餘日而投金人<lb/>
於是金人益熾留數萬人守太原而分其半趨京師其<lb/>
酋自太原而南過南北闗仰而歎曰闗險如此而使我<lb/>
<pb n="KR2b0029_WYG_009-43b"/>
過之南朝為無人也哉至威勝軍權軍事李司<hi>闕</hi>者以<lb/>
軍獻之其酋忻然駐城外至隆徳府隆徳無備遂破守<lb/>
臣張確通判趙伯臻死之敵人留漢兒姚太師守隆徳<lb/>
領兵攻澤州逢朝廷講和官乃還太原遣人入城諭之<lb/>
曰朝廷已割太原矣亟開門孝純并副總管王稟曰朝<lb/>
廷使汝交割太原但奏朝廷云某等不肯堅守如初金<lb/>
人大怒無如之何留兵數萬守之其酋歸雲中敵衆于<lb/>
太原城外植鹿角木瓌其城厚數里中為小徑往來縱<lb/>
<pb n="KR2b0029_WYG_009-44a"/>
犬以警之是時天氣已熱敵兵各休于林樾之下而分<lb/>
食太原十邑其守益固大酋既歸雲中有諜者來云四<lb/>
月二十七日於雲中張飲而慶者三日漢兒蕃兵打毬<lb/>
以助焉太原雖被圍甚密而竊出告急不絶皆于衣領<lb/>
中為奏狀以達朝廷且令速進兵解圍告急給之其人<lb/>
間為敵獲逮其書至朝廷已與兵應之敵亦甚懼其告<lb/>
急之人能至者皆枯瘠如鬼曰太原城中煮弓弩及皮<lb/>
甲以食又將告竭矣朝廷命姚古為置制使領兵駐威<lb/>
<pb n="KR2b0029_WYG_009-44b"/>
勝軍其軍無故驚擾自威勝遁還隆徳一路皆震人民<lb/>
奔山澤間甚衆是時諸路救兵未有至者獨种師中以<lb/>
本部兵最先五月初及金人戰于平定威勝之間金人<lb/>
以鐵騎衝突師中死之六月初太原告急者益少人皆<lb/>
知困内外憂恐或聞李綱為宣撫已到懐州乃分命劉<lb/>
韐為副使當平定之路解潛為置制當威勝之衝折可<lb/>
求為都統制居太原之北張思正亦為都統制當文水<lb/>
之南且命張灝為陜西路都漕兼河東察訪而督其戰<lb/>
<pb n="KR2b0029_WYG_009-45a"/>
軍旅盛甚河東之人皆喜曰太原圍解河東安矣有張<lb/>
行中者有獻戰車云可當鐵騎於是造千餘兩其制兩<lb/>
竿雙輪前施皮籬四木運轉輕捷毎車用甲士三十五<lb/>
人執弓弩槍牌之屬以輔翼之結陣而行鐵騎遇之皆<lb/>
退遁可以當鐵騎於廣造戰車其制獨輻雙輪四小而<lb/>
一笓籬運之以禦戎馬之衝突又為蠻牌施釘其上戰<lb/>
則鋪之于地以却戎馬之犯二者皆施行然河東七月<lb/>
雖旦暮已涼鎧甲可御人人相視曰炎暑固不可用兵<lb/>
<pb n="KR2b0029_WYG_009-45b"/>
今已凉而猶未進事將奈何又見官軍之過者皆江浙<lb/>
閩蜀之人俯僂跛躄竟日轉徙道途之間問之汝何為<lb/>
者曰救太原兵也識者黙然或有知兵者私相謂曰敵<lb/>
數不多廣為虚數以張聲勢耳若使諸帥三路同日而<lb/>
入敵必不能支吾取勝必矣若㕘差不齊勝負未可知<lb/>
也八月初韐兵先進敵併兵禦之韐兵潰而潛兵與敵<lb/>
相遇于南北闗摶戰四日殺傷相當敵日增兵潛軍力<lb/>
不能勝而潰平定僚汾之師皆逗留不進潛韐失利潰<lb/>
<pb n="KR2b0029_WYG_009-46a"/>
散之兵蔽埜而還人人震恐獨思正之兵在汾州其衆<lb/>
十七萬號曰百萬未出戰敵曰韐潛既敗不足慮也乃<lb/>
驅婦女老弱守虚寨以當平陽威勝之路而併其兵以<lb/>
禦思正思正領出汾州執景示衆曰景不堅守石嶺闗<lb/>
遁還者也斬之以狥是月十五夜敵于文水張飲以賞<lb/>
軍諜者以告思正思正襲之斬首數百幾獲嗣本本脱<lb/>
去灝思正以小捷之故馳黄幟呼于中路曰汾州報捷<lb/>
州縣歡聲震地曰我師勝矣或持酒席相慶曰皇帝聖<lb/>
<pb n="KR2b0029_WYG_009-46b"/>
慈吾其見太平乎至有感泣揮涕者十六日思正出戰<lb/>
敵曰彼衆雖多而囂不整无能為也乃以鐵騎三千横<lb/>
擊我師大奔相蹂而死者數萬人坑谷皆滿思正敗卒<lb/>
數千奔汾灝以牙兵數百趨慈顯于是汾州威勝隆徳<lb/>
晉絳澤州之民扶攜老㓜渡河奔者鉅萬計諸州縣井<lb/>
邑一空敵乘勝急攻太原遂破實九月初三日也敵乃<lb/>
進攻汾州且分兵禦隰以北諸郡敵勢甚張汾州堅守<lb/>
以待救俄聞朝廷分河東為兩路其隆徳府即為東路<lb/>
<pb n="KR2b0029_WYG_009-47a"/>
經畧平陽府即為西路經畧各命守臣以援汾州之南<lb/>
回牛嶺十月初八日汾州失守州將張克戩死之嘗議<lb/>
汾州之南回牛嶺者險峻如壁可以抗扼於是乃命將<lb/>
以守朝廷又遣劉琬統衆駐扎平陽以扞北邊然國用<lb/>
乏竭倉廩不足士之守回牛嶺者日給豌豆二升或陳<lb/>
麥而已士笑曰軍食如此而使我戰乎敵領鋭帥以攻<lb/>
回牛嶺敵于山下仰望官兵曰彼若以矢石自上而下<lb/>
吾曹病矣為之奈何未敢前進俄而官兵自散去敵乃<lb/>
<pb n="KR2b0029_WYG_009-47b"/>
登焉十二月二十四日敵至平陽琬領兵遁去遂陷平<lb/>
陽官吏皆縋城而出爾後威勝隆徳平陽澤州皆失守<lb/>
矣敵騎至河陽彦質列兵于河之南敵兵據河陽望見<lb/>
河南官軍甚衆鳴金鼓以拒之我師潰散而歸敵遂渡<lb/>
河至京師矣　宣贊舍人許亢除名勒停送吉陽編管<lb/>
許髙除名勒停送瓊州編管知絳州李元孺除名勒停<lb/>
送華州編管知滑州李仲詢除名勒停送同州編管許<lb/>
髙為京西南路提刑亢為河北路提刑各統兵數萬人<lb/>
<pb n="KR2b0029_WYG_009-48a"/>
防路洛口見金人即自潰故也<lb/>
十六日遣康王為告和使耿延禧除龍圖閣直學士與<lb/>
髙世即為㕘謀是日康王出門午後諸門皆塞獨留東<lb/>
水門并陳州門　張慤除延康殿學士大名尹　知鄭<lb/>
州宋伯友落職降三官提舉江州太平觀本處居住徽<lb/>
猷閣直學士張景以老病辭免南道都總管奉聖㫖許<lb/>
依舊致仕　成忠郎郭京進狀具畫一乞置選甲正兵<lb/>
所聚收逃走軍兵權于天清寺屯聚詔從之　陳過庭<lb/>
<pb n="KR2b0029_WYG_009-48b"/>
除中書侍郎何㮚除資政殿學士提舉配泉觀兼侍讀<lb/>
孫傳除尚書右丞　簽書樞密院李回自河上遁還先<lb/>
是遣回以騎五千巡視黄河號巡按大河使敵陳舟欲<lb/>
渡守戍驚潰回挺身單騎馳還朝廷不問回力辭去位<lb/>
於是仍舊職宫祠<lb/>
十七日部集京城保甲　徐秉哲除開封尹程振除刑<lb/>
部侍郎曾輔除御史中丞何㮚領開封尹府職事　户<lb/>
部尚書梅執禮京畿措置清野指揮更不施行司馬朴<lb/>
<pb n="KR2b0029_WYG_009-49a"/>
除右司郎　王庶特起復除直徽猷閣充陜西轉運使<lb/>
星夜前去麟府豐嵐憲保州寧化晉寧軍並𨽻陜西鄜<lb/>
延路帥府内晉寧軍安撫司依雄州體例施行令陜西<lb/>
漕臣葉景詢同河東漕臣葛兢專一副王庶係增置一<lb/>
員候騎言敵兵已逼近郊京師大震於是戒嚴繕治樓<lb/>
櫓明日知是折彦質潰卒復開三門議或謂敵乘機渡<lb/>
河鼓行而南有易我心不若四面十里間各屯兵二萬<lb/>
堅據要害以伐其謀别馳萬騎往來助之絶餉道清野<lb/>
<pb n="KR2b0029_WYG_009-49b"/>
以來芻槀且竭使不得進掠從諜間伺敵隙時出兵嘗<lb/>
其虚實令河北郡邑結營自守更走使以元帥拜康王<lb/>
集兵揚言搗燕山以動其心潛軍河南合四方勤王之<lb/>
師繞其背夾攻之敵不足亡也或謂敵兵焱鋭而我師<lb/>
挫衂乆矣聞深入氣溢脱不支敵坐傷國體不若擁駕<lb/>
臨狩徐議所向嬰孤城自守詎可乆耶猶豫未決間而<lb/>
敵奄至朝廷茫然不知所為制曰醲于賞以懋功所以<lb/>
正朝廷之治篤于親而立愛所以隆門内之恩眷惟賢<lb/>
<pb n="KR2b0029_WYG_009-50a"/>
貴弟方抗旌而修好肆陳力以寵行揚於大廷布以孚<lb/>
號皇弟大博集慶天雄軍節度使亳州牧兼平陽牧康<lb/>
王信厚由乎夙稟義烈出乎天資席地勢之華持之以<lb/>
約處譽問之媺守之以謙比宿師之在郊嘗仗節而出<lb/>
使克底其績最人所難方盛秋之屇時屬朔郊之多警<lb/>
誼能體國奮不顧身手足具懐固重勤于既往意氣自<lb/>
許乃不憚于一行載惟誠忱良以足用仍攜鉞之貴加<lb/>
以巨藩因八命之崇升之大府陪敦邑采增衍圻封嗚<lb/>
<pb n="KR2b0029_WYG_009-50b"/>
呼譬之勲跂竚旋歸永綏壽履可特授安國安武軍節<lb/>
度使信徳牧兼冀州牧依前太傅康王制十月二十八<lb/>
日與韋妃同出勅康王屬者鄰邦舉師邊未出警遣使<lb/>
議和適今之宜朕愛惜生靈視同赤子講信修睦庶幾<lb/>
息兵宜得賢王往將使指惟我貴弟慨然請行孝通神<lb/>
明忠存社稷英氣不懾奇畧有餘朕甚嘉之首出祁寒<lb/>
益宜自慎以寛朕手足之念故兹詔示想宜知悉　聖<lb/>
㫖金人復搆兵侵伐漸近大河自當多設守禦之具即<lb/>
<pb n="KR2b0029_WYG_009-51a"/>
搭掛及差官多方預為圖備訪聞京師之相動以浮言<lb/>
至鼓扇造不根之語良民不得安堵往往懐疑愁歎以<lb/>
致惶怖類皆無賴不逞之徒意欲乘時為奸妄言事端<lb/>
驚擾百姓使民心不得帖然可廣行布告今朝廷見行<lb/>
差選兵士頻把險隘蒐擇人才厚賞委用閲練奇兵詢<lb/>
訪奇策金幣官爵無所愛惜恩寵命賜例增數等見行<lb/>
分布防城守具以固京師内外人民咸體朝廷之意各<lb/>
安其居無循胥動之言如敢有扇惑造言之人誑擾民<lb/>
<pb n="KR2b0029_WYG_009-51b"/>
庶並重于法不赦宜詳告諭各奮忠誼為國以期安靖<lb/>
劄付開封府大字出榜曉行兩日土塞諸門尋聞所傳<lb/>
皆謬諸門稍有開者<lb/>
十八日相國寺招敢勇兵仍給散衣甲　侍御史胡舜<lb/>
陟奏臣觀今日敵兵侵陵國勢危蹙豈可拱手坐待武<lb/>
王滅紂興王起于百里漢髙驅烏合而破强秦光武單<lb/>
車而剪羣盜今我國家堂堂之大而又祖宗積累深仁<lb/>
厚澤陛下有聰明睿知恭儉勤勞之徳天下樂于推戴<lb/>
<pb n="KR2b0029_WYG_009-52a"/>
安可以敵勢之强便謂莫敵然湯武髙光奮于㣲弱皆<lb/>
得賢才為之輔佐故能成帝王之大業今陛下欲興衰<lb/>
撥亂中興王室所用以為大臣者皆非其人唐恪俗吏<lb/>
耿南仲腐儒何㮚狂生聶昌凶人李回雖差勝亦議論<lb/>
迂濶獨陳過庭正直孫傅忠朴亦非康濟經綸之手若<lb/>
南仲庸暗不曉事耳恪昌則不然才足以營私為奸辯<lb/>
足以文過飾非隂附内侍延恩固寵區區一心但為身<lb/>
謀不恤國事敵未至則偃然自安敵欲至則惟務城守<lb/>
<pb n="KR2b0029_WYG_009-52b"/>
所以折衝禦侮之計寂然無聞自䝉任用以來衆論不<lb/>
與人皆鄙之都人見今事勢迫切莫不歸咎宰執數日<lb/>
前皆傳唐恪耿南仲疾革宣醫聶昌臺諫攻罷則衆<lb/>
之情可見矣近唐恪趨朝或以石擊其燭籠萬一城<lb/>
門乆閉人不聊生必以誅宰執為名羣起為亂此事不<lb/>
可不慮也今欲以弱為强轉敗為功當以人才為先得<lb/>
一善將兵者則兵不患不為用得一善理財者則養不<lb/>
患其不足得一善守河者則敵不可得而渡得一善守<lb/>
<pb n="KR2b0029_WYG_009-53a"/>
城者則人不可得而亂求人才以得用豈煩陛下焦勞<lb/>
人人而閲之但宰執得人人才自足敵不足平矣今恪<lb/>
昌等所引用皆貪汙不法之小人小人之才適足滋禍<lb/>
大率君子小人各以類進大臣可不擇哉伏望睿慈加<lb/>
意擇所委任以為心腹天下幸甚<lb/>
十九日郭京募百姓兵萬二千人　游騎扣城或曰敗<lb/>
兵耳連遣使臣以兵往探歸輒妄報自十三日雪作次<lb/>
年二月一日方晴初用兵置烽火達北邊敵初入境日<lb/>
<pb n="KR2b0029_WYG_009-53b"/>
數千炬自渡河不復見矣　唐度落職降充光祿大夫<lb/>
依舊宫祠<lb/>
二十日知懐州霍安國除徽猷閣待制通判林淵除直<lb/>
徽猷閣河内縣丞范仲熊特改奉議郎除直秘閣添差<lb/>
懐州通判效用蘇諒補秉議郎添差懐州監押賞功也<lb/>
詔賜北道總管趙埜袍帶弓甲姚平仲特與叙正任刺<lb/>
史令州軍尋訪敦遣<lb/>
二十一日遣門下侍郎耿南仲使斡里雅布軍知樞密院<lb/>
<pb n="KR2b0029_WYG_009-54a"/>
聶昌使尼瑪哈軍即日出門許以大河為界且告和也<lb/>
是日午後復閉門金人已過汜水闗四壁掛甲上城四<lb/>
壁差提舉官東壁孫覿西壁安扶南壁李擢北壁邵溥<lb/>
每壁三萬人差部將小使臣等七百員孫傅都提舉王<lb/>
宗濋都統制劉延慶范瓊統材武人分布四壁皇弟康<lb/>
王次磁州<lb/>
二十二日張叔夜自鄧州帶獵户勤王至南薫門劄皇<lb/>
弟康王次相州<lb/>
<pb n="KR2b0029_WYG_009-54b"/>
二十三日孫傅除同知樞密院事曹輔除延康殿學士<lb/>
簽書樞密院事秦檜除御史中丞　是日夜呼百姓登<lb/>
城甚急人皆震恐以金人大至也<lb/>
二十四日詔許搬萬嵗山石賣作礟石斡里雅布軍至城<lb/>
下屯劉家寺至十七日道路傳金人遊騎已渡河殿前<lb/>
司遣使臣馬綱作斥堠三日而返報言敵兵渡河朝廷<lb/>
不信再遣使臣劉詢帶步兵三百人出封丘門逺探不<lb/>
越宿而回云兵次陳橋投擊殺傷者百餘人他衆僅脱<lb/>
<pb n="KR2b0029_WYG_009-55a"/>
於是京城内外城門皆閉清野指揮方出内外驚擾軍<lb/>
民乘勢作過朝廷指揮城外搬入民居並就寺觀居止<lb/>
未幾有榜示所有清野指揮更不施行城外居民令歸<lb/>
業萬民歡呼而鐵騎已逼城下矣　金人到城下逐日<lb/>
加多約二十餘萬南總管張叔夜以三萬人先到<lb/>
二十六日手詔曰朕以寡陋奉承大寶即位旬日金人<lb/>
内侵賴將士之力獲保宗社而攻戰守禦功賞未明恩<lb/>
賚未徧使士不用命人有怨言有司失職咎實在予今<lb/>
<pb n="KR2b0029_WYG_009-55b"/>
兩路重兵未退守禦之備方在所急咨爾軍士念我祖<lb/>
宗創業已二百年撫養汝等父母妻子恩徳至厚當國<lb/>
家艱難之時無懐二心無有忌志奮力致命朕已降指<lb/>
揮于尚書省置功賞司凡厥恩典悉加增重不限舊制<lb/>
務使實著功効者必賞僥倖者不容凡功狀來上朕皆<lb/>
親閲第其輕重不俾踰時宗社再安邦國寧謐汝等取<lb/>
富貴共保家族朕之此言皎如白日凡汝衆庶明聴無<lb/>
惑　先是籍城中户一人乘城至是免之統制官范瓊<lb/>
<pb n="KR2b0029_WYG_009-56a"/>
於陳州門外拔城屯兵數千京畿提刑秦元集保甲三<lb/>
萬先請出屯自當一面朝廷不從敵兵薄城又出乞行<lb/>
訓練乘間出戰守禦使劉韐奏取秦元保甲自益元謀<lb/>
遂塞京城四壁共兵十萬人諸將募戰市井中黄旗不<lb/>
可勝計應募者悉庸丐寒乞之人無鬭志詔五岳觀上<lb/>
清宫等屯禁衛以備非常數遣使懐蠟九間行出闗召<lb/>
兵又約康王及河北守將合兵入援多為邏者所獲<lb/>
奉議郎馬伸除監察御史日下供職王元知滑州趙埜<lb/>
<pb n="KR2b0029_WYG_009-56b"/>
落職提舉西京崇福宫任便居住　是嵗燒南薰門陳<lb/>
水門固子門萬勝門續又燒西水門封丘門凡十一座<lb/>
二十六日許景衡召赴闕李回罷簽書樞密院提舉萬<lb/>
壽觀曹輔賜幞頭金帶<lb/>
二十七日金人攻東水門范瓊出兵焚塞知廣州孫竢<lb/>
令乘遞馬赴闗王健差充樞密院都承㫖王燮充副承<lb/>
㫖<lb/>
二十八日城上守禦兵民殺統制辛充宗及其子　駕<lb/>
<pb n="KR2b0029_WYG_009-57a"/>
幸京城四犒設奇兵所保甲閙殺統制官得將等二百<lb/>
人<lb/>
二十九日都人欲擊宰相唐恪　何㮚為門下侍郎日<lb/>
下供職　聖㫖三省長官名可並依元豐官制<lb/>
三十日唐恪乞出不允是日冬至不稱賀不作假依舊<lb/>
入局先是二十一日金人遣楊天吉王汭<lb/>
來詔吏部尚書王時雍知四方館事帶器械王球吏部<lb/>
員外郎王及之充引伴官敵請畫河為界朝廷不得已<lb/>
<pb n="KR2b0029_WYG_009-57b"/>
從之回書云早乞班師以全社稷遣聶昌耿南仲為告<lb/>
和使始稱聴命無違以黄河為界王及之擅改為以黄<lb/>
河為界聴命無違為敵張皇其意非止畫河而已至二<lb/>
十七日再遣楊天吉等入議復以王時雍王球管伴<lb/>
　<lb/>
　<lb/>
　<lb/>
　靖康要録卷九<lb/>
</p>
<p>
</p>
  </div>
<div>
<head>靖康要錄卷十</head> <lb/>
    <p>
<pb n="KR2b0029_WYG_010-1a"/>
欽定四庫全書<lb/>
　靖康要錄卷十<lb/>
閏十一月一日制曰朕紹承基圖綏御黎庶贊元經體<lb/>
是資大徳之臣保定豐功尤賴非常之佐我有雋傑若<lb/>
時登庸出命于庭用亶爾衆大中大夫守門下侍郎何<lb/>
㮚識邃以逺氣大而剛蜚騰英聲冠冒多士挺挺不撓<lb/>
隠若棟梁之隆蹇蹇匪躬屹然社稷之衛比由詞苑進<lb/>
翊政機務陳義而納忠每推賢而揚善底乃嘉績簡于<lb/>
<pb n="KR2b0029_WYG_010-1b"/>
朕心屬天步之多艱當兵戎之方戒相予以濟非汝而<lb/>
誰是用憲祖朝之典章正台衡之秩序躐升右揆兼侍<lb/>
西臺陟以班資敦其邑采於戲姚崇應變遂致開元之<lb/>
隆林甫伐謀已還貞觀之盛惟登明選公以熈衆志惟<lb/>
揆事圖策以取萬全緝治功于茍簡之餘起國勢于衰<lb/>
靡之後海隅靖謐疆陲億寧朕以䝉成爾亦多譽可特<lb/>
授通奉大夫守尚書右僕射兼中書侍郎　制曰朕置<lb/>
相之方每加慎其選擇惟遇臣之體必務全于始終眷<lb/>
<pb n="KR2b0029_WYG_010-2a"/>
時次輔之宣勞方以引辭而均逸肆朌明命孚告治朝<lb/>
光祿大夫少宰兼中書侍郎唐恪才博而通智精以敏<lb/>
早由釋擢多出踐揚外分師閫之權蔚有嘉績入長地<lb/>
官之劇綽著顯庸逮朕贊圖召寘樞院進㕘政本超貳<lb/>
宰衡惟托付之甚專亦夙夜之匪懈屬以敵騎薦擾郊<lb/>
畿驛騷預備多失于事機建節或成于稽滯以疾來諗<lb/>
申諭莫回是用昇秘殿以班榮即殊廷而置使密陪經<lb/>
幄敦衍邑組嗚呼寵數之加頌豈忘于留眷忠誠之報<lb/>
<pb n="KR2b0029_WYG_010-2b"/>
宜勿怠于告猷尚其欽承以永譽處可特授觀文殿大<lb/>
學士中太乙宫使兼侍讀制加鎮海軍節度劉延慶為<lb/>
樞校少傅依前上清實籙宫使初畫河之議一出衆口<lb/>
籍籍喧騰于上御批付唐恪曰畫河之議萬口一詞罪<lb/>
不在朕卿其詳之恪因乞出乃有是命吕好問除兵部<lb/>
尚書張叔夜首先勤王除延康殿學士劉韐棄軍長冦<lb/>
禍國搖民落職與宫祠　侍御史胡舜陟奏臣昨奏狀<lb/>
條具備禦得失事其一云今大臣皆非其人唐恪聶昌<lb/>
<pb n="KR2b0029_WYG_010-3a"/>
尤務為奸臣所指言非虚語也皆有實狀恪天資貪猥<lb/>
素無行義知滁州日貪汙之迹尤著在任委屬邑買木<lb/>
不價其直載至和州蓋宅凡瓦竹之類悉自滁往匠人<lb/>
役夫皆滁兵也以充私用當時為臣僚所論遂罷州事<lb/>
其後蔡京復相引為户部尚書京罷出知潭州今春已<lb/>
召㕘預政事邊方大計自宜與宰相協力有為若宰相<lb/>
强愎自用當以措畫之方告于陛下安可坐視伺其敗<lb/>
而奪之位為自謀則善矣豈不誤國乎及恪為相至今<lb/>
<pb n="KR2b0029_WYG_010-3b"/>
邉事亦何所措畫不過如徐處仁呉敏充位而已然亦<lb/>
不若處仁之不為奸也恪之智慮但長于交納内侍百<lb/>
端王若沖與為密友凡諸<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御皆以諂諛結之比召李<lb/>
彀至中書議事聞彀之言徐以手握彀之帶曰至道處<lb/>
置安有錯者諂奉百端吏皆鄙笑凡内侍送御封文字<lb/>
至其家無不促席深結臣頃侍班上殿親見恪與内侍<lb/>
眤眤耳語乆之不已自昔宰相為奸必先結宦官刺密<lb/>
㫖以中人君之欲又使之言譽稱美以固寵位唐李林<lb/>
<pb n="KR2b0029_WYG_010-4a"/>
甫近世蔡京王黼皆用此術正人端士肯若是乎詹度<lb/>
燕瑛胡直孺皆天下之至小人恪黨比之臺諌交攻不<lb/>
肯施行聞嘗受度瑛直孺貨賂故曲庇之恪本州縣俗<lb/>
吏素未嘗識賢士大夫而賢士大夫亦恥與之接故今<lb/>
日所引用皆庸陋貪冒之人省部郎官尤為冗雜獨任<lb/>
私意遂廢資格言偽而辯反是為非譽邪為正昔在蔡<lb/>
京門見京與其子翛論時事而各為語言士大夫皆能<lb/>
道之以為口實此少正卯之徒聖人所必誅者往往在<lb/>
<pb n="KR2b0029_WYG_010-4b"/>
陛下前言語反復後不如一近日棄地與不棄地皆自<lb/>
其口出大率言行皆效蔡京如近議三鎮不欲出于已<lb/>
今集百官廷議上即揚言不棄地以議棄地者分為三<lb/>
等此京分上書三等無異京以上書分三等寘之中典<lb/>
以杜天下之口而肆其奸今恪又欲以三等罪士大夫<lb/>
見事勢迫切不可不與地而奸計不得行使敵稍緩士<lb/>
大夫得罪者多矣朝廷復有大議誰肯言此亦杜天下<lb/>
之口而肆其奸也若廷議之後急遣使行敵兵不至河<lb/>
<pb n="KR2b0029_WYG_010-5a"/>
豈有求河為界之事敵未嘗求輅冕尊號即急與之其<lb/>
不知幾如此可任天下之重乎自夏以來所用以為宣<lb/>
撫者提兵而出係國家安危李綱李彌大折彦質士大<lb/>
夫皆知其不可恪豈不知之知之而不言聴其敗事豈<lb/>
為國之心哉國家天下之大固不可盡貴其擇賢太守<lb/>
如河東數郡及懐衛河陽鄭不能擇忠義有謀守之如<lb/>
敵長驅而入無人之境守河以議都城亦不擇人而用<lb/>
之使兵望風而遁氾水闗之險密邇都邑亦不預為之<lb/>
<pb n="KR2b0029_WYG_010-5b"/>
備令京師守禦疎畧兵將無所統一人情不能安堵則<lb/>
宰相何用哉其無所能概可見矣何知為奸以誤國事<lb/>
豈不負陛下寵任乎聶昌則奸人之雄小人尤凶暴者<lb/>
因陳邦光引為蔡京之客次擢為户部侍郎未幾尹京<lb/>
欲為蔡京中傷王黼反為黼所中而罷居鄉郡以州縣<lb/>
之勢豪奪人之田宅州縣請託招權納賂無所不至為<lb/>
臣僚所論責居湖外蔡京方圖為宰相以昌凶悖可用<lb/>
遂召至闕今春士人伏闕昌為尹詣太學為諸生曰王<lb/>
<pb n="KR2b0029_WYG_010-6a"/>
時雍欲盡殺公等而昌勸之遂已豈不見時雍親戚皆<lb/>
請假去乎以虚言悦士人因上書薦昌樞密院者甚多<lb/>
昌之詭詐不情大率類此撫州范世英訟昌奪其物業<lb/>
昌曲法編管世英行遇殺而卒使管押之人害之也復<lb/>
追世英之父與祖丞府禁獄雖有指揮送大理而昌不<lb/>
法遣使大理官就府推勘自有刑獄以來豈有是事理<lb/>
直何必留府欲世英三世被害慘酷如此豈人心哉閤<lb/>
門祗候陳申怒其教世英作狀追捕繫獄毒楚備嘗鞭<lb/>
<pb n="KR2b0029_WYG_010-6b"/>
兩股皆爛百姓左二人為世英送食昌以事誣之庸決<lb/>
至死刑之寃濫一至于是夫怨氣傷天下之和不致上<lb/>
帝之怒乎江鋒昔為撫州教官與昌有隙鋒北至都城<lb/>
輙差人押出門開封捉事使臣范振受贓三百千大理<lb/>
勘編管昌乃留密院生殺予奪之柄皆在昌乎殆不復<lb/>
有朝廷矣蔡京童貫愛婢皆畜于其家貫有名馬有指<lb/>
揮令昌取納乃送太僕寺因賜馬取為已有方軍用度<lb/>
不加之時開封有錢宜助國用昌乃請萬緡為私費嘗<lb/>
<pb n="KR2b0029_WYG_010-7a"/>
為臣僚所論守禦司寄姓者甚多如術人栁彦輔及號<lb/>
知足道人者皆與官寄姓名緩急之際何賴焉今日募<lb/>
兵尤為急務諸路差人召募皆昌故舊輕薄小子姓謝<lb/>
丁者是也布衣與官不問能否各與官告數十道使之<lb/>
妄用京城望兵如渇思飲昌乃以為私恩豈忠君體國<lb/>
者乎宰李平西庸陋不才家有美婢而昌悦之引為少<lb/>
尹復使權樞密都承㫖方用兵之際承㫖豈容不才者<lb/>
居之唐恪與昌奸雄可畏牢籠使為已助昌恪有力亦<lb/>
<pb n="KR2b0029_WYG_010-7b"/>
深結之士大夫目恪昌為死黨朝廷有此二奸所以政<lb/>
事不修威令不振人才無一可造者將士莫肯用命不<lb/>
足怪也昔季梁在隨楚人憚之宫奇在虞晉不窺兵國<lb/>
有人焉故也今文武二柄乃付二奸是宜敵人侵侮土<lb/>
地貶削而國勢危蹙矣伏望陛下睿㫁赫然竄之天下<lb/>
幸甚奉聖㫖唐恪除觀文殿大學士中太乙宫使　是<lb/>
日敵攻善利門告急殿前司姚友中選武庫神臂弓硬<lb/>
弩一千五百人救援　是日奇兵作亂毆王健殺使臣<lb/>
<pb n="KR2b0029_WYG_010-8a"/>
數十人内前大擾殿前太尉王宗濋戮渠魁方定先是<lb/>
王健余創奇兵有識者鄙之曰凡兵用之則有奇果以<lb/>
盡奇乎一時招集皆叛亡無賴富强之徒故有是亂<lb/>
百姓殺東壁統制卒康以指揮城上兵不見敵火不得<lb/>
放箭礟百姓疑為奸細故殺之　以張慤為北道都總<lb/>
管　手詔朕以宗廟社稷之重與軍民共守命駕登城<lb/>
拊勞將士諮爾衆庶毋致疑惑<lb/>
二日駕幸東門勞軍賞賜孫覿為支軍糧賞賜不平降<lb/>
<pb n="KR2b0029_WYG_010-8b"/>
三官罷以王時雍代之　是日尼瑪哈軍至城下先是王<lb/>
及之告和軍前二將有割城地金帛之要及之乃曰及<lb/>
之奉使朝廷不易信莫若元帥親至城下遂與俱來以<lb/>
及之下獄宋伯友棄鄭州歸京師以為提舉守禦命以<lb/>
下有言者落職宫觀江州居住西道總管王襄棄郡去<lb/>
澤守髙世與以城降即偽除京西河陽守燕瑛棄城欲<lb/>
去為亂兵所殺司錄事等率郡官以城降河東諸郡或<lb/>
降或殺殆盡為河北頗有堅守不下者始朝廷以敵去<lb/>
<pb n="KR2b0029_WYG_010-9a"/>
嵗駐軍孚生監命都水使者陳求道等先決汴渠水灌<lb/>
西北郊牟駝岡窰務卒因從大刼船燔數十里敵帥固<lb/>
倫尼伊拉齊貝勒左副元帥曰國相尼瑪哈者屯青城尼瑪<lb/>
哈自河東入者也太子副元帥曰二太子阿里布者劉<lb/>
家寺阿里布自河北入者也其餘敵寨多在東南初窰<lb/>
官李㝅典治兵械秋末上命㝅閲兵劉家寺㝅因取兵<lb/>
器礟坐礟石置寺中不知數目至是盡為敵用京城震<lb/>
恐盡土諸門乃命官守四壁東王時雍南李擢西邵溥<lb/>
<pb n="KR2b0029_WYG_010-9b"/>
北安扶孫傅為都大提舉四壁守禦使何㮚兼之四壁<lb/>
各清野有事相闗敵人甚危之又以東南受敵增立守<lb/>
禦東劉延慶南郭仲茍四面各一宗室兼提舉十步一<lb/>
將十步一步長十長一統制又每壁各置彈壓官及其<lb/>
官率移易不常又諸門悉以宗司啟閉初金人未渡河<lb/>
京城苦寒日者王俊民上言可借春以召和氣詔從之<lb/>
是日迎土牛于開封府前且令新城益張青旗以應木<lb/>
徳仍自東壁始卒康宗于翰輩號持衆務整已律士卒<lb/>
<pb n="KR2b0029_WYG_010-10a"/>
厭苦之或諷百姓康宗反矣不然何以易旗幟衆不知<lb/>
其情乃趨宣徳門聚數千轝登聞鼓置東華門撾擊號<lb/>
呌京尹及彈壓官皆不能制衛士自樓上射之衆驚走<lb/>
遂趨東城擒康宗殺而磔之并部將十數輩皆死至晩<lb/>
稍定彈壓官推其尤者一二人斬之是日敵攻東水門<lb/>
矢石飛注如雨或以磨盤及碌碡絆之旋為風礟王師<lb/>
以纜結網承之殺其勢又門裏跨河築月壘以拒之駕<lb/>
幸東壁撫勞將士范瓊遣班直五十人下域已殆賴劉<lb/>
<pb n="KR2b0029_WYG_010-10b"/>
光國援之而免敵攻通津門甚急姚文仲領千人下城<lb/>
接戰殺傷甚衆<lb/>
三日駕上封丘門　聖㫖李綱復元官除資政殿大學<lb/>
士領開封府事限指揮到日下星夜發來赴闕仍曉示<lb/>
軍民　駕幸北壁刼寨兵來効級者賞賜甚衆敵晩攻<lb/>
東水門甚急遣數人縋城禦燒毁其礟駕五鵞車二然<lb/>
礟架所存者尚七座其未立者不可勝計<lb/>
四日駕上鄭門幸西壁南道總管張叔夜以兵四萬㑹<lb/>
<pb n="KR2b0029_WYG_010-11a"/>
城下詔以叔夜為延康殿學士駕登鄭門即以馮澥與<lb/>
蕃使自軍前來也澥云尼瑪哈初在瓊林苑已而入青門<lb/>
夜攻宋門鼓聲甚急范瓊刼寨者回獲殺數百東水門<lb/>
又築夾城<lb/>
五日駕上南薫門幸南壁詔用太祖儀衛務從簡便以<lb/>
障泥乘馬不除道馬行泥淖中或穿巷循堤而行躬擐<lb/>
甲胄登城民皆感泣及食時却御膳再取士卒食以進<lb/>
支賜有差下至准備差使猶二十千每壁文武官幾七<lb/>
<pb n="KR2b0029_WYG_010-11b"/>
千員所用不可計其衛士對御血戰者有功賞之尤厚<lb/>
駕幸戴樓門召見張叔夜陞為資政殿大學士就解何<lb/>
㮚毬路帶賜之先是諸道兵未至叔夜率先勤王以其<lb/>
二子領前後軍屯陳州門屢戰有功敵少却又詔叔夜<lb/>
為簽書樞密院事以南道兵入城數日不窺諸壁獨攻<lb/>
東水門尤急孫傅夜宿城上初何㮚孫傅議敵之再來<lb/>
止緣去嵗結和厚賂今不可復唱和議又苦無兵以戰<lb/>
乃閤門堅守以待四方勤王之師京師之兵不滿十萬<lb/>
<pb n="KR2b0029_WYG_010-12a"/>
秦元所教保甲雖衆然怯懦無足用嘗有五千餘人聚<lb/>
食朝陽門外敵騎六七疾驅其前衆棄兵潰走敵亦知<lb/>
我之虚實無所憚既而勤王之師迄無至者未幾東道<lb/>
胡直孺為敵生得執以示城上都人益恐　蕃帥魏三<lb/>
大陷州　解于可除右司郎官<lb/>
六日馮澥尚書左丞耿南仲依舊門下侍郎其請給等<lb/>
接續支破　金人連東水門陳州門朱門帶下寨自後<lb/>
日攻東水門尼瑪哈兵薄南壁與配泉觀相直敵能以利<lb/>
<pb n="KR2b0029_WYG_010-12b"/>
誘諸諜者反劾以情敵初到即力攻東壁通津門子城<lb/>
時劉延慶頗練兵事措置獨有法遇夜即城下積草數<lb/>
百爇之以驚時有獻議置九牛礟者雖磑磨皆放東壁<lb/>
用之法嘗碎其雲梯詔封䕶國大將軍者敵知東壁可<lb/>
攻於是過南壁以洞子自蔽軍薪土實䕶龍河初決便<lb/>
水益深至是皆氷合敵又為梁安機石矢石不能及或<lb/>
説我軍宜出兵擊之且焚其梁令腹脅受敵將吏笑曰<lb/>
慎憂乘城一夫當萬使敵傅堞獲之尤以為利然至二<lb/>
<pb n="KR2b0029_WYG_010-13a"/>
十五日城正自此陷　蔡京賜第及都尉宅火城中驚<lb/>
擾　大名府進士司文政上書力陳不可戰恐城破稱<lb/>
臣不可及何㮚大怒取聖㫖處斬號令　都尉尚子扆<lb/>
向子房不合擅便上城各降一官　御筆范宗尹首議<lb/>
割地今戎馬再至朕失天下人心先次落職續除集英<lb/>
殿修撰差提舉西京崇福宫<lb/>
七日金人遣使來講和　是晩王宗濋領牙兵千餘人<lb/>
下城與敵接戰髙師旦知是夜姚友仲正築南拐子城<lb/>
<pb n="KR2b0029_WYG_010-13b"/>
敵交鋒在北拐子城下躬率將校施放弓弩監督礟石<lb/>
凡所陳為礟箭所臨雖不少負亦不大勝敵勢稍沮<lb/>
八日攻陳橋門尤急東水門大戰<lb/>
九日金人遣使借糧議和　李㝅先次除名勒停次早<lb/>
宣化門告急姚友仲領守南北拐子城所以不扞禦水<lb/>
門者以水門不可遽犯故急攻二拐子矢石如雨樓櫓<lb/>
皆壊朝廷為防秋之計上親幸封丘門城外接砲錫賚<lb/>
不貲礟架礟石盡在城外劉家寺敵守攻善利通津二<lb/>
<pb n="KR2b0029_WYG_010-14a"/>
門不三數日間城下立礟架僅百餘座盡是劉家寺者<lb/>
但添得生牛皮包褁並濕榆木緣攢定裝軸脚而已<lb/>
張叔夜除簽書樞密院事<lb/>
十日龍徳寧徳兩宫出錢助國戚里豪民亦如之或以<lb/>
酒食犒師　金人許和以都水丞李處權右司郎宫司<lb/>
馬朴為報謝使徐俯與郡一冲不職降一官　張叔夜<lb/>
與孫傅同措置四壁依舊南道都總管餘道並聴節制<lb/>
十一日裝七星礟六部人吏及富民各就車運礟石上<lb/>
<pb n="KR2b0029_WYG_010-14b"/>
城詔賜河北朕即位以來無罪無辜而金人入冦不已<lb/>
至兩路引兵一嵗之間再犯京城朕每與講和以求息<lb/>
兵言及割地如剔眼肉非是棄河北之民也欲與金帛<lb/>
取贖以復舊疆今事勢危急四方宜同患難京城失守<lb/>
則我赤子盡陷異方矣永在塗炭詔河北一路盡起軍<lb/>
民之兵守臣自將陪道並行星夜前來殄㓕巨敵以安<lb/>
王室天下平定與汝共之除賞賜外軍事復補官資百<lb/>
姓免五年租賦　制加鎮海節度劉延慶為檢校太傅<lb/>
<pb n="KR2b0029_WYG_010-15a"/>
十二日開戴樓門許百姓搬門外柴炭木植等賣仍發<lb/>
卒二百人下城打䕶龍河兵　劉韐以守禦無狀落職<lb/>
留以自効除劉延慶為使敵築望臺度髙百尺下覘城<lb/>
中又飛火炮燔樓櫓旋即修繕又造雲梯施大輪以革<lb/>
冒之乘罅推以逼壘將士以鈎竿柱之使不得進近則<lb/>
以鈎子取之發火焚梯敵數引却軍士擊九牛弩一發<lb/>
而貫三人<lb/>
十三日金人掩殺運柴百姓入河范瓊以兵救之　雪<lb/>
<pb n="KR2b0029_WYG_010-15b"/>
晴李處權使西軍回不見尼瑪哈亦不受書云自遣蕭翼<lb/>
計議　是日金人陷亳州<lb/>
十四日駕再上城擐軍勞軍殿班撮城下戰勝賜賞之<lb/>
金帛駕幸東水等門撫諭軍民守禦提舉李擢降兩官<lb/>
落職罷以田浩代之初䕶龍河自敵迫近即汴水以增<lb/>
其深其後雪寒氷合敵于氷上布板置草覆之以土將<lb/>
以攻城而擢不介意是日稍晴上登城見城壕填壘殆<lb/>
盡乃有是命駕御朝陽門敵兵十數逼城出不遜語衛<lb/>
<pb n="KR2b0029_WYG_010-16a"/>
士三百餘乞下詔從之遂與合戰中有執盾者二人獨<lb/>
奮身躍入至手殺五六十輩而餘兵不進詔促使援之<lb/>
卒無肯前者二人競死上不懌因下城初有制城樓禁<lb/>
火士卒噤戰不能執兵至有僵仆者然上在禁中徒跣<lb/>
祈晴又撫問存䘏絡繹不絶多給衣襖務令溫暖衆皆<lb/>
感泣不敢憚勞以勤王不至時令挑戰以示敵然可用<lb/>
者獨有衛士三萬爾每出數百人雖多獲級以歸然亦<lb/>
失十五六至是死亡以數千人敵又遣使議和須上或<lb/>
<pb n="KR2b0029_WYG_010-16b"/>
上皇出郊詔不從復請以近上親王詔遣王行將出敵<lb/>
具兵以迎因不復出獨遣馮澥代行敵聲言失信攻城<lb/>
益急南壁惟字乃家號二樓最危時壕池已為髙陵敵<lb/>
既逼城旁近七八樓爭發矢石動以千百計既非受敵<lb/>
往往虚棄或止之則衆指為奸細而殺之敵伺城上稍<lb/>
息拾矢石反射城上交下馬如雨弓弩多不能立礟亦<lb/>
良乆乃能一發傷者甚衆給賞官皆應給不辦又樓櫓<lb/>
之屬為矢石所壊換易不及毎一柱一板率厚賞寨人<lb/>
<pb n="KR2b0029_WYG_010-17a"/>
既而有中礟碎其首者有為流矢貫之于柱者人皆莫<lb/>
肯施工不得已逼使之或請以塼石壘壁可免換易從<lb/>
之頗亦以為便既而灰棚多為礟石所損因以布囊貯<lb/>
糖為籍其下即用火牛車以備雲梯之來其制髙於城<lb/>
以繩貫竹木似梯而彎其下施平板板上下龕䝉以牛<lb/>
皮可數人以据城又其下即輪軸乃鵞車也箭所不能<lb/>
入獻撞竿者其制用長衣數丈上施横木數尺下以鐵<lb/>
作軸雲梯之來迎擲之應手急索則梯可倒急攻之際<lb/>
<pb n="KR2b0029_WYG_010-17b"/>
嘗用之壊其二梯殺敵千餘至是日撞竿不及敵因就<lb/>
其上以長竿升火燒樓櫓糠袋及火牛車不可向邇頃<lb/>
之敵稍登城有執盾者禦乃下是夜緩攻<lb/>
十五日大雪駕亦登城三軍鼓舞聖㫖金人犯順中外<lb/>
驛騷葢朕不徳之致今月十六日可避正殿開萬勝戴<lb/>
樓門縱民樵採　聶昌至絳州絳州人殺之<lb/>
十六日金人填䕶龍河度鵞車以攻城是日于陳州門<lb/>
近東填壘壕池人于皮洞子内負土矢石不入　駕幸<lb/>
<pb n="KR2b0029_WYG_010-18a"/>
南薫門雨作泥深<lb/>
十七日過登天樓來攻東水門聖㫖宣化門東壕内敵<lb/>
兵紱㭖盧襄臥疾全不措置不自請罷滋長敵計可落<lb/>
職與祠李擢喬師中坐視敵兵進㭖壕河中三分之二<lb/>
顯見守禦無方各降兩官為弛慢不職之戒<lb/>
十八日金人過鐵龍爪來鈎城上敵樓戰棚遣忠訓郎<lb/>
閤門祗候秦仔賫蠟封文字詣康王奉聖㫖訪知州郡<lb/>
糾合軍民共欲起義此皆祖宗涵養百年忠孝之士天<lb/>
<pb n="KR2b0029_WYG_010-18b"/>
地神人所當祐助檄到日康王可充兵馬大元帥陳遘<lb/>
充兵馬元帥宗澤王伯彦充副元帥同力合謀以濟大<lb/>
功李處權以再遣辭行付御史臺獄　詔張孝純贈開<lb/>
府儀同三司張浹贈徽猷閣待制餘並贈七官選人贈<lb/>
承議郎與恩澤三貲監司與恩澤五資<lb/>
十九日敵侵晨以大橋三置火其上相徑攻水門拐子<lb/>
城搭村四人鋸㫁橋以水沃火因撞竿折其梯墜者甚<lb/>
衆三搭村死之<lb/>
<pb n="KR2b0029_WYG_010-19a"/>
二十日遣使出和要親王出盟　樞密院劄子金人犯<lb/>
順直抵京畿虜掠居民憑陵郡邑雖有議和之請未聞<lb/>
三舍之期主上出宫禁之藏御士卒出戰然有難塞之<lb/>
欲繼生無厭之求近日于都城四面作雲梯鵞車等窺<lb/>
伺間隙攻打堅城多設虚寨逺置疑兵欲絶聲援樞府<lb/>
職當機密親履艱危雖上聖垂仁猶欲按兵而講好然<lb/>
大臣仗義豈能顧位以偷安念萬里之幅員率四方之<lb/>
豪傑乃父乃祖被聖神涵養之休惟孝惟忠實臣子願<lb/>
<pb n="KR2b0029_WYG_010-19b"/>
為之事宜殫大節圖報上恩恐號令之未分欲施為而<lb/>
不敢如檄書到日應帥府監司郡縣守貳令佐悉許不<lb/>
拘常制起勤王之師如見起發仰所部令官併日催促<lb/>
前來救䕶京室如有起去處不拘逺近内外許鄉豪傑<lb/>
迤相勸率招集驍勇不限數目各自催排首領前來或<lb/>
有逃散去處山林自專結已成隊伍許具名申所在官<lb/>
司不拘軍人百姓亦許自効隨事便宜四面攻討其所<lb/>
殺獲隨事以聞自節鉞已下已有立格推恩願忠臣義<lb/>
<pb n="KR2b0029_WYG_010-20a"/>
士相與竭力以成大功時不可失劄付開徳府闗牒前<lb/>
路火急施行　知開徳府王棣除顯謨閣直學士<lb/>
二十一日遣郡王二人及曹輔馮澥出使　增修東南<lb/>
二壁提舉官安扶罷以劉韐代之<lb/>
二十二日金人遣郡王回要親王并何㮚<lb/>
二十三日遣京畿弓手出戰敗死千餘人是日大雪太<lb/>
乙寨兵于東水門及陳州門東立天橋數座下瞰城中<lb/>
有榜募能下城焚毁者白身授團練使<lb/>
<pb n="KR2b0029_WYG_010-20b"/>
二十四日敵遣使來議和　砲中田顯立死進五官待<lb/>
制陳州門火焚戰棚者三即撲滅而新之　是日早敵<lb/>
推大梯四乘來攻字字號樓子三乘為撞竿所壞獨字<lb/>
字樓子撞所不及火延燒三樓子敵人皆登城舞㸃旗<lb/>
鼓噪然為樓子火盛不可過姚友仲仗劒擁班直守禦<lb/>
官軍兵救火弓弩交發敵皆墮殺傷者甚衆敵遂退是<lb/>
日大雪我軍放火牛燒金人洞子反延燒宣化門東敵<lb/>
樓二座陳州門也金人十數乘火作上城守禦人掩殺<lb/>
<pb n="KR2b0029_WYG_010-21a"/>
而退然攻城益急用撞竿燒其雲梯二殺敵千餘其次<lb/>
索撞竿竿不及敵因就其上以長竹扎草延燒樓櫓糠<lb/>
袋皮火牛草延引不可向邇其貯水桶皆氷合三樓頃<lb/>
刻而盡敵幾登城矣得牌首僅百人禦之而定其夜緩<lb/>
攻前此軍頭郭京者妄稱有李藥師術募無賴輩數千<lb/>
聚天清寺號六甲正兵初為成忠郎尋遷武翌大夫每<lb/>
以危急告之京頷笑而已民庶語及京者輒以手加額<lb/>
時何㮚募奇兵五千兵屬於京有士人上書孫傅其畧<lb/>
<pb n="KR2b0029_WYG_010-21b"/>
以為自古未嘗有以此成功者其朝廷或聴之宜少付<lb/>
之兵俟其有成乃稍進任今聞衆至三萬或失利則為<lb/>
朝廷羞傅怒謂客曰京殆為時而生敵中瑣細一一知<lb/>
之幸公語傅言若與他人定坐爾沮師之罪揖而退之<lb/>
又有劉宗傑傅臨政之徒各募衆或稱六丁力士或稱<lb/>
北斗神兵或稱天闗大將率効京有識者危之嘗曰非<lb/>
朝廷危急吾師不出至是乃登城竪旗㑹天王像指示<lb/>
衆曰是可令敵膽落矣衆亦莫測是夜宰執宿門上<lb/>
<pb n="KR2b0029_WYG_010-22a"/>
二十五日大風雪金人攻陳州門鵞車洞子雲梯矢石<lb/>
如雨午時遂登城守禦人棄擲兵甲下城走既而東水<lb/>
門之南亦破金人下城縱火殺旁居人殆盡都人自殺<lb/>
及棄男女財物於河井中者不可數初欲洗城先刼曾<lb/>
帝姬往軍前既而傳三元帥令殺者族遂止是夜南薫<lb/>
門陳州門東水門大火光如白晝先是四壁屯京畿保<lb/>
甲及軍士共七十萬毎壁提舉一員同提舉二員使臣<lb/>
十人右僕射何㮚樞密孫傅曹輔皆在城上又旋募無<lb/>
<pb n="KR2b0029_WYG_010-22b"/>
從兵馬以草澤為統制如傅臨政裴淵陳徳之類凡九<lb/>
十餘頭項其後又以丘濬感事詩有郭京楊適劉無忌<lb/>
盡向東南卧白雲之句立郭京為將人爭從之朝廷因<lb/>
命為統制識者知其必誤國也又諸統制自皆號令不<lb/>
受樞密節制既不齊一專務姑息人不畏威加之賞罰<lb/>
不明無以勤勵遂至失守如劉延慶并子光國衆咸惡<lb/>
之指為罪魁其日猶拜少師初郭京既為朝廷用募不<lb/>
復其武勇但相視面目正以為去取有武臣欲為偏禆<lb/>
<pb n="KR2b0029_WYG_010-23a"/>
京不許曰公雖材武但明計正月當死恐為我累其誕<lb/>
妄自任類此或言援用之初試其術有異京因謂金人<lb/>
唾手可取與内侍輩尤尊信傾心待之是日大啟宣化<lb/>
門出師門去敵不百步又天已明人固以疑之先是毎<lb/>
出師城上皆持滿待我師稍却即并力以射用此退敵<lb/>
京欲出兵乃令守禦人皆下無潛覘軍恐失大事獨與<lb/>
張叔夜坐宣化門瓮城頭上以親兵數百自衛兵才出<lb/>
即倡云先鋒刼寨奪馬數百匹矣都人皆喜歡傳增數<lb/>
<pb n="KR2b0029_WYG_010-23b"/>
千其實妄也初敵陳州門外京自内出正當其鋒我軍<lb/>
數百人方踰壕敵二百餘騎突之皆沒河中迹踐殆盡<lb/>
哀號之聲所不忍聞敵因趨門方急呼守者禦之吾衆<lb/>
已亂出矣京見事去即白叔夜云須自下作法因以繩<lb/>
引餘兵南遁已雲梯輻凑來者不絶初朝廷募有能下<lb/>
城得敵旗者給銀絹至是一人身帶十數其卒爭取各<lb/>
詣其長求賞但見黑旗旁午人方疑駭而走泊六人者<lb/>
登城衆遂披靡實午未間也衆既潰散城上連呼弓弩<lb/>
<pb n="KR2b0029_WYG_010-24a"/>
手至隨後追之終不回棄露刃填隘里巷聲言扈駕而<lb/>
出叔夜度不可支下城遇亂兵劈中三刀敵先焚通津<lb/>
門宦者黄經臣望闕再拜大慟躍入火中死守禦盡散<lb/>
惟田灝死之詔贈待制官其十子敵入配泉觀衆止數<lb/>
百人我衆望之奔潰無敢與之敵者俄頃潰兵與百姓<lb/>
自南至北者摩肩接迹舊城門皆閉遂從舊宋門河上<lb/>
穿脚門而入或渡河而過嬰兒襁褓棄死道側者籍籍<lb/>
慟哭之聲震天公卿大夫率攜妻孥衣敝布匿委巷小<lb/>
<pb n="KR2b0029_WYG_010-24b"/>
民家劉光領西兵秦元領保甲從北門斬門而遁敵登<lb/>
城者未下而京師驚擾四城樓櫓皆遭焚燒火熖突起<lb/>
急風中東南為甚初敵遣使者劉晏等四人促和朝廷<lb/>
館之都亭驛及是百姓趨往擒之晏等呼敵曰我來促<lb/>
和正為若等毋殺我衆不聴皆臠之有以是報阿里布<lb/>
者曰爾時南宋已無號令不可罪渠日晚上登東華門<lb/>
宣百姓授甲擲兵器樓下遣之時大軍既潰民無鬭志<lb/>
授甲者俄頃輒棄之至夜中官等並逃出宫廷無一人<lb/>
<pb n="KR2b0029_WYG_010-25a"/>
唯景王妃梅執禮秦檜謝克家三四人在上左右傳宣<lb/>
命令因詔謝克家授書往軍前出不由門縋城而下單<lb/>
馬一二人隨行從南薫門間關至劉家寺見二太子至<lb/>
二十七日有殿班指揮使蔣宣集衆數百人欲衛上冒<lb/>
圍出奔上猶豫即陞殿挽御衣挾上上急顧宣曰汝是<lb/>
何人汝是何人敢爾宣置上以足頓地曰臣不顧死欲<lb/>
盡忠陛下陛下不用大事去矣上託故還内秦檜委曲<lb/>
諭之云汝等䕶駕而去果保全乎衆黙然檜曰我今為<lb/>
<pb n="KR2b0029_WYG_010-25b"/>
汝告官家更將書往軍前試看如何衆唯唯於是檜復<lb/>
請往其衆或以兵擊牕壁暴甚因盜内庫器皿莫敢誰<lb/>
何賴上親出涕泣慰諭時左言亦為殿班指揮使彈壓<lb/>
之稍定因擢宣為防虜使以安其心又云是日早大啟<lb/>
宣化門郭京出兵敵來攻字字樓子皆頽毁處置未成<lb/>
撞竿未備敵遂登城衆潰城陷京師被圍朝廷急于命<lb/>
將有郭京者京師盛傳用兵六甲法可以生擒二尊其<lb/>
法用兵七千七百七十人嘗自試于内朝廷信之不疑<lb/>
<pb n="KR2b0029_WYG_010-26a"/>
錫以金繒數萬計使自募兵恩數備至人皆呼為郭相<lb/>
公其所召募皆市井游惰色色有之不問武藝精否但<lb/>
擇其元命合六甲法者有賣線兒京一見授以將命他<lb/>
皆類此敵兵攻圍甚急京談笑自若云擇日出師凡三<lb/>
日可至太平直抵隂山而止其所招軍但欲砍首級不<lb/>
必戰也前期至天王旗毎壁三面按五方色或畫天王<lb/>
不知何法也又有劉無忌乃賣藥道人常以身倒植泥<lb/>
中乞錢亦作統制官葢取丘濬詩有郭京楊適劉無忌<lb/>
<pb n="KR2b0029_WYG_010-26b"/>
皆在東南卧白雲之䜟初郭京出延頸俟捷于宣化門<lb/>
者已千萬人俄報云郭京前軍已得大寨懸大旗于敵<lb/>
壁矣又報云前軍奪敵馬千匹矣又遣使臣傳令樓子<lb/>
上除守樓外餘並不得上葢郭京以六甲法能使人隠<lb/>
形未脱口敵兵分四翼鼓噪而進衝㫁前軍一掃而空<lb/>
居後者悉墮䕶龍河吊橋以為積所壓不可拽以城門<lb/>
急閉敵師大怒鐵騎沿城而上止用雲梯一隻可制五<lb/>
十人初十餘人登壘官兵無一用命者城遂陷是日午<lb/>
<pb n="KR2b0029_WYG_010-27a"/>
時也　京城陷統制官死者三人何慶言陳克禮死於<lb/>
賊姚友仲死于亂兵劉延慶并子光國奪萬勝門帶班<lb/>
直長入祗候西兵萬餘人而出皆䕶駕先鋒延慶陷金<lb/>
門池而卒光國攜王黼愛妾張氏以逃行十餘里敵騎<lb/>
追及之遂殺妾而自經　是日班直斧都亭驛門入執<lb/>
敵使劉晏并從者三人殺之先是十一月二十八日詔<lb/>
差翰林學士莫儔御史髙世賞館伴斡里雅布使人劉晏<lb/>
于都亭驛晏曰皇子元帥遣晏來云國相元帥一軍非<lb/>
<pb n="KR2b0029_WYG_010-27b"/>
晩亦到元帥皇帝出城㑹盟儔等答曰伯姪之間義均<lb/>
骨月與二元帥相見故無害但事體不順難以家至是<lb/>
晩都人見大兵已傅城下但容車駕出郊二帥此來正<lb/>
欲彼此不失信既許二帥却馬士庶軍民遮擁不放車<lb/>
駕出城即失信更大晏頗以為然晏至驛便欲朝見上<lb/>
問左右大臣以前遣王油來不恭不欲見之孫傅何㮚<lb/>
請留不遣詔使人就館議事不須引見儔等奏不引使<lb/>
人恐難為辭亦恐劉晏不肯去况斡里雅布於本朝素號<lb/>
<pb n="KR2b0029_WYG_010-28a"/>
有善意今拒絶其使如尼瑪哈遣使來不審陛下還令朝<lb/>
見否後勢須引對即于斡里雅布非便臣等連日與劉晏<lb/>
語似稍識義理必非王汭狡獪悖慢之比上曰如此即<lb/>
令引見晏果執禮甚恭奏對婉順上悦厚其禮幣晏悉<lb/>
不受晏既去又數日尼瑪哈軍果到青城遣奉使知樞密<lb/>
院馮澥引蕃官蕭慶揚誥薩里穆爾貝勒來使慶極桀<lb/>
黠有口才薩里穆爾貝勒語簡而峻薩里穆爾乃女真人其<lb/>
酋所親信者再差莫儔髙世賞館伴次日引見上殿慶<lb/>
<pb n="KR2b0029_WYG_010-28b"/>
等力陳本朝失信事謂如三鎮已許了兵纔退便不肯<lb/>
交割今雖是畫河國相元帥皇子元帥須要與皇帝會<lb/>
盟方敢退師上令儔等宣諭曰非三鎮不當割自是三<lb/>
鎮軍民不從因而遣使告大金覓三鎮之地却討三鎮<lb/>
税賦增作嵗幣本非失信慶又奏云大金收得貴朝詔<lb/>
書言祖宗之地尺寸不可與人上宣諭曰此乃前日臣<lb/>
僚獻議也已行貶竄自有國書回二元帥且煩太師諸<lb/>
人主張和議必相信敵使退至都堂堅執撫前説云相<lb/>
<pb n="KR2b0029_WYG_010-29a"/>
公諸人須是與皇子就議方得穩便何㮚答曰本朝自<lb/>
祖宗以來車駕惟是三年一次郊天出城平居未嘗離<lb/>
太一步况今大兵在外都人豈容車駕出門此事實難<lb/>
相從皇帝自有回書便煩太師諸人委曲覆之二帥敵<lb/>
使退至驛受書辭去又數日蕭慶又賫尼瑪哈斡里雅布書<lb/>
來堅請皇帝出城會盟不然即圍城之軍決不解攻城<lb/>
之具决不退未攻城前若車駕出城二帥當執臣子之<lb/>
禮若城破後更無相見之禮若謂使人言語太過即請<lb/>
<pb n="KR2b0029_WYG_010-29b"/>
斬之使人不惜一死此事乃是貴朝社稷儔答曰此事<lb/>
恐終難允從至是遣李處權借太常少卿為報謝使兼<lb/>
送閣門宣贊舍人李徳充副之閏十一月十四日尼瑪哈<lb/>
斡里雅布復遣蕭慶延扎果斡薩里穆爾同李處權等來使<lb/>
就差李處權作接伴使先與莫儔等相見曰奉賀這回<lb/>
好公事且喜得早了當國相元帥皇子元帥云皇帝不<lb/>
肯出莫是疑否儔答曰亦何所疑只是事體不順慶曰<lb/>
國相皇子來特令慶等奏知皇帝不須車駕出城只要<lb/>
<pb n="KR2b0029_WYG_010-30a"/>
大臣計議近上親王為質使待退兵候兩路割地了畢<lb/>
即送親王歸儔等即時奏知蕭慶等又言來時二元帥<lb/>
云陳州門濠已壊了三分之二長一里有攻城器具二<lb/>
百車並來推上前如依得書中所言十五日放慶等回<lb/>
和議便定不然二元帥云亦須顧慶等三人一面攻打<lb/>
若一个軍人登城更無商量遂引之至殿上即奏曰免<lb/>
聖駕出只要僕射何㮚出城議事㮚色變上亦不許宣<lb/>
諭使人曰待遣大臣馮澥曹輔前去又請上皇皇太子<lb/>
<pb n="KR2b0029_WYG_010-30b"/>
越王鄆王為質上宣諭曰朕為人子豈可以父為質如<lb/>
皇太子數嵗如何到得軍前薩里穆爾曰這事也有商量<lb/>
如皇太子不須出去只告親王二人出城為質上宣諭<lb/>
曰近請上皇出城蕭慶曰議事非僕射何㮚不可如馮<lb/>
澥曹輔皆衰老怯懦元帥決不信其言上宣諭曰馮澥<lb/>
曹輔皆忠實大臣朕所委任軍前有事但與商量慶不<lb/>
以為然莫儔髙世賞請對力陳敵已不敢仰煩聖駕出<lb/>
城其心頗回極不易得如宰相親王不可不行且如斡<lb/>
<pb n="KR2b0029_WYG_010-31a"/>
里雅布前次到城下要宰相陛下即遣張邦昌要親王陛<lb/>
下即遣康王肅王今兩軍並傅城下尼瑪哈兇悍有謀又<lb/>
非斡里雅布之比豈可不遣宰相及親王恐貽後日之悔<lb/>
蕭慶曰館伴且須催貴朝遣親王早出城若更遲回恐<lb/>
誤大事至上降内批侍儔等令再三説諭使人本朝宰<lb/>
相只一員毎日處畫朝廷事務應副軍前不可暫時闕<lb/>
官已遣輔臣馮澥曹輔去諸事可商量莫儔髙世賞以<lb/>
曲説諭詞曉慶等曰須得何㮚并親王出城事便了兵<lb/>
<pb n="KR2b0029_WYG_010-31b"/>
便退如或不然決定攻城若城破之後不知大臣做得<lb/>
大臣親王做得親王麽慶等此後更不復來矣楊真誥<lb/>
又索干戾人儔答曰皆竄嶺海不知存亡慶遽止之曰<lb/>
在此間者猶不肯遣况干戻人乎授書相别乃閏十一<lb/>
月十八日也十九日朝廷遣知樞密院事馮澥簽書樞<lb/>
密院事曹輔代宰相宗室節度使仲溫事希代親王出<lb/>
至軍前尼　但置酒待之酒三行便送馮澥等歸不交<lb/>
一談自此攻城益急晝夜不息二十四日劉晏再入城<lb/>
<pb n="KR2b0029_WYG_010-32a"/>
是夜大雪深數尺莫儔髙世賞見劉晏晏曰皇子元帥<lb/>
令晏急入城修書不及兵已登城如力禦得住即極力<lb/>
為之如力有不加即告皇帝早出來相見當悉保全宗<lb/>
廟社稷須急遣宰相親王出城庶免攻破晏曰城上有<lb/>
禦行徑全然未是便火箭燒著樓子何消倉忙若做樓<lb/>
不及但用大木欄塞定多用長槍等待上雲梯人㸃令<lb/>
刺墜可也晏見城上守得未是不可保次日引見晏奏<lb/>
陳斡里雅布之意上賜晏金束帶退至都堂宰相執政諸<lb/>
<pb n="KR2b0029_WYG_010-32b"/>
大臣猶不肯遣親王奉使儔等力爭之不從歸至驛雪<lb/>
大作未時候聞驛門外大擾守門兵士入報金人兵馬<lb/>
已登城諸軍班直皆敗走回朱雀門已閉少頃晏等被<lb/>
殺<lb/>
二十六日大雪金人盡得四壁城上火益熾百姓扶老<lb/>
荒擾如初敗兵委塞里巷者往往肆行剽奪下城輩乘<lb/>
之兵火四起遣何㮚及親王為請命使秦檜李若水司<lb/>
馬朴相繼納款軍前至西北壁寂無一人乃伐城外林<lb/>
<pb n="KR2b0029_WYG_010-33a"/>
木并斸取柩板作障反蔽城内炮架及箆巴皆回向内<lb/>
城外盡作墁道城内者則塹為另橋不三四日皆畢初<lb/>
破金人下令縱火屠城時何㮚率百姓欲巷戰其來如<lb/>
雲由是斂兵不敢下仍偽倡和議人心稍安駕登樓宣<lb/>
百姓遣宰相何㮚濟王議和午後何㮚濟王回同金使<lb/>
四人入内　詔許髙除名勒停瓊州編管　是日早龍<lb/>
徳宫聞城破太上皇帝為衛兵擁入禁城上皇猶豫間<lb/>
衛兵欲殺内侍官鄭詳以下遂由金水門以入躊躇雪<lb/>
<pb n="KR2b0029_WYG_010-33b"/>
中移時未知所向上聞之遣帶御器械王球領殿内帶<lb/>
甲親從官二百人迎奉太上皇帝入居延福宫時寧徳<lb/>
皇后早已入禁中矣　又云早駕上宣徳門見軍民越<lb/>
王同吳幵乞出和二帥令回要宰相何㮚李若水自軍<lb/>
前乞入城拉何㮚出軍前奉聖㫖何㮚及親王出和當<lb/>
晩許令講和議乃回堅欲太上皇出城相見　是夜五<lb/>
嶽陽徳觀大火　詔釋王及之李處權罪及之復吏部<lb/>
員外處權以遣辭行付御史臺獄至是釋之　又云京<lb/>
<pb n="KR2b0029_WYG_010-34a"/>
城十六門皆為蕃兵占守吾兵無一人在城上者當日<lb/>
早班直及諸處軍等奮力奔出者四萬許人京城大擾<lb/>
哭聲不絶而士庶近臣皆扶老攜㓜藏匿于小街深巷<lb/>
之家婦女蓬首垢面自毁形容或入井或自縊半死半<lb/>
活而棄在旁者不可勝數<lb/>
二十七日四更上御宣徳門撫諭軍民兩國以和議各<lb/>
令歸業黎明雪止自城初破金人雖數令不得鹵掠然<lb/>
擅下城執弓箭搶刀于貴家富室刼金帛䭾馬子女每<lb/>
<pb n="KR2b0029_WYG_010-34b"/>
數十人作隊者甚衆小人輩因緣為奸或為指蹤或髠<lb/>
髮皂裳効其號呼秉炬公肆虜刼是夜又火雲騎橋明<lb/>
達皇后孟昌齡等宅神衛營藍從宅沿燒數千間民見<lb/>
東南火作爭走西北悲哭不止㓜稚棄于河者益多太<lb/>
守徐秉哲出舊城撫諭今日敢刼掠者從軍法王師及<lb/>
城上敵兵皆釋甲小民過城者敵人擲錢乞之或往復<lb/>
或十千語人曰元帥限我輩三日破城今止日半見効<lb/>
諸門先積金帛如山敵悉得之所棄者錢耳敵帥堅欲<lb/>
<pb n="KR2b0029_WYG_010-35a"/>
上出郊親議或太上皇皇太子亦可上初不肯出大臣<lb/>
有請行者上堅不從且指衣帶以示之曰事急有此而<lb/>
已既而手詔曰金人堅欲上皇出郊朕以宗廟生靈之<lb/>
故義當親往咨爾衆庶毋致驚擾却悞大事　又云是<lb/>
日駕登宣徳門赦守禦官吏軍民之罪皆稱萬嵗城中<lb/>
民趨陽徳五嶽觀盜官錢天大風雪屍横道路爭食之<lb/>
入更雪霽長星見焱出丈餘四更没是夜馬草塲堡真<lb/>
宫火　又云是早朝廷差人及出榜告諭城中軍民等<lb/>
<pb n="KR2b0029_WYG_010-35b"/>
已和議了更無殺戮人情初安然何㮚在外與金人畫<lb/>
一以十二事和議如割河北嵗幣稱藩括金銀之類未<lb/>
定間金人須要上皇為質<lb/>
二十八日雪止日色甚明赤人皆言不祥又訛言下晩<lb/>
洗城于是大街居民逃隠窮巷惶惑不知所以為豪右<lb/>
被毡毬婦女以灰墨塗面百計求生是日有榜云朝廷<lb/>
所遣使回大金已許通和只候何㮚入城便作講和盟<lb/>
誓仰軍民等安心著業其潰散者各放罪不得驚擾有<lb/>
<pb n="KR2b0029_WYG_010-36a"/>
違約束以軍法施行或有詔文武百官秀才僧道父老<lb/>
等相率詣軍前謝二元帥兵不及城全活性命之恩願<lb/>
犒軍者聴以金帛牛酒何㮚等四壁守城兵盡放入和<lb/>
議已定帥遣皇弟大王十一人詣軍前謝之晚差范瓊<lb/>
四少尹并相官彈壓舊城外府尹三街彈壓城内民稍<lb/>
安堵然敵間下城焚刼州北皆黑水兵尤暴横遶節制<lb/>
宅皆火太學律學一空待漏院登聞鼓院樞密院寶籙<lb/>
宫窗楹皆決壞<lb/>
<pb n="KR2b0029_WYG_010-36b"/>
二十九日天隂稍晴城中軍民或詐為金人縱火刼掠<lb/>
凡捕千餘人稍止百姓分其尸頃刻立盡自後日日有<lb/>
之晩有黄榜以當親往郊外是日百姓相率往謝二元<lb/>
帥以竿掲金帛者自門内抵南薫門填隘于道路皆却<lb/>
而不納自二十五日至是日士庶皆攜老㓜渡汴履水<lb/>
入内城雖貴戚無不布衣塗跣者<lb/>
三十日黎明開朱雀門上御馬素隊三百人詣青城見<lb/>
二帥至南薰門南立馬移時候報敵悉隔下兵衛許百<lb/>
<pb n="KR2b0029_WYG_010-37a"/>
人從都人自宣徳樓至南門泥雪中立候駕回敵見上<lb/>
皆以手加額焚香而迎是日未許相見車馬宿郊外衆<lb/>
聞之皆惘然夜有榜示奉御筆徐秉哲曉諭軍民各令<lb/>
安心勿得驚擾來日入城當與軍民共慶初是駕不欲<lb/>
往而太上皇欲行故出都人獻物隨駕往者不知紀極<lb/>
有㫖候駕回乃前　敵既據新城晝不敢下遇夜或五<lb/>
七人至數十人潛虜掠而已然呼四百出城使交馳又<lb/>
令數人居都亭驛為承受方城破之初文武官蹂踐及<lb/>
<pb n="KR2b0029_WYG_010-37b"/>
踰城死亡者甚多官軍約十七萬潰散幾盡至是招集<lb/>
纔二三軍前來索蔡京王黼童貫詹度陳遘李綱吳敏<lb/>
徐處仁張孝純等家族是日先以蔡京家慕容氏母子<lb/>
并京二小孫以往<lb/>
十二月一日上宿郊宫與二敵帥未相見遣使者議和<lb/>
事上將去表凡數次改是日闗傳乘輿還百姓自五鼓<lb/>
相率守南薰門蔽路已午間南薫門忽開莫不忻躍已<lb/>
乃宣取酒果申後韋壽隆入城傳詔來日方歸又出黄<lb/>
<pb n="KR2b0029_WYG_010-38a"/>
旗云和議已定各宜知悉益惶惑不安至夜有投宿御<lb/>
廊者婦女小兒用褋裙盛土于馳道以雪泥未乾不曾<lb/>
治道故也家家焚香以禱是日敵來求劉晏等四尸以<lb/>
骨還之晩有一牓云奉聖㫖上和議已定止是往來數<lb/>
未必竊慮軍民等疑慮令曉諭告令知悉一云承大金<lb/>
軍前闗金人雖在城四壁不令下城如有作過及乘勢<lb/>
作鬧之人仰一面收捉並以軍法從事　又云是日㣲<lb/>
雪講和方定孫覿草表質明曹輔韋壽隆邵溥賫黄旗<lb/>
<pb n="KR2b0029_WYG_010-38b"/>
歸報傾城迎駕數百萬人自闕至南薫門填咽不絶至<lb/>
暮散歸皆以情乞詣軍前獻金帛牛酒謝過敵人不納<lb/>
是日皇弟康王開兵馬大元帥於相州<lb/>
二日日出無光有飛雪數片聞劉延慶出奔為人所戮<lb/>
　是日候駕人稍少皆云必未回申時忽有一使臣馳<lb/>
馬而來云駕回都人驚喜奔　至晩駕入門父老交道<lb/>
山呼拜于路側老㓜掬土填塞雪淖不須臾御道坦然<lb/>
或捧香前引或衝突禁止爇項然臂以迎者不可勝計<lb/>
<pb n="KR2b0029_WYG_010-39a"/>
皆攔馬首而泣聲聞逺近帝亦為之掩涕入宣徳門帝<lb/>
仰泣數行左右悽咽不得語從駕有金人數輩見上得<lb/>
人心如此亦皆驚嘆乆之　是日午時稍晴頃之㣲雪<lb/>
乃受降時也初鑾輿之出駐蹕齋宫遣宰執往來議事<lb/>
易表者四數其畧云三里之城已失藩籬之守七世之<lb/>
廟幾為煨燼之餘乆煩汗馬之勞輒効牽羊之請此孫<lb/>
覿詞也至是始定乃往青城見二帥迎于門上設香案<lb/>
望金國設拜以表授尼瑪哈受之相揖而入御馬行於<lb/>
<pb n="KR2b0029_WYG_010-39b"/>
前二帥次之遂入殿講賓主之禮相遜再三上卒就主<lb/>
位酒三行移時而退聞尼瑪哈語云三太子見在西京衛<lb/>
䕶靈寢無它虞金人以甲馬往還裹送遣蕃官五人送<lb/>
入内宿于朝堂始上亦以金銀十六擔縑帛五十牀金<lb/>
玉帶各二為贄而彼供給亦良厚下至從官飲食頗各<lb/>
豐腆於是令百官士庶詣軍前謝二元帥民間獻金帛<lb/>
牛酒者相接于道僧道富民借黄門諸門作功徳報大<lb/>
金國相元帥皇子元帥全活生靈之恩大金皇帝聖壽<lb/>
<pb n="KR2b0029_WYG_010-40a"/>
無疆遣中書侍郎陳過庭繼往河北割地以黄河為界<lb/>
金要江東江北守臣子弟同往遣簽書樞密院曹輔迎<lb/>
接康王　金人堅欲上皇出郊再三諭説方稱皇帝仁<lb/>
孝乃免又云上是日與尼瑪哈阿里貝相見于齊家園署<lb/>
相見之初尼瑪哈先遣人將齋宫上鴟尾用毡裹然後香<lb/>
案上望西北拜左右無不欷歔上遂與國相二太子同<lb/>
坐上為主國相二太子次之宰相親王並列于庭下酒<lb/>
三行俄頃遣人奏知皇帝日已晩城中軍民不安可早<lb/>
<pb n="KR2b0029_WYG_010-40b"/>
回駕遂與二敵帥送上馬初見尼瑪哈作二表皆孫覿秉<lb/>
筆云社稷不損宇宙再安尼瑪哈抹大金二字止欲稱皇<lb/>
帝又欲易宇宙二字云大金亦宇宙也朝廷皆不得已<lb/>
而從之和議之後二太子遣國相持書云既往不念故<lb/>
無可言事至于今良為驚悸康王見在河北便可遣大<lb/>
臣一人同使命喚回來未審聖意如何凝寒善保壽祉<lb/>
其書不書名<lb/>
三日上御祥曦殿百官始造朝敵索全城騾馬開封府<lb/>
<pb n="KR2b0029_WYG_010-41a"/>
奉聖㫖應在京見任除職事官留馬一匹外並赴開封<lb/>
府納限三日敢隠留者全家軍法告者賞錢三千貫於<lb/>
是自御馬而下得七千餘匹歸軍前内班直禁軍自控<lb/>
納之甚有愧色敵帥差官檢視諸庫取絹一千萬疋既<lb/>
而又索采縀如數不要紗右司員外郎司馬朴著作佐<lb/>
郎李若水以奉使和議皆還為侍郎若水吏部朴兵部<lb/>
　上既入親從三百餘人皆為敵驅去使跪膝青城後<lb/>
乆之乃赦望金國拜謝分配諸蕃寨　王時雍兼領開<lb/>
<pb n="KR2b0029_WYG_010-41b"/>
封尹翌日詔不施行梅執禮罷領尹依舊賓客　上朝<lb/>
太上皇帝于延福宫悉屏去從衛以何㮚從　是日晴<lb/>
百官入内起居敵使四人從駕入城者索蔡京家屬詔<lb/>
遣慕容氏并蔡攸續來取李綱吳敏徐處仁王安中劉<lb/>
韐童師易并蔡靖滕茂實陳良嗣張孝純家屬<lb/>
四日開封府榜盡數于戚里豪富之家根括金帛赴納<lb/>
何㮚率百官父老僧道等詣軍前謝早至南薫門薄晩<lb/>
方有蕃官傳令國相元帥指揮日晩道路逺涉不煩出<lb/>
<pb n="KR2b0029_WYG_010-42a"/>
城令各齊心發願願大金皇帝萬嵗乃謝而退少頃御<lb/>
史臺傳㫖應在京職事官並赴尚書省聴候差使<lb/>
五日金人于城上密栽松柏及實排㭬木應守禦之具<lb/>
悉移内向遣使八人入城自此皆宿都省或朝堂不復<lb/>
宿都亭驛矣吏部差文武官各二十員隨金人往可河<lb/>
交地每州各一員中書侍郎陳過庭為交地都提舉尼雅<lb/>
滿有書到御前其畧云往事不足深念但遣近上大臣<lb/>
迎康王<hi>云云</hi>無名<lb/>
<pb n="KR2b0029_WYG_010-42b"/>
六日將内外庫絹盡數令禁軍送之軍前自此數旬不<lb/>
已退回汗損者甚多有詔撫諭四方由軍前差人裹送<lb/>
以出詔曰大軍登城斂兵不下朕親出郊見兩元帥和<lb/>
議遂定宗社再安生靈獲全恩徳厚甚四方恐隔絶日<lb/>
乆未免疑惑仰諸路監司守臣速行撫諭兩日金使巡<lb/>
視府庫已封内藏左禦軍前器所王宗濋罷殿帥差横<lb/>
行指揮使左言權領先是城破殿班作亂獨言出力遏<lb/>
之故有是除仍詔授防禦使矣<lb/>
<pb n="KR2b0029_WYG_010-43a"/>
七日敵于城上悉栽松柏及皮籬巴覆以棘芒　聖㫖<lb/>
諸軍偽作蕃裝刼財物者限十日賫贓自首與免罪仍<lb/>
令五家為保<lb/>
八日議定金主號為崇天繼統昭徳定功修文成武光<lb/>
聖皇帝　敵使檢校内藏左藏元豐大觀等庫緘封之<lb/>
九日敵使索米麴各千石與軍前醴酒軍前推馬及割<lb/>
地使陳過庭出門又要折彦質文吕申家屬夜有使須<lb/>
索金銀語頗不遜<lb/>
<pb n="KR2b0029_WYG_010-43b"/>
十日詔遣使臣撫諭諸路復遣中書侍郎陳過庭僉書<lb/>
樞密院事曹輔宣諭康王議事<lb/>
十一日聖㫖吏部差在京朝官三十六人轉三官借寺<lb/>
監承赴軍前交兩路地界并取三十六州太守親同往<lb/>
為質詔吏部尚書王時雍同開封府尹徐秉哲分東西<lb/>
二廂四少尹十五卿五郎官編詣在京根括金帛出二<lb/>
榜其一云曉諭戚里權貴豪富之家竭其家資赴府送<lb/>
納如敢隠匿窖埋諸色人許陳告三分支一充賞犯人<lb/>
<pb n="KR2b0029_WYG_010-44a"/>
重行發配知情藏寄之家依此其一云大金既已登城<lb/>
斂兵不下保安社稷全活生靈恩徳甚厚今來公私所<lb/>
有本是大金軍前之物義當竭盡以犒設大金軍兵自<lb/>
皇后家為頭又奉聖㫖有能率先竭財犒賞者令王時<lb/>
雍具名聞奏當優與官爵限三日具所有送納或敢隠<lb/>
匿並正軍法捕奴婢笞擊問之　以王時雍兼開封府<lb/>
就本府治事免致官吏分擘不前差祠部員外郎惠柔<lb/>
民部絹納軍前分三門出敵各以官受之南薫門四百<lb/>
<pb n="KR2b0029_WYG_010-44b"/>
萬疋東水門鄭門各三百萬疋<lb/>
十二日斬行門指揮使蔣宣李福虞萬于市先是二十<lb/>
五日城陷是劉延慶劉光國出衆以為車駕已行矣望<lb/>
日大臣請登宣徳門撫諭以安衆既妄傳二十七日在<lb/>
御樓方下踏道間蔣宣叩馬請車駕由左掖遽出以避<lb/>
冦既而宣等立馬祥曦殿前邀駕播遷遽甚上曰將我<lb/>
何之宣等云為官家奪得一線好踐路這裏不是官家<lb/>
住處祥曦殿門閉宣等以斧破之門外内侍梁揆等被<lb/>
<pb n="KR2b0029_WYG_010-45a"/>
殺者十七人上大驚復入内庫刼金寶而去至是詔宣<lb/>
等棄市<lb/>
十三日遣軍人百姓般絹赴南薰門納凡一千萬疋又<lb/>
遣使表欲割蒲解許之先是軍前諭意金帛不前初十<lb/>
日定下城故凡百應副莫敢少緩絹般去屢有換易悉<lb/>
要山東河北者朝廷以酒肴等遺受納蕃官無算兵士<lb/>
有屢般力乏惰而擲于敵人前者敵衆徐謂曰莫是國<lb/>
家得汝力助　敵遣南京尹胡直孺入城　聞聶昌卒<lb/>
<pb n="KR2b0029_WYG_010-45b"/>
先是十一月金人長驅駐軍懐州不行者十餘日乃遣<lb/>
太師王汭楊天吉持誓書來朝王汭楊天吉云兵臨大<lb/>
河去國城咫尺間兩國戰爭累年生靈塗炭之乆此緣<lb/>
小人用事起此兵端今欲休兵講和以誓書遣臣等來<lb/>
復兩國之歡好止求割故地以河為界上不得已從之<lb/>
王汭曰今陛下敦信許和乃兩朝士民之幸然未知陛<lb/>
下遣何人報聘上曰待擇人王汭春秋時議和還師以<lb/>
三鎮為約陛下遣張邦昌路允迪割地皆臨期驟進銜<lb/>
<pb n="KR2b0029_WYG_010-46a"/>
命而往果見中沮遂有失信之事所以至今傾國而來<lb/>
葢要理會今春不割地失信公事也今陛下不輟左右<lb/>
親信大臣一往若如前舉必不取信金國汭等固必看<lb/>
陛下如何耳上命唐恪等議遂以門下侍郎耿南仲同<lb/>
知樞密院聶昌聘焉是月二十二日受命昌入對曰陛<lb/>
下委臣使事臣不敢辭但臣短見深恐許和割地之後<lb/>
金人失臣復來臨責若止傳國書為無益且兩河之人<lb/>
素勁至如太原守孤城經十年隆徳破而復守人人戰<lb/>
<pb n="KR2b0029_WYG_010-46b"/>
死者葢不負祖宗積徳之靈陛下恢復之志而今也下<lb/>
太王遷邠之令用保生靈苐恐彼方之民深戀國恩不<lb/>
忍從敵則未必可號令也不從則臣必為金人所執不<lb/>
能為陛下努力則臣死不瞑目矣臣若詣軍前議和不<lb/>
成戎兵南渡乞以便宜分遣徽猷閣直學士㕘議官劉<lb/>
岑朝大夫幹辦官滕牧分路催勤王之師入衛亦臣區<lb/>
區之願上曰甚好當降指揮昌曰一降指揮必喧傳喧<lb/>
傳則泄漏泄漏則機事不成矣只乞降下密記淵𠂻上<lb/>
<pb n="KR2b0029_WYG_010-47a"/>
遂命取黄絹御書賜昌曰聶昌議和不成戎師南渡取<lb/>
普絳路入京兆率先請路人馬入衛王室劉岑滕牧取<lb/>
嵐憲路催促陜西等路勤王軍依奉使法内滕牧與除<lb/>
直袐閣體念宗社朕不敢忘靖康元年十一月二十二<lb/>
日御押付聶昌是夜昌同官屬出宜秋門宿瓊林院明<lb/>
日行至望京橋逢遊騎二十七至永安軍夜半過尼瑪哈<lb/>
中軍約明日相見尼瑪哈隨行至閤門明日盛甲兵之衛<lb/>
接見使人其閤門舍下立曰徽傘用榜子贊名引見國<lb/>
<pb n="KR2b0029_WYG_010-47b"/>
相昌曰國相者金國何官也舍人曰宰相元帥昌曰既<lb/>
為宰相元帥乃金國之臣昌亦南朝大臣止當以敵國<lb/>
臣子客禮相見豈有南朝大臣以臣禮見大金之臣乎<lb/>
舍人曰樞密寧不畏死昌曰主憂臣辱主辱臣死死不<lb/>
足畏節不可屈爭之移時時尼瑪哈既不能奪乃以客禮<lb/>
接見于毡帳中往返議論者終日尼瑪哈云我兵已南渡<lb/>
且到城下誤樞密割地回日此方旋師葢以南朝曾失<lb/>
信也昌曰皇帝仁聖未嘗失信于天下頃以童貫王黼<lb/>
<pb n="KR2b0029_WYG_010-48a"/>
茍義忘利失信大遼致今日國家有意外之難非國家<lb/>
失信于大金也且國相今春歃誓結和勒兵不渡今復<lb/>
背約南侵非金國失信耶尼瑪哈曰不敢廢和議止候得<lb/>
地昌曰被命而來不敢輒意若國相兵不北還昌雖死<lb/>
地亦不敢割尼瑪哈大怒入後帳中約退昌昌歸館不給<lb/>
食者一日加甲兵圍其舍二十八日以太師楊天吉擁<lb/>
千兵館伴往河東太師王汭以千兵館伴耿南仲往河<lb/>
北二十九日昌北行不得復見尼瑪哈至閏十一月初四<lb/>
<pb n="KR2b0029_WYG_010-48b"/>
日至澤州昌召㕘議官劉岑幹辦官滕牧出臨行親得<lb/>
御札具説前降之語曰當與公等誓死成事是夜召金<lb/>
館伴太師楊天吉曰國相待昌之還方肯歸師臣子之<lb/>
心急于星火奈以道路遙逺莫得疾走欲分遣屬官往<lb/>
東路昌行西路㑹于河中不二十日之間此事畢矣庶<lb/>
得國相早肯班師楊天吉等曰謹諾遂分差敵使王敞<lb/>
郭天信以五百兵館伴劉岑滕牧往河東楊天吉親伴<lb/>
昌行其議遂定明早分路而行十二日昌至絳州城下<lb/>
<pb n="KR2b0029_WYG_010-49a"/>
城門不開郡官逃盡惟有監倉趙子清者領州事郡人<lb/>
聞割地大怒出兵掩殺是日昌遇禍十二日也<lb/>
十四日兵馬大元帥皇弟康王如大名府<lb/>
十五日申時禮部火延燒刑部及曉方息開封府等處<lb/>
鉛金銀共四千萬　是日火自尚書省延及祠部吏部<lb/>
刑部<lb/>
十六日立春上遣送土牛條杖往二壁尼瑪哈不受傳語<lb/>
趙王不用許多禮數又遣使語二帥欲開諸門令細民<lb/>
<pb n="KR2b0029_WYG_010-49b"/>
樵採日給尼　不可曰且令拆屋燒語類此凡遣造敵<lb/>
壁議事多不得見二帥或踞坐帳中使甲士執引使者<lb/>
趨拜廷下司馬朴使之問其族曰先祖太師丞相光帥<lb/>
曰賢者之後乃稍加禮金人歸胡直孺及其二子有㫖<lb/>
許民于艮嶽採花亭榭為薪敵薄城以來每夜日晡輒<lb/>
鼓鼙四發及得城復擊于城上謂之平安鼓城中牆屋<lb/>
皆震聞者不聊生自是間一擊之不復如往日也　皇<lb/>
弟大元帥康王次大名府　聖㫖凡虜財物不自首為<lb/>
<pb n="KR2b0029_WYG_010-50a"/>
獲者族誅近隣不首准軍法軍人作過統制官不覺察<lb/>
除名勒停以有詐贓人作過也<lb/>
十八日詔瑤華宫人遷居延寧宫<lb/>
二十日雪移金帛于市易務受納<lb/>
二十一日雪毁拆艮嶽亭榭爭奪死者千餘人百物踊<lb/>
貴死者甚衆遣使往軍前稟金銀數是日萬嵗山屋摧<lb/>
壓死者四十餘人<lb/>
二十二日至二十三日大雪及尺餘至夜方霽街巷死<lb/>
<pb n="KR2b0029_WYG_010-50b"/>
者甚衆曹輔軍前回去至曹州不見康王一路金銀連<lb/>
營　觀文殿學士提舉西京崇福宫徐處仁牒以東道<lb/>
總管胡尚書兵潰不知存亡令准漸監司權上件職領<lb/>
兵赴援兾安王室當所見起發前去會議施行<lb/>
二十四日開寶寺火差祠部員外郎喻汝礪毁髙俅賜<lb/>
第鬻其材于民尚書省榜連金人書云十二月二十三<lb/>
日固倫尼伊拉齊貝勒副元帥皇太子元帥謹致書<lb/>
于大宋皇帝近日差官入檢視府藏承庫藏劄目絹一<lb/>
<pb n="KR2b0029_WYG_010-51a"/>
色約有一千四百萬疋于内唯取犒賞所須一千萬疋<lb/>
今承來示披尋深意恐似百方取索假以為辭於理未<lb/>
若此者初欲破城時本擬縱兵但緣不忍以故約束今<lb/>
來賞勞諸軍議定合用金一百萬錠銀五百萬錠縀子<lb/>
依絹數不限官私早望應副見在庫絹雖見有餘惟取<lb/>
所須此金銀縀子亦係所須之外亦不必取昨來本府<lb/>
再舉之際累承示諭當致金帛費耗騐今所諭似謬前<lb/>
言且兾亮悉無用浮詞謹奉書承達不宣謹白尚書省<lb/>
<pb n="KR2b0029_WYG_010-51b"/>
奉聖㫖令出榜曉諭今備錄國書在前勘會大金軍既<lb/>
登城斂兵不下保全一城生靈恩徳甚厚軍前金銀表<lb/>
段自當竭力應副内藏元豐大觀等庫及龍徳寧徳兩<lb/>
宫御前皇后閣皇太子宫并臣僚之家已根括數目外<lb/>
大段缺少令曉諭權貴凡戚里豪富凡有金銀表段人<lb/>
户各仰體認大金之恩疋兩以上盡行輸納差王時雍<lb/>
管東北壁徐秉哲西南壁陳求道管東壁王詔受納王<lb/>
及之夏承北壁李佩受納依諸家元納到封頭斤交割<lb/>
<pb n="KR2b0029_WYG_010-52a"/>
赴大金軍前如敢隐留及官吏乞覔并仰一面措置施<lb/>
行比榜出都人大恐差官分詣諸路聞潁昌府破死者<lb/>
大半故老之家盡虜置軍中　詔禮刑部遺火人吏自<lb/>
開封府移理獄<lb/>
二十五日張徽免試為中書舍人　徐秉哲以根括金<lb/>
銀數目浩瀚乞添差蘇昌時充司錄從之　金人入國<lb/>
子監取官書凡王安石説皆棄之<lb/>
二十六日開封府榜金銀疋帛限三日盡數送納如有<lb/>
<pb n="KR2b0029_WYG_010-52b"/>
窖藏寄收出限不納之家許諸色人并本家人力女使<lb/>
經府陳告以所藏之物三分之一估價充賞其人力女<lb/>
使著即時令逐取便　邵溥應副城南蕃官博尼聞其<lb/>
國相主謀者髙書劉尚侍二太子主謀者劉中及棟摩<lb/>
國王大綱謀事諸帥預事郭藥師已罷兵柄矣其有密<lb/>
謀即各馳馬于空迥無人之境盤旋數刻而後反其衆<lb/>
不議以髙下皆環坐一室盡畫字于灰以定可否不復<lb/>
聞其密如此　是日輸絹數疋　敵賫香詣文宣王武<lb/>
<pb n="KR2b0029_WYG_010-53a"/>
成王祠及相國寺<lb/>
二十八日開封少尹榜許中下户以金銀聴入官中並<lb/>
無阻節范寅敷事往來催促四壁專括金銀東壁受納<lb/>
官王紹罷差職方王雩駕部陳芾疾速前去管勾矣<lb/>
敵取秘書錄及所藏古器<lb/>
二十九日元帥康王如東平府　先是辛丑壬寅年朝<lb/>
廷新得燕山調河東京東京西之民轉菽粟金帛器甲<lb/>
往燕山絡繹于道而燕山初定盜賊不可勝數剽刼行<lb/>
<pb n="KR2b0029_WYG_010-53b"/>
李商旅遂絶部押官往往在雄州不敢北去而燕雲兩<lb/>
路官吏散處中國其哨聚之民並引處内地中國之民<lb/>
日夜疑之而官吏亦不復以禮待遇相忿恨數至喧爭<lb/>
至乙巳嵗秋平陽府就糧議軍劉嗣初反殺掠居民轉<lb/>
至懐州城下兵馬鈐轄與兩隊將將與之戰屬沁水暴<lb/>
漲官軍轄判鈐及兩隊將戰死朝廷大發兵擊之嗣初<lb/>
遁歸雲中是嵗正月十九日也嗣初之反晉絳汾路懐<lb/>
衛皆被其害而澤州當郡之中其守髙世由扞禦有方<lb/>
<pb n="KR2b0029_WYG_010-54a"/>
獨不入境既朝廷賞功澤州不預六月末中奉大夫直<lb/>
秘閣霍安國知懐州安國嘗為燕山路轉運判官頗習<lb/>
邊事數為其僚言金人必為朝廷患此州亦不可不備<lb/>
乃計度增城濬濠繕治器甲安國在燕山時郭藥師嘗<lb/>
欲有燕山之地不煩朝廷置帥人不以為然而安國獨<lb/>
深然之乃具以奏坐此放罷幕府撫然以不至若此也<lb/>
十二月童貫自太原府回行李甚遽既渡南乃聞金人<lb/>
已破代州知代州李嗣本降是月九日也朝廷以宇文<lb/>
<pb n="KR2b0029_WYG_010-54b"/>
虚中為軍前宣諭使知懐州而回後數日聞虚中為亂<lb/>
兵所刼僅以身免已而上皇降詔傳位于淵聖靖康元<lb/>
年丙午金人二太子斡里雅布自河北入侵所過不攻城<lb/>
遂進逼京師三月金人河北所入兵退其游騎至衛州<lb/>
尼瑪哈自代州入侵所過攻城既陷代州所至石嶺闗將<lb/>
耿守忠本燕人率衆降之金人遂至太原城下知太原<lb/>
府張孝純副總管王稟以勝捷兵三千人分兵為之尼瑪<lb/>
哈引兵出南北闗陷威勝軍是嵗二月也敵至隆慶府<lb/>
<pb n="KR2b0029_WYG_010-55a"/>
知府張確憑城與之戰二日而城陷張確死之尼瑪哈進<lb/>
屯髙平縣令朝廷遣簽書樞密院路允迪使金國割三<lb/>
闗四鎮之地二月末允迪至懐州盤桓數日金人知允<lb/>
迪出使必欲見允迪而後止懐州士民數千叩閣請允<lb/>
迪至髙平尼瑪哈退北闗太原城未破也初尼瑪哈至髙平<lb/>
澤州通判時敦往犒之事既定朝廷以知州髙世由為<lb/>
直祕閣賞其能使敵不至城下也尼瑪哈既過北闗于太<lb/>
原城下舊城而居之號曰元帥行府盡限屬縣運芻粟<lb/>
<pb n="KR2b0029_WYG_010-55b"/>
為乆居之計朝廷以姚古為河東制置副使古至懐州<lb/>
三月二十四日别將陳迪擒大金所置隆徳知府姚璠<lb/>
璠燕人自言糸出潁昌頗有善政潞人喜之二十五日<lb/>
又遣將入威勝軍逐金人所置知軍事古引兵至威勝<lb/>
軍傳聞尼瑪哈將至古一夕遁歸隆徳府种師中自河北<lb/>
逐金人出界田土門路入河東金人以精騎邀擊于榆<lb/>
次縣殺師中麾下兵皆潰五月五日也朝廷以知樞密<lb/>
院李綱為宣撫使督諸將救太原又以資政殿學士劉<lb/>
<pb n="KR2b0029_WYG_010-56a"/>
韐為宣撫副使副使中大夫直袐閣范世推起鼎澧兵<lb/>
來河東始為㕘謀俄為徽猷閣待制宣撫判官李綱至<lb/>
懐州徽猷閣待制樞密都承㫖宣撫司㕘謀兼河東路<lb/>
幹辦公事折彦質直㕘謀官四人繼之提刑王以寧祠<lb/>
部員外郎裴廩直袐閣沈琯宣義郎郭直中主管機宜<lb/>
文字在懐州三員樞密院編修官鄒柄田直朝奉大夫<lb/>
韓唯幹辦公事主管文字官趙柟趙戩張叔夜陳湯求<lb/>
梁澤民張牧等數十人又以武功大夫防禦使解潛為<lb/>
<pb n="KR2b0029_WYG_010-56b"/>
置制使代姚古以种師中統西蕃人馬以許季烈為前<lb/>
統制于是解潛屯威勝軍劉韐屯遼州王以寧節制浙<lb/>
兵張灝為察訪使灝孝純之子也與府州折可求等皆<lb/>
屯汾州又范瓊率山東兵以及招到張仙劉浩等屯南<lb/>
北闗山間皆去太原府五程約以三道兵並進會于太<lb/>
原城下遣郭執中軍潛引兵先出南闗傅于坡上金人<lb/>
迎潛擊之軍大敗潛與數十騎走山間种師中亦敗走<lb/>
所部西畨兵間有一二回者郭執中折彦質與河東轉<lb/>
<pb n="KR2b0029_WYG_010-57a"/>
運使髙衛錢歸善遁至隆徳府張灝引兵攻文水縣拔<lb/>
之進軍數十里金人出騎大敗八月七日也灝與數騎<lb/>
走歸于重刼汾州金人兵回遼州劉韐引騎衆取間道<lb/>
欲歸河北路與金人游騎相遇懐州將領王彦隨劉韐<lb/>
軍戰死于山間是時尼瑪哈在雲中留金將尼楚赫大王<lb/>
在太原城下八月五日尼瑪哈至太原至九月五日城遂<lb/>
陷張孝純被擒俄釋之又以為雲中府路密刺殺副總<lb/>
管王稟盡殺勝捷軍三千餘人九月十九日朝廷召李<lb/>
<pb n="KR2b0029_WYG_010-57b"/>
綱回以折彦直為宣撫判官范世雄至龍徳州罷歸折<lb/>
彦直至懐州郭執中以宣教郎直秘閣為㕘謀富直宗<lb/>
以宣義郎秘書省正字為㕘議宣議郎王弗承恭郎為<lb/>
幹辦公事迪功郎張絳機宜走馬承授王褒往來河東<lb/>
屢言將帥過失召范瓊以寧歸祠俄而以寧罷范瓊赴<lb/>
闕鼎澧路兵三千人在澤州餘懐州朝廷盡罷李綱所<lb/>
遣置官屬以折彦直專主和議嘗棄太原故也又以解<lb/>
潛為㕘謀又罷之進彦質龍圖閣直學士宣撫副使彦<lb/>
<pb n="KR2b0029_WYG_010-58a"/>
質以郭浩為都統制許大倫副之十月八日金人陷汾<lb/>
州張戩死之十日以隆徳平陽為兩帥以懐州𨽻於隆<lb/>
徳以張有極為集英殿修撰隆徳府安撫使以髙衛為<lb/>
徽猷閣待制平陽府安撫使衛米至平陽而平陽已為<lb/>
契丹兵所破金人進據之矣又以郝愉為河東提舉常<lb/>
加兩路守臣並帶内安撫使十月懐州官因見彦質曰<lb/>
宣撫使兵馬乆在城裏困倦甚矣一兩日欲去西山下<lb/>
排隊少令意思舒豁次日遂與富直柔王弗張絳同行<lb/>
<pb n="KR2b0029_WYG_010-58b"/>
欲宿萬善鎮去州二十五日止太行山下中大夫右文<lb/>
殿修撰懐州安撫使霍安國差官應副彦質至山下逢<lb/>
李若水自大金奉使回屏人密語知敵已南向彦質大<lb/>
懼其夜還鎮遂挺身遁歸河陽留諸軍共二萬人在懐<lb/>
州續得省劄云不肯守盟約延遲造師將欲前來河北<lb/>
人民盡許渡河過南居舍林木皆焚燒務令虜無所得<lb/>
次日早懐州得彦質劄子令郭浩許大倫統押宣撫司<lb/>
兵馬來河陽令曹璋都統制鼎澧兵在懐州比及辰時<lb/>
<pb n="KR2b0029_WYG_010-59a"/>
浩大倫亦去次日敵至城外令懐州速降云今已取了<lb/>
晉絳太原且看太原猶自取了則懐州何勞攻也汝且<lb/>
與守臣説令將狀來時尼瑪哈已陷澤州知州髙世由通<lb/>
判吕民中降金傳譯云汝南宋上皇數年前遣人自海<lb/>
上與我大金結盟共滅契丹當時元約九州土地人民<lb/>
歸汝南宋子女玉帛歸我大金及至各自興兵汝南宋<lb/>
並不曾取得九州却是我大金取了燕山府為有以前<lb/>
盟約將士土地人民一齊交割與汝是我大有恩徳于<lb/>
<pb n="KR2b0029_WYG_010-59b"/>
汝南宋也既無以謝我遂將營平兩州與大金而營平<lb/>
兩州户口多在汝南宋界裏我為民父母為見有百姓<lb/>
父母妻子離散情實不忍移檄去汝南宋取兩州户口<lb/>
汝南宋都不發遣亦無回文不肯依約我便興兵是時<lb/>
却是我興兵來及至汴城下汝上皇便不坐却太子為<lb/>
主見兵勢懼見攻破遂差使人將三闗四鎮之地獻與<lb/>
我大金我信是實頭言語便引向行府至髙平縣見汝<lb/>
南宋差路樞密來我便回去更不侵掠是我又有大恩<lb/>
<pb n="KR2b0029_WYG_010-60a"/>
徳于汝南宋也却背盟約密諭三鎮堅守不付又召天<lb/>
下兵援太原今日所以興師師出不可謂之無名我本<lb/>
得一齊都要汝南宋土地又為大金皇帝聖㫖教且以<lb/>
見流黄河為界汝懐州合是我大金撫定去處合便歸<lb/>
降我守臣霍安國遣人再三説諭尼瑪哈以為不若與大<lb/>
宋皇帝商量三闗四鎮歸大金毎嵗更添嵗幣于事宜<lb/>
足可評薄尼瑪哈曰也得與我三闗四鎮毎嵗更與嵗幣<lb/>
一百萬來汝且恁地差人去南宋皇帝處説且留軍在<lb/>
<pb n="KR2b0029_WYG_010-60b"/>
懐州澤州之間等汝回已前發去者先鋒難為末一次<lb/>
見苐使却喚回持指揮教不得胡亂殺人使人曰其如<lb/>
禪馬國王右副元帥在河北不知此意若去攻打如何<lb/>
處置尼瑪哈曰容易容易待教説與遂申文與霍安國令<lb/>
申奏朝廷十八日無回報尼瑪哈大怒曰汝南宋恁地無<lb/>
信行從今日以後更有文字來我也不見汝且説與主<lb/>
州一任汝門忠孝出戰亦得守城亦得只我是不得住<lb/>
手攻打也時懐州有正兵千人鼎澧兵三千餘人河内<lb/>
<pb n="KR2b0029_WYG_010-61a"/>
修城破淮備將領武翊郎王英投濠而死尼瑪哈引懐州<lb/>
官立其前先引第一行知州通判鈐轄都監部隊鼎澧<lb/>
路部隊將共一作行次州官一行次監官一行次縣官<lb/>
一行尼瑪哈使番官傳令曰汝許多人是誰不肯降霍安<lb/>
國云安國是宋朝守臣是安國率衆不降又問第一行<lb/>
諸官曰只是知州不降是汝門多不降皆説某等與知<lb/>
州一般皆不肯降又引令與東北望大金拜霍安國曰<lb/>
安國是大宋之臣不曾得趙官家文字不敢拜尼瑪哈令<lb/>
<pb n="KR2b0029_WYG_010-61b"/>
引盡脱去衣服用索反縛又令髙尚書説與其他人曰<lb/>
汝門多是小官不干汝事亦不要汝降各赦罪仍將知<lb/>
州霍安國奉議郎通判林淵武功大夫濟州防禦使兵<lb/>
馬鈐轄張彭年武經郎都監趙士詝毅武郎都監張諶<lb/>
修武郎都監于潛保義郎統領鼎澧路兵馬沈敦秉義<lb/>
郎同統領張行中及南兵部隊將五人同時被害<lb/>
　<lb/>
　靖康要錄卷十<lb/>
</p>
<p>
</p>
  </div>
<div>
<head>靖康要録卷十一</head> <lb/>
    <p>
<pb n="KR2b0029_WYG_011-1a"/>
欽定四庫全書<lb/>
　靖康要録卷十一<lb/>
二年正月一日上朝見賀太上皇帝於延福宫文武百<lb/>
官僧道等詣南城賀二帥傳令謝之金帛所括數未足<lb/>
敵使數馳使譙責二尹于是遣何㮚見二帥商量元數<lb/>
今城中悉公私所有不及百一意指懇到尼瑪哈大怒<lb/>
訶詆之　敵遣使十一人入賀聖㫖差禮部侍郎譚世<lb/>
勣持國書至軍前不納<lb/>
<pb n="KR2b0029_WYG_011-1b"/>
二日金人趨迎康王甚急差中書舍人張徴行學士院<lb/>
草詔書敵再三易之而遣　開封尹徐秉哲言根括金<lb/>
銀少尹押到髙伸家女使劉梅夀等来稱髙伸兩次差<lb/>
人押金銀徃兄髙傑家收藏遂差人勾當勾當人劉均<lb/>
出頭髙伸與髙傑串執親来本府庭下縁髙傑係金吾<lb/>
衛大將軍髙伸係延康殿大學士日前受國厚恩不可<lb/>
數計今来倚恃官髙䕶勾當人不令出頭難以集事奉<lb/>
聖㫖髙伸髙傑輒主公庭有虧士體伸落職傑降充左<lb/>
<pb n="KR2b0029_WYG_011-2a"/>
衛率府率<lb/>
三日元帥皇弟康王次東平府<lb/>
六日敵退換金錢數車金人蕭慶就都堂聽講月令洪<lb/>
範自是御路輦置金銀出南薫門不可數計　侍御史<lb/>
胡舜陟奏臣聞傳曰羽翮不修不致千里闑内不理無<lb/>
以整外此言治逺自近始也今國破主辱宗社僅存必<lb/>
欲振已顚之緒成再造之邦臣願陛下治自近始而近<lb/>
者莫若宦官昔歐陽修著論切而當皆漢唐已騐之迹<lb/>
<pb n="KR2b0029_WYG_011-2b"/>
誠可為後世鑒戒惟我祖宗監漢唐之所以亡而防㣲<lb/>
杜漸其制尤備城狐社鼠不得肆其奸自崇寜以来祖<lb/>
宗之制隳廢殆盡而政事號令悉出閽寺因循積靡以<lb/>
成今日之禍臣請為陛下言其本末始蔡京當國圖為<lb/>
根深不㧞之計復萌移鼎不臣之心遂結宦官倚為肘<lb/>
腋假以峻秩付以事權于是羣小蝟毛而奮膺節鉞之<lb/>
重位師傅之崇者比比皆是童貫握兵柄於外以壞軍<lb/>
政梁師成執國政於内以壞朝政李彦掊克以害民楊<lb/>
<pb n="KR2b0029_WYG_011-3a"/>
戬營繕以傷財此則内侍之渠魁者其他營求聲色剏<lb/>
造㳺宴更新侈靡市花木禽獸以營惑人主之心術者<lb/>
如王仍張見道鄧文誥之徒不可悉舉賞罰生殺出自<lb/>
其口所喜則致之青雲所怒則擠之䧟宑差除舉措悉<lb/>
由中出宰相充位奉行文書至政和宣和間其勢尤盛<lb/>
各立門戸公受貨賂以販鬻官爵凡駔儈小流奴𨽻庸<lb/>
材皆引以為公卿侍從牧守使者故政和宣和所除宰<lb/>
執盡出其門當時大臣與梁師成書顯稱門生畧無慙<lb/>
<pb n="KR2b0029_WYG_011-3b"/>
愧士夫相習成風皆以附麗内侍為榮自大臣以至州<lb/>
縣小吏故皆汲汲貪狥財利以為致身之資禮義亷耻<lb/>
蕩然不復張矣是以今日人才極乏風俗極弊生靈極<lb/>
弱而外侮憑陵莫之能禦職此之由也陛下中和勤儉<lb/>
躬行敦樸苑囿宮室聲色狗馬無所嗜好此聖性卓然<lb/>
自有逺小人之資雖有仇士良數十軰豈能訓導後進<lb/>
以容悦聖心但陛下仁恕有餘而罪或縱釋隆寛廣問<lb/>
而言或聽從故使<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御尚循故態臣何以言之盖臣嘗<lb/>
<pb n="KR2b0029_WYG_011-4a"/>
論李彀奏狀至詳謂彀不可提舉京城所有其詞痛切<lb/>
不蒙施行臣又嘗論彀於京城所拘占店宅物業沮上<lb/>
皇罪已之詔乞賜廢斥不蒙施行又嘗論内侍領外局<lb/>
非祖宗之制乞行罷廢不蒙施行又嘗論譚稹招制義<lb/>
軍為患河東責降昭州極為輕典乞籍沒其資産田宅<lb/>
不蒙施行其餘臺諌臣僚論内侍者多矣亦不聞誅一<lb/>
有罪者臣所謂罪或縱釋者此也方都城圍閉諸將守<lb/>
禦賞以勸功豈宜輕舉今日集百官宣府劉延慶轉官<lb/>
<pb n="KR2b0029_WYG_011-4b"/>
明日集百官宣府劉延慶轉官延慶昔有丘山之罪今<lb/>
無尺寸之功不知何以得此恩數但延慶善結内侍人<lb/>
人喜為稱譽故旬日之間兩宣府制賞及罔功人心不<lb/>
服將士孰不解體劉光國恃有内援凶悖尤甚毆將作<lb/>
監丞江徴臣與臺屬論列其言不行劉昌國閭閈鬻卦<lb/>
之人耳遽命以官即通朝籍参謀守禦與士大夫同列<lb/>
内侍所薦也乘城者或遷秩或錫帶皆内侍所好者或<lb/>
責官或罷職皆内侍所惡者城上今日行某事明日罷<lb/>
<pb n="KR2b0029_WYG_011-5a"/>
之明日又行某事皆出於内侍建明其事無益有同兒<lb/>
戲人莫不笑之孫傳以樞臣總領守禦毎為掣肘不得<lb/>
約束他人為所凌轢固可知矣臺屬有告臣者曰城上<lb/>
見一中貴姓羅者厲聲謂士卒曰見他官員不得唱喏<lb/>
亦不得起身凶焰赫然摧壓士類豈不沮忠臣義士之<lb/>
氣乎又有一中貴人據敵樓設卧具甚華麗豈與士卒<lb/>
同甘苦者乎臣於治城子時見都人喧閙欲毆此輩遂<lb/>
嘗内奏乞不差内侍上城面奉從臣所奏已而城上内<lb/>
<pb n="KR2b0029_WYG_011-5b"/>
侍旁午皆因其所請而使之徃臣所謂言或聽信者皆<lb/>
此也大抵小人言無忠誠不可信其間又有稍知書者<lb/>
假書史以文奸言此尤為害且如唐恪聶昌天下皆以<lb/>
為小人陛下亦用之者恪昌能傅㑹内侍使之延譽耳<lb/>
故陛下用之不疑臣竊意陛下邅今變亂必自悔悟不<lb/>
眷顧此曹矣臣近蒙聖㫖徃開封府檢察受納金銀見<lb/>
陛下親筆付王時雍内侍某人受納此事既付有司何<lb/>
煩宸翰如此當此擾攘中又聞内侍有為王知章求差<lb/>
<pb n="KR2b0029_WYG_011-6a"/>
遣者是以知陛下眷顧此曹未衰也都城毎有變必先<lb/>
毆内侍人情所惡可知矣豈宜曲加恩意使生頭角陛<lb/>
下身居九重日見大臣而已臺諌數對論事則陛下見<lb/>
士大夫至少而金璫右貂終日羣侍左右萬一用其言<lb/>
於差除及號令政事為害不細臣願陛下所以處今内<lb/>
侍宜法唐太宗不任以事惟責以守禦掃除之職仍復<lb/>
祖宗法官至内殿崇班即轉出凡奏乞事件並申中書<lb/>
樞宻院不得専逹則今日致亂之源庶可消革而再造<lb/>
<pb n="KR2b0029_WYG_011-6b"/>
之邦庶㡬有成矣取進止　是日榜云奉御筆根括金<lb/>
銀以報大金全活生靈之恩切須盡力不可惜人情茍<lb/>
可以報金國者雖髪膚不惜只是要有者盡取即偏私<lb/>
勿錯認朕意乃善付徐秉哲又置厯於御史臺自宰執<lb/>
以下所納數目抄上<lb/>
七日先雨後雪天氣甚寒地氷如鏡行者不能立足先<lb/>
是正月一日金人同撫諭使賫詔至南京取金帛南京<lb/>
疑不與復遣使臣持奏入京覆審其故是日勅應天府<lb/>
<pb n="KR2b0029_WYG_011-7a"/>
官金銀疋帛當竭力應副一疋一兩不可存留可根括<lb/>
係官及官吏民庶之家盡數供納以謝恩徳由是南京<lb/>
與金人凡金百兩銀二萬五千兩絹一萬四千疋　是<lb/>
日有榜敘陳何㮚見二帥欲金帛廹切之語門下退回<lb/>
不堪金銀得㫖令戸部長貳别行鎔銷遣司馬朴李若<lb/>
水徃使理㑹金銀何㮚亦繼徃又榜以士庶納到十分<lb/>
未及所須之一仰開封府督責送納既存性命財物何<lb/>
惜仰御史臺覺察催促不得稽緩是晩大雪金人焚城<lb/>
<pb n="KR2b0029_WYG_011-7b"/>
南備城庫<lb/>
八日雪凍甚人馬不可行至晩乃濟何㮚李若水等徃<lb/>
来議金銀數目若水㣲言曰若陛下徃見二帥必可减<lb/>
九日李若水兼開封府尹金人索上元燈城内寺觀應<lb/>
副是晩金人遣使致書欲車駕再出議和加金主徽號<lb/>
敵遣髙尚書者持書来髙奏云陛下不必親出姑為書<lb/>
或遣親王大臣以行如何上意亦不欲出郊而何㮚獨<lb/>
以謂必須親出上信之㮚因歸都堂自草勅曰孫傅可<lb/>
<pb n="KR2b0029_WYG_011-8a"/>
太子少傅謝克家可太子賔客輔太子監國来日車駕<lb/>
出幸金軍時㮚自謂折衝有術對敵使歌曰細雨共斜<lb/>
風作輕寒左右及敵使皆笑之遂出手詔云今月初十<lb/>
日出城見兩元帥議加徽號事故兹詔示想宜知悉仍<lb/>
多出文榜曉諭何㮚請太僕少傅禮部太常官集議及<lb/>
取太僕金玉鞍轡等云或云是日有使来要駕託以回<lb/>
議金銀事而上之出以議徽號為辭是日上朝太上皇<lb/>
帝於延福宫太上皇后偕至置酒良欵然不及次日出<lb/>
<pb n="KR2b0029_WYG_011-8b"/>
郊之意<lb/>
十日黎明車駕由南薰門出侍從以下或不及知金人<lb/>
兵皆成列以迓同知樞宻院孫傅戸部尚書梅執禮守<lb/>
内敵人来取穿珠碾玉等工　差帶御器械王殊押金<lb/>
人所减禁衛七百三十四人入城　是晚御帶王孝竭<lb/>
自城外来傳聖㫖出城見兩元帥議加徽號事為諸國<lb/>
未集議事未畢来日入城各宜知悉帝再幸敵營中外<lb/>
莫不寒心敵館帝於青城齋宫之西廡曲室中三間是<lb/>
<pb n="KR2b0029_WYG_011-9a"/>
夜衾枕不宿戎服上牀而寢是日三省樞宻院同奉聖<lb/>
㫖自即位以来金人交戰不已朕累下哀痛之詔諒爾<lb/>
等共悉朕意今金人攻圍京城已及一季應援兵尚爾<lb/>
稽遲使吾社稷生靈坐以待盡比者金人已登京城按<lb/>
甲議和欲使朕與吾民肝腦塗地金人請求靡有不從<lb/>
毎念屈辱之極時事至此不獲已許帝姬和親立大河<lb/>
為界而金人實来斂兵欲質我太上皇帝又欲使朕南<lb/>
遷王室見今愈弱守京城終不退歸朕上禱皇天天未<lb/>
<pb n="KR2b0029_WYG_011-9b"/>
之震怒下告人民人未之懷憤思祖宗積累至此而欲<lb/>
盡乎朕之徳薄不能以保吾民乎朕思一身朝夕不能<lb/>
安痛切深思實無罪戾夫何使朕與吾民于此極也咨<lb/>
爾河北之民與其䧟於異方各宜自憤抱孝懷忠更相<lb/>
推立首領多與官資監司守土帥臣與爾推議結集北<lb/>
道州軍自以為號保守土疆使予中國不失於敵國天<lb/>
下平安朕與汝等分土共享之朕言及此痛若碎首故<lb/>
兹詔示宜體至懷是月二十日敦武郎符彬賫至大名<lb/>
<pb n="KR2b0029_WYG_011-10a"/>
府北道總管司有㫖符彬與閤門宣贊舍人以行　御<lb/>
批令王若冲邵成章衛䕶皇太子赴宣徳門議事仍日<lb/>
後傳令㫖衹應關禮部火急施行<lb/>
十一日上在青城敵減儀衛上留三百人郭仲荀統之<lb/>
除親王宰相執政學士院禮部太常寺官外餘令先歸<lb/>
以欲上彼徽號為言于是鄆王楷而下九人宰相何㮚<lb/>
執政馮澥曹輔翰林學士吴开莫儔直學士院孫覿禮<lb/>
部侍郎譚世勣太常寺少卿汪藻皆分居青城齋宫别<lb/>
<pb n="KR2b0029_WYG_011-10b"/>
室與上西廡相對朝夕起居而李若水司馬樸以奉使<lb/>
亦從若水留青城司馬樸留斡里雅布軍中上通謁二帥不<lb/>
見禮数迥異於前上不勝憂憤樞宻院榜正月十日御<lb/>
批大金只是理㑹金銀事具以實告二元帥為官軍未<lb/>
集来日議定必歸告諭軍民當各安靜都人知縁金帛<lb/>
又留聖駕争先輸納有福田院貧民納金二兩銀七十<lb/>
餘兩人心可知惟豪貴家不肯盡出差官吏大捜㕓里<lb/>
苛急人不能堪至有囚執婦女發掘房闈者内侍寺觀<lb/>
<pb n="KR2b0029_WYG_011-11a"/>
倡優旅邸根刷殆遍親王公主宅所有取上皇㫖悉數<lb/>
輸納有司景靈官内庭駕前噐具無一存者又令御史<lb/>
臺置籍自宰執以下具見納與未納數毎坊巷命里長<lb/>
鳩集仍許奴婢告以軍法從事斬數人梟首朱雀門以<lb/>
狥日輸金帛如市都人憂恐莫不垂泣敵撒城上皮籬<lb/>
巴調寺觀輸上元燈促金銀曉示甚急<lb/>
十二日開封尹榜仰在京士庶各懷爱君之心不問貴<lb/>
賤應有金銀表段之數火急盡數送納又榜奉御筆大<lb/>
<pb n="KR2b0029_WYG_011-11b"/>
金甚怪金帛㣲少雖再三懇告尚以京城繁廣數目豈<lb/>
止如此可諭權貴豪富戚里士庶凡有金帛之家體認<lb/>
朕意盡數供納以報大金再造之恩仰便宜從事須管<lb/>
日近了當<lb/>
十三日尚書省榜奉御筆累見大金髙尚書傳二元帥<lb/>
台令為金銀表縀數少且拘留在此俟見數足方可放<lb/>
還可依下項並仰據所有明批主歴限十五日以前送<lb/>
納如有吝惜隠匿却因搜檢告發覺便行軍令于是添<lb/>
<pb n="KR2b0029_WYG_011-12a"/>
差從官以下至郎曹二十四員再根括四壁東北壁吕<lb/>
好問程振李㑹熈西南壁陳知質邵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>安扶韋夀隆每<lb/>
壁復差官四員管勾東壁虞謩葉宗諤吴懋賈若思北<lb/>
壁郝思純張卿材胡寅趙晹西壁劉觀黄哲康執禮王<lb/>
朋約南壁劉嶠路廓丁彬師驥吳懋差接伴使人以楊<lb/>
邁代之又令御史臺管勾文武百官親王公主王時雍<lb/>
管僧道伎術官放出宫人開封府官戚里醫人百姓老<lb/>
娘諸行彭端管公吏曽經祇應倡優及兩軍祇應人小<lb/>
<pb n="KR2b0029_WYG_011-12b"/>
大園子曽在行幸局祇應人入内内侍省内侍楊戬賈<lb/>
蒙等下勾當使臣曹剛等大宗正同管宗室三衙管曽<lb/>
經曹遇輦官及兵級内東門司管妃嬪并龍德宫入内<lb/>
黄院子衛士幕士時有自軍前告首内侍藏金者數人<lb/>
率萬餘兩由是内侍悉令出金銀五千兩敵賞告人給<lb/>
其絹五十疋金三鋌又傳聖㫖今後士庶之家並不得<lb/>
以金銀為噐皿應新城門並不得將帶出入許人告依<lb/>
有私禁物法候開門遍行天下　是日午間王宗沔同<lb/>
<pb n="KR2b0029_WYG_011-13a"/>
藩使人門且語且泣都人驚疑紛紛相傳上在齋宮不<lb/>
食三日矣内外震擾不知所為一行人並散歸處處蕭<lb/>
索可傷有樞宻院編修官胡珵裁書上二元帥其畧言<lb/>
優禮我寡君則康王懷恩恤惠我都城則河北慕義凡<lb/>
千餘言太學生余覺民裁書引楚子圍鄭克之言曰其<lb/>
君能下人必能信用其民退三十里而許之平欲與諸<lb/>
生扣敵壁彈壓官恐生變固止之是日金帛之徃肩摩<lb/>
轂擊於道卿監省官以下於南薫門支割敵遣大酋皇<lb/>
<pb n="KR2b0029_WYG_011-13b"/>
族郎君領其事郎君者金主族兄凶悍無禮日布巨挺<lb/>
於前凌辱官吏大理少卿尉遲紹先司直王忠臣少違<lb/>
其指拽坐庭下使唾其口意未惬使披其頬數十以建<lb/>
茗腦麝等物遺之乃免一日倨坐譙門呼官吏俯伏於<lb/>
道左右傳郎君指揮實不暁一語第聞明日金帛未足<lb/>
便敲殺官吏重足事之且受辱人人求死無所號泣於<lb/>
次兾感動之彼益不顧自帝䝉塵以来雨雪不止物價<lb/>
踊貴米斗一千三百麥斗一千驢肉斤千五百嵗前羊<lb/>
<pb n="KR2b0029_WYG_011-14a"/>
肉斤四千猪肉斤三千至是不復有矣小民於池中取<lb/>
水藻五味芼之以賣城中猫犬㡬盡㳺手凍餒死者十<lb/>
五六遺胔所在枕籍　西京留守張有極表賀講和敵<lb/>
遣兵百人衛司馬温公墳<lb/>
十四日軍前試燈許都人登城以觀有五文昌者致書<lb/>
於都人責以為人臣子豈不上念君父速出金帛盡納<lb/>
於官歴數貴戚官吏士庶之罪　詔曰二帥約赴打毬<lb/>
㑹候晴即歸百官不復入局日至御路候駕父老以數<lb/>
<pb n="KR2b0029_WYG_011-14b"/>
十萬計各炷香羅拜南薫門裏至有然臂燒頂割心者<lb/>
自城破諸門皆為敵守雖金帛亦於門首交納細民各<lb/>
分井巷自相紏率雖釵釧銖兩以上並行助國以竿揭<lb/>
於通衢府前填委不容置足太學生徐揆汪若海等上<lb/>
書乞還聖駕不報妃后親王百官下及髙資大賈胥吏<lb/>
之屬於閭閈井肆迎僧道繼日夜以禱諸倉出糶米凡<lb/>
頓官米所在並官吏給賣然終不能及衆雪後即雨敵<lb/>
索燈二萬碗昔時景龍門以珠子為飾及駕前禁庭寺<lb/>
<pb n="KR2b0029_WYG_011-15a"/>
觀民間之竒巧者悉以與之<lb/>
十五日留守司榜催督根括金銀樞宻院榜傳聖㫖軍<lb/>
中供帳御膳炭火什物不闕迎待禮數優異宰執侍從<lb/>
次舍温潔只縁金銀表縀數少商量未定仰疾速催促<lb/>
務要數多不出一兩日决定駕囘保無他事㑹王宗沔<lb/>
入城有喜色人心稍舒尚書吏部榜行下御史臺告報<lb/>
文武百官詣南薫門徃大金軍前請車駕還内小使校<lb/>
尉亦徃是日籍梁師成家有㫖支百官俸雪復作<lb/>
<pb n="KR2b0029_WYG_011-15b"/>
十六日開封府牓聖㫖髙尚書傳元帥台令根括金銀<lb/>
盡絶訖具狀申當遣金人入城捜檢仰此意不可悮事<lb/>
是榜出都人益惶惑閭巷細民各設器仗欲以死决薄<lb/>
晩復收其榜民心稍安金人焚新宋門裏紳衛營<lb/>
十七日霧氣四塞不分人面<lb/>
十八日霧氣未散隂靄異常至三更大風雨㡬二尺開<lb/>
封府榜傳到聖㫖為天隂打毬未得所以車駕未回然<lb/>
人揣敵情不在金帛矣或疑敵徃河北南京皆失利故<lb/>
<pb n="KR2b0029_WYG_011-16a"/>
挟吾君以令之莫測其故　是日輦景靈宫供具納軍<lb/>
前退太祖皇帝殿什物回令張設如初<lb/>
十九日令權住納金銀開封府申根括到金十六萬兩<lb/>
銀二百萬兩聞二帥有喜色　是日開寺觀放人祈晴<lb/>
早晴夜復㣲雨時開封府以城中金銀盡具數結遂申<lb/>
軍前上極喜但未知敵意如何又云金凡十三萬八千<lb/>
兩銀六百萬兩表縀一百萬疋<lb/>
二十日雨至暮方止有唱率作閙者斬數十人以狥中<lb/>
<pb n="KR2b0029_WYG_011-16b"/>
使自駕前来以隂雨打毬之㑹未成尚須少留<lb/>
二十一日至二十三日皆以隂雨打毬未得回軍中鼓<lb/>
復作<lb/>
二十四日隂霧蔽日申時人皆云駕回至晩無耗入夜<lb/>
雪作令四壁置塲買銀以鉟銷秤盤折耗比元數少五<lb/>
十萬兩欲足之也先是令開封尹徐秉哲需索萬端必<lb/>
賜手詔諭之其一曰朕睡於土榻之上凡二十餘日矣<lb/>
不敢辭勞凡有所須卿等且竭應副發運使向子諲奏<lb/>
<pb n="KR2b0029_WYG_011-17a"/>
已得宣諭詔六路平安<lb/>
二十五日雪數尺死者甚衆取玉册車輅冠冕及女童<lb/>
六百人教坊樂工數百人<lb/>
二十六日傳宣細民雪寒不易仰孫傳多方措置存恤<lb/>
是日敵使祈晴於相國寺尚書省榜右僕射何宋傳到<lb/>
文字稱城中百姓凍餒皇帝聞之出涕不止降到暁諭<lb/>
詔書朕出郊見兩元帥議事未畢隂雪連日薪糧缺乏<lb/>
家家窮苦痛在朕心已令减價出賣柴米庶幾少濟仍<lb/>
<pb n="KR2b0029_WYG_011-17b"/>
不須羣聚候駕重有暴露朕負百姓出涕何言自上再<lb/>
出都人日日接駕自内前直抵南薫門不知數至有然<lb/>
火於臂自燒其指或望門而拜者風寒雨雪不减是日<lb/>
大雪終日泥淖沒膝人不聊生於是就相國寺定力院<lb/>
保勝院興國寺置四塲柴米人三升錢六十二文都人<lb/>
又各率錢起祝聖回鑾祈晴道塲晝夜不絶帝在敵營<lb/>
中凡數日竟不見二帥欲有所須脅帝傳㫖取之敵須<lb/>
南郊法駕大駕之屬五輅副輅鹵簿儀仗皇后以下車<lb/>
<pb n="KR2b0029_WYG_011-18a"/>
輅鹵簿儀仗皇太子諸王以下至百官車輅儀仗禮噐<lb/>
法物禮經禮圖太樂軒架樂舞樂圖舜文二琴教坊樂<lb/>
器樂書樂章祭器明堂布政閏月體式八寳九鼎元圭<lb/>
鎮圭大器渾天儀銅人刻漏古器祕閣三館書籍監本<lb/>
印板古聖賢圖像明堂辟雍圖皇城宫闕圖四京圖大<lb/>
宋北司并天下州府職貢令應宋人文集隂陽醫卜之<lb/>
書諸科毉二百七十人教坊樂工四百人金玉雜役諸<lb/>
工如消碾染刷織繡棊畫針線木漆帽帶皮鐵之類課<lb/>
<pb n="KR2b0029_WYG_011-18b"/>
命人卜祝司天䑓官六尚局搭材修内司廣備廣固諸<lb/>
軍曹司並許以家屬行又取内人街巷弟子女童及權<lb/>
貴戚里家細人指名要童貫蔡京家祇應凡千餘人選<lb/>
端麗者府尹悉捕諸倡於教坊中以俟採擇里巷為之<lb/>
一空上皇所出内人雖已嫁者亦徑取以徃告報下如<lb/>
鵝鴨趨湯火開封尹下捉事小火不捜捉免一人至出<lb/>
緡或願入小火之家充其婢妾者至府則皆蓬首垢面<lb/>
不食作羸病状覬得免而尹徐秉哲自置釵粉冠挿鮮<lb/>
<pb n="KR2b0029_WYG_011-19a"/>
花衣令膏沐粉黛盛飾畢滿車送軍中父母夫妻相抱<lb/>
持而哭觀者莫不歔欷隕涕此皆内侍鄧珪之謀也初<lb/>
珪為承宣使傳宣河北為敵所得降之用事敵中教令<lb/>
呼索至是又請珪家屬及官吏士人内侍僧道醫卜千<lb/>
餘人并珍寳雜物諸色藥材皆以萬數内帑百司所有<lb/>
至此殆盡凡人間有用之物公私儲蓄取之畢足如奉<lb/>
使及河外守臣親屬盡取以徃嘗須冠子一萬餘頂他<lb/>
皆稱是先差兵部尚書吕好問户部侍郎邵溥専一承<lb/>
<pb n="KR2b0029_WYG_011-19b"/>
受軍前取索文字正月内金帛見納比元數金百之一<lb/>
銀并表縀十之一二留守司申狀城中所有止如此如<lb/>
敢隠庇同受軍法後至二月五日奉㫖昨根括金帛應<lb/>
副大金已具了絶事狀却有取過軍前内官藍折醫官<lb/>
周道隆樂官孟子書等經元帥投狀稱有金銀在本家<lb/>
窖藏乞取前来遂至元帥怒决要再行根括鴻臚卿康<lb/>
執權少卿元當可寺丞鄧肅押道釋經板校書郎劉才<lb/>
邵傳宿國子監主簿葉將博士熊彦詩上官何等五人<lb/>
<pb n="KR2b0029_WYG_011-20a"/>
押監書印板并館中圖籍送納並留營中劉韐折彦質<lb/>
以下數人皆取以徃<lb/>
二十七日軍前取内侍五十人晩退三十六人回止要<lb/>
被上皇任用者又索象齒三千株犀角香藥傾盡府庫<lb/>
所有　新宋門至曹門火自旦至午金人降香赴大相<lb/>
國寺祈晴留守司榜今来兩國通和各敦信誓皇帝議<lb/>
事漸已了當旦夕車駕入城務要軍民着業安靜不得<lb/>
妄生事端先是太學生徐揆徃軍前説二帥請車駕還<lb/>
<pb n="KR2b0029_WYG_011-20b"/>
被留不遣繼衆學生列名欲詣軍前以門首阻遏不得<lb/>
前遂以書申留守司乞逓逹有御筆自軍前来云此事<lb/>
豈口舌所能下耶帝在齊宮二帥既不許見日遣蕭慶<lb/>
等需索城中物或排倉獻帝皆敵饌也帝未嘗視分賜<lb/>
羣臣夜擊柝環帝居或遣小校數人直入卧内廵覻<lb/>
前資政殿學士北壁守禦劉韐卒字仲偃建州崇安人<lb/>
元祐末第進士至崇寧間累從辟陕西經畧司轉運司<lb/>
屬官後從童貫為陕西提舉平貨司事專餉海外除直<lb/>
<pb n="KR2b0029_WYG_011-21a"/>
秘閣領轉運使事復行解鹽除祕閣修撰為制置使六<lb/>
路大舉劉法戰歿命韐權鄜延帥出竒兵以觧震武之<lb/>
圍後宻䟽請與戎和邉事遂息以徽猷閣待制提舉嵩<lb/>
山崇福宫宣和元年也繼除越州牧賊方臘起陷餘杭<lb/>
韐守禦有備賊不敢近以功拜還古殿直學四年詔入<lb/>
覲至國門有㫖徑詣河北河東宣撫司充參謀官頗嘗<lb/>
論列燕薊不可得狀請二人大即班師既而郭藥師以<lb/>
涿州来附朝廷促進兵韐執前議朝廷知其意異至眞<lb/>
<pb n="KR2b0029_WYG_011-21b"/>
定金人以燕歸於我韐乞宫祠詔赴闕㑹郭藥師入朝<lb/>
韐奏其反覆乞賜第厚廪以留之不報除顯謨閣直學<lb/>
士知建州改福州除延康殿學士言者論其過闕日私<lb/>
見執政臺省落職宫祠未㡬復職知荆南府改建州河<lb/>
北盗起以為眞定帥單騎入城招賊首奏以官餘縱歸<lb/>
田里一路遂平金人入侵抵城下知其有備留兵其旁<lb/>
長驅内向既而引兵圍城韐以强弩射之敵知其不可<lb/>
脅遂退敵之来也諸郡皆上門多至百餘日民坐困韐<lb/>
<pb n="KR2b0029_WYG_011-22a"/>
獨縱民樵汲啓開如平時父老感恩為置生祠靖康元<lb/>
年四月拜資政殿學士敵圍太原朝廷悉關陕兵付姚<lb/>
古种帥中徃援兩軍敗績上急於觧太原之圍拜韐為<lb/>
河北路制置使復拜宣撫副使韐至遼州招集种帥中<lb/>
潰兵得數千人調募河北僅得四萬人約解潜折可求<lb/>
俱進㑹潜未出關為敵所報諸屯皆潰而韐一軍獨全<lb/>
有詔令歸援河朔師至信徳而真定已陷拜為宣撫使<lb/>
命移軍洺州繼召入覲對便殿時敵已渡河矣除提舉<lb/>
<pb n="KR2b0029_WYG_011-22b"/>
京城四壁守禦又除都大提舉敵攻東壁以死守之旋<lb/>
報罷宰相以韐嘗極言不可輕戰降㫖謂韐沮國摇民<lb/>
落職降五官宫祠未㡬復命専領北壁守禦二十五日<lb/>
城䧟衆遁韐奔赴禁中以衛乗輿敵既偽和且索韐出<lb/>
敵雅知眞定之政時敵樞宻院使韓政年髙尼雅滿欲<lb/>
以韐代之韐辭曰偷生以事二姓有死不為也遂館於<lb/>
樞宻院屢欲用之終不肯受敵亦未之廹也上再出郊<lb/>
正月二十六日敵因遣韓政謂曰帝不復歸矣議立異<lb/>
<pb n="KR2b0029_WYG_011-23a"/>
姓欲以君為政代許以家屬行君宜受命尚何望乎韐<lb/>
偽謝覬少須之是夕自書家信於片紙曰金人不以予<lb/>
為有罪而以予為可用夫貞女不事二夫忠臣不事兩<lb/>
君况主憂臣辱主辱臣死以順為正者此妾婦之道也<lb/>
予所以有死也付指揮使陳灌劉玠使乗間入城歸報<lb/>
諸子因閤戸以衣絛自經而死敵帥大怒尸之於途曰<lb/>
是不從大國之命者乆之事稍緩灌等竊其尸瘞之蔬<lb/>
圃因逃入城中敵騎既去子子羽同灌等出城棺斂時<lb/>
<pb n="KR2b0029_WYG_011-23b"/>
㡬百日顔色如生觀者異焉卒年六十一今天子即位<lb/>
詔曰劉韐能死節不為敵用追復舊官職贈特進大學<lb/>
士<lb/>
二十八日樞宻院劄子送開封府禁止居民不得爐頭<lb/>
打造鉄噐竊恐引惹生事　軍前来選取蔡京王黼童<lb/>
貫家姫四十七人又取皇后冠御馬装具<lb/>
二十九日般出鄭太宅上皇所賜錢五十萬貫買金銀<lb/>
都城自閉後官糶米凡二十八場猪肉一斤二貫五百<lb/>
<pb n="KR2b0029_WYG_011-24a"/>
驢肉二千二百而人肉一斤八百五十　詔差董<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>權<lb/>
司業監起書籍又差兵士八千人運軍前所取諸物候<lb/>
般發盡絶車駕還内又来取内臣露臺倡諸局待詔手<lb/>
藝染織戸人等<lb/>
三十日般擎天禮儀仗大晟府等物盡赴軍前<lb/>
二月一日金人来取應修内司并東西八作司文思院<lb/>
後苑作工匠唱探營人教坊樂工取三十六州守臣家<lb/>
屬譚世勣同金人入城觀九鼎　皇太子令添置糶米<lb/>
<pb n="KR2b0029_WYG_011-24b"/>
埸濟民自駕出郊以後百物涌貴饑餓困乏剽掠死人<lb/>
割尸以啖<lb/>
二日壞司天臺渾儀輸軍前又圖明堂九鼎觀之不取<lb/>
止索三館文籍圖書國子監書板　金人来取絲綿凡<lb/>
數萬人送之軍前　前遣徃軍前官如席奎陳㬇滕茂<lb/>
寔輩皆来取家屬去聞已有用事者又取太清樓書皆<lb/>
黄帖牙籖載以太平車凡月餘皆遣監官交納於敵寨<lb/>
三日金人来取樂工醫人稍有名者皆不得脱　邵溥<lb/>
<pb n="KR2b0029_WYG_011-25a"/>
同金人入城觀合臺星象　取州縣職員數　是日樂<lb/>
工醫官等家屬出城敵取囊篋視之有金帛未輸者大<lb/>
怒復大索　是日御街盡建迎聖道塲<lb/>
四日金人有文字来以士民輙至城下問行期軍前出<lb/>
賣收捕毎名金萬兩令開封府出榜暁諭　般藏經道<lb/>
經等書板<lb/>
五日聞軍前已擊毬車駕有還期都人大悦因教坊人<lb/>
員孟子書周禮義内侍藍忻醫官周道隆等於軍前陳<lb/>
<pb n="KR2b0029_WYG_011-25b"/>
狀稱毎人各有窖埋金銀乞差人捜取二帥大怒即遣<lb/>
濟雅郎君来責云少尹稱已盡數發絶因何尚有藏匿<lb/>
遂差人賫鋤入城斸取内侍鄧珪及教坊諸工所窖金<lb/>
銀於是開封府復行根括立告者之賞三分之一三日<lb/>
陳首京城大恐至未時傳言駕囘接者不知㡬數萬皆<lb/>
不能行至晩云来日入城<lb/>
六日百司官吏部人盡徃南薫門接駕至未時敵人掘<lb/>
斷南薫門路自上出郊日遣御帶王孝竭入京撫諭都<lb/>
<pb n="KR2b0029_WYG_011-26a"/>
人逐日候駕雖風霜雨雪不憚是日孝竭不至人心大<lb/>
恐頃之有榜傳皇太子令㫖以皇帝出郊未回太上皇<lb/>
来日徃軍前懇告元帥乞駕早還至晩金人遣内翰吴<lb/>
开莫儔持廢帝偽書入城孫傳等數人讀之號絶欲死<lb/>
其文曰元帥府迄以宋主降表申奏今奉囘降聖㫖劄<lb/>
子先皇帝有大造於宋而宋人悖德故去年有問罪之<lb/>
舉乃因嗣子遣使軍前哀鳴祈請遂許自新既而不改<lb/>
前愆變盟渝速是致再討猶敢抗師洎官兵力擊京師<lb/>
<pb n="KR2b0029_WYG_011-26b"/>
摧破方申大罪之禮况追尋載書有違斯約子孫不紹<lb/>
社稷傾覆父子所盟其實如一今既伏罪宜從誓約宋<lb/>
之舊封頗亦廣袤既為我有理宜混一然所舉止在弔<lb/>
民本非貪土宜别擇賢人立為屏藩以王兹土其汴京<lb/>
人民許隨主遷居者右所降聖㫖在前今請前宋宰執<lb/>
文武百官洎京僚一面共請上皇并以下后妃兒女及<lb/>
諸親王公主之屬出京仍匀集在京僧道耆舊軍人百<lb/>
姓遵依聖㫖共議薦舉堪為人主者一人不限名位髙<lb/>
<pb n="KR2b0029_WYG_011-27a"/>
卑所貴道德隆茂有大勲業者舊表為衆所推服聞於<lb/>
治民者雖乏衆善有一於此亦合薦舉當依所奉聖㫖<lb/>
偹禮册命趙氏宗人不預此議宋之百司並戴新君其<lb/>
國侯得姓命隨册建號所都之地臨時共議天㑹五<lb/>
年二月右金吾衛大將軍右都監押右監軍押皇子右<lb/>
副元帥固倫尼伊拉齊貝勒左副元帥押安班　貝勒都<lb/>
元帥在闕又帶到皇帝御筆今月六日子元帥府拜受<lb/>
大金皇帝詔書以屢變盟誓别立異姓仍依宣㫖専俟<lb/>
<pb n="KR2b0029_WYG_011-27b"/>
上皇以下后妃諸王公主以次闔族出京俾令團聚自<lb/>
惟失信固當如此猶許舊地别立賢人其於萬姓為幸<lb/>
非細今因元帥府差人賫文字入議附此誠意幸為暁<lb/>
悉請上皇以下出京諸事並從元帥指揮方是長計是<lb/>
夜三更孫傳遣皇城司官王汝弼入延福宫奏請上皇<lb/>
帝次日出城　先是初五日之擊毬也自上青城齋宫<lb/>
乗馬至打毬㑹二帥令悉屏從衛止以何㮚馮澥曹輔<lb/>
郭仲荀從分庭設兩位上東面西鄉尼瑪哈西面東鄉<lb/>
<pb n="KR2b0029_WYG_011-28a"/>
執禮甚恭毎上語則起身側聴答畢復坐而斡里雅布綉衣<lb/>
打毬馳擊於階下酒七行畢上離席白欲入城尼<lb/>
者頗不懌既退斡里雅布送至行在殊有眷眷之意馬上忽<lb/>
番語莫能暁番人再譯似謂天命有歸者衆皆憫然上<lb/>
尤憂怛然見其禮數勤腆不以為意也遂復以歸意懇<lb/>
之乃云相國来日尚欲相見已而果有使来道相國語<lb/>
問所以歸之意答以安撫百姓及催促應赴軍前别無<lb/>
他意衆謂歸期决矣咸有喜色初赴宴也上聞羣臣不<lb/>
<pb n="KR2b0029_WYG_011-28b"/>
與悵然不怡何㮚聞馬上有天命之語始憂甚問吴开<lb/>
等曰䇿將安出至初六日拂旦使来召上趨駕扈從官<lb/>
猶整服而進謂果得還也才出門忽有撤黄屋者衆方<lb/>
驚愕洎至野外則已望北方設一香案隨駕官各於百<lb/>
歩外排立上獨前下馬望香案兩拜跪受金人讀詔訖<lb/>
再拜數人擁上馬乗而去繼宣詔引宰執從官跪聽衆<lb/>
皆叩頭哀請竟不從毎宰執一人監以二金兵侍從一<lb/>
人監以二燕兵各分散置諸寨中既夜乃以前詔書付<lb/>
<pb n="KR2b0029_WYG_011-29a"/>
呉开莫儔而入<lb/>
七日黎明孫傳遣王汝弼内侍李石周詣請太上皇帝<lb/>
出城者再少頃太上皇后亦至延福宫相率以行但未<lb/>
言軍前廢立已時太上皇帝太上皇后鄆王以下三千<lb/>
餘人諸王妃公主都尉等盡乘車由南薰門出至午燕<lb/>
王越王出百姓稍知其事于内前擁留開封尹問其故<lb/>
不答捕為首者一人斬之乃出初上皇遲疑未欲出徐<lb/>
秉哲以兵衛出南薰門已而出榜曰皇帝出郊日久未<lb/>
<pb n="KR2b0029_WYG_011-29b"/>
回太上皇親出懇告二帥仰各知悉初于敵中得偽書<lb/>
即集從官以下議于秘書省百官僧道耆老軍民中大<lb/>
夫同知樞密院事孫傳等狀今月六日亥時准元帥府<lb/>
公文一道備到大金皇帝聖㫖指揮傳等聞命震越義<lb/>
當即死然世被本朝徳澤至深至厚嗣君親政未及期<lb/>
年恭儉憂勤無所不至遽蒙廢絶實非臣子所敢聞知<lb/>
輒復忍死須臾冐陳悲痛激切之詞仰干台聴伏望垂<lb/>
天地再造之恩畢終始保全之賜傳等誓當捐軀碎首<lb/>
<pb n="KR2b0029_WYG_011-30a"/>
圖報萬分謹具畫一下項一太上皇以下不敢有違令<lb/>
㫖見今起發赴軍前同伸懇告之誠乞垂憐憫一嗣君<lb/>
自即位以来日修政德並無虧失惟是失信一事上累<lb/>
譴呵盖縁親政之初偶為謀臣所誤繼已重行竄責檢<lb/>
㑹上皇時昨違大遼信誓並保童貫李良嗣王黼等委<lb/>
起事端並行處斬了當以此顯見嗣君悔悟前失非有<lb/>
他心伏望台慈特賜矜察一嗣君自在東宫即有德譽<lb/>
著聞中外比既即位臣民歸仰今感戴保全恩德已厚<lb/>
<pb n="KR2b0029_WYG_011-30b"/>
若蒙終恵未加廢絶尚可以嵗修臣事之儀如抛降金<lb/>
銀表縀之數雖日下不能敷足將来下外路取索分嵗<lb/>
貢納實為大金永乆無窮之利若一旦廢棄遂同匹夫<lb/>
縱有報恩之心何由自効一伏詳来㫖令别選賢人以<lb/>
王兹土許汴京人民隨主遷居具見慈仁存恤備至不<lb/>
惟臣民愛戴罔有二心兼中外異姓實未有堪充選舉<lb/>
者若倉卒册立四方必不服從由此兵連禍結卒無休<lb/>
息之期恐非所以上副元帥愛惜生靈之本意一今日<lb/>
<pb n="KR2b0029_WYG_011-31a"/>
之事生之殺之予之奪之全在元帥雖大金皇帝詔書<lb/>
有廢立之意然將在軍君命有所不受則閫外之事元<lb/>
帥自可專行如前項所陳事理明白更望台慈特霽威<lb/>
怒終始保全一汴京城内兩經根括取索公私所有已<lb/>
為罄竭顯見將来難以立國乞候班師之後退守偏方<lb/>
以備藩屏如蒙大恩特許嗣君已廢復立所有稱呼號<lb/>
位一聽指揮右件如前謹具申呈皇子元帥國相元帥<lb/>
伏望特加矜憫早賜允從伏候台令天㑹五年二月日<lb/>
<pb n="KR2b0029_WYG_011-31b"/>
第二狀又傳等伏覩詔書宜擇賢人立為藩屏許令士<lb/>
庶共議以此見皇帝恩被生靈之意聖徳甚厚然傳等<lb/>
竊見國主自在東宫恭儉著聞若欲選擇賢人必無出<lb/>
其右者兼本國自太祖皇帝以来累世並無失徳惟太<lb/>
上皇聽信奸臣及國王年㓜新立為大臣所悮以至違<lb/>
盟失信上干國典敢望國相元帥皇子元帥察傳等前<lb/>
狀許其自新降號稱藩復主社稷容其遷避以責後効<lb/>
再念趙氏祖宗德澤在人未冺或未允從前懇亦望特<lb/>
<pb n="KR2b0029_WYG_011-32a"/>
賜哀閔許於國主子弟中擇一賢者立之或不欲立上<lb/>
皇諸子則乞於神宗皇帝二子中選擇建立使長得北<lb/>
面永為藩屏非惟不滅趙氏之祚亦使一國生靈蒙被<lb/>
恩徳永有依歸傳等不勝激切懇禱之至　是夜人情<lb/>
震恐不可言廵警逹旦不敢寐已而得敵帥批云樞宻<lb/>
等甚忠義於大金皇帝詔書有違自後日集百官衆庶<lb/>
赴南薫門號哭以告二帥恬然不恤宫嬪戚里及民間<lb/>
街里中捜下金帛不許帶徃南薫門交割衣服多者無<lb/>
<pb n="KR2b0029_WYG_011-32b"/>
人般運徃徃棄之悉為敵得壞合䑓天輪輸軍前取綾<lb/>
錦文繡文思染院官吏造明堂諸工鑄九鼎人吏以徃<lb/>
軍前再根括驢馬　是日兵部侍郎李若水卒初上之<lb/>
再出郊也意頗難之若水不知敵人之詐力勸上行保<lb/>
其無他洎出城留數日無還意若水見尼瑪哈詰之尼<lb/>
瑪哈曰所以留汝君者金銀未如數耳金銀朝足車駕<lb/>
暮還矣若水信之請手詔督金銀甚急以為未足則入<lb/>
城自趣之出見尼瑪哈曰城中金銀無遺矣尼瑪哈曰<lb/>
<pb n="KR2b0029_WYG_011-33a"/>
審無遺能以狀甘軍令之誅乎若水急於上歸遂以狀<lb/>
如約已而周道隆孟子書等請其家所窖金為行齎敵<lb/>
遣人取之而信尼瑪哈呼若水出其金示之曰汝言金<lb/>
盡此何物耶若水憤帝見廢知其必死即嫚罵尼瑪哈<lb/>
無信而貪敵怒驅出青城擊殺之别録在後<lb/>
八日孫傳等第三狀言准元帥府再遣翰林學士承㫖<lb/>
吳开前来指揮選立賢人事傳等竊以本國日前將相<lb/>
多是上皇時用事悞國之人自嗣君即位以来所任宰<lb/>
<pb n="KR2b0029_WYG_011-33b"/>
相亦繼以罷將帥率皆敗亡之餘其他臣僚碌碌無聞<lb/>
此元帥府之所備知豈敢蔽賢不以上聞若舉於草澤<lb/>
之間亦非聞望素著人心必不歸向孰肯推戴兼趙氏<lb/>
德澤在人至深至厚若别立他姓則城中立生變亂非<lb/>
所以稱皇帝及元帥愛惜生靈之意若是元帥府特選<lb/>
立趙氏一人不惟恩徳有歸城中以及外方即便安帖<lb/>
或天命改卜厯數有歸即非本國臣民所敢預議乞自<lb/>
元帥府推擇賢人永為藩屏傳等不勝痛切隕越惶懼<lb/>
<pb n="KR2b0029_WYG_011-34a"/>
之至元帥府劄子據樞宻等狀申已備悉竊謂朝廷所<lb/>
以滅宋者豈徒然哉以不守信誓不聽告命為罪之極<lb/>
也非天命改卜豈有陸梁如此之甚也皇上猶以寛度<lb/>
釋其罪負别立賢人而已真可謂伐罪弔民之大義矣<lb/>
今聖諭叮嚀而輙言及趙氏雖不忘舊其違命之罪亦<lb/>
已深矣此後不冝更復若此又狀申前日將相多是罪<lb/>
罷敗亡之餘其他臣僚類皆碌碌無聞若舉於草澤之<lb/>
間孰肯推戴者夫運數既有其衰亦必有繼興者若言<lb/>
<pb n="KR2b0029_WYG_011-34b"/>
敗亡之世必無可繼則三王之後迄至於今安有君臣<lb/>
之道人倫之叙何不詳道理之深也再請恭依已降聖<lb/>
㫖早舉堪為人主者一人當依已去劄子施行如或必<lb/>
欲元帥府推擇縁檢㑹在軍皆係北地漢兒若舉北人<lb/>
則與混一無異實違所奉聖意若欲推擇南人其見在<lb/>
軍前南宫亦樞宻等之所共知也未審果有可舉者否<lb/>
若果有則請其姓名見示亦與依應惟不許何㮚李若<lb/>
水預此議如或在京内外具難自舉仍諸官各敘名銜<lb/>
<pb n="KR2b0029_WYG_011-35a"/>
連署速具百官依元帥府所舉推戴狀申是日百官聚<lb/>
令㕔事既而入内至三更方出都人莫知其詳但益恐<lb/>
懼皆置兵刃自衛　是日燕王越王近上宗室曹張兩<lb/>
公主鴻臚少卿康執權元當可光禄少卿范寅㲄少府<lb/>
少監蘇餘慶軍噐少監徐天民將作少監馮時出赴軍<lb/>
前　是日御街毁拆道塲大金元帥榜東西朶樓别立<lb/>
賢人以王兹土都人慟哭<lb/>
九日孫傳等復集議再三為懇告之書付吳开莫儔以<lb/>
<pb n="KR2b0029_WYG_011-35b"/>
出然廹於威勢亦不敢堅執也傳等第四狀准元帥府<lb/>
劄云云右傳等竊詳國本趙氏祖宗徳澤深厚在人日<lb/>
乆累於前狀瀝懇控告今来渝盟失信既止是上皇與<lb/>
前主其子及支屬並不干與尚兾恩造再賜詳擇庶得<lb/>
中外帖然不至生事若不從懇請必欲選擇異姓自中<lb/>
及外委無其人兼實難於自舉伏乞元帥府選擇敢不<lb/>
一聽台令又第五狀傳等與百官具狀申大金元帥府<lb/>
外尚有不盡之意不敢自隠今更忍死泣血上干台聽<lb/>
<pb n="KR2b0029_WYG_011-36a"/>
伏以前主皇帝違犯盟約既已屈服屈服而舍之存亡<lb/>
繼絶惟在元帥不然則有監國皇太子自前主恭命出<lb/>
郊以来撫鎮軍民上下帖然或許就立以從人望若不<lb/>
容傳等伸臣子之情則望賜矜念趙氏祖宗並無失徳<lb/>
内外親賢皆可以擇主若必令擇異姓天下之人必不<lb/>
服從四方英雄必至雲擾生靈塗炭卒未得安傳自知<lb/>
此言罪在不赦然念有宋自祖宗以来徳澤在人於今<lb/>
九世雖匹夫匹婦未忍忘之又况傳世食君禄方主辱<lb/>
<pb n="KR2b0029_WYG_011-36b"/>
臣死之時上為祖宗下為生靈茍有可言敢不避死伏<lb/>
惟台慈特賜矜察　是日留守司榜率百官耆老於十<lb/>
日午時畢集南薫門同共懇告請車駕還<lb/>
十日孫傳率百官父老畢集南薫門號哭數刻具懇云<lb/>
云今在南薫門拜泣竢命不勝哀懇痛切之至元帥府<lb/>
劄子吳承㫖賫到文武百官樞宻等狀二道備已洞悉<lb/>
右契勘朝廷所以㓕者盖趙氏罪深也况㫖丁寜務在<lb/>
恤民今来堅執迷惑累有所請復立趙氏甚不應理若<lb/>
<pb n="KR2b0029_WYG_011-37a"/>
謂廢舊立新難復聽從趙氏太祖孰與推戴自立尚可<lb/>
况遵依聖詔擇賢共立孰謂不可兼早有文字惟貴道<lb/>
德不限名位髙卑本欲利民今諸僧道軍民耆老既乞<lb/>
行府選擇行府於在京官僚未諳可否但想在京自下<lb/>
為首勾管者必是可舉所以行府欲立本官請在京文<lb/>
武百寮軍民僧道耆老照㑹此意若所指在京為首官<lb/>
員可以共立早具本官名銜狀申如亦未可即依已去<lb/>
文字須得共薦一人限今月十一日狀申趙氏支屬即<lb/>
<pb n="KR2b0029_WYG_011-37b"/>
不得過今日與發遣出城如或此時不見薦舉及不發<lb/>
遣必當别有悔吝毋得有違又牒以善利門下人員輙<lb/>
受文狀嚴加懲戒訖慮京人猶以投狀為辭别敢推注<lb/>
令諸在京孫傳等依吳承㫖莫學士等責去文字日限<lb/>
施行　是日百官軍民於南薫門泣告乞存立趙氏不<lb/>
得逹至午後復吳开入門曰此事不可也开哭衆愈哭<lb/>
是日第六狀某等已累具狀乞元帥府推慈軫恤趙氏<lb/>
存全社稷許國嗣主歸國降號稱藩永事大國或立監<lb/>
<pb n="KR2b0029_WYG_011-38a"/>
國嗣子以從人望或選立趙氏近屬使本國生靈有主<lb/>
中外安帖以全大國弔民之義某等今在南薫門拜泣<lb/>
俟命既而开儔等云尼瑪哈大怒明日二事不了便舉<lb/>
兵入孫傳語衆曰上䝉塵托孤子傳豈忍自脱分付與<lb/>
人請從皇太子徃死生以之衆偉其言是日取皇后皇<lb/>
太子甚急先是太上皇出孫傳懇告且留皇后皇太子<lb/>
以主國事至是復来取开儔㑹百官侍從宿於禁中乞<lb/>
致仕者四十餘人<lb/>
<pb n="KR2b0029_WYG_011-38b"/>
十一日午後皇后太子出門車凡五兩百官軍民奔隨<lb/>
號泣拜於州橋之南攀轅號慟徃徃隕絶於地至南薫<lb/>
門太學諸生擁拜車前哭聲震天車中有一人大哭擗<lb/>
踊於上其他徃徃皆氣塞泪盡無能哭者時薄暮將近<lb/>
門猶聞車中呼云百姓救我百姓救我敵守在門下者<lb/>
廹行不得已出初大金詔至留寺同勾集侍從宻問又<lb/>
令並不令人知懼因而生變但日率軍民迎駕哭於南<lb/>
薫門下者數十萬人至是已發兩宫不免揚示及遣范<lb/>
<pb n="KR2b0029_WYG_011-39a"/>
瓊等説諭皆飲恨垂泣莫知所言孫傳隨太子至南薫<lb/>
門欲出范瓊以死拒之范瓊先以危言讋衛士然後益<lb/>
兵擁皇太子都人憤疾宗室近屬收取幾盡徐秉哲嘗<lb/>
諭捉事輩曰失一人則罪在秉哲矣於是復召百官㑹<lb/>
議相視乆之計無所出衆曰今日當勉強應命不然一<lb/>
城生靈屠戮于趙氏何益既無善䇿不若舉在軍前者<lb/>
一人張邦昌舊在宰相姑舉之以塞命想二帥必有所<lb/>
屬議遂促开儔復以議状徃云准元師府牒限十一日<lb/>
<pb n="KR2b0029_WYG_011-39b"/>
須得共薦一人者契勘自古受命之主必上膺圖籙下<lb/>
有勲徳在民或擁戴近臣或英豪特起有大材畧因而<lb/>
霸有天下方為人所樂推今来本國臣寮如孫傳等召<lb/>
自外方被用日淺率皆駑下迷悞趙氏以至亡國人皆<lb/>
懷怨方且俯伏謹俟大誅若付之土地俾備藩屏必為<lb/>
百姓忿疾立至變亂上負選用之意今来元帥之令備<lb/>
到詔㫖嚴切舉國皇皇非敢違拒實以在内官寮委無<lb/>
其人伏望元帥台慈體念乞於軍前選命張邦昌以治<lb/>
<pb n="KR2b0029_WYG_011-40a"/>
國事如軍前别有道徳隆茂為天命之所歸者乞賜選<lb/>
擇則本國臣民敢不推戴其日早於宣徳樓曉示録白<lb/>
金人文字從官往往致仕莫能供具乃取班簿見在京<lb/>
官員名銜以報是日孫傳張叔夜不簽書唐恪書訖仰<lb/>
藥而死<lb/>
十二日取六部人吏並孫傳張叔夜出軍前　吴开莫<lb/>
儔自軍前入城議事百官父老復號泣懇祈於南薫門<lb/>
晚开傳以軍前文字来指揮請疾早勾集官吏軍民若<lb/>
<pb n="KR2b0029_WYG_011-40b"/>
並舉張邦昌者帥便連署各於本銜親書其名皆後名<lb/>
下押字仍於年月紙縫用在上官印限不過此月十三<lb/>
日申上便與册立入京如别有異見别具狀申只不許<lb/>
引惹趙氏若别舉賢人者亦許不阻敢有逗留不赴議<lb/>
所者當按軍令是夜三鼓御史臺告報百官不限大小<lb/>
使臣致仕在京宫觀僧道耆老軍班限十三日絶早並<lb/>
赴宣德門集議狀申伏奉元帥府依軍法<lb/>
十三日百官集議狀申伏奉元帥府台令應在京内官<lb/>
<pb n="KR2b0029_WYG_011-41a"/>
員各於本員親書其名者伏念孫傳等累具丹誠乞立<lb/>
趙氏伏奉嚴令終未允從重念二聖既䝉大恩許令圓<lb/>
聚滿城生靈皆可全活孫傳等痛切惶懼不敢稽違今<lb/>
用元狀連粘在前各謹書名銜繳納伏望更賜詳酌是<lb/>
日以申狀曉示凡金人詔及孫傳等狀皆垂於宣徳門<lb/>
外是日皆赴秘書省士庶赴東朶樓軍民赴大晟府僧<lb/>
道赴西朶樓集議推戴張邦昌事内樞宻孫傳張叔夜<lb/>
中丞秦檜堅願盡心趙氏不肯事張邦昌皆為軍前并<lb/>
<pb n="KR2b0029_WYG_011-41b"/>
其家屬取去以吏部尚書梅執禮行留守事初百官集<lb/>
秘書省莫知議何事凌晨有賣朝報者并所在各有大<lb/>
榜掲於通衢云金人許推擇趙氏賢者其實奸偽之徒<lb/>
假此以紿百官使畢集也縁是百官各趨赴既集即秘<lb/>
書省門外環以兵乃令速薦舉張邦昌間有預知其議<lb/>
不赴議所者孫傳又令范瓊以薦舉邦昌事説諭軍民<lb/>
等於内前而軍民耆老僧道四顧無言不過唯唯而退<lb/>
獨太學諸生對以集等所見殆不其然瓊恐軍民視效<lb/>
<pb n="KR2b0029_WYG_011-42a"/>
乃髙聲折對者曰當今為忠不可盡可為孝遂令諸生<lb/>
歸國學辭以當詣學前相見時孫傳張叔夜已出獨時<lb/>
雍主其事晩百官饑但見出白紙數十幅令書職位姓<lb/>
名而退秘其狀詞不以示衆薄暮开儔繳狀以出　金<lb/>
人悉取索宗室近屬出軍前取學官十人明經學生三<lb/>
十人<lb/>
十四日金人来取内侍司天臺僧道秀才少府監官吏<lb/>
及冠子帽子裁縫染作木工鐡工銀作隂陽伎術影戱<lb/>
<pb n="KR2b0029_WYG_011-42b"/>
傀儡小唱等并其家屬什物自此直至二十日方絶悲<lb/>
哀之狀不可言　是日髙尚書請王時雍議事於善利<lb/>
門夜三鼓开儔賫到軍前牒己申册立張邦昌為皇帝<lb/>
訖謀取册寳及一行册命禮數又有指揮再要金銀采<lb/>
縀數足乃止聞善利門議盖為此也上有親批為軍前<lb/>
取物皆即供去金人来取鄭紳家屬司業董逌勸諭願<lb/>
徃北方為師者給馬一匹錢二十萬即曰投狀者滿三<lb/>
十人<lb/>
<pb n="KR2b0029_WYG_011-43a"/>
吏部侍郎李若水初名李若冰始金人至京師朝廷割<lb/>
太原中山河間三鎮以和二月賊衆北歸尼瑪哈慮河<lb/>
東之師襲其後留攻太原是夏求出使者大臣以若水<lb/>
應詔入對上竒之遂扺河東與尼瑪哈力言講和之利<lb/>
敵許之因遣王汭與偕来是時太原失守敵騎已南十<lb/>
一月尼瑪哈至營於青城齋宫斡里雅布營於劉家寺兩軍<lb/>
并力長圍遂合上數遣若水出使見尼瑪哈且求成敵<lb/>
偽許之及城陷若水縋城出見敵稍以爽約責之敵既<lb/>
<pb n="KR2b0029_WYG_011-43b"/>
斂兵不下上出幸敵寨若水扈蹕既還堅定和議以若<lb/>
水為吏部侍郎及駕再幸軍前復從行敵督所括馬及<lb/>
金帛婦女伎藝益急回鑾稍稽中外危恐二月六日果<lb/>
行廢立是時若水侍上側極力爭之且責之曰爾許我<lb/>
和屢矣天子為生靈屈至尊親来計議既以詭詐苛留<lb/>
又輙敢悖逆如此何也若水知意已定因抱上大慟且<lb/>
罵曰爾曹狗彘之不若也逺陋之人敢廢中國聖明天<lb/>
子乎吾當以死爭之茍不從吾言則神人共怒爾亦安<lb/>
<pb n="KR2b0029_WYG_011-44a"/>
能長乆俱為萬段矣敵人大怒因使之拽去以馬箠鞭<lb/>
其口面流血反縳之置空舍中三日不與食若水罵不<lb/>
絶口已而遣其貴臣髙慶裔来以好語喻曰公忠孝人<lb/>
也大金將寵用公不患不富貴何不少屈徒死何益也<lb/>
若水曰爾曹豈知臣子有忠義之節乎我大宋忠臣也<lb/>
聖主被辱恨不手殺汝輩以謝吾君而乃以富貴誘我<lb/>
我有死而已因極罵之敵知不可回也遂斃之棄於道<lb/>
周有憐之者因宻瘞之其給使親見本末因逃歸城中<lb/>
<pb n="KR2b0029_WYG_011-44b"/>
具言之且知所瘞之所四月十二日敵騎去其父與諸<lb/>
弟出城得其尸已六浹旬而不壊如生焉五月今上登<lb/>
極於南京遂贈觀文殿學士官其子若弟凡七人　知<lb/>
樞宻院事太子少傅留守孫傳字伯野上即位傳累遷<lb/>
刑部尚書擢同知樞宻院事靖康元年冬金人兩軍㑹<lb/>
城下樞宻聶昌出使敵中以傳遷知院事方敵之攻也<lb/>
傳親當矢口閲日未嘗少休城既不守上將幸敵寨命<lb/>
傳居守十一月二十七日夜上以御寳付之傳用縑為囊<lb/>
<pb n="KR2b0029_WYG_011-45a"/>
繫之肘間親加撫循迨上歸城中帖然明年正月上再<lb/>
出又申前命且使兼太子太傅以保䕶東宫乘輿果不<lb/>
歸傳屢上書極陳利病鐫諭二帥請大駕還不報二月<lb/>
六日金臣吳开莫儔自敵中携廢立檄書来中外震駭<lb/>
傅大慟乆之曰吾惟知吾君仁聖可帝中國茍立異姓<lb/>
吾當死之又數請再立上明日敵大闢南薫門鐡騎極<lb/>
望闖門而陳且索太皇帝后諸王妃公主傳獨留中宫<lb/>
太子不遣宻謀欲以黄金五千兩使人匿太子於民間<lb/>
<pb n="KR2b0029_WYG_011-45b"/>
别以狀類太子貌并宦者二人擊殺之並死囚數人以<lb/>
其有首同死児并宦者尸送敵中告以宦者竊太子欲<lb/>
投軍前都人爭之擊殺宦者誤傷太子因以兵討斬其<lb/>
為亂者茍尚不已欲以一死當之自初七日至十二日<lb/>
無肯當之者傳撫膺大慟曰不謂中國無一男子吾太<lb/>
子太傅義當與太子同死生今主辱臣死之時敵人雖<lb/>
不索吾當從太子行求見二帥以義責之以祈萬一然<lb/>
後就死時方在皇城司伺同太子出其子因来省傳叱<lb/>
<pb n="KR2b0029_WYG_011-46a"/>
之曰使若勿来而竟来耶吾分死國矣雖汝曹百軰来<lb/>
吾心不可移也叱使速去勿亂人意其子亦曰大人以<lb/>
身狥國某何言哉願大人力保太子遂以留守事付吏<lb/>
部尚書王時雍有頃皇后太子出南薫門求出見二人<lb/>
守門其人曰軍中唯欲得皇后太子留守何為出耶傳<lb/>
曰主上出辱太子復出我宋之大臣且太子傅也上既<lb/>
不回當以死從太子幸為速白元帥其人許為禀之是<lb/>
夜留門下不動黎明敵人開門以尼瑪哈命召之出自<lb/>
<pb n="KR2b0029_WYG_011-46b"/>
是後死生不可得而知也　簽書樞宻院事張叔夜靖<lb/>
康元年冬守鄧州時金人再舉陷太原眞定始詔天下<lb/>
帥守各以兵入赴國難十一月敵至近畿諸道之師未<lb/>
有至者叔夜首以官軍及民兵萬六千人至都城列營<lb/>
於戴樓門外金人稍以兵薄城叔夜屢擊敗之上為親<lb/>
幸南城登譙樓慰諭且除為簽書樞宻院自城上以毬<lb/>
文金帶賜之敵大集乃移師入門京師失守上再出郊<lb/>
敵使吴开莫儔連日入趣立異王王時雍以下㑹議秘<lb/>
<pb n="KR2b0029_WYG_011-47a"/>
書皆請立張邦昌叔夜獨抗䟽力言不宜廢趙氏有告<lb/>
以恐貽金人怒者叔夜不聽既而敵人索赴軍前遂留<lb/>
不遣太學生徐揆者上再出郊被留不歸城中震擾計<lb/>
無所出揆具書極陳以為元帥欲計之善莫若親宋則<lb/>
大金獲無窮之利茍吾君不歸中原自此必亂則豪傑<lb/>
必出豪傑既出豈大金之利哉委曲千餘言祈必歸吾<lb/>
君而後已䄂書至南薫門守門人逹於尼雅滿翌日敵<lb/>
使人召揆出遂留之<lb/>
<pb n="KR2b0029_WYG_011-47b"/>
十五日王時雍集百官作推戴表軍器少監王紹草之<lb/>
是日御史中丞秦檜乞立趙氏敵怒追詣軍前　開封<lb/>
府榜益催金銀人不聊生悲戚愁歎皆欲自盡又集從<lb/>
官議各分定貴戚家復行根括如鄭紳張衮内侍之類<lb/>
皆平生貪黷之人前日不無藏匿者既到敵廷遂自言<lb/>
所有敵人復索至於再三敵取宗室宫内人僧道各四<lb/>
百人在京粟麥數萬牛騾車仗千乘先是敵取宗室雖<lb/>
踈逺者不免其間亦有藏匿但龍徳寕徳蕃衍六宫為<lb/>
<pb n="KR2b0029_WYG_011-48a"/>
之一空聞已有指揮初六日在城外官並隨舊君城内<lb/>
官並事新主开儔又傳到金國書請在京官員應有司<lb/>
事務依舊管勾并面奉元帥台令軍前所須並令在京<lb/>
官員早與應副不得託疾在假<lb/>
十六日戸部郎官李知㡬在南薫門交納銀帛見敵中<lb/>
劉常侍云兵已不下城但立新君後限三日逼遷都居<lb/>
民盡出意在捜取積聚蕩毁城池而去其説初甚峻今<lb/>
方有商議矣都人惶恐遂少解又催寳册狀及儀物諸<lb/>
<pb n="KR2b0029_WYG_011-48b"/>
人家屬甚急　是日戸部散軍衣軍前大怒以為擅支<lb/>
報以有司年例乃止　上有批字取應用物末云且煩<lb/>
應副仍書名押字見者掩泣又上皇来取大小塊玉并<lb/>
後宮才人去<lb/>
十七日取何㮚髙俅并隨上出在軍前人家屬令内中<lb/>
庫藏金帛悉送軍前已取宗正玉牒又要二卿并粳米<lb/>
二百石供上皇已下御膳差官抄劄龍徳寕徳宫金約<lb/>
二十餘萬兩鄭紳家銀五千八百兩二帝既出兵民潜<lb/>
<pb n="KR2b0029_WYG_011-49a"/>
入宫禁及龍德宫盗物而上皇之服御滿市<lb/>
十八日元隨肅王張太宰路樞宻三節官吏入門傳聞<lb/>
康王領兵在鄆州分屯聞徳以和議不進軍前以前日<lb/>
擅支軍衣盡取府庫絹四百餘萬又要車牛千兩開封<lb/>
府又榜催促金銀三日交納盡絶如更遲延致軍前勘<lb/>
問必定捜掘與鄰保一行軍法　取景陽鐘并簴宫嬪<lb/>
并皇族盡出郊<lb/>
十九日軍使来令王徐二尹梅戸書王戸侍等跪聴令<lb/>
<pb n="KR2b0029_WYG_011-49b"/>
云李若水初言銀可滿三百萬錠何為不遂坊巷今等<lb/>
第均科三日不足留守以下依法施行諸人大恐<lb/>
二十日有張邦昌使臣入門云去年十二月二十日自<lb/>
燕山府南来今年正月十五日到軍前燕山府至京更<lb/>
無居人皆金人寨京城外悉金人寨圍之　御筆賜徐<lb/>
秉哲朕之宗廟二百年矣為閹宦奸臣敗壊朕父子兄<lb/>
弟枝葉致無所歸仰徐秉哲多出文榜曉諭軍民善事<lb/>
新主指揮左藏庫支錢一千貫買針線𤓰虀来并取衣<lb/>
<pb n="KR2b0029_WYG_011-50a"/>
物皁角　敵使人徑入内廷捜取珍寳噐皿等自五代<lb/>
祖宗以来所畜并收江南浙蜀所有上皇二十餘年所<lb/>
積珠玉一旦取去牛車擔負襁屬不絶國人嗟忿不忍<lb/>
正視招聘太學秀才六經各五人以為北方師資國子<lb/>
監給錢三百千狂率之士應者紛然　取孫傳耿南仲<lb/>
延禧家屬　敵使督金帛者旁午四壁以從官臺官各<lb/>
一人提舉催促府中差官巡門提轄四壁又添官十員<lb/>
指置收買仍令諸倉以米豆换易軍前所須雖至太常<lb/>
<pb n="KR2b0029_WYG_011-50b"/>
祭器亦般取去<lb/>
二十一日益催金帛并取牛車及打角匠留守王時雍<lb/>
寄㑹侍從職事官皇城司議遷都初立四議荆南維掦<lb/>
襄陽金陵李知幾乃再叩劉常侍以逼遷之意云此事<lb/>
初實惡今既立主聽從其便議遷乃好意無可疑者翌<lb/>
日聞議遷回説已定金陵<lb/>
二十二日軍前指揮集議勸進趙良翰自軍前来云路<lb/>
允廸初至金人前賀語以立新主事且以太宰目之兾<lb/>
<pb n="KR2b0029_WYG_011-51a"/>
其樂從路叩頭祈請不已二帥大怒遽命監留追其人<lb/>
從等回<lb/>
二十三日申時白虹二自東北向西南貫日或云四更<lb/>
初白氣如虹自南至北貫穿須㬰西南至東北天明而<lb/>
隠金人焚封丘陳橋等門令拜表請張邦昌三日内再<lb/>
納金七萬五千八百餘兩銀一百一十四萬五千餘兩<lb/>
表縀四萬八千四百疋又遣使督提舉官以金帛遲延<lb/>
堅欲勒赴軍前嘗曰京城總七百萬除髙力下戸寜不<lb/>
<pb n="KR2b0029_WYG_011-51b"/>
出金銀一鋌耶明日敵使来勒留守大尹提舉官供狀<lb/>
銀五日納足元數戸部支米十萬石置場博易至是市<lb/>
中倉米石不下二十千麫一升五百騾肉斤三千菠菜<lb/>
斤六百他物稱是棄赤子於地無數餓莩所在如積自<lb/>
帝蒙塵以来京城無君四十餘日無監國三省者半月<lb/>
家家毁器皿屋室充薪日辦糠籺及敝衣恐隨主遷徙<lb/>
或謂當如真定太原限日出門盖敵初破眞定放人出<lb/>
逺縱兵殺之敵人般運器物自陽武九十里黄河内入<lb/>
<pb n="KR2b0029_WYG_011-52a"/>
北青州徑趨大金二帥姫侍各數百皆秀曼光麗紫幘<lb/>
青袍金束帶為飾他將亦不下千百人壁玉珍寳山積<lb/>
求取無厭内侍權貴向鬻爵納賂者盡歸於敵矣　是<lb/>
日元帥康王次濟州<lb/>
二十四日皇帝令王宗沔持詔賜大戸云某之宗廟公<lb/>
等所悮勉事新主勿思舊君内中小庫金銀盡般来以<lb/>
為渡河之費　敵使来督金銀李知幾見劉常侍云昨<lb/>
縁根括不盡三軍決欲入城前三日隂晦乃止議此事<lb/>
<pb n="KR2b0029_WYG_011-52b"/>
而國相太子確然不允事止還晴亦城中之禍然無以<lb/>
為慰恐須作一場惡公事當且應副之也<lb/>
二十五日大風埃不可行敵使趙少監軍指揮請八人提舉<lb/>
官赴南薰門受約束人皆重其行相謂曰吾儕倘出門必<lb/>
留營不返矣或曰受朝廷文字催促纔三日今三日而所納<lb/>
之數比前一月反倍之復何罪可留正猶豫間敵又遣<lb/>
蕭將軍促之不得已遂行既至門監軍濟稚郎君者路<lb/>
坐呵責不容辯戸部尚書梅執禮戸部侍郎陳知質刑<lb/>
<pb n="KR2b0029_WYG_011-53a"/>
部侍郎程震給事中安扶皆擊死仍斬之棄其尸於門<lb/>
不令其家以金銀贖侍御史胡舜陟殿中侍御史姚舜<lb/>
明王候各杖百幾死乃下令曰根括官已正典刑金錢<lb/>
或尚未足當縱兵自索既而宦者復語二帥曰試許士<lb/>
庶以金銀换米麥當有出者已而果然遂督廹益急城<lb/>
中驚駭不知所為留守司差官百員分定街巷不問貧<lb/>
富徧加根檢下至貧民一分一錢之㣲亦取前兩府尚<lb/>
書大尹各金二十兩銀五百兩表縀三十疋下至寄居<lb/>
<pb n="KR2b0029_WYG_011-53b"/>
致仕選人校尉各以差輒輸納科配官絡繹㕓市既定<lb/>
數目日下輸納稍有違限發遣家屬赴軍前至此人不<lb/>
聊生矣敵人令稱科配不得用根括二字内臣恨取去<lb/>
王枝等怨所遣官吏既至敵壁乃紿言城中金帛取未<lb/>
及一二分官吏隠蔽不肯用心敵必欲元數督責日急<lb/>
戸部置場收買金每兩三十千銀二千七百又以象玉<lb/>
珠犀腦麝沈檀之屬准折金帛之數<lb/>
二十六日開封府申軍前乞取四尸許之<lb/>
<pb n="KR2b0029_WYG_011-54a"/>
二十七日都人盡赴開封府認納金銀分四壁受納府<lb/>
并不給又盡要城中草是日百官復㑹議<lb/>
二十八日保康門裏火㳂燒延寜宫頃刻而盡時元祐<lb/>
皇后居宫中急就天漢橋南遇仙店門垂簾幕以避移<lb/>
居觀音院回私第是夜白氣貫斗大風寒<lb/>
二十九日敵偽傳皇子立以張邦昌監國蕭慶知樞宻<lb/>
院孫傳太宰吴开左丞莫儔右丞都人大悦　敵遣使<lb/>
人普净寺取朱勔家書盡取油衣庫什物發太醫局并<lb/>
<pb n="KR2b0029_WYG_011-54b"/>
生藥玳瑁等送軍前<lb/>
三十日放内侍三人入城敵使趙少監郭藥師来以珍<lb/>
寳賂之大悦提舉官既被害復以四人少尹主其事懇<lb/>
以犀象珠玉充折是日开儔来報張邦昌且先入城以<lb/>
觀人情仍令开儔語城内人萬一有踈虞即一城為墟<lb/>
更不他釋矣於是治尚書令㕔及西府以待之<lb/>
　<lb/>
　靖康要録卷十一<lb/>
</p>
<p>
</p>
  </div>
<div>
<head>靖康要録卷十二</head> <lb/>
    <p>
<pb n="KR2b0029_WYG_012-1a"/>
欽定四庫全書<lb/>
　靖康要録卷十二<lb/>
三月一日御史䑓報百官詣南薫門迎張太宰以申時<lb/>
入城百官班迎對拜於道城外以鐵騎裹送及門而返<lb/>
交割與范瓊不管别有疎虞即入憩于幕次與從官語<lb/>
移時入居尚書省令㕔敵令從官卿監郎官十員晝夜<lb/>
宿直續增作十五員管掌事務并使臣十五員祇應三<lb/>
衙亦同宿守是日敵令勸進集議于尚書省傳曰邦昌<lb/>
<pb n="KR2b0029_WYG_012-1b"/>
卧病不食四日謂王時雍等曰諸公怕死乃掇送與邦<lb/>
昌雖督責而歸焉可免禍<lb/>
二日差給事中韋夀隆中書舍人李熙靖左諫議大夫<lb/>
洪芻兵部尚書吕好問工部侍郎何昌言軍器監王紹<lb/>
吏部員外郎王及之禮部員外郎董逈戶部員外郎李<lb/>
促工部員外郎李士觀刑部員外郎吕勤倉部員外郎<lb/>
魯慥光祿少卿黄唐傅著作郎顔博文並充事務官敵<lb/>
有文字来限三日立張邦昌不然下城盡行焚戮都人<lb/>
<pb n="KR2b0029_WYG_012-2a"/>
震恐有自殺者尚書勸進邦昌不從是夜大雨至晩方<lb/>
止<lb/>
三日敵使来趣勸進取推戴狀告報官員僧道百姓軍<lb/>
人耆老等盡赴令㕔立班推戴邦昌衆人泣勸再三方<lb/>
從留守司遂以推戴狀申軍前言京城日久無主伏望<lb/>
早賜備禮施行敵遣开儔傳㫖仰初七日行冊命之禮<lb/>
王時雍以軍前劄子所須金銀並要依元抛數目等第<lb/>
均科遂復分下百二十三坊每坊金四十四萬五千兩<lb/>
<pb n="KR2b0029_WYG_012-2b"/>
銀二百八十一萬四千一百五十兩表段八萬四千三<lb/>
百一十六疋出榜曉示諭下戶金不减百銀不减十表<lb/>
段亦百餘細民但發笑不復憂曰金人以立主事恐民<lb/>
不服先以此脅之耳已而果然<lb/>
四日或傳邦昌欲以刀繩自裁或曰相公城外不死今<lb/>
欲以塗炭一城耶乃止<lb/>
五日曹少監傳令請均科官相見於朱雀門以所約數<lb/>
少戒諭之械不納人戶數百人于開封府<lb/>
<pb n="KR2b0029_WYG_012-3a"/>
六日東上閤門榜告報文選人武臣承信郎以上并致<lb/>
仕尋醫侍養官于受冊日須管數盡要到如有違必重<lb/>
作施行禮部御史䑓太常寺與閤門議定到冊命典禮<lb/>
儀注赴文德殿立班　是日早有内親事官殿班數百<lb/>
人不忍屈節異姓先殺妻孥焚所居謀起義于金水門<lb/>
外統制宣贊舍人吳華為之首范瓊詐與之同謀悉令<lb/>
棄兵乃從後襲殺百餘人捕華并其子皆棄市又生擒<lb/>
十餘人斬之即以狀申軍前新城内人不知忽傳舊城<lb/>
<pb n="KR2b0029_WYG_012-3b"/>
門皆閉皆謂金人来屠城號哭之聲大震或云華陰結<lb/>
忠義二十萬謀入軍前奪駕布置甚備又有宗室中大<lb/>
夫子昉武臣髙士謨亦聚兵數成而敗至是與華合會<lb/>
是日散員營火百姓乗勢刦其私財頗衆衛士拒之因<lb/>
亂相殺左言范瓊因此殺華首後錄斬吳華功以范瓊<lb/>
為正在觀察使殿帥左遷兩官云又云靖康元年正月<lb/>
女真犯闕華以所部解圍八月敵陷太原府朝廷遣華<lb/>
使女真軍中持國書見尼瑪哈廷揖不拜計議邊事責其<lb/>
<pb n="KR2b0029_WYG_012-4a"/>
貪利敗約氣勁語直敵帥愧服為追回攻威勝軍等處<lb/>
軍馬授書以歸十月召赴闕得對上問割地與不割地<lb/>
利害華對以北人有吞箭之誓入冦必矣乞措置邊備<lb/>
起陜西兵馬為京城援不復議和遂差華使陜西勾兵<lb/>
閏十一月二日出城敵騎已至會南道軍馬至遂同總<lb/>
管張叔夜入城上巡幸南壁華面奏乞量差兵馬奪路<lb/>
赴陕西叔夜固留華充統制官華累乞出城外下寨使<lb/>
敵騎不敢近城且通東南路又宻奏乞選日諸門并出<lb/>
<pb n="KR2b0029_WYG_012-4b"/>
兵分布期會為正兵為宰制為衝突為尾襲為應援可<lb/>
一戰而勝上以衆言先入竟不出兵敵攻宣化門填道<lb/>
渡濠華竊往相視自南壁守禦官開安上門所堰濠水<lb/>
三尺及盡洩蔡河閘水夜浸之不從及填道將合始省<lb/>
前議水已氷矣二十五日敵登城華率使臣親兵赴南<lb/>
薰門東策應手射殺執黑旗者十許人部曲皆散去華<lb/>
獨死拒於安上門東使敵不能西二年正月上再出青<lb/>
城華建言駕出必墮其計宰相何㮚不聽又請于樞宻<lb/>
<pb n="KR2b0029_WYG_012-5a"/>
孫傅張叔夜欲因事至軍前計議叔夜問計安出華著<lb/>
論者三一車駕還内二敵人歸國三華死遂留華劄子<lb/>
繳奏言華有兩朝萬一可安之策願至軍前口陳不報<lb/>
二月八日上皇妃后諸王宫嬪盡出城九日華入内白<lb/>
留守孫傳言上皇已出乞力留皇后皇太子明日引見<lb/>
皇太子華頓言二帝出郊駕必未回願殿下堅避以固<lb/>
國本孫傅曰何辭以拒之華曰有内臣貌類太子敵或<lb/>
邀請則抱以登車出朱雀門宻諷百姓邀留不可則墮<lb/>
<pb n="KR2b0029_WYG_012-5b"/>
之車下以死告奉尸以往仍以賑救飢乏為名詔忠義<lb/>
之士結為隊伍太子微服居中潰圍南去十一日太子<lb/>
竟出華乃于啓聖院置局名賑濟所募士就食一日之<lb/>
間至者萬計華陰以軍法部勒時今上為兵馬大元帥<lb/>
懷蠟彈由間道告急於濟州及約在外將相擁近城内<lb/>
外相應夹攻敵寨圖還二帝久之復遷居同文館其後<lb/>
附者益衆使臣郊用數千人勇士數萬多兩河驍悍之<lb/>
士既而孫傅張叔夜皆赴軍前敵人立張邦昌之議益<lb/>
<pb n="KR2b0029_WYG_012-6a"/>
急華議欲誅范瓊等數十人乃分兵約日突出十八門<lb/>
列為二壘與劉家寺及青城敵寨相對又遣蠟彈期以<lb/>
三月八日内外合軍部勒既定須期以發三月六日有<lb/>
班直甲士數百人排闥至華曰邦昌以七日受冊請起<lb/>
事華以衆不可奪華披甲上馬時已黎明北行至金水<lb/>
河四面皆范瓊左言兵瓊遣人紿華入帳下議事遂害<lb/>
之使臣數隊百餘人并戮河上華就死顔色不變極口<lb/>
詆罵其忠義之言凜然可畏華字義夫國初功臣吳廷<lb/>
<pb n="KR2b0029_WYG_012-6b"/>
祚七世孫性姿忠勇天文地理人事兵機無不通死之<lb/>
日知與不知皆為泣下<lb/>
七日早文武百官僧道軍民等會于尚書省令㕔已時<lb/>
造報軍前奉冊寶入門邦昌涕泣上馬西府門佯為昏<lb/>
憒欲仆立馬少蘇復號痛午時導引至宣德門闕下馬<lb/>
入幕次復慟有金人魯太師以下五十餘人持御衣紅<lb/>
繖来設于次外邦昌出次步至御街褥位望金國拜舞<lb/>
跪受冊寶冊文畧曰咨爾張邦昌冝即皇帝位國號大<lb/>
<pb n="KR2b0029_WYG_012-7a"/>
楚都金陵邦昌御紅繖還次訖金人揖邦昌上馬出門<lb/>
百官等導引如儀邦昌步入自宣德門由大慶殿至文<lb/>
德殿前進輦却弗御步升殿于御床西側别置一椅坐<lb/>
受軍員等賀訖文武合班邦昌乃起立遣閤門傳指揮<lb/>
云勿拜時雍等復奏傳指揮云本為生靈非敢竊位又<lb/>
傳指揮勿拜又云如不蒙聽從即當歸避時雍率百官<lb/>
遽拜張急回身面東拱手以立是日風霾日色薄而有<lb/>
暈并初一日邦昌初入門時亦大風或云初上皇之未<lb/>
<pb n="KR2b0029_WYG_012-7b"/>
出門也金人㸃兵洗城穴城四壁每壁為五洞門以通<lb/>
鐵騎取東宫亦然會如期而出乃止　是日以王時雍<lb/>
權知樞宻院兼權領尚書省吳开權知樞宻院事莫儔權<lb/>
簽書樞宻院事吕好問權門下侍郎徐秉哲權中書侍郎<lb/>
李回權尚書右丞馮澥仍舊左丞周懿文自卿除大尹王<lb/>
及之為都水使者邵溥自侍郎升尚書大抵往来議事者<lb/>
开儔也逼逐上皇以下者時雍秉哲也脅懼都人者范瓊<lb/>
也遂皆擢用未㡬時雍等皆落權為真正並繡韀張蓋<lb/>
<pb n="KR2b0029_WYG_012-8a"/>
獨好問出入仍舊頗形憂愧<lb/>
八日以胡思權戶部侍郎葉宗諤權司農少卿胡直孺<lb/>
權户部尚書前諫議大夫范宗尹仍舊職前吏部侍郎<lb/>
謝克家前兵部侍郎盧襄前中書舍人李擢並落致仕<lb/>
仍舊職李熙靖詹度並權直學士院　是日天漢橋火<lb/>
焚百餘家金人放汴水人少安至晩又人語喧沸衆大<lb/>
恐頃之都驛火二更方息<lb/>
九日大風遣邵溥使南寨李會北寨報以欲詣軍致謝<lb/>
<pb n="KR2b0029_WYG_012-8b"/>
二帥至門先以狀申回傳會云皇帝不須出門好治人<lb/>
民俟要相見自往請也使来取金銀及在京鐵比緣朝<lb/>
廷多事百官有司皆失其職守自今出入局各遵常法<lb/>
御史臺覺察以聞<lb/>
十日軍前盡取宗室而四廂乃移文令坊巷五家為保<lb/>
勿得藏匿都人以為恨權戶部尚書胡直孺恐以軍前<lb/>
怪問遂免舟北般蓮花甲箭等　是日風雨至夜大作<lb/>
城中什物並般出京北善利門朱宗權刑部侍郎陳師<lb/>
<pb n="KR2b0029_WYG_012-9a"/>
尹權太府少卿王及之權都水使者陳求道别與差遣<lb/>
葉份權左司郎官李健權右司郎官<lb/>
十二日敵遣使徑入景靈宫取陳設神御等服物　田<lb/>
純亮曹易李公衍何作鮮于可朱褒等乞致仕從之工<lb/>
部侍郎何昌言乞改名善言從之　是日手詔向迫大<lb/>
國之威俾救斯民于兵火而諸公横見推逼不容自裁<lb/>
忍死以理國事豈其心哉出令之初有司乃以聖㫖行<lb/>
下載循昧陋殊震危衷夫聖孔子不居則予豈敢自今<lb/>
<pb n="KR2b0029_WYG_012-9b"/>
與三省樞宻院官議定處分及内外官司面陳得旨事<lb/>
稱面㫖内降及批出文字稱中旨遣官傳諭所司稱宣<lb/>
㫖洪惟非常之變適遭㑹于斯時尚冀有永之圖迄敉寧<lb/>
于區夏庶爾多士共識此懷令邵溥同郎官四員専一<lb/>
管勾南薰門交納物色　軍前遣吳开莫儔還<lb/>
十三日戶部侍郎押伴敵使入門宴以馬并綵段予之<lb/>
敵取宗廟等什物去<lb/>
十四日金人入内藏庫指揮應官員磨勘轉官注受差<lb/>
<pb n="KR2b0029_WYG_012-10a"/>
遣并合舉叙牽復之類令吏部刑部依條限行遣邦昌<lb/>
有書至軍前曰冒膺縟禮願展謝悰雖厯冒於忱辭終未<lb/>
親於台表退增感悚豈易敷陳載惟草創之初實軫阽<lb/>
危之慮民志未定顧未有以得其心事緒實繁念將何<lb/>
以濟於治前朝昨奉台令取索金銀表段以充犒軍伏<lb/>
念自入城已来詢究民間虚實頗聞罄竭悉以傾輸嗣<lb/>
位之初朝夕祇畏戒諭官吏罔敢不虞仰荷大恩敢不<lb/>
思愧雖割膚體豈足報稱然念斯民困弊已甚當圍城<lb/>
<pb n="KR2b0029_WYG_012-10b"/>
窘急之久有比室餓殍之多欲撫養即無資澤以厚其生<lb/>
欲賑給即乏米糧以續其命而催科正急刎縊相尋若<lb/>
閲日稍淹則所存無㡬非仁何以守位非民何以守邦<lb/>
坐觀轉壑之憂不啻履氷之懼與其跼天蹐地莫救于<lb/>
黎元曷若歸命竭誠仰干于鴻造伏念察其懇迫賜以<lb/>
矜容特寛冒昧之誠誕布蠲除之惠幸被始終之德遂<lb/>
全億兆之生不報<lb/>
十五日邦昌往青城見二帥致謝既至迎接殿下相揖<lb/>
<pb n="KR2b0029_WYG_012-11a"/>
以升致賓主之禮酒三行面議七事如不毁趙氏陵廟<lb/>
减金帛數存留樓櫓俟江寧府修繕畢日遷都之類敵<lb/>
人皆許之又請馮澥曹輔路允迪吳开莫儔孫覿譚世<lb/>
勣汪藻康執權元當可沈晦黄夏卿鄧肅太學六局官<lb/>
祕書省官郭仲荀等皆從邦昌之請也惟僕射何㮚樞<lb/>
宻孫傅簽書張叔夜中丞秦檜侍郎司馬樸等或以言<lb/>
語或以廢立事不遣回令舉家北遷先敵須六經秀才<lb/>
各五人至是願回學者聽猶有八人不歸皆平日士流<lb/>
<pb n="KR2b0029_WYG_012-11b"/>
不檢者甘心歸之禮畢午後回<lb/>
十六日邦昌下令自今不御殿下朝百官引對羣臣於<lb/>
延康殿小軒言必呼名飲食居處不用天子禮<lb/>
十七日三省樞宻院同奉面㫖嗣位之初理宜廣推恩<lb/>
霈今四方道路未通赦者未能宣布緣京城圍閉日久<lb/>
下項事可先次施行如常赦所不原者並與赦放諸文<lb/>
武官遷秩封叙舉人推恩責降人遷叙之類是日先放<lb/>
在京如登極恩數　敵来督金銀尤急　王廷秀乞致<lb/>
<pb n="KR2b0029_WYG_012-12a"/>
仕<lb/>
十八日頒發曉示金大朝辭<lb/>
十九二十日金大朝辭差邵溥押伴邦昌軍前陳乞下<lb/>
項事一乞姓趙一乞免金銀一乞限三年遷都一乞五<lb/>
日班師一乞以主為號去楚帝一乞借金銀犒設　軍<lb/>
前賫到御批祖宗創業㡬二百年矣宗廟社稷一旦傾<lb/>
危父子親族不能相保痛哉痛哉皆因諸公相誤煩内<lb/>
藏假載一萬貫收買下項物早望出京應副幸甚幸甚<lb/>
<pb n="KR2b0029_WYG_012-12b"/>
休思舊主善事新君去期有日相見無緣春暄付尚書<lb/>
時雍　金人以前日懇請之故金銀十分减九<lb/>
二十一日聞軍前差敏珠爾貝勒為河北路統軍屯于濬<lb/>
州和哩貝勒為河東路統軍屯于河陽令諸軍有不服<lb/>
處並令斬首開報即領兵撫定<lb/>
二十二日差邵溥兼提督京城所措置等條具聞奏陳<lb/>
求道依舊都使水者<lb/>
二十三日左丞馮澥簽書曹輔太常少卿汪藻禮部侍<lb/>
<pb n="KR2b0029_WYG_012-13a"/>
郎譚世勣中書舍人孫覿及徐天民蘇餘慶郭仲荀沈<lb/>
晦黄夏卿等入門二使隨入賫到元帥府書云自今所<lb/>
取金銀帛皆是犒軍兵之所急用雖不能足數亦且期<lb/>
大半今楚國再造本國未安慮因徵括之急重困其民<lb/>
亦議權止令出榜曉諭<lb/>
二十四日面㫖以大金將退師令范瓊以依舊充京城<lb/>
内都巡檢使鄭建雄王燮依舊充西壁都巡檢司又各<lb/>
差一員張道辛承宗李景良陳思恭為巡檢劉衍張撝<lb/>
<pb n="KR2b0029_WYG_012-13b"/>
馬千張元發為同巡檢見管人兵每壁均定合推人令<lb/>
范瓊申請<lb/>
二十五日有書至軍前欲乗大軍未退修城池以備冦<lb/>
二十六日軍前開報已諾修城之請令金人二十八日<lb/>
下城且詢工役自備或欲軍前為修是日選郎官為四<lb/>
方宻諭使<lb/>
從事郎胡杞令合入官差權司農丞考功虞謨乞致仕<lb/>
周珣黄中美致仕宣㫖應文武備被㫖差權職事並令<lb/>
<pb n="KR2b0029_WYG_012-14a"/>
尚書省出劄子請給恩數依正官法非被㫖兼舊職者<lb/>
並罷轉官給告如舊制<lb/>
二十七日邦昌率百官詣南薰門五岳觀内望軍前遥<lb/>
辭太上皇帝靖康皇帝邦昌慟哭百官軍民皆哭其間<lb/>
有號絶不能起者是日太上皇帝及宗屬隨二太子軍<lb/>
由滑州路去是日聞南京兵至咸平軍前使来問欲盡<lb/>
殺為復要招安可將赦書来張急差申彥臣以宣贊舍<lb/>
人賫手書往大畧告東道總管以不得已及重兵離散<lb/>
<pb n="KR2b0029_WYG_012-14b"/>
且當退守之意<lb/>
二十八日邦昌詣軍前辭金人漸下城令户部侍郎提<lb/>
舉修繕是日交割外城敵既不能下南京乃自寧陵而<lb/>
上盡為置官屬安撫士民至是悉驅而北舍屋焚盡東<lb/>
至栁子西至西京南至漢上北至河朔皆被其毒坆塜<lb/>
無大小啟掘畧遍郡縣為之一空京城被圍半年斗米<lb/>
二千餘羊肉斤七千猪肉四千他物稱是細民雖頼官<lb/>
賣柴米自給然餓殍不可勝數人多苦脚氣被疾者不<lb/>
<pb n="KR2b0029_WYG_012-15a"/>
旬浹即死病目者即瞽蔬菜絶少敵人據城擷菜與市<lb/>
人貿易雖價髙而易得至是椿槐採亦盡餘枯枝爾<lb/>
邦昌聞翁彦國領兵至以手書與之封皮云付翁彦國<lb/>
其中乃邦昌上端朝中丞亦云不得已及他日保家屬<lb/>
之語敵使蕭慶来議以陜西沿邊城寨畫界與西夏懇<lb/>
辭再三竟不獲命　是日有書至軍前以孫傅張叔夜<lb/>
秦檜請存趙氏留寘軍中既知徇義于前朝必能盡心<lb/>
于今日宜蒙寛宥使獲旋歸書乃邦昌親筆敵不報遣<lb/>
<pb n="KR2b0029_WYG_012-15b"/>
路允迪宋彥通張徴等回<lb/>
二十九日邦昌往青城别二帥金兵下城盡絶我兵分<lb/>
四壁屯守張出郊拜二帥見昨日之書大怒謂取三人<lb/>
者豈欲復講前日事耶于是面語再三且云今日縦兵<lb/>
非無名然亦駐兵不逺當觀釁而動張懼不能對申彦<lb/>
臣還云金人以鐵騎三千送至咸平以南七十里不見<lb/>
我師而還　陳戬權軍器少監<lb/>
四月一日陰晦靖康皇帝及從臣隨尼雅滿軍由鄭州路<lb/>
<pb n="KR2b0029_WYG_012-16a"/>
去是日金人去絶勤王師王淵首至城下内外盡驚已<lb/>
而續至者絡繹邦昌方下手書賞賚時翁彥國駐兵太<lb/>
康邦昌常遣陳戬賫手詔書止其来戬彥國甥壻也彥<lb/>
國囚之并其從者敵連數夜焚寨烈焰蔽天聞金人留<lb/>
檄書數百道付邦昌傳諭四方其畧有云十三人鼓舞<lb/>
登城百萬師號呼請命　陳冲權太僕陳求道權太僕<lb/>
少卿簽書樞宻院曹輔乞宫祠不允路允迪轉五官除<lb/>
觀文殿學士神佑觀使請給恩數依前見執政條例<lb/>
<pb n="KR2b0029_WYG_012-16b"/>
二日詹度以孫覿自軍前回乞罷權直學士院指揮孫<lb/>
覿日下供職禮部侍郎譚世勣兼權直學士院　省書<lb/>
省牒禮部三省同奉手書海内承平垂二百載生民樂<lb/>
業豈復知兵乃者奸臣輕搆邊難金兵大舉奄及都畿<lb/>
城守不堅二帝遷北中原之大逾月無君予適以還歸<lb/>
横見推逼既自殘而弗獲乃忍死以救民言念生靈係<lb/>
心宸極道路阻音郵之達吏民無詔令之承想其憔悴<lb/>
之憂同此危亡之急倘不深求于民瘼豈能安濟于時<lb/>
<pb n="KR2b0029_WYG_012-17a"/>
艱宜示撫循用舒陻阨庶亟臻于寧謐以終究于逺圖<lb/>
可依下項應手書到日昧爽以前罪無輕重常赦所不<lb/>
原者並特釋放赦内官吏並與推恩勤王之師令管押<lb/>
歸元来去處除放租賦招免盗賊等事宜令禮部徧牒<lb/>
施行赦並與覃恩同但易赦字為手書而已此書四日<lb/>
方下作是日行是日敵人行絶其行遽甚以見四方勤<lb/>
王者大集故也營中遺物甚多朝廷差戶部拘收象牙<lb/>
一笏至及二百擔他不急之物稱是祕閣圖書狼籍泥<lb/>
<pb n="KR2b0029_WYG_012-17b"/>
中金帛尤多踐之如糞壤書史以来安祿山陷長安以<lb/>
後破京師者未有如今日之甚二百年府庫蓄積一旦<lb/>
掃地　當日差使臣撫諭四方邦昌遣使見今上又遣<lb/>
議范訥錢盖趙野范致虚翁彥國劉光世議事以黎確<lb/>
使趙野黎趙甥也陳戬使彦國戬翁之甥壻也汪湘使<lb/>
劉光世湘劉門生也其它類此李健乞使翁彦國為彦<lb/>
國所拘又遣使臣去為朱勝非所拘城南餘敵當晩行<lb/>
絶小民稍稍出城樵採范納軍屯雍邱王淵為前鋒是<lb/>
<pb n="KR2b0029_WYG_012-18a"/>
晩方遣三十騎至城下即遣人賫絹三十疋就門外勞<lb/>
之仍呼三騎以入諭納以不得已之意令速来議復辟<lb/>
事　是日兵馬大元帥康王名構檄郡邑曰見危致命<lb/>
者忠臣之心視死如歸者烈士之勇凡在率土世沐湛<lb/>
恩今陳瀝血之辭庶獲捐軀之効邇者上皇禪位下詔<lb/>
責躬事出忱誠人皆惻隠恭惟皇帝遵養潜邸十有<lb/>
五年克儉克勤博通經史天下延頸莫不歸心及受禪<lb/>
之初金人大入許割三鎮乃肯退師皇帝念祖宗之故<lb/>
<pb n="KR2b0029_WYG_012-18b"/>
疆乃陵寢之重地請許賦租之入以為嵗幣之常乃日<lb/>
渝盟實惟求釁再操戈而指闕遂鼔衆而乗墉至于屈<lb/>
已稱臣露章引咎初斂兵不下詭曰通和既邀駕去臨<lb/>
乃輒留往今者二聖太子諸王近臣皆在敵營恐將北<lb/>
去考之自昔未有或言臣子之心痛憤徹骨某昨奉睿<lb/>
㫖充兵馬大元帥唱義率衆影従響答數百萬衆奮怒<lb/>
而前内揆人心可知天意逼逐仇敵今兹已行而强抑<lb/>
臣寮俾僣位號天怒人怨曷能安處除已遣大兵糾合<lb/>
<pb n="KR2b0029_WYG_012-19a"/>
諸羣把隘險阻焚絶河梁或迎擊于前或追躡于後期<lb/>
于掃清千里迎還兩宫外帥臣監司郡守縣令共統驍<lb/>
鋭之衆使堅忠義之心各撫柔良之民母忘歸向之舊<lb/>
凡闗津之出入謹于防奸或文書之往来審于辨詐以<lb/>
報皇朝之涵飬以底天下之治安報德賞功非言可究<lb/>
三辰在上實聞斯言檄書到日曉示軍民各仰知悉上<lb/>
件檄書下淮南江浙荆湖二廣等路帥臣監司並付發<lb/>
運判官向子諲下京西川陜諸路帥臣監司者並付宣<lb/>
<pb n="KR2b0029_WYG_012-19b"/>
總司趙野范訥<lb/>
三日右司諫齊愈吏部陳磷司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>劉定司門胡寅禮部<lb/>
呉懋並乞致仕不允令疾速供職差殿中侍御史黎確右文<lb/>
殿修撰宋彥通往南京勾當公事日下出門　是日聞<lb/>
淮寧府教塲内築壇歃血為誓徽猷閣直學士京西北<lb/>
路安撫使何志同徽猷閣直學士知淮寧府趙子崧徽<lb/>
猷閣直學士江淮荆浙制置發運使翁彥國都水使者<lb/>
榮薿等敢告衆士金人再犯宫闕侵侮暴虐人神共憤<lb/>
<pb n="KR2b0029_WYG_012-20a"/>
聖天子屈己議和猶未退師曠日持久包藏禍心宗社<lb/>
危辱王命隔絶天下臣子各奮忠勇誓不與敵俱生今<lb/>
諸道之師大集于近輔凡我同盟毋徇私母懷異母觀<lb/>
釁戮力合謀共安王室以効臣節三軍之士視死如歸<lb/>
千萬人惟一心進則厚賞榮于家邦退則重刑殺及妻<lb/>
子有渝此盟神明殛之皇天后土太祖太宗實鑒斯言<lb/>
是日彥國撰文髙聲讀示<lb/>
四日集百官赴文德議尊孟后宣示手書曰余世受宋<lb/>
<pb n="KR2b0029_WYG_012-20b"/>
恩身相前帝每欲舍生而取義惟期尊主以芘民豈圖<lb/>
禍變之非常以至君臣之易位既重罹于羅網實難逭<lb/>
于刀鋸外逼大國兵火之威内極黎元塗炭之命顧難<lb/>
施于面目徒自悼于夙宵杵臼之存趙孤惟初心之有<lb/>
在契丹之立晉祖考殊迹以甚明載惟本朝開創之圖<lb/>
首議西宫尊崇之禮號同母后國繫周朝兹為臣子之<lb/>
至恭以示邦家之大任肆稽成憲爰舉徽章恭惟哲宗<lb/>
元祐皇后徽柔懿恭聰明睿知天作之合早嫓美于泰<lb/>
<pb n="KR2b0029_WYG_012-21a"/>
陵王假有家夙母儀于方夏端著紫庭之範具彰彤管<lb/>
之聲雖嘗即瑶華崇道之居亦既奉欽聖還宫之詔久<lb/>
棲神于靖館積系望于綿區今二帝已遷三川方震匪<lb/>
仰伸于欽奉則曷頼于儀刑是用端誠于心涓日云吉<lb/>
祇伏私庭之次恭陳舊國之儀揭丕號以正名開别宫<lb/>
而移御幅員時大庶臻康濟之期京邑既安更介洪長<lb/>
之祉宜上尊號曰宋太后御延福宫令有司擇日奉冊<lb/>
其應于典禮合行事件令禮部疾速施行當日差謝克<lb/>
<pb n="KR2b0029_WYG_012-21b"/>
家往山東迎大元帥<lb/>
五日自私第迎孟皇后入延福宫又差蔣師愈蔡琳程<lb/>
巽等賫諮目于康王其詞曰邦昌伏自拜違已而北去<lb/>
所遭禍難不可備詳仰惟王慈必蒙矜憫昨日燕山九<lb/>
月餘日金師再舉之後杳不聞耗至去冬臘月二十還<lb/>
闕以今年正月十五日到城外方知國變之酷主上蒙<lb/>
塵於郊凡使回一行盡留不遣二月七日又聞宣金帥<lb/>
之令遂遷二帝皇太子及太上皇后以下后妃嬪御諸<lb/>
<pb n="KR2b0029_WYG_012-22a"/>
王公帝姬并宗室近屬皆出六宫遂空既而又欲洗城<lb/>
焚燒宗廟社稷百萬生靈分為魚肉俄然俾推異姓方<lb/>
免屠城廟社景靈宫乃不燒燬尋奉少帝御筆付孫傅<lb/>
等令依元帥指揮方為長計無拘舊分妄為禍福速招<lb/>
連累于時公卿大夫號慟于軍前以救君父而邦昌對<lb/>
二太子哀號躃踊以身投地絶而復蘇敵人執命終莫<lb/>
能回度非口舌可爭則以首觸柱求死不能又緣甲士<lb/>
防虞晝夜監守雖引繩揮刃赴井蹈河皆不可得豈謂<lb/>
<pb n="KR2b0029_WYG_012-22b"/>
城中之人相與逃死乃嫁大禍臨于一身變出不圖死<lb/>
安足惜忽劉彥宗賫城中文字與吳开莫儔俱至邦昌<lb/>
則訶責彥宗又對衆罵城中文武百官為自免之計逼<lb/>
人以首惡之名皆受國恩一旦如此曾不如蛇雀尚知<lb/>
報恩我若有兵定與大金相抗不共戴天彥宗等語塞<lb/>
而退邦昌遂不復飲食凡六七日垂死而百官陳述禍<lb/>
福謂事已至此雖臣民盡死莫能回二帝之遷惟有從<lb/>
權且與承當此事即存宗廟保社稷景靈像設皆得無<lb/>
<pb n="KR2b0029_WYG_012-23a"/>
虞而一城文武百官億萬生靈皆得性命可為後圖豈<lb/>
非忠孝之大也若堅持一節以就死地而壞了後事累<lb/>
及二帝豈得為忠臣乎邦昌身為宰輔世荷大恩國亡<lb/>
而不能死復何面目以見士民然念興復之計有在于<lb/>
從權以濟大事故遂忍死于此欲追二帝之遇而報之<lb/>
於殿下也兹幸敵騎已還道路可通故差邢儀曹之壻<lb/>
蔣師愈本府内知蔡琳承事郎程巽賫此以明本心今<lb/>
則社稷不毁廟主如故祖宗神御皆幸保全伏惟殿下<lb/>
<pb n="KR2b0029_WYG_012-23b"/>
盛徳在躬四海係望願寛悲痛以幸臣民續次别差謝<lb/>
克家等間道賫玉寶紐詣行府當别貢陳朱夏方暄更<lb/>
乞倍保玉重邦昌無任瞻望激切之至四月五日邦昌<lb/>
惶恐諮目上復康國大王殿下書至王詢師愈等所以<lb/>
遣来之因師愈曰邦昌先差兩畨使臣李興潘燾等未<lb/>
回間有元帥府探兵入京城邏者得之邦昌問来厯乃<lb/>
知康王在濟州故遣師愈等来　何慤曹大周丁彬並<lb/>
權吏部郎官季陵胡寅並權戶部郎官侯懋權都官李<lb/>
<pb n="KR2b0029_WYG_012-24a"/>
士觀兼權都水使者<lb/>
六日指揮自今月初六日不坐迎陽門于内東門聚三<lb/>
省宻院議事何志同等選鋒楊端等三十三人至賞勞<lb/>
甚優<lb/>
七日令寺觀建乾龍節道場至十三日罷<lb/>
元祐太后是日受冊稱賀有宗室叔尚者自號四太尉<lb/>
稱皇叔祖稱踰城至是聚數萬衆在南青城下寨因欲<lb/>
入城閽者拒之己而許入叔尚至都堂叱王時雍輩曰<lb/>
<pb n="KR2b0029_WYG_012-24b"/>
當速歸政太后不然從兵與汝輩周旋　大元帥康王<lb/>
諮目答邦昌其詞曰上太宰相公閣下天降大禍不使<lb/>
某前期殞滅而使聞君親之流離見宗族之蕩覆肝心<lb/>
摧裂涕泪不禁窮天下之楚毒不足為喻欲便引繩揮<lb/>
刃而二聖之鑾輿未復四方兵馬方集將士忠憤責以<lb/>
大義欲飲泣忍死力圖奉迎今河北河東忠義之兵數<lb/>
踰百萬預使邀迎率皆響應早夜以覬聞人音而矍然<lb/>
念與相公去嵗同處敵營從容浹日自謂知心故比来<lb/>
<pb n="KR2b0029_WYG_012-25a"/>
之事聞流言而不信士夫將佐亦皆云爾今奉教備陳<lb/>
始終有伊尹之志達周公之權然後知所期之不謬天<lb/>
或有悔禍可冀二聖之復聽諭遣謝克家之意讀之愕<lb/>
眙失措其何敢承願皆緘藏内府責在守者候鑾輿歸<lb/>
而上之九廟之不毁下之生靈之獲全相公之功已不<lb/>
愧于伊周矣某方率士卒圖援父兄願相公協忠盡力<lb/>
奉迎二聖復還中都克終伊周之志某身膏敵手受賜<lb/>
而死矣氣令漸熱伏惟鈞侯動止康裕方寸方亂修謝<lb/>
<pb n="KR2b0029_WYG_012-25b"/>
不能多及某諮目上太宰相公閣下遣使臣成忠郎黄<lb/>
永錫詣邦昌投下且令觀變是日邦昌又遣其甥吳何<lb/>
及國舅韋淵同賫諮目邦昌稱臣其大約曰封内府庫<lb/>
以待大王孔子曰子在回何敢死邦昌所不死者以君<lb/>
王之在外也王喜晩召吳何飲以酒賜金甚寵何向時<lb/>
與王奉使在斡里雅布軍前至是王叙舊不忘也　胡唐<lb/>
老王侯並依所乞與郡<lb/>
八日邦昌遣謝克家来歸玉璽一紐其篆文曰大宋受<lb/>
<pb n="KR2b0029_WYG_012-26a"/>
命之寶元帥府寮耿南仲汪伯彦黄潛善耿延禧董耘<lb/>
髙世則等引克家捧寶以前跪以進王王謙拒久之慟<lb/>
哭不受已而跪受命伯彥司之　大母遣其姪孟忠厚<lb/>
賫書来勸進其詞曰吾自處道宫垂三十載乃者都城<lb/>
失守二帝北遷撫事悲摧實無生意忽承朝㫖俾正號<lb/>
名退惟閒廢之人當此危亾之際冒居寵數誠亦何心<lb/>
瀝懇再三莫之聽許乃以此月五日入延福宫而百官<lb/>
建吉請權聽政顧早衰多病且久去宫闈豈復能堪朝<lb/>
<pb n="KR2b0029_WYG_012-26b"/>
廷大事言念趙氏舉宗之盡去人心思宋之日深不屬<lb/>
此身誰當此責是用夙宵黽勉期濟艱難然神器久虚<lb/>
必須真主今中外近屬惟王一人矧忠勇英明四方屬<lb/>
望入繼大統非王而誰已遣馮澥李回告王傳序之意<lb/>
王其速驅輿衞入處宸宫上以安九廟之靈下以弭四<lb/>
方之變吾嬰兹重負既付託得人當便辭機務之煩以<lb/>
就安閒之適今遣姪權衞尉少卿孟忠厚親承動靜并<lb/>
道吾意夏初微暑更慎保䕶四月八日大母致書元帥<lb/>
<pb n="KR2b0029_WYG_012-27a"/>
大王　奉議郎監察御史馬伸狀見金人刼二帝北行且逼<lb/>
立太宰相公使主國事相公所以忍死就尊位者自信敵退<lb/>
必能復辟也忠臣義士不即就死城中之人不即生變者亦<lb/>
以相公必立趙氏也今敵去多日吾君之子已知所在獄訟<lb/>
謳歌又皆歸往相公尚處禁中不反初服未就臣列道<lb/>
路傳言以謂相公外挾强敵之威使人游説康王且令南<lb/>
遁然後㨿有中原為久假不歸之計伸知相公必無是<lb/>
心但為敵人未逺因循未能盡改雖然如此亦大不便<lb/>
<pb n="KR2b0029_WYG_012-27b"/>
盖人心未孚一旦喧鬨雖有忠臣之志相公必不能自<lb/>
明滿城生靈反遭塗炭孤負相公初心矣伏望相公速<lb/>
改正易服歸省庶事禀取太后命令而後行仍速迎奉<lb/>
康王歸京日下關門撫勞四方勤王之師以示無間應<lb/>
内外赦書施行恩惠收人心等事權行拘收候立趙氏<lb/>
了日然後施行庶㡬中外釋疑轉禍為福伊周再生無<lb/>
以復加如伸言為不然即先次就戮伸有死而已必不<lb/>
敢輔相公為宋朝叛臣也謹具申太宰相公伏候鈞㫖<lb/>
<pb n="KR2b0029_WYG_012-28a"/>
申時奉鈞㫖一切改正<lb/>
九日追收偽赦不行邦昌召侍從官議事晩降手書曰<lb/>
請隆祐皇后垂簾决政邦昌行太宰事中外大悦追回<lb/>
諸路赦文並初四日立宋太后手書不用遣馮澥李回<lb/>
為奉迎使副<lb/>
十日邦昌避位王時雍吕好問徐秉哲李回吳开莫儔<lb/>
等奏乞要還舊職奉太后聖㫖依舊且兼權領職事<lb/>
韋夀隆乞罷給事中以徽猷閣待制宫祠　周懿文乞<lb/>
<pb n="KR2b0029_WYG_012-28b"/>
還大理卿奉聖㫖依舊且權開封尹　將作少監蘇餘<lb/>
慶兵部郎官唐恕太常丞唐元衡乞致仕不允<lb/>
十一日太后御内東門小殿垂簾聽政邦昌以太宰退<lb/>
處内東門資善堂百官詣祥曦殿起居太后畢邦昌服<lb/>
紫袍犀帶魚袋獨班行歸兩府幕次<lb/>
十二日監察御史姚舜明齊之禮太常博士華初平乞<lb/>
致仕不允<lb/>
十三日王琮言昨任左司員外郎權暫吏部侍郎今三<lb/>
<pb n="KR2b0029_WYG_012-29a"/>
省宻院官見帶舊職兼合取指揮奉聖㫖與右文殿修<lb/>
撰知鄧州劉㕘除直秘閣知鄭州　奉迎使尚書左丞<lb/>
馮澥副使權尚書右丞李回至自京師以隆祐皇后詔<lb/>
書来曰吾以薄德罹此多艱雖救時敢愛于髪膚而昧<lb/>
道若臨于淵谷顧邦基之有頼繄神器之有歸比遣使<lb/>
軺往馳書牘惟上天之眷命實四海之傾心諒惟撥亂<lb/>
之姿已定興王之業方長贏之屆序宜祉福之具膺竚<lb/>
来御于法宫以誕揚于丕號羣情攸屬遐想增懷故兹<lb/>
<pb n="KR2b0029_WYG_012-29b"/>
書示想宜知悉<lb/>
十四日元帥檄初至京師都人感泣已而副元帥宗澤<lb/>
東南道總管趙子崧皆揭榜以安人心　侍御史胡舜<lb/>
陟乞外任差遣不允監察御史姚舜明知衢州王俁知<lb/>
江州胡唐老知無為軍<lb/>
十五日太后告天下手書曰比以敵國興師都城失守<lb/>
祲纏宫闕既二帝之蒙塵誣及宗祊謂三靈之改卜恐<lb/>
中原之無統姑令舊弼以君臨扶九廟之傾危免一城<lb/>
<pb n="KR2b0029_WYG_012-30a"/>
之慘酷乃以衰癃之質起于閒廢之中迎至宫闈進加<lb/>
位號舉欽聖已還之典成靖康欲復之心永言數運之<lb/>
屯坐視家邦之覆撫躬獨在流涕何從緬惟藝祖之開<lb/>
基實自嵩穹之眷命歴年二百人不知兵傳序九君世<lb/>
無失德雖舉族有北轅之釁而敷天同左袒之心乃眷<lb/>
賢王越居近服已徇羣臣之請俾膺神器之歸由康邸<lb/>
之舊藩嗣我朝之大統漢家之厄十世宜光武之中興<lb/>
獻公之子九人惟重耳之尚在兹唯天意夫豈人謀尚<lb/>
<pb n="KR2b0029_WYG_012-30b"/>
期中外之協心同定安危之至計庶臻小愒用底丕平<lb/>
因敷告于多方其深明于吾意　康王劄子比金人邀<lb/>
請二聖北去當府已星夜措置邀迎外勘契金人先于<lb/>
三月初七日抑逼宰臣張邦昌僣稱偽號今来邦昌已<lb/>
歸寶退避所有自三月八日以後稱中㫖面㫖事並不<lb/>
得施行差到官不許放上如有闕官師開具狀申以憑<lb/>
差官填闕施行兼自今後凡有公事並須申禀當府與<lb/>
决如有奸偽冒可疑文字並不得施行繳連供申<lb/>
<pb n="KR2b0029_WYG_012-31a"/>
十九日兵部郎官唐恕差知復州<lb/>
二十日元帥康王榜當府先為京城失守伏聞車駕幸<lb/>
敵寨慮墮奸謀預令河北河東州軍及忠義民兵結集<lb/>
准備後聞金人邀請二聖北去臣子之心痛徹骨髓便<lb/>
欲自戕念二聖未還又不敢死除已嚴督兩路州軍并<lb/>
結集到兵馬許以封王建節盡令邀迎車駕務得萬全<lb/>
已皆響應數近百萬當府見星夜督責外訪聞都城一<lb/>
體忠義自二聖出郊日夕迎望以至燃頂煉臂精誠激<lb/>
<pb n="KR2b0029_WYG_012-31b"/>
切久遭敵困百貸匱竭念此憂憫寢食不遑契勘東南<lb/>
入京舟船多在淮楚敵馬雖退州軍皆未肯放行當府<lb/>
自四月初已累行下令將應客旅米穀舟船等催促放<lb/>
行入京并官調亦已催促進發務濟都城缺乏仰安業<lb/>
守待無或流散曉示各令知悉　侍御史胡舜陟奏伏<lb/>
見宗澤文字稱康王未忍歸朝疑謁宗廟竊恐謙虚退託<lb/>
未忍遽當大寶此去濟不逺乞遣京城父老僧道往濟<lb/>
迎請并遣百官前去勸進以見推戴迫切之誠庶㡬車<lb/>
<pb n="KR2b0029_WYG_012-32a"/>
駕早至闕下奉聖㫖依奏<lb/>
二十一日起發濟州宿新興店<lb/>
二十二日康王次單州<lb/>
二十三日康王次虞城縣張邦昌劄子伏見謝克家自<lb/>
元帥府回恭聞車駕自濟州由金鄉軍徑至南京即藝<lb/>
祖受命之邦嗣王朝無疆之厯天人合應以啟中興凡<lb/>
在臣民不任抃蹈所有合排辦輿輦仗衞冠冕服御禁<lb/>
衞儀物之屬百官有司各以其職並合發赴南京以候<lb/>
<pb n="KR2b0029_WYG_012-32b"/>
冊立禮畢遂開朝廷以出號令臣猥以駑下承乏宰司<lb/>
當躬率百司赴行在所欲于今月二十五日起發前去<lb/>
庶伸翊戴之誠以請權宜之罪其一行事務並已行下<lb/>
所屬排辦欲乞差中書舍人李擢太常少卿汪藻充勾<lb/>
當公事伏取進止奉聖㫖依奏　是日有司令開封府<lb/>
少尹父老僧道舉人等詣行在奉表勸進<lb/>
二十四日康王次應天府　康王榜近者金師深入奄<lb/>
及郊畿京師失守二帝播遷欲立異姓覆我宗社頼大臣<lb/>
<pb n="KR2b0029_WYG_012-33a"/>
因時權宜濟此艱危因是以存九廟保全生靈實社稷<lb/>
之大計乃心可嘉深慮百官將士并諸色人尚懷疑慮<lb/>
曉諭各令知悉<lb/>
二十五日在京應奉官司分一半官吏至南京接駕<lb/>
是日張邦昌王時雍等帥官吏出門<lb/>
二十七日司門員外郎宋彥通除右文殿修撰<lb/>
二十八日司農卿胡恩乞罷權户部侍郎奉聖㫖依胡<lb/>
交修除集英殿修撰知湖州<lb/>
<pb n="KR2b0029_WYG_012-33b"/>
五月一日今上即位<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靖康要録卷十二<lb/>
</p>
<p>
</p>
  </div>
        </body>
</text>\m</TEI>
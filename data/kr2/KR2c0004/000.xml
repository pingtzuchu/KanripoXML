<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>三朝北盟㑹編</head>
    <p>
<pb n="KR2c0004_WYG_000-1a"/>
欽定四庫全書　　　　　史部三<lb/>
　三朝北盟㑹編　　　　　紀事本末類<lb/>
　　提要<lb/>
　　　　<hi>臣</hi>等謹案三朝北盟㑹編二百五十卷宋徐<lb/>
　　　　夢莘撰夢莘字商老臨江人紹興二十四年<lb/>
　　　　進士為南安軍教授改知湘隂縣官至知賓<lb/>
　　　　州以議鹽法不合罷歸事蹟具宋史儒林𫝊<lb/>
　　　　夢莘嗜學博聞生平多所著述史稱其恬於<lb/>
<pb n="KR2c0004_WYG_000-1b"/>
　　　　榮進每念生靖康之亂思究見顛末乃網羅<lb/>
　　　　舊聞㑹稡同異為三朝北盟㑹編自政和七<lb/>
　　　　年海上之盟迄紹興三十一年上下四十五<lb/>
　　　　年凡勅制誥詔國書書疏奏議記序碑志登<lb/>
　　　　載靡遺帝聞而嘉之擢直秘省云云今其書<lb/>
　　　　抄本尚存凡分上中下三帙上為政宣二十<lb/>
　　　　五卷中為靖康七十五卷下為炎興一百五<lb/>
　　　　十卷其起訖年月與史所言合所引書一百<lb/>
<pb n="KR2c0004_WYG_000-2a"/>
　　　　二種雜攷私書八十四種金國諸録十種共<lb/>
　　　　一百九十六種而文集之類尚不數焉史所<lb/>
　　　　言者殊未盡也凡宋金通和用兵之事悉為<lb/>
　　　　詮次本末年經月緯按日臚載其徵引皆全<lb/>
　　　　録原文無所去取亦無所論㫁葢是非並見<lb/>
　　　　同異互存以備史家之採擇故以㑹編為名<lb/>
　　　　然自汴都喪敗及南渡立國之始其治亂得<lb/>
　　　　失循文攷證比事推求已皆可具見其所以<lb/>
<pb n="KR2c0004_WYG_000-2b"/>
　　　　然非徒餖飣𤨏碎已也雖其時説部糅雜所<lb/>
　　　　記金人事迹往往𫝊聞失實不盡可慿又當<lb/>
　　　　日臣僚劄奏亦多夸張無據之詞夢莘概録<lb/>
　　　　全文均未能持擇要其博贍淹通南宋諸野<lb/>
　　　　史中自李心𫝊繫年要録以外未有能過之<lb/>
　　　　者固不以繁蕪病矣考夢莘成此書後又以<lb/>
　　　　前載不盡者五家續編次于中下二帙以補<lb/>
　　　　其闕靖康炎興各為二十五卷名曰北盟集<lb/>
<pb n="KR2c0004_WYG_000-3a"/>
　　　　補今此本無之殆當時二本各行故久而亡<lb/>
　　　　佚歟乾隆四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
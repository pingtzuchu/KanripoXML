<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>宣和奉使髙麗圖經卷一</head> <lb/>
    <p>
<pb n="KR2k0138_WYG_001-1a"/>
欽定四庫全書<lb/>
　宣和奉使髙麗圖經卷一<lb/>
　　　　　　　　　　　　　宋　徐兢　撰<lb/>
　　建國<lb/>
臣聞夷狄君長類以詐力自尊殊名詭號單于可汗無<lb/>
足稱者獨髙麗自箕子之封以徳取使後世稍衰他姓<lb/>
亦用漢爵代居其位上有常尊下有等殺故襲國傳世<lb/>
頗可紀録今謹稽諸史叙其歴代之王作建國記云<lb/>
<pb n="KR2k0138_WYG_001-1b"/>
　　　始封<lb/>
髙麗之先葢周武王封箕子胥餘于朝鮮寔子姓也歴<lb/>
周秦至漢髙祖十二年燕人衞滿亡命聚黨椎結服役<lb/>
蠻夷寖有朝鮮之地而王之自子姓有國八百餘年而<lb/>
為衞氏衞氏有國八十餘年先是夫餘王得河神之女<lb/>
為日所炤感孕而卵生既長善射俗稱善射為朱蒙因<lb/>
以名之夫餘人以其生異謂之不祥請除之朱蒙懼逃<lb/>
焉遇大水無梁勢不能渡因持弓擊水而咒之魚鱉並<lb/>
<pb n="KR2k0138_WYG_001-2a"/>
浮因乗以濟至紇升骨城而居自號曰髙句驪因以髙<lb/>
為氏而以髙麗為國凡有五部曰消奴部曰絶奴部曰<lb/>
順奴部曰灌奴部曰桂婁部漢武帝滅朝鮮以髙麗為<lb/>
縣屬𤣥菟郡其君長賜之皷吹伎人常從郡受朝服衣<lb/>
幘縣令主其名籍後稍驕不復詣郡於東界築小城嵗<lb/>
時受之因名幘溝漊溝漊者髙麗名城也於是始稱主<lb/>
焉王莽發其兵以誅匈奴不至降王為侯而麗人益寇<lb/>
邉光武中興麗遣邉吏建武八年遣使來朝因復王號<lb/>
<pb n="KR2k0138_WYG_001-2b"/>
列為外藩安帝以後部衆滋熾雖少鈔暴旋即賔服初<lb/>
消奴為王既衰而桂婁代之至王宫生而開目能視國<lb/>
人惡之及長壯勇和帝時頻掠遼東傳至王伯固伯固<lb/>
死有二子長曰拔竒者不肖次曰伊夷模國人立焉漢<lb/>
末公孫康擊破伊夷模於其國九都山下國人共立其<lb/>
子位宫位宫亦有勇力好鞍馬以其祖宫生而能視今<lb/>
王亦然句驪謂相似為位故名曰位宫魏將毌丘儉屠<lb/>
之追至肅慎刻石紀功而還位宫五世孫劉晉永嘉<lb/>
<pb n="KR2k0138_WYG_001-3a"/>
中與遼西鮮卑慕容廆鄰廆不能制康帝建元初廆子<lb/>
皝帥師伐之大敗後為百濟所滅其後慕容寳以其王<lb/>
髙安為平州牧安孫璉義熈中遣長史孫翼獻赭白馬<lb/>
以為營州牧髙麗王樂浪郡公璉七世孫元隋文帝時<lb/>
率靺鞨寇遼東唐太宗時其東部大人葢蘇文賊虐不<lb/>
道帝親征之威震遼海髙宗又命李勣討平之俘其王<lb/>
髙藏裂地而為郡縣建安東都䕶府於平壤城以兵鎮<lb/>
守後武后遣將擊殺其主乞昆羽而立其主乞仲象亦<lb/>
<pb n="KR2k0138_WYG_001-3b"/>
病死仲象子祚榮立因有其衆四十萬據于桂婁臣于<lb/>
唐中宗時乃置忽汗州以祚榮為都督渤海郡王其後<lb/>
遂號渤海初藏之俘也其酋長有劔牟岑者立藏外孫<lb/>
舜為王又命髙偘討平之都䕶府既屢遷舊城頗入新<lb/>
羅遺民散奔突厥靺鞨髙氏既絶久而稍復至唐末遂<lb/>
王其國後唐同光元年遣使來朝國王姓氏史失不載<lb/>
長興二年王建權知國事遣使入貢遂受爵以有國云<lb/>
　宣和奉使髙麗圖經卷一<lb/>
</p>
<p>
</p>
  </div>
<div>
<head>宣和奉使髙麗圖經卷二</head> <lb/>
    <p>
<pb n="KR2k0138_WYG_002-1a"/>
欽定四庫全書<lb/>
　宣和奉使髙麗圖經卷二<lb/>
　　　　　　　　　　　　　宋　徐兢　撰<lb/>
　　世次<lb/>
臣聞史家之法傳逺者畧而近者詳髙麗歴世之王臣<lb/>
既以槩叙之于前矣若乃王氏建國累世尊事本朝至<lb/>
王俣與今王楷又享禮加厚不可不條著之謹因其世<lb/>
次宗系而嗣以楷之行事云<lb/>
<pb n="KR2k0138_WYG_002-1b"/>
　　　王氏<lb/>
王氏之先葢髙麗大族也當髙氏政衰國人以建賢遂<lb/>
共立為君長後唐長興三年遂自稱權知國事請命于<lb/>
明宗乃拜建𤣥菟州都督充大義軍使封髙麗王晉開<lb/>
運二年建卒子武立漢乾祐末武卒子昭立至皇朝建<lb/>
隆三年太祖皇帝御極奄有萬國昭遣使來朝賜以功<lb/>
臣之號仍加食邑開寳九年昭卒子伷立遣使請命封<lb/>
髙麗國王太宗皇帝即位改封大順軍使太平興國七<lb/>
<pb n="KR2k0138_WYG_002-2a"/>
年伷卒弟治上章乞襲封詔從之淳化六年契丹攻之<lb/>
治畏懦無守臣事北敵遂闕朝貢治卒弟誦立咸平三<lb/>
年其臣朱仁紹入朝具言國人思慕皇化逼於契丹未<lb/>
能如願朝廷嘉之賜詔褒諭大中祥符七年誦卒弟詢<lb/>
權知國亊大破契丹復謹修貢且乞降尊號頒正朔又<lb/>
求封冊真宗皇帝初欲俯從議者難之遂寢止從班詔<lb/>
而已天聖中使人屢與女真偕來貢方物天子加恩報<lb/>
禮優異後詢卒子隆立優柔不斷政荒力屈憚於北敵<lb/>
<pb n="KR2k0138_WYG_002-2b"/>
遂復臣事之而貢使又絶隆卒私諡曰正子徳王欽欽<lb/>
弟穆王亨皆朝貢不通而朝廷亦罷遣使亨弟徽熈寜<lb/>
四年以權知國事復脩方貢七年九年使人荐至神宗<lb/>
皇帝嘉其忠藎元豐元年命左諫議大夫安燾為國信<lb/>
使起居舎人陳睦副之自明州定海絶洋而往時徽病<lb/>
風痺僅能拜命且乞醫藥上覽其奏從之三年四年遣<lb/>
使來朝六年徽卒立凡三十八年諡曰文世子勲立百<lb/>
日卒弟國原公運立命左諫議大夫楊景畧為祭奠使<lb/>
<pb n="KR2k0138_WYG_002-3a"/>
禮賔使王舜封副之右諫議大夫錢勰為弔慰使西上<lb/>
閣門副使朱球副之七年七月自宻之板橋航海而往<lb/>
八年哲宗皇帝踐祚使來奉慰又遣使來賀運立四年<lb/>
卒諡曰宣子堯立未閲嵗而以病廢國人乃請其叔熈<lb/>
攝政未幾而堯卒諡曰懐熈乃襲位自元祐五年至元<lb/>
符元年貢使再至三年遣使綏撫遵元豐故事也皇帝<lb/>
嗣位遹追來孝丕承先烈薄海内外無不臣妾徳被藩<lb/>
服恩行海隅迺者崇寜元年命户部侍郎劉逵給事中<lb/>
<pb n="KR2k0138_WYG_002-3b"/>
吴拭持節往使禮物豐腆恩綸昭回所以加惠麗國而<lb/>
褒寵鎮撫之以繼神考之志益大而隆二年五月由明<lb/>
州道梅岑絶洋而往時熈避契丹嫌名改熈曰顒然自<lb/>
神考有作務來逺人天相睿謨王徽襲爵以承其㫖殆<lb/>
非偶然徽忠順循理知尊中國館待使華禮意勤厚至<lb/>
遇賈人亦有體貌治尚仁恕享國久長宜矣崇寜二年<lb/>
顒卒年五十世子俣立自長興三年壬辰迨今宣和六<lb/>
年甲辰王氏有國九世凡十七人合一百九十三年云<lb/>
<pb n="KR2k0138_WYG_002-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_002-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷二<lb/>
</p>
<p>
</p>
  </div>
<div>
<head>宣和奉使髙麗圖經卷三</head> <lb/>
    <p>
<pb n="KR2k0138_WYG_003-1a"/>
欽定四庫全書<lb/>
　宣和奉使髙麗圖經卷三<lb/>
　　　　　　　　　　　　　宋　徐兢　撰<lb/>
　　城邑<lb/>
臣聞四夷之君類多依山谷就水草隨時遷徙以為便<lb/>
適固未嘗知有國邑之制西域車師鄯善僅能築墻垣<lb/>
作居城史家即指為城郭諸國葢誌其異也若髙麗則<lb/>
不然立宗廟社稷治邑屋州閭髙堞周屏模範中華抑<lb/>
<pb n="KR2k0138_WYG_003-1b"/>
箕子舊封而中華遺風餘習尚有存者朝廷間遣使存<lb/>
撫其國入其境城郭巋然實未易鄙夷之也今盡得其<lb/>
建國之形勢而圖之云<lb/>
　　　封境<lb/>
髙麗南隔遼海西距遼水北接契丹舊地東距大金又<lb/>
與日本琉球𣆀羅黒水毛人等國犬牙相制惟新羅百<lb/>
濟不能自固其圉為麗人所并今羅州廣州道是也其<lb/>
國在京師之東北自燕山道陸走渡遼而東之其境凡<lb/>
<pb n="KR2k0138_WYG_003-2a"/>
三千七百九十里若海道則河北京東淮南兩浙廣南<lb/>
福建皆可往今所建國正與登萊演棣相望自元豐以<lb/>
後每朝廷遣使皆由明州定海放洋絶海而北舟行皆<lb/>
乗夏至後南風風便不過五日即抵岸焉舊封境東西<lb/>
二千餘里南北一千五百餘里今既并新羅百濟東北<lb/>
稍廣其西北與契丹接連昔以大遼為界後為所侵迫<lb/>
乃築來逺城以為阻固然亦恃鴨緑以為險也鴨緑之<lb/>
水源出靺鞨其色如鴨頭故以名之去遼東五百里經<lb/>
<pb n="KR2k0138_WYG_003-2b"/>
國内城又西與一水合即鹽難水也二水合流西南至<lb/>
安平城入海髙麗之中此水最大波瀾清徹所經津濟<lb/>
皆艤巨艦其國恃此以為天塹水濶三百步在平壤城<lb/>
西北四百五十里遼水東西四百八十里自遼已東即<lb/>
舊屬契丹今契丹已亡大金以其地不毛不復城守徒<lb/>
為往來之道而已鴨緑之西又有白浪黄嵓二水自頗<lb/>
利城行數里合流而南是為遼水唐貞觀間李勣來破<lb/>
髙麗於南蘇既渡怪其水淺狹問之云是遼源以此知<lb/>
<pb n="KR2k0138_WYG_003-3a"/>
前古未嘗恃此水以為固此髙麗所以退保鴨緑之東<lb/>
歟<lb/>
　　　形勢<lb/>
髙麗素知書明道理拘忌隂陽之説故其建國必相其<lb/>
形勢可為長久計者然後宅之自漢來徙九都山下後<lb/>
魏至唐皆居平壤至李勣平其地建都䕶府則嘗遁寄<lb/>
稍東不詳其所唐末復國當是今所都地葢嘗為開州<lb/>
今尚置開城府其城北據崧山其勢自乾亥來至山之<lb/>
<pb n="KR2k0138_WYG_003-3b"/>
脊稍分為兩岐更相環抱隂陽家謂之龍虎臂以五音<lb/>
論之王氏商姓也西位欲髙則興乾西北之卦也來崗<lb/>
亥落其右一山屈折自西而北轉至正南一峯特起狀<lb/>
如覆盂因以為案外復有一案其山髙倍坐向相應賔<lb/>
主丙壬其水發源自崧山之後北直子位轉至艮方委<lb/>
曲入城由廣化門稍折向北復從南地流出已上葢乾<lb/>
為金金長生在已是為吉卜自崧山之半下瞰城中左<lb/>
溪右山前崗後嶺林木叢茂形勢若飲澗蒼虬宜其保<lb/>
<pb n="KR2k0138_WYG_003-4a"/>
有東土歴年之久而常為聖朝臣屬之國也<lb/>
　　　國城<lb/>
髙麗自唐之前葢居平壤本漢武帝所置樂浪郡而唐<lb/>
髙宗所建都䕶府也以唐志考之平壤城乃在鴨緑水<lb/>
東南唐末髙麗君長懲累世兵革之難稍徙而東今王<lb/>
城在鴨緑水之東南千餘里非平壤之舊矣其城周圍<lb/>
六十里山形繚繞雜以沙礫隨其地形而築之無濠塹<lb/>
不施女牆列構延屋如廊廡狀頗類敵樓雖施兵仗<lb/>
<pb n="KR2k0138_WYG_003-4b"/>
以備不虞而因山之勢非盡堅髙至其低處則不能受<lb/>
敵萬一有警信知其不足守也外門十一各有標名舊<lb/>
志纔知其七今盡得之正東曰宣仁<hi>舊不見名止曰東大門</hi>曰崇<lb/>
仁<hi>舊曰求門</hi>曰安定<hi>舊曰須知乃麗人方言也</hi>東南曰長朔正南曰宣華<lb/>
<hi>舊不見門</hi>曰㑹賔曰泰安<hi>舊名真觀/今易此名</hi>西南曰光徳<hi>舊曰正州亦通其路</hi>
<hi>耳州郡非門名所宜</hi>正西曰宣義曰狻猊正北曰北昌<hi>舊名崧山特登山之</hi>
<hi>路非本名也</hi>東北曰宣祺<hi>舊名金郊今易此</hi>西南隅王府宫室居之<lb/>
其東北隅即順天館極加完葺西門亦壯麗葢為中朝<lb/>
<pb n="KR2k0138_WYG_003-5a"/>
人使設也自京市司至興國寺橋由廣化門以迄奉先<lb/>
庫為長廊數百間以其民居隘陋參差不齊用以遮蔽<lb/>
不欲使人洞見其醜東南之門葢溪流至已方衆水所<lb/>
㑹之地其餘諸門官府宫祠道觀僧寺别宫客館皆因<lb/>
地勢星布諸處民居十數家共一聚落井邑街市無足<lb/>
取者總其建國大槩而圖之其餘則互見於别篇<lb/>
　　　樓觀<lb/>
王城昔無樓觀自通使以來觀光上國得其規模稍能<lb/>
<pb n="KR2k0138_WYG_003-5b"/>
構治初惟王城宫寺有之今官道兩旁與國相富人<lb/>
稍稍僣侈入宣義門每數十家則建一樓俯近興國寺<lb/>
二樓相望左曰溥濟右曰益平王府之東二樓臨衢不<lb/>
見標牓簾幙華煥聞皆王族遊觀之所人使經由則有<lb/>
婦女窺覘於其間衣服之飾不異民庶或云王每出遊<lb/>
則其族始易錦繡也<lb/>
　　　民居<lb/>
王城雖大磽确山壟地不平曠故其民居形勢髙下如<lb/>
<pb n="KR2k0138_WYG_003-6a"/>
蜂房蟻穴誅茅為葢僅庇風雨其大不過兩椽比富家<lb/>
稍置瓦屋然十纔一二耳舊傳惟倡優所居揭長竿以<lb/>
别良家今聞不然葢其俗淫祠鬼神厭勝祈禱之具耳<lb/>
　　　坊市<lb/>
王城本無坊市惟自廣化門至府及館皆為長廊以蔽<lb/>
民居時於廊間榜其坊門曰永通曰廣徳曰興善曰通<lb/>
商曰存信曰資養曰孝義曰行遜其中實無街衢市井<lb/>
至有斷崖絶壁蓁莽繁蕪荒墟不治之地特外示觀美<lb/>
<pb n="KR2k0138_WYG_003-6b"/>
耳<lb/>
　　　貿易<lb/>
髙麗故事每人使至則聚為大市羅列百貨丹漆繒帛<lb/>
皆務華好而金銀器用悉王府之物及時鋪陳葢非其<lb/>
俗然也崇寜大觀使者猶及見之今則不然葢其俗無<lb/>
居肆惟以日中為墟男女老幼官吏工伎各以其所有<lb/>
用以交易無泉貨之法惟紵布銀瓶以准其直至日用<lb/>
微物不及疋兩者<hi>闕</hi>以米計錙銖而償之然民久安其<lb/>
<pb n="KR2k0138_WYG_003-7a"/>
俗自以為<hi>闕</hi>也中間<hi>闕六/字</hi>朝廷賜予錢寳今<hi>闕二/字</hi>之<hi>闕二</hi>
<hi>字</hi>時出以示官屬傳玩焉<lb/>
　　　郡邑<lb/>
州縣之建實不副之<hi>闕</hi>聚<hi>闕</hi>之繁處自國之西北與契<lb/>
丹大金接境粗有壘塹其東南濵海亦有建於島嶼者<lb/>
惟西京最盛城市畧如王城又有三京四府八牧又為<lb/>
防禦郡一百一十八為縣鎮三百九十為洲島三千七<lb/>
百皆設守令監官治民惟牧守都䕶公廨數楹令長則<lb/>
<pb n="KR2k0138_WYG_003-7b"/>
隨所在舎於居民國政租賦之外無健訟在官者公田<lb/>
不足以資用則亦仰給於富民云<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷三<lb/>
</p>
<p>
</p>
  </div>
<div>
<head>宣和奉使髙麗圖經卷四</head> <lb/>
    <p>
<pb n="KR2k0138_WYG_004-1a"/>
欽定四庫全書<lb/>
　宣和奉使髙麗圖經卷四<lb/>
　　　　　　　　　　　　　宋　徐兢　撰<lb/>
　　門闕<lb/>
臣聞黄帝堯舜尚象於豫乃設重門擊柝以待暴客後<lb/>
世聖人又差尊卑而為之等故天子之門曰臯曰庫曰<lb/>
雉曰應曰路凡五諸侯則去其二焉曰庫曰雉曰路而<lb/>
已魯為周公後而新作雉門兩觀且不逃春秋之譏況<lb/>
<pb n="KR2k0138_WYG_004-1b"/>
其他侯乎髙麗門闕之制亦頗遵古侯禮雖其屢聘上<lb/>
國亦頗效顰學步然材之工拙終以朴陋云<lb/>
　　　宣義門<lb/>
宣義門即王城之正西門也西為金方於五帝屬義故<lb/>
以名之其正門二重上有樓觀合為瓮城南北兩偏列<lb/>
開門相對各有武夫守衞其中門不常開惟王與使者<lb/>
出入餘悉繇偏門也自碧瀾亭以至西郊乃過此門而<lb/>
後入館王城之門惟此最大且華葢為國朝人使設也<lb/>
<pb n="KR2k0138_WYG_004-2a"/>
　　　外門<lb/>
王城諸門大率草創惟宣義門以使者出入之所北昌<lb/>
門為使者回程祠廟之路故極加嚴飾他不逮也自㑹<lb/>
賔長霸等門其制畧同惟當其中為兩户無尊卑皆得<lb/>
出入其城皆無夾柱䕶以鐵筩上為小廊隨山形髙下<lb/>
而築之自下而望崧山之脊城垣繚繞若蛇虺蜿蜒之<lb/>
形長霸門通安東府光徳門通正州宣仁門通揚金羅<lb/>
三州崇仁門通日本安定門通慶廣清三州宣祺門通<lb/>
<pb n="KR2k0138_WYG_004-2b"/>
大金國北昌門通三角山薪炭松子布帛所出之道也<lb/>
　　　廣化門<lb/>
廣化門王府之偏門也其方面東而形制畧如宣義獨<lb/>
無瓮城藻飾之工過之亦開三門南偏門榜儀制今四<lb/>
事北門榜周易乾卦繇辭五字仍有春貼子云雪痕尚<lb/>
在三雲陛日脚初升五鳯樓百辟稱觴千萬夀衮龍衣<lb/>
上瑞光浮<lb/>
　　　昇平門<lb/>
<pb n="KR2k0138_WYG_004-3a"/>
昇平門即王宫之正南門也上為重樓旁起兩觀三門<lb/>
並列制益宏大四阿各有銅火珠為飾自門之内左右<lb/>
分為兩亭皆曰同樂矮牆幾百堵相屬以至神鳯門而<lb/>
門之制又壯大於昇平矣東曰春徳通世子宫西曰太<lb/>
初通王居備坐又十餘步即閶闔門乃王奉迎詔書之<lb/>
所也左右兩掖有承天門自是而上山勢稍逼中庭隘<lb/>
狹去㑹慶殿門外不過數丈耳昇平神鳳閶闔三門制<lb/>
度文采大抵相類焉神鳳為冠題牓之字金書朱地有<lb/>
<pb n="KR2k0138_WYG_004-3b"/>
歐率更之體大抵麗人多法古不敢以臆説己見而妄<lb/>
為俗體也<lb/>
　　　同徳門<lb/>
同徳左右二門相對其中即昇平門也形制畧似殿門<lb/>
而極髙惟無臺觀昌徳㑹賔春宫承休其制與同徳不<lb/>
異特閣門與承天二門差褊爾<lb/>
　　　殿門<lb/>
㑹慶殿門在山之半石梯磴道髙可五丈葢正殿之門<lb/>
<pb n="KR2k0138_WYG_004-4a"/>
也並列三門中門惟詔書得入王與人使分左右而行<lb/>
門外列㦸二十四枝甲胄之士執其儀衞守衞甚衆特<lb/>
嚴於他門爾<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_004-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷四<lb/>
</p>
<p>
</p>
  </div>
<div>
<head>宣和奉使髙麗圖經卷五</head> <lb/>
    <p>
<pb n="KR2k0138_WYG_005-1a"/>
欽定四庫全書<lb/>
　宣和奉使髙麗圖經卷五<lb/>
　　　　　　　　　　　　　宋　徐兢　撰<lb/>
　　宫殿一<lb/>
臣仰惟神宗皇帝誕敷文教覃被遐方貢琛面内者梯<lb/>
航沓至惟髙麗尤加禮遇因遣近侍銜命綏撫嘗頒睿<lb/>
㫖凡相見處殿名鴟吻更不囘避以是知聖謨宏逺不<lb/>
責蠻夷以小節而嘉其忠順之大義也夏童北敵氊城<lb/>
<pb n="KR2k0138_WYG_005-1b"/>
穹廬四時隨水草温凉以徙初無定都若髙麗自前史<lb/>
已載其依山谷而居少田業力作不足以自資其俗節<lb/>
於飲食而好脩宫室故至今王之所居堂構仍在圓<lb/>
櫨方頂飛翬連甍丹碧藻飾望之潭潭然依崧山之脊<lb/>
蹭道突兀古木交隂殆若嶽祠山寺而已今繪其形制<lb/>
仍不廢其名也<lb/>
　　　王府<lb/>
王府内城環列十三門各揭名額隨方見義惟廣化門<lb/>
<pb n="KR2k0138_WYG_005-2a"/>
正東通長衢殿門十五惟神鳳為最華内府十六尚書<lb/>
省為冠九殿參差㑹慶為正寢三閤鼎峙清燕為壯麗<lb/>
復有小殿以為燕居之所日視事於便座惟施茵褥於<lb/>
榻上國官親侍跪列其側聴受王㫖次第傳出大臣五<lb/>
日一見别有議政之堂餘官則朔望之外四見於王聽<lb/>
㫖受事則立於門外惟執奏官當門授之升堦復位皆<lb/>
脱屨膝行而進退往來廷趨必面王磬折其謹如此至<lb/>
餘屋宇則皆草創名浮於實不足詳紀析而圖之或互<lb/>
<pb n="KR2k0138_WYG_005-2b"/>
見於諸篇也<lb/>
　　　㑹慶殿<lb/>
㑹慶殿在閶闔門内别有殿門規模甚壯基址髙五丈<lb/>
餘東西兩堦丹漆欄檻飾以銅花文彩雄麗冠於諸殿<lb/>
兩廊通三十間中庭甃石地虚不堅行則有聲常禮不<lb/>
敢居惟人使至則受詔拜表於庭下燕㑹則設使副之<lb/>
席於殿之西楹東向上節位於東序中節位於西序下<lb/>
節位於門之兩厦而北向餘禮則别殿以别之<lb/>
<pb n="KR2k0138_WYG_005-3a"/>
　　　乾徳殿<lb/>
乾徳殿在㑹慶殿之西北别有殿門其制五間視㑹慶<lb/>
殿差小故事人使至彼第三㑹王禮加勤特出姬侍則<lb/>
燕於其中被使者至楷以拘衣制不講惟同㑹慶酬酢<lb/>
而止若朝廷非專遣使雖郡吏使臣持牒傳㑹亦燕於<lb/>
此殿特禮文有隆殺耳<lb/>
　　　長和殿<lb/>
長和殿在㑹慶之後直北一崗地勢髙峻形制益隘不<lb/>
<pb n="KR2k0138_WYG_005-3b"/>
逮乾徳兩廡皆帑藏其東貯聖朝所錫内府之珍其西<lb/>
以儲其國金帛之類警備之卒視他所加嚴焉<lb/>
　　　元徳殿<lb/>
元徳殿在長和殿之後也地勢益髙營治草率聞其王<lb/>
不常居惟鄰國侵逼邉陲有警則即之發兵命將若刑<lb/>
殺樞要之事則與近臣親宻者一二人議決于此<lb/>
　　　萬齡殿<lb/>
萬齡殿在乾徳之後基構差小而藻飾華麗葢寢室<lb/>
<pb n="KR2k0138_WYG_005-4a"/>
也姬嬪侍女於兩廡列室而環居自崧山之半下視其<lb/>
室奥亦不甚寛敞諒其姬侍之數亦稱其居耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_005-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷五<lb/>
</p>
<p>
</p>
  </div>
<div>
<head>宣和奉使髙麗圖經卷六</head> <lb/>
    <p>
<pb n="KR2k0138_WYG_006-1a"/>
欽定四庫全書<lb/>
　宣和奉使髙麗圖經卷六<lb/>
　　　　　　　　　　　　　宋　徐兢　撰<lb/>
　　宫殿二<lb/>
　　　長齡殿<lb/>
長齡殿在乾徳之東紫門内其制三間雖華煩不逮萬<lb/>
齡而規模過之每中朝使者欲行前期必有先書介紹<lb/>
至則於此受之賈人之至境遣官迎勞舎館定然後於<lb/>
<pb n="KR2k0138_WYG_006-1b"/>
長齡受其獻計所直以方物數倍償之<lb/>
　　　長慶殿<lb/>
長慶重光宣政三殿舊記雖載其名今聞更修重光長<lb/>
慶易為别殿恐是今建閤之地宣政即外朝也嵗時與<lb/>
其臣屬㑹飲王誕日亦有節名王侯以八月十七日生<lb/>
謂之咸寜其日大㑹公族貴臣近侍於長慶中國賈人<lb/>
之在館者亦遣官為延伴用南北三部樂亦有致語嘗<lb/>
記其口號曰當時瑞色炤宫林和氣濃濃破積隂香火<lb/>
<pb n="KR2k0138_WYG_006-2a"/>
千家祈國夀笙歌二部樂賔心興酣日影移珠箔舞罷<lb/>
花枝倒玉簪須盡清歡酬美景從容莫訴酒杯深<lb/>
　　　延英殿閣<lb/>
延英殿閣在長齡之北制度小大畧如乾徳王於此親<lb/>
試進士又其北曰慈和亦為燕集之處前建三閣曰寳<lb/>
文以奉累聖所錫詔書西曰清燕以藏諸史子集嘗構<lb/>
得其燕記文曰開府儀同三司守太保兼門下侍郎<lb/>
兼修國史上柱國江陵郡開國侯食邑一千三百户食<lb/>
<pb n="KR2k0138_WYG_006-2b"/>
實封三百户臣金縁奉教撰通奉大夫寳文閣學士左<lb/>
散騎常侍上䕶軍唐城郡開國男食邑三百户賜紫金<lb/>
魚袋臣洪灌奉教書并篆額王以聰明淵懿篤實輝光<lb/>
之徳崇尚儒術樂慕華風故於大内之側延英書殿之<lb/>
北慈和之南别創寳文清燕二閣以奉聖宋皇帝御製<lb/>
詔勑書畫揭為訓則必拜稽肅容然後仰觀之一以集<lb/>
周孔軻雄以來古今文書日與老師宿儒討論敷暢先<lb/>
王之道藏焉脩焉息焉游焉不出一堂之上而三綱五<lb/>
<pb n="KR2k0138_WYG_006-3a"/>
常之教性命道徳之理充溢乎四履之間越今丁酉夏<lb/>
四月甲戌有三日特召守太傅尚書令帶方公臣俌守<lb/>
太傅尚書公太原公臣侾守太保齊安侯臣偦守太保<lb/>
通義侯臣僑守太保樂浪侯臣景庸門下侍郎臣偉門<lb/>
下侍郎臣資謙臣縁中書侍郎臣仲璋參知政事臣<graphic n="KR3728" url="https://raw.githubusercontent.com/kanripo/KR-Gaiji/master/images/KR3728.png" mimeType="image/png"/>
守司空臣至和樞宻院使臣軌知樞宻院事臣字之同<lb/>
知樞宻院事臣安仁等置髙㑹于清燕閣乃從容謂曰<lb/>
予顧徳類願天降康廟社儲祉金華偃於三邉文軌同<lb/>
<pb n="KR2k0138_WYG_006-3b"/>
乎中夏凡立政造事大小云為罔不資禀崇寜大觀以<lb/>
來施設注措之方其於文閣經筵求訪儒雅遵宣和之<lb/>
制也深堂宻席延見輔臣法太清之宴也雖禮有隆殺<lb/>
而優賢尚能之意則其致一也今入朝進貢使資諒賫<lb/>
桂香御酒龍鳳茗團珍菓寳皿來歸嘉與卿等樂斯盛<lb/>
美臣僚皆皇駭恐懼退伏階陛辭以固陋不敢干盛禮<lb/>
王趣令就坐温顔以待之備物以享之其供張之設器<lb/>
皿之列觴豆之實菓核之品則六尚之名珍四方之美<lb/>
<pb n="KR2k0138_WYG_006-4a"/>
味無一不具復有上國玻璃馬瑙翡翠犀兕瑰竒玩用<lb/>
之物交錯於案上塤篪椌楬琴瑟鐘磬安樂雅正之聲<lb/>
合奏於堂下王執爵命近臣監勸曰君臣交際惟以至<lb/>
誠其各盡量不辭而飲左右再拜告㫖而卒爵或獻或<lb/>
酬和樂孔偕乃觴酒九行且令退息續有中貴人押賜<lb/>
襲衣寳帶以將其厚意焉既而復召促席而坐使飲食<lb/>
舉措各自便或開懐以言笑或縱目以觀覽欄楯之外<lb/>
疊石成山庭除之際引水為沼<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒萬狀清渟四徹洞<lb/>
<pb n="KR2k0138_WYG_006-4b"/>
庭吴㑹幽勝之趣生而終宴無憚暑之意盡醉劇飲夜<lb/>
艾而罷於是縉紳士大夫舉欣欣然有喜色而相告曰<lb/>
吾王以慈儉為寳而無肆溢之行衣不御文繡器不用<lb/>
雕鏤猶慮一夫之不得所一事之不合度每日焦勞惻<lb/>
怛於宵旰之中至於燕羣臣嘉賔則登内府之寳藏傾<lb/>
上國之異恩而窮日之力以火繼之猶不以為侈其尊<lb/>
賢重禮好善忘勢之心實可謂髙出百王之上矣臣嘗<lb/>
聞昔魯公用天子禮樂以化成風俗故於泮宫則先王<lb/>
<pb n="KR2k0138_WYG_006-5a"/>
君子與之為樂其詩曰魯侯戾止在泮飲酒既飲㫖酒<lb/>
永錫難老燕於路寢則大夫庶士與之相宜其詩曰魯<lb/>
侯燕喜宜大夫庶士邦國是有既多受祉今吾君奉天<lb/>
子恩意以寵待臣鄰故公卿大夫懐天保報上之意言<lb/>
語法從賦我有嘉賔之詩瞽史歌工作君臣相悦之樂<lb/>
懽忻交通禮儀卒度當斯時也人靈之和氣天地之休<lb/>
應上下之施報風俗之化源皆出於飲食衎衎載色載<lb/>
笑之間豈止永錫難老既多受祉而已耶必當億萬斯<lb/>
<pb n="KR2k0138_WYG_006-5b"/>
年享太平之福而對揚天子永永無疆之休臣愚且拙<lb/>
遭逢萬幸代匱率府不以臣之不材特有書命之事辭<lb/>
不獲已謹拜手稽首而强為之記<lb/>
　　　臨川閣<lb/>
臨川閣在㑹慶殿西㑹同門内為屋四楹窻户洞達外<lb/>
無重簷頗類臺門非燕集之地其中藏書數萬卷而已<lb/>
　　　長慶宫<lb/>
長慶宫在王府之西南由嵓山麓有二小徑北通王府<lb/>
<pb n="KR2k0138_WYG_006-6a"/>
東通宣義門長衢老屋數十楹王顒諸妹居其中後出<lb/>
適人遂虚其地荒蕪益甚俣疾革又即之醫治已而不<lb/>
起因以為祠奉之所俣之侍姬與其舊僚屬十數人守<lb/>
之比使者銜睿眷之隆遵元豐舊制祭奠前王弔慰其<lb/>
嗣皆於長慶拜而受之<lb/>
　　　左春宫<lb/>
左春宫在㑹慶殿之東春徳門内王之嫡長子初立日<lb/>
世子既冠而後居之屋宇制度殺於王宫其大門榜曰<lb/>
<pb n="KR2k0138_WYG_006-6b"/>
太和次曰元仁次曰育徳聽事之堂無榜梁棟脩偉屏<lb/>
上書文王世<hi>闕五字</hi>屬<hi>闕二/字</hi>人右春宫在昇平門外<hi>闕五字</hi>
王之姊妹諸女居之<lb/>
　　　<hi>名闕</hi>宫<lb/>
<hi>闕五字</hi>其子弟所居皆謂之宫王母妃<hi>闕五字</hi>給宫受田以<lb/>
奉湯沐或空不居<hi>闕五字</hi>而供租賦雞林宫在王府之西<lb/>
<hi>闕五字</hi>巖山之阜又有辰鼓朝鮮常安<hi>闕五字</hi>冠六宫分置<lb/>
城内皆王伯叔昆<hi>闕五字</hi>繼母之宅<hi>闕二字</hi>慶今公族不見<lb/>
<pb n="KR2k0138_WYG_006-7a"/>
<hi>闕五字</hi>十室九<hi>闕一/字</hi>其田上等<hi>闕一/字</hi>於夀昌<hi>闕五字</hi>王府又<lb/>
置官以掌之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_006-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷六<lb/>
</p>
<p>
</p>
  </div>
<div>
<head>宣和奉使髙麗圖經卷七</head> <lb/>
    <p>
<pb n="KR2k0138_WYG_007-1a"/>
欽定四庫全書<lb/>
　宣和奉使髙麗圖經卷七<lb/>
　　　　　　　　　　　　　宋　徐兢　撰<lb/>
　　冠服<lb/>
臣聞髙麗之俗斷髮文身雕題交趾髙麗自箕子封時<lb/>
已教以田蠶之利則當有衣冠矣漢史稱其公㑹衣服<lb/>
皆錦繡金銀首飾而大加主簿著幘如冠小加著折風<lb/>
如弁豈依倣商周冠弁之制而然乎唐初稍服五采以<lb/>
<pb n="KR2k0138_WYG_007-1b"/>
白羅為冠革帶皆金飾逮我中朝嵗通信使屢賜襲衣<lb/>
則漸漬華風被服寵休翕然丕變一遵我宋之制度焉<lb/>
非徒采服金帶而已也然而官名參差朝衣燕服時有<lb/>
同異者謹列之作冠服圖<lb/>
　　　王服<lb/>
髙麗王常服烏紗髙帽窄袖緗袍紫羅勒中間繡金碧<lb/>
其㑹國官士民則加幞頭束帶祭則冕圭惟中朝人使<lb/>
至則紫羅公服象笏玉帶拜舞抃蹈極謹臣節或聞平<lb/>
<pb n="KR2k0138_WYG_007-2a"/>
居燕息之時則皂巾白紵袍與民庶無别也<lb/>
　　　令官服<lb/>
髙麗建官唐武徳間有九等一曰大對盧事樞宻使副<lb/>
同知院奏事等官通許服之<lb/>
　　　近侍服<lb/>
近侍之服紫文羅袍御仙金帶仍佩金魚自左右常侍<lb/>
御史大夫左右丞六尚書翰林學士承㫖學士以上及<lb/>
祗侍國朝使命接伴館伴官悉服之<lb/>
<pb n="KR2k0138_WYG_007-2b"/>
　　　従官服<lb/>
従官之服紫文羅袍御仙金帶御史中丞諫官給事侍<lb/>
郎州牧留守使副閤門執賛六尚直宫都知兵馬四部<lb/>
䕶使等與其非泛恩數悉服之王之世子及王之兄弟<lb/>
亦然<lb/>
　　　卿監服<lb/>
卿監之服緋文羅袍紅鞓犀帶仍佩銀魚六寺卿貳省<lb/>
部丞郎國子儒官祕書典職以上悉服之<lb/>
<pb n="KR2k0138_WYG_007-3a"/>
　　　朝官服<lb/>
朝官之服緋文羅袍黑鞓角帶仍佩銀魚司業博士史<lb/>
館挍書太醫司天兩省録事以上悉服之其於階官亦<lb/>
限年數必待遷升而後改易也館伴見中朝人使於館<lb/>
中則各置二人服緋前導惟不佩魚當是倣本朝朱衣<lb/>
雙引之制也<lb/>
　　　庶官服<lb/>
庶官之服緑衣木笏幞頭烏鞾自進士入官省曹補吏<lb/>
<pb n="KR2k0138_WYG_007-3b"/>
州縣令尉主簿司宰等悉服之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷七<lb/>
</p>
<p>
</p>
  </div>
<div>
<head>宣和奉使髙麗圖經卷八</head> <lb/>
    <p>
<pb n="KR2k0138_WYG_008-1a"/>
欽定四庫全書<lb/>
　宣和奉使髙麗圖經卷八<lb/>
　　　　　　　　　　　　　宋　徐兢　撰<lb/>
　　人物<lb/>
臣聞東南諸國髙麗人材最盛時於國者惟貴臣以族<lb/>
望相髙餘則或由進士選或納資為之與夫世禄吏職<lb/>
莫不有等故有職有階有勲有賜有撿挍有功臣有諸<lb/>
衞仰稽本朝官制而以開元禮參之然而名實不稱清<lb/>
<pb n="KR2k0138_WYG_008-1b"/>
濁混淆徒為虚文耳今使者入境皆擇臣屬通敏者付<lb/>
以將迎之禮以州牧則有若刑部侍郎知全州吴俊和<lb/>
禮部侍郎知青州洪若伊户部侍郎知廣州陳淑以迎<lb/>
勞餞送則有若銀青光禄大夫吏部侍郎朴昇中開府<lb/>
儀同三司守太保中書侍郎中書門下平章事金若温<lb/>
開府儀同三司守太保門下侍郎同中書門下平章事<lb/>
崔洪宰開府儀同三司守太保門下侍郎兼中書門下<lb/>
平章事林文友同知樞宻院事拓俊京李資徳凡此皆<lb/>
<pb n="KR2k0138_WYG_008-2a"/>
王之近臣也除王府四㑹之外與之燕飲酹酢衎衎如<lb/>
也以私覿送遺則有若户部侍郎梁鱗金惟棟刑部侍<lb/>
郎林景清工部侍郎盧令琚中侍大夫黄君裳工部郎<lb/>
中鄭俊左司郎中李之甫殿前承㫖林寵臣朝散郎祕<lb/>
書丞金瑞閣門使金輔臣閣門通事舍人李頴之曹祺<lb/>
内殿崇班胡仁頴引進使王儀閤門祗候髙唐愈敏仲<lb/>
衡通事舎人李漸梁文矩中衞郎劉及中亮郎彭京忠<lb/>
訓郎王承成忠郎李俊琦金世安保義郎李俊異承節<lb/>
<pb n="KR2k0138_WYG_008-2b"/>
郎許宜何景陳彦卿以傳命贊導則有若正議大夫禮<lb/>
部尚書金富佾通議大夫殿中監鄭覃尚書李璹中亮<lb/>
大夫知閤門事沈安之中亮大夫閣門副使劉文志閣<lb/>
門引進使金義元閤門通事舎人沈起王洙金澤李鋭<lb/>
材金純正黄觀李淑陳迪閤門祗候尹仁勇朴承鄭擇<lb/>
陳偁通事舎人李徳升吴子璵卓安皆以才能辨博乃<lb/>
膺是選爰自相見以迄言旋其相與燕樂遊觀揖遜之<lb/>
儀文采雍容有足觀者今姑自李資謙而下圖其形者<lb/>
<pb n="KR2k0138_WYG_008-3a"/>
五人并其族望而為之説<lb/>
　　　守太師尚書令李資謙<lb/>
髙麗素尚族望而國相多任勲戚自王運娶李氏之後<lb/>
而俣為世子時亦納李女為妃由是門户始光顯資謙<lb/>
之兄資義在前代時已為國相坐事流竄故資謙視覆<lb/>
車之戒每自修飭俣深信重之使為春宫傅友時楷尚<lb/>
冲幼資謙擇博學多聞之士八人以導翊之如金端輩<lb/>
頃自本朝賜第歸國正預選掄壬寅夏四月俣薨諸弟<lb/>
<pb n="KR2k0138_WYG_008-3b"/>
争立先是顒有五子而俣居長資謙已立楷仲父帶方<lb/>
公俌意欲奪其位遂與門下侍郎韓繳如樞宻使文公<lb/>
美謀為不軌而禮部尚書李永吏部侍郎鄭克永兵部<lb/>
侍郎林存等十餘人為内應未及舉而謀泄即擒捕下<lb/>
吏資謙乃諷王放俌於海島而誅羣惡連逮支黨數百<lb/>
人故以定亂之功進封太師益加食邑采地位尚書令<lb/>
資謙風貌凝静儀矩雍容好賢樂善雖秉國政頗知推<lb/>
尊王氏在諸國中能扶奨王室亦可謂賢臣矣然而信<lb/>
<pb n="KR2k0138_WYG_008-4a"/>
䜛嗜利治田疇第宅阡陌相連制度侈靡四方饋遺腐<lb/>
肉常數萬斤他皆稱是國人以此鄙之惜哉<lb/>
　　　接伴正奉大夫刑部尚書柱國賜紫金魚袋尹<lb/>
　　　　彦植<lb/>
尹氏素以儒學知名瓘在王俣時為樞府嘗朝貢至中<lb/>
國而彦植乃其子也世與李氏通昏又與資謙厚善楷<lb/>
在春宫而彦植亦預引翼之列故楷立而進官崇貴彦<lb/>
植美風姿人質脩偉宛然有儒者之風不可以髙麗忽<lb/>
<pb n="KR2k0138_WYG_008-4b"/>
之也<lb/>
　　　同接伴通奉大夫尚書禮部侍郎上䕶軍賜紫<lb/>
　　　　金魚袋金富軾<lb/>
金氏世為髙麗大族自前史已載其與朴氏族望相埓<lb/>
故其子孫多以文學進富軾豐貌碩體面黒目露然博<lb/>
學强識善屬文知古今為其學士所信服無能出其右<lb/>
者其弟富轍亦有詩譽嘗宻訪其兄弟命名之意葢有<lb/>
所慕云<lb/>
<pb n="KR2k0138_WYG_008-5a"/>
　　　館伴金紫光禄大夫守司空同知樞宻院事上<lb/>
　　　　柱國金仁揆<lb/>
金景融王顒世太傅守中書令仁揆即其子也顒父徽<lb/>
嘗娶金氏女顒於仁揆有元舅之尊韓繳如等叛李資<lb/>
謙挾王楷以誅羣惡而仁揆與有力焉故進位司空使<lb/>
居樞府仁揆頎而美髯貌魁秀進止端重<hi>闕</hi>為所擇以<lb/>
接使華也<lb/>
　　　同館伴正議大夫守尚書兵部侍郎上䕶軍賜<lb/>
<pb n="KR2k0138_WYG_008-5b"/>
　　　　紫金魚袋李之美<lb/>
髙麗每中朝人使至必遴擇人才或經朝貢者以為館<lb/>
伴之美即資謙之子風貌美秀往嘗入覲天闕住館累<lb/>
月其國事無巨細悉禀之之美處決莫不中禮進趨詳<lb/>
雅綽有華風每言及朝廷必惓惓有傾葵之意其忠誠<lb/>
亦可嘉尚云<lb/>
　<lb/>
　宣和奉使髙麗圖經卷八<lb/>
</p>
<p>
</p>
  </div>
<div>
<head>宣和奉使髙麗圖經卷九</head> <lb/>
    <p>
<pb n="KR2k0138_WYG_009-1a"/>
欽定四庫全書<lb/>
　宣和奉使髙麗圖經卷九<lb/>
　　　　　　　　　　　　　宋　徐兢　撰<lb/>
　　儀物一<lb/>
臣聞諸蠻之國雖有君長其出入則不過以旌<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>十數<lb/>
自隨與其臣屬畧無分辨惟髙麗素通朝聘久被漸摩<lb/>
故其君臣上下動有禮文王之巡行各有儀物神騎前<lb/>
驅甲士塞途六衞之軍各執其物雖不盡合典禮然而<lb/>
<pb n="KR2k0138_WYG_009-1b"/>
比之諸蠻粲然可觀此孔子所以欲居而不以為陋也<lb/>
況箕子之國而為聖朝眷懐之厚者乎今并繪其儀物<lb/>
如後<lb/>
　　　盤螭扇<lb/>
盤螭扇二製以緑羅朱柄金飾中繡單螭蜿蜒屈曲一<lb/>
角無鱗形實類龍葢蛟虬之屬也王行則在前衣錦袍<lb/>
拒風親衞軍執之燕則止于庭中禮畢乃徹<lb/>
　　　雙螭扇<lb/>
<pb n="KR2k0138_WYG_009-2a"/>
雙螭扇四采色装飾畧同單螭但繡形並列行禮則亦<lb/>
以親衞軍執之<lb/>
　　　繡花扇<lb/>
繡花扇二製以絳羅朱柄金飾中繡牡丹雙花扇之形<lb/>
制比之螭文其上微窪行禮排立在螭扇之次亦以親<lb/>
衞軍執之三色之扇各廣二尺髙四尺其笴各長一丈<lb/>
云<lb/>
　　　羽扇<lb/>
<pb n="KR2k0138_WYG_009-2b"/>
羽扇四其制<hi>闕三字</hi>羽<hi>闕一/字</hi>以為之下以銀飾狀如文<hi>闕一</hi>
<hi>字</hi>花以黄金<hi>闕二字</hi>華采但難於愛䕶嵗月既久則羽毛<lb/>
<hi>闕一字</hi>落其形上方今當圖其完形如初<hi>闕六字</hi>可考也其<lb/>
制笴長一丈扇廣一尺五寸髙二尺行禮則以金花曲<lb/>
脚幞頭錦衣親衞軍將執之<lb/>
　　　曲葢<lb/>
曲葢二其形六角各有流蘇絳羅被飾上為明珠金銀<lb/>
間錯其柄微曲王之出入不覆其下惟以衞軍執之前<lb/>
<pb n="KR2k0138_WYG_009-3a"/>
驅數十步以為儀式其制髙一丈一尺廣六尺<lb/>
　　　青葢<lb/>
青葢之制畧同中國絳羅為裏廣幅垂下復加黄絲組<lb/>
綬以為采飾聞常用以紅惟人使至則以青羅罩之葢<lb/>
麗久以紅為最貴非國王不得用今此覆葢亦恭順聖<lb/>
朝謙避使節之一端耳<lb/>
　<lb/>
　<lb/>
<pb n="KR2k0138_WYG_009-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷九<lb/>
</p>
<p>
</p>
  </div>
<div>
<head>宣和奉使髙麗圖經卷十</head> <lb/>
    <p>
<pb n="KR2k0138_WYG_010-1a"/>
欽定四庫全書<lb/>
　宣和奉使髙麗圖經卷十<lb/>
　　　　　　　　　　　　　宋　徐兢　撰<lb/>
　　儀物二<lb/>
　　　華葢<lb/>
華葢之制文羅繪繡間錯為之上有六角各出流蘇狀<lb/>
如佩環五采垂帶相比仍有鸞聲其葢縱三尺横六尺<lb/>
長二丈五尺大禮則以金吾仗衞軍執之立於閶闔門<lb/>
<pb n="KR2k0138_WYG_010-1b"/>
外<lb/>
　　　黄幡<lb/>
黄幡之制以文羅為之上繡祥雲其形上鋭兩角設流<lb/>
蘇動揺有聲幡之首尾通長九尺濶一丈五尺竿長一<lb/>
丈五尺大禮則以與華葢並列而所執之軍服飾一等<lb/>
也<lb/>
　　　豹尾<lb/>
豹尾之制建於矛上大小不一當是隨其獸之形而取<lb/>
<pb n="KR2k0138_WYG_010-2a"/>
之迎詔則以千牛衞軍執之在前及門則立於同徳昇<lb/>
平兩問也<lb/>
　　　金鉞<lb/>
金鉞之制畧同柱斧於竿之杪立一翔鸞行則動揺有<lb/>
騫騰之勢王行則龍虎親衞軍將一人執之從于後<lb/>
　　　毬杖<lb/>
毬杖之制以木刻成褁以白金中有小好貫采綬而垂<lb/>
之大禮則以散員校尉十人執之立於㑹慶殿兩階之<lb/>
<pb n="KR2k0138_WYG_010-2b"/>
下<lb/>
　　　旂斾<lb/>
旂斾之制以絳羅為之次第相屬繋於竿上又於其杪<lb/>
以白羽為之飾自羣山島已見之惟領軍執事者各給<lb/>
焉葢藉以指麾之物此衞軍所以旂頭為髙品也<lb/>
　<lb/>
　<lb/>
　宣和奉使髙麗圖經卷十<lb/>
</p>
<p>
</p>
  </div>
<div>
<head>宣和奉使髙麗圖經卷十一</head> <lb/>
    <p>
<pb n="KR2k0138_WYG_011-1a"/>
欽定四庫全書<lb/>
　宣和奉使髙麗圖經卷十一<lb/>
　　　　　　　　　　　　　宋　徐兢　撰<lb/>
　　仗衞一<lb/>
臣聞髙麗王城仗衞比他郡最盛葢驍勇萃於此當中<lb/>
朝使至盡出之以示榮覩焉其制民十六以上充軍役<lb/>
其六軍上衞常留官府餘軍皆給田受業有警則執兵<lb/>
赴敵任事則執役服勞事已則復歸田畝偶合前古鄉<lb/>
<pb n="KR2k0138_WYG_011-1b"/>
民之制初髙麗在魏晉户不過三萬至唐髙宗下平壌<lb/>
收其兵乃三千<hi>闕三十三字</hi>
　　　　　　　　　　　　　　　　　　領隊伍<lb/>
有正步刋有等列為六軍曰龍虎神虎興威金吾千牛<lb/>
控鶴分為兩衞曰左衞右衞别以三等曰超軍猛軍海<lb/>
軍無黥墨之制無營屯之居惟給使於公以衣服為别<lb/>
而已鎧甲上下連屬制如逢掖形狀詭異金花髙帽幾<lb/>
及三尺錦衣青袍緩帶垂袴葢其國人質侏儒特加髙<lb/>
<pb n="KR2k0138_WYG_011-2a"/>
帽錦采以壯其容耳今繪圖各以名色列之于後<lb/>
　　　龍虎左右親衞旗頭<lb/>
龍虎左右親衞旗頭服毬文錦袍塗金束帶展脚幞頭<lb/>
畧類中朝服度持小旗斾以令六軍葢軍衞之隊長也<lb/>
惟王府之内衞者二人使者至則置一人於兵仗内乗<lb/>
馬前導葢所以侍使人而供給皆輟侍王之人禮至於<lb/>
此可謂至矣<lb/>
　　　龍虎左右親衞軍將<lb/>
<pb n="KR2k0138_WYG_011-2b"/>
龍虎左右親衞軍將亦服毬文錦袍塗金束帶帽頭兩<lb/>
脚折而上右勢微屈飾以金花王出入則十餘人執羽<lb/>
扇金鉞以從<lb/>
　　　神虎左右親衞軍<lb/>
神虎左右親衞軍服毬文錦袍塗金束帶金花大帽仍<lb/>
加紫帶繫於頷下如紘纓之屬形製極髙望之巍然昔<lb/>
齊永寜中髙麗使至服窮袴冠拒風中書郎王融戲之<lb/>
曰服之不衷身之災也頭上定是何物荅曰此則古弁<lb/>
<pb n="KR2k0138_WYG_011-3a"/>
之遺像也今觀髙帽之制其拒風之俗今猶然也<lb/>
　　　興威左右親衞軍<lb/>
興威左右親衞軍服紅文羅袍以五采團花㸃襭為飾<lb/>
金花大帽黒犀束帶王之左右二十餘人出則執螭文<lb/>
繡花大扇曲葢扈從前後常服自龍虎神威以下皆以<lb/>
紫帽無金飾諸衞中惟此一等人質差偉焉<lb/>
　　　上六軍左右衞將軍<lb/>
上六軍左右衞將軍被介胄烏革間鐵為之文錦絡縫<lb/>
<pb n="KR2k0138_WYG_011-3b"/>
使相連屬自腰以下垂十餘帶飭以五采繡花左佩弓<lb/>
劒拱手鞠躬立於殿門之上惟受詔拜表日㑹慶殿中<lb/>
門六人兩偏門各四人屹然山立如土木偶恭肅之容<lb/>
亦可尚也<lb/>
　　　上六軍衞中撿郎將<lb/>
上六軍衞中撿郎將葢有功於宫禁者以次遷補王所<lb/>
親信賴以保捍内外常服皆紫衣幞頭惟大禮齋祭受<lb/>
詔拜表則介胄而出兜鍪不加於首而負於背褁紫文<lb/>
<pb n="KR2k0138_WYG_011-4a"/>
羅巾飾以珠貝左佩弓劔手執彈弓王行則在前有喧<lb/>
嘯則控弦不發而為之警人皆肅然飛鳥過則以丸擊<lb/>
之夜則秉炬而行巡視不惰嘗疑軌彈之義問云取御<lb/>
史彈劾之義<lb/>
　　　龍虎中猛軍<lb/>
龍虎中猛軍服青布窄衣白紵窮袴復加鎧甲惟無覆<lb/>
膊首不施胄背負而行各執小矛上繫白旗大不盈尺<lb/>
繪雲為飾迎詔入城受詔拜表則在衆仗之後夾道而<lb/>
<pb n="KR2k0138_WYG_011-4b"/>
進府㑹遊觀惟不施甲胄兵仗中獨此軍最衆約三萬<lb/>
人<lb/>
　　　金吾仗衞軍<lb/>
金吾仗衞軍服紫寛袖<hi>闕</hi>圏者幞頭以采上束各隨其<lb/>
方之色方為一隊隊為一色間繡團花為飭執持幡葢<lb/>
儀物立於閶闔門外<lb/>
　　　控鶴<lb/>
控鶴軍服紫文羅袍五綵間繡大團花為飾上折脚幞<lb/>
<pb n="KR2k0138_WYG_011-5a"/>
頭凡數十人以奉詔輿王與人使私覿往來則奉箱篚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_011-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷十一<lb/>
</p>
<p>
</p>
  </div>
<div>
<head>宣和奉使髙麗圖經卷十二</head> <lb/>
    <p>
<pb n="KR2k0138_WYG_012-1a"/>
欽定四庫全書<lb/>
　宣和奉使髙麗圖經卷十二<lb/>
　　　　　　　　　　　　　宋　徐兢　撰<lb/>
　　仗衞二<lb/>
　　　千牛左右仗衞軍<lb/>
千牛左右仗衞軍服緋窄衣首加皮弁黒角束帶腰有<lb/>
二襜飾以獸文手執小戈上貫一皷其制如鞉亦有執<lb/>
畫㦸鐙杖豹尾之屬與此服飾皆一等也<lb/>
<pb n="KR2k0138_WYG_012-1b"/>
　　　神旗軍<lb/>
神旗軍以皮䝉首上為木鼻狀獸額示服猛也朱衣短<lb/>
後復加兩襜飾以獸文惟迎詔受禮則陳于前張五方<lb/>
大神旗載以車軸隨所向安立每車十餘人山路間闗<lb/>
突兀時方大暑汗流浹背比之他儀最為勞耳<lb/>
　　　龍虎上超軍<lb/>
龍虎上超軍服青布窄衣文羅頭巾前襟與背皆有團<lb/>
號其制不一王宫使令咸以龍文餘以盤花悉皆蹙金<lb/>
<pb n="KR2k0138_WYG_012-2a"/>
雜作間繡制作精巧館中三節位側布列三二人名曰<lb/>
巡邏實察非常也人使出入則亦給使上節千餘人以<lb/>
等殺之<lb/>
　　　龍虎下海軍<lb/>
龍虎下海軍服青布窄衣黄繡盤雕紅革銅帶執朱柄<lb/>
檛順天門守衞二十餘人每至館㑹則列于廷中酒行<lb/>
則聲喏而退東西兩序交互卷行復出門外<lb/>
　　　官府門衞挍尉<lb/>
<pb n="KR2k0138_WYG_012-2b"/>
官府門衞挍尉服紫文羅窄衣展脚幞頭右佩長劔拱<lb/>
手而立考其所任之職總轄兵階戰陣獲敵首不願賜<lb/>
銀者以第遷補以留五府守衞諸門自㑹慶門置左右<lb/>
親衞將軍外其餘内則廣化外則宣義諸門皆有之至<lb/>
於寺觀官府時亦用焉然服與人材皆所不逮當是一<lb/>
時旋置以他名色人充代非一等品秩也<lb/>
　　　六軍散員旗頭<lb/>
六軍散員旗頭自紫燕島方見之亦軍中之總領者展<lb/>
<pb n="KR2k0138_WYG_012-3a"/>
脚幞頭紫文羅窄衣束帶革履手執旗斾仗衞儀物領<lb/>
軍執事每隊各一人行列進退視以為准正中華人員<lb/>
之類也<lb/>
　　　左右衞牽攏軍<lb/>
左右衞牽攏軍服紫窄衣練鵲文錦絡縫烏紗軟帶布<lb/>
襦革履以馭衆馬惟使副上節官有之餘皆以龍虎超<lb/>
軍代之<lb/>
　　　領軍郎將騎兵<lb/>
<pb n="KR2k0138_WYG_012-3b"/>
領軍郎將騎兵服飾其等不一凡紫羅戰袍白袴皂履<lb/>
文羅為巾飾以珠貝者皆麗人也至服青緑𦂳絲大花<lb/>
戰袍其袴或以紫或以黄或以皂髠髪而巾制不衺切<lb/>
附於頂聞是契丹降卒使副㑹于王府還至奉先庫前<lb/>
岡阜之上見前驅數十騎鳴鸞馳驟跳梁鞍鐙間輕鋭<lb/>
驍㨗意欲耀武島夷僻逺偶有勁卒而急於人知亦可<lb/>
笑也<lb/>
　　　領兵上騎將軍<lb/>
<pb n="KR2k0138_WYG_012-4a"/>
領兵上騎將軍服紫羅窄衣展脚幞頭右帯虎韔左持<lb/>
弓矢兵仗内列凡百餘人分為兩隊每人使出在前至<lb/>
廣化門則下馬止而不入歸館則止於順天外門行列<lb/>
則極齊飾非比郎騎也<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_012-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷十二<lb/>
</p>
<p>
</p>
  </div>
<div>
<head>宣和奉使髙麗圖經卷十三</head> <lb/>
    <p>
<pb n="KR2k0138_WYG_013-1a"/>
欽定四庫全書<lb/>
　宣和奉使髙麗圖經卷十三<lb/>
　　　　　　　　　　　　　宋　徐兢　撰<lb/>
　　兵器<lb/>
臣聞范曄書云夷者抵也言仁而好生萬物抵地而生<lb/>
出故天性柔順所以不若西戎之喜兵也髙麗固箕子<lb/>
八條所教之地然其兵器甚簡而疎豈原其性然耶兵<lb/>
法曰兵不犀利與徒搏同惟麗人之兵疎簡此所以屢<lb/>
<pb n="KR2k0138_WYG_013-1b"/>
為匈奴所扼而不能與之挍雖然異俗器械各有所施<lb/>
不可以不知今具其名物圖之于左<lb/>
　　　行皷<lb/>
行皷之狀稍類雅樂之搏拊也中腔差長而以銅環飾<lb/>
之貫以紫帶繫於腰下軍行則在前與金鐃間擊其節<lb/>
頗緩金鐃之形與中華制度不異故畧而不圖<lb/>
　　　弓矢<lb/>
弓矢之制形狀簡畧如彈弓其身通長五尺而矢不用<lb/>
<pb n="KR2k0138_WYG_013-2a"/>
竹多以柳條而復短小發射不候引滿舉身送之雖矢<lb/>
去甚逺而無力殿門守衞仗内騎兵及中撿郎將皆以<lb/>
虎韔而挾之備不虞也<lb/>
　　　貫革<lb/>
貫革之狀畧如鞉皷兩邉皆有皮耳動揺有聲貫於矛<lb/>
上每隊約二十餘人大禮則以千牛左右仗衞軍執之<lb/>
　　　鐙杖<lb/>
鐙杖之設國王受詔則有之止為馬鐙其竿丹漆使者<lb/>
<pb n="KR2k0138_WYG_013-2b"/>
前驅千牛衞軍數十人執之王行則在前而鐙以塗金<lb/>
為飾餘制悉以鐵為之<lb/>
　　　儀㦸<lb/>
㦸有二等㑹慶門中各列十二枚上下以金銅為飾形<lb/>
制極大迎詔設燕則兵仗中所列者才及六尺許大抵<lb/>
畧同中華而制作大小不等耳<lb/>
　　　胡笳<lb/>
胡笳之制上鋭下豐其形差短使者初至羣山島廵尉<lb/>
<pb n="KR2k0138_WYG_013-3a"/>
將迎舟卒服青衣而吹之其聲嗚咽不成曲調惟覺羣<lb/>
噪如蚊虻之音迎詔則在前行毎數十步輙稍却囘面<lb/>
詔輿而吹聲止乃行然後擊鐃皷為節<lb/>
　　　獸牌<lb/>
獸牌之制木體革鞔繪狻猊狀上施五兩而以雉尾蔽<lb/>
之欲以自障且能刺人而不使之洞見其犀利也然徒<lb/>
似百戲小兒所執恐不足以禦矢石今髙麗兵仗中二<lb/>
等皆有之特小大之異耳<lb/>
<pb n="KR2k0138_WYG_013-3b"/>
　　　佩劔<lb/>
佩劔之飾形長而刃利白金烏犀間錯海沙魚皮以為<lb/>
鞘旁為環紐貫以采組或以革帶以象玉彘琫珌之屬<lb/>
亦古之遺制也門衞挍尉中撿郎騎皆佩之<lb/>
　<lb/>
　<lb/>
　<lb/>
　宣和奉使髙麗圖經卷十三<lb/>
</p>
<p>
</p>
  </div>
<div>
<head>宣和奉使髙麗圖經卷十四</head> <lb/>
    <p>
<pb n="KR2k0138_WYG_014-1a"/>
欽定四庫全書<lb/>
　宣和奉使髙麗圖經卷十四<lb/>
　　　　　　　　　　　　　宋　徐兢　撰<lb/>
　　旗幟<lb/>
臣聞髙麗儀制每齋祭祀天則建大旗十面各隨其方<lb/>
之色錯繪神物號曰神旗其制極廣每旗當用帛數疋<lb/>
下以車軸逐車以緋衣仗軍十數人駕之隨王所在次<lb/>
第安立四面各施大繩以備風勢髙十餘丈國人望神<lb/>
<pb n="KR2k0138_WYG_014-1b"/>
旗所植則不敢向惟詔書初入城以至受禮皆特用之<lb/>
葢尊上命也餘有五方中旗自上羣山島已見之惟紅<lb/>
旗有飾龍虎猛軍甲士所執又有小白旗大不盈掌繫<lb/>
於矛上畧同兒戲今並列于圖云<lb/>
　　　象旗<lb/>
象旗二其制身與旒皆黒法水數也中繪一象前一武<lb/>
士持一金戈復以大繩牽掣其首有左顧之意行則舉<lb/>
其後轅隨地勢扶持而前至行禮之時則依方向建立<lb/>
<pb n="KR2k0138_WYG_014-2a"/>
衆旗之位以黒為先考之禮經武車綏旌徳車結旌則<lb/>
知建旗於車自古已然不特髙麗也<lb/>
　　　鷹隼旗<lb/>
鷹隼旗二其制身與旒皆赤法火數也中繪鷹隼鶱騰<lb/>
而上有疾而速之意周官鳥隼為旟今此赤旗用鷹亦<lb/>
偶合古制也其行在象旗之次<lb/>
　　　海馬旗<lb/>
海馬旗二其制身與旒皆青法木數也中繪一馬前膊有<lb/>
<pb n="KR2k0138_WYG_014-2b"/>
鬛狀如火熾葢馬火畜也繪於青旗以象木火相生位<lb/>
應青龍朱雀二神其行在鷹旗之次<lb/>
　　　鳳旗<lb/>
鳳旗二其制身與旒皆白法土數也中繪飛鳳鳳之為<lb/>
物身被五綵位應中宫葢五行非土不生故五方之色<lb/>
備於羽毛所宜取象其行在太白旗之次<lb/>
　　　太白旗<lb/>
太白旗二其制身與旒皆白法金水數也中繪一人金<lb/>
<pb n="KR2k0138_WYG_014-3a"/>
冠玉圭黄衣緑帔以象太白下乗一龜龜有蛇首取其<lb/>
合形葢金為水母水能生金位應白虎真武二神禮經<lb/>
載國君之行前朱雀而後𤣥武左青龍而右白虎於二<lb/>
旗互見頗合古制其行在馬旗之次<lb/>
　　　北方旗<lb/>
北方之旗黒色一旒其廣二幅無繪繡之文人使初至<lb/>
境以迄入城與諸旗為前導其行無次其建無數以青<lb/>
衣軍執之初國信使副依舊例給錦繡間錯轉光旗四<lb/>
<pb n="KR2k0138_WYG_014-3b"/>
十面詔書初入城令舟人執而前導輝映郊野麗人駭<lb/>
觀頌目<hi>闕</hi>其陋焉<lb/>
南方之旗赤色一旒中繪神人手執木檛差異他者五<lb/>
方之旗獨赤旗為多耳<lb/>
東方之旗青色一旒中無繪繡廣狹多少與諸旗相對<lb/>
西方之旗白色一旒亦無繪繡比之諸旗數目差少<lb/>
中央之旗黄色一旒亦無繪繡惟羣山島紫燕島祇迎<lb/>
信使列於海岸則有之又有一等雜采間錯中有<hi>闕</hi>光<lb/>
<pb n="KR2k0138_WYG_014-4a"/>
四角繪雲氣諸州巡尉戰船邏兵執之<lb/>
　　　小旗<lb/>
小旗之制紅旒白身上繪緑雲人使入城國王迎詔則<lb/>
龍虎數萬人被甲執之夾道<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_014-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷十四<lb/>
</p>
<p>
</p>
  </div>
<div>
<head>宣和奉使髙麗圖經卷十五</head> <lb/>
    <p>
<pb n="KR2k0138_WYG_015-1a"/>
欽定四庫全書<lb/>
　宣和奉使髙麗圖經卷十五<lb/>
　　　　　　　　　　　　　宋　徐兢　撰<lb/>
　　車馬<lb/>
臣聞有國必有兵而兵以車運車以馬行故古者制國<lb/>
必視車乗之數差其小大而詩頌稱魯衞之富率以馬<lb/>
為言髙麗雖海國而引重致逺不廢車馬然其土地湫<lb/>
隘道涂磽确非中華比故輈輪之制轡馭之法亦異云<lb/>
<pb n="KR2k0138_WYG_015-1b"/>
　　　采輿<lb/>
采輿三一以奉詔又其一以奉御書前一輿貯大金香<lb/>
毬其制用五色文羅間結錯以錦繡上為飛鳳四角出<lb/>
蓮花行則動揺下承以丹漆座四竿各施龍首以控鶴<lb/>
軍四十人捧之前有二人執仗迎引喝起止甚肅王世<lb/>
子與國官迎詔望輿於當道拜之<lb/>
　　　肩輿<lb/>
肩輿之制畧類胡牀藤穿翔鸞花文丹漆間錯塗金為<lb/>
<pb n="KR2k0138_WYG_015-2a"/>
飾上施錦茵四竿各施采絲結綬自羣山島以迄入城<lb/>
每出館必以肩輿奉使副以其禮僣不敢乗唯於前仗<lb/>
中行以為儀式耳<lb/>
　　　牛車<lb/>
牛車之設制作率畧殊無法度下有二轅輪前轅以牛<lb/>
駕之每載物於其上必以草繩貫繫方免傾覆況其國<lb/>
率皆山路行則嵲屼動揺特為禮具而已<lb/>
　　　王馬<lb/>
<pb n="KR2k0138_WYG_015-2b"/>
王之所乗馬鞍韉甚華或金或玉皆朝廷所賜也常馭<lb/>
不施甲惟入闗齋并受詔大禮則於馬甲之上復加鞍<lb/>
轡蒙以繡帕革帶與繁纓皆有鸞聲相應亦甚華煥但<lb/>
比中國於鞍後復加繡茵亦猶侍從官之有狨坐也<lb/>
　　　使節馬<lb/>
髙麗去大金不逺故其國多駿馬然圉人不善控馭其<lb/>
步驟皆自天然不假人力也鞍韉之制唯王所乗以<hi>闕四</hi>
<hi>字</hi>益以金玉飾官大臣以紫羅繡韉以銀為飾餘如契<lb/>
<pb n="KR2k0138_WYG_015-3a"/>
丹之俗亦無等差初使人既到館十日受詔而所奉鞍<lb/>
馬畧如王制使者以其僣侈固辭再四乃易别馬如國<lb/>
官所乗者上節所乗降使副禮一等中節又隨等第而<lb/>
殺之<lb/>
　　　騎兵馬<lb/>
騎兵所乗鞍韉極精巧螺鈿為鞍韉鞦轡以栢枝馬瑙<lb/>
石間錯黄金烏銀為飾兩䪌畫鵝頸與身倍麗人謂之<lb/>
天鵝鞗革鳴鸞亦有古意<lb/>
<pb n="KR2k0138_WYG_015-3b"/>
　　　雜載<lb/>
麗國多山道路坎壈車運不利又無槖駞可以引重而<lb/>
人所負載甚輕故雜載多用焉其制以二器夾裝横跨<lb/>
於背應用之物悉置器中絡首鞅胷如乗騎之度前引<lb/>
後驅其行頗駛云<lb/>
　<lb/>
　<lb/>
　宣和奉使髙麗圖經卷十五<lb/>
</p>
<p>
</p>
  </div>
<div>
<head>宣和奉使髙麗圖經卷十六</head> <lb/>
    <p>
<pb n="KR2k0138_WYG_016-1a"/>
欽定四庫全書<lb/>
　宣和奉使髙麗圖經卷十六<lb/>
　　　　　　　　　　　　　宋　徐兢　撰<lb/>
　　官府<lb/>
臣聞唐虞建官惟百夏商官倍亦克用乂至周而詳天<lb/>
地四時仰觀俯察以道運之而政事舉矣豈復有文具<lb/>
而實不應之弊哉髙麗之初建官十<hi>闕二字</hi>級襲國語以<lb/>
為之名不事馴雅自漸皇化設官置<hi>闕二字</hi>放稱謂而涖<lb/>
<pb n="KR2k0138_WYG_016-1b"/>
職治事尚㳂土風往往文具而實不應然而慕義之志<lb/>
亦可尚云<lb/>
　　　省監<lb/>
官府之設<hi>闕三字</hi>竊取朝廷美名<hi>闕二字</hi>職授官則實不稱<lb/>
名徒為文具觀美<hi>闕二字</hi>尚書省在<hi>闕二字</hi>門内前有大門<lb/>
兩廊十餘間中為堂三間即令官治事之所政事之所<lb/>
自出也自尚書省之西春宫之南前開一門中列三位<lb/>
中為中書省左曰門下省右曰樞宻院即國相平章知<lb/>
<pb n="KR2k0138_WYG_016-2a"/>
院治事之所禮賔省在乾徳殿前之側所以掌四鄰之<lb/>
賔客入闗司在昇平門之東所以掌齋祭之事御史臺<lb/>
在左同徳門内所以張風憲之任翰林院在乾徳殿之<lb/>
西所以處詞學之臣尚乗局以貯車馬軍器監以藏甲<lb/>
仗以至賔省之典禮儀閣門之職賛導大盈倉實寳貨<lb/>
之帑右倉即積粟之地凡此皆在王居内城也自廣化<lb/>
門外言之官道之北則尚書户部又其東曰工部曰考<lb/>
功曰大樂局曰良醖局四門並北列而南向各有標名<lb/>
<pb n="KR2k0138_WYG_016-2b"/>
道之南則兵刑吏三司其門南列而北向又東南數十<lb/>
步即鑄錢監稍北即將作監也監門千牛金吾三衞在<lb/>
北門内而金吾稍近東所以典兵衞之禁大市京市二<lb/>
司在南大街而東西相望所以平闗市之政以至管絃<lb/>
有坊弓箭有司幞頭有所占天有臺凡此皆在外城之<lb/>
内也又有開城府距城四十里凡民庶婚田鬬訟之事<lb/>
悉總之<lb/>
　　　國子監<lb/>
<pb n="KR2k0138_WYG_016-3a"/>
國子監舊在南㑹賔門内前有大門榜曰國子監中建<lb/>
宣聖殿兩廡闢齋舍以處諸生舊制極隘今移在禮賢<lb/>
坊以學徒滋多所以侈其制耳<lb/>
　　　倉廩<lb/>
倉廩之制不施闗鑰外為牆垣唯開一門以防盜竊内<lb/>
城之内舊有三倉今所見者特右倉耳宣義門之外有<lb/>
倉曰龍門洪州山中有倉曰富用俗傳曰芙容非也大<lb/>
義倉舊在西門内積米三百萬經回禄悉為燬燼遂移<lb/>
<pb n="KR2k0138_WYG_016-3b"/>
於長霸門麗人以衆水所㑹之地可以厭火災耳又有<lb/>
海鹽常平二倉相去數百步唯富用與右倉不常發以<lb/>
儲兵革水旱之備其積之狀如圓屋正詩所謂亦有髙<lb/>
廩也下築土基其髙數尺織草為苫中積米穀一石積<lb/>
而致之其髙數丈出於墉外上復以草葢之以蔽風雨<lb/>
葢米氣不泄則陳腐今髙麗倉廩中雖數嵗而米亦新<lb/>
者以積苫之法畧通其氣耳國相每嵗給米四百二十<lb/>
苫致仕半之尚書侍郎而下二百五十苫卿監郎官一<lb/>
<pb n="KR2k0138_WYG_016-4a"/>
百五十苫南班官四十五苫諸軍衞録事一十九苫其<lb/>
武臣視此等而上之與文官相埒内外見任受禄官三<lb/>
千餘員散官同正無禄給田者又一萬四千餘員其田<lb/>
皆在外州佃軍耕蒔及時輸納而均給之<lb/>
　　　府庫<lb/>
奉先庫在廣化門之東去順天館官道之北前門二間<lb/>
稍東開門左有一堂其制極髙出於牆外右有一樓東<lb/>
面不施窓牖唯於其柱榜云貯水防火葢其中所藏乃<lb/>
<pb n="KR2k0138_WYG_016-4b"/>
奉先王祭器牲牢及國忌給齋料於此以施諸寺焉<lb/>
　　　藥局<lb/>
髙麗舊俗民病不服藥唯知事鬼神咒詛厭勝為事自<lb/>
王徽遣使入貢求醫之後人稍知習學而不精通其術<lb/>
宣和戊戌嵗人使至上章乞降醫職以為訓導上可其<lb/>
奏遂令藍茁等往其國越二年乃還自後通醫者衆乃<lb/>
於普濟寺之東起藥局建官三等一曰太醫二曰醫學<lb/>
三曰局生緑衣木笏日蒞其職髙麗他貨皆以物交易<lb/>
<pb n="KR2k0138_WYG_016-5a"/>
唯市藥則間以錢貿焉<lb/>
　　　囹圄<lb/>
囹圄之設其墉髙峻形如環堵中亦有屋葢古圜丘之<lb/>
意也今在官道之南與刑部相對輕罪則付刑部盜及<lb/>
重罪則付獄繫以縲紲無一人得逸者亦有枷杻之法<lb/>
然淹延不決有至閱時經嵗唯贖金可免凡決杖以一<lb/>
大木横縛二手於上使之著地而後鞭之笞杖極輕自<lb/>
百至十隨其輕重而加損唯大逆不孝乃斬次則反縛<lb/>
<pb n="KR2k0138_WYG_016-5b"/>
髀骨相摩至胸次皮膚折裂乃已亦車裂之類也外郡<lb/>
不行刑殺悉械送<hi>闕二字</hi>王城每嵗八月慮囚俗尚寛仁<lb/>
死罪多貸而流於山島累赦則以嵗月久近量輕重原<lb/>
之<lb/>
　<lb/>
　<lb/>
　<lb/>
　宣和奉使髙麗圖經卷十六<lb/>
</p>
<p>
</p>
  </div>
<div>
<head>宣和奉使髙麗圖經卷十七</head> <lb/>
    <p>
<pb n="KR2k0138_WYG_017-1a"/>
欽定四庫全書<lb/>
　宣和奉使髙麗圖經卷十七<lb/>
　　　　　　　　　　　　　宋　徐兢　撰<lb/>
　　祠宇<lb/>
臣聞髙麗素畏信鬼神拘忌隂陽病不服藥雖父子至<lb/>
親不相視唯知呪詛厭勝而已前史以謂其俗淫暮夜<lb/>
輒男女羣聚為倡樂好祠鬼神社稷靈星以十月祭天<lb/>
大㑹名曰東盟其國東有穴號襚神亦以十月迎而祭<lb/>
<pb n="KR2k0138_WYG_017-1b"/>
之自王氏有國以來依山築城於國之南以建子月率<lb/>
官屬具儀物祠天後受契丹冊與其立世子亦如此行<lb/>
禮焉其十月東盟之㑹今則以其月望日具素饌謂之<lb/>
八闗齋禮儀極盛其祖廟在國東門之外唯王初襲封<lb/>
與三嵗一大祭則具專服冕圭親祠之其餘則分遣官<lb/>
屬嵗旦月朔春秋重午皆享祖禰繪其像於府中率僧<lb/>
徒歌唄晝夜不絶又俗喜浮屠二月望日諸僧寺然燭<lb/>
極繁侈王與妃嬪皆往觀之國人喧閙道路其神祠在<lb/>
<pb n="KR2k0138_WYG_017-2a"/>
百里内者四時遣官祠以太牢又三嵗一大祭徧其境<lb/>
内然及期以祀神為名率斂民財聚白金千兩餘物稱<lb/>
是與其臣屬分之此為可哂也自王居宫室之外唯祠<lb/>
宇制作頗華諸觀寺唯安和為冠以尊奉宸翰故耳今<lb/>
取其人使道路所歴與夫齋祠遊覽耳目所及者圖之<lb/>
其餘不見制度則畧而不載<lb/>
　　　福源觀<lb/>
福源觀在王府之北大和門内建於政和間前榜曰敷<lb/>
<pb n="KR2k0138_WYG_017-2b"/>
錫之門次榜曰福源之觀嘗聞殿内繪三清像而混元<lb/>
皇帝鬚髮皆紺色偶合聖朝圖繪真聖貌像之意亦可<lb/>
嘉也前此國俗未聞虚静之教今則人人咸知歸仰云<lb/>
　　　靖國安和寺<lb/>
安和寺由王府之東北山行三四里漸見林樾清茂數<lb/>
麓﨑嶇自官道南王輪寺過數十步曲徑縈紆修松夾<lb/>
道森然如萬㦸清流湍激驚奔𠻳石如鳴琴碎玉横溪<lb/>
為梁隔岸建二亭半蘸灘磧曰<hi>闕二字</hi>曰漣漪相去各數<lb/>
<pb n="KR2k0138_WYG_017-3a"/>
百步復入深谷中過山門闗傍溪行數里入安和之門<lb/>
次入靖國安和寺寺之額即今太師蔡京書也門之西<lb/>
有亭榜曰冷泉又少北入紫翠門次入神䕶門門東廡<lb/>
有像曰帝釋西廡堂曰香積中建無量夀殿殿之側有<lb/>
二閣東曰陽和西曰重華自是之後列三門東曰<hi>闕</hi>翰<lb/>
其後有殿曰能仁殿二額寔今上皇帝所賜御書也中<lb/>
門曰善法後有善法堂西門曰孝思院後有殿曰彌陀<lb/>
堂殿之間有兩厦其一以奉觀音又其一以奉藥師東<lb/>
<pb n="KR2k0138_WYG_017-3b"/>
廡繪祖師像西廡繪地藏王餘以為僧徒居室其西有<lb/>
齋宫王至其寺則自尋芳門過其位前門曰凝祥北門<lb/>
曰嚮福中為仁夀殿後為齊雲閣有泉出山之半甘潔<lb/>
可愛建亭其上亦榜曰安和泉植花草竹木怪石以為<lb/>
遊息之玩非特土木飾粉之功竊窺中國制度而景物<lb/>
清麗如在屏障中麗人以奎章睿藻在焉奉之尤嚴也<lb/>
今使者至彼率三節官屬從吏拜于御書殿下飯僧祈<lb/>
福日莫歸館實宣和五年七月二日癸丑也<lb/>
<pb n="KR2k0138_WYG_017-4a"/>
　　　廣通普濟寺<lb/>
廣通普濟寺在王府之南泰安門内直北百餘步寺額<lb/>
揭於官道南向中門榜曰神通之門正殿極雄壯過於<lb/>
王居榜曰羅漢寳殿中置金仙文殊普賢三像旁列羅<lb/>
漢五百軀儀相髙古又圖其像於兩廡焉殿之西為浮<lb/>
屠五級髙逾二百尺後為法堂傍有僧居可容百人相<lb/>
對有巨鐘聲抑而不揚故事以禮物之餘馬及髙麗所<lb/>
遺使副者凡二疋益以白金二斤為香花菓蔌之供以作佛<lb/>
<pb n="KR2k0138_WYG_017-4b"/>
事飯僧徒使副不躬往唯遣都轄提以下三節行禮焉<lb/>
　　　興國寺<lb/>
興國寺在廣化門之東南道旁前直一溪為梁横跨大<lb/>
門東<hi>闕十一字</hi>亦甚雄壯庭<hi>闕十/二字</hi>餘丈其形上鋭遂<hi>闕三字</hi>
以<hi>闕</hi>金塗之上<hi>闕/</hi>鳯首銜錦幡餘寺<hi>闕四字</hi>　安和者<lb/>
書云大宋皇帝聖夀萬<hi>闕五字</hi>之意出於誠心宜其被遇<lb/>
聖朝眷寵懐徠之也<lb/>
　　　國清寺<lb/>
<pb n="KR2k0138_WYG_017-5a"/>
國清寺在西郊亭之西相去三里許長廊廣厦喬松怪<lb/>
石互相映掩景物清秀側有石觀音峭立崖下頃人使<lb/>
所過道經國清寺門其褐衣僧徒百十輩羣出觀之<lb/>
　　　王城内外諸寺<lb/>
興王寺在國城之東南維出長霸門二里許前臨溪流<lb/>
規模極大其中有元豐間所賜夾紵佛像元符中所賜<lb/>
藏經兩璧有畫王顒嘗語崇寜使者劉逵等云此文王<lb/>
翊徳山遣使告神宗皇帝模得相國寺本國人得以瞻<lb/>
<pb n="KR2k0138_WYG_017-5b"/>
仰上感皇恩故至今寳惜也稍西即洪圓寺入長霸門<lb/>
溪北為崇化寺南為龍華寺後隔一小山有彌陀慈氏<lb/>
二寺然亦不甚完葺崇教院在㑹賔門内普濟道日<hi>闕</hi>
善三寺在太安門内鼎足而峙隔官道之北由嵓山又<lb/>
有奉先彌勒二寺並列稍西即大佛寺也王府之東北<lb/>
與春宫相距不逺有二寺一曰法王次曰即經由大和<lb/>
北門入則有龜山玉輪二寺乃適安和寺所由之途也<lb/>
廣真寺在將作監之東普雲寺在長慶宫之南自崇仁<lb/>
<pb n="KR2k0138_WYG_017-6a"/>
門出正東即洪䕶寺又東北出安定門則有歸法靈通<lb/>
二寺唯順天館之北有小屋數十間榜曰順天寺自人<lb/>
使至館一月僧徒晝夜歌唄不絶榜云以祈國信使副<lb/>
一行平善葢繇衷之信非一時矯偽也又紫燕島有濟<lb/>
物寺羣山島有資福寺殿與門廡之外亦無堂室其徒<lb/>
三二人而止爾凡此者以其屋宇隘陋且多故畧其圖<lb/>
而載其名焉<lb/>
　　　崧山廟<lb/>
<pb n="KR2k0138_WYG_017-6b"/>
崧山神祠在王府之北自順天館出至兵部直北㳂溪<lb/>
行過龜山寺福源觀出北昌門行五里許山路﨑嶇喬<lb/>
松森䕃俯視城中如指諸掌其神本曰髙山國人相傳<lb/>
祥符中契丹侵逼王城神乃夜化松數萬作人語敵疑<lb/>
有援即引去後封其山為崧以祠奉其神也民有災病<lb/>
施衣獻良馬以禱之比者使至六月二十六日丁未遣<lb/>
官致祭祠宇尚逺唯至半山設酒饌望而拜之遵舊典<lb/>
也<lb/>
<pb n="KR2k0138_WYG_017-7a"/>
　　　東神祠<lb/>
東神祠在宣仁門内地稍平廣殿宇卑陋廊廡三十間<lb/>
荒涼不葺正殿榜曰東神聖母之堂以帟幕蔽之不令<lb/>
人見神像葢刻木作女人狀或云乃夫餘妻河神女也<lb/>
以其生朱蒙為髙麗始祖故祠之舊例使者至則遣官<lb/>
設奠其牲牢酌獻如禮崧山神式<lb/>
　　　蛤窟龍祠<lb/>
蛤窟龍祠在<hi>闕</hi>水門上隙小屋數間中有<hi>闕</hi>像舟行水<lb/>
<pb n="KR2k0138_WYG_017-7b"/>
淺不可近唯舟師輩以小艇迎而祭之頃者使至彼設<lb/>
祭之明日有一小蛇<hi>闕</hi>色咸謂神化亦猶彭蠡順濟之<lb/>
顯異也乃知神物無乎不在朝廷威靈所格雖蠻貊之<lb/>
邦行矣<lb/>
　　　五龍廟<lb/>
五龍廟在羣山島客館之西一峯上舊有小室在其後<lb/>
數步今新制獨有兩楹一室而止正面立壁繪五神像<lb/>
舟人祠之甚嚴又其西南大林中有小祠人謂崧山神<lb/>
<pb n="KR2k0138_WYG_017-8a"/>
别廟云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_017-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷十七<lb/>
</p>
<p>
</p>
  </div>
<div>
<head>宣和奉使髙麗圖經卷十八</head> <lb/>
    <p>
<pb n="KR2k0138_WYG_018-1a"/>
欽定四庫全書<lb/>
　宣和奉使髙麗圖經卷十八<lb/>
　　　　　　　　　　　　　宋　徐兢　撰<lb/>
　　道教<lb/>
臣聞髙麗地濵東海當與道山仙島相距不逺其民非<lb/>
不知向慕長生久視之教苐中原前此多事征討無以<lb/>
清浄無為之道化之者唐祚之興尊事混元始祖故武<lb/>
徳間髙麗遣使丐請道士至彼講五千文開釋𤣥微髙<lb/>
<pb n="KR2k0138_WYG_018-1b"/>
祖神堯竒之悉從其請自是之後始崇道教踰於釋典<lb/>
矣大觀庚寅天子眷彼遐方願聞妙道因遣信使以羽<lb/>
流二人從行遴擇通達教法者以訓導之王俣篤於信<lb/>
仰政和中始立福源觀以奉髙真道士十餘人然晝處<lb/>
齋宫夜歸私室後因言官論列稍加法禁或聞俣享國<lb/>
日常有意授道家之籙期以易西教其志未遂若有所<lb/>
待然<lb/>
　　　道士<lb/>
<pb n="KR2k0138_WYG_018-2a"/>
道士之服不以羽衣用白布為裘皂巾四帯比之民俗<lb/>
特其袖少褒裕而已<lb/>
　　　釋氏<lb/>
浮圖之教始出天竺遂傳四夷其法崇盛髙麗雖在海<lb/>
東聞自清涼法眼一枝東渡之後僧徒頗知性理嘗於<lb/>
普濟寺僧堂見其揭榜示衆大畧云言不足以載道久<lb/>
矣大千經卷皆藥病之説正法眼藏無所付囑世尊於<lb/>
是舉花而示有微笑者至於子孫言辯相示謂之談禪<lb/>
<pb n="KR2k0138_WYG_018-2b"/>
無乃妄乎靈山之㑹唯一迦葉其可容易期於衆人昔<lb/>
人猶愛羊存而禮之大意不忘又況言説之筌足以得<lb/>
其意哉抑聞之説詩者貴在以意逆志吾宗亦然葢言<lb/>
以索意意之所隨不可以言傳則亦在乎黙而識之尚<lb/>
何數數於文言之末乎觀凡數百言湥契宗㫖佛像供<lb/>
具皆悉脩潔幡華繒葢行列有序大經則有華嚴般若<lb/>
小者不可悉數亦有本翻自中國能為華言者嘗令誦<lb/>
之歴歴可聽至其梵唄則又鴃舌不復可辨矣其鐃鈸<lb/>
<pb n="KR2k0138_WYG_018-3a"/>
形制小而聲悲至其螺聲則洪大如號焉先是元豐間<lb/>
上節使臣宋宻歿於紫燕島自後使至必於濟物寺飯<lb/>
僧致祭上節以次羅拜墓下比者銜命至彼亦襲前例<lb/>
雖存殁恩義理固宜爾然人心初到異邦逺懐鄉國遽<lb/>
覩客殯無不霑灑葢出使絶域唯遼東為難海洋阻隔<lb/>
危險萬態得獲全濟復命于朝豈不幸歟自非倚仗<hi>闕二</hi>
<hi>字</hi>王靈則其不葬於蛟蜃之腹者幾希豈釋氏專能持<lb/>
䕶哉今圖其衣服制度以考同異云<lb/>
<pb n="KR2k0138_WYG_018-3b"/>
　　　國師<lb/>
國師之稱葢如中國之有僧職綱維也其上一等謂之<lb/>
王師王見則拜之皆服出水衲袈裟長袖偏衫金䟦遮<lb/>
下有紫裳鳥革鈴履人物衣服雖畧與中華同但麗人<lb/>
大抵首無枕骨以僧祝髮乃見之頗可駭訝晉史謂三<lb/>
韓之人初生子便以石壓其頭令扁非也葢繇種類資<lb/>
稟而然未必因石而扁<lb/>
　　　三重和尚大師<lb/>
<pb n="KR2k0138_WYG_018-4a"/>
三重和尚長光律師之類也服紫黄貼廂福田袈裟長<lb/>
袖偏衫下亦紫裳位在國師之下講説經論傳習性宗<lb/>
擇聰惠辨博者為之<lb/>
　　　阿闍黎大徳<lb/>
阿闍黎大徳位降三重和尚一等分𨽻教門職事其服<lb/>
短袖偏衫壊色掛衣伍條下有黄裳國師三重不過數<lb/>
人而阿闍黎一等人數極衆未究厥㫖<lb/>
　　　沙彌比丘<lb/>
<pb n="KR2k0138_WYG_018-4b"/>
沙彌比丘自幼出家未經受具壊色布衣亦無貼廂戒<lb/>
律既髙方易紫服以第遷升乃有衲衣葢髙麗僧衣唯<lb/>
以磨衲為重耳<lb/>
　　　在家和尚<lb/>
在家和尚不服袈娑不持戒律白紵窄衣束腰皂帛徒<lb/>
跣以行間有穿履者自為居室娶婦鞠子其於公上負<lb/>
載器用掃除道路開治溝洫脩築城室悉以從事邉陲<lb/>
有警則團結而出雖不嫺於馳逐然頗壯勇其趨軍旅<lb/>
<pb n="KR2k0138_WYG_018-5a"/>
之事則人自褁糧故國用不費而能戰也中間契丹為<lb/>
麗人所敗正賴此輩其刑餘之役人髙麗以其髠削鬚<lb/>
髮而名和尚耳<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_018-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷十八<lb/>
</p>
<p>
</p>
  </div>
<div>
<head>宣和奉使髙麗圖經卷十九</head> <lb/>
    <p>
<pb n="KR2k0138_WYG_019-1a"/>
欽定四庫全書<lb/>
　宣和奉使髙麗圖經卷十九<lb/>
　　　　　　　　　　　　　宋　徐兢　撰<lb/>
　　民庶<lb/>
臣聞髙麗地封未廣生齒已衆四民之業以儒為貴故<lb/>
其國以不知書為恥山林衆多地鮮平曠故耕作之農<lb/>
不迨工技州郡土産悉歸公上商賈不逺行唯日中則<lb/>
赴都市各以其所有易其所無熈熈如也然其為人寡<lb/>
<pb n="KR2k0138_WYG_019-1b"/>
恩好色泛愛重財男女婚娶輕合易離不法典禮良可<lb/>
哂也今繪其國民庶而以進士冠于篇<lb/>
　　　進士<lb/>
遊士之名不一王城之内曰土貢郡邑曰鄉貢萃于國<lb/>
子監合試幾四百人然後王親試之以詩賦論三題中<lb/>
格者官之自政和間遣學生金端等入朝蒙恩賜科第<lb/>
自是取士間以經術時務䇿較其程試優劣以為髙下<lb/>
故今業儒者尤多葢有所向慕而然耳其服四帯文羅<lb/>
<pb n="KR2k0138_WYG_019-2a"/>
巾皂紬為裘黒帶革履預貢則加帽登第則給青葢僕<lb/>
馬遨遊城中以為榮觀也<lb/>
　　　農商<lb/>
農商之民農無貧富商無逺近其服皆以白紵為袍烏<lb/>
巾四帶唯以布之精粗為别國官貴人退食私家則亦<lb/>
服之唯頭巾以兩帶為辨間亦徒行通衢吏民見者避<lb/>
之<lb/>
　　　工技<lb/>
<pb n="KR2k0138_WYG_019-2b"/>
髙麗工技至巧其絶藝悉歸于公如幞頭所將作監乃<lb/>
其所也常服白紵袍皂巾唯執役趨事則官給紫袍亦<lb/>
聞契丹降卒數萬人其工技十有一擇其精巧者留於<lb/>
王府比年器服益工第浮偽頗多不復前日純質耳<lb/>
　　　民長<lb/>
民長之稱如鄉兵保伍之長也即民中選富足者為之<lb/>
其聚落大事則赴官府小事則屬之故隨所在細民頗<lb/>
尊事焉其服文羅為巾皂紬為裘黒角束帶烏革句履<lb/>
<pb n="KR2k0138_WYG_019-3a"/>
亦與未預貢遊士服飾相似也<lb/>
　　　舟人<lb/>
髙麗頭巾唯是重文羅一巾之價准米一石細民無貲<lb/>
可得復恥露頭與罪囚無别故作竹冠以冠之或方或<lb/>
圓初無定制短褐被體下無袴襦每舟十餘人夜則鳴<lb/>
榔皷枻謳歌互答嘵嘵如鵝鶩羣鳴畧無聲律情義葢<lb/>
其俗然也<lb/>
　<lb/>
<pb n="KR2k0138_WYG_019-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷十九<lb/>
</p>
<p>
</p>
  </div>
<div>
<head>宣和奉使髙麗圖經卷二十</head> <lb/>
    <p>
<pb n="KR2k0138_WYG_020-1a"/>
欽定四庫全書<lb/>
　宣和奉使髙麗圖經卷二十<lb/>
　　　　　　　　　　　　　宋　徐兢　撰<lb/>
　　婦人<lb/>
臣聞三韓衣服之制不聞染色唯以花文為禁故有御<lb/>
史稽察民服文羅花綾者㫁罪罰物民庶遵守不敢慢<lb/>
令舊俗女子之服白紵黄裳上自公族貴家下及民庶<lb/>
妻妾一槩無辨頃嵗貢使趨闕獲朝廷賜予十等冠服<lb/>
<pb n="KR2k0138_WYG_020-1b"/>
遂以從化今王府與國相家頗有華風更遲以嵗月當<lb/>
如草偃矣今姑摭其異於中國者圖之<lb/>
　　　貴婦<lb/>
婦人之飾不善塗澤施粉無朱柳眉半額皂羅䝉首製<lb/>
以三幅幅長八尺自項垂下唯露面目餘悉委地白紵<lb/>
為袍畧如男子製文綾寛袴裏以生綃欲其褒裕不使<lb/>
著體橄欖勒巾加以采絛金鐸佩錦香嚢以多為貴富<lb/>
家藉以大席侍婢旁列各執巾瓶雖盛暑不以為苦也<lb/>
<pb n="KR2k0138_WYG_020-2a"/>
秋冬之裳間用黄絹或深或淺公卿大夫之妻士民遊<lb/>
女其服無别或云王妃夫人以紅為尚益加繪繡國官<lb/>
庶民不敢用也<lb/>
　　　婢妾<lb/>
官府有媵國官有妾民庶之妻雜役之婢服飾相類以<lb/>
其執亊服勤故蒙首不下垂疊於其頂摳衣而行手雖<lb/>
執扇羞見手爪多以絳嚢蔽之<lb/>
　　　賤使<lb/>
<pb n="KR2k0138_WYG_020-2b"/>
婦人之髻貴賤一等垂於右肩餘髮被下束以絳羅竪<lb/>
以小簮細民之家特無蒙首之物葢其直准白金一斤<lb/>
力所不及非有禁也亦服旋裙製以八幅挿腋髙繫重<lb/>
疊無數以多為尚其富貴家妻妾製裙有累至七八疋<lb/>
者尤可笑也崇寜間從臣劉逵吴拭等奉使至彼值七<lb/>
夕㑹館伴使柳伸顧作樂女倡謂使副曰本國梳得頭<lb/>
髮慢必是古來墜馬髻逵等荅云墜馬髻乃東漢梁冀<lb/>
妻孫夀所為似不足法伸等唯唯然至今仍貫不改豈<lb/>
<pb n="KR2k0138_WYG_020-3a"/>
自其舊俗椎結而然耶<lb/>
　　　<hi>闕二字</hi>
海外冠服雖畧相類亦無定制人使初入城夾道樓觀<lb/>
間時見凭欄有此一等女子纔十餘嵗當是未嫁之人<lb/>
亦不披髮而黄衣又非暑服所宜甞試詰之終不審諦<lb/>
或云是王府小兒之服耳<lb/>
　　　女子<lb/>
民庶之家女子未嫁紅羅束髮其餘被下男子亦然特<lb/>
<pb n="KR2k0138_WYG_020-3b"/>
易紅為黒繩耳<lb/>
　　　負<lb/>
髙麗法置官婢世代相承故自王府國官觀寺皆給之<lb/>
其於執役肩不勝任負於背上其行甚駛雖男子不如<lb/>
也<lb/>
　　　戴<lb/>
負戴之役其勞一等水未飲歠並貯銅罌不以肩舁加<lb/>
於頂上罍有二耳一手扶持摳衣而行背負其子考之<lb/>
<pb n="KR2k0138_WYG_020-4a"/>
於經班白者不負戴於道路以其用力良勞非筋骨有<lb/>
加葢不能也其子附之所謂襁負其子而至也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_020-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷二十<lb/>
</p>
<p>
</p>
  </div>
<div>
<head>宣和奉使髙麗圖經卷二十一</head> <lb/>
    <p>
<pb n="KR2k0138_WYG_021-1a"/>
欽定四庫全書<lb/>
　宣和奉使髙麗圖經卷二十一<lb/>
　　　　　　　　　　　　　宋　徐兢　撰<lb/>
　　皂𨽻<lb/>
臣聞諸蠻之國雕題交趾被髮文身豺狼與居麋鹿與<lb/>
遊豈復知張官置吏之法哉唯髙麗則不然衣冠禮義<lb/>
君臣上下燦然有文法以相接也内置臺省院監外置<lb/>
州府郡邑設官分職選吏任事在上則舉其綱目在下<lb/>
<pb n="KR2k0138_WYG_021-1b"/>
則任其繁劇雖一國之事簡而當理追胥呼索但片紙<lb/>
數字民不敢失其期㑹也故自中書給事中樞堂官以<lb/>
至夫民長無敢息豫其國官吏遇諸途必跪拜鞠躬言<lb/>
事則膝行而前上呼低面以聽奉之自非久陶聖化能<lb/>
若是乎今自吏職以迄驅使並列圖于左<lb/>
　　　吏職<lb/>
吏職之服與庶官服色不異但緑衣時有深淺舊傳髙<lb/>
麗倣唐製衣碧今詢之非也葢其國民貧俗儉一袍之<lb/>
<pb n="KR2k0138_WYG_021-2a"/>
費動凖白金一斤每經澣濯再染色深如碧非是别一<lb/>
等服也然省府補吏不限流品貴家之子弟時亦為之<lb/>
今此青服當是吏之世襲者耳<lb/>
　　　散員<lb/>
散員之服紫羅窄衣幞頭革履如中華班直殿侍之類<lb/>
也武臣子弟兵衞出職皆補之每人使至則捧盤授爵<lb/>
執衣侍巾皆用之<lb/>
　　　人吏<lb/>
<pb n="KR2k0138_WYG_021-2b"/>
人吏之稱非比省府之職也葢倉庫司屬州縣出納金<lb/>
穀布帛之流皂衣幞頭烏革句履時於衞市稠人中見<lb/>
之或云趨官府則間有易色衣者<lb/>
　　　丁吏<lb/>
丁吏葢丁壯之人初置吏者也舊説轉為頂禮葢是語<lb/>
音訛謬自此升補為吏曰吏而後授官自令官而下各<lb/>
給丁吏以備使令視官品而為多寡之差其常執事則<lb/>
文羅頭巾人使至則加幘每貴臣從者一二人唯伴官<lb/>
<pb n="KR2k0138_WYG_021-3a"/>
屈使從者與使副所給一等服飾耳<lb/>
　　　房子<lb/>
房子使館之給役者也每房自使副<hi>闕三字</hi>官品髙下<lb/>
而為之多寡其服文羅頭巾紫衣負帶皂屨葢擇善供<lb/>
應者為之觀其守<hi>闕</hi>葢甚又善筆札髙麗俸禄至薄唯<lb/>
給生菜蔬茹而已常時亦罕食肉每人使至正當大暑<lb/>
飲食臭惡必推其餘與之飲㗖自如而又以其餘歸遺<lb/>
于家至禮畢出館泣數行下大抵麗人之於中國其情<lb/>
<pb n="KR2k0138_WYG_021-3b"/>
加厚故雖房子亦懐惓惓焉<lb/>
　　　小親侍<lb/>
小親侍紫衣頭巾復被其髮葢宫帷中所使小童也王<lb/>
之貴戚與從臣時亦給之麗人大率未娶者皆褁巾而<lb/>
被髮于後既娶而後束髮其為小親侍皆纔十餘嵗稍<lb/>
長則出宫焉<lb/>
　　　驅使<lb/>
驅使與仙郎相類大抵皆未娶之人在貴家子弟則稱<lb/>
<pb n="KR2k0138_WYG_021-4a"/>
仙郎故其衣或紗或羅皆皂也又有一等縿袖烏巾即<lb/>
庶官小吏之奴名驅使者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_021-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷二十一<lb/>
</p>
<p>
</p>
  </div>
<div> <lb/>
    <p>
<pb n="KR2k0138_WYG_022-1a"/>
欽定四庫全書<lb/>
宣和奉使髙麗圖經卷二十二<lb/>
　　　　　　　　　　　　　宋　徐兢　撰<lb/>
　　雜俗一<lb/>
臣聞王制曰廣谷大川異制民生其間異俗夫所謂廣<lb/>
谷大川固未必遐方絶域葢特其中國之地川俗或殊<lb/>
則習俗各異有不可得而同者又況蠻夷之限在海外<lb/>
其習俗豈一端哉髙麗於諸夷中號為文物禮義之邦<lb/>
<pb n="KR2k0138_WYG_022-1b"/>
其飲食用俎豆文字合楷𨽻授受拜跪恭肅謹愿有足<lb/>
尚者然<hi>闕三字</hi>僻澆薄龎雜土風終未可革也冠婚喪<lb/>
祭鮮克由禮若男子巾幘雖稍倣唐制而婦人□髻下<lb/>
垂尚宛然髽首辮髮之態貴人仕族婚嫁畧用聘幣至<lb/>
民庶唯以酒米通好而已又富家娶妻至三四人小不<lb/>
相合輒離去産子居别室其疾病雖至親不視藥至死<lb/>
殮不拊棺雖王與貴胄亦然若貧人無葬具則露置中<lb/>
野不封不植委螻蟻烏鳶食之衆不以為非淫祀諂祭<lb/>
<pb n="KR2k0138_WYG_022-2a"/>
好浮圖宗廟之祠叅以桑門歌唄其閒加以言語不通<lb/>
貪饕行路行喜奔走立則多拱手于背婦人僧尼皆作<lb/>
男子拜此其大可駭者至於瑣碎不經又未易以一二<lb/>
數今姑總其耳目所見者圖之併以土産資養之物附<lb/>
于後<lb/>
　　　庭燎<lb/>
麗俗尚夜飲而祗侍使人尤謹每宴罷常侵夜分自山<lb/>
島州郡郊亭館舎皆於庭中束芟明燎以散員執之使<lb/>
<pb n="KR2k0138_WYG_022-2b"/>
者歸館則羅列在前相比而行<lb/>
　　　秉燭<lb/>
王府公㑹舊不然燭比稍稍能造大者如椽小者亦長<lb/>
及二尺然而終不甚明快㑹慶乾徳之燕筵中設紅紗<lb/>
燭籠用緑衣人搢笏執之問之云是新入仕之人舊記<lb/>
謂初登第者今知未必皆一等流品也<lb/>
　　　挈壺<lb/>
挈壺之職名實近古逐刻以擊皷為節中廷立表以揭<lb/>
<pb n="KR2k0138_WYG_022-3a"/>
碑每時正則一紫衣吏捧牌立干承為之<lb/>
　　　女騎<lb/>
婦人出入亦給僕馬葢亦公卿貴人之妻也從馭不過<lb/>
三數人皂羅蒙首餘被馬上復加笠焉王妃夫人唯以<lb/>
紅為飾亦無車輿也昔唐武徳貞觀中宫人騎馬多著<lb/>
羃籬而全身蔽障今觀麗俗蒙首之制豈羃籬之遺法<lb/>
歟<lb/>
　<lb/>
<pb n="KR2k0138_WYG_022-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷二十二<lb/>
</p>
<p>
</p>
  </div>
<div>
<head>宣和奉使髙麗圖經卷二十三</head> <lb/>
    <p>
<pb n="KR2k0138_WYG_023-1a"/>
欽定四庫全書<lb/>
　宣和奉使髙麗圖經卷二十三<lb/>
　　　　　　　　　　　　　宋　徐兢　撰<lb/>
　　雜俗二<lb/>
　　　澣濯<lb/>
舊史載髙麗其俗皆潔浄至今猶然每笑中國人多垢<lb/>
膩故晨起必先沐浴而後出户夏月日再浴多在溪流<lb/>
中男女無别悉委衣冠於岸而沿流䙝露不以為怪浣<lb/>
<pb n="KR2k0138_WYG_023-1b"/>
濯衣服湅涚絲麻皆婦女從事雖晝夜服勤不敢告勞<lb/>
鑿井汲水多近川為之上作鹿盧輸水於槽槽形頗如<lb/>
舟云<lb/>
　　　種藝<lb/>
國封地瀕東海多大山深谷﨑嶇<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒而少平地故治<lb/>
田多於山閒因其髙下耕墾甚力逺望如梯磴然其俗<lb/>
不敢有私田畧如立井之制隨官吏民兵秩序髙下而<lb/>
授之國母王妃世子王女而下皆有湯沐田每一百五<lb/>
<pb n="KR2k0138_WYG_023-2a"/>
十步為一結民年八嵗投狀射田結數有差而國官以<lb/>
下兵吏驅使進士工技無事則服田唯戍邊則給米其<lb/>
地宜黄粱黒黍寒粟胡麻二麥其米有秔而無稬粒特<lb/>
大而味甘牛工農具大同小異畧而不載<lb/>
　　　漁<lb/>
國俗有羊豕非王公貴人不食細民多食海品故有鰌<lb/>
□蚌蛛母蝦王文蛤紫蠏蠣房龜脚以至海藻昆布貴<lb/>
賤通嗜多勝食氣然而臭腥味鹹久亦可厭也海人每<lb/>
<pb n="KR2k0138_WYG_023-2b"/>
至潮落矴舟島嶼而捕魚然不善結網但以疏布漉之<lb/>
用力多而見功寡唯蠣蛤之屬潮落不能去人掇拾盡<lb/>
力取之不竭也<lb/>
　　　樵<lb/>
樵人初無專業惟事隙則隨少長之力於城外山取之<lb/>
葢旁城之山於隂陽有忌不許采斫故其中多巨木合<lb/>
抱青䕃可愛使者舎於館以至登舟皆有司供給以備<lb/>
炊煑不善用肩惟以背負而行<lb/>
<pb n="KR2k0138_WYG_023-3a"/>
　　　刻記<lb/>
麗俗無籌算官吏出納金帛計吏以片木持刃而刻之<lb/>
每記一物則刻一痕已事則棄而不用不復留以待稽<lb/>
考其政甚簡亦古結繩之遺意也<lb/>
　　　屠宰<lb/>
麗政甚仁好佛戒殺故非國王相臣不食羊豕亦不善<lb/>
屠宰唯使者至則前期蓄之及期將用縛手足投烈火<lb/>
中候其命絶毛落以水灌之若復活則以杖擊死然後<lb/>
<pb n="KR2k0138_WYG_023-3b"/>
剖腹腸胃盡㫁糞穢流注雖作羮䏑而臭惡不絶其拙<lb/>
有如此者<lb/>
　　　施水<lb/>
王城長廊每十閒張帟幕設佛像置大甕貯白米漿復<lb/>
有杯杓之屬恣往來之人飲之無閒貴賤而以僧徒主<lb/>
其事<lb/>
　　　土産<lb/>
髙麗依山瞰海地瘠而磽然而有稼穡之種麻枲之利<lb/>
<pb n="KR2k0138_WYG_023-4a"/>
牛羊畜産之宜海物唯錯之美廣揚永三州多大松松<lb/>
有二種惟五葉者乃結實羅州道亦有之不若三州之<lb/>
富方其始生謂之松房狀如木瓜青潤緻宻至得霜乃<lb/>
拆其實始成而房乃作紫色國俗雖果肴羮胾亦用之<lb/>
不可多食令人嘔吐不已人參之幹特生在在有之春<lb/>
州者最良亦有生熟二等生者色白而虚入藥則味全<lb/>
然而涉夏則損蠧不若經湯釡而熟者可久留舊傳形<lb/>
匾者謂麗人以石壓去汁作煎今詢之非也乃參之熟<lb/>
<pb n="KR2k0138_WYG_023-4b"/>
者積垜而致爾其作煎當自有法也館中日供食菜亦<lb/>
謂之沙參形大而脆美非藥中所宜用又其地宜松而<lb/>
有茯苓山深而産硫黄羅州道出白附子黄漆皆土貢<lb/>
也其國自種紵麻人多衣布絶品者謂之絶潔白如玉<lb/>
而窘邉幅王與貴臣皆衣之不善蠶桑其絲綫織紝皆<lb/>
仰賈人自山東閩浙來頗善織文羅花綾緊絲錦罽邇<lb/>
來北敵降桑工技甚衆故益竒巧染色大勝於前日地<lb/>
少金銀而多銅器用漆作不甚工而螺鈿之子細宻可<lb/>
<pb n="KR2k0138_WYG_023-5a"/>
貴松烟墨貴猛州者然色昏而膠少仍多沙石黄毫筆<lb/>
軟弱不可書舊傳為猩猩毛未必然也紙不全用楮閒<lb/>
以藤造槌搗皆滑膩髙下數等其果寳栗大如桃甘美<lb/>
可愛舊記謂夏月亦有之嘗問其故乃盛以陶器埋土<lb/>
中故經嵗不損六月亦有含桃味酸如酢榛榧最多云<lb/>
倭國者亦有來禽青李瓜桃梨棗味薄而形小至於蓮<lb/>
根花房皆不敢擷國人謂其為佛足所乗云<lb/>
　<lb/>
<pb n="KR2k0138_WYG_023-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷二十三<lb/>
</p>
<p>
</p>
  </div>
<div>
<head>宣和奉使髙麗圖經卷二十四</head> <lb/>
    <p>
<pb n="KR2k0138_WYG_024-1a"/>
欽定四庫全書<lb/>
　宣和奉使髙麗圖經卷二十四<lb/>
　　　　　　　　　　　　　宋　徐兢　撰<lb/>
　　節仗<lb/>
臣聞春秋之法王人雖微序在諸侯之上葢尊王命也<lb/>
然當時周室紀綱圮壊諸侯强大有輕之之心孔子託<lb/>
空言以為天下後世臣子法尚諄諄如此矧太平盛際<lb/>
親遣王人逺使外國則彼之尊奉之禮豈敢少懈哉恭<lb/>
<pb n="KR2k0138_WYG_024-1b"/>
惟宋有天下垂二百年干戈寖偃四裔君長不待詔告<lb/>
而信順之誠堅若金石葢自容成氏以來未有太平如<lb/>
此之盛宜乎諸侯推尊王人而禮文繁縟也比年使命<lb/>
每至麗國聞其備竭儀物之華兵衞之衆以迓詔書以<lb/>
導旄節禮甚勤至然是行也適在王俣衣制未終其皷<lb/>
吹之類皆執而不作亦可謂知禮也已<lb/>
　　　初神旗隊<lb/>
神舟既抵禮成港下矴訖麗人具采舟來迎使者奉詔<lb/>
<pb n="KR2k0138_WYG_024-2a"/>
書登岸三節步從入碧瀾亭奉安詔書訖退休于所舎<lb/>
明日質明都轄提轄官對捧詔書入采輿兵仗前導諸<lb/>
仗之中神旗為先自西郊亭預建于館前候詔書至與<lb/>
餘仗相接導衞入城旗列十面車載而行毎乗十餘人<lb/>
自是之後受詔拜表則皆設於兵仗前也青衣龍虎軍<lb/>
鎧甲戈矛幾及萬卒分為兩序夾道而行<lb/>
　　　次騎兵<lb/>
神旗之次有錦衣龍虎親衞旗頭一名騎而前驅執小<lb/>
<pb n="KR2k0138_WYG_024-2b"/>
紅旗其次則領兵上將軍其次則領軍郎將皆騎兵也<lb/>
持弓矢佩劔飾馬之具皆有鑾聲馳驟甚亟頗自矜耀<lb/>
　　　次鐃鼓<lb/>
騎兵之次鳴笳之軍次之鐃皷之軍又次之每百餘步<lb/>
鳴笳軍必却行面詔輿而合吹聲止則擊鐃皷為之節<lb/>
　　　次千牛衞<lb/>
皷角之次即有儀物貫革鐙杖千牛軍衞執之相比而<lb/>
行<lb/>
<pb n="KR2k0138_WYG_024-3a"/>
　　　次金吾衞<lb/>
十牛衞之後金吾仗衞軍次之執黄幡豹尾儀㦸華葢<lb/>
差閒而行<lb/>
　　　次百戯<lb/>
金吾仗衞之後百戲小兒次之服飾之類畧同華風<lb/>
　　　次樂部<lb/>
歌工樂色亦有三等之服而所持之器閒有小異其行<lb/>
在小兒隊之後比使者至彼㑹俣衣制未除故樂部皆<lb/>
<pb n="KR2k0138_WYG_024-3b"/>
執其器而不作特以奉詔命不敢不設也<lb/>
　　　次禮物<lb/>
禮物之匣大小不一其面標題所賜之物名件而皇帝<lb/>
信寳封之麗人尊奉寵眷乃盛以要舁而罩以黄帕每<lb/>
乗用控鶴軍四人服紫繡花袍上折脚幞頭其行在樂<lb/>
部之次<lb/>
　　　次詔輿<lb/>
采輿之設繢繡錦綺五色閒錯制作華巧前一輿安大<lb/>
<pb n="KR2k0138_WYG_024-4a"/>
金爐次奉詔書并祭王俣文次奉御書亦以控鶴軍捧<lb/>
之拜表歸館則不用其中一輿耳<lb/>
　　　次充代下節<lb/>
國朝故事奉使髙麗下節皆卒伍比嵗稍許命官士人<lb/>
藝術工技以代其選今使者之行也人人仰體聖上懐<lb/>
徠之意願為執鞭以觀異域之俗又況陛辭之日面奉<lb/>
聖語丁寜宣諭人皆感泣而不以海洋之生死為憂也<lb/>
故有若成忠郎周通承信郎趙溉登仕郎熊樗年尹京<lb/>
<pb n="KR2k0138_WYG_024-4b"/>
文學江大亨李訓唐浚翰林醫學楊寅進士有若晁正<lb/>
之徐亨黄大本葉彦資王懌陳興祖陶挺孟徽髙伯益<lb/>
李鋭崔世美顧大範金安止王居仁劉緝熈副尉則有<lb/>
李暉王澤吕漸徐珙徐可言施祐鍾禹功省府寺監胥<lb/>
吏則有若董琪牛敏年鄭恭陳佐楊大同楊渙劉宗武<lb/>
孫洵王祐尹公立孫琬曹裕王伯全陳惟溉王道深楊<lb/>
革張雩桂林范敏求舒障鄒琮志張若朴范寜之朱彦<lb/>
康劉楶胡允升周郁郯伯成其服紫羅窄衫烏紗帽塗<lb/>
<pb n="KR2k0138_WYG_024-5a"/>
金雙鹿帶分為兩序從詔輿而行<lb/>
　　次宣武下節<lb/>
宣武下軍明州土兵共五十人服飾與充代不異但褰<lb/>
裳而行使錦繡彰施耳使者初出都門降賜塗金器皿<lb/>
從物再出節即供給之人各執于前粲采奪目以示榮<lb/>
耀于外國焉<lb/>
　　　次使副<lb/>
國信使副從詔書入城副<hi>闕</hi>公㑹皆二馬齊驅其服紫<lb/>
<pb n="KR2k0138_WYG_024-5b"/>
衣御仙花金帶仍佩金魚髙麗伴使騎馬在副使之右<lb/>
數步相比而行闕使又次之<lb/>
　　　次上節<lb/>
上節都轄武翼大夫忠州刺史兼閤門宣賛舎人吴徳<lb/>
休其服紫衣金帶行馬在正使之後提轄朝奉大夫徐<lb/>
兢緋衣佩魚行馬在闕使之後法籙道官大虚大夫蘂<lb/>
珠殿校籍黄大中碧虚郎凝神殿挍籍陳應常紫衣青<lb/>
襈佩金方符書狀官宣教郎滕茂實崔嗣道如提轄官<lb/>
<pb n="KR2k0138_WYG_024-6a"/>
之服隨船都廵撿吴敞指使兼巡撿路允升路逵傅叔<lb/>
承許興文管勾舟船王覺民黄處仁葛成仲舒紹弼賈<lb/>
垣語録指使劉昭慶武□楊明醫官李安仁郝洙書狀<lb/>
使臣馬俊明李公亮其服紫衣塗金御仙花帶引接荆<lb/>
珣孫嗣興服緑各以官序行馬從詔書入城其侍使副<lb/>
行則戴席帽而執鞭專遣行禮則亦張青葢彼國自有<lb/>
伴官相陪多以引進官為之<lb/>
　　　終中節<lb/>
<pb n="KR2k0138_WYG_024-6b"/>
中節管勾禮物官承直郎朱明發承信郎婁澤范敀迪<lb/>
功郎崔嗣仁劉璹將仕郎吳構行遣迪功郎汪忱進<lb/>
士王處仁占候風雲官承信郎董之邵王元<hi>闕</hi>符禁呪<lb/>
張洵仁技術郭範司馬瓘使副親隨徐閎張皓李機許<lb/>
興古親從官王瑾魯蹲宣武十將充代趙祐正名程政<lb/>
都轄親隨人吏王嘉賔王仔其服幞頭紫窄衣塗金寳<lb/>
瓶帶其行馬在上節之次<lb/>
　宣和奉使髙麗圖經卷二十四<lb/>
</p>
<p>
</p>
  </div>
<div>
<head>宣和奉使髙麗圖經卷二十五</head> <lb/>
    <p>
<pb n="KR2k0138_WYG_025-1a"/>
欽定四庫全書<lb/>
　宣和奉使髙麗圖經卷二十五<lb/>
　　　　　　　　　　　　　宋　徐兢　撰<lb/>
　　受詔<lb/>
臣聞周使宰孔賜齊侯胙將下拜孔曰且有後命天子<lb/>
以伯舅耋老加賜勞一級無下拜對曰天威不違顔咫<lb/>
尺小白余敢貪天子之命恐隕越于下以遺天子羞敢<lb/>
不下拜下拜登受夫周室之衰禮去其籍僅有存者齊<lb/>
<pb n="KR2k0138_WYG_025-1b"/>
侯雖霸不敢廢禮今天子威靈所被震疊海表而綏懐<lb/>
之意情文腆縟是宜麗人恪恭明命如瞻天表不敢少<lb/>
怠以虞隕越今圖其趨事執禮之勤以備觀考<lb/>
　　　迎詔<lb/>
使副奉詔入順天館十日内卜吉王乃受詔前期一日<lb/>
先遣説儀官與使副相見次日遣闕使一員至館都轄<lb/>
提轄官對捧詔入采輿内儀仗兵甲迎導前行使副館<lb/>
伴闕使同上馬下節在其前步行上中節騎馬後隨國<lb/>
<pb n="KR2k0138_WYG_025-2a"/>
官先於館門外排立候詔書出館當道再拜訖乗馬前<lb/>
導至王府入廣化門次入左同徳門至昇平門外上中<lb/>
節下馬引接指使等馬前步行上節後從入神鳯門至<lb/>
閶闔門外使副下馬國王與國官以次迎詔再拜訖采<lb/>
輿入止㑹慶殿門外<lb/>
　　　導詔<lb/>
采輿既入止㑹慶殿門外都轄提轄官自輿中捧詔出<lb/>
奉安于幕位使副少憩國王復降門下西嚮立使副與<lb/>
<pb n="KR2k0138_WYG_025-2b"/>
國王並行導入中門上節禮物等分兩序入㑹慶殿下<lb/>
以俟國王受詔<lb/>
　　　拜詔<lb/>
國王導詔入㑹慶殿廷下設香案面西立使副位北上<lb/>
面南立上節官以次序位於使副之後國官立班于王<lb/>
之後王再拜躬問聖體乃復位舞蹈再拜己國官拜舞<lb/>
如王之儀國信使稱有勅國王再拜起躬聽口宣乃搢<lb/>
笏跪副使以詔授使使以詔授王詔曰髙麗國王王楷<lb/>
<pb n="KR2k0138_WYG_025-3a"/>
逖聞嗣國甫謹修方諒惟善繼之初克懋統承之望遽<lb/>
經變故深劇傷摧肆遄命使之華往諭象賢之寵載蕃<lb/>
賚予併示哀榮宜祗服於王靈用永遵於侯度今差通<lb/>
議大夫守尚書禮部侍郎元城縣開國男食邑三百户<lb/>
路允迪太中大夫中書舎人清河縣開國伯食邑九百<lb/>
户傅墨卿充國信使副賜卿國信禮物等具如别録至<lb/>
可領也故兹詔示想宜知悉春暄卿比平安好遣書指<lb/>
不多及王受詔乃授國官出笏舞蹈如初之儀國官亦<lb/>
<pb n="KR2k0138_WYG_025-3b"/>
如之<lb/>
　　　起居<lb/>
使副既導詔至于廷王再拜興避席躬問聖體使亦避<lb/>
席躬答曰近離闕下皇帝聖躬萬福各復位拜舞如受<lb/>
詔之儀先是自全抵廣凡三州牧問聖體如王之儀至<lb/>
其接送館伴官相見亦如之<lb/>
　　　祭奠<lb/>
壬寅春二月使副被㫖以國信使事行夏四月聞俣薨<lb/>
<pb n="KR2k0138_WYG_025-4a"/>
兼以祭奠吊慰遵元豐制也癸卯六月十三日甲午使<lb/>
副到館王既受詔越二日王先遣人告辦都轄吴徳休<lb/>
往啓建佛事次日提轄官徐兢押所賜祭奠禮物陳列<lb/>
于前至日質明使副與三節官吏奉詔輿至長慶宫三<lb/>
節休于次使副易帶以烏犀仍去式候時至入祭室王<lb/>
楷素服立于東楹使副再拜興使跪宣御製祭文曰維<lb/>
宣和五年嵗次癸卯三月甲寅朔十四日丁卯皇帝遣<lb/>
使通議大夫守尚書禮部侍郎元城縣開國男食邑三<lb/>
<pb n="KR2k0138_WYG_025-4b"/>
百户路允迪太中大夫中書舎人清河縣開國伯食邑<lb/>
九百户傅墨卿致祭于髙麗國王之靈惟王躬有一徳<lb/>
嗣兹東土孝友肅恭惠迪神民克紹于前文人四國是<lb/>
式而忠誠夙著義篤勤王旅貢在廷朕命惟謹朕惟王<lb/>
外界海隅而能知役志于享乃心罔不在王室嘉乃丕<lb/>
績眷顧不忘方將洊飭使人往諭朕志示鎮撫于爾邦<lb/>
孰謂天不憗遺遽聞大故邦國殄瘁震悼於懐今錫爾<lb/>
䘏典用褒乃顯徳以輯寜爾邦尚其來止歆我寵靈永<lb/>
<pb n="KR2k0138_WYG_025-5a"/>
垂佑于爾後人服休無斁尚饗<lb/>
　　　弔慰<lb/>
是日祭奠禮畢少退乃行弔慰禮先於廷中設香案西<lb/>
望天闕王楷素服面西立使位南面西上副使又次之<lb/>
副使以詔授使使以詔授王王磬折鞠躬再拜跪受之<lb/>
詔曰髙麗國王王楷惟爾先王祗慎明徳宜綏厥位<lb/>
毗于一人天命難諶遽以訃諗緬惟永嘉諒劇傷摧纂<lb/>
嗣之初踐修是屬勉思抑割用副眷懐今差國信使通<lb/>
<pb n="KR2k0138_WYG_025-5b"/>
議大夫守尚書禮部侍郎元城縣開國男食邑三百户<lb/>
路允迪副使太中大夫中書舎人清河縣開國伯食邑<lb/>
九百户傅墨卿兼祭奠弔慰并賜祭奠弔慰禮物等具<lb/>
如别録至可領也故兹詔示想宜知悉春暄卿比平安<lb/>
好遣書指不多及<lb/>
　<lb/>
　<lb/>
　宣和奉使髙麗圖經卷二十五<lb/>
</p>
<p>
</p>
  </div>
<div>
<head>宣和奉使髙麗圖經卷二十六</head> <lb/>
    <p>
<pb n="KR2k0138_WYG_026-1a"/>
欽定四庫全書<lb/>
　宣和奉使髙麗圖經卷二十六<lb/>
　　　　　　　　　　　　　宋　徐兢　撰<lb/>
　　燕禮<lb/>
臣聞先王燕饗之禮以其爵等而為隆殺之節其酌獻<lb/>
有數其酬酢有餞本朝講之詳矣師古便今不失先王<lb/>
之意而髙麗之制執爵酌醴膝行而前所以薦賔客乃<lb/>
有古人之遺風諒其加厚於使華以尊王人施於其國<lb/>
<pb n="KR2k0138_WYG_026-1b"/>
者未必槩如此也具載于圖以志其向慕中國之意<lb/>
　　　私覿<lb/>
王既受詔已王與使副少休于次王位東使副位西賛<lb/>
者以使副起居狀告于王王遣介復命引接官分左右<lb/>
引王與使副出立于㑹慶廷中對揖訖升殿王立于東<lb/>
楹使副立于西楹各設褥位王與使相向再拜訖各致<lb/>
躬稍前通問訖復再拜使少退副使立于使位與王對<lb/>
拜如初禮各復位然後分立于所占之席立于其側上<lb/>
<pb n="KR2k0138_WYG_026-2a"/>
節官通榜子參都轄提轄以下不拜止躬揖王王亦躬<lb/>
答之退立于東廊次引中節庭下㕘四拜王稍躬還揖<lb/>
訖退立于西廊王與使副就席坐上中節亦然次引下<lb/>
節并舟人亦庭下六拜坐于門之東西分兩序北面東<lb/>
上然後酒行其獻酬之禮則見於别篇云<lb/>
　　　燕飲<lb/>
燕飲之禮供張帟幕之屬悉皆光麗堂上施<hi>闕二字</hi>西廊<lb/>
藉以緑席其酒味甘色重不能醉人果蔬豐腆多去皮<lb/>
<pb n="KR2k0138_WYG_026-2b"/>
核肴饌雖有羊豕而海錯勝之卓面覆以紙取其潔也<lb/>
器皿多以塗金或以銀而以青陶器為貴獻酬之儀賔<lb/>
主百拜不敢廢禮自令官國相尚書以上立于殿之東<lb/>
榮在王之後餘官以文武分東西兩序立于廷中中立<lb/>
表以著時刻旁列綠衣人搢笏執絳燭籠立于百官之<lb/>
前復令衛軍各執儀物立于其後麗人奉王甚嚴每<lb/>
燕飲行禮所立官吏兵衞雖烈日驟雨山立不動亦未<lb/>
嘗改容其恭肅亦可尚云<lb/>
<pb n="KR2k0138_WYG_026-3a"/>
　　　獻酬<lb/>
王與使副既就席坐王遣介告使副曰欲親起酌酒為<lb/>
勸使者同辭至于再三乃從之各避席起立對揖訖執<lb/>
亊者以使爵至王前王跪執尊以酌使者膝行而前使<lb/>
亦跪受爵訖復以爵授執事者各復位坐既定飲訖起<lb/>
躬身對揖畧叙謝意王又親酌副使酒如使之禮使副<lb/>
既受王獻畢復親酌酒以酢王如初禮酒三行乃如常<lb/>
儀酒十五行乃中休于次少頃再就坐自使副而下送<lb/>
<pb n="KR2k0138_WYG_026-3b"/>
襲衣金銀帶各有差酒再十餘行夜分乃罷王送使副<lb/>
出于殿門外三節人以序行馬歸館<lb/>
　　　上節席<lb/>
上節之席西面北上器用塗金禮如使副差殺而王不<lb/>
親酌唯遣尚書郎或卿監代之先以其禮告于王王可<lb/>
其言再拜而退乃言於使人曰主遣某官勸上節酒都<lb/>
轄提轄而下躬身答之初坐再勸晩燕再就<hi>原闕一頁</hi>
<pb n="KR2k0138_WYG_026-4a"/>
</p>
<p>
<pb n="KR2k0138_WYG_026-5a"/>
引接指使之屬以備使令其後數日使副延館伴官於<lb/>
所館之樂賔亭用行庖之人而果肴器皿皆御府所給<lb/>
四筵列寳玩古器法書名畫異香竒茗瑰瑋萬狀精采<lb/>
奪目麗人莫不驚歎酒闌隨所好恣其所欲取而予之<lb/>
　　　拜表<lb/>
使者宣命禮畢乃以書告行欲赴天寜節上夀之意王<lb/>
遣介致書懇留使者固辭王卜日持書告以拜附表章<lb/>
至日使副率三節人至王府王迎揖至㑹慶殿庭中設<lb/>
<pb n="KR2k0138_WYG_026-5b"/>
案列褥位如受詔之儀王望闕再拜訖搢笏跪執事以<lb/>
表授王王捧表膝行奉于使使跪受訖以表授副使置<lb/>
表於引接官然後就席至㑹罷乃以表匣置采輿中兵<lb/>
仗迎導前行歸館<lb/>
　　　門餞<lb/>
拜表宴罷乃於神鳯門張帟幕設賔主之位王與使副<lb/>
酌别訖立于席之側先引上節立于前王親酌别酒巨<lb/>
觥致辭而退次引中節立于阼階下節立于階下勸酒<lb/>
<pb n="KR2k0138_WYG_026-6a"/>
如上節之禮退出門外候使副上馬三節以次從行歸<lb/>
館<lb/>
　　　西郊送行<lb/>
使副回程是日早發順天館未閒抵西郊亭王遣國相<lb/>
具酒饌于其中上中節位于東西廊下節位于門外酒<lb/>
十五行乃罷使副與館伴立馬于門外叙别館伴就上<lb/>
馬親酌以勸使者飲畢各分袂先是與接送伴官到館<lb/>
即相别及回程於此復與之相陪以迄羣山島放洋也<lb/>
<pb n="KR2k0138_WYG_026-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷二十六<lb/>
</p>
<p>
</p>
  </div>
<div>
<head>宣和奉使髙麗圖經卷二十七</head> <lb/>
    <p>
<pb n="KR2k0138_WYG_027-1a"/>
欽定四庫全書<lb/>
　宣和奉使髙麗圖經卷二十七<lb/>
　　　　　　　　　　　　　宋　徐兢　撰<lb/>
　　館舎<lb/>
<hi>闕三百十二字</hi>
<pb n="KR2k0138_WYG_027-2a"/>
　<lb/>
　<lb/>
　　　　　　　　　　　　　　　　　登山去<lb/>
館可百步當竿山之脊而構之其制四棱上為火珠<lb/>
之頂八面施欄楯可以據坐偃松怪石女羅葛蔓互相<lb/>
映帶風至蕭然不覺有暑氣使副暇日每與上節官屬<lb/>
烹茶枰棋於其上笑談終日所以快心目而却炎蒸也<lb/>
　　　使副位<lb/>
<pb n="KR2k0138_WYG_027-2b"/>
使副位在正㕔之後<hi>闕二字</hi>大亭其制四棱上為火珠榜<lb/>
曰樂賔使位在東副使位在西各占三間中列塗金器<lb/>
皿陳錦繡帷幄甚盛庭中廣植花草正北一門可以登<lb/>
山即過香林亭路也<lb/>
　　　都轄提轄位<lb/>
都轄提轄共處一堂其制三間對闢二室各以官序分<lb/>
居之當其中以為㑹食見客之所前垂青幃狀類酒帘<lb/>
室中各施文羅紅幕舊不用帳今亦有之榻上施錦裀<lb/>
<pb n="KR2k0138_WYG_027-3a"/>
復加大席以錦為縁室中器皿如香奩酒榼唾盂食匜<lb/>
悉<hi>闕三十五字</hi>
　　　　　　　　　　　　　　　榜曰順天之館<lb/>
東西兩階皆施欄楯上張錦繡簾幕其文多為翔鸞團<lb/>
花四面盡張繡花圖障左右置八角冰壺惟與國官相<lb/>
見館中飲㑹則升㕔焉使副居其中自餘賔主國官分<lb/>
東西侍坐而己<lb/>
　　　詔位<lb/>
<pb n="KR2k0138_WYG_027-3b"/>
詔書位在樂賔之西館伴位之北小殿五間繪飾華煥<lb/>
兩廊昔為押伴醫官之室今以為二道官位各以官序<lb/>
分居之使副入館先奉安詔書于殿俟王卜吉日受詔<lb/>
其日率三節官拜于庭都轄提轄對捧上節前導出館<lb/>
置采輿中使副以次從行<lb/>
　　　清風閣<lb/>
清風閣在館㕔之東都轄提轄位之南其制五間下不<lb/>
施柱唯以拱斗架疊而成不張幄幕然而刻鏤繪飾丹<lb/>
<pb n="KR2k0138_WYG_027-4a"/>
雘華侈冠於他處唯以貯所錫禮物崇觀中揭名凉風<lb/>
今易此名耳<lb/>
　　　香林亭<lb/>
香林亭在詔書殿之北自樂賔亭後有路詔書入于亭<lb/>
亭有二位西曰右碧瀾亭以奉詔書東曰左碧瀾亭以<lb/>
待使副兩序有室以處二節人往來各一宿而去直東<lb/>
西有道通王城之路左右居民十數家葢使節既入城<lb/>
衆舟皆泊于港中舟人分畨以守視於此耳<lb/>
<pb n="KR2k0138_WYG_027-4b"/>
　　　客館<lb/>
客館之設不一順天之後有小館十數間以待遣使報<lb/>
信之人迎恩館在南大街興國寺之南仁恩館與迎恩<lb/>
相並昔曰仙賔今易此名皆前此所以待契丹使也迎<lb/>
仙館在順天寺北靈隠館在長慶宫之西以待狄人女<lb/>
真興威館在奉先庫之北昔嘗以待醫官之所自南門<lb/>
之外及兩廊有館凡四曰清州曰忠州曰四店曰利賔<lb/>
皆所以待中國之商旅然而卑陋草創非比順天也<lb/>
<pb n="KR2k0138_WYG_027-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_027-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷二十七<lb/>
</p>
<p>
</p>
  </div>
<div>
<head>宣和奉使髙麗圖經卷二十八</head> <lb/>
    <p>
<pb n="KR2k0138_WYG_028-1a"/>
欽定四庫全書<lb/>
　宣和奉使髙麗圖經卷二十八<lb/>
　　　　　　　　　　　　　宋　徐兢　撰<lb/>
　　供張一<lb/>
臣聞周官掌次掌王次之法以待張事諸侯朝覲㑹同<lb/>
則張大次小次師田則張幕設案夫王者之待諸侯疑<lb/>
若其禮可簡然當朝覲㑹同師田之時尚且供張次舎<lb/>
如此勤至又況海外小侯尊奉王人則鋪張辦設豈可<lb/>
<pb n="KR2k0138_WYG_028-1b"/>
茍哉髙麗自王氏以來世為本朝藩屏而主上所以鎮<lb/>
撫之者恩徳厚甚故每使節適彼而供張之具極華煥<lb/>
也蓼蕭澤及四海之詩曰鞗革冲冲和鸞雝雝葢即其<lb/>
儀物之中禮可以見其享上之心今謹叙麗人所以祗<lb/>
待使華者作供張圖<lb/>
　　　纈幕<lb/>
纈幕非古也先儒謂繫繒染為文者謂之纈麗俗今治<lb/>
纈尤工其質本文羅花色即黄白相間爛然可觀其花<lb/>
<pb n="KR2k0138_WYG_028-2a"/>
上為火珠四垂寳網下有蓮臺花座如釋氏所謂浮屠<lb/>
狀然尤非貴人所用惟江亭客館於屬官位設之<lb/>
　　　繡幕<lb/>
繡幕之飾五采間錯而成不為横縫逐幅自上垂下亦<lb/>
有鸂䳵翔鸞花團等様而紅黄為勝其質本文紅羅惟<lb/>
順天館詔殿正㕔使副位㑹慶乾徳殿公㑹則設之<lb/>
　　　繡圖<lb/>
繡圖紅身緑襈五采間錯山花戲獸<hi>闕二字</hi>過於繡幕亦<lb/>
<pb n="KR2k0138_WYG_028-2b"/>
有花竹翎毛果實之類<hi>闕二字</hi>生意國俗張帟幕毎十餘<lb/>
幅則挂一<hi>闕二字</hi>之不以當堂奥之中也<lb/>
　　　坐榻<lb/>
坐榻之制四棱無飾其上鋪大席青襈而設於館中過<lb/>
道間葢官屬從吏憩息之具也<lb/>
　　　燕臺<lb/>
燕臺之狀如中國之有几案也四角殺其鋭白藤穿花<lb/>
面分四膈而以丹漆為飾益以塗金裝釘復増紅羅繡<lb/>
<pb n="KR2k0138_WYG_028-3a"/>
幃四面垂帶相比如羽惟王楷以俣未終制易紅為紫<lb/>
耳坐牀之制與中國同而髙大多三分之一<lb/>
　　　光明臺<lb/>
光明臺擎燈燭之具也下有三足中立一幹形狀如竹<lb/>
逐節相承上有一盤中置一甌甌中有<hi>闕</hi>可以然燭若<lb/>
然燈則易以銅缸貯油立炬鎮以小白石而絡紅蒿之<lb/>
髙四尺五寸盤面濶一尺五寸罩髙六寸濶五寸<lb/>
　　　丹漆俎<lb/>
<pb n="KR2k0138_WYG_028-3b"/>
丹漆俎葢王官平<hi>闕三字</hi>也坐於榻上而以器皿登俎<lb/>
對食故飲食以俎數多寡分尊卑使副入館日饋三食<lb/>
食以五俎其器皿悉皆黄金塗之凡俎縱廣三尺横二<lb/>
尺髙二尺五寸<lb/>
　　　墨漆俎<lb/>
食俎之制大小一等特紅黒之異都轄提轄及上節館<lb/>
中日饋三食食以三俎中節二俎下節則以連牀每五<lb/>
人並一席而食<lb/>
<pb n="KR2k0138_WYG_028-4a"/>
　　　臥榻<lb/>
臥榻之前更施矮榻三面立欄楯各施錦綺茵褥復加<lb/>
大席莞簟之安便適乃過内地然此特國王貴臣之禮<lb/>
兼以待使華也若民庶則多為土榻穴地為火炕臥之<lb/>
葢其國冬月極寒復少纊絮之屬爾<lb/>
　　　文席<lb/>
文席精粗不等精巧者施於牀榻粗者用以藉地織草<lb/>
性柔摺屈不損黒白二色間錯成文青紫為襈初無定<lb/>
<pb n="KR2k0138_WYG_028-4b"/>
制<lb/>
　　　門帷<lb/>
門帷之制青絹三幅上有提襻而横木貫之狀如酒旗<lb/>
葢宫室之中婦人用以映蔽之具也<lb/>
　<lb/>
　<lb/>
　<lb/>
　宣和奉使高麗圖經卷二十八<lb/>
</p>
<p>
</p>
  </div>
<div>
<head>宣和奉使髙麗圖經卷二十九</head> <lb/>
    <p>
<pb n="KR2k0138_WYG_029-1a"/>
欽定四庫全書<lb/>
　宣和奉使髙麗圖經卷二十九<lb/>
　　　　　　　　　　　　　宋　徐兢　撰<lb/>
　　供帳二<lb/>
　　　繡枕<lb/>
繡枕之形白紵為囊中實以香草兩頭蹙金盤綫花文<lb/>
極巧復以絳羅裝飾如蓮荷之狀三節供給其制一等<lb/>
　　　寢衣<lb/>
<pb n="KR2k0138_WYG_029-1b"/>
寢衣之制紅黄為表而以白紵裏之裏大於表四邊各<lb/>
餘一尺<lb/>
　　　紵裳<lb/>
紵裳之制表裏六幅要不用横帛而繫二帶三節每位<lb/>
各與紵衣同設以待沐浴之用<lb/>
　　　紵衣<lb/>
紵衣即中單也國俗不用純領自王至于民庶無男女<lb/>
悉服之<lb/>
<pb n="KR2k0138_WYG_029-2a"/>
　　　畫摺扇<lb/>
畫摺扇金銀塗飾復繪其國山林人馬女子之形麗人<lb/>
不能之云是日本所作觀其所饋衣物信然<lb/>
　　　杉扇<lb/>
杉扇不甚工惟以日本白杉木劈削如紙貫以綵組相<lb/>
比如羽亦可招風<lb/>
　　　白摺扇<lb/>
白摺扇編竹為骨而裁藤紙鞔之閒用銀銅釘飾以竹<lb/>
<pb n="KR2k0138_WYG_029-2b"/>
數多者為貴供給趨事之人藏於懐袖之閒其用甚便<lb/>
　　　松扇<lb/>
松扇取松之柔條細削成縷搥壓成綫而後織成上有<lb/>
花文不減穿藤之巧唯王府所遺使者最工<lb/>
　　　草履<lb/>
草履之形前低後昻形狀詭異國中無男女少長悉履<lb/>
之<lb/>
　宣和奉使髙麗圖經卷二十九<lb/>
</p>
<p>
</p>
  </div>
<div>
<head>宣和奉使髙麗圖經卷三十</head> <lb/>
    <p>
<pb n="KR2k0138_WYG_030-1a"/>
欽定四庫全書<lb/>
　宣和奉使髙麗圖經卷三十<lb/>
　　　　　　　　　　　　　宋　徐兢　撰<lb/>
　　器皿一<lb/>
臣聞前史稱髙麗器用俎今髙麗土俗猶然觀其制作<lb/>
古朴頗可愛尚至於他飲食器亦往往有尊彛簠簋之<lb/>
狀而燕飲陳設又多類於莞簟几席葢染箕子美化而<lb/>
彷彿三代遺風也謹掇其槩圖之<lb/>
<pb n="KR2k0138_WYG_030-1b"/>
　　　獸爐<lb/>
子母獸爐以銀為之刻鏤制度精巧大獸蹲踞小獸作<lb/>
搏攫之形返視張口用以出香惟㑹慶乾徳公㑹則置<lb/>
于兩楹之間迎詔焚麝香公㑹則爇篤耨龍腦旃檀沈<lb/>
水之屬皆御府所賜香也每隻用銀三千斤獸形連坐<lb/>
髙四尺濶二尺二寸<lb/>
　　　水瓶<lb/>
水瓶之形畧如中國之酒注也其制用銀三斤使副與<lb/>
<pb n="KR2k0138_WYG_030-2a"/>
都轄提轄官位設之髙一尺二寸腹徑七寸量容六升<lb/>
　　　盤琖<lb/>
盤琖之制皆似中國惟琖深而釦斂舟小而足髙以銀<lb/>
為之間以金塗鏤花工巧每至勸酒則易别杯第量容<lb/>
差多耳<lb/>
　　　博山爐<lb/>
博山爐本漢器也海中有山名博山形如蓮花故香爐<lb/>
取象下有一盆作山海波濤魚龍出没之狀以備貯湯<lb/>
<pb n="KR2k0138_WYG_030-2b"/>
薫衣之用葢欲其濕氣相著烟不散耳今麗人所作其<lb/>
上頂雖象形其下為三足殊失元制但工巧可取<lb/>
　　　酒榼<lb/>
酒榼葢提挈之器也上為覆荷兩耳有流連環提紐以<lb/>
金間塗之惟勸酒則特用而酒色味皆勝其制髙一尺<lb/>
濶八寸提環長二尺二寸量容七升<lb/>
　　　烏花洗<lb/>
銀花不常用惟使副私覿有之㸃藥鏤花烏文白質輕<lb/>
<pb n="KR2k0138_WYG_030-3a"/>
重不等面濶一尺五寸量容一斗二升<lb/>
　　　面藥壺<lb/>
面藥壺惟使副都轄提轄位用銀餘以銅為之圓腹修<lb/>
頸葢形稍鋭髙五寸腹徑三寸五分量容一升<lb/>
　　　芙蓉尊<lb/>
酒尊之形上有葢如芙蓉花之方苞也間金塗飾長頸<lb/>
廣腹髙二尺量容一斗二升<lb/>
　　　提瓶<lb/>
<pb n="KR2k0138_WYG_030-3b"/>
提瓶之狀頭長而上鋭腹大而底平其制八棱間用塗<lb/>
金中貯水漿熟水國官貴人每令親侍挈以自隨大小<lb/>
不等大者容二升<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷三十<lb/>
</p>
<p>
</p>
  </div>
<div>
<head>宣和奉使髙麗圖經卷三十一</head> <lb/>
    <p>
<pb n="KR2k0138_WYG_031-1a"/>
欽定四庫全書<lb/>
　宣和奉使髙麗圖經卷三十一<lb/>
　　　　　　　　　　　　　宋　徐兢　撰<lb/>
　　器皿二<lb/>
　　　油盎<lb/>
油盎之狀畧如酒尊白銅為之其上無葢恐其傾覆而<lb/>
以木楔窒之髙八寸腹徑三寸量容一升五勺<lb/>
　　　浄瓶<lb/>
<pb n="KR2k0138_WYG_031-1b"/>
浄瓶之狀長頸脩腹旁有一流中為兩節仍有轆轤葢<lb/>
頸中間有隔隔之上復有小頸象簮筆形貴人國官觀<lb/>
寺民舎皆用之惟可貯水髙一尺二寸腹徑四寸量容<lb/>
三升<lb/>
　　　花壺<lb/>
花壺之制上鋭下圓畧如垂膽仍有方坐四時貯水簮<lb/>
花舊年不甚作邇來頗能之通髙八寸腹徑三寸量容<lb/>
一升<lb/>
<pb n="KR2k0138_WYG_031-2a"/>
　　　水釡<lb/>
水釡之制狀如鬲鼎以銅鑄成有三獸環貫不可以負<lb/>
持麗人方言無大小皆謂之㑃僕射館中諸房皆給之<lb/>
髙一尺五寸濶三尺量容一石二斗<lb/>
　　　水甖<lb/>
水甖如水釡之形而差小仍有銅葢用以汲水以象中<lb/>
國之水桶也上有二耳可以攀挈麗俗便於負戴故此<lb/>
器最多髙一尺腹徑一尺二寸量容一斗二升<lb/>
<pb n="KR2k0138_WYG_031-2b"/>
　　　湯壺<lb/>
湯壺之形如花壺而差匾上葢下座不使泄氣亦古温<lb/>
器之屬也麗人烹茶多設此壺通髙一尺八寸腹徑一<lb/>
尺量容一斗<lb/>
　　　白銅洗<lb/>
白銅洗之形與烏銀者相似特無文采而麗人謂之水<lb/>
盆又有一等赤銅者制作差劣<lb/>
　　　鼎爐<lb/>
<pb n="KR2k0138_WYG_031-3a"/>
鼎爐之制畧如博山上無花葢下有三足惟觀寺神祠<lb/>
用之髙二尺頂濶六寸下盤濶八寸<lb/>
　　　温爐<lb/>
温爐之形如鼎而有偃唇腹有三足為獸銜之狀用以<lb/>
貯水置之几案葢冬月温手之器也面濶一尺二寸髙<lb/>
八寸<lb/>
　　　巨鐘<lb/>
大鐘在普濟寺形大而聲不揚上有螭紐中有雙飛仙<lb/>
<pb n="KR2k0138_WYG_031-3b"/>
刻銘曰甲戌年鑄用白銅一萬五千斤麗人云昔者置<lb/>
之重樓聲聞契丹單于惡之今移於此亮其誇之言未<lb/>
必然也<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷三十一<lb/>
</p>
<p>
</p>
  </div>
<div>
<head>宣和奉使髙麗圖經卷三十二</head> <lb/>
    <p>
<pb n="KR2k0138_WYG_032-1a"/>
欽定四庫全書<lb/>
　宣和奉使髙麗圖經卷三十二<lb/>
　　　　　　　　　　　　　宋　徐兢　撰<lb/>
　　器皿三<lb/>
　　　茶爼<lb/>
土産茶味苦澁不可入口惟貴中國臘茶并龍鳯賜團<lb/>
自錫賚之外商賈亦通販故邇來頗喜飲茶益治茶具<lb/>
金花鳥盞翡色小甌銀爐湯鼎皆竊效中國制度凡宴<lb/>
<pb n="KR2k0138_WYG_032-1b"/>
則烹於廷中覆以銀荷徐步而進候賛者云茶遍乃得<lb/>
飲未嘗不飲冷茶矣館中以紅俎布列茶具於其中而<lb/>
以紅紗巾羃之日嘗三供茶而繼之以湯麗人謂湯為<lb/>
藥每見使人飲盡必喜或不能盡以為慢已必怏怏而<lb/>
去故常勉强為之啜也<lb/>
　　　瓦尊<lb/>
國無<graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>米而以秔合麴而成酒色重味烈易醉而速醒<lb/>
王之所飲曰良醖左庫清法酒亦有二品貯以瓦尊而<lb/>
<pb n="KR2k0138_WYG_032-2a"/>
以黄絹封之大抵麗人嗜酒而難得佳釀民庶之家所<lb/>
飲味薄而色濃飲歠自如咸以為美也<lb/>
　　　藤尊<lb/>
藤尊乃山島州郡所饋也中亦瓦尊外以藤周纒之舟<lb/>
中嵲屼相擊不損上有封緘各以州郡印文記之<lb/>
　　　陶尊<lb/>
陶器色之青者麗人謂之翡色近年以來制作工巧色<lb/>
澤尤佳酒尊之狀如𤓰上有小葢而為荷花<hi>闕</hi>鴨之形<lb/>
<pb n="KR2k0138_WYG_032-2b"/>
復能作盌楪桮甌花瓶湯琖皆竊倣定器制度故畧而<lb/>
不圖以酒尊異於他器特著之<lb/>
　　　陶爐<lb/>
狻猊出香亦翡色也上有蹲獸下有仰蓮以承之諸器<lb/>
惟此物最精絶其餘則越州古秘色汝州新窑器大槩<lb/>
相類<lb/>
　　　食罩<lb/>
公㑹供饌下承以盤上施青罩唯王與使副加紅黄之<lb/>
<pb n="KR2k0138_WYG_032-3a"/>
飾所以别精麤也<lb/>
　　　藤篚<lb/>
古者幣帛用箱篚今麗俗不廢其篚白藤織成上有錯<lb/>
文為花木鳥獸之狀裏用紅黄文綾拓之大小相合謂<lb/>
之一副其直准白金一斤惟王府所用最佳葢郡邑土<lb/>
貢餘官民庶者制作草草備禮適用而已<lb/>
　　　鬻釡<lb/>
鬻釡葢烹飪器也以鐵為之其上有葢腹下三足回旋<lb/>
<pb n="KR2k0138_WYG_032-3b"/>
之文細如毛髮髙八寸濶一尺二寸量容二升五勺<lb/>
　　　水瓮<lb/>
水瓮陶器也廣腹斂頸其口差敞髙六尺濶四尺五寸<lb/>
容三石二升館中用銅瓮惟山島海道以舟載水相遺<lb/>
則用之<lb/>
　　　草苫<lb/>
草苫之用猶中國之有布囊也其形如絡結草為之凡<lb/>
米麯薪炭之屬悉用以盛山行不利車多以騾馬装載<lb/>
<pb n="KR2k0138_WYG_032-4a"/>
而行<lb/>
　　　刀筆<lb/>
刀筆之鞘刻木為之其制三隔其一藏筆其二藏刀刀<lb/>
形犀利一刀差短散員而下官吏祗應房子親侍皆佩<lb/>
之<lb/>
　<lb/>
　<lb/>
　<lb/>
<pb n="KR2k0138_WYG_032-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷三十二<lb/>
</p>
<p>
</p>
  </div>
<div>
<head>宣和奉使髙麗圖經卷三十三</head> <lb/>
    <p>
<pb n="KR2k0138_WYG_033-1a"/>
欽定四庫全書<lb/>
　宣和奉使髙麗圖經卷三十三<lb/>
　　　　　　　　　　　　　宋　徐兢　撰<lb/>
　　舟楫<lb/>
臣聞風行水上在卦為渙而舟楫之利以濟不通取象<lb/>
於此後世聖知代作百工加飾故龍文鷁首駕風截浪<lb/>
一日千里必使横絶江河如履平地非特刳剡之簡而<lb/>
已也乃若麗人生長海外動涉鯨波固宜以舟楫為先<lb/>
<pb n="KR2k0138_WYG_033-1b"/>
今觀其制度簡畧不甚工緻豈其素安於水而狃狎之<lb/>
耶抑因陋就簡魯拙而莫之革耶今謹即所見列于圖<lb/>
　　　巡船<lb/>
髙麗地瀕東海而舟楫之工簡畧特甚中安一檣上無<lb/>
棚屋惟設艣柁而已使者入羣山門有此等巡船千餘<lb/>
隻皆插旌旗舟人邏卒皆著青衣鳴角擊鐃而來各於<lb/>
檣之杪建一小斾書曰洪州都巡曰永新都巡曰公州<lb/>
巡檢曰保寜曰懐仁曰安興曰暨川曰陽城曰慶源皆<lb/>
<pb n="KR2k0138_WYG_033-2a"/>
有尉司字實捕盜官吏也自入境以迄回程迎至餞行<lb/>
於羣山島望神舟入洋乃還其國<lb/>
　　　官船<lb/>
官船之制上為茅葢下施户牖周圍欄檻以横木相貫<lb/>
挑出為棚面濶於底通身不用板簀唯以矯揉全木使<lb/>
曲相比釘之前有矴輪上施大檣布帆一十五幅垂下<lb/>
五分之一則散開而不合縫恐與風勢相拒耳使者入<lb/>
境自東而來曰接伴曰先排曰管勾曰公厨凡千餘舟<lb/>
<pb n="KR2k0138_WYG_033-2b"/>
大小相若惟接伴船有陳設幄幕焉<lb/>
　　　松舫<lb/>
松舫羣山島船也首尾皆直中為舫屋五間上以茅覆<lb/>
前後設二小室安榻垂簾中敞二間施錦茵褥最為華<lb/>
煥惟使副與上節乗之<lb/>
　　　幕船<lb/>
幕船之設三島皆有之以待中下節使人也上以青布<lb/>
為屋下以長竿代柱四阿各以朱繩係之<lb/>
<pb n="KR2k0138_WYG_033-3a"/>
　　　饋食<lb/>
使者入境而羣山島紫燕測三州皆遣人饋食持書之<lb/>
吏紫衣幞頭又其次則烏㡌食味十餘品而麪食為<hi>闕六</hi>
<hi>字</hi>器皿多用金銀而雜以青陶盤櫝皆木為之而黒漆<lb/>
神舟泊不近島必遣介乘舟饋獻於使者故事送三日<lb/>
若過期風阻未行則饋食不復至也<lb/>
　　　供水<lb/>
海水味劇鹹苦不可口凡舟船將過洋必設水櫃廣蓄<lb/>
<pb n="KR2k0138_WYG_033-3b"/>
甘泉以備食飲葢洋中不甚憂風而以水之有無為生<lb/>
死耳華人自西絶洋而來既已累日麗人料其甘泉必<lb/>
盡故以大瓮載水皷舟來迎各以茶米酬之<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷三十三<lb/>
</p>
<p>
</p>
  </div>
<div>
<head>宣和奉使髙麗圖經卷三十四</head> <lb/>
    <p>
<pb n="KR2k0138_WYG_034-1a"/>
欽定四庫全書<lb/>
　宣和奉使髙麗圖經卷三十四<lb/>
　　　　　　　　　　　　　宋　徐兢　撰<lb/>
　　海道一<lb/>
臣聞海母衆水而與天地同為無極故其量猶天地之<lb/>
不可測度若潮汐往來應期不爽為天地之至信古人<lb/>
嘗論之在山海經以為海鰌出入穴之度浮屠書以為<lb/>
神龍寳之變化竇叔䝉海嶠志以謂水隨月之盈虧盧<lb/>
<pb n="KR2k0138_WYG_034-1b"/>
肇海潮賦以謂日出入于海衝擊而成王充論衡以水<lb/>
者地之血脈隨氣之進退率皆持臆説執偏見評料近<lb/>
似而未之盡大抵天包水水承地而一元之氣升降於<lb/>
太空之中地承水力以自持且與元氣升降互為抑揚<lb/>
而人不覺亦猶坐於船中者不知船之自運也方其氣<lb/>
升而地沈則海水溢上而為潮及其氣降而地浮則海<lb/>
水縮下而為汐計日十二辰由子至巳其氣為陽而陽<lb/>
之氣又自有升降以運乎晝由午至亥其氣為隂而隂<lb/>
<pb n="KR2k0138_WYG_034-2a"/>
之氣又自有升降以運乎夜一晝一夜合隂陽之氣凡<lb/>
再升再降故一日之間潮汐皆再焉然晝夜之晷繫乎<lb/>
日升降之數應乎月月臨於子則陽氣始升月臨於午<lb/>
則隂氣始升故夜潮之期月皆臨子晝潮之期月皆臨<lb/>
午焉又日之行遲月之行速以速應遲每二十九度過<lb/>
半而月行及之日月之㑹謂之合朔故月朔之夜潮日<lb/>
亦臨子月朔之晝潮日亦臨午焉且晝即天上而言之<lb/>
天體西轉日月東行自朔而往月速漸東至午漸遲而<lb/>
<pb n="KR2k0138_WYG_034-2b"/>
潮亦應之以遲于晝故晝潮自朔後迭差而入于夜故<lb/>
所以一日午時二日午末三日未時四日未末五日申<lb/>
時六日申末七日酉時八日酉末也夜即海下而言之<lb/>
天體東轉日月西行自朔而往月速漸西至子漸遲而<lb/>
潮亦應之以遲於夜故夜潮自朔後迭差而入於晝此<lb/>
所以一日子時二日子末三日丑時四日丑末五日寅<lb/>
時六日寅末七日卯時八日卯末也加以時有交變氣<lb/>
有盛衰而潮之所至亦因之為大小當卯酉之月則隂<lb/>
<pb n="KR2k0138_WYG_034-3a"/>
陽之交也氣以交而盛出故潮之大也獨異於餘月當<lb/>
朔望之後則天地之變也氣以變而盛出故潮之大也<lb/>
獨異於餘日今海中有魚獸殺取皮而乾之至潮時則<lb/>
毛皆起豈非氣感而類應本於理之自然也至若波流<lb/>
而漩伏沙土之所凝山石之所峙則又各有其形勢如<lb/>
海中之地可以合聚落者則曰洲十洲之類是也小於<lb/>
洲而亦可居者則曰島三島之類是也小於島則曰嶼<lb/>
小於嶼而有草木則曰苫如苫嶼而其質純石則曰焦<lb/>
<pb n="KR2k0138_WYG_034-3b"/>
凡舫舶之行既出于海門則天地相涵上下一碧旁無<lb/>
雲埃遇天地晴霽時皓月中天遊雲四斂恍然如遊六<lb/>
虚之表既不可以言喻及風濤間發雷雨晦㝠蛟螭出<lb/>
没神物變化而心悸膽落莫知所説故其可紀録者特<lb/>
山形潮候而已且髙麗海道古猶今也考古之所傳今<lb/>
或不覩而今之所載或昔人所未談非固為異也葢航<lb/>
舶之所通每視風雨之向背而為之節方其風之牽乎<lb/>
西則洲島之在東者不可得而見惟南與北亦然今既<lb/>
<pb n="KR2k0138_WYG_034-4a"/>
論潮候之大槩詳于前謹列夫神舟所經島洲苫嶼而<lb/>
為之圖<lb/>
　　　神舟<lb/>
臣側聞神宗皇帝遣使髙麗嘗詔有司造巨艦二一曰<lb/>
凌虚致逺安濟神舟二曰靈飛順濟神舟規模甚雄皇<lb/>
帝嗣服羮牆孝思其所以加惠麗人實推廣熈豐之績<lb/>
爰自崇寜以迄于今荐使綏撫恩隆禮厚仍詔有司更<lb/>
造二舟大其制而增其名一曰鼎新利涉懐逺康濟神<lb/>
<pb n="KR2k0138_WYG_034-4b"/>
舟二曰循流安逸通濟神舟巍如山嶽浮動波上錦帆<lb/>
鷁首屈服蛟螭所以暉赫皇華震懾海外超冠今古是<lb/>
宜麗人迎詔之日傾國聳觀而歡呼嘉歎也<lb/>
　　　客舟<lb/>
舊例每因朝廷遣使先期委福建兩浙監司顧募客舟<lb/>
復令明州裝飾畧如神舟具體而微其長十餘丈深三<lb/>
丈濶二丈五尺可載二千斛粟其制皆以全木巨枋攙<lb/>
疊而成上平如衡下側如刃貴其可以破浪而行也其<lb/>
<pb n="KR2k0138_WYG_034-5a"/>
中分為三處前一倉不安艎板惟於底安竈與水櫃正<lb/>
當兩檣之閒也其下即兵甲宿棚其次一倉裝作四室<lb/>
又其後一倉謂之㢗屋髙及丈餘四壁施窻户如房屋<lb/>
之制上施欄楯朱繪華煥而用帟幕增飾使者官屬各<lb/>
以階序分居之上有竹篷平時積疊遇雨則鋪葢周宻<lb/>
然舟人極畏㢗髙以其拒風不若仍舊為便也船首兩<lb/>
頰柱中有車輪上綰藤索其大如椽長五百尺下垂矴<lb/>
石石兩旁夾以二木鈎船未入洋近山抛泊則放矴著<lb/>
<pb n="KR2k0138_WYG_034-5b"/>
水底如維纜之屬舟乃不行若風濤𦂳急則加遊矴其<lb/>
用如大矴而在其兩旁遇行則卷其輪而收之後有正<lb/>
柂大小二等隨水淺深更易當㢗之後從上插下二棹<lb/>
謂之三副柂惟入洋則用之又於舟腹兩旁縳大竹為<lb/>
槖以拒浪裝載之法水不得過槖以<hi>闕</hi>輕重之度水棚<lb/>
在竹槖之上每舟十艣開山入港隨潮過門皆鳴艣而<lb/>
行篙師跳躑號呌用力甚至而舟行終不若駕風之快<lb/>
也大檣髙十丈頭檣髙八丈風正則張布颿五十幅稍<lb/>
<pb n="KR2k0138_WYG_034-6a"/>
偏則用利篷左右翼張以便風勢大檣之巔更加小颿<lb/>
十幅謂之野狐颿風息則用之然風有八面唯當頭不<lb/>
可行其立竿以鳥羽候風所向謂之五兩大抵難得正<lb/>
風故布帆之用不若利篷翕張之能順人意也海行不<lb/>
畏深惟懼淺閣以舟底不平若潮落則傾覆不可救故<lb/>
常以繩垂鈆硾以試之每舟篙師水手可六十人惟恃<lb/>
首領熟識海道善料天時人事而得衆情故若一有倉<lb/>
卒之虞首尾相應如一人則能濟矣若夫神舟之長濶<lb/>
<pb n="KR2k0138_WYG_034-6b"/>
髙大什物器用人數皆三倍於客舟也<lb/>
　　　招寳山<lb/>
宣和四年壬寅春三月詔遣給事中路允迪中書舎人<lb/>
傅墨卿充國信使副往髙麗秋九月以國王俣薨被㫖<lb/>
兼祭奠弔慰而行遵元豐故事也五年癸卯春二月十<lb/>
八日壬寅促裝治舟二十四日戊申詔赴睿謨殿宣示<lb/>
禮物三月十一日甲子赴同文館聴誡諭十三日丙寅<lb/>
皇帝御崇政殿臨軒親遣傳㫖宣諭十四日丁卯錫宴<lb/>
<pb n="KR2k0138_WYG_034-7a"/>
于永寜寺是日解舟出汴夏五月三日乙卯舟次四明<lb/>
先是得㫖以二神舟六客舟兼行十三日乙丑奉禮物<lb/>
入八舟十四日丙寅遣供衞大夫相州觀察使直睿思<lb/>
殿闗弼口宣詔㫖賜宴于明州之㕔事十六日戊辰神<lb/>
舟發明州十九日辛未達定海縣先期遣中使武功大<lb/>
夫容彭年建道場於總持院七晝夜仍降御香宣祝於<lb/>
顯仁助順淵聖廣徳王祠神物出現狀如蜥蜴實東海<lb/>
龍君也廟前十餘步當鄞江窮處一山巍然出於海中<lb/>
<pb n="KR2k0138_WYG_034-7b"/>
上有小浮屠舊傳海舶望是山則知其為定海也故以<lb/>
招寳名之自此方謂之出海口二十四日丙子八舟鳴<lb/>
金皷張旗幟以次解發中使闗弼登招寳山焚御香望<lb/>
洋再拜是日天氣晴快巳刻乗東南風張篷鳴艣水勢<lb/>
湍急委蛇而行過虎頭山水浹港口七里山虎頭山以<lb/>
其形似名之度其地已距定海二十里矣水色與鄞江<lb/>
不異但味差鹹耳葢百川所㑹至此猶未澄徹也<lb/>
　　　虎頭山<lb/>
<pb n="KR2k0138_WYG_034-8a"/>
過虎頭山行數十里即至蛟門大抵海中有山對峙其<lb/>
閒有水道可以通舟者皆謂之門蛟門云蛟蜃所宅亦<lb/>
謂之三交門其日申未刻逺望大小二謝山歴松栢灣<lb/>
抵蘆浦抛矴八舟同泊<lb/>
　　　沈家門<lb/>
二十五日丁丑辰刻四山霧合西風作張篷委地曲折<lb/>
隨風之勢其行甚遲舟人謂之拒風已刻霧散出浮稀<lb/>
頭白峯窄額門石師顔而後至沈家門抛泊其門山與<lb/>
<pb n="KR2k0138_WYG_034-8b"/>
蛟門相類而四山環擁對開兩門其勢連亘尚屬昌國<lb/>
縣其上漁人樵客叢居十數家就其中以大姓名之申<lb/>
刻風雨晦㝠雷電雨雹歘至移時乃止是夜就山張幕<lb/>
掃地而祭舟人謂之祠沙實岳瀆主治之神而配食之<lb/>
位甚多每舟各刻木為小舟載佛經糧糗書所載人名<lb/>
氏納於其中而投諸海葢禳厭之術一端耳<lb/>
　　　梅岑<lb/>
二十六日戉寅西北風勁甚使者率三節人以小舟登<lb/>
<pb n="KR2k0138_WYG_034-9a"/>
岸入梅岑舊云梅子真棲隠之地故得此名有履迹瓢<lb/>
痕在石橋上其深麓中有蕭梁所建寳陁院殿有靈感<lb/>
觀音昔新羅賈人往五臺刻其像欲載歸其國暨出海<lb/>
遇焦舟膠不進乃還置像於焦上院僧宗岳者迎奉於<lb/>
殿自後海舶往來必詣祈福無不感應吴越錢氏移其<lb/>
像於城中開元寺今梅岑所尊奉即後來所作也崇寜<lb/>
使者聞于朝賜寺新額嵗度緇衣而増飾之舊制使者<lb/>
於此請禱是夜僧徒焚誦歌唄甚嚴而三節官吏兵卒<lb/>
<pb n="KR2k0138_WYG_034-9b"/>
莫不䖍恪作禮至中宵星斗煥然風幡揺動人皆懽躍<lb/>
云風已回正南矣二十七日己卯舟人以風勢未定尚<lb/>
候其勢海上以風轉至次日不改者謂之孰不爾至洋<lb/>
中卒爾風回則茫然不知所向矣自此即出洋故審視<lb/>
風雲天時而後進也申刻使副與三節人俱還入舟至<lb/>
是水色稍澂而波面微蕩舟中已覺臲杌矣<lb/>
　　　海驢焦<lb/>
二十八日庚辰天日清宴卯刻八舟同發使副具朝服<lb/>
<pb n="KR2k0138_WYG_034-10a"/>
與二道官望闕再拜投御前所降神霄玉清九陽總真<lb/>
符籙并風師龍王牒天曹直符引五嶽真形與止風雨<lb/>
等十三符訖張篷而行出赤門食頃水色漸碧四望山<lb/>
島稍稀或如㫁雲或如偃月已後過海驢焦狀如伏驢<lb/>
崇寜閒舟人有見海獸出没波閒狀如驢形當别是一<lb/>
物未必因焦石而有驢也<lb/>
　　　蓬萊山<lb/>
蓬萊山望之甚逺前髙後下峭拔可愛其島尚屬昌國<lb/>
<pb n="KR2k0138_WYG_034-10b"/>
封境其上極廣可以種蒔島人居之仙家三山中有蓬<lb/>
萊越弱水三萬里乃得到今不應指顧間見當是今人<lb/>
指以為名耳過此則不復有山惟見逺波起伏噴豗洶<lb/>
涌舟楫振撼舟中之人吐眩顛仆不能自持十八九矣<lb/>
　　　半洋焦<lb/>
舟行過蓬萊山之後水深碧色如玻璃浪勢益大洋中<lb/>
有石曰半洋焦舟觸焦則覆溺故篙師最畏之是日午<lb/>
後南風益急加野狐颿制颿之意以浪來迎舟恐不能<lb/>
<pb n="KR2k0138_WYG_034-11a"/>
勝其勢故加小颿於大颿之上使之提挈而行是夜洋<lb/>
中不可住維視星斗前邁若晦㝠則用指南浮針以揆<lb/>
南北入夜舉火八舟皆應夜分風轉西北其勢甚亟雖<lb/>
已落篷而颭動颺揺瓶盎皆傾一舟之人震懼膽落黎<lb/>
明稍緩人心尚寜依前張颿而進<lb/>
　　　白水洋<lb/>
一十九日辛巳天色隂翳風勢未定辰刻風<hi>闕</hi>且順復<lb/>
加野狐颿舟行甚鈍申後風轉酉刻雲合雨作入夜乃<lb/>
<pb n="KR2k0138_WYG_034-11b"/>
止復作南風入白水洋其源出靺鞨故作白色是夜舉<lb/>
火三舟相應矣<lb/>
　　　黄水洋<lb/>
黄水洋即沙尾也其水渾濁且淺舟人云其沙自西南<lb/>
而來横於洋中千餘里即黄河入海之處舟行至此則<lb/>
以雞黍祀沙葢前後行舟過沙多有被害者故祭其溺<lb/>
水之䰟云自中國適句驪唯明州道則經此若自登州<lb/>
版橋以濟則可以避之比使者回程至此第一舟幾遇<lb/>
<pb n="KR2k0138_WYG_034-12a"/>
淺第二舟午後三柂併折賴宗社威靈得以生還故舟<lb/>
入海以過沙尾為難當數用鉛硾時其深淺不可不謹<lb/>
也<lb/>
　　　黒水洋<lb/>
黒水洋即北海洋也其色黯湛淵淪正黒如墨猝然視<lb/>
之心膽俱䘮怒濤噴薄屹如萬山遇夜則波間熠熠其<lb/>
明如火方其舟之升在波上也不覺有海惟見天日明<lb/>
快及降在窪中仰望前後水勢其髙蔽空腸胃騰倒喘<lb/>
<pb n="KR2k0138_WYG_034-12b"/>
息僅存顛仆吐嘔粒食不下咽其困臥於茵褥上者必<lb/>
使四維隆起當中如槽不爾則傾側輥轉傷敗形體當<lb/>
是時求脱身於萬死之中可謂危矣<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷三十四<lb/>
</p>
<p>
</p>
  </div>
<div>
<head>宣和奉使髙麗圖經卷三十五</head> <lb/>
    <p>
<pb n="KR2k0138_WYG_035-1a"/>
欽定四庫全書<lb/>
　宣和奉使髙麗圖經卷三十五<lb/>
　　　　　　　　　　　　　宋　徐兢　撰<lb/>
　　海道二<lb/>
　　　夾界山<lb/>
六月一日壬午黎明霧昏乗東南風已刻稍霽風轉西<lb/>
南益張野狐颿午正風厲第一舟大檣<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然有聲勢曲<lb/>
欲折亟以大木附之獲全未後東北望天際隠隠如雲<lb/>
<pb n="KR2k0138_WYG_035-1b"/>
人指以為半托伽山不甚可辨入夜風微舟行甚緩二<lb/>
日癸未早霧昏曀西南風作未後澂霽正東望一山如<lb/>
屏即夾界山也髙麗以此為界限初望隠然酉後遇近<lb/>
前有二峯謂之雙髻山後有小焦數十如奔馬狀雪浪<lb/>
噴激遇山濺瀑尤髙丙夜風急雨作落帆徹篷以緩其<lb/>
勢<lb/>
　　　五嶼<lb/>
五嶼在處有之而以近夾界者為主定海之東北蘇州<lb/>
<pb n="KR2k0138_WYG_035-2a"/>
洋内羣山馬島皆有五嶼大抵篙工指海山上小山為<lb/>
嶼所以數處五山相近皆謂之五嶼矣三日甲申宿雨<lb/>
未霽東南風作午後過是嶼風濤噴激久之崷崒<hi>闕三</hi>
<hi>字</hi>甚可愛<lb/>
　　　排島<lb/>
是日已刻雲散雨止四顧澂霽逺望三山並列中一山<lb/>
如堵舟人指以為排島亦曰排垜山以其如射垜之形<lb/>
耳<lb/>
<pb n="KR2k0138_WYG_035-2b"/>
　　　白山<lb/>
是日午後東北望一山極大連亘如城日色射處其白<lb/>
如玉未後風作舟行甚快<lb/>
　　　黒山<lb/>
黒山在白山之東南相望甚邇初望極髙峻遇近見山<lb/>
勢重複前一小峯中空如洞兩間有溪可以藏舟昔海<lb/>
程云是使舟頓宿之地館舎猶存今取道更不抛泊上<lb/>
有民居聚落國中大罪得貸死者多流竄於此每中國<lb/>
<pb n="KR2k0138_WYG_035-3a"/>
人使舟至遇夜於山巔明火與熢燧諸山次第相應以<lb/>
迄王城自此山始也申後舟過<lb/>
　　　月嶼<lb/>
月嶼二距黒山甚逺前曰大月嶼回抱如月舊傳上有<lb/>
養源寺後曰小月嶼對峙如門可以通小舟行<lb/>
　　　闌山島<lb/>
闌山島又曰天仙島其山髙峻逺望壁立前二小焦如<lb/>
龜鱉之狀<lb/>
<pb n="KR2k0138_WYG_035-3b"/>
　　　白衣島<lb/>
白衣島三山相連前有小焦附之偃檜積蘇蒼潤可愛<lb/>
亦曰白甲苫<lb/>
　　　跪苫<lb/>
跪苫在白衣島之東北其山特大於衆苫數山相連碎<lb/>
焦環遶不可勝數夜潮衝激雪濤奔薄月落夜昏而濺<lb/>
沬之明如火熾也<lb/>
　宣和奉使髙麗圖經卷三十五<lb/>
</p>
<p>
</p>
  </div>
<div>
<head>宣和奉使髙麗圖經卷三十六</head> <lb/>
    <p>
<pb n="KR2k0138_WYG_036-1a"/>
欽定四庫全書<lb/>
　宣和奉使髙麗圖經卷三十六<lb/>
　　　　　　　　　　　　　宋　徐兢　撰<lb/>
　　海道三<lb/>
　　　春草苫<lb/>
春草苫又在跪苫之外舟人呼為外嶼其上皆松檜之<lb/>
屬望之鬱然夜分風静舟行益鈍<lb/>
　　　㯽榔焦<lb/>
<pb n="KR2k0138_WYG_036-1b"/>
㯽榔焦以形似得名大抵海中之焦逺望多作此狀唯<lb/>
春草苫相近者舟人謂之㯽榔焦夜深潮落舟隨水退<lb/>
幾復入洋舉舟恐懼亟鳴櫓以助其勢黎明尚在春草<lb/>
苫四日乙酉天日晴霽風静浪平俯視水色澄碧如鑑<lb/>
可以見底復有海魚數百其大數丈隨舟往來夷猶皷<lb/>
鬛洋洋自適殊不顧有舟楫過也<lb/>
　　　菩薩苫<lb/>
是日午後過菩薩苫麗人謂其上曽有顯異因以名之<lb/>
<pb n="KR2k0138_WYG_036-2a"/>
申後風静隨潮而進<lb/>
　　　竹島<lb/>
是日酉後舟至竹島抛泊其山數重林木翠茂其上亦<lb/>
有居民民亦有長山前有白石焦數百塊大小不等宛<lb/>
如堆玉使者回程至此適值中秋月出夜静水平明霞<lb/>
映帶斜光千丈山島林壑舟楫器物盡作金色人人起<lb/>
舞㺯影酌酒吹笛心目欣快不知前有海洋之隔也<lb/>
　　　苦苫<lb/>
<pb n="KR2k0138_WYG_036-2b"/>
五日丙戌晴明過苦苫苫距竹島不逺其山相類亦有<lb/>
居人麗俗謂刺蝟毛為苦苫此苫山林木茂盛而不大<lb/>
正如蝟毛故以名之是日抛泊此苫麗人拏舟載水來<lb/>
獻以米謝之東風大作不能前進遂宿焉<lb/>
　　　羣山島<lb/>
六日丁亥乗早潮行辰刻至羣山島抛泊其山十二峯<lb/>
相連環繞如城六舟來迓載戈甲鳴鐃龡角為衞别有<lb/>
小舟載緑袍吏端笏揖於舟中不通姓字而退云羣山<lb/>
<pb n="KR2k0138_WYG_036-3a"/>
島注事也繼有譯語官閤門通事舎人沈起來㕘同接<lb/>
伴金富軾知全州吴俊和遣使來投逺迎狀使副以禮<lb/>
受之揖而不拜遣掌儀官相接而已繼遣荅書舟既入<lb/>
島沿岸乗旗幟列植者百餘人同接伴以書送使副及<lb/>
三節早食使副牒接伴送國王先狀接伴遣采舫請使<lb/>
副上羣山亭相見其亭瀕海後倚兩峯相並特髙壁立<lb/>
有數仭門外有公廨十餘間近西小山上有五龍廟資<lb/>
福寺又西有崧山行宫左右前後居民十數家于後使<lb/>
<pb n="KR2k0138_WYG_036-3b"/>
副乗松舫至岸三節導從入館接伴郡守趨廷設香案<lb/>
拜舞望闕拜舞恭問聖體畢分兩阼升堂使副居上以<lb/>
次對再拜訖少前叙致復再拜就位上中節堂上序立<lb/>
與接伴揖國俗皆雅揖都轄前致辭再拜次揖郡守如<lb/>
前禮退就席其位使副俱南向接伴郡守東西相向下<lb/>
節舟人聲喏于庭上節分坐堂上中節分兩廊下節坐<lb/>
門之兩廂舟人坐于門外供張極齊肅飲食且豐腆禮<lb/>
貌恭謹地皆設席葢其俗如此亦近古也酒十行中節<lb/>
<pb n="KR2k0138_WYG_036-4a"/>
下節第降殺之初坐接伴親斟以奉使者復醻之酒半<lb/>
遣人致勸三節皆易大觥禮畢上中節趨揖如初禮使<lb/>
副登松舫歸所乗大舟<lb/>
　　　横嶼<lb/>
横嶼在羣山島之南一山特大亦謂之案苫前後有小<lb/>
焦數十繞之石脚一洞深可數丈髙濶稱之潮至拍水<lb/>
聲如雷車<lb/>
　<lb/>
<pb n="KR2k0138_WYG_036-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷三十六<lb/>
</p>
<p>
</p>
  </div>
<div>
<head>宣和奉使髙麗圖經卷三十七</head> <lb/>
    <p>
<pb n="KR2k0138_WYG_037-1a"/>
欽定四庫全書<lb/>
　宣和奉使髙麗圖經卷三十七<lb/>
　　　　　　　　　　　　　宋　徐兢　撰<lb/>
　　海道四<lb/>
　　　紫雲苫<lb/>
七月戊子天日晴快早全州守臣致書備酒禮曲留使<lb/>
者使者以書固辭乃已惟受所饋蔬茹魚蛤等因以方<lb/>
物酬之午刻解舟宿横嶼八日己丑早發南望一山謂<lb/>
<pb n="KR2k0138_WYG_037-1b"/>
之紫雲苫横巘差疊其後二山尤逺宛如雙眉凝翠焉<lb/>
　　　富用山<lb/>
是日午後過富用倉山即舟人所謂芙蓉山也其山在<lb/>
洪州境内上有倉廩積穀且多云以備邉鄙非常之用<lb/>
故以富用名之<lb/>
　　　洪州山<lb/>
洪州山又在紫雲苫之東南數百里州建其下又東一<lb/>
山産金盤踞如虎謂之東源小山數十環拱如城其山<lb/>
<pb n="KR2k0138_WYG_037-2a"/>
上有一潭淵澄可鑑不可測是日申刻舟過<lb/>
　　　鵶子苫<lb/>
鵶子苫亦名軋子苫麗人謂笠為軋其山形似之因以<lb/>
得名是日酉刻舟過<lb/>
　　　馬島<lb/>
是日酉後風勢極大舟行如飛自軋子苫一瞬之閒即<lb/>
泊馬島葢清州境也泉甘草茂國中官馬無事則羣牧<lb/>
於此因以為名其主峯渾厚左臂環抱前一石觜入海<lb/>
<pb n="KR2k0138_WYG_037-2b"/>
激水回波驚湍洶涌千竒萬怪不可名狀故舟過其下<lb/>
多不敢近慮觸暗焦也有客館曰安興亭知清州洪若<lb/>
伊遣介紹與譯語官陳懿同來如全州禮岸次迓卒旗<lb/>
幟與羣山島不異入夜然大火炬熒惑照空時風政作<lb/>
惡舟中揺蕩幾不可坐使者扶持以小舟登岸相見如<lb/>
羣山亭之禮惟不受酒禮夜分還使舟<lb/>
　　　九頭山<lb/>
九日庚寅天氣清明南風甚勁辰發馬島已刻過九頭<lb/>
<pb n="KR2k0138_WYG_037-3a"/>
山其山云有九峯逺望不甚詳然而林木叢茂清潤可<lb/>
喜<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0138_WYG_037-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷三十七<lb/>
</p>
<p>
</p>
  </div>
<div>
<head>宣和奉使髙麗圖經卷三十八</head> <lb/>
    <p>
<pb n="KR2k0138_WYG_038-1a"/>
欽定四庫全書<lb/>
　宣和奉使髙麗圖經卷三十八<lb/>
　　　　　　　　　　　　　宋　徐兢　撰<lb/>
　　海道五<lb/>
　　　唐人島<lb/>
唐人島未詳其名山與九頭山相近是日午刻舟過島<lb/>
下<lb/>
　　　雙文焦<lb/>
<pb n="KR2k0138_WYG_038-1b"/>
雙文焦其山甚大不異島嶼前一山雖有草木但不甚<lb/>
深宻後一山頗小中斷為門下有暗焦不可通舟是日<lb/>
已刻自唐人島繼過此焦風勢愈急舟行益速<lb/>
　　　大清嶼<lb/>
大青嶼以其逺望鬱然如凝黛故麗人作此名是日午<lb/>
刻舟過<lb/>
　　　和尚島<lb/>
和尚島山勢重疊林壑深茂山中多虎狼昔嘗有學佛<lb/>
<pb n="KR2k0138_WYG_038-2a"/>
者居之獸不敢近今葉老寺乃其遺迹也故麗人謂之<lb/>
和尚島是日未刻舟過其下<lb/>
　　　牛心嶼<lb/>
牛心嶼在小洋中一峯特起狀類覆盂而中稍鋭麗人<lb/>
謂之牛心它處皆見之形肖此山而差小者亦謂之雞<lb/>
心嶼是日未正舟過此嶼南風小雨<lb/>
　　　聶公嶼<lb/>
聶公嶼以姓得名逺視甚鋭逼近如堵葢其形匾縱横<lb/>
<pb n="KR2k0138_WYG_038-2b"/>
所見各異是日未末舟過其下<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷三十八<lb/>
</p>
<p>
</p>
  </div>
<div>
<head>宣和奉使髙麗圖經卷三十九</head> <lb/>
    <p>
<pb n="KR2k0138_WYG_039-1a"/>
欽定四庫全書<lb/>
　宣和奉使髙麗圖經卷三十九<lb/>
　　　　　　　　　　　　　宋　徐兢　撰<lb/>
　　海道六<lb/>
　　　小青嶼<lb/>
小青嶼如大青嶼之形但其山差小而周圍多焦石申<lb/>
初舟過雨勢稍宻<lb/>
　　　紫燕島<lb/>
<pb n="KR2k0138_WYG_039-1b"/>
是日申正舟次紫燕島即廣州也倚山為館榜曰慶源<lb/>
亭亭之側為幕屋數十閒居民草舎亦衆其山之東一<lb/>
嶼多飛燕故以名之接伴尹彦植知廣州陳淑遣介紹<lb/>
與譯官卓安持書來迎兵仗禮儀加厚申後雨止使副<lb/>
與三節登岸到館其飲食相見如全州禮夜漏下二刻<lb/>
歸舟十日辛卯辰刻西北風八舟不動都轄吴徳休提<lb/>
轄徐兢同上節復以采舟詣館過濟物寺為元豐使人<lb/>
故左班殿直宋宻飯僧畢歸舟已刻隨潮而進<lb/>
<pb n="KR2k0138_WYG_039-2a"/>
　　　急水門<lb/>
是日未刻到急水門其門不類海島宛如巫峽江路山<lb/>
圍屈曲前後交鎖兩閒即水道也水勢為山峽所束驚<lb/>
濤拍岸轉石穿崕喧豗如雷雖千鈞之弩追風之馬不<lb/>
足喻其湍急也至此已不可張篷惟以櫓棹隨潮而進<lb/>
　　　蛤窟<lb/>
申後抵蛤窟抛泊其山不甚髙大民居亦衆山之脊有<lb/>
龍祠舟人往還必祀之海水至此比之急水門變黄白<lb/>
<pb n="KR2k0138_WYG_039-2b"/>
色矣<lb/>
　　　分水嶺<lb/>
分水嶺即二山相對小海自此分流之地水色復渾如<lb/>
梅岑時十一日壬辰早雨作午刻潮落雨益甚國王遣<lb/>
劉文忠持先書使者以禮受之酉刻前進至龍骨抛泊<lb/>
　　　禮成港<lb/>
十二日癸巳早雨止隨潮至禮成港使副遷入神舟午<lb/>
刻使副率都轄提轄官奉詔書于采舟麗人以兵仗甲<lb/>
<pb n="KR2k0138_WYG_039-3a"/>
馬旂幟儀物共萬計列於岸次觀者如堵牆采舟及岸<lb/>
都轄提轄奉詔書入于采輿下節前導使副後從上中<lb/>
節以次隨之入于碧瀾亭奉安詔書訖分位少愒次日<lb/>
遵陸入于王城臣竊惟海道之難甚矣以一葉之舟泛<lb/>
重溟之險惟恃宗社之福當使波神効順以濟不然則<lb/>
豈人力所能至哉方其在洋也以風颿為適從若或暴<lb/>
横轉至他國生死瞬息又惡三種險曰癡風曰黒風曰<lb/>
海動癡風之作連日怒號不已四方莫辨黒風則飄怒<lb/>
<pb n="KR2k0138_WYG_039-3b"/>
不時天色晦㝠不分晝夜海動則徹底沸騰如烈火煮<lb/>
湯洋中遇此鮮有免者且一浪送舟輒數十餘里而以<lb/>
數丈之舟浮波濤閒不啻毫末之在馬體故涉海者不<lb/>
以舟之大小為急而以操心履行為先若遇危險則發<lb/>
於至誠䖍祈哀懇無不感應者比者使事之行第二舟<lb/>
至黄水洋中三柂併折而臣適在其中與同舟之人㫁<lb/>
髮哀懇祥光示現然福州演嶼神亦前期顯異故是日<lb/>
舟雖危猶能易他柂既易復傾揺如故又五晝方達明<lb/>
<pb n="KR2k0138_WYG_039-4a"/>
州定海比至登岸舉舟臞顇幾無人色其憂懼可料而<lb/>
知也若以謂海道非難則還朝復命不應受重賞以為<lb/>
以死則自<hi>闕七十一字</hi>
　<lb/>
　<lb/>
　　　　　　　　　　　　風歸日以北風初發明<lb/>
州以其年五月二十八日放洋得順風至六月六日即<lb/>
達羣山島及回程以七月十三日甲子發順天館十五<lb/>
<pb n="KR2k0138_WYG_039-4b"/>
日丙寅復登大舟十六日丁卯至蛤窟十七日戊辰至<lb/>
紫燕島二十二日癸酉過小青嶼和尚島大青嶼雙文<lb/>
焦唐人島九頭山是日泊馬島二十三日甲戌發馬島<lb/>
過軋子苫望洪州山二十四日乙亥過横嶼入羣山門<lb/>
泊島下至八月八日戊子凡十四日風阻不行申後東<lb/>
北風作乗潮出洋過苦苫風入夜不住九日己丑早過<lb/>
竹島辰巳望見黒山忽東南風暴復遇海動舟側欲傾<lb/>
人大恐懼即鳴皷招衆舟復還十日庚寅風勢益猛午<lb/>
<pb n="KR2k0138_WYG_039-5a"/>
刻復還羣山島至十六日丙申又六日矣申後風正即<lb/>
發洋夜泊竹島又二日風阻不行至十九日己亥午後<lb/>
發竹島夜過月嶼二十日庚子早過黒山次過白山次<lb/>
過五嶼夾界山北風大作低篷以殺其勢二十一日辛<lb/>
丑過沙尾午閒第二舟三副柂折夜漏下四刻正柂亦<lb/>
折而使舟與他舟皆遇險不一二十三日壬寅望見中<lb/>
華秀州山二十四日癸卯過東西胥山二十五日甲辰<lb/>
入浪港山過潭頭二十六日乙巳早過蘇州洋夜泊栗<lb/>
<pb n="KR2k0138_WYG_039-5b"/>
港二十七日丙午過蛟門望招寳山午刻到定海縣自<lb/>
離髙麗明州界凡海道四十二日云<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷三十九<lb/>
</p>
<p>
</p>
  </div>
<div>
<head>宣和奉使髙麗圖經卷四十</head> <lb/>
    <p>
<pb n="KR2k0138_WYG_040-1a"/>
欽定四庫全書<lb/>
　宣和奉使髙麗圖經卷四十<lb/>
　　　　　　　　　　　　　宋　徐兢　撰<lb/>
　　同文<lb/>
臣聞正朔所以統天下之治也儒學所以美天下之化<lb/>
也樂律所以導天下之和也度量權衡所以示天下之<lb/>
公也四者雖殊然必㕘合乎天子之節然後太平之應<lb/>
備焉聖人之興必建嵗正定國是新一代之樂而同律<lb/>
<pb n="KR2k0138_WYG_040-1b"/>
度量衡葢以至一而正羣動其道當如此仰惟國家大<lb/>
一統以臨萬邦華夏蠻貉罔不率俾雖髙句麗域居海<lb/>
島鯨波限之不在九服之内然稟受正朔遵奉儒學樂<lb/>
律同和度量同制雖虞舜之時日東協伯禹之聲敎南<lb/>
暨不足云也古人所謂書同文車同軌者于今見之且<lb/>
圖志之作所以紀異國之殊制若其制或同則丹青之<lb/>
作何事乎贅厖謹條其正朔儒學樂律度量之同乎中<lb/>
國者作同文記而省其繪畫云<lb/>
<pb n="KR2k0138_WYG_040-2a"/>
　　　正朔<lb/>
唐劉仁軌為方州刺史乃請所頒歴及宗廟諱曰當削<lb/>
平遼海班示本朝正朔及戰勝以兵經畧髙麗帥其酋<lb/>
長赴登對之㑹卒如初言史臣壯之然仁軌特服其力<lb/>
耳未必其本心也何以言之臣觀麗人之事中國其請<lb/>
降尊號班正朔勤勤懇懇不絶于口及為契丹所迫革<lb/>
面從之而乃心朝廷葵傾蟻慕終不解於胸次豈用兵<lb/>
之與用徳固自有次第哉雖然近則易服逺則難懐若<lb/>
<pb n="KR2k0138_WYG_040-2b"/>
麗境之望帝封邈在大海之外當其來也泛巨航駕便<lb/>
風晝夜兼行十數日始達四明風或稍戾驚濤山涌竈<lb/>
釡傾蕩涓滴之水不留且不可爨舟人往往絶粒甚則<lb/>
柁折檣摧傾覆之變生於瞬息亦已危矣然自建隆開寳<lb/>
間願效臣節不敢少懈以迄于今至與北敵則封境之<lb/>
相距纔一水耳敵人朝發馬夕已飲水於鴨緑矣嘗大<lb/>
敗䘐始臣事之用其年號終統和開泰凡二十一年至<lb/>
王詢大破北敵復通中國乃於真宗皇帝大中祥符七<lb/>
<pb n="KR2k0138_WYG_040-3a"/>
年遣使請班正朔朝廷從之後遂用大中祥符之號易<lb/>
去北虜開泰之名至天禧中北敵復破髙麗殺戮其民<lb/>
幾盡王詢至棄國而逃於蛤窟敵留城中八月㑹西北<lb/>
山萬松皆作人聲始駭懼引去仍强班正朔於詢詢以<lb/>
力屈不得已而用之自太平二年終十七年至重熈終<lb/>
二十二年清寜終十年咸雍終十年太康終十年太安<lb/>
終十年夀昌終六年乾統終十年天慶至八年凡一百<lb/>
年而耶律為大金所困髙麗遂去北敵之號又以未請<lb/>
<pb n="KR2k0138_WYG_040-3b"/>
命于朝不敢輒用正朔故但以嵗次紀年而將有請焉<lb/>
耳本朝之於髙麗如彼之逺北敵之於髙麗如此其近<lb/>
然而附北敵者常以困於兵力伺其稍弛則輒拒之至<lb/>
于尊事聖宋則終始如一拳拳傾戴雖或時有牽制不<lb/>
能如願而誠意所向堅如金石有以見累聖綏之以仁<lb/>
懐之以徳内有以得其心固異乎北敵之强暴徒以力<lb/>
制其外也書曰協時月正日今北敵已滅佇是髙麗之<lb/>
使以正朔為請而萬邦之時日月可協而正矣<lb/>
<pb n="KR2k0138_WYG_040-4a"/>
　　　儒學<lb/>
東國性仁而其地有君子不死之國又箕子所封朝鮮<lb/>
之境習俗素稔八條之教其男子出於禮義婦人由於<lb/>
正信飲食以豆籩行路者相遜固異乎蠻貉雜類押頭<lb/>
胼趾辮<hi>闕三字</hi>幅父子同寢親族同槨僻怪也自漢武<lb/>
帝列置四郡臣妾内屬而中華政化所嘗漸被雖更<hi>闕</hi>
<hi>三字</hi>視時汙隆乍離乍合然義理之根諸中者未嘗泯<lb/>
也唐貞觀初太宗用魏鄭公之一言以仁義為治恢廣<lb/>
<pb n="KR2k0138_WYG_040-4b"/>
學校崇尚師儒當是時與議大臣猶有疑<hi>闕</hi>未知其為<lb/>
益者彼國乃遽遣其英秀子弟請教京師後長慶中白<lb/>
居易善作歌行雞林之人引領嘆慕至以<hi>闕一百字</hi>
　<lb/>
　<lb/>
　<lb/>
　<lb/>
　　　　　　　　　　　風從勃然雨化誾誾秩秩<lb/>
<pb n="KR2k0138_WYG_040-5a"/>
服膺儒學雖居燕韓之左僻而有齊魯之氣韻矣比者<lb/>
使人到彼詢知臨川閣藏書至數萬卷又有清燕閣亦<lb/>
實以經史子集四部之書立國子監而<hi>闕二字</hi>儒官甚備<lb/>
新敞黌舎頗遵太學月書季<hi>闕二字</hi>制次第諸生上而朝<lb/>
列官吏閑威儀而足辭采下而閭閻陋巷聞經館書社<lb/>
三兩相望其民之子弟未昏者則羣居而從師授經既<lb/>
稍長則擇友各以其類講習于寺觀下逮卒伍童穉亦<lb/>
從鄒先生學於戱盛哉且諸侯之就功實假天子之威<lb/>
<pb n="KR2k0138_WYG_040-5b"/>
靈諸侯之作徳實循天子之風化麗人之於中國海隅<lb/>
侯伯之邦爾今也文物之富如此葢自漸摩所致不亦<lb/>
偉乎譬猶日月三辰假元氣以成列而其照耀<hi>闕</hi>見乃<lb/>
所以為天之明草木百寳資元化<hi>闕二字</hi>華而其葳㽔藿<lb/>
靡乃所以為地之文也若夫其國取士之制雖規範本<lb/>
朝而承聞循舊不能無小異其在學生毎嵗試于文宣<lb/>
王廟合格者視貢士其舉進士閒嵗一試于所屬合格<lb/>
偕貢者合三百五十餘人既貢又命學士總試于迎恩<lb/>
<pb n="KR2k0138_WYG_040-6a"/>
館取三四十人分甲乙丙丁戊五等賜第畧如本朝省<lb/>
闈之制至王親試官之乃用詩賦論三題而不䇿問時<lb/>
政此其可嗤也自外又有制科宏辭之目雖文具而不<lb/>
常置大抵以聲律為尚而於經學未甚工視其文章髣<lb/>
髴唐之餘弊云<lb/>
　　　樂律<lb/>
夫樂與天地同和而五聲之發原於五行八音之辨生<lb/>
於八風清濁髙下皆出於一氣而手舞足蹈有不期然<lb/>
<pb n="KR2k0138_WYG_040-6b"/>
而然者則蕢桴土皷皆足以寓其聲而吐其和故自葛<lb/>
天氏之時牛尾之歌已見於載籍後世聖人作樂崇徳<lb/>
而以金石土革匏木絲竹之物制為鐘磬鞉皷塤箎笙<lb/>
竽柷敔琴瑟管篴之器以作以止以詠以間以合天地<lb/>
之和而致神示祖考之格至於寄象鞮譯之音亦用合<lb/>
奏有靺師以掌其樂有旄人以陳其舞有鞮鞻氏以合<lb/>
其歌龡凡以與衆樂樂而樂以天下初無閒於中外則<lb/>
兼收博采所以示吾徳之廣運也詩云以雅以南以籥<lb/>
<pb n="KR2k0138_WYG_040-7a"/>
不僣説者謂雅為夏樂南為夷樂二者合奏以成和而<lb/>
協天地之中聲然後為備樂然四方異域飲食異和衣<lb/>
服異制器用異宜則樂亦不得而同故東方曰靺南方<lb/>
曰任西方曰侏離北方曰禁各有其義而不可以混淆<lb/>
若麗人則東夷之國樂其本於靺乎且三代之制商曰<lb/>
大濩周曰大武箕子以商之裔而受周封於朝鮮則革<lb/>
其靺樂之陋者當有濩武之遺音賡襲制作經今千載<lb/>
調聲應律雖有可采者熈寜中王徽嘗奏請樂工詔往<lb/>
<pb n="KR2k0138_WYG_040-7b"/>
其國數年乃還後人使來必齎貨奉工技為師毎遣就<lb/>
館教之比年入貢又請賜大晟雅樂及請賜燕樂詔皆<lb/>
從之故樂舞益盛可以觀聼今其樂有兩部左曰唐樂<lb/>
中國之音右曰鄉樂葢夷音也其中國之音樂器皆中<lb/>
國之制惟其鄉樂有皷版笙竽觱栗空侯五絃琴琵琶<lb/>
筝笛而形制差異瑟柱膠而不移又有簫管長二尺餘<lb/>
謂之胡琴俯身先吹之以起衆聲若女伎則謂之下樂<lb/>
凡三等大樂司二百六十人王所常用次管絃坊一百<lb/>
<pb n="KR2k0138_WYG_040-8a"/>
七十人次京市司三百餘人亦有柘枝抛毬之藝其百<lb/>
戱數百人聞皆敏捷特甚然以時王俣衣制未終工人<lb/>
執其器而不作聲律之度不可得而考也<lb/>
　　　權量<lb/>
戴記曰制禮樂頒度量而天下大服魯語曰謹權量審<lb/>
法度四方之政行焉葢王者之統御諸侯雖本乎徳化<lb/>
刑威而所以一其政者尤以權量為先三代盛時必自<lb/>
王府出嘉量等器頒于邦國掌之以其官平之以其時<lb/>
<pb n="KR2k0138_WYG_040-8b"/>
至於巡守又恊而同之使無内外逺近之殊制然後為<lb/>
天子之政舉茍四方諸侯於此三者一有小易則黜削<lb/>
誅廢在法無赦孰謂其器用之末而可忽邪夫五度之<lb/>
制别於分忖於寸蒦於尺張於丈信於伸於以度度物<lb/>
之短長五量之制躍於龠合於合登於升聚於斗角於<lb/>
斛於以量度物之多寡五權之制始於銖兩於兩明於<lb/>
斤均於鈞終於石于以權度物之重輕然皆必以銅範<lb/>
之者乃取其同而不異所以同天下而齊風俗耳惜乎<lb/>
<pb n="KR2k0138_WYG_040-9a"/>
周道東轍政失其柄晉之恊律者作長尺考鐘而失樂<lb/>
之中聲齊之相國者以大斗給民而市已之私恩唐之<lb/>
考歴者失玉衡璇璣之制則無以㕘天道三辰之行是<lb/>
其於耳目之近猶不能審其同於法度之中又況逺在<lb/>
海外之國隔鯨波而涉蜃島欲冀其一而同之豈不猶<lb/>
推舟於陸邪髙麗為國去中華三千餘里自帝王極治<lb/>
亦在羈縻之域未聞有頒度量權衡而協其同者我宋<lb/>
龍興徳符髙厚而際天所覆極地所載罔不臣妾以故<lb/>
<pb n="KR2k0138_WYG_040-9b"/>
麗人稽首面内願為藩屏取正中國度量權衡用為標<lb/>
的斯所謂仁恩横流能懐帝者之未懐武誼遐騖能制<lb/>
王者之不制乃者使人銜命適彼燕饗獲其賂遺之禮<lb/>
舟人適市售其貿易之貨黙識其長短之式多寡之數<lb/>
輕重之等隂以較中國之法無或少若毫髮之差者益<lb/>
賞其誠至也夫謹於耳目之所及者或慢於耳目之所<lb/>
不及畏於刑威之所制者或侮於刑威之所不制今髙<lb/>
麗道途迂窵國都跨逺既非耳目所可及而主上含洪<lb/>
<pb n="KR2k0138_WYG_040-10a"/>
光大待麗人以寛典又非規規然尚刑威以制之彼乃<lb/>
能遵用度量權衡若此其謹葢其心悦誠服非勉强而<lb/>
為然書不云乎闗石和鈞王府則有夫以闗石和鈞惟<lb/>
王府之有則其在私不敢改作而惟我法度之同亦宜<lb/>
矣<lb/>
　<lb/>
　<lb/>
　<lb/>
<pb n="KR2k0138_WYG_040-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和奉使髙麗圖經卷四十<lb/>
</p>
<p>
</p>
  </div>
<div>
<head>宣和奉使髙麗圖經附録</head> <lb/>
    <p>
<pb n="KR2k0138_WYG_041-1a"/>
欽定四庫全書<lb/>
　宣和奉使髙麗圖經附録<lb/>
宋故尚書刑部員外郎徐公行狀<lb/>
　　曽祖爽皇任祕書省校書郎贈金紫光禄大夫<lb/>
　　曽祖母葉氏贈建安郡太夫人<lb/>
　　祖師回皇任朝議大夫贈光禄大夫<lb/>
　　祖母林氏贈咸寜郡太夫人<lb/>
　　父閎中皇任朝請大夫直秘閣贈少保<lb/>
<pb n="KR2k0138_WYG_041-1b"/>
　　母葛氏贈衞國夫人<lb/>
公名兢字明叔姓徐氏上世建州甌寜縣人自光禄始徙<lb/>
居和州之歴陽秘閣為鄂州法曹夜夢與黄冠師遊大澤<lb/>
中探懐出小削以授秘閣而去讀之葢丁令威華表所留<lb/>
語也後五日大水冒城郭官府悉遷避秘閣寓居黄鶴樓<lb/>
上是夜實生公公生數月見字畫輒色喜踊躍至十餘嵗<lb/>
穎異不羣作舉子業詞源浩然識者器之年十八入太學<lb/>
較藝數占髙等試大比輒挫政和甲午嵗以父任補將<lb/>
<pb n="KR2k0138_WYG_041-2a"/>
仕郎授通州司刑<graphic n="KR1311" url="https://raw.githubusercontent.com/kanripo/KR-Gaiji/master/images/KR1311.png" mimeType="image/png"/>事尚書郎徐禋被㫖措置東南九路<lb/>
坑冶寳貨辟公為幹辦公事静江有黄麟者引大理國入<lb/>
貢朝廷疑之詔禋覈實麟交通中貴人權傾五嶺静江帥<lb/>
周穜憂懼失措禋以屬公公曰是固易辦耳呼其部曲來<lb/>
前以立國嵗月山川風俗雜詰之皆喑不能對詐狀遂白<lb/>
雍丘闕宰以朝命攝事邑有兄弟交訟者久繫不決公至<lb/>
飭守者設一席俾偕坐卧食必共器閱旬日乃感悟相持<lb/>
以泣曰令君教我至矣願自新安敢計曲直其後更以友<lb/>
<pb n="KR2k0138_WYG_041-2b"/>
愛稱里閭化之獄訟衰止京西部使者以佞倖進遣逃卒<lb/>
二百輩築室邑中肆為暴盜一邑大擾公捕治之使者託<lb/>
上冢得㫖抵邑縱其徒鼔噪入獄盡解所縛以出公曰位<lb/>
無髙卑遵三尺法奉天子均也否則吾欺君矣欺君媚人<lb/>
吾不忍為於是宻掩其室復得㐫黨聞所屬寘之法無一<lb/>
人得逸者治譽著聞移攝鄭州原武縣事單車造官時提<lb/>
舉炭事者挾其弟貴勢要功肆虐建委沿流造舟威震郡<lb/>
邑械繫滿道檄公治後至者與慢令者公歎曰令不賢<lb/>
<pb n="KR2k0138_WYG_041-3a"/>
不能庇民其忍至此極刑乃䟽其害聞諸朝願以身贖<lb/>
無辜害因訖息舊令貪虐病民公摩拊備至邑人詣闕<lb/>
冀公即真争具車馬迎公家屬祕閣不欲懇白相國乃<lb/>
已燕國鄭公謂同列曰使縣令皆如徐兢天下其有不<lb/>
治者乎調濟州司士曹事未書考丁内艱服除監元豐<lb/>
庫宣和六年髙麗入貢請于上願得能書者至國中繼<lb/>
遣給事中路允迪報聘即以公為國信所提轄人船禮<lb/>
物官因譔髙麗圖經四十卷詔給札上之其所自叙曰<lb/>
<pb n="KR2k0138_WYG_041-3b"/>
漢張騫使月氐十有三年而後歸僅能言其所歴之國<lb/>
地形物産而已臣在髙麗月餘館有兵衞出才五六至<lb/>
於馳驅車馬之間獻酬尊爼之上耳目所及非若十三<lb/>
嵗之久而其建國立政之體風俗事物之宜繪畫紀次<lb/>
殆無遺者非敢矜博洽飾浮剽以塵上聼葢摭其實庶<lb/>
幾報器使之萬一徽宗皇帝覽其書大悦召對便殿賜<lb/>
同進士出身擢知大宗正丞事兼掌書學遷尚書刑部<lb/>
員外郎時相冊免坐親嫌謫監池州永豐監丁外艱服<lb/>
<pb n="KR2k0138_WYG_041-4a"/>
除授沿江制置司參謀官奉祠主管南京鴻慶宫自是<lb/>
三領台州崇道觀公資明鋭遇事立悟撥煩濟劇出於<lb/>
譚笑機張鍵閉人莫得而窺測孝悌自天性自敵犯淮<lb/>
甸徙家信之弋陽自以先隴隔絶不勝悲思而光禄嘗<lb/>
佐饒祕閣又嘗漕江東有祠在徳興縣青雲佛宇公嵗<lb/>
時造祠下蒸嘗不少怠母兄今敷文閣直學士林至忤<lb/>
時宰南遷莆陽公不逺千里走省之久之不忍去曰傷<lb/>
在手足何暇顧妻孥哉公俶儻好施視貨財如糞土周<lb/>
<pb n="KR2k0138_WYG_041-4b"/>
人之難急於謀身河南少尹許滂偕公渡彭蠡滂舟覆<lb/>
公拯之全其家二百指且厚致饋滂後遣謝公一無所<lb/>
取故人宋浦以事下大理當償錢四十六萬行丐於市<lb/>
公褚中有茶券適及其數捐以與之浦獲免凡䟽戚逺<lb/>
近孤獨困窮公脱之於憂患助之以婚姻葬斂者葢不<lb/>
可以一二計也公鄙章句學而漁獵古今探賾提要下<lb/>
至釋老孫吴盧扁之書山經地誌方言小説靡不貫通<lb/>
在貴人前抵掌論亊常傾一坐文詞雋敏立就下筆衮衮<lb/>
<pb n="KR2k0138_WYG_041-5a"/>
不能自休尤長於歌詩過西楚霸王廟留二十八字中<lb/>
書舎人韓駒見之曰後人殆不可措筆矣畫入神品山<lb/>
水人物二俱冠絶嘗戲為平逺題長句其側以遺駒駒<lb/>
每出以示人曰明叔詩為畫邪畫為詩邪雖濡毫漱墨<lb/>
成於須臾而張絹素或經嵗不顧世人所藏多出他手<lb/>
或公所指授云公處事無大小皆妙有思致他人窮智<lb/>
慮莫能及洞曉音律且善嘯間命倚笛和之聲嘹然猶<lb/>
出其上塵飛幕動殆若鸞鳯羣集飲酒至二斗不亂與<lb/>
<pb n="KR2k0138_WYG_041-5b"/>
客對必引滿先釂酒半譚辯風生或遊戲翰墨吹簫拊<lb/>
瑟超然疑其為神仙中人也天下士聞公名率願納交<lb/>
微賤小夫及門遇之亦必盡禮有所求無細大響應人<lb/>
之有善喜若已有故所至人翕然親愛之雖蠻貊行焉<lb/>
治圃數十畝名洗硯池幽勝聞江南自號自信居士奉祠<lb/>
者二十年安於閒退若無足動其心者惟眷戀墳墓不<lb/>
置紹興辛未嵗還歴陽焚黄告歸及吴門被病卒嗚呼<lb/>
以公抱負如此而自壯嵗去國拓落無所施雖公處之<lb/>
<pb n="KR2k0138_WYG_041-6a"/>
裕然而有志之士葢為時嗟惜者或至於涕泳也公生<lb/>
以元祐六年五月八日終以紹興二十三年五月二十<lb/>
一日享年六十有三累官至朝散大夫賜三品服娶陳<lb/>
氏封宜人後公五年卒子男三人曰集早卒曰藏右承<lb/>
直郎江南西路轉運司幹辦公事繼從兄朝奉郎喆之<lb/>
後後公十三年卒曰葴右迪功郎監淮西江東總領所<lb/>
户部大軍庫女二人長適右奉議郎知臨江軍新淦縣<lb/>
事次子師文次適右宣教郎知福州懐安縣亊李栞孫男<lb/>
<pb n="KR2k0138_WYG_041-6b"/>
六人曰元老右修職郎曰同老曰明老曰洋老曰籍将<lb/>
仕郎其一未名孫女八人長適左迪功郎鄂州州學教<lb/>
授劉璧次適進士朱縉卿次適將仕郎俞<hi>闕</hi>餘未行諸<lb/>
孤奉公之柩以是年閏十二月初一日乙酉葬于弋陽<lb/>
玉亭鄉龜峯之吉原公家舊多騎省遺物世父贈光禄<lb/>
大夫時中寳一硯旁著鼎臣二字嘗謂羣兒曰有能紹<lb/>
素業者當以是與之時公始結髮能知憤激刻意篆籕<lb/>
世父舉以授公而公之生有十嵗來歸之兆故人謂公<lb/>
<pb n="KR2k0138_WYG_041-7a"/>
為騎省後身初少保命公題咸寜墓碑不能成禱於佛<lb/>
取般若心經習書之至實字偶見風幡飛動因悟體勢<lb/>
自此擅天下重名徽宗尤所愛賞嘗召至禁中書進徳<lb/>
脩業四字袤丈許至業字公特出竒變行筆之叙留中<lb/>
畫最後落脩勁端直如圓石墜千仭上駭異稱善左右<lb/>
皆失聲其運筆精熟周旋曲折雖夜屏鐙漏無毫釐差<lb/>
真行遒麗超逸褚薛顔桺衆體兼備晩好作草尤逼懐<lb/>
素夭横馳騁其用無窮天下言書者以公為宗小學家<lb/>
<pb n="KR2k0138_WYG_041-7b"/>
之論曰自李斯變小篆而秦漢間無能繼者碑碣所傳<lb/>
非特筆法無取而偏旁亦復舛誤由魏晉迄唐唯李陽<lb/>
冰號獨步豈以此學中絶故陽冰得以冒此名邪元次<lb/>
山之甥李康叔静書浯溪峿臺二銘頗得秦法其視陽<lb/>
冰霄壌矣而名不大顯事固有幸不幸哉騎省兄弟祖<lb/>
述李斯小學奥雅克配叔重而公又繼之其原深矣斯<lb/>
之遺迹火於嶧山自唐已不存歐陽文忠公集天下金<lb/>
石刻甚備而泰山之詔僅有數十字大觀間河間劉跂<lb/>
<pb n="KR2k0138_WYG_041-8a"/>
登山顛周視刻石始得其全然距靖康之亂才十餘嵗<lb/>
墨本之在人間者固無幾學者謬謂法斯果嘗多見也<lb/>
哉公獲是刻寳蓄而諦玩之既盡得斯法而又考按三<lb/>
代鎛鐘鼎彝之器訓釋款識悉有依據至於大篆筆力<lb/>
竒古其沈著處不異鑚刻若非毫楮所能成且復陶鎔<lb/>
醖醸變入小篆離析偏旁脗合制字本意嗚呼前古名<lb/>
筆固屈指可數矣九原不作後來尚有㡭之者邪公殁<lb/>
迨今十五年其𦵏也遽冰及銘孝伯世家歴陽且託姻<lb/>
<pb n="KR2k0138_WYG_041-8b"/>
公門散迹公行事大略以竢作者紀而誌之鑱石寘墓<lb/>
上謹狀張孝伯撰<lb/>
　<lb/>
　<lb/>
　<lb/>
　<lb/>
　<lb/>
　宣和奉使高麗圖經附録<lb/>
</p>
<p>
</p>
  </div></body>
</text>\m</TEI>
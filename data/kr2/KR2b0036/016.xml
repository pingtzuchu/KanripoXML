<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史續編卷十六</head> <lb/>
    <p>
<pb n="KR2b0036_WYG_016-1a"/>
欽定四庫全書<lb/>
　元史續編卷十六<lb/>
　　　　　　　　　　　　明　胡粹中　撰<lb/>
<hi>甲辰</hi>二十四年春正月大明滅偽漢陳理出降<hi>湖南北江西相</hi>
<hi>繼歸於大明</hi>三月詔削博囉特穆爾官爵<hi>坐匿婁達實等削官爵罷兵權</hi>
<hi>候路通許歸四川鄉里初婁達實以帝母舅故上數為太子寢其事而太子不従丞相吹斯戬宦者保布</hi>
<hi>哈皆附太子必窮究其事又圖沁特穆爾先與中書右丞額森布哈有隙額森布哈因譖其詆毁朝政而</hi>
<hi>博囉素與圖沁友善且知其誣遣人白其非罪皇太子因誣博囉與婁達實等謀為不軌下詔削奪於是</hi>
<pb n="KR2b0036_WYG_016-1b"/>
<hi>禍亂不解矣○評曰博囉與察罕父子兵争曲直無甚相逺朝廷若能處置得宜命察罕專收復河南博</hi>
<hi>囉平定山東各責其成功而晉冀則朝廷自遣人戍守彼各不得駐兵如此則禍患庶㡬其有瘳乎今察</hi>
<hi>罕既不奉割冀寧之詔曲不在博囉矣東宫無道而婁達實得罪出走博囉匿之無大惡也况達實巴圖</hi>
<hi>爾勲在王室博囉亦不為無功縁情定罪猶當議免何至遽削奪其官爵乎激成其變禍亂不解雖博囉</hi>
<hi>怙終自取覆滅亦順帝不能駕御之所致也</hi>夏四月甲午朔博囉特穆爾<lb/>
拒命詔庫庫特穆爾討之○壬子歲星逆行入端門<lb/>
<hi>自去年九月東行入右掖門犯右執法出端門留守三十餘日犯左執法今又逆行入端門出右掖門又</hi>
<hi>犯右執法</hi>愽囉特穆爾遣兵犯闕皇太子出奔<hi>愽囉知詔命調遣非</hi>
<pb n="KR2b0036_WYG_016-2a"/>
<hi>出帝意皆吹斯戬所為遂令圖沁特穆爾舉兵向闕入居庸關知院伊蘇詹事布埒齊迎戰于皇后店布埒齊</hi>
<hi>力戰伊蘇不援而退皇太子率侍衞兵出光熙門東走古北口趨興松</hi>圗沁特穆爾以兵<lb/>
入京師殺右丞相吹斯戬<hi>圖沁兵至清河列營時京師無備城中大震令百官吏卒</hi>
<hi>分守使達喇國師至其軍問故以必得吹斯戬保布哈為對詔慰解之不聽乃執二人與之圖沁兵自健徳門</hi>
<hi>入覲帝於延春閣慟哭請罪上宴賚之圖沁乃還</hi>詔復博囉特穆爾官爵加太<lb/>
保以圖沁特穆爾為中書平章○五月甲子黄河清<hi>衞輝</hi>
<hi>路界</hi>庫庫特穆爾以皇太子命遣兵攻大同<hi>庫庫以太子命討博囉屯</hi>
<hi>兵冀寧其東道以白索爾珠領兵三萬守禦京師中道以摩該珠占領兵四萬西道以關保領兵五萬合擊之關</hi>
<pb n="KR2b0036_WYG_016-2b"/>
<hi>保等進逼大同○評曰以皇太子命討博囉則國㡬乎無君矣順帝至是盖徒擁虗器而已夫家齊而後國治</hi>
<hi>國治而後天下平威令不行於一家豈足以服四海哉</hi>博囉特穆爾復舉兵犯闕<lb/>
入京師<hi>博囉留兵守大同而自率兵與圖沁婁達實復大舉向闕駐兵健徳門外與婁達實等入見帝</hi>
<hi>于宣文閣訴其非罪皆泣上亦泣乃賜宴博囉欲追襲太子婁達實止之博囉又使翰林承㫖張翥草詔削奪</hi>
<hi>庫庫官爵發兵討之翥不從或勸之翥曰吾臂可斷筆不能操上知其不可奪命他學士為之博囉亦不以為</hi>
<hi>怨</hi>六月癸卯三星晝見<hi>白氣横突其中</hi>甲辰火星夜見如晝丁<lb/>
未星隕○秋七月庫庫特穆爾以兵迎皇太子<hi>白索爾珠以兵請</hi>
<hi>太子西行㑹博囉前鋒入居庸關皇太子親帥兵禦于清河伊蘇軍昌平士卒皆無鬬志太子馳還都城白索</hi>
<pb n="KR2b0036_WYG_016-3a"/>
<hi>爾珠入平則門遂扈従太子出順承門由雄霸河間取道達冀寧</hi>癸亥太白嵗星合<lb/>
于翼甲子嵗星犯左執法<hi>金木二星相去八寸</hi>大明取廬州<lb/>
○皇太子至冀寧○八月壬辰朔日食○以博囉<lb/>
特穆爾為中書右丞相婁達實為平章圖沁特穆<lb/>
爾為御史大夫伊蘇知樞宻院<hi>仍詔博囉監修國史節制天下軍馬其部</hi>
<hi>屬皆布列省臺百司又招諭博囉庫庫皆朕股肱視同心膂自今各棄宿忿弼成大勲博囉既専國數月間誅</hi>
<hi>狎臣圖魯特穆爾博迪斡爾密等罷三宫不急造作沙汰宦寺减省錢糧禁西僧作佛事數遣使請太子還宫</hi>
<hi>使至太原拘留不報</hi>張士誠逐達實特穆爾以其弟士信為江浙<lb/>
<pb n="KR2b0036_WYG_016-3b"/>
左丞相<hi>初士誠逼杭州達實特穆爾出走富陽得苗軍為左帥楊旺扎勒擊敗士誠兵乃得還因以旺扎勒</hi>
<hi>丞而苗軍素無紀律抄掠肆暴旺扎勒日驕不可制然屢敗士誠士誠乃遣曼濟哈雅以書詐降詞多不遜達</hi>
<hi>實特穆爾不可旺扎勒固請許之士誠復邀王爵又不許復請爵為三公旺扎勒又力為之請遂授太尉士誠雖曰</hi>
<hi>降而城池甲兵錢榖皆自據如故又素忌旺扎勒欲圖之及而達實特穆爾亦厭旺扎勒所為乃陰與定計殺旺扎勒</hi>
<hi>其弟巴延旺扎勒既死士誠遂遣兵入杭州朝廷因授其弟士信為平章由是方面大權悉歸張氏達實特穆爾</hi>
<hi>徒存虗名而已時右丞達蘭特穆爾郎中真保二人諂事士誠多受其金帛數媒糵達實特穆爾之短以故士</hi>
<hi>誠遂有不相容之勢至是士信使王晟等面數達實特穆爾過失勒其自陳老病移咨省院恬退又言丞相非</hi>
<hi>士信不可即逼取符印遷于嘉興幽之而士信遂自為丞相○評曰旺扎勒苗軍帥固不可與共事然達實特</hi>
<pb n="KR2b0036_WYG_016-4a"/>
<hi>穆爾若能正已格物厲以忠義日漸月漬理無不化譬之鷹犬然飽其肉而謹其縧索必為之用乃任用非人</hi>
<hi>惟事貨賄郡邑淪沒恬不為意彼習見若此猛鷙之性其豈能馴伏哉及其厭惡反與士誠謀去旺扎勒是自剪</hi>
<hi>爪牙也且士誠得志與旺扎勒孰重輕旺扎勒死而盜得以操戈逐我矣均之為死也死而不辱雖百世猶以為</hi>
<hi>榮受辱而死死已晚矣嗚呼若南臺大夫布哈特穆爾為得其死哉</hi>九月張士誠殺南臺<lb/>
大夫布哈特穆爾<hi>士誠既自稱吳王諷行臺為之請實授于朝御史大夫布哈特穆爾不従</hi>
<hi>即使人至紹興索其臺印布哈特移爾封其印置諸庫曰我頭可斷印不可與又迫之登舟曰我可死不可辱</hi>
<hi>也從容沐浴更衣與妻子訣賊詩二章乃仰藥死臨死擲杯地上曰我死矣逆賊當踵我亡也後數日達實特</hi>
<hi>穆爾聞之嘆曰大夫且死吾不死何為遂命左右以藥酒進飲之而死布哈特穆爾字兼善達魯奈曼氏特黙</hi>
<pb n="KR2b0036_WYG_016-4b"/>
<hi>格之子也</hi>前中書左丞許有壬卒<hi>有壬歴事七朝垂五十年國家大事無不盡言皆根</hi>
<hi>据天理而曲盡人情當權奸恣睢忤意者誅竄隨之有壬不為巧避遇事必明辯力争不知有生死利害君子</hi>
<hi>多之有壬善書能屬文歐陽𤣥謂其雄渾閎雋涌如層瀾迫而求之則淵靚深實盖深許之也謚曰文忠</hi>
<hi>乙巳</hi>二十五年春正月封李思齊許國公○二月辛丑日<lb/>
旁有一月一星<hi>汴梁路見</hi>三月壬戌白虹貫日<hi>日有暈内赤外青</hi>皇<lb/>
太子下令討博囉特穆爾<hi>下令于博囉特穆爾軍中曰博囉特穆爾襲據京師余既</hi>
<hi>受命總督天下諸軍恭行天罰少保平章庫庫特穆爾躬勒將士分道進兵諸王駙馬及陜西平章李思齊等</hi>
<hi>各統軍馬尚其奮義努力克期恢復</hi>以婁達實拜特穆爾並御史大夫○<lb/>
<pb n="KR2b0036_WYG_016-5a"/>
博囉特穆爾出二皇后竒氏幽之<hi>后名旺扎勒呼圖克高麗人生太子立為二皇</hi>
<hi>后性穎黠知讀書好施與恤貧建齋上既怠於政治后與太子謀内禪遣内侍保布哈諭意丞相太平不答復</hi>
<hi>召至宫賜酒申前情太平依違而已由此計不得行至是皇太子下令討博囉博囉怒嗾御史武起宗奏后外</hi>
<hi>撓國政宜遷出居外帝不答遂矯詔幽后于諸色總管府令其黨姚巴延布哈守之</hi>夏四月關保<lb/>
入大同○五月丁酉熒惑犯太微垣○甲子京師天雨<lb/>
氂<hi>長尺許或言于帝曰龍師也命拾而祀之</hi>六月以黎安道為中書參政○<lb/>
戊申京師雨魚<hi>時大雨有魚隨雨而落長尺許人取而食之</hi>出皇后竒氏還<lb/>
宫<hi>博囉特穆爾復逼后還宫取印章偽為后書召太子復出幽之后數納美女于博囉至是始得還宫</hi>以<lb/>
<pb n="KR2b0036_WYG_016-5b"/>
和尼齊為御史大夫○皇太子加李思齊中書平章邠<lb/>
國公<hi>復以為詹事兼四川行院</hi>秋七月填星嵗星熒惑聚于角亢○<lb/>
乙酉博囉特穆爾伏誅婁達實圖沁特穆爾皆遁走<hi>博囉</hi>
<hi>既握國柄恣為淫虐威順王之子和尚忿其無君數言于帝受宻㫖與儒士徐士本謀結勇士上都馬金諾海</hi>
<hi>巴延達爾特古斯布哈和尼呼圗克洪巴拜黄哈喇巴圖雲從龍陰圗刺之帝期以事濟放鴿鈴為號使士本掌</hi>
<hi>之博囉入奏事行至延春閣李樹下巴延達爾自衆奮出斫之中其腦上都馬等競前斫死之於是封和尚為</hi>
<hi>義王</hi>誅黎安道方托克托雷一聲<hi>皆博囉特穆爾之黨也</hi>京師大水○<lb/>
大赦○八月丁亥朔京師戒嚴珠占以兵入城大掠<hi>門不</hi>
<pb n="KR2b0036_WYG_016-6a"/>
<hi>開者三日珠占摩該軍至城外縁城而上碎平則門鍵以入遂大掠</hi>以洪巴拜特古斯布<lb/>
哈訥哷圖並為中書平章○丁未皇后鴻吉哩氏崩○<lb/>
九月皇太子還京師<hi>遣使函博囉首往冀寧召太子還庫庫特穆爾扈從至京</hi>以巴<lb/>
咱爾為太師中書右丞相庫庫特穆爾為太尉左丞相<lb/>
知樞宻院○以方國珍為淮南左丞相<hi>分省慶元○評曰夫駕馭雄傑</hi>
<hi>消除禍亂貴審乎勢而中其機則有以折其心而散其謀也國珍兄弟以拒捕入海不得已弄兵以自救而朝</hi>
<hi>廷力不能討使得恣睢倔强於黒子彈丸之地及官軍授再敗台哈布哈死則叛亂之志萌矣當是時因其請降</hi>
<hi>以髙官厚爵奬其遷善悔過彼顧惜祿位保全富貴自將格其非心黨與一散後更陸梁取之如反掌耳乃吝</hi>
<pb n="KR2b0036_WYG_016-6b"/>
<hi>惜名爵授之郡佐彼則有山頭望廷尉而已至是亂雄日滋國勢日削崇以相位是假虎以翼何足以導其臣</hi>
<hi>順哉</hi>冬十月以哈喇章知樞宻院圗嚕為御史大夫托克托<lb/>
穆爾為中書右丞達實特穆爾特哩實克並參政○婁達<lb/>
實伏誅<hi>益王昆都特穆爾樞宻副使觀音努擒婁達實誅之</hi>詔封庫庫特穆爾為<lb/>
河南王總制諸道軍馬<hi>詔張良弼俞寳孔興等悉聽調度又命代皇太子親</hi>
<hi>征總制關陝晉冀山東等處并迤南一應軍馬諸王各愛滿應該總統凡軍務錢糧名爵黜陟予奪</hi>
<hi>悉聽便宜行事</hi>閏月戊辰太白辰星熒惑聚斗○十一月<lb/>
大明取泰州○十二月詔立竒氏為皇后<hi>改竒氏為索隆噶氏詔告</hi>
<pb n="KR2b0036_WYG_016-7a"/>
<hi>天下仍封其曾祖以下三世為王</hi>圗沁特穆爾伏誅<hi>圖沁以餘兵往巴爾斯之地命嶺北</hi>
<hi>左丞相舒蘇及知院魏賽音布哈同討獲之伏誅</hi>以賔國公五十八知樞宻院<lb/>
○庚子嵗星掩房○是嵗分置南臺于福建<hi>御史大夫穆旺扎勒特</hi>
<hi>爾奏南臺移置紹興近因道梗兩廣福建凡公文至臺風信不便徑申内臺又未委事情虗實宜於福建置分</hi>
<hi>臺令吾道文字徑由轉達内臺為便從之</hi>
<hi>丙午</hi>二十六年春正月以博囉實勒為御史大夫温扎木知<lb/>
樞宻院○以實喇達哩為中書左丞相○二月庫庫特<lb/>
穆爾還河南<hi>分立省部以自隨尋居懷慶又居彭徳○評曰庫庫特穆爾至是其情見矣前日猶</hi>
<pb n="KR2b0036_WYG_016-7b"/>
<hi>以博囉為辭今博囉已滅朝廷授以王爵付之兵柄總制諸道軍馬悉聽便宜行事待之不可謂不誠任之不</hi>
<hi>可謂不重庫庫茍有忠義之心奬率三軍以収復為事鞠躬盡力斃而後已可也夫何志得氣滿狥身忘國分</hi>
<hi>立省部以自隨既不能謀謨於内又不能敵愾於外盤桓猶豫徑歸河南及京畿危急遣兵徐駐濟南則是其</hi>
<hi>心竊窺鷸蚌之勝負而欲収漁人之功者也卒之大勢已去寰宇盡失竄伏沙煙漠草之間而欲以興復為名</hi>
<hi>吾誰欺欺天乎人謂庫庫為元忠臣吾不信也</hi>黄河北徙<hi>上自東明曹濮下及濟寧皆被害</hi>丁<lb/>
丑嵗星退行犯房○丁亥白虹亘天<hi>凡五道其第三道貫日又有氣横貫</hi>
<hi>東南良久乃滅</hi>張良弼拒命庫庫特穆爾遣兵攻之李思齊等<lb/>
以兵與良弼合<hi>庫庫遣關保珪林齊以兵西攻良弼于鹿臺思齊與圗魯卜孔興等皆與良弼</hi>
<pb n="KR2b0036_WYG_016-8a"/>
<hi>合庫庫遣朱珍盧旺屯河中闗保等㑹珠占商暠約攻良弼良弼遣子弟質于思齊連兵拒守關保等戰</hi>
<hi>不利思齊請詔和解之</hi>三月廷試進士賜哈逹布哈張棟等<lb/>
七十二人及等出身有差○以曼濟托克托穆爾知<lb/>
樞宻院○夏四月立皇太子妃鄂齊爾蘇逹勒氏○<lb/>
大明取淮安徐宿泗濠夀潁高郵等州○五月以托克托<lb/>
布哈為御史大夫○六月介休縣地震○癸酉流星起<lb/>
自心沒于近噣○秋七月辛巳朔日食○星隕石州<hi>大如</hi>
<hi>斗</hi>徐溝縣地震○甲午太白經天○以李思齊為太尉<lb/>
<pb n="KR2b0036_WYG_016-8b"/>
○丙辰泉州三秀山崩<hi>河南鞏縣亦地震山崩</hi>八月以陳友定為<lb/>
福建平章○以方國珍為江浙左丞相<hi>其弟國瑛國珉姪明善並為平</hi>
章以實勒們為御史大夫○禮部侍郎滿尚賔自鳳翔<lb/>
還京師<hi>尚賔與吏部侍郎温都爾罕持詔諭李思齊開通川蜀道路思齊方兵争不奉詔尚賔等留鳳</hi>
<hi>翔一年至是始還</hi>辛丑有星孛于東北<hi>見紫微垣權星之側大如斗東南行犯天棓辛</hi>
<hi>丑則在尾壬寅在女二度癸丑在女九度甲辰在虗乙巳又在紫微垣北斗權星玉衡之間在軫南行經漸臺</hi>
<hi>輦道去虛宿壘壁陣西始滅</hi>大清河決○大明兵圍平江○冬十<lb/>
月庫庫特穆爾遣兵駐濟南○十一月大明取杭湖<lb/>
<pb n="KR2b0036_WYG_016-9a"/>
嘉興紹興諸路○甲辰太白犯歳星○辛丑蒲城縣<lb/>
洛岸崩<hi>壅水絶流三日十二月庚午和順崖崩壓死穴居避亂者七十人</hi>
<hi>丁未</hi>二十七年春正月乙未絳州聞天鼓鳴<hi>其聲如空中戰</hi>
<hi>鬭者</hi>李思齊張良弼圗魯卜㑹於河南推思齊為盟<lb/>
主<hi>㑹于故乾元殿基推思齊為盟主以拒庫庫</hi>二月以七十為中書平<lb/>
章伊埒布哈為御史大夫○乙丑永州晝晦大雨<lb/>
雹<hi>城中人舉燈而食雞棲于塒雨雹踰時方明</hi>三月丁丑朔萊州大風<lb/>
有異鳥至<hi>鳥翅大如席</hi>庚子京師大風晝晦○夏五月<lb/>
<pb n="KR2b0036_WYG_016-9b"/>
丙子朔白氣亘天<hi>凡二道</hi>以旺扎勒布哈為中書右丞<lb/>
相温普為平章<hi>庫庫特穆爾擬用所屬官二千六百一十員從之</hi>以實勒們<lb/>
為嶺北左丞相○山東地震雨白氂○六月丙午朔<lb/>
日食晝如夜○丁巳龍見皇太子宫<hi>太子寢殿後新甃井中有龍出</hi>
<hi>光焰燭人宫女震懾仆地又長寧寺有龍纒繞槐樹飛去樹皮皆剥○評曰太子潛龍也今龍見於其宫</hi>
<hi>中則不安其潛矣况光焰燭人繞樹飛去是潛龍而有飛龍之象斯盖當時有逼迫内禪之謀故其兆先</hi>
<hi>見歟</hi>沂州山崩○摩該叛庫庫特穆爾<hi>李思齊遣張良弼部將郭謙守</hi>
<hi>黄連寨庫庫部將闗保珪林齊商暠珠占引兵拔其寨謙走㑹摩該為變闗保等亦夜遁思齊解而西摩該殺</hi>
<pb n="KR2b0036_WYG_016-10a"/>
<hi>衛輝守將俞仁輔彰德守將范國英引軍至清化聞懷慶有備遂還彰德</hi>秋八月詔皇太子<lb/>
總督天下兵馬<hi>詔曰元良撫軍古今成憲曩者海内兵戈逾兹一紀故察罕特穆爾仗義興師</hi>
<hi>汛掃汴洛克平青齊為國捐軀深可哀悼其子庫庫特穆爾繼志成功皇太子計安宗社累請出師朕重國本</hi>
<hi>遂授庫庫特穆爾總戎重寄加以王爵俾代其行而李思齊張良弼等懷異搆兵故盜賊愈熾深貽朕憂詢諸</hi>
<hi>衆謀僉謂太子聰明仁孝文武兼資爰命以中書令樞宻使總天下兵馬諸王駙馬各道總兵將吏一應軍機</hi>
<hi>政務生殺予奪事無輕重如出朕裁其庫庫特穆爾領本軍自關以東肅清江淮李思齊統本軍自鳳翔以西</hi>
<hi>與侯巴延達實進取川蜀以少保圗嚕為陜西左丞相本省駐劄總本部及張良弼孔興圗魯卜各枝軍馬進</hi>
<hi>取襄樊王信本軍固守信地别聽調遣詔書到日汝等悉宜洗心滌慮同濟時艱</hi>庫庫特穆爾<lb/>
<pb n="KR2b0036_WYG_016-10b"/>
不受分兵之命<hi>詔下皇太子亦不行而分兵之命庫庫終不肯受</hi>摩該陳庫庫<lb/>
特穆爾罪狀詔罷其兵權命進討之<hi>初太子之奔太原也欲用唐肅宗武</hi>
<hi>靈故事庫庫不従及還京竒皇后遣人諭庫庫以重兵擁太子入城脅帝内禪庫庫逆知其意未至京城三十</hi>
<hi>里即散遣其軍故太子深銜之及是累促出師江淮但遣其弟托音特穆爾及摩<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>等徃而西兵互相勝負屢</hi>
<hi>詔和解庫庫乃殺詔使天下努等而跋扈之迹遂彰□保自察罕起兵即為將勇冠諸軍摩<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>最善論兵尤所</hi>
<hi>信任至是兩人見庫庫所為有不臣之漸皆叛之列其罪惡疏于朝詔以庫庫特穆爾不遵君命罷其兵柄命</hi>
<hi>摩<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>討之○評曰庫庫玩寇養亂厚自封植挾天子以令諸將其所以異於羣雄無幾然其名猶曰元臣也及</hi>
<hi>分兵詔下而不受命則不臣之迹見矣况屢詔和解不從又殺天子之使其無君孰甚焉律以春秋之法庫庫</hi>
<pb n="KR2b0036_WYG_016-11a"/>
<hi>為亡元罪人之首歟</hi>立大撫軍院<hi>以右丞相旺扎勒特穆爾扎翰林承㫖達爾瑪平章旺</hi>
<hi>勒並知院事詹事院同知李國鳯參政旺扎勒特穆爾為副使</hi>以特哩特穆爾為<lb/>
中書添設左丞相陳敬伯為平章巴咱爾為太師<lb/>
永平王○九月大明兵入平江執張士誠○詔丞<lb/>
相伊蘇分省山東錫蘭達哩分省大同<hi>詔伊蘇會摩該取真</hi>
<hi>定已而不克伊蘇還河間摩該歸彰德</hi>皇太子以王信為山東平章<lb/>
<hi>加信父宣司徒淮南平章沂國公</hi>冬十月詔削奪庫庫特穆爾官<lb/>
爵居河南<hi>削太傅丞相諸職仍前河南王以汝州為其食邑其弟托音特穆爾為集賢學</hi>
<pb n="KR2b0036_WYG_016-11b"/>
<hi>士同居河南其帳前諸軍算濟珪林齊統之河南諸軍李克彝統之闗保本部軍馬仍舊自統山東</hi>
<hi>諸軍伊蘇統之山西諸軍錫蘭達哩統之河北諸軍摩該統之</hi>丙辰福州地震○<lb/>
丁卯太白歲星熒惑聚斗○赦○以和尼齊丁好<lb/>
禮為中書平章○以闗保分省晉寧<hi>封許國公</hi>○大明<lb/>
取沂州擒王宣<hi>王信遁走</hi>○大明取温台慶元○大明<lb/>
取益都平章巴拜降宣慰使布延布哈等死之<hi>布延</hi>
<hi>布哈及總管胡濬知院張俊俱死遂取嶧州般陽濟陰濟南東平萊州於是山東悉歸於大明矣</hi>
十二月癸卯朔日食○以摩該為中書平章知樞<lb/>
<pb n="KR2b0036_WYG_016-12a"/>
宻院○詔會諸軍守禦山東<hi>命丞相伊蘇知院托和齊平章烏林岱摩該知</hi>
<hi>院希扎丹津特穆爾江文清嚕爾等㑹楊誠陳秉直巴延布哈俞勝各部諸軍守禦山東又命闗保往援</hi>
以楊誠陳秉直並中書平章荘嘉為參政○大明取<lb/>
福州平章庫庫楚遁行宣政院使托爾死之<hi>兵入杉闗取邵</hi>
<hi>武時延平建寧福州興化彰泉皆陳友定所據大明兵由海道徑取福州</hi>方國珍降于大<lb/>
明○陳祖仁等伏闕上書不報<hi>祖仁與承㫖王時待制黄冔編修黄肅等</hi>
<hi>伏闕上書言近者南軍陷全齊逼畿甸朝廷雖命伊蘇出師而兵少力孤中原諸軍左牽右掣調度失宜京師</hi>
<hi>四面全無屏蔽宗社安危正在今日臣等以為馭天下之勢當論其輕重强弱先後緩急前日南兵逺在一方</hi>
<pb n="KR2b0036_WYG_016-12b"/>
<hi>而庫庫特穆爾近在肘腋故宜先致討則以南兵逺而輕庫庫近而重也今庫庫勢窮南兵突至則宜先救難</hi>
<hi>則以庫庫弱而緩南兵强而急也陛下與太子當審此事勢改弦更張因時制宜如膠於前説執其偏見動以</hi>
<hi>言者為庫庫遊説而鉗天下之口卒有意外之變大事去矣上不省又上書太子言近日降詔削河南軍權雖</hi>
<hi>所當然然此項軍馬終為南兵所忌設使或有異心待之以誠其心自沮今未有所見遽以此名加之彼若甘</hi>
<hi>心為此其害有不可勝言者况庫庫屢上書疏明其心曲則是其心未絶於朝廷冀望開悟為今之計不過戰</hi>
<hi>守遷三䇿戰則資其掎角守則望其勤王遷則假其藩衞極力勉勵猶恐遲晚豈可棄數萬之師於一方哉一</hi>
<hi>旦有唐𤣥宗倉卒之出此時雖碎首殺身何濟於事故今不復避忌惟以宗社存亡為重奉疏以聞亦不報明</hi>
<hi>年八月京城破祖仁將出健德門死於兵祖仁𦕈一目貌寢身短而負氣剛正議論偉然其學於天文地理兵</hi>
<pb n="KR2b0036_WYG_016-13a"/>
<hi>律百家皆通其要為詩文有法世多稱傳之○評曰人君撥亂反正必先於正身修德繼之以用賢退不肖夫</hi>
<hi>然後能齊至正之末順帝淫昏太子狂躁内政専於婦寺外權歸於奸雄是猶木之蠧在根本而不由於枝葉也</hi>
<hi>雖使庫庫臣順南兵不至亦不能理尚何輕重强弱先後緩急之論哉陳祖仁不揣其本而拳拳以馭天下之</hi>
<hi>勢為言當是時大事已去何待有意外之變其亦不審於天下之勢矣然負氣剛正則廷臣未易及也</hi>
<hi>戊申</hi>二十八年春正月壬申朔皇太子命關保固守晉寧<lb/>
<hi>總統諸軍如庫庫拒命當以大義相裁就便擒拿</hi>詔諭庫庫特穆爾<hi>詔曰比者伊蘇上奏</hi>
<hi>卿以書陳情深自悔悟及省來意良用惻然朕視卿猶子卿何惑於憸言不體朕心隳其先業卿今能自悔固</hi>
<hi>朕所望卿其思委任肅清江淮之意即將冀寧真定諸軍就行總制度河直擣徐沂以康靖齊魯則職任之隆</hi>
<pb n="KR2b0036_WYG_016-13b"/>
<hi>當悉還汝衛輝彰徳皆為王城卿毋以摩該為名縱軍侵暴其晉寧諸軍已命關保總制䇿應戡定山東將帥</hi>
<hi>宜各悉心</hi>庚寅彗星見昴畢○以巴延特穆爾為御史大夫○<lb/>
大明取福建擒陳友定汀州總管陳谷珍以城降漳州<lb/>
達嚕噶齊徳哷黙色死之<hi>漳泉興建延邵皆降兵至漳州徳哷黙色嘆曰吾不才位</hi>
<hi>三品有死而已吏白招諭使者至請出城迎之徳哷黙色從容謂曰爾苐往吾行出矣乃詣㕔事具公服北面</hi>
<hi>再拜畢引斧斫其印又大書手版曰大元臣子即就位端坐拔佩刀自刺既死猶手執刀按膝坐儼然如生長</hi>
<hi>樂縣尹都木逹亦自縊</hi>二月詔削奪庫庫特穆爾封邑命圗嚕李<lb/>
思齊等討之<hi>詔曰庫庫特穆爾本非察罕之宗俾嗣職任冀承遺烈畀以相位陟以師垣崇以王</hi>
<pb n="KR2b0036_WYG_016-14a"/>
<hi>爵授以兵柄顧乃慿藉寵靈遂肆跋扈構兵闗陜專事併吞圗嚕首發奸謀闗保乃心王室陳其罪</hi>
<hi>惡請正邦典其令圖嚕李思齊帥兵東下共行天討於是庫庫自澤州退守晉寧闗保守澤潞與摩</hi>
<hi>該軍合</hi>癸卯武庫火○大明兵至河南李思齊等走<lb/>
入闗<hi>大明兵由東昌棣州進取河南李思齊張良弼等解兵而西思齊次渭南良弼次蒲城二</hi>
<hi>將又㑹兵駐潼闗火焚良弼營思齊移軍葫蘆河調所部張徳斂瑪蘇繙拒守大明兵入潼闗思齊</hi>
<hi>棄輜重奔鳳翔大明遂取河南嵩陜汝等州河北衛輝彰徳廣平諸路</hi>三月庚寅彗<lb/>
星見西北○有星流于東北<hi>衆小星隨之其聲大震</hi>夏四月<lb/>
隕霜殺菽○五月大明取廣海<hi>廣東西海南北皆歸附左右兩江亦降</hi>
<pb n="KR2b0036_WYG_016-14b"/>
李克彞棄河南奔還陜西<hi>克彞奔陜西復推思齊托總兵於是珪林齊托克</hi>
<hi>張意據盩厔商暠據武功克彞據岐山任從政據隴州</hi>六月甲寅大聖夀萬<lb/>
安寺災○秋七月癸酉京城紅霧<hi>如火照人自旦至辰方息</hi>乙<lb/>
亥黑氣起<hi>百步内不見人従寅至巳方消</hi>摩該攻晋寜庫庫特穆爾<lb/>
與戰敗其兵擒摩該及闗保殺之<hi>摩該闗保等攻平陽軍勢甚振數請</hi>
<hi>戰庫庫不應一日諜知方分軍掠祁縣即夜出師薄其營擊之大破其衆二人皆被擒庫庫遣使來</hi>
<hi>聞詔摩該闗保間諜構兵可依軍法處治遂皆殺之</hi>詔罷大撫軍院殺知院巴<lb/>
延特穆爾等○詔復庫庫特穆爾官爵封邑<hi>仍前河南</hi>
<pb n="KR2b0036_WYG_016-15a"/>
<hi>王太𫝊左丞相命統見軍直扺河北伊蘇由東道水陸並進圗嚕率關陜兵出潼關取河洛李思齊出七盤金</hi>
<hi>商克復汴梁四道進兵掎角毋分彼此温普索爾珠等軍東西布列乘禨掃殄遼陽丞相額森布哈郡王知院厚</hi>
<hi>孫等軍扞禦海口藩屏畿輔皇子悉總天下軍馬裁決庶務具如前詔</hi>八月壬戌白<lb/>
虹貫日○庫庫特穆爾自晉寧退保冀寧○大明<lb/>
兵至通州知院巴延特穆爾戰敗死之○乙丑白<lb/>
虹貫日○詔淮王特穆爾布哈監國慶通為中書左丞<lb/>
相同守京城○帝出北奔<hi>帝御清寧殿集三宫后妃皇太子同議避兵北行左丞相</hi>
<hi>實勒們知院和斯宦者趙巴延布哈諌以為不可帝不聴巴延慟哭曰天下者世祖之天下陛下當以死守奈</hi>
<pb n="KR2b0036_WYG_016-15b"/>
<hi>何棄之臣等願帥軍民諸集賽台出城拒戰卒不聽夜半開健德門北去先是實勒們傳㫖令太常禮儀院使</hi>
<hi>阿爾輝等奉太廟列室神主與太子同北行即與太樂署令王嗣宗等襲䕶奉遷○大明兵入京城淮王特穆</hi>
<hi>爾布哈與丞相慶通出齊化門皆被殺平章朴賽音布哈丁好禮參政郭庸刑部尚書張庸集賢侍講學士閔</hi>
<hi>本翰林待制黄冔太子司經拜珠太樂署令趙𢎞毅皆不屈而死○國亡後一年帝駐應昌又一年四月丙戌</hi>
<hi>因痢疾殂夀五十一在位三十六年太尉旺扎勒等奉梓宫北𦵏謚曰惠宗○大明以帝知順天命特加號曰順</hi>
<hi>帝而封其孫宻迪哩巴拉為崇禮侯</hi>
　<lb/>
　元史續編卷十六<lb/>
</p>
<p>
</p>
  </div>
</body>
</text>
</TEI>
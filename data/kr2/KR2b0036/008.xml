<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史續編卷八</head> <lb/>
    <p>
<pb n="KR2b0036_WYG_008-1a"/>
欽定四庫全書<lb/>
　元史續編卷八<lb/>
　　　　　　　　　　　　明　胡粹中　撰<lb/>
<hi>壬子</hi>仁宗皇帝皇慶元年春正月勅振舉臺綱<hi>上諭御史大夫</hi>
<hi>塔斯布哈曰凡大臣不法卿等劾奏毋避朕自裁之</hi>以多爾濟戩嗣淇陽王○癸<lb/>
丑太隂犯太微東垣上相○勅中書毋擬用翰林集賢<lb/>
儒臣<hi>上諭省臣曰翰林集賢儒臣須朕自選用毋輒擬奏人言御史臺任重朕謂國史院其任尤重葢御</hi>
<hi>史臺是一時公論國史院是萬世公論於是陞翰林國史院為從一品○評曰元世諸君雖不習於文字之學</hi>
<pb n="KR2b0036_WYG_008-1b"/>
<hi>其所禀風氣完固天資淳厚故𤼵言往往暗合理道如仁宗謂人言御史臺任重朕謂國史院尤重葢御史臺</hi>
<hi>是一時公論國史院是萬世公論至哉言乎雖知道之君子不是過也雖然持萬世之公論者苟不詢一時之</hi>
<hi>公論以用其人則其所立言必非公論矣善乎劉因之言曰記録紛紛已失真語言輕重在詞臣若將字字論</hi>
<hi>心術恐有無邉受屈人嗚呼任史筆者可不慎哉</hi>三月以達實哈雅為御史大<lb/>
夫○癸酉車駕幸上都○丙子太白晝見庚寅經天○<lb/>
翰林學士承㫖閻復卒<hi>復初為嚴實掌書記用王磐薦應奉翰林從幸上京賦詩規諷</hi>
<hi>為世祖所知擢為學士尚書省罷世祖召問今欲用卿執政何如復謝不勝任世祖顧左右曰書生識義理存</hi>
<hi>謙讓是也勿彊嘗奉勅撰僧格輔政碑僧格敗坐免世祖曰使復以譽僧格得罪則朕亦嘗譽之矣乃不之罪</hi>
<pb n="KR2b0036_WYG_008-2a"/>
<hi>成宗時召起為承㫖嘗卜相於復復以哈喇哈遜對即召用之及是卒謚文康</hi>夏五月以阿薩爾<lb/>
為中書左丞相張閭為平章○六月乙丑朔日食○丁<lb/>
卯天雨毛○秋七月賈鈞罷以許思敬為中書参政<lb/>
<hi>鈞以病告罷賜鈔三百定給安車還鄉</hi>九月以察罕為中書平章鄂博哈<lb/>
雅為參政○冬十月辛未赦○中書進三朝實録○以<lb/>
吴澄為國子司業<hi>澄臨川人用力於聖賢之學初以程文海薦召至辭歸董士選復薦之至</hi>
<hi>大初召為國子監丞至是遷司業澄嘗為教法四條一經學二行實三文藝四治事而未及用又嘗為學者言</hi>
<hi>朱子於道問學之功多而陸子静以尊徳性為主葢問學不本於徳性則其教必偏于言語注釋之末故學必</hi>
<pb n="KR2b0036_WYG_008-2b"/>
<hi>以尊徳性為本議者遂以澄為陸氏之學非許氏尊性朱子本意未㡬澄謝病去</hi>十二月李孟<lb/>
致仕以張珪為中書平章<hi>孟感知遇以國家為己任節賜予惜名爵貴近惡其不便</hi>
<hi>於己而心服其公無間言焉孟在政府雖多禆益而自視常不及因間請曰臣學聖人之學遭遇陛下堯舜之</hi>
<hi>主而不能使天下為堯舜之民上負陛下下負所學乞罷政柄避賢路上曰朕在位必卿在中書其勿復言每入</hi>
<hi>見必賜坐稱道復而不名嘗賜鈔十萬貫及令將作為治第孟辭曰臣布衣之際遇所望於陛下者非富貴之</hi>
<hi>謂也悉不受因請告歸𦵏還朝懇求致仕又乞還國公印奏三上乃聽</hi>改和林行省為嶺<lb/>
北行省○甲申熒惑鎮星辰星聚斗<lb/>
<hi>癸丑</hi>二年春正月以布哈為御史大夫○安南犯邉<hi>以兵三萬</hi>
<pb n="KR2b0036_WYG_008-3a"/>
<hi>餘犯鎮安州殺居民焚倉庫又陷禄洞等處分三道犯歸順州焚養和州</hi>○二月特們徳爾<lb/>
罷以圖呼嚕為中書左丞相○以托歡塔喇罕為御史<lb/>
大夫○丙午立皇后鴻吉哩氏○丁未彗出東井○夏<lb/>
四月乙亥車駕幸上都○髙麗王章傳位于其子燾詔<lb/>
以燾為髙麗王<hi>詔以燾嗣王領征東左丞相章復命其弟嵩為世子</hi>五月以額卜徳<lb/>
哷勒為中書平章巴爾托音為右丞鄂博哈雅為左丞<lb/>
圖勒噶特穆爾為參政○六月乙未朔京師地震<hi>丙寅又震</hi>
<hi>七月壬寅又震</hi>○省臣奏乞避位不許<hi>先是圖呼嚕言臣職専燮理去秋至春亢旱民</hi>
<pb n="KR2b0036_WYG_008-3b"/>
<hi>間乏食而又隕霜雨沙天文示變皆由不能宣上恩澤以致災異乞黜臣等以當天心上曰事豈闗汝其勿復</hi>
<hi>言至是以地震復請不允</hi>○詔以宋儒周敦頤程顥程頤張載邵雍<lb/>
司馬光朱熹張栻吕祖謙及故中書左丞許衡並從祀<lb/>
孔子廟廷○上都饑○河決<hi>陳亳睢州開封陳留等縣漂民田廬</hi>秋七月<lb/>
辛卯太白晝見<hi>乙未丙辰復見丁巳經天八月戊午復見</hi>○癸巳作佛事<hi>釋囚</hi>
<hi>徒二十九人</hi>○八月丁卯車駕還宫○大風海溢○以薛居<lb/>
敬為中書參政○九月以諤勒哲知樞宻院○京師大旱<lb/>
疫<hi>上問弭災之道翰林學士程文海舉湯禱桑林事上奬諭之</hi>○冬十月帝師多爾<lb/>
<pb n="KR2b0036_WYG_008-4a"/>
濟巴勒死<hi>桑莭扎實嗣明年又死衮噶諾爾布喇實嘉勒燦巴勒藏布嗣</hi>○十一月詔行科舉<lb/>
<hi>初太宗九年因耶律楚材言命劉中歴諸路考試選士以論及經義詞賦為三科作三日程許専治一科能兼</hi>
<hi>者聽取不失文義者為中選既而中沮世祖時王鶚獻計許衡立法皆未及行至是中書奏取士之法經學實</hi>
<hi>脩治之道詞賦乃藻繪之學隋唐以来専尚詞賦故士習浮華今擬専立徳行明經科上然之乃下詔曰祖宗</hi>
<hi>以神武定天下世祖皇帝徴用儒雅崇學校為育材之地議科舉為取士之方朕繼志述事祖訓是式若稽前</hi>
<hi>代取士各有科目要宜以徳行為首經術為先詞章次之浮華過實朕所不取爰命中書參酌古今定為條制</hi>
<hi>其以明年八月天下郡縣興其賢能充賦有司次年二月㑹試京師朕將親䇿焉於是定諸色户内推舉年自</hi>
<hi>二十五以上孝弟信義經明行脩之士禮遣應試䝉古色目試二場第一場四書經問五第二場䇿問一漢人</hi>
<pb n="KR2b0036_WYG_008-4b"/>
<hi>南人三場初場四書疑二經義一隨所治一經中場古賦一詔誥章表内科一道終場䇿問一天下選合格者</hi>
<hi>三百人䝉古色目五十人漢人南人各七十五人赴㑹試者選一百人以二月初一初三初五日廷試以三月</hi>
<hi>七日第一名賜進士及第從六品第二人以下及第二甲正七品第三甲正八品並賜進士出身國子生及伴</hi>
<hi>讀願試者聽中選者於監學合得資品上從優銓注廷試掲榜進士謝恩賜恩榮宴進表謝行釋菜禮刻題名</hi>
<hi>于國子監○評曰人之資稟不同造就亦異故惇行者未必皆能文詞章者未必皆能脩行是以漢之取士孝</hi>
<hi>悌力田賢良方正孝亷居多而制䇿次之唐宋有能言極諫茂才異等召試館職之名不専於明經䇿試也元</hi>
<hi>之科舉雖曰以徳行為首經術為先然三場所試不過文詞亦何以考其徳行哉且其立法定諸色户内推舉</hi>
<hi>孝悌信義經明行脩之士夫既曰孝弟信義經明行脩矣則固無待於考試也今曰考試將考其孝悌信義耶</hi>
<pb n="KR2b0036_WYG_008-5a"/>
<hi>抑考其脩行耶斯二者皆非疑義賦䇿所可考也以疑義賦䇿考士不過可知其記誦之多寡行文之生熟耳</hi>
<hi>名則是實則非也故自延祐甲寅逮至正丙午五十餘年孝悌信義經明行脩之士雖能㧞十一於千百而豪</hi>
<hi>傑出衆之才終不肯俯就以求中有司之榘度是以不免棄璞於荆山遺珠於滄海卒之攀龍鱗附鳯翼以成</hi>
<hi>我國朝興王之佐命也</hi>
<hi>甲寅</hi>延祐元年春正月以劉正為中書平章髙昉為參政<lb/>
○二月戊辰大寧地震<hi>四月甲申又震</hi>圖呼嚕髙昉罷以阿薩爾<lb/>
為右丞相趙世延為参政特們徳爾録軍國重事○三<lb/>
月壬辰太隂掩熒惑己亥白暈亘天貫日○戊申車駕<lb/>
<pb n="KR2b0036_WYG_008-5b"/>
幸上都○平章察罕致仕<hi>察罕在中書總持綱維得大臣體暮年居徳安白雲山墅</hi>
<hi>以白雲自號嘗入覲上望見曰白雲先生来也其被寵如此</hi>夏五月京兆立魯齋書<lb/>
院<hi>京兆為故儒臣許衡立魯齋書院降璽書旌之</hi>勅自今内侍勿授文階<hi>止授中官</hi>
<hi>○評曰王者出號發令何可輕也故書曰朕不食言又曰令出惟行勿惟反仁宗勅自今内侍勿授文階葢懲</hi>
<hi>武宗命爵之濫可謂善矣明年即授宦者續元暉昭文館大學士以至於僧沈明仁為榮禄大夫司空嚴吉祥</hi>
<hi>為大司徒文吉祥為開府名爵之濫視前日抑又甚焉此元氏之治所以不能復古也</hi>秋八月戊<lb/>
子車駕還宫○罷陜西行臺○冬十一月以蕭拜珠為<lb/>
中書右丞達實宻圖呼嚕知樞宻院○十二月復以李<lb/>
<pb n="KR2b0036_WYG_008-6a"/>
孟為中書平章<hi>上嘗與孟論用人之方孟曰人材所出非一途科舉得人為盛亦必先徳行而</hi>
<hi>後文辭乃可上深然其言復拜平章改封韓國公○評失曰李道復之出處最為難知夷考其實則不過患得患</hi>
<hi>而已當仁宗監國孟為參政損益庶務裁抑僥倖方是時君臣相得孟以一身任天下之重可也及武宗入立</hi>
<hi>孟逃去不知所之葢憂讒畏譏先事而去江湖之間樂之終身亦可也既而仁宗念其舊勞以譎對感動武宗</hi>
<hi>遣使搜訪得之許昌當是時道復能如劉因受命而往拜職可辭可也既受宻院之職中書之任則鞠躬盡瘁</hi>
<hi>死而後已亦可也夫何受任未久則以歸𦵏請告致仕要君則不惟踪跡髙峻不近人情而進退輕躁非人臣</hi>
<hi>之義矣且其言曰臣學聖人之道遇堯舜之主而不能使天下為堯舜之民葢欲庶㡬乎伊尹者然太甲不明</hi>
<hi>伊尹始終匡正未聞其避去也孟既致仕無復起之理不二年復為平章則其出處進退誠有不可曉者以愚</hi>
<pb n="KR2b0036_WYG_008-6b"/>
<hi>度之其始逃也畏武宗之信讒而疑已其致仕也畏特們徳爾之専政而軋己巳而特們徳爾罷相雖再録軍</hi>
<hi>國孟葢瞷其寵眷漸衰不復顧忌所以幡然而復起歟由是而言非所謂患得患失者哉</hi>以齊履謙<lb/>
為國子司業<hi>初履謙與吴澄俱在國學教養有法二人罷去學制稍廢至是復以履謙為司業乃</hi>
<hi>酌舊制議立升齋積分之法每季考其學行以次第升既升上齋踰再嵗始與私試孟仲月試經疑經義季月</hi>
<hi>試詔誥章表䇿䝉古色目試明經䇿問辭理俱優者一分辭平理優為半分嵗終積至八分者尤髙等以四十</hi>
<hi>人為額禮部集賢定其藝業及格者六人充嵗貢三年不通一經及在學不及一嵗者並黜之上從其議自是</hi>
<hi>人人厲志多文學之士○評曰昔伊川先生㸔詳學制請罷試為課以息爭敦讓齊履謙立升齋積分等法是</hi>
<hi>誘之爭髙下也其何以為首善之地哉史臣以為自是人人厲志多文學之士夫文學之士多則徳行之士少</hi>
<pb n="KR2b0036_WYG_008-7a"/>
<hi>葢不待言而自見矣</hi>
<hi>乙亥</hi>二年春正月太白晝見<hi>二月戊子復見癸巳丙午經天</hi>○乙亥詔遣<lb/>
使宣撫<hi>分十二道問民疾苦黜陟官吏並給銀印</hi>○二月己卯朔以李孟知<lb/>
貢舉<hi>元明善等充考試官</hi>○晉寧宣徳等處饑○三月乙卯廷試<lb/>
進士賜都克托里張起岩等五十六人及第出身有差<lb/>
<hi>先是至元乙酉三月乙亥太史奏文昌星明文運將興時世祖幸上京明日丙子上生於儒州是夜起岩亦生</hi>
<hi>及上踐阼始設科取士而起岩遂為第一論者以為非偶然也丞相特們徳爾平章李孟等奏下第舉人七十</hi>
<hi>以上與從七品流官致仕六十以上與教授来遲及不試者依下第例恩分著為格從之</hi>○張閭罷<lb/>
<pb n="KR2b0036_WYG_008-7b"/>
為江浙平章○乙巳車駕幸上都<hi>加張留孫開府</hi>夏四月戊寅<lb/>
朔日食○詔蠲天下逋欠稅課○五月復立陜西行臺<lb/>
○乙丑成紀縣山移<hi>是夜疾風電雹北山南移至夕河川次日再移平地突出土阜髙者</hi>
<hi>二三丈陷沒民居</hi>加授宦者續元暉昭文館大學士○江西湖<lb/>
廣饑○以楊載為浮梁州同知<hi>載博涉羣書為文有迭宕氣年四十不仕召為</hi>
<hi>翰林編脩與脩武宗實録調萬户府照磨科舉行載首應詔登第乃除同知浮梁州初趙孟頫得載所為文極推重</hi>
<hi>之由是名動京師所著述人多傳誦其為文一以氣為主博而敏直而不肆自成一家言嘗語學者曰詩當取</hi>
<hi>才漢魏而音節則以唐為宗自其詩出一洗宋季之陋○評曰詩之為教本於温柔和厚可以興觀羣怨其大</hi>
<pb n="KR2b0036_WYG_008-8a"/>
<hi>要在得其性情之正而已欲得性情之正舍三百篇何以哉後世能詩者非不多然音節詞氣則皆靡矣元興</hi>
<hi>言詩者稱范楊虞掲雖其推重一時然視唐人已瞠乎不可及况敢等而上之乎載之言曰詩當取才漢魏而</hi>
<hi>音節則以唐為宗夫取才於漢魏則已畢矣而唐之音節又逺不及漢魏故杜甫稱李白曰清新庾開府俊逸</hi>
<hi>鮑㕘軍又曰李侯有佳句往往似隂鏗其自謂則曰熟精文選理又曰續兒誦文選夫以李杜二公獨步唐人</hi>
<hi>而所言猶若是則唐之音節不足宗可知也若曰取才於三百篇而音節以漢魏為宗斯可矣嗚呼若載也豈</hi>
<hi>可謂知詩也哉</hi>秋七月畿内大雨水○八月贛州民蔡五九反<lb/>
<hi>贛州賊蔡五九反陷汀州寧化縣僣稱王號詔江浙平章張閭討之</hi>己丑車駕還宫○九<lb/>
月蔡五九伏誅<hi>餘黨悉平</hi>冬十月丙子朔客星犯太微垣○<lb/>
<pb n="KR2b0036_WYG_008-8b"/>
以郭貫為中書參政特們徳爾知樞宻院事○加特們<lb/>
徳爾太師○授僧沈明仁榮禄大夫司空○十一月丙<lb/>
午客星變為彗犯紫微垣<hi>歴軫至壁十五宿二月庚寅乃滅</hi>赦<hi>以星變赦天下</hi>
<hi>免各路差税有差</hi>甲戌封皇姪和實拉為周王<hi>武宗長子也是為明宗</hi>左<lb/>
丞相阿薩爾等乞罷政不許<hi>阿薩滿言彗星由宰執非才願避賢路上曰此朕之愆其</hi>
<hi>復乃職茍政有過差勿憚於改凡可以安民者乃悉言之庶上下交修天變可弭也</hi>
<hi>丙辰</hi>三年春正月以瑪魯知樞宻院○詔免三省自實田<lb/>
租二年<hi>先是平章張閭言經理法世祖嘗行但其間多未盡實有以熟田作荒地者有懼差而析户者</hi>
<pb n="KR2b0036_WYG_008-9a"/>
<hi>有富户買貧民田而仍其舊名輸稅者故小民病而賦入不増於是遣官經理河南江浙江西三省令民以其</hi>
<hi>家所有田自實于官各位下及寺觀學校財賦一體從實自首各限四十日隠漏作弊者罪及流竄其田入官</hi>
<hi>郡縣官失查勘致有漏失者論罪計三省自實官民田二百五十五萬六千餘頃然期限促迫富民黠吏並縁</hi>
<hi>為奸以無為有虛具於籍者往往有之人不聊生盜賊並起弊反有甚於前者上思其言故有是詔時汴梁總</hi>
<hi>管塔海亦言其害乃詔河南自實田毎畆減半科收至泰定天厯盡革虛増之數民始獲安</hi>三月車<lb/>
駕幸上都○太史令郭守敬卒<hi>守敬厯數水利得於家傳又與劉秉忠同學至</hi>
<hi>元初用張文謙薦召見陳水利六事以為提舉諸路河渠治唐宋河堤皆復其舊後與王恂等更定新厯遷同</hi>
<hi>知太史院恂卒繼為太史令其所撰厯書圖式最多並藏之官開通恵河陳水利凡十有一事河成兼提調漕</hi>
<pb n="KR2b0036_WYG_008-9b"/>
<hi>運及是卒</hi>夏四月脩殷比干墓唐狄仁傑祠<hi>勅衛輝昌平守令脩治嵗時致</hi>
<hi>祭</hi>○以哈喇岱爾知樞宻院○褒賜淮東亷訪僉事苖<lb/>
好謙<hi>以善課農桑賜衣一襲</hi>○五月甲申至戊申日赤如赭○以<lb/>
拜特穆爾蕭拜珠並為中書平章鄂博哈雅為右丞郭<lb/>
貫為左丞布哈為參政○六月追封孟軻父為邾國公<lb/>
<hi>母為邾國宣獻夫人</hi>○河決汴梁○封永隆特穆爾為保恩王○<lb/>
以雅克特穆爾知樞宻院○秋八月以竒塔特為中書参政<lb/>
○乙卯車駕還宫○九月郭貫罷以王毅為中書右丞<lb/>
<pb n="KR2b0036_WYG_008-10a"/>
○陞縉山縣為龍慶州<hi>以帝生於其地特改今名</hi>○癸丑太白晝見<hi>丙寅</hi>
<hi>經天</hi>○己未冀晉地震<hi>十月壬午河南亦震</hi>冬十月以髙昉為中書參<lb/>
政○以趙孟頫為翰林學士承㫖<hi>上在東宫素知其名及即位召除集賢侍</hi>
<hi>講學士至是拜翰林承㫖眷待甚厚呼子昻而不名又嘗以比唐李白宋蘇軾人有不悦者間之上皆不聽有</hi>
<hi>上書言國史不宜令孟頫與聞者上曰趙子昻世祖所簡㧞朕優以禮貌置之館閣使典述作此屬呶呶何也</hi>
<hi>嘗勅賜鈔五百定既而曰中書毎稱國用不足必持而不與其以普慶寺别貯鈔給之其見寵眷如此初趙孟</hi>
<hi>頫用程文海薦起家為郎及文海為承㫖致仕去孟頫代之先往拜其門而後入院人以為衣冠盛事</hi>十<lb/>
二月以圖呼嚕為陜西左丞相○丁亥立皇子碩迪巴<lb/>
<pb n="KR2b0036_WYG_008-10b"/>
拉為皇太子<hi>太子仍兼中書令樞宻使</hi>出周王和實拉鎮雲南和實<lb/>
拉不受命逃之漠北<hi>初武宗立上為太子時命以次傳於周王及議建儲丞相特們徳爾</hi>
<hi>欲固位取寵乃議以皇子為嗣碩迪巴拉既立為皇太子特們徳爾又與太后幸臣實勒們譛周王於兩宫浸</hi>
<hi>潤乆之計遂得幸於是出和實拉鎮雲南次延安周王之臣圖呼嚕及武宗舊臣喇實等来㑹有嘉琿者與衆</hi>
<hi>謀曰天下者我武皇之天下也出鎮本非上意由讒搆致然請聞之朝廷庶可杜離間遂與數騎馳去與陜西</hi>
<hi>丞相阿斯罕平章塔齊爾西臺大夫托里貝中丞托歡𤼵闗中兵分道自潼闗河中府入已而塔齊爾襲殺阿</hi>
<hi>斯罕嘉琿王遂西走至金山西北諸王察罕台等咸来附○評曰天下之事有理勝可以相校者惟君父之命</hi>
<hi>為不可與校和實拉固武宗世嫡然仁宗在位親則叔父也分則君也君父有命其可與校乎雖曰有以次相</hi>
<pb n="KR2b0036_WYG_008-11a"/>
<hi>傳之約出鎮為食前言然父雖不父子不可以不子君雖不君臣不可以不臣焉有不受命而逃者哉既不受</hi>
<hi>命又挾藩臣𤼵闗中兵分道入冦則背叛之迹尤著矣人臣無將將則必誅敗走金山仁宗固含容而不討然</hi>
<hi>無君之人要不可復立於天地之間它日文宗入立但當正以大義而廢之不當過為推讓以自取篡弑之惡</hi>
<hi>也</hi>
<hi>丁巳</hi>四年春正月以旺札勒為雲南平章○壬戌冀寧地震<lb/>
○授近侍旺札勒布哈翰林侍讀學士○三月車駕幸上<lb/>
都○以拜珠為大司徒<hi>拜珠安圗孫也</hi>夏五月以沁特穆爾鄂<lb/>
博哈雅並為中書平章竒塔特為右丞髙昉為左丞和<lb/>
<pb n="KR2b0036_WYG_008-11b"/>
卓張思明為參政額卜徳哷勒罷○六月特們徳爾蕭拜<lb/>
珠罷<hi>開平人張弼家富弼死其奴索民財弗得敺之死治獄者教奴引弼子并鞠之丞相特們徳爾受賂</hi>
<hi>六萬緡不為直賀勝素惡其貪居同巷不與往来聞弼事以語御史中丞楊多爾濟楊多爾濟以語御史永隆</hi>
<hi>特穆爾徐元素遂劾丞相逮治其左右事有驗上亦惡特們徳爾欲誅之走匿太后宫太后為之請乃奪其印</hi>
<hi>綬罷之</hi>以阿薩爾為右丞相王桂為參政額卜徳哷勒為平章<lb/>
○秋七月李孟罷以王毅為平章<hi>孟屢以老病乞罷上不得已從其請復以</hi>
<hi>為承㫖翰林日侍宴閒禮遇尤厚</hi>乙丑成紀山崩<hi>土石潰徙壊田稼廬舍壓死居民監察御</hi>
<hi>史馬祖嘗言山不動之物今而動焉由在野有當用不用之賢在官有當言不言之佞故然耳疏入大臣皆</hi>
<pb n="KR2b0036_WYG_008-12a"/>
<hi>皆家待罪</hi>○八月丙寅車駕還宫○九月以博廸蘇為中書右<lb/>
丞相阿薩爾復為左丞相<hi>阿薩爾奏事畢上問曰卿等日所行者何事對曰奉行詔㫖而已</hi>
<hi>上曰卿等何嘗奉行朕㫖雖祖宗遺訓朝廷法令皆不遵守夫法者所以辨上下定民志自古未有法不立而</hi>
<hi>天下治者使人君制法宰相能守法則民知畏避免於事刑戮若法弛民慢怨詈並興求治難矣阿薩爾因言故</hi>
<hi>丞相必用䝉古勲臣今臣回回人不厭人望因懇辭遂齊以宣政使博廸蘇為右丞相阿薩爾仍左丞相博廸蘇</hi>
<hi>拉衮五世孫也○評曰宰相之職寅亮天地燮調隂陽上以弼一人下以總百職不但遵祖宗遺訓守朝廷法</hi>
<hi>令而已也夫法猶權衡也推移低昂則存乎其人故徒善不足以為政徒法不能以自行若以守法為能盡職</hi>
<hi>則曹參之徒髙於臯䕫稷契伊傅周召矣阿薩爾但以奉行詔㫖為對固不知相之職業而仁宗責其不能守</hi>
<pb n="KR2b0036_WYG_008-12b"/>
<hi>法亦豈足以盡任相之道哉</hi>京師産嘉禾<hi>一莖十一穂</hi>嶺北地震三日○<lb/>
以圗們岱爾知樞宻院<lb/>
<hi>戊午</hi>五年春正月甲戌懿州地震○三月癸巳朔日食○<lb/>
建鹿頂殿<hi>建於文徳殿後</hi>○書西天維摩經<hi>給金三千兩又書藏經給金九百兩</hi>
<hi>銀一百五十兩</hi>○三月戊辰廷試進士呼圗克岱爾霍希賢等五<lb/>
十人及第出身有差○夏四月安吉王竒塔特布濟克卒○<lb/>
以遷努史弼並為中書平章敬儼為參政○張思明罷<lb/>
戊午車駕幸上都○五月以伊拉齊為中書右丞○徳<lb/>
<pb n="KR2b0036_WYG_008-13a"/>
慶路地震○隴西縣山崩○術者趙子玉伏誅<hi>時衛王阿瑪噶</hi>
<hi>貶髙麗子玉言於王府司馬曹塔布台曰阿瑪噶名應圖䜟於是潜謀備兵器航海往髙麗取阿瑪噶至大都</hi>
<hi>侯時而𤼵行次利津縣事覺詔誅子玉等七人</hi>流諸王伊實等于江南<hi>布琳尼敦之叛</hi>
<hi>伊實與錫里濟衛士托廸巴圗持兩端不助官軍進討勅流伊實江西錫里濟湖廣托迪衡州巴圗潭州</hi>鞏<lb/>
昌寧逺縣山崩○秋八月車駕還宫○以伊拉齊為中<lb/>
書平章髙昉為右丞和卓為左丞升音扎噶為參政<lb/>
○冬十一月以忠嘉知樞宻院<lb/>
<hi>己未</hi>六年春正月戊寅太隂犯心<hi>三月乙巳犯明堂甲戌又犯心七月壬戌八月</hi>
<pb n="KR2b0036_WYG_008-13b"/>
<hi>丁巳亦如之</hi>二月丁亥朔日食○特授僧從吉祥大司徒文<lb/>
吉祥開府<hi>初浮屠妙總統有寵上勅中書授五品官張思明執不可上大怒召見切責之對曰選法</hi>
<hi>天下公器徑路一開来者雜遝故寧違㫖受戾不忍隳祖宗成憲上心然其言而業已許之乃曰卿姑與之後</hi>
<hi>勿為例乃以為萬億庫提㸃不與散官至是思明既罷遂超授從吉祥等官○評曰浮屠氏之教以離塵絶俗</hi>
<hi>清浄六根為事雖其身猶以為幻夫何有于爵禄况爵禄所以待天下之賢才所與共治者彼僧也於國無所</hi>
<hi>事事而奚以官為哉張思明言之當而守之固可謂得大臣之體矣仁宗心然其言顧謂業已許之而與之夫</hi>
<hi>天下之事患不知所以為是而入於非患不知所以為善而陷於惡如知其非與惡則速改以從善而已所謂</hi>
<hi>業已許之姑與之云者是猶知烏喙足以殺人而固食之知水火足以焚溺而固蹈之其為愚也亦甚已哉</hi>
<pb n="KR2b0036_WYG_008-14a"/>
三月以托克托呼為御史大夫○封伊嚕特穆爾爲恩王<lb/>
○賜大興教寺鈔二萬錠○夏四月以特們徳爾為太<lb/>
子太師<hi>先是御史富珠哩翀言皇太子位正東宫既立詹事院以總家政宜擇年徳老成道義崇重者</hi>
<hi>為師保賔賛俾盡心輔導以廣緝熙之學制可乃以特們徳爾為太子太師御史四十餘人劾其逞私蠧政難</hi>
<hi>居師保之任不聽</hi>揚州火<hi>燒官民廬舍二萬三千三百餘區</hi>六月山東淮安諸<lb/>
處大水○秋七月全寧守臣擅釋罪囚勅按之<hi>皇姊僧格喇實</hi>
<hi>公主作佛事釋全寧府重囚二十七人勅按問其守臣阿從不法仍追所釋囚還獄</hi>八月以張思<lb/>
明為中書參政<hi>左丞相阿薩爾辭職上曰朕任卿未専耶對曰非近臣有撓政者耶曰無有然則</hi>
<pb n="KR2b0036_WYG_008-14b"/>
<hi>何為而辭對曰臣自揆才薄恐誤陛下事若必欲任臣明願薦一人為助上問為誰阿薩爾再拜曰臣願得張思</hi>
<hi>即日復拜張思明為參政</hi>庚子車駕還宫○伏羌縣山崩○閏月以<lb/>
御史大夫布呼為太師○九月以徽政使多岱為太傅<lb/>
竒徹為中書參政○冬十月以特穆爾布哈為御史大<lb/>
夫○庚午太白晝見○十二月以皇太子參决國政○<lb/>
王毅罷<hi>毅以親老辭從之仍賜其父幣帛</hi>追封宋儒周敦頤為道國公<lb/>
<hi>庚申</hi>七年春正月辛巳朔日食<hi>上齋居服膳輟朝賀臺臣言比賜布爾罕丹山場旺</hi>
<hi>扎勒布哈海舶稅㑹計其鈔皆數十萬定諸王軍民貧乏者所賜未嘗若是苟不撙節帑藏虛竭民益困矣省臣</hi>
<pb n="KR2b0036_WYG_008-15a"/>
<hi>進曰臺臣所言良是若非整理朝綱法度愈壊乞罷臣等選任賢者上曰卿等不必言其各恭乃事癸未御大</hi>
<hi>明殿受朝</hi>丁亥上不豫辛丑崩于光天宫<hi>夀三十六在位十年謚曰聖文欽孝</hi>
<hi>皇帝廟號仁宗帝天性聰明恭儉通逹儒術妙悟釋典嘗曰明心見性佛教為深脩身治國儒道為切又曰儒</hi>
<hi>者可尚以其能維持綱常之道也平居服御質素澹然無欲不事遊田不喜征伐不崇貨利事皇太后終身不</hi>
<hi>違顔色待宗戚勲舊始終以禮其孜孜為治一遵世祖之成憲云</hi>甲辰博廸蘇罷○太<lb/>
后以特們徳爾為右丞相○二月壬午以赫嚕為中書<lb/>
平章○杖中書參議吹斯戩<hi>坐鬻官刑部以法當杖太后命笞之太子曰不可法</hi>
<hi>者天下之公卒正其罪○評曰省臣鬻官法固當杖杖之所以辱之也笞與杖均之為辱雖從太后之命何害</hi>
<pb n="KR2b0036_WYG_008-15b"/>
<hi>其為法也哉夫刑不上大夫參議中書執政之亞也杖而辱之不亦輕朝廷乎曷若貶而斥之為能全其國體</hi>
<hi>也</hi>沁特穆爾托歡罷<hi>沁特穆爾罷平章托歡士罷大夫並為集賢大學</hi>以趙<lb/>
榮為中書平章茂巴爾為右丞張思明為左丞○和卓<lb/>
罷○治妖僧沈明仁罪<hi>先是省臣奏明仁强奪民田二萬頃誑誘愚俗十萬人私賂近</hi>
<hi>侍妄受名爵已奉㫖追奪請汰其徒還所奪民田其諸不法事宜令究問仁宗曰朕知是人奸惡其嚴鞫之既</hi>
<hi>而江浙平章赫嚕言明仁擅度僧四千八百人獲鈔四萬餘定已辭服今遣其徒沈崇勝赴京行賂求援請逮</hi>
<hi>赴江浙併治其罪從之至是始正其罪其冒度僧者籍為民</hi>削奪李孟官爵<hi>奪其平章國公</hi>
<hi>制命仆其先墓碑</hi>額卜徳哷勒鄂博哈雅罷<hi>額卜徳哷勒為甘肅平章鄂博哈雅為湖廣</hi>
<pb n="KR2b0036_WYG_008-16a"/>
<hi>平章</hi>特們徳爾殺前中書平章蕭拜珠御史中丞楊多爾<lb/>
濟<hi>初楊多爾濟佐仁宗定内難有功李孟嘗稱其為侍從人材第一以剛直聞拜侍御史中丞特們徳爾之</hi>
<hi>再相也蕭拜珠為平章稍牽制之楊多爾濟又以糾正其罪為己任於是𤼵張弼之獄仁宗震怒為不御酒數</hi>
<hi>日因盡誅其大奴及同惡數人特們徳爾逃匿不能得多爾濟持之益急近臣以太后㫖召多爾濟至宫門責</hi>
<hi>以違㫖對曰待罪御史奉行祖宗法以得罪人非敢違太后㫖也仁宗不忍重傷太后意但罷其相位而已及</hi>
<hi>是仁宗崩特們徳爾復入相乃宣太后㫖召蕭拜珠楊多多爾濟與徽政使圖勒們御史大夫托克托呼責問之</hi>
<hi>爾濟曰中丞之職恨不即斬汝以謝天下果違太后㫖罪汝豈有今日耶特們徳爾乃復引同時御史二人証其</hi>
<hi>多爾濟唾之曰汝等備員風憲為是狗彘事耶皆慙俯首遂執二人載諸國門之外殺之是日風沙晦㝠都人</hi>
<pb n="KR2b0036_WYG_008-16b"/>
<hi>恟恟道路相視以目</hi>以旺札勒布哈為湖南宣慰使<hi>司農卿旺札勒布哈言先帝以土</hi>
<hi>田頒賜諸臣者悉宜歸之官太子問所賜為誰對曰阿薩爾薩爾所得最多太子曰卿於先朝嘗請海舶之稅以阿</hi>
<hi>奏而止今卿所言乃復私怨非公議也遂出之湖南</hi>三月庚寅皇太子即位大赦<lb/>
○尊皇太后為太皇太后皇后為皇太后○特們徳爾<lb/>
進開府上柱國太師○乙未日暈連環○貶李孟為集<lb/>
賢侍講學士<hi>悉奪所受制命</hi>罷設行省丞相<hi>於是河南丞相額森特穆爾湖南丞</hi>
<hi>相多爾濟迪音並降本省平章惟征東丞相髙麗王不降</hi>徴理在京錢榖<hi>命平章王毅徴理在</hi>
<hi>京倉庫虧欠錢穀凡為糧七十八萬石責償於倉官及監臨出納者幣帛紕繆者責本處經該官吏償之</hi>以<lb/>
<pb n="KR2b0036_WYG_008-17a"/>
拜珠為中書平章<hi>拜珠為人宏逺端亮綽有祖風初襲為宿衛長遷太常禮儀院使太子聞</hi>
<hi>其賢召之辭曰嫌疑君子所慎拜珠長宿衛而私侍東宫拜珠固得罪亦豈太子之福耶卒不往</hi>近臣<lb/>
獻七寶帶却之<hi>有獻七寶帶者因近臣以進上曰朕登大位不聞卿等進賢而為人獻帶是以</hi>
<hi>利誘朕也其還之○評曰人君之徳莫大於賤貨而貴徳克己以從諌然不出於中心之至誠則始勤終怠先</hi>
<hi>得後失無以成其徳垂令名於無窮也英宗初立責近臣以不進賢而為人獻帶從張養浩之諫而罷元夕張</hi>
<hi>燈使出於中心之至誠進而不已其為盛徳豈可量哉未㡬即以製珠衣工緩杖其將作院使則是非真能賤</hi>
<hi>貨而貴徳者矣以諫造寺而殺御史觀音保等則是非真能克己以從諫者矣書曰徳惟一動罔不吉徳二三</hi>
<hi>動罔不凶英宗二三其徳如此能無南坡之及乎</hi>戊辰車駕幸上都○夏五月<lb/>
<pb n="KR2b0036_WYG_008-17b"/>
特們徳爾殺上都留守賀勝<hi>勝仁傑子也嘗從世祖征納延乗輿夜行足苦寒勝</hi>
<hi>解衣以身温之一日獵還伶人䝉采衣作獅子迎駕輿象驚逸不可制勝投身當象前得斷靷縱象乗輿乃安</hi>
<hi>由是親寵代父為留守阿薩爾竒徹以勝𤼵張弼之獄怨之乃誣勝迎詔書乗賜車不敬殺之</hi>阿薩爾<lb/>
竒徹罷<hi>阿薩爾為嶺北平章竒徹為集賢學士</hi>以拜珠為左丞相鼐喇固達<lb/>
實哈雅並為平章濟爾哈朗為參政○殺嶺北平章阿薩爾<lb/>
中書平章赫嚕御史大夫托克托呼徽政使實勒們<hi>或告阿薩</hi>
<hi>爾等與故約蘇穆爾妻伊埒薩巴謀廢立拜珠請鞫狀上曰彼若以太皇太后為詞奈何命悉誅之籍其家○評曰</hi>
<hi>廢立大事也非衆議不易行彼告宰相謀廢立則固有助之者矣不得其實而輒行誅伐可乎若慮其以太后</hi>
<pb n="KR2b0036_WYG_008-18a"/>
<hi>為詞而先誅以滅口亦非也夫使其事固出於太后誅其人而不白其事太后之心固不能安茍太后素無此</hi>
<hi>謀誅其人而不究其非則太后之心愈不安矣况大臣受誣國家濫刑皆危亡之事英宗初政若此其不能終</hi>
<hi>宜哉</hi>以特們徳爾為中書平章○六月京師疫○以喀喇托<lb/>
克托為御史大夫特穆爾布哈竒徹並知樞宻院○<lb/>
鼐喇固罷以亷恂為中書平章○上太皇太后尊號<lb/>
<hi>號儀天興聖慈仁昭懿夀元全徳大寧福慶徽文崇祐太皇太后</hi>河南饑<hi>上問其故羣臣皆莫</hi>
<hi>對上曰良由朕治道未洽卿等又不盡心乃職隂陽不和災害荐至自今各務勤恪以應天心毋使吾民</hi>
<hi>重困</hi>脩祕宻佛寺于延春閣○詔上書言事者徑直以聞<lb/>
<pb n="KR2b0036_WYG_008-18b"/>
<hi>特們徳爾等奏比詔内外直言得失今上封者或徑至御前乞令臣等開視乃入奏聞上曰言事者當直至御</hi>
<hi>前如細民訴訟者則禁之○評曰特們徳爾欲先開視羣臣言章與魏相白去副封異矣其意不過欲壅蔽人</hi>
<hi>主之視聽以肆其奸惡耳英宗能覺其奸亦可謂明哲之主然惡惡而不去宜其及於難也</hi>翰林學<lb/>
士和塔拉都爾黙色譯進大學衍義<hi>上曰脩身治國無踰此書賜鈔五萬</hi>
<hi>貫</hi>秋八月下四川平章趙世延獄<hi>特們徳爾以世延嘗劾其奸仁宗崩即遣</hi>
<hi>使逮捕誣以不敬下獄請殺之并究治省臺諸臣上不允他日上幸凉亭從容謂近侍曰頃特們徳爾必欲寘</hi>
<hi>趙世延於死地朕素聞世延忠良故毎奏不納左右咸稱萬嵗世延由此得免</hi>賜女巫巴約特<lb/>
鈔萬五千緡○益津縣雨黒霜○九月建夀安寺<hi>給鈔一千</hi>
<pb n="KR2b0036_WYG_008-19a"/>
<hi>萬定命丞相拜住督工</hi>冬十月杖將作院使伊蘇<hi>坐董製珠衣緩也</hi>戊午<lb/>
車駕還宫○乙亥幸大䕶國仁王寺○大賚諸王百官<lb/>
<hi>以登極故也計金五千兩銀七十八萬兩鈔一百二十一萬一千貫幣五萬七千三百六十四匹帛四萬九千</hi>
<hi>三百二十二匹木綿九萬二千六百七十二匹布二萬三千三百九十八匹衣八百五十九襲鞍勒弓矢各有</hi>
<hi>差</hi>十一月詔各郡建帝師殿<hi>以奉帕克斯巴其製視孔子廟有加</hi>髙昉<lb/>
罷○十二月乙巳朔詔改元<hi>詔改明年為至治元年</hi>庚戌鑄銅佛<lb/>
像○以庫春貝知樞宻院○茂巴爾罷以濟爾哈朗為<lb/>
中書右丞薛處敬為參政○江浙平章巴延徹爾江<lb/>
<pb n="KR2b0036_WYG_008-19b"/>
西平章白薩敦有罪免<hi>並坐貪墨免官</hi>
　<lb/>
　<lb/>
　<lb/>
　<lb/>
　<lb/>
　<lb/>
　元史續編卷八<lb/>
</p>
<p>
</p>
  </div>
</body>
</text>
</TEI>
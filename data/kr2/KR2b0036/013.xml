<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史續編卷十三</head> <lb/>
    <p>
<pb n="KR2b0036_WYG_013-1a"/>
欽定四庫全書<lb/>
　元史續編卷十三<lb/>
　　　　　　　　　　　　明　胡粹中　撰<lb/>
<hi>辛巳</hi>至正元年春正月己酉朔詔改元<hi>詔以至元七年為至正元年</hi>以<lb/>
陳旅為國子監丞<hi>旅蒲田人篤志於學無書不讀馬祖常使鄗南一見奇之曰子館閣器也</hi>
<hi>相與勉遊京師虞集見其所為文嘆曰此所謂我老將休付子斯文者矣因交口延譽於諸公間趙世延力薦</hi>
<hi>之以為國子助教出提舉江浙儒學至是入應奉翰林遷國子監丞</hi>二月汴梁地震○三<lb/>
月車駕幸上都○夏四月道州賊蔣丙等作亂<hi>攻破江華等諸</hi>
<pb n="KR2b0036_WYG_013-1b"/>
<hi>縣</hi>以特穆爾達實為中書平章阿嚕為右丞許有壬為<lb/>
左丞<hi>初有壬論帝當親祠母后虛位徽政院當罷命相改元當合為一詔冗職當沙汰錢糧當裁節如此</hi>
<hi>類者不一而足時論韙之遷為左丞</hi>復封瑪扎爾台為忠王○辛丑冀寧<lb/>
路地震裂○六月復舊奎章閣為宣文閣<hi>時大臣議悉罷先朝所置</hi>
<hi>閣監官属翰林承㫖庫庫言于上曰民有千金之産尚設家塾以延館客堂堂天朝富有四海一學房乃不能</hi>
<hi>容邪上然之即日改奎章閣為宣文閣藝文監為崇文監設官如初就令庫庫董治因請置檢討等官十六員</hi>
<hi>以備進講達官有不喜儒者謂曰儒有何好君酷愛之庫庫曰昔世祖以儒足以致治命裕宗學于贊善王恂</hi>
<hi>今祕書所藏倣書當時裕宗於學生之下親署御名習書謹呈其敬重若此世祖甞暮召我先人坐寢榻下陳</hi>
<pb n="KR2b0036_WYG_013-2a"/>
<hi>説四書及古史治亂至丙夜不寐喜曰朕令卿従許仲平學正欲以嘉言入告朕耳其向學又如此今汝不好</hi>
<hi>儒寧不念聖祖神宗篤好之意乎且儒者之道君仁臣忠父慈子孝從之則人倫咸得國家咸治違之則失則</hi>
<hi>亂爾欲亂而家吾不汝禁慎勿以斯言亂我家國也逹官有慙色庫庫喀喇氏博果密之子也○評曰昔湯之</hi>
<hi>於伊尹學焉而後臣之髙宗亦曰台小子舊學于甘盤古之人君其隆師重道如是元世祖統一區夏天性忠</hi>
<hi>實合節前聖一王恂為贊善而令裕宗於學生之下親署御名習書謹呈其尊敬師𫝊奚讓於前王哉嗚呼賢</hi>
<hi>矣</hi>濟南水○秋八月車駕還宫○九月許有壬進講明<lb/>
仁殿<hi>上悅賜酒宣文閣仍賜貂裘金織紋幣</hi>冬十一月道州民何仁甫等<lb/>
反<hi>連猺賊冦邉詔湖廣平章鞏卜班討之</hi>以伯勒齊爾布哈為江浙左丞相<lb/>
<pb n="KR2b0036_WYG_013-2b"/>
○是嵗通泰崇明等州海溢<lb/>
<hi>壬午</hi>二年春正月開京師金口河<hi>托克托用參議博囉特穆爾都水監𫝊佐言於都</hi>
<hi>城外開河置閘放金口水為河深五十尺廣一百五十托尺役夫十萬欲引通州船入城廷臣多言不可而托克</hi>
<hi>排羣議不納左丞許有壬條陳其利害畧曰大徳二年渾河溢都水監將金口下閉閘板五年渾河水勢浩大</hi>
<hi>郭太史將金口上河身盡行堵塞至順初有言引金口水過京城至通州者工部及提舉司大都路合屬官民</hi>
<hi>相視議擬水由二城中間窒碍又盧溝河自橋至合流處従來未甞有漁船此不可行船之明騐也且通州去</hi>
<hi>城四十里盧溝止二十里若可行船當時何不於盧溝立馬頭百事近便却于四十里外為之又西山水勢髙</hi>
<hi>峻金時在城北流入郊野縱有衝決為害亦輕今則在都城西南若霖潦漲溢加以此水性急宗社所在豈容</hi>
<pb n="KR2b0036_WYG_013-3a"/>
<hi>僥倖設使成功一時亦不能保其永無沖決之患且金時此河未必通行今其河道遺跡安知非作而復輟之</hi>
<hi>地又郭太史作通恵河時何不用此水而逺取白浮之水盖白浮水清而此水渾濁不可用用之易淤若不作</hi>
<hi>閘地形髙下不同必致走泄澁滯作閘以節之則渾流必致淤塞用人挑洗無有已時此議方興萬口一詞以</hi>
<hi>為不可若以為成大事者不謀於衆人則是商鞅王安石之法恐當今不宜有此議上丞相終不聴河成果水</hi>
<hi>急泥壅不可行費用不貲而卒以無功臺臣劾建言者博囉特穆爾傅佐俱坐誅○評曰古先哲王有所興作</hi>
<hi>必謀及乃心謀及卿士謀及庶人又謀及卜筮詢謀僉議同夫然後行未有排羣議而妄興作者也托克托當國</hi>
<hi>開金口河役夫十萬工不為小矣乃偏聴獨斷力排羣議而為之雖許有壬條陳利害辭達理明終不為之止</hi>
<hi>其堅忍執愎一至此哉夫偏聴成奸獨斷生辭他日汝中栢龔伯璲之徒交搆讒諂卒至禍敗其所従來乆矣</hi>
<pb n="KR2b0036_WYG_013-3b"/>
三月廷試進士賜拜珠陳祖仁等七十八人及第出身<lb/>
有差<hi>下第者悉授教官又増鄉試備榜亦授以學錄教諭</hi>大同饑<hi>人相食</hi>以額木竒塔<lb/>
特為中書平章○夏四月冀寧地震○車駕幸上都○<lb/>
五月甲申太白經天○東平雨雹<hi>大如馬首</hi>六月濟南山崩<lb/>
汾河溢○以賀惟一為中書右丞<hi>惟一仁傑孫勝子也初勝以非罪死惟一</hi>
<hi>尚㓜而資性開朗正大師事趙孟頫吕弼襲父職為宿衞長文宗召為上都留守上初即位遷御史中丞時中</hi>
<hi>書參議佛家閭憸人也惟一劾其罪時宰庇之寝不行惟一乃辭病去及是起為參政進右丞㑹御史祈君璧</hi>
<hi>復劾佛家閭黜之乃就職○評曰賀惟一可謂明人臣之義矣人臣之義有官守者不得其職則去有言責者</hi>
<pb n="KR2b0036_WYG_013-4a"/>
<hi>不得其言則去中丞言官也不得其言則有去而已右丞與參議同省一薫一蕕十年猶臭必憸邪斤而後就</hi>
<hi>職其進退有道矣噫若惟一者豈非賢哉</hi>秋七月恵州羅浮山崩<hi>凡二十七處</hi>慶<lb/>
逺民莫八等反討平之<hi>攻陷南丹左右兩江等之處命托克托濟延討平</hi>拂郎國<lb/>
獻異馬<hi>長一丈一尺三寸髙六尺四寸純黒後二蹄白</hi>八月庚子朔日食○以<lb/>
成遵為監察御史<hi>遵初扈従上亰言臺察四事一曰差遣臺臣越職問事二曰左遷御史杜</hi>
<hi>塞言路三曰御史不盡言職惟循資求進四曰體覆亷訪聲迹不實賢不肖混淆上皆納之諭臺臣曰遵所言</hi>
<hi>皆世祖風紀舊規也時有議贓吏遭喪不許歸𦵏須竟其獄者遵曰惡人固可怒然與人倫孰重國家方以孝</hi>
<hi>理天下寧失罪人不可使天下有無親之吏大夫是之議遂寢是嵗遵言事及舉劾凡七十餘章皆指訐時弊</hi>
<pb n="KR2b0036_WYG_013-4b"/>
<hi>執政惡之尋改除都事</hi>九月衮布巴勒討何仁甫平之<hi>復平溪峒堡寨二百餘處</hi>
辛未車駕還宫○冬十一月辛夘嵗星熒惑太白聚尾<lb/>
○十二月命右丞賀惟一等兼知經筵<hi>惟一與中丞張起岩樞宻副使</hi>
<hi>姚庸並以本官兼知</hi>乙酉亰師地震○誅阿嚕圖們<hi>坐謀害宰相圖為叛逆</hi>
<hi>癸未</hi>三年春正月許有壬罷○二月新鄭宻縣地震○鞏<lb/>
昌山崩<hi>成紀寧逺伏𦍑等縣山崩水涌出溺死人無算</hi>三月詔修遼金宋三史<lb/>
<hi>以右丞相托克托都縂裁平章特穆爾達實右丞賀惟一中丞張起岩翰林學士歐陽𤣥侍御史吕思誠翰林侍</hi>
<hi>講學士掲傒斯為總裁官丞相問修史以何為本傒斯曰用人為本有文學而不知史事者不可與有文學知</hi>
<pb n="KR2b0036_WYG_013-5a"/>
<hi>史事而心術不正者不可與用人之道又當以心術為本傒斯又言作史之法須求作史之意政事得失人才</hi>
<hi>賢否一律以是非之公至於物論不齊必反復辯論求歸於至當而後可</hi>詔振舉風憲<hi>詔内外官</hi>
<hi>有不法者従内臺行臺監察御史糾劾嵗以八月終出巡至次年四月終乃還</hi>夏四月丙申朔<lb/>
日食○兩都桑果葉皆黄<hi>生龍缺</hi>車駕幸上都○五月河<lb/>
決白茅口<hi>又決金隄並河羣邑民居漂溺壯者流離上甚患之遣使體量命大臣訪求治河方畧</hi>
六月勅經筵官月三進講○回回拉里反掠解吉隰等<lb/>
州○秋七月汴梁大水<hi>中牟扶溝尉氏洧州鄭州滎陽汜水河隂凡一州七縣</hi>八<lb/>
月晉寧進嘉禾<hi>一莖八穗</hi>山東盜起<hi>掠兖州</hi>車駕還宫○九月<lb/>
<pb n="KR2b0036_WYG_013-5b"/>
蔣丙攻陷連桂州<hi>衮布巴勒禽猺賊酋唐太二蔣仁五送京師誅之蔣丙復攻破連桂州自稱</hi>
<hi>順天王</hi>冬十月躬祀太廟<hi>上行禮至寧宗室問曰朕寧宗兄也理當拜否愽士劉聞對曰</hi>
<hi>寧宗雖弟其為帝時陛下為之臣春秋時僖公閔公兄也閔公先為君宗廟之祭未聞僖公不拜陛下當拜乃</hi>
<hi>下拜○評曰劉聞之對據禮合經可謂善矣順帝聞善即服不以為難不亦美乎</hi>己酉郊<hi>上親祀圜</hi>
<hi>丘以太祖配右丞相托克托為亞獻太尉知院阿嚕圖們為終獻御史大夫巴咱爾與司徒汪嘉努充大禮使平章</hi>
<hi>伊實特穆爾特穆爾達實充侍中御史大夫伊實特穆爾右丞賀惟一充門下侍郎宣徽使達實特穆爾太常</hi>
<hi>院周知李好文充禮儀使</hi>以韓元善為中書參政○大赦<hi>以郊祀禮成大赦天</hi>
<hi>下文官並減一資武官陞散官一等蠲民租五分賜髙年帛有差</hi>十二月以伯勒齊爾布<lb/>
<pb n="KR2b0036_WYG_013-6a"/>
哈為中書左丞相特穆爾布哈罷○詔寫金字蔵經○<lb/>
徴處士托音巴延張瑾杜本本辭不至<hi>巴延等皆授以官獨本辭不至</hi>
<hi>本清江人初上救荒䇿于江浙丞相呼喇布丞相竒之入為御史大夫言于武宗召至亰師辭歸隠武夷山中</hi>
<hi>文宗朝徴之不起至是右丞相托克托薦之于上詔以為翰林待制賜金幣上尊使者致君相之意促之行至杭</hi>
<hi>州稱疾固辭且致書丞相曰以萬事合為一理以萬民合為一心以千載合為一日以四海合為一家則可以</hi>
<hi>言制禮作樂而躋五帝三王之盛矣遂不至○評曰陰陽之氣合則生萬物聖賢之道合則成萬事故易泰卦</hi>
<hi>之象曰天地交而萬物通也上下交而志同也元興至是已七十載海宇晏安民物蕃膴君臣契和若可以為</hi>
<hi>泰矣而杜本常見其不合獨憂其非泰何哉盖邪正混淆則萬事不可合為一理上驕下慢則萬民不可合為</hi>
<pb n="KR2b0036_WYG_013-6b"/>
<hi>一心昔是今非則千載不可合為一日内外重輕則四海不可合為一家人徒見上下諾諾聲應氣和以為合</hi>
<hi>不知其適所以乖也廟堂巍巍垂拱無事以為泰孰知其將否也况當是時順帝以方壯之年撫盈成之運不</hi>
<hi>親政治惟務逸樂而脫脫剛愎自用伯勒齊爾布哈奸佞忮害一相既不合矣各樹私黨以相仇敵豈足與為治</hi>
<hi>乎易白君子見幾而作不俟終日杜本有焉</hi>
<hi>甲申</hi>四年春正月詔定守令黜陟之法<hi>六事備者升一等四事備者減一資</hi>
<hi>三事備者平遷六事不備者降一等</hi>庚寅河決曹州<hi>雇夫萬五千八百修築是月又決汴梁</hi>
以賀惟一為中書平章趙徳夀吹斯戩並為參政○以<lb/>
納琳為中書平章姚庸為左丞○車駕幸上都○夏四<lb/>
<pb n="KR2b0036_WYG_013-7a"/>
月托克托罷<hi>托克托辭職遂罷相封鄭王食邑安豐賜金印海青文豹等又賜金十錠銀五十錠鈔萬錠</hi>
<hi>幣帛一百疋悉辭不受</hi>霖雨河溢<hi>決白茅金隄曹濮濟衮皆被災</hi>五月以阿嚕圖<lb/>
為中書右丞相<hi>托克托辭相位上問誰可代者以阿嚕圖對遂用之右司郎中陳思謙建言儲事</hi>
<hi>阿嚕圖曰左右司所以賛助宰相即郎中有所建明當衆議而行之何必别為文字自有所陳耶思謙慙服他</hi>
<hi>日議除一人為刑部尚書或難之曰此人柔軟非刑部所可用阿嚕圖曰廟堂即今選儈子邪若選儈子須用</hi>
<hi>强壮人尚書詳讞刑獄若不枉人不壊法即是好刑官何必求强壮者衆皆莫能對其為治知大體如此○評</hi>
<hi>曰尚書詳讞刑獄不枉人壊法盖其職分之所當為不論人之剛柔皆當以此為務但柔弱之人或畏權勢則</hi>
<hi>有時而失所守剛强之士無所撓屈庶不至於阿従耳謂柔軟不可任刑部亦非過也然阿嚕圖之言則可謂</hi>
<pb n="KR2b0036_WYG_013-7b"/>
<hi>知大體矣</hi>六月伊洛溢○秋七月温州地震海溢○蒙陰地<lb/>
震○灤河溢○益都民郭和尼齊作亂<hi>益都鹽徒郭和尼齊作亂遂上</hi>
<hi>太行由陵川入壺關至廣平殺兵馬指揮復還益都</hi>八月車駕還宫○九月丁亥<lb/>
朔日食○冬十月復令民納粟補官<hi>備賑濟也有匿奸罪而輸粟得七品</hi>
<hi>雜流者為怨家所告有司議輸粟例無有過不與之文中書右司郎中成遵以為賣官鬻爵已非令典况又賣</hi>
<hi>官與奸淫之人其何以為治必奪其勅還其粟著為令乃可從之</hi>
<hi>乙酉</hi>五年春正月薊州地震○三月廷試進士賜布延布<lb/>
哈張士堅等七十八人及第出身有差○夏四月車駕<lb/>
<pb n="KR2b0036_WYG_013-8a"/>
幸上都○丹陽雨紅霧<hi>草木葉人衣裳皆濡成紅色</hi>五月辛夘中書<lb/>
平章庫庫卒<hi>庫庫風神凝逺制行峻潔博通羣書以翰林學士知經筵日勸上就學上欲寵以師</hi>
<hi>禮固辭不可上甞欲觀畫庫庫即取郭忠恕比干圖以進一日上覽宋徽宗畫稱善庫庫進曰徽宗多能惟一</hi>
<hi>事不能上問曰何謂所不能者一事對曰獨不能為君耳身辱國破皆由不能為君所致凡為人主貴能為君</hi>
<hi>他非所尚也其隨事規諫禆益皆此類已而平章江浙復以承㫖召還㑹中書平章缺近臣擬進上曰平章已</hi>
<hi>有其人今行半途至矣至京師七日感疾卒賜謚文忠庫庫善書當世以之亞於趙孟頫云○評曰六藝居三</hi>
<hi>物之一而書居六藝之一盖學者之末節也况畫又書之餘事且為學者所不必能豈人君所當務乎宋徽宗</hi>
<hi>承八業之基有四海之富不務修六徳慎六行游六藝而拳拳留神於禽鳥竹石以極夫模寫之工與畫史争</hi>
<pb n="KR2b0036_WYG_013-8b"/>
<hi>髙下於錙銖卒使宗社失守殞身北廷為萬世笑其畫之存於世者正後王之龜鑑也以其所能校其所不能</hi>
<hi>得失瞭然矣其後順帝造龍船製刻漏皆自製其様精巧出人意表前代所未甞有庫庫於此豈亦微見其端</hi>
<hi>故因事而切諷之歟惜哉帝之不悟也</hi>秋七月以伊蘇特穆爾特穆爾達<lb/>
實並為御史大夫衮布巴勒為中書平章○河決濟陰<hi>漂官</hi>
<hi>民廬舎殆盡</hi>八月車駕還宫○九月以吹斯戩為中書右丞<lb/>
多爾濟巴勒為參政<hi>多爾濟巴勒東平王拜珠從子元統初為御史首請親祠宗廟及不宜數赦</hi>
<hi>又陳時政九事一杜僥倖二省財用三停佛事四省冗官五均公田六鑄錢幣七罷山東田賦官八蠲河南自</hi>
<hi>實糧九禁取海外姬妾及正旦糾正班次斥教坊司不御史不得入多爾濟巴勒傳㫖多爾濟巴勒執不從薩勒迪曰</hi>
<pb n="KR2b0036_WYG_013-9a"/>
<hi>奉詔邪對曰事不可行大夫宜覆奏西僧作佛事内殿可一醉酒失火多爾濟巴勒劾之薩勒迪傳詔免罪又執不</hi>
<hi>日凡八傳㫖乃已巴延騰吉斯嘉努怙勢為民害多爾濟巴勒因巡歴捕致于法民大恱及還騰吉斯怒曰御史</hi>
<hi>辱我家人我何面目見人耶多爾濟巴勒曰我知奉法他不知也遷大宗正宗王有殺其大母者力請正其罪時</hi>
<hi>相難之遂出為江西左丞至是召為參政○評曰萬物本乎天人本乎祖故父子至親而祖父母則愈尊矣百</hi>
<hi>骸九竅受形氣於父母而大母則又父之自出者也周禮有都宗人家宗人統治宗姓後世為大宗正焉有宗</hi>
<hi>王殺其大母而無罪者乎當是時大宗正能守法致辟滅而阿嚕圖伯勒齊爾布哈並居相位黨庇大逆絶人倫</hi>
<hi>天理甚矣欲不危亡得乎</hi>冬十月賜賀惟一國姓更名太平以為御<lb/>
史大夫<hi>故事臺端非國姓不得授惟一固辭詔特賜姓蒙古而更其名為太平</hi>遣奉使宣<lb/>
<pb n="KR2b0036_WYG_013-9b"/>
撫巡行天下<hi>詔曰朕自踐祚以來今十餘年托身億兆之上端居九重耳目所及豈能周知故雖</hi>
<hi>夙夜憂勤冀安黎庶而和氣未臻災𤯝時作聲教未洽風俗未淳吏弊未袪民瘼滋甚豈承宣之寄糾劾之司</hi>
<hi>奉行有未至歟爰稽先朝成憲遣官分道奉使宣撫布朕徳意詢民疾苦疏滌寃滯蠲除煩苛體察官民賢否</hi>
<hi>明加黜陟民間一切興利除害之事悉聴舉行命江西南左丞呼勒圖迪音吏部尚書何執禮巡兩浙江東前雲</hi>
<hi>右丞薩克繖將作院使王士𢎞巡江西福建大都路達嚕噶齊巴克實江浙參政秦従徳巡江南湖廣吏部尚書達</hi>
<hi>繖宣政僉院魏景道巡河南江北資政院使曼濟兵部尚書李獻巡燕南山東兵部尚書布哈樞宻院判靳義</hi>
<hi>巡河東陜西宣政院同知伯嘉努宣徽僉院王伊蘇岱爾巡山北遼東湖北宣慰使阿齊拉兩淮運使杜徳逺</hi>
<hi>巡雲南上都留守阿雅噶齊陜西左丞王紳巡甘肅大都留守達爾瑪實哩河南參政王守誠巡四川前西臺中</hi>
<pb n="KR2b0036_WYG_013-10a"/>
<hi>丞鼎鼎集賢侍講學士蘇天爵巡亰畿平江路達嚕噶齊尊達實哩及都水監賈惟貞巡廣海</hi>遼金宋<lb/>
三史成<hi>右丞相阿嚕圖進三史上曰史既成書前人善者足法惡者取戒豈止為君者人臣亦當知之</hi>
<hi>卿等其體朕心以前代善惡交相戒勉</hi>韓元善罷以吕思誠為中書參政<lb/>
○十二月至正條格成<hi>先是至元四年二月命修至正條格以平章昻吉爾監修至是</hi>
<hi>始成書</hi>奉元人陳望叔謀作亂伏誅<hi>望叔偽稱雅克特誅古斯太子事覺伏</hi>以<lb/>
都稜特穆爾知樞宻院馮思温為御史中丞<lb/>
<hi>丙戌</hi>六年春正月以伊埒哲伯為御史大夫<hi>伊埒哲伯初為南臺大夫</hi>
<hi>時巴延居相位擅權疾其論事不阿因殺其子達爾瑪而謫之海南巴延敗乃得召還至是復拜中臺盡選中</hi>
<pb n="KR2b0036_WYG_013-10b"/>
<hi>外亷能之士置諸風憲時號得人</hi>二月辛未興國雨雹<hi>大如馬首</hi>山東地震<lb/>
<hi>凡七日乃止</hi>三月亰畿山東盜起<hi>盜扼李開務之閘河刼商旅船兩淮運使宋文瓉言</hi>
<hi>世皇開會通河千餘里嵗運米至京者五百萬石今騎賊不過四十人刼船三百艘而莫能捕恐運道阻塞乞</hi>
<hi>選壮勇千騎捕之不聽詔中鎮遏書參政索諾木巴勒至東平</hi>夏四月遼陽沃濟部人及碩<lb/>
達勒達叛<hi>為捕海東青煩擾也萬户邁珠討之遇害</hi>車駕幸上都○以吕思<lb/>
誠為中書左丞魏中立為參政○五月陜西饑○象州<lb/>
盜起○盜竊太廟神主○立河南山東行都水監<hi>以河決故</hi>
汀州民羅天麟反討殺之<hi>天麟及陳積萬叛陷長汀命右江浙右丞呼圖克布哈江西</hi>
<pb n="KR2b0036_WYG_013-11a"/>
<hi>丞圗嚕合兵進討其徒羅德用殺天麟積萬來降餘黨悉平</hi>秋七月以巴咱爾為遼<lb/>
陽左丞相<hi>沃濟野人等未靖命太保巴咱爾往鎮撫之</hi>以額圗琿為雲南平<lb/>
章<hi>雲南賊死可伐盜據一方侵奪路甸命額圗琿出鎮且使討之仍降詔招諭</hi>以多爾濟巴勒<lb/>
為中書右丞達爾瑪索諾木巴勒參政<hi>有以善音樂得幸者帝命為崇文監</hi>
<hi>丞參政多爾濟巴勒他擬一人以進帝怒曰選法書由中書耶多爾濟巴勒頓首曰用幸臣居清選恐後世議陛下</hi>
<hi>今選他人臣實有罪他省臣無與焉帝恱陞右丞</hi>黜御史實巴爾等<hi>奉使宣撫鼎鼎等奏</hi>
<hi>實巴爾等罪杖而黜之時諸道奉使皆與臺憲互相揜道蔽惟鼎鼎蘇天爵與湖廣道巴克實糾舉無所避亰畿</hi>
<hi>凡興除者七百八十三事糾劾九百四十九人都人稱天爵為包拯天爵竟以忤時相罷○評曰御史糾正百</hi>
<pb n="KR2b0036_WYG_013-11b"/>
<hi>司肅清庶政者也而為奉使宣撫所奏黜臺綱陵夷可知矣夫臺憲不足任於是乎有奉使宣撫猶漢世綉衣</hi>
<hi>直指之類耳今諸道奉使又與臺憲互相掩蔽則天下庶官舉不足任矣其何以為國哉舉亰畿道興除者七</hi>
<hi>百八十三事糾劾者九百四十九人而諸道無聞焉吏弊之多民瘼之滋又不言而可知也</hi>八月車<lb/>
駕還宫○九月邵武地震<hi>有聲如鼔</hi>靖州猺賊呉天保冦陷<lb/>
黔陽沅州○冬閏十月詔赦天下<hi>免差稅三分水旱地方全免</hi>以濟<lb/>
蘭巴爾為太尉○山東河南盜起○河決<hi>尚書李絅請躬祀郊廟近正逺</hi>
<hi>邪以崇陽抑隂不聽</hi>以特黙格為中書平章○阿嚕圖罷<hi>先是伯勒齊爾</hi>
<hi>布哈嘗與阿嚕圖謀擠托克托阿嚕圖曰我輩亦當有退風休之日人將謂我何伯勒齊爾布哈屢以為言終不從乃</hi>
<pb n="KR2b0036_WYG_013-12a"/>
<hi>御史劾奏阿嚕圖不宜居相位阿嚕圖聞之即辭避出城所親為之不平請曰丞相所行皆善而御史言者無</hi>
<hi>理何不見上自陳上必辨焉阿嚕圖曰我博爾濟世裔豈以丞相為難得邪但上命我不敢辭今御史劾我我</hi>
<hi>即宜去盖御史臺乃世祖所建我若與御史抗即與世祖抗矣汝等勿復言阿嚕圖博爾濟四世孫也○評曰</hi>
<hi>阿嚕圖之不校即去善矣若其言則未盡當也盖宰相任天下之重茍能致君堯舜安輯華夏徳被生民功施</hi>
<hi>社稷尊榮其身於當世而垂譽於無窮豈非曠百世所難得者彼四集賽世裔烏足貴哉况為士者當養亷逺</hi>
<hi>恥大臣被劾去位思過亦禮之常抗章自辨如亷恥何若曰與御史抗即與世祖抗則非也</hi>
<hi>丁亥</hi>七年春正月甲辰朔日食<hi>是日大風寒朝官仆者數人已而日食</hi>以伯勒<lb/>
齊爾布哈為中書右丞相尋罷○以章巴延為湖廣左<lb/>
<pb n="KR2b0036_WYG_013-12b"/>
丞<hi>以討猺獠有功</hi>以索諾木巴勒為右丞多通蓋苗並參政昻<lb/>
吉爾知樞宻院苗尋罷<hi>時大臣以兩亰馳道狹隘奏毁民田廬廣之已遣使督治苗言</hi>
<hi>馳道創自至元初何今日獨以為狹力辯其不可乃止又欲出宿衞士為郡長官俾以養亷苗曰郡長所以牧</hi>
<hi>民豈養亷之地哉果不能自存賜之錢可也若任郡守必擇賢而後可議遂寢又欲與角觝者萬貫苗曰諸處</hi>
<hi>告饑不蒙賑䘏力戱何功獲此重賞乎於是丞相謂僚佐曰所以引盖君至此欲其相助也乃每事沮抗如此</hi>
<hi>後有公務毋白參政苗聞之乃自引去除甘肅左丞</hi>以宦者拜特穆爾為司徒○<lb/>
二月己夘山東地震<hi>壊城郭三月東平又震河水動揺</hi>三月集賢大學<lb/>
士呉直方免<hi>御史王士㸃劾其濫進官階坐奪宣命</hi>修上都大乾元寺○<lb/>
<pb n="KR2b0036_WYG_013-13a"/>
夏四月復以伯勒齊爾布哈為中書右丞相特穆爾達實<lb/>
為左丞相鼎鼎為右丞<hi>評曰甚矣小人之易進而難退也盖君子秉徳陽剛若火之然</hi>
<hi>人不得而狎故去之易小人賦質陰柔如泉之達人不望見其可畏故斥之難伯勒齊爾布哈奸邪忮害不厭人</hi>
<hi>而為御史大夫者五年居相位者又五年斥而復用豈非所謂尸位固寵者歟</hi>通州盜起<hi>臨清廣平</hi>
<hi>灤州諸處盜起御史言通州宻邇京師而盜賊蜂起宜増兵討之以杜其源不聽</hi>河東大旱<hi>地坼</hi>
<hi>泉湧山崩城陷壓傷居民嵗復大旱</hi>五月呉天保陷武岡遣湖廣左丞善巴<lb/>
勒討之○伯勒齊爾布哈罷<hi>以災異迭見罷為太保就第</hi>六月安置太<lb/>
師瑪扎爾台于西寧州<hi>伯勒齊爾布哈以宿憾譖瑪扎爾台詔徙西寜州其子托克托力請</hi>
<pb n="KR2b0036_WYG_013-13b"/>
<hi>與俱行在道則閱騎乗廬帳食則視其品物之精粗瑪扎爾台安之</hi>以太平為中書平章<lb/>
福夀為參政魏中立罷○秋七月詔處士旺扎勒圗濟爾<lb/>
噶朗董立李孝光張樞樞辭不至<hi>以旺扎勒圖濟爾噶朗為翰林待制樞立為</hi>
<hi>修撰孝光為著作郎初樞以丞相納琳薦召修三史史成托歡辟樞為本府長史辭弗就至是再召復辭不至</hi>
<hi>明年卒于家</hi>以納琳為御史大夫托歡為中書右丞孔思立<lb/>
為參政<hi>納琳誣孔思立受賕事或欲連中吕思誠納琳曰吕左丞素有亷聲難以及之遂止</hi>八月<lb/>
復徙瑪扎爾台于甘肅<hi>瑪扎爾台與其子托克托謫居在外時相欲傾之嗾人告變且扳</hi>
<hi>臺臣同上奏御史大夫亦憐真班曰凡為相者孰無閒終退之日况托克托父子在官無大咎過奈何迫之于險</hi>
<pb n="KR2b0036_WYG_013-14a"/>
<hi>不従</hi>九月車駕還宫○中書左丞相特穆爾達實卒<hi>特穆爾達</hi>
<hi>實天性忠亮學術正大上甞問為治何先對曰法祖宗又問王文統竒才恨不得如斯人者用之對曰世祖有</hi>
<hi>堯舜之資文統不告以王道而乃尚霸術要近利世祖之罪人也使今有文統正當逺之又何足取乎初巴延</hi>
<hi>議罷科舉特穆爾達實在參議府訖不署奏及入中書乃議復行之徴用䖏士待以不次之擢或疑其太優特</hi>
<hi>穆爾達實曰隠士無求於朝廷朝廷有求於隠士區區名爵何足吝惜識者誦之○評曰尊徳樂義故隠士無</hi>
<hi>求於朝廷濟世安民故朝廷有求於隠士特穆爾達實之言當矣若謂不吝名爵為足以求隠士則非也夫伊</hi>
<hi>尹耕莘湯三聘之而後起孔明居隆中昭烈三顧之而後許以周旋斯二人者豈名爵所可致哉道足以拯天</hi>
<hi>下時足以行其志感知遇之深於是乎為之用不然千駟萬鍾何加焉亦終老於耕釣而已矣故欲以名爵致</hi>
<pb n="KR2b0036_WYG_013-14b"/>
<hi>隠士者不能以得隠士而為名爵所致者亦非所謂隠士也</hi>以多爾濟為中書左丞<lb/>
相○吳天保冦陷寳慶殺其湖廣右丞善巴勒<hi>天保陷溆浦諸縣焚</hi>
<hi>掠無遺又陷寳慶殺湖廣右丞實巴爾于軍中復冦沅饒州兵擊走之又冦靖州命平章格爾領兵威順王庫春</hi>
<hi>布哈鎮南王博囉布哈合江西湖廣兵同進討之</hi>冬十月西畨盜起<hi>凡二百餘所陷哈喇</hi>
<hi>和卓</hi>沿江盜起<hi>兩淮鹽運使宋文瓚言江陰通泰為江海之門户而鎮江真州次之國初設萬户以</hi>
<hi>鎮其地今戍將非人致賊艦往來無常集慶花山賊才三十六人官軍萬数不能進討反為所敗後竟假手鹽</hi>
<hi>徒雖能成功豈不貽笑逺近宜亟選智勇以圖後功不然則東南五省財賦恐非國家之有不聴</hi>賜大<lb/>
承天䕶聖寺田業<hi>賜山東地土十六萬二千餘頃為永業户部奏各䖏水旱田禾不收湖廣</hi>
<pb n="KR2b0036_WYG_013-15a"/>
<hi>雲南盜賊蜂起兵費不給而各位集賽冗食甚多乞賜分揀帝牽於衆請令三年後減之○評曰古者方里而</hi>
<hi>井井九百畝十六萬二千餘頃為地方百七十里視古侯伯兩國矣不以給民而以資僧寺是猶刳牛馬以豢</hi>
<hi>虎豹他日欲耕欲戰得乎</hi>以呼圖克布哈為中書右丞○十一月以多<lb/>
爾濟為中書右丞相太平為左丞相韓加訥為西臺大<lb/>
夫<hi>時留守司將致賀禮於二相多爾濟家人先在鴻禧觀察知其致左相者特豐白其事請却之多爾濟曰</hi>
<hi>彼縦不送我又何怪焉命受之多爾濟穆呼哩六世孫托克托子也</hi>前太師瑪扎爾台卒<lb/>
于甘肅<hi>瑪扎爾台卒召其子托克托還京師</hi>以歸暘為中書右司都事<hi>順江</hi>
<hi>酋長樂孫求内附請立宣撫司及置郡縣𤾉以既設郡縣有事不救則辜來附之意救之則疲中國而事外夷</hi>
<pb n="KR2b0036_WYG_013-15b"/>
<hi>所謂獲虚名而受實禍也與左丞吕思誠抗辨甚力左丞相太平笑曰歸都事善戅如此然其䇿果安出𤾉曰</hi>
<hi>可授其酋長宣撫勿責其貢稅使者賜金帛遣歸足矣卒従𤾉言京師苦寒有丐訴丞相馬前者索皮服予之</hi>
<hi>因核在官皮服欲悉給貧民𤾉曰宰相當以廣恵天下子為心皮服能幾何丞相悟而止湖廣左丞善巴勒卒其</hi>
<hi>實廸掾中書請奔喪丞相以實廸有兄弟不許𤾉曰孝者人之同情以有兄弟而沮其謀非所謂以孝治天下</hi>
<hi>也遂許之廣猺入冦詔遣將統思州楊元帥兵往討𤾉言易軍而將不諳教令恐不能勝不如命𤾉就統彼悦</hi>
<hi>於恩命必能自效此謂之以夷攻夷也上不従竟無成功○評曰百畝之田無奪其時則數口之家可以無飢</hi>
<hi>矣五畝之宅樹牆下以桑則五十者可以衣帛矣故善養民者在制其常産使得以用天之時因地之利而已</hi>
<hi>歸𤾉謂宰相當以廣恵天下為心是矣謂皮服能幾何莫若擇飢寒者賑之則非也夫民失常産而徴斂無藝</hi>
<pb n="KR2b0036_WYG_013-16a"/>
<hi>君不節用而費出無經民之飢寒者常多而上之所畜積者不足安得人人而賑之哉又况賑之於一時而無</hi>
<hi>以贍其終身亦終於飢寒而已矣</hi>選用守令<hi>以連年水旱民多失業選臺閣名臣二十六人出為</hi>
<hi>守令許民間利害實封呈省</hi>置中書議事平章四人○以韓鏞為饒<lb/>
州路緫管<hi>時慎選守令魏中立薦鏞于上上為署鏞姓名特授饒州路緫管饒俗尚鬼有覺山廟自</hi>
<hi>昔為妖以禍福人為盜賊者必禱而卜焉事之尤謹鏞至即撤其祠沈土偶人於江凡境内淫祠悉毁之人初</hi>
<hi>大駭已而皆歎服選民俊秀入學求尊宿有學行者為五經師朔望幅巾深衣以謁先聖每月考課以示勸勉</hi>
<hi>由是人人自力於學而饒人以科第進者視他郡為多</hi>以韓加訥為中書平章<lb/>
<hi>戊子</hi>八年春正月戊戌朔以額森特穆爾知樞宻院○二<lb/>
<pb n="KR2b0036_WYG_013-16b"/>
月納琳致仕以新濟為南臺大夫○以賈惟貞為永平<lb/>
緫管<hi>奉使宣撫穪職故有是命</hi>立行都水監于鄆城<hi>以賈魯為大監循行河道考察</hi>
<hi>地形往復數千里備得要害為圖上奏二䇿其一議修築北隄以制横潰則用功省其二議疏塞並舉挽河東</hi>
<hi>行使復故道其工數倍㑹魯遷中書右司郎中議未及竟明年又立山東河南等處行都水監</hi>三月廷<lb/>
試進士賜阿爾輝特穆爾王宗哲等七十八人及第出<lb/>
身有差○京畿民飢○賜徽州守臣金帛<hi>徽州路達嚕噶齊哈喇布</hi>
<hi>哈以政績著聞賜金帛以旌之</hi>幸國子學○賜衍聖公銀印○車駕幸<lb/>
上都○以托克托為太傅○遼陽烏延博爾歡等作亂討<lb/>
<pb n="KR2b0036_WYG_013-17a"/>
平之<hi>與索和爾俱稱大金子孫官軍討斬之董哈喇復作亂鎮撫竒徹擒之</hi>夏五月丁酉<lb/>
朔大霖雨京城崩○廣西山崩灕江溢○四川旱飢○<lb/>
遣使祠曲阜○以劉恒為山東宣慰使<hi>恒守九江有政績故特陞之</hi>
以阿拉克布哈為大司徒○秋八月車駕還宫○奎章閣<lb/>
侍書學士致仕虞集卒<hi>集宋相允文五世孫也父汲母楊氏宋國子祭酒文仲女文仲</hi>
<hi>守衡汲以甥館従時未有子為禱于南嶽一日文仲晨起衣冠坐而假寐夢一道士至前牙兵啟曰南嶽真人</hi>
<hi>來見既寤聞汲生男心頗異之文仲以春秋名家而族弟棟邃於性理之學楊氏在室各通其說集受業家庭</hi>
<hi>出則以契家子従吴澄㳺以故學有源委董士選為南臺中丞延集家塾入朝薦之除大都路教授歴國子助</hi>
<pb n="KR2b0036_WYG_013-17b"/>
<hi>教博士司業為祭酒嘗上學校議以為師道立則善人多今天下教官猥以資格注授强加之諸生之上而名</hi>
<hi>之曰師有司弗信之生徒弗信之於學校無益也如此而望師道之立可乎為今之計莫若使守令自求經明</hi>
<hi>行修之士身師尊之至誠懇篤以求其徳化之及庶乎其有所觀感也其次則擇操履近正確守經義師說為</hi>
<hi>衆所服者又其次則取郷貢至京師罷歸其議論文藝猶足以動人非若泛泛莫知根柢者矣及為考官言于</hi>
<hi>同列曰聖經深逺非一人之見可盡試藝之文惟其髙者取之不必先有主意若先有主意則求賢之心狹而</hi>
<hi>差自此始矣故所取毎稱得人在經筵進講及承詔述作顧問拳拳以帝王治道古今得失委曲規諷冀有感</hi>
<hi>悟然未嘗詔人既致仕歸家關書舍為二室左曰陶庵右曰邵庵故世稱集為邵庵先生卒謚文靖</hi>臨淄<lb/>
雨雹<hi>大如杯盂</hi>冬十月吴天保冦全道州<hi>有衆六萬</hi>十一月台州<lb/>
<pb n="KR2b0036_WYG_013-18a"/>
民方國珍反命江浙參政多爾濟巴勒討之○監察御史<lb/>
張禎李泌言事不聴<hi>禎劾太尉昻吉爾欺罔又言明埒棟阿伊埓布哈皆陛下深仇巴延</hi>
<hi>賊殺親王十二人法當門誅而各人子孫兄弟尚仕於異朝宜急誅竄伯勒齊爾布哈阿附權奸亦當逺貶今災</hi>
<hi>屢見盜賊蜂起海賊要君閫臣玩冦若不振舉憲章恐有唐末藩鎮之禍不報泌又言世祖誓不與髙麗共事</hi>
<hi>陛下踐世祖之位何忍忘世祖之言乃以髙麗竒氏亦位皇后今河決地震皆陰盛陽徽之象乞降為妃亦不</hi>
<hi>聽</hi>以台哈布哈呼圖克布哈並為中書平章<hi>台哈布哈鴻吉哩氏沈厚有大度</hi>
<hi>以外戚入官丞相太平薦其可用故有是命明年太平之罷相台哈布哈因黨於托克托謀害太平人以是不平</hi>
<hi>己丑</hi>九年春以韓加訥為御史大夫○三月以達實特穆<lb/>
<pb n="KR2b0036_WYG_013-18b"/>
爾為湖廣平章○夏四月以竒徹台為中書平章韓元<lb/>
善為左丞吕思誠為御史中丞○車駕幸上都○秋七<lb/>
月出監察御史沃哷海夀為陜西亷訪副使罷御史大<lb/>
夫韓嘉訥官<hi>海夀劾奏殿中侍御史哈瑪爾及其弟錫錫罪惡御史大夫韓加訥以聞不省章三上</hi>
<hi>詔奪哈瑪爾錫錫官出海夀于陜西罷嘉訥為宣政使</hi>江陵沔陽大水○以額森特<lb/>
穆爾為御史大夫額琳沁巴勒知樞宻院○多爾濟太平<lb/>
俱罷以托克托為中書右丞相<hi>初托克托罷相西行其父瑪扎爾台卒太平力請令托克</hi>
<hi>托歸葬左右以為難太平曰托克托父歿不克葬為善者怠矣為之固請托克托得還拜太傅然不知太平之有徳</hi>
<pb n="KR2b0036_WYG_013-19a"/>
<hi>於己也因汝中栢讒間欲中傷之是時參政孔思立等皆一時名人太平所拔用悉誣以罪太平既罷又誣劾</hi>
<hi>之托克托之母聞之謂曰太平好人也何害於汝而欲去之若違吾言非孝子也遂止太平故吏田復勸之自裁</hi>
<hi>太平曰吾無罪當聴於天若自殺則誠自歉焉遂還奉止不元○評曰托克托之母誠可謂賢矣而托克托聞命遂</hi>
<hi>違其親之志亦可謂孝矣</hi>八月以巴延為中書平章吹斯戩為左丞<lb/>
伊蘇烏爾圗華秦従徳並為參政○車駕還宫○冬十<lb/>
月丁酉開端本堂以李好文為太子諭徳歸𤾉為贊善<lb/>
張冲為文學<hi>皇太子以是日入肄業命托克托領端本堂事端本堂虚中以俟至尊臨幸太子與師</hi>
<hi>傅分東西向坐授書其下僚属以次列坐初上命太子習學漢人文字李好文取經史傳集有關治體者倣大</hi>
<pb n="KR2b0036_WYG_013-19b"/>
<hi>學衍義例為書十一卷名曰端本堂經訓要義又集歴代帝王故事凡百有六篇分為四目一曰聖慧如漢昭</hi>
<hi>明二帝幼敏之類二曰孝友如舜文王唐𤣥宗友愛之類三曰恭儉如漢文卻千里馬罷露臺之類四曰聖學</hi>
<hi>如殷宗緝學陳隋諸君不善學之類又取古史自三皇迄金宋國祚乆速治亂興廢為書曰大寳錄又取前代</hi>
<hi>帝王善惡當法戒者為書曰大寳龜鑑以進復上書曰殿下宜以臣所進諸書參之貞觀政要大學衍義等篇</hi>
<hi>果能推而行之則太平之治不難致矣它日太子坐清寧殿分布長席列坐髙麗西畨僧太子曰李好文先生</hi>
<hi>教我儒書多年尚不曉其意今聴佛法一夜即暁由是愈崇尚佛學○評曰孔子曰惟上智與下愚不移故中</hi>
<hi>人以下皆可由學而至順帝開端本堂以教太子妙選師傅隆其禮節可謂善教矣而阿裕爾實哩達喇資質</hi>
<hi>庸下狎昵宵人導之以正如水沃石納之於邪如以膠投漆觀其言曰李好文教我儒書終年尚不曉其義今</hi>
<pb n="KR2b0036_WYG_013-20a"/>
<hi>聴佛法一夜即曉豈非所謂下愚不移者哉</hi>十一月吴天保陷辰州○漕運<lb/>
使賈魯言事<hi>魯建言二十餘條従其八事一京師和糴二優䘏漕司舊領漕户三接運委官四通</hi>
<hi>州總治預定委官五船户困於壩夫海糧壊於壩户六疏浚運河七臨清運粮萬户府當𨽻漕司八宜以宣忠</hi>
<hi>船户付本司節制</hi>詔削沃哷海夀官爵放歸田里流韓嘉訥于<lb/>
尼嚕罕<hi>初海夀劾哈瑪爾出入托郭斯皇后宫闈犯分之罪尤大皇后寧宗母也泣訴於上謂御史言為</hi>
<hi>侵己上怒乃奪官屏歸田里禁錮之尋誣韓嘉訥贓罪相以杖流尼嚕罕以死先是伯勒齊爾布哈代托克托為丞</hi>
<hi>宿怨毎欲中傷托克托賴哈瑪爾營䕶得免而伯勒齊爾布哈與太平韓嘉訥圗們岱爾等十人結為兄弟至</hi>
<hi>是托克托復相謫太平陜西出伯勒齊爾布哈般陽圗們岱爾為四川右丞誣以罪追至中途殺之而深徳哈瑪爾</hi>
<pb n="KR2b0036_WYG_013-20b"/>
<hi>復召用○評曰以分而言則同生者為兄弟以理而言則民吾同胞物吾與也君子之道親親而仁民仁民而</hi>
<hi>愛物四海之内豈有不當愛者乎結為兄弟此叔世閭巷小人造奸行侠者之所為豈盛朝公卿大夫之事哉</hi>
<hi>噫他人不足責惜乎太平賢者而亦為此也又况伯勒齊爾布哈如薰蕕之不可與同器者乎</hi>平遥縣<lb/>
人曹七七反討平之<hi>刑部郎巴克實兵馬指揮沙卜丹共討平之</hi>
<hi>庚寅</hi>十年春正月以吹斯戩為中書平章伊蘇烏爾圗華<lb/>
為右丞圗烈韓鏞並為參政○甲戌隕石于棣州○三<lb/>
月熒惑犯太微垣○夏四月丁酉赦○車駕幸上都○<lb/>
六月壬子有星入于北斗<hi>大如月震聲如雷三日復還</hi>秋八月始祭<lb/>
<pb n="KR2b0036_WYG_013-21a"/>
三皇<hi>江東亷訪使文殊訥言三皇開天立極功被萬世毎嵗常祀醫官自祭於禮弗稱請如釋奠儀制可</hi>
冬十月添設兵馬司<hi>中書奏東南千里外妖氣見合立兵馬司以掌防禦遂置大名東平</hi>
<hi>濟南徐州四兵馬司</hi>建寧徴士杜本卒<hi>本湛静寡欲於天文地理律厯度數無不通究尤工</hi>
<hi>篆𨽻所著有四書表義六書通編十原等書屢召不起為世所尚學者稱為清碧先生</hi>十一月壬<lb/>
子朔日食○更鈔法以吕思誠為湖廣左丞<hi>初左司都事武祺請</hi>
<hi>更鈔法吏部尚書偰哲䔍亦以為言命省臺兩院集議欲以中統交鈔一貫權銅錢一千文准至元鈔二貫仍</hi>
<hi>鑄至元通寳錢並用以實鈔法至元鈔通行如故獨國子祭酒吕思誠持不可其言曰中統至元自有母子上</hi>
<hi>料為母下料為子譬之蒙古人以漢人為子皆人類也尚輕薄漢人之子豈有以故紙為母而立銅為子者乎</hi>
<pb n="KR2b0036_WYG_013-21b"/>
<hi>一座咸笑思誠又曰錢鈔用法見為一致以虛換實也今歴代錢與至正錢中統至元鈔交鈔分為五項慮下</hi>
<hi>民蔵其實而棄其虚恐不為國家利也偰哲䔍曰至元鈔多偽故更之思誠曰至元鈔非偽人為偽耳交鈔若</hi>
<hi>出亦有為偽者矣且至元鈔猶故戚也家之童奴且識之交鈔猶新戚也雖不敢不親然人未之識偽將滋多</hi>
<hi>况祖宗成憲其可輕改偰哲䔍曰祖宗法敝亦不容不改思誠曰法敝更法欲上誣世祖是汝與世祖争髙下</hi>
<hi>也且世祖以來諸帝皆謚為孝改其成憲可謂孝乎偰哲䔍曰錢鈔兼行何如思誠曰錢鈔兼行輕重不倫何</hi>
<hi>者為母何者為子汝不通古今道聴塗説何可行哉偰哲篤曰我等䇿既不可行公有何䇿思誠曰我有三字</hi>
<hi>䇿行不得行不得丞相托克托見思誠言直頗疑未決御史大夫額森特穆爾曰吕祭酒之言亦有是者但不當</hi>
<hi>於廟堂中大聲厲色耳於是御史劾思誠狂妄左遷湖廣左丞額森特穆爾托克托弟也○評曰吕思誠之議</hi>
<pb n="KR2b0036_WYG_013-22a"/>
<hi>鈔法是矣至其斥議者以謂與世皇争髙下則傷于訐非君子之言也</hi>星隕耀州化為石<lb/>
<hi>形如斧有屑擊之有聲</hi>十二月修大都城○方國珍冦温州○有<lb/>
狂人登麗正門樓<hi>有狂人登門樓妄言災禍執而鞫之自稱薊州人已而不知其所往</hi>置<lb/>
河南江北都總制庸田使司<hi>其屬有屯田總管府凡五</hi>
　<lb/>
　<lb/>
　<lb/>
　<lb/>
<pb n="KR2b0036_WYG_013-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史續編卷十三<lb/>
</p>
<p>
</p>
  </div>
</body>
</text>
</TEI>
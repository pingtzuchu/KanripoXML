<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史續編卷九</head> <lb/>
    <p>
<pb n="KR2b0036_WYG_009-1a"/>
欽定四庫全書<lb/>
　元史續編卷九<lb/>
　　　　　　　　　　　　明　胡粹中　撰<lb/>
<hi>辛酉</hi>英宗皇帝至治元年春正月脩佛事於玉徳殿召高<lb/>
麗王章入朝○始親享太廟<hi>始服衮冕親祠太廟左丞相拜珠亞獻知院庫春貝</hi>
<hi>終獻乃詔羣臣曰一嵗惟四祀使人代之不能致如在之誠自今嵗必親祀以終朕身廷臣或言祀事畢宜赦</hi>
<hi>上曰恩可常施赦不可屢下使殺人或免則死者何辜○評曰祀畢肆赦盖出於近代非古先哲王之令典先</hi>
<hi>王之所赦者過誤蠢愚而已非故釋有罪也英宗廟享禮成而不肯肆赦其知此乎但其言曰恩可常施赦不</hi>
<pb n="KR2b0036_WYG_009-1b"/>
<hi>可屢下蓋一嵗再赦善良喑啞其曰赦不可屢下誠是矣若夫恩可常施則非也夫有功者賞無功者不賞則</hi>
<hi>受賞者感其恩不賞者知所勸苟不論其功之有無而一槩施賞非惟有功者不以為恩而無功者亦不勸矣</hi>
<hi>元世諸君往往濫賞横施病根正在於恩可常施故終以惠䙝而威不振至於覆亡也噫</hi>罷元夕張<lb/>
燈於宫中<hi>上欲於元夕張燈宫中中書叅議張養浩諫上遽命罷之曰有臣如是朕復何憂自今朕</hi>
<hi>凡有過豈獨臺臣當諫人皆得言賜養浩尚服金幣以旌其直</hi>甲辰熒惑太白鎮星辰<lb/>
星聚奎○二月殺監察御史觀音保等<hi>御史觀音保索約勒哈逹黙色</hi>
<hi>及成珪李謙亨諫造壽安山佛寺上怒殺觀音保等三人杖謙亨珪流尼嚕罕</hi>辛酉太白犯熒<lb/>
惑○以僧法洪為司徒釋源宗主○三月廷試進士賜<lb/>
<pb n="KR2b0036_WYG_009-2a"/>
台哈布哈宋本等六十四人及第出身有差○辛巳車駕<lb/>
幸上都○遣使取佛經<hi>遣呪師多爾濟往牙濟班卜一國取佛經又遣賜西畨薩斯嘉</hi>
<hi>地僧金二百五十兩銀二千二百兩袈裟二萬幣帛幡茶有差</hi>製御服珠袈裟<hi>評曰𫝊有之曰</hi>
<hi>服堯之服誦堯之言行堯之行是堯而已矣服桀之服誦桀之言行桀之行是桀而已矣袈裟佛子之服也以</hi>
<hi>堂堂天下之主舎十二章服而服袈裟是將為天下主乎將為一佛子乎英宗於此其不能君亦已見矣</hi>以<lb/>
特克實為御史大夫○夏四月江西饑○造象駕金脊殿<lb/>
○賜特們徳爾先墓碑○五月遷親王圖卜特穆爾于海<lb/>
南<hi>圖卜特穆爾武宗次子周王之弟也中政使約爾珠托歡徹爾等與交通於是徙海南</hi>六月癸卯<lb/>
<pb n="KR2b0036_WYG_009-2b"/>
朔日食○敬儼罷為西臺中丞○辛酉太白經天<hi>冬十月甲</hi>
<hi>午復經天</hi>禁妄言時政<hi>趙宏祚等以言事勒歸田里仍禁妄言時政</hi>以濟爾哈朗<lb/>
為中書平章○秋七月盩厔僧圓明作亂<hi>遣樞宻院判章臺討捕</hi>
郃陽道士劉志先謀反<hi>志先以奸術謀亂復遣章臺捕之</hi>畿内山東大<lb/>
水<hi>大都保定真定大名濟寧東平東昌永平髙唐濮曹等州水</hi>八月特穆爾圖罷○<lb/>
駐驆興和<hi>左右以寒請還上曰衆以牛馬為重民以稼穡為本朕遲留盖欲馬得芻牧民得刈穫一</hi>
<hi>舉兩得何計乎寒</hi>丁未太陰犯心○九月還宫○達實哈雅有<lb/>
罪免<hi>坐受贓杖免</hi>冬十月僧圓明伏誅○河南平章鼐智宻<lb/>
<pb n="KR2b0036_WYG_009-3a"/>
鼎有罪免<hi>坐殘忍故也</hi>十一月遣雅克特穆爾行邉○命特克<lb/>
實領左右阿克蘇衛○己亥幸大䕶國仁王寺○立故丞相<lb/>
安圖碑<hi>立于保定新城丞相拜珠奉㫖親往立碑時特們徳爾乆稱疾聞拜珠行將出涖省事入廟至</hi>
<hi>内門上遣蘇蘇賜之酒且曰卿年老宜自愛待新年入朝未晚遂怏怏而還然其黨猶布列于朝每事必稟于</hi>
<hi>其家</hi>十二月立皇后伊竒哩氏○作壽安山寺佛像<hi>冶銅五十</hi>
<hi>萬斤</hi>是嵗開府上卿知集賢院張留孫卒<lb/>
<hi>壬戌</hi>二年春正月畿内山東河南饑<hi>發米三十九萬五千石賑之</hi>建行<lb/>
殿于柳林○以西僧羅卜藏為司徒○二月賜特克實先墓<lb/>
<pb n="KR2b0036_WYG_009-3b"/>
碑○以竒徹瑪魯為中書平章王居仁為參政薛處敬<lb/>
罷○造流杯池行殿<hi>以太廟役軍造</hi>免河間河南陜西十二郡<lb/>
民租之半<hi>以春旱秋霖民飢故也</hi>復張珪司徒○三月建故太師<lb/>
魯王穆呼哩祠于東平○停嵗賜<hi>以國用匱竭停諸王及皇后嵗賜省臣復</hi>
<hi>奏請節賞賚以紓民力上曰朕思所出倍於所入出納之際卿輩宜慎之朕當撙節其用</hi>蘇克伏誅<lb/>
<hi>蘇克駙馬許納之子訴父謀叛母私漢人上曰事親有隐無犯今有過不諫乃復告訐命誅之</hi>夏四月<lb/>
戊戌朔車駕幸上都○五月喀喇托克托罷以濟爾哈朗<lb/>
為御史大夫<hi>托克托出為南䑓大夫</hi>甲申幸五臺山○免雲南平章<lb/>
<pb n="KR2b0036_WYG_009-4a"/>
達實特穆爾多爾濟官<hi>二人坐贓杖免</hi>以巴勒丹知樞宻院<hi>巴勒丹特們徳</hi>
<hi>爾之子也</hi>六月丁未朔至五臺山戊午次應州○翰林學士<lb/>
承㫖趙孟頫卒<hi>謚文敏封魏國公孟頫所著有尚書註琴原樂原得律吕不傳之妙詩文清邃</hi>
<hi>竒逸篆籕分𨽻行草無不冠絶古今遂以書名天下其畵山水木石花竹人馬尤精緻楊載常稱其才頗為書</hi>
<hi>畵所掩知其書畵者不知其文章知其文章者不知其經濟之學人以為知言</hi>道州民符翼軫<lb/>
作亂討平之○秋七月甲戌次奉聖州○張思明坐罪<lb/>
免○八月特們徳爾卒○丙辰太皇太后鴻吉哩氏崩<lb/>
<hi>即興聖太后武宗母也時有司將以十月戊辰有事於太廟太常奏國哀以日易月旬有二日之外乃舉祀事</hi>
<pb n="KR2b0036_WYG_009-4b"/>
<hi>上曰太廟禮不可廢迎香去樂可也</hi>九月辛亥幸夀安山癸亥地震○冬<lb/>
十月杖南䑓大夫喀喇托克托謫之雲南<hi>坐請告未得㫖輒去職故○評</hi>
<hi>曰御史大夫在漢為三公在唐宋為風紀之長盖朝廷之所謂大臣也唐宋璟坐監杖朝堂杖輕貶秩前史譏</hi>
<hi>璟監所不當監𤣥宗貶所不當貶夫御史大夫監杖他人且不可况親自受杖乎以御史大夫而受杖則國家</hi>
<hi>之禮義亡而斯人之亷耻喪矣</hi>以拜珠為右丞相<hi>初特們徳爾貪險屢殺大臣賣官鬻獄廣</hi>
<hi>立朋黨每以事去不附己者尤惡平章王毅右丞髙昉因在京倉糧失陷奏誅之拜珠言宰相論道經邦不可</hi>
<hi>責以金榖細務上然之得釋既而特們徳爾引張思明為左丞以自助思明為盡力謀中害拜珠左右得其情</hi>
<hi>乘間言請備之拜珠曰大臣叶和國家之利今以右丞讎我我求報之非特吾二臣不幸亦國家之不幸吾知</hi>
<pb n="KR2b0036_WYG_009-5a"/>
<hi>盡吾心上不負君父下不負士民而已及特們徳爾在告思明亦稱疾不出拜珠謂僚属曰左丞病省事遂廢</hi>
<hi>乎郎中李處恭曰選擇不得其人未敢遽擬拜珠曰汝為賣官計耶遣人善慰思明乃出拜珠為相每以學校</hi>
<hi>政化大源而主者不務盡心以致廢弛議拯治之有言佛教可治天下者上問之對曰清净寂滅自治可也治</hi>
<hi>天下舎仁義則綱常亂矣又嘗謂拜珠曰當今亦有魏徴者乎對曰盤圓則水圓盂方則水方有太宗納諫之</hi>
<hi>君則有魏徴敢諫之臣上皆然之至是進右丞相欲爵以三公懇辭遂不置左相獨任其事</hi>十一月<lb/>
甲午朔日食○癸卯地震○翰林學士元明善卒<hi>明善弱冠</hi>
<hi>游呉中名能文章董士選為江西左丞辟署省掾轉中書左曹以太子文學事仁宗於東宫陞翰林直學士譯</hi>
<hi>尚書節文以進每奏一篇必稱善遂為學士卒謚文敏封清河公明善早以詩文自豪初在江西與虞集相切</hi>
<pb n="KR2b0036_WYG_009-5b"/>
<hi>磋明善言集治諸經惟朱子所定者漢以來諸儒所嘗盡心者考之殊未博集亦言凡為文辭得所欲言而止</hi>
<hi>必如明善所云若雷霆之震驚鬼神之靈變然後可非性情之正也兩人初相得甚懽至京師乃不能相下士</hi>
<hi>選之自中䑓行省江浙也二人俱送出都門士選曰伯生職教導當早還復初宜更送我集還明善送至二十</hi>
<hi>里士選下馬入邸舎出酒殽同飲乃舉酒属明善曰士選以功臣子出入䑓省無補國家惟求得佳士數人為</hi>
<hi>朝廷用如復初與伯生他日必光顯然恐為人搆間復初中原人仕必當道伯生南人將為復初所摧折今為</hi>
<hi>我飲此酒慎勿如是明善受巵酒跽飲立言曰誠如公言無論它日今隙已開矣請再賜一巵明善終身不敢</hi>
<hi>忘公言乃再飲而别真人呉全節交明善尤宻嘗求明善作文明善謂全節曰伯生見吾文必有譏評吾所欲</hi>
<hi>知成季為我治具招伯生來覲明日集至明善出其文問何如集曰公能從集言去百餘字則善矣明善即泚</hi>
<pb n="KR2b0036_WYG_009-6a"/>
<hi>筆属集凡芟一百二十字而文益精明善大喜乃懽好如初然集每見明經之士亦必以明善之言告之</hi>真<lb/>
人蔡遁泰伏誅<hi>刑部尚書布逹實哩坐受其金范徳郁坐詭隨並杖免</hi>平江大水<lb/>
<hi>捐官民田四萬九千六百三十頃免其租</hi>十二月甲子朔南康建昌大水山<lb/>
崩○乙丑太白熒惑嵗星聚奎○戊寅太白犯嵗星○<lb/>
瑪魯亷恂罷以張珪為中書平章<hi>瑪魯為大司農恂集賢大學士</hi>巴爾<lb/>
濟蘇伏誅<hi>宣政院使巴爾濟蘇特們徳爾子也坐受司徒劉䕫冐獻田地伏誅籍其家䕫亦尋坐罪</hi>
以蘇蘇為中書左丞瑪喇勒為參政濟爾哈朗知樞宻院<lb/>
竒徹罷○皇太后鴻吉哩氏崩<hi>仁宗后也謚莊懿慈聖皇后</hi>
<pb n="KR2b0036_WYG_009-6b"/>
<hi>癸亥</hi>三年春正月詔行省平章復兼軍政<hi>重者以聞輕者就决</hi>以呉<lb/>
珪王約韓原益並商議中書省事○以趙居信為翰林<lb/>
承㫖呉澄為學士<hi>拜珠言二人皆有徳老儒請徴用之上喜曰卿言正副朕意然更當搜訪</hi>
<hi>岩穴遺才故有是命時方書金字藏經成帝在上京使左丞蘇蘇詔澄為序澄曰主上寫經為民祈福甚盛意</hi>
<hi>也若用追薦臣所未諭盖福田利益雖人所樂聞而輪迴之說不過謂為善者死則上通髙明其極品與日月</hi>
<hi>齊光為惡者死則下淪汚濁其極下與沙䖝同類遂創為薦㧞之論以惑世人今列聖之神上同日月何庸薦</hi>
<hi>㧞且自國初以來寫經者不知其幾若未效是無佛法矣若已效是誣其祖矣撰為文辭不可以示後世請俟</hi>
<hi>駕還奏之㑹南坡之變乃止</hi>罷上都諸路金銀冶<hi>上都雲州興和宣徳蔚州奉聖州及</hi>
<pb n="KR2b0036_WYG_009-7a"/>
<hi>雞鳴房山黄蘆三山諸金銀冶並罷聼民自採煉以十分之三輸官</hi>出四川平章趙世延<lb/>
于獄<hi>世延初為中丞劾特們徳爾十三罪坐奪官既而復相誘世延從弟索約爾哈呼誣告世延罪逮至</hi>
<hi>䕫路遇赦特們徳爾遣使督捕至京煆煉使成獄有㫖事經赦原勿復問又妄舉他事白上撃之偪令自裁世</hi>
<hi>延不為動拘囚再嵗其弟自以所言渉誣亡去丞相拜珠為言其無辜乃得釋回著令原告逃亡百日不出則</hi>
<hi>釋待對者</hi>二月癸亥朔太白熒惑鎮星聚胃○國史院進仁<lb/>
宗實録<hi>先一日拜珠詣國史院聼讀首卷書大徳十一圖年事不書左丞相哈喇哈遜定䇿功惟書越王</hi>
<hi>喇勇决從容謂史官曰無左丞相雖百越王何益録鷹犬㣲勞而畧發縱指示之人可乎立命書之他筆削未</hi>
<hi>盡者悉令補正人服其識</hi>作上都華嚴寺<hi>又作帝師寺營丞相拜珠第役軍六千二百人</hi>頒<lb/>
<pb n="KR2b0036_WYG_009-7b"/>
行大元通制<hi>先是命樞宻副使完顔納丹侍御史曹伯啟等聼讀仁宗時纂集累朝格例至是凡</hi>
<hi>二千五百三十九條内斷例七百一十七條格千一百五十一詔赦九十四令類五百七十七名曰大元通制</hi>
<hi>頒行天下而富珠哩翀為序</hi>封鷹師布哈為趙國公○丙戌雨土○<lb/>
以富珠哩翀為中書右司員外郎<hi>上畋柳林駐東平王安圖碑所翀為左司</hi>
<hi>都事獻駐蹕頌稱㫖次龍虎䑓拜珠命翀傳㫖中書翀領之行數歩還曰命翀傳否拜珠歎曰真謹飭人也間</hi>
<hi>謂翀曰爾可作宰相否對曰宰相固不敢當然所學宰相事也夫為宰相必福徳才量四者皆偹乃足當耳拜</hi>
<hi>珠大恱入見行在故有是命</hi>三月壬辰朔車駕幸上都○免監察御<lb/>
史拜珠嘉琿官<hi>坐舉巴爾濟蘇也</hi>西畨昝巴凌諸族叛<hi>勅鎮西武靖王</hi>
<pb n="KR2b0036_WYG_009-8a"/>
<hi>綽斯巴勒討之</hi>夏四月壬戌朔勅天下諸司命僧誦經十萬部<lb/>
<hi>尋勅諸寺作水陸佛事七畫夜</hi>釋罪囚<hi>勅都功徳使科爾羅至京師釋囚大辟二十一人杖五十七以</hi>
<hi>上者六十九人放籠禽十萬令有司償其直</hi>詔行助役法<hi>遣使考視稅籍髙下出田若干畝使</hi>
<hi>應役之人更掌之收其嵗入以助役官不得預</hi>五月戊戌太白經天○庚子大<lb/>
風雨雹<hi>㧞柳林行宫内外大木三千七百株</hi>詔中外開言路<hi>他日䑓臣請復降㫖上曰</hi>
<hi>言路何曽不開但卿等選人未當耳</hi>毁所賜特們徳爾碑<hi>從御史蓋繼先宋翼之請也</hi>
奉先行宫正殿災上都利用監庫火<hi>上語羣臣曰世皇建此宫室朕嗣登</hi>
<hi>大寳而燬則朕不能圖治之故也嘗御大安閣見太祖世祖遺衣皆縑素木綿重加補綴嗟歎良久謂侍臣曰</hi>
<pb n="KR2b0036_WYG_009-8b"/>
<hi>祖宗創業艱難服用節儉乃如此朕焉敢頃刻忘之○評曰前志有之君髙其䑓孽火為災英宗在位四年建</hi>
<hi>夀安寺詔各部立帝師殿造流杯池行殿作華嚴寺及鑄佛像冶銅五十萬斤勞民傷財甚矣至是災及先皇</hi>
<hi>所遺之宫亦其應也雖遇災而懼知其不能圖治之故而不察其所以不能圖治之由故終不能側身修行以</hi>
<hi>消去之也</hi>六月置太廟夾室<hi>省䑓集議夾室制度太常博士議曰爾雅室有東西廂曰廟注</hi>
<hi>云夾室前堂禮曰西夾南向注云西廂夾室明有東西夾室也夾室猶今耳房之類其制度則未之聞晉太廟</hi>
<hi>十六間東西儲各一所謂儲者非夾室歟唐貞觀故事遷廟之主藏於夾室西壁南北三間宋哲宗亦嘗於東</hi>
<hi>夾室奉安是唐宋夾室與諸室制度無大異也今廟制皆不合古權宜一時宜取今廟十五間南北六間東西</hi>
<hi>兩頭二間准唐南北三間之制壘至棟為三間壁以紅泥以准東西序南向為門如今室户之制虛外以准廂</hi>
<pb n="KR2b0036_WYG_009-9a"/>
<hi>所謂夾室前堂也雖未盡合古於今為宜從之七月辛卯落成</hi>巴勒丹坐罪免<hi>仍籍特們德爾家貲</hi>
秋八月車駕發上都癸亥駐驆南坡御史大夫特克實弑<lb/>
帝於行幄及其右丞相拜珠<hi>特克實與知院額森特穆爾大司農實達爾前平章沁</hi>
<hi>特穆爾前雲南平章旺扎勒特們德爾子前治書侍御樞宻史索諾木特克實弟宣徽使索諾木典瑞院使托和濟</hi>
<hi>副使哈克繖僉院章臺衛士圖們諸王諳達布哈伊埓布衛哈綽羅布哈烏魯斯布哈等謀逆以特克實所領阿克蘇</hi>
<hi>兵為外應特克實與齊琳特穆爾先殺丞相拜珠遂弑帝于行幄時年二十一帝性剛明嘗以地震避殿徹樂</hi>
<hi>减膳近臣有稱觴賀者帝叱曰朕方脩徳不暇汝為大臣不能匡輔反為諂耶拜珠進曰咎在臣等宜求賢自</hi>
<hi>代上曰毋多遜朕之過也嘗戒羣臣曰卿等髙位厚禄當勉力圖報苟或貧乏朕不惜賜汝若為非法必刑無</hi>
<pb n="KR2b0036_WYG_009-9b"/>
<hi>赦巴爾濟蘇下獄上謂左右曰祖宗法令非朕得私巴爾濟蘇雖事朕日久今有罪當論如法又謂宰執曰中</hi>
<hi>書選人署事旬日御史䑓即改除之䑓除者中書亦然今山林遺逸良多卿等不能盡心求訪惟以親故更相</hi>
<hi>引用其明斷類此然果於刑戮奸黨畏誅遂搆大變云○評曰英宗享國四年無一善可紀特們徳爾殺蕭楊</hi>
<hi>賀勝下趙世延于獄則威福下移矣阿薩爾赫嚕等受誣而死則刑罰失中矣御史受戮禁言時政則言路塞下</hi>
<hi>情壅矣水旱災荒迭見而且寫經造寺鑄銅像作佛事則政治乖舛甚矣前有讒而不見後有賊而不知雖曰</hi>
<hi>明斷英果然明不足以燭奸斷不足以去惡是以不能免於南坡之禍也</hi>九月癸巳晉王伊<lb/>
遜特穆爾即皇帝位於龍居河大赦天下<hi>初裕宗長子晉王噶瑪拉</hi>
<hi>生伊遜特穆爾襲封鎮北邉成武之立咸與翊戴有盟書焉王府内史道拉實得幸嘗偵伺朝廷事機以其子</hi>
<pb n="KR2b0036_WYG_009-10a"/>
<hi>哈克繖事丞相拜珠因入宿衛乆之哈克繖歸言特克實與拜珠意忤欲傾之是年三月宣徽使塔坦来王邸為道拉實</hi>
<hi>言主上將不利于晉王由此二人深相要結八月二日晉王獵于圖喇之地特克實宻遣烏魯斯来告晉王曰我與</hi>
<hi>哈克繖額森特穆爾實達爾謀已定事成推立王為皇帝又以告道拉實曰汝與瑪蘇庫知之勿令舒瑪爾節</hi>
<hi>得聞也於是晉王囚烏魯斯博囉黙色等赴上京以逆謀告未至英宗南還遇弑諸王諳達布哈及額森特穆</hi>
<hi>爾等奉璽綬北迓位晉王九月癸巳即</hi>以額森特穆爾為中書右丞相道拉<lb/>
實為平章奈曼岱為右丞特克實薩題勒宻實諤勒哲茂穆<lb/>
蘇並知樞宻事瑪蘇庫章台並同知院事圖們同僉院<lb/>
事<hi>哈克繖為御史中丞博囉宣徽院使舒瑪爾節宣政院使實達爾為大司農</hi>冬十月甲子遣<lb/>
<pb n="KR2b0036_WYG_009-10b"/>
使至京師告祭天地廟社<hi>告以即位故</hi>額森特穆爾等伏誅<hi>與旺</hi>
<hi>扎勒及特克實弟在索諾木並誅于行</hi>以舒瑪爾節為中書右丞相圖嚕寧珠<lb/>
並御史大夫蘇蘇為中丞○特克實齊琳特穆爾等並伏<lb/>
誅<hi>遣舒瑪爾節寧珠入京師收特克實及其黨實逹爾托和齊章台等皆伏誅戮其子孫籍入家産○評曰昔趙</hi>
<hi>盾亡不越境反不討賊春秋以弑君之惡加之原其情王也今特克實與道拉實相交結謀弑英宗而立晉王晉</hi>
<hi>未必知也囚其使送赴上京未至而難作晉王之志固亦未白也至是而誅特克實盡討其黨而顯寘之重戮固</hi>
<hi>異於趙盾矣惜乎其猶不能致辟於道拉實也</hi>以阿勒坦綽克為太師知樞宻院額<lb/>
卜徳哷勒爲中書平章○十一月己丑朔車駕次中都辛<lb/>
<pb n="KR2b0036_WYG_009-11a"/>
丑入京師○免御史中丞董守庸蘇蘇等官<hi>守庸及御史實勒塔</hi>
<hi>克鄂都瑪勒額森呼圖克經厯多爾濟巴勒並坐黨特克實蘇蘇坐貪滛並免官</hi>遣使祠曲阜陵廟<lb/>
○以宦者噶逹爾為中政院使○詔雪楊多爾濟蕭拜<lb/>
珠賀勝等寃<hi>御史言特們徳爾専愛誣殺蕭楊賀勝及觀音保索約勒哈迪黙色黥竄李謙亨成</hi>
<hi>珪王毅髙昉張志弼請昭雪之詔存者召還録用死者贈官有差</hi>盗入太廟<hi>竊仁宗及莊懿慈聖</hi>
<hi>皇后金主</hi>壬申作仁宗主<hi>仍督有/司捕盗</hi>索諾木伊嚕托克托等伏誅<hi>御史</hi>
<hi>托克托趙成慶奏特們徳爾在先朝包藏禍心離間親藩誅戮大臣使先帝孤立卒罹大禍其子前治書索諾木親</hi>
<hi>預謀逆乞正天誅以快元元之心伊嚕托克托哈蘇台皆特克實之黨不宜寛宥遂皆伏誅</hi>以道拉實<lb/>
<pb n="KR2b0036_WYG_009-11b"/>
為中書左丞相○監察御史許有壬上正始十事<hi>有壬先上</hi>
<hi>書為王毅等訟寃至是上正始十事一曰輔翼太子宜先訓導二曰遴選長官宜先培養三曰通籍宫禁宜别</hi>
<hi>貴賤四曰欲謹兵權宜削兼領五曰武偹廢弛宜加脩飭六曰賊臣妻子宜禁勢官徴索七曰前赦權以止變</hi>
<hi>宜再詔以正名八曰特們徳爾諸子宜誅籍以懲惡九曰考騐經費以减民賦十曰撙節浮費以紓國用上多</hi>
<hi>從之</hi>封邁努為泰寧王<hi>舒瑪爾節奏而坡之變諸王邁努逃赴潛邸願效死力且言不除元凶</hi>
<hi>則陛下善名不著天下後世何從知之上契宸衷嘗䝉奬諭今臣等議宗戚中能自㧞黨逆者惟有邁努乞加</hi>
<hi>封賞以示激勸遂封㤗寧王</hi>論討逆功賜舒瑪爾節等有差<hi>舒瑪爾節金十定銀三</hi>
<hi>十定鈔七千定餘各有差</hi>流貶諸王伊埒特穆爾等<hi>伊埒特穆爾流雲南諳達布哈</hi>
<pb n="KR2b0036_WYG_009-12a"/>
<hi>貶海南圗吉布哈流尼嚕罕博囉烏魯斯布哈流海㠀</hi>命嶺北諸王徹辰圗月修<lb/>
佛事以却冦兵○浚治鎮江運河<hi>江浙行省言鎮江運河全籍練湖之水為</hi>
<hi>上源漕運商販舟楫無不由此以供億京師宋朝嘗濬此湖瀦蓄潦水若運河水淺開放湖水一寸可添河水</hi>
<hi>一尺近年淤淺以致逓運不通乞加脩治自鎮江至吕城壩一百三十里約役夫萬五千餘人二十日可畢又</hi>
<hi>用三千餘人浚滌練湖九十日可完奏可於是行省㑹議取泥之法用船千艘撈泥每船日可三載月計九萬</hi>
<hi>三月可取二十七萬載就用所取泥増築湖岸開河面濶五丈底三丈深四尺與見有水通積深六尺凡役夫</hi>
<hi>一萬三千五百人工畢又置湖兵百人專任脩治</hi>詔改元<hi>詔曰朕荷天洪禧嗣大厯服側躬圖治夙</hi>
<hi>夜祗懼惟祖宗是遵乃開嵗甲子景運伊始思與天下更新稽諸典禮踰年改元其以明年為㤗定元年免大</hi>
<pb n="KR2b0036_WYG_009-12b"/>
<hi>都興和差稅三年八畨兩廣洞寨一年江淮創利包銀三年四川雲南甘肅秋糧河南陜西遼陽絲鈔各三分</hi>
<hi>除虛増田稅免斡脫逋錢賑䘏雲南廣海戍軍求直言賜髙年帛禁獻山場湖泊之利</hi>帝師衮噶<lb/>
諾爾布喇實嘉勒燦巴勒藏布死<hi>班珠爾戩藏嗣泰定二年又燦死衮噶伊實巴絅喇實嘉勒</hi>
<hi>巴勒藏布嗣其年又死</hi>十二月戊辰追尊皇考妣為帝后<hi>皇考晉王噶瑪拉為</hi>
<hi>光聖仁孝皇帝廟號顯宗妣曰宣懿淑聖皇后太常博士劉致建議本朝宗廟未有定制今方繼統宜定一代</hi>
<hi>不刋之典為萬世法盖周制天子七廟太祖居中三昭處東三穆處西所以别父子親疎之序而不使亂也今</hi>
<hi>聖朝取法唐宋為九世遂以舊廟八室而為六世昭穆不分父子列坐不合禮經新廟十五間東西二間為夾</hi>
<hi>室太祖既居中則唐宋之制不可依惟當以昭穆列之父昭子穆則睿宗當居昭之第一世祖穆之第一裕宗</hi>
<pb n="KR2b0036_WYG_009-13a"/>
<hi>昭之第二兄弟共為一世則成順顯三宗皆當居穆之第二武仁二宗居昭之第三如此則昭穆分明秩然有</hi>
<hi>序不違禮經若以累朝定制依室次於新廟遷安則顯宗躋順宗之上順宗又躋成宗之上矣昔魯僖在閔公</hi>
<hi>之上春秋以為逆祀然僖公猶是有國之君尚不可居故君之上况順顯未嘗正帝位者乎省臣是其議以聞</hi>
<hi>從之○評曰夫有天下者始得正廟漢宣帝繼昭帝而立終不列戻悼二園於昭穆以其未嘗繼體而正位也</hi>
<hi>元之諸君各顧其私親而尊其所生於是乎廟制紛紜昭穆混殽凟禮不經甚矣彼劉致者徒知兄弟當共為</hi>
<hi>一世而不知顯順二君不當稱宗徒知父子當自為一世而不知睿裕二宗亦不當立廟况即天子位者謂之</hi>
<hi>君其未嘗即位者皆臣也致徒知父子列坐不合禮經而不知君臣同食其不合禮經多矣若欲合禮則太祖</hi>
<hi>居中太宗居西夾室定宗居昭之第一憲宗居穆之第一世祖居東夾室成宗居昭之第二武宗居穆之第二</hi>
<pb n="KR2b0036_WYG_009-13b"/>
<hi>仁宗居昭之第三英宗居穆之第三親盡則祧各藏於其夾室而睿裕順顯各袝食於禰廟如此則情文皆稱</hi>
<hi>而於禮不悖矣末哉劉致之為儒也</hi>
<hi>甲子</hi>泰定皇帝泰定元年春正月以奈曼岱為中書平章<lb/>
舒蘇為右丞録故丞相拜珠後<hi>以拜珠子達爾瑪實哩為宗人衛親軍都指揮</hi>
<hi>使齊哩克為左右衛阿蘇親軍都指揮使贈拜珠清忠一徳功臣太師開府上柱國進封東平王謚忠獻○時</hi>
<hi>又賜故監察御史觀音保索約勒哈迪黙色妻子鈔各千定明年又以籍没巴爾濟蘇地人各十頃賜之</hi>召<lb/>
親王圗卜特穆爾於瓊州阿瑪噶於大同○二月修西畨<lb/>
佛事於壽安寺<hi>曰桑節辰類曰科爾羅普爾普曰楚多人三年爾瑪曰薩戩布勒納木扎勒經僧四十</hi>
<pb n="KR2b0036_WYG_009-14a"/>
<hi>乃罷又命僧一百八人作佛事于京及倡優百戱迎導帝師</hi>開經筵<hi>用江浙右丞趙簡言命平章張</hi>
<hi>珪翰林學士呉澄集賢院學士鄧文原等以帝範資治通鑑大學衍義貞觀政要等書進講</hi>以楊廷<lb/>
玉為中書參政額爾吉納知樞宻院○上先帝諡號<hi>諡曰</hi>
<hi>睿聖文孝皇帝廟號英宗</hi>立詹事院<hi>以太傅托迪宣徽使圗們岱爾桓國公實徳哩太尉綽羅並為</hi>
<hi>詹事中書參政王居仁副之</hi>三月廷試賜進士巴拉張益等八十四<lb/>
人及第出身有差<hi>省臣言改元之初恩澤宜渥蒙古色目三十以上并兩舉不中第者與教</hi>
<hi>授三十以下與學正山長漢人南人五十以上并兩舉不中第者同</hi>丙午立皇后皇太子<lb/>
<hi>御大明殿冊妃巴拜哈斯氏為皇后皇子阿勒濟雅巴為皇太子封巴特瑪雅爾藏布為嗣晉王</hi>額爾吉<lb/>
<pb n="KR2b0036_WYG_009-14b"/>
納竒徹罷<hi>額爾吉納為雲南行省左丞相竒徹為西䑓大夫</hi>夏四月甲子車駕<lb/>
幸上都○以普爾普為中書右丞多岱為參政瑪喇勒罷○<lb/>
以圗們岱爾為中書平章○監察御史宋本等言事不<lb/>
報<hi>御史宋本趙成慶李嘉賔傅岩起言盗竊太廟神主由太常守衛不謹請加其罪太尉司空司徒三公之</hi>
<hi>職濫假僧人及㑹福殊祥二院並辱名爵請皆黜罷不報董鵬南劉潛邉笥慕旺舒卜又以災異上言平章奈</hi>
<hi>曼岱圗們岱爾宣徽使特穆爾布哈黨附逆徒遼王擅殺宗親布哈濟蘭矯制亂法皆䝉寛宥甚為失刑乞正</hi>
<hi>其罪以消天災亦不允上嘗諭道拉實曰朕即位以來無一人能執成法為朕言者自今凡有所知宜悉以聞</hi>
<hi>使朕明知法度斷不自縱非獨朕身一切政務皆當守法則天下乂安反是將不勝其害矣凡事防之於小則</hi>
<pb n="KR2b0036_WYG_009-15a"/>
<hi>易救之於大則難其以朕言明告於衆於是䑓臣圗呼嚕等奏御史言災異屢見宰相宜避位臣等不能糾察</hi>
<hi>慢官失守宜先退避以授賢能上曰御史所言其失在朕卿何必遽爾圗呼嚕又言臣已老病乞先解職省臣</hi>
<hi>額卜徳哷勒張珪楊廷玉皆抗疏求罷政既而道拉實舒瑪爾莭亦言䑓省大臣皆引罪自劾臣等為左右相才下</hi>
<hi>識昏無所贊襄以致災祲所當黜退諸臣何罪上曰卿等皆辭去國事朕孰與圖之其各相諭以勉乃職及侍</hi>
<hi>御史髙奎上書請求直言辨邪正明賞罰上雖善其言而不能用最後張珪又言逆黨未討奸惡未除忠憤未</hi>
<hi>雪寃枉未理政令不信賞罰不公賦役不均國用不節請裁擇之亦不報</hi>帝受佛戒於帝師<lb/>
<hi>作禮拜寺於上都○評曰昔韓愈有言齊梁以下事佛彌謹年代尤促自當時觀之以為非所宜言且國家運</hi>
<hi>祚人主夀命既不因事佛而修長亦未必因事佛而短促也然觀元氏自世祖至順帝立國百有五年傳八君</hi>
<pb n="KR2b0036_WYG_009-15b"/>
<hi>雖皆尊信帝師營建塔寺其最甚者無若至治泰定二君其受禍之酷亦莫二君若也盖英宗鑿山開寺寫經</hi>
<hi>鑄像作佛事釋重囚放籠禽十萬施金帛以千萬而有南坡之變泰定入國三受佛戒皇后太子相繼受持修</hi>
<hi>佛事于夀安寺建殊祥寺於五䑓山賜延夀寺田千頃不五年而身死國亂子殞於兵后為强臣逼娶由是而</hi>
<hi>言事佛徼福乃更得禍韓愈之言雖聖人不能易也</hi>六月山東河北三十一郡蝗<lb/>
江淮湖廣河南旱<hi>詔决繋囚恤軍士免和買雜役</hi>秋七月呉澄辭歸臨<lb/>
川○冬十月徙雲南旺沁為梁王○封武宗子圗卜特穆<lb/>
爾為懐王<hi>食瑞州六萬五千户増賜嵗幣一千匹</hi>命左右丞相日直禁<lb/>
○十一月以凖台兼知樞宻院○造金寳蓋<hi>飾以七寳貯佛舎利</hi>
<pb n="KR2b0036_WYG_009-16a"/>
十二月庚申同州地震鹽官州海溢○辛未新作棕殿<lb/>
成<hi>上以災異詔百官集議平章張珪與省院翰林集賢極論當世得失奏之大畧言特們徳爾專政日久搆</hi>
<hi>結特克實之徒卒成弑逆雖夷滅未足當罪今復囘給財産其諸子尚在京師夤縁宿衛當明不共戴天之義以</hi>
<hi>正綱常諸王諳達布哈等雖已流竄乞加顯戮以謝天骨下遼王托克托幸國有變讐殺親王妃主百餘人殘忍</hi>
<hi>肉合正天刑武偹卿濟蘭太尉布哈詐稱奉㫖强收鄭國保妻古哈刑曹逮鞫服實竟原其非夫匹婦啣寃三</hi>
<hi>年不雨以此觀之誠非細務宜正各人之罪又世祖時不聞中賣寳物今分珠寸石售直數萬妄稱呈獻冒給</hi>
<hi>回賜以至累朝未酬寳價四十餘萬定天下所徴嵗入止十一萬四年所入僅足以償皆生民膏血請俟國用</hi>
<hi>饒足之日議還西山建寺損害軍民費以億萬動經年嵗宜自停罷盗竊廟主宜罪太常嶺海採珠勞擾宜悉</hi>
<pb n="KR2b0036_WYG_009-16b"/>
<hi>罷遣至蕭楊及特克實之變死節守義之臣皆未申理宜加褒贈優叙其子孫天下繋囚不無寃滯宜命省䑓選</hi>
<hi>官審録結正邉鎮利害宜令行省䑓憲體究興除中外署置官吏非世祖創設者宜悉减汰以節濫費比來惟</hi>
<hi>務徼福僧道厲民病國宜罷功徳使司諸宿衛宦官之属宜如世祖勅定之數給之凡數千言詞甚切至上不</hi>
<hi>能從</hi>乙亥太白經天<lb/>
<hi>乙丑</hi>二年春正月懐王圗卜特穆爾出居建康○閠月壬子<lb/>
詔赦天下○浚呉松江<hi>初江浙省臣言浙西諸水受之太湖下為呉松江東滙澱山湖</hi>
<hi>以入海而潮汐來往涌沙堙塞河口宋時設置撩洗軍人専一脩治入國朝軍既罷散勢家又占為田蕩有司</hi>
<hi>不以為意遂致堙塞公私失利委官講究按視合開浚計河渠於是右丞相舒瑪爾節奏疏滌呉松江等處河道</hi>
<pb n="KR2b0036_WYG_009-17a"/>
<hi>用四萬人二年可畢丁夫合於諸色户内差依練湖例給傭直口糧若丁夫數多一年可畢命江浙丞相托歡</hi>
<hi>左丞多爾濟巴勒提調自去年十月入役至是月畢工</hi>二月庚寅熒惑填星辰星聚<lb/>
畢○三月以舒蘇為中書平章普爾普為右丞<hi>加圗呼嚕太保阿爾</hi>
<hi>黙色封和國公張珪蔡國公</hi>造玉御牀○夏四月封皇后父浩里烏<lb/>
齊爾為威靖王○以許思敬為中書左丞馮亨為參政<lb/>
○伏羌縣山崩○五月雲南蠻冦邉<hi>車里陶剌孟及大阿哀蠻兵萬人乗</hi>
<hi>象冦陷朶剌等十四寨木邦路蠻率𤏡夷萬人冦陷倒入漢寨勅邊將嚴偹之</hi>檀州大水<hi>平地深丈</hi>
<hi>有五尺</hi>汴梁蝗龍興平江等路饑關陜大旱<hi>汴梁十五縣蝗龍興等十</hi>
<pb n="KR2b0036_WYG_009-17b"/>
<hi>二郡饑</hi>六月立都水庸田使司<hi>治松江</hi>葺萬嵗山殿○以張<lb/>
養浩為西臺御史中丞<hi>闗中大飢旱人相食拜養浩中丞道經華山禱于岳祠一雨三</hi>
<hi>日到官復禱于社壇大雨如注水三尺乃止禾黍自生秦人大喜時斗米十三緡鈔稍昏即不用詣庫倒換累</hi>
<hi>日不能得民大窘養浩輸庫中未毁昏鈔得一千八十五萬悉以印識其背又刻十貫五貫為劵給貧民命米</hi>
<hi>商視印記其糶詣庫騐數易與新鈔由是民得糴又率冨商出粟及奏行納粟補官之令養浩自到官四月未</hi>
<hi>嘗家居止宿公署夜禱于天晝出賑飢民終日無少怠每一念至即拊膺痛哭竟得疾而卒</hi>秋七月<lb/>
廣西諸徭反冦城邑勅行省遣兵討之<hi>湖廣右丞徹珠兵部尚書李大</hi>
<hi>成將兵二萬二千進討</hi>九月分天下為十八道遣使宣撫<hi>遣奉使宣撫分</hi>
<pb n="KR2b0036_WYG_009-18a"/>
<hi>行諸道按問官吏不法詢民疾苦審理寃滯凡可以興利除害宜從舉行有罪者四品以上停職申請五品以</hi>
<hi>下就决有政績卓異及晦迹丘園才堪輔治者以名聞東以湖廣參政瑪哈穆特河東宣慰使李處恭往兩浙江</hi>
<hi>道江東亷訪使多勒圗太史院使齊履謙徃江西福建都功徳使竒哩巴荆湖宣慰使䝉弼往江南湖廣禮部</hi>
<hi>尚書李嘉努工部尚書朱蕡徃河南河北樞宻院同知昂吉爾御史中丞曹立往燕南山東太子詹事拜特穆</hi>
<hi>爾宣徽院判韓讓徃河東陜西吏部尚書納克楚董訥徃山兆遼東中書斷事官韓廷茂陜西運使衆嘉努徃</hi>
<hi>雲南湖南宣慰使哈沙冀寕路總管劉文徃甘肅山東宣慰使圗薩特穆爾陜西右丞亷惇徃四川翰林侍講</hi>
<hi>學士特穆爾布哈秘書卿吴秉道往京畿</hi>舒瑪爾節罷張珪告還保定○以道<lb/>
拉實為御史大夫○募民入粟補官<hi>以郡縣飢饉詔運粟十五萬貯瀕河</hi>
<pb n="KR2b0036_WYG_009-18b"/>
<hi>諸倉以偹賑救仍勅有司治義倉禁大都順徳等十郡釀酒又募富民入粟補官二千石從七品正八品五百</hi>
<hi>石從八品三百石正九品不願仕者旌其門</hi>冬十月上及皇后受佛戒於帝<lb/>
師○十二月以達實特穆爾為中書右丞相道拉實復<lb/>
為左丞相○立捕盗賞格○申禁圖䜟<hi>收藏不首獻者罪之</hi>召張<lb/>
珪於保定<hi>以病辭不允</hi>制贈故翰林學士巴哈等官爵<hi>以巴哈及</hi>
<hi>中政使布延圗指揮使布延呼喇為特克實所撃死特贈功臣號及階勲爵諡</hi>
<hi>丙寅</hi>三年春正月封諸王庫春布哈為威順王邁努為宣<lb/>
靖王<hi>威順王鎮湖廣宣靖王鎮益都</hi>召前翰林學士呉澄不至○緬國<lb/>
<pb n="KR2b0036_WYG_009-19a"/>
亂<hi>其王荅里也伯遣使來乞師且獻方物</hi>京師饑<hi>賑糧六萬石</hi>薩題勒宻實罷二<lb/>
月以奈曼岱知樞宻院察納為中書平章○甲辰幸上<lb/>
都○詔建殊祥寺於五臺山○三月旱<hi>上以不雨自責命審决重囚遣</hi>
<hi>使分祀岳瀆名山大川及京城寺觀</hi>勅授皇太子皇圖大訓<hi>翰林學士承穆㫖額哩音特</hi>
<hi>爾許師敬譯帝訓成更名皇圖大訓勅授皇太子</hi>庚牛太白嵗星鎮星聚井○<lb/>
泉州民院鳯子作亂<hi>冦陷城邑軍民官坐失討治罪</hi>畿内河北山東饑<lb/>
○夏五月勅臺憲勿妄奏劾<hi>御史劾宣撫使多爾濟巴勒學士李塔喇海劉紹祖庸</hi>
<hi>鄙不勝任中書議三人皆勲舊子孫罪無實狀乞復其職仍勅䑓臣勿以空言妄劾</hi>六月命梁王旺<lb/>
<pb n="KR2b0036_WYG_009-19b"/>
沁等鎮撫北邉<hi>旺沁及徹辰圗同撫北邊軍</hi>皇后受雅滿達噶戒於<lb/>
水晶殿○甲寅上幸大乾元寺<hi>勅鑄五方佛銅像</hi>遣日本僧瑞<lb/>
興等歸國<hi>凡四十人</hi>戊辰太白經天至於十二月<hi>九月壬戌犯太微右</hi>
<hi>執法</hi>河决陽武<hi>漂民居萬六千五百餘家九月復壊汴梁樂利隄發丁夫六萬四千人築之</hi>京<lb/>
畿縣水大風雹<hi>凡一晝夜壊民居九百家</hi>秋八月鹽官州海溢<hi>壊隄防三</hi>
<hi>十餘里命江浙行省及南䑓庸田司㑹議脩治造木匱石囤以塞其要處時崇明州亦海溢</hi>九月庚<lb/>
申車駕還宫○賜大天源延夀寺田千頃<hi>賜吉安臨江田千頃鈔三</hi>
<hi>萬定於是省臣言養給軍民必藉地利世祖建大宣文𢎞教寺賜永業當時已號虛費而成宗復搆天夀萬寧</hi>
<pb n="KR2b0036_WYG_009-20a"/>
<hi>寺較之世祖用増倍半若武宗之崇恩福先仁宗之承華普慶租𣙜所入抑又甚焉英宗鑿山開寺損兵傷農</hi>
<hi>而卒無益夫土地祖宗所有子孫當共惜之臣恐兹後藉為口實妄興工役徼福利以逞私欲也上嘉納之然</hi>
<hi>不能用</hi>遼陽江東諸路饑○復平章李孟官○封諸王特<lb/>
穆爾布哈為鎮南王<hi>鎮揚州</hi>冬十一月至大皇后鴻吉哩<lb/>
氏崩<hi>后諱珍格托里子班巴爾之女謚宣慈惠聖皇后升祔武帝廟</hi>十二月庚寅赦<hi>平章</hi>
<hi>額卜徳呼勒以星變地震議赦天下持詔藁示左司都事宋本仍命中書酬累朝獻物之直擢用英廟至今為䑓</hi>
<hi>憲奪官者本因言今天儆災變而畏獻物未酬直者憤怨形諸王言恐貽笑天下司憲褫有罪者官世祖成法</hi>
<hi>也今上即位詔法世祖而廢成憲是汙前詔也復有邪佞贓穢將治之耶置不問耶不從明日宣詔本稱疾不</hi>
<pb n="KR2b0036_WYG_009-20b"/>
<hi>出</hi>大寧路水亳州河溢<hi>大寧壊田五千五百頃漂民舎八百餘區亳州壊田二千三百</hi>
<hi>頃漂民居亦八百餘</hi>
<hi>丁卯</hi>四年春正月己酉太白犯牛○市珠寳首飾<hi>評曰易曰聖人</hi>
<hi>之大寳曰位故古帝王之位謂之大寳以天下之大四海之冨用之無窮取之不竭故也古昔賢哲之君抵璧</hi>
<hi>投珠而不顧者豈非以其所寳者在此而不在彼也歟乃元泰定君踐天子之位不寳其寳之大而屑屑焉市</hi>
<hi>珠寳以為首飾是豈足以君臨萬國哉</hi>皇子允丹藏布受佛戒於智泉寺<lb/>
<hi>二月出鎮北邊</hi>以瑪蘇庫為雲南平章○鹽官州海溢<hi>壊捍海隄二千</hi>
<hi>餘歩四月又溢命都水少監張仲仁及行省官發工匠二萬餘人塞之不能止</hi>二月辛卯白虹<lb/>
<pb n="KR2b0036_WYG_009-21a"/>
貫日○三月癸卯和寧地震○丙午廷試賜進士阿恰<lb/>
齊李黼等八十五人及第出身有差○以多岱為太師<lb/>
圗呼魯為太傅博迪蘇為太保○召張珪等商議中書<lb/>
省事<hi>召珪與集賢大學士亷恂太子賔客王毅悉復舊職西䑓中丞敬儼為集賢大學士同議省事珪仍</hi>
<hi>領經筵</hi>壬戌車駕幸上都○以阿薩爾和卓知樞宻院○夏<lb/>
四月辛未盗入太廟<hi>竊武宗金主及他祭器以典守不嚴罷太常禮儀院官○評曰元年</hi>
<hi>十一月盗入太廟竊仁宗金主四月盗復入太廟竊武宗金主則國幾乎無人矣夫宫闕以居人君宗廟以奉</hi>
<hi>祖考其禁防䕶衛固當嚴謹今盗得屢入太廟竊祖宗神主典守者果安在哉太常守宗祏不謹當以不敬論</hi>
<pb n="KR2b0036_WYG_009-21b"/>
<hi>僅免去其官失政刑矣</hi>壬申作武宗主○六月罷營繕録繫囚○<lb/>
畿内江南旱蝗○至治皇后伊竒哩氏崩<hi>諡曰莊静懿聖皇后</hi>勅<lb/>
經筵講讀官非有代不得去職○秋八月滹沱河溢○<lb/>
鳳翔興元成都陜州江陵同日地震<hi>碉門亦地震天全道山崩飛石斃人</hi>
九月丙申朔日食○閠月己巳太白經天<hi>至于十二月</hi>車駕<lb/>
還宫○壬申赦<hi>以灾異赦天下</hi>廣西徭冦邉○冬十月乙巳晝<lb/>
有流星○以趙世延為中書右丞王士熙為參政○十<lb/>
一月陽曲縣地震○前南臺大夫喀喇托克托卒<hi>托克托哈阿舒布</hi>
<pb n="KR2b0036_WYG_009-22a"/>
<hi>之弟也姿貌魁梧成宗時嘗奉詔以名鷹賜巴延巴延見之驚問曰汝為何人子對曰雅雅次子因語之曰吾</hi>
<hi>老矣他日可大用者未見汝比也後又從武宗討海都以忠勇聞及至大翊戴以功入樞府武宗以潛邸時濟</hi>
<hi>爾哈呼有不遜語將寘于法托克托諫曰陛下即位大信未立而先事報仇恐人人自危遂宥之乃歎曰博勒呼</hi>
<hi>博爾珠前朝人傑托克托今世人傑也仁宗時為丞相出舊鎮江浙及特們徳爾隂謀固位議定英宗譖托克托武宗</hi>
<hi>臣逮至京師居數日兩宫使綽和爾諭托克托曰初疑汝私於所事故召汝今察無之其復還鎮托克托頓首謝曰</hi>
<hi>臣雖受先帝知遇而受太后及今上恩不為不深豈敢昧所自乎卒謚忠獻追封和寧王</hi>京師饑<hi>發米</hi>
<hi>三十萬賑之</hi>十二月己未嵗星退犯太微西垣上將○蔡國<lb/>
公張珪卒<lb/>
<pb n="KR2b0036_WYG_009-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史續編卷九<lb/>
</p>
<p>
</p>
  </div>
</body>
</text>
</TEI>
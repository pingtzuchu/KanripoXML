<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史續編卷十二</head> <lb/>
    <p>
<pb n="KR2b0036_WYG_012-1a"/>
欽定四庫全書<lb/>
　元史續編卷十二<lb/>
　　　　　　　　　　　　明　胡粹中　撰<lb/>
<hi>甲戌</hi>順帝元統二年春正月庚寅朔汴梁雨血<hi>著衣皆赤</hi>山東<lb/>
水<hi>民飢</hi>鄂博哈雅罷以圖卜台為中書平章○二月丁亥<lb/>
太白經天○三月廣西猺復起命討之<hi>徭賊殺同知元帥竒爾薩冦全</hi>
<hi>州詔平章特黙齊將兵二萬擊之</hi>浙西水旱疫<hi>飢民五十七萬二千户</hi>湖廣河南<lb/>
旱<hi>自是月不雨至於八月</hi>夏四月戊午朔日食○以騰吉斯瑪扎<lb/>
<pb n="KR2b0036_WYG_012-1b"/>
爾台並為御史大夫○丁丑太白經天<hi>戊寅己卯壬午皆晝見</hi>録<lb/>
許衡後<hi>上嘉其輔世皇以不殺一天下特録其孫從宗為章佩監異珍庫提㸃</hi>京師置局<lb/>
鬻鹽<hi>置于南北城官自糶賣以革專利之弊○評曰富商鬻鹽既以其專小民之利而惡之矣官自糶賣</hi>
<hi>獨不奪富商之利乎如是則所令反其所好矣</hi>中書奏請省作佛事<hi>省臣言佛事布施費</hi>
<hi>多以世祖時較之嵗増金三十八錠銀二百三錠繒帛六萬一千六百餘疋鈔二萬九千二百五十餘錠請除</hi>
<hi>累朝期年忌日之外餘皆罷省從之</hi>車駕幸上都○以騰吉斯為中書左<lb/>
丞相薩敦商量省事○六月薩敦復為左丞相<hi>騰吉斯辭不拜</hi>
<hi>薩敦復見</hi>詔聽䝉古色目人行親喪○追封雅克特穆爾為徳<lb/>
<pb n="KR2b0036_WYG_012-2a"/>
王<hi>謚忠武</hi>彰徳雨白毛<hi>評曰元世祖混一中國海内承平至元統甲戌盖六十載天道已一</hi>
<hi>周矣雖其間天地變災有不能無然莫甚于是嵗盖自正月汴梁雨血山東水民飢二月太白經天浙西水旱</hi>
<hi>疫湖廣河南旱四月朔日食太白經天晝見六月彰徳雨白毛遼西旱蝗淮河溢七月太白復晝見經天又流</hi>
<hi>星大如杯八月九月太白經天又晝見尤不絶京師地震山崩九月太白犯太微垣十月犯上相十一月熒惑</hi>
<hi>犯太微垣斯盖順帝初立將有覆亡之兆天心未厭欲其脩省故先事以戒之歟</hi>遼西旱蝗○<lb/>
淮河溢<hi>漂山陽境内居民</hi>秋七月壬辰宴侍臣於奎章閣○甲<lb/>
午太白晝見己亥經天<hi>丙午庚戌壬子甲寅如之</hi>己酉夜有流星大<lb/>
如杯<hi>起於天津没於離宫之南</hi>八月丙辰朔太白經天<hi>凡四日癸亥至戊辰又四</hi>
<pb n="KR2b0036_WYG_012-2b"/>
<hi>日甲戌至己卯庚戌壬午亦如之太白晝見經天未有若是年之多者故是後晝見皆不復特書</hi>辛未<lb/>
赦是日京師地震雞鳴山崩<hi>陷為池方百里人死者衆</hi>九月庚寅太<lb/>
白經天<hi>乙巳壬子夜犯太微垣</hi>辛卯車駕還宫○冬十月以許有<lb/>
壬為中書參政○癸亥太白犯太微上相○己卯上皇<lb/>
太后尊號<hi>詔曰朕登大寳君臨萬方永惟太母擁佑之勤神器奠安海宇寧謐實慈訓之所致也爰</hi>
<hi>舉徽稱而皇太后以文宗皇帝未祔于廟謙抑弗允今告祔禮成乃以吉日奉上尊號曰贊天開聖仁夀徽懿</hi>
<hi>昭宣皇太后思與普天同兹大慶其赦天下免今年田租之半初上欲加號太皇太后參政許有壬以為皇上</hi>
<hi>於太后母子也若加太皇太后則為孫矣且今制封贈祖父母降于父母一等盖推恩之法近重而逺輕今尊</hi>
<pb n="KR2b0036_WYG_012-3a"/>
<hi>皇太后為太皇太后是推而逺之乃反輕矣遂從其議稱○監察御史台哈布哈率同列上章言嬸母不宜加徽</hi>
<hi>太后聞之怒欲殺言者台哈布哈曰此事自我發之甘受誅戮决不敢累諸公也已而太后怒解乃曰風憲有臣</hi>
<hi>如此豈不能守祖宗之法乎賜金帛二以旌其直○評曰昔舜嗣堯位則曰受終于文祖禹承舜禪則曰受命</hi>
<hi>於神宗說者謂文祖堯始祖之廟神宗即堯廟也三聖相傳親非父子特以繼世嗣位相為祖孫未聞其以瞽</hi>
<hi>瞍伯鯀為禰也故禮曰為人後者為之子也順帝於文宗分雖叔姪然既嗣文宗為君則固文宗之子矣太后</hi>
<hi>乃其母也安得以為嬸母哉台哈布哈謂嬸母不宜加徽稱此不攷于禮之過不然則其意迎合順帝欲令尊其</hi>
<hi>所生故為是慫惥之辭耳東安州之事未必不兆於此若夫許有壬之論斯合於禮者也</hi>以逯魯曽<lb/>
為監察御史<hi>魯曽為太常博士集議三朝皇后升祔而先朝以武宗皇后珍格無子不立其主時</hi>
<pb n="KR2b0036_WYG_012-3b"/>
<hi>巴延為首相以為明宗母伊竒哩氏可配享徽政院傳太后㫖以文宗母唐古氏當配享巴延以問魯曽曰先</hi>
<hi>朝既以珍格皇后無子不為立主今所立者當明宗母乎文宗母乎對曰珍格皇后在武宗朝已膺寳冊則明</hi>
<hi>文二母固皆妾今以無子之故不得立主而以妾母為正宫是為臣而廢其先君之母為子而私尊其先父之</hi>
<hi>妾於禮不可慕容垂追廢母后而立其生母以配享先王為萬世笑豈可復蹈其失乎集賢學士陳顥素疾魯</hi>
<hi>曽出曰唐太宗冊曹王明母為后亦二后也奚為不可魯曽曰堯母帝嚳庶母堯未嘗以配嚳大元天子不法</hi>
<hi>堯舜而法唐太宗耶衆服其議而巴延亦是之遂以珍格皇后配擢魯曽為御史</hi>辛丑詔改元<lb/>
<hi>詔改元統三年仍為至元元年監察御史李好文言年號襲舊於古未聞襲其名而不蹈其實未見有益因言</hi>
<hi>時弊不如至元者十餘事不報</hi>十一月庚戌熒惑犯太微垣○十二月<lb/>
<pb n="KR2b0036_WYG_012-4a"/>
禁私剏寺觀<hi>禁私剏寺觀僧道入錢五十貫給度牒方聼出家</hi>
<hi>乙亥</hi>至元元年春二月熒惑逆行入太微○以徹爾特穆<lb/>
爾為中書平章詔罷科舉<hi>初徹爾特穆爾平章江浙㑹行科舉驛請試官供帳甚盛</hi>
<hi>心頗不平及入中書首議罷科舉詔已書而未用寳參政許有壬力争之太師丞相巴延怒曰汝風䑓臣言徹</hi>
<hi>爾耶有壬曰太師用徹爾在中書御史三十人不畏太師而聼有壬豈有壬權重於太師耶巴延意稍解有壬</hi>
<hi>乃曰科舉若罷天下人才觖望巴延曰舉子多以贓敗又有假蒙古色目者有壬曰科舉未行時䑓中贓罰無</hi>
<hi>筭豈盡出于舉子舉子亦不可謂無過但較之於彼則少况議罷科舉御史吕思誠等列其罪狀劾之不聼乎</hi>
<hi>巴延曰舉子中可用惟參政耳有壬曰張夢臣馬伯庸丁文苑軰可任大事如歐陽𤣥之文章亦豈易及巴延</hi>
<pb n="KR2b0036_WYG_012-4b"/>
<hi>曰科舉雖罷士欲求美衣食自能向學有壬曰為士者初不事衣食巴延曰今科舉取人實妨選法有壬曰科</hi>
<hi>舉取士豈不愈於通事知印等出身今通事知印等天下凡三千餘名自四月至九月受宣者七十三人而科</hi>
<hi>舉一嵗僅三十餘人太師試思之科舉於選法果相妨乎不也巴延心然其言而議已定不可中輟乃温顔解</hi>
<hi>慰有壬且稱有壬為能言有壬曰能言何益於事時徹爾在座曰參政坐無多言有壬曰太師謂有壬風人劾</hi>
<hi>平章可共坐耶徹爾曰吾固未嘗信也有壬曰宜平章之不信也設有壬果風人言平章則言之必中豈止如</hi>
<hi>此而已衆皆笑而罷翊日宣詔特令有壬為班首以折辱之有壬懼禍不敢辭治書侍御史布哈誚有壬曰參</hi>
<hi>政可謂過橋拆橋者矣有壬以為大恥移疾不出於是思誠等皆辭職去獨陳充夫以不署名留○評曰古之</hi>
<hi>人臣患不能知賢才而用之以治天下故設科取士使懐才抱徳敦行者由之以進若漢之鄉舉里選察亷對</hi>
<pb n="KR2b0036_WYG_012-5a"/>
<hi>䇿非一途也然人之徳行難知藝能易見徳行者多自晦藝能者多自衒於是乎聼其所言以察其所藴即其</hi>
<hi>所習以審其所向故唐之明經進士宋之制䇿詞學非一科也猶以為有徳者必有言有言者不必有徳則又</hi>
<hi>即其言以攷其實若稽諸古典而夲於經不失乎先聖人之㫖則有取焉非但取其言語之工文藻之華而已</hi>
<hi>也元之用人大抵偏於國族勲舊貴㳺之子弟故選舉之法久而未行仁宗延祐甲寅遂决意行之由此中華</hi>
<hi>縫掖之士僅得拔十一於千百若謂科舉遺賢才則可謂科舉妨選法則非也彼嫉其供帳之盛而請罷科舉</hi>
<hi>者真悻悻然小丈夫哉</hi>三月壬辰河州大雪<hi>大雪十日深八尺馬駝牛羊凍死者十九</hi>
<hi>民大飢</hi>罷髙麗媵女<hi>䑓臣言髙麗首効臣節而近年屡遣人徃取媵女至使生女不舉女長不</hi>
<hi>嫁乞賜禁止從之</hi>以左丞王給參政許有壬兼知經筵○夏四<lb/>
<pb n="KR2b0036_WYG_012-5b"/>
月以布哈為中書參政薩勒迪為御史大夫○五月戊子<lb/>
車駕幸上都○遣使祠曲阜○騰吉斯作亂伏誅<hi>時薩敦已</hi>
<hi>死巴延獨用事騰吉斯忿曰天下本我家天下也巴延何人而位吾上遂與其叔父句容郡王逹朗逹賚潛蓄</hi>
<hi>異心謀援立諸王鴻和特穆爾上數召逹朗逹賚不至郯王徹辰圖發其謀六月晦騰吉斯伏兵郊外率勇士</hi>
<hi>突入宫巴延及旺扎勒特穆爾等掩捕獲騰吉斯及其弟塔喇海皆伏誅其黨奔逹朗逹賚逹朗逹賚即應之殺</hi>
<hi>使者以禡旗上遣使者徃諭又殺之與華善等戰不勝奔鴻和特穆爾追襲之執送上都戮之鴻和特穆爾自</hi>
<hi>殺</hi>秋七月丁巳朔以阿恰齊為御史大夫○壬午右丞<lb/>
相巴延弑皇后巴約特氏<hi>初騰吉斯事敗被擒攀折殿檻不肯出塔喇海走匿皇后</hi>
<pb n="KR2b0036_WYG_012-6a"/>
<hi>座下后蔽之以衣左右曵出斬之血濺后衣巴延奏曰豈有兄弟為逆而皇后黨之者遂并執后后呼帝曰陛</hi>
<hi>下救我上曰汝兄弟為逆豈能相救乃遷出宫尋酖之於開平民舎遂簿録騰吉斯家○評曰皇后天下之母</hi>
<hi>苟有大故廢置在于天子巴延人臣也而專執國母無君孰甚焉况古者已嫁之女本宗罪不相及漢上官桀</hi>
<hi>謀反未嘗及昭后也騰吉斯雖謀作亂皇后何豫焉觀帝之言曰汝兄弟為逆豈能相救與漢獻伏后之事相</hi>
<hi>類微弱甚矣盖不待至正之末而後失國也</hi>赦天下<hi>詔曰曩文宗皇帝以雅子克特穆爾嘗有勞伐父</hi>
<hi>兄弟顯列朝廷而輒造事釁出朕逺方文皇尋悟其奸巴勒有㫖傳于予雅克特穆爾貪利㓜弱復立朕弟額琳沁</hi>
<hi>不幸崩殂今丞相巴延追奉遺詔迎朕于南既至大都推雅克特穆爾猶懐兩端遷延數月天殞厥躬巴延同詞</hi>
<hi>戴後薩敦達哩至騰吉斯相襲用事交通宗王鴻和特穆爾圖危社稷以次掩捕明正其罪永惟太皇后後其</hi>
<pb n="KR2b0036_WYG_012-6b"/>
<hi>所生一以至公為心親挈大寳畀予兄弟功徳隆盛近古無比已命大臣特議加禮可赦天下</hi>以竒爾<lb/>
濟蘇知樞宻院鼎珠博囉並中書平章○八月京畿大<lb/>
水○九月車駕還宫○冬十月甲寅熒惑犯南斗○流<lb/>
御史大夫旺扎勒特穆爾於廣海<hi>坐賊臣額森特穆爾親屬故斥之</hi>戊辰<lb/>
太白晝見甲申經天○十一月以昻吉爾為中書平章<lb/>
○十二月乙亥太白嵗星並晝見<hi>先是乙丑太白犯軒轅夫人星丙寅經天</hi>
<hi>丁卯夜太陰犯右執法庚午復經天癸酉嵗星晝見至戊寅太白復經天嵗星晝見</hi>丙子安慶蘄<lb/>
黄地震○徹爾特穆爾罷尋流南安<hi>徹爾特穆爾初為爾御史嘗詆特們徳</hi>
<pb n="KR2b0036_WYG_012-7a"/>
<hi>有彊直聲為河南平章留守上都皆著善政及再入中書首議罷科舉又先論學校貢士莊田租可給集賽衣</hi>
<hi>糧動當國者以發其機而力罷之又損其太廟四祭為一祭由是不為公論所與至是䑓臣劾其嘗指斥武宗</hi>
<hi>又以妻弟女為己女冐請珠袍等物而巴延亦以其忤己欲斥之遂罷尋貶南安人皆稱快久之卒於貶所</hi>
是嵗河决封丘縣<lb/>
<hi>丙子</hi>二年春正月置都水庸田使司<hi>置司平江尋罷</hi>二月甲申太<lb/>
白經天○追封帝生母瑪里達為貞裕徽聖皇后<hi>評曰儷位</hi>
<hi>宸極敵體至尊生膺冊寶没配享祀猶乾坤定位有一在無二者也明宗在位日淺未遑冊立中宫然班布爾錫</hi>
<hi>文宗朝已稱皇后則正嫡有所歸矣今順帝踐祚追尊妾母所謂徒欲崇寵其所生而不虞其賤父者也</hi>進<lb/>
<pb n="KR2b0036_WYG_012-7b"/>
封宣靖王邁努為益王○三月乙丑太陰犯南斗○陜<lb/>
西暴風旱<hi>無麥</hi>賜巴延御服珠衣<hi>以累朝御服珠衣七寳項牌賜巴延又賜以阿</hi>
<hi>爾哈雅家藏書畫又賜盧饒州集慶路圖圖爾哈民户及汴梁諸路圖卜台地土又賜以公主努爾音濟蘇之地</hi>
<hi>五千頃及分以所籍薩敦寳噐○評曰惟名與器不可以假人故繁纓小物仲尼惜之况御服珠衣豈可以賜</hi>
<hi>臣下乎巴延雖恃寵生奸禍取覆㓕亦由順帝所以馭之者非其道也</hi>夏四月封駙馬博<lb/>
囉特穆爾為毓徳王○以特穆爾布哈為中書平章王<lb/>
懋為左丞耿煥為侍御史○戊戌車駕幸上都○五月<lb/>
丙午朔黄河復故道○六月以特穆爾布哈為江浙左<lb/>
<pb n="KR2b0036_WYG_012-8a"/>
丞相○秋七月乙卯太白犯熒惑○黄州蝗<hi>民捕之人日五斗</hi>
以納琳為中書參政○八月甲戌朔日食○己卯太陰<lb/>
犯心○遣威順王庫春布哈還鎮湖廣<hi>初巴延矯制召庫春布哈至京</hi>
<hi>至是上遣之歸藩</hi>九月庚戌熒惑犯太微垣○戊辰車駕還宫<lb/>
○冬十月以衮布巴勒為中書右丞○江浙大旱<hi>自春至於八月</hi>
<hi>不雨民大饑</hi>
<hi>丁丑</hi>三年春正月丁巳朔白虹貫日○廣州民朱光卿反<lb/>
<hi>増城縣人朱光卿反其黨石昆山鍾大明率衆從之偽稱大金國改元赤符命指揮噶扎爾江西左丞錫迪討</hi>
<pb n="KR2b0036_WYG_012-8b"/>
<hi>之</hi>戊午畋於柳林<hi>凡三十五日御史楚迪爾宋紹明進諫上嘉納之賜以金帛楚迪爾等固辭上</hi>
<hi>曰昔魏徴進諫唐太宗未嘗不賞汝其受之○評曰孔子有言說而不繹從而不改吾末如之何也已矣故人</hi>
<hi>君納諫非難而從諫為難順帝法唐太宗賞諫臣是矣然不能如太宗之從諌即改也柳林之畋三十五日御</hi>
<hi>史進諫雖曰嘉納其言賜以金帛不數月車駕復出豈非所謂不繹不改者歟</hi>三月壬申朔日<lb/>
食○汝寧棒胡反<hi>棒胡本陳州人名閠兒以燒香惑衆造妖言作亂反於信陽州破歸徳鹿</hi>
<hi>邑焚陳州屯營于杏岡命河南左丞慶通帥兵討之獲其彌勒佛小旗偽宣勅并所謂紫金印量天尺</hi>江<lb/>
浙飢<hi>飢民四十萬户發鈔四十萬錠賑之開所在山場河泊之禁聼民取給</hi>立採珠提舉<lb/>
司<hi>先是嘗立泰定間以其煩擾罷去至是參政納麟請復立之且以採珠户四萬户賜巴延</hi>三月立<lb/>
<pb n="KR2b0036_WYG_012-9a"/>
皇后鴻吉哩氏○天雨線○京師饑<hi>南北城設糶米舖二十處至九月又</hi>
<hi>添設五處</hi>夏四月甲戌有星孛于王良<hi>至七月壬寅没于貫索</hi>己卯車<lb/>
駕幸上都○合州民韓法師反討平之<hi>大足縣民韓法師反自稱南朝</hi>
<hi>趙王命四川參政舉理等以兵討捕平之</hi>惠州民聶秀卿等作亂討平之<hi>歸善</hi>
<hi>縣人聶秀卿譚景山等造軍器拜戴甲為定光佛與朱光卿相結為亂命江西省討捕平之</hi>五月民<lb/>
間訛言相惑<hi>訛言朝廷拘括童男女一時嫁娶殆盡○評曰人必好色也然後疑其淫人必貪財</hi>
<hi>也然後疑其盗訛言雖起於閭閻之小人亦必在上者露其機括故因以發之耳當是時順帝端拱盈成志荒</hi>
<hi>而欲縱聲色之好不待哈瑪爾進秘宻而後肆也訛言其必有所自矣</hi>西畨盗起殺鎮西王<lb/>
<pb n="KR2b0036_WYG_012-9b"/>
子丹巴<hi>立行宣政院以額森特穆爾為院使徃討</hi>丁卯彗星見東北<hi>大如天船色白</hi>
<hi>長尺餘彗指西南六月丁丑掃上丞己卯入圜衛壬午掃華蓋扛星乙酉掃勾陳大星及天皇大帝丙戌貫四</hi>
<hi>輔經樞心天紀甲午出圜衛丁酉出紫微垣戊戌犯貫索七月庚子掃河間癸卯經鄭晉入天市丙午掃列肆</hi>
<hi>己酉出天市垣掃梁星辛酉在房宿鍵閉之上罰星中星正西自昴至房凡歴一十五宿至八月庚子始㓕</hi>
贈故丞相安圗為東平忠憲王<hi>於所封内建祠官為致祭</hi>六月京師<lb/>
大霖雨<hi>自辛巳至癸巳不止御河沁河渾河水皆溢没人畜田廬甚衆壬辰彰徳亦大水深一丈七月</hi>
<hi>漳河溢至廣平城下</hi>癸卯車駕出獵太白經天○丙午幸實喇鄂<lb/>
爾多太白復經天○江西左丞錫迪討朱光卿擒斬之<lb/>
<pb n="KR2b0036_WYG_012-10a"/>
<hi>錫迪及噶扎爾擒光卿尋追獲石昆山鍾大明悉斬之遂平</hi>秋八月壬午京師地大<lb/>
震<hi>太廟梁柱裂各室墻壁壊壓損儀物文宗神主及御床盡碎西湖寺神御殿壁仆壓損祭器自是屢震至</hi>
<hi>丁亥方止</hi>癸未白虹貫日○河南地震○車駕還宫○九月<lb/>
己亥熒惑犯斗甲辰太白犯斗○立行樞宻院尋罷之<lb/>
<hi>四川湖廣及江西江浙各置行院以鎮遏好亂之民從巴延之請至明年二月罷</hi>冬十二月以<lb/>
瑪扎爾台為太保○巴延請殺五姓漢人不許<hi>巴延請殺張王</hi>
<hi>劉李趙五姓漢人上不從○評曰五姓皆先朝佐命立功族屬蕃衍何罪而欲盡殺其人哉且所貴夫君人者</hi>
<hi>為其保世滋大休養而生息之也鄭棄其師春秋所惡以大臣四方是維天子是毗而請殺無罪豈理也哉巴</hi>
<pb n="KR2b0036_WYG_012-10b"/>
<hi>延至是盖肆行而無忌矣順帝能不之從則威福猶不至下移也</hi>許有壬罷○東陽處<lb/>
士許謙卒<hi>初蘭溪金履祥事王栢登何基之門得承朱熹之傳講貫造詣益深以宻東陽許謙又得</hi>
<hi>傳其學博極羣書洞究底藴居九華山閉門講學逺而幽冀齊魯近而荆揚呉越皆來受業其教人至誠諄悉</hi>
<hi>嘗曰已有知使人亦知之豈不快哉由是及門之士皆隨才成就但不使學科舉之文曰此義利之所由分也</hi>
<hi>篤於孝友有絶人之行而不膠于古不流于俗不出閭里四十年而四方之士以不及門為恥憲臣論薦郡以</hi>
<hi>遺逸應詔中外名臣列其名義章凡數十上有司請主文衡皆莫能致世稱為白雲先生卒謚文懿同時徽之</hi>
<hi>休寧有陳櫟定宇婺源有胡一桂庭芳九江有黄澤楚望紹興之山陰有韓性明善皆與謙齊名元世遺逸名</hi>
<hi>儒必以此數公為稱首</hi>分樞宻院鎮北邉<hi>以宗王奈瑪岱知院事</hi>
<pb n="KR2b0036_WYG_012-11a"/>
<hi>戊寅</hi>四年春正月丙申赦<hi>以地震故</hi>庚申太陰入南斗太白犯<lb/>
牛○二月庚午畋於柳林○乙酉奉聖州地震<hi>七月己酉復大</hi>
<hi>震</hi>三月以國王多爾濟為遼陽左丞相○夏四月辛未<lb/>
京師天雨紅沙晝霧○以特黙齊珠爾噶岱為中書平<lb/>
章托克托為御史大夫<hi>托克托巴延弟瑪扎爾台之子也</hi>己卯車駕幸上都<lb/>
<hi>癸巳次八里塘雨雹大如拳其狀有小兒環玦獅豹龜卯等物之形</hi>河南兵獲棒胡詔誅<lb/>
之○六月袁州民周子旺作亂伏誅<hi>子旺反僭稱周王偽改年號擒獲伏</hi>
<hi>誅</hi>信州靈山裂○漳州民李志甫反<hi>志甫反圍漳州守城將綽斯戬與戰</hi>
<pb n="KR2b0036_WYG_012-11b"/>
<hi>失利詔江浙平章伯勒齊爾布哈總閩浙江廣兵討之伯勒齊爾布哈阿固台之子也</hi>秋七月詔立<lb/>
巴延生祠于涿州○八月癸亥朔日食○丙子京師地<lb/>
震<hi>日二三次至乙酉乃止</hi>丁丑白虹亘天車駕還宫○九月癸酉<lb/>
奔星大如杯<hi>色白起自右旗之下西南行没于近噣</hi>庚寅太白犯斗○冬<lb/>
十一月立紹熙府軍民都總使司<hi>以御史大夫巴延兼充使治書吉逹布為</hi>
<hi>副使世襲其職本府原領六州二十縣一百五十二鎮國初以其地荒而廢之至是居民二十餘萬故立府領</hi>
<hi>之</hi>四川散毛洞蠻叛○十二月以伯勒齊爾布哈為御史<lb/>
大夫傅岩起為中書參政<lb/>
<pb n="KR2b0036_WYG_012-12a"/>
<hi>己卯</hi>五年春二月庚寅信州雨土○三月昻吉爾衮布巴勒<lb/>
罷<hi>昻吉爾為遼陽平章章衮布巴勒為甘肅平</hi>夏四月車駕幸上都○六月甲<lb/>
辰熒惑退入南斗○汀州大水<hi>平地深三尺没民居八百餘區溺死八千餘人</hi>
達勒達民饑<hi>鴻和爾布拉克賽音圖布拉克尼格徳哷蘇歡特穆爾賽音布拉克等六愛滿大風雪民飢宗王托</hi>
<hi>托羅該圖各愛滿並飢各賑之</hi>秋七月壬戌熒惑犯南斗○九月車駕<lb/>
還宫○冬十月禁倡優盛服<hi>許男子裹青巾婦女服紫衣不許戴笠乘馬</hi>詔<lb/>
以巴延為大丞相<hi>加元徳上輔功臣之號賜七寳玉書龍虎金符巴延自誅驣吉斯之後獨</hi>
<hi>秉國鈞專權縱恣變亂祖法虐害天下漸有邪謀以至擅爵賞赦死罪收諸衛之精兵為己用府庫聼其出納</hi>
<pb n="KR2b0036_WYG_012-12b"/>
<hi>上深患之巴延又欲以其姪托克托宿衛偵伺起居懼渉物議乃以知樞宻院汪嘉努翰林承旨實喇卜同侍禁</hi>
<hi>近實為属意托克托而托克托雖㓜養于巴延見其勢焰熏灼嘗憂其禍私請於其父瑪扎爾台曰伯父驕縱已甚</hi>
<hi>萬一天子震怒則吾族赤矣瑪扎爾台亦以為然托克托復懐疑久未能决質於其師浦江呉直方直方曰傳</hi>
<hi>有之大義㓕親大夫但知忠于國家耳餘復何顧時上左右皆巴延之黨與獨沙克嘉巴勒為上心腹托克托</hi>
<hi>與二人深相結納每乘間自陳上猶未之信阿嚕等日與反覆論難益知其心靡他於是始信無疑也○評曰</hi>
<hi>呉直方之言大義㓕親是矣然未深知春秋之義也盖所謂大義可以㓕親者如周公之於管蔡石碏之於厚</hi>
<hi>者耳君子之於其父如楚棄疾之於子南唐李璀之於懐光則大義雖當伸而至親終不可㓕也托克托巴延</hi>
<hi>之猶子㓜養於伯父則未知其果有父命而繼體承重行乎使果有父命而為之子則大義滅親非托克托所得</hi>
<pb n="KR2b0036_WYG_012-13a"/>
<hi>者矣盖至尊者君至親者父無父是無君也君之義既不可背則父之親亦不得而㓕如可得而㓕則天下之</hi>
<hi>人皆無父矣然則如之何父母有過下氣怡色柔聲以諫諌若不入起敬起孝其終不從也則有繼之以死而</hi>
<hi>已聖人之經如權衡然隨物之輕重而低昂之也若權不推移衡不平直而欲求銖兩之真誤矣嗚呼世教衰</hi>
<hi>而彞倫斁皆俗儒謬於說經之過也予故不得不辨</hi>十一月開封人范孟作亂殺<lb/>
河南平章伊埒特穆爾等官軍捕得誅之<hi>把縣人范孟偽稱上旨殺</hi>
<hi>伊埒特穆爾左丞齊喇亷訪使旺扎勒布哈已而官軍捕得孟伏誅初孟既殺省憲官召官屬去位者署用以段</hi>
<hi>輔為左丞使汴梁人歸𤾉北守黄河口𤾉力拒不從賊怒繫之於獄賊敗汙賊者咸得罪𤾉獨免同里有呉炳</hi>
<hi>者常以翰林侍制徴不起賊召之使司卯酉厯炳不敢辭時人為之語曰歸𤾉出角呉炳無光</hi>十二月<lb/>
<pb n="KR2b0036_WYG_012-13b"/>
復立都水庸田使司○工部産芝<hi>廳梁上産芝草一本七莖</hi>
<hi>庚辰</hi>六年春正月察罕諾爾等處馬災○二月己亥大丞<lb/>
相巴延有罪黜免<hi>初范孟矯殺河南省臣事連亷訪使段輔巴延風䑓臣言漢人不可為亷</hi>
<hi>訪使時伯勒齊爾布哈與托克托並為御史大夫畏公議托疾不出章未上巴延促之急托克托曰伯勒齊爾布哈位吾</hi>
<hi>上且掌印吾安敢專伯勒齊爾布哈聞之懼将出托克托度不能遏謀于呉直方先入以告章上帝不允巴延知之</hi>
<hi>大怒告於帝曰托克托雖臣之子其心專佑漢人必當治之上曰此皆朕意非托克托罪及巴延擅貶宣讓威順二</hi>
<hi>王上不勝其怒决意逐之一日泣語托克托托克托亦泣下歸與直方謀直方曰此大事議論之際左右為誰曰阿</hi>
<hi>嚕及托克托穆爾直方曰此軰苟利富貴其語一泄則主危身戮矣托克托乃與二人謀欲候巴延入朝擒之増衛</hi>
<pb n="KR2b0036_WYG_012-14a"/>
<hi>士嚴宫門出入螭蚴皆為置兵巴延見之大驚召托克托責之對曰天子所居防禦不得不爾然遂疑托克托亦増</hi>
<hi>兵自衛及是巴延以所領兵衛請帝出田托克托勸帝稱與疾不徃巴延固請太子雅克特穆爾出次柳林托克托遂</hi>
<hi>阿嚕等議白上怒拘門鑰戊戌上夜御玉徳殿召省院大臣先後入見出五門聼命夜二鼓遣集賽伊克察喇</hi>
<hi>率三十騎抵太子營取之入城又召楊瑀入草詔數巴延罪狀命中書平章珠爾噶岱賫赴柳林詔畧曰朕踐</hi>
<hi>祚以來命巴延為太師秦王中書大丞相而巴延不能特安分專權自恣欺朕年㓜輕視太皇太后及朕弟雅克</hi>
<hi>古斯變亂祖憲虐害天下加以極刑允合輿論朕念先朝之政尚存閔恤今出巴延為河南左丞相原領諸軍</hi>
<hi>親軍并集賽台人等詔書到時即許散還明日巴延遣人騎士至城下問故托克托倨城上宣言有旨黜丞相一</hi>
<hi>諸從官皆無罪巴延奏乞陛辭不許道出真定父老奉觴酒以進巴延問曰爾曽見子殺父事乎對曰不曽見</hi>
<pb n="KR2b0036_WYG_012-14b"/>
<hi>子殺父惟聞有臣弑君巴延俛首有慚色○評曰托克托之謀黜巴延有三失焉其幸而成者元運未終天固相</hi>
<hi>之也夫漢人不得為亷使其事未大害於政治乃抑其謀以激其怒可乎况巴延獨秉國鈞已非一日號令賞</hi>
<hi>罰無敢違忤一旦沮遏邪慮必萌此一失也嫌隙既開勢不相下如欲取之必匿形伏機審而後𤼵顧乃戒衛</hi>
<hi>士嚴宫門出入螭蚴皆為置兵無乃速其變乎此再失也當是時巴延勢傾朝野左右前後皆其黨與故雖知</hi>
<hi>朝廷見忌而不以為慮然増兵自衛請帝出田應叵測也决計討之當如疾雷不及掩耳雖皇弟在彼亦不得</hi>
<hi>顧夫何夜已二鼓遣三十騎取雅克特古斯入城則機露而謀泄矣使巴延先𤼵詔使其能入柳林乎此三失也</hi>
<hi>或曰雅克特古斯文宗之嫡巴延若挾之為嗣以號令天下則人心動揺矣既慮其若此則於其固請出田之時</hi>
<hi>勿許可也堅忍持重使皇弟還宫而後𤼵亦可也輕舉而寡謀盖天厭巴延非托克托所能為功也</hi>以瑪<lb/>
<pb n="KR2b0036_WYG_012-15a"/>
扎爾台為太師中書右丞相塔斯哈雅為太傅知樞宻院<lb/>
特黙齊為太保御史大夫○以托克托知樞宻院汪嘉努<lb/>
為中書平章傅岩起為左丞<hi>詔托克托之外諸王侯不得懸帶弓箭及環刀輒入内</hi>
<hi>府○評曰托克托持大義滅親之說以討巴延知有君而不知有伯父似矣然遂以為功則非也况父總中書子</hi>
<hi>掌樞宻何異牽牛蹊人之田而奪之牛者乎當是時為臣托克托者若曰臣志存邦國不顧骨肉事非得已若賞</hi>
<hi>之功是臣賣親以徼利禄死無以見伯父于地下矣如此而奉身以退則可也</hi>罷廣東採珠提<lb/>
舉司○己酉彗星見<hi>自是月至三月庚辰凡三十二日</hi>京畿大水<hi>凡五州十</hi>
<hi>一縣詔每户賑米兩月</hi>三月漳州義士陳君用討殺李志甫詔以<lb/>
<pb n="KR2b0036_WYG_012-15b"/>
君用為漳州路同知<hi>龍巖尉黄佐才獲志甫餘黨鄭子箕佐才因與賊戰其妻子四十餘</hi>
<hi>口皆被害詔授佐才為龍巖縣尹○評曰李志甫阻兵三年守將失利鄰道奔走幸而討殺餘黨尚存黄佐才</hi>
<hi>一龍巖尉耳能與賊戰家屬死者四十人而僅償縣尹何足以激勸人心哉</hi>以揭傒斯為奎<lb/>
章閣供奉學士<hi>尋改翰林直學士再升侍講學士時新格超遷不越二等獨傒斯超四等進九</hi>
<hi>階盖異數也</hi>賜史惟良等上尊束帛<hi>詔賜南䑓中丞史惟良御史中丞耿煥江東亷</hi>
<hi>訪使張友諒中書左丞許有壬上尊束帛</hi>竄巴延於南恩州道卒<hi>詔安置于南恩州陽</hi>
<hi>春縣行次江西隆興之驛舎病死</hi>以特穆爾達實為中書右丞<hi>特穆爾達實喀</hi>
<hi>喇托克托之子也</hi>以歸𤾉為監察御史<hi>𤾉拜御史䑓臣奏曰此即河南抗賊者也上曰好事</hi>
<pb n="KR2b0036_WYG_012-16a"/>
<hi>卿宜數為之賜以上尊</hi>封瑪扎爾台為忠王固辭許之<hi>詔封忠王賜號逹爾</hi>
<hi>罕瑪扎爾台固辭御史請許之以勸亷譲上從之</hi>夏六月詔毁文宗皇帝廟主<lb/>
廢皇太后鴻吉哩氏出居東安州放皇弟雅克特古斯於<lb/>
髙麗<hi>詔曰昔皇祖武宗升遐祖母太皇太后惑于憸慝俾皇考出封雲南英宗遇害正統浸偏我皇考以</hi>
<hi>武宗之嫡逃居朔漢宗王大臣同心翊戴于時以地近先迎文宗暫總機務知天理人倫所在假讓位之名以</hi>
<hi>寳璽來上皇考推誠不疑即立為皇太子而乃當躬迓之際與其臣伊埒布哈阿哩雅明埒棟阿等謀為不軌</hi>
<hi>歸而再御宸極欲自解於天下乃謂夫何數日之間宫爾車晏駕海内聞之靡不切齒又私圖傳子嫁禍於班布</hi>
<hi>錫皇后謂朕非明宗之子出居遐陬上天不佑隨降隕罰叔嬸布逹實哩怙其勢焰舎長嫡而立次㓜奄復不</hi>
<pb n="KR2b0036_WYG_012-16b"/>
<hi>年諸王大臣以賢以長扶朕踐祚賴天之靈權奸屏黜永惟鞠育罔極之恩忍㤀不共戴天之義既徃之義不</hi>
<hi>可勝誅其命太常撤去圖卜特穆爾在廟之主布逹實哩削太皇太后之號徙東安州安置雅克特古斯放諸髙麗</hi>
<hi>當時賊臣伊埒布哈阿哩雅明埒棟阿等明正典刑○監察御史崔敬上書言文皇既撤廟主叔母亦削鴻名</hi>
<hi>盡孝正名斯亦足矣惟念皇弟雅克特古斯年㓜播遷天理人情有所不忍方明皇上賔皇弟尚在襁褓未有知</hi>
<hi>識義當矜閔盖武宗視明文皆親子陛下與皇弟皆嫡孫若以武皇之心為心則固無親疎以陛下之心為心</hi>
<hi>則未免有彼此臣請以世俗喻之常人有百金之産尚置義田以收養宗族陛下富有四海乃以同氣之人置</hi>
<hi>之度外貽笑他邦取辱後世倘生他變關繫非輕臣願殺身以贖皇弟之罪伏望陛下歸迎太后母子以盡骨</hi>
<hi>肉之義則天意回人心恱宗社幸甚書奏不報○評曰至元元年詔赦天下有曰永惟太皇太后後其所生一</hi>
<pb n="KR2b0036_WYG_012-17a"/>
<hi>以至公為心親挈大寳畀予兄弟功德隆盛近古罕比今詔乃曰叔嬸布逹實哩怙其勢焰舎長嫡而立次㓜</hi>
<hi>何前後之矛盾邪且夫寧宗之母托果斯順帝之母瑪哩達均之妾母也順帝可謂長矣何名為嫡哉王者出</hi>
<hi>言何可輕也况天下之人亦有公論乎</hi>帝弑故太后鴻吉哩氏殺皇弟雅<lb/>
克特古斯<hi>太后崩雅克特古斯遇害於中道○評曰古人有言言不激切不足以感動人主然過於激切不</hi>
<hi>足以回人主之意適足以重其過而贊其决也崔敬之諫可謂激切矣但其言曰倘生他變關繋非輕則反有</hi>
<hi>以啟順帝之疑而雅克特古斯中道之斃未必不由此也嗚呼凡為人臣進諫其君何可容易乎哉</hi>秦州<lb/>
成紀縣山崩地坼○刪脩大元通制<hi>以翰林承旨逹罕奎章閣學士庫庫</hi>
<hi>監脩</hi>逹勒逹地大風雪<hi>羊馬皆死賑鈔一百萬餘錠</hi>秋七月庚申太陰犯<lb/>
<pb n="KR2b0036_WYG_012-17b"/>
心<hi>犯心距星又犯中央大星</hi>八月以額琳沁巴勒額森特穆爾並為御<lb/>
史大夫○衞輝大水<hi>漂民居千餘家</hi>九月丁卯熒惑犯嵗星○<lb/>
冬十月丁酉太白入南斗○瑪扎爾台罷以托克托為中<lb/>
書右丞相特穆爾布哈為左丞相許有壬為參政汪嘉<lb/>
努知樞宻院○十一月以孔克堅襲封衍聖公○處婺<lb/>
州饑○十二月詔復行科舉<hi>初天厯二年䇿士大廷阿榮為奎章閣大學士語其</hi>
<hi>僚虞集曰更一科後科舉當輟輟兩科而復復則人才大出榮不及見之矣公猶及見集曰得士之多幸如存</hi>
<hi>初言今文治方興未必有中輟之理榮歎曰數當然耳集問何以知之弗答至是果如其言</hi>罷奎章<lb/>
<pb n="KR2b0036_WYG_012-18a"/>
閣<hi>及大糦宗禋等院</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0036_WYG_012-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史續編卷十二<lb/>
</p>
<p>
</p>
  </div>
</body>
</text>
</TEI>
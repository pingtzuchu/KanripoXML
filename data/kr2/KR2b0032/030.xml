<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史全文卷三十</head> <lb/>
    <p>
<pb n="KR2b0032_WYG_030-1a"/>
欽定四庫全書<lb/>
　宋史全文卷三十<lb/>
　　宋寧宗三<lb/>
戊辰嘉定元年春正月戊寅右諫議大夫葉時殿中侍<lb/>
御史黄疇若監察御史章燮余崇龜等上言侂胄專政<lb/>
無君僭上不道乞梟其首領置之淮甸積屍叢塚之間<lb/>
以謝天下不許辛巳章再上又不許　詔曰朕以𦕈躬<lb/>
獲遵洪業所期恭己治可致於無為乃昧知人失浸成<lb/>
<pb n="KR2b0032_WYG_030-1b"/>
於偏信自奸臣之怙勢畏公議之靡容屏蔽聰明排斥<lb/>
忠直利害莫從而上達威福自得以下移逮兹更化之<lb/>
初亟出求言之令倐再踰於月律猶罕見於奏封豈習<lb/>
俗相仍激昂者寡抑精誠弗至顧忌者多厥今百度未<lb/>
釐二邊未靖人才乏而未究捜羅之術民力困而未明<lb/>
惠養之方救此弊端寧無良䇿乃若箴規主失指摘奸<lb/>
邪人所難言朕皆樂聽倘有裨於事實詎敢吝於褒章<lb/>
其或過差務從寛假凡我縉紳之彦暨於芻蕘之微久<lb/>
<pb n="KR2b0032_WYG_030-2a"/>
鬱之懷諒欣聞於申命竭誠以告庶共底於丕平　壬<lb/>
午監登聞鼓院王柟自河南通書回持金人牒求韓侂<lb/>
胄函首詔侍從兩省臺諫集議丙戌右諫議大夫葉時<lb/>
等復請梟韓侂胄函首於兩淮詔三省樞密院詳議以<lb/>
聞　壬辰同知樞密院事史彌逺知樞密院事起居郎<lb/>
許奕為金國通謝使閤門舍人吳衡副之　二月丁未<lb/>
陞天水縣為軍　戊申追復故相趙汝愚觀文殿大學<lb/>
士盡敘元官諡曰忠定　詔史官應紹熙以來韓侂胄<lb/>
<pb n="KR2b0032_WYG_030-2b"/>
事迹及姦言誣史並行改正於是彭龜年孫逢吉吕祖<lb/>
儉以次賜諡錄後黨錮諸賢以次召用　壬子詔臨安<lb/>
府賑濟流民　甲寅雪　戊午前四川宣撫使程松授<lb/>
果州團練副使賔州安置甲子罷前吏部尚書劉德秀<lb/>
遺表贈官　是月郴州黑風峒寇羅世傳為亂招降之<lb/>
　三月癸酉以毛自知首論用兵奪進士第一大恩例<lb/>
　戊子詔曰朕臨御以來仰遵累朝恭儉之規菲食卑<lb/>
宫躬行以移風俗而志勤道逺觀感未孚况姦倖弄權<lb/>
<pb n="KR2b0032_WYG_030-3a"/>
故相同惡上下交利賄賂公行監司郡守並相倣傚貪<lb/>
婪無厭狼藉已甚朕方厲精更始申加訓飭以儆有位<lb/>
繼自今各務精白一心以承至意其有緣公濟私尚為<lb/>
故態必罰無赦尚其戒哉　復秦檜王爵贈諡　己丑<lb/>
監登聞鼓院王柟自軍前再還行在議以韓侂胄首梟<lb/>
於兩淮壬辰以函首事降黄榜曉諭兩淮荆襄四川乙<lb/>
未詔臨安府遣東南第三副將尹明斵侂胄棺取其首<lb/>
送江淮制置大使司　是春皇子珀生　夏四月丙辰<lb/>
<pb n="KR2b0032_WYG_030-3b"/>
詔後省科别羣臣奏疏可行者以聞　贈彭龜年寶謨<lb/>
閣直學士落李沐寶文閣學士　戊午韶州安置陳自<lb/>
強再責授復州團練使雷州安置仍籍其家　閏四月<lb/>
辛未置拘㩁安邊錢物所　壬申雨雹　癸未皇子珀<lb/>
薨追封肅王諡曰冲靖　詔大理三衙臨安府及諸路<lb/>
闕雨州縣決繫囚釋杖以下　甲申詔曰朕更化厲精<lb/>
祇若古訓為萬世長策先圖其大者皇太子温文粹美<lb/>
學問夙成欲使與聞國論通練事機以増茂儲德二三<lb/>
<pb n="KR2b0032_WYG_030-4a"/>
大臣各兼師傅賔僚用申羽翼之助其相與協心輔導<lb/>
成朕愛子之義以綿我家無疆之慶是惟休哉自今再<lb/>
遇視事可令皇太子侍立宰執赴資善堂會議　乙酉<lb/>
右丞相兼樞密使錢象祖兼太子少傅參知政事衞涇<lb/>
雷孝友簽書樞密院事林大中並兼太子賔客　辛卯<lb/>
以旱禱於天地宗廟社稷癸巳減常膳乙未蠲兩浙闕<lb/>
雨州縣貧民逋賦命大理三衙臨安府兩浙州縣決繫<lb/>
囚丙申幸太一宫明慶寺禱雨　丁酉詔曰朕惟祖宗<lb/>
<pb n="KR2b0032_WYG_030-4b"/>
傳序之重祇懼靡遑而去歲以來蝗蝻為灾冬既無雪<lb/>
春又不雨夏且半矣祈禬不應天灾流行固亦有之在<lb/>
於今兹闗係實重邊鄙甫定流徙未復漕運不至糴價<lb/>
已増茍失歲事何以保邦傳不云乎屋漏在上知之在<lb/>
下其播吿中外凡朕躬不逮朝政闕失田里愁歎軍民<lb/>
疾苦盡言無隠朕將採而用之無小無大惟既乃心稱<lb/>
朕意焉　五月辛酉御集英殿賜禮部奏名進士鄭自<lb/>
成等四百二十有六人及第出身　甲子太白經天<lb/>
<pb n="KR2b0032_WYG_030-5a"/>
乙丑以飛蝗為灾減常膳丁卯詔侍從臺諫條上闕政<lb/>
監司守令條上民間利害　是月初光宗既祔廟當議<lb/>
配享而一朝三相中周必大留正皆嘗以學黨得罪故<lb/>
論者欲用葛邲及是黨禁解必大之子新知筠州綸乞<lb/>
以其父配享廟庭詔兩制禮官詳議其後正之孫祕閣<lb/>
校理元剛復言其祖首侍崇陵講讀後在相位始終六<lb/>
年當以其祖配權禮部尚書章頴乃乞並用二公配享<lb/>
後亦不果行焉　六月庚午金人歸大散闗辛未歸濠<lb/>
<pb n="KR2b0032_WYG_030-5b"/>
州又歸隔芽闗　乙亥衞涇罷　甲申簽書樞密院事<lb/>
林大中薨於位　乙酉以蝗生禱於天地社稷　丙戌<lb/>
詔侍從兩省臺諫舉㳂邊守臣　辛卯史彌逺兼參知<lb/>
政事　秋七月辛丑賜吕祖泰官先是祖泰以上書忤<lb/>
韓侂胄配欽州牢城至是改正過名特補上州文學尋<lb/>
改授迪功郎監潭州南岳廟　癸丑丘崈同知樞密院<lb/>
事　甲寅許奕歸自北庭　八月戊辰出豐儲倉米賑<lb/>
貧民　辛未丘崈薨於江隂之里第　甲戌侍從臺諫<lb/>
<pb n="KR2b0032_WYG_030-6a"/>
兩省詳議㑹子折閱利害　辛巳婁機同知樞密院事<lb/>
樓鑰簽書樞密院事　丙戌詔禮部侍郎許奕起居舍<lb/>
人曽從龍考訂監司守令所條民間利害擇可行者以<lb/>
聞其未條上者趣之　甲午出米二十萬石賑江淮流<lb/>
民　九月己未先是金人遣諭成使完顔侃喬宇來辛<lb/>
丑入見至是以和議成諭天下　乙丑大風雨降德音<lb/>
於㳂邊諸州　是秋背嵬軍謀議以九月二十八日安<lb/>
資政生祠洛成之日舉事已結連劒利諸軍矣前一夕<lb/>
<pb n="KR2b0032_WYG_030-6b"/>
安公家人夢㕔事下有坐甲者數百是日安公心忽動<lb/>
俄有告變者捕為首八人誅之隆慶府後軍統制官張<lb/>
林知其謀命憲臣宋正仲鞫實獄成當死詔以其有誅<lb/>
叛之功奪防禦使除名嶺南羈管云　冬十月丙子錢<lb/>
象祖為左丞相史彌逺為右丞相雷孝友為樞密院事<lb/>
兼參知政事婁機參知政事樓鑰同知樞密院事　乙<lb/>
卯褒錄慶元上書楊宏中徐範張衜各循一資周端朝<lb/>
林仲麟各免文解蔣傳已亡詔以束帛賜其家　庚辰<lb/>
<pb n="KR2b0032_WYG_030-7a"/>
伯祝為安定郡王　癸未金主遣使來賀瑞慶節　是<lb/>
月詔蔡連追毁出身文字除名勒停配贑州牢城　詔<lb/>
賜朱熹諡依條與遺表恩澤太常博士章倈初議諡曰<lb/>
文忠考功郎官劉彌正覆諡議曰諡古也復諡非古也<lb/>
諡法曰諡生於行者也茍當於行一字足矣奚複哉其<lb/>
議畧曰六經聖人載道之文也孔氏没獨子思孟軻氏<lb/>
述遺言以持世斯文以是未墜漢諸儒於經始采掇以<lb/>
資文墨涉隋唐間河汾講學已不造聖賢閫域最後韓<lb/>
<pb n="KR2b0032_WYG_030-7b"/>
愈氏出或謂其文近道耳葢孔氏之道賴子思孟軻氏<lb/>
而明子思孟軻之死此道幾熄及本朝而又明濓溪横<lb/>
渠二程子發其微程氏之徒闡其光至公而聖道粲然<lb/>
矣初太常議以文忠諡公按公在朝廷之日無幾正主<lb/>
庇民之學欝而不施而著書立言之功大暢於後合文<lb/>
與忠諡公似是而非也有功於斯文簡矣而實也本朝<lb/>
歐蘇不得諡文而得之者乃楊大年王介甫介甫經學<lb/>
不得為醇其事業亦有可恨大年政復文士耳文乎文<lb/>
<pb n="KR2b0032_WYG_030-8a"/>
乎豈是之謂乎世評韓愈為文人非也原道曰軻之死<lb/>
不得其傳斯言也程子取之公晩為韓文考異一書豈<lb/>
其心亦有合與請以韓子之諡諡公從之乃諡曰文<lb/>
　<hi>講義曰此寧宗皇帝轉移士習之穖也慶元以來權倖擅朝偽以排天下之正學黨以空天下之名流人</hi>
　<hi>心憤欝乆矣今權倖誅殛天開日明海内翹首以觀維新之化而聖意拳拳首舉節恵之典於文公一時</hi>
　<hi>學者知所趨向矣豈非吾道之幸哉</hi>
　<hi>黄幹曰先生以一心而窮造化之原盡性情之妙達聖賢之藴以一身而體天地之運備事物之理任綱</hi>
　<hi>常之責明足以察其微剛足以任其重𢎞足以致其廣毅足以極其常其存之也虚而静其發之也果而</hi>
<pb n="KR2b0032_WYG_030-8b"/>
　<hi>確其用之也應事接物而不窮其守之也歴變履險而不易本末精粗不見其或遺表裏初終不見其或</hi>
　<hi>異繼往聖將㣲之㫖啓前賢未發之機辨諸儒之得失闢異端之訛謬明天理正人心事業之大又孰有</hi>
　<hi>加於此者竊聞道之正統待人而後傳自周以來任傳道之責得統之正者亦不過數人而能使斯道彰</hi>
　<hi>彰較著者一二人而止耳由孔子而後曽子子思繼其微至孟子而始著由孟子而後周程張子繼其絶</hi>
　<hi>至先生而始著葢千有餘年之間孔孟之徒所以推明是道也既已煨燼殘缺離析穿鑿而微言絶矣周</hi>
　<hi>程張子崛起於斯文湮欝之餘人心懷蠧之後扶持植立厥功偉然未及百年蹐駮尤甚先生出而自周</hi>
　<hi>以來聖賢相𫝊之道一旦豁然大明中天昭晰呈露諡之曰文不亦宜乎</hi>
　丙辰金主璟卒無子金人立葛王襃之子允濟<hi>嘉定六年</hi>
<pb n="KR2b0032_WYG_030-9a"/>
<hi>遇弑</hi>　十一月戊午右丞相史彌逺以母喪去位　癸亥<lb/>
皇太子請賜史彌逺第於行在令就第持服許之　庚<lb/>
午四川初行當五大錢　十二月戊辰左丞相錢象祖<lb/>
罷　陞嘉興府為嘉興軍　杖殺利州忠義人李大用<lb/>
初大用與其徒結集屯駐諸軍欲以某日舉事先縱火<lb/>
焚倉庫然後殺總領轉運及西統制據城為變部分已<lb/>
定其徒趙吉懼事不濟遂詣總領所告變捕得大用即<lb/>
牧場杖死之其徒死者八人賞吉錢千緡送蓬州養老<lb/>
<pb n="KR2b0032_WYG_030-9b"/>
吉行至葭萌縣大用之黨追殺之裂其屍棄之於道取<lb/>
其錢而去　李沐再奪三官信州居住　戊寅改命曽<lb/>
從龍弔祭金國　己卯黎州蠻蓄卜寇邊破州之　子<lb/>
寨先是蓄卜之弟悶巴至三衝為人所殺部將趙鼎總<lb/>
轄官魏大受懼生事脅害之土丁以骨價錢三千三百<lb/>
引償之<hi>在紹熙五年</hi>有白水村者青羌往來渡頭也其民舊<lb/>
與青羌交通慶元初郡徙之安靜寨青羌不以為便乞<lb/>
還之白水<hi>開禧二年</hi>既而蓄卜又言大受嘗以袍印許之而<lb/>
<pb n="KR2b0032_WYG_030-10a"/>
不獲欲與青羌偕往卭部川假道女兒城以入宼於是<lb/>
寨言於州乞以財帛送都王母令假道知州楊伯昌從<lb/>
之<hi>開禧三年</hi>至是秋蓄卜遂以兵至三村總轄官董忠顯連<lb/>
吿急伯昌命嚴兵待之俄伯昌召去朝奉郎趙公㡯代<lb/>
為守聞羌人且至遣禁兵八十偕土丁往拒之兵至茆<lb/>
坪而蓄卜已渡河軍丁迎敵不勝進攻茆坪寨官軍射<lb/>
退之遂掠三松蚕沙横山三増白羊諸社又進據茹山<lb/>
而安靜艮溪茆坪谷堆諸寨皆為所隔公㡯凾遣西兵<lb/>
<pb n="KR2b0032_WYG_030-10b"/>
正將党壽以所部七十人及土丁俱往策應壽輕敵徑<lb/>
進戰於茹山官軍失利郡又調西兵禁兵之未發者命<lb/>
興元府後軍統制王光世將之以行羌人自茆坪寨下<lb/>
以皮船載生兵渡河寨官李茂引兵至河際射之一舟<lb/>
八人俱溺光世憚羌人勢盛留屯三衝不敢進羌人焚<lb/>
掠既盡乃渡河南歸光世乃偽走捷旗稱㑹合兵丁趕<lb/>
逐羌賊道路已通時並河諸村生業無遺矣　癸未前<lb/>
右丞相史彌逺辭賜第許之　己丑太府卿宇文紹節<lb/>
<pb n="KR2b0032_WYG_030-11a"/>
為賀金國登位使閤門舍人周登副之　是月御筆趙<lb/>
汝愚特贈太師進封沂國公　是歲江淮制置大使司<lb/>
汰部淮軍歸農淮東揀刺八千餘人以補鎮江大軍及<lb/>
武鋒軍之闕淮西揀刺二萬六千餘人以為御前武定<lb/>
軍<lb/>
己巳嘉定二年春正月庚子詔内外有司條陳節用之<lb/>
事　辛丑金主遣裴滿正孫椿來吿哀　詔遵議軍聽<lb/>
珍州節制　丁巳同知樞密院事樓鑰參知政事御史<lb/>
<pb n="KR2b0032_WYG_030-11b"/>
中丞章良能同知樞密院事吏部尚書宇文紹節簽書<lb/>
樞密院事　庚申金主遣蒲察知剛劉仲淵來獻遺留<lb/>
物　詔侍從兩省臺諫各舉監司郡守治行尤異者二<lb/>
三人　癸亥賜故相趙雄諡曰文定　二月己巳金主<lb/>
遣使來告即位　庚午黎州蠻寇邊犯艮溪寨官軍與<lb/>
戰敗焉先一日軍正程伯雄引兵至安靜寨翊旦羌賊<lb/>
自聖婆城下引兵二千過河後軍統領王光世自前寨<lb/>
遣兵援之衆寡不敵皆為羌兵掩殺壬申伯雄遣大兵<lb/>
<pb n="KR2b0032_WYG_030-12a"/>
千餘人拒敵西義勇陣於山下禁軍義勇次之土丁義<lb/>
勇陣於河濵布陣甫畢羌人已逼箭鑿皆無所施賊先<lb/>
攻西義勇將官鞠忠引衆走陣遂亂禁軍義勇悉為所<lb/>
圍將官遭适戰死賊乘勢逐官軍至寨下甲戌羌賊乃<lb/>
歸制置司聞之復遣興元府右軍凖備將劉信將移屯<lb/>
兵三百往援合前後所遣義勇而兵凡九百命成都府<lb/>
總管馮興統之而賊去逺矣　壬午詔會子折閱日甚<lb/>
侍從兩省以下各條上所見　丁亥罷法科試經義六<lb/>
<pb n="KR2b0032_WYG_030-12b"/>
場舊法　戊子大風　壬辰遣内侍趣前右丞相史彌<lb/>
逺還行在賜第　三月丙申雨雹　辛丑罷諸軍招軍<lb/>
　己酉詔民以減會子之直籍没家財者有司立還之<lb/>
　戊午禁兩淮官吏私買民田　庚申命浙西及㳂江<lb/>
諸州給流民病者藥　辛酉罷漳泉福州興化軍　廢<lb/>
寺田　壬戌出内庫錢十萬緡為行在貧民棺槥費<lb/>
夏四月乙丑詔諸路監司督州縣捕蝗　戊辰江淮制<lb/>
置司言敢放廬州忠義一萬五百餘人歸農　辛未詔<lb/>
<pb n="KR2b0032_WYG_030-13a"/>
有司條上明堂冗費　甲申賜行在諸軍死者棺錢<lb/>
戊子賜楊震仲諡曰節毅　五月丙申史彌逺起復右<lb/>
丞相　丁酉以旱詔諸路監司決繫囚劾守令之貪殘<lb/>
者　借補訓武郎羅日愿等謀為變日愿者江西人開<lb/>
禧之用兵也以策干韓侂胄得官充忠義軍統制侂胄<lb/>
既誅其黨閩人劉鐸為浙西提刑司檢法官坐口語送<lb/>
大理其詞頗連日愿朝廷恐其枝蔓不復治第流鐸於<lb/>
湖南日愿不自安且鬱鬱不得志密結惡少是歲春熒<lb/>
<pb n="KR2b0032_WYG_030-13b"/>
惑入太微垣犯左執法日愿謂主宫庭及大臣有咎遂<lb/>
與殿前司中軍訓練官楊明及其徒徐濟趙珉等合謀<lb/>
以收黑風峒徭人為名聚衆為亂部分已定有守闕進<lb/>
勇副尉景德常在臨安日愿令濟珉邀德常共泛西湖<lb/>
至臙脂嶺以所謀告之且許事成以為户部尚書兼知<lb/>
臨安府德常乃投匭上變事下大理戊戌獄成日愿磔<lb/>
於市其徒十二人論死餘悉黥隸廣南及海外州　庚<lb/>
子詔侍從兩省臺諫各舉監司郡守有政績才望者二<lb/>
<pb n="KR2b0032_WYG_030-14a"/>
人以補郎官之闕　辛丑申命州縣捕蝗　癸丑詔兩<lb/>
淮荆襄守令以户口多寡為殿最　乙卯釋大理三衙<lb/>
臨安府兩浙州縣杖以下囚除茶鹽賞錢　己未以旱<lb/>
詔羣臣上封事庚申禱於天地宗廟社稷　六月癸亥<lb/>
朔命浙西諸州諭民種麥豆毋督其租　詔臺省及諸<lb/>
路監司速決滯獄　戊辰奉安成肅皇后神御於景靈<lb/>
宫　乙酉復禱雨於天地宗廟社稷　己丑命江西福<lb/>
建二廣豐稔諸州糴運以給行在仍償其費　辛卯京<lb/>
<pb n="KR2b0032_WYG_030-14b"/>
湖制置司言放散諸州新軍及忠義二萬六千人餘歸<lb/>
農　秋七月癸巳命有司舉行寛䘏之政五條　乙未<lb/>
詔凶荒州郡七歲以下男女聽異姓收養著為令　己<lb/>
亥蠲信陽荆門漢陽軍民賦　壬寅命兩淮諸州民給<lb/>
諸州民麥種　癸卯募民以賑飢免役　甲子聽兩淮<lb/>
諸州民行鐵錢於㳂江八州　乙丑安丙為四川制置<lb/>
大使罷宣撫司　甲戌御大慶殿冊皇太子丁丑皇太<lb/>
子謁太廟戊寅詔皇太子改名詢　己卯黎州蠻復寇<lb/>
<pb n="KR2b0032_WYG_030-15a"/>
邊　丙戌出米十萬石賑兩淮飢民　九月己亥朝獻<lb/>
景靈宫庚子朝享太廟辛丑合祭天地於明堂赦天下<lb/>
　丙午増太學内舍生十貟　癸丑命吏部郎官劉爚<lb/>
等審定中外所陳㑹子利害上於朝　己未遣大理卿<lb/>
費培賀金主正旦　冬十月壬戌以徐邦憲兼知臨安<lb/>
府時都城米價踴貴楮幣不通乞丐之人有羣攫餅餌<lb/>
於傳法寺前者御史臺上章論守臣區處無策邦憲丐<lb/>
免章四上乃免兼知臨安府　丁卯命京湖制置司募<lb/>
<pb n="KR2b0032_WYG_030-15b"/>
逃卒及放散忠義以補廂禁軍之闕　丁丑金主遣使<lb/>
來賀瑞慶節　己丑命兩淮轉運司給諸州民稲種減<lb/>
公私房廊白地錢什三如淳熙故事　十一月辛卯朔<lb/>
沔州統制張林等謀作亂事發貸死除名廣南羈管<lb/>
甲午詔浙西監司募飢民修水利　乙未以歲飢罷雪<lb/>
宴　是月郴州黑風峒寇李元礪為亂黑風洞屯在郴<lb/>
吉之間而地屬郴之桂陽縣初羅孟二者名世傳峒之<lb/>
首酋也去年世傳出掠省地已而受招詔補承節郎去<lb/>
<pb n="KR2b0032_WYG_030-16a"/>
年二月世傳之犯省地也郴州舉人李元礪嘗助官軍<lb/>
擊賊元礪素以武㫁鄉曲群盜皆畏之比世傳受招諭<lb/>
功行賞而元礪不及遂去為盜盜推為帥時江湖方艱<lb/>
食飢民及汰兵多附之遂至數萬至是連破吉郴諸縣<lb/>
詔遣荆鄂江池大軍討之　十二月壬戌賜李顯忠諡<lb/>
曰忠襄　甲子四川制置大使司調官軍渡河與黎州<lb/>
蠻戰官軍大敗　乙亥詔諸州毋糴職田租　是歲旱<lb/>
蝗　楊楚衡郴吉州南安軍盜起<lb/>
<pb n="KR2b0032_WYG_030-16b"/>
庚午嘉定三年春正月甲辰詔曰朕以眇躬君臨方夏<lb/>
明有未燭德有未孚頃緣奸臣妄開邊釁科役繁重人<lb/>
不聊生旱蝗頻仍更不加䘏使吾赤子皆轉徙以無依<lb/>
而彼奸民因誘引以為暴靖言致寇敢昧責躬近而淮<lb/>
楚兩郡之間逺則江湖數邑之地生齒遭其蹂躪室廬<lb/>
致於毁焚惕若興懷為之旰食今禁旅揚威而並進鄉<lb/>
豪戮力以爭先震疉無前蕩平有日言念脅從之衆豈<lb/>
皆好亂之氓與其假息以偷生孰若轉禍而為福今則<lb/>
<pb n="KR2b0032_WYG_030-17a"/>
宏開禁網誕布寛書推予不殺之仁畀爾更生之路倘<lb/>
復舊業即為良民尚惟郡縣字人之官共宣朝廷惠下<lb/>
之澤亟蘇民瘼庸副朕心其楚衡郴吉州南安等處盜<lb/>
賊惟捕渠魁外其餘脅從並行原貸許以自新又詔曰<lb/>
歲比旱蝗民食不登捐瘠流亾良可哀痛朕蠲租發廩<lb/>
日夕惴惴惟恐賑䘏弗及亦兾在位有以分朕之憂而<lb/>
監司守令鹵莽具文未副朕意其能按察而無拘攣歟<lb/>
撫字而無刻剝歟不然何吾民不安業而忍為寇盜之<lb/>
<pb n="KR2b0032_WYG_030-17b"/>
歸也繼自今以體國為心以舉職為能旌褒選擢朕不<lb/>
汝靳其或緣奸作邪營私自豐使上德壅於下下怨叢<lb/>
於上厥有常憲斯言不偷毋忽　丙午雨土　癸丑雷<lb/>
　二月辛酉黎州蠻復寇邊官軍失利先是飛虎軍既<lb/>
敗朝廷方議擇黎州守臣會聞大使司已遣官節制乃<lb/>
亟命通判成都府何德彦知黎州節制軍馬用金字牌<lb/>
遞行<hi>去年十二月</hi>初安癸仲自舊寨歸留統領官傅順董炤<lb/>
軍正程伯雄在後寨捍虜至是羌人自艮溪寨下用皮<lb/>
<pb n="KR2b0032_WYG_030-18a"/>
船渡河攻相嶺寨炤引所部兵百餘人寨後突出禦之<lb/>
賊登堡子城炤又逐之賊自旦至晩不得食走之河岸<lb/>
衆已疲矣西漢地土丁知賊飢困欲馳下勦之炤恐分<lb/>
其功戒土丁毋得進會日暮炤移泊薑地寨夜羌人秉<lb/>
炬度船若將屯者而滅炬載兵以來詰朝再戰賊兵數<lb/>
倍炤不能支乃拔兵而去丙寅新知黎州何德彦至州<lb/>
視事癸仲還眉州未幾總管馮興以制置大使司之命<lb/>
部西兵三百至州賊不復出　丁卯前知崑山縣徐挺<lb/>
<pb n="KR2b0032_WYG_030-18b"/>
之縣丞范大雅犯贓刺面配英德府賔州仍籍其家<lb/>
庚午詔楚州武鋒軍歲給累重錢如大軍例　壬午以<lb/>
工部侍郎王居安知隆興府督捕峒寇居安合之黄岩<lb/>
人進士髙第韓侂胄死之日自館職擢為諫官俄以事<lb/>
改起居郎又坐他累奪一官罷去江淮盜起復官知太<lb/>
平州除直龍圖閣兩浙西路提㸃刑獄公事甚有風采<lb/>
乃召為工部侍郎使之平賊居安至江西賊方四出廣<lb/>
南東路安撫使廖俁遏其入嶺之路賊遂出没洪潭間<lb/>
<pb n="KR2b0032_WYG_030-19a"/>
頃之又移梅嶺摧鋒軍擊賊者殱焉　三月丁亥蠲成<lb/>
都府荒歉諸州民間逋負　己亥以湖南轉運判官曹<lb/>
彦約知潭州督捕峒寇彦約南康軍人知名士也開禧<lb/>
末除知澧州未上會敵入淮漢彦約攝守漢陽堅守不<lb/>
動用是遷兩官提舉荆湖北路常平公事又遷提㸃刑<lb/>
獄公事　庚子賜彭龜年諡曰忠肅　甲寅官軍捕殺<lb/>
楚州賊首湖海　乙卯罷福建江東路招軍一年　丙<lb/>
辰以久雨釋兩浙州縣繫囚　夏四月癸亥李元礪犯<lb/>
<pb n="KR2b0032_WYG_030-19b"/>
南雄州游騎至韶州會江湖諸司言元礪請降獨知隆<lb/>
興府王居安有所未白乃少俟之既而居安言元礪降<lb/>
書侮慢有甘罰錢之語賊既不能入廣復犯江西　乙<lb/>
丑決行在繫囚釋杖以下　丙寅詔泰吉州民經賊蹂<lb/>
踐者監司守臣安集之　戊辰出内庫錢二十三萬緡<lb/>
賜行在軍民　五月乙未淮賊悉平詔寛恤淮南殘破<lb/>
州縣　辛丑廢忠銳軍　甲辰詔去歲旱蝗百官應詔<lb/>
封事兩省擇可行者以聞　乙巳命㳂海諸州督捕海<lb/>
<pb n="KR2b0032_WYG_030-20a"/>
寇　戊申經理兩淮民田　庚戌以江陵忠勇軍為御<lb/>
前忠勇軍　癸丑以久雨發豐儲倉米賑貧民　是月<lb/>
詔追贈朱熹中大夫寶謨閣直學士門人蔡元定亦特<lb/>
贈迪功郎元定制曰士之遇不遇天也其或擯斥於生<lb/>
前而獲伸於死後天理昭昭未有久而不定者爾問學<lb/>
有源操修無玷杜門著書初無與於世者不幸見誣<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
遭逺謫今是非已定爾則殂矣朕甚愍之其贈以官慰<lb/>
爾泉下死雖莫贖尚知享哉　六月丁巳朔日有食之<lb/>
<pb n="KR2b0032_WYG_030-20b"/>
　壬戌命有司舉行寛䘏之政十有九條　癸亥遣起<lb/>
居郎黄中賀金主生辰　己卯楊次山為少保封永陽<lb/>
郡王　詔三衙江上四川諸軍主帥覈實軍籍欺冒者<lb/>
以贓論　是月池州副都統許俊江州都統劉元鼎與<lb/>
李元礪戰於江西皆不利知潭州曹彦約親與賊戰亦<lb/>
為所敗勢愈熾　秋七月辛卯申嚴圍田増廣之禁<lb/>
癸卯定南班為三十貟　八月乙亥大風拔木是月臨<lb/>
安府蝗　九月丙戌朔詔三衙江上諸軍陞差將校必<lb/>
<pb n="KR2b0032_WYG_030-21a"/>
以材藝年勞其徇私者臺諫及制置總領覈之　癸丑<lb/>
遣司農卿錢仲彪賀金主正旦　冬十月丙辰朔福州<lb/>
觀察使根為安德軍承宣使　乙丑詔四川總領所毋<lb/>
受宣制司節制　壬申雷　金主遣使來賀瑞慶節<lb/>
丁丑推南雄州戰殁將士恩　辛巳廢鄂州都統司威<lb/>
勝軍　十一月癸巳賞楚州平賊功　乙巳遣朝臣二<lb/>
人往兩淮路與提舉官議收浮鹽　李元礪迫贑州南<lb/>
安軍詔以重賞募人擒捕之　十二月丙辰詔江淮諸<lb/>
<pb n="KR2b0032_WYG_030-21b"/>
司嚴飭守令安集流民　戊午參知政事婁幾罷　丙<lb/>
寅兵部尚書兼知臨安府趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>免兼知臨安府軍器<lb/>
少監兼國子司業陳武免兼國子司業先是府民有因<lb/>
訟行賕者事連武學生柯子冲盧宣德理院案上當贖<lb/>
銅七斤師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>書判各決竹箄二十押出府城仍申國子<lb/>
監照會士論譁然諸生乃陳詞於學官學官備申監監<lb/>
以申尚書省及御史臺諫院右學之士亦詣都省投牒<lb/>
執政出語頗抑士士愈不平復羣禀司業及學官於是<lb/>
<pb n="KR2b0032_WYG_030-22a"/>
監學以狀申都省未報武學生周源等遂空學赴監投<lb/>
牒繳納綾紙不肯歸齋其詞大略以為趙帥而不經本<lb/>
監不申朝廷輒取天子之學生撻之公庭之下屏之國<lb/>
門之外蔑視學校不有君父况師□本權臣之死黨奴<lb/>
事蘇周賄結貪相奸回駔驓暴虐貪殘實小人之渠魁<lb/>
當時譏之者曰奸邪誰不附韓王師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>於中最不臧手<lb/>
拾骰錢䛕寵婢身當勸酒舞齋郎叩頭雅拜尊師旦畫<lb/>
膝為書薦自強更有一般人不齒也曽學犬吠山莊此<lb/>
<pb n="KR2b0032_WYG_030-22b"/>
皆小人之不屑為彼乃甘心為之更化之後黨韓之人<lb/>
誅斥殆盡而斯人獨漏網朝廷抆拭而用之者特以小<lb/>
人有材或能辦事今既經年徒聞貪酷前此肆無忌憚<lb/>
特為天子結怨於民今兩生之辱是為天子結怨於士<lb/>
諸生見幾而作多已告假所存無幾源等亦何面目復<lb/>
為天子學生所有勑給綾紙隨狀繳納於是監學繳申<lb/>
臺省且併乞罷黜太學之士亦詣監投牒其畧云往歲<lb/>
權臣得志之初始斥逐忤已者五六人然猶未敢加以<lb/>
<pb n="KR2b0032_WYG_030-23a"/>
鞭撻猶有待於畫㫖也今師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>乃為權臣之所不為是<lb/>
可忍也孰不可忍也右學諸生已訴之臺省且復相率<lb/>
而去矣竊謂文武雖分而道則同學校雖二而體則一<lb/>
伏乞備申朝廷敷奏施行無使異日天下誦之國史書<lb/>
之曰守臣撻逐天子學生自今日始陳武復為備申都<lb/>
省師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>乃上章待罪其自辨數甚悉而理終屈執政知<lb/>
士論不可遏乃畫㫖府尹放罷詔獄官放罪推勘二吏<lb/>
㫁勒永不收敘尚書省劄下令學官安職士人歸學又<lb/>
<pb n="KR2b0032_WYG_030-23b"/>
劄臨安府今後兩學士人或因公事合行追會先當申<lb/>
國子監候報乃施行而太學之士復詣檢鼓院進狀學<lb/>
官連銜再乞罷黜方有是命師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>既為諸生所攻明年<lb/>
竟以奉祠而去不復再入矣　湖南賊羅世傳縛李元<lb/>
礪以降峒寇悉平元礪欲圖世傳而先為世傳所縳其<lb/>
徒就執者二十有八人於是江西湖南安撫司皆言大<lb/>
戰於秋平野生擒元礪而湖南又言本司不敢爭奪已<lb/>
解赴江西矣奏未至會鎮江都統制畢再遇赴召朝論<lb/>
<pb n="KR2b0032_WYG_030-24a"/>
欲遣再遇討之於是元礪已就擒而朝廷未知也　辛<lb/>
巳金人遣使來賀明年正旦　黎州蠻青羌曳失索請<lb/>
降　是歲臨安府紹興府嚴衢州大水賑之仍蠲其賦<lb/>
　著作佐郎仲貫府轉對請追爵周敦頤程顥程頤張<lb/>
載列於從祀未克行<lb/>
　<hi>李心傳曰四先生繼絶學於千載之後正人心明天理自游夏諸賢有不能及其視馬鄭諸儒之功孰多</hi>
　<hi>雖以配享可也然論道統之傳則當升曽子子思於堂上而姑列四先生及朱先生於從祀念老矣自念</hi>
　<hi>不及與朝廷之議㑹有達者舉行之云</hi>
<pb n="KR2b0032_WYG_030-24b"/>
辛未嘉定四年春正月己丑馬湖夷都蠻攻嘉定府犍<lb/>
為縣之利店寨陷之馬湖蠻者西爨昆明之别種也其<lb/>
地在梁為南寧州承聖中刺史徐文盛召去有爨<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>者<lb/>
遂據其地子孫相傳其後分為東西焉西爨之酋姓董<lb/>
氏國初董春惜貢馬詔書嘉納之其後又以板來售蠻<lb/>
自載至敘州江口與人互市官司置場征之謂之抽收<lb/>
場馬湖之地東南接石門<hi>亦敘州徼外蠻</hi>西南接沙漠虚恨<hi>嘉定</hi>
<hi>府徼外蠻</hi>及黎雅諸蠻與吐蕃之境而北接敘州之商州寨<lb/>
<pb n="KR2b0032_WYG_030-25a"/>
宣化縣西接嘉定之賴因沐川<hi>犍為管下二寨名</hi>西北接敘州<lb/>
之宜賔初賴因寨本夷地治平間把截將王文揆始據險<lb/>
立寨侵耕夷人山垻名賴因莊夷人訴之事聞有㫖以<lb/>
其地歸董蠻既而寨民私賂之以償其侵地之稅於是<lb/>
蠻人每歲至賴因謂之索稅其後稅頗増寨民亦厭苦<lb/>
之及是馬湖蠻將入寇而夷都土蠻先以書抵利店寨<lb/>
將言之寨將以為蠻人要索之常不即省歲除之前夕<lb/>
寨民有失牛者夜出求之見火滿四山始疑寇至乃以<lb/>
<pb n="KR2b0032_WYG_030-25b"/>
狀白犍為縣未達而蠻已大入或曰蠻始欲寇中鎮寨<lb/>
中鎮有備不可入聞利店稍富實而寨丁少乃攻之知<lb/>
寨段松悉寨丁七十餘人迎敵或死或逃蠻遂圍其寨<lb/>
寨地勢低蠻人馮髙投木石以擊之衆莫能拒又二日<lb/>
蠻人以雲梯登城松力戰十三合無與援者寨民驚潰<lb/>
自投山水而死亾者數百人松為蠻所執臠割而殺之<lb/>
掠其二子盡劫寨民之貲焚其居驅老弱婦女數百人<lb/>
而去　甲辰以四川鹽擔錢對減激賞絹一年　丙<lb/>
<pb n="KR2b0032_WYG_030-26a"/>
午詔湖南江西諸州經賊蹂踐者監司守臣攷縣令安<lb/>
集之實第其能否以聞　是月江西西路安撫司捷報<lb/>
至乃命王居安同許俊召募土人識認李元礪正身訖<lb/>
照條盡法施行時居安已械送元礪赴都既被命二月<lb/>
乙卯遂就磔元礪於吉州壬戌俊復言羅世傳生擒元<lb/>
礪已給元所降賞錢二萬緡乞授之官詔授世傳武翼<lb/>
郎閤門衹候　丙子雪　辛巳罷廣西諸州牛稅　閏<lb/>
二月甲辰廢淮西武定軍　丁未大風　辛亥濠州推<lb/>
<pb n="KR2b0032_WYG_030-26b"/>
官鄭宰鍾離縣尉王御犯贓除名刺面配真州　詔諸<lb/>
路帥臣監司守令格宁朝廷賑恤之令及盜發不即捕<lb/>
者重罪之　三月己未命臨安府賑給病民賜棺錢<lb/>
丙子沔州將劉世雄等謀據仙人原為亂事覺伏誅<lb/>
辛巳馬湖蠻又犯籠鳩堡本路安撫司調移屯西兵二<lb/>
百人戍犍為縣　夏四月甲申禁兩浙福建州縣科折<lb/>
鹽酒　己丑詔兩淮守臣毋預除代　以吳曦没官田<lb/>
租為闗外四州旱傷州縣代輸秋稅　詔内外諸軍虚<lb/>
<pb n="KR2b0032_WYG_030-27a"/>
數冒請之人聽自首違者重坐之　丙午賜黒風峒名<lb/>
曰效忠錫以銅印羅世傳乞補文資乃改授通直郎簽<lb/>
書節度判官㕔公事命既下守臣王居安遣吏迓之世<lb/>
傳疑不敢出　戊申出内庫錢瘞疫死者貧民　是月<lb/>
四川制置大使司置安邊司以經制蠻事命成都路提<lb/>
刑李□潼川府安撫許奕共領之始議猶欲招安而蠻<lb/>
人玩狎終不肯出大使司議遣兵平之或謂曠日持久<lb/>
勞師費財不如招納之利持論不同由是久不決　初<lb/>
<pb n="KR2b0032_WYG_030-27b"/>
聲言某日以兵出寨蠻頗憚之會東帥司揭榜敘州境<lb/>
上大畧言本司已與西路商量決無深入之理仰邊民<lb/>
安集毋得驚擾蠻人見之知西路揚聲紿已益無所憚<lb/>
云　五月戊辰廢巢縣忠勇軍　乙亥御集英殿賜禮<lb/>
部奏名進士趙建大等四百六十有五人及第出身<lb/>
六月丁亥遣户部貟外郎余嶸賀金主生辰會金人為<lb/>
䝉古所攻道不通嶸不至而還　降京畿囚罪一等釋<lb/>
杖以下　辛丑更定四川諸軍軍額　癸卯廢江西敢<lb/>
<pb n="KR2b0032_WYG_030-28a"/>
死軍　秋七月壬戌太白晝見　丙寅詔四川官吏嘗<lb/>
受偽命者自今毋得敘用　丁丑詔軍興以來爵賞冒<lb/>
濫者聽自陳除其罪　八月壬辰申嚴太史局補試局<lb/>
生之制　九月辛酉敘州蠻寇邊官軍嚴備以待之蠻<lb/>
乃去　丁丑遣刑部貟外郎程卓和金主正旦　詔附<lb/>
會開邊得罪之人自今毋得敘用　乙亥羅世傳為其<lb/>
黨胡有功所殺詔以世傳初命授之李元礪為盜凡三<lb/>
年聲摇吳蜀至是就擒人皆相慶焉　冬十月己卯朔<lb/>
<pb n="KR2b0032_WYG_030-28b"/>
命有司更定玉牒凡例　甲辰以䝉古攻擾金國命江<lb/>
淮京湖四川制置司謹備邊　十一月己酉朔日有食<lb/>
之　癸丑賞平峒寇功　甲戌申嚴諸軍陞差之制<lb/>
十二月辛巳奉議郎張鎡坐扇摇國本除名象州羈管<lb/>
　癸未以會子折閱不行遣官體訪江浙諸州<lb/>
　<hi>講義曰愚讀史記商君列傳見其變法易令必立賞徙木以示信於民喟然歎曰信之為用大矣商君刻</hi>
　<hi>薄固不足道然猶知信之不可廢况堂堂大國乎且白中興用楮以來幾年為界界滿則易法之常也自</hi>
　<hi>權臣用兵楮之造印日多而楮之折閱日甚上之人急於秤提之故當舊楮之界未滿而新楮之出已頒</hi>
<pb n="KR2b0032_WYG_030-29a"/>
　<hi>豪商巨賈囊篋舊藏一旦廢棄盡為無用之物國失大信人啓疑心何怪其畏避而不敢收蓄哉所以新</hi>
　<hi>楮頒行之後市井不通反以彌甚小民嗸嗸操楮四走無所易泉幸而得售不啻如有意外之獲推尋其</hi>
　<hi>源皆由上失信而下生疑耳雖復今日遣體訪之使明日罪不收之家豈不均為紛紛歟</hi>
　乙巳金主遣使來賀明年正旦是歲金主為䝉古所<lb/>
攻賀生辰使不至　金主璟之在位也允濟被命往靖<lb/>
州受黑䝉古進奉見其王特穆津桀傲不遜恐為邊患欲<lb/>
歸白璟除之會璟卒不果<hi>在嘉定元年</hi>是歲䝉古入貢允濟<lb/>
遣重兵分屯山後欲就進場襲殺之然後引兵深入會<lb/>
<pb n="KR2b0032_WYG_030-29b"/>
金之糺軍有詣䝉古告其事者䝉古疑不信言者再至<lb/>
䝉古遣人伺之得其實遂遷延不進是秋䝉古兵猝至與<lb/>
金人戰於灰河凡三日勝負未分特穆津選精騎三千<lb/>
馳突金軍金軍亂赫舍哩自以大軍乘之允濟急命西<lb/>
京留守赫舍哩執中領大兵迎敵於大勝甸執中者老<lb/>
將也知兵善戰自允濟之立心常不服至是不肯力戰<lb/>
其下觀望遂大敗執中以百騎奔還允濟怒罷之䝉古兵<lb/>
至翠屏口金又大敗乘敗攻奉聖州破之進軍野孤嶺允<lb/>
<pb n="KR2b0032_WYG_030-30a"/>
濟再遣兵迎敵以車為陣又大敗是冬䝉古兵至晉山縣<lb/>
距燕京百八十里<lb/>
壬申嘉定五年春正月己巳詔諸路通行兩浙倍役法<lb/>
著為令　壬申賜李孝義諡曰忠壯　是月䝉古兵至<lb/>
居庸闗金左將軍完顔福海棄闗遁金主允濟素鄙吝<lb/>
士不用命允濟議以細軍五千自衞奔南京<hi>即開封府</hi>會細<lb/>
軍五百人自相激厲誓死迎敵殺䝉古兵數百䝉古兵懼不<lb/>
敢進問所俘鄉民此軍有幾何鄉民紿曰三十萬䝉古<lb/>
<pb n="KR2b0032_WYG_030-30b"/>
懼遂斂兵而退　二月壬午罷兩淮軍興以來借補官<lb/>
　詔成都府路帥臣兼領敘州兵甲事　三月庚戌四<lb/>
川制置大使司遣兵分道討敘州蠻其酋米在請降初<lb/>
大使司知蠻不可致遣興元後軍統制劉雄等二人將<lb/>
西兵千人自嘉敘二州並進又遣本路提刑司檢法官<lb/>
安伯恕往敘州節制之官軍入蠻境方接戰有土丁㫁<lb/>
小酋之首蠻人驚潰官軍小捷其酋米在據羊山江之<lb/>
水囤堅不肯降囤在峻灘之中水淺舟不可行濤深人<lb/>
<pb n="KR2b0032_WYG_030-31a"/>
不可涉大使安丙聞之移書李戛曰但聲言伐木造大<lb/>
舟攻其水囤則米在自降矣戛從之米在果請降然不<lb/>
肯受盟邊吏遣土丁十餘人入蠻為質米在乃令其徒<lb/>
數十詣寨納降安邊司盡以十二年稅犒與之米在以<lb/>
墮馬為辭終不出是役也所掠邊民數百人得還者十<lb/>
三人而已　戊辰以久雨詔大理三衙臨安府兩浙州<lb/>
縣決繫囚　甲戌以廣東湖南京西盜平監司帥臣進<lb/>
職有差　丙子申嚴選人捕盜改官法　夏四月壬寅<lb/>
<pb n="KR2b0032_WYG_030-31b"/>
詔自今告人從偽者必指事實誣告者坐之　五月庚<lb/>
午詔諸路州縣坑治以通判令丞主之　癸酉安南國<lb/>
王李龍<graphic n="KR2538" url="https://raw.githubusercontent.com/kanripo/KR-Gaiji/master/images/KR2538.png" mimeType="image/png"/>卒以其子昊岊為安南國王　詔州縣見役<lb/>
人毋納免役錢役滿後輸　六月癸未遣吏部郎中傅<lb/>
諴賀金主生辰　乙酉禁江北諸州民行銅錢　秋七<lb/>
月庚申賞降敘州蠻功　戊辰以雷雨毁太廟屋避殿<lb/>
減膳　八月甲戌朔御後殿復膳命左右司置進狀籍<lb/>
察前㫁之寃抑者罪之　九月丙午太白晝見　己酉<lb/>
<pb n="KR2b0032_WYG_030-32a"/>
有司上續編中興禮書　庚戌遵義寨夷楊煥來獻馬<lb/>
　辛未罷㳂海諸州海船錢　遣刑部郎官應武賀金<lb/>
主正旦　冬十月辛巳詔諸路總領官歲舉可為將帥<lb/>
者二三人安撫提刑舉可備將材者各二人　戊子金<lb/>
主遣使來賀瑞慶節　癸巳詔侍從臺諫兩省官集<lb/>
議釐正光宗配饗功臣　戊戌雷　遣使弔祭安南<lb/>
十一月庚申朝獻景靈宫辛酉朝饗太廟壬戌祀天地<lb/>
於圜丘赦天下　十二月丁丑再蠲濠州租稅一年<lb/>
<pb n="KR2b0032_WYG_030-32b"/>
壬午詔諸路轉運司參攷州縣新舊稅籍蠲其横増之<lb/>
數　己亥金主遣使來賀明年正旦<lb/>
癸酉嘉定六年春正月庚申簽書樞密院事宇文紹節<lb/>
薨　詔侍從臺諫兩省官帥守監司各舉實才二三人<lb/>
　二月丁丑太白晝見　丙戌有司上嘉定編修吏部<lb/>
條法總類　丁亥雪　乙未詔宗室毋與胥吏通姻著<lb/>
為令　三月癸亥參知政事樓鑰罷　夏四月丙子同<lb/>
知樞密院事章良能參知政事　甲午復法科試經義<lb/>
<pb n="KR2b0032_WYG_030-33a"/>
法仍命雜流進納人毋得試　五月丁卯以不雨命大<lb/>
理三衙臨安府決繫囚　命四川諸司措置州縣支移<lb/>
錢物上於尚書省　戊辰修慶元六年以來寛恤詔令<lb/>
　六月乙亥詔刑部歲終上諸州未決之訟於尚書省<lb/>
擇其最久者罪之　丁丑遣起居郎黄居誼賀金主生<lb/>
辰金國亂居誼不至而還　丁亥復監司臧否守令及<lb/>
監司郡守舉亷吏所知　丙辰詔三衙江上諸軍主帥<lb/>
各舉堪為將帥者二三人　八月己巳朔詔諸路監司<lb/>
<pb n="KR2b0032_WYG_030-33b"/>
帥臣舉所部官吏之才行卓絶績用彰著者　庚午知<lb/>
思州田宗範謀作亂䕫州路安撫使遣兵討平之　是<lb/>
月金國弑其主允濟是秋䝉古兵復至山後都元帥完顔<lb/>
福興迎敵而敗允濟黜之復起赫舍哩執中為右副元<lb/>
帥將武藝軍三千往迎敵先是左副元帥南平者迎合<lb/>
允濟之意沮格軍賞衆共怨之執中因人心之憤欲廢<lb/>
允濟以誅南平為名軍至東華門外召南平計事手刃<lb/>
殺之宫中聞變門皆不開執中召細軍大將金燾語之<lb/>
<pb n="KR2b0032_WYG_030-34a"/>
曰吾此來特誅亂臣耳非有叛意也俄而細軍俱來救<lb/>
駕燾諭止之衆憚執中威名無敢動者獨闗西大將軍<lb/>
都統完顔善羊引所部五百人至皆為武藝軍所殺執<lb/>
中以善羊驍勇召其父福海令招之善羊大呼告其父<lb/>
曰老賊欲反朝廷何為降之復力戰至午手殺數十人<lb/>
身中數矢而死執中遂進入東華門允濟遣其子蔣王<lb/>
持詔出投於門下募能殺執中者白身除大興尹世襲<lb/>
千户軍民皆無應者執中欲縱火焚門守門將軍合住<lb/>
<pb n="KR2b0032_WYG_030-34b"/>
啓之執中引兵入宫侍衞皆散走進至大安殿允濟望<lb/>
見之遥呼曰聖主令臣何往曰歸舊府耳允濟入後宫<lb/>
邀其后俱出后曰出則被殺矣執中見其久不出遣兵<lb/>
就執之併其妻子囚於舊府遂召豐王珣之長子譚哲<lb/>
馬以御寶付之執中尋遣内侍李監丞弑允濟於其府<lb/>
豐王至燕京執中率百官迎於道遂立為帝降允濟為<lb/>
東海侯拜執中太師都元帥領省事封澤王　九月甲<lb/>
辰蠲荆湖諸州逋負二十八萬緡有奇　閏九月戊辰<lb/>
<pb n="KR2b0032_WYG_030-35a"/>
朔詔御史臺置考課監司簿　丙戌以金主新立命四<lb/>
川謹邊備　己丑詔湖北監司守令賑恤旱傷　癸巳<lb/>
雷　甲午右丞相史彌逺等上三祖下七世仙源類譜<lb/>
髙宗皇帝寶訓皇帝玉牒㑹要　乙未大雷丙申詔曰<lb/>
朕欽若天命矜愛元元夙夜靡寧惟恐有闕乃後九月<lb/>
氣已屬冬雷未收聲將以警朕惕若衹懼衹省厥愆二<lb/>
三大臣其悉心叶力交修不逮庸副朕躬仰承天戒焉<lb/>
史彌逺請罷政不許　冬十月丁酉朔申嚴互送禁<lb/>
<pb n="KR2b0032_WYG_030-35b"/>
戊申起居舍人真德秀為賀金主登位使閤門舍人周<lb/>
師銳副之金國亂德秀遂不至而還庚戌遣起居郎李<lb/>
戛賀金主正旦戛亦不至而還　辛亥金左監軍髙乞<lb/>
殺其都元帥赫舍哩執中初䝉古兵至紫荆關距燕京一<lb/>
百里執中欲誘其兵南至涿易乃聚兵擊之䝉古破涿易<lb/>
至早河之西欲渡橋執中方病足乘車督戰䝉古兵大敗<lb/>
翊日再戰執中疾甚不能出遣髙乞以糺兵五千拒之<lb/>
失利不至執中欲斬之金主珣以其有功諭令免死執<lb/>
<pb n="KR2b0032_WYG_030-36a"/>
中益其兵令出曰勝則贖罪敗則誅無赦髙乞出戰自<lb/>
夕至曉忽北風大作吹石揚砂不能舉目敵人乘風縱<lb/>
火馳擊之髙乞軍大潰自度必為執中所殺遂引糺軍<lb/>
圍執中之府突入其臥内殺之退詣應天門待罪珣以<lb/>
髙乞掌兵權不敢加罪盡取從執中弑逆之人殺之於<lb/>
是䝉古主特穆津留其大將薩木哈圍燕京及引兵攻<lb/>
取河東北山東諸州　甲子金主遣使來吿即位　十<lb/>
一月癸未虚恨蠻寇嘉定府峨眉縣中鎮寨<hi>寨在羊山江南去府</hi>
<pb n="KR2b0032_WYG_030-36b"/>
<hi>二百五十里硬寨在沙北</hi>先是蠻人數為邊害乍叛乍服嘉泰間其<lb/>
都王崖烈始欵中鎮請五年犒物刻石作誓而歸提刑<lb/>
司但以四年犒物予之蠻人數來欲得本年犒物官執<lb/>
例不予蠻人怒掠邊民十四人而去土丁追之梟其七<lb/>
級制置司聞之乃於羊山江南築師院平等三硬寨以<lb/>
防其衝突蠻徑犯師院平<hi>三年三月</hi>又犯籠篷堡寨將馬槱<lb/>
知不可遏乃遣人與之打話陳謙提㸃本路刑獄亦欲<lb/>
招安之蠻人聽許乃遣峨眉令楊鴻往中鎮受其降<hi>四年</hi>
<pb n="KR2b0032_WYG_030-37a"/>
<hi>正月</hi>蠻至寨未給犒間槱以其屢抄掠也恨之多所要索<lb/>
蠻怒而去槱伺其出寨俾土丁邀之於道殺蠻人北二<lb/>
等三十二人蠻人怨怒自是不出者十餘年去年提㸃<lb/>
刑獄公事李戛屢招來之不至至是提㸃刑獄公事楊<lb/>
伯昌知嘉定府事任處厚方會飲坐中有土丁二人馳<lb/>
報蠻人六七欵寨願受犒且納蠻刀為信寨已給降旗<lb/>
矣翼日再得報蠻近寨者已六十餘人午後又報有二<lb/>
百餘人夜扣硬寨門求戰已出土丁二千渡江禦之矣<lb/>
<pb n="KR2b0032_WYG_030-37b"/>
槱又言寨有土丁及家人凡五千皆驍勇可用不必濟<lb/>
師時知縣事宋大椿及尉皆㳂檄以出在邑惟主簿一<lb/>
人於是蠻人近塞六七百人犯硬寨殺土丁一人掠土<lb/>
丁近二百人復歸巢穴提刑司不欲生事乃遣人就卭<lb/>
部州招安之　十二月壬寅蠲瓊州鹽錢　癸亥金主<lb/>
遣使來賀明年正旦　是歲兩浙諸州大水賑之　上<lb/>
取孝宗敬天兩圖寘諸左右常用省覽<lb/>
甲戌嘉定七年春正月丁卯朔四川制置大使司遣提<lb/>
<pb n="KR2b0032_WYG_030-38a"/>
舉皂郊傅馬務何九齡等率諸將及金人戰於秦州城<lb/>
下敗還　甲戌䝉古遣三騎叩濠州塞求納地請兵守<lb/>
臣應純之諭遣之　二月丁未青羌卜籠十二骨來降<lb/>
卜籠者青羌部候也性殘忍多器械專仰鹵掠為生十<lb/>
二骨者乃十二種也　丁丑雷　參知政事章良能薨<lb/>
　壬子知沔州都統王大才斬何九齡及諸將等七人<lb/>
梟首境上以其事聞於朝且檄報鳳翔都統使仍闗牒<lb/>
川陜四路監帥司又遣人往廣安捕九齡之子世昌亦<lb/>
<pb n="KR2b0032_WYG_030-38b"/>
斬之初諜者言金有内難議論紛然朝廷聞之以御札<lb/>
賜大使司及大才令益謹守備毋啓邊釁九齡本廣安<lb/>
粥爵人遽結忠義人謀取秦州金先知之故敗會大使<lb/>
安丙奏大才圖為宣撫使設意傾陷令邊報不一或有<lb/>
緩急必致誤事詔大才特降一官大使司於是結局云<lb/>
　三月四川制置大使安丙同知樞密院事成都府路<lb/>
安撫使董居證為四川制置使　庚辰金國來督二年<lb/>
歲幣戊子金國來止賀正旦使　壬辰詔利州路安撫<lb/>
<pb n="KR2b0032_WYG_030-39a"/>
節制本路軍馬如兩淮安撫之制　夏四月癸卯蠲福<lb/>
建㳂海諸州貧民納鹽　辛酉詔三衙江上四川諸軍<lb/>
具士馬實數以聞　五月丁丑太白經天　庚辰詔修<lb/>
玉牒官二年一具草以進　乙酉御集英殿賜禮部奏<lb/>
名進士袁甫等五百四人及第出身　壬辰命有司考<lb/>
賦祿之制裒類成書以為法式　六月辛丑以旱命諸<lb/>
路州軍禱雨　甲辰詔諸路監司守臣速決滯獄　壬<lb/>
子釋大理三衙及兩浙路杖以下囚　丁巳置嘉定府<lb/>
<pb n="KR2b0032_WYG_030-39b"/>
邊丁二千人以備蠻命制置安撫諸司給其費　秋七<lb/>
月甲子朔左諫議大夫鄭昭先簽書樞密院事兼權參<lb/>
知政事　戊辰詔省吏毋授參議官　乙亥金主來告<lb/>
遷於南京金人自為䝉古所攻中原諸路之兵皆僉往<lb/>
山後一帶防遏無兵可守悉僉鄉民為兵上城守禦韃<lb/>
人盡驅其家屬來攻父子兄弟往往遥相呼認由是人<lb/>
無固志所至郡邑皆一鼓而下自冬徂春凡破九十餘<lb/>
郡所過無不殘滅兩河山東數千里之地城郭盡為丘<lb/>
<pb n="KR2b0032_WYG_030-40a"/>
墟惟大名真定青鄆邳海沃順通州有兵堅守未能破<lb/>
蒙古復還燕京燕京糧乏軍民餓死者十四五金主珣<lb/>
遣人議和特穆津欲得其公主所需甚衆又請左丞相<lb/>
完顔福興為質珣皆從之䝉古來選女時公主見在者<lb/>
七人惟允濟少女小姐姐甚秀慧遂以予之又令珣鄉<lb/>
其國遥拜珣不敢拒又以薩木哈圍燕之久未嘗鹵掠<lb/>
欲得犒軍金帛珣亦從之䝉古遂歸居庸闗在燕京之<lb/>
北百一十里路隘險守兵數萬欲候䝉古兵歸而擊之而<lb/>
<pb n="KR2b0032_WYG_030-40b"/>
完顔福興在軍中傳金主命已與䝉古議和不許擅出<lb/>
兵䝉古過闗取所獲山東兩河少壯男女數十萬皆殺<lb/>
之遂引歸於是河南路統軍蒲撒七斤奏乞徙都開封<lb/>
府珣從之其姪霍王從彞諫曰祖宗山陵宗廟社稷百<lb/>
司庶府皆在燕京豈宜棄之而去珣曰燕京乏糧不能<lb/>
應辦朝廷百官諸軍今暫往南京候一二年間糧儲豐<lb/>
足復歸未晚也從彞乞自督運珣不從從彞憂憤成疾<lb/>
而死珣自涿保州中山府而南至真定留幾月復自大<lb/>
<pb n="KR2b0032_WYG_030-41a"/>
名路由新衞州渡河以至開封肆赦境内　庚寅起居<lb/>
舍人真德秀上疏請毋予金國歲幣從之<lb/>
　<hi>講義曰歲幣祖宗之不得已也當金虜強盛之時屈中國之尊而納賂於蠻夷已為不可况其敗亾之餘</hi>
　<hi>吾不聲罪致討而猶遣一介行人致貢於穹廬之前亦獨何哉此忠臣烈士所以力爭之也</hi>
　是月夏國以書來四川議夾攻金人不報初金人既<lb/>
併遼地乾順事之甚謹金人踵遼人故事冊為夏國王<lb/>
歲時入貢逮今百年嘉定初夏人始為䝉古所攻遣使<lb/>
求援金主允濟新立不能救䝉古人至興靈而返夏人恨<lb/>
<pb n="KR2b0032_WYG_030-41b"/>
之金人亦為韃所擾勢益衰夏國遂叛其左樞密使吐<lb/>
蕃路都招討使萬慶義勇令蕃僧減波把波賫蠟書二<lb/>
丸至西和州之宕昌寨欲與本朝合從犄角恢復故疆<lb/>
藩兵總管傅翊得而上之制置使董居誼初入蜀不之<lb/>
報由是議中絶　八月乙未罷四川宣制司所補官<lb/>
癸卯復建宗學置博士諭各一人弟子貟百人　金國<lb/>
復來督歲幣　乙巳太白經天　禁州縣沮壞義役<lb/>
戊申同知樞密院事安丙至近畿詔以為觀文殿學士<lb/>
<pb n="KR2b0032_WYG_030-42a"/>
知潭州　是月韃人復攻中原金主珣既遷都汴京韃<lb/>
人聞之怒曰既和而遷是有疑心而不釋憾特以講和<lb/>
為欵我之計耳乃分兵下中原州郡又遣使至開封索<lb/>
犒軍金銀等珣皆予之　九月壬戌朔日有食之太白<lb/>
晝見癸卯雷　乙亥右丞相史彌逺等上髙宗皇帝中<lb/>
興經武要畧　戊寅調殿前司兵増戌天長縣　丙戌<lb/>
以久雨釋大理三衙臨安府杖以下囚庚寅釋兩浙路<lb/>
杖以下囚除茶鹽賞錢　冬十月壬辰朔出内帑錢賑<lb/>
<pb n="KR2b0032_WYG_030-42b"/>
臨安府貧　戊戌廢卭州嘉定監　丁巳命四川監司<lb/>
及大郡知州辭見如舊制　是月嘉定府峨眉縣寨將<lb/>
馬槱羈管大寧監坐私用邊租激虚恨蠻人之變也先<lb/>
是卭部川蠻人速臼至羅忽寨言虚恨蠻人有歸順意<lb/>
提刑司遣官往中鎮寨隨宜應接於是虚恨都王遣其<lb/>
徒庫崖來議庫崖以馬槱嘗殺北二也疑之欲得其子<lb/>
弟為質槱難之已而沈黎大度河監渡官劉如真遣其<lb/>
子與親屬凡三人入蠻為質庫崖乃肯來既渡河抵北<lb/>
<pb n="KR2b0032_WYG_030-43a"/>
岸欲索十二年歲犒凡為絹二千四百匹鹽茶四千七<lb/>
百斤銀百兩黄金二百牲酒之屬不與焉又欲得都王<lb/>
每三年轉官告命金帶紫袍銅印之屬及北二等三十<lb/>
二人骨價初槱之上世有田在寨之南北岸歲收租四<lb/>
千餘石後有㫖以其田贍兵世選馬氏一人為寨將佃<lb/>
户為土丁防守邊面所謂歲犒者例以邊租七百石市<lb/>
之自北二死蠻人不出租稅悉為槱所私至是度無以<lb/>
償乃好詞紿蠻人歸諭都王因其出塞遣土丁二百襲<lb/>
<pb n="KR2b0032_WYG_030-43b"/>
之至牛渡遇諸蠻即縱兵掩殺庫崖與其徒三十六人<lb/>
皆死蠻人大怒取質子三人刳裂之議者因欲以殺蠻<lb/>
為功提㸃刑獄公事楊伯昌不可乃以槱屬吏槱令其<lb/>
家丁百數詣提刑司訟寃僚吏多請釋之伯昌不從卒<lb/>
正其罪獄竟計贓當死上于朝有㫖制置司酌情行遣<lb/>
尋奏奪槱官羈管於是籍土丁之壯健者二千人月廩<lb/>
之俾守諸寨蠻人聞槱以罪去怨怒稍解既又知邊頭<lb/>
有備憚之自是不復輕出抄掠矣　十一月辛酉朔遣<lb/>
<pb n="KR2b0032_WYG_030-44a"/>
著作郎聶子述賀金主正旦刑部侍郎劉鑰等及太學<lb/>
諸生上章言其不可不報　丙戌命浙東監司覆灾傷<lb/>
州縣蠲放之數發常平米賑之　罷四川制置大使司<lb/>
所開鹽井　十二月甲午復罷同安監鑄錢　丁巳金<lb/>
主遣使來賀明年正旦　是冬燕京之糺軍叛與䝉古<lb/>
共圍燕京　是歲黎州蠻蓄卜始降先是青羌卜籠既<lb/>
降知軍州事袁柟知蓄卜勢孤乃令安靜寨總轄杜軫<lb/>
諭之出漢蓄卜疑漢人殺之有卭部川都王之弟部勒<lb/>
<pb n="KR2b0032_WYG_030-44b"/>
者與軫謀遣漢人入蕃為質蓄卜乃來從者凡三百餘<lb/>
人柟與通判州事周壎聚㕔受其降蓄卜膝行而前抱<lb/>
柟之足柟以錢帛厚犒之蓄卜留州城十日將渡河乃<lb/>
送還漢人十一而去柟言於朝得報下四川制置司利<lb/>
州東路安撫司各常切措置鎮撫務令邊界安靜毋或<lb/>
引惹生事自蓄卜犯邊至此更七年而後定云<lb/>
乙亥嘉定八年春正月辛未師禹開府儀同三司嗣秀<lb/>
王　故淮南轉運判官施宿犯贓追奪官爵仍籍其家<lb/>
<pb n="KR2b0032_WYG_030-45a"/>
　詔侍從兩省臺諫各舉將材三人　戊子申嚴銷金<lb/>
鋪翠之禁　二月丙午知樞密院事審孝友罷　壬子<lb/>
蠲平江府五郡逋負米萬三千石有奇釋其囚繫　乙<lb/>
未雨土　三月辛酉詔大郡歲舉亷吏二人小郡一人<lb/>
　己亥以旱命諸州縣禱雨丙子蠲臨安府茶鹽賞錢<lb/>
釋兩浙諸州罪囚　辛巳應賢良方正能直言極諫科<lb/>
何致坐妄造事端熒惑衆聽配廣州牢城　癸未安定<lb/>
郡王伯祝薨　丙戌釋江淮闕雨州縣杖以下囚　夏<lb/>
<pb n="KR2b0032_WYG_030-45b"/>
四月乙未幸太乙宫明慶寺禱雨辛丑避殿減膳壬寅<lb/>
禱雨於天地宗廟社稷癸卯詔中外臣民直言時政得<lb/>
失甲辰右丞相史彌逺等請罷政不許乙巳德音降行<lb/>
在及諸路雜犯死罪以下囚釋杖以下　五月辛酉雨<lb/>
　䝉古破燕京先是東平之援兵五萬至安次遇䝉古<lb/>
不戰而潰大名之兵八萬至固安亦潰惟真定之兵四<lb/>
萬合保涿援兵一萬至旋風寨與䝉古戰凡二日糧絶<lb/>
而敗自是内外不通至是燕京破都元帥完顔福興自<lb/>
<pb n="KR2b0032_WYG_030-46a"/>
剄死山東羣盜大起燕京宫室雄麗為古今之冠䝉古<lb/>
見之驚畏不敢仰視既而為亂兵所焚火月餘不滅其<lb/>
所積貨財初無所用至以銀為馬槽金為酒瓮薩木哈<lb/>
所居至用金飾龍牀足踏金杌子僭奢如此而徵督不<lb/>
已燕人患之　辛酉御殿復膳　己卯命利州路安撫<lb/>
司招刺忠義人　癸未復命有司禱雨　甲申詔贓吏<lb/>
毋得減年參選著為令　乙酉出米六萬石賑糶臨安<lb/>
府貧民　六月丙辰詔兩浙江淮路諭民雜種粟麥麻<lb/>
<pb n="KR2b0032_WYG_030-46b"/>
豆有司毋收其賦田主母責其租　秋七月庚申置三<lb/>
省樞密院主管罙閣文字　辛酉簽書樞密院事鄭昭<lb/>
先參知政事禮部尚書曽從龍簽書樞密院事　壬戌<lb/>
詔四川立楊巨源廟名曰褒忠　戊辰命兩淮諸州毋<lb/>
納今年秋稅其極邊五州併明年夏稅悉蠲之癸酉蠲<lb/>
臨安紹興府貧民夏稅　丙子出米三十萬石賑糶江<lb/>
東飢民　庚辰詔皇弟搢更名思正皇姪均更名貴和<lb/>
　甲申詔職田蠲放如民田違者坐之　八月己丑賜<lb/>
<pb n="KR2b0032_WYG_030-47a"/>
張栻諡曰宣　庚子申嚴宗子訓名法　丁未權罷旱<lb/>
傷州縣比較賞罰　己酉禁州縣遏糴　是月蘭州盜<lb/>
程彦暉求内附四川制置使董居誼却之　九月丙寅<lb/>
雷　己巳朝獻景靈宫庚午朝饗太廟辛未合祭天地<lb/>
於明堂赦天下　乙未命六部各類赦書寛恤事下諸<lb/>
路監司推行　冬十月壬寅金主遣使來賀瑞慶節<lb/>
是冬金人花帽軍擊䝉古於杏花營敗之花帽軍者本<lb/>
户部令史郭忠率山後軍民以擊逐䝉古金人後名其<lb/>
<pb n="KR2b0032_WYG_030-47b"/>
軍為花帽軍云初蒙古既破燕京自河東渡河攻潼闗<lb/>
不能下乃由嵩山小路趍汝州遇山澗輒以鐵相相鎖<lb/>
連接為橋以渡於是潼闗失守金主急召花帽軍於山<lb/>
東至是䝉古至杏花營距汴京纔二十里花帽軍擊敗<lb/>
之䝉古復取潼闗自三門析津乘河氷合布灰引兵而<lb/>
渡自是不復出金主乃命平章事胥鼎為大帥專守闗<lb/>
輔然陜西諸州間亦有為所破者惟燕南雄霸數州乃<lb/>
三闗舊地塘濼深阻䝉古不能入金將張甫張進二人<lb/>
<pb n="KR2b0032_WYG_030-48a"/>
據信安軍以守之又有遼東宣撫使蕭萬奴者木遼人<lb/>
乘女真之亂自立為帝據遼東七路欲併燕代魏晉而<lb/>
有之䝉古不能破也金人自阿固逹稱帝至是九十有<lb/>
八年而失國兩河既為䝉古所擾山東叛之自南遷後<lb/>
累遣使詣䝉古求和雖未聽從而賂遺不輟特穆津憐<lb/>
其意欲許之而薩木哈恥於無功堅持不可特穆津謂<lb/>
曰譬如圍場中獐鹿吾已取之矣獨餘一兔汝累年不<lb/>
能收盍遂捨之薩木哈不從遣人諭金主曰汝欲議和<lb/>
<pb n="KR2b0032_WYG_030-48b"/>
可去帝號稱臣當封汝為王而金國之羣臣亦不從有<lb/>
言於珣願以死雪國恥者珣亦為之感憤云　十一月丙<lb/>
辰朔伯澤為安定郡王　癸亥太府寺丞施累為賀金<lb/>
主正旦使閤門舍人陳萬春副之　十二月己丑詔楊<lb/>
巨源李孝義子孫各進一官　辛未金主遣使來賀明<lb/>
年正旦　是歲兩浙江東西路旱蝗<lb/>
丙子嘉定九年春正月乙丑賜吕祖謙諡曰成　置馬<lb/>
軍司水軍　乙亥遣司農寺丞留筠賀金主生辰　丙<lb/>
<pb n="KR2b0032_WYG_030-49a"/>
子命諸州招填軍籍　辛巳罷諸路旱蝗州縣和糴及<lb/>
四川闗外科糴　二月甲申朔日有食之　丙申雪<lb/>
辛亥東西兩川地大震　三月乙卯又震甲子又震馬<lb/>
湖夷界山崩八十里江水不通丁卯又震壬申又震<lb/>
丁丑詔侍從臺諫兩省舉可為監司者各二人　夏四<lb/>
月戊戌秦州人唐進與其徒何進等引衆十萬來歸四<lb/>
川制置使董居誼拒却之　五月癸丑朔太白晝見<lb/>
六月辛卯西川地震壬辰又震乙未又震黎州山崩<lb/>
<pb n="KR2b0032_WYG_030-49b"/>
戊申賑恤浙西被水州縣寛其租稅　秋七月戊辰詔<lb/>
邊縣擇才不拘常法其餘並遵三年之制　九月甲申<lb/>
詔江東監司覈州縣被水最甚者蠲其租　冬十月癸<lb/>
亥西川地震甲子又震　丙寅金主遣使來賀瑞慶節<lb/>
　十一月庚寅遣軍器監丞陳伯震賀金主生旦　癸<lb/>
卯以程彦暉攻圍鞏州迫近川界命利州副都統劉昌<lb/>
祖移駐西和州以備之　十二月癸丑以宗學隸宗正<lb/>
寺　丁巳再給諸軍雪寒錢　乙丑遷天水軍於舊縣<lb/>
<pb n="KR2b0032_WYG_030-50a"/>
置知軍以下官　乙亥金主遣使來賀明年正旦<lb/>
丁丑嘉定十年春正月辛巳雷癸巳雨土　乙未大風<lb/>
　庚子宗正寺主簿錢撫為賀金主生辰使水軍統制<lb/>
馮柄副之　甲辰以旴𣅿淮安軍天長縣戍兵隸殿前<lb/>
司　二月庚申地震　壬戌雪　夏四月丁未朔金人<lb/>
引兵入寇犯光州中渡鎮執㩁場官盛允升殺之分兵<lb/>
犯樊城戊申鄂州江陵府副都統王守中引兵拒之金<lb/>
人遂分兵圍棗陽光化軍丙辰詔江淮制置使李珏京<lb/>
<pb n="KR2b0032_WYG_030-50b"/>
湖制置使趙方措置調遣仍聽便宜行事辛酉廬州鈐<lb/>
轄王辛敗金人於光山縣之安昌寨殺其統軍元顔掩<lb/>
壬戌金人遁去隨州光化軍皆以捷聞　時金人既為<lb/>
䝉古所擾山東畔之惟東阻河西阻潼闗地勢益蹙遂<lb/>
有南窺淮漢之謀兵端復啓矣　丁卯詔出戍官兵毋<lb/>
分口劵全給其家　辛巳以久雨釋大理三衙臨安府<lb/>
杖以下囚蠲茶鹽賞錢　五月甲申御集英殿賜禮部<lb/>
奏名進士吳潛等五百二十有三人及第出身　癸卯<lb/>
<pb n="KR2b0032_WYG_030-51a"/>
趙方上疏請下詔北伐遂傳檄招諭中原官吏軍民<lb/>
六月庚戌太白晝見　戊午詔曰朕厲精更化一意息<lb/>
民兵戈侵我疆場天厭久矣狐兔失其故穴人競逐之<lb/>
豈不知機會可乘讎恥未復念甫申於信誓實重啓於<lb/>
兵端故寧弗廷伸進取之謀不忍絶使傳往來之好每<lb/>
示固存之義初無幸釁之心豈謂金人遽忘大德皇華<lb/>
之斾朝返赤白之囊夕聞叛卒鴟張率作如林之旅飢<lb/>
甿烏合驅為取麥之師貪婪無厭僥倖嘗試宜人神之<lb/>
<pb n="KR2b0032_WYG_030-51b"/>
共憤亦覆載所不容守將效忠開門而決戰兵民賈勇<lb/>
陷陣以爭先金衆既殱殘黨自靖允賴蕩攘之力迄成<lb/>
綏靜之功然除戎當戒於不虞縱敵必貽於後患咨爾有<lb/>
衆永肩厥心毋忽其既退而懐茍安毋狃於屢勝而忘<lb/>
逺畧屬炎蒸之在候念戍役之方勞雖摧枯拉朽之非<lb/>
難而執銳披堅之不易視其暴露如已焚燬一朝背好<lb/>
誰實為之六月飭戎予非得已諒深明逆順曲直之理<lb/>
其孰無激昂奮發之思師出無名彼既自貽於顛沛<lb/>
<pb n="KR2b0032_WYG_030-52a"/>
兵應者勝爾宜共赴於事功若能立非常之勲則爾有<lb/>
不次之賞尚其聽命朕不食言　以黄榜募京西忠義<lb/>
人進討　辛未東川大水　癸酉太白經天　秋七月<lb/>
丙申朔日有食之　戊寅以不雨釋諸路杖以下囚<lb/>
甲申雅州蠻寇邊焚碉門寨遣官軍討之　丁亥嗣濮<lb/>
王不儔薨　庚子詔諸軍將佐有罪送屯駐州鞫之罷<lb/>
軍士滛刑　八月乙丑詔監司郡守各舉威勇才畧可<lb/>
任將帥者二人　冬十月乙巳朔以久雨釋大理三衙<lb/>
<pb n="KR2b0032_WYG_030-52b"/>
臨安府及兩浙諸州杖以下囚癸酉蠲三衙江上諸軍<lb/>
公私逋負錢　十一月丁丑大風　庚辰太白晝見<lb/>
壬午廢遵義軍　甲申詔浙東提舉司出米十萬石賑<lb/>
給貧民　戊戌太白經天　十二月戊申以軍興募民<lb/>
納粟補官　乙卯詔由武舉進者毋復應文舉　癸亥<lb/>
金鳳翔副統軍完顔贇以步騎萬人冦四川戊辰迫湫<lb/>
池堡己巳陷天水軍守臣黄炎孫遁去金人攻白環堡<lb/>
破之庚午迫黄牛堡統制劉雄棄大散闗遁金人擄之<lb/>
<pb n="KR2b0032_WYG_030-53a"/>
戊寅嘉定十一年春正月壬午京東路忠義李全率衆<lb/>
來歸詔以全為京東路總管　戊子金人圍皂郊堡壬<lb/>
辰利州路麻仲率忠義人焚秦州永寧寨　乙未以度<lb/>
僧牒千給四川軍費　丁酉詔四川忠義人立功其賞<lb/>
視官軍　金人犯隔芽闗興元都統李貴遁去官軍大<lb/>
潰　三月甲辰金人焚大散闗而去　乙巳沔州都統<lb/>
王大才馬蹶死於河池　丙午皂郊陷死者五萬人丁<lb/>
未金人陷湫池堡戊申金人圍隨州棗陽軍游騎至漢<lb/>
<pb n="KR2b0032_WYG_030-53b"/>
上均州守臣應謙之棄城走　辛亥四川制置司招忠<lb/>
義人復皂郊　丙辰白虹貫日　楚州鈐轄梁昭祖焚<lb/>
金人糧舟於大清河京東忠義副都統沈釋遣兵助之<lb/>
　三月丁丑金人焚湫池堡而去戊子利州統制王逸<lb/>
等率官軍忠義復皂郊金副統軍完顔贇包長壽遁去<lb/>
沔州軍士郭雄追斬贇首而還長壽僅以自免己丑沔<lb/>
州都統劉昌祖至皂郊辛卯忠義人十餘萬出秦州官<lb/>
軍繼進至赤谷口王逸傳昌祖之命退師且放散忠義<lb/>
<pb n="KR2b0032_WYG_030-54a"/>
人軍大潰癸巳包長壽合長安鳳翔之衆復攻皂郊遂<lb/>
移西和州是日鎮江忠義統制彭惟誠等敗於泗州丙<lb/>
申劉昌祖焚西和州而遁守臣楊克家棄城去戊戌金<lb/>
人陷西和州　夏四月甲辰劉昌祖焚成州而遁守臣<lb/>
羅仲甲棄城去是日金人去西和州　戊申命四川増<lb/>
印錢引五百萬以給軍費　階州守臣侯頤棄城去<lb/>
是日金人去成州戊午金人復犯大散闗守將王立遁<lb/>
去己未金人犯黄牛堡興元都統吳政拒退之癸亥政<lb/>
<pb n="KR2b0032_WYG_030-54b"/>
至大散闗執王立斬之軍聲大振　五月乙亥命四川<lb/>
制置司招集忠義人　癸亥蚩尤旗見其長竟天　丁<lb/>
亥詔侍從臺諫兩省官集議平戎禦戎和戎三策<lb/>
　<hi>講義曰當時廟堂之議草茅書生固莫之聞也且以事勢言之國家自開禧輕舉之後士卒敗亾將帥竄</hi>
　<hi>逐楮劵折閱而不行帑藏匱乏而莫繼自保不暇何暇謀人則平戎之策姑遲之何也金人吾之世仇其</hi>
　<hi>不可與通也昭昭矣當其強盛之時講信修睦以□安南北之生靈猶有說也今也邉方爭長北敵播遷</hi>
　<hi>事勢非前日比矣奔走俯伏於穹廬之前新起之強隣中原之豪傑寧不易我而誚我乎則和戎之策㫁</hi>
　<hi>不可行也無己則禦戎一策乃當今之急務乎葢在嘉定間敵運衰微猶且張大聲勢嘯聚飢甿以蹂踐</hi>
<pb n="KR2b0032_WYG_030-55a"/>
　<hi>吾之三邊而吾以堂堂大國顧乃搏手無策曽不殘敵若乎是必蒐兵選將足食豐財川蜀闗隘之當守</hi>
　<hi>者守之上流兩淮之當防者防之朝廷上下朝夕刻厲勉為自治之計則敵將望風畏懾不敢嗤秦無人</hi>
　<hi>矣然則合三䇿而論舍禦戎之外將奚取哉</hi>
　壬辰嚴試法官七等之制　六月辛酉詔湖州賑卹<lb/>
被水貧民　秋七月癸酉知天水軍黄炎孫追三官辰<lb/>
州居住　乙酉修孝宗皇帝寶訓　辛卯蠲四川闗外<lb/>
諸州稅役甲午蠲光州民兵戰死之家稅役　九月己<lb/>
卯朝獻景靈宫庚辰朝饗太廟辛巳合祭天地於明堂<lb/>
<pb n="KR2b0032_WYG_030-55b"/>
赦天下　辛卯安定郡王伯澤薨　冬十月戊申興元<lb/>
都統吳政利州都統張威各進三官劉昌祖奪五官韶<lb/>
州安置丙午羅仲甲奪三官常德府居住楊克家奪三<lb/>
官道州居住侯顒奪三官撫州居住　戊午大風　壬<lb/>
戌修盱眙軍城　壬申金人寇安豐軍之黄口灘　是<lb/>
月陜西人張羽來歸　十二月己亥朔新知揚州應純<lb/>
之罷　是歲諸路户一千二百六十六萬九千六百八<lb/>
十四口二千八百三十七萬七千四百四十一<lb/>
<pb n="KR2b0032_WYG_030-56a"/>
己卯嘉定十二年春正月戊寅朔召四川制置使董居<lb/>
誼赴行在新利州路安撫使聶子述為四川制置使<lb/>
庚辰金人犯湫池堡守將石宣拒退之甲申金人攻白<lb/>
環堡守將董炤拒退之戊子金人犯成州沔州都統張<lb/>
威自西和州退守仙人原庚寅金人犯隨州棗陽軍又<lb/>
破信陽軍之二寨京西諸將引兵拒之辛卯金人犯西<lb/>
和州守臣趙彦呐設伏以待之金人殱而還金人犯安<lb/>
豐軍建康都統許俊遣將拒之金人焚成州犯河池守<lb/>
<pb n="KR2b0032_WYG_030-56b"/>
將張斌遁去癸巳金人圍安豐軍分兵圍光州攻光化<lb/>
軍破鄖山縣進逼均州甲午金人陷鳳州守臣雷雲棄<lb/>
城去金人夷其城乙未吳政戰死於黄牛堡金乘勝攻<lb/>
武休闗　二月戊戌朔金破光山縣　太白晝見　壬<lb/>
寅虜圍棗陽軍京湖制置使趙方遣統制扈再興救之<lb/>
不能進而還癸卯破武休闗興元都統李貴遁還利路<lb/>
提刑權興元府事趙希昔棄城去丁未陷興元府　戊<lb/>
申攻棗陽軍甲子兵始去　己酉遣殿前司軍八千人<lb/>
<pb n="KR2b0032_WYG_030-57a"/>
防捍江西　庚戌曽從龍兼江淮宣撫使除同知樞密<lb/>
院事任希夷簽書樞密院事　辛亥金陷大安軍守臣<lb/>
李文子棄城去分兵犯洋州守臣蔡晉卿遣兵拒之不<lb/>
克遂陷　壬子董居誼自利州遁去　沔州都統張威<lb/>
遣統制石宣邀擊金兵於大安軍大破之金將巴土魯<lb/>
安棄軍走為我師所獲金聞之遂遁去丁巳京湖制置<lb/>
使趙方遣統制扈再興等引兵三萬餘人分二道出攻<lb/>
唐鄧州隨州忠義軍劉世興等引兵攻唐州　甲子罷<lb/>
<pb n="KR2b0032_WYG_030-57b"/>
董居誼召命　乙丑夏人來議夾攻利路安撫丁焴許<lb/>
之　三月己巳董昭先知樞密院事曽從龍參知政事<lb/>
　癸酉金焚洋州城而去　乙亥興元軍士權興等作<lb/>
亂犯巴州守臣秦季槱棄城去　鄂州都統劉世榮會<lb/>
兵攻唐州　丁亥太白晝見　權興等降　甲午敵自<lb/>
盱眙退師　閏三月己未以雷雲棄鳳州奪三官送梅<lb/>
州安置　辛酉旌吳政死節贈右武大夫忠州刺史<lb/>
壬戌招諭四川官軍忠義人　癸亥興元軍士張福莫<lb/>
<pb n="KR2b0032_WYG_030-58a"/>
簡等作亂以紅巾為號　是春金圍安豐軍及滁濠光<lb/>
州江淮制置使李珏命池州都統制武師道忠義軍都<lb/>
統制陳孝忠救之皆不能進金分兵犯邊自光州犯黄<lb/>
州之麻城自濠州犯和州之玉磧自盱眙至滁州之全<lb/>
椒來安揚州之天長真州之六合淮南流民渡江避狄<lb/>
諸城皆閉金遊騎數百至東采石楊林渡建康大震京<lb/>
東總管李全自楚州忠義總轄孚先自漣水軍各引兵<lb/>
來援敵乃解去全追擊敗之於曹家莊獲其貴將或以<lb/>
<pb n="KR2b0032_WYG_030-58b"/>
為金主子婿云　夏四月庚午張福入利州四川制置<lb/>
使聶子述遁去總領財賦楊九鼎為所殺丁丑掠閬<lb/>
州丁亥掠果州　癸巳參知政事曽從龍罷同知樞密<lb/>
院事鄭昭先兼參知政事　崇信軍節度使開府儀同<lb/>
三司萬壽觀使安丙為四川安撫使董居誼落職奪三<lb/>
官　五月乙未朔四川制置使聶子述赴行在　興元<lb/>
賊張福迫遂寧府潼川府路轉運判官權府事程遇孫<lb/>
棄城去　丁酉德音降兩淮荆襄湖北利州路㳂邊諸<lb/>
<pb n="KR2b0032_WYG_030-59a"/>
州雜犯死罪釋流以下仍蠲今年租稅　己亥太學生<lb/>
何處恬等伏闕上書以工部尚書胡榘欲和金人請誅<lb/>
之以謝天下<lb/>
　<hi>講義曰愚聞紹興中秦檜自金來歸倡為南自南北自北之說一旦建議和戎胡銓慨然上書請竿檜首</hi>
　<hi>於藁街今榘非銓之後歟方金人渝盟引兵入寇榘顧欲與金講和以偷旦夕之安是上則忘國恥下則</hi>
　<hi>忘家學也學校公議之地安能逃其譏議乎</hi>
　張福入遂寧府焚其城甲寅四川宣撫司命沔州都<lb/>
統張威引兵捕張福入普州守臣張己之棄城去　癸<lb/>
<pb n="KR2b0032_WYG_030-59b"/>
亥詔侍從兩省臺諫各舉文武可用之才二三人　六<lb/>
月戊辰張福屯於普州之茗山庚午張威引兵至　丙<lb/>
子太白晝見　辛巳西川地震　太白晝見　陞棗陽<lb/>
縣為軍　癸未張福請降乙酉威執之歸於宣撫司<lb/>
丁亥嗣濮王不熛薨　金人招諭李全等全等不聽<lb/>
辛卯太白經天　癸亥利州路安撫使丁焴復以書約<lb/>
夏國攻金人　秋七月丙申張福伏誅　董居誼復奪<lb/>
二官永州居住　庚子張威生擒賊衆一千三百餘人<lb/>
<pb n="KR2b0032_WYG_030-60a"/>
誅之以莫簡自殺言於宣撫司紅巾賊悉平　癸亥李<lb/>
全引兵至齊州偽知州王贇以城降　八月戊辰復合<lb/>
利州東西路為一　九月丙午罷江淮制置司置㳂江<lb/>
淮東西制置司寶文閣待制李大東為㳂江制置大使<lb/>
淮南轉運判官趙善湘為主管淮西制置司公事淮東<lb/>
提刑賈涉為主管淮東制置司公事兼節制京東河北<lb/>
路軍馬　十一月辛亥楊次山進封會稽郡王癸丑楊<lb/>
次山薨　十二月壬申京東路節制司言尅復京東河<lb/>
<pb n="KR2b0032_WYG_030-60b"/>
北二府九州四十縣　乙亥築興元府城　丁丑雅州<lb/>
蠻入廬山縣辛巳焚碉門寨邊丁大敗　己卯四川宣<lb/>
撫司遣兵取洮州召諸將議出師招諭中原豪傑官民<lb/>
勸以歸附　乙酉金人犯鳳州之長橋　丁亥四川宣<lb/>
撫司命罷洮州之師　己丑京湖制置司遣統制扈再<lb/>
興等引兵六萬人分三道出境　庚寅賞茗山捕賊功<lb/>
庚辰嘉定十三年春正月丁酉統制官扈再興引兵攻<lb/>
鄧州鄂州都統許國攻唐州不克而還金人追之遂寇<lb/>
<pb n="KR2b0032_WYG_030-61a"/>
樊城趙方督諸將拒退之　己亥雅州蠻復掠廬山縣<lb/>
遣兵捕之　己酉不凌為嗣濮王　戊午夏國復以書<lb/>
來四川議夾攻金人　三月辛卯朔雨土　丁巳黎州<lb/>
土丁叛遣兵討之　夏四月庚申朔淮東制置賈涉招<lb/>
諭山東兩河豪傑勸以來歸　五月庚寅朔雅州蠻降<lb/>
　戊寅右丞相史彌逺等上三祖下第七世宗藩慶係<lb/>
錄皇帝玉牒刋正憲聖慈烈皇后聖德事迹光宗皇帝<lb/>
玉牒　六月癸酉御集英殿賜禮部奏名進士劉渭等<lb/>
<pb n="KR2b0032_WYG_030-61b"/>
四百七十有五人及第出身　四川宣撫使安丙為少<lb/>
保　丙子李全為左武衞大將軍　壬午季先為果州<lb/>
團練使漣水軍忠義副都統命赴樞密院議事未至殺<lb/>
之　秋七月戊戌以京東河北諸州守臣告付京東河<lb/>
北節制司　丙午簽書樞密院事任希夷兼參知政事<lb/>
　丙辰四川宣撫司招黎州土丁降之　癸亥皇太子<lb/>
詢薨　八月壬申四川宣撫使安丙遺夏人書定議夾<lb/>
攻金人　己卯賜皇太子諡曰景獻　癸未四川宣撫<lb/>
<pb n="KR2b0032_WYG_030-62a"/>
司命利州都統王仕信引所部赴熙鞏州會夏人遂傳<lb/>
檄招諭陜西五路官吏軍民勸以歸附　甲申復海州<lb/>
以將作監丞徐晞稷知州事　盱眙將石珪叛入漣水<lb/>
軍詔即以珪為漣水忠義軍統轄　九月辛卯夏人引<lb/>
兵圍鞏州且來趣師　太白晝見　王仕信引兵發宕<lb/>
昌乙未四川宣撫司統制質俊李寔引兵發下城戊戌<lb/>
四川宣撫司命諸將分道進兵沔州都統張威出天水<lb/>
利州副都統程信出長道興元副都統陳立出大散闗<lb/>
<pb n="KR2b0032_WYG_030-62b"/>
興元統制田冒為宣撫司帳前都統出子午谷金州副<lb/>
都統陳昱出玉津己亥張威下令所部諸將毋得擅進<lb/>
兵庚子質俊等克來逺鎮辛丑王仕信克鹽川鎮壬寅<lb/>
質俊等自來逺鎮定攻定邊城金人來救進等擊破之<lb/>
乙巳程信王仕信引兵與夏人㑹於鞏州城下丁巳攻<lb/>
城不克庚戌金人犯皂郊堡沔州都統董炤等與戰官<lb/>
軍大敗壬子程信及夏人攻鞏州不能下信引兵趍秦<lb/>
州丙辰夏人自安逺寨退師冬十月丁巳朔程信邀夏<lb/>
<pb n="KR2b0032_WYG_030-63a"/>
人共攻秦州夏人不從信遂自伏羌城引軍還諸將皆<lb/>
罷兵戊寅程信以四川宣撫使之命斬王仕信於西和<lb/>
州四川宣撫司以張威不進兵罷其軍職　十一月甲<lb/>
午詔刋正紹熙五年以後日歴　庚戌大風　壬子臨<lb/>
安火　十二月戊午大風　壬申漣水忠義軍統轄石<lb/>
珪叛奔韃靼　癸未鎮江副都統翟朝宗以皇帝恭膺<lb/>
天命之寶來獻<lb/>
辛巳嘉定十四年春正月丙戌朔雪釋杖以下囚　乙<lb/>
<pb n="KR2b0032_WYG_030-63b"/>
未雷地震　以李全自山東還出緡錢六萬為犒賞費<lb/>
　庚子立四川運米賞格　二月庚申分光州所納民<lb/>
於淮西諸州　戊辰金人圍光州己巳犯五闗壬申治<lb/>
舟於團風弗克濟遂圍黄州分兵破諸縣又遣别將犯<lb/>
漢陽軍丁丑李全棄泗州遁還甲申詔淮東京湖諸路<lb/>
應援淮西㳂江制置司防守江面權殿前司職事馮塒<lb/>
將兵駐鄂州京東忠義都統李全將兵救蘄黄塒不果<lb/>
行　三月丙戌朔鄂州副都統扈再興引兵攻唐州<lb/>
<pb n="KR2b0032_WYG_030-64a"/>
丁亥金人陷黄州淮西提刑知州事何大節棄城遁而<lb/>
死　庚寅長星見　李全引兵自楚州救淮西癸巳扈<lb/>
再興引所部趍蘄州　甲午太白晝見　乙未詔京湖<lb/>
制置司趍蘄黄己亥金人陷蘄州知州事李誠之及其<lb/>
家人官屬皆死之癸丑金人退師扈再興邀擊敗之於<lb/>
久長鎮甲寅晦又敗之　夏四月乙卯朔復置諸王宫<lb/>
大小學敎授　乙丑命任子簾試於御史臺　戊辰金<lb/>
人渡淮而北李全遣兵追擊敗之扈再興亦以捷聞<lb/>
<pb n="KR2b0032_WYG_030-64b"/>
五月甲申朔日有食之　壬辰右丞相史彌逺等上孝<lb/>
宗皇帝寶訓皇帝會要　丙申西川地震　乙巳右丞<lb/>
相史彌逺等上慶元寛恤詔令詔頒之　六月甲寅朔<lb/>
初置㳂江制置副使於鄂州　丙寅詔曰朕以𦕈躬嗣<lb/>
臨大統夙夜衹懼不敢荒寧荷天之休海内用乂而國<lb/>
嗣未建非所以嚴社稷奉宗廟朕深念焉皇姪福州觀<lb/>
察使貴和沂靖惠王之子猶朕之子也重厚英敏天禀<lb/>
夙成屬近且賢聞於中外蔽自朕志爰舉恩徽以昭立<lb/>
<pb n="KR2b0032_WYG_030-65a"/>
愛之義夫計安天下強本為先親親賢賢厥自古始非<lb/>
朕所得私也其以為皇子改賜名竑是日以竑為武寧<lb/>
軍節度使進封祁國公丁卯以立皇子告於天地宗廟<lb/>
社稷　乙亥太祖十世孫與莒補秉義郎　丙子降京<lb/>
畿囚罪一等釋杖以下　辛巳大風　秋七月丁亥京<lb/>
東河北節制司言蒙國大將獻本朝皇帝恭膺天命之<lb/>
寶詔禮官討論受寶禮儀以聞　辛丑趙方為京湖制<lb/>
置大使賈涉為淮東制置使兼京東河北路節制使<lb/>
<pb n="KR2b0032_WYG_030-65b"/>
丁未修光宗皇帝寶訓　八月癸丑朔京湖制置大使<lb/>
趙方卒　乙卯賜右丞相史彌逺家廟參知政事任希<lb/>
夷罷知福州　壬戌兵部尚書宣繒同知樞密院事給<lb/>
事中俞應符簽書樞密院事　甲子以秉義郎與莒為<lb/>
右監門衞大將軍賜名貴誠　乙丑追封故相史浩為<lb/>
越王丙辰改諡忠定配饗孝光廟庭　戊寅以皇姪右<lb/>
監門衞大將軍貴誠為果州團練使　九月癸未立貴<lb/>
誠為沂靖惠王後　己丑朝獻景靈宫庚辰朝饗太廟<lb/>
<pb n="KR2b0032_WYG_030-66a"/>
辛卯合祭天地於明堂赦天下　冬十月癸丑京東河<lb/>
北節制司言復滄州詔以趙澤為河北東路鈐轄知州<lb/>
事　甲寅復以齊州為濟南府兖州為襲慶府　庚申<lb/>
興元府城成　丙寅夏人復以書來四川趣會兵　庚<lb/>
午雷　十一月癸巳詔左翼軍受泉州節制　己亥少<lb/>
保四川宣撫使安丙薨　己酉詔曰朕以付託之重顧<lb/>
瞻中土怛然於懷惟知修德勝殘夙夜黽勉迺者山東<lb/>
河北連城慕義殊方效順肅奉玉寶來獻於京質理温<lb/>
<pb n="KR2b0032_WYG_030-66b"/>
純篆刻精古文曰皇帝恭膺天命之寶暨厥圗冊登載<lb/>
粲然實惟我祖宗之舊繼獲玉檢其文亦同今殘虜浸<lb/>
㣲羣心丕應先朝之寶眷焉復還非皇穹之眷方隆列<lb/>
聖之靈有屬豈繄涼德乃克臻此書不云乎以昭受上<lb/>
帝天其申命用休朕曷敢不承其以來年元日受寶於<lb/>
大慶殿　是月京東安撫張林叛以京東諸郡降於韃<lb/>
人韃人遣葛合赤縣等來計事　十二月庚申朔簽書<lb/>
兼參知政事鄭昭先罷　閏十二月辛巳朔同知樞密<lb/>
<pb n="KR2b0032_WYG_030-67a"/>
院事宣繒兼參知政事俞應符兼權參知政事　丙午<lb/>
奉安玉璽於天章閣命近臣告於天地宗廟社稷　戊<lb/>
申以殿前司同正將軍岳等謀為變殺之　是歲浙東<lb/>
江西福建諸州旱沔成階利州水賑之<lb/>
壬午嘉定十五年春正月庚戌朔御大慶殿受寶　癸<lb/>
丑立李誠之廟於蘄州　甲寅褒贈蘄州死事官吏官<lb/>
其子孫有差　丁巳詔撫諭山東河北軍民將帥官吏<lb/>
　己未以受寶赦天下監司帥守上表稱賀文武官各<lb/>
<pb n="KR2b0032_WYG_030-67b"/>
進秩一等大犒諸軍　甲戌陞鄂州武昌縣為壽昌軍<lb/>
　二月庚子罷御史臺簾試任子法　三月丁巳詔江<lb/>
西提舉司賑恤旱傷州縣　夏四月壬午詔蘄州毋納<lb/>
今年租稅　五月庚戌太白晝見　甲寅詔監司慮囚<lb/>
察州縣匿囚者劾之　丁巳皇子祁國公竑進封濟國<lb/>
公　己未以皇姪果州團練使貴誠為邵州防禦使<lb/>
壬戌知濟南府仲贇等攻張林於青州林遁去　己巳<lb/>
修孝宗經武要畧　六月辛卯權參知政事俞應符薨<lb/>
<pb n="KR2b0032_WYG_030-68a"/>
　秋七月甲子詔江淮荆襄四川制置監司條畫營田<lb/>
來上　八月己卯命户部詳議義役　辛卯詔文武官<lb/>
毋得歸宗著為令甲午彗出氐　九月辛亥同知樞密<lb/>
院事宣繒參知政事給事中程卓同知樞密院事吏部<lb/>
尚書薛極賜出身簽書樞密院事　癸丑雷大雨雹<lb/>
丁巳復以隨州三闗隸德安府置闗使　壬戌彗没<lb/>
辛未太白晝見　冬十月丙子以收復京東州軍犒賞<lb/>
忠義有差　己丑命禮官裒集受寶本末為書藏於祕<lb/>
<pb n="KR2b0032_WYG_030-68b"/>
閣　十一月戊午降德音於京東河北路罪無輕重皆<lb/>
除之　十二月乙亥朔出米五萬石賑臨安府貧民<lb/>
丙子以雪寒釋京畿及兩浙諸州杖以下囚　丁亥李<lb/>
全為保寧軍節度使右金吾衞上將軍京東路鎮撫使<lb/>
　是歲諸路户一千二百六十六萬九千三百一十口<lb/>
二千八百八十二萬五千七十<lb/>
癸未嘉定十六年春正月戊申嚴贓吏法　己酉皇子<lb/>
坻生　丁巳雷　辛酉命淮東制置司賑濟山東流民<lb/>
<pb n="KR2b0032_WYG_030-69a"/>
　二月戊子雨土　戊戌皇子坻薨追封邳王諡曰冲<lb/>
美　三月戊申張林所部邢德來歸京東河北路鎮撫<lb/>
節制大使司以為言詔刑德進二官復以為京東東路<lb/>
副總管　丁卯詔以米五萬二千五百石賑道州飢<lb/>
夏五月戊申賜禮部奏名進士蔣重珍等五百四十九<lb/>
人及第出身有差　六月壬午賈涉卒　丁酉程卓薨<lb/>
　秋七月辛巳詔州縣經界毋増紹興稅額　癸未申<lb/>
嚴舶船銅錢禁　九月庚子朔日有食之　乙巳詔江<lb/>
<pb n="KR2b0032_WYG_030-69b"/>
淮諸司賑恤被水貧民　乙卯雷　冬十一月辛亥太<lb/>
平州水詔賑恤之　十二月辛巳命淮東西總領及㳂<lb/>
江被水州募江西湖南民入米補官　壬辰雷<lb/>
甲申嘉定十七年春正月戊戌朔錄程頤後<lb/>
　<hi>講義曰朝廷之所尊崇天下之所慕尚也曩者伊洛之學嘗排擯於權臣之手矣更化以來既表章其學</hi>
　<hi>於羣邪攻詆之餘復錄用其後於綸㫖褒崇之日垂世之規模逺哉挹坐上之春風立門外之暮雪學者</hi>
　<hi>皆知所趍向矣</hi>
　癸亥命淮東西湖北轉運司提督營屯田　二月癸<lb/>
<pb n="KR2b0032_WYG_030-70a"/>
已蠲台州逋賦十萬緡有奇　甲午命臨安府賑糶平<lb/>
民　三月癸丑雪　是月金人入宼迫西和州尋引兵<lb/>
還　夏四月辛卯詔廬州賑糶飢民　乙未賜李全彭<lb/>
義贇錢三十萬緡為犒賞戰士費　五月戊戌詔覈實<lb/>
兩淮京湖四川江上諸軍之數　六月丁卯朔太白經<lb/>
天晝見　辛未皇孫銓生　癸酉知西和州尚震午坐<lb/>
寇至謀遁奪三官岳州居住　壬辰京東河北鎮撫節<lb/>
制大使司言大名府蘇椿等舉城皆歸詔悉補官即以<lb/>
<pb n="KR2b0032_WYG_030-70b"/>
其州授之　秋七月丁酉命福建路監司賑恤被水貧<lb/>
民　辛亥師嵒為嗣秀王　八月乙亥罷通州天賜鹽<lb/>
場　癸未以皇孫銓為左千牛衞大將軍尋薨　丙戌<lb/>
上不豫濟國公竑立為皇子既四年儲位尚虚皇姪邵<lb/>
州防禦使貴誠德譽日聞上屬意久之壬辰召宰執入<lb/>
禁中趣定大議　閏八月乙未朔申嚴兩浙諸州輸苗<lb/>
過取之禁　丙申詔曰朕以菲涼獲承體緒念國嗣之<lb/>
未建嘗以皇弟沂靖惠王之子為子矣審觀熟慮猶以<lb/>
<pb n="KR2b0032_WYG_030-71a"/>
本支未強為憂皇姪邵州防禦使貴誠亦沂靖惠王之<lb/>
子猶朕之子也聰明天賦學問日新既親且賢朕意所<lb/>
屬俾併立焉深長之思葢欲為異曰無窮之計也其以<lb/>
為皇子改賜名昀又詔皇子檢校少保武寧軍節度使<lb/>
濟國公竑為開府儀同三司判寧國府進封濟陽郡王<lb/>
皇子邵州防禦使昀為武泰軍節度使封成國公赦天<lb/>
下　丁酉夜漏未盡上崩於福寧殿年五十七遺詔皇<lb/>
子即皇帝位尊皇后為皇太后垂簾聽政<lb/>
<pb n="KR2b0032_WYG_030-71b"/>
乙酉寶慶元年春正月己丑上諡曰仁文哲武恭孝皇<lb/>
帝廟號寧宗　三月癸酉權<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>於會稽之永茂陵祔太<lb/>
祖第十三室三年九月加今諡帝謙仁恭儉出於自然<lb/>
蚤親師儒留意學問黄裳在王府五年輔導尤為有力<lb/>
自天文地理人事之紀以及三代漢唐治亂得失之數<lb/>
本朝制度典章人才議論之要莫不為帝言之隨事獻<lb/>
規率多補益帝嘗曰黄翊善之言亦難堪惟我則能受<lb/>
之彭龜年性鯁直有聞必告帝亦未嘗不從也即位之日<lb/>
<pb n="KR2b0032_WYG_030-72a"/>
首召朱熹於長沙以備勸講因議置講讀官十貟各專<lb/>
一書不以雙隻日各二講又復作講之制皆前所未有<lb/>
也趙汝愚當國方欲引裳共政未兩月而裳卒帝始無<lb/>
所親倚韓侂胄以導達中外之言浸用事熹龜年既以<lb/>
論侂胄而退貴戚吳琚謂人曰上初無堅留侂胄之意<lb/>
有一人繼言之去之易爾而一時臺諫皆其支黨執政<lb/>
大臣又多與之相表裏者卒稔其惡以底大僇開禧用<lb/>
兵帝心弗善也侂胄死諭大臣曰恢復豈非美事但不<lb/>
<pb n="KR2b0032_WYG_030-72b"/>
量力聖意可知矣在位三十餘年池臺苑囿無所増益<lb/>
府庫之財未嘗妄費袴履雖敝或加補濯而愛民之念<lb/>
始終弗替一遇水旱憂見顔色御衆臨下率從寛簡故<lb/>
吳曦以世將據蜀不勞資斧而授首江淮湖鎮之區寇<lb/>
盜或作旋即底定皆履信思順之所致也升遐之日逺<lb/>
邇哀慕昔先民邵雍言本朝之盛前代不及者有五而<lb/>
百年四葉居其一焉維中興四葉享國九十有八年上<lb/>
視先朝同一軌轍深仁厚澤浹於海隅垂裕後昆有衍<lb/>
<pb n="KR2b0032_WYG_030-73a"/>
無極嗚呼美哉<lb/>
　<hi>史臣曰國朝自建炎再造至於紹熙慶元之交正學興行治效彰灼一時人才於斯為盛實乾道之所培</hi>
　<hi>養也而寧宗皇帝得而用之觀夫上畏天戒下畏民嵓帝之心也克勤於邦克儉於家帝之行也故其初</hi>
　<hi>年忠賢之士聚於朝廷四方嚮風駸駸乎有慶歴元祐之望逮戚倖盜權之始士之見微慮逺者逆折其</hi>
　<hi>鋒雖竄斥而不悔厥後起於廢錮之餘拔去凶邪嘉靖王室帝終賴之葢君子小人消長之分係乎天下</hi>
　<hi>國家安危之決如此此先王之所必謹也且夫慶泰禧定之間中外多虞事機沓至而帝信厚謙慈罔有</hi>
　<hi>逸德仁念純熟對於神明卒保乂安以貽後嗣書曰我受命無疆維休以今推之詎不信哉</hi>
　<lb/>
<pb n="KR2b0032_WYG_030-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋史全文卷三十<lb/>
</p>
<p>
</p>
  </div>
</body>
</text>
</TEI>
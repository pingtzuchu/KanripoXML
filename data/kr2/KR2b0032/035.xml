<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史全文卷三十五</head> <lb/>
    <p>
<pb n="KR2b0032_WYG_035-1a"/>
欽定四庫全書<lb/>
　宋史全文卷三十五<lb/>
　　宋理宗五<lb/>
甲寅寶祐二年正月乙未上諭輔臣曰李曽伯報北兵<lb/>
犯利州築城已就不可坐視方叔奏當令余晦隨冝驅<lb/>
逐　潭州以湘潭縣民陳克良孝行聞詔旌其閭　二<lb/>
月甲辰命太常釐正秦檜諡上因諭輔臣曰雖諡繆狠<lb/>
亦可方叔奏卞等亦冝改諡　乙巳上諭輔臣劒已城<lb/>
<pb n="KR2b0032_WYG_035-1b"/>
利不可不作急措置方叔奏已詳報蜀閫増劒利之戊<lb/>
未可直與争也　詔二廣吏多貪黷以去天逺而民無<lb/>
告也令吏部攷覈嘗仕廣而以貪黷免者勿令再任著<lb/>
為令　三月戊寅申嚴本路人不許授諸司屬官其已<lb/>
注授者並令改授　壬午王元善自北來歸元善凢三<lb/>
使留七年至是始歸　戊子詔蠲江淮州軍今年二税<lb/>
　己丑録襄城捍禦功髙達王登程大元李和各進職<lb/>
增秩餘補轉有差　辛丑上諭輔臣謝奕修服除且以<lb/>
<pb n="KR2b0032_WYG_035-2a"/>
郡予之方叔奏年來戚里予郡太多祖宗時官髙者必<lb/>
換右盖有深意上曰戚里正卿以上即換右班此典故<lb/>
也　四月辛亥詔邉兵頗貧聞邊上多有閒田擇其田<lb/>
之近便依險者分給軍人以耕　乙夘上諭輔臣謝奕<lb/>
修干郡朕不欲從内批出可從公將上方叔奏此意甚<lb/>
公　己未詔以季秋有事于明堂　庚申上問輔臣外<lb/>
間所聞方叔奏外論皆以謝堂兼江西提舉恐自此外<lb/>
戚縁例者多反費陛下區處　乙丑以徐清叟知樞密<lb/>
<pb n="KR2b0032_WYG_035-2b"/>
院兼參知政事董槐參知政事　己巳四川制司申辟<lb/>
隆州守臣上曰武將作郡當戒貪虐令其撫摩遺民此<lb/>
在於制閫留意　六月壬寅朔罷臨平鎮税　戊申殿<lb/>
中侍御史吳燧言故蜀帥余玠聚斂罔利家有埒國之<lb/>
富玠死其子如孫一空帑庾之積而東宜簿録其財以<lb/>
為蜀用有詔責如孫輸以助蜀　甲寅上諭輔臣蜀事<lb/>
宜早區處方叔奏向來亦有京閫兼制者上曰正欲如<lb/>
此不可緩以李曾伯為資政殿學士依舊節制四川邊<lb/>
<pb n="KR2b0032_WYG_035-3a"/>
面以賈似道同知樞宻院事職任依舊　丙辰上諭輔<lb/>
臣利州王佐堅守孤壘屢挫北鋒其忠可嘉方叔奏此<lb/>
城正介寶峯苦竹隘間佐以忠自奮南永忠薄其城下<lb/>
佐罵擊之永忠流涕而退真忠臣也詔王佐更進一官<lb/>
先是南永忠守隆慶率其屬以城歸北教授鄭炳孫先<lb/>
縊死其妻女乃朝服自經　癸亥上曰鄭炳孫死節可<lb/>
嘉其議旌恤贈朝奉郎直袐閣訪其子官之　録行在<lb/>
係囚　丁夘上諭輔臣淮東馬政修舉若足供戰騎其<lb/>
<pb n="KR2b0032_WYG_035-3b"/>
勢頗壯方叔對曰觀其分牧邊郡之説區處亦是　戊<lb/>
辰召余晦赴行在　蠲利閬隆慶潼川綿州賦役　閏<lb/>
六月壬申董槐抗䟽蜀事孔棘已犯臨戰易將之戒此<lb/>
臣子見危致命之日也而上下牽制曽未有出身當此<lb/>
任者願假臣宣撫之名置司夔門以通荆蜀之氣脉上<lb/>
優詔荅曰士大夫以議論求勝者多以事功自勉者鮮<lb/>
朕為人才世道憂之卿深念蜀事慨然請行足見忠壯<lb/>
然經理西事當在廟堂更宜勉竭謀猷以副委任　以<lb/>
<pb n="KR2b0032_WYG_035-4a"/>
蒲擇之為軍器監丞暫充四川制置權司職事　甲戌<lb/>
命包恢為浙西提㸃刑獄招捕鹽冦　壬午以李曽伯<lb/>
為四川宣撫使兼荆湖制置大使詔四川事力愈單須<lb/>
合荆閫乃可運掉冝趨李曽伯進司夔路區處規模務<lb/>
要速定　己亥罷江灣浮鹽局　七月己巳詔前蜀帥<lb/>
政事無狀兵苦於征戍民困於流離朝廷以吏議使其<lb/>
家輸所取蜀財為犒軍賑民用其蠲近邊州郡租賦三<lb/>
年<lb/>
<pb n="KR2b0032_WYG_035-4b"/>
　<hi>龜鑑曰減租薄賦寛役省征古人所以厚民也蜀氛方解而封家之財當散也明矣而聖詔撫諭實欲並</hi>
　<hi>邊之民悉鐲田租塞下之居盡蠲年税以為休養生息之地則耕種可不廢而邦本可以寧邊烽未息而</hi>
　<hi>餞寒之氓當撫也乆矣而聖訓宣諭且念錢引輕而小者冝増賦斂重而多者冝減以為貸給新復流離</hi>
　<hi>之計則闗征可少寛而民力可以阜寛征薄賦之意如此豈非得古人厚民力之美意乎</hi>
　丁未上諭輔臣昨觀雲南備䝉古節次果能自立方叔<lb/>
奏荆蜀所報雲南尚可支吾廣右之𫝊雖未得實不容<lb/>
不嚴其備　己酉詔以思播兩州連年捍禦其守臣田<lb/>
應寅楊文各進一秩　同知樞密院事兩淮制置大使<lb/>
<pb n="KR2b0032_WYG_035-5a"/>
賈似道乞照陳韡出使湖南例以行府為名從之　甲<lb/>
寅太常議故光禄大夫賈涉諡曰忠肅涉似道父也<lb/>
壬戌以湖北安撫知峽州吕文徳總統江陵漢陽歸峽<lb/>
襄郢軍馬事暫置司公安上下應援　八月辛未朔上<lb/>
諭輔臣江塘事畢聞軍中科居人草薦不容不還其直<lb/>
方叔奏陛下不遺㣲小敢不祗若休命　癸酉詔以王<lb/>
惟忠付大理獄尋命臺臣涖鞫　丁丑以謝方叔為明<lb/>
堂大禮使徐清叟禮儀使董槐儀仗使李性𫝊鹵簿使<lb/>
<pb n="KR2b0032_WYG_035-5b"/>
希塈橋道頓遞使　癸未董槐奏邇者陛下察貢獻之<lb/>
無藝慮並縁之害民申飭内司諸有以田及木獻者勿<lb/>
納切讀聖訓可以弭灾召和上曰自今修造買木仍付<lb/>
兩司　丁亥詔曰昨者屢降訓亷抑貪之㫖以勅中外<lb/>
凡屬攸司所當遵守近聞有不畏刑法之人輒倚聲勢<lb/>
公肆掊斂借名貢獻實在營私豪民富室本無愆尤吹<lb/>
毛求疵反致其罪甚至搶財籍産無所赴愬怨及於上<lb/>
利歸於已有累官府孰甚於斯所合嚴行告示敢有復<lb/>
<pb n="KR2b0032_WYG_035-6a"/>
蹈前轍重寘典憲必罰毋赦　己丑詔諸局進書　癸<lb/>
巳謝方叔等上七朝經武妥略中興四朝志𫝊今上皇<lb/>
帝玉牒日厯㑹要　丁酉特進觀文殿大學士醴泉觀<lb/>
使信國公趙葵上䟽臣昨辭相位退居長沙今蜀事孔<lb/>
艱思報恩紀乞申溧陽居正之命庻便驅䇿内批卿世<lb/>
濟其美諳練邊籌夙著勲勞朕所嘉賴茲覽來奏備見<lb/>
忠軌伏自壬子以來狄難孔熾今安西之壘雖復而寶<lb/>
峯之寇未退朕嘗軫憂卿既慨然體國且許為朕一來<lb/>
<pb n="KR2b0032_WYG_035-6b"/>
尤見一飯不忘君之義卿可趨裝過溧陽以便咨訪凡<lb/>
有所見無靳奏陳　九月甲辰以久雨出封樁庫十八<lb/>
界楮幣二十萬賑三衙諸軍　己酉以明堂大禮奏告<lb/>
天地宗廟社稷朝獻景靈宫　庚戍饗于太廟　辛亥<lb/>
大饗于明堂赦天下　乙夘荻浦寇平憲臣包恢進二<lb/>
秩陞直龍圖閣都統劉達授橫行帶遥郡　丙辰莊文<lb/>
太子府改授春秋　己未以尤焴為端明殿學士提舉<lb/>
祕書省兼侍講提綱史事　壬戍詔皇子年方志學儼<lb/>
<pb n="KR2b0032_WYG_035-7a"/>
若成人節届履長欲行冠禮令有司討論典故以聞<lb/>
癸亥詔以景靈宫恭謝畢詣西太一宫為國祈祥起居<lb/>
郎牟子才諫而止　詔朕惟祖宗盛時待遇近戚自有<lb/>
定法比年以來近戚文臣合干堂者不干堂合部注者<lb/>
不赴部夤縁私謁以希批降請求日盛是致人言故茲<lb/>
戒飭繼今如或仍前干請别有施行<lb/>
　<hi>龜鑑曰后家遵繩示無黨勢求郎不許内無倖恩此抑外戚之成憲也而理宗勸親一意亦素依乎道理</hi>
　<hi>之所宜者攷祖宗待近戚之定法而干請不行未嘗之開覬倖之門以滋濫分之弊革近年近戚干堂部注</hi>
<pb n="KR2b0032_WYG_035-7b"/>
　<hi>弊而夤縁不行未嘗希批降之㫖以重添換之冗少保之命若私懿親也然威儀有則寵利弗居雖畀以</hi>
　<hi>髙牙大纛而不慚都尉之除亦疑其為私戚屬也然<graphic n="KR3014" url="https://raw.githubusercontent.com/kanripo/KR-Gaiji/master/images/KR3014.png" mimeType="image/png"/>㦸三世琳琅一門雖寵以環尹副騑而奚私是意</hi>
　<hi>也其得東漢抑外戚良法歟</hi>
　丁夘太白晝見　十月庚午朔謝方叔等進寶祐編<lb/>
類吏部七司續降條令各進一秩　癸酉詔皇子永嘉<lb/>
郡王進封忠王　上諭輔臣曰皇子加封忠王忠字意<lb/>
義甚好宰執奏忠之義極廣大孔門道統相𫝊不過忠<lb/>
恕二字忠者體而恕者用忠者天道恕者人道盡已之<lb/>
<pb n="KR2b0032_WYG_035-8a"/>
謂忠推已之謂恕如周家忠厚成福禄與夫教忠之意<lb/>
皆在其中矣上曰可令以此意為批荅　乙酉詔皇子<lb/>
忠王授崇慶軍節度使印忠王之印　戊子詔皇子忠<lb/>
王冠禮以徐清叟為賔師珎主之　辛夘詔李曾伯進<lb/>
司重慶其京湖職事令吕文徳主之斬王惟忠于都市<lb/>
　丁酉刑部侍郎兼樞密都承㫖潘凱言王惟忠以助<lb/>
余玠附余晦既伏鑕東市而玠全死後之華晦逭去後<lb/>
之責何以昭平明之治服四蜀之心詔奪玠資政殿學<lb/>
<pb n="KR2b0032_WYG_035-8b"/>
士職名追晦刑部侍郎告命　戊戍太常議故直顯謨<lb/>
閣劉宰諡曰文清　十一月庚子朔以皇子忠王加冠<lb/>
禮命從臣詣景靈宫奏告天地祖宗　壬寅日南至御<lb/>
大慶殿受朝賀次御文徳殿行皇子忠王冠禮賜字邦<lb/>
壽　丙辰上諭輔臣近報光化事體如何方叔奏增築<lb/>
光化在江漢之北欲以温和守光化令在鬲奴堡對江<lb/>
與之相持均州據光化上流已令增兵為備詔温和差<lb/>
知光化軍　命從臣禱雪于天竺山　壬戍太常議工<lb/>
<pb n="KR2b0032_WYG_035-9a"/>
部侍郎曾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>諡曰文莊　癸亥上諭輔臣昨欲用一人<lb/>
知道州如何方叔奏不可衝下次人槐奏不如一守祖<lb/>
宗典故凡近戚惟以髙官厚禄使之奉祠為妥　十二<lb/>
月己巳朔殿中侍御史吳燧言州縣財賦版籍不明近<lb/>
行經界既已中輟欲令州縣下屬縣排定保甲行手實<lb/>
法詔先令兩浙江東西湖南州軍行之　丁丑詔蒲擇<lb/>
之以原職兼四川宣撫司判官　辛巳詔户部支諸軍<lb/>
雪寒錢出戍之家倍給　癸未詔皇子禥年當志學既<lb/>
<pb n="KR2b0032_WYG_035-9b"/>
冠之後冝親近師儒開道徳性所讀四書書易皆當精<lb/>
熟至於古今治亂之迹尤冝講明　樞密院言知利州<lb/>
王佐申叛臣南永忠部下官兵周徳榮能守正効忠密<lb/>
約統制段元鑑入隘解圍為南執縛屠割抗聲詈罵而<lb/>
死詔周徳榮特贈七秩仍立廟官其子　丙戍上曰一<lb/>
雪可喜天機轉移其速如此方叔奏日間聖語以雪未<lb/>
應為憂今聖徳感召願益堅對越之心上悚然納之<lb/>
戊子賜喜雪宴　己丑詔効忠順化保節守義懷徳歸<lb/>
<pb n="KR2b0032_WYG_035-10a"/>
仁慕治功臣静海軍節度觀察處置使特進檢校太尉<lb/>
御史大夫上柱國安南國王陳自煚以明堂恩加封奉<lb/>
正功臣　詔安西堡解圍其將士褒賞外令宣司下隆<lb/>
慶守臣段元鑑應官民曾資給戰士或屈身助守禦者<lb/>
併保明推賞仍普犒在城居民一次免租賦五年内批<lb/>
皇子忠王既加元服令赴朝參嗣歲之春擇日出閤令<lb/>
内司指引仍令臨安府轉運司於閤中修盖位次一所<lb/>
庶幾密邇於宫庭可以問安而視膳<lb/>
<pb n="KR2b0032_WYG_035-10b"/>
乙夘寶祐三年正月庚申上諭輔臣曰均州城築糧餉<lb/>
既艱先築龍山亦便方叔等奏龍山高險下瞰舊均已<lb/>
趨京湖留司調兵修築　壬戍知澧州趙師簡朝辭奏<lb/>
公族世系日衍尚未増立字號詔以宗正寺擬定用冝<lb/>
季次紹五字於大由交嗣甫字下續之　癸亥榮文恭<lb/>
王府改授禮記　甲子上諭輔臣馬光祖措置銅錢舊<lb/>
楮如何方叔等奏以鹽收敝楮已合事宜但錢未流通<lb/>
耳　丙寅皇子忠王出閣　二月戊辰朔詔禮部貢舉<lb/>
<pb n="KR2b0032_WYG_035-11a"/>
　庚午詔尤焴免奉朝請半月一赴經筵進讀専令精<lb/>
意史事毋為他事所奪　乙亥詔撥封樁庫十八界㑹<lb/>
一十萬銀二千兩付李夢庚措置襄陽屯田　己夘兩<lb/>
淮制置大使賈似道興復廣陵堡城以圖來上詔奬之<lb/>
　庚辰詔令宗正少卿歲舉宗學官選人一員　壬午<lb/>
上諭輔臣廣西之𫝊如何方叔奏果有斡腹之謀當亟<lb/>
修武備以防之　都省言宣閫入蜀首議奉行詔㫖䘏<lb/>
民之意冝多支糴本以寛民力詔撥封樁庫十八界㑹<lb/>
<pb n="KR2b0032_WYG_035-11b"/>
二百萬専充四川行使　乙酉詔撥官誥祠牒新楮香<lb/>
鹽付臨安府守臣馬光祖收換敝楮　三月甲辰上曰<lb/>
廷臣奏疏及邊事者𫝊播於外殊有闗繫方叔奏陛下<lb/>
許其盡言而不使之𫝊播聖慮可謂周密　己酉詔沿<lb/>
邊屯田自有課入登羡者其管幹官並推賞　癸丑上<lb/>
問自實之法施行如何方叔等奏自實即經界遺意惟<lb/>
當檢制吏奸寛其限期行以不擾而已　以吳淵為觀<lb/>
文殿學士京湖制置大使知江陵府　己未雨土　癸亥<lb/>
<pb n="KR2b0032_WYG_035-12a"/>
上諭輔臣胡頴欲改築宜城亦可從之方叔奏斡腹之<lb/>
報於邕冝築得城堡亦無窮之利也賜故觀文殿大學<lb/>
士贈少保范鍾諡曰文肅　四月庚午朝獻景靈宫<lb/>
蜀郡地震　癸酉上諭輔臣近日流民無他否方叔奏<lb/>
數年來流民在江南者皆已安業　丁丑以陳顕伯兼<lb/>
資善堂贊讀陳堅兼直講　己夘上曰朝廷紀綱法度<lb/>
不可不謹方叔等奏陛下動循法度臣等敢不敬承<lb/>
辛巳上諭輔臣聞刑獄多有寃濫方叔等奏不特寃濫<lb/>
<pb n="KR2b0032_WYG_035-12b"/>
且有淹滯當時加申警　癸未考功郎官洪勲輪對奏<lb/>
至杜衍封還事上曰朕每諭丞相事有不可行者但繳<lb/>
奏來　甲申上諭輔臣三邊之事卿等冝及時區處方<lb/>
叔等奏首當以此勉諭諸閫　五月丙申朔上諭輔臣<lb/>
彭州乃江面𦂳要去處印應飛不勝任當别選人方叔<lb/>
奏黄州昨除張勝今尚權鄂州曷若以厲文翁為之乎<lb/>
辛丑上諭輔臣近來士風未純文體太浮冝思所以轉<lb/>
移之方叔等奏考官命題主意先自穿鑿士子希意從<lb/>
<pb n="KR2b0032_WYG_035-13a"/>
之科舉在近當行下約束　甲辰以乆雨至丙午上諭<lb/>
輔臣修築江岸軍兵不易聞補工值雨多不給食可令<lb/>
特支方叔等奏此事亦闗聖心諸軍寧不懽躍容以聖<lb/>
意諭之詔出封樁庫十八界㑹二十萬給三衙諸軍賑<lb/>
臨安府民户亦如之　甲寅詔趙汝騰除翰林學士知<lb/>
制誥兼侍讀　七月癸丑以吕文徳知鄂州節制鼎禮<lb/>
辰沅靖五州　丙辰謝方叔徐清叟罷臺臣朱應元之<lb/>
言也　詔三省密院機政令董槐程元鳳輪日當筆共議<lb/>
<pb n="KR2b0032_WYG_035-13b"/>
取㫖詔曰朕自徃年二相並命正欲其内安社稷外攘<lb/>
四夷為己任也然而各分朋黨互相傾軋無房杜相濟<lb/>
之美有牛李角立之風天變人事日以薦臻採之公論<lb/>
咸謂潛之所致吳潛既退固冝天人恊應而方叔獨相<lb/>
固冝忠以輔朕也今則依附取容殊無蹇蹇之節持禄<lb/>
固位而乏諤諤之忠政以賄成官非徳選諸子無藉恬<lb/>
然而不知二邊阽危懵然而莫恤昔吳潛之未去責猶<lb/>
可諉者今吳潛去已久矣責將誰歸方叔冝當之矣況<lb/>
<pb n="KR2b0032_WYG_035-14a"/>
皇天示警戒之異臣庶有交奏之章不奪方叔之相權<lb/>
則是朕躬之有罪爾槐爾元鳳尚鑒兹哉自今以至於<lb/>
後其一乃心以輔予一人毋若方叔之負朕也己未上<lb/>
諭輔臣近來州縣贓吏甚多不可不嚴其禁槐奏藝祖<lb/>
朝有流竄或杖死者元鳳奏髙宗朝必籍記姓名不復<lb/>
録用上曰籍記今可舉行　壬戍上問浙右被水處已<lb/>
盡退否槐等奏聞毗陵已退然田禾僅可半收上曰毗<lb/>
陵視諸郡最低可與檢放　以謝方叔為觀文殿大學<lb/>
<pb n="KR2b0032_WYG_035-14b"/>
士提舉臨安府洞霄宫　八月乙丑朔以董槐為右丞<lb/>
相兼樞密使程元鳳為簽書樞密院事兼權參知政事<lb/>
蔡抗為端明殿學士同簽書樞密院事　丙寅上諭輔<lb/>
臣朕以今日多事選用卿等冝一心體國凡紀綱未振<lb/>
人材未萃民生未裕邊備未飭皆為急務冝加之意槐<lb/>
等奏敢不竭心盡力仰報擢用之意但乍當事任典故<lb/>
未熟望陛下明賜訓曉上曰然朕有區處未盡卿亦毋<lb/>
隠　以徐清叟為資政殿大學士提舉隆興府玉隆萬<lb/>
<pb n="KR2b0032_WYG_035-15a"/>
壽宫　庚午上諭輔臣三邊之事卿等冝及時區處槐<lb/>
等奏首當以如此勉諭諸閫上曰閫外之寄廟堂只當<lb/>
擇人豈可遥制槐奏前日之病正坐此　丙子以鄭性<lb/>
之薨輟視朝　辛巳上諭輔臣今日邊頭多事卿可與<lb/>
諸閫開心用情勉其留意備禦槐等奏已作書示此意<lb/>
其他機括所係却容隨事區處　戊子上曰紀綱法度<lb/>
須當謹守以革弊例朝士遷除各守滿歲之法如先朝<lb/>
臣寮奏請遷轉格式可討論以聞槐等奏此法固可革<lb/>
<pb n="KR2b0032_WYG_035-15b"/>
躁進之風但拔擢人材又不可拘此上然之　都省言<lb/>
兩淮制臣賈似道調遣兵將攻𠞰舊海賊兵生擒偽元<lb/>
帥宋䞇俘獲尤衆詔奬之　辛夘以應㒡薨輟視朝<lb/>
九月乙未上諭輔臣昨日繳進黎州報雲南果有韃兵<lb/>
槐奏今日之事惟當選將擇守積粟練兵以為備禦計<lb/>
　丁酉上曰軍政所當講明諸州禁軍不許差借法也<lb/>
冝嚴戒之槐等奏當先拘令教閱精加選擇以備緩急<lb/>
之用仍嚴占借之禁上然之　己亥上諭輔臣銓法不<lb/>
<pb n="KR2b0032_WYG_035-16a"/>
可不申嚴槐等奏但用法不用例自然無弊　庚子上<lb/>
諭輔臣近日施行内侍何郁豈可復留合與勒停槐等<lb/>
奏聖斷如此不惟可以戢奸亦可以服中外心　上曰<lb/>
監司守令當思所以激勵之則人知所勸槐奏敢不奉<lb/>
承聖訓　丙午上曰近觀臣寮奏䟽云事當謀之大臣<lb/>
朕未嘗不與卿等謀如有未當且許執奏卿等亦可自<lb/>
相資益槐奏儻有愚忠奚敢有隠元鳳奏臣等雖不敢<lb/>
立異亦不敢茍同上然之　庚戍詔淮哨在境邊防正<lb/>
<pb n="KR2b0032_WYG_035-16b"/>
嚴沿江副閫豈容久虚已差厲文翁可趨之任　壬子<lb/>
上諭輔臣趙葵二劄言邊事不茍槐等奏今日事勢不<lb/>
可以安危論直當以存亡論亦不須如此憂懼然必内<lb/>
外協心圖之如范蠡大夫種分任國事可也　甲寅以<lb/>
陳顯伯兼資善堂翊善皮龍榮兼贊讀　乙夘上曰楮<lb/>
幣何以救之槐奏以臨安府酒税專收破㑹解𤼵朝廷<lb/>
逐旋焚毁官司既可通融民間自然減落上然之曰朝<lb/>
廷以為重則人自厚信　榮文恭王府改講語孟　庚<lb/>
<pb n="KR2b0032_WYG_035-17a"/>
申上諭輔臣連日雨寒恐妨收刈今得晴可喜槐奏陛<lb/>
下拳拳農事如此天意必順　十月庚午詔撥封樁庫<lb/>
㑹子一十三萬犒殿步司教閱精勇軍其衣裝器具悉<lb/>
從官給　甲戌上諭輔臣邊郡闕守宜早選補若未知<lb/>
其人則令堂審槐奏審而後差尤見公選之意　癸未<lb/>
詔永蠲紹興府和買絹　十一月乙未皮龍榮進對奏<lb/>
畢上詳及資善事龍榮奏忠王天資過人若無他嗜好<lb/>
倍加保養尤為有益儒臣盡職分於外望陛下以身教<lb/>
<pb n="KR2b0032_WYG_035-17b"/>
之於内上曰更須留意　壬寅董槐奏昨日繳進步司<lb/>
養馬人姓名偶有不避御舊名一字者軍司固所當懲<lb/>
臣等亦不勝悚懼上曰臨文不避只令更名足矣　甲<lb/>
辰上諭輔臣思播當嚴為備槐等奏已力諭宣制兩司<lb/>
令結其心助其力為表裏備禦之計　丙辰上諭輔臣<lb/>
今邊備為急當無日不討論某將當擇某兵當調某處<lb/>
當屯某財當理如救頭目可也槐等奏此皆臣等所當<lb/>
究心上勞聖慮如此敢不惜日力以圖之　十二月戊<lb/>
<pb n="KR2b0032_WYG_035-18a"/>
寅上諭輔臣斡腹之𫝊已久今歲措置纔有頭緒施黔<lb/>
一路亦是要害合為之防槐等奏向日所言施黔珍南<lb/>
平四郡置一副帥屯兵守險正謂是也　庚辰上諭輔<lb/>
臣朕夜來反覆思之當選一猛將提萬兵於施黔以上<lb/>
為控扼計前言雲拱如何槐等奏雲拱亦肯任事如南<lb/>
平據險置司則沅靖可無透漏之虞須先措置調兵方<lb/>
可上曰可與淮西科五千人仍度何所屯駐何所給餉<lb/>
即令理㑹可也　甲午上諭輔臣蜀報敵勢頗重間雖<lb/>
<pb n="KR2b0032_WYG_035-18b"/>
小捷未聞有敢與一戰者冝大明賞罰以激勸之槐等<lb/>
奏當明立賞格行下　丙戌上諭輔臣制敵以兵為急<lb/>
養兵以財為先今調遣方殷理財不可緩已諭令曽頴<lb/>
茂崇潔任責可更資之　丁亥上諭輔臣朝士有蜀人<lb/>
曉邊事者可令條具備禦之策恭攷而用　戊子雪董<lb/>
槐奏陛下懋徳積忱上通于天瑞雪應時固遺蝗入地<lb/>
宿麥連雲之證今西事未寧將士暴露乞免表賀賜宴<lb/>
從之<lb/>
<pb n="KR2b0032_WYG_035-19a"/>
丙辰寶祐四年正月癸巳朔御大慶殿受朝賀詔曰朕<lb/>
儀圖治功宵旰在念適時多艱未稱朕意威令玩而不<lb/>
肅紀綱翕而不張財計匱而生財之道蔑聞民力窮而<lb/>
剥民之吏自若敵非果彊特自未有以振國勢兵非不<lb/>
多特莫知所以計軍實捨法用例已非矣有元無例而<lb/>
旁引以遂其干請之私其何以窒倖門塞蠧穴乎望治<lb/>
雖勤課功愈邈毋怪也歲律云始泰道方開咨爾二三<lb/>
大臣儆于有位俾精白一心各揚乃職務循名而責實<lb/>
<pb n="KR2b0032_WYG_035-19b"/>
勿假公而濟私以弼成朕内修外攘之功則予汝嘉<lb/>
辛亥詔京湖制置大使兼夔路䇿應使吳淵遇軍戎急<lb/>
切許用便冝如可俟報仍舊申審　甲辰上諭輔臣試<lb/>
閤職止兩名立為定格非武舉前名更不召試　丁巳<lb/>
以禮部侍郎權吏部尚書陳顯伯知貢舉權刑部侍郎<lb/>
兼給事姚希得國子祭酒權修注官戚士遜同知　辛<lb/>
酉詔史嵩之除觀文殿大學士依前永國公致仕　二<lb/>
月甲子上諭輔臣蜀中一捷甚偉自此益加警備不可<lb/>
<pb n="KR2b0032_WYG_035-20a"/>
一日少緩　丙寅史嵩之復職學舍有言但慮其復出<lb/>
耳其人決不再用其職度不可奪　戊午雨雹　庚午<lb/>
以久雨詔臨安府發平糴倉米二萬石賑糶　甲戌上<lb/>
諭輔臣曰聞所在民生蕭條守臣不可不擇亦不可數<lb/>
易詔三省樞密院六部遵照已降御札應捨法用例等<lb/>
事悉警革之　丙子以襲封衍聖公孔洙特添差通判<lb/>
吉州不釐務　庚辰上曰連雨未巳槐奏臣等輔治無<lb/>
狀願賜罷出以答天譴上悚然曰此由朕之不徳卿等<lb/>
<pb n="KR2b0032_WYG_035-20b"/>
可相與舉行實政以格天心如聞諸路多有滯獄可嚴<lb/>
行戒飭　詔監司州郡決係囚毋得淹延獄官毋得兼<lb/>
僉以妨本職　再撥平糴倉二萬石損價接糶　出封<lb/>
樁庫楮幣二十萬令殿步馬司給犒其大理寺三衙臨<lb/>
安府屬縣諸酒庫所見監贓賞錢悉蠲之命從臣禱于<lb/>
天竺山　癸未槐奏前日陰雨陛下惻然念及軍民而<lb/>
賑恤之且有引咎之言旋即開霽所謂禹湯罪已其興<lb/>
也勃焉元鳳奏天人感應甚速望益加聖心上曰敢不<lb/>
<pb n="KR2b0032_WYG_035-21a"/>
益加敬畏　詔舉亷吏　詔令宣使覈實凡戰多者死<lb/>
事者疾速條上推賞被兵之地流離之民一應科征悉與<lb/>
停免　三月丁酉詔與芮為太傅依前武康軍節度使<lb/>
萬夀觀使嗣榮王　庚子上曰今日兵財為急招兵已<lb/>
將及數理財尚恐隠漏槐奏近創安邊太平庫拘榷頗<lb/>
明　壬寅詔蒲擇之權兵部侍郎四川宣撫制置使兼<lb/>
知重慶府　著作佐郎兼資善堂直講鄭雄飛輪對奏<lb/>
畢上問皇子讀書如何雄飛奏皇子天姿聰明嘗輯録<lb/>
<pb n="KR2b0032_WYG_035-21b"/>
聖訓一日以示臣陛下貽訓正大明切皇子又能謹藏<lb/>
習誦之上曰能如此　庚戍上諭輔臣蜀中更求東南<lb/>
一二人以為二矛重弓之備槐奏近遣李遇龍為都統<lb/>
輿論謂然更當採訪以備擢用　丙辰御製字民訓遇<lb/>
引見改官人令閤門宣示仍批於印厯之首訓曰爾等<lb/>
服勞州縣始應脱選通籍信難矣而學製為尤難其律<lb/>
已必㢘否則墨其養民必惠否則暴其聽訟必公否則<lb/>
私其涖民必勤否則怠即徃乃封祇若予訓邑有善政<lb/>
<pb n="KR2b0032_WYG_035-22a"/>
朝徹夕聞表用者有先朝故典在昔子路治蒲為難夫<lb/>
子誨之以恭寛温惠之理三年而後有成朕之言夫子<lb/>
之遺意也聽之毋忽　四月丁夘上諭輔臣累年北騎<lb/>
涉淺渡淮合於沿邊措置防遏　戊辰董槐奏敵有謀<lb/>
築棗陽軍者近吳淵已焚其所立寨舍上曰可諭吳淵<lb/>
早取光化如蜀之劒州淮之舊海皆當諭閫臣及時圖<lb/>
之若根蔕已固必為後患　太常議故寶謨閤直學士<lb/>
游九功故寶謨閤待制徐僑諡曰文清　甲戍槐奏近<lb/>
<pb n="KR2b0032_WYG_035-22b"/>
觀邵澤進故事舉藝祖買薫籠一節此正人主示以不<lb/>
得専恣之意庶後人有所遵守元鳳奏湯之制心非但<lb/>
為一身計乃所以為後人計上皆然之　癸未詔賈似<lb/>
道為參知政事吳淵進官三等並職任依舊程元鳳為<lb/>
參知政事蔡杭同知樞密院事丁大全為御史　五月<lb/>
壬辰上諭輔臣趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>奏乞定所招軍名及差人統馭<lb/>
如何槐奏合令與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>就統者已令用遊擊名軍矣　甲<lb/>
午孔子五十世孫元龍授初品官　丁酉以新除權吏<lb/>
<pb n="KR2b0032_WYG_035-23a"/>
部侍郎時暫權中書舍人兼侍講陳大方新除起居舍<lb/>
人兼權直學士院兼權直舍人院兼侍講林存太府卿<lb/>
兼檢正諸房公事饒虎臣為殿試詳定官　戊戌御集<lb/>
英殿䇿進士　甲辰上諭輔臣曰此去秋防不逺冝事<lb/>
事為之備槐奏蒲擇之申羅氏鬼國報思播州謂北兵<lb/>
留大理者招養蠻人為嚮道此不得不憂上曰冝令擇<lb/>
人多方扶持之彼不能支則駸駸及我矣　乙巳上諭<lb/>
輔臣邊備合加申嚴槐奏蒲擇之謂見措置瀘溆之上<lb/>
<pb n="KR2b0032_WYG_035-23b"/>
鹽井設險以待之仍以鬼國為慮此事不可吝費使之<lb/>
大作規模或䟎調以助其力元鳳奏若令播州以兵助<lb/>
羅鬼制司以兵助播州亦似可行上曰更令制司從長<lb/>
區處　上諭輔臣邕宜之備不可不加嚴老鼠隘畢竟<lb/>
如何合於此三兩月便定規模槐奏當以聖㫖催促今<lb/>
惟有盡力人事而已　戊申上曰近來北兵非昔時比<lb/>
若我有以制之無不取勝槐等奏在我為必勝之計可<lb/>
也因奏吳淵經理光化之畫上曰此當以計取如苻堅<lb/>
<pb n="KR2b0032_WYG_035-24a"/>
敗於淝水亦是以計勝之　甲寅御集英殿賜正奏名<lb/>
進士文天祥等及第出身同出身凡五百六十九人<lb/>
丙辰賜特奏名進士袁復元等𠡠凡六百六十人　六<lb/>
月甲戌以朱禩孫為太府寺簿知瀘州兼潼川路安撫<lb/>
任責措置瀘溆長寧邊面　辛巳浙江堤成凡朝廷科<lb/>
撥錢以緡計百三十五萬九百九十有竒米以石計三<lb/>
萬三千一百而臨安府之費不與焉　癸未董槐罷以<lb/>
臺臣丁大全之言也詔程元鳳蔡抗可時暫輪日當筆<lb/>
<pb n="KR2b0032_WYG_035-24b"/>
軍國重務商㩁奏聞　丁亥太白入井　七月辛夘上<lb/>
諭輔臣財計所當整頓吏姦不可不防須擇暁練都司<lb/>
提其綱尋以趙子秀趙崇潔任責拘𣙜詔曰執政當筆<lb/>
具有典故一日必慎乃分之宜卿等素懷體國之忠雅<lb/>
有濟時之略偶虚揆席借助賢勞弊所當革勿以易至<lb/>
招怨辭利所當興勿以暫焉承之沮況均是大臣自當<lb/>
任責事毋庸遜當以身先力拯時艱迄圖眀效以副朕<lb/>
責成之意　甲午以董槐為觀文殿大學士提舉臨安<lb/>
<pb n="KR2b0032_WYG_035-25a"/>
府洞霄宫　丙申詔進退臺諌權在人主若由學校萬<lb/>
無此理且非大臣所得進退學校可得而進退之乎叩<lb/>
閽縷縷更無已時可令學官先諭三學諸生各安心肄<lb/>
業以副朕教育之意仍令御史臺契勘當時同待臺牒<lb/>
作倡皷率之吏重作施行令臨安府根究本隅將校懲<lb/>
其不能鈐束隅兵之罪以為張皇者之戒先是丁大全<lb/>
劾免董槐用臺牒差隅兵夜半迫之出闗物情殊駭大<lb/>
全繼入疏自解上亦不以為然三學屢上書故有是命<lb/>
<pb n="KR2b0032_WYG_035-25b"/>
　戊申上諭輔臣吳淵乞萬兵以備瀘溆思播何以應<lb/>
之元鳳奏欲令淵且選兵五千至夔門濾溆有急則援<lb/>
濾溆思播有急則援思播東可以捍金洋南可以庇歸<lb/>
峽却從沿江調兵五千以補京湖之數上曰如此區處<lb/>
極是　乙夘以程元鳳為右丞相兼樞密使蔡抗參知<lb/>
政事張磻為端明殿學士簽書樞密事　丙辰上諭輔<lb/>
臣振飭紀綱修明法度今日急務又曰前此只縁狥情<lb/>
廢法以致蠧弊滋多今當痛革元鳳奏敢不遵守法度<lb/>
<pb n="KR2b0032_WYG_035-26a"/>
以無負明訓　上又曰邇來朝廷之勢輕盍思所以重<lb/>
之元鳳奏當以求才為急人才衆多則國勢自重上然<lb/>
之　八月甲子元鳳條陳正心待臣進賢愛民備邊循<lb/>
法謹微審令八事詔朕之命相正欲仰成覽奏㫖哉乃<lb/>
言惟服尚期勵翼其克有勲　甲戍以元鳳奏董槐常<lb/>
黜郡守十餘人欲堂聚審訂將上上曰郡守字民之官<lb/>
不可輕授　丙子上諭輔臣三邊備禦稍密惟斡腹一<lb/>
事尚當加意元鳳奏近田應寅申乞重濾溆以為思播<lb/>
<pb n="KR2b0032_WYG_035-26b"/>
之援已行下制司區處　辛巳上諭輔臣屬官帶行朝<lb/>
職外閫容或有之内地帥閫雖有請亦不可從如武臣<lb/>
帶環衞閣職須統兵率守則可尋詔諸閫屬官帳前武<lb/>
臣並不許帶行内職令三省樞密院遵守　九月壬辰<lb/>
四川制司奏西南蕃吕告蠻目寧名天兄弟慕義合烏<lb/>
蘇蠻兵戰敵有功詔各補承信郎　甲午上諭輔臣聞<lb/>
廣守多貪虐害民宜先汰其尤者元鳳奏敢不仰遵聖<lb/>
訓　丙申詔邕州守臣程芾奪二秩罷　己亥元鳳言<lb/>
<pb n="KR2b0032_WYG_035-27a"/>
淮閫近奏援蜀之兵乆戍貧窶當議周恤上曰可即支<lb/>
撥付淮閫徑自遺給毋令遲滯　己酉上諭輔臣近有<lb/>
言羅鬼不足恃者元鳳等奏置吕文徳於沅靖置向士<lb/>
璧於歸峽城築之費甲兵之需無不應之正所以為此<lb/>
備也又聞黄平一路可通靖州已屢行下荆閫嚴作防<lb/>
捍更當趨之　甲寅朱熠言境土蹙而賦斂日繁官吏<lb/>
增而調度日廣景徳慶厯時以三百二十餘郡之財賦<lb/>
供一萬餘貟之俸禄今日以一百餘郡之事力而贍二<lb/>
<pb n="KR2b0032_WYG_035-27b"/>
萬四千餘貟之冗官邊郡則有科降支移内地則欠經<lb/>
常綱解欲寛財力必汰冗貟從之　十月癸亥出封樁<lb/>
庫新錢兊便以濟民用　丙寅命録進姚永慶上書所<lb/>
言蜀中便冝事　乙亥上諭輔臣敵犯襄陽界郢係襄<lb/>
樊糧道可行下措置為援郢計　己夘上諭輔臣吳淵<lb/>
奏北哨頗多想襄陽守將多是閉城自守須據險設伏<lb/>
乘機攻擊使知所畏而遁　癸未上問輔臣蜀報抗奏<lb/>
向士璧申敵犯峽之懐逺恐其歸江元鳳奏侵峽之哨<lb/>
<pb n="KR2b0032_WYG_035-28a"/>
即荆閫所報自格奴來者士璧慮其窺江不可不防<lb/>
十一月戊子朔以丁大全為左諫議大夫吳衍翁應弼<lb/>
並除監察御史　癸巳太學諸生復叩閽上書　乙未<lb/>
上諭輔臣蜀報敵犯岩州恐逼黎雅元鳳奏蒲擇之謂<lb/>
取道入大理已遣嚴逢將兵緊守闗隘矣　丙申詔學<lb/>
官申嚴學法戒飭諸生詔曰朕樂聞切直豈厭人言邇<lb/>
年臣下不能體國惟以公報私植黨相傾蠱壞士習學<lb/>
校儲才之地乃有蹈于匪彞譸張為幻亂政害民甚非<lb/>
<pb n="KR2b0032_WYG_035-28b"/>
教育初意每念學校大體未欲令有司施行今又相帥<lb/>
成風背義趍利憑虛駕空公論安在又令學官申嚴祖<lb/>
宗學法俾諸生安心肄業遵守惟謹其有經明行修之<lb/>
士精加攷察擇其尤者以聞朕將器使之若或怙終不<lb/>
悛自畔名教則正典憲亦非得已仍令三學立石　詔<lb/>
正特奏名御試毋得更循舊制例以武功資帖比折陞<lb/>
甲陞等　詔蜀有兵難民不聊生所當招集撫摩使之<lb/>
安業乃聞官吏多端誅求殊失培植邦本之意下四川<lb/>
<pb n="KR2b0032_WYG_035-29a"/>
制司戒飭屬部違者必罰無赦　乙巳以監察御史吳<lb/>
衍翁應弼言太武學生劉黻等八人拘管江西湖南州<lb/>
軍宗學生與伯等七人並削籍拘管外宗司　癸丑日<lb/>
南至御大慶殿受朝賀以張磻同知樞密院事丁大全<lb/>
端明殿學士簽書樞密院事馬天驥端明殿學士同簽<lb/>
書樞密院事　詔朕聞祖宗立法悉行寛厚惟贓吏之<lb/>
罰獨不少貸為其蠧國害民也朕待遇臣下未嘗不寛<lb/>
訓亷有銘正欲善誘不謂邇來貪風轉熾國與民俱匱<lb/>
<pb n="KR2b0032_WYG_035-29b"/>
而士大夫家益肥間有號清流而居之汙濁尤甚朕何<lb/>
賴焉自今小大之臣各宜冼心滌慮毋縱于貨賄其或<lb/>
不悛有淳祐之法在舉而行之非朕得已也　詔開國<lb/>
以來勲臣之裔有能世濟其美不能世濟其禄者令所<lb/>
在州軍體訪以聞　詔叅政蔡抗擅自去國勉留不返<lb/>
可除職予祠尋以中書舍人林存繳進奏寢其命　十<lb/>
二月庚申上諭輔臣敵築襄陽近調吕文徳應援如何<lb/>
元鳳奏文徳可任此責　熒惑犯填星　乙丑以張磻<lb/>
<pb n="KR2b0032_WYG_035-30a"/>
兼參知政事　庚午御射殿閱諸班直射者換授有差<lb/>
　壬申詔百司庶府及諸道監司以下毋以私怒寄收<lb/>
人于縣獄有罪應收者結絶不許過三日　甲戍詔出<lb/>
封樁庫新造川㑹收換兩科川引　詔奬諭荆閫吳淵<lb/>
𠡠荆襄首蜀尾吳國之屏蔽乃者邊人來告朕每注意<lb/>
未嘗不在襄有臣如卿恃以無恐卿血忱徇國賢於長<lb/>
城練兵偏禆指授方略距兵兩月以老北師驅之出境<lb/>
而以捷告朕甚嘉焉疆場之事一彼一此猶有晉在焉<lb/>
<pb n="KR2b0032_WYG_035-30b"/>
得定功卿能周慮熟思恃勝保境以圖萬全式副朕意<lb/>
其一行立功將士仰制司速開具聞奏次第議賞<lb/>
丁巳寶祐五年正月丁亥朔御大慶殿受朝賀詔戒飭<lb/>
羣臣凡可以䟽瀹弊源剔除蠧穴興起天下之治者其<lb/>
儀圖之式副朕内修外攘之志以趙葵為少保寧逺軍<lb/>
莭度使京湖宣撫大使判江陵府兼夔路策應大使進<lb/>
封衛國公賈似道知樞密院事仍因任吳淵㕘知政事<lb/>
李曽伯湖南安撫大使知潭州　辛夘天基莭御垂拱<lb/>
<pb n="KR2b0032_WYG_035-31a"/>
殿羣臣上夀上曰吳淵奏斡腹支徑頗詳元鳳奏昨日<lb/>
準宣諭鹽井鏵䥫山等險隘已剳蒲擇之疾速措置<lb/>
乙巳雷　丁未上曰春令未深雷已𤼵聲元鳳奏此皆<lb/>
臣等燮調無補之咎上曰雷者天之號令自今號令之間<lb/>
加謹　詔雷𤼵非時朕心惕然攷之易象所當赦過宥<lb/>
罪應諸郡有戾于罪者非犯惡逆自徒流以下並從減<lb/>
等行遣内有囚禁淹延者悉與斟酌事事從恕踈決監<lb/>
贓不及一千貫者蠲放　戊申上曰獄訟淹延亦能上<lb/>
<pb n="KR2b0032_WYG_035-31b"/>
干陰陽之和宜速與踈決元鳳奏昨日恭覩御筆攷大<lb/>
易雷雨作解之象舉行赦宥仰見陛下敬天愛民之意<lb/>
　己酉御後殿引見吏部奏舉改官四十三人　辛亥<lb/>
以吳淵薨輟視朝　二月戊午詔賈似道陞兩淮安撫<lb/>
大使　庚申御筆蜀境奏凱而俞興城下之捷尤為竒<lb/>
偉朕甚嘉之興大忠之子也向以父罪聊示薄懲今盡釋<lb/>
前過仍令制司具立功守將以下姓名來上等第推賞<lb/>
尋賜余興金帶上曰余興嘉定城下之捷甚偉令盡釋<lb/>
<pb n="KR2b0032_WYG_035-32a"/>
大忠之罪不待其有請元鳳奏陛下如此處置直得御<lb/>
將賞功之道　甲子上曰春防是時邊頭無報否元鳳<lb/>
奏昨日淮閫言北兵見駐兵河南不可不嚴為之備<lb/>
乙丑右正言戴慶炣言數十年來諸處戎帥専肆貪婪<lb/>
逼令軍人營運願申警戎帥嚴與禁戢軍債從之　己<lb/>
巳上曰李遇龍奏溪蠻為敵所有欲為窺伺邕宜之計<lb/>
不可不預為之備元鳳奏去秋已聞此説屢令徐敏子<lb/>
體探虛實嚴為防拓又行下邕宜險要去處屯兵為不<lb/>
<pb n="KR2b0032_WYG_035-32b"/>
虞之備　癸酉上曰賈似道奏渦口築城上環荆山下<lb/>
連淮岸險要可據元鳳奏已畫㫖令便興工　三月癸<lb/>
巳上曰聞近畿頗有剽竊所當禁戢元鳳奏此帥憲責<lb/>
也當令嚴切禁止上曰可　戊戌詔曰髙宗皇帝克紹<lb/>
大業寵綏萬民厄十世以中興恢旋乾轉坤之烈御六<lb/>
飛而南渡有櫛風沭雨之勞定社稷以奠鼇極之安明<lb/>
統系以詒燕謀之永豈有光復我家之盛未隆升陪世<lb/>
室之尊永言孝思稽古多闕所以採博士議郎之是酌<lb/>
<pb n="KR2b0032_WYG_035-33a"/>
人情禮制之冝倣有夏之祀少康法元和之尊光武合<lb/>
一祖三宗而並侑有徳有功則參天貳地之宏規丕承<lb/>
丕顯用秩元祀昭宣重光陟配而多厯年以陳常于時<lb/>
夏㑹通而行典禮將大饗于季秋　己酉御筆朕聞政<lb/>
平訟理則民安其業告訐易俗則禮義興行近有司受<lb/>
詞多是並縁為奸延及無辜攤賴緡錢動以萬計是可<lb/>
忍也孰不可忍其耳目所接者已悉蠲放餘令御史臺<lb/>
覺察以聞　庚戍上曰近日官府多以偏詞攤及平民<lb/>
<pb n="KR2b0032_WYG_035-33b"/>
不可不戢元鳳奏偏詞豈可輕信須當公議並觀乞以<lb/>
御筆宣付史館從之　四月庚申朝獻景靈宫　壬戍<lb/>
上曰宜州守臣不可不擇元鳳奏當擇有才略者處之<lb/>
否則用武將之有謀而曽經戰陣者上曰然　癸亥上<lb/>
曰格法當守弊例不可放行元鳳奏凡有援例而法不<lb/>
可者臣未嘗曲徇之　丙寅以並侑高宗皇帝奏告天<lb/>
地宗廟社稷　丁夘詔高達以白河戰功進右武大夫<lb/>
遥郡防禦使王登進官一等直秘閣　戊辰御射殿閱<lb/>
<pb n="KR2b0032_WYG_035-34a"/>
諸班直射藝換授有差　庚午上曰徐敏子行邊正為防<lb/>
秋計未可遽回入桂元鳯奏已諭令未得便回須俟朝廷<lb/>
指揮　壬申上曰李遇龍奏楊禮舍苦竹隘而守吉平北兵<lb/>
有占築苦竹之謀宜諭蒲擇之急為進守計以破其姦元鳯<lb/>
奏向來段元鑑克復此隘極為不易楊禮不應輕棄令擇之<lb/>
急作措置毋為韃所據當更趣之　甲戍詔以今年九月有<lb/>
事于明堂　丁丑上曰徐敏子遊邊恐緩急無人應援元鳯<lb/>
奏近敏子申以帥事委之機幕郡事委之倅貳區處已得宜<lb/>
<pb n="KR2b0032_WYG_035-34b"/>
今朝廷既撥錢應其調度敏子必能奮勵以圖事功必别委<lb/>
他司恐徒成牽制上曰然　己夘上曰蒲擇之申韃窺苦竹<lb/>
隘乞調兵㑹合驅逐元鳯奏已下京湖調五千應援更當催<lb/>
趣及秋防未動速濟此事　閏四月丁亥上曰京湖調兵入<lb/>
蜀可更趨之元鳯奏若京湖以兵少為辭當於湖南調遣以<lb/>
補其數　己丑元鳯等上中興四朝志傳今上皇帝玉牒日<lb/>
厯㑹要實録經武要略詔元鳯大全磻似道天驥各進官<lb/>
二等　壬辰上曰李遇龍奏北兵窺劒門將築堡寨元鳯<lb/>
<pb n="KR2b0032_WYG_035-35a"/>
奏得蒲擇之報閏月初旬出師以朱禩孫監諸司軍擇<lb/>
之自以制司兵繼之上曰此事不可緩　御筆方今多<lb/>
事之秋非賢不乂賴卿等作朕股肱耳目靖共爾位各<lb/>
迪有功宰執以公道行公法臺諫以公心行公論並仰<lb/>
體高宗皇帝聖訓毋得合黨締交自貽伊慼仍札御史<lb/>
臺元鳳奏恭覩御筆訓飭臣願自今進擬遵守舊規明<lb/>
注鄉貫非惟昭示公道亦可防閑吏奸　甲午上曰徐<lb/>
敏子行邊當令且留邕宜元鳳奏敏子近自邕趣宜融<lb/>
<pb n="KR2b0032_WYG_035-35b"/>
宜距静江為近恐已回司昨劄令須過冬防上曰可趣<lb/>
回邕管　乙未謝奕昌為少保保寧軍節度使充萬夀<lb/>
觀使　戊戍元鳳等上進編修吏部七司條法　己亥<lb/>
上曰趙葵行邊已見的確如郢之増溪城濠運糧於襄<lb/>
有三年之積措置可謂合宜元鳳奏趙葵於邊事實是<lb/>
留意上曰葵近奏已調援蜀兵三千元鳳奏昨令調遣<lb/>
五千今恐未足用上曰已令増調矣　丁未上曰廣右<lb/>
之防横山永平虎頭闗最要切合先置堡寨然後屯兵<lb/>
<pb n="KR2b0032_WYG_035-36a"/>
元鳳奏當令措置　壬子上曰趙葵奏乞招兵十萬分<lb/>
布淮蜀沿江京湖元鳳奏當從其請錢糧自合與辦<lb/>
五月壬午録行在建康繫囚杖以下釋之　詔夏貴城<lb/>
築荆山尅期集事陞正任刺史　六月丙戍上曰昨晚<lb/>
有雨甚可喜元鳳奏伏中得雨田禾滋茂尤農家之幸<lb/>
　癸巳命侍從卿監日一人禱雨于天竺山郎官詣霍<lb/>
山　甲午上曰蒲擇之已回苦竹險隘尚未能取可惜<lb/>
失此機㑹然劒門之賞不可不從厚庶可激勸使之了<lb/>
<pb n="KR2b0032_WYG_035-36b"/>
辦寶峯一事元鳳奏敢不仰遵聖訓尋詔擇之進官二<lb/>
等餘陞轉有差　庚戍上曰昨日得雨甚好北闗之外<lb/>
雨尤驟元鳳奏諸處已皆得雨連日陰雲四合雨意未<lb/>
巳　上曰數日有邊報否秋成甚近不可不為備元鳳<lb/>
奏靡日不申儆更當遵奉聖訓　壬寅御筆賈似道荆<lb/>
山成城義在懷逺繪圖來上殊用嘉歎可令學士院降<lb/>
詔奬諭　癸夘出封樁庫十八界楮幣二十萬貫賑都<lb/>
民三衙諸軍亦如之　丁未上曰糴事曾契勘否元鳳<lb/>
<pb n="KR2b0032_WYG_035-37a"/>
奏去歲所糴視寶祐三年以前多三分之一今歲更當<lb/>
斟酌上曰可　己酉上曰數日來雨意又慳元鳳奏聞<lb/>
逺處霑足近地差少上曰有禱祈未便更當舉行元鳳<lb/>
奏謹遵聖訓　七月乙夘上曰連日四郊多雨元鳳奏<lb/>
更須接續霑足則一稔無憂　録中外繫囚　己未太<lb/>
白晝見　詔蠲諸路州縣民户逋欠官賦　庚申上曰<lb/>
洪芹徃桐川禱雨得雨甚霶霈元鳳奏守臣門迎御香<lb/>
之時雨即沛然仰見陛下一念所感其應如響　辛酉<lb/>
<pb n="KR2b0032_WYG_035-37b"/>
上曰蒲擇之甚欲取寶峯以糧運不繼又值霖雨器械<lb/>
損弊因此中輟元鳳奏更㸔續報　乙丑詔諸路閫帥<lb/>
司招填軍額申嚴占借之禁　丙寅上曰與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>言吳門<lb/>
得雨甚洽一稔可必磻奏陛下敬天愛民有素固宜昭<lb/>
格　上曰朕宫中覽中外章奏未嘗敢自暇逸元鳳奏<lb/>
此堯舜文武兢業憂勤之意也天下幸甚　庚午上曰<lb/>
昨日經筵有以邊臣久任為言者朕諭之曰李漢超守<lb/>
闗南十七年郭進守山西二十年官皆止於觀察使久<lb/>
<pb n="KR2b0032_WYG_035-38a"/>
任邊臣乃祖宗馭將帥服夷狄之法也元鳳奏仰遵陛<lb/>
下率由舊章之意　辛未上曰趙葵水陸並進其志頗<lb/>
銳元鳳奏葵思立功以報陛下良可嘉尚　甲戌上曰<lb/>
北人歸明曾授差遣而任已滿者可令保明上聞並與<lb/>
添差職任免令待次元鳳奏陛下至仁如天兼愛南北<lb/>
謹遵聖訓　丁丑上曰趙葵奏新野既捷欲養鋭以圖<lb/>
光棗元鳳奏葵遣王登等入敵境焚其糧食亦可絶光<lb/>
棗之援若能審機而𤼵當有可圖之理　戊寅上曰州<lb/>
<pb n="KR2b0032_WYG_035-38b"/>
郡所欠内帑項目甚多年逺者悉與蠲放其合解者可<lb/>
下諸路令隨正綱帶納　辛巳上曰聞敵有窺東川之<lb/>
意可下制帥諸司嚴為之備　八月丙戍上曰光化捷<lb/>
奏到朕令人諭以始命迺光化今所報止此尚宜勉圖<lb/>
元鳳奏陛下明謨雄斷如此閫臣必能仰遵聖訓　己<lb/>
丑以程元鳳為明堂大禮使張磻為禮儀使丁大全為<lb/>
儀仗使與芮為鹵簿使史宇之橋道頓遞使　甲午上<lb/>
曰郡守率待逺次而蜀郡徃徃闕人可選㢘能者徃任<lb/>
<pb n="KR2b0032_WYG_035-39a"/>
撫綏經理之責　丁酉詔賈似道版築奏勲名義甚正<lb/>
示不忘逺式契朕懷進官三等　庚子上曰近有鬱攸<lb/>
為災延燎頗多居民殊可念元鳳奏不能救其微及既<lb/>
熾自難撲滅上曰臨安府所奏附城民屋須逺二丈此<lb/>
説可行元鳳奏可備不虞　以張磻為參知政事丁大<lb/>
全同知樞密院事兼權參知政事　庚戌詔申嚴諸路<lb/>
州縣稽留赦書奉行不謹及遞兵違慢之弊　九月壬<lb/>
子朔以久雨出封樁庫十八界楮幣二十萬賑都民三<lb/>
<pb n="KR2b0032_WYG_035-39b"/>
衙諸軍亦如之　詔今從臺臣遷卿少而輒出闗者準<lb/>
違制論著為令詔曰言路不常厥官其來已久臣子擅<lb/>
自去國前此所無良由待士大夫以寛故習俗日趨於<lb/>
薄然遽加黜責所不忍為姑示申嚴庶幾聳聽曩時察<lb/>
官遷卿如汪剛中葉宰杜範劉應起莫不恪共乃職誰<lb/>
曰不然惟近日盜名欺世相師成風纔聞改除隨即就<lb/>
道自詭抗節實犯不恭今後應臺諫遷他職者輒出闗<lb/>
以違制論務在必行仍著為令所有吳衍翁應弼可劄<lb/>
<pb n="KR2b0032_WYG_035-40a"/>
令日下供職仍劄本寺各差胥吏催促前來不許輒違<lb/>
君命　癸丑上問邊報元鳳奏趙葵親往㸃視關隘北<lb/>
哨却未遁上曰須攻撃使早退可也元鳳奏當趣之<lb/>
辛酉大饗於明堂赦天下　乙丑上曰明禋告成可慶<lb/>
元鳳奏皆陛下精忱感通天宇澄霽中外莫不忻恱上<lb/>
曰繼此當力行好事　戊辰上曰蒲擇之奏䝉古侵羅氏<lb/>
鬼國不可不為之備元鳳奏擇之報已多調兵往潼川<lb/>
如韃侵羅鬼則邀其後又劄播州嚴備令更下康湖諸<lb/>
<pb n="KR2b0032_WYG_035-40b"/>
處嚴作措置上曰可　甲戌上曰播州乞兵想事勢頗<lb/>
急元鳳奏此亦機㑹不可不亟與調遣上曰當令夾撃<lb/>
元鳯奏昨已令朱禩孫襲其後吕文德遏其前此即聖<lb/>
訓所謂夾撃也上然之　戊寅以史嵩之薨輟視朝<lb/>
己夘以王福為左金吾衛上將軍知和州吉文瑫主管<lb/>
殿前司郭濬主管侍衛步軍司　庚辰上曰王福得歴<lb/>
陽鄉郡聞以為榮元鳳奏陛下念其服勞殿陛十有餘<lb/>
年以此優之深得御將之道上曰吉文瑫郭濬之除如<lb/>
<pb n="KR2b0032_WYG_035-41a"/>
何元鳳奏甚愜公論　十月乙酉恭謝景靈宫　庚申<lb/>
張磻薨輟視朝　癸巳雷　甲午虹　丁酉以林存為<lb/>
端明殿學士簽書樞宻院事　戊戌雪　上曰京湖之<lb/>
捷合與行賞元鳳奏容斟酌擬進　己亥上曰昨日之<lb/>
雪髙處所積甚厚連宵雨亦甚有濟元鳳奏雪雨應時<lb/>
最宜二麥　上曰朕閱班簿二廣頗闕監司須遴選可<lb/>
為帥臣之儲元鳳奏容審擇奏聞　以瑞雪應時出封<lb/>
樁庫十八界楮幣二十萬賑都民三衙諸軍亦如之<lb/>
<pb n="KR2b0032_WYG_035-41b"/>
庚子以皇子忠王為遂安鎮南軍節度使　皇女進封<lb/>
昇國公主　甲辰上曰趙葵奏沅州有糧可以運發元<lb/>
鳳奏蒲擇之亦謂播州有糧吕文德正慮糧乏今既有<lb/>
此可以進師　戊申上曰付出劄子言斡腹事及守臣<lb/>
有當易者元鳳奏已行下宣撫司吕文德既入播州而<lb/>
沅靖支徑尚多責令措置其守臣容擬進　庚戌樞宻<lb/>
院言諸軍逃亡多因掊克無藝役使非時今後有捕獲<lb/>
及自首者令主帥審問如老疾即與放停其强壯而情<lb/>
<pb n="KR2b0032_WYG_035-42a"/>
犯輕者與放全請若將佐不能拊卹當議其罰詔令諸<lb/>
閫三衙及江上沿邊諸軍州廂禁軍一體遵守　十一<lb/>
月壬戌詔朕軫念軍民無異一體嘗令天下諸州建慈<lb/>
㓜局平糶倉官藥局矣又給官錢付諸營置庫収息濟<lb/>
貧乏奈何郡守奉行不謹所惠失實朕甚憫焉更有斃<lb/>
於疫癘水災與夫殁於陣者遺骸暴露尤不忍聞也可<lb/>
行下各路清强監司嚴督諸守臣宣制安撫嚴督主兵<lb/>
官並要遵照元降指揮如慈㓜則必使道路無啼飢之<lb/>
<pb n="KR2b0032_WYG_035-42b"/>
童平糶則必使小民無艱食之患官藥則劑料必真修<lb/>
合必精軍庫収息則以時支給不許稽違務要公平而<lb/>
不許偏徇庶若民若軍皆蒙實惠仍令召幕諸寺觀童<lb/>
行有能瘞遺骸及百副者所在州縣保明備申尚書省<lb/>
給度牒一道以旌其勞可備坐指揮各令知悉　甲子<lb/>
上以安南國表章詞意恭順可令學士院降詔奬諭<lb/>
乙丑上曰賜安南國奬諭合有嘉賚元鳳奏今茲錫賚<lb/>
盖出特恩須用金器幣香茗之類上曰可斟酌擬進<lb/>
<pb n="KR2b0032_WYG_035-43a"/>
丁夘上曰邊烽未靖恐郵逓稽遲不可不申嚴之元鳳<lb/>
奏當下諸閫計程限日毋得遅滯　癸酉上曰諸將提<lb/>
兵征討當直入播境須令追襲進𠞰仍撫循諸蠻不可<lb/>
縱軍士騷擾以失其心元鳳奏謹遵聖訓勉飭之　甲<lb/>
戌上曰上流之報稍寛正方是自治之嵗月元鳳奏邊<lb/>
士當無日不申儆　乙亥上曰昨日付出黄平圗本其<lb/>
間險要處皆當置屯元鳳奏黄平清浪平溪三處當審度<lb/>
緩急分置大小屯已令宣司作急區處　十二月辛巳<lb/>
<pb n="KR2b0032_WYG_035-43b"/>
朔上曰廣右備禦及此少暇宜立規模合閫置屯當行<lb/>
事即可擬進元鳳奏容詳酌以聞　以李曽伯為資政<lb/>
殿學士湖南安撫大使兼廣南制置大使置司靜江府<lb/>
　戊子雪西湖氷合　丁酉詔三衙及江上諸軍應從<lb/>
軍職事並要戰功及隊伍中人不許以任子雜流非泛<lb/>
補授其離軍者止許授不釐務差遣果有材略功績從<lb/>
制閫保明却與釐務　甲辰雨上曰今日立春得雨嵗<lb/>
事可期元鳳奏早來既雨而霧氣又滃鬱此地氣上騰<lb/>
<pb n="KR2b0032_WYG_035-44a"/>
之象也　丁未嵗熒惑入氐<lb/>
戊午寳祐六年正月辛亥朔御大慶殿朝賀以丁大全<lb/>
為參知政事同知樞宻院事林存兼權參知政事下詔<lb/>
戒飭羣臣　癸亥詔出封樁庫銀一萬兩付蜀閫　詔<lb/>
趙景緯屢辭召擢雅志嘉尚特改京秩　辛未上曰印<lb/>
應飛報敵窺安南有的報否元鳳奏李曽伯已啓行旦<lb/>
夕必有報聞安南遣兵禦敵勝負未知然吾國之備不<lb/>
可不宻　癸酉上曰黄平之屯如何元鳳奏趙葵申霍<lb/>
<pb n="KR2b0032_WYG_035-44b"/>
友諒已回沅州同吕文德區處朝廷見議專官相度上<lb/>
曰可擇忠實詳練者擬進　御後殿引見吏部奏舉改<lb/>
官四十二人　甲戍詔吕逢年往黄平督趣就㸃視四川<lb/>
隘寨相度思播隘要知甕左如鹿通鹿廣宇翅鹿盤州<lb/>
等處孰為要㑹趣辦工役毋令踈漏　己夘都省言牧<lb/>
民馭軍各有職守年來頗多侵越管軍司存動軍行以<lb/>
預民事是非顛倒科役無藝耗傷根本莫此為甚詔宣<lb/>
制諸司嚴行禁戢除兼領州縣外有侵越擾民者指實<lb/>
<pb n="KR2b0032_WYG_035-45a"/>
以聞　二月辛巳朔詔禮部貢舉　以馬光祖為端明<lb/>
殿學士京湖制置使知江陵府兼䕫路䇿應使湖廣緫<lb/>
領　三月辛亥朔命臨安守臣禱雨於天竺霍山　甲<lb/>
寅命侍從卿監日一人禱天竺山郎官詣霍山　乙夘<lb/>
録行在繋囚　庚申詔出封樁庫十八界楮幣二十萬<lb/>
賑三衙諸軍　辛酉録中外繋囚　四月庚辰朔詔曰<lb/>
當春不雨天變異常靡神不宗僅見霡霂有妨東作曷<lb/>
遂西成民命繋焉朕心惕若念厥咎之安在惟反躬而<lb/>
<pb n="KR2b0032_WYG_035-45b"/>
省愆飲食起居何敢由舊可自四月一日避殿減膳仰<lb/>
荅譴告之意以召隂陽之和　癸未元鳳等言雨澤愆<lb/>
期乞觧機政詔不許　丁酉羣臣請御正殿復常膳表<lb/>
三上乃從之　詔思應已特差思州駐劄御前忠勝軍<lb/>
副都統制往播州同共修築關隘措置備禦　辛丑程<lb/>
元鳳罷以觀文殿大學士判福州尋提舉洞霄宫　丁<lb/>
未以丁大全為右丞相兼樞宻使林存同知樞宻院事<lb/>
兼權參知政事朱熠端明殿學士簽書樞宻院事　少<lb/>
<pb n="KR2b0032_WYG_035-46a"/>
保寜逺軍節度使衛國公趙葵充醴泉觀使兼侍讀<lb/>
五月庚戌朔上曰㐮樊觧圍俘獲甚多將士用命深可<lb/>
嘉尚大全奏乞下京湖制臣亟與推賞以示激厲　癸<lb/>
丑詔懷逺漣水相繼獲捷夏貴進官二等兼河南招撫<lb/>
使毛興特轉右武大夫　乙夘大全奏襄樊之圍已觧<lb/>
髙逹程大元有援樊之勞李和有守樊之功當斟議賞<lb/>
上曰賞不踰時所以勵將士也卿等亟議以聞　丙寅<lb/>
詔與芮判大宗正事　辛未雨上曰連日得雨在處沾<lb/>
<pb n="KR2b0032_WYG_035-46b"/>
足嵗事必可望大全奏得雨豐年之兆但此畨成都之戰<lb/>
有㧞木之風石子之雨破氊裘之膽此又天祐中國之<lb/>
意　甲戌上曰李曽伯奏欲屯萬兵於欽州以為交人<lb/>
聲援大全奏昨朝廷令就欽州屯兵正與曽伯所奏同<lb/>
但兵數更須斟酌上曰秋風不逺宜早區處　六月辛<lb/>
巳上曰安南求援之情頗切所當嚴兵以待大全奏糧<lb/>
食未到所調戌兵未行見此催督上曰此事不可頃刻<lb/>
緩　乙丑上曰襄樊之賞狀來上可斟酌行之大全奏<lb/>
<pb n="KR2b0032_WYG_035-47a"/>
睦千單騎入北營諭以禍福亦可嘉尚欲以五官賞之<lb/>
援師至城下而圍已觧亦當薄酬其勞　丙申上曰元<lb/>
鳳力辭之任已俞其請今須擇碩德重望者以鎮之其<lb/>
資淺望輕者不可輕畀大全奏誠如聖諭　七月庚戌<lb/>
潼川帥臣朱禩孫言長寧軍自辦錢糧剏造器具修築<lb/>
凌霄城圎備詔易士英特帶行閤門宣贊舎人朱文政<lb/>
宇文同祖各進官一等楊震夘等七人減磨勘將<lb/>
士支犒有差尋詔禩孫進官一等　丁巳詔諸路監司<lb/>
<pb n="KR2b0032_WYG_035-47b"/>
守臣不許妄作名色擅支官錢互相饋賂予者受者並<lb/>
計贓論遇赦不原令御史臺覺察　己未上曰邇者百<lb/>
僚類多玩愒廢事卿宜飭勵俾各供乃職學官則嚴與<lb/>
教導史館則勤於修纂倉庫則謹於出納必如是則官<lb/>
無曠職不致食焉怠其事也大全奏敢不恭承明命<lb/>
甲子上曰蜀中將士不觧甲者数月允為可念大全奏<lb/>
當議厚犒　丙寅上曰近來邊報如何大全奏諸閫之<lb/>
報不一但三邊有備則無慮上曰毋恃其不來恃吾有<lb/>
<pb n="KR2b0032_WYG_035-48a"/>
以待之　八月戊寅朔上曰安南之事㓂固不可不防<lb/>
諸蠻亦不可不得其心大全奏孟軻有曰固國不以山<lb/>
谿之險　庚寅上曰成都繫蜀安危不可不亟圖之大<lb/>
全奏朝廷既已示勸何事不可為　戊戌上曰上流之<lb/>
報日急鎮江之事二十年不曽舉行今不容不嚴為之<lb/>
備大全奏已令閫臣亟作措置矣癸夘上曰邊郡禁軍<lb/>
聞多闕額所當招填及數大全奏已下諸閫招刺期足<lb/>
示額上曰須時時趣之　都省言倭船入界禁令素嚴<lb/>
<pb n="KR2b0032_WYG_035-48b"/>
比嵗慶元舶可但知怵於博易抽觧之利聽其突來洩<lb/>
販銅錢為害甚大詔令沿海制司於濱海港汊嚴切禁<lb/>
戢　九月庚戌雷　壬子上曰蜀廣雖有備禦海道不<lb/>
可不防大全奏已劄諸水軍各備險要矣上曰不可不<lb/>
急作措置　丁夘詔出平糶倉米二萬九千九百石有<lb/>
竒賑糶以収弊楮　己巳詔出城弊楮不堪行用於封<lb/>
樁庫支撥两界好會盡數収換詔出𣙜貨務楮幣一百<lb/>
萬賑三衙諸軍　十月丙子朔上曰蜀中將帥雖未克<lb/>
<pb n="KR2b0032_WYG_035-49a"/>
復成都而暴露日久戰功亦多合與序陞大全奏謹<lb/>
遵聖諭　乙酉都省言知隆慶府楊禮守安西堡韃<lb/>
兵薄城招誘投拜禮憤激詬罵率諸將共射退之詔楊<lb/>
禮進官二等仍下諸郡以勵其餘　丁亥上曰張實久<lb/>
陷北地今單騎來歸忠赤可尚大全奏所當嘉奬尋為<lb/>
和州防禦使　庚寅都省言廣南制置大使司鎮撫劉<lb/>
雄飛提兵親入横山分遣將士迎戰殺獲頭目軍器詔<lb/>
雄飛進官三等將士増秩賞賚有差　辛夘都省言淮<lb/>
<pb n="KR2b0032_WYG_035-49b"/>
民避難過江轉徙可念詔鎮江府常州江隂軍各出義<lb/>
倉米千石賑之　是夜月有食之　壬辰上曰夜來太<lb/>
隂食之九分太史常預言之以此見星翁厯象之學亦<lb/>
無差舛大全奏願陛下修政以禳之　十一月己酉詔<lb/>
新築黄平賜名鎮逺州吕逢年進一秩　辛亥詔流民<lb/>
渡江出浙西江東路五州米三萬石令各郡守臣賑之<lb/>
　壬子御筆以隆寒在候令學士院降詔撫諭諸閫<lb/>
甲寅詔淮民遷避暫泊江隂朝廷賑濟恐未能徧再出<lb/>
<pb n="KR2b0032_WYG_035-50a"/>
米二千石賑之　丙辰分委朝臣徧詣郡祠祈雪　壬<lb/>
戌以賈似道為樞密使兩淮宣撫大使朱熠同知樞密<lb/>
院事兼權叅知政事饒虎臣為端明殿學士簽書樞密<lb/>
院事　丁夘詔諸路憲司廉訪所部州縣毋得虐民仍<lb/>
禁止攤賴之害違者坐之　癸酉兩淮制臣賈似道奏<lb/>
淮境肅清前後諸捷凡獲馬疋千計器甲萬計奪回被<lb/>
掠者七千餘人　甲戌上曰維揚之捷可喜但聞蜀中<lb/>
苦竹隘見被圍朱熠奏東淮有用命之將所以屢奏捷<lb/>
<pb n="KR2b0032_WYG_035-50b"/>
今王登提兵入蜀必有規模可寛聖慮　十二月丙子<lb/>
朔詔曰𠡠門下更化則可善治所以開太平之期發號<lb/>
而定告元所以膺緝熙之慶朕紹承丕緒誕保受民荷<lb/>
上帝之降康蒙列聖之垂佑既歴三紀夙夜罔敢遑寧<lb/>
底綏四方淵水未知攸濟每兢兢而行道期穆穆以迓<lb/>
衡然察文審已而庶政靡齊務本重農而羣生寡遂朝<lb/>
綱隳而積玩吏習狃於懐私國勢僅定而未强邊徼多<lb/>
虞而未靖思艱以圖其易補弊而舉其偏惟三百年德<lb/>
<pb n="KR2b0032_WYG_035-51a"/>
澤之深式克至於今日而萬億載基圗之永用昭受於<lb/>
天休欲通變於宜民乃取新而凝命若稽成憲遹廣駿<lb/>
聲法藝祖之宏規混車書之一統踵仁祖之盛際致朝<lb/>
野之咸和爰易嘉名以興嗣嵗導迎善氣振起羣心茂<lb/>
凝常久之功永底輯寧之福其以明年正月一日改為<lb/>
開慶元年　己夘都省言廬州漣水軍𢷬潁攻沂獲捷<lb/>
甚偉詔杜庶毛興各進官一等又詔俞興於遥郡上轉<lb/>
安逺軍承宣使　丙戌上曰横山乃邕州要衝不可不<lb/>
<pb n="KR2b0032_WYG_035-51b"/>
設一屯以為備禦之計大全奏曰容臣下制司相度地<lb/>
里奏聞　丁亥上曰向士璧不待朝廷命進師歸州且<lb/>
捐家貲百萬以供軍費良可嘉尚又都省言馬光祖不<lb/>
待請於朝廷招兵萬人防州有警又捐俸募士以破敵<lb/>
詔光祖士璧各進官一等<lb/>
　<lb/>
　<lb/>
　宋史全文卷三十五<lb/>
</p>
<p>
</p>
  </div>
</body>
</text>
</TEI>
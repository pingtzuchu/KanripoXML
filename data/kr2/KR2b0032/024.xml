<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史全文卷二十四上</head> <lb/>
    <p>
<pb n="KR2b0032_WYG_024-1a"/>
欽定四庫全書<lb/>
　宋史全文卷二十四上<lb/>
　　宋孝宗一<lb/>
癸未隆興元年春正月壬辰朔詔改元　詔觀察使以<lb/>
上各舉所知之士三人三省樞密院詳議立定薦舉格<lb/>
式謀畧沈雄可任大事寛猛適宜可使御衆臨陣驍勇<lb/>
可鼔士氣威信有聞可守邊郡思智精巧可治器械已<lb/>
上五等令曽立軍功觀察使以上薦舉通習典章可掌<lb/>
<pb n="KR2b0032_WYG_024-1b"/>
朝儀練達民事可任郡寄諳暁財計可裕民力持身亷<lb/>
潔可律貪鄙詞辨不屈可備奉使已上五等令非軍功<lb/>
觀察使以上薦舉如被舉之人成立功効其舉官取㫖<lb/>
推賞如或敗事亦加責罰　是月參知政事史浩為右<lb/>
僕射同平章事兼樞密使　判建康府張浚為樞密使<lb/>
仍都督江淮軍馬時敵將萬户蒲察徒穆及偽知泗州<lb/>
大周仁屯虹縣都統蕭琦屯靈璧浚謂至秋必為邊患<lb/>
當及時掃蕩　詔吳璘可進可退當從便宜　新知永<lb/>
<pb n="KR2b0032_WYG_024-2a"/>
州陸亷恃貸命不刺面配韶州仍籍没家財以前知滁<lb/>
州在任贓汙不法也　刑部侍郎路彬言官吏有雖犯<lb/>
贓不至永不收叙者及未甞經勘斷止是約作贓罪者<lb/>
乞依赦與叙元官詔刑部將犯贓罪入第一等人不許<lb/>
叙復餘依常法也　二月丙寅臣僚言欲淸入仕之源<lb/>
莫若減任子之法詔臣僚任子見遵祖宗法度理難遽<lb/>
改可令吏部嚴銓試之法自今初官不許用恩例免銓<lb/>
試呈試並候一任回方許収使雖宰執亦不許用恩例<lb/>
<pb n="KR2b0032_WYG_024-2b"/>
陳乞回授初官免詞　庚辰詔曰朝廷先降本錢付諸<lb/>
軍回易正欲贍給軍用應將帥當召募幹人經營回易<lb/>
訪聞諸軍盡將官兵彊給本柄營私圖利百端抑勒自<lb/>
今後如敢仍前必重寘典憲<lb/>
　<hi>臣留正等日養兵以待用平居之日瞻之必周然後有用之際可以盡其死力李牧之守邊軍市租盡以</hi>
　<hi>給士卒諸軍回易為此設也後之將帥未能以市租饗士反以回易之貨抑逼之拘其廪給痛刻削以自</hi>
　<hi>豊其可容哉壽皇初元首下明詔如日之明如霆之震飬兵御將誠得其道也</hi>
　壬午詔已降指揮今舉諸科進士務取學術深淳文<lb/>
<pb n="KR2b0032_WYG_024-3a"/>
詞剴切策畫優長之人可令禮部將今來省試上十名<lb/>
策場卷子編類繕冩成册投進以備親覽如有可行事<lb/>
件當下三省取㫖施行　三月丙申詔祖宗甞御便殿<lb/>
親閱衛士蓋以嚴宿衛之重練爪牙之士以備征討應<lb/>
諸班直殿前馬歩軍司舊管禁軍可自今特選彊壯披<lb/>
帶教閱其管軍合各條具訓練格法申密院取㫖　乙<lb/>
巳臣僚輪對奏言國家設科取士猶慮其有未盡又於<lb/>
隱逸必欲羅而致之真宗起种放於華山哲宗起程頤<lb/>
<pb n="KR2b0032_WYG_024-3b"/>
於伊洛光堯起尹焞於川蜀欲望盛時博訪遺逸從之<lb/>
詔畧曰朕嗣位之初驛召旁午凡搢紳之老儒林之秀<lb/>
莫不明揚顯擢布列中外尚念山林之際漁釣之間豈<lb/>
無荷篠濯纓之倫飯牛版築之士或自晦於卜祝或沉<lb/>
痼於烟霞部刺史二千石為朕捜羅其有懷瑾握瑜埋<lb/>
光鏟采迹其行實咸以名聞朕將厚禮特招虛懷延納<lb/>
　癸丑吏部言欲依白劄子所乞將諸縣分繁簡難易<lb/>
令本州長吏依監司法察令之能否隨宜對換其在州<lb/>
<pb n="KR2b0032_WYG_024-4a"/>
并管下縣見任官若有才能堪充知縣者亦依此對換<lb/>
以上各不理遺闕如對換不實或輙狥私意或有才不<lb/>
稱職之人仰所属監司將長吏按劾從之　甲寅殿中<lb/>
侍御史胡沂上言陛下注意將臣定為十等令觀察使<lb/>
以上及統制官各舉所知然武舉唱第名在一二者固<lb/>
蒙褒擢餘皆授以𣙜酤征商之事臣觀唐之郭子儀以<lb/>
武舉異等初補左衛長史歴為振逺横塞天徳軍使祖<lb/>
宗時試中武藝人並赴陕西任使又武舉中選人或除<lb/>
<pb n="KR2b0032_WYG_024-4b"/>
京東捉賊或邊上任使或三路㳂邊試其效用或經畧<lb/>
司教押軍隊准備差使乞取近歲應中武舉之人分差<lb/>
㳂邊屯駐將下準備差使等詔從之　乙卯詔畧曰朕<lb/>
自踐位首行曠澤續降寛恤十八事而郡縣之間不為<lb/>
布宣繼自今其各洗心滌慮恭爾有官俾予一人實惠<lb/>
孚於百姓　庚申詔霖雨為沴雖側身修行尚恐誠意<lb/>
未孚可令諸路監司守令應遇灾傷去處常切賑恤困<lb/>
窮紏察刑禁　是月雨雹　召都督江淮軍馬張浚赴<lb/>
<pb n="KR2b0032_WYG_024-5a"/>
行在浚中道上疏謂廟勝之道在人君正身以正朝廷<lb/>
正朝廷以正百官正百官以正萬民今德政未洽宿弊<lb/>
未革願發乾剛盡循太祖太宗之法上詔浚當先圖兩<lb/>
城邊患既紓弊以次革　夏四月乙亥詔軍興以來應<lb/>
朝廷科降并督視行府兩淮節制司江淮宣撫司都督<lb/>
府收買軍須蓋造營寮之類並係科撥經總制及支降<lb/>
激賞錢銀於州縣和買計置尚慮官吏因縁掊斂不即<lb/>
還直許令人户越訴仰所属監司按治以聞　己卯詔<lb/>
<pb n="KR2b0032_WYG_024-5b"/>
應客販耕牛過江往淮南州縣仰經所属自陳給據與<lb/>
免本處投契及㳂路并所至收稅并免收船渡錢有違<lb/>
戾去處監司按劾　壬午右正言周操奏臣近奏方今<lb/>
彊國在彊兵彊兵在豐財豐財在節用乞陛下躬行於<lb/>
上以身先之聖意俞允令臣詳具合行裁減之數以聞<lb/>
欲乞依倣寳元慶歴故事特降指揮委差户部長貳及<lb/>
䑓諫同共往來詳議條畫應宫掖用度許行取㑹斟酌<lb/>
裁減庶㡬内外一體人無異辭詔從之　都督江淮軍<lb/>
<pb n="KR2b0032_WYG_024-6a"/>
馬張浚奏楚州并漣水軍接海州界多有淮北及山東<lb/>
莊農將帶老㓜或牛具㪚在沿淮欲從朝廷委自兩淮<lb/>
帥臣行下所部州軍責令知縣縣令多方措置招誘耕<lb/>
作若能招及三百户知縣縣令除到任任滿賞外與轉<lb/>
一官知通減半若過此数並與滿賞詔從之　丁亥給<lb/>
事中金安節奏事上曰近日都不見繳駁有所見但繳<lb/>
駁來朕無不聽　詔有司所行事件並遵依祖宗條法<lb/>
及紹興三十一年十二月十七日指揮更不得引例及<lb/>
<pb n="KR2b0032_WYG_024-6b"/>
稱疑似取自朝廷指揮如敢違戾官吏重作施行　丁<lb/>
亥吏侍凌景夏等言看詳到百官應詔可行事件数内<lb/>
一考課所以别能否也祖宗鑒月限遷叙之弊非有勞<lb/>
者未嘗進秩故當時任作坊副使有十餘年者任右補<lb/>
闕有十六年者任御史中丞有十二年者比年以來仕<lb/>
於朝或季一遷或月一改居官而書考者鮮矣况三考<lb/>
乎外之監司郡守小州換大州西路易東路送往迎來<lb/>
袛益擾攘臣願用祖宗乆任之法則能否可以悉得矣<lb/>
<pb n="KR2b0032_WYG_024-7a"/>
詔三省密院檢坐紹興二十八年手詔行下<hi>是年十一月庚戌降</hi>
<hi>詔</hi>　己丑侍臣㸔詳到百官應詔㫖言事侍從卿監所<lb/>
舉縣令不公欲令歲考縣令之課以上之考不以實令<lb/>
御史紏劾其縣令有治績與不任職者不特賞罰其人<lb/>
并與其舉者而賞罰之庶㡬舉者不敢徇私而被舉者<lb/>
無不竭力詔從之　是月始限選人改官每歲八十員<lb/>
㝷又増二十員　賜進士第自木待問已下五百餘人<lb/>
及第出身有差　五月甲午詔自今以薦舉上書登對<lb/>
<pb n="KR2b0032_WYG_024-7b"/>
真材實能無吝褒權其餘令籍記姓名以俟選擇無狀<lb/>
者罷之仍追坐繆舉從中書門下檢正余時請也　以<lb/>
王十朋為侍御史十朋奏疏畧曰聖人之德無以加孝<lb/>
而天子之孝莫大乎光祖宗而安社稷歴代帝王守成<lb/>
中興雪恥復讎之迹不同其功光祖宗孝安社禝則一<lb/>
而已靖康之禍臣子有不忍言者恭惟陛下天資英武<lb/>
慨然以興復為念竊聞每對羣臣論天下事則曰當如<lb/>
創業時又曰當以馬上治之又曰某事當俟恢復後為<lb/>
<pb n="KR2b0032_WYG_024-8a"/>
之臣比因宣召語及祖宗陵寢聖容慘然三四十年矣<lb/>
臣仰知陛下之心眞夏少康商髙宗周宣王漢光武之<lb/>
心也奈何在位之臣不知忠孝大節復欲蹈昔日姦臣<lb/>
之覆轍屈主以和夙世之仇讎指祖宗中原之土為敵<lb/>
人之土謂不當取指祖宗中原之人民為敵之人民謂<lb/>
不當納又取秦隴已復之地無故而棄之以資宼讎以<lb/>
絶生靈歸附之望臣願陛下推誠盡孝終始如一言動<lb/>
之間不忘社稷食息之頃必念祖宗側身修行上以承<lb/>
<pb n="KR2b0032_WYG_024-8b"/>
天意興衰撥亂下以慰人心任賢勿貳去邪勿疑以革<lb/>
前日圖任之失有善必賞有惡必罰以振今日紀綱之<lb/>
弊仍下詔音戒敕有位陛下既率之以孝羣臣咸應之<lb/>
以忠如是則可以動天地可以通神明可以慰祖宗在<lb/>
天之靈可以無負太上皇帝付託之意矣中原何患乎<lb/>
不復中興何待乎以日月兾耶　辛丑起居即胡銓直<lb/>
前奏事云臣罪廢二十六年陛下登極首蒙召除曽未<lb/>
旬浹又擢左史上曰卿被罪許時可謂無辜朕自知卿<lb/>
<pb n="KR2b0032_WYG_024-9a"/>
與王十朋銓曰臣與十朋不同十朋陛下潜邸之舊且<lb/>
其材可用上曰潜邸亦有不當用者如十朋非朕私之<lb/>
其人實可用也近日除䑓官外議如何銓曰外人鼔舞<lb/>
謂陛下得人上曰卿與十朋皆朕親擢也<lb/>
　<hi>臣留正等曰人主以知人為明人臣以親權為重夫援之於常流而寘之通顯不由進擬不自掄薦非知</hi>
　<hi>之實深而其人足以大厭人望能免人之議其私乎太宗皇帝嘗書向敏中張詠二名付中書曰此二人</hi>
　<hi>名臣朕將用之其後皆卓然為時偉望太宗知人之明至今誦之隆興之初起胡銓於左史擢王十朋於</hi>
　<hi>䑓端中外竦動咸服聖明之鑒正人登用朝廷益尊具得祖宗用人之意矣</hi>
<pb n="KR2b0032_WYG_024-9b"/>
銓奏今之文職廢壞其尤甚者有四一曰進史不當二<lb/>
曰立非其地三曰前殿何立四曰奏不直前有㫖前殿<lb/>
依後殿輪左右史侍立餘依舊制　壬寅新授兩浙提<lb/>
舉市舶王端朝進對論中興創業守文上曰三者雖異<lb/>
其實一道人君不可驕縱若驕縱則一事不成　己酉<lb/>
四川安撫制置使沈介言四川宿兵三十年矣民力凋<lb/>
弊殆將不支欲望因錢引之換界究失亡之總數勿以<lb/>
他補專用蠲四川征斂之尤甚者輔以度牒稱提之則<lb/>
<pb n="KR2b0032_WYG_024-10a"/>
歲可減百萬之斂乞委臣措置然後條具其合蠲之實<lb/>
𤨏科奏聞詔從之　辛亥天申節上率羣臣詣德壽宮<lb/>
上壽自是歲如之議者以欽宗服除當舉樂禮部侍即<lb/>
黃中曰臣事君猶子事父禮親喪未葬不除服春秋君<lb/>
弑賊不討則雖葬不書以明臣子之罪况今欽宗實未<lb/>
葬也而可遽作樂乎又白宰相曰太上皇帝於欽宗親<lb/>
弟昆且嘗北面事之有君臣之義尤恐非所安也事遂<lb/>
寢　乙卯詔曰永惟國歩之艱越在海隅之阻間者亟<lb/>
<pb n="KR2b0032_WYG_024-10b"/>
馳於使驛庶㡬少戢於兵鋒而邊候屢驚敵情未革既<lb/>
摇蕩於秦隴復窺伺於荆襄爰奮厲於諸軍以肅淸於<lb/>
舊壤靡待前茅之警備將臨細栁以勞師副上皇與子<lb/>
之心攄列聖在天之憤事諏龜筮躬御戎車眷言淸蹕<lb/>
之初申飭攸司之衆各揚乃職明聽朕言毋徭役以煩<lb/>
民毋誅求以剥下佇成嘉績迄底丕平　是月申禁銷<lb/>
金鋪翠及祠神僣擬踰制等事　右僕射史浩罷知紹<lb/>
興府尋奉祠浩以不與出師之議力丐免侍御史王十<lb/>
<pb n="KR2b0032_WYG_024-11a"/>
朋亦有言也　命張浚兼都督荆襄汪徹召赴行在<lb/>
侍御史王十朋論太府丞史正志之罪詔罷之時張浚<lb/>
欲命李顯忠邵宏淵引兵進取而史浩數從中止之因<lb/>
城瓜洲白遺正志以太府丞視之正志合兩淮帥守監<lb/>
司備諭以廟堂指意正志有口辨既見浚亦云云而浚<lb/>
之意不回浩亦數因書為言兵少而不精二將未可恃<lb/>
浚不聽時上意方郷浚故浩拜右僕射而浚亦有樞使<lb/>
都督之除㑹上將之進取命從中出三省樞院不預浩<lb/>
<pb n="KR2b0032_WYG_024-11b"/>
遂丐去而正志亦罷斥云　復靈壁虹縣及宿州時張<lb/>
浚命李顯忠出濠州以趨靈壁邵宏淵出泗州趨虹縣<lb/>
浚自往臨之顯忠至靈壁敗其都統蕭琦宏淵圍虹縣<lb/>
降其統軍富察圖們及同知大周仁乗勝進克宿州浚<lb/>
恐盛夏人疲急召顯忠等還師而上亦戒諸將以持重<lb/>
皆未逹偽副元帥赫舎哩志寧率兵至顯忠與戰連日<lb/>
未决諜報敵大興河南之兵將至㑹宏淵與顯忠又私<lb/>
其金帛不以犒士士憤怨漸潰遂引而歸虜亦解去浚<lb/>
<pb n="KR2b0032_WYG_024-12a"/>
時在盱眙去宿州不四百里傳云敵且至浚亟北渡淮<lb/>
入泗州撫將士已乃還維揚上䟽待罪<lb/>
　<hi>龜鑑曰壽皇即政之初即曰張浚入對遂除江淮宣撫使上勞之日乆聞公名今朝廷所恃惟公而浚見</hi>
　<hi>上英武力陳和議之非此與髙宗詔用李綱同一義然綱一出而為汪黄所沮浚一出而為史浩所沮惜</hi>
　<hi>乎隆興元年張浚召赴行在及時掃蕩壯哉斯言下詔親征不惑羣議命李顯忠趨靈壁一鼓而偽都督</hi>
　<hi>敗命邵宏淵屯虹縣再鼓而偽將降建炎以來十四處戰功皆未有今日符離之一舉者蓋向者因其來</hi>
　<hi>而後與之戰今則堂堂之陣正正之旗徃而征之傳所謂先人有奪人之心非不得已而後戰也孝宗謂</hi>
　<hi>數十年無此克㨗胡銓謂四十年未有此舉虜人縁此震慴知吾君有大有為之志知廟謨有出不意之</hi>
<pb n="KR2b0032_WYG_024-12b"/>
　<hi>竒知邊鄙有折衝敵愾之將王十朋又為陛下用兵為祖宗陵寢暴露而舉為徽宗欽宗復讎而舉為二</hi>
　<hi>百年境土而舉為中原弔伐而舉此豈嘗試僥倖者之為哉</hi>
六月庚申朔日有食之　侍御史王十朋為吏部侍即<lb/>
先是十朋言天資愚戇不達時宜獨抱孤忠每懷憂憤<lb/>
自從總角身在草茅聞金人長驅中原陷没未嘗不痛<lb/>
心疾首與之有不共戴天之讎及聞秦檜用事辱國議<lb/>
和嘗思食其肉以快天地神人之憤臣素不識張浚聞<lb/>
浚天資忠義誓不與敵俱生臣實敬之慕之前年備員<lb/>
<pb n="KR2b0032_WYG_024-13a"/>
館職嘗因輪對首言金必敗盟乞用浚等金果南牧太<lb/>
上皇親征起浚知建康府陛下嗣位以江淮都督之任<lb/>
委之天下皆以為當惟史浩之徒不悅臣去年十一月<lb/>
被召至闕首以恢復大計仰賛聖斷又乞陛下委浚以<lb/>
圖成功陛下不以臣言為非每蒙聽納浚遣二將取靈<lb/>
壁虹縣及取宿州降三大將一月三㨗議者皆服陛下<lb/>
英斷任浚為難及聞王師不利而還幸災樂禍者橫議<lb/>
蠭起臣又言陛下用兵為祖宗陵寢暴露而舉為徽宗<lb/>
<pb n="KR2b0032_WYG_024-13b"/>
欽宗復讎而舉為二百年境土而舉為中原弔民伐罪<lb/>
而舉與古帝王好大喜功開邊生事者不同投機而進<lb/>
知難而退固不以一衂為羣議所摇然異論紛紛不肯<lb/>
置浚臣不合妄賛恢復又不合乞委任張浚乞正臣妄<lb/>
言之罪罷御史職事仍賜竄殛以塞羣議又言聞近日<lb/>
陛下欲遣龍大淵撫諭淮南信否上曰無之十朋奏唐<lb/>
以中官監軍卒為亂階上曰未嘗有此十朋又奏近又<lb/>
聞欲以楊存中充御營使上黙然遂有是除㝷出知饒<lb/>
<pb n="KR2b0032_WYG_024-14a"/>
州　下罪已詔以宿州之師失利也張浚降特進改宣<lb/>
撫使參賛陳俊卿唐文若以下各降兩官邵宏淵李顯<lb/>
忠以下降罰有差浚留維揚大飭兩淮守備上復命栻<lb/>
奏事浚因乞骸骨上見奏謂栻曰雖乞去之章日上朕<lb/>
決不許朕待魏公有加不為浮議所惑上對近臣未嘗<lb/>
名浚獨曰魏公　壬申胡銓奏事讀劄子至半上曰秦<lb/>
穆公殽之敗匹馬隻輪無返者尚能一戰而覇讀至晉<lb/>
武平吳何曽知其將亂隋文平陳房喬知其必亡上曰<lb/>
<pb n="KR2b0032_WYG_024-14b"/>
二君皆恃安平驕滛至此　丁丑進呈軍人襄陽屯田<lb/>
上曰此可罷陳康伯奏曰汪徹措置屯田頗就緒但不<lb/>
當役戰士洪遵奏正合募人願耕者上曰指揮更添入<lb/>
不得抑勒秋成所得依舊與之　己卯張浚言官兵因<lb/>
戰鬪重傷廢疾不堪披帶之人望許令子弟親戚承襲<lb/>
從之　丁亥詔守令監司出入阡陌勸課農桑以殖財<lb/>
阜民則賞不汝遺厥或怠惰邦有常刑必罰無赦　秋<lb/>
七月庚寅朔以虞允文為湖北京西制置使允文㝷上<lb/>
<pb n="KR2b0032_WYG_024-15a"/>
䟽言臣切惟藝祖皇帝創業之初削平諸國首㑹襄陽<lb/>
之兵以取荆南蓋天下勝勢所在先得之則雄視吳蜀<lb/>
一統之初實始於此自古以來蜀以重山為險吳以長<lb/>
江為險而荆襄之地平原廣袤以兵為險道路錯出不<lb/>
以數計而其大者有六自陜虢出盧氏可以直抵歸州<lb/>
自光化出茨湖可以直抵夷陵自汝州出新野可以直<lb/>
抵襄陽自唐州出棗陽可以直抵郢州自蔡州出信陽<lb/>
之三關可以直抵德安府自陳州出宛丘新息可以直<lb/>
<pb n="KR2b0032_WYG_024-15b"/>
抵光黃皆當以兵為險之地也而今之備兵反薄於守<lb/>
吳守蜀之數一失枝梧虜勢橫潰吳蜀之形釐而為二<lb/>
屯兵雖多首尾莫應伏願陛下下臣之章於腹心大臣<lb/>
議所以益兵之策庶㡬不失藝祖所以先重荆襄之意<lb/>
為陛下恢復之基天下幸甚　以湯思退為右僕射同<lb/>
平章事兼樞密使　以旱蝗星變詔近臣條上闕政起<lb/>
居郎胡銓請勿徼福佛老躬行周宣政事罰監司守令<lb/>
之貪殘者　中書舍人直學士院劉珙䟽言當信賞必<lb/>
<pb n="KR2b0032_WYG_024-16a"/>
罰以肅將帥之心痛懲刻剥以固士卒之志節浮冗練<lb/>
軍實精擇郡守誅鋤贓吏以厚吾民之生而是數者之<lb/>
得失則又係人主之心誠與不誠耳陛下誠能廣恭儉<lb/>
日新之德屏馳騁無益之戲登崇俊良斥逺邪佞使日<lb/>
用之間有以飬吾之誠而無害焉則夫數者固將有所<lb/>
依而立而災異之變庶乎其可銷矣　甲寅户部言内<lb/>
外不住添屯軍馬合用粮料比舊増廣其數浩瀚今秋<lb/>
成不逺理冝措置收糴添助支用今且以每石作二貫<lb/>
<pb n="KR2b0032_WYG_024-16b"/>
文除湖北京西路就去歳已降本錢外欲科降去年和<lb/>
糴米支使不盡本錢并支度牒見錢闗子等令逐路運<lb/>
司拘收照應市價賤處盡本通融収糴從之　八月丙<lb/>
寅詔朕惟共理允頼守臣比年以來遷易靡定欲使宣<lb/>
化承流民安田里難矣載嚴成法毋徇私恩今後郡守<lb/>
須到任二年方許差除　丙子詔昨議臣權借職田添<lb/>
助國用深慮吏無圭租何以飬亷前降指揮更不施行<lb/>
　戊寅臣僚言檢放災傷守令未嘗加意乞再展限一<lb/>
<pb n="KR2b0032_WYG_024-17a"/>
月州縣曉示許人户從實陳訴委縣令同所差州官驗<lb/>
視檢放知州覺察諸縣監司覺察諸州如有不行覺察<lb/>
御史䑓彈劾從之　以災傷避殿減膳降詔畧云比日<lb/>
飛蝗益多又聞諸路州縣風水為災朕避正殿減常膳<lb/>
二三大臣其盡忠省過監司郡守各務身率戢奸禁暴<lb/>
平寃察獄所在災傷依條振䘏檢放師徒未息科調繁<lb/>
興江淮襄蜀尤極勞擾疆場之吏宜加安輯蠲其苛斂<lb/>
以稱德意　癸未起居郎胡銓奏曰陛下憂災避殿減<lb/>
<pb n="KR2b0032_WYG_024-17b"/>
膳蝗蟲頓息天理去人不逺上曰朕逐日禱天蝗蟲遂<lb/>
減安可不至誠銓奏曰陛下行之不息豈特減蝗虜亦<lb/>
不足慮銓又奏側聞道路之言近日䑓諫論事陛下謂<lb/>
為賣直上曰非也朕近謂䑓諫論事要當辨曲直故近<lb/>
日與張闡說此語非賣直也然非卿不聞此言銓奏云<lb/>
臣事君猶子事父若於君有隱則於父亦有隱非忠孝<lb/>
也上曰卿言甚善銓又奏德宗謂姜公輔為賣直上曰<lb/>
朕嘗論德宗此言甚失不足法銓奏天語誠然宗社之<lb/>
<pb n="KR2b0032_WYG_024-18a"/>
福也　初張浚以符離之役詔改都督為宣撫至是參<lb/>
賛軍事陳俊卿奏云改都督府為宣撫司恐使人情觀<lb/>
望號令不行殿中侍御史周操亦以為請遂詔復都督<lb/>
參賛軍事唐文若知鼎州以户部侍郎王之望代之<lb/>
監惠民局劉汶罷言者論汶近因太白晝見陛下詔侍<lb/>
從以下條對得失汶乃公肆䛕言遍投䑓諫乞行逺竄<lb/>
故有是命　以龍大淵曽覿知閣門事二人皆上潜邸<lb/>
舊人上之初即位也以大淵為樞密副都承㫖覿帶御<lb/>
<pb n="KR2b0032_WYG_024-18b"/>
器械去冬劉度除右諌議大夫首論待小人不可無節<lb/>
潜邸舊僚宣召當有時葢指二人也是年三月度復上<lb/>
䟽劾大淵輕儇浮淺慿恃恩寵入則侍帷幄之謀出則<lb/>
陪廟堂之論摇唇鼓舌更變是非反復数百言尤為切<lb/>
至乃詔大淵除知閣門事覿權知閣門事度復奏云臣<lb/>
欲抑之而陛下揚之臣欲退之而陛下進之臣欲使之<lb/>
畏戢而陛下示之以無所忌憚是臣所言皆為欺罔因<lb/>
求貶黜不報而中書舍人張震亦繳其命至再除震次<lb/>
<pb n="KR2b0032_WYG_024-19a"/>
對出知紹興府震力辭不許殿中侍御史胡沂亦論二<lb/>
人市權不報給舍金安節周必大亦再封還録黃有㫖<lb/>
龍大淵見在假候假滿日别與差遣曽覿依舊帶御噐<lb/>
械度㝷改權工部侍即以所言過實也震力辭職名遂<lb/>
與外祠度辭新命改知建寧府詔大淵覿依舊知閣門<lb/>
事必大又格除命不下必大㝷奉祠而二人之命亦寢<lb/>
未㡬沂亦奉祠安節除兵部侍即至是復申前命書行<lb/>
者中書舍人錢周材給事中工部侍郎陳之淵也　禁<lb/>
<pb n="KR2b0032_WYG_024-19b"/>
士庶服餙侈異及歸正人胡服　九月己亥詔自今後<lb/>
内外主兵官進奉會慶聖節香䟽香合并沉香並不得<lb/>
過二十兩馬不得過四匹餘物並不得投進　辛卯御<lb/>
史周操奏建立長秋費用不貲方今軍旅未寧歳事荒<lb/>
歉望應奉繁文内外錫賜痛行裁節上曰朕宫中已痛<lb/>
加節省卿等更一切畧去浮費　癸卯詔已付張浚<lb/>
王彦令兵將官奏報文字及有陳乞並不得倚托近侍<lb/>
進達可徑赴行在通進司投進　癸丑起居郎胡銓奏<lb/>
<pb n="KR2b0032_WYG_024-20a"/>
事上曰朕在藩邸時飬得性定今或飲酒過度未嘗不<lb/>
悔銓奏外人皆知陛下無酒色之過然猶謹畏如此<lb/>
乙卯進呈手詔頗聞中外士大夫不安義分希進苟求<lb/>
多事造請執政大臣宣諭此意公事公言之勿受私謁<lb/>
等事上曰賓客固不可全不見但不當以此廢事有干<lb/>
求者卿等宜有以戒之　起居郎胡銓言蒙差權中書<lb/>
舍人臣與起居舍人馬騏同僚其人詳練乞改差騏上<lb/>
曰難以易卿銓奏臣與劉珙分上下房劉珙得上房臣<lb/>
<pb n="KR2b0032_WYG_024-20b"/>
得下房下房多出内降如劉珙近日繳田師中表陳乞<lb/>
恩例冐凟聖聽况臣綿薄决不能勝任上曰劉珙繳得<lb/>
極是朕初疑其稽遲耳繳駁貴於當理如卿名望不必<lb/>
固辭　先是北人移書云故疆歳幣如舊約即止兵上<lb/>
付督府答書命盧仲賢携往上戒勿許四州而執政命<lb/>
許之無傷仲賢至宿州北人懼之以威乃言歸當禀命<lb/>
許四郡遂以北人遺三省樞密院書來凡畫定四事一<lb/>
叔姪通書之式二唐鄧海泗之地三歳幣銀絹之數四<lb/>
<pb n="KR2b0032_WYG_024-21a"/>
叛亾俘虜之人　是秋詔秘書省除少監秘丞外以七<lb/>
員為額　冬十月地震　十一月壬辰詔曰近來環衛<lb/>
乆不除授非所以儲材而均任也可依舊制應以材畧<lb/>
聞堪任將帥及乆勤軍事暫歸休佚之人並為環衛官<lb/>
更不換授止令兼領其朝參職事俸給人從並令有司<lb/>
日下條具取㫖既而環衛官共以十員為額　癸巳宰<lb/>
執言軍旅之際間諜居多巧為詆誣隂擾國政兼近世<lb/>
風俗之弊毁譽不公有害于治詔令宰執侍從䑓諫謹<lb/>
<pb n="KR2b0032_WYG_024-21b"/>
察妄有薦毁專事欺罔者具以聞奏當議重寘於罰以<lb/>
靖風俗上曰此弊已七八十年罰責必行正在君相朕<lb/>
與卿等行之湯思退奏毁譽不公乆矣毁者當察之譽<lb/>
者當試之　詔曰朕累降詔㫖優恤軍民其令尚書省<lb/>
下諸路帥守監司及諸軍統兵官各開具已見如何施<lb/>
行務使實惠及人無或失信　甲午詔學士院經筵官<lb/>
自今月七日輪二員宿直於學士院己酉侍御史周操<lb/>
内宿召對問遣使事乆之上曰朕在宫中並無他用心<lb/>
<pb n="KR2b0032_WYG_024-22a"/>
只是㸔經史并騎射耳<lb/>
　<hi>大事記曰自隆興元年令學士院及經筵官日輪二員宿直於本院以備咨訪或問經史或談時事或訪</hi>
　<hi>人才及執事所奏從容造滕過於南衙而陳先事獻言加於路朝顕諫故宇文价論夔路賑濟推賞此尚</hi>
　<hi>書夜對之言也陳騤論治贓吏當用祖宗法此中書夜對之言也倪思乞飬皇孫國公德性此直學士夜</hi>
　<hi>對之言也金安節馬琪論諌官言事失當不冝深罪此侍講夜對之言也周操以侍御史内宿召對論遣</hi>
　<hi>使事王蘭在講筵夜對論臨安府王佐貪汙事此禁臣夜直之雍容論奏也如此</hi>
　詔福建提舉司具到本路見在常平米九萬九千二<lb/>
百餘石義倉米二十九萬五千六百餘石令本司契勘<lb/>
<pb n="KR2b0032_WYG_024-22b"/>
如無陳腐不須更行収糴從中書門下省請也　己酉<lb/>
給事中錢周材等㸔詳撫州勑賜同進士出身吳澥上<lb/>
書繳進罪言三册所陳治道革弊兵制理財取中原五<lb/>
事論議詳明言皆可行詔與堂除陞擢差遣　詔命侍<lb/>
從䑓諫集議講和羣臣相繼論列而監察御史閻安中<lb/>
議曰敵人姦謀詭計以和而䧟我於機穽者屢矣靖康<lb/>
之變其痛不可勝言也自翠華南渡以來絶江航海以<lb/>
掩我不備者不遺餘力矣其心豈欲與我和哉彼見吾<lb/>
<pb n="KR2b0032_WYG_024-23a"/>
吳岳張韓之軍士氣少舒兵威稍振川陜屢勝順昌大<lb/>
㨗國勢駸駸乎强矣彼其時亦有蒙國之難焉恐吾積<lb/>
怨發憤而遂夾攻之也比我師有靈壁之㨗有虹縣之<lb/>
㨗有符離之㨗虜人死亡者過半雖我之主帥失於綏<lb/>
御衆㪚而歸不能以一鏃一騎尾從吾後臣知其無能<lb/>
為矣彼見吾用孟明氏恐其濟河焚舟復有後日之舉<lb/>
也於是虛聲恐喝又以和議而疑我焉一則以威彼背<lb/>
叛之國安反側之心二則以沮我壯士之氣緩攻取之<lb/>
<pb n="KR2b0032_WYG_024-23b"/>
計三則以疑我歸正蕭琦等輩四則以摇撼我唐鄧海<lb/>
泗等州五則以杜絶我謳吟思歸之人使不得以乗釁<lb/>
而生變也四州之地决不可棄當以和好為權冝用兵<lb/>
為實致起居郎胡銓議曰臣竊惟國家自紹興初與金<lb/>
人講和竭民膏血而不恤忘國大讎而不報上下偷生<lb/>
苟安歳月以為盟好可恃蕩然决去藩維之守一日完<lb/>
顔亮變生肘腋宗廟社稷㡬不血食天下寒心陛下即<lb/>
位以來乾剛獨斷奮然圖任二三大臣力謀恢復符離<lb/>
<pb n="KR2b0032_WYG_024-24a"/>
之師兵不血刃而故疆復得使李顯忠盡忠於國不貪<lb/>
小利以成大舉之功則中原響應勢如破竹興復之期<lb/>
可指日以俟矣雖然功雖不成自京都播遷之後垂四<lb/>
十年未有如符離之舉也金人縁此震慴知陛下有大<lb/>
有為之志知廟謨有出不意之竒知邊鄙有折衝敵愾<lb/>
之將知䑓諌有明目張膽之人知朝廷有面折廷諍之<lb/>
士以為中國有人遂有乞食之意兵法曰無故而求和<lb/>
者謀也昨來京都失守本於大臣耿南仲主和二聖劫<lb/>
<pb n="KR2b0032_WYG_024-24b"/>
遷本於宰相何㮚主和維揚失守本於宰相汪伯彦黄<lb/>
潜善主和完顔亮之變本於秦檜主和自汴京板蕩以<lb/>
來四十年間金人為封豕長蛇薦食上國何嘗不以和<lb/>
哉暴蔑我二聖汚踐我兩宮殘毁我宗廟陵夷我社稷<lb/>
發掘我陵寢今欲與不戴天之讎講信修睦三綱五常<lb/>
掃地盡矣就令和好或成其言可信决不叛盟孝子順<lb/>
孫寧忍為之况萬萬無可信之理虖前車覆後車戒陛<lb/>
下若不深思逺慮力修政事力勅守備力任將相力圖<lb/>
<pb n="KR2b0032_WYG_024-25a"/>
恢復而苟目前之安臣恐後車又將覆也議者乃曰姑<lb/>
與之和而隂為之備外雖和而内不忘戰此向來權臣<lb/>
誤國之言陛下聞之熟矣嗚呼燕安鴆毒不可懐也一<lb/>
溺於和則上下偷安將士解體終身不能自振尚又安<lb/>
能戰乎其為鴆毒可勝寒心　張浚累䟽爭之至曰自<lb/>
昔議和之臣始以怯懦誤國全身保家其終不至於降<lb/>
蓋有草降表以待用而隂圖其富貴者矣不可不察<lb/>
壬子陳康伯湯思退周葵洪遵劄子奏近因北副元帥<lb/>
<pb n="KR2b0032_WYG_024-25b"/>
書來有意求和陛下天資英武痛祖宗未雪之讎日思<lb/>
恢復而一聞彼言喜見顔色正欲休兵息民以答天戒<lb/>
因為自治之計以待天下之變而圖之羣臣紛紛乃謂<lb/>
臣等意欲講和以苟目前之安今竊以謂自今以往尤<lb/>
當信賞必罰以作成人材選將勵兵以激昻士氣務農<lb/>
重糓均財節用以愛惜公私之力庶㡬今日之和乃所<lb/>
以成他日之恢復惟今陛下無忘今日之紛紛而力行<lb/>
其所未至使臣等得效其區區之愚不專為茍安之事<lb/>
<pb n="KR2b0032_WYG_024-26a"/>
以實議者之言上曰彼能以太上為兄朕所喜者朕意<lb/>
已定正當因此興起治功　初張浚累䟽言敵彊則來<lb/>
弱則止不在和與不和執政急於求和遂遣盧仲賢持<lb/>
書報敵浚復言仲賢小人多妄不可委信已而仲賢果<lb/>
以許四州辱命朝廷乃遣王之望龍大淵為通命使副<lb/>
而召浚赴行在浚沿途復上疏爭之且曰自秦檜主和<lb/>
隂懷他志卒成逆亮之禍檜之大罪未正於朝致使其<lb/>
黨復出為惡臣聞立大事者以人心為本今内外之事<lb/>
<pb n="KR2b0032_WYG_024-26b"/>
未决而遣使之詔已下失中原之心失將士之心失四<lb/>
海傾慕陛下之心他日誰為陛下出力用命哉今議者<lb/>
不務力為自强之計因敵帥一再移書復將裒吾民之<lb/>
膏血以奉讎人欺陛下以欵之之名而共為和之之實<lb/>
其說固曰吾將欵之而後修吾兵政不知使命一遣歳<lb/>
幣一出國書一正將士裭氣忠義解體人心憤怨何兵<lb/>
政之可修又不過曰吾將疑之而理吾財用不知今雖<lb/>
遣使而兵不可省備不可徹重之以歳幣之費敵使之<lb/>
<pb n="KR2b0032_WYG_024-27a"/>
來復有他須何財用之可理此可見其欺陛下以欵之<lb/>
之名而實欲行其宿志彼方惟黨與之是立惟富貴之<lb/>
是貪豈復以國事為心哉及入見又力陳和議之失上<lb/>
為止誓書留使人而令通書官胡昉先往諭敵以四州<lb/>
不可割之意於是之望大淵待命境上時廷臣多言可<lb/>
以與之議和而四州之地不可輕棄而湖北京西制置<lb/>
使虞允文乃陳不可與和四州之地與和尚原商於一<lb/>
帶之險不可以輕棄累疏爭之未㡬敵羈胡昉等上聞<lb/>
<pb n="KR2b0032_WYG_024-27b"/>
之謂浚曰和議之不成天也自此事歸一矣　十二月<lb/>
丁卯上曰殿司尚循舊弊如印馬多是病馬便印每匹<lb/>
數百千只縁人情應副又如私差人兵借事朕已說與<lb/>
王錤可作約束施行　左僕射陳康伯罷出知信州㝷<lb/>
奉祠從所請也　以湯思退為左僕射張浚右僕射浚<lb/>
仍兼都督上書聖主得賢臣頌以賜之　庚辰上曰廣<lb/>
帥尚未除人宰臣湯思退等奏三廣去朝廷逺犀象珠<lb/>
珍所出帥守須以亷吏為先上曰古謂貪泉使夷齊飲<lb/>
<pb n="KR2b0032_WYG_024-28a"/>
不失其亷也　詔諸路州軍歳起上供錢物例有拖欠<lb/>
監司郡守却以羡餘進獻僥冐賞典今後上供錢物湏<lb/>
管依限起發數足如輙行率斂進獻仰本部按劾以聞<lb/>
　是歳廣東提刑司獻緡錢十五萬有㫖令就便撥賜<lb/>
廣西所司充本路今年上供錢　朱熹入對三奏其一<lb/>
言大學之道在乎格物以致其知其二言君父之讎不<lb/>
可共戴天非戰無以復讎非守無以制勝其三言聖王<lb/>
制御夷狄之道其本不在乎威彊而在乎德業其任不<lb/>
<pb n="KR2b0032_WYG_024-28b"/>
在乎邊境乃在乎朝廷其具不在乎兵食而在乎紀綱<lb/>
　知荆南府張孝祥薦峽州布衣郭雍行義召不至賜<lb/>
號冲晦處士淳熙間再封頤正先生　總司剏造湖北<lb/>
㑹子七百萬謂之直候㑹子<lb/>
甲申隆興二年春正月丁亥朔詔曰朕恭覽乾德元年<lb/>
郊祀詔書有云務從省約無至勞煩仰見事天之誠愛<lb/>
民之仁朕祗膺慈詔嗣守丕祚今歳冬日至當郊見上<lb/>
帝可令有司除事神儀物諸軍賞給依舊制外其乗輿<lb/>
<pb n="KR2b0032_WYG_024-29a"/>
服御及中外支賞並從省約　癸巳上曰近日士大夫<lb/>
奔競之風少息否宰相湯思退等奏方欲措置上曰卿<lb/>
等近日極留意政事要當立紀綱正法度不可困於文<lb/>
書　甲申知潭州黃祖舜言江湖之間私鑄輕薄沙錢<lb/>
市井鋪户每以好錢五百傳換一貫混雜貫百與鄉民<lb/>
賣置欲申嚴私鑄之刑户部契勘私鑄毛錢及磨錯剪<lb/>
鑿並博易私錢行使各有立定條法乞檢坐指揮下諸<lb/>
路提刑司行下所部切嚴約束從之　壬寅户部言諸<lb/>
<pb n="KR2b0032_WYG_024-29b"/>
路節次承降指揮和糴先抛降下未糴見錢銀并兩浙<lb/>
運司合樁今年歳額糴本移用錢及諸路常平剰下糴<lb/>
本等錢共二百萬貫令行在并隆興建康鎮江府衡鼎<lb/>
州置場収糴米斛共一百萬碩依舊作常平樁管縁逐<lb/>
路提舉司循習住滯不催督錢數起發深慮用而過時<lb/>
有誤収糴欲將所科糴錢數劄下逐路提舉常平官兩<lb/>
浙運司日下計置盡數赴逐處糴場交納仍各具已催<lb/>
起錢數申尚書省從之　是月都督府言㑹子流轉行<lb/>
<pb n="KR2b0032_WYG_024-30a"/>
便已是通快若廣行樁垜本錢即日支遣則客旅不至<lb/>
沮滯欲乞令禮部降空名度牒一萬道分下諸路出賣<lb/>
於建康府置務樁垜見錢專充㑹子本錢從之　詔諸<lb/>
路監司帥守及統兵官條上優䘏軍民事冝　二月己<lb/>
未幸玉津園宴射　癸亥進呈張浚視師及措置邊事<lb/>
指揮上曰暫往措置邊防待朕批去有警即行不須擇<lb/>
日先是張浚奏敵勢未能動長驅江淮決無是事但三<lb/>
月間春草生須防衝突乞明降指揮令臣往淮上視師<lb/>
<pb n="KR2b0032_WYG_024-30b"/>
無事則不須行又奏近日外間往往謂臣與宰執議論<lb/>
不和便欲陛下用兵今日若能保守江淮已為盡善萬<lb/>
一機㑹之來王師得勝敵衆潰散不得不為進取之計<lb/>
是時陛下須幸建康亦望宰執恊力湯思退奏敵人變<lb/>
詐無窮朝廷規模要先定周葵洪遵奏今日之舉當量<lb/>
度國力上曰浪戰不可須是機㑹不可强為卿等同心<lb/>
事無不立　戊辰進呈擬韓彦直知舒州上曰親民之<lb/>
官不可輕授湯思退奏彦直嘗為郎官張浚又嘗以為<lb/>
<pb n="KR2b0032_WYG_024-31a"/>
成閔隨軍漕上曰更且試之以事他日可以親民付之<lb/>
州郡未晩宰執退曰上於州郡如此不輕可以知願治<lb/>
之意也彦直世忠子也　丙子上宣諭臣僚論列間有<lb/>
將臣刻剥士卒以充饋賂可令學士院降詔戒諭<lb/>
　<hi>臣留正等曰自昔將帥之以賄賂進未嘗不由於左右招權納賄者為之也小人之在君側乗間伺便竊</hi>
　<hi>行其薦毁之說而賄賂之計得矣不思將帥之賄賂皆椎肌剥髓而得之也士卒困於椎剥淪於飢寒利</hi>
　<hi>入于權門怨歸於公上一旦有警驅之萬死一生之地孰肯為國用命者其始出於縱已欲而終至於誤</hi>
　<hi>國事可不戒其漸乎壽皇因臣僚論列亟發明詔丁寧戒諭而敕厲權貴之詞尤嚴其弗祗若明訓誠可</hi>
<pb n="KR2b0032_WYG_024-31b"/>
　<hi>以必罰無赦矣髙宗紹興中嘗有詔曰居上位者必有所欲而後人得以因其所好以濟請託之私凡我</hi>
　<hi>在位若皆淸白及侍御僕從罔匪正人苞苴何所自入哉此可謂得其情矣</hi>
　丁丑詔司農少卿陳良弼往浙東㸃檢常平等倉辛<lb/>
巳良弼言比㸃檢七州常平倉其間失䧟借支壞爛失<lb/>
収米麥共二十七萬六千二十餘碩并常平錢一萬四<lb/>
千四十餘貫乞委提舉官徧詣所属剗刷係省錢米償<lb/>
納如所償未足候収納秋苗日盡償從之　是月雨雹<lb/>
　三月丁亥臣僚言今入仕之數日以多故注官之闕<lb/>
<pb n="KR2b0032_WYG_024-32a"/>
日以逺吏公然受賕無所忌憚人亦公然賕吏無所吝<lb/>
惜其弊有三一曰隱匿闕次二曰引例異同三曰捃擿<lb/>
小節臣謂凡今銓曹隨事生弊蓋不止此欲乞令本部<lb/>
長貳郎官更行條具務令詳盡從之　丙申進呈監察<lb/>
御史袁綜奏以病甚母老子㓜身後狼狽湯思退等奏<lb/>
前此右正言都民望死曽支賜銀絹上曰恐自此為例<lb/>
思退等奏前此朝士有死者堂中亦有例送錢物欲送<lb/>
三百千與之上曰甚好思退等退相與言曰上雖些小<lb/>
<pb n="KR2b0032_WYG_024-32b"/>
支賜亦不肯為例可謂節儉之至也　己亥淮東總領<lb/>
措置營田王茀言紹興五六年間置營田司臣嘗同領<lb/>
江淮營田經營二年初年官収五分莊户六分次年官<lb/>
與莊户各五分紹興六年官収約七十四萬碩莊户所<lb/>
分一同繼被㫖結局分𨽻諸路漕司提領遂致人情觀<lb/>
望田政日削牛死不補客去不追今雖有存者所得無<lb/>
㡬欲乞先於側近軍分與主帥商議揀次等不堪出戰<lb/>
及知農務之人每軍以十分為率差撥一二分列屯耕<lb/>
<pb n="KR2b0032_WYG_024-33a"/>
作其置莊買牛造農器分課子並依昨差提領營田司<lb/>
已降指揮施行假之歳月以漸増廣從之　丙午宰相湯<lb/>
思退奏廣西遭冦數年乞降德音寛恤上曰其租稅収<lb/>
得多少不要文具務行實惠　戊申臣僚上言内外官<lb/>
司以貫來上者㡬無虛日而吏部以磨勘轉官者其減<lb/>
年之數多於實歴之人乞令吏部今後遇以減年磨勘<lb/>
轉官者須將實歴過年政對用謂如一年實歴用一年<lb/>
減年如此亦是合四年轉官者以二年轉也詔從之<lb/>
<pb n="KR2b0032_WYG_024-33b"/>
是月内批劉度罷建寧府給舍黃中馬騏言度與郡且<lb/>
一歳矣今被㫖放罷莫知其故上批劉度黨附敢為欺<lb/>
罔尚除大藩可依已降放罷指揮未㡬中及騏亦以言<lb/>
去蓋龍大淵等初用事時諸賢攻之甚力故上意有朋<lb/>
黨之疑也　張浚復如淮視師始議以四月進幸建康<lb/>
浚又言當詔王之望等還上從之幸建康之議湯思退<lb/>
初不與聞乃與其黨密謀為䧟浚計　詔浚行視江淮<lb/>
自浚受任督府且將三年講論軍務不遑寢食所招來<lb/>
<pb n="KR2b0032_WYG_024-34a"/>
山東淮北忠義之士以實建康鎮江兩軍凡萬二千餘<lb/>
人萬弩營所招淮南壯士及江西羣盜又萬餘人要害<lb/>
之地城壁皆築其可因水為險者皆積水為堰置江淮<lb/>
戰艦諸軍弓矢器械悉備兩年冬敵屯重兵十萬于河<lb/>
南為虛聲脅和有刻日决戰之語將士望敵至成大功<lb/>
而敵亦知吾有備卒不敢動至是浚又以宰相來撫諸<lb/>
軍將士踊躍思奮敵聞浚來亦檄宿州之兵歸南京㳂<lb/>
邊淸野以俟淮北來歸者日不絶山東豪傑悉領受節<lb/>
<pb n="KR2b0032_WYG_024-34b"/>
度浚又以蕭琦契丹望族沈勇有謀欲令琦盡統契丹<lb/>
降人且以檄諭契丹敵益懼　初給度牒二萬道付諸<lb/>
路出鬻每道収錢三百貫侍御史周操言今來正是起<lb/>
催折帛夏稅之時若添此一項愈見窘急每道乞量降<lb/>
五十千續有㫖先次給降一萬道俟均賣盡日别取指<lb/>
揮後上謂輔臣曰聞臨安所科已自紛擾不如且已之<lb/>
　夏四月召張浚先是右正言尹穡論浚䟦扈乃議罷<lb/>
督階而以户部侍郎錢瑞禮吏部侍郎王之望為淮東<lb/>
<pb n="KR2b0032_WYG_024-35a"/>
西宣諭使以代之之望未行又拜左諌議大夫蓋欲使<lb/>
議論歸一也至是詔罷督府應干錢物委端禮之望及<lb/>
淮東總領拘収時湯思退令王之望盛毁守備以為不<lb/>
可恃又令尹穡論罷督府官属馮方又論浚費國用不<lb/>
貲又論乞罷浚都督浚亦請解督府詔如其請言者詆<lb/>
浚愈力浚留平江上章乞致仕者八上許之直學士院<lb/>
洪适當制有棘門如兒戱耳之句蓋适自淮東總領召<lb/>
歸附思退意言浚邊備如兒戱故又形之制詞也上察<lb/>
<pb n="KR2b0032_WYG_024-35b"/>
浚之忠欲全其去制除少師判福州陳浚卿知泉州尋<lb/>
奉祠<lb/>
　<hi>龜鑑曰王師偶失小利而幸灾樂禍者縱横紛起矣且符離之役李顯忠邵宏淵進兵淮北藉令潰㪚不</hi>
　<hi>過失其所下之城邑何至張皇如是耶嗟夫宣靖以來為敵所欺為和所誤為奸臣所罔曽不一悔而一</hi>
　<hi>欲用兵少有䘮敗上下翕翕以為危亡之必至不獨為之罷大臣咎論者朝廷之議又為之一變矣甚矣</hi>
　<hi>人臣任責之難也</hi>
　五月壬辰宣諭以十七日幸候潮門外大教場進早<lb/>
膳㳄幸白石教場閱兵　癸卯進呈主管殿前司公事<lb/>
<pb n="KR2b0032_WYG_024-36a"/>
王琪奏神勇軍權統領官劉洪近已致仕乞改差左軍<lb/>
統領王明填闕上曰王明病目不可用仍戒諭王琪近<lb/>
所差劉洪年老軟弱今果死止是主帥作人情湯思退<lb/>
退而嘆曰陛下留意軍政下至偏禆皆知其能否真大<lb/>
有為之君也　壬子臣僚言盱𣅿并楚州界客人裝載<lb/>
貨物私相愽換錢寳乞禁止詔令宋肇嚴凝劉繹依認<lb/>
地分晝夜緝捕用心捉獲格外優異推恩　八月甲寅<lb/>
朔日有食之　丁巳淮西宣諭使王之望奏同諸將分<lb/>
<pb n="KR2b0032_WYG_024-36b"/>
定把截關隘戰守屯泊去處上曰可分明劄下王彦王<lb/>
之望等雖地分各有所管然兵不可太分如要逐處控<lb/>
扼使虜人不過兵家無此理却要逐人回奏須用持大<lb/>
兵於重害之地又曰使諸將各認地分則可若有緩急<lb/>
豈冝如此將兵力分在數處湯思退等奏聖鑒如此兵<lb/>
見機要　己巳詔夷陵之地今日為㳄邊利害下湖北<lb/>
京西路制置使司相度有無利便又見屯夔路兵聽鄰<lb/>
州差撥於夔州有無妨礙下湖北路并夔州路安撫司<lb/>
<pb n="KR2b0032_WYG_024-37a"/>
同共相度經乆利便申取朝廷指揮　秋七月丙戌諸<lb/>
王宫大小學教授詹叔善劄子見年七十於條合該致<lb/>
仕詔詹叔善引年知止足勵士風依條致仕特與一子<lb/>
上州文學　丁亥臣僚言昨因諸路綱運遲滯遂降指<lb/>
揮令寄居待闕等官部押優立賞格以為激勸積乆弊<lb/>
生其弊不一其一請託之弊其二侵害之弊其三夾帶<lb/>
之弊其四僥冒之弊凡此四弊皆歸於權勢有力之人<lb/>
賄賂請求姦巧爭奪乞將州郡綱運只差見任官管押<lb/>
<pb n="KR2b0032_WYG_024-37b"/>
若不及全綱自有本州准備差使使臣據其多少貼差<lb/>
軍員亦可前去詔令户部措置既而本部言欲下諸路<lb/>
監司一依今來臣僚所請事理施行從之　辛卯詔昨<lb/>
來奉上光堯壽聖太上皇帝太上皇后尊號禮畢除修<lb/>
製册寳行禮都大所一行官吏等已推恩了當所有本<lb/>
宫官吏諸色人未推恩可令有司討論施行臣僚言德<lb/>
壽宫官吏到宫先轉一官及受册寳文已推恩今若又<lb/>
復泛及似太重疊伏望聖斷特賜寢罷詔從之　戊申<lb/>
<pb n="KR2b0032_WYG_024-38a"/>
臣僚言熙寧初創立市舶一司所以來逺人通物貨也<lb/>
邇來州郡官吏趣辦抽解之外猥多名色兼廹其輸納<lb/>
貨滯則減價求售所得無㡬恐商旅自此不行繼而户<lb/>
部欲行下廣南福建兩浙轉運市舶司鈐束所属州縣<lb/>
場務遵守見行條法施行毋致違戾　是月江東浙西<lb/>
水雨雹詔災異數見江淮水澇避殿減膳令侍從䑓諫<lb/>
卿監郎官館職䟽陳闕失及當今急務毋有所隱　兵<lb/>
部侍郎胡銓言當今急務莫大於備邊今與敵和議有<lb/>
<pb n="KR2b0032_WYG_024-38b"/>
可痛哭者十今日之患兵費太廣飬兵之外又増歳幣<lb/>
民力益困一也唐鄧海泗之人不下數十百萬一旦與<lb/>
之是置之死地二也海泗今日之籓籬咽喉也失則兩<lb/>
淮不可保大江不可守而江浙不安三也絶中原之望<lb/>
四也自秦檜竭民膏血以奉金民愁盜起齊述一變殺<lb/>
數萬人郡國二十四時時大水今和議雖未必成皆曰<lb/>
又將竭吾膏血以潤敵人今兩淮之人嗷嗷然皆曰又<lb/>
將如前日疲於敵使之往來而再命之不暇五也秦檜<lb/>
<pb n="KR2b0032_WYG_024-39a"/>
力排不附和議之士九十餘人賢士大夫國之元老相<lb/>
踵引去檜未年遣張常先汪君錫網羅張浚胡寅等三<lb/>
十七人欲竄海島頼上天悔禍檜即殞命而三十七人<lb/>
幸脫虎口然趙鼎王庶李光鄭剛中曾開李彌遜魏矼<lb/>
髙登吳元美楊輝吳師古等皆死嶺海或死罪籍怨憤<lb/>
之氣徹天今日和議或成則不附時議之士或蹈前日<lb/>
之禍必矣六也紹興戊午和議既成檜建議遣路允迪<lb/>
等二三大臣往南京等州交割歸地虜一旦叛盟劫執<lb/>
<pb n="KR2b0032_WYG_024-39b"/>
允迪等遂下親征之詔敵復請和其反覆如此檜不悟<lb/>
卒有逆亮之變覆轍不逺七也頃者敵人移書盡取歸<lb/>
正人檜一切還之如江南程師回趙良嗣等聚族数百<lb/>
人㡬謀變今敵必復如前日盡索歸正之人與之必反<lb/>
側生變不與則敵决不肯但已八也自秦檜當國二十<lb/>
年空竭國力海内乾耗今府庫無旬月之儲自此復和<lb/>
蠧國害民殆有甚焉九也真宗朝宰相李文靖公沆賢<lb/>
相也嘗謂王旦云我死公必相切莫與敵講和自此必<lb/>
<pb n="KR2b0032_WYG_024-40a"/>
多事矣旦殊不以為然既而遂和十餘年間祥瑞天書<lb/>
土木之役不息東封西祀饑饉薦臻旦始悔不用李文<lb/>
靖之言夫祖宗盛時尚以和議為不可况今國勢委靡<lb/>
如此而復唱和議使上下解體士氣惰怯溺於宴安之<lb/>
鴆毒國之元老如張浚王大寳王十朋金安節黃中陳<lb/>
良翰相繼黜逐詩云雖無老成人尚有典刑韓愈云言<lb/>
老成重於典刑是何可輕哉十也願陛下堅守和不可<lb/>
成之論力行其志自强不息則彊敵何足患哉天變水<lb/>
<pb n="KR2b0032_WYG_024-40b"/>
災亦當銷縮不勞聖慮而滅矣　監察御史龔茂良䟽<lb/>
畧曰夫水至隂也其占為女寵為嬖佞為小人專制為<lb/>
夷狄亂華而其間因權倖以致者蓋十七八焉今左右<lb/>
近習不過數人衆所指目形于謡誦以陛下英明果斷<lb/>
固不至容其為㛰為怓第一二年來進退一人材施行<lb/>
一政事命由中出人言譁然指為此輩甚者親狎之語<lb/>
流聞中外賢酬之作傳播邇遐陛下深居九重何由知<lb/>
此時内侍押班梁珂及龍大淵曽覿皆用事茂良䟽蓋<lb/>
<pb n="KR2b0032_WYG_024-41a"/>
指此也㑹言者論珂罪詔與外任宫觀茂良尋遷右正<lb/>
言入對首論積隂弗解滛雨益甚熒惑入斗正當吳分<lb/>
天意若有所愠怒而未釋者二人害政甚珂百倍上諭<lb/>
以二人皆宫邸舊僚且俱有文學敢諫諍未嘗預外事<lb/>
茂良再上䟽言德宗謂李泌人言盧杞奸邪朕獨不知<lb/>
此其所以為奸邪也今大淵覿所為行道之人類能言<lb/>
之而陛下尚未之覺更頌其賢此臣所以深憂屡嘆百<lb/>
倍於未言之前也䟽入不報即家居待罪及王之望參<lb/>
<pb n="KR2b0032_WYG_024-41b"/>
政茂良以其嘗薦已乞回避詔除太常少卿茂良力求<lb/>
去乃命知建寧府　八月戊辰詔通判橫州賈成之特<lb/>
令再任從廣西諸司言佐郡有方為政不擾也　丙子<lb/>
臣僚言大理寺勘到左軍統制魏尚令人齎金銀來行<lb/>
在托相識尋訪闗節求帶閣職必曽聞有如此而得者<lb/>
是以效之欲望將魏尚重作行遣别降指揮戒諭中外<lb/>
今後敢有受財贓滿者當以軍法從事詔從之　詔江<lb/>
浙水利乆不講修積雨無所鍾洩重為秋稼之害可令<lb/>
<pb n="KR2b0032_WYG_024-42a"/>
逐州守臣考按古跡及今堙塞去處條具措置奏聞<lb/>
是月魏把使金先是上命湯思退作書與敵約許割四<lb/>
郡且求減歳幣之半㝷又命把以宗正少卿充通問使<lb/>
把及疆敵以書不如式不受又求割商秦地及歸正人<lb/>
且求歳幣二十萬把以聞上命盡依初式再易書歳幣<lb/>
亦如其數　魏國公張浚薨浚行次餘干以家事付両<lb/>
子栻杓曰吾嘗相國不能恢復中原盡雪祖宗之耻即<lb/>
死不當葬我先人墓左葬我衡山足矣疾革呼栻等于<lb/>
<pb n="KR2b0032_WYG_024-42b"/>
前問國家得無棄四郡乎且命作奏乞致仕而薨後五<lb/>
年上追思浚忠烈加贈太師賜諡忠景浚自幼即有濟<lb/>
時志在京城中親見二帝北狩皇族繫擄生民塗炭誓<lb/>
不與敵俱存故終身不主和戎之議功雖不就人稱其<lb/>
忠論事上前必以人君當正心務學脩德畏天至誠無<lb/>
倦為先又以儲副為天下本自在川陜即上疏乞選飬<lb/>
宗室之賢及為相復陳宗廟大計資善堂建皇子出就<lb/>
傅又薦朱震范冲訓導之選每以東南形勢莫重建康<lb/>
<pb n="KR2b0032_WYG_024-43a"/>
若居錢塘易以安肆故自紹興至隆興屡以遷幸為言<lb/>
禀性至公嘗劾李綱以私意殺從臣宋齊愈罷其政大<lb/>
赦綱貶海外獨不原浚為請得内徙韓世忠軍士剽掠<lb/>
浚嘗奏奪其觀察使及視師淮上獨稱世忠忠勇可倚<lb/>
以大事其輔政以人才為急與趙鼎掌國多所引擢從<lb/>
臣朝列皆一時之望人號為小元祐至隆興初首薦論<lb/>
事切直折挫不撓者數十人及再相又薦虞允文汪應<lb/>
辰王十朋劉珙等皆一時名士尤善於撫御將帥而知<lb/>
<pb n="KR2b0032_WYG_024-43b"/>
其才始在闗陜吳璘吳玠由行間識擢卒有大功於蜀<lb/>
劉琦晩出浚一見竒之即付以事任歸薦于朝卒成順<lb/>
昌之竒功其他若楊政田晟王宗尹王彦後皆為名將<lb/>
事毋至孝母䘮浚踰六十哀毁不自勝事兄滉友弟尤<lb/>
至教飬其子如己子置義莊以贍宗族其子栻甫畢襄<lb/>
事即草土拜䟽言吾與敵乃不共戴天之讎異時朝廷<lb/>
雖興縞素之師然旋遣玉帛之使是以至誠惻怛之心<lb/>
無以交格乎天人之際此所以事屢敗而功不成也今<lb/>
<pb n="KR2b0032_WYG_024-44a"/>
雖重為羣邪所誤以至於此然能以是為監而深察之<lb/>
使吾胷中了然無纎芥之惑然後明詔中外公行賞罰<lb/>
以快軍民之憤則人心悦元氣充而敵不難郤矣<lb/>
　<hi>朱文公曰南渡以來士大夫唱為和議其賢者則不過為保守江南之計莫有知其為大變者獨公欲正</hi>
　<hi>人心雪讎恥復土宇鎮遺黎晚復際遇主議益堅雖天嗇其功使公困于讒忌之口不得就其志然而表</hi>
　<hi>著天心扶持人紀使天下曉然於中外之辨其功盛哉惜乎浚之功未遂而檜之毒愈深後來者遂以東</hi>
　<hi>南為正統之地以忍恥事仇為義禮之當然稱叔姪之國減歳帑五萬則朝廷動色相賀而自壬午至丙</hi>
　<hi>寅四十五年之間所爭者受書之儀而已可深嘆哉</hi>
<pb n="KR2b0032_WYG_024-44b"/>
　九月丙戌詔初除閣職供職人先令取索脚色委簿<lb/>
書官審人物不致驕騃鄙俗須歴任無員闕具詣實狀<lb/>
申閣門方許供職如未歴差遣人候經任訖照驗印紙<lb/>
與理額外元名㳄撥填員闕雖有專降指揮並許執奏<lb/>
　甲午詔江東浙西監司郡守比縁江東浙右俱被水<lb/>
災卿等既分外䑓之寄能於所部講明田事預為陂塘<lb/>
渠堰防患未然使顯效著於將來者朕當不㳄親擢其<lb/>
或但為文具國有典刑朕必不赦　臣僚言建炎間凡<lb/>
<pb n="KR2b0032_WYG_024-45a"/>
除郎官即於所降指揮便帶如未經上殿令閣門引見<lb/>
上殿此蓋祖宗舊制不知於何年月始不帶行知有先<lb/>
次供職之文欲望今後應除郎官依建炎指揮仍令其<lb/>
先次上殿然後供職見其稍有不稱即令外任或與祠<lb/>
禄詔從之　是月以王之望參知政事之望陳和戰三<lb/>
策又言今日無橫身任事之臣上大喜即軍中拜之<lb/>
敵分兵入宼　交趾來貢　詔今後命官犯自盜枉法<lb/>
贓罪抵死除籍没家財外取㫖遵依祖宗舊制决配仍<lb/>
<pb n="KR2b0032_WYG_024-45b"/>
撿坐天聖故事令學士院降詔　出内帑白金四十萬<lb/>
兩和糴賑濟㝷詔發江西義倉米二十萬石賑濟　命<lb/>
湯思退督師江淮楊存中同都督錢端禮吳芾並為參<lb/>
賛軍事初兵部侍即胡銓因轉對為上言與敵和可弔<lb/>
者十臣恐再拜不已必至稱臣稱臣不已必至請降請<lb/>
降不已必至納土納土不已必至輿櫬輿櫬不已必至<lb/>
如晉帝靑衣行酒而後為快倘乾剛獨斷追回使者絶<lb/>
請和之議以鼓戰士下哀痛之詔以收民心天下庶乎<lb/>
<pb n="KR2b0032_WYG_024-46a"/>
其可為矣如此則省數千億之歳幣專意武備足兵足<lb/>
食無書名之耻無去大之辱無再拜之屈去十弔而就<lb/>
十賀利害較然矣詩云毋用婦人之言今日舉朝之士<lb/>
皆婦人也敵既得四郡專事殺戮上意中悔思退懼密<lb/>
諭敵以重兵脅和上聞有敵師乃命建康都督王彦屯<lb/>
昭闗而三衙江池諸軍相繼皆出又命思退督師思退<lb/>
辭不行<lb/>
　<hi>龜鑑曰魏公受任督府招徠山東淮北忠義之士凡萬二千餘人招淮東壯士及江西羣盗又萬餘人規</hi>
<pb n="KR2b0032_WYG_024-46b"/>
　<hi>模措置方有次序湯思退庸劣寡謀大唱和議雖張浚力言之何益彼思退者乃檜之死黨其為計畫大</hi>
　<hi>畧似檜然檜之主和雖隂與敵約亦未至密諭敵以兵而脅和也與檜異議者雖加貶竄亦未至興大獄</hi>
　<hi>劾二十人不主和之罪以成其議也是則思退之罪又浮于檜矣</hi>
先是思退與王之望堅主和議罷張浚兵柄銓爭之尤<lb/>
力於是大臣皆不悅遂命銓以本職措置浙西淮東海<lb/>
道命下即趣行時金宼將西淮東郡邑皆望風退避髙<lb/>
郵守陳敏拒之謝陽湖而大將李寳駐師江隂不肯援<lb/>
敏銓檄寳出師寳先取密詔為自安計銓劾奏曰臣受<lb/>
<pb n="KR2b0032_WYG_024-47a"/>
詔令范榮備淮李寳備江今寳逗遛視敏弗救若謝陽<lb/>
失守大勢去矣寳懼與敏犄角退敵兵時大雪河凍銓<lb/>
親持鐵椎<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>冰士皆奮發銓與尹穡同出使穡使浙東<lb/>
置家於安銓使江淮蓋受敵之地携孥北行言者併指<lb/>
為罪與穡俱罷　冬十月乙亥詔都督江淮軍馬楊存<lb/>
中與王琪郭振共議真陽六合一帶占據形勢險要去<lb/>
處措置捍禦　詔朕毎聽朝議政頃刻之際意有未盡<lb/>
自今執政大臣或有奏陳冝於申未間入對便殿庶可<lb/>
<pb n="KR2b0032_WYG_024-47b"/>
坐論得盡所聞期躋于治　十有二月丙戌詔舉義兵<lb/>
畧曰朕為人之後而不能報上世之憤為人之君而不<lb/>
能拯斯民之厄故食不知味寢不安枕未嘗以尊位為<lb/>
樂也又曰朕以兵隙難開隱忍自屈仍遣魏杞銜命復<lb/>
行不較禮文書辭屡易不愛四郡割以奉之乃渝元約<lb/>
又求商州且索臨陳係虜之人是其更變無厭必欲尋<lb/>
釁初無休兵結驩之意朕重違太上聖意已盡初式再<lb/>
换國書歳幣成數亦如其議若彼堅欲商秦之地俘降<lb/>
<pb n="KR2b0032_WYG_024-48a"/>
之人則朕有以國斃不能從也儻或不諧前好至於交<lb/>
兵天實臨之非朕得已况我將校六師受國家爵禄之<lb/>
乆忠義所激自應奮勇捐軀為國雪耻　甲午詔魏勝<lb/>
忠勇力戰陣亡可與贈正任承宣使仍賜其家銀絹一<lb/>
千匹兩其子厚與恩澤郭淑在盱眙望風逃遁孔福在<lb/>
濠州坐視敵兵縳橋過淮畧不措置未欲便加軍法郭<lb/>
淑可勘停送靜江府編管孔福可削奪官職白身自效<lb/>
　<hi>臣留正等曰慶賞刑威人主所操以為礪世磨鈍之具也惟在夫用之以明守之以信而已故有功而賞</hi>
<pb n="KR2b0032_WYG_024-48b"/>
　<hi>賞之無所顧吝有罪而刑刑之無所姑息賞一人而千萬人勸刑一人而千萬人懲而况于行軍用師之</hi>
　<hi>際將以求盡人之死力其可不知出此哉觀夀皇所以厚魏勝陣亡之賞而嚴郭淑孔福逃遁茍偷之刑</hi>
　<hi>臣知忠臣義士益思所以奮厲而全軀保妻子之臣有靦靣顔矣</hi>
　是月楊存中陞都督先是湯思退既不行乃命存中<lb/>
同都督軍馬及事急復以王之望為督視之望力辭乃<lb/>
陞存中為都督　詔諭歸正官民云朕遣使約和首尾<lb/>
三載北師好戰要執不回朕志在好生寧甘屈已書幣<lb/>
土地一一曲從唯念名將貴臣皆北方之豪傑慕中國<lb/>
<pb n="KR2b0032_WYG_024-49a"/>
之仁義削去舊俗投戈來歸與夫中土人民厭厥故鄉<lb/>
喜我樂土朕知其設意欲得甘心斷之於中决不復遣<lb/>
爾等當思交兵釁隙職此之由視之如讎共圖掃蕩<lb/>
湯思退除職奉祠言者論其急於和議之成自壞邊備<lb/>
罷築夀春城㪚萬弩營兵輟修海舡毁拆水櫃不推軍<lb/>
功賞典及撤海泗唐鄧之戍詔責居永州行至信州憂<lb/>
悸而死<lb/>
　<hi>大事記曰思退大唱和議密諭敵以重兵脅和欲興大功劾二十人不主和之罪則皆因檜之心而甚之</hi>
<pb n="KR2b0032_WYG_024-49b"/>
　<hi>也思退雖以此獲罪而周葵王之望尹穡洪遵之徒為檜者多矣一浚豈足以勝百檜哉雖太學張觀宋</hi>
　<hi>鼎葛用中等七十人論湯思退王之望尹穡鈎致敵人之罪而和議不可破矣</hi>
　時參知政事周葵實行相事聞諸生有欲相率伏闕<lb/>
者奏以黃榜禁之畧云靖康軍興有不逞之徒鼓唱諸<lb/>
生伏闕上書㡬至生變若蹈前轍為首者重寘典憲餘<lb/>
人編配黃榜出物論譁然於是太學生張觀宋鼎葛用<lb/>
中等七十餘人上書言湯思退王之望尹穡鈎致敵人<lb/>
冝斬之以謝天下書畧曰逆亮授首之後朝廷擢用張<lb/>
<pb n="KR2b0032_WYG_024-50a"/>
浚都督江淮敵人不敢犯塞蓋由張浚備禦有方是以<lb/>
寢敵人之謀故陛下無北顧之憂矣自湯思退首唱和<lb/>
議之望尹穡附之極力擠排遂致張觀罷去邊備廢弛<lb/>
墮敵人計中天下為之寒心而思退輩方以為得計今<lb/>
敵人長驅直至淮甸皆思退等三人懷姦誤國豈可置<lb/>
之不問哉此三人之罪皆可斬也臣願陛下先正三賊<lb/>
之罪以明示天下仍竄其黨洪适晁公武而用陳康伯<lb/>
胡銓為腹心召金安節虞允文王大寳陳俊卿王十朋<lb/>
<pb n="KR2b0032_WYG_024-50b"/>
陳良翰黄中龔茂良劉夙張栻查籥恊謀同心以濟大<lb/>
計上怒欲加重辟晁公武及右正言龍茂良同入對上<lb/>
怒稍霽之望亦為之捄解乃止先是侍御史尹穡乞置<lb/>
獄取不肯撤備及棄地者劾其罪庶和議决成所指凡<lb/>
二十餘人由是擢穡為左宣義大夫而公武亦自殿中<lb/>
侍御史遷侍御史洪适時以中書舍人兼直學士院<lb/>
王抃使敵軍併割商秦地歸被俘人惟叛亡者不與餘<lb/>
誓目畧同紹興世為叔姪之國減銀絹五萬易歳貢為<lb/>
<pb n="KR2b0032_WYG_024-51a"/>
歳幣而已敵皆聽許<lb/>
　<hi>朱熹封事曰今日講和之說不罷則陛下之勵志必淺大臣之任責必輕將士之赴功必綏百官之奉承</hi>
　<hi>必不能悉其心力彼以從容制和而其機術常行乎和之外我以汲汲欲和而其志慮常䧟乎和之中前</hi>
　<hi>日之遣使報聘已失之矣及陛下嗣位天下之望曰庶㡬乎而方且禁敕諸將申遣使介亦若有意於和</hi>
　<hi>議之必成者又曰太上皇帝念此慙之未報雖享天位而不以為樂一旦舉而付之陛下者以陛下聰明</hi>
　<hi>智勇必能成此志也今釋怨而講和非利己也乃逆理也己可屈也理可屈乎逆理之禍將使三綱淪九</hi>
　<hi>法斁子焉而不知有父臣焉而不知其君人心辟違天地閉塞是力舉南北之人而棄之豈曰愛之謂哉</hi>
　<hi>且不曰愛其君父而曰兼愛南北之民其於輕重之倫緩急之敘亦可謂舛矣</hi>
<pb n="KR2b0032_WYG_024-51b"/>
　詔擇日親征　以陳康伯為左僕射　錢端禮賜出<lb/>
身簽書樞宻院事而兼權參知政事　閏十一月辛未<lb/>
詔内藏庫支借銀一十萬兩應副户部支遣日後令本<lb/>
部収簇撥還　是月詔館閣儲才之地依祖宗舊法更<lb/>
不立額　崔臯敗敵于六合　十二月甲申權尚書工<lb/>
部侍郎何俌進對因及用人才事上曰近日士大夫議<lb/>
論好惡多不公心卿毎論事皆可施行如卿所謂其言<lb/>
若善雖仇怨在所當用如其不善雖親故不可曲從此<lb/>
<pb n="KR2b0032_WYG_024-52a"/>
意甚好　庚子詔方今多事理冝博謀侍從兩省官毎<lb/>
日一到都堂遇合闗臺諌者亦許㑹議　是月撥户部<lb/>
鬻僧牒緡錢三百萬充㑹子本錢　赦沿邊諸州詔畧<lb/>
曰正皇帝之稱為叔姪之國歳幣減十萬之數地界如<lb/>
紹興之時憐彼此之無辜約叛亡之不遣可使歸正之<lb/>
士咸起寧居之心洪适所草也論者謂前日之所貶損<lb/>
四方蓋未聞知今著之赦文失國禮矣<lb/>
　<hi>龜鑑曰壬午之議和之未成者也癸未之議和之已成者也和議之未成則諸臣當論和與不和之是非</hi>
<pb n="KR2b0032_WYG_024-52b"/>
　<hi>而當時洪遵金安節唐文若周必大共為一議言和者多言不和者少惟張震張闡之論稍近正而宰執</hi>
　<hi>獨無奏章姑以聽和議之自成耳是則前日之失也今兹和議既成所以集議者但論歳幣之増不増地</hi>
　<hi>之割不割歸正人之遣不遣邊戍之撤不撤耳而諸臣猶有許之増幣許之割地許之還歸正人者其曰</hi>
　<hi>世讎不可忘者亦僅有張□胡銓二人而已向者康伯猶不主和議今則康伯亦附㑹而言和矣葢靖康</hi>
　<hi>之禍日逺月忘秦檜之毒日乆月深後生晚輩不念前猷遂以東南為正統之地以忍恥事讎為理義之</hi>
　<hi>當然嗚呼平王東遷四十九年忘復讎之義此春秋之所由作也二聖之痛今四十年矣而當時朝論稱</hi>
　<hi>叔姪之國則朝廷動色相慶而自壬午至丙寅四十五年之間所爭者受書之儀而已虚文何益哉此胡</hi>
　<hi>銓所謂舉朝皆婦人也其亦有感於斯乎然而考之當時端人正士如黄通老劉恭父張南軒朱文公最</hi>
<pb n="KR2b0032_WYG_024-53a"/>
　<hi>號持大義者而黄通老入對則謂内修政事而外觀時變而已劉恭父自樞府入奏則謂復讎大計不可</hi>
　<hi>淺謀輕舉以幸其成文公自福宫上封章則謂東南未治不敢苟為大言以迎上意南軒自嚴陵召對則</hi>
　<hi>金人之事所不敢知境内之事則知之詳矣是數公者豈遽忘國恥者哉實以乾淳之時與紹興之時不</hi>
　<hi>同紹興之時仗義而行可也今再衰三竭之餘風氣沉酣人心習玩必吾之事力十倍於紹興而後可不</hi>
　<hi>然輕舉妄動開邊啓釁恐不至遲之聞禧而後見也</hi>
　<lb/>
　<lb/>
　<lb/>
<pb n="KR2b0032_WYG_024-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋史全文卷二十四上<lb/>
<pb n="KR2b0032_WYG_024-54a"/>
欽定四庫全書<lb/>
　宋史全文卷二十四下<lb/>
　　宋孝宗二<lb/>
乙酉乾道元年春正月辛亥朔車駕詣圓壇行禮端誠<lb/>
殿受賀畢參知政事兼權知樞密院事錢端禮等同班<lb/>
奏事於後幄上宣諭曰宿齋日大雪及饗京靈太廟圜<lb/>
丘幸得晴霽禮成端禮等奏曰斯實陛下誠意格天端<lb/>
禮等退具奏訖宣付史館從之去歳有司請國朝郊祀<lb/>
<pb n="KR2b0032_WYG_024-54b"/>
多用冬至乾徳元年藝祖初郊是年冬至適近晦日遂<lb/>
改用十六日甲子至道元年李繼遷叛遂改用次年正<lb/>
月所有今年十一月二十九日冬至郊祀可遵藝祖近<lb/>
晦之義太宗改卜之典詔以來年正陽之月雩祀之辰<lb/>
㝷又遵至道典故用獻歳上辛　丁夘起居舍人王稽<lb/>
中奏臣每念國朝罕有世家惟將家子有能世其家如<lb/>
曹彬之子璨种世衡之子諤諤之子師道皆世為良将<lb/>
近日将臣子弟皆以武弁為恥上曰卿此言甚當及至<lb/>
<pb n="KR2b0032_WYG_024-55a"/>
作文官又皆了不得稽中奏今國家閒暇正當選将萬<lb/>
一用武倉卒不可得之上又曰卿言甚當乃奏乞於大<lb/>
将之家選武勇能世其家者尊顯之萬一用武不至無<lb/>
将可用若其無虞不妨陰壯國勢上曰卿此論極當深<lb/>
得今日之切務　王稽中又奏曰陛下留意北人然北<lb/>
人皆負陛下如賀允中老不知退遭白簡罷王之望謀<lb/>
國前後反覆異詞尹穡姦邪與湯思退陰結死黨使季<lb/>
南壽往來傳遞言語士大夫目之為肉簡牌共為欺君<lb/>
<pb n="KR2b0032_WYG_024-55b"/>
誤國弛去邊備鈎致北人渡淮幾危社稷上曰如尹穡<lb/>
猶可罪朕初以腹心待之乃姦邪至於如此稽中又奏<lb/>
曰如王逨雖未甚有施設然多與尹穡屏人切切細語<lb/>
士大夫皆謂之姦邪頼陛下先知其姦乃併逐之士大<lb/>
夫猶服聖聰　庚午詔館職朕所以招延天下之英俊<lb/>
以待顯擢茍不親吏事知民情則将來何以備公卿之<lb/>
任可令後更迭補外歴試而出以稱朕樂育真材之意<lb/>
　乙亥進呈大理寺勘到韓璡頓遇孔福案節目上曰<lb/>
<pb n="KR2b0032_WYG_024-56a"/>
韓璡亦合從重錢端禮等奏昨初得指揮欲令永州居<lb/>
住續奉處分合賀州編管上曰可令臨安府差人押赴<lb/>
貶所再呈頓遇案節上曰北人未過淮首先望風逃避<lb/>
且與貸死免真決刺配海外又奏孔福亦望少賜寛貸<lb/>
上曰孔福統三千餘人見北兵繫橋更不迎敵及至横<lb/>
澗山寨又棄兵民先走使盡被害罪不可恕當依軍法<lb/>
翌日詔孔福頓遇屯戍守邊郡金人未至棄城逃避内<lb/>
孔福又棄横澗山寨致本處人民盡遭殺戮情犯猶重<lb/>
<pb n="KR2b0032_WYG_024-56b"/>
孔福特依軍法施行頓遇特貸命追毁出身以來文字<lb/>
免真決可刺面配吉陽軍牢城收管　二月癸夘進呈<lb/>
有司以久雨引比歳例分遣郡縣吏禱于山川神祗上<lb/>
曰應天當以實此不必也兩浙以歳澇飢民流徙未復<lb/>
業比聞兩路身丁錢絹皆取於五等下户其議蠲除之<lb/>
朕出内庫金幣歸其數於有司凡可賑贍以便萬姓者<lb/>
條具以聞小大之獄豈無寃滯其令御史慮囚朕将避<lb/>
殿減膳以答天譴　詔兩淮合行屯田以便軍實昨來<lb/>
<pb n="KR2b0032_WYG_024-57a"/>
郭振於六合指置已見就緒今來已除鎮江府都統制<lb/>
所有淮南東路屯田理合委官令郭振同王茀周綜疾<lb/>
速措置其合用種糧農具牛畜等一就條具聞奏㝷命<lb/>
鎮江建康鄂州荆南都統并兼提舉措置屯田兩淮湖<lb/>
廣總領淮南湖北京西帥漕兼提舉措置屯田守臣兼<lb/>
管内屯田事　是月尚書左僕射陳康伯薨初高宗倦<lb/>
勤有與子之意康伯密贊大議及行内禪禮以康伯奉<lb/>
册上即位禮遇優渥但呼丞相而不名及是薨御書旌<lb/>
<pb n="KR2b0032_WYG_024-57b"/>
忠顯徳之碑表其墓慶元初配享孝宗廟廷上謂輔臣<lb/>
曰陳康伯有器量朕扈從太上在金陵其從容不廹可<lb/>
比晉謝安臨終奏事無一語差繆出至殿廬而疾作輿<lb/>
至第薨　三月丙寅刑部侍郎王茀進楚莊王定國是<lb/>
故事上曰王茀進議誠有國之大戒今日之先務也朕<lb/>
當與執政大臣凡百官僚思其未至以歸於是期共守<lb/>
之時錢端禮起戚里為首參窺相位甚急館閣之士相<lb/>
與上疏斥之皆為端禮所逐茀陰附端禮建為國是之<lb/>
<pb n="KR2b0032_WYG_024-58a"/>
説以助其勢於是吏部侍郎陳俊卿抗疏力詆其非且<lb/>
為上言本朝無以戚屬為相此懼不可為子孫法及進<lb/>
讀寳訓適及外戚因言本朝家法外戚不與政最有深<lb/>
意陛下所宜守上納其言端禮憾之諷使求去是秋出<lb/>
俊卿知建寧府而端禮亦卒不相　是月詔舉制科<lb/>
夏四月丙申詔廬州兵馬都監郭璘特令再任以金人<lb/>
渡淮保守焦湖舟船無慮也　是月金使來上國書始<lb/>
謂上為宋皇帝云　吳璘來朝㝷進封新安郡王判興<lb/>
<pb n="KR2b0032_WYG_024-58b"/>
元府明年改判興州　五月己酉朔上諭輔臣曰今邊<lb/>
事少寧卿等當為朕留意人材錢端禮奏人主之職惟<lb/>
當辨君子小人若朝廷所任純朴厚重之士則浮偽自<lb/>
革實效可成上曰固知如此君臣之間湏相警戒　庚<lb/>
戌中書舍人洪适進對上曰卿所繳秦塤差遣甚當向<lb/>
後有合繳事不須劄子但批敕将來又曰如有出自朕<lb/>
意事不可行者卿但繳來初秦塤陳乞宫觀适繳奏秦<lb/>
檜藏姦稔惡金珠充牣其家塤乃其不肖之孫華屋厚<lb/>
<pb n="KR2b0032_WYG_024-59a"/>
藏輙稱累重仰禄公然欺世玩侮朝廷故也　辛亥上<lb/>
諭錢端禮等曰早朝與卿等毎不從容今後晩間少暇<lb/>
時當召卿等欵曲論治道端禮等既退又遣中使傳㫖<lb/>
毎遇晚召公於東華門入詣選徳殿奏事<lb/>
　<hi>大事記曰自隆興二年詔朕毎聽朝議政頃刻之間意有未盡自今執政或有奏陳宜於申未間入對便</hi>
　<hi>殿又明年諭近臣曰早朝毎不從容今後晚間少暇當召卿等欵曲論治道故召於選徳見於祥曦引於</hi>
　<hi>水殿宴於觀堂從容坐席之間畧同賔友軍國大政古今理亂有事當商確者不妨敷奏有疑當闕決者</hi>
　<hi>隨即徹聞故洪适於晚對而見御屏列監國郡守姓名周必大施師㸃於榻前而論辨可否如其事未施</hi>
<pb n="KR2b0032_WYG_024-59b"/>
　<hi>行則以不肯任事責魏把如某除未分當則以徇情廢法責允文至謂朕有闕失卿亦不可不極言此宰</hi>
　<hi>執晚召之更相儆戒也如此</hi>
　甲寅臣僚言唐任劉晏二十載今之户部始用也未<lb/>
必擇之精既用也未必任之久多不一歳少或半歳已<lb/>
徙職而去矣孰能為國家周虛實究源流而圖善後之<lb/>
計哉伏望陛下畧依唐故事愽選中外之臣其材之可<lb/>
用者而試以財計之任又觀其稍有所成而付之版曹<lb/>
之職茍稱其職雖數遷而至乎二府職固不徙也勿奪<lb/>
<pb n="KR2b0032_WYG_024-60a"/>
其權使之得以號令州縣而趣督倚辦焉勿拘其制使<lb/>
之得以權衡低昂而通融流轉焉夫然後國之有無軍<lb/>
之裕乏民之利害皆得而責之彼亦將朝思夕計畢精<lb/>
竭慮自任其責而不辭矣從之　辛酉中書舍人洪适<lb/>
進仁宗久任許元故事上曰洪适所進故事切當今日<lb/>
之弊今後非因昏懦不職不得遽有遷易其興利除害<lb/>
績用修舉並依故事優加旌擢顯用施行　壬申詔法<lb/>
令禁姦理宜畫一比年以來旁縁出入引例為弊殊失<lb/>
<pb n="KR2b0032_WYG_024-60b"/>
刑政之中應今後犯罪者有司並據情欵直引條法定<lb/>
斷更不奏裁内刑名有疑令刑部大理寺看詳指定聞<lb/>
奏永為常法仍行下諸路遵守施行其刑部大理寺見<lb/>
引用例册令封鎖架閣更不引用　是月宗正丞林邵<lb/>
言祖宗玉牒昨縁南渡散失不存前後修纂惟太祖一<lb/>
朝事迹已經安奉太宗玉牒雖已成書尚未進入太上<lb/>
今上玉牒目今見修自真宗至欽宗凡七世並未下筆<lb/>
縁近來體例毎修一朝玉牒必取㫖開局方始修纂十<lb/>
<pb n="KR2b0032_WYG_024-61a"/>
年方許一進則是列聖之書雖百年而未備臣今自修<lb/>
真宗玉牒十年計四十卷望令本所日下繕冩同仙源<lb/>
積慶圖進呈降下玉牒殿安奉從之　六月壬辰進呈<lb/>
右正言程叔逹章論廬州申蝗蟲遺種生發徧滿田野<lb/>
損傷苗稼淮南運判姚岳却行申奏蝗自淮北飛渡前<lb/>
來皆抱草木自死仍封死蝗以進上曰岳敢以為嘉祥<lb/>
更欲録付史館可降一官放罷為中外佞邪之戒　丙<lb/>
午臣僚言科舉之制州郡解額狹而舉子多漕司解其<lb/>
<pb n="KR2b0032_WYG_024-61b"/>
數頗寛士取應者往往捨鄉貫而圖漕牒至於冒親戚<lb/>
詐戸籍而不之恤且牒試之法川廣之士用此可也而<lb/>
福建則密邇王都亦復漕試見任官用此可也而待闕<lb/>
得替官一年内亦許牒試本宗有服親用此可也而中<lb/>
表緦麻之親亦許牒試或宛轉請求或通問囑托至有<lb/>
待闕得替官一人而牒十餘名者欲乞申嚴詐冒之禁<lb/>
其見行條法候今舉既畢付之有司重詳損益立為中<lb/>
制從之又言國家三歲科舉集草茅之士親䇿于庭其<lb/>
<pb n="KR2b0032_WYG_024-62a"/>
間豈無一事之可行然有司考試多以文采為尚考在<lb/>
前列者始經御覽其間有言及諸郡軍民利害實迹偶<lb/>
文辭不稱寘之下列往往壅於上聞誠為可惜乞自今<lb/>
有論及州郡軍民利害事實令初考覆考詳定所各節<lb/>
録𦂳要處候唱名日各類聚以聞從之　秋七月庚戌<lb/>
知池州魯詧申稱本州營下竹生穗實如米飢民採食<lb/>
之仍圖竹實之狀緘囊其物以獻臣僚論歉歳飢民食<lb/>
其不當食之物誠出於飢餓廹切而已今池之民採竹<lb/>
<pb n="KR2b0032_WYG_024-62b"/>
實而食其亦廹切甚矣詧任在牧民顧以為美事不謂<lb/>
之姦諛不可也較其罪與姚岳同科欲望聖斷将詧罷<lb/>
黜施行詔從之　辛亥進呈王大寳劄子奏理財宜務<lb/>
本抑末農者天下之本也而商賈逐末競利日繁宜抑<lb/>
之以助農如前日免行之令偶因曹泳建言廢罷欲乞<lb/>
講明損益以復前制上曰曹泳所行唯免行一事至今<lb/>
人以為是民不可擾難以施行　臣僚言守臣之弊重<lb/>
内輕外革之宜更出迭入若未歴州縣不得居清要未<lb/>
<pb n="KR2b0032_WYG_024-63a"/>
任監司不得居郎曹外有治效擢之内職内有實績擢<lb/>
之外任庻幾官宿其業人效其職無因循茍簡之意矣<lb/>
詔令中書省置籍　癸丑晚御選徳殿御坐後有金漆<lb/>
大屏分畫諸道各列監司郡守為兩行以黄簽標識居<lb/>
官者職位姓名上指示洪适等曰朕新作此屏其背是<lb/>
華夷圖甚便觀覽卿等於都堂亦可依此　錢端禮等<lb/>
奏三省密院吏恐有額外人數乞降指揮不得存留上<lb/>
云此等事正在卿等行之已有指揮何待再行約束卿<lb/>
<pb n="KR2b0032_WYG_024-63b"/>
等若不能制吏何以糾察官僚　乙丑進呈臨安府結<lb/>
斷鋪翠銷金玉三八等事上曰聞外間翠羽甚多若申<lb/>
嚴指揮未必禁得治一件足以警衆錢端禮奏今宫禁<lb/>
既不用自然外間可革　是月詔諸路監司帥臣将見<lb/>
任老疾守臣限一月公共銓量聞奏知縣委守臣體訪<lb/>
申取朝廷指揮如監司守臣互為容隱御史臺覺察以<lb/>
聞　鑄當二錢以工部言小平錢工料委與當二錢一<lb/>
體遂詔從之未幾從户部之請給㑹二千萬仍将川蜀<lb/>
<pb n="KR2b0032_WYG_024-64a"/>
昨來發到鐵錢十五萬貫與㑹子品搭錢銀及公據於<lb/>
兩淮州軍相易其銅錢仰赴所在官司交納毎七百文<lb/>
償以㑹子一貫㝷以難行而止　八月己夘進呈營屯<lb/>
田文字上曰永豐圩見𨽻建康行宫歲収米三萬餘碩<lb/>
朕欲撥付建康軍中以助軍食亦以示至公之意卿等<lb/>
便可批㫖施行　進呈減罷寓宣房額外人錢端禮等<lb/>
因奏前日面得指揮減省權攝使臣反額外人吏次日<lb/>
刷具盡皆減罷九日到漏舍有承旨司謝褒再三執覆<lb/>
<pb n="KR2b0032_WYG_024-64b"/>
湏要存留王興祖等四人蓋有謝梓是其子上曰人吏<lb/>
何敢如此可重作行遣乃詔謝褒罷樞宻院令史送處<lb/>
州編管令臨安府日下差人管押前去　庚寅詔應今<lb/>
後文武知州軍諸路釐務總管副總管鈐轄都監見辭<lb/>
並令上殿批入料錢文歴如託避免對並不得差除赴<lb/>
任委臺諫監司常切按察以違制論　癸巳臣僚言去<lb/>
歳江西湖外和糴其弊非一不問家之有無例以税錢<lb/>
均敷此一弊也州縣各以水脚耗折為名收耗米什之<lb/>
<pb n="KR2b0032_WYG_024-65a"/>
二三此二弊也公吏㪷脚百方乞覔量米則有使用請<lb/>
錢則有縻費此三弊也以闗㑹償價許之還以輸官然<lb/>
所在往往折價至輸官則不肯受此四弊也詔逐路委<lb/>
漕臣并提舉往來廵按務盡和糴之意以革四弊如安<lb/>
坐不恤奉行簡慢必罰無赦　甲辰洪适等奏昨日張<lb/>
説傳㫖詢問醫官換授事吏部供並無條法惟有王繼<lb/>
先以特恩換授上曰伎術官自是不許換授舊無條法<lb/>
之事豈可創卿等亦當如此　乙巳洪适等奏近來士<lb/>
<pb n="KR2b0032_WYG_024-65b"/>
風奔競爭圖換易舊有指揮已有差遣人不許入國門<lb/>
新授差遣人限半月出門今乞降指揮宰執不許接見已<lb/>
有差遣之人上曰如此則失之隘但在卿等力行　是<lb/>
月立皇長子愭為皇太子大赦　洪适奏浙東塩司久<lb/>
闕官乞令宋藻不候告前去上曰卿等曽諭宋藻支還<lb/>
亭户錢否聞監司所至又要倍斂錢物送胥吏至有六<lb/>
七百千首須丁寧鈐束　九月丁巳進呈付出嚴别劄子<lb/>
洪适等奏後省已曽看詳只是編類之書舉子所用但<lb/>
<pb n="KR2b0032_WYG_024-66a"/>
以其筆札之費欲與免一解葉顒奏獻言者大率只要<lb/>
僥倖上曰亦不奈何若不采納便是塞獻言之路　癸<lb/>
酉洪适等奏近有湖南漕臣任詔均州守臣戴之邵皆<lb/>
自請討賊之邵臣等不識之須嘗上殿特與改官不知<lb/>
何如人陛下尚省記否上曰其人亦誕妄今不須留在<lb/>
極邊可召赴行在别與一近裏閑慢差遣　冬十月甲<lb/>
申臣僚言私鹽之不可禁者其弊三亭户煎鹽入官官<lb/>
不以時給直往往寄居為之千請而後予之至有分其<lb/>
<pb n="KR2b0032_WYG_024-66b"/>
大半者一也煎煉之初必須假貸於人而監司類多乗<lb/>
時放債以要其倍稱之息及就場給直往往先已尅除其<lb/>
半而錢入於亭户之手者無幾二也鹽司及諸場人吏<lb/>
類多積私鹽以規厚利亭户非不畏法以有滑吏共為<lb/>
表裏互相蒙庇三也伏望申嚴禁戢從之　乙酉執政<lb/>
内務進對洪适等奏連日祠事恐聖躬少勞又蒙宣召<lb/>
不知有何處分上曰亦别無事只為卿等兩日不曽奏<lb/>
事明日又是旬假恐事有積壓适奏陛下勤政如此<lb/>
<pb n="KR2b0032_WYG_024-67a"/>
　<hi>臣留正等曰天下萬機之務無窮而人主應之亦無窮此古之聖人所以常有兢業之念而無怠荒之志</hi>
　<hi>也是故朝以聽政晝以訪問夕以修令夜以安身一日之間斯須有不敢懈者禹之功萬世永頼猶曰克</hi>
　<hi>勤于邦文王日昃不暇食以咸和萬民皆用此道以詔方來壽皇勤於聽政日對大臣講求治理于時兩</hi>
　<hi>日不奏事則有宣對之言且慮休澣相連庶政或有留滯所以為法於天下而可傳於後世者其逺矣哉</hi>
　十有一月丙午上曰張師顔有一道之寄却公然以<lb/>
魚<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>來此作苞苴可特降一官如或不悛重寘典憲便<lb/>
今報行　己未詔後省旋次抽摘取上書可採者撮其<lb/>
樞要斷章取義立為篇目繕冩進呈從起舍趙師訓之<lb/>
<pb n="KR2b0032_WYG_024-67b"/>
請也　執政晩對上出牙牌一面䥴吏户禮兵刑工贓<lb/>
吏字疏事目於下方上曰朕已令製造數副記朝廷事<lb/>
卿等亦當依此以備遺忘　十二月己丑進呈刑寺擬<lb/>
斷廣州新㑹縣令盧曇慶案為受周浩闗節收禁梁棟<lb/>
等致死擬斷徒二年私罪該赦書原上曰國家法令多<lb/>
寛官員犯罪遇赦皆原只虧得以下人可特與勒停<lb/>
丙申進呈刑寺擬斷陸知剛等詐官案大理寺並引赦<lb/>
贖銅刑部擬特㫖陸知剛陸知微陸知茂各决杖編管<lb/>
<pb n="KR2b0032_WYG_024-68a"/>
上曰所犯情重可並决配廣南孫大雅發陸知剛亦不<lb/>
易可特與職名是日降御筆近勘陸知微等詐官冒請<lb/>
事情法兩重刑寺約法斷刑並皆不當王茀可放罷陳<lb/>
良翰可降一官放罷當職官吏議罰将上既而潘景珪<lb/>
元徽之吳交如劉敏求各特降一官人吏並杖一百勒<lb/>
停　以洪适為僕射兼樞密使　知樞密院事汪徹為<lb/>
樞密使　是冬令監司郡守闕到即奏事訖之任如本<lb/>
貫川廣見在本鄉居住之人即仰知通結罪保明取㫖<lb/>
<pb n="KR2b0032_WYG_024-68b"/>
　是歳和義郡王楊存中薨追封和王謚武恭其祖宗<lb/>
閔為永興軍路總管陳歿父震知麟州建寧寨亦死於<lb/>
敵難存中天資忠孝慷慨有大節從戎河朔高宗一見<lb/>
遂授以心膂之寄前後轉鬭大小二百餘戰金創被體<lb/>
終始宿衛四十餘年上以舊臣尤禮異之呼郡王而不<lb/>
名存中父子相繼死難母張氏見震不屈亦引脰而死<lb/>
宗閔遇害祖母劉氏流落隴蜀存中日夜禱祠訪問間<lb/>
闗數千里卒迎以歸李顯忠以罪斥存中保任之卒為<lb/>
<pb n="KR2b0032_WYG_024-69a"/>
名将御軍寛而有紀律所用將士不私部曲之舊輕財<lb/>
重義施不少吝所居建閣以藏御書上為題曰風雲慶<lb/>
㑹之閣　起居郎權中書舍人蔣芾直前奏云竊惟中<lb/>
書政本之地舍人之職不特掌行詞命而已故事亦許<lb/>
繳駁臣雖時暫兼攝亦不敢以承乏而怠於職事儻政<lb/>
令之有過舉除授之有失當不免時犯天聽尚頼陛下<lb/>
容納上曰正欲卿如此不特政事與除授之間雖人主<lb/>
有過失亦可論奏<lb/>
<pb n="KR2b0032_WYG_024-69b"/>
丙戌乾道二年春正月丙辰進呈郭振申董超等陞差<lb/>
上曰年皆及否洪适等奏年皆已及上曰立定年限方<lb/>
可杜其私意　壬戌進呈建康都統劉源繳納到逃亡<lb/>
事故横行拱衛大夫至副尉軍兵將校都虞候至押官<lb/>
付身二萬一千六百八十二件上曰付身還有許多否<lb/>
洪适等奏果有此數見今委都司毁抹上曰此事甚不<lb/>
可得於是詔武畧大夫忠州團練使劉源特轉武顯大<lb/>
夫高州防禦使　甲子進呈汪應辰乞優恤利州路運<lb/>
<pb n="KR2b0032_WYG_024-70a"/>
糧百姓而漕臣亦具奏乞運糧二碩人支錢引三道計<lb/>
合降度牒八百餘道上曰中間亦曽免了一處洪适等<lb/>
奏成和等四州已嘗免夏秋二稅一年京西路諸州亦<lb/>
免二稅一半上曰利路運糧每碩與二千可紐計度牒<lb/>
支降　二月丙子詔宰臣奏乞令侍從臺諫兩省官舉<lb/>
監司郡守可依薦舉舊法如犯入已贓當同罪餘皆畧<lb/>
之庶多薦引以副任使　庚辰進呈臨安府勘到殿前<lb/>
司軍兵裴義等三名盜取駱昂錢物内有蕭郁吕宣未<lb/>
<pb n="KR2b0032_WYG_024-70b"/>
獲洪适等奏訓練隊将專管一隊事務不為無罪上曰<lb/>
統制官如何休得須各與降一官适等奏統制乃王公<lb/>
述兼帶御器械陛下行罰雖親近不免天下安得不畏<lb/>
服耶　丙戌進呈戚方申審陞差統領官孟俊充統制<lb/>
副将董苑充統領洪适等奏孟俊今年九月方及三年<lb/>
董苑充統領係陞二等上曰孟俊可依差董苑陞二等<lb/>
恐後援以為例且己之上又曰立定年限省多少事亦<lb/>
是良法　壬辰進呈户部措置每月官兵俸料減支見<lb/>
<pb n="KR2b0032_WYG_024-71a"/>
錢分數月中可省二十萬緡上曰不若且依舊例事稍<lb/>
動衆不可輕改　是月遣使賑兩浙江東饑　三月甲<lb/>
辰進呈吏部申安穆皇后堂姪女夫沈巘補官方十二<lb/>
歲年未及格又趙氏乞收使故夫郭瑊恩數與康汝濟<lb/>
等嶽廟差遣上曰補官只爭三年無甚利害可待年及<lb/>
恩例既不合換嶽廟只可依條洪适等奏陛下以至公<lb/>
存心雖懿親不為少回況臣等豈得用私意邪　壬子<lb/>
内降詔曰比年以來治獄之吏大率巧持多端隨意援<lb/>
<pb n="KR2b0032_WYG_024-71b"/>
引而重輕之故有罪者與除而不乖者罹酷朕甚患焉<lb/>
卿等其革玩習之弊明審克之公使奸不容情罰必當<lb/>
罪用廸於刑之中　丁巳進呈殿前司陸差将副等洪<lb/>
适等奏陞差但以年限殊不較量能否合亦呈試事藝<lb/>
上曰拘以年限自是國家法令今後遇有陛差卿等可<lb/>
間㸃三二名就堂下審驗與之語言能否自可見矣<lb/>
庚申進呈吏部長貳措置到選人改官引見令立班移<lb/>
近軒陛逐一宣名其間聖意或有所疑之人即乞指名<lb/>
<pb n="KR2b0032_WYG_024-72a"/>
宣諭吏部侍郎令同到都堂審驗如不中選即取㫖别<lb/>
作施行上曰如此施行全在卿等盡公方得其實　甲<lb/>
子給事中魏杞等劄子今來皇太子已講授孟子徹章<lb/>
上曰可令講尚書治國之道莫先於此君臣更相警戒<lb/>
無非日所行事朕毎無事必看數篇<lb/>
　<hi>臣留正等曰仰惟壽皇天縱英明聖學高妙見於政治之迹莫非咸五登三之隆葢其垂精載籍深有得</hi>
　<hi>於上古之書謂毎無事必看數篇勸講諸宫亦以是書猗與盛哉臣等竊惟治國之道無出於畏天法祖</hi>
　<hi>恤民用人之大端而書實具之其君臣更相警戒若禹之告舜無若丹朱傲惟慢遊是好益之戒舜罔游</hi>
<pb n="KR2b0032_WYG_024-72b"/>
　<hi>於逸罔淫於樂傅説之告高宗無啓寵納侮無恥過作非周公之告成王無若商王受之迷亂荒於酒德</hi>
　<hi>此其警戒之深功著明者無逸立政猶拳拳焉此固萬世帝王之龜鑑也</hi>
　辛未進呈李信父上書大畧謂守令不得人且舉其<lb/>
所見閩之一方者言之如蠶未成絲已催夏税禾未登<lb/>
場已催冬苗陛下固申加禁止矣今葢有今年而追來<lb/>
年之租謂之預借者荒郡僻邑有先二年而使之輸者<lb/>
如編户差役官吏全不究實陛下固申警有司矣今則<lb/>
受財鬻法以合差役者隱焉其不應役之家則自甲至<lb/>
<pb n="KR2b0032_WYG_024-73a"/>
癸以次相及使致賄以求免如節次減免租負何嘗不<lb/>
巧作追呼也如粳稻不得收税而今之收税者自若也<lb/>
如過犯不得入役今之入役者自若也常賦之外泛科<lb/>
名色容或循習訟牒不問大小輕重或罰使輸金或抑<lb/>
使買鹽頃歳小不登鄉曲小民十百為羣持仗剽奪借<lb/>
艱食之名以逞其私憾倒廩傾囷所在皆然官不能禁<lb/>
也上曰李信父書詞理甚可取此五事合如何施行汪<lb/>
澈等奏守令得人即無此弊上曰可行約束已降指揮<lb/>
<pb n="KR2b0032_WYG_024-73b"/>
召赴都堂審察卿等更看其人如何於是詔户刑部檢<lb/>
坐見行條法指揮申嚴約束行下如有違戾去處卿監<lb/>
司覺察按劾聞奏　是月親試舉人賜蕭國梁以下及<lb/>
第出身有差榜首本趙汝愚以故事降居第二　洪适<lb/>
罷相奉祠以臣僚交章論之也　夏四月甲戌朔進呈<lb/>
劉拱等以措置李金賊徒了畢推賞上曰朕已批與劉<lb/>
珙近時儒者多高談無實用卿則不然能為朝廷了事<lb/>
誠可賞也　丁丑上諭執政卿等當謹法令無創例以<lb/>
<pb n="KR2b0032_WYG_024-74a"/>
害法如胥軰亷局之類切不可放行　戊寅詔淫雨為<lb/>
沴害及禾麥可令侍從臺諫講究所宜以聞其臨安府<lb/>
并諸路郡縣見禁刑獄立限結絶委官分詣檢察　乙<lb/>
酉臣僚言訪聞昨御營司招收弓手所管三千三百人<lb/>
見在殿司以殿司而有弓手之名色目不類又聞王琪<lb/>
招收百姓一千四百人專充養馬并輜重突頭大率游<lb/>
手不妨在外營趂又聞馬司逐月勘支効用軍兵一萬<lb/>
六千三百餘人似與密院兵籍房數目不同望付密院<lb/>
<pb n="KR2b0032_WYG_024-74b"/>
審實銷落虛數所有弓手并養馬軍兵並行揀閱将强<lb/>
壯堪披帶之人收附以充戰士尫羸老弱並行揀汰詔<lb/>
委都承檢詳揀閲仍取㑹不同因依申密院於是檢詳<lb/>
晁公武取㑹殿前馬步三司在外諸統帥之兵各開具<lb/>
置籍聞奏上曰朕令殿帥王琪措置三軍有堂記子将<lb/>
各人武藝注於其下甚易見　丁酉進呈莫濛程逖司<lb/>
馬倬等奏知荆南李道所為乖謬政出胥吏妄用經費<lb/>
専意營私盜賊羣起不即擒捕上曰李道輙恃戚里敢<lb/>
<pb n="KR2b0032_WYG_024-75a"/>
爾妄作可與放罷葉顒等奏陛下行法不問戚里天下<lb/>
聞之孰不畏服耶　己亥臣僚言祖宗留意考課之法<lb/>
王安石始罷之欲望遵用太宗故事應監司郡守朝辭<lb/>
日别給御前印紙歴子至於興某利除某害各為條目<lb/>
每考令當職官吏從實批書任滿精覈詔經筵官參祖<lb/>
宗法與見行條制務要適中可以乆行　是月除浙西<lb/>
圍田以其壅水害民田故也　參知政事兼知樞密院<lb/>
事葉顒罷以臣僚論列也仍將納賂求差遣人林懋能<lb/>
<pb n="KR2b0032_WYG_024-75b"/>
周良臣送大理寺　五月甲辰進呈饒州闕守臣葉顒<lb/>
等擬俞翊且言其作邑有聲鄱陽大郡但此人履歴未<lb/>
深上曰選材治劇亦不須較資格也可依擬差　丁巳<lb/>
上宣諭宰執曰近日臣僚劄子多言大臣不任事卿等<lb/>
更宜勉力如朕有所不至處卿等須來理㑹或事有不<lb/>
可任但來執奏　庚申御筆不曽任守臣不得除郎官<lb/>
魏把奏其間却有任監司人未審令與不合除授上曰<lb/>
監司察州縣者也事同一體　丙寅詔今後看詳四方<lb/>
<pb n="KR2b0032_WYG_024-76a"/>
投獻書劄文字擬定等第将上　丁夘詔行下諸路監<lb/>
司守臣察今秋有田禾不熟之處預先講求救荒之政<lb/>
如將來水旱去處却致無備必寘于罰如備預有方當<lb/>
議推賞　六月壬午林安宅蔣芾奏臣等備員宥地所<lb/>
職在於兵将如二三大將陛下之所深知偏禆之間有<lb/>
才者亦多但臣等素不相識無以知其才否欲自此與<lb/>
之相見上曰卿等於審察或陞差之㩁貨務如兩淮人<lb/>
過江南許将交子於務場換易㑹子江南人過兩淮亦<lb/>
<pb n="KR2b0032_WYG_024-76b"/>
聽用見錢或㑹子就務場對換交子行使　九月丙午<lb/>
知鄂州汪澈劄子臣頃任御史嘗舉選人李允升以贓<lb/>
汙送大理寺所有臣繆舉之罪望有司施行詔特降兩官<lb/>
　甲子詔今後臺諌侍從章奏各置一簿隨所上録之<lb/>
一以留禁中時備觀覽一以授大臣使之詳閲有事已<lb/>
行而輙廢或行而以法有礙於民未便及監司郡守言<lb/>
與事違者各以時糾之從秘書少監汪大猷請也　是<lb/>
月溫州水災遣使賑之　地震　知上元縣李允升坐<lb/>
<pb n="KR2b0032_WYG_024-77a"/>
贓貸死决配建康帥守王佐坐容縱允升㝷醫離任追<lb/>
兩官勒停建昌軍居住提刑袁孚以失按降一官　禮<lb/>
部員外郎莫濟為司農少卿魏把奏曰濟嘗中詞科且<lb/>
掌南宫牋奏但恐議者以為蹊徑未是上曰中都官初<lb/>
不分清濁如司農責任亦甚重以士人除授亦無害也<lb/>
濟㝷奏言為治在於任人任人在於責實任人而不能<lb/>
久則賢而能者無以見其長惡而不肖者得以逃其罪<lb/>
雖有責實之政将安所施今輔相大臣或數月而已罷<lb/>
<pb n="KR2b0032_WYG_024-77b"/>
寺監丞簿郎曹卿監不踰歳而輙遷恐進退人才似乎<lb/>
稍驟也詔所論甚當凡百執事各勤乃職期底於治<lb/>
汪大猷奏乞令諸帥不拘部曲各精擇三兩人必實言<lb/>
其或智或勇或知其有某材可用或舉其任某事可取<lb/>
悉以名聞分命文武禁近之臣更迭接見與之談論兵<lb/>
家之務然後賜對便殿略其言語儀矩之失取其材力<lb/>
謀略審其可用試之以事立功則舉者同賞敗事則罰<lb/>
亦如之詔從之　各十月乙亥吏部尚書陳俊卿進對<lb/>
<pb n="KR2b0032_WYG_024-78a"/>
奏臣典選事但當謹守三尺檢柅吏奸至於愚暗所見<lb/>
或未到亦望聖慈宣諭時時訓敕之君臣之分雖嚴而<lb/>
上下之情不可不通上曰卿言是也朕或有過卿亦宜<lb/>
盡言俊卿奏自古惟唐太宗能導人使諫所以致貞觀<lb/>
之治上曰每讀太宗事未嘗不慕之若徳宗之忌克不<lb/>
樂人言未嘗不鄙之上退御講筵講罷上曰朕雖無大<lb/>
過豈無小失卿等不聞有所規諫恐思慮有所未至頼<lb/>
卿等補益周執羔等奏曰陛下聖明事無過舉上曰卿<lb/>
<pb n="KR2b0032_WYG_024-78b"/>
等若只備位非所望於卿等梁克家奏容臣等退思苟<lb/>
有闕失不敢不盡言　周執羔嘗進對上曰卿有所言<lb/>
朕未嘗不行朕有過失卿當直言有司之過失亦當言<lb/>
之　進呈知溫州劉孝韙劄子以本州大水之後乞降<lb/>
度牒應副修築塘棣事上因言朕近日覽神宗紀見是<lb/>
時災異甚多何故魏把等奏天出災異譴告人君正如<lb/>
父母訓飭為人子者不必問自己有過無過但常恐懼<lb/>
修省而已上曰卿之言甚善若不恐懼修省自取滅亡<lb/>
<pb n="KR2b0032_WYG_024-79a"/>
之道也　己丑臣僚言役法科擾大略有弓兵月廵之<lb/>
擾有透漏禁物之責有捕獲出限之罰有将迎擔擎之<lb/>
差有催科捐代之費有應副按檢之用有承判追呼之<lb/>
勞凡此之類皆役法之所深懼若蒙朝廷約束無復如<lb/>
前科擾天下幸甚詔監司常切覺察　先是饒州歲貢<lb/>
金一千兩詔減十分之七　雨雹　十一月辛亥執政<lb/>
進呈次上出吳葢妻趙氏乞故夫遺表恩澤奏異姓上<lb/>
曰不知前此有無體例可以行否魏把等奏容檢照舊<lb/>
<pb n="KR2b0032_WYG_024-79b"/>
例上曰今後有文字更不批出只與卿等理㑹庻幾不<lb/>
錯把等奏若無例臣等亦不敢行陛下欲只與臣等理<lb/>
㑹如此政令豈有過舉者　乙夘詔執政私第接見賔<lb/>
客除侍從禀議職事外其餘呼召取覆官止許各接見<lb/>
一次　丁巳殿中侍御史單時言伏覩制㫖監司於所<lb/>
部保明郡守郡守於所屬保明知縣縣令治狀顯著令<lb/>
中書門下省籍記取㫖甄擢然人之才術各有分量吏<lb/>
之治迹未易稽考臣願訓敕監司郡守列其所舉之人<lb/>
<pb n="KR2b0032_WYG_024-80a"/>
治狀之目詳著于薦書然後大明賞罰舉得其實則受<lb/>
上賞舉失其實則寘重憲庶幾選舉之法得矣從之<lb/>
甲子車駕幸候潮門外大教場次幸白石教塲抽摘進<lb/>
呈三司軍馬有㫖慰勞錫賚諸将鞍馬金帶以及士卒<lb/>
賞皆有差時久陰曀暨皇帝出郊雲霧解駮風日開霽<lb/>
　是月起居舍人洪邁直前奏臣幸得以文字薄伎待<lb/>
罪屬車間毎侍清閒之燕獲聞玉音凡所擿諭莫非中<lb/>
的徽言善道可為世法退而執筆欲行編次而考諸起<lb/>
<pb n="KR2b0032_WYG_024-80b"/>
居注皆據諸處闗報始加修纂雖有日歴時政記亦莫<lb/>
得書故使洋洋聖謨無所𫝊信臣伏覩今月五日給事<lb/>
中王曮進講春秋莒人伐把言周室中微諸侯以强凌<lb/>
弱擅相攻討殊失先王征伐之意上曰春秋無義戰周<lb/>
執羔進讀三朝寳訓論文章之弊上又曰文章以理為<lb/>
主陳巖叟等奏刑部事上曰寛則容奸急則人無所措<lb/>
手足此數端皆承學之臣日夜探討累數百語所不能<lb/>
盡而陛下蔽以一言至明至當然記言動之臣弗能宣<lb/>
<pb n="KR2b0032_WYG_024-81a"/>
究恐非所以命侍立本意欲望聖慈令講讀官自今各<lb/>
以日得聖語闗送修注官仍乞因今所御殿名曰祥曦<lb/>
記注庻幾百世之下咸仰聖學以迹聰明文思之懿從<lb/>
之　步帥陳敏言本司所管官兵二萬餘人今汰去老<lb/>
弱二千餘人以所請錢米論之歳費四十八萬貫推究<lb/>
諸處共約有三十萬餘人以十分為率汰去一分老弱<lb/>
計三萬人每歲可省七百二十萬貫如是則費用省而<lb/>
國自富老弱去而兵自强矣從之　十二月庚寅左司<lb/>
<pb n="KR2b0032_WYG_024-81b"/>
諫陳良祐奏今之言利者多要生財生財乃所以病民<lb/>
國用愈見不足願取見一歳賦入之數其取於民者已<lb/>
過則從而蠲免之以寛民力取見所養官吏與兵之數<lb/>
其可省者從而省之常令財用十分以七分養兵與官<lb/>
吏三分以備非常如此則上下兼足上曰朕常有志放<lb/>
免和買及折帛等錢以寛民力但如今未暇良祐奏舊<lb/>
來本無此等錢皆是軍興時科取講和之後依舊不除<lb/>
今取於民者竭矣若制節國用令出入有度稍有蓄儲<lb/>
<pb n="KR2b0032_WYG_024-82a"/>
即可行陛下之志矣上曰因卿之言當定經制　辛夘<lb/>
詔朕惟理國之要裕財為重夫百姓既足君孰與不足<lb/>
量入為出可不念哉自今宰相可帶兼制國用使參政<lb/>
可同知國用事庶幾上下同德永底阜康　丁酉起居<lb/>
舍人洪邁奏天下萬務出命於中書審於門下行於尚<lb/>
書所以敬重政令期於至當而已初無文武二柄東西<lb/>
二府之别也今三省所行事無巨細必先經中書畫黄<lb/>
宰執書押既完當制舍人書行然後過門下而給事中<lb/>
<pb n="KR2b0032_WYG_024-82b"/>
書讀如給舍有所建明則封黄具奏以聽上㫖惟樞密<lb/>
院既得㫖即畫黄過門下而中書不預則封繳之職微<lb/>
有所偏况今日宰相樞臣兩下兼領因而釐正不為有<lb/>
嫌欲望詔樞密院自今已往凡已被㫖文書並關中書<lb/>
門下依三省式畫黄書讀以示欽重出命之意詔從之<lb/>
然樞院機速事則不由中書直闗門下省謂之密白<lb/>
是月以葉顒魏把為左右僕射簽書蔣芾兼參知政事<lb/>
陳俊卿同知兼權參政先是上猶未能屏鞠戲又將游<lb/>
<pb n="KR2b0032_WYG_024-83a"/>
獵白石俊卿時為吏書上疏力諫後數日入對上迎謂<lb/>
曰前日之奏備見忠讜朕決意用卿矣俊卿再拜謝上<lb/>
曰朕在藩邸已知卿為忠臣矣　兵侍陳巖肖因對奏<lb/>
近都宣麻並拜左右二相同日除參樞二執政中外相<lb/>
慶以為得人然臣以為大臣當稍付之以權使之任天<lb/>
下之責上深嘉納　曽覿龍大淵以舊恩竊寵士大夫<lb/>
頗出其門言事者語或及之往往獲罪時陳俊卿受詔<lb/>
館北使大淵為副公見外未嘗與交一言大淵造門納<lb/>
<pb n="KR2b0032_WYG_024-83b"/>
謁亦謝不見一日中書舍人洪邁見俊卿曰人言鄭聞<lb/>
當除右史某當除某官信乎俊卿曰不知也詰語所從<lb/>
邁以大淵對俊卿他日入對畢具以邁語質於上前曰<lb/>
臣不知此等除目兩人實與聞乎抑其密伺而播之於<lb/>
外以竊弄陛下之威權也上曰朕何嘗謀及此軰必竊<lb/>
聽而得之卿言甚忠當為卿逐之俊卿再拜謝退遂出<lb/>
二人於外中外快之　北使來庭俊卿以故事押宴使<lb/>
者致私覿其狀花書而不名俊卿却之掌儀懼白俊卿<lb/>
<pb n="KR2b0032_WYG_024-84a"/>
恐生事俊卿使語之曰今日豈當用辛巳前故事耶使<lb/>
者詞屈乃問俊卿爵里甚悉而易狀書名以遣曰特為<lb/>
陳公屈耳自是遂為例<lb/>
丁亥乾道三年正月甲辰内降詔曰獄重事也稽者有<lb/>
律當者有比疑者有讞持巧心設貳端者有禁朕選任<lb/>
廷尉理官以法付之而比年以來顧以獄情白於執政<lb/>
探取㫖意以為輕重甚亡謂也夫人臣舉要有司致詳<lb/>
閲實之初五聽參具在彼有情在我有法相當而已而<lb/>
<pb n="KR2b0032_WYG_024-84b"/>
又何咨焉繼自今其祗乃心敬於刑惟當為貴毋習前<lb/>
非不如吾詔吾将大寘於罰罔有攸赦　癸丑何逢原<lb/>
除金部郎官上曰恐儒者不肯留意金榖事如吕搢問<lb/>
簿籍都不知卿等可面諭何逢原令留意職事<lb/>
　<hi>臣留正等曰户部理天下財榖郎位其間共有五而司珍之責莫重焉為郎於此而恬不以事為意則均</hi>
　<hi>節邦之財物考其簿正奠其地守以制盈虛之柄者将孰任其責也孔子嘗為委吏矣曰會計當而已矣</hi>
　<hi>嘗為乘田矣曰牛羊茁壯長而已矣夫委積芻牧之㣲雖聖人未嘗有不屑為之心也而况司珍之事又</hi>
　<hi>有大於委積芻牧者乎壽皇聖訓與夫子若符節</hi>
<pb n="KR2b0032_WYG_024-85a"/>
　是月度支郎唐掾言自紹興三十一年即造㑹子至<lb/>
乾道二年七月共印造二千八百餘萬貫在乾道三年<lb/>
正月六日以前措置収換外尚有八百餘萬貫在民間<lb/>
未收今來諸路綱運依近降指揮並要十分見錢故州<lb/>
縣不許民户輸納㑹子致流轉不行商賈低價收買輻<lb/>
湊行在所以六務支取擁併喧閧今欲給降度牒及諸<lb/>
州助教帖各五千道付𣙜貨務召人依見立價例全以<lb/>
㑹子進納庶幾少息擁併之弊而㑹子在民間亦不過<lb/>
<pb n="KR2b0032_WYG_024-85b"/>
數月便可収盡詔先次給降度牒并助教帖各五百道<lb/>
候出賣將盡取㫖接續給降　中書門下省言昨來支<lb/>
降交子付兩淮行使縁所降數目過多及銅錢并㑹子<lb/>
不許過江是致民旅未便今措置令銅錢㑹子依舊任<lb/>
便行使應官司見在未支交子令差人管押赴左藏庫<lb/>
交納　二月壬申上曰朕已草得一指揮理㑹財用少<lb/>
須降出御筆云自後宫禁内人并百官将校軍兵諸司<lb/>
人毎月初五日國用房開具前月支過已上五項請給<lb/>
<pb n="KR2b0032_WYG_024-86a"/>
數目并非泛支用造册進呈便從此月為始外路軍馬<lb/>
可降式様付諸路總領逐月開具自此遂為定式　上<lb/>
謂輔臣曰蔣參政理㑹財用已㝷見根源初芾因謝新<lb/>
除留身奏云方今費財最甚者無如養兵近見陳敏㨂<lb/>
汰二千人戚方揀汰四千人夫汰兵固良法然今日之<lb/>
施多是有官人與之外任依舊請劵錢又添供給雖減<lb/>
之於内添之於外亦未見其益既減六千人必又招六<lb/>
千人填額則是添六千人耗蠧財用矣契勘在内諸軍<lb/>
<pb n="KR2b0032_WYG_024-86b"/>
毎月逃亡事故常不下四百人若權住招一年半内可<lb/>
省三百八十萬貫俟財用稍足可逐旋招收强壯訓練<lb/>
而用之不惟省費又可兵精因奏紹興以來初分五軍<lb/>
并内外諸軍分合添減之數上以為然故有此宣諭<lb/>
乙亥架閣衛愽論用人宜縁所長棄所短上曰卿言極<lb/>
是用人不當求備知禮者必不知樂知樂者必不知刑<lb/>
若得其人不當數易宜久任以責成功　丁丑上言敵<lb/>
主葛王禽荒日事田獵修造宫室上木之工不止後宫<lb/>
<pb n="KR2b0032_WYG_024-87a"/>
亦多其侈靡又過於顔亮大與初即位時不同要之人<lb/>
主侈心一生其弊至此朕毎以自儆戒卿等見朕有過<lb/>
亦當規正　蔣芾奏臣近朝徳壽宫恭聞太上皇帝玉<lb/>
音云主上勤儉過於古帝王上曰朕亦自以為勤儉無<lb/>
愧唐太宗惟是功業逺不逮太宗芾奏功崇惟志陛下<lb/>
既有此志守之以不怠何患功業之不成　壬午起居<lb/>
舍人洪邁奏兩省毎日行遣録黄文書盈於几閣多有<lb/>
常程細故不足以煩朝廷專出命者使中書之務不清<lb/>
<pb n="KR2b0032_WYG_024-87b"/>
無甚於此上曰朕嘗見通鑑載唐太宗謂宰相聴受辭<lb/>
訟縈於簿書日不暇給因勅尚書細務屬左右承朕見<lb/>
欲理㑹卿所論可謂至當　宣諭葉顒曰今日可進入<lb/>
武臣薦舉兵将官册子朕欲周知其人顒奏宜於無事<lb/>
詢訪以備緩急陳俊卿奏陛下曽記得王存否其人似<lb/>
尚可用上曰朕識之麄暴之一人老矣智力皆無所用<lb/>
也　乙酉詔降下武經龜鑑孫子令密院委使臣一員<lb/>
給賜鎮江都統戚方建康都統劉源仍令選擇兵官各<lb/>
<pb n="KR2b0032_WYG_024-88a"/>
賜一本　乙未進呈環衛官元有指揮不許差戚里前<lb/>
日得㫖差潘才卿有礙元降指揮上曰卿等如此理㑹<lb/>
甚好可别理㑹　戊戌諫議陳天麟言近探報敵聚糧<lb/>
増戌以其太子為元帥居汴宜擇将帥預講禦備之䇿<lb/>
上曰此今日急務昨王琪請築揚州城卿等見文字否<lb/>
葉顒奏琪至都堂議論尚未定魏把奏淮東之備宜先<lb/>
措置清河楚州高郵一帶庶可遏敵糧道上曰若把定<lb/>
高郵不放糧船過來則敵不能舉留淮上自當引去也<lb/>
<pb n="KR2b0032_WYG_024-88b"/>
　三月庚子宰臣葉顒乞抽回江州兵馬上曰此豈得<lb/>
已亦要熟商量近來招兵練兵皆容易惟養兵最難此<lb/>
豈有定論他時財賦有餘自可増招顒又奏昨日陳敏<lb/>
對陛下必已分付六合事上曰亦説却欲帶步司人去<lb/>
顒奏陳敏甚曉地利且有志立功名上曰若陳敏鎮守<lb/>
高郵甚好却别擇一步帥亦難得人　是月宣押殿前<lb/>
可選鋒軍九百人騎入内射　夏四月丙子宣殿前司<lb/>
選鋒等軍五百八十二人車二十四兩入内教　庚寅<lb/>
<pb n="KR2b0032_WYG_024-89a"/>
右軍統制張平奏事上曰兵謀務要决勝不得輕動有<lb/>
功者雖讎與賞有罪者雖親與罰　是月併利州東西<lb/>
為一路以吳璘為安撫使兼四川宣撫兼知興元府璘<lb/>
㝷薨初璘病呼幕客草遺表命直書其事曰願陛下無<lb/>
棄四川無輕出兵不及家事人稱其忠璘為人剛毅靖<lb/>
深喜大節略苛細讀史傳曉大義其御軍恩威兼濟士<lb/>
卒樂為之用毎出師指麾諸將風采凛然無敢犯令者<lb/>
故所向多捷玠死璘為大將守蜀捍敵餘二十年隱然<lb/>
<pb n="KR2b0032_WYG_024-89b"/>
為方靣之重其威名亞於玠其選諸將多以功有告以<lb/>
薦材者璘曰兵官非嘗試難知其才今以小善進之則<lb/>
僥倖者獲志而邊人宿將之心怠矣故所用後多知名<lb/>
嘗著兵法二篇追封信王謚武順　五月戊申上曰昨<lb/>
批韓曉奏狀知隨州林嶷放罷如此處置莫是葉顒奏<lb/>
臣昨見言者論罷韓曉臣知林嶷陰遣其家屬在行在<lb/>
納短卷於臺諫臣方欲再開陳令陛下批下可謂明見<lb/>
萬里之外陳俊卿奏近日此風頗盛是使監司不敢按<lb/>
<pb n="KR2b0032_WYG_024-90a"/>
郡守郡守不敢按縣官上曰此風誠不可長朕方欲手<lb/>
詔戒諭臺諫　辛酉王炎奏近來士大夫議論太拘畏<lb/>
且如近詔王琪至淮上相度城壁朝士皆紛然以為不<lb/>
宜上曰此何害儒生之論真不逹時變昔徐庶言通世<lb/>
務者在乎俊傑朕與卿等當守此議論他不足䘏　是<lb/>
月振泉州水災　安奉太宗真宗玉牒及三祖下僊源<lb/>
積慶圖哲宗寳訓　六月癸酉上曰朕欲依祖宗故事<lb/>
先令有司具囚情欵前數日進入朕親閲之可釋者釋<lb/>
<pb n="KR2b0032_WYG_024-90b"/>
之可罪者罪之庶不為虛文可降指揮今後並依祖宗<lb/>
典故　丁亥度支趙不敵言将帥未必知兵徒務聲勢<lb/>
今日添使臣明日招效用但資冗隨未見精雄上曰此<lb/>
正中今日將帥膏肓　是月命知院虞允文宣撫四川<lb/>
代吳璘也允文㝷言房州義士金州保勝軍見管七千<lb/>
餘人皆建炎紹興之初自相結集固守鄉閭最為忠義<lb/>
而州縣全不加䘏分占白直應副往來又有都統司差<lb/>
役科擾欲乞差皇甫倜為利州東路總管金州駐劄令<lb/>
<pb n="KR2b0032_WYG_024-91a"/>
專一主管於農務隙時往來教閲或緩急有警可責令<lb/>
分守諸闗從之　秋七月辛亥臣僚言户部申請諸路<lb/>
並限一季出賣官産拘錢發納且以江東西二廣論之<lb/>
村疃之間人户彫疎彌望皆黄茅白葦膏腴之田耕猶<lb/>
不遍豈有餘力可買官産今州縣迫於期限且兾有厚<lb/>
賞不免監錮保長抑勒田鄰乞寛以一年之限戒約州<lb/>
縣不得抑勒如有違戾重寘典憲從之　癸丑諌議陳<lb/>
良祐奏民間傳邊事多是兩下説成為備雖不得已要<lb/>
<pb n="KR2b0032_WYG_024-91b"/>
不可招敵人之疑如近日修揚州城衆論以為無益上<lb/>
曰正欲為備如何無益良祐奏萬一敵人衝突兵不能<lb/>
守則是為敵人築也今遣二三萬人過江敵人探知却<lb/>
恐便成釁隙上曰若臨淮則不可在内地亦何害良祐<lb/>
奏更願審思今日為備之要者無過選擇将帥收蓄錢<lb/>
糧愛民養士上曰卿言甚是　甲寅上曰淮東備禦事<lb/>
此須責在陳敏萬一有警却恐推避誤事卿等宜熟與<lb/>
之謀魏把奏臣等昨為陳敏約敏亦自任此事今朝廷<lb/>
<pb n="KR2b0032_WYG_024-92a"/>
但當稍稍應副之而已上曰是　是月以皇太子愭疾<lb/>
大赦天下㝷薨　閏七月丙寅朔宣諭曰朕欲江上諸<lb/>
軍各置副都統一員令兼領軍事豈惟儲他日統帥亦<lb/>
使主将有顧忌不敢專擅作過　戊寅郭剛除鎮江副<lb/>
都統上曰郭剛之除聞鎮江軍中甚喜葉顒奏郭剛甚<lb/>
亷軍中素所推服　庚辰上論理檢院故事因謂葉顒<lb/>
等曰朕常思祖宗創立法度以貽後人後世子孫不能<lb/>
保守極可惜上又曰創之甚難壞之甚易蒋芾曰臣嘗<lb/>
<pb n="KR2b0032_WYG_024-92b"/>
記元祐三年進士第一人李常寧廷試䇿破題四句云<lb/>
天下至大宗廟社稷至重百年成之而不足一日壞之<lb/>
而有餘上曰誠為明言芾奏所謂壞者非一日遽能壞<lb/>
也人主一念慮之間不以祖宗基業為意則事事放倒<lb/>
馴致敗壞故人主毎欲自警戒常恐一念慮之失上曰<lb/>
朕非獨自警戒而已且憂後世子孫不能保守為可惜<lb/>
也　癸未臣僚言閩中鹽筴之弊有五官糴浩瀚而本<lb/>
錢積壓不支間或支俵而官吏尅減計㑹縻費貧民下<lb/>
<pb n="KR2b0032_WYG_024-93a"/>
户皆不樂供官而太半糶於私販一也綱運之人非巨<lb/>
室則官吏載縣官之舟藉縣官之重影帶私鹽出糶二<lb/>
也州縣斥賣多置坊局付之胥軰其權秤之減尅泥沙<lb/>
之雜和官皆不之問私價輕而官價重官鹽雜而私鹽<lb/>
真鄉村之民太半食私鹽故官糶不行三也廵尉未嘗<lb/>
警捕但日具廵歴申於官長月書所到寘於驛壁私販<lb/>
猾商莫之誰何四也今之邑敷賣官食鹽與夫借鹽本<lb/>
錢者多是給虛劵約綱到數日支給甚至抛敷賣之數<lb/>
<pb n="KR2b0032_WYG_024-93b"/>
付之耆保攤及僑户其見在鹽却封椿不得支出謂之<lb/>
長生鹽若人户不願請鹽只納敷數之半以貼陪官将<lb/>
官鹽貯之别所以添後日之數謂之還魂鹽猾吏攬樸<lb/>
民户貼陪錢請鹽出賣出息則與邑均分謂之請鈔鹽<lb/>
五也況閩中崇岡峻嶺淺灘惡瀬商旅興販流轉實難<lb/>
故鈔鹽之法不可行乞講究利害盡革前弊明年二月<lb/>
施行　癸巳劉珙自湖南召還初入見首論獨斷雖英<lb/>
主之能事然必合衆智而質之以至公然後有以合乎<lb/>
<pb n="KR2b0032_WYG_024-94a"/>
天理人心之正而事無不成若棄僉謀徇私見而有獨<lb/>
御區宇之心焉則適所以蔽其四達之明而左右私眤<lb/>
之臣将有棄之以干天下之公議者矣又論羡餘之弊<lb/>
曰州縣賦入有常大郡僅足支遣小郡往往匱乏而近<lb/>
者四方尚有以嬴餘獻者不過重折苗米或倍税商人<lb/>
至有取新賦以積餘錢損積逋以與州郡州郡無以自<lb/>
給不過重取於民此民之所未便一也和糴之弊湖南<lb/>
江西為尤甚朝廷常下蠲免之令逺方之民舉手相賀<lb/>
<pb n="KR2b0032_WYG_024-94b"/>
曽未數月又復分抛州縣既乏緡錢將何置場收糴民<lb/>
間闗引無用則與白著一同倘有以革綱運之弊自可<lb/>
減和糴之數此民之所以未便二也望詔止之上嘉納<lb/>
㝷以珙為翰林學士　珙嘗從容言於上曰世儒多病<lb/>
漢高帝不悦學輕儒生臣竊以為高帝之聰明英偉其<lb/>
所不悦特腐儒之俗學耳誠使當世之士有以聖王之<lb/>
學告之臣知其必将竦然敬信而其功烈之所就不止<lb/>
於是而已矣盖天下之事無窮而應事之綱在我惟其<lb/>
<pb n="KR2b0032_WYG_024-95a"/>
移於耳目動於意氣而私欲萌焉則其綱必弛而無以<lb/>
應夫事物之變是以古之聖王無不學而其學也必求<lb/>
多聞必師古訓盖将以明理正心而立萬事之綱也此<lb/>
既立則雖事物之紛來千變萬化而在我常整整而不<lb/>
紊矣惜乎當是之時學絶道喪未有以是告高帝者上<lb/>
亟稱善　八月乙未朔　是月禁兵官交結内侍時鎮<lb/>
江軍帥戚方刻剥役使軍士嗟怨言者及之陳俊卿奏<lb/>
外議内臣中有主方者上曰朕亦聞之方罪固不可貸<lb/>
<pb n="KR2b0032_WYG_024-95b"/>
亦當併治左右素主方者以警其餘即詔罷方而以内<lb/>
侍陳瑶李宗回付大理究其賄狀獄成陳瑶决配循州<lb/>
李宗回等降罰有差於是詔戒兵将官交納内侍公行<lb/>
苞苴自今有違戾必罰無赦上又諭輔臣以建康劉源<lb/>
亦嘗有賂於近習方思有以易之今欲且遣王抃至彼<lb/>
檢察奸弊留數月而後歸庶新帥之來不至循習俊卿<lb/>
又奏曰今但遴選主將則宿弊當自革矣上曰政患未<lb/>
得其人耳俊卿曰茍未得人更宜精擇既已委之則當<lb/>
<pb n="KR2b0032_WYG_024-96a"/>
信任今未得其人已先疑之似非朝廷所以待將帥之<lb/>
體且軍中財賦所以激勸將士但主帥不以自私則其<lb/>
他當一聴之今設樂而宣㫖罷之及宴使客然後復用<lb/>
庶幾事天之誠得以自伸而所以禮使人者亦不為失<lb/>
上可其奏且曰宴設雖進御酒亦毋用樂惟於使人乃<lb/>
用之耳議者顧以為紫宸上壽乃使客之禮固執前議<lb/>
俊卿又不可獨奏言適奉詔㫖有以見聖學高明過古<lb/>
帝王逺甚臣敢不奉詔然猶竊謂更當先令館伴以初<lb/>
<pb n="KR2b0032_WYG_024-96b"/>
議喻使人再三不從乃用今詔則於禮為盡而彼亦無<lb/>
詞不可遽鄙夷之而遂自為失禮以徇之也蒋芾猶守<lb/>
前説俊卿退復為奏曰彼初未嘗必欲用樂我乃望風<lb/>
希意而自欲用之彼必笑我以敵國之臣而虧事天之<lb/>
禮他時輕侮何祈不至此猶不可不留聖慮上嘉納之<lb/>
　葉顒魏把罷相奉祠以郊祀雷變故也　詔戒士大<lb/>
夫因循茍且誕謾奔競之弊　命臺諫侍從兩省官指<lb/>
陳時政闕失　以陳俊卿參知政事劉珙同知樞宻院<lb/>
<pb n="KR2b0032_WYG_024-97a"/>
俊卿言於上曰執政之臣惟當為陛下進賢退不肖使<lb/>
百官各任其職至於細務宜歸有司庶幾中書之務稍<lb/>
清而臣等得以悉力於其當務之急上甚然之一日審<lb/>
察吏部所注知縣有老不任事者俊卿判令吏部改注<lb/>
吏白例當奏知俊卿曰此豈足以勞聖徳明日取㫖自<lb/>
今此等請勿以問　一日上顧輔臣圖議恢復劉珙奏<lb/>
曰復讎雪恥誠今日之先務然非内脩政事有十年之<lb/>
功臣恐未可輕動也同列有進而言者曰漢之高光皆<lb/>
<pb n="KR2b0032_WYG_024-97b"/>
起匹夫不數年而取天下又安得所謂十年修政之功<lb/>
哉珙曰高光初起匹夫也故以其身蹈不測之危而無<lb/>
所顧陛下躬受太上皇帝祖宗二百年宗社之寄其輕<lb/>
重之寄豈兩君比哉臣竊以為自古中興之君陛下所<lb/>
當法者惟周宣王而已宣王之事見於詩者始則側身<lb/>
修行以格天心中則任賢使能以修政事而已其終至<lb/>
於外攘夷狄以復文武之境則其積累之功至此自有<lb/>
不能己者非一旦率然僥倖之所為也上深然之　十<lb/>
<pb n="KR2b0032_WYG_024-98a"/>
二月甲寅詔諸路訓練兵官将逐州揀中見教閱禁軍<lb/>
内事藝取高强身貎强壯為上等事藝高强身貎瘦怯<lb/>
為中等餘並為下等限一月置冊開具申宻院　是月<lb/>
詔今後已降指揮合待報事令諸房置簿隨日抄上時<lb/>
行檢舉拘催仍令左右司勾銷結甲如有違慢去處三<lb/>
省開具取㫖　是歳定改官以一百人恤賞以二人四<lb/>
川換改官以二十人為額　廣東提舉茶鹽石敦義坐<lb/>
盜鹽脚錢入已貸死刺配栁州<lb/>
<pb n="KR2b0032_WYG_024-98b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋史全文卷二十四下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>徐霞客遊記卷九上</head> <lb/>
    <p>
<pb n="KR2k0135_WYG_009-1a"/>
欽定四庫全書<lb/>
　徐霞客遊記卷九上<lb/>
　　　　　　　　　　　　明　徐宏祖　撰<lb/>
　　西南遊日記十五<hi>雲南</hi>
二十一日余約束行李為行計通事由九重崕為山頂<lb/>
游將午復吾邀題七松册子𢎞辨又磨石令其徒雞仙<lb/>
書静聞碑<lb/>
二十二日晨飡後𢎞辨具騎候行余力辭之遂同通事<lb/>
<pb n="KR2k0135_WYG_009-1b"/>
就道以一人輕擔裝從而重者姑寄寺中擬復從此返<lb/>
也十里過聖峰寺越西支之脊而西共四里過放光寺<lb/>
入録其藏經聖諭僧留茶不暇啜而出問所謂盤陀石<lb/>
静室者僧指在西北危崕之半仰視寺後層峰并華首<lb/>
上下合而為一所謂九重崕者必指此而名開山後人<lb/>
但知為華首覓九重故迹而不得始以㸃頭峰左者當<lb/>
之誰謂陵谷无易位哉由寺西一里餘始躡岰而上又<lb/>
一里餘其上甚峻乃踰脊脊南北相屬東西分坑下墜<lb/>
<pb n="KR2k0135_WYG_009-2a"/>
所謂桃花箐也脊有两坊俱標為賓鄧分界其處陵歴<lb/>
已髙向自禮佛䑓眺之直似重淵之底云由箐西隨箐<lb/>
下二里有茅舎夾道為前歲底朝山賣漿者所托處今<lb/>
則寂然為畏途其前分岐西南者為鄧川州道直西者<lb/>
為羅川道乃通麗江者遵之迤邐下二里有庵當路北<lb/>
北山下曰金花庵又西下三里連有二澗俱自東而西<lb/>
注即桃花箐之下流也各有板橋跨之連越橋南始循<lb/>
南山西向行一里有寺踞南山之脊曰大聖寺寺西向<lb/>
<pb n="KR2k0135_WYG_009-2b"/>
乃從其前踰脊南下又值一澗亦西流隨之半里澗與<lb/>
前途二橋之流俱轉峽北去路乃西半里踰南山北突<lb/>
之岰岰西其坡始西懸而下路遵之四里有村在南山<lb/>
塢間是為白沙嘴隨嘴又西下二里忽下見深壑自南<lb/>
而北溪溪貫之有梁東西跨其上遂就而飯焉橋之西<lb/>
有小徑自北而南溯流循峽者乃浪滄衛通大理道與<lb/>
大道十字交大道隨流少北即西上嶺盤旋而上或峻<lb/>
或夷五里越其岰西北下四里始夷又一里為羅武城<lb/>
<pb n="KR2k0135_WYG_009-3a"/>
其處塢始大開自此山之西開東西大塢直至千户營<lb/>
塢分為二始轉為東北塢皆所謂羅川也向自山頂西<lb/>
望翠色襲人者即此皆麥與蠶豆也羅武無城一小村<lb/>
耳村北有溪西自千户營來即北衙河底之水至此而<lb/>
東北墜峽合和光橋下流而東北經大石頭者也於是<lb/>
循南山行溪之南二里有村在溪北山下曰百户營又<lb/>
西五里有村在西北懸崗上曰千户營營之西有山西<lb/>
自大山分支東南下突於塢中塢遂中分當山之西南<lb/>
<pb n="KR2k0135_WYG_009-3b"/>
者其塢廻盤其水小為西山坳新厰在東南而路出其<lb/>
西北當山之東北者其塢遥達其水大為中所屯南北<lb/>
二衙又在其西北而路則由山之西南逾坳以入於是<lb/>
從千户營西南轉入南塢一里餘至新厰皆淘砂煎銀<lb/>
者乃北一里餘抵分界山之陽渡一小流循山陽西北<lb/>
行三里北踰過坳於是稍下循西大山之麓北向行其<lb/>
東又成南北大塢即千户營之上流也北一里有村倚<lb/>
西山之坡是為中所屯乃鄧川鶴慶分界處悉檀寺莊<lb/>
<pb n="KR2k0135_WYG_009-4a"/>
房在焉乃入宿<lb/>
二十三日晨飯於悉檀莊天色作隂乃東下塢中隨西<lb/>
山麓北行二里有支岡自西山又横突而東乃躡其上<lb/>
有岐西向登山者為南衙道腰龍洞在焉北向躡岰者<lb/>
為北衙道鶴慶之大道隨之余先是聞腰龍洞名乃令<lb/>
行李同通事從大道行期㑹於松檜予同顧僕䇿杖擕<lb/>
傘遂分道從岐由山脊西上一里稍轉而南復有岐縁<lb/>
南箐而去余惑之候驅騾馳馬者至問之曰予亦徃南<lb/>
<pb n="KR2k0135_WYG_009-4b"/>
衙者大路從此西踰嶺下約十里余問南岐何路曰此<lb/>
徃雞鳴寺者問寺何在其人指南箐夾崕間者是然此<lb/>
岐隘不可行忽一人後至曰亦竒勝即從此夾踰南岰<lb/>
亦達南衙與此路由中岰者同也余聞之喜甚曰此可<lb/>
兼收也謝其人遂由岐南行五里轉入夾崕下扳崕端<lb/>
透一石隙而入其石自崕端垂下外挿崕底若象鼻然<lb/>
中透一穴如門穿門即由峽中上躋亦猶雞山之束身<lb/>
焉登峽上則上崕岈然横列若洞若龕若門若樓若棧<lb/>
<pb n="KR2k0135_WYG_009-5a"/>
者駢峙焉洞皆不甚深僧依之為殿左為眞武閣又左<lb/>
為觀音龕皆東北向下危壁殿閣之間又垂崕两重俱<lb/>
若象鼻下挿崖底而中通若門有僧两人皆各踞一龕<lb/>
見客至胡麻方熟輙邀同飯予為再啜两盂見龕後有<lb/>
石脊若垂梯而上跣而躡之復有洞懸其上層中空而<lb/>
旁透小穴崕之左右由夾中嶺即南岰道而崕懸不通<lb/>
復下由穴門出即轉崕左西南上仰見上崕復懸亘而<lb/>
中呀然有岐細若蟲跡扳條從之又得一大穴其門亦<lb/>
<pb n="KR2k0135_WYG_009-5b"/>
東北向前甃石為䑓樹坊為門曰青蓮界其左藥竈碑<lb/>
板俱存而無字無人棘蘿旁翳無可問為何人未竟之<lb/>
業其右復有象鼻外垂之門透而南復有懸綃髙捲之<lb/>
帳帳之右上崕有洞巍張下崕即二僧結庵之處然磴<lb/>
絶俱莫可通乃仍由青蓮界出東夾再上半里而崕窮<lb/>
夾盡山半坪開又有泉自南岰東出由坪而墜於崕之<lb/>
右又分而交瀠坪塍墜於崕之左崕當其中濯靈滌竅<lb/>
遂成異幻由坪上溯流半里北向入峽峽中之流傾湧<lb/>
<pb n="KR2k0135_WYG_009-6a"/>
南向溯之一里澗形不改而有巨石當其中石之下則<lb/>
湧水成流而石之上惟礫石堆澗絶無水㾗又溯枯澗<lb/>
北行半里路窮茅翳盖其澗自西峽來路當北去也乃<lb/>
東向躡嶺扳崕躋棘又半里得南來路遂隨之北半里<lb/>
西陟一塢復升隴而西有岐入西南峽中者頗小其直<lb/>
北下隴者頗大予心知直北者為南衙道疑腰龍洞在<lb/>
西南峽中遂望峽行半里不得路遥聽西北山巔有人<lb/>
語聲乃竭蹶扳嶺上一里得東來道又一里得驅犢者<lb/>
<pb n="KR2k0135_WYG_009-6b"/>
問之則此路乃西向踰脊抵焦石峒者問腰龍洞何在<lb/>
曰即在此支嶺之北然嶺北無路須隨路仍東下山折<lb/>
而北至南衙乃可徃盖是山大脊自北而南脊之西為<lb/>
焦石峒脊之東一支東突其北腋中則腰龍洞所在南<lb/>
腋中即此路也予乃悵然遂隨路返東下一里乃轉而<lb/>
東北下又一里抵山麓循之北行又一里至南衙南衙<lb/>
之村不甚大倚西山而東臨大塢其塢北自北衙南抵<lb/>
中岰其中甚寛盖此中大塢凡三曲三闢最北者為此<lb/>
<pb n="KR2k0135_WYG_009-7a"/>
塢塢南北亘以北岰東隘為峽口其南即中所屯塢塢<lb/>
亦南北亘以江隂村為峽口其南即千户營百户營塢<lb/>
塢東西亘以羅武村為峽口總一溪所貫皆謂之羅川<lb/>
云由南衙之後西南上山磴道甚闢一里半有亭有室<lb/>
當山之半其旁桃李灼然旁後躡級而上有寺門榜曰<lb/>
金龍寺門内有樓當洞門其樓前臨平川後瞰洞底甚<lb/>
勝也樓後即為洞門洞與樓俱東向其門懸嵌而下極<lb/>
似江右之石城洞西壁上穹覆而下崆峒南與北漸環<lb/>
<pb n="KR2k0135_WYG_009-7b"/>
而轉惟東靣可累級下下五丈一石突起當洞之中西<lb/>
聳而東削甃以為䑓亭其上供白衣大士其亭東對層<lb/>
級架木橋以登西瞰洞底瀦水環其下沉紺映碧光怪<lb/>
甚異亟由橋返級穿橋下縁䑓左西降十餘丈而後及<lb/>
水水嵌西崕足四靣濶約三丈南北二靣漸抱而縮然<lb/>
三靣皆絶壁環之無有旁竇水渟涵其間儼若月牙之<lb/>
抱魄也水中深淺不一而澄徹之極煥然映彩極似安<lb/>
寧温泉淺者浮緑深者沉碧掬而嘗之甘冷異常其洞<lb/>
<pb n="KR2k0135_WYG_009-8a"/>
以在山之半名為腰龍而文之者額其寺為金龍洵神<lb/>
龍之宫也洞口如仰盂下員如城水瀠三靣如玦石脊<lb/>
中盤如垂舌其異於石城者石城旁通無極而此則一<lb/>
水中涵若其光瑩之異又非他水可及也久之仍上洞<lb/>
口始登前樓則前楹後軒位置俱備而僧人他出扄鑰<lb/>
不施仍一里餘下至南衙問松檜道俱云不能及乃竭<lb/>
蹶而趨由南衙後傍西山而北二里是為北衙有神廟<lb/>
當北衙之南門東向其後大脊之上駢崕轟夾有小水<lb/>
<pb n="KR2k0135_WYG_009-8b"/>
出其中廟之北有公館市舎夾道甚盛折而東共半里<lb/>
而市舎始盡盖與南衙逈隔矣二衙俱銀礦之厰獨以<lb/>
衙稱者想其地為盛也東與南來大道合復北行一里<lb/>
餘市舎復夾道盖烹煉開爐之處也過市舎遂北下坡<lb/>
又一里餘而及其底始知南北两衙猶山半之塢也其<lb/>
峽既深有巨澗流其間自北而南是為河底盖即羅川<lb/>
之上流有支流自西峽來入其派頗小置木橋於上越<lb/>
之又北見石梁跨巨澗澗中有巨石梁東西两跨之就<lb/>
<pb n="KR2k0135_WYG_009-9a"/>
其中為閣以供白衣大士越橋之東溯澗北向上危崖<lb/>
倚道盤級而登右崕左澗下嵌深淵上削危壁五里登<lb/>
坪脊有枯澗塹山頭亦跨石梁度梁北有殿新構有池<lb/>
溢水有亭施茶子入亭飯一僧以新瀹茶獻曰適通事<lb/>
與擔者久待於此前途路遥託言速去盖此殿亦麗江<lb/>
所構以施茶者故其僧以通事命候余而致之耳子亟<lb/>
飯行竟忘其地為熱水橋而殿前所流即熱水也既從<lb/>
其側又過一石梁梁跨山頭與前梁同而下有小水西<lb/>
<pb n="KR2k0135_WYG_009-9b"/>
墜巨澗過梁從中脊北向而行東西俱有巨山夾之盖<lb/>
西界大山自鶴慶南來至七坪老脊直南髙亘於河底<lb/>
之西者為魯擺由七坪東度分支南下即此中脊與東<lb/>
界之山故此中脊之北又名西邑盖西邑與魯擺皆地<lb/>
名二山各近之界坊遂以為名焉中脊與魯擺老脊夾<lb/>
成西峽此河底之流所自出者盖源於七坪之南云行<lb/>
中脊十里脊東亦盤為中窪之宕脊懸西峽東窪之間<lb/>
狂風西來欲捲人去又三里乃西北嶺上一里又躡嶺<lb/>
<pb n="KR2k0135_WYG_009-10a"/>
而西半里乃西北下一里抵塢中是為七坪即中界所<lb/>
度之脊與西界大山夾成此坪為河底之最髙處也由<lb/>
坪中北行二里始為度脊隘口脊南有二三家當道脊<lb/>
西有村落倚山尤繁桃李時日已下舂尚去松檜二十<lb/>
里急踰隘北行五里少出西界巨山如故而東界亦漸<lb/>
夾而成窪窪中石穴下䧟毎若坑若穽路循東脊行又<lb/>
數里有數家之村當北峽之口曰金井村始悟前之下<lb/>
穽累累者皆所稱金井者耶隘口桃花夾村嫣然若笑<lb/>
<pb n="KR2k0135_WYG_009-10b"/>
由村北東向下坡一里漸夷乃東行嶺脊脊左右漸夾<lb/>
而成塢由脊行三里復由脊北墜坑東下一里抵其麓<lb/>
於是塢乃大開有三楹當麓之東亦梵龕也由其前東<lb/>
向徑平塢而馳望東峰南北髙聳者日光倒映其尖丹<lb/>
葩一㸃若䓿蓞之擎空也盖西山屏亘甚髙東峰雜沓<lb/>
而起日啣西山返射東山其低者日已去成碧其髙者<lb/>
日尚映而流丹丹者得碧者環簇其下愈覺鮮妍世傳<lb/>
鶴慶有石寳之異西映為朝霞東映為晩照即此意也<lb/>
<pb n="KR2k0135_WYG_009-11a"/>
東馳二里過數家之舎又東一里漸墜壑成澗向東南<lb/>
去乃折而北度一隴又一里有公館在西山之麓其左<lb/>
右始有村落知其為松檜矣而猶未知居停何處也又<lb/>
北半里擔者倚門而呼乃入之已就晦矣是家何姓江<lb/>
右人其先為監厰委官遂留居此<lb/>
二十四日昧爽飯於松檜北向入山峽松檜之南山盤<lb/>
大壑而無水溝澗之形似亦望東南去松檜之北山復<lb/>
旋夾為塢小水猶南行五里登坂為波羅莊山從此自<lb/>
<pb n="KR2k0135_WYG_009-11b"/>
西大山度脊而東脊不甚髙而水分南北又北五里望<lb/>
北塢村落髙下多傍西大山是為山莊於是北下隨小<lb/>
溪北行五里間村廬錯出桃杏繽紛已而直北山下<lb/>
有倚南山居者是為山莊河底村村北溪自西而東其<lb/>
水一自山莊西谷來一自河底村南谷來皆細流一自<lb/>
西北大山夾中來俱合於河底村北東流而去亭橋跨<lb/>
之橋北即龍珠山之南麓矣龍珠山者今名象眠山自<lb/>
西大山之東分支東亘直接東大山之西麓其北之西<lb/>
<pb n="KR2k0135_WYG_009-12a"/>
大山即老龍之脊皆自北而南其北之東大山即峰頂<lb/>
山亦皆自北而南中夾成南北大塢様共之江亦自麗<lb/>
江南下瀠鶴城之東而南至此為龍珠所截水無從出<lb/>
於是自峰頂之麓隨龍珠西轉捜得龍珠骨節之穴遂<lb/>
搗入其中寸寸而入凡百零八穴而止衆水於山腹合<lb/>
而為一同泄於龍珠之東南大路過河底橋即踰龍珠<lb/>
而北與出入諸水洞皆不由此以俱在其東也余乃欲<lb/>
從橋北隨流東下就小徑窮所出洞令通事及擔者從<lb/>
<pb n="KR2k0135_WYG_009-12b"/>
大路徃擔者曰小徑難覓不若同行盖其家在入水洞<lb/>
北亦便於此也余益喜遂同東向隨溪行龍珠山之南<lb/>
一里反越溪南半里又渡溪北其路隘甚而夾溪皆有<lb/>
居者又東半里楓宻河東南瀉峽去路東北踰龍珠支<lb/>
嶺两下两上東北盤嶺共四里其路漸上俯瞰東南深<lb/>
峽中有水破峽奔決即合併出穴之水也其水南奔峽<lb/>
底與楓宻之水合而東南經峰頂山之南峽以出下金<lb/>
沙大江然行處甚髙水穴在重崕下出俯視不見其穴<lb/>
<pb n="KR2k0135_WYG_009-13a"/>
令通事及擔者坐待道旁予與顧僕墜壑東南下下半<lb/>
里不得路躑躅草石間轉向東箐半里又南迂半里始<lb/>
下至澗底乃西向溯流披棘入共半里則巨石磊落堆<lb/>
叠磵中水從石隙泛溢交湧余坐巨石上止見水與石<lb/>
爭隙不見有餘穴雪躍雷轟交於四旁而不知其所從<lb/>
來也久之復從舊道一里餘迂上既近復扳石亂躍又<lb/>
半里登大道遂東北上半里轉一峽見後有呼者乃通<lb/>
事與擔夫也於是北半里上攢間北過脊始北望两山<lb/>
<pb n="KR2k0135_WYG_009-13b"/>
排闥一塢中盤様共江絡其東又一小水緯其西北皆<lb/>
抵脊下而不可見其两山之北夾而遥接於東北隅者<lb/>
是為麗府丘塘闗所踞様共水所從出也乃北下山一<lb/>
里餘而及其麓有寺懸麓間寺門北向其下即入水之<lb/>
穴也不及入寺急問水先見一穴乃西來小流所入其<lb/>
東又有平土丈餘隔之東來之様共江屢經穴而屢分<lb/>
墜至是亦遂窮然則所謂一百八穴者俱在東也余因<lb/>
越水北東向溯流見其從崕下遇一穴輙旋穴下灌如<lb/>
<pb n="KR2k0135_WYG_009-14a"/>
墜甕口其聲嗚嗚每穴逺者丈餘近者咫尺而已既而<lb/>
復上寺前乃北下渡西來小流有小石梁跨之北一里<lb/>
有村當平崗之間是曰甸尾村擔者之家在焉入而飯<lb/>
於桃花下既乃西北行三里餘而入南來大道即河底<lb/>
橋北上踰嶺者於是循西山又北五里是為長康舗坊<lb/>
有河流自西南峽來巨石橋跨之有碑在橋南稱為鶴<lb/>
川橋盖鶴川者一川之通名而此橋獨擅之亦以其冠<lb/>
一川也橋北有岐溯流西南為大理府大道故於此設<lb/>
<pb n="KR2k0135_WYG_009-14b"/>
舗焉過橋不半里而為長康闗廬舎夾道是街子市者<lb/>
交集自甸尾至此村落散布廬舎甚整桃花流水環錯<lb/>
其間其西即為朝霞寺峰正東與石寳相對於是路轉東<lb/>
北又八里餘而入鶴慶南門城不甚髙門内文廟宏整<lb/>
由其東北行半里稍東為郡治由其西又北行半里出<lb/>
一鼓樓即新城之北門也其北為舊城守禦所在焉又<lb/>
北半里而出舊城北門稍西曲而北一里復東曲而北<lb/>
四里為演武塲在路東從其西又北五里過一村又五<lb/>
<pb n="KR2k0135_WYG_009-15a"/>
里為大板橋橋下水頗大而瀦乃自西而東下様共江<lb/>
者時所行路當甸塢之中東山下江流沿之西山下村<lb/>
廬倚之自此橋之北甃路石皆齒齒如編仰管之半礫<lb/>
趾難措又北六里為小板橋橋小於前而流亦次之然<lb/>
其勢似急又北七里為甸頭村之新屯居落頗盛稍轉<lb/>
而東有王貢士家遂入而托宿<lb/>
二十五日昧爽飯而行北二里為馮宻村村廬亦盛甸<lb/>
頭之村止此矣盖西南有髙岡一支垂而東南下直逼<lb/>
<pb n="KR2k0135_WYG_009-15b"/>
東山文筆峰下江流亦曲而東髙岡分支處其腋中有<lb/>
黒龍潭之水亦自西大山出南流而抵馮宻乃沿髙岡<lb/>
之南而東注様共江鶴慶麗江以此為界云馮宻之西<lb/>
有佛宇髙擁崕畔即青𤣥洞也余望之欲入而通事苦<lb/>
請俟回駕且云明日逄六主出視事過此又靜攝不即<lb/>
出余乃隨之行即北上岡四里有路横斜而成义字交<lb/>
是為三岔黄泥岡其西南腋中松連箐墜即黒龍所托<lb/>
也於是西北之山皆荒石濯濯而東北之山漸有一二<lb/>
<pb n="KR2k0135_WYG_009-16a"/>
小村倚其下而岡脊則一望皆茅云又北一里為哨房<lb/>
四五家當岡而踞已為麗江所轄矣又北行岡上八里<lb/>
而下其東北塢盤水曲田疇環焉下一里有數家倚西<lb/>
山路當其前是為七和南村又北二里有房如官舎而<lb/>
整是為七和之查税所其北又有大宅新構者乃木公<lb/>
次子所居也由其前北向行又盤一支嶺而北七里乃<lb/>
漸轉西北始望見丘塘闗在北山上而様共之水已嵌<lb/>
深壑中不得見矣於是路北有石山横起其崕累累雖<lb/>
<pb n="KR2k0135_WYG_009-16b"/>
不髙與大山夾而成峽遂從峽間西北上一里踰其東<lb/>
度之脊又西北二里餘乃北下枯壑横陟之半里乃北<lb/>
上山其山當西大支自西東來至此又横叠一峰其正<lb/>
轉而南下其餘支東下而横亘直逼東山扼麗江南北<lb/>
山之流破東山之峽而出為様共江此山真麗之鎖鑰<lb/>
也麗江設闗於嶺脊以嚴出入又設塔於東垂以鎮水<lb/>
口山下有大道稍曲而東由塔側上小道則躡崕直北<lb/>
登予從其小者皆峻石累垂鋒稜峭削空懸曲屈一上<lb/>
<pb n="KR2k0135_WYG_009-17a"/>
者二里始與東來大道合則山之脊矣有室三楹東南<lb/>
向而踞之中闢為門前列二獅守者數家居其内出入<lb/>
者非奉木公命不得擅行逺方來者必止閽者入白命<lb/>
之入乃得入故安通諸州守從天朝選至皆駐省中無<lb/>
有入此門者即詔命至亦俱出迎於此無得竟達廵方<lb/>
使與查盤之委俱不及焉余以其使奉迎故得直入入<lb/>
闗隨西山北行二里下一坑度坑底復登坡而北一里<lb/>
稍東北下山又東北横度坡間者二里始轉而北二里<lb/>
<pb n="KR2k0135_WYG_009-17b"/>
過木家院東又北二里度小橋則土崗一支西南自大<lb/>
山之界分岡環而東北直抵東山之麓以扼様共江上<lb/>
流由岡南陟其上是為東員里北行嶺頭西南瞻大脊<lb/>
東南瞰溪流皆在數里之外六里乃下隴北平疇大闢<lb/>
夾塢縱横岡下即有一水西自文華峰環塢南而至有<lb/>
石梁跨其上曰三生橋過橋有坊二在其北旁有守者<lb/>
一二家於是西北行平疇間矣北瞻雪山在重塢之外<lb/>
雪幕其頂雲氣鬱勃未覩精瑩西瞻烏龍在大壑之南<lb/>
<pb n="KR2k0135_WYG_009-18a"/>
尖峭獨㧞為大脊之宗郡中取以為文筆者也路北一<lb/>
塢窈窕東北入是為東塢中有水南下萬字橋水西北<lb/>
來㑹之與三生橋下水同出丘塘東者也共五里有柳<lb/>
徑抱聳立田間為土人送行折柳之所路北即萬字橋<lb/>
水瀠流而東水北即象眠山至此南盡又西二里歴象<lb/>
眠山之西南垂居廬駢集縈波帶谷是為麗江郡所托<lb/>
矣於是半里度石梁而北又西半里税駕於通事者之<lb/>
家坐樓上獻酪為醴予不能沾唇也時纔過午通事徃<lb/>
<pb n="KR2k0135_WYG_009-18b"/>
復命余處其家待之東橋之西共一里為西橋即萬字<lb/>
橋也俗又謂之玉河橋象鼻水從橋南下合中海之水<lb/>
而東泄於東橋盖象鼻之水土人名為玉河云河之西<lb/>
有小山兀立與象眠南盡處夾溪中峙其後即闢為北<lb/>
塢小山當塢若中門之標前臨横壑象鼻之水夾其東<lb/>
中海之流經其西後倚雪山前拱文筆而是山中處獨<lb/>
小郡署踞其南東向臨玉河後幕山頂而上所謂黄峰<lb/>
也俗又稱為天生寨木氏居此二千載宫室之麗擬於<lb/>
<pb n="KR2k0135_WYG_009-19a"/>
王者盖大兵臨則俯首受紲師返則夜郎自雄故世代<lb/>
無大兵燹且産鑛獨甚宜其富冠諸土郡云<lb/>
二十六日晨飯於小樓通事父言木公聞余至甚喜即<lb/>
命以明晨徃解脫林候見傳諭諸從者備七日糧以從<lb/>
盖將為七日欵也<lb/>
二十七日微雨坐通事小樓追録前記其地杏花始殘<lb/>
桃猶初放盖愈北而寒也<lb/>
二十八日通事言木公命駕下午向解脱林<lb/>
<pb n="KR2k0135_WYG_009-19b"/>
二十九日晨起具飯甚早通事備馬候徃解脱林始過<lb/>
西橋由郡治前北上挾黄峰東麓而北中北塢而行五<lb/>
里東瞻象眠山始與玉河上流别又五里過一枯澗石<lb/>
橋西瞻中海柳㟁瀠波有大聚落臨其上是為十和院<lb/>
又北十里有大道北去者為白沙院路西北度橋者為<lb/>
解脫林路橋下澗頗深而無滴瀝既度橋循西山而行<lb/>
五里為崕脚院其處居廬交集屋角俱挿小雙旗乃把<lb/>
事之家也院北半里有澗自西山峽中下木梁跨其上<lb/>
<pb n="KR2k0135_WYG_009-20a"/>
度橋西北陟嶺為中甸大道由橋南溯溪西上嶺者即<lb/>
解脫林道乃由橋南西向躡嶺嶺甚峻二里稍夷折入<lb/>
南峽半里則寺倚西山上其門東向前分一支為案即<lb/>
解脱林也寺南崗上有别墅一區近附寺後木公憇止<lb/>
其間通事者引余至其門有大把事二人來揖介余入<lb/>
木公出二門迎入其内室交揖而致慇懃焉布席平板<lb/>
上主人坐在平板下其中極重禮也叙談久之茶三易<lb/>
余乃起送出外㕔事門令通事引入解脱林寓藏經閣<lb/>
<pb n="KR2k0135_WYG_009-20b"/>
之右廂寺僧之住持者為滇人頗能體主人意欵客焉<lb/>
二月初一日木公命大把事以家集黒香白鏹十兩來<lb/>
餽下午設宴解脱林東堂下藉以松毛以楚雄諸生許<lb/>
姓者陪宴仍賄以盃縀<hi>銀盃二隻緑縐紗一疋</hi>大餚八十品羅列<lb/>
甚遥不能辨其孰為異味也抵暮乃散<lb/>
初二日乃入其所栖林南静室相迎設座如前既别仍<lb/>
還解脱林昨陪宴許君來以白鏹易所賄緑縐紗去下午<lb/>
又命大把事來求作所輯雲薖淡墨亭<lb/>
<pb n="KR2k0135_WYG_009-21a"/>
初三日余以序稿送進復令大把事來謝所餽酒果有<lb/>
白葡萄荔枝龍眼諸貴品酥餅油線<hi>細若髪絲中纒松子肉為片甚鬆脆</hi>
髮糖<hi>白糖為絲細過於髮千條萬縷合揉為一以細麵勃之合而不膩</hi>諸竒㸃<lb/>
初四日有雞足僧以省中録就雲薖淡墨繳納木公木<lb/>
公即令大把事傳示求為校正其所書洪武體雖甚整<lb/>
而訛字極多既錯落無序而重叠顛倒者亦甚余略為<lb/>
標正且言是書宜分門編類庶無錯出之病晩乃以其<lb/>
書繳入<lb/>
<pb n="KR2k0135_WYG_009-21b"/>
初五日復令大把事來致謝言明日有祭丁之舉不得<lb/>
留此盤桓特令大把事一人來聽候求再停數日煩將<lb/>
淡墨分門編類如予前所言予從之以書入謝且求徃<lb/>
中甸觀所鑄三丈六銅像既午木公去以書答予言中<lb/>
甸皆古宗路多盗不可行盖大把事從中沮之恐覘其<lb/>
境也是日傳致油酥麵餅甚巨而多一日不能盡一枚<lb/>
也<lb/>
初六日予留解脫林校書木公雖去猶時遣人餽酒果<lb/>
<pb n="KR2k0135_WYG_009-22a"/>
有生雞大如鵝通體皆油色黄而體員盖肥之極也予<lb/>
愛之命顧僕醎為臘雞<lb/>
初六初七日連校類分標分其門為八以大把事候久<lb/>
予心不安乃連宵篝燈丙夜始寢是晩既畢仍作書付<lb/>
大把事言校核已完聞有古崗之勝不識𨗳使一游否<lb/>
古崗者一名獵玀在郡東北十餘日程其山有數洞中<lb/>
透内貯四池池水各占一色皆澄徹異常自生光彩池<lb/>
上有三峰中峙獨凝雪瑩白此間雪山所不及也木公<lb/>
<pb n="KR2k0135_WYG_009-22b"/>
屢欲一至其地諸大把事言不可至力尼之數年乃得<lb/>
至圗其形以歸今在解脫林後軒之壁北與法雲閣相<lb/>
對予按圗知之且詢之主僧純一言其處眞修者甚多<lb/>
各住一洞能絶粒休糧其為首者有神異手能握石成<lb/>
粉足能蝢坡成窪年甚少而前知木公未至時皆先與<lb/>
諸土人言有貴人至土人愈信而敬之故余神往而思一<lb/>
至也<lb/>
初八日昧爽大把事齎册書馳去余遲遲起飯而天雨<lb/>
<pb n="KR2k0135_WYG_009-23a"/>
霏霏純一餽以古磁盃薄銅鼎并芽茶為烹瀹之具備<lb/>
馬别而下山稍北遂折而東下甚峻二里至其麓路北<lb/>
有澗自雪山東南下隨之東半里有木橋度澗西北踰<lb/>
山為忠甸道余從橋南東行半里轉而東是為崕脚院<lb/>
倚山東向其處居廬連絡中多板屋茅有瓦室者皆頭<lb/>
目之居屋角俱標小旗二靣風吹翩翩揺曳夭桃素李之<lb/>
間宿雨含紅朝烟帶緑獨騎穿林風雨凄然反成其勝<lb/>
院東南有窪地在村廬間中涸無水尚有亭䑓堤柳之<lb/>
<pb n="KR2k0135_WYG_009-23b"/>
形乃舊之海子環為園亭者今為廢壑矣又南三里有<lb/>
枯澗嵌地甚深乃雪山東南之溪南注中海者余引其<lb/>
水東行塢脊無涓滴下流澗中僅石梁跨其上度梁之<lb/>
東即南隨引水行四里望十和村落在西甚盛其南為<lb/>
中海望之東南行其大道直北而去者白沙道也南四<lb/>
里有枯澗東西横塢中小石梁南跨之又東五里東瞻<lb/>
象眠山已近通事向許𨗳觀象鼻水至是乃東南行田<lb/>
間二里抵山下水從坎下穴中西出穴小而不一遂溢<lb/>
<pb n="KR2k0135_WYG_009-24a"/>
為大溪折而南去二里析為二道一沿象眠而南一由<lb/>
塢中倒峽過小石橋又析為二夾路東西行五里至黄<lb/>
峰山北所引之水一道分流山後而去一道東隨黄峰<lb/>
而南始知黄峰之脉自象山北坡垂塢中南下垂此結<lb/>
為小塢當塢之口東界象眠山亦至此南盡西界山自<lb/>
中海西南環繞而北接十和後山南復横開東西大塢<lb/>
南龍大脊自西而東列案於前其上烏龍峰獨聳文筆<lb/>
於西南木家院南峰廻峙䧺闗於㢲位衆大之中以小<lb/>
<pb n="KR2k0135_WYG_009-24b"/>
者為主所以黄峰為木氏開千代之緒也從黄峰左腋<lb/>
南上西轉又一里出其南則府治東向臨溪而峙象鼻<lb/>
之水環其前黄峰擁其後聞其内樓閣極盛多僣制故<lb/>
不於此見客云先是未及黄峰三里有把事持書挈一<lb/>
人荷酒獻胙衝雨而至以余尚未離解脫也與之同過<lb/>
府前度玉河橋又東半里仍税駕於通事小樓<lb/>
初九日大把事復捧禮儀來致謝酬校書之役也<hi>鐡皮褥一</hi>
<hi>黄金四两</hi>再以書求修雞山志并懇明日為其四子藝文木<lb/>
<pb n="KR2k0135_WYG_009-25a"/>
家院然後出闗院有山茶甚巨以此當折柳也余許之<lb/>
是日仍未霽復憩通事樓<lb/>
初十日晨飡後大把事來候徃木家院通事具騎而大<lb/>
把事忽去乆待不至乃行東向半里街轉南北北去乃<lb/>
象眠山南垂通安州治所托南去乃大道半里過東橋<lb/>
於是循溪南㟁東南行三里有柳两三株在路右塍間<lb/>
是為土人送行之地其北有塢東北闢甚遥盖雪山之<lb/>
支東垂南下者两重初為翠屏象眠與解脱十和一夾<lb/>
<pb n="KR2k0135_WYG_009-25b"/>
而為白沙塢再為呉烈東山與翠屏象眠再夾而成此<lb/>
塢其北入與白沙等其北度脊處即金沙江逼雪山之<lb/>
麓而東者東山之外則江流南轉矣脊南即此塢中有<lb/>
溪自東山出灌溉田疇更廣由此塢東北踰脊渡江即<lb/>
香羅之道也塢中溪東南與玉河㑹於三生橋之東又<lb/>
有水西南自文筆山沿東山而南轉經三生橋而東與<lb/>
二水㑹於是三水合而成様共江之源焉其東有員崗<lb/>
者為麗郡東南第一重鎖鑰盖南大脊自西來穹為木<lb/>
<pb n="KR2k0135_WYG_009-26a"/>
家院後髙峰大脊從此南趨鶴慶其東下者為丘塘闗<lb/>
其東北下者環轉而為此岡直逼東山之麓東山水為<lb/>
一沿東山南下而出丘塘東峽自七和馮宻而達鶴慶<lb/>
岡首廻環向郡南山之溪經其下鞏橋度之曰三生橋<lb/>
橋北有二坊两三家為守者自柳塘至此又五里矣其<lb/>
北皆良疇而南則登坡焉一里升坡之巔平行其上右<lb/>
俯其坡内抱下闢平塢直北接郡治眺其坡斜削東下<lb/>
與東山夾溪南流坡間每有村廬就窪傍坎桃花柳色<lb/>
<pb n="KR2k0135_WYG_009-26b"/>
罨映髙下三里稍下就窪有水成㾗自西而東下於溪<lb/>
又南踰一坡度板橋而南則木家院在是矣先途中屢<lb/>
有飛騎南行盖木公先使其子至院待余而又屢令人<lb/>
來示其欵接之禮也途中與通事者輙唧唧語余不之<lb/>
省比余至而大把事已先至矣迎入門其門南向甚敞<lb/>
前有大石獅四靣墻垣之外俱巨木參霄甫入四君出<lb/>
迎入門两重㕔事亦敞從其右入内㕔乃拜坐進茶即<lb/>
揖入西側搭松棚於兩廡之間下藉以松毛迤西重禮<lb/>
<pb n="KR2k0135_WYG_009-27a"/>
也大把事設二卓坐定即獻紙筆袖中出一小封曰家<lb/>
主以郎君新進諸生雖事筆硯而此中無名師未窺中<lb/>
原文脉求為賜教一篇使知所法程以為終身佩服余<lb/>
頷之拆其封乃木公求余作文并為其子斧正書後寫<lb/>
一題曰雅頌各得其所余與四君即就座拈毫二把事<lb/>
退候階下下午文各就余閲其作頗清亮二把事復以<lb/>
主命求細為批閲余將為舉筆二把事曰餒久矣請少<lb/>
遲之後有茶花為南中之冠就徃一觀而就席盖其主<lb/>
<pb n="KR2k0135_WYG_009-27b"/>
命也余從之由其後轉過一㕔左有巨樓樓前茶樹盤隂<lb/>
數畆髙與樓齊其本徑尺者三四株叢起四旁葳㽔下<lb/>
覆甚宻不能中窺其花尚未全舒止數十朶髙綴叢葉<lb/>
中雖大而不能近覷且花少葉盛未見燦爛之妙若待<lb/>
月終便成火樹霞林惜此間地寒花較遲也把事言此<lb/>
樹植與老把事年相似屈指六十餘余初疑為數百年<lb/>
物而豈知氣機發旺其妙如此已還松棚則設席已就<lb/>
四君獻款復有紅氊麗鎖之惠二把事亦設席坐堦下<lb/>
<pb n="KR2k0135_WYG_009-28a"/>
毎獻酒則趨而上焉四君年二十餘修晳清俊不似邊<lb/>
陲之産而語言清辨可聽威儀動盪悉不失其節為余<lb/>
言北産紅映之異時予欲由九和趨劍川四君言此道<lb/>
雖險而實近但此時徙諸出痘者在此死穢之氣相聞<lb/>
而路亦絶行人不若從鶴慶便餚味中有柔猪氂牛舌<lb/>
俱為余言之縷縷可聽<hi>柔猪乃五六斤小猪以米飯喂成者其骨俱柔脆全體炙之乃切片</hi>
<hi>以食氂牛舌似猪舌而大甘脆有異味惜余時已醉飽不能多嘗也</hi>因為余言其地多氂<lb/>
牛尾大而有力亦能負重北地山中人無田可耕惟納<lb/>
<pb n="KR2k0135_WYG_009-28b"/>
氂牛銀為税盖鶴慶以北多氂牛順寧以南多象南北<lb/>
各有一異獸惟中隔大理一郡西抵永昌騰越其西漸<lb/>
狹中皆人民而異獸各不一産騰越之西則有紅毛野<lb/>
人是亦人中之氂象也抵暮乃散二把事領余文去以<lb/>
四君畀余曰燈下乞細為削抹明晨欲草呈主人也余<lb/>
領之四君送余出大門似亦馳還郡治仍以騎令通事<lb/>
送余東南二里宿村氓家余挑燈評文就卧其西廡<lb/>
十一日昧爽通事取所評文送木家院就院中取飯至<lb/>
<pb n="KR2k0135_WYG_009-29a"/>
已近午矣覓負擔者久之得一人遂南行二里抵南山<lb/>
下循山東南一里下越一坑底仍東南上二里出丘塘<lb/>
闗闗内數家居之有把事迎余獻茶其闗横屋三楹向<lb/>
南踞嶺上第南下頗削而門則無甚險隘也其嶺自西<lb/>
大脊分支東突與東山對夾様共江於下闗門東脊臨<lb/>
江之嘴竪塔於上為麗東南第二重鎖鑰隔江東山至<lb/>
是亦䧺奮而起若與西大峰共為犄角者闗人指其東<lb/>
麓即金沙江南下轉而東南趨浪滄順州之間者此<lb/>
<pb n="KR2k0135_WYG_009-29b"/>
地有路半日踰此嶺又一日半而東南抵浪滄衛出闗<lb/>
辭通事以騎返余遂同擔夫仍南向就小道下山其道<lb/>
皆純石嵯峨踐隙扳峰而下二里乃抵其麓遂西南陟<lb/>
橋橋西有坡南向隨之半里復下坡西有塢南開而中<lb/>
無水又半里横陟之由西坡上半里依西大山之麓轉<lb/>
而東南行一里餘路左復起石山與西山對夾路行其<lb/>
中二里踰脊南下脊右有石崕下嵌而東半石峰嶻嶪<lb/>
南一里東峰始降復隨西坡盤而西南二里其支復東<lb/>
<pb n="KR2k0135_WYG_009-30a"/>
突再南踰之下半里還顧東突峰南有崕嵌空成門返<lb/>
歩探之雖有两門而洞俱不深又循西山而南一里餘<lb/>
三四家倚西山下於是復見様江江出峽而下盤其麓<lb/>
峽中始環叠為田村之前已引水為渠循山而南扺七<lb/>
和矣隨渠盤西山東突之嘴又三里而抵七和七和者<lb/>
麗郡之外郭也聚落倚西山頗盛其下塢中水田夾江<lb/>
木公之次子居此其宅亦東向由其前又南半里為稅<lb/>
局収稅者居之又南漸下一里復過一村乃西南上坡<lb/>
<pb n="KR2k0135_WYG_009-30b"/>
一里陟坡頂其上甚平由其上平行而南二里有數家<lb/>
居坡脊是為七和哨則麗江南盡之鄙也故設哨焉哨<lb/>
南又半里有路自東南横過西北者為三岔黄泥崗盖<lb/>
是坡自西大山下垂由此亘而東南横路隨其脊斜去<lb/>
脊西遂下䧟成峽黒龍潭當其下焉大道夾東直南鶴<lb/>
慶麗江之界隨此坡脊而分故脊西下䧟處自西盤而<lb/>
南至馮宻其下已屬鶴慶脊東髙亘處南下馮宻東其<lb/>
内猶屬麗江此東西两界大山内之横界也於是西瞰<lb/>
<pb n="KR2k0135_WYG_009-31a"/>
峽内松箐遥連路依東脊南向漸下六里而至馮宻纔<lb/>
過午覓宿店漫投一樓上乃陳生某家也向曽於悉檀<lb/>
相晤者擔入卸擔去余炊飯其家欲徃青𤣥洞陳生止<lb/>
余曰明日登程可即從此徃今日晩可一探東山之麓<lb/>
乎遂同東陟塢塍盖此塢即自黒龍潭南下至此東向<lb/>
而出者塢北則黄泥岡之坡直垂而逼東山之麓江亦<lb/>
東遜若逗而出於門者故塢東之界直以此門而分由<lb/>
塢東行一里即與様共江遇溯之東北半里有木橋横<lb/>
<pb n="KR2k0135_WYG_009-31b"/>
江上從橋東渡木凡四接循東㟁溯之而北半里登東<lb/>
隴其上復盤隴成畦闢田甚廣又北一里直對黄泥之<lb/>
嘴東界尖峰最聳是為筆架峰正西與馮宻後堆榖峰<lb/>
相對焉陳生父塜正其隴之上時將議遷故來相度余<lb/>
勸其勿遷惟來脉處引水開渠横截其後若引從墓右<lb/>
環流於前是旋轉之法陳生是之仍從木橋渡江共三<lb/>
里還寓陳生取酒獻酌余囑其覓逺行擔夫陳生言明日<lb/>
可得不必囑也<lb/>
<pb n="KR2k0135_WYG_009-32a"/>
十二日陳為余覓夫皆下種翻田不復逺去已領銀仍<lb/>
來辭既飯展轉久之得一人曰趙貴遂行余以純一所<lb/>
餽甌二鼎一酬陳生之貰酒從其居之西渉一澗即横<lb/>
塢而西北一里餘登曲坡已逼堆榖峰下坡上引水為<lb/>
渠南注架木而度即東循南下之脊而上半里直逼西<lb/>
山下有廟臨崗而峙廟南東下腋底有廟祀龍王南臨<lb/>
一池甚廣而澄澈乃香米龍潭也廟南西上層崕有洞<lb/>
東向闢門其上廻崕突屼即青𤣥洞也二廟俱不入西<lb/>
<pb n="KR2k0135_WYG_009-32b"/>
躡山直上半里抵崕下則洞門有垂石中懸門闢為二<lb/>
左大而右小有僧倚中垂之石結廬外又環石於左門<lb/>
之下以為外門由環石竇間入登左門其門大開西向<lb/>
直入置佛座當其中佛座前稍左其頂上透引天光一<lb/>
縷下墜髙盖數十丈也其右則外懸之壁當其前中旁<lb/>
達而南即豁為右門門稍東南向下懸石壁可眺而不<lb/>
可行也盖佛座外屏既覺廻環而旁達兩門上通一竅<lb/>
更為明徹此其前勝也佛座以後有巨碑中立刻詩於<lb/>
<pb n="KR2k0135_WYG_009-33a"/>
上由此而内便須秉燭乃令擔人秉炬前見内洞兩門<lb/>
右大而左小先循左壁扳左隙上躋既登一崕其上夾<lb/>
而成隙披隙入轉而南向有穴下墜甚深先投炬燭其<lb/>
底以為穽也乃撐隙支空而下三丈至其底稍南見有<lb/>
光遥透以為通别竇矣再前諦視光自東入始悟即右<lb/>
門所入之大竇也復轉而西入内有小門漸下乃伏而<lb/>
窮之數丈愈隘不能進乃倒退而出循右崕之壁從其<lb/>
西南復得一門初亦小其内稍開數丈内亦愈隘而漸<lb/>
<pb n="KR2k0135_WYG_009-33b"/>
伏亦不能進復倒退而出即前之有光遥透處也向明<lb/>
東蹈左右審顧石雖蜿蜒而崕無别竅遂至大碑後録<lb/>
其詩并出前洞以梯懸垂石内後崕亦録其詩僧瀹茶<lb/>
酒引滿而出下洞前則有桃當門猶未盡放也是洞前<lb/>
後分岐<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱前之罨映透漏後之層叠㟏岈擅斯二美<lb/>
而外有廻崕上擁碧浸下涵亦勝絶之地既下至平崗<lb/>
余欲北探黒龍潭擔者言黒龍潭路當從黄泥崗西下<lb/>
不然亦須從馮宻後溯流入此山之麓無通道可行盖<lb/>
<pb n="KR2k0135_WYG_009-34a"/>
此中有二龍潭北峽為黒龍潭此下為香米龍潭皆有<lb/>
洞自西山出前滙為潭其勝如一軌不煩两探余然之<lb/>
遂南向趨香米其潭大數十畆淵然澄碧盖即平崗之<lb/>
脊東向南環與山西挾潭於中止西南通水去路從潭<lb/>
西循西山而南山崕忽迸水從中溢於潭乃横石度崕<lb/>
口崕前巨石支門水分瀠巨石之隙横石亦分度之其<lb/>
石髙下不一東瞰澄波西懸倒壁洞流潄其下崕樹絡<lb/>
其上幽趣瀠人不暇他顧已乃披隙入洞洞中巨石斜<lb/>
<pb n="KR2k0135_WYG_009-34b"/>
騫分流衍派曲折交旋一洞而水石錯落上如懸幕下<lb/>
若分蓮蹈其瓣中方疑片隔仰其頂上又覺𤣥同入數<lb/>
丈後壁猶有餘光而水自下穴出無容捫入矣出洞依<lb/>
西山南行二里有數家倚山而居由其前又南一里轉<lb/>
而西行一里又逼西山之麓復南行二里則西山中斷<lb/>
兩崕對夾如門上下逼凑其中亦有路縁之上盖此崕<lb/>
乃麗江南盡之界川内平疇鶴慶獨下透而北兩界髙<lb/>
山麗江俱前踞而南以兩山之後猶麽㱔之俗耳自此<lb/>
<pb n="KR2k0135_WYG_009-35a"/>
而南東西界後俱屬鶴慶土官髙千户矣又南二里一<lb/>
溪自西山下出余溯而窮之稍轉北半里其水分兩穴<lb/>
東向出皆溢自石下無大竅也乃踰出水石上由水之<lb/>
西循山南行半里有洞連裂三門倚崕東向洞深丈餘<lb/>
髙亦如之三門各峙中不相通而石色殷紅前則桃花<lb/>
㸃綴俱有霞㾗錦幅之意但其洞不中透為可惜耳崕<lb/>
右其支峰自上東向環臂而下腋中衝砂墜礫北轉而<lb/>
傾於崕前腋底亦有一洞南登環臂之脊始廻眺見之<lb/>
<pb n="KR2k0135_WYG_009-35b"/>
似亦不深乃舎之南踰臂脊東南下半里村廬十數家<lb/>
倚西山之嘴是為四莊其南腋中有龍潭一圍大百餘<lb/>
畆直逼西山西山石崕挿潭而下路盤崕上凌其南又<lb/>
一路循潭東㟁南繞之泄水之堰在其東南懸坑下墜<lb/>
即東出而注於小板橋者也其西北腋崕廻轉石脚倒<lb/>
挿復東起一崕突潭中如拇指結檻其上不知中祀何<lb/>
神其下即潭水所自出也亦不知水穴之大小然其境<lb/>
水石瀠廻峰崕倒突而水尤晶瑩晃漾更勝香米之景<lb/>
<pb n="KR2k0135_WYG_009-36a"/>
惜已從潭東一里抵泄水之堰不便從西崕踰險而上<lb/>
矣由其南循西山又二里有石山一支自西山東向突<lb/>
川中其西南轉腋處有古廟當其間前多巨石嶙峋如<lb/>
芙蓉簇蕚其色青殷而質亷利不似北來之石色赭而<lb/>
質厲也入叩無人就廡而飯既乃循東突之峰東行半<lb/>
里轉而南盤其嘴其嘴東臨平川後聳石峰嘴下石骨<lb/>
稜稜如側刄列鍔水流一線穿於其間泊泊南行心異<lb/>
之仰眺其後聳石峰萬蕚雲叢千葩蜃結以為必有靈<lb/>
<pb n="KR2k0135_WYG_009-36b"/>
境擔者曰近構一寺曰鶴鳴不識有人栖否余乃令擔<lb/>
僕前行獨返而躡其上披綃蹈瓣半里陟峰頭而庵在<lb/>
焉其門東北向中有堂三楹供西方大士左其樓祀文<lb/>
昌而飾堊未完有一道者栖其間盖二年前居人見山<lb/>
頭有鳴鶴之異而道者適至募建此庵故鄉人感而名<lb/>
之道者留予遲一宿余以擔僕已前力辭之不待其炊<lb/>
茶而别其庵之南村廬倚西山下者甚盛三里餘又有<lb/>
危峰自西山東突與鶴鳴之峰南北如雙臂前舒但鶴<lb/>
<pb n="KR2k0135_WYG_009-37a"/>
鳴嶙峋而繚繞此峰聳㧞而拱立是峰名石寨前有村<lb/>
名石寨村有一龍泉自峰下出滙水為潭小於四莊東<lb/>
乃環堤為堰水從堰東注壑去即東出於大板橋者也<lb/>
半里越堤南復循西山南行其地漸莽無田塍村廬之<lb/>
托想無水源故也八里始有溪東注路東轉而南渡之<lb/>
於是東望為演武塲北村西望為西龍潭大村盖此水<lb/>
即西龍潭所分注者也西龍潭亦當西山東突之腋滙<lb/>
水頗大東北流者為此水中為城北大路口水東南引<lb/>
<pb n="KR2k0135_WYG_009-37b"/>
者為城中之水其利為一郡之冠云又南二里出大路<lb/>
正當大路東向之處其東有竹叢村廬即來時所遵道<lb/>
也從大路南四里餘而抵鶴慶北闗托宿於闗外乃入<lb/>
北門是為舊城南半里轉而西為禦前守禦所在焉摩<lb/>
尼山復吾師之子張生家北向而居入叩之徃摩尼未<lb/>
返也又轉南再入城門是為新城始知鶴慶城二重南<lb/>
新北舊南拓而北束入新城即從府治東南向行半里<lb/>
東轉郡治前南向有大街市舎頗盛已乃仍出兩北門<lb/>
<pb n="KR2k0135_WYG_009-38a"/>
入寓而飡始熟遂啜而卧<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0135_WYG_009-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　徐霞客遊記卷九上<lb/>
<pb n="KR2k0135_WYG_009-39a"/>
欽定四庫全書<lb/>
　徐霞客遊記卷九下<lb/>
　　　　　　　　　　　　明　徐宏祖　撰<lb/>
　　西南遊日記十六<hi>雲南</hi>
十三日早飯平明抵北門從門外循舊城而西一里轉<lb/>
而南半里其南則新城復拓而西出隨之又西半里又<lb/>
循城南轉半里過西門乃折而西向行度一橋西三里<lb/>
乃躡坡二里踰坡西稍下其坡自西山東下至此伏而<lb/>
<pb n="KR2k0135_WYG_009-39b"/>
再起其南北俱有峰舒臂前抱土人稱為旗鼓山而坡<lb/>
上塜纍纍盖即郡城之來脉也土人言昔土官髙氏之<lb/>
塜當此崗國初謂其有王氣以大師挖斷其後脉即今<lb/>
之伏脉也不知起伏乃龍脉之妙果挖之適成其勝耳<lb/>
宜郡城之日盛也由伏處即上躡坡行一里至坡脊南<lb/>
北俱墜坑成峽又一里南渡西峽之上從南坡躡峻西<lb/>
登二里稍平再縁南坡折而上一里復隨峽西入一里<lb/>
抵西嶺下轉而北向躡峽中其峽乃墜水枯澗巨石磊<lb/>
<pb n="KR2k0135_WYG_009-40a"/>
磊而叠磴因之中無滴瀝東西两崕壁夾駢凑石骨稜<lb/>
稜宻翳䝉蔽路縁其中白日為冷二里餘有巨石突澗<lb/>
道中若鷁首之浮空又若蹲獅之當户由其右崕横陟<lb/>
其上遂循左崕上其峻束愈甚二里始平西行峽中一<lb/>
里稍上北崕峭壁起如奮翅劈霄而南崕亦嶄削相逼<lb/>
中凑如門平行其中仰天一線余以為此南度之大脊<lb/>
也透其西峰環壑轉分為二岐一由脊門西下循北山<lb/>
而西北一由脊門直出循南山而西南莫定所適得牧<lb/>
<pb n="KR2k0135_WYG_009-40b"/>
者遥呼而問之知西北乃樵道也遂從其西南行半里<lb/>
有峰中懸壑中两三茅舎當其上亦哨守者之居也從<lb/>
其南平行峽中西望尖峰聳立髙出衆頂余疑路將出<lb/>
其西北及西二里稍下窪中半里抵尖峰東麓其處窪<lb/>
而無水西北西南之峽俱似中墜始悟脊門西來平壑<lb/>
至此皆中窪而非外泄之峽矣從窪西南上遂披尖峰<lb/>
東南峽而登宻樹䝉茸髙峰倒影二里循峰西轉遂踰<lb/>
其東度之脊西半里盤尖峰之南西北半里又踰其南<lb/>
<pb n="KR2k0135_WYG_009-41a"/>
度之脊此脊髙於東度者然大脊所經又似從東度者<lb/>
南轉而脊門非其度處也踰脊遂北向而下一里已出<lb/>
尖峰之西至此盖三靣挾尖峰而行矣乃西向隨峽下<lb/>
墜一里峽始開一里轉而西南乃循南山之坡曲折西<lb/>
下三里抵盤壑中其處東北西三靣皆崇峰西北東南<lb/>
二靣皆墜峽惟西南一脊如堵垣平陟其上共二里踰<lb/>
前岡有廢舎踞岡頭是為汝南哨其東南塢中有村倚<lb/>
東山乃土官所居土人又名為虞蠟播箕由哨南下行<lb/>
<pb n="KR2k0135_WYG_009-41b"/>
塢中一里餘遂南入峽東西皆土峰逼夾其下頗峻二<lb/>
里出峽乃飯復見東南有墜壑乃盤西峰之南復西陟<lb/>
其塢一里餘復陟其西峰而南盤之遂西向循坡下北<lb/>
峰南壑路從深樹叠石間下甚峻四里轉峽度脊其下<lb/>
稍平西南半里有茅棚賣漿崗頭乃沽以潤枯腸又西<lb/>
南半里下至壑底有水自南峽來徑壑中北透峽去是<lb/>
為清水江始知壑西之山反自大脊南度而北其水猶<lb/>
濫觴細流不足名溪而以江名耶其下流北出當西轉<lb/>
<pb n="KR2k0135_WYG_009-42a"/>
南下而合於劍川之上流然則劍川之源不第始於七<lb/>
和也清水江東㟁有數家居壑中上有公館為中道渉<lb/>
水西從西坡南北上迤邐循西山西南三里餘乃折而<lb/>
西南上甚峻一里又折而西半里西踰嶺脊即南從東<lb/>
大脊西度北轉者當北盡於清水江西透之處者也越<lb/>
脊西下峽中二里峽始豁而下愈峻又一里餘始就夷<lb/>
行圍壑間又一里餘乃循南峰之西而南盤之一里出<lb/>
其口始見其西羣峰下伏有峽下嵌甚深南去稍闢而<lb/>
<pb n="KR2k0135_WYG_009-42b"/>
東南峽中似有水光掩映者則劍川湖也西南層峰峙<lb/>
雪色彌瑩者則老君山也南盤二里又見所盤之崕其<lb/>
西石峰倒湧突屼嵯峨駢錯趾下其下深壑中始見居<lb/>
廬環倚似有樓閣瞻依之狀不辨其為公館為廟宇也<lb/>
從其上南向依東崕下二里西度峽脊已出居廬之南<lb/>
遂循西峰南下一里則東峽已南向直趨劍湖矣於是<lb/>
南望湖光杳𣺌當東山之麓湖北帯壑連青環畦甚富<lb/>
意州治已在其間而隨峽無路路反從峰頭透坳西去<lb/>
<pb n="KR2k0135_WYG_009-43a"/>
一里稍下又轉西峰而盤其南又一里南靣豁然其前<lb/>
無障俯見南湖北塢而州治倚西山當其交接處去此<lb/>
尚逺路盤坡西行一里餘乃從坡西峽中南下又一里<lb/>
抵山麓乃循崕西轉半里則村居倚山臨塢環堵甚盛<lb/>
是為山塍塘問距州尚十里而擔者倦於行乃遂止<lb/>
十四日昧爽飯於山塍塘平明乃行自是俱西南向平<lb/>
疇中行矣二里餘有一小山南突平川路從其北西轉<lb/>
而挾之復西南平行疇中雨霏霏至二里有大溪自北<lb/>
<pb n="KR2k0135_WYG_009-43b"/>
而南平流淺沙湯湯南注湖中然湖自下山塍已不可<lb/>
見矣隨溪南行又半里大石梁西跨之其溪流盖北自<lb/>
甸頭來按志州西七十里山頂有山頂泉廣可半畆為<lb/>
劍川之源此山不知何名今麗江南界七和後大脊實<lb/>
此川發源之所則此山即在大脊之南可知更有東山<lb/>
清水江之流亦合併之其盤曲至此亦不下七十里則<lb/>
清水江亦其源可知從橋北望乃知水依西山南下其<lb/>
東則山塍塘北之山盤夾之山塍塘之東山南墜而為<lb/>
<pb n="KR2k0135_WYG_009-44a"/>
川又東則東山乃南下而屏其東與西界金華山為對<lb/>
是山塍塘者實川之北盡處其東南闢而為川以瀦湖<lb/>
其西北夾而為峽以出水者也過橋風雨大至隨溪南<lb/>
行半里避於坊下久之稍止乃西南復行塍間一里餘<lb/>
一小流西來乃溯之西一里抵劍川州州治無城入其<lb/>
東街抵州前乃北行稅行李於北街楊貢士家乃買魚<lb/>
於市見街北有祠入謁之乃祠死節段公者叚名髙選<lb/>
州人萬厯末以進士為重慶巴縣令閤家死奢酋之難<lb/>
<pb n="KR2k0135_WYG_009-44b"/>
故奉詔立祠今其長子暄廕錦衣在都祠中有一生授<lb/>
䝉童植盆中花頗盛山茶小僅尺許而花大如碗出祠<lb/>
東還寓以魚畀顧僕令守行囊而余同主人之子令擔<lb/>
者挈飯一包為金華之游出西郊天色大霽先眺川中<lb/>
形勢盖東界即大脊南下分為湖東之山者是為東山<lb/>
西界則金華山最髙北與崕塲諸山南與羅尤後嶺頡<lb/>
頏西峙是為西山其北則山塍後嶺自東山北轉西亘<lb/>
而掉其尾其南則印鶴山自東山而下西顧而為其嶺<lb/>
<pb n="KR2k0135_WYG_009-45a"/>
中圍平川東西濶十里南北長三十里而湖滙其半湖<lb/>
源自西北來向西南破峽去而湖衍於東南此州中之<lb/>
概也其地在鶴慶之西而稍偏於南在麗江之南而稍<lb/>
偏於東在蘭州之東而稍偏於北在浪穹之北而稍偏<lb/>
於西此四境之凖也州脉自金華北嶺東環而下由州<lb/>
治西行一里餘及其麓有二寺並列而東向俱不宏敞<lb/>
寺後有亭有軒在層崕盤磴之上水泉飛灑竹影桃花<lb/>
罨映有致為鄉紳楊君之館由其北躡崕西上有闗帝<lb/>
<pb n="KR2k0135_WYG_009-45b"/>
廟亦東向而其處漸髙東俯一川甸色湖光及東山最<lb/>
髙處雪㾗層叠甚為明媚由廟後循大路又西上半里<lb/>
北循坡而下為桃花塢由分岐而上為萬松庵而直西<lb/>
大道則西踰嶺而抵莽歇嶺者也乃隨楊君𨗳遂從北<lb/>
坡下數百歩而桃花千樹深紅淺暈倐入錦繡囊中穿<lb/>
其中復西上大道横過其南其上即萬松庵其下為叚<lb/>
君墓皆東向叚墓中懸塢中萬松髙踞嶺上并桃花塢<lb/>
其初皆為土官家山墓為段氏所塟而桃花萬松猶其<lb/>
<pb n="KR2k0135_WYG_009-46a"/>
家者萬松昔為庵今亦營為馬鬛門扃莫由入仍從闗<lb/>
帝廟側約一里下山山之北有峽甚深自後山環峽而<lb/>
出澗流嵌其下是為崕塲兩崕駢立其口甚逼自外遥<lb/>
望不知山之中斷也余欲溯其流入以急於金華遂循<lb/>
山南行一里餘有岡如堵墻自西山而東亘州南乃引<lb/>
水之岡也踰岡又南一里餘有道宫倚西山下亦東向<lb/>
其内左偏有何氏書館何鄉紳之子讀書其中宫中焚<lb/>
修者非黄冠非瞿曇也引余游館中觀茶花呼何公子<lb/>
<pb n="KR2k0135_WYG_009-46b"/>
出晤而何不在留予少憩予急於登山乃出從宫右折<lb/>
而西上坡一里有神廟當石坡上為土主之宫其廟東<lb/>
向而前有閣閣後两古栢夾立虬藤夭桃連絡上下流<lb/>
泉突石錯落左右亦幽閴名區也與何公子遇欲拉余<lb/>
返館且曰家大人亦祈一見盖其父好延異人故其子<lb/>
欲邀余相晤余約以下山來叩遂從廟右西上於是崇<lb/>
扳仰陟遵垂坡以登三里轉突崕之上其崕突屼坡右<lb/>
下臨深峽峽自其上石門下墜甚深從此上眺雙崕駢<lb/>
<pb n="KR2k0135_WYG_009-47a"/>
門髙倚峰頭其内環立罨翠彷彿有雲旌羽裳出沒盖<lb/>
鼓勇直上曲折懸陡又一里而登門之左崕其上有小<lb/>
石塔循崕西入兩㟁中闢上挿雲霄而下甚平有佛宇<lb/>
三楹當其中楹左右恰支兩崕而峽從其前下墜路由<lb/>
左崕入由右崕棧石壁而盤其前以登玉皇閣佛宇之<lb/>
後有池一方引小水從後峽滴入池上有飛岩嵌右崕<lb/>
間一僧藉岩而栖當兩峽立之底停午不見日色惟有<lb/>
空翠冷雲綢繆户牖而已由崕抵坡坳而登内塢有三<lb/>
<pb n="KR2k0135_WYG_009-47b"/>
清閣由崕右歴棧而躡前崕有玉虚亭咫尺有幽曠之<lb/>
異余乃先其曠者遂躡棧盤右崕之前棧髙懸數丈上<lb/>
下皆絶壁端聳雲外脚挿峽底棧架空而横倚之東度<lb/>
前崕乃盤南崕西轉北上而凌其端即峽門右崕之絶<lb/>
頂也東向髙懸三靣峭削凌空無倚前俯平川烟波村<lb/>
樹歴歴如畫幅倒鋪後眺内峽環碧中廻如蓉城蕋闕<lb/>
互相掩映窈藹莫測峰頭止容一閣奉玉宸於上余憑<lb/>
攬久之四顧無路將由前道下棧忽有一僧至曰此間<lb/>
<pb n="KR2k0135_WYG_009-48a"/>
有小徑可入内峽不必下行余隨之從閣左危崕之端<lb/>
挨空翻側踐崕紋一線盤之西入下瞰即飛棧之上也<lb/>
半里而抵内峽之中峽中危峰内簇瓣分蒂綰中空如<lb/>
蓮房有員峰獨穹於後當峽中峙两旁俱有峰攢合畍<lb/>
為兩峽合於中峰前旁峰外綴連崗自後脊臂抱而前<lb/>
合成崕門對距止成線峽外圍中簇此亦洞天之絶勝<lb/>
矣崗上小峰共有五頂土人謂上按五行有金木水火<lb/>
之辨即不藉五行亦豈輸三島哉中峰前結閣奉三清<lb/>
<pb n="KR2k0135_WYG_009-48b"/>
前有古栢一株頗巨當兩峽中合之上余欲上躡中峰<lb/>
見閣後路甚仄陟左峽而上有路前蹈峽門左崕之頂<lb/>
乃陟峽而北躡之東出西轉有塔峙坡間路至此絶余<lb/>
猶扳巉踐削久之不得路而楊氏之子與擔夫俱在下<lb/>
遥呼乃返從内峽三清閣前下墜峽底共一里而至峽<lb/>
門内方池上就岩穴僧栖敲火沸泉以所擕飯投而共<lb/>
啖之乃與僧同出峽門循左崕東行僧指右峽壁崕之<lb/>
下石裂而成門下臨絶壑中嵌巉崕其内直逼山後莽<lb/>
<pb n="KR2k0135_WYG_009-49a"/>
歇峽中從來皆虎豹盤踞無敢入者余欲南向懸崕下<lb/>
僧曰既無路而有虎君何苦必欲以身試也且外阻危<lb/>
崕内無火炬即不遇虎亦不能入楊子謂急下山猶可<lb/>
覓羅尤温泉此不測區必不能從也乃隨之東北下山<lb/>
一里路分兩岐一循山北下為入舟便道一直東隨坡<lb/>
下即來時道僧乃别從北去余仍東下一里路左有一<lb/>
巨石當坡東向而峙下瞰土主廟後石髙三丈東靣平<lb/>
削鐫三大天王像於上中像更大上齊石頂下踏崕脚<lb/>
<pb n="KR2k0135_WYG_009-49b"/>
手托一塔左右二像少殺之<hi>土人言土司出兵必宰猪羊夜祭之祭後牲烏有則</hi>
<hi>戰必有功</hi>是為天王石又下一里至土主廟南乃踰澗南上<lb/>
坡循西山之東踰坡度塢南向而行村之倚坡臨川者<lb/>
籬舎屈曲竹樹扶踈綴以穠桃素李光景甚異三里餘<lb/>
而得一巨村則金華之峰至是南盡又下為盤嶺廻亘<lb/>
南去蘭州之道由是而西踰之從楊村而達焉由南東<lb/>
盤東突之嘴共里餘南轉而得羅尤邑亦百家之聚也<lb/>
其處有温泉在村窪中出每冬月則沸流如注人爭浴<lb/>
<pb n="KR2k0135_WYG_009-50a"/>
之而春至則壑成汙池焉水止而不流亦不熱矣有二<lb/>
池一在路旁一在環堵之内今觀之與行潦無異土人<lb/>
言其水與蘭州温泉彼此互出此溢彼涸彼溢此涸大喜東<lb/>
出者在秋冬西出者在春夏其中間隔重巒絶箐相距<lb/>
八十里而徃來有時更代不爽此又一異矣村中有流<lb/>
泉自西峽出人爭引以灌與温泉不相渉其上有石龍<lb/>
寺以晩不及探遂由大道北返四里北越一橋橋北有<lb/>
居廬為水寨村從村北折而西望金華山石門之峽髙<lb/>
<pb n="KR2k0135_WYG_009-50b"/>
懸雙闕如天門夐峙又二里北抵州治入南街又里餘<lb/>
而返寓<lb/>
十五日余欲啟行聞楊君喬梓言莽歇嶺為一州勝處<lb/>
乃復為一日停命擔夫褁飯從游先從崕塲入崕塲者<lb/>
在金華北峰之下有澗破重壁而東出剖層峰為二其<lb/>
内皆雲舂水碓極幽寂之致莽歇正道當從南崕上余<lb/>
意披峽而西由峽底覓道上更可兼盡遂溯流入始縁<lb/>
澗北不得入仍渡澗南西入南崕之上即昨桃花迷塢<lb/>
<pb n="KR2k0135_WYG_009-51a"/>
處而此當其下嵌矯首兩崕逼霄但謂澗底流泉别有<lb/>
天地不復峰頭春色更占人間也曲折三里祗容一溪<lb/>
宛轉亂舂互荅既而峰廻峽轉前嶺西亘夾澗北來中壑<lb/>
稍開環崖愈嵌路亦轉北而廻眺西南嶺頭當是莽歇所<lb/>
在不應北入適有樵者至問之曰此澗西北從後山來<lb/>
莽歇之道當從西亘之嶺南向躡其脊可得正道余從<lb/>
之遂縁西亘嶺西南躋之雖無路徑方位已不出吾目<lb/>
中一里餘遂南躡其北突之脊東來之路亦逾此轉南<lb/>
<pb n="KR2k0135_WYG_009-51b"/>
矣遂從之此峰自金華山北向横突從此下墜前盡於<lb/>
崕塲峽口後盡於所踰之脊其西又有山一支亦自南<lb/>
北向横突夾金華山之後而為北下之峽盖二山俱從<lb/>
西南老君山來分支並馳中夾成箐石崕盤錯即所謂<lb/>
莽歇嶺也於是循金華山之西南向二里又漸下者半<lb/>
里而扺箐中其箐南來東崕即金華山北嶺之後西崕<lb/>
是為莽歇皆純石危亘駢峽相對而路當其下先有一<lb/>
崕北向横障箐中下嵌成屋懸覆二丈餘而東北一石<lb/>
<pb n="KR2k0135_WYG_009-52a"/>
下垂如象鼻柱地路南無隙從象鼻卷中傍東崕上透<lb/>
遂歴覆崕之上望東西兩崕俱有石庋壁覆雲而西崕<lb/>
尤為突屼上露兩亭焉因西向躡危登之其亭皆東向<lb/>
倚崕綴壁浮嵌欹仄而南列者較大位佛像於中左壁<lb/>
有泉自石罅出下涵小池而不溢北亭就嵌崕通路摭<lb/>
虚而過得片石冐亭其上三靣懸削其路遂絶此反北<lb/>
凌箐口髙出象鼻覆崕之上矣憑眺久之聞木魚聲甚<lb/>
亮而崕危石障不知其處復東下箐底溯細流北入則<lb/>
<pb n="KR2k0135_WYG_009-52b"/>
西崕轉嘴削骨霞崕障壓其勢彌異半里矯首上眺或<lb/>
下嵌上突或中刳旁裂或層堆或直劈各極騫騰有書<lb/>
其上為天作髙山者其字甚大而懸穹亦甚髙或云以<lb/>
筏籮籐索從峰頂倒掛而書者西崕有白衣大士東崕<lb/>
有胡生達摩皆摩空粘壁而成似非人跡所到也東從<lb/>
南里有玉皇閣當脊中由此崕扳西崕捱石磴有僧嵌<lb/>
一閣於崕隙其閣亦東向其崕上下陡絶中嵌横紋而<lb/>
閣倚之挨横紋而北又覆一亭中供巨佛倚壁而立以<lb/>
<pb n="KR2k0135_WYG_009-53a"/>
崕逼不容青蓮座也其北横紋併絶矣前聞鯨聲遥逓<lb/>
即此閣僧其師為南都人茹淡闢幽栖此有年昨以禪<lb/>
誦赴崕塲而守廬者乃其徒也留余待之余愛其幽險<lb/>
為憩閣中作紀者半日僧為具飡下午而師不至余問<lb/>
僧此處有路通金華山否僧言金華尚在東南隔大脊<lb/>
一重箐中無路上東向直躡東崕乃南趨踰頂而東下<lb/>
之盖東崕至是匪石而土但峭削之極直列如屏其上<lb/>
為難余時已神徃即仍下玉皇閣遂東向扳嶺上時有<lb/>
<pb n="KR2k0135_WYG_009-53b"/>
游人在玉皇閣者交呼此處險極難階余不顧愈上愈<lb/>
峻二里有路縁峰腰自南而北擔者欲從此去余强之<lb/>
南半里此路乃南通後嶺非東南踰頂者乃復東向躡<lb/>
峻擔者屢後呼之不至余不復待竭蹶上躋一里餘而<lb/>
東踰其脊從脊上俯視見州治在川東北矣乃即從脊<lb/>
南趨半里又東南躡脊上一里始凌金華山頂於是北<lb/>
眺麗山西眺蘭州東眺鶴慶南眺大理雖嵌重峰之下<lb/>
不能辨其城郭人民而西之老君北之大脊東之大脊<lb/>
<pb n="KR2k0135_WYG_009-54a"/>
分支處南之印鶴横環處雪㾗雲派無不歴歴獻形正<lb/>
如天際真人下辨九州俱如一黍也復從頂脊南行脊<lb/>
上已有路直前一里漸西轉向老君余知乃楊莊道乃<lb/>
轉而北瞰東向之路得一線垂箐下遂從之下里餘路<lb/>
窮箐宻傾崕倒坎欹仄䝉翳下嵌莫測乃横支扳跌跌一<lb/>
重復更一枝幸枝稠箐宻不知倒空之險如是一里如<lb/>
蹈碧海茫無際涯既而審視忽見一塔下湧雖隔懸重<lb/>
箐而方隅在目知去石門不在弱水外矣益用扳墜之<lb/>
<pb n="KR2k0135_WYG_009-54b"/>
法又一里有線徑伏箐間隨之亟行半里得中窪之峽<lb/>
又半里出三清閣之後即昨來審視而難從者於是下<lb/>
峽門過昨所飯處閴無一人乃前趨過昨所望虎穴之<lb/>
上此直康衢非險道矣乃從北道循西山北向下五里<lb/>
而返寓則擔夫猶未歸也<lb/>
十六日平明炊飯而行循南街出七里至羅尤邑余以<lb/>
為將濱湖而行而大道俱西南循坡竟不見波心渚影<lb/>
途中屢陟崗越澗皆自西向南而崗澗俱不已皆有村<lb/>
<pb n="KR2k0135_WYG_009-55a"/>
廬八里一村聚落頗盛從其南又一里大路將東轉而<lb/>
趨海門橋有岐西南入乃石寳上道也從此始與大道<lb/>
别南瞻印鶴山尖聳而當湖之南為一川之南屏其脉<lb/>
自湖東南下伏而西度復聳故榆城大道過海門橋繞<lb/>
湖南而東由其東伏處南踰而出觀音山湖流所注由<lb/>
海門橋繞山北而西由其西盡處南搗而下沙溪石寳<lb/>
山又在印鶴西南東隔此溪南下又西隔駝强江北流<lb/>
故其路從此溪北峽入又從駝强江東峽渡然後及石<lb/>
<pb n="KR2k0135_WYG_009-55b"/>
寶之麓焉由岐路循西坡南下一里度一峽從硤南上轉而<lb/>
西行二里餘已遥望石寳山尖穹西大峰之南矣於是<lb/>
復西南下一里渉澗乃南向陟層崗峽中曲折三里始<lb/>
南踰其脊南下一里有水自西南峽來至此折而東去<lb/>
是為駝强江有大石梁南跨之橋南環城連阡南陟之<lb/>
半里有村廬倚南坡下頗盛是為駝强村從村南復隨<lb/>
箐南上一里餘登嶺脊從脊上西望老君山雪色崢嶸<lb/>
在重峰夾澗之西始知石寳之脉猶從金華南下而盡<lb/>
<pb n="KR2k0135_WYG_009-56a"/>
駝强北轉之處若老君之脉則南從横嶺而盡於黒㑹<lb/>
瀾滄之交矣平行脊上一里餘稍南下度峽坳半里東<lb/>
望海門橋之溪已破峽嵌底而南有路隨箐直下而就<lb/>
之此沙溪道也有岐南上盤西峰之南此石寳道乃南<lb/>
上盤峰一里餘凌峰之南遂西轉而飯從嶺頭西向行<lb/>
二里稍下而踰脊西隨之南轉西向一里又西南踰其<lb/>
北突之崕始平望石寳之尖與西峰並峙而白塔髙懸<lb/>
其間南一里遂墜壑直下一里抵崕麓則駝强江自南<lb/>
<pb n="KR2k0135_WYG_009-56b"/>
而北奔流石崕峽中而兩崕東西夾峙巉石飛騰古木<lb/>
盤聳懸籐宻箐䝉蔽山谷祗覺緑雲上幕而仰不見天<lb/>
日玉龍下馳而旁不露津涯盖西即石寳之麓東乃北<lb/>
繞之峰駢夾止容一水而下嵌上逼極幽異之勢循東<lb/>
崕南行三里夾壁稍開有石梁西渡立梁上四眺尚不<lb/>
見寺托何處而梁南兩崕溯水而上已無纎徑而橋東<lb/>
有路南踰東峰則沙溪之道也度橋西半里西壁稍開<lb/>
中墜一坑甚峻有巨閣當其口已傾圯不蔽風雨而坑<lb/>
<pb n="KR2k0135_WYG_009-57a"/>
中亦無入路惟仰見其上盤崕層叠雲廻幛擁如芙蓉<lb/>
十二樓令人目眩心駭路循坑右盤崕磴曲折上一里<lb/>
餘而入石寳寺山門門殿三四層俱東向荒落不整僧<lb/>
道亦寥寂然石階殿址固自雄也余停行李於後殿之<lb/>
右一老僧栖其後初不延納予不顧即從殿北盤左腋<lb/>
窮北岩二重復下從殿南盤右腋窮北岩一重再下則<lb/>
老僧已炊黄粱相待時已下午復從右腋上玉皇閣窮<lb/>
塔頂既暮始下盖後殿正嵌崕脚其層亘之崕重重上<lb/>
<pb n="KR2k0135_WYG_009-57b"/>
盤而路各從两旁腋間分道横披而入其前既懸削不<lb/>
能直上而上亦中斷不能交通故殿後第一層分嵌三<lb/>
竅北竅二重路從北腋轉南竅一重路從南腋轉俱廻<lb/>
臨殿上而中間不通其上又環為第二層殿後仰瞻不<lb/>
見也路又從玉皇北轉即憑臨第一層之上從突崕北<lb/>
陟躡北支西上三里餘凌後峰之頂頂頗平西半里有白<lb/>
塔當坪間又中窪為土塘者二而無水窪之南皆石坡<lb/>
外突平<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>如塘堰而石靣有紋如龍鱗有小窪嵌其上<lb/>
<pb n="KR2k0135_WYG_009-58a"/>
皆淺而有水其頂即西並大脊其峰横列上聳西擁如<lb/>
屏欲躡其上路絶日暮而止僧言其上有天成石像并不<lb/>
竭石池余所覩不一亦少就雕刻不辨孰為天成也<lb/>
十七日由石寳飯而下山二里度橋東上即轉東南二<lb/>
里東踰其脊乃轉而南行漸下轉而西南三里又轉而<lb/>
東一里循山南轉二里過一南度之脊里餘越嶺而南<lb/>
始望見沙溪之塢闢於南麓所陟之峰與東界大山相<lb/>
持而南中夾大塢而劍川湖之流合駝强江出峽貫於<lb/>
<pb n="KR2k0135_WYG_009-58b"/>
川中所謂沙溪也其塢東西濶五六里南北不下五十<lb/>
里所出米榖甚盛劍川州皆來取足焉從嶺南行又二<lb/>
里峰頭石忽湧起如獅如象髙者成崕卑者為級穿門<lb/>
蹈瓣覺其有異而不知其即鐘山也去而後知之欲再<lb/>
返觀已無及矣又一里遂東南下三里及其麓從田塍<lb/>
間東南行二里得一大村曰沙腿遇一僧即石寳山之<lb/>
主僧也欲留余還觀鐘山且言從此而西四十里過蕨<lb/>
食坪即通楊村蘭州由蘭州出五塩井徑從雲龍州抵<lb/>
<pb n="KR2k0135_WYG_009-59a"/>
永昌甚便余將從之以浪穹何巢阿未晤且欲一觀大<lb/>
理更聞此地東去即觀音山為鶴慶大理通道若捨此<lb/>
而西即多未了之願乃别僧東南行塍間三里至四屯<lb/>
村廬甚盛沙溪之水流其東有木梁東西駕其上甚長<lb/>
度橋又東南望峽坡而趨二里由峽躡坡東向上者五<lb/>
里得一坡頂踞而飯又東一里餘見路右有峽西墜如<lb/>
劃塹其南有崕北向一洞亦北向闢門艱於墜峽惟隔<lb/>
崕眺望不及扳也又東里餘抵東脊之下有澗自北來<lb/>
<pb n="KR2k0135_WYG_009-59b"/>
小流其中南注西墜峽間大路渉澗而東踰脊已乃知<lb/>
其為三營道如欲趨觀音山當溯澗而北入塢余乃復<lb/>
返澗西北向溯之入行夾中徑甚微兩旁石樹漸合二<lb/>
里出夾乃東北躡坡而上坡間萬松森列馬纓花映日<lb/>
燒林而不聞人聲五里轉而東又上五里始躡其脊脊<lb/>
南北俱峰中反窪而成坳穿坳一里始東北向下望見<lb/>
東界遥山屏列上干雲霄而其下支撐隴盤猶不見下<lb/>
闢之塢也墜峽而下二里又見東麓海子一圍水光如<lb/>
<pb n="KR2k0135_WYG_009-60a"/>
黛浮映山谷獨其徑蕪塞第望之東下又二里始有路<lb/>
自北頂而下隨之東北降又五里始及山麓麓之東平<lb/>
壑内環小山外繞自西大山北麓分支回環東抱又轉<lb/>
而西夾於南麓四週如城中闢如規北半衍為平疇南<lb/>
半瀦為海子海子之水反西南逼大山之麓破峽墜去<lb/>
其中盖另一天也當壑之中有居廬駢集是為羅木哨<lb/>
其北岡峰如負扆獨擁於後而前有廬室倚其陽為李<lb/>
氏之居地靈人傑信有徴哉東行塍疇間二里過羅木<lb/>
<pb n="KR2k0135_WYG_009-60b"/>
哨村又東一里餘大道自西北向東南交過之又東<lb/>
半里抵東岡下循而北乃東向踰坳而上又半里乃下<lb/>
及其東麓有數十家瀕東溪而居其溪自三岔路澗峽<lb/>
發源經觀音山過此而西南繞出洞鼻合浪穹海子及<lb/>
鳳羽悶江而同入普陀崆南經中所下洱海者也其時<lb/>
將暮擔者欲止問村人不得乃悞從村南度小橋由溪<lb/>
東大道北行二里得觀音舗村日已暮遂宿<lb/>
十八日昧爽促飯而擔夫逃矣店人厚索余貲為送浪<lb/>
<pb n="KR2k0135_WYG_009-61a"/>
穹遂南行二里過一石橋循東山之麓而南七里至牛<lb/>
街子循山南去為三營大道由岐西南過熱水塘行塢<lb/>
中為浪穹間道盖此地已為浪穹鶴慶犬牙錯壤矣於<lb/>
是西南從支坡下一里過熱水塘有居廬遶之余南行<lb/>
塍間其塢擴然大開西南八里有小溪自東而西注越<lb/>
溪又東南眺三營居廬甚盛倚東山之麓其峰更崇西<lb/>
望溪流逼西山之麓其疇更沃過此中横之溪已全為<lb/>
浪穹境矣又南十里則大溪自西而東向曲由其西有<lb/>
<pb n="KR2k0135_WYG_009-61b"/>
木橋南北跨之橋左右俱有村廬南度之行溪之西三<lb/>
里溪復自東而西向曲又度橋而行溪之東三里於是<lb/>
其溪西逼西山南突之嘴路東南陟隴而行四里則大<lb/>
溪又自西而東向曲有石梁南跨之而梁已中圯陟之<lb/>
頗危梁之南居廬亦盛有闗帝廟東南向是為大屯屯<lb/>
之西一山北自西大山分支南突其東南又有一山南<lb/>
自東大山分支北突若持衡之針東西交對而中不接<lb/>
大溪之水北搗出洞鼻之東垂又曲而南環東横山之<lb/>
<pb n="KR2k0135_WYG_009-62a"/>
西麓若梭之穿其隙者兩山既分懸塢中塢亦若界而<lb/>
為二於是又西南行塍間三里轉而西三里過一小石<lb/>
梁其西則平湖浩然北接海子南映山光而西浮雉堞<lb/>
有堤界其中直西南而達於城乃遵堤而行極似明聖<lb/>
蘇堤雖無六橋花栁而四山環翠中阜弄珠又西子之<lb/>
所不能及也湖中魚舠汎汎茸草新蒲㸃瓊飛翠有不<lb/>
盡蒼茫無邊㶑灔之意湖名茈碧有以也西二里湖中<lb/>
有阜中懸百家居其上南有一突石大三丈其形如龜<lb/>
<pb n="KR2k0135_WYG_009-62b"/>
北有一廻崗髙四尺長十餘丈東突而昂其首則蛇石<lb/>
也龜與蛇交盤於一阜之間四旁沸泉騰溢者九穴而<lb/>
龜之口向東南蛇之口向東北皆張吻吐沸交流環溢<lb/>
於重湖之内龜之上建𤣥武閣以九穴環其下今名九<lb/>
氣䑓余循龜之南見其㗁中沸水其上唇覆出為人擊<lb/>
缺其水熱不可以濯有僧見余逺至遂留飯且及夫僕<lb/>
焉其北蛇崗之下亦新建一庵余以入城急不暇遍歴<lb/>
由䑓復行堤間一里度一平橋又二里入浪穹東門一<lb/>
<pb n="KR2k0135_WYG_009-63a"/>
里抵西山之下乃南轉入䕶明寺憩行李於方丈寺東<lb/>
向其殿已乆敝僧方修飾之寺之南為文昌閣皆東向<lb/>
而温泉即洋溢池之北既憩行李時甫過午入叩何公<lb/>
巢阿一見即把臂入林欣然恨晩遂留酌及東更命其<lb/>
長君送至寺宿焉<lb/>
十九日何君復具飡於家擕行李入文廟西廡乃其姻<lb/>
劉君匏石讀書處也上午何君具舟東闗外拉余同諸<lb/>
郎四人兩舟受八人汎湖而北舟不用檝以竹篙刺水<lb/>
<pb n="KR2k0135_WYG_009-63b"/>
而已渡湖東北三里湖心見魚舎兩三家有斷梗垂楊<lb/>
環之何君將就其處結樓綴亭綰納湖山之勝命余預<lb/>
題聯額余唯唯眺覽久之仍汎舟西北二里遂由湖而<lb/>
入海子南湖北海形如葫蘆而中束如葫蘆之頸焉湖<lb/>
大而淺海小而深湖名茈碧海名洱源東為出洞鼻西<lb/>
為<graphic n="KR1902" url="https://raw.githubusercontent.com/kanripo/KR-Gaiji/master/images/KR1902.png" mimeType="image/png"/>頭村北為龍王廟三靣山環成窩而海子中溢南<lb/>
出而為胡海子中央底深數丈而水色澄瑩有琉璃光<lb/>
穴從水底噴起如貫珠聨璧結為柱幃上躍水靣者尺<lb/>
<pb n="KR2k0135_WYG_009-64a"/>
許從旁遥覷水中之影千花萬蕊噴成珠樹粒粒分明<lb/>
絲絲不亂所謂靈海耀珠也山海經所謂洱源出罷谷<lb/>
山即此楊太史有泛湖窮洱源遺碑没山間何君近購<lb/>
得之將為立亭以志其勝焉從海子西南涯登陸西行<lb/>
田間入一庵即䕶明寺之下院也何君之戚已具飡庵<lb/>
中為之醉飽下午仍下舟泛湖西南二里再入小港何<lb/>
君為姻家拉去两幼郎留寺令两長君同余還晩飡而<lb/>
宿文廟西廡<lb/>
<pb n="KR2k0135_WYG_009-64b"/>
二十日何君未歸兩長君清晨候飯乃擕盒抱琴竟堤<lb/>
而東再為九氣䑓之游擬浴於池而浴池無覆室是日<lb/>
以街子浴者雜遝乃已遂由新庵掬蛇口温泉憩弄久<lb/>
之仍至九氣䑓撫琴命酌何長君不特文章擅藻而絲<lb/>
竹俱精就龜石泉瀹雞卵為飡味勝於湯煮者已而寺<lb/>
僧更出盒佐觴下午乃返西風甚急何長君抱琴向風<lb/>
而行以風韻絃其聲冷冷山水之調更出自然也<lb/>
二十一日何君歸飯余於前樓以其集示余中有為余<lb/>
<pb n="KR2k0135_WYG_009-65a"/>
咏者余亦作二詩以酬之<lb/>
二十二日何君特設宴宴余余以小疾欲暫卧懇辭不<lb/>
獲强起赴酌何君出所藏山谷真蹟楊升菴手卷相示<lb/>
二十三日何長君聨騎同為佛光寨之游佛光寨乃浪<lb/>
穹東山之最髙而險者東山北自觀音山南下一穹而<lb/>
為三營後山再穹而為佛光寨三穹而為靈應山其勢<lb/>
皆崇雄如屏連障天半遥望雖支隴其中實多崩崕叠<lb/>
壁不易扳躋故佛光寨夙稱天險國初既平滇西右丞<lb/>
<pb n="KR2k0135_WYG_009-65b"/>
普顔篤者復據此以叛久征不下數年而後克之今以<lb/>
其地建靈光寺從寺後而上有一女闗最險言一女當<lb/>
闗莫之能越也顔篤據寨以諸女分竚峰頭遥望山下<lb/>
無所不見從闗而上即通後山之道北出七坪南下北<lb/>
牙者也余聞其勝故與長君先及之仍從九氣䑓共十<lb/>
里過大屯梁其梁已折而重建横木橋以渡遂從東北<lb/>
行五里轉而東從徑路又三里直抵東山下乃沿山東<lb/>
北上又二里而及靈光寺寺門東向下臨遥川其前坡<lb/>
<pb n="KR2k0135_WYG_009-66a"/>
雖峻而石不多惟寺門一石髙突如屋前樓後殿兩廡<lb/>
為炊卧之所乃何君之伯某府别駕所建今且就圯矣<lb/>
余至先有三客在皆吕姓一少而麻衣者為吕揮使之<lb/>
子其二長者即其叔也具飡相餉為余言一女闗之勝<lb/>
欲即登之諸君謂日晩不及迨下午諸吕别去何長君<lb/>
亦徃三營戚家余獨留寺中為明晨遍歴之計<hi>諸吕留蔬米於</hi>
<hi>僧令供余且𨗳余游</hi>
二十四日晨起索飯即同寺僧從寺後躋危坡而上二<lb/>
<pb n="KR2k0135_WYG_009-66b"/>
里餘有岐北盤入峽者向寨址道也歴級直上而南越<lb/>
峰頭者向一女闗道也余從其上者一里餘凌坡之脊<lb/>
隨之南轉即普顔篤之舊寨也南一里峰頭始有石纍<lb/>
纍從其下東轉線徑横腰<hi>下闕</hi>
　二十五日至月終俱闕<lb/>
<pb n="KR2k0135_WYG_009-67a"/>
　<lb/>
己卯三月初一日何長公以騎至文廟前再饋飡為包<lb/>
乃出南門一里過演武塲大道東南去乃由岐西南循<lb/>
西山行四里西山南盡有水自西峽出即鳳羽之流也<lb/>
其水頗大南即天馬山横夾之與西山南盡處相峙若<lb/>
門水出其中東注茈碧湖南坡塍間抵練城而南入普<lb/>
駝崆路循西山南盡處溯水而入五里北崕忽石峰壁<lb/>
立聳首西顧其内塢稍開有村當聳首下塢中是名山<lb/>
<pb n="KR2k0135_WYG_009-67b"/>
闗聳首之上有神宇踞石巔望之突兀甚盖即縣後山<lb/>
自三台分支南下此其西南盡處也其内大脊稍西曲<lb/>
南與天馬夾成東西塢循溪北崕間又三里餘西抵大<lb/>
脊之下於是折而南一里渡澗東循東山南行一里為<lb/>
悶江門哨有守哨者在路旁又南二里有小山當峽而<lb/>
踞扼水之吭鳳羽之水南來鐵甲塲之澗西出合而搗<lb/>
東崕下路乃縁崕襲其上二里出扼吭之南村居當坡<lb/>
東若綰其口者由是村南山塢大開西為鳳羽東為啟<lb/>
<pb n="KR2k0135_WYG_009-68a"/>
始後山夾成南北大塢其勢甚開三流貫其中南自<lb/>
上駟北抵於此約二十里皆良田接塍綰谷成村曲<lb/>
峽通幽入靈臯夾水居古之朱陳村桃花源寥落已<lb/>
盡而留此一奥亦大竒事也循東山而南為新生邑<lb/>
共五里折而西度塢中截塢五里抵西山鳳羽之下<lb/>
是為舎上盤古之鳳羽縣也今有廵司一流一土尹<lb/>
姓吕夢熊先馳使導為居停而尹以捕緝徃後山其<lb/>
家出飯待客薄暮尹還更具酌設鼓吹焉是夜大雨<lb/>
<pb n="KR2k0135_WYG_009-68b"/>
迨曉而雪滿西山焉<lb/>
初二日晨飡後尹具數騎邀余遊西山盖西山即鳳<lb/>
羽之東垂也條崗數十丈俱東向蜿蜒而下北為土<lb/>
主坪南為白王寨是日飯於白王寨北支帝釋寺中<lb/>
其支連叠三寺而俱無僧居言亦以避寇去也從土<lb/>
主廟更西上十五里即闗坪為鳳羽絶頂其南白王<lb/>
廟後其山更髙望之皆雪光皚皚而不及登<lb/>
初三日尹備騎命四人導㳺清源晨飡後即行循<lb/>
<pb n="KR2k0135_WYG_009-69a"/>
西山南行五里過一村有山横亘塢南大塢至是南<lb/>
盡而分為二峽西峽路由馬子哨通漾濞有一水出<lb/>
其中東峽路由花甸哨出洪珪山有二水出其中<lb/>
盖南自馬子哨分支北突者由其北麓二里東䧏而<lb/>
陟塢過上駟村度三澗三里東抵一村復上坡循東<lb/>
南行一里度東澗之西乃南躡坡崗則東之蠟坪厰<lb/>
山與之横亘山又夾成小塢南行一里乃折而東踰<lb/>
坳共一里東向下忽見一水自壑底出即東澗之上<lb/>
<pb n="KR2k0135_WYG_009-69b"/>
流出自洞下者也亟下壑底睹其水自南穴出湧而<lb/>
北流成溪其上崕間一穴大僅二三尺亦北向上書<lb/>
清源洞三字為鄧川州搢紳楊南金筆水不從上洞<lb/>
出由洞口下降而入亦不見水其入處逼仄深墜恰<lb/>
如茶陵之後洞導者二一人負松明一筐一人燃松<lb/>
明為炬以入南入數丈路分為二下穿者為穴上躋<lb/>
者為樓樓之上復分二穴穿右穴而進其下甚削陷<lb/>
峽頗深即下穿所入之峽也以壁削路阻不得達乃<lb/>
<pb n="KR2k0135_WYG_009-70a"/>
返穿左穴而進其内曲折駢夾髙不及丈濶亦如之<lb/>
而中多直竪之柱連支剖楹中盤旁叢分合間錯披<lb/>
隙透窽頗覺靈異但石質甚瑩白而為松炬所薫若<lb/>
黒若烟煤著手即膩不可脫盖其洞既不髙曠烟霧<lb/>
莫散而土人又慣用松明便於傴僂而益増其煤膩<lb/>
先是有識者謂余曰是洞須嵗首即游為妙過二月<lb/>
即為烟所黒余問其故曰洞内經年人莫之入烟之<lb/>
舊染者既漸退而白乳之新生者亦漸垂而長故一<lb/>
<pb n="KR2k0135_WYG_009-70b"/>
當新嵗人競游之光景甚異從此至二月游者已多<lb/>
漸生之乳既被採折再染之垢愈益薫蒸但能㸃染<lb/>
衣服無復領其光華矣余不以其言為然至是而知<lb/>
洞以低故其乳易採遂折取無餘其烟易染遂薫蒸<lb/>
有積其言誠不誣也透柱隙南入漸有水貯柱底盤<lb/>
中其盤皆石底廻環大如盆盎頗似粤西洞仙田之<lb/>
類但不能如其多也約進半里又墜穴西下其深四<lb/>
五尺復夾而南北下平上凑髙與濶亦不及丈南入<lb/>
<pb n="KR2k0135_WYG_009-71a"/>
三丈而止北入十餘丈亦窘縮不能進乃復出升墜<lb/>
穴之上循其南隙更披隘以入入數丈洞漸低乳柱<lb/>
漸逼俯膝透隙匍匐愈難復返而出由樓下坑内批<lb/>
隙東轉又入數十丈其内髙濶與南入者同而乳柱<lb/>
不能比勝既窮乃西從下坑透穴出由坑仰眺其上<lb/>
稍覺空洞即入時由樓上俯瞰處既下穴出漸見天<lb/>
光乃升崕出口滿身皆染淄䝉垢矣乃下濯足水穴<lb/>
之口踞石而浣水從亂穴中汩汩出遂成大溪北去<lb/>
<pb n="KR2k0135_WYG_009-71b"/>
清冷徹骨所留二人炊黄粱於洞外者亦熟以所攜<lb/>
酒脯箕踞啖洞前仰見天光如洗四山如城甚愜幽<lb/>
興飯後仍踰西坳稍南遵花甸路横涉中溪西上横<lb/>
亘山之東坂沿山陟隴五里下出上駟村之西仍循<lb/>
西山北行一里過一村遂由小徑遵西山崗坂十餘<lb/>
里抵暮還宿尹宅<lb/>
初四日尹備數騎循西山而北三里盤西山東出之嘴<lb/>
又半里忽見山麓有數樹撐空出馬足下其下之水聲<lb/>
<pb n="KR2k0135_WYG_009-72a"/>
淙淙出樹則泉穴自山底東透隙而出也又北半里有<lb/>
坑自北山䧟墜成峽渉之稍東又盤一嘴又三里而至<lb/>
波大邑倚西山而聚廬亦此間大聚落也由村北墜坑<lb/>
而下横渉一澗又北上踰崗三里而下是為鐡甲塲有<lb/>
溪自西山東注村廬夾之前悶江門南當夾阨水小山<lb/>
又東踞為此中水口南北環山两支復交於前又若别<lb/>
成一洞天者過溪上北山山自西北横拖而東為鐡甲<lb/>
塲龍砂實鳳羽第三重砂也東束溪流最為𦂳固其西<lb/>
<pb n="KR2k0135_WYG_009-72b"/>
南之麓即鐡甲東北之麓即悶江門鳳羽一川全以此<lb/>
為鎖鑰焉騎登其上還飯於鐡甲塲居民家置二罇於<lb/>
架上下煨以火挿藤於中而逓吸之屢添而味不減其<lb/>
村氓慣走𬗟甸皆多夷貨以孩兒茶㸃水餉客茶色若<lb/>
臙脂而無味下午忽風雨大至沾濡而返<lb/>
初五日晨起欲别尹君以是日清明留宴於塋山即土<lb/>
主廟北新塋也坐廟前觀祭掃者紛紛奢者擕一猪就<lb/>
塋間火炕之而祭貧者一雞就塋間弔殺之亦烹以祭<lb/>
<pb n="KR2k0135_WYG_009-73a"/>
廻憶先塋已三違春露不覺憮然亟返而卧<lb/>
初六日余欲别而尹君謂前邀其岳吕夢熊期今日至<lb/>
必再屈暫停適村有諸生許姓者邀登鳳羽南髙嶺隨<lb/>
之下午返而吕君果至相見甚懽<lb/>
初七日尹君仍備騎同夢熊再為清源洞之游先從白<lb/>
米村截川而東五里遵東山南行山麓有騎龍景帝廟<lb/>
廟北有泉一穴自崕下湧出崕石嵌磊巨木盤紏清泉<lb/>
潄其下古藤絡其上境甚清幽土人耕者見數騎至以<lb/>
<pb n="KR2k0135_WYG_009-73b"/>
為追捕者俱釋耜而趨山走險呼之趨益急又南五里<lb/>
而抵清源洞不復深入攬洞前形勢仍西渡中溪遍觀<lb/>
西山形勝而返<lb/>
初八日同夢熊早飯後别尹君三十五里抵浪穹南門<lb/>
夢熊别去期中旬晤榆城余入文廟命顧僕借炊於䕶<lb/>
明寺而後徃候何六安何公待余不至已先一日趨榆<lb/>
城矣余乃促何長君定夫為明日行計<lb/>
初九日早飯於何處比行隂雲四合有雨意何長君及<lb/>
<pb n="KR2k0135_WYG_009-74a"/>
次君仍以榼餞於南郊南行三里則鳳羽溪自西而東<lb/>
注架木橋度之又南一里抵天馬山麓乃循而東行風<lb/>
雨漸至東里餘有小阜踞峽口之北曰練城置浮屠於<lb/>
上為縣學之案此縣普陀崆水口既極逼束而又天生<lb/>
此一阜中懸以鎖鑰之茈碧湖洱源海及觀音山之水<lb/>
出於阜東鳳羽山之水出於阜西俱合於阜南是為三<lb/>
江口由其西望之而行又二里將南入峽先有木橋跨<lb/>
其上度橋而東即隨流南入峽口有數家當峽而居是<lb/>
<pb n="KR2k0135_WYG_009-74b"/>
為廵檢司時風雨交横少避於跨橋樓上樓圯不能蔽<lb/>
寒甚南望峽中風陣如舞北眺凌雲諸峰出没閃爍坐<lb/>
久之雨不止乃强擔夫行初從東崕南向行普陀崆中<lb/>
一里峽轉而西曲路亦西隨之一里復轉而南一里有<lb/>
一家倚東而居而雨甚不及問又南江流搗崆中愈驟<lb/>
崆中石聳突而激湍或横檻以扼之或夾門以束之或<lb/>
齟齬或劍㦸或犀象或鷙鳥百態以極其搏截之勢而<lb/>
水終不為所阻或跨而出之或穿而過之或挾而瀠之<lb/>
<pb n="KR2k0135_WYG_009-75a"/>
百狀以盡超越之觀時沸流傾足下大雨注頭上兩崕<lb/>
夾身一線透腋覺神旺二里顧西崕之底有小穴當危<lb/>
崕下東向與波流吞吐心以為異過而問熱水洞何在<lb/>
始知即此穴也先是土人言普陀峒中有熱水洞門甚<lb/>
隘而中頗寛其水自洞底湧出如沸湯人入洞門為熱<lb/>
氣所蒸無不浹汗有疾者輙愈<hi>九氣䑓止可煮卵而此可縻肉</hi>余時寒<lb/>
甚南一里峽乃盡前散為塢半里抵塢為下山口有村<lb/>
當塢為鄧川州境於是兩江㟁夾堤垂楊路從東㟁行<lb/>
<pb n="KR2k0135_WYG_009-75b"/>
六里而抵中所時衣已濕透風雨不止乃覓逆旅沸湯<lb/>
為飯入叩劉陶石劉君出酒慰寒遂宿其前樓出楊太<lb/>
史二十四氣歌相示書法帶趙而有媚逸之致<lb/>
初十日雨止而餘寒猶在四山雪色照入迨飯而負擔<lb/>
之夫逸去劉君乃令人覓小舟於江㟁之西覆鐘山下<lb/>
另覓夫肩行李從陸行言西山下有湖可游欲與余同<lb/>
泛也先西過大石梁乃跨彌苴佉江上者西行塍中一<lb/>
里有小橋跨小溪上即羅時江也橋之北水塘㶑灧青<lb/>
<pb n="KR2k0135_WYG_009-76a"/>
蒲䝉茸橋之南溪流如線蛇行两畦間因踞橋坐而待<lb/>
舟舟至即行隨溪遵其東麓南行兩旁塍低於溪壅㟁<lb/>
行水於中其流雖小而急二里則兩㟁漸平而走沙中<lb/>
壅舟膠不前劉君與余乃登㟁行隴舟人乃凌波曳舟<lb/>
五里乃復下舟少曲而西半里遂南挺而下湖湖中茭<lb/>
蒲泛泛多有連蕪為畦植柳為㟁而結廬於中者汀港<lb/>
相間曲折成趣深處則曠然展鏡夾處則窅然罨畫翛<lb/>
翛有江南風景而外有四山環翠覺西子湖又反出其<lb/>
<pb n="KR2k0135_WYG_009-76b"/>
下也湖中渚田甚沃種蒜大如拳而味異鶯粟花連疇<lb/>
接隴於黛柳鏡波之間景趣殊勝三里湖盡又南行港<lb/>
間一里有路自東横亘於西山即達州治之通道也堤<lb/>
之下連架三橋以洩水舟由堤北東行一里穿橋而南<lb/>
又半里有小橋曰三條橋即北從中所來之大道也水<lb/>
穿橋東路度橋南俱南向行初約顧僕以行李待於此<lb/>
而不在劉君臨岐跼蹐時已過午腹餒余揮手别劉君<lb/>
令速返余遵大道南行傍卧牛山東突之嘴行臥牛山<lb/>
<pb n="KR2k0135_WYG_009-77a"/>
者鄧川東下南砂之臂也一大峰一小峰相屬而下大<lb/>
者名卧牛小名象山土人以象小而牛大今俱呼為象<lb/>
山云凑峽之間有數十家當道是為鄧川馹過馹一里<lb/>
上盤西山之嘴始追及擔僕遂南上洱海直上關而北<lb/>
而由嘴南仍依西山南下二里下度一峽口其峽自西<lb/>
山出横陟之而南上坡間又二里有坊當道踰坡南行<lb/>
始與洱海近共五里西山之坡東向而突海中是為龍<lb/>
王廟南崕之下有油魚洞西山腋中有十里香竒樹皆<lb/>
<pb n="KR2k0135_WYG_009-77b"/>
為此中竒勝而南瞻沙坪去坡一里而遥急令擔僕先<lb/>
覓寓具飡余并探此而後中食乃從大路東半里下至<lb/>
海崖其廟東臨大海有漁户數家居廟中廟前一坑下<lb/>
墜其坑南北横二丈東西濶八尺其下再嵌而下則水貫<lb/>
峽底小魚千萬頭襍沓於内漁人見余至取飯一掌撒則<lb/>
羣叢而嘬之蓋其下亦有細穴潛通洱海但無大魚不<lb/>
過如指者耳油魚洞在廟崕曲之間水石交薄崕内遜<lb/>
而抱水東向如玦崕下插水中空洞透漏毎年八月十<lb/>
<pb n="KR2k0135_WYG_009-78a"/>
五有小魚出其中大亦如指而周身俱油為此中第一<lb/>
味過十月復烏有矣崕之後石聳如芙蓉裂瓣從其隙<lb/>
下窺之多有水潄其底盖其下皆潛通也稍西上有中<lb/>
窪之宕當路左其東崕潄根亦有水外通與海波同為<lb/>
消長焉從其側交大道而西踰坡不得路望所謂三家<lb/>
村者尚隔一箐踞西峽間半里越坡而下又西半里陟<lb/>
箐而上乃沿西山南向而趨一里漸得路轉入西峽半<lb/>
里抵三家村問老嫗指竒樹在村後田間又半里至其<lb/>
<pb n="KR2k0135_WYG_009-78b"/>
下其樹南臨深㟁而南幹半空直然挺立其花黄白色<lb/>
大如蓮亦有十二瓣按月而閏増一瓣開時香聞逺甚<lb/>
土人謂之十里香榆城有風花雪月四大景<hi>上關風下關花蒼山</hi>
<hi>雪洱海月</hi>上闗以此花者按志榆城異産有木蓮花而不註<lb/>
何地然他處亦不聞豈即此耶花自正月抵二月終乃<lb/>
謝時無餘瓣余不能聞香見色惟撫其本辨其葉而已<lb/>
乃從村南下坡二里而至沙坪入邸舎晩飡已熟而劉<lb/>
君所倩擔夫已去乃另倩為早行計<lb/>
<pb n="KR2k0135_WYG_009-79a"/>
十一日早炊平明夫至乃行由沙坪而南一里餘西山<lb/>
之支又横突而東為龍首闗盖㸃蒼山北界之第一峰<lb/>
也鳳羽南行度花甸哨南嶺而東北轉者為龍王廟後<lb/>
諸山迤邐從鄧川之卧牛溪始而北盡於天馬南峙者<lb/>
為㸃蒼而東垂北顧實始於此所以謂之龍首入城北<lb/>
門半里出南門乃依㸃蒼東麓南行髙眺西峰多墜坑<lb/>
而下盖後如列屏前如連袂所謂十九峰者皆如五老<lb/>
比肩而中墜為坑者也南二里過第二峽之南有村當<lb/>
<pb n="KR2k0135_WYG_009-79b"/>
大路之右曰波羅村其西山麓有蛺蝶泉之異余聞之<lb/>
已久至是得土人西指乃令僕擔先趨而余獨從村南<lb/>
西向望山麓而馳半里有流泉淙淙溯之又西半里抵<lb/>
山麓有樹大合抱倚崕而聳立下有泉東向潄根竅而<lb/>
出清冽可鑒稍東其下又有一小樹仍有一小泉亦潄<lb/>
根而出二泉滙為方丈之沼即所溯之上流也泉上大<lb/>
樹當四月初發花如蛺蝶鬚翅詡然與生蝶無異又有<lb/>
真蝶千萬連鬚鉤足自樹頂倒懸而下及於泉靣繽紛<lb/>
<pb n="KR2k0135_WYG_009-80a"/>
絡繹五色煥然游人俱從此月羣而觀之過五月乃已<lb/>
余在粤西三里陸參戎即為余言其異至此又以時蚤<lb/>
未花詢之土人或言蛺蝶即其花所變或言以花形相<lb/>
似故引類而來未知孰是然龍首南北相距不出數里<lb/>
有此二竒葩一恨於已落一恨於未蕊皆不過一月而<lb/>
各不相遇乃折其枝圗其葉而後行已望見山北第二<lb/>
峽其口對逼如門相去不逺乃北上躡之其坡甚峻路<lb/>
有樵者問之一人曰此路從峽南直上乃樵道無他竒<lb/>
<pb n="KR2k0135_WYG_009-80b"/>
南峽中有古佛洞甚異但懸崕絶壁恐不能行無引者<lb/>
亦不能識又一老人欣然曰君既萬里而來不為險阻<lb/>
余何難前𨗳余乃解長衣併所折蛺蝶枝負之行共西<lb/>
上三里乃折而南又平上三里復西向懸躋又二里竟<lb/>
凌南峽之上乃第三峽也於是縁崕上西行上下皆危<lb/>
崕絶壁積雪皚皚當石崕間旭日映之光艷奪目下瞰<lb/>
南峰與崕又駢峙成峽其内墜壑深杳其外東臨大道<lb/>
有居廬當其平豁之口甚盛以此崕南下俱削石故必<lb/>
<pb n="KR2k0135_WYG_009-81a"/>
由北坡上而南轉西入也又西上二里崕石愈嶻嶪對<lb/>
崕亦穹環駢繞盖前猶下崕相對而至此則上峰俱廻<lb/>
合矣又一里盤崕漸北一石横<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>足下而上崕飛騫刺<lb/>
空下崕倒影無底導者曰上崕腋間有洞曰大水下崕<lb/>
腋間有洞曰古佛而四睇皆無路導者曰此<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>石昔從<lb/>
上崖墜下横壓下洞之上路為之塞遂由<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>石之西<lb/>
扳枝直墜其下果有門南向而上不能見也門若裂罅<lb/>
髙而不濶中分三層下層墜若眢井俯窺窅黒而不見<lb/>
<pb n="KR2k0135_WYG_009-81b"/>
其底昔曽置級以下煹燈而入甚深今級廢燈無不能<lb/>
下矣中層分瓣排楞内深三丈石潤而潔洞狹而朗如<lb/>
披帷踐榭坐其内隨峽引眺正遥對海光而洞門之上<lb/>
有中垂之石儼如龍首倒懸寶絡中掛上層在中洞右<lb/>
崕之後盤空上透望頗<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱而中洞兩崕中削内無從<lb/>
上其前門夾處兩崕中凑左崕前削石㾗如猴少刓其<lb/>
端首大如卵可踐猴首飛度右崕以入上洞但右崕欹<lb/>
側與左崕雖中懸二尺餘手無他援而猴首之足亦僅<lb/>
<pb n="KR2k0135_WYG_009-82a"/>
㸃半趾躍陟甚難昔有横板之度而今無從覓故以古<lb/>
佛名自僧去佛移其叠級架梯亦久廢無存今遂不覺<lb/>
閉塞余謂不閉塞不竒也乃復上<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>石從其門捫崕直<lb/>
上崕亦迸隙成門門亦南向髙而不濶與下洞同但無<lb/>
其層叠之異峽左石片下垂擊之作鐘鼔聲北向入三<lb/>
丈峽窮而躡之上有窪當後壁之半外聳石片中刓如<lb/>
虀臼以手摸之内圓而底平乃天成貯泉之器也其上<lb/>
有白痕自洞頂下垂其中如玉龍倒影乃滴水之痕臼<lb/>
<pb n="KR2k0135_WYG_009-82b"/>
側有白磁一乃昔人置以飲水者觀玩既久乃復下庋<lb/>
者導者乃取樵後峽去余仍循崕東下三里當崕之口<lb/>
路將轉北見其側亦有小岐東向草石間可免北行之<lb/>
迂乃隨之下其下甚峻三里乃折而東又平下三里乃<lb/>
及麓渡東出之澗澗南有巨石髙穹牧者多踞其上見<lb/>
余自北崕下争覘眺之不知為何許人也又南一里半<lb/>
及周城村後乃周出半里入夾路之衢則龍首關來大<lb/>
道也時腹已餒問去榆城道尚六十里亟竭蹶而趨遥<lb/>
<pb n="KR2k0135_WYG_009-83a"/>
望洱東北蒼山西列十九峰雖比肩連袂而大勢又中<lb/>
分兩重北重自龍首而南至洪圭其支東拖而出又從<lb/>
洪圭後再起南起為南重自無為而南至龍尾關其支<lb/>
乃盡十三里過某村之西西瞻有路登山為花甸道又<lb/>
南踰東拖之崗四里過二舖又十五里而過頭舖又十<lb/>
三里而至三塔寺入大空山房則何巢阿同其幼子相<lb/>
望於門僧覺宗出酒沃饑而後飯夜同巢阿出寺徘徊<lb/>
塔下松隂塔影隠現於雪痕月色之間令人悄然<lb/>
<pb n="KR2k0135_WYG_009-83b"/>
十二日覺宗具騎挈飡候何君同為清碧溪游出寺即<lb/>
南向行三里過小紙房又南過大紙房其東即郡城之<lb/>
西門其西山下即演武塲又南一里半過石馬泉泉一<lb/>
方在坡坳間水從此溢出馮元成謂其清冽不減慧山<lb/>
甃為方池其上有廢址皆其遺也又南半里為一塔寺<lb/>
前有諸葛祠并書院又南過中和玉局二峰六里渡一<lb/>
溪頗大又南有峰東環而下又二里盤峰岡之南乃西<lb/>
向覓小徑入峽峽中西望重峰罩映最髙一峰當其後<lb/>
<pb n="KR2k0135_WYG_009-84a"/>
有雪痕一派獨髙垂如疋練界青山有溪從峽中東注<lb/>
即清碧之下流也從溪北躡岡西上二里有馬鬛在左<lb/>
岡之上為阮尚賓之墓從其後西二里躡峻凌崕其崕<lb/>
髙穹溪上與對崕駢突如門上聳下削溪破其中出從<lb/>
此以内溪嵌於下崕夾於上俱偪仄深窅路縁崕端挨<lb/>
北峰西入一里馬不可行乃令從者守馬於溪側顧僕<lb/>
亦止焉余與阿巢父子同兩僧溯溪入屢陟其南北一<lb/>
里有巨石蹲澗旁兩崕巉石堆削如夾西眺内門雙聳<lb/>
<pb n="KR2k0135_WYG_009-84b"/>
中劈僅如一線後峰垂雪正當其中掩映層叠如挂幅<lb/>
中垂幽異殊甚覺宗輒解筐酌酒凡三勸酬復西半里<lb/>
其水倒峽瀉石間日色光膩文理燦然頗饒烟雲之致<lb/>
於是盤崕而上一里北峰稍開得髙穹之坪又西半里<lb/>
自坪西下復與澗遇循澗西向半里直逼夾門之下則<lb/>
水從門中突崕下墜其髙丈餘而下為澄潭潭廣二丈<lb/>
餘波光瑩映不覺其深而突崕之槽為水所汩髙雖丈<lb/>
餘膩滑不可著足時余狎之不覺見二僧已踰上崕而<lb/>
<pb n="KR2k0135_WYG_009-85a"/>
何父子欲從澗北上余獨在潭上覔路不得遂躡峰槽<lb/>
與水爭道為石滑足與水俱下傾注潭中水及其項亟<lb/>
躍而出踞石絞衣扳北崕登其上下瞰余失足之槽雖<lb/>
髙丈餘其上槽道曲折如削膩滑光甚即上其初層其<lb/>
中升降更無可階也再踰西崕下覷其内有潭方廣各<lb/>
二丈其色純緑漾光浮黛照耀崕谷午日射其中金碧<lb/>
交蕩光怪得未曽有潭三靣石壁環窩南北二靣石門<lb/>
之壁其髙參天即峽底之石髙亦二三丈而脚嵌顙突<lb/>
<pb n="KR2k0135_WYG_009-85b"/>
下與兩旁聨為一石若剖半盎並無纎隙透水潭中而<lb/>
突顙之上如簷覆潭者亦無滴瀝抛崕下墜而水自潭<lb/>
中輙東靣而溢轟倒槽道如龍破峽余從崕端俯而見<lb/>
之亟扳崕下墜踞石坐潭上不特影空人心覺一毛一<lb/>
孔無不瑩澈亟解濕衣曝石上就流濯足就日曝背冷<lb/>
堪滌煩暖若挾纊何君父子亦百計援險至相呌竒絶<lb/>
久之崕日西映衣亦漸乾乃披衣復登崕端從其上復<lb/>
西逼峽門即潭左環崕之上其北有覆崕<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>空可當亭<lb/>
<pb n="KR2k0135_WYG_009-86a"/>
榭之憩前有地如掌平甃若臺可下瞰澄潭而險逼不<lb/>
能全見既前余欲再窮門内二潭以登懸雪之峰何君<lb/>
輩不能從亦不能阻但云余輩當出待於休馬處余遂<lb/>
轉北崕中垂處西向直上一里得東來之道自髙穹之<lb/>
坪來遵之曲折西上甚峻一里踰峽門北頂復平行而<lb/>
西半里其内兩崕石壁復髙駢夾起門内上流之澗仍<lb/>
下嵌深底路旁北崕削壁無㾗不能前度乃以石條懸<lb/>
崕架空度為棧道四五丈是名陽橋亦曰仙橋橋之下<lb/>
<pb n="KR2k0135_WYG_009-86b"/>
正門内之第二潭所滙為石所虧蔽不及見度橋北有<lb/>
叠石貼壁間稍北叠石復北斷乃趂其級南墜澗底底<lb/>
有小水蛇行塊石間乃西自第一潭注第二潭者時第<lb/>
二潭已過而不知祇望澗中西去兩崕又駢對如門門<lb/>
下又兩巨石夾峙上有石坪覆如屋而塞其後覆屋之<lb/>
下又水瀦其中亦澄碧淵渟而大不及外潭之半其後<lb/>
塞壁之上水從上澗垂下其聲潺潺不絶而前則從塊<lb/>
石間東注二潭矣余急於西上遂從澗中歴塊石而上<lb/>
<pb n="KR2k0135_WYG_009-87a"/>
澗中於是無纎流然塊石經衝滌之餘不特無汚染而<lb/>
更光膩小者踐之巨者扳之更巨者則轉夾而梯之上<lb/>
矚兩崕危轟直夾而彌極雄厲漸上二里磵石髙穹滑<lb/>
不能上乃從北崕轉陟箐中崕根有小路為密箐所翳<lb/>
披之而行又二里聞人聲在絶壁下乃樵者拾枯於此<lb/>
捆縛而返見余言前已無路不復可踰余不信更從叢<lb/>
篁中披躡而西上其處竹形漸大亦漸密路斷無痕余<lb/>
莽披之去巾解服扳竹為絙復踰里餘其下壑底又環<lb/>
<pb n="KR2k0135_WYG_009-87b"/>
轉而北與垂雪後峯又界為兩重無從竟升聞清澗有<lb/>
路可踰從嶺通漾鼻豈尚當從澗中歴塊耶時已下午<lb/>
腹甚餒乃亟下則負芻之樵猶匍匐箐中遂從舊道五<lb/>
里過第一潭隨水而前觀第二潭其潭當夾門逼束之<lb/>
内左崕即陽橋髙横於上乃從潭左扳隙登上陽橋踰<lb/>
東嶺而下四里踰髙穹之坪望西澗之潭已無人跡亟<lb/>
東下沿溪出二里至休馬處何君輩已去獨留顧僕守<lb/>
飯於此遂啜之東出三里半過阮墓從墓右下渡澗由<lb/>
<pb n="KR2k0135_WYG_009-88a"/>
澗東南向上嶺路當南踰髙嶺乃為感通間道余東踰<lb/>
其餘支三里下至東麓之半牧者指感通道須西南踰<lb/>
髙脊乃得復折而西南上躋二里登嶺頭乃循嶺西行<lb/>
三里乃稍下度一峽轉而南松檜翳依凈宇髙下是為<lb/>
宕山而感通寺在其中盖三塔感通各有僧廬三十六<lb/>
房而三塔列於兩旁總以寺前山門為出入感通隨崕<lb/>
逐林各為一院無山門總攝而正殿所在與諸房等正<lb/>
殿之方丈有大雲堂時何君輩不知止於何所方逐房<lb/>
<pb n="KR2k0135_WYG_009-88b"/>
探問中一房曰班山乃楊升菴寫韻樓故址初聞何君<lb/>
止此方過其門後有一人追至留還其房余告以欲覓<lb/>
同行者其人曰余知其所止必欵齋而後行余視其貌<lb/>
似曽半靣而忘從何處諦審之知為王賡虞乃衛侯之<lb/>
子為大理庠生向曽於大覺寺㑹於遍周師處者也見<lb/>
余過故父子相諗而挽留余飯焉既飯而暮遂同招者<lb/>
過大雲堂前北上得何君所止靜室復與之席地而飲<lb/>
夜月不如前日之皎<lb/>
<pb n="KR2k0135_WYG_009-89a"/>
十三日與何君同赴齋房别因遍探諸院時山鵑花盛<lb/>
開各院無不燦然中庭院外喬松修竹間以茶樹樹皆<lb/>
髙三四丈絶與桂相似時方採摘無不架梯升樹茶味<lb/>
頗佳炒而復曝不免黝黒已入正殿山門亦宏敞殿前<lb/>
有石亭中立我太祖髙皇帝賜僧無極歸雲南詩十八<lb/>
首前後有御䟦此僧自雲南入朝以白馬茶樹獻髙皇<lb/>
帝臨軒見之而馬嘶花開遂䝉厚眷後從大江還故土<lb/>
帝親灑天葩以江行所過各賦一詩送之又令諸翰林<lb/>
<pb n="KR2k0135_WYG_009-89b"/>
大臣皆作詩送歸今宸翰已不存而詩碑猶當時所鐫<lb/>
者李中谿大理郡志以奎章不可與文獻同輯竟不之<lb/>
録然其文獻門中亦有御製文何獨詩而不可同輯耶<lb/>
殿東向僧為煮茗設獻已乃由寺後西堂登嶺覓波羅<lb/>
岩寺後有登山大道二一直上西北由清碧溪南峰上<lb/>
十五里而至小佛光寨疑與昨清碧溪中所望雪㾗中<lb/>
懸處相近即後山所謂筆架山之東峰一分岐向西南<lb/>
溯寺南第十九澗之峽北行六里而至波羅岩波羅岩<lb/>
<pb n="KR2k0135_WYG_009-90a"/>
者昔有趙波羅栖此朝夕禮佛印二足跡於方石上故<lb/>
後人即以波羅名波羅者乃此方有家道人之稱其石<lb/>
今移大殿中為拜臺時余與何君喬梓騎而行離寺即<lb/>
無樹其山童然一里由岐向西南而登四里踰嶺而西<lb/>
其嶺亦南與對山夾澗為門者澗底水細不及清澄而<lb/>
内峽稍開亦循北山西入又一里北山有石横叠成岩<lb/>
南臨深壑壑之西南大山前抱如屏挿天而尖峰齒齒<lb/>
列其上遥數之亦得十九又蒼山之具體而微者岩之<lb/>
<pb n="KR2k0135_WYG_009-90b"/>
西有僧構室三楹庭前叠石明浄引水一龕貯岩石下<lb/>
亦饒幽人之致僧瀹茗炙麵為餌以啖客久之乃别從<lb/>
舊路六里過大雲堂時覺宗相待於班山乃復入而觀<lb/>
寫韻樓僧復具齋強吞一盂而别其前有龍女樹樹從<lb/>
根分挺三四大枝各髙三四丈葉長二寸半濶半之而<lb/>
緑潤有光花白小於玉蘭亦木蓮之類而異其名時花<lb/>
已謝止存數朶在樹杪而髙不可折余僅折其空枝以<lb/>
行於是東下坡五里東出大道即龍尾關達郡城者也<lb/>
<pb n="KR2k0135_WYG_009-91a"/>
乃遵道北行過七里五里二橋而入大理郡城南門徑<lb/>
大街而北過鼓樓乃出北門過弔橋而北折而西北二<lb/>
里暮入大空山房而宿<lb/>
十四日觀石於寺南石工家何君與余各以百錢市一<lb/>
小方何君所取者有峰巒㸃綴之妙余取其黒白明辨<lb/>
而已因與何君遍遊寺殿是寺在第十峰之下唐開元<lb/>
中建名崇聖寺前三塔鼎立而中塔最髙形方累十二<lb/>
層故今名為三塔塔四旁皆髙松參天其西由山門而<lb/>
<pb n="KR2k0135_WYG_009-91b"/>
入有鐘樓與三塔對勢極雄壯而四壁已頽簷瓦半脫<lb/>
樓中有鐘極大徑可丈餘而厚及尺為䝉氏時鑄其聲<lb/>
聞八十里樓後為正殿殿後羅列諸碑其後為雨珠觀<lb/>
音殿乃立像鑄銅而成者髙三丈鑄時分三節為範肩<lb/>
以下先鑄就而銅已完忽天雨銅如珠衆共掬而鎔之<lb/>
恰成其首故有此名其左右迴廊諸像亦甚整而廊傾<lb/>
不能蔽焉自後歴級上為浄土庵即方丈也前殿三楹<lb/>
佛座後有巨石二方嵌中楹間各方七尺厚寸許北一<lb/>
<pb n="KR2k0135_WYG_009-92a"/>
方為逺山濶水之勢其波流瀠折極變化之妙有半舟<lb/>
<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>尾汀烟間南一方為髙峰叠嶂之觀其氤氲淺深各<lb/>
臻神化此二石與清真寺碑趺枯梅為㸃蒼之最古者新<lb/>
石之妙莫如張順寧所寄大空山樓間諸石中有極其<lb/>
神妙更逾於舊者故知造物之愈出愈竒從此丹青一<lb/>
家皆為俗筆而畫苑可廢矣其後又有正殿庭中有白<lb/>
山茶一株花大如紅茶而瓣簇亦如之花尚未盡也浄<lb/>
土痷之北又有一庵其殿内外庭除俱以蒼石鋪地方<lb/>
<pb n="KR2k0135_WYG_009-92b"/>
塊大如方磚此亦舊製也而清真寺則新製以為欄壁<lb/>
之用焉其庵前臨玉皇閣道院而路由前殿東鞏門入<lb/>
紺宫三重後乃為閣而竟無一黄冠居守中空户圮令<lb/>
人悵然<lb/>
十五日是日為街子之始蓋榆城有觀音街子之聚設<lb/>
於城西演武塲中其來甚久自此日始抵十九日而散<lb/>
十三省物無不至滇中諸夷物亦無不至聞數年來道<lb/>
路多阻亦減大半矣晨飡後何君以騎同余從寺左登<lb/>
<pb n="KR2k0135_WYG_009-93a"/>
其祖塋過寺東石户村止餘環堵數十圍而人户俱流<lb/>
徙已盡以取石之役不堪其累也又西上二里半乃登<lb/>
其塋脉自峰頂連珠下墜前以三塔為案頗有結聚環<lb/>
户之勝還至寺後轉而南過李中谿墓乃下馬拜之中<lb/>
谿無子年七十餘自營此穴傍寺以為皈依而孰知佛<lb/>
宇之為滄桑耶由西石户村入寺飯同巢阿趨街且欲<lb/>
入城訪吕郎而不意中途雨霰大作街子人俱奔還余<lb/>
輩亦隨之還寺<lb/>
<pb n="KR2k0135_WYG_009-93b"/>
十六日巢阿同乃郎往街子余由西門入叩吕夢熊乃<lb/>
郎訊其寓得於關帝廟前蓋西城之南隅也時已同劉<lb/>
陶石往街相馬矣余乃仍由西門西向一里半入演武<lb/>
塲俱結綳為市環錯紛紜其北為馬塲千騎交集數人<lb/>
騎而覘於中時男女襍沓交臂不便乃徧行塲市巢阿<lb/>
買文已返劉君物色無從遇覺宗為飲於市且覓麵為<lb/>
飯觀塲中諸物多藥多氊布及銅器木具而已無足觀<lb/>
者書乃吾鄉所刻村塾中物及時文數種既暮返寺中<lb/>
<pb n="KR2k0135_WYG_009-94a"/>
十七日巢阿别而歸約余自金騰東返仍同盡㸃蒼之<lb/>
勝目下恐漸熱先為西行可也送至寺前余即南入城<lb/>
遇劉陶石及沙坪徐孝廉知吕郎已先往馬塲遂與同<lb/>
出已遇吕知買馬未就既而辭吕觀永昌賈人寶石琥<lb/>
珀及翠生石諸物亦無佳者仍覓麵為飯<lb/>
十八日由東門入城定巾買竹箱修舊篋再過吕寓叩<lb/>
劉吕二君吕命其僕為覓擔夫余乃返<lb/>
十九日早過吕寓二君留飯同劉君往叩王賡虞父子<lb/>
<pb n="KR2k0135_WYG_009-94b"/>
蓋王亦劉戚也王家在西南城角内其前即清真寺寺<lb/>
門東向南門内大街寺乃教門沙氏所建所謂回回堂<lb/>
也殿前檻陛窓楞之下俱以蒼石代板如列畫滿堂俱<lb/>
新製而獨不得所謂古梅之石還寺所定夫來索金加<lb/>
添乃索其定錢仍掯不即還令顧僕往追抵暮返曰彼<lb/>
已願行矣<lb/>
二十日晨起候夫不至余乃以重物寄覺宗令顧僕與<lb/>
寺僧先行余仍入西門清真寺觀石碑上梅痕乃枯槎<lb/>
<pb n="KR2k0135_WYG_009-95a"/>
而無花白紋黒質尚未能如張順寧所寄者之竒也出<lb/>
南門遂與僧僕同行遵西山而南過五里七里二橋又<lb/>
三里過感通寺前入道其南有三四家夾道曰上睦又<lb/>
南則西山巍峩之勢少降東海灣環之形漸合十里過<lb/>
陽和舖又十里南北兩山俱逼凑水搗其中如線遥睇<lb/>
其内崇峰北遶蒼山之背壁立灣環掩映殊異破峽而<lb/>
入又二里南峰俱成石壁倒壓溪上北峰一支如渇兕<lb/>
下赴兩崕相粘中止通一線剖石倒崕始行峽中繼穿<lb/>
<pb n="KR2k0135_WYG_009-95b"/>
石下峽相距不盈四尺石梁横架其西長丈五尺而濶<lb/>
僅尺餘正如天台之石梁南崕亦峻不能通路出南崕<lb/>
上俯而瞰之毛骨俱悚又西里餘折而北其溪下嵌甚<lb/>
微又北風雨大至北三里餘有數家倚西山下是為潭<lb/>
子舖其地為趙州屬北五里轉而西又北十五里有溪<lb/>
自西峽來入是為核桃箐渡箐溪又北五里有三四家<lb/>
倚西山下是為茅草房溪兩旁至此始容斸崕之塍然<lb/>
猶桮棬之綴於箐厎也是日榆道自漾濞下省趙州大<lb/>
<pb n="KR2k0135_WYG_009-96a"/>
理䝉化諸迎者蹀躞雨中其地去四十里橋尚五里計<lb/>
時纔下午恐橋邊旅肆為諸迎者所踞遂問舎而托焉<lb/>
亦以避雨也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0135_WYG_009-96b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　徐霞客遊記卷九下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>徐霞客逰記卷三上</head> <lb/>
    <p>
<pb n="KR2k0135_WYG_003-1a"/>
欽定四庫全書<lb/>
　徐霞客逰記卷三上<lb/>
　　　　　　　　　　　　明　徐宏祖　撰<lb/>
　　西南逰日記三<hi>廣西</hi>
丁丑閏四月初八日分頋僕舟抵桂林予同靜聞從湘<lb/>
江南岸登涯為山角驛即黄沙也西南行大松夾道五<lb/>
里黄沙舖又二十里舍官道右入山西向大山行四里<lb/>
止山下牛頭岡<lb/>
<pb n="KR2k0135_WYG_003-1b"/>
初九日西五里至礲岩普順寺寺前門東向如橋出水<lb/>
約三十丈后門北向入水約十五丈泉自山后破石窟<lb/>
三級下故曰礲西二里小石山兀立路旁又三里張家<lb/>
村村后大山曰迴龍岩南五里上大衝衝西半里飯福<lb/>
夀菴西北上栁山三里宿獅子岩南清泉菴<lb/>
初十日南下二里至湘山寺寺在全州西門外半里登<lb/>
殿觀無量夀佛塔塔后有飛來石出寺由寺西泝羅江<lb/>
一里上捲雲閣閣西為盤石半嵌江中絶壁有蓮花一<lb/>
<pb n="KR2k0135_WYG_003-2a"/>
瓣凹入壁間白瓣黒崖又西一洞臨江泉由洞東裂石<lb/>
出曰玉龍泉復有一石峰髙䜿共十五里度石蜆岡差<lb/>
南為龍洞小山獨立江上門西向出洞而西抵橋度橋<lb/>
度水東自龍水出口山聳秀夾立<lb/>
十一日度橋西北行十里北入峽為山川口又十三里<lb/>
抵白竹江望西北鈎挂山甚峭特聞其上金寳頂甚竒<lb/>
遂自白竹橋朔江西北五里進峽口兩山壁立夾溪<lb/>
沿溪東北崖上行縁崖髙下屈曲十里出峽為南峒聞<lb/>
<pb n="KR2k0135_WYG_003-2b"/>
南洞北五里峒盡可由四川嶺達寳頂但路已没遂舍<lb/>
北道西渡溪上嶺嶺左腋有瀑布又十里至打狗凹宿<lb/>
興隆菴菴北髙嶺即金寳頂也<lb/>
十二日由菴西上沿崖北轉三下上又三度坳曲共三<lb/>
里踰土地坳西望新寧江已在山麓下山五里大竹坪<lb/>
坪北踰嶺共三里至大鼻山<lb/>
十三日從大鼻村後夾澗上一里飛瀑懸崖宛轉下修<lb/>
竹迴岩掩映即西扳嶺上約行一里至南來大道乃南<lb/>
<pb n="KR2k0135_WYG_003-3a"/>
從大源上此者又四里至角菴基伏身蛇行菴后叢竹<lb/>
中四里乃從右崖叢中上又二里行觀音竹叢中竹大<lb/>
如管多竹實如蓮肉大採笋置路隅識來徑竹中上二<lb/>
里至寳頂殿基日甫中四山俱出南峰近為鈎挂山石<lb/>
崖峭立東北向若削再南即打狗嶺再南為大㡌再南<lb/>
為南寳頂頂最髙與北相頡頏而基后絶頂更倍之復<lb/>
從竹叢中東北上一里至頂觀音竹更大笋腴羙然叢<lb/>
宻無由四望登樹踐枝終不暢眺忽竹浪中出大石如<lb/>
<pb n="KR2k0135_WYG_003-3b"/>
䑓梯躋其上羣山歴可縷數仍下山宿大鼻村<lb/>
十四日随溪西下四里為大源則大鼻西峡水與村後<lb/>
東峡水會橋於上曰潮橋橋西為大源村余往南頂則<lb/>
從橋東随澗南行里許度木橋澗忽東折入山路南出<lb/>
山隘澗復墜路東破峡出連搗三潭上方瀑長如布中<lb/>
凹瀑轉傾下圓整瀑匀成簾下二潭俱有圓石中立承<lb/>
水水堕潭作勢瀠迴尤異又三里度橋為桐初有水南<lb/>
自打狗嶺來會亦橋其上二水合而西南則觀音橋跨<lb/>
<pb n="KR2k0135_WYG_003-4a"/>
之大道從觀音橋西踰嶺出予從橋下随溪南一里水<lb/>
從西峡出路踰一嶺下墜深壑中四里至陳墓源瀑自<lb/>
東南山峡中騰躍出與東嶺溪合亦橋跨其會處大道<lb/>
與水俱南予度橋東躋嶺即湧瀑南嶺也二里平行嶺<lb/>
脊北望北寳頂巋然峡中水近自打狗南崖直逼其下南<lb/>
望新寧江流逺從巾子嶺横界南寳頂之西其西南有<lb/>
峰尖突正當陳墓水口已而路漸出其下二里南下嶺<lb/>
行凹中二里又踰小嶺里許至蘇家大坪坪側大瀑破<lb/>
<pb n="KR2k0135_WYG_003-4b"/>
山西向出勢甚雄下為大溪西北合陳墓源出口下午<lb/>
東南上一嶺誤東往大㡌嶺道乃西南轉六里出南寳<lb/>
頂道桃子坪問上梁宿處四里而是踰嶺東至新開田<lb/>
所有路南下覆草中復誤出其東歴險陂三里不辨所<lb/>
向已忽得一龕地名挂幡去上梁五里矣其處五里至<lb/>
快樂菴又十五里乃至南頂以暮雨遂歇龕<lb/>
十五日雨不止滯龕中<hi>闕</hi>
十七日從定心橋下過脊處覓蓮瓣隙痕削崖宻附旁<lb/>
<pb n="KR2k0135_WYG_003-5a"/>
无餘徑乃從脊東隔峡望之痕雖岈然然上垂下削非<lb/>
可托廬架道處也乃上定心石過聖水涯再由捨身崖<lb/>
登飛錫絶頂返白雲菴<lb/>
十八日由東路下山一里餘路旁峭石分列石級出其<lb/>
間為天門門外聳石立路右上大書白雲洞天從此歴<lb/>
磴下危峭較勝西路四里經顯龍菴菴北向又東下南<lb/>
望隔山飛瀑自那拏山南腋下先從寳頂即窺見至此<lb/>
始睹崇隆若九天也又東下五里北渡一小溪溪竹中<lb/>
<pb n="KR2k0135_WYG_003-5b"/>
有寺寂然曰苦煉菴菴南向左右各一溪自後來繞而<lb/>
右溪較大橋横其上水從西南山腋壁下菴前東南度<lb/>
橋南上嶺其地竹甚大路始分東西岐從西下始見那<lb/>
义瀑北挂層崖苦煉溪亦透空懸壑與那义大小髙下<lb/>
勢相頡頏而苦煉近在對山路沿之同下朗朗見其搗<lb/>
壑勢其下山環成城瀑垂其中出西壁與那义東大溪<lb/>
合而東南去又見西峡中一瀑透山下連㵼九層雖練<lb/>
細然甚危長路乃東轉下共三里又一溪自西北來随<lb/>
<pb n="KR2k0135_WYG_003-6a"/>
而渡之始僅涓㣲漸下漸大遂成轟雷湧雪觀路循溪<lb/>
北東二里為大坪右渡溪入一村家村西上流為蓮花<lb/>
菴竹色叢鬰遂西南渡那义大溪溪東北出白沙江又<lb/>
西上嶺十三里抵望江踰嶺溯溪又十里為桐原山下<lb/>
五里随小車江南下又四里桐原大溪自西來與江合<lb/>
而南去度小車江口橋從水東上山随東江南路行峡<lb/>
江山上極險峻一小石山北面平剖江遶其南路遶其<lb/>
北東北又有小溪破峡成瀑凡東南四里始下至江涯<lb/>
<pb n="KR2k0135_WYG_003-6b"/>
稍上有溪自東北來入其北峰曰不住嶺<lb/>
十九日東南上嶺随江東四里下渉跳石江又上山三<lb/>
里出兩山峡口壩堰水甚巨曰上官壩壩外一望平疇<lb/>
直南抵裡山隈出峡水東南入湘路随峡右西南下一<lb/>
里抵白塘村後石山特立曰金鐘山下俱青石峭削西<lb/>
南度溪橋過棄雞嶺共八里出咸水則官道山棗驛也<lb/>
度橋西南行長松合抱夹道蔽天極似永明道十里<lb/>
石脂舖從小路東南折五里抵界首為全州興安界<lb/>
<pb n="KR2k0135_WYG_003-7a"/>
二十日溯湘江西五里出塔兒舖古松時斷續不及全<lb/>
州連雲接嶂也三十里至興安縣萬里橋橋下水遶北<lb/>
城西去兩岸甃石中流平而不廣即靈渠已為漓江矣<lb/>
湘漓分水處尚在東三里也由橋北溯靈渠北岸東行<lb/>
已復北折渡大溪則湘江夲流也上流堰不通舟既渡<lb/>
又東有小溪疏流若帯舟道從之蓋堰湘分水西注為<lb/>
漓又東濬湘支以達舟楫稍下復與江身合矣支流上<lb/>
跨以接龍橋橋南水灣為觀音閣去城東二里又東南<lb/>
<pb n="KR2k0135_WYG_003-7b"/>
五里則湘水南來直逼石崖下崖突立南向曰獅子寨<lb/>
循寨足溯溪東入東北七里踰羊牯嶺抵狀元峰下有<lb/>
迴龍菴<lb/>
二十一日菴東踰小山南一里至長冲東逼狀元峰麓<lb/>
又里許至草菴則狀元峰南一峰片挿曰小金峰峭削<lb/>
似過之二峰各有路皆草翳直東上二里抵狀元翠㣲<lb/>
間山削草合蛇路伏沉莽中漸東北轉三里直上踰嶺<lb/>
凹麻川遶其下麻川東大山横亘属灌陽界乃老龍脊<lb/>
<pb n="KR2k0135_WYG_003-8a"/>
也凹北峰下即入九龍殿之峽予從凹南直躋峰頂峰<lb/>
甚峭窄凡七起伏其南一里上狀元峰則亭亭獨立矣<lb/>
但北面九峰相連南走與小金尚隔二峰峭若中㫁不<lb/>
能飛渡故道必由麓更上小金頂也頂北第三峰西北<lb/>
石䑓如船首飛突凌空坐峰頂久之下返迴龍菴<lb/>
二十二日東行二里過九宫橋踰小嶺共二里至錦霄<lb/>
是為峽口麻川江自南來北出界首截江以渡江深沒<lb/>
股麻川至此破山出名七里峽下又破山出名五里峽<lb/>
<pb n="KR2k0135_WYG_003-8b"/>
錦霄在其中為陸行口過江溯東峽之溪入三里登山<lb/>
脊至九龍廟南北東皆崇山逼夾南麓即所溯溪之北<lb/>
麓溪聲甚厲下山過觀音閣支流分環閣四面惟南<lb/>
面石堰僅通水東西北則舟上下俱繞之惜閣小不稱<lb/>
閣東度石橋循分支西岸溯流一里至分水塘塘以巨<lb/>
石横絶中流南北連亘以㫁江身祗以小穴洩餘波由<lb/>
塘南分湘入漓塘之北即濬湘為支以通湘舟於觀音<lb/>
閣前者也遂刺舟南渡分漓口入分水廟西二里抵興<lb/>
<pb n="KR2k0135_WYG_003-9a"/>
安南門出城西三里抵三里橋橋跨靈渠上渠至此細<lb/>
流成涓石底嶙峋時巨舫鱗次以箔阻水俟水稍厚則<lb/>
去箔放舟<lb/>
二十三日橋西有金鼎山山為老龍脊由此至興安南<lb/>
轉海陽雖為史禄鑿山分漓水而橋下有石底水不滿<lb/>
尺終不能損其大脊也上一里至頂頂大止丈許惟南<lb/>
面羣巒紛叢嵐霧中若聚米若流火俯瞰其出没甚近<lb/>
下至三里橋西随靈渠西南去已而渠漸直南路益西<lb/>
<pb n="KR2k0135_WYG_003-9b"/>
路右山石叢立雨中迴眺共十里而已透金鼎所望亂<lb/>
山堆叠中穿根盤壑多迴曲無升降又三里為蘇一坪<lb/>
東有岐可達乳洞予先西趨嚴關共二里而出隘口東<lb/>
西兩石山駢峙路出其下若門中闢旁裂穴如圭梯厓<lb/>
入其中不甚敞空合如蓮瓣雨坐憩焉返由蘇一坪東<lb/>
南行一里溯靈渠東北上一溪東自乳洞夾注為清水<lb/>
乃東渡靈渠四里過大岩堰度堰東石橋轉入山南小<lb/>
石山分岐立路口洞岈然南向遂西向随溪入二里至<lb/>
<pb n="KR2k0135_WYG_003-10a"/>
董田巨村洞即在其北一里日薄不及登乃趨東山入隱<lb/>
山寺寺後有洞門南向髙懸水由下出西合乳洞北流<lb/>
水破西北山腹出大岩堰縳炬從寺右入洞扳石壁上<lb/>
石巉削圯仄下墜淵壁若裂深覓暗中水石无可著足<lb/>
乃出<lb/>
二十四日西二里至乳岩下洞中洞上洞雨中返寺<lb/>
二十五日東一里出山口支峰兀立處有菴草翳无人<lb/>
從菴左先循其上崖崖危草沒扳隙入轉崖之東則兩<lb/>
<pb n="KR2k0135_WYG_003-10b"/>
壁門裂内纔一線剖宛轉嵌漏上夾參天離合殆十層<lb/>
起下夾直墜澗底俱凭臨千尺夾半兩崖復有痕受足<lb/>
肩倚隔崖手扳石竅无墜隕懼直進五六丈夾始東轉<lb/>
出由支峰坳脊北望觀音岩在對崖亦幽削可喜昨從<lb/>
其前盤山轉惜未一至今不能更北也下山東南十七<lb/>
里至開洲為湘西岸南十三里宿唐滙田東有大山巋<lb/>
然出東界上者曰赤耳山<lb/>
二十六日南溯湘六里為太平堡東西山至是開成巨<lb/>
<pb n="KR2k0135_WYG_003-11a"/>
塢小石峰一帶駢立湘水東南十里飯廟角雙泉寺南<lb/>
二里東南岐入山又二里渡橋湘水有橋自此始循左<lb/>
山南四里一石峰特立水中曰海陽山有海龍菴在峰<lb/>
南石崖半菴為臨桂屬抵菴日已西乃下山自東麓二<lb/>
洞門繞北西入一洞龍母廟已圯即從流水中行轉南<lb/>
水遂成滙深没股菴下石崖壁立下臨深塘由塘南水<lb/>
中行東轉登山海陽山俱崆峒注水水門二南平西出<lb/>
甚急東旱門二下一二尺即水滙其中深者五六尺山<lb/>
<pb n="KR2k0135_WYG_003-11b"/>
南水塘有細流東源季陵亦下此則此山尚在過脊北<lb/>
水俱北流惟為湘源也漓源尚在海陽西西嶺角<lb/>
二十七日東望白面山南諸峭峰甚竒聞其上有讀書<lb/>
䑓遂東北四里渡雙溪橋又東一里尖峰在白面西望<lb/>
之趨及登嶺北坳望山下水反自北南去北皆山岡亘<lb/>
絶无容流處由棘中循崖南轉捫隙歴塊上峰腰一洞<lb/>
南向内西裂龕窟吐納日月以為即讀書岩矣但平入<lb/>
三四丈漸隘其下路復翳塞頗疑之出洞望洞東削崖<lb/>
<pb n="KR2k0135_WYG_003-12a"/>
萬丈挿霄臨淵上一石飛突无所承極似巨䑕下躍然<lb/>
无可捫乃裂棘扳條登梯懸石直至巨䑕崖下仰望巨<lb/>
䑕又有二小䑕下垂崖腰一線痕可著足下仍峭壁又<lb/>
東有巨擘一雙作接引狀手背拇指分合都辨至其處<lb/>
山腰痕絶不可前乃從舊路下至南麓詢耕者讀書岩<lb/>
尚在嶺坳西當從嶺西下不當東上也乃由麓西溯澗<lb/>
而北則前所望溪從洞中出讀書岩在澗上登之洞西<lb/>
向髙而不廣内垂柱檠蓋羅列異觀三丈後即北轉下<lb/>
<pb n="KR2k0135_WYG_003-12b"/>
隘不可俯視出過下水洞水即從讀書岩下石穴湧出<lb/>
水與口平苐見急湍湧流不見洞門也由海陽菴東過<lb/>
季陵循過脊西行二里為海陽堡堡前又分一支南下<lb/>
山與西山夾為兩界水始淙淙南出随水下一里則西<lb/>
谷中裂水破峽出又羅姑山與西嶺夾而成流者皆為<lb/>
漓水源矣越之西南七里循大澗嶺上行忽有水自東<lb/>
南下搗成澗路随之直墜澗底南越橋水自橋下復搗<lb/>
峽中路不能從乃踰嶺隤然直下共四里出山口又西<lb/>
<pb n="KR2k0135_WYG_003-13a"/>
南二里抵澗上西有銀燭山尖削特聳東南則石崖正<lb/>
阨水口也<lb/>
二十八日西南十里望西北五峰髙突頂平若䑓可奪<lb/>
五䑓之名西五里直抵五峰南則亂峰尖叠什百為伍<lb/>
横變側移殆難更僕數其陽即為榕村東南三十里有<lb/>
靈襟洞南二里有陽流岩云西五里過上橋橋下水東<lb/>
北自叢尖山南至此又西南穿石山腋共三里過廖村<lb/>
西北有山危峙為金山東叢角亭亭更覺層叠者龍山<lb/>
<pb n="KR2k0135_WYG_003-13b"/>
潭也又五里西穿石山峽則諸峰分峙叠出離立獻竒<lb/>
石峰下俱水滙不流深者尺許淺半之諸峰倒挿於中<lb/>
似青蓮出水各欲獨上初兩大峰夾道后又夾以兩鋭<lb/>
峰道俱叠水中取徑峰隙令人賞无專接但石皆亷利<lb/>
侔刄㦸不免雙足趼耳峰有稱者曰雷劈曰萬嵗其間<lb/>
逸名者甚多共二里始出水磴平疇十五里直抵兩山<lb/>
峽中山南北成門北山東垂石峰分岐起如削岐峰尤<lb/>
亭亭作掻首態崖半裂透明隙惟南眺光截一線少轉<lb/>
<pb n="KR2k0135_WYG_003-14a"/>
歩即失之南山又有石突綴其首人行於下者左右流<lb/>
盼又西為浮橋漓水北自皇澤灣至是極汪洋桂林省<lb/>
城東臨其上城之臨水者東北為東鎮門極南為浮橋<lb/>
門皆東面臨江自北隅南至浮橋共五門浮橋貫江而<lb/>
渡覓頋僕不得宿城中逆旅<lb/>
二十九日東出就日門從城下北行城上一山當面起<lb/>
石脚下挿江中路忽穿山透跨下南北岈然殆天闢關<lb/>
津也西則因山為城城以内即叠綵東隅穿洞出正下<lb/>
<pb n="KR2k0135_WYG_003-14b"/>
臨江潭盤山壁透腋入又為木龍洞洞亦自南穿北東<lb/>
開忩隙屢引天光外瀕江有路行者或内自洞行或外<lb/>
由江岸俱可北達出洞片石夾峙上屈曲架穹石色錯<lb/>
青紅似非夲山石質不知何處移架此洞北闢成崖綴<lb/>
以飛廊前臨大江後倚懸壁憩眺勝莫踰此循城溯江<lb/>
北一里過東鎮門又北過城東北隅為東江驛驛東向<lb/>
當皇澤灣南下衝出驛北望皇澤灣二紅船泊山下疑<lb/>
頋僕或在此舟趨問之則泊舟之山在松隂中乃虞山<lb/>
<pb n="KR2k0135_WYG_003-15a"/>
也其下大殿為舜祠祠後即韶音洞東臨江曰薫風亭<lb/>
沿江登山上薫風亭由亭西下謁舜殿從殿後入韶音<lb/>
洞洞西向髙二丈東透出約十丈洞東髙崖嶄絶小水<lb/>
滙其前幽潭嵌壁水自北塢南來石梁當洞駕其上曰<lb/>
接龍橋坐橋上還眺洞門崖壁更盡崢嶸之勢從此上<lb/>
躋宛轉石級間將至山頂一凈室忩楞西向戸榻洒然<lb/>
室斗大而潔乃與靜聞解衣凴几指㸃西山甚適因急<lb/>
欲覓頋僕下山南循故道入就日門門内南半里由伏<lb/>
<pb n="KR2k0135_WYG_003-15b"/>
波山下出桂水門南一里經行春至浮橋門始遇之<lb/>
五月初一日北抵靖江王府循王城北行登叠綵山山<lb/>
踞省城東北隅山門當兩峯間亂石層叠錯立浪紋花<lb/>
萼騰簇眩目上為佛殿殿後一洞屈曲穿山背門南向<lb/>
髙二丈深倍之北透小門忽轉而東闢洞前下瞰城東<lb/>
江水直潄其足洞内石門轉透處風從前洞扇入寒吹<lb/>
凌人土人稱為風洞石門北向當東轉之上仰見石板<lb/>
平庋上透圓竇若樓閣再駕予與靜聞分道趨而會層<lb/>
<pb n="KR2k0135_WYG_003-16a"/>
樓之上其處東復開隙垂乳列於西乃從圓竇中墜空<lb/>
下出後洞北躋磴上南越洞頂遂登絶巘則越王壇也<lb/>
是為桂山上皆石崿矗發一石峰前支起謂之四望山<lb/>
西一石峰髙與此峰並峰半有洞髙懸望之岈然中空<lb/>
亟下仍從風洞出寺由寺西坳中復登西峰峰半有洞<lb/>
東向透峰腹而西徑十餘丈髙十之四由其中望東西<lb/>
洞然惜絶頂地少側未能徹矚全勝耳是名干越山洞<lb/>
西墜壑下極險峻仍東下至寺有大道北透兩峰間抵<lb/>
<pb n="KR2k0135_WYG_003-16b"/>
麓西行里許又一洞倚山北向遂拾級以登其下先有<lb/>
一洞髙可丈五寛廣盤曲多垂柱界竅分岐土人以為<lb/>
馬廐散卧馬匹令人氣阻由西南躋級更上從洞門入<lb/>
透隙而西外裂重門内駕層洞既下西行見峰頂洞門<lb/>
西墜處危峽孤懸下有長垣環之仰眺不得端委則藩<lb/>
府别圃也北轉至北門門在兩山聳峽中門外兩旁山<lb/>
俱峭㧞即為華景寳積衆勝云折而東南出桂水門抵<lb/>
慶真觀北渡江入玩珠岩即伏波山東麓石壁下嵌重<lb/>
<pb n="KR2k0135_WYG_003-17a"/>
江裂隙兩層上縱下横縱者髙盤入頂无級可階横者<lb/>
下卧波上下石浮敞為䑓覆以欹石石柱下垂覆簷外<lb/>
直抵下石不接者僅寸名伏波試劍石後壁紅白紋若<lb/>
縷圓宕三暈恰當其首故曰玩珠䨇紋後内復裂隙直<lb/>
抵豎峽下垂柱之西石䑓中坼横石以渡更北穿旁竇<lb/>
下臨淵碧无底南入山腹有光西轉北透前門是其奥<lb/>
境矣但石色波光俱不若外岩玲瓏映徹也登涯由浮<lb/>
橋返寓按圗志以索桂林諸可逰者<lb/>
<pb n="KR2k0135_WYG_003-17b"/>
初二日東出浮橋門渡浮橋又東渡花橋循山北轉山<lb/>
峙花橋東北七星岩即倚焉岩西向下有佛夀寺寺左<lb/>
登山一亭翼然迎客曰摘星石崖横騫其上僅可容足<lb/>
然俯瞰城堞諸山甚暢亭左佛龕當岩之口入其内不<lb/>
知其為岩也推龕後扉入歴級上約三丈忽轉而西北<lb/>
豁然中開上穹下平多列笋懸柱爽朗通漏此上洞也<lb/>
為七星岩從其岩歴級下又入下洞為栖霞洞洞雄拓<lb/>
門亦西北向仰眺崇赫洞頂横裂一隙鯉自隙中懸躍<lb/>
<pb n="KR2k0135_WYG_003-18a"/>
下向首尾鱗䰄酷肖傍盤結幡蓋五色燦爛西北層䑓<lb/>
髙叠懸梯而上曰老君䑓由䑓北向洞若兩界西行髙<lb/>
䑓之上東循深壑之中由䑓上入一門直北至幽暗處<lb/>
垂石上穹无際下䧟成潭澒洞峭裂忽變夷為險返下<lb/>
䑓仍至洞底𨗳者攜松明前驅循䑓東壑中行始見䑓<lb/>
壁攅雲錯綺偹諸幻化觀直北入一天門石楹垂立僅<lb/>
度单人既入穹然髙逺左横列石欄下深黒杳不見底<lb/>
云獺子潭即老君䑓北下墜處至此髙深易位又成一<lb/>
<pb n="KR2k0135_WYG_003-18b"/>
境内又進兩天門路漸東北轉崖石詭變多所仿類𨗳<lb/>
者行急予強留諦視頋此失彼然予所欲覩者正不在<lb/>
種種規擬也又踰崖上東有潭淵黒如獺子宏廣更過<lb/>
之名龍江下與獺子潭通又北行東轉過紅白氊鳯凰<lb/>
戯水穿一門出忽見白光一圓内映沉碧遂東出後洞<lb/>
水自洞北環流南入洞中想下為龍江者小石梁跨其<lb/>
上宋相曾布帥桂時所為易名曾公岩蓋與栖霞一洞<lb/>
潜通兩門各擅耳予佇立橋上見澗中有浣汲者予詢<lb/>
<pb n="KR2k0135_WYG_003-19a"/>
水從西北來可溯入否其人謂水穴之上更西北可深<lb/>
入數里名勝較倍栖霞水穴則深淺莫揆惟寒辰肅月<lb/>
為可渉予即倩其人為𨗳其人歸取松明予随之出洞<lb/>
右得慶林觀期觀中炊以待遂同𨗳者入仍過紅白氊<lb/>
始由岐北向則佳偉殊麗繁錫嘉稱最深入遇潭淵杳<lb/>
當橋澗上流𨗳者阻進謂前炬數日鮮竟㳺屐抵此從<lb/>
无入者况當夏漲襄陵可甞不測乎乃返計自栖霞達<lb/>
曾公岩徑約二里復自岩口出入盤旋三里洞之觀止<lb/>
<pb n="KR2k0135_WYG_003-19b"/>
矣飯慶林觀望來時所見搔首峰即立其東從間道出<lb/>
其下則峰下西開一竅圃者廬之北復有岩洞叢羅遍<lb/>
曾公岩上下左右殆難數記也循七星南麓北向草莽<lb/>
中連入三洞計省春當在北可踰嶺達遂北循嶺坳微<lb/>
徑里半至山頂石骨崚嶒不容著足石隙少開處棘刺<lb/>
沉翳愈窮扳躋然片石布竒峰瓣分異逺望掩映愈披<lb/>
愈出令人心目勞遷又里半踰頂下復得鑿石之級級<lb/>
盡即省春岩岩三洞排列俱東北向最西者騫雲上飛<lb/>
<pb n="KR2k0135_WYG_003-20a"/>
有倒石下垂如枯槎老龍西入南轉洞漸黒惜无居人<lb/>
不能索炬入洞右旁通一竅以達中洞甚深難逺入洞<lb/>
前垂石亦作槎勢又透一門以達東洞東洞垂石愈繁<lb/>
洞亦旁裂中有清泉下注寒碧成潭由洞前循崖東行<lb/>
洞上聳石如人立獸蹲東則危崖亘空仰望如劈其下<lb/>
拖劍水瀠之即癸水也源發堯山抵山北麓西出葛老<lb/>
橋入漓水時予轉至山東隅仰見崖半裂層竅者三乃<lb/>
披莽隙梯懸累上既達一竅西通中竅中竅卑伏首不<lb/>
<pb n="KR2k0135_WYG_003-20b"/>
得伸從外横度有同䑓榭不由中奥竟達第三竅竅隙入<lb/>
後有一龕忩闢其前中懸玉柱柱左又著一龕圓頂平<lb/>
座前正與玉柱對予同靜聞分踞忩隙下臨危崖行道<lb/>
者仰望无不徘徊忘返二村樵仰睇乆之亦躋登謂中<lb/>
竅之上尚有一洞甚宏欲為予扳險上求予乃下倚松<lb/>
隂從二樵仰睇處反睇二樵在上懸枝索級終阻懸漢<lb/>
莫能階升也仍西入省春出西洞西又得二洞門北向<lb/>
再西者髙五丈内稍下西轉雖漸昏黒勢崇宏愈甚以<lb/>
<pb n="KR2k0135_WYG_003-21a"/>
无炬中阻左崖大書深刻五羙章乃張南軒筆惜无知<lb/>
者洞莫定其名或以為㑹仙岩弹丸岩岩壁宋莆田陳<lb/>
黼題則渚岩洞也洞之西拖劍水自東北直逼崖下崖<lb/>
愈穹削挿霄凭淵勢竭雄峻石梁跨水西渡已為七星<lb/>
山西北隅名弹丸山云由其西南渡葛老橋東望崖巓<lb/>
有洞髙穹上下都削峭南有一崖架廬亟東向登山山<lb/>
下一刹與夀佛寺七星觀南北鼎列南為七星觀東上<lb/>
即七星洞中為佛夀寺東上即棲霞洞北為此刹東上<lb/>
<pb n="KR2k0135_WYG_003-21b"/>
即朝雲岩也仰扳磴數百級入岩岩亦西向在栖霞北<lb/>
洞口髙懸内北轉尤穹危徽僧太虚駕閣洞口絶壁下<lb/>
瞰江城逺揖西山獨有勝概遂停宿因問上岩道太虚<lb/>
曰此岩髙聳雖予近在岩右曾无級可登約洞之南壁<lb/>
與此洞北底隔止丈許洞内可鑿空以通洞以外更无<lb/>
懸杙繅級處也凴欄北眺洞為石揜反不能近瞩惟洒<lb/>
髮向西山歴數諸峰耳西山自北而南極北為虞山稍<lb/>
南為東鎮門山再南為桂山之木龍風洞最南為伏波<lb/>
<pb n="KR2k0135_WYG_003-22a"/>
山此城東一支也虞山之西極北為華景山稍南為馬<lb/>
留山再南為隠山最南為侯山廣福王山此城西一支<lb/>
也伏波隠山中為獨秀其南對踞水口者為漓山穿山<lb/>
皆漓江以西故曰西山焉<lb/>
初三日追録逰記於岩閣薄暮返寓<lb/>
初四日北二里至靖江王懴壇入藩城北門門内池水<lb/>
一灣南遶獨秀北麓由池西南經獨秀西麓至靖藩精<lb/>
舍主僧為予言君欲登獨秀須先啓王期以十二日可<lb/>
<pb n="KR2k0135_WYG_003-22b"/>
登乃出藩城西穿榕樹門門北向大樹正跨其頂巨本<lb/>
虬根盤鬱閶闔昔為唐宋南門元時拓城於外門久塞<lb/>
嘉靖乙邜大將軍周於徳發壅閉而門之門之前滙水<lb/>
為大池後即門頂巨石叠級分東西上亦有兩大榕南<lb/>
向東西夾之上建關帝殿南面臨池甚為雄暢殿西下<lb/>
即大將軍幕府益西循城南一里西出武勝門北溯西<lb/>
江又一里達隠山山北倚馬留西接侯山四面有六洞<lb/>
環列東為朝陽洞寺在其下洞口東向下層通水上層<lb/>
<pb n="KR2k0135_WYG_003-23a"/>
北闢一門就石刻老君像今稱老君洞山北麓下為北<lb/>
牖洞洞東石池一方水溢麓下滙而不流外竇卑伏而<lb/>
内甚宏深前有菴由菴後披隙入洞圓整危朗後復上盤<lb/>
一龕左有一忩兩闢石柱旁列不通水竇其北崖之上<lb/>
為白雀洞在朝陽後洞西門北向入甚隘前有線隙横<lb/>
列上徹天光漸南漸下直通水又西為嘉蓮洞亦北向<lb/>
與白雀並列洞分東西两隙俱南向下墜洞内時開小<lb/>
穴彼此相望數丈輙合内墜淵黒亦抵水又西過一石<lb/>
<pb n="KR2k0135_WYG_003-23b"/>
隙西北有石平庋錯崿中絶勝瓊䑓乃南轉為夕陽洞<lb/>
西向洞口飛石中門為兩門左一側壑滙水由水竇東<lb/>
通於内右有曲穴北轉内甚萋暗下墜深潭蓋南北皆<lb/>
與水會焉又南轉西南山麓為南華洞洞南向勢漸下<lb/>
滙水當門可厲入深入則六洞同流五洞之底皆交連<lb/>
中絡惟北牖側另闢一水竇初不由洞中通云聞昔唐<lb/>
宋西江東瀠榕樹門隠山滙巨浸中是名西湖其時諸<lb/>
紀勝者俱云乗舟載酒入今則西江南下繁厥桑田无<lb/>
<pb n="KR2k0135_WYG_003-24a"/>
浩蕩觀予初至朝陽寺月印上人𨗳由殿後入東洞穿<lb/>
老君側出山北西過白雀嘉蓮皆北隅洞也南過西隅<lb/>
夕陽洞又南盡東轉過南華則南隅之洞也予欲從此<lb/>
渉水入月印謂秋冬水涸䖝蟄窮幽无所憚今漲甚深<lb/>
處莫測蛇龍窟宅其中老僧不敢𨗳請北㳺北牖乃東<lb/>
過西湖神廟北轉過朝陽踰隠山東北隅其處石片分<lb/>
列如張幙如裁雲如透月巧變紛綸潤以采澤不啻削<lb/>
芙蓉綴蛺蝶也又西入北牖菴予與靜聞分踞北牖洞<lb/>
<pb n="KR2k0135_WYG_003-24b"/>
西忩内外周覧久之出飯菴前松䕃下復抵南華遇一<lb/>
田叟曰此水竇旁通雖深淺疑迷予獨熟過其内君欲<lb/>
入明當炬𨗳佐前驅余強之即入曰松明未辦乃以旦<lb/>
朝期予遂南過武勝門及寧逺門渡橋而南西江走其<lb/>
下東分兩支入漓余東南循西江南分𣲖一里抵漓山<lb/>
山之東即漓江也從山西麓轉其北則漓水自北江水<lb/>
自西俱直搗山下山怒崖騰力扼其衝由磴上盤山腰<lb/>
得雉岩寺寺後躋石峽躡青蘿閣昏黒下宿岩寺<lb/>
<pb n="KR2k0135_WYG_003-25a"/>
初五日客序遷除遂成午節令頋僕入郭市蔬酒出坐<lb/>
雉岩亭以蒲酒雄黄自酧節况復散酒青蘿閣時方禁<lb/>
龍舟舟人各以小艇私櫂山下鼉鼓雷殷廻波䧟日既<lb/>
暮下山西入一洞洞在山足門西向髙穹中平上鐫樂<lb/>
盛洞三字出洞東循雉岩崖麓沿江東憩其東隅一石<lb/>
上自山巔下挿江底中剜穴透虚深二丈髙三丈若闢<lb/>
門然江流自北滙其中渉其南透崖以上為千手大士<lb/>
菴余濯足弄江抵暮上宿雉岩雉岩者統志以為即漓<lb/>
<pb n="KR2k0135_WYG_003-25b"/>
山在城南三里陽水南支經其北漓水南下經其東東<lb/>
有石門嵌江西有穹洞深入南有千手大士菴俱列其<lb/>
足雉岩寺髙懸山半北逆兩江頽浪飛檻綴崖倒影沉<lb/>
碧寺西為雉山亭南為雉山洞洞外即飛崖斗發裂隙<lb/>
迸峽直自巓下徹旁有懸龍矯變石色都異前大石平<lb/>
湧為蓮䑓䑓右根與後峽相接處下透小穴西向䑓隙<lb/>
摩崖登䑓則懸龍架峽正出其上昔有閣曰青蘿今移<lb/>
置䑓端登之不知其為䑓也然勝概麕集不以閣掩是<lb/>
<pb n="KR2k0135_WYG_003-26a"/>
山正對城南為城外第二重案山北一里曰象鼻山水<lb/>
月洞南三里曰崖頭凈瓶山荷葉洞俱東逼漓江而是<lb/>
山在中較髙志遂以此為漓山范成大又以象鼻山為<lb/>
漓山二山形頗相似但雉岩石門不若水月擴然巨觀<lb/>
故逰者拾級趨此然以予權之瀕江午向三山不特此<lb/>
二山相匹崖頭西北山脚石亦剜空嵌水跨成小門其<lb/>
離立江水衝合中三山俱可名漓也<lb/>
初六日南下山二里過南溪橋南溪之山髙峙橋東南<lb/>
<pb n="KR2k0135_WYG_003-26b"/>
溪來自西南直逼西麓繞山東北入漓去白龍洞在山<lb/>
椒門髙張西向臨溪下廣列崇殿仰望不知為洞由殿<lb/>
左透級上得旋空如層樓内有龕自然為一洞絶勝處<lb/>
從此北向東轉遂成昏黒先是買炬山僧僧謂洞内可<lb/>
竟達劉仙岩不必更出及篝火入中頗寛敞多岐先極<lb/>
其東隅上躋一隙余以為劉仙道也窮而无入又南下<lb/>
一窪支竇旁午予又以為劉仙道𨗳僧謂此䕶珠岩道<lb/>
嶮巇莫逾躑躅杳冥中不若出洞平行為便乃下山至<lb/>
<pb n="KR2k0135_WYG_003-27a"/>
橋望白龍北復有洞盤空予渴赴劉仙岩遂自橋東循<lb/>
山南東轉南面一崖層突彌聳將舍之忽山雨至奔憩<lb/>
岩下躋隙坐飛石上雨簾外窺内映乳幙飄飄有餐霞<lb/>
想久之雨止下岩轉其東至劉仙岩岩與白龍東西分<lb/>
向有觀在岩下由觀右登級先穿一門西入即踰其上<lb/>
復透門出得一岩東南向又左由透門之上再透而北<lb/>
亦開一岩岩前懸石甚壯當洞門為屏若垂簾然至岩<lb/>
周覧各竇詢與白龍潜通處竟不可得乃知白龍所通<lb/>
<pb n="KR2k0135_WYG_003-27b"/>
即避雨岩下竇𨗳僧所云䕶珠岩是也<lb/>
初七日由觀左登穿雲岩岩在上岩東南絶壁下亦東<lb/>
南向後與左右分穿三竇而左竇旁透洞前洞東為文<lb/>
昌祠由其前東過仙人足蹟蹟北更上即為仙蹟岩岩<lb/>
在穿雲東北上岩正東隅洞口亦東南向外甚危亮内<lb/>
乳柱倒垂界為兩重若堂皇之後屏列忩楞分内外室<lb/>
者洞後穿竇兩岐俱不甚深竒在玲瓏殫致返至觀南<lb/>
二里出十里舖舖在鬭雞西郡往平樂大道又東向岐<lb/>
<pb n="KR2k0135_WYG_003-28a"/>
路入一里北望穿山髙懸隔江空濛雨色中再前望崖<lb/>
頭北隅梳妝䑓下飛石嵌江剜成門闕逺望較水月似<lb/>
小與雉山石門形勢倫匹然急流湧其中蕩漾尤異共<lb/>
一里東至崖頭廟崖頭在雉山南漓江西合陽江於雉<lb/>
山又東會拖劍水及漓江支水於穿山奔流南下此山<lb/>
當其衝山不甚髙而屹立扼流有當熊勢北崖有䑓曰<lb/>
梳妝下即飛石懸嵌中剜成門處崖突波傾不能下瞰<lb/>
但見廻瀾層波觸石奮出蛩然送聲至座坐久之返廟<lb/>
<pb n="KR2k0135_WYG_003-28b"/>
中由其後入一洞門西南向穿門歴級下其後岈然通<lb/>
望一石肺乗空色正緑為荷葉洞穿葉底透山東北即<lb/>
通望口也漓江復瀠其下由葉前南下東轉深昧中勢<lb/>
穹然不及索炬入山東北隅石崖挿江山稱凈瓶以此<lb/>
須汎舟沿流觀之其上莫能窺也仍從大道十里舖經白<lb/>
龍洞北随溪探前望白龍左洞則𤣥岩也岩東向洞門高<lb/>
聳下峽由南腋東入上洞東登必由北奥俱崇深幽邃<lb/>
无炬不能遐歴洞前乳柱繽紛不减白龍上鐫𤣥岩字<lb/>
<pb n="KR2k0135_WYG_003-29a"/>
甚古出洞入寧逺門返寓<lb/>
初八日出安定門東轉北入支徑登劉岩山有菴在山<lb/>
麓後為劉岩洞洞西向東下淵黒由洞右躋危級上至<lb/>
明月洞洞髙綴危崖半門亦西向東入岈然然昏窈莫<lb/>
辨出洞下崖半循崖少北復一洞西向門紛綸髙懸僧<lb/>
伐木縱横洞前无由上躋乃梯登以上一石當門樹屏<lb/>
由左透隙則宛轉玲瓏踰石脊東下窿然直透山腹闢<lb/>
門東出外臨層崖内皆乳柱充隙徑竇迸裂北一徑髙<lb/>
<pb n="KR2k0135_WYG_003-29b"/>
穹下墜東轉亦有門東出暗不復下東西透豁然有脊<lb/>
有門中界之不若穿山叠綵中隠南峰諸洞廓然平通<lb/>
下望明皎内无餘奥也下山西過北門門西峰當面起<lb/>
削山為城循山北麓轉至城西北隅下下盤層石上削<lb/>
危城當即志所稱始安嶠也而北門在兩山夾中東西<lb/>
峰各峭𥪡起因依為門鎖鑰甚壯少憩盤崖上旋入北<lb/>
門南一里至桂嶺碑側西向瀕城復得一山為華景洞<lb/>
洞東向前對大池後所倚山則亦因為西城者洞前岩<lb/>
<pb n="KR2k0135_WYG_003-30a"/>
平朗上覆外敞後穿穴為門分為三南入者窪暗而邃<lb/>
西透之穴昔穿城外因為門今已甃石塞北轉者上出<lb/>
岩前遂西登城陴循南而升已從石萼叢錯中扳躋山<lb/>
頂頂即寳積山志稱寳積與華景相連上多詭石怪木<lb/>
然今又名卧龍山想以武侯祠易名耳下山二里抵寓<lb/>
初九日出文昌門乃東南門也正對南溪山南過石梁<lb/>
梁下即陽江北分𣲖東轉一里抵石山南麓三教菴菴<lb/>
後為古雲崖其山亦稱漓山粤人呼為象鼻山山東南<lb/>
<pb n="KR2k0135_WYG_003-30b"/>
隅亦有洞南向循崖東北抵漓江盤山溯江從石崖<lb/>
危嵌中得一洞北向曰南極洞出其前直至西北隅<lb/>
為象鼻岩水月貫其下飛崖自頂騰跨北挿中流東西<lb/>
俱髙剜成門陽江從城南西來流其中而合之漓上空<lb/>
明如月下復内外瀠波而挿江之崖下跨於水上属於<lb/>
山中垂外掀正作捲鼻勢水洞之南崖半又闢陸洞其<lb/>
崖亦自山頂東跨江畔中刓竅若長廊直透水洞上北<lb/>
踞竅口下瞰水洞適有漁舟泊洞中崖石間令棹予遶<lb/>
<pb n="KR2k0135_WYG_003-31a"/>
出洞外復穿入洞内水陸勝觀一時兼盡乃南行一里<lb/>
渡漓江東岸又二里抵穿山下山西與鬭雞山對鬭雞<lb/>
在劉仙岩南崖頭山北漓江西岸瀕江之山也東西夾<lb/>
漓怒冠鼓距兩山當合名鬭雞特東山遶明如圓鏡故<lb/>
更以穿山名之山之西又一峰危立初望竟為一山上<lb/>
有𥪡石抵其下始見𥪡石下剖直抵山根亭亭夾立山<lb/>
故以脆薄靈舉見竒土人名為荷葉山殊得之穿山北<lb/>
麓嘉熈拖劍水直潄崖脚循山之西南與漓合予始至<lb/>
<pb n="KR2k0135_WYG_003-31b"/>
其北隔不得渡望崖壁危懸洞門或明或暗紛紛錯列<lb/>
即渡亦不得上乃随溪南行隔水東眺則穿岩已轉不<lb/>
睹空明山側成峰尖若𥪡指矣又以小舟東渡出穿山<lb/>
南麓北面而登撥草尋磴一南向岩髙倚山半疑即穿<lb/>
岩乃其中乳柱中懸有曲折致東入漸窪黒水滙於中<lb/>
知非穿岩乃出由其西上躋始得崇岩廓然平達山腹<lb/>
徑山十餘丈髙闊俱五六丈徹望澄明一空障塞扳外<lb/>
崖東轉又開北向一洞列並穿岩而後不中通其東尚<lb/>
<pb n="KR2k0135_WYG_003-32a"/>
有三洞門下可望見至此則峭削絶徑而穿岩南口上<lb/>
復叠一洞後亦不透然内多重幃殆為穿岩架閣也仍<lb/>
東下滙水岩岩東復有南向洞内亦支竅西入隘黒无<lb/>
竒遂出西渡荷葉山下北過訾家洲乃渡浮橋而返<lb/>
初十日抵王城後門登懴壇訂主僧獨秀期更於十三<lb/>
日<lb/>
十一日出浮橋門過花橋門龍隠岩道為橋東之南崖<lb/>
乃來時所過夾道兩山北即七星南即龍隠至是始得<lb/>
<pb n="KR2k0135_WYG_003-32b"/>
其詳橋上南眺龍隠與月牙並列東崖苐月牙稍北度<lb/>
橋循山其路易通龍隠稍南須從橋下涉江上其大道<lb/>
則自山北端拱石南踰嶺坳循隠真而西又從怡雲北<lb/>
轉始達予欲并眺端拱石人自橋東直走嶺下南上平瞻<lb/>
石人又南下得一大塘塘北循山西轉崖石俱盤削飛<lb/>
突里餘抵山西南隅峰益嵯峨叠異中空外聳上若鵲<lb/>
橋度虚扳隙上登則怡雲亭廢址也由其上轉罅梯空<lb/>
穿石鍔以躋石片片懸綴側為透峽平為架橋如上竿<lb/>
<pb n="KR2k0135_WYG_003-33a"/>
轉塔无不曲拆匠意下至怡雲右即龍隠岩洞門西向<lb/>
髙穹廣衍頂石平覆洞右近口復垂柱環為層龕重洞<lb/>
接影深流此為最勝出岩仍從怡雲返花橋南沿西麓<lb/>
隨流歴磴半里入月牙岩岩西向南即龍隠此則級石<lb/>
成磴彼則㫁壁斗崖路殊通塞岩上環西缺其口内不<lb/>
甚深政以圓缺分明有同鈎月下照清泠亦幽境也出<lb/>
由街北過七星飡朝雲岩北度葛老橋覓屏風山或有<lb/>
以黄金岩告者謂去城東北五里乃貿貿東北趨三里<lb/>
<pb n="KR2k0135_WYG_003-33b"/>
遇負擔者指村北之山曰此即是至村問之仍不知也<lb/>
及抵山東麓則峭崖列嶂平展危懸已轉北麓得洞門<lb/>
如峽山頂髙穹兩崖濶五丈髙十餘丈初南向平入十<lb/>
丈之内少東南轉忽明月上開自下望之殆蜃市重樓<lb/>
矣從此髙躋又十餘丈抵明穴之口采嫩松以拭崖壁<lb/>
開蘚剔翳得程公岩三大字西有記文一則蓋鄱陽程<lb/>
公崇寧帥桂時所開志載屏風岩一名程公至此乃爽<lb/>
然自釋也遂西向歴級上登穴口其内岩頂之石層層<lb/>
<pb n="KR2k0135_WYG_003-34a"/>
下垂極為雄俊將至出穴處地少平北奥有大石幢盤<lb/>
叠至頂色碧形詭何設竒至此出穴而西山迴峽轉石<lb/>
骨森𥪡下即盤峰成窩窩底一洞北向覓徑西南下抵<lb/>
窩入洞洞不甚深即西踰窩出兩石峰駢枝並起一為<lb/>
石工剥蝕殆盡一猶亭亭孤立從石峰東更西南三里<lb/>
已出葛老橋西於是循朝雲七星西麓度花橋紛傳流<lb/>
警薄永郡省城戒嚴門已鍵亟馳過浮橋門尚半啓得<lb/>
返寓<lb/>
<pb n="KR2k0135_WYG_003-34b"/>
十二日西出麗澤門門外巨塘滙水水自西北城角馬<lb/>
留過脊處南抵振武門北入陽江石梁跨之曰凉水洞橋<lb/>
橋南北塘中蓮花盛放坐䕃橋樹下殆不能去予欲覓<lb/>
中隠山乃南至振武門西渡定西橋忽路右一山有洞<lb/>
砑然即北趨其下前有古寺拭碑讀之西山也洞門南<lb/>
向東又裂石自峰頂下跨成門乃捨洞趨之其門南北<lb/>
豁然亦如雉山象鼻但彼急流中貫異於此之外遶<lb/>
澄潭耳然外跨之石欹叠錯出尤露頴異遂先遶其東<lb/>
<pb n="KR2k0135_WYG_003-35a"/>
抵山北北向亦有洞穿洞而南横透山腹竟與南洞貫<lb/>
徹中有夾門垂柱不似他洞徹望竟目也出南洞洞左<lb/>
叠磴嵯峨循之北躋峰頂石皆峰崿攅簇中旋為平凹<lb/>
長若溝洫光滑特異下至南洞前始東入石門門乃片<lb/>
石下攅中門髙闢旁通衆竅故以小巧見竒望西峰石<lb/>
亦聳立從寺後西歴其上歴級南下峰鍔中西循大道<lb/>
三里聞木陵村有岩曰佛子遂從西北岐入二里石峰<lb/>
在侯山東麓洞門髙懸北抵岩下岩之東二洞南向最<lb/>
<pb n="KR2k0135_WYG_003-35b"/>
東者敞而不深稍西則洞門側裂外垂列乳中横一屏<lb/>
屏後深峽下墜屏東西俱有門可下由峽中北入其竅<lb/>
旁裂漸隘乃復出西上入大洞洞南下北上穹然髙透<lb/>
頗如程公以松枝拭右崖所題則宋呂愿中題中隠呂<lb/>
公洞詩也後署云假守洛陽呂叔恭㳺中隠山无名洞<lb/>
客有言此洞因君顯當以呂公名之因書五十六字鐫<lb/>
於壁始知佛子岩即中隠山呂公洞也由是北躋後穴<lb/>
内雲翼倒騫與洞俱上絶非逼隘觀穴口髙朗大過程<lb/>
<pb n="KR2k0135_WYG_003-36a"/>
公後穴也北出口石磴二道一東北下山麓予先從其<lb/>
下者北向之麓皆崆峒幔覆外有倒石界而為門為忩<lb/>
内蜿蜒旁通若行廊複道此下洞以幽竒勝既復上從<lb/>
西北磴復得一洞洞北入南穹擴然平朗頗似穿岩南<lb/>
一石聳立如臺上有石佛不知其所自來佛子岩所由<lb/>
名矣前有巨石柱如屏中峙東西界為兩門西竅廣正<lb/>
自下逺眺此竅直透北山東則偏隠无睹竅外循崖東<lb/>
轉又闢一門下臨中洞之上為關聖座仍由洞北東下<lb/>
<pb n="KR2k0135_WYG_003-36b"/>
穿中洞南出西循山又開南向一洞與中洞並列由其<lb/>
西扳磴上又有洞南向雨漬滑磴舍之下山東南半里<lb/>
飯木陵民家民謂西南侯山下有銅錢岩可透出前山<lb/>
北向趙家山亦有洞可深入又有陳搏岩頗竒予念諸<lb/>
岩不能徧歴侯山為衆峰冠其岩不可交臂失遂由中<lb/>
隠舊道西一里抵侯山廟廟後山麓漫衍蹈水披叢茫<lb/>
不得洞但見有級上躋鼓興登絶頂山前行者髙呼以<lb/>
日暮不可登乃遥望大道南削峰南轉有洞東北穹立<lb/>
<pb n="KR2k0135_WYG_003-37a"/>
望之趨南去里許抵其下洞髙倚山半前有瀦水滙潭<lb/>
潭上拾級扳荆遂入洞亂石堆洞門外外髙内深歴石<lb/>
級西南下直墜洞底水崖淵漠内望一石横突出下有<lb/>
仄崖嵌水裂隙受趾抵突石下畏仄崖峭滑乃出下山<lb/>
轉出其東南山背復有門滙水卒莫定其為何洞也其<lb/>
處西峰駢聳无侯山之髙峭抜過之暮歸急始留為後<lb/>
㳺二里南出大道路旁夾道之山上有竅東西透空與<lb/>
佛子穿岩正等亦不及入問途人前所入北向洞何名<lb/>
<pb n="KR2k0135_WYG_003-37b"/>
則架梯岩一名石鼓洞也紛傳城門已閉竭蹶東五里<lb/>
過木陵分岐處已夜又三里抵振武門將闔矣側身入<lb/>
始從容行街市中<lb/>
十三日入靖藩城過獨秀西菴主僧入内宮禮懴登峰<lb/>
約復移之他日乃出就日門過木龍南洞由其下渡江<lb/>
還望木龍下層復有洞濵江穿麓瀠流可愛上江東涯<lb/>
循流北半里入千佛閣前有大榕一株問所謂辰山者<lb/>
俱莫曉隨大路東北五里堯山在東屏風岩在南獨辰<lb/>
<pb n="KR2k0135_WYG_003-38a"/>
山茫然莫辨忽北望一山去不一里䂬然有洞洞口一石<lb/>
當門赭色斑爛彪炳有異問負芻者曰老虎山也余謂<lb/>
靜聞何不了此後覓辰山乃北一里抵山下望髙先登<lb/>
由洞口穿入其内天光自頂四射由下北透其腹再入<lb/>
重門支峽後裂層<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>上層俱莫可度南向重門内扳崖<lb/>
上躋逐踐層樓徘徊未下忽一人來候洞前下問之曰<lb/>
洞名獅子一名黄鸝岩山前有三洞下曰平地中曰道<lb/>
士共此岩為三出洞見山頂石叢參錯循路上躋石片<lb/>
<pb n="KR2k0135_WYG_003-38b"/>
片氷稜鐵色下嶺石稜就夷棘道俱除前候者復趨上<lb/>
引予左入道士岩岩亦南向在黄鸝東稍下洞前壁左<lb/>
右各鐫詩拂讀詩序是山固即辰山也穿洞東側門出<lb/>
東向下山東北一里飯所候者家主人王姓慶宇字且<lb/>
訂予宿此乃束炬肩梯𨗳趨辰山北麓為青珠洞㳺洞<lb/>
北向裂峽上並山頂内界兩層始南入十丈許扳崖上<lb/>
稍西乃向北崖𥪡梯登北入峽中五丈餘透出横峽峽<lb/>
東西横亘上髙俱不見頂東行四五丈漸闢生光一大<lb/>
<pb n="KR2k0135_WYG_003-39a"/>
石柱中懸繞出柱西峽又南北裂南入臨洞底北出正<lb/>
臨洞門上洞門中列二柱界為一門兩忩延耀内射正<lb/>
當圓柱予詫為異𨗳者曰未也轉進横峽口又西行四<lb/>
五丈有竅南入甚隘悉去衣赤體伏地蛇行以進穴長<lb/>
三丈大僅如筒又曲折中又懸柱時從㳺兩人以炬先<lb/>
入次及予度稽一時過隘洞復穹然上崇下䧟俯躬南<lb/>
降垂乳紛列迴環左右逈與外别𨗳者曰未也又西踰<lb/>
一梁梁横南北若閾越梁西下石乳愈竒西窮復轉北<lb/>
<pb n="KR2k0135_WYG_003-39b"/>
上藻繢滿眼彌轉彌勝此洞與山南黄鸝岩正南北相<lb/>
當然一山皆空環峙分門者尚多也北向開洞門者三<lb/>
此為中東西二門俱淺東向開洞門者五北為髙穹中<lb/>
為三曲狗頭南為道士東峽和合小岩而三曲最深南<lb/>
向者三即平地道士黄鸝也志稱辰山有洞三級苐指其<lb/>
南耳惟西面予未之窮出青珠洞過北洞一東麓洞五<lb/>
循南入平地岩初入欹仄側身縁東隙而上内境既穹<lb/>
外光漸閟火炬已棄北隅暮色亦上乃出東北返王慶<lb/>
<pb n="KR2k0135_WYG_003-40a"/>
宇家<lb/>
十四日别慶宇東北三里過矮山山在堯山西漓水東<lb/>
北聳一枝如附拇指乃桂林石山最北首峰也山南崖<lb/>
削立下有白岩洞洞南向三竇旁通内垂石如蓮葉捲<lb/>
覆下多透漏其後少窪下輒復平曠轉西入數丈仍見<lb/>
南穴天光出洞東有菴于是東向溯小溪二里抵堯山<lb/>
西麓又二里為玉虚殿山迴成塢西向開洋由殿右轉<lb/>
入山後兩山夾澗南向溯澗半里踰澗東上登嶺角益<lb/>
<pb n="KR2k0135_WYG_003-40b"/>
東北上升降三四又二里始登堯山絶頂此中石峰森<lb/>
立間得此土山反以為異故堯山名特著山之東石峰<lb/>
叢合有溪盤遶其間當即大壩上流出廖家村西者也<lb/>
下山仍返西麓南度橋五里出堯山東南塢其南石峰<lb/>
森森東南一峰尤兀突益東南馳松篁間出林夾右轉<lb/>
石山而南即鐵峰山頗似獨秀下有岩洞不可入西南<lb/>
二里抵冷水塘小橋跨流急湧西南去一村依山逐澗<lb/>
亦幽棲之勝村南石峰如屏東西横亘從西嘴望之薄<lb/>
<pb n="KR2k0135_WYG_003-41a"/>
若竪指由其腋東轉南山之坳出山南大道直西馳共<lb/>
三里過萬洞寺則石山四開寨山兀立其中望寨山東<lb/>
崖穹然壁立而不睹其徑循山南抵西麓乃歴級北上<lb/>
當寨山西北隅崖開一罅上架横梁踰梁而入東貫山<lb/>
腹已在嵌室内遂托宿<lb/>
十五日曉起徧觀洞中其洞西北東南前後兩闢中通<lb/>
隘僅容一人由西麓上山腰透入飛石下旋躡其上卷<lb/>
石為橋以達洞門門西北向門内洞界為兩南北並列<lb/>
<pb n="KR2k0135_WYG_003-41b"/>
北洞後即通隘透腹處隘長三丈既入即寛闢為岩懸<lb/>
乳垂蓮紛綸左右東岩上下俱極崇削下亦有深洞路<lb/>
當山麓南轉始得東上既晨飡西北望黄金岩甚近亟<lb/>
趨之不復東尋下洞也下西麓過竹橋由村右西北行<lb/>
三里抵岩之陽山骨立路北下裂為洞南北交透前卑<lb/>
後峻後門之半石横架空中門界為二由洞内上躋北<lb/>
出駕梁之下俯視北麓拖劍水直嚙其下土人俱指此<lb/>
為黄金岩南下出洞西復有洞南向髙裂深入不透僅<lb/>
<pb n="KR2k0135_WYG_003-42a"/>
如重峽已從西麓北轉山西北垂亦有洞西向中穹不<lb/>
甚深透對面有東向一洞與此相向若門廡洞内分四<lb/>
支如十字東北二門外透而明西南二峽内入而黒然<lb/>
西北皆懸崖上奥東其所入南乃深潭也拖劍水在東峰<lb/>
北抵洞前轉北循山當洞有橋跨之橋内滙為池亦山<lb/>
叢水曲之奥出洞不知其名問汲水池中者曰此洞不<lb/>
知名上更有一洞可尋躋也亟披箐透崖上南北兩石<lb/>
屏並立起㣲徑界其中甚峻洞峙南屏後門亦東向不<lb/>
<pb n="KR2k0135_WYG_003-42b"/>
甚宏洞有舊鐫黄金岩三字可辨是洞始為黄金前乃<lb/>
其東峰之洞也出門左見北屏内峽有路上躋為夙莽<lb/>
而翳雨深蔓濕不堪置足予強登之南轉則上洞也門<lb/>
北向棘蔓交絡縷分之乃得入入則旁竇外通重樓三<lb/>
叠庋閣之石版纔蟬翼薄然无級罅可扳惟中洞之内<lb/>
旁竇玲瓏懸隙宛轉可穿而上苐甚隘層折難舒解衣<lb/>
蛇行遂出上層平庋閣上踞洞口飛石髙呼靜聞乃下<lb/>
迴望黄金岩西北麓諸洞尤多乃隨拖劍水遶出北麓<lb/>
<pb n="KR2k0135_WYG_003-43a"/>
又得北向洞二西向洞三遂西趨屏風山將渡拖劍水<lb/>
望屏風黄金兩山中又南界一山下有洞北向迂道從<lb/>
之洞亦旁分兩門一北向一東向西有級上躋再上級<lb/>
崩路削又有洞北向乃下抵西北隅則旁透中空之洞<lb/>
峽連闢與黄金西北同正西一洞穹巍層裂紛拏傑張<lb/>
此又以雄武見竒非尋常窈窕窟也問之土人知為飛<lb/>
石洞遂西渡石堰一里入程公岩北二里仍飯王慶宇<lb/>
家西再探道士諸洞過屏山西麓至是已四周其山入<lb/>
<pb n="KR2k0135_WYG_003-43b"/>
浮橋門浮橋共三十六舟云<lb/>
十九日始定陽朔舟<lb/>
二十一日日中乃行南過水月洞東又南雉山穿山鬭<lb/>
雞劉仙崖頭諸山皆從陸遍㳺者惟鬭雞未到今舟出<lb/>
其東麓崖頭有石門凈瓶勝舟隔洲以行不能近悉去<lb/>
省已十里崖頭之南江流浩然自放又東南二十里過<lb/>
龍門塘南岸有山嵯峨中峰最髙處南北透東五里横<lb/>
山岩突立江右又東南十里江右削崖屏立南五里至<lb/>
<pb n="KR2k0135_WYG_003-44a"/>
碧崖岩岩南石峰隔江排列横障南天上分危岫幾埓<lb/>
巫峰五老扼江使東江流嚙其北麓怒濤飜壁赤壁采<lb/>
石失厥雄麗崖間一石紋黒縷白章成泛海大士曰沉<lb/>
香堂其處南雖崇深極致北岸猶夷豁共五里下寸金<lb/>
灘南轉入山峽江自是左右皆石峰㠝岏爭竒炫詭入<lb/>
峽下斗米灘五里為南田站當桂陽朔界山遂轉峽為<lb/>
塢四面層圍僅受此村過南田山色暮合舟人夜棹不<lb/>
休江為山所泥佹東佹西盤峽透崖凡二十五里抵畫<lb/>
<pb n="KR2k0135_WYG_003-44b"/>
山月未起山隠空濛中又南五里為興平月從羣峰東<lb/>
隙出舟泊候曙漓江自桂林南來兩崖森壁迴峰中多<lb/>
洲渚分合无翻流之石直㵼之湍故舟行屈曲石穴間<lb/>
无妨夜棹苐月起稽時暗行明止未免悵悵<lb/>
二十二日早起月光破曉竒峰合棹南三里為螺螄岩<lb/>
一峰盤旋上轉峙江右興平水口山也又七里東南出水<lb/>
緑村山乃歛峰掩篷就寐南三十里則龍頭山復錚錚<lb/>
骨立而陽朔四圍直碧蓮玉笋攅成矣陽朔北自龍頭<lb/>
<pb n="KR2k0135_WYG_003-45a"/>
南抵鑑山二峰巍峙當漓江上下流中有掌平地乃東<lb/>
面瀕江以岸為城而南北属於兩山惟西面叠垣為雉城<lb/>
西山最近者為來仙洞石人牛洞龍洞諸山通省大道<lb/>
從之蓋陸從西水從東也其東南門鑑山下則南趨平<lb/>
樂水陸並道正南門亦西北轉通省道直南為南斗山<lb/>
延夀殿旁建文昌閣无徑他達正北即陽朔山層峰駢<lb/>
峙東接龍頭東西城俱属於南隅北則以山為障无城<lb/>
亦无門東北一門在北極宫下僅東通江水北抵儀安<lb/>
<pb n="KR2k0135_WYG_003-45b"/>
祠讀書岩然俱草塞罕人行雖東臨漓江開三門以取<lb/>
水上午抵城入正東門從文廟西入縣治蕪寂殊甚縣<lb/>
南半里有市橋橋下水西自龍洞入城出橋東即懸流<lb/>
注深壑壑大四五丈四面叢石盤突為龍潭但飛流下<lb/>
搗不見下流所溢潭東即城大江流城外蓋地穴潜通<lb/>
也橋南鑑山獨聳一名易山即南借以為城者東麓有<lb/>
鑑山寺倚山臨江通道置門即東南門也西麓則正南<lb/>
門余初抵北麓覓道上躋南東二面就崖為城惟北面<lb/>
<pb n="KR2k0135_WYG_003-46a"/>
在城内有微級久為莽棘翳没乃扳條捫隙直造峭壁<lb/>
下莽徑并絶復出其旁躡巉石盤旋半空終迷所向乃<lb/>
下時頋僕守舟期東南門外於是南經鑑山寺出東南<lb/>
門覓舟不得渡江東一里至白沙灣舟泊其南乃下舟<lb/>
白沙灣去城東南可二里民居盛於城有河泊所其南<lb/>
三峰列峙最東一峰曰白鶴山江南抵其脚曲而東北<lb/>
抱此一灣沙土雪潔其東南一溪南自二龍橋來北入<lb/>
江溪在南三峰之東逼白鶴西址出溪東又有數峰自<lb/>
<pb n="KR2k0135_WYG_003-46b"/>
南趨北界溪入江口最北者書童山也江以此乃東北<lb/>
逆轉<lb/>
二十三日從白沙依江東北行一里南渡江已出東界<lb/>
山之東江東北岸有髙峰矗四尖起障江南趨既渡陂<lb/>
塘髙下林木翛然有澄心寺可憩東一里過穆山村復<lb/>
渡江而東循四尖南麓趨出其東山開日曠竒致愈出<lb/>
前望東北又起一峰上分二岐東岐若僧㡌垂空西岐<lb/>
尤髙聳四尖東枝鋭若脱頴與二岐西岫建標絶頂各<lb/>
<pb n="KR2k0135_WYG_003-47a"/>
見雄振迴眺西南隔江下皆尖崖並削上懸雙岫此即<lb/>
書童之南東界羣峰所幻出隨江東五里出二岐東南<lb/>
踰嶺下為佛力司當江南轉處北去縣十里問之居人<lb/>
始知二岐西峰最髙者狀元峰乃仍踰前嶺北去西一<lb/>
里抵紅旗峒竟峒西北一里抵山下北上㫁磴間三里<lb/>
踰山坳乃東西峰分岐處西北度亂石重蔓直抵髙峰<lb/>
崖畔有洞東向門髙穹上懸竅兩重簷覆出无由得上<lb/>
洞前東向之峰即似僧㡌者其峰亦有一洞西與北山<lb/>
<pb n="KR2k0135_WYG_003-47b"/>
對懸壑隔莽竟不得達予必欲一登峰頂南北俱壁立<lb/>
絶磴從洞南縁峭梯險轉從峭壁南直抵崖半則穹然<lb/>
无片隙不復手足力所及遂下飯佛力肆居人蘇姓者<lb/>
謂此峰懸削曾无登路數年前峰側有古木一株其僕<lb/>
禱而登絙級備窮峻阨然止逹木所亦未造巔後遂問津<lb/>
者絶轍乃返白沙灣佛力司之南山益開拓内雖石峰<lb/>
離立外俱排山亘嶺桂林秀出雲峰南盡於此聞平樂<lb/>
以下四頋皆土山巉厲之石不挺於陸而藏於水山自<lb/>
<pb n="KR2k0135_WYG_003-48a"/>
此而頑水自此而險也<lb/>
二十四日由白沙截江渡南峰下循麓東南又轉一峰<lb/>
有岩髙張東向為田家洞即在白鶴山下軒朗平豁上<lb/>
繁垂乳白鶴東對書童山排闥而南内成長塢塢中舟<lb/>
行六十里可抵二龍橋出白鶴循北麓溯江三里入東<lb/>
南門肩炬由正南門出西北循大道向龍洞岩二里東<lb/>
越小橋有兩洞西向其南列者為龍躍岩地稍下門極<lb/>
危朗北洞地稍髙草塞門徑先入南洞東五丈層陟一<lb/>
<pb n="KR2k0135_WYG_003-48b"/>
臺臺右有竅深入出由洞北登龍洞岩爇炬入洞濶丈<lb/>
五髙一丈南崖半壁平亘如行廊入數丈洞乃南闢頂<lb/>
始髙後壁下方圓池各一深五六寸泉澄明如鏡屢斟<lb/>
輒滿池上蓮叠小龕俱無通道處由左壁窪䧟處伏地<lb/>
入漸入漸小穴僅巨管大蛇行南透五六丈始可屈伸<lb/>
已而遇旁裂龕得宛轉達躍龍後腋出洞東望龍洞南<lb/>
列峰閶闔重啓異之遂渡溪東行棘莽沮洳中共一里<lb/>
抵山下初入西向第一門髙穹如峽東入數丈北轉愈<lb/>
<pb n="KR2k0135_WYG_003-49a"/>
昏杳莫窮乃南轉得明穴西透西出洞門之上盖南上<lb/>
西向第二門也由其外更南上西向第三門洞東入成<lb/>
峽如初洞峽底迫仄峽上層叠有同閣殿入五丈下峽<lb/>
既盡上懸重門圓整擬剜琢苐峽壁峭削難階與靜聞<lb/>
索慮躋躡得上峽一層而最上層即懸亘莫能逹出洞<lb/>
前仰望洞頂又連啓兩門此又南上西向第四門第五門<lb/>
也兾其中下通峽内重門于是又過南上西向第六門<lb/>
仰睇懸崖倍髙削彌難扳即又過南上西向第七門見<lb/>
<pb n="KR2k0135_WYG_003-49b"/>
石紋層異突出者可置足竅入者可鈎指遂反躬上躡<lb/>
凌數十級抵洞門洞北又夾坳𥪡起髙五六丈始入上層<lb/>
其夾光膩无級計絶所扳予審視周夾雖无級罅而夾<lb/>
壁宛轉可以手撑足支不慮懸墜遂聳身從之如穿<lb/>
井皆横綳縱發不階級磴也既升夾脊其北復隤然成<lb/>
峽穿映明透知與前所望洞必有一通因騎牆坐上睇洞頂<lb/>
四達髙呼促靜聞久之至教之如前法登同從脊北下<lb/>
峽中峽底平曲折北進西上髙懸一門則第六門也不及<lb/>
<pb n="KR2k0135_WYG_003-50a"/>
上循峽更進轉西出第五門門有石龍下垂三四丈由<lb/>
龍側北循崖端得第四門穿門東入稍下次層中廓然<lb/>
四闢右向東轉深黒无窮左向西出即前第三門上層<lb/>
也如重門若剜琢處當在其内循崖窮之復隔一柱轉<lb/>
柱隙入門内另環一函不逺亦不透也自第三門上連<lb/>
闢四門初俱扳躋无路一入第七門宛轉俱達升陟重<lb/>
樓複閣間有莫公臣者徧題珠明洞云仍從第六門峽<lb/>
内西向扳崖上門雖髙張内外都无餘地不若四五二<lb/>
<pb n="KR2k0135_WYG_003-50b"/>
門外懸臺榭内叠樓楹也乃逾脊南下第七門門外循<lb/>
崖復南又得南下西向第八門洞亦成峽東上雖髙峙<lb/>
鮮所旁徹此山西向八洞惟南北二洞不交引中夾四<lb/>
洞最髙紛紜曲暢較他處一二洞勾連輒擅竒稱真霄<lb/>
壤矣下山循麓南半里路東西各一峰屏峙遂由南門<lb/>
抵市橋入龍潭菴莫姓者隨予至問㳺岩樂乎予艷稱<lb/>
珠明曰牛洞也數洞相連然不若李相公岩尤勝即在<lb/>
西門外不可失仰視日色尚髙亟出西門擕火炬從岐<lb/>
<pb n="KR2k0135_WYG_003-51a"/>
北行復西岐已繞此山東北兩面蓋即前屏峙路旁東<lb/>
峰也繞至西麓洞正西向西峰門右鐫閩人李杜記題<lb/>
為來仙洞入洞東行不甚髙夾南轉遂昏黒秉炬東南<lb/>
入乳竇初隘漸進愈宏放瓊葩雲葉繽紛上下東北轉<lb/>
成穹峽髙不見頂其垂突蹲裂種種開勝益深峽忽下<lb/>
墜淵昧不可以丈計炬火星散投之沈沈杳不得其底<lb/>
其左削崖不能受趾右乳柱紛綸忩戸歴歴隔崖探以<lb/>
炬内若行廊玲瓏似可逺達松光將盡乃由舊道出東<lb/>
<pb n="KR2k0135_WYG_003-51b"/>
入西門出東南門渡口桂林舟人已艤舟待遂入舟宿<lb/>
二十五日舟過水緑村北七里西岸一岩門甚髙敞東<lb/>
向臨江前垂石成龍曰蛟頭岩由岩右峽深入漸髙黒<lb/>
由岩左登前亘為臺後結一竇竇後深䧟成峽以无炬<lb/>
返時舟已先移待興平出洞循麓溯江半里達螺螄峰<lb/>
下繞峰東麓又二里及舟北過興平二里泊<lb/>
二十六日北五里抵畫山山横列江南岸江自北來至<lb/>
是西折山受嚙半剖為削崖石質錯綺成章舟人泊山<lb/>
<pb n="KR2k0135_WYG_003-52a"/>
脚晨飡予乃登其麓與靜聞選石踞勝崖半洞北向望<lb/>
之甚深髙下都无著足處返而登舟北上小散大散灘<lb/>
至鑼鼓灘共十里其山南岩竅有水中出縁突石飛下<lb/>
墜江勢同懸瀑粤中皆石峰㧞起水隨四注无待破壑<lb/>
騰空此瀑出崇竅尤竒絶又北八里過蘭州西北岸一<lb/>
峰純透初望之疑即龍門穿穴以道里計之始知另穿<lb/>
一峰前以夜棹失之耳又北三里為冠岩先是江東岸<lb/>
嶄崖丹碧煥映采艷畫山冠岩即在其北山上突崖層<lb/>
<pb n="KR2k0135_WYG_003-52b"/>
出麓穹一洞西向臨江水自中出外與江通棹舟入洞<lb/>
門甚髙内更宏朗悉懸乳柱惜流通之竇下伏无從逺<lb/>
溯久之棹舟出洞望隔江羣峰攅合憶前蘭州所見穿<lb/>
山當正對其面惜溪迴山轉并其峰亦莫能辨識頃之<lb/>
忽北見皎然一穴另懸江東峰半即近在半岩北亟登<lb/>
岸趨之期舟候南田站一里抵山腋踰嶺度明月在東<lb/>
南面絶崖不可扳反循崖北稍下則洞果南透其上甚<lb/>
薄上穹如合掌中罅北下俱巨石磊落南則削崖懸亘<lb/>
<pb n="KR2k0135_WYG_003-53a"/>
故登洞道必由北洞東皆旁門複室東北彌深仍轉洞<lb/>
西北隅又得一洞南北横貫北峰之麓透而不敞仍南<lb/>
出西北行平疇中其西隔江屏立者皆穹崖削壁陸路<lb/>
望之更覺崢嶸東則石峰離立後托崇巒共四里至南<lb/>
田入舟<lb/>
二十七日經横山碧崖諸勝无間昔㳺横山岩東向右<lb/>
腋有竇旁穿而南南復闢一洞甚宏有門有奥奥西上<lb/>
則深入昏冥奥之南墜皆嵌空透漏門在墜奥東廓然<lb/>
<pb n="KR2k0135_WYG_003-53b"/>
凭流與前門比肩立又西北過龍門塘南望横山岩西<lb/>
透頂峰雖似穿石无從上躋夜過新江口十里泊<lb/>
二十八日昧爽亟推篷已過崖頭山十里抵水月洞北<lb/>
城下入浮橋門<lb/>
二十九日入靖藩城訂獨秀期主僧辭甚遼逺予初擬<lb/>
再至省一登獨秀即往栁州至此失望悵怏<lb/>
三十日炎威莫支倦卧寓所<lb/>
六月初一日訛傳流㓂薄衡永藩城愈戒嚴予遂无意<lb/>
<pb n="KR2k0135_WYG_003-54a"/>
登獨秀獨秀山北面臨池西南二麓予俱已遶其下西<lb/>
岩亦曽再探惟東麓與絶頂未登其異於他峰者祗亭<lb/>
閣耳<lb/>
初二日同靜聞再為七星棲霞㳺由七星觀左入即登<lb/>
級為碧虚閣閣在摘星亭左昔㳺急於七星以為此軒<lb/>
閣无煩屐齒後累經其下上見岩石倒出異之至是遂<lb/>
先入仰望閣上為瓦所掩不見岩頂轉入𤣥武座後豁<lb/>
然透空髙跨頂上如梁類穿山月岩惜人坐閣内不見<lb/>
<pb n="KR2k0135_WYG_003-54b"/>
出閣後石垣外始見亂峰飛石森列掩映詢閣僧後山<lb/>
道何向曰須南自大岩庵乃出仍登摘星亭入七星前<lb/>
洞由閣後東上數十級得小坪石盤其中遂北轉透重<lb/>
門出門東壁外崖裂竅懸雲解衣上連躋重龕二層俱<lb/>
列户梳楞勢同垂握北下即棲霞洞盤空西向矣此山<lb/>
岩洞駢峙棲霞在北下透山之東西七星在中曲透西<lb/>
北出碧虚閣在南亦東西上透三穴並懸六門各異北<lb/>
又有朝雲髙峙兩岩皆西向此七星山西面之洞也洞<lb/>
<pb n="KR2k0135_WYG_003-55a"/>
凡五下棲霞南入大岩菴望碧虚岩後山石叢薄可由<lb/>
菴外東北登遂從菴右草坪中上共一里得坪一區小<lb/>
石峰環拱之秀薄層雲西即碧虚岩透明穴北即七星<lb/>
山頂與餘峰攅成斗列者覓小徑出東南坳中下山共<lb/>
一里得一岩東南向西下即曾公岩也曾公西又有洞<lb/>
在峰半扳莽上洞口亦東南向初由石峽入得平展處<lb/>
稍北轉外復有龕東列後則穿門西入内益崇空深轉<lb/>
杳不可睹下山出花橋東街此處岩洞駢峙者亦三曾<lb/>
<pb n="KR2k0135_WYG_003-55b"/>
公岩北下同列者又有二岩予昔㳺省春經此俱東南<lb/>
向此七星山東南之洞也洞凡五若北麓省春三岩會<lb/>
仙一洞旁又淺洞一俱於前日屐經者則七星北面之<lb/>
洞也洞凡五一山凡得十五洞云返寓於肆中得桂林<lb/>
故勝西事洱百粤風土記諸書按部考勝者竟兩日<lb/>
初五日讀清秀岩記即出西清門覓之門在西北隅城<lb/>
外削崖之半有洞西向出渡城濠壩西有二岐一循山<lb/>
北行即北門西來大道皆石峰突峙其北片片若削下<lb/>
<pb n="KR2k0135_WYG_003-56a"/>
開大洞西南向曰横洞一從山南入峽疑即清秀道遂<lb/>
南西行一里峽南北山俱中㫁開徑四交徑西北有洞<lb/>
南向覓道北入愈入愈深旁絶他竇峽危底平灣環以<lb/>
進莫測幽際出問行者曰黒洞也問清秀何在曰正西<lb/>
有山屏立峽中者下有牛角洞由北徑出峽有塘曰清<lb/>
塘西南瀕塘為下庄洞无所謂清秀者予意清塘當去<lb/>
清秀不逺遂北轉從大道出峽峽門東西崖俱有小洞<lb/>
无徑可登北出臨塘瀦水一泓浸山西北麓循之西路<lb/>
<pb n="KR2k0135_WYG_003-56b"/>
南嵌崖末北俯淵碧忽岐南上扳躋漸髙没磴仰望都<lb/>
无懸竅知非洞所在乃下出塘之西其南山迴塢轉别<lb/>
成一壑門殊杳然仍返過黒洞西向屏立峽中山一里<lb/>
抵屏東北即有洞斜騫門東北向南下漸窅昧為牛角<lb/>
洞出洞遶屏北而西轉出南麓屏南崖峭削色黄赭下<lb/>
有窪瀦水從山麓石崖出崖不甚髙中若崆峒即牛角<lb/>
洞南通穴至此墜成水窪也又東抵南峽門北入問清<lb/>
秀於途人其人曰惟北峽有清塘上有洞南與黒洞通<lb/>
<pb n="KR2k0135_WYG_003-57a"/>
此外无他洞乃悟清秀所托不必出北峽時已當午舍<lb/>
之南炊隠山西過西湖橋一里抵小石峰下峰片峭裂<lb/>
中介衆峰間南瀕陽江東北西三面俱短垣環之從西<lb/>
北隙踰垣披其東北抵小峰南麓峰雖小如蓮之間瓣<lb/>
列房半崖坪中有石髙丈許如犀一角獨聳後又盤空<lb/>
上片攅支削尤增竒幻搜剔久之出問其名曰秋兒庄<lb/>
西即陽江西來有叠堰可渡南即趙家山穆陵村中隠<lb/>
諸洞云循陽江北岸西一里為獅子岩西又聳一峰與<lb/>
<pb n="KR2k0135_WYG_003-57b"/>
獅岩夾有岩東向凭峭石之上中垂一柱旁楞裂正東<lb/>
瞰獅岩首北轉又一洞北向崇穹曰天慶岩由級南中<lb/>
亘壁界洞為兩入數丈兩峽復合其北峽之上重門複<lb/>
竅懸綴甚髙望不可扳登此可直通山南北出洞西北<lb/>
行石山叢薄間山俱林立圓聳從松隂石影中又北里<lb/>
許經石山西麓兩洞比肩西向捫棘入南洞進五六丈<lb/>
轉從北洞出仰望洞上飛崖片片欲舞為蝦笆山西有<lb/>
林木迴叢平疇陽江西環之王太守園也仍從雙洞南<lb/>
<pb n="KR2k0135_WYG_003-58a"/>
東北而登得石磴一里踰坳西扳石鍔上所扳石銛若<lb/>
劍㦸石㫁崖絶棘刺叢聚遂出舞空石上瞰北麓斗懸<lb/>
難下尋舊磴下西麓繞出其北東一里至宋家庄出牛<lb/>
角洞南北過北峽間北眺西峽半有洞岈然當即清秀<lb/>
暮色已迫趨入西清門<lb/>
初十日始出振武門取栁州道西五里過茶菴菴南小<lb/>
徑二里至琴潭岩岩東有村土人訛為陳搏予得桂勝<lb/>
方信儒記云得清秀玉乳琴潭荔枝四岩故首覓清秀<lb/>
<pb n="KR2k0135_WYG_003-58b"/>
幾及復失以下三洞无知者予疑陳搏即琴潭今抵其<lb/>
村覓一人為𨗳聞東南有七寳岩先趨之乃東南渡南<lb/>
溪上流共三里至李家村村南石峰西向巉突岩不深<lb/>
而峭蓋在南溪白龍洞正西向㳺白龍時西望羣山迴<lb/>
曲處也返陳搏村𨗳者負松明并梯至西趨小山南先<lb/>
觀水洞門南向水滙其内浸洞口洞中衍四旁皆水所<lb/>
際其左深入洞前左崖瀕水趾刻琴潭二大字即信儒<lb/>
筆洞左復開一門後與洞通中多列柱垂葩嵌空虚<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>
<pb n="KR2k0135_WYG_003-59a"/>
予既得琴潭知荔枝當不逺𨗳者篝火執炬請㳺幽洞<lb/>
徴幽洞何名果荔枝岩也出琴潭沿山左瀦塘行遶塘<lb/>
北轉而西至荔枝岩門東向不甚髙西進數丈循洞底<lb/>
右竅入其下穴有方池四旁甚峻再東南轉平入數十<lb/>
丈兩<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>低隘右崖半一竅髙濶僅盈尺内洞平穹瀦水<lb/>
齊竅引首竅中東望其水廣邃中石龍蜿蜒右崕南崕石<lb/>
盆一方平庋水面不能深入也仍出至洞底少西進循<lb/>
右一竅入上峽東有石幢圓立繞出其後忽<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>為兩層<lb/>
<pb n="KR2k0135_WYG_003-59b"/>
下穴少西轉輒止上穴以梯上躋内復列柱分楞穿楞<lb/>
少西遂下南峽中平入數十丈又南旋為龕龕外洞頂<lb/>
亦復龍形天嬌仍出洞底又循北竅入上峽則層壁紛<lb/>
垂懸蓮徹柱雜然凝綴大抵此洞以幽閟見竒而深入<lb/>
在右小竅側小石彈丸大多磊落痕稱荔以此出洞西<lb/>
北三里抵大道平塘街其西石峰峭甚夾立如門南峰<lb/>
山頂開穴達山腹予向尋錢岩過此神動今急問道知<lb/>
道旁油坊後轉東南至古廟可登乃曳杖過坊南无徑<lb/>
<pb n="KR2k0135_WYG_003-60a"/>
可入逡巡得蛇道伏草間隨山麓東行南轉將抵古廟<lb/>
見有路西上從之始捫級既乃梯崖崖窮陟峽棘蔓擁<lb/>
没髻頂鈎不能出久之抵叢石崖下其上分形設詭計<lb/>
透明之穴已與比肩乃横陟而北逾轉逾出峰頭俯瞰<lb/>
嵌崖削窟反在其下下有髙呼路悮指予下踐之級者<lb/>
隨其指下呼者為二牧翁云登崖道尚在古廟南遂從<lb/>
廟南歴級上西南轉出山坳間眺其南一峰枝起頂𥪡<lb/>
一石髙數丈予所見石峰綴立雁宕翔鸞龜峰靈芝及<lb/>
<pb n="KR2k0135_WYG_003-60b"/>
此地笋石駢發未有靈怪至此者度已出崖後遥瞻石<lb/>
壁下猶未見洞門日暮返宿平塘期明日𨗳㳺<lb/>
十一日從古廟南登山𨗳者斬棘以先共一里抵昨返<lb/>
步處石隙中登數步望見洞門西南向又扳石崖數步<lb/>
即入洞其門前向東北後向西南徹望通明後洞正對<lb/>
𥪡石峰𨗳者謂洞曰榜岩山曰楓木云下山過古廟南<lb/>
由田塍中渡西來小澗水自兩路口西塘迤邐東穿山<lb/>
麓即南溪發源也東南入石岩洞門西北向後門東北<lb/>
<pb n="KR2k0135_WYG_003-61a"/>
向中空洞旁裂後門右崖有臺架虚上又盤蓋隆起悉忩<lb/>
楞隠透出後洞北一里仍扺平塘街街北石峰㠝岏若<lb/>
屏東隅有崖東向曰社岩街西北尋銅錢岩即前所㳺<lb/>
架鼓岩也西二里經兩山峽峽北山巍然負扆下為廣<lb/>
福王廟峽南山東有岩門東向西出峽為西路口市肆<lb/>
盛列西北為義寧道予往栁州則從西南永福道路東<lb/>
有岩西向門甚紛紜多所像類西四里路右小峰如佛<lb/>
掌髙擎下合上岐於衆峰中尤異其南又駢峙兩山束<lb/>
<pb n="KR2k0135_WYG_003-61b"/>
成峽峽南之山東層裂兩岩上岩明透山後急南趨之<lb/>
祗下岩可入上岩懸叠莫登乃入下岩岩中列柱牽帷<lb/>
為峽為忩轉透其後亦横貫山腹予意由後竅西出可<lb/>
反躋上岩透處乃上下俱削旁絶階援仍東出洞前東<lb/>
北隅石頗坎坷披隙登上層則前後二門俱與下岩並<lb/>
列門内乳惟蓮柱左右環轉以達後門數丈之内紆折<lb/>
无竟前門一臺正對東北合掌峰凭後門龕牖遥瞩西<lb/>
南塢外之竒収攬都盡予所見粤中重樓之勝此為第<lb/>
<pb n="KR2k0135_WYG_003-62a"/>
一既下西向行又見重樓北麓復有岩北向此峽南之<lb/>
山也在峽北者西向亦有二洞層列洞門俱石色赭黄<lb/>
獨為標異但一出峽滙水直浸兩峽西中叠石堤亘水<lb/>
面旁皆巨浸无從渡水一登赭岩又聞有八字岩亦不<lb/>
能至由石道西行滙水中望西峰之東崖壁髙亘上懸三<lb/>
洞相去各二十丈俱東向駢列其在滙水西南與東峽<lb/>
南峰東西夾塘成滙遥睇崖端俱有微痕自南之北可<lb/>
上躋惟北洞嶄然懸絶不可階升遂循堤西草徑傍水<lb/>
<pb n="KR2k0135_WYG_003-62b"/>
而南已抵南洞下梯崖入洞門甚崇内崆峒宏峻規模<lb/>
逈别稍下一岐由右入西南轉漸窅昧莫規底止一岐<lb/>
由左入不五丈則一門西透山後一門北通中先西披<lb/>
後岩洞門髙與東埓上下俱懸崖斗巘遥望西對南山<lb/>
亦有洞若覆梁門廣中邃曰牛洞東向黯黒而不知其<lb/>
涯仍入内北上中洞洞亦北轉而東透探其北轉至洞<lb/>
門有石内<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>架為兩層上叠閣倒向洞内下裂門嵌壁<lb/>
門即所望北洞也仍入中洞内東臨洞門門愈髙穹下<lb/>
<pb n="KR2k0135_WYG_003-63a"/>
則崖危路絶遂循南洞出由舊級下一里北出大道西<lb/>
循南山北麓行三里越一平坡其南北岩洞甚多不暇詳<lb/>
步南至通城墟又南一里為上岩後洞門北向前臨深<lb/>
塘入其内擴然崇宏峽分左右進右峽下墜為淵石壁<lb/>
東西夾峻不可下其底南眺沈沈壁西之崖迴覆淵上<lb/>
予所駐足下眺者壁東則絶壁之下駢通二穴若環橋<lb/>
連亘水通其中不知所往北則石壁自洞頂下挿淵底壁<lb/>
半裂柱成隙泉淙淙下注出右峽由左峽上入則蹲石<lb/>
<pb n="KR2k0135_WYG_003-63b"/>
當門中聳為臺臺上一柱支洞頂路從柱南北入内有<lb/>
石崖自洞北南突若塞門與洞南夾壁成罅路循崖南<lb/>
西出繞崖後外穹為門門下横閾而上多垂簷踞閾坐<lb/>
門外峽復峭峙兩旁多倒懸下攫之石若龍爪猿臂紛<lb/>
拏其門俯仰兩絶出洞循其東麓復開東向門内窪下<lb/>
滴水空聲轉南漸黒當即通後洞環橋水穴者洞南則<lb/>
上岩村村後叠石開徑曲折上為上岩前洞門東向髙<lb/>
齊後洞肩深折不及洞側有臺趾由臺直躋洞後迸竇<lb/>
<pb n="KR2k0135_WYG_003-64a"/>
成龕垂石如距有垂至地下離一線者有中懸四旁忽<lb/>
卷者有柱立輪囷其中者有爪攫分出其岐者其東南<lb/>
對山有泉源曰龍泉云下洞仍出後洞塘北西向入東<lb/>
來大道度髙橋共十五里至山蚤舖四旁雖土阜間出<lb/>
石峰尤屼突焉又三十里抵蘇橋為洛青江上流水始<lb/>
捨桂入栁去予遂與桂山别<lb/>
　<lb/>
　<lb/>
<pb n="KR2k0135_WYG_003-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　徐霞客逰記卷三上<lb/>
<pb n="KR2k0135_WYG_003-65a"/>
欽定四庫全書<lb/>
　徐霞客逰記卷三下<lb/>
　　　　　　　　　　　　明　徐宏祖　撰<lb/>
　　西南逰日記四<hi>廣西</hi>
六月十二日自蘇橋登洛容舟順流西南五十里過永<lb/>
福縣又八十五里泊新安舖<lb/>
十三日一百二十里扺洛容縣陸去栁州府五十里水<lb/>
須三日溯栁江乃至遂定騎為明日陸行計<lb/>
<pb n="KR2k0135_WYG_003-65b"/>
十四日出城南西二十里為髙嶺舖南寨山秀立其南<lb/>
乃南折登嶺共五里直抵南寨山西栁江逼其西崖舟<lb/>
人艤舟以渡有小溪自南寨破壑西注栁江曰山門冲<lb/>
江東西為洛容馬平界去治各二十五里登西岸瀕江<lb/>
南向行為馬鹿堡東望隔江南寨山分枝聳秀亭亭露<lb/>
竒又五里西向踰坳入則石峰夾道森立南峰曰羅山<lb/>
頂北向有洞斜騫開兩門仰眺無躋扳路西麓又有洞<lb/>
駢峙其北峰南面峭削尤異西二里小峰中峽立曰<lb/>
<pb n="KR2k0135_WYG_003-66a"/>
獨秀峰迴眺羅山西麓洞心異之遂從岐東南披宿草<lb/>
一里扺羅山西南角東轉循其南麓北望山半亦有洞<lb/>
南向髙少遜北巔而面背正相值轉山之東踰坳北入<lb/>
一坪中開其右峰北巨石數十丈斜叠起衣折古勁逼<lb/>
肖左崖之北雙門墜峽下内洞北向深削成淵底伏流<lb/>
澄澈兩旁俱削壁數十丈南進窅然莫窺其源北抵洞<lb/>
口壁亦嶄絶上有横石髙二尺如閾可坐瞰其底无能<lb/>
踰險下也北出峽門上有道直上西峰得石坊坊後有<lb/>
<pb n="KR2k0135_WYG_003-66b"/>
洞東向中甚髙平寛朗探其左北轉漸黒隘右則西上<lb/>
愈昏邃兾後有透明處久之不得出仍從石坊共二里<lb/>
轉山西麓先入一洞門西向左轉而西進黒不可捫右<lb/>
轉東下窮於水出洞又北即向大道所望洞洞門亦西<lb/>
向連叠兩重洞外一大石横卧當門峻不可踰北有隘<lb/>
側身以入為下洞中懸一石復界洞為兩南北列先從<lb/>
南門入稍窪下南壁峻裂非扳躋可及北崖有微隙正<lb/>
穿入北門内内亦下墜東入洞底水聲汩汩與南洞右<lb/>
<pb n="KR2k0135_WYG_003-67a"/>
轉之底下穴潜通由北門出仰視上層石如荷葉下覆<lb/>
虚懸徑絶上躋復從南門側左穿外竅得旁龕龕外有<lb/>
峽對峙相距尺半其上南即龕頂盡處北即覆葉端從<lb/>
峽中手扳足撐遂挺虚凌其上上層洞東入不深惟洞<lb/>
北裂崖成竇環柱通門石質態各各創變扳隙西透崖<lb/>
轉南向開二楹下跨重樓陽朔珠明外此為最出洞返<lb/>
獨秀蜂下西向大道馳五六里北望兩尖峰亭亭夾立<lb/>
南則羣峰森繞中有石綴出峰頭纎幻殊甚又西五六<lb/>
<pb n="KR2k0135_WYG_003-67b"/>
里栁江自南而北即郡城東繞之江也西渡江二里入<lb/>
栁郡郡三面距江故曰壺城江自北來復北折而去南<lb/>
環甚寛北夾束形正與壺等寓郡治西因靜聞病卧予<lb/>
亦數日不出<lb/>
十八日始出大南門渡江江之南稍西為馬鞍山而兩<lb/>
端並聳為郡案山稍東為屏風山形伏處方正東北為<lb/>
登臺山乃扼江北轉者也馬鞍西尖峰聳削曰立魚山<lb/>
山特起南復有山映之非近出其下不能辨立魚當賓<lb/>
<pb n="KR2k0135_WYG_003-68a"/>
州大道在城西南隅由山東北麓躡級盤崖上岩門東<lb/>
向踞山半門外右上復旁裂一龕若綴閣其左下拾級數<lb/>
層又另穴一竅雙峽夾壁髙穹直入皆門以外景也入<lb/>
岩張巨吻中寛夷整朗後通兩竅一南一北皆穿腹西<lb/>
入先由南竅進内忽窿然髙盤西復透一門踰閾出西<lb/>
臨絶壑遥睇西南羣峰開繞延甚廣由門右穿峽竅以<lb/>
下復有洞西向石柱中懸柱後穴即前洞所通北竅也<lb/>
門内左循岩壁上洞横南北勢愈髙盤頂有五穴乗空<lb/>
<pb n="KR2k0135_WYG_003-68b"/>
紛若列星其下東開一穴前逹僧棲置鍵不通行稍南<lb/>
西轉下峽復西透一門前亦下臨西壑門左轉入内亦<lb/>
下墜成峽直迸東底深峻不入下縁其上捫崖透腋又<lb/>
南出一門前一小峰枝起與大峰駢立成坳從其間扳<lb/>
崖梯石直躡立魚巔是洞透漏山腹東開門二西開門<lb/>
三南開門一頂懸頂裂復十餘穴真異境矣仍出前洞<lb/>
門右歴級南上少憩僧廬東瞰山下塘滙水一方内沁<lb/>
不知所去東所對即馬鞍西北麓為仙奕岩居人祗知<lb/>
<pb n="KR2k0135_WYG_003-69a"/>
馬鞍不復曉仙奕實无二岩也東南所對乃馬鞍西北<lb/>
枝峰峰有夀星岩岩後重岩迴復為馬鞍奥境非一覽<lb/>
可盡予欲候靜聞故并仙奕俱留為後㳺<lb/>
十九日留僕伴靜聞寓中予獨挈囊為融縣㳺出西南<lb/>
門得沙弓小舟同舟者欲明晨行竟宿沙際<lb/>
二十日上午始發舟循城西北溯栁江江之西鵝山亭<lb/>
亭獨立曠野中自栁郡西北兩岸山土石間出土山迤<lb/>
邐間忽石峰數十挺立成隊所異陽朔桂林者彼四頋<lb/>
<pb n="KR2k0135_WYG_003-69b"/>
石峰不受寸土此則如錐處囊中尤覺有脱頴異北二<lb/>
十里泊古陵堡<lb/>
二十一日過杉嶺江右尖峰突出共五十里抵栁城縣<lb/>
城西江道分為二自西來者慶逺江也其源一出天河<lb/>
縣為龍江一出貴州都匀司為烏泥江經忻城北入龍<lb/>
江合流至此自北來者懷逺江也其源一出貴州平越<lb/>
府一出黎平府流經懷逺融縣至此二江合為栁江所<lb/>
謂黔江也下經栁郡歴象州與鬱江合於潯今分潯州<lb/>
<pb n="KR2k0135_WYG_003-70a"/>
南寧太平三府為左江道以鬱江為左也分栁州慶逺<lb/>
思恩為右江道以黔江為右也然鬱江上流復自為左<lb/>
右二江則以雲南交水南盤江為右交趾廣源州麗江<lb/>
為左也二江合於南寧西合江鎮古左右二江指此今<lb/>
則以黔鬱分耳南盤自交水下田州至南寧合江鎮合<lb/>
麗江是為右江北盤自普安經忻城為都泥江入黔江<lb/>
經象州至潯郡合鬱亦為右江是南北二盤在廣右俱<lb/>
為右江但合非一地耳雲南志以為二盤分流千里至<lb/>
<pb n="KR2k0135_WYG_003-70b"/>
合江鎮合則誤以為南寧左右二江俱源自盤江不知<lb/>
南盤无闗於麗江北盤且不出合江鎮也下午自栁城<lb/>
北溯懷逺江入又十里抵舊縣<lb/>
二十二日暑雨時作僅行三十里<lb/>
二十三日西北十里過草墟江右崖壁峭秀又十里江<lb/>
左山崖迴亘内遥峰森列攅合天半於是舟反東北轉<lb/>
十五里扺沙弓融縣内江也江之西南即為羅城縣東<lb/>
界西望隔江羣峰滙聚處皆羅城道中所由也<lb/>
<pb n="KR2k0135_WYG_003-71a"/>
二十四日仍附原舟向和睦墟先是沙弓人謂明日乃<lb/>
和睦墟期墟散有融縣歸舟原舟亦往墟市米故仍附<lb/>
之行舟自沙弓西即東轉北一里有江來自西北舞陽<lb/>
江也内灘石甚險又北東九里扺和睦墟墟已散不得<lb/>
舟得一荷鹽歸者附囊與之行北二十里大道直北向<lb/>
縣而荷囊者家東梁西北遂同西北行二里上雞籠嶺<lb/>
西大山曰古東山山北東隅為東梁抵縣大道所經也<lb/>
越雞籠嶺三里抵其家去真仙岩尚十里餘去縣十五<lb/>
<pb n="KR2k0135_WYG_003-71b"/>
里<lb/>
二十五日北取真仙道過讀學岩岩有二門俱南向東<lb/>
西並列相去數丈外障駢崖中通横穴若複道行空蜃<lb/>
樓内朗垂蓮倒柱鈎連旁映軒爽可憩西有小石峰特<lb/>
起田間旁絶延附亦有門東向并越水畦入之初入覺<lb/>
峽逼无竒穿門西進罅迸十字西既通明南北俱裂竅<lb/>
土人架木竅間若欲為懸閣以居者又西循溪塍里許<lb/>
抵赤龍岩岩北向穹然山半洞前北突兩峰洞當其中<lb/>
<pb n="KR2k0135_WYG_003-72a"/>
髙曠宏邃底平而上窿門内石臺兩重界其間洞右列<lb/>
柱分楞别成欹室中洞直入數丈脊稍隆起成仙田中<lb/>
毎貯水更入漸窪暗聞内門束如竇止容平身入入則<lb/>
廓然通别竅恨不擕炬一竟其奥山前有溪自西來分<lb/>
兩𣲖東抵東梁北滙安靈潭為靈夀溪之上流云下山<lb/>
北越溪北山有洞駢列門南向雖髙穹側裂中乃下旋<lb/>
如墜螺門外右躋復飛嵌懸崖趣豐凭踞乃下此山正<lb/>
與赤龍南北對讀學則東西肩列北趨間道正由此山<lb/>
<pb n="KR2k0135_WYG_003-72b"/>
讀學兩峽中山東隅復開東向兩岩曰鐘洞曰鐘洞岩<lb/>
北岩淺峻若𥪡鐘剖其半南岩門髙層穴屢引上透无<lb/>
級入下洞當門巨柱中懸環轉无餘地遂下直北趨二<lb/>
里越一脊脊北為百步塘尖峰四列中間平壑一圍循<lb/>
山右轉又一里山分突三峰北向列西一峰山半洞門<lb/>
西向舍之中峰洞東向東峰洞西向先登東峰洞洞南<lb/>
北迸横峽斜竇有石自山巔下嵌峽底四面可繞而出<lb/>
次登中峰其洞北竅下裂上懸南牖石飛架其間上牖<lb/>
<pb n="KR2k0135_WYG_003-73a"/>
前突石臺憩卧甚適下直北徑百步塘三里越塘北小<lb/>
溪自古鼎來横涉之又大溪自南趨北即赤龍岩前水<lb/>
東過東梁至此二水合而北行一石梁横渡東西俱駢<lb/>
峰成峽溪流其中曰靈夀溪北一里滙為安靈潭神龍<lb/>
之所窟也又北里餘山當面横列洞門開張山半予疑<lb/>
真仙岩至矣至則路轉出其西麓遂東行環其北北復<lb/>
有洞不識中貫南洞否時望真仙岩山尚在北北即安<lb/>
靈溪水流入真仙後洞處予初未晤遂東循山麓出北<lb/>
<pb n="KR2k0135_WYG_003-73b"/>
轉一里與東梁大道會峰轉溪怒始見真仙前洞東北<lb/>
髙懸溪流從中北出前有大石梁二道越梁而西南向<lb/>
入洞洞門圓迥如半月髙穹中剜一山之半其内水陸<lb/>
平分北半髙崖平敞南半迴流中貫由北畔陸崖入數<lb/>
丈中壁横拓分二道壁之西有竅南入僧棲倚之壁之<lb/>
東南溯溪岸深入巨柱中懸上下綴旒紛鬱稍後則老<lb/>
君巍然鬚眉皓潔皆玉乳所幻結故又名老君洞其後<lb/>
則千門萬戸乳像愈極繽紛以无炬未及入下則溪滙為<lb/>
<pb n="KR2k0135_WYG_003-74a"/>
淵前趨峽壁激石轟雷其隔溪東崖南與老君對者溪上<lb/>
平聳為臺後倚危壁為下層北與僧棲對者層閣髙懸<lb/>
外復疏明為上層但非鵲橋不能渡遂出憩僧棲同僧<lb/>
參慧入市隨之北一里過下廓又北則大江在東即潭<lb/>
江北自懷逺大融南來者蔡邕江西自丹江橋遶老人<lb/>
岩至此東入江二水合流下廓旁道當其中北渡蔡邕<lb/>
橋入融南闗約二里城居甚寥落問老人岩道復從下<lb/>
廓北循蔡邕江西南行西抵一峰石勢叠聳迴削千仭<lb/>
<pb n="KR2k0135_WYG_003-74b"/>
老人岩當北溯溪岸予悮南入山峽峽乃老人岩南支<lb/>
與南山夾成者南峰北麓石磴盤山而上有僧方汲趨<lb/>
問之其上爲獨勝岩非老人岩也穿穴入内開一龕稍<lb/>
窪亦隙裂成楞但无光透耳獨勝北有鯉魚岩即古彈<lb/>
子岩聞乳柱甚豐不及往仍東北出下廓溯西北小溪<lb/>
抵老人岩山下下有洞東向舍之西向拾級上兩崖合<lb/>
束懸磴其間取道甚勝已透入一隘轉北上至岩之前<lb/>
門其岩一洞兩門前門東南向後門東北向石崖髙跨<lb/>
<pb n="KR2k0135_WYG_003-75a"/>
而東突洞徹其下前後相去不逺亦穿岩類惜前後俱<lb/>
障以佛廬遂令空明頓失從廬側轉入後岩仰見盤空<lb/>
之頂後岩僧樵未返門閉不得入留為後㳺下山出獨<lb/>
勝東峰披蔓草行二里暮抵真仙岩宿<lb/>
二十八日參慧束炬𨗳㳺真仙後暗洞始由天柱老君<lb/>
像後入溪之西崖陸洞也千柱層列衆竇競起前之崇<lb/>
宏雄曠忽為窈窕靈奥窮搜殆盡石下巨蛇横卧火燭<lb/>
之不見首尾踰之出入竟伏不動然此奥雖幽邃猶溪<lb/>
<pb n="KR2k0135_WYG_003-75b"/>
西一隅時時由隙東瞰溪流兾得一當終未能下涉既<lb/>
出迴頋溪竇内透天光對崖旁通明穴益神動不能已<lb/>
托參慧入市覓筏為必入水洞計參慧復爇炬引予由岩<lb/>
前左石下北入深穴穴雖幽深无乳柱幻空然下多龍<lb/>
脊盤錯交伏鱗爪宛然亦一竒也出洞參慧往覓舟予<lb/>
恐不能遽得不若躬往索之且以畢老人諸勝乃出洞<lb/>
北大道西望山峽間峰巒聳異内有劉公岩草深无𨗳仍<lb/>
從下廓先趨老人岩門東向西北竅深入漸暗聞秉炬<lb/>
<pb n="KR2k0135_WYG_003-76a"/>
以入徑甚逺從門左仍躋石峽抵上岩轉透後岩内結<lb/>
閣盡踞洞口閣前臨眺上下懸崖峭絶蔡邕江西來瀠<lb/>
其北麓自爲分合抵岩下北轉去大江當其前恍然如<lb/>
天表飛仙直北即香山遂下山截流渡江水淺不及膝<lb/>
溯江北行望其西江所以來處峰巒瑰異内有雞塲洞<lb/>
幾隨之西遇荷薪僧指香山在東北乃轉循北山東麓<lb/>
一里西登級抵香山廟廟虚无人東北至縣西門又南<lb/>
過下廓遇樵者令覓舟入真仙二人慨然許之先是予<lb/>
<pb n="KR2k0135_WYG_003-76b"/>
屢覓之居人俱云此地无筏而舟為陂阻无由入洞須<lb/>
數人負之趨不意此乃漫相許予心不以爲然竊計岩<lb/>
中有遺構可結桴浮水獨木不能自移還與參慧圖之<lb/>
抵岩參慧已歸亦覓舟不得惟覓人結桴爲便意與予<lb/>
適合<lb/>
二十九日晨促參慧覓結桴者未行昨所期樵者呼羣<lb/>
至問已入洞否予應以待舟樵者謂舟不能至若聨木<lb/>
為桴予軰水中挾之入正與舟等參慧即以覓人錢畀<lb/>
<pb n="KR2k0135_WYG_003-77a"/>
之遂羣負木入溪斬竹爲筏頃間桴就復以岩中大梯<lb/>
架其上更置木盆予踞坐盆中諸人前者引縴旁者挾<lb/>
篙後者肩聳遇深淵輒浮水引之遥不能引輒浮水挾<lb/>
之始由洞口溯流仰瞩洞頂益覺穹峻兩崖石壁劈翠<lb/>
夾瓊漸進漸異前望天光遥遥層門複穴交映左右既入<lb/>
重門兩旁俱有層竇盤空上嵌前後光明皎然彼此照<lb/>
耀挾桴者欲從中爇炬登崖以窮旁竅予令先溯流出<lb/>
後洞乃復浮水引桴抵洞門門西南向吸川飲壑溪破<lb/>
<pb n="KR2k0135_WYG_003-77b"/>
石而下桴爲石格不能入溪捨桴踐石出洞又<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然一<lb/>
天也溪石坎坷不受踵望左崖有懸級在伏莽中援莽<lb/>
蹠空上不數十步輒得溪徑四望平疇中圍衆峰環遶<lb/>
即予昔來横道北岩之東北隅也返登桴順流入洞中<lb/>
扃東向俱有穴可登而西崖穴髙難扳且前㳺暗洞彷<lb/>
彿近之東崖則穴競門紛曾未一歴遂爇炬東入其上<lb/>
垂乳環柱與老君坐後暗洞諸勝工力悉敵從其内穿<lb/>
隙透折多有旁穴星星上徹雲影知其東透山膚甚薄<lb/>
<pb n="KR2k0135_WYG_003-78a"/>
從其側宛轉北出已在老君對崖之下層因崖爲臺下<lb/>
臨溪流再出即爲對崖之上層上亦列柱縱横崖壁峻<lb/>
阻與此層无徑相達仍引桴下浮欲從溪中再上浮崖<lb/>
亦懸嵌无由上躋計取道當從洞前南轉抵東北山椒<lb/>
可入洞中非架飛梁不能上也乃絶流引桴還登東崖<lb/>
諸人釋桴歸去予亟呼其中一黠者攜餘炬𨗳㳺劉公<lb/>
洞北半里西向轉入小岐向山峽二里抵山下一洞在<lb/>
南山東向一洞北向北山中突峰又一洞東向方莫知<lb/>
<pb n="KR2k0135_WYG_003-78b"/>
適從忽聞牧者謦欬聲遥詢之北向髙騫者是披莽從<lb/>
之其人見予所攜炬一束笑謂入此洞須炬數枚乃可<lb/>
竟僅此將何從伏莽中石磴隠隠隨之躋洞門巨石前<lb/>
横從石隙入崖上大鐫西峰之岩四字爲寳祐三年李<lb/>
柱髙書前又有碑記二方其一不可讀其一為紹定元<lb/>
年太守劉繼祖重開此岩桂林司理參軍饒記并書始<lb/>
知名洞以此入洞先爇炬從其後右畔入乳柱環轉不<lb/>
數丈出又從其後左畔入數丈後愈轉愈廓玉笋左右<lb/>
<pb n="KR2k0135_WYG_003-79a"/>
森羅升降曲折杳不可窮紀恐火炬易盡竭蹶甞臠出<lb/>
不知蔗境更何如也西望北山中突洞石態秀出門若<lb/>
雙列中必相通趨其下崖懸无路𨗳者已去見予徘徊<lb/>
留眺復至引入南麓小洞内淺不通上岩上岩危嵌峰<lb/>
半遥望多姿近之了无警目且徑絶无援不得不却步<lb/>
及東行囘頋紛綸之致復標異撩人仍强𨗳者芟翳級<lb/>
石猿引以登予接之遂歴其上削壁層懸雖兩崖並列<lb/>
中不共貫外復淺竭興索而返東南抵真仙岩雨阻岩<lb/>
<pb n="KR2k0135_WYG_003-79b"/>
中數日<lb/>
七月初三日予出洞往覓對崖明竅徑東越洞前石梁<lb/>
循山南轉而西徑伏草中時不能見抵後山過脊竟不<lb/>
得西向登崖徑乃莽然躋山半覓之皆石崖嵯峨无竅<lb/>
可入度其處似過而南懸崖復下忽二農過其前詢之<lb/>
果尚在北也依所指西北上莽棘中果有一竅止容一<lb/>
身而下墜甚深俯瞰之深餘三丈即北崖僧棲對望處<lb/>
已聞搨碑僧笑語聲但崖峻下懸不能投虚墜眺視久<lb/>
<pb n="KR2k0135_WYG_003-80a"/>
之見左壁有𥪡隙雖直上无容足扳指處隙兩旁相去<lb/>
僅一尺五寸可臂綳足撐下乃左轉向隙轉處石皆下<lb/>
垂无上岐圓滑不受扳踐摩腹過既至隙中兩臂兩足<lb/>
若膠釘稍動即且溜脱下然即欲不動支撐久力竭勢<lb/>
必自溜不若乗其勢蹲股就之迨溜將及地輒猛力一<lb/>
撐遂免顛頓此法亦勢窮所生非學問可及也既下岩<lb/>
寛四丈中平下臨深溪前列層柱若䕶欄岩内四周環<lb/>
壁皆紛紜葳㽔非雕琢可殚前與西崖掩映後復得洞<lb/>
<pb n="KR2k0135_WYG_003-80b"/>
頂雙明竅從中遥頋溪出入處俱一望皎然収一洞全<lb/>
勝真仙爲天下第一此又真仙第一也岩右一石平突<lb/>
溪上由其側扳崖而北又連闢兩龕内俱明潔石壁危<lb/>
嵌色態交異如初墜處其前崖亦有一柱傍溪起中纎<lb/>
圓類指上抵洞頂復結幢絡蛟龍繞纎指下垂環而夭<lb/>
矯者數縷内近龕處復有石圓起三尺拍之聲若鐘其<lb/>
旁倒懸之石皆能傳響此皆溪東上層之崖也南與下<lb/>
層並峙崖相隔无幾中有石壁下挿溪根无能外渡稍<lb/>
<pb n="KR2k0135_WYG_003-81a"/>
内有隙南入皆倒垂龍形縱横交折兾其中通南崖尚<lb/>
有片石隔若鑿空取道於此從下層臺畔結浮橋渡老<lb/>
君坐後宛轉中通无假道於外免投空險真躋勝快事<lb/>
也時雖溜下計上躋无援隔溪呼僧棲中搨碑者乞其<lb/>
授索垂崖庶可挽之上搨者不識外轉道欲以長梯涉<lb/>
溪溪既難越梯長不及崖之半即越溪亦不能下徬徨<lb/>
久之擬候參慧歸覓道授索因午過猶未飯反覆環眺<lb/>
其下𥪡隙雖无可扳其側覆崖反有凹孔但上瞰不得<lb/>
<pb n="KR2k0135_WYG_003-81b"/>
見下可因躋聳身從之如鳥斯翼不覺透井出仍從莽<lb/>
中下山返飯真仙岩而卧<lb/>
初四日聞西南十里古鼎山有懸岩髙懸鐡旗新闢且<lb/>
可從真仙後溯靈後上流幾欲命屐為候搨所羈<lb/>
初六日搨事竣始探鐡旗岩晨飡即行過來時横列之<lb/>
北洞及南洞南過安靈潭西渡溪從岐西向山坳半里<lb/>
踰坳路漸大透山峽出共一里南越小橋即來時横涉<lb/>
小溪上源也橋南山半洞北向无竒循麓西至古鼎村<lb/>
<pb n="KR2k0135_WYG_003-82a"/>
問鐡旗岩居人指西北峰半半里抵峰之東南又西始<lb/>
見洞懸山半閣倚於前稍上得層級大木横偃級旁上<lb/>
叢木耳芝結其下予時急入岩不及細檢抵岩岩南向<lb/>
正與百步塘南山相對内亦无竒外勝頗饒鐡旗名以<lb/>
峰著非以洞著也因問僧龍岩所在僧初住山誤以沸<lb/>
水岩爲龍岩指予西南入龍岩實在東南古鼎村後山<lb/>
予不知從僧半里至沸水岩下穴東北向滿瀦水内聲<lb/>
硡峒東穴亦如之蓋其下皆中空故也予所聞龍岩在<lb/>
<pb n="KR2k0135_WYG_003-82b"/>
山半乃望髙上躋上岐兩峰中削千仭東西各有淺穴<lb/>
側罅終无危厓注水乃下東至古鼎村村後山南向開<lb/>
洞一髙峽上穹一圓竅並峙即從岐東上皆无峽中之<lb/>
水如所云龍岩者既下仍由村北舊路過小橋溪挾雨<lb/>
暴漲橋沒水底二尺杖傘以渡念小溪如此若靈夀石<lb/>
堰漲髙勢湧必難東渡遇土人取笋歸古鼎問之曰大<lb/>
溪誠難涉可踰嶺抵溪即隨溪北下止涉一小溪竟繞<lb/>
出老君洞左矣予聞之喜甚踰坳抵安靈西堰果水勢<lb/>
<pb n="KR2k0135_WYG_003-83a"/>
洶湧非揭厲所能及即隨溪左北行約里半近隔溪横<lb/>
列之南洞溪遂西轉又環西面一獨峯從其西麓北轉東<lb/>
向趨老君後洞靈夀大溪已東去惟西山夾中有小溪<lb/>
西來注之上有堰可涉循溪而東從左越坳下坳皆懸<lb/>
石層嵌藤刺冐之不覺䧟身沈頂手足失勢傾蕩洪濤<lb/>
中汩汩終无出理久之竟出坳脊俯扳棘滚崖出洞左<lb/>
蔬畦得達洞參慧已下㨗支扉矣呼啓扉者再得入洞<lb/>
若更生焉<lb/>
<pb n="KR2k0135_WYG_003-83b"/>
初七日别參慧入城訊舟<lb/>
初九日始得小舟過午舟發東南行巳轉西南共六十<lb/>
里泊沙弓<lb/>
初十日四十里爲羅岩村岩在江右層沓斑駁五色粲<lb/>
列南崖稍低石芝偃峰頂崖半匏剜一洞當有勝可尋<lb/>
惜來時以暑雨掩篷今去僅隔江遥睇耳又四十里栁<lb/>
城縣縣南二里江之東爲巒攔山削崖截江爲縣城南<lb/>
障西即峭峰叢立土人指爲筆架穿山者棹月順流瞬<lb/>
<pb n="KR2k0135_WYG_003-84a"/>
息二十里一山兀聳江東岸排列而南江亦隨之南折<lb/>
灘聲轟轟如殷雷爲倒催灘又南四十里抵栁州府泊<lb/>
南門城鼓猶初下也<lb/>
十一日早入寓靜聞未瘥頋僕亦病往返二十日兾其<lb/>
霍然同行加以頋僕尫弱尤甚爲之悵悵<lb/>
十三日出城南渡江循馬鞍山北麓西行折而南循其<lb/>
西麓由西南塢中登山草没石級濕滑不能投足仙奕<lb/>
岩在山半削崖下門西向正與立魚對祗隔山下平壑<lb/>
<pb n="KR2k0135_WYG_003-84b"/>
中一潭岩内逼如合掌深止丈餘岩右有石端聳上迸<lb/>
裂成紋參差不齊雖可登憩以爲黒肌赤脈分十八道<lb/>
可奕似未確岩左東南上又裂一岩形與仙奕等西南<lb/>
向其下東南抵坳中又迸一岩亦淺隘不足觀仙奕三<lb/>
岩齊列山半俱相伯仲而已西下山麓還望復得一岩<lb/>
亦西向正在中岩下岩前砥石如枰其北石窟成峽北<lb/>
透通明中開朗可憩出岩西盤一山嘴轉出東南山半<lb/>
有洞西南向登之洞門岈然中髙穹上出下深墜縱横<lb/>
<pb n="KR2k0135_WYG_003-85a"/>
成峽樓殿層叠雖不甚寛放固以危峻逼裂見竒入門<lb/>
有石突門右青踞若牛背復髙突一石圓若老人首先<lb/>
是立魚僧指其處有夀星岩必即此由突石左懸級下<lb/>
墜西出突石之下則下墮淵削上級虚懸皆峭裂不通<lb/>
行東入峽道中灣環以進忽天光上映仰睇若重樓空<lb/>
架兩崖上覆下嵌无由度虚上躋遥見光映處内門規<lb/>
列髙懸夾崖末外戸分透前山頂平若覆帷恨不牽綆<lb/>
一登下山東仰北山半復有門南向計其處當即前洞<lb/>
<pb n="KR2k0135_WYG_003-85b"/>
光映所通也下俱迴崖層亘稍東循崖西北上踰下崖<lb/>
抵中崖上崖卒懸絶不得上復從前道下更東循崖角<lb/>
西北登上崖沿崖西陟則洞前三面皆危壁倚空惟此<lb/>
一線盤崖可達前有平石如露臺内旋室方丈四壁俱<lb/>
環柱駢枝分布宻嵌西北内通一門下臨深峽果即前<lb/>
仰睇透空處也仍循崖端東南下南復有山鵲起從西<lb/>
麓仰眺山半懸崖穹拓黄斑赭影欲登无路循山南行<lb/>
得㣲徑從草中東上抵一門外雖穹然内僅如合掌无<lb/>
<pb n="KR2k0135_WYG_003-86a"/>
可深入望黄赭削立處已在其北崖嘴間隔不可盤陟<lb/>
復下至山麓再從莽中望崖登久之抵崖下崖危削數<lb/>
千尺上覆下嵌若垂空之雲亘接天半毎當平削處裂<lb/>
孔一方中多紛綸竒詭第瑣隘不能深入循崖北行上<lb/>
有飛突之崖升降石罅中如度凌虚檻榭披覽久之下<lb/>
山東出前峽踰畍峽石垣又東兩崖石皆巉嵌叢翠倚<lb/>
之共一里出馬鞍東麓得北來道截大道東一里爲郡<lb/>
東門對江渡於是瀕江南岸倚屏風山北麓東行里許<lb/>
<pb n="KR2k0135_WYG_003-86b"/>
抵登臺山江爲山扼轉北去路從山南繞東麓而北一<lb/>
里有山横列三峰其隂即王氏山房所倚予昔來自洛<lb/>
容從其北麓渡江者也山南有洞駢立南向岈然其山<lb/>
倒石虚懸内裂三峽外通三門宛轉迴合惜不甚深擴<lb/>
西峰之陽復有一岩南向皆赭赤之石中甚淺遂下西<lb/>
坡小徑北循西麓踰一岡竹塢蓊叢共一里餘東倚山<lb/>
麓西臨江坡坡上宻箐蔽空連麓交映道出其下行空<lb/>
翠中一里抵姚埠東門渡由村後南向登山入竹塢中<lb/>
<pb n="KR2k0135_WYG_003-87a"/>
筤簹萬箇俱碧玉森翔烟籠日透光影鮮凈清風來披<lb/>
洒滌煩慮已而上山石磴甚峻西南折穿榕樹根中又<lb/>
東上過一庋石片下石去地五六尺崖旁平<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>出薄齊<lb/>
架板上爲王氏山房小樓三楹横洞前北臨絶壑勝贍<lb/>
遐眺樓後即洞洞髙不受樓揜曰東林洞洞後分東西<lb/>
竅南入西竅稍東轉黒隘不堪進東竅亦從南入轉東<lb/>
忽明踰東閾出巨石迸裂成兩罅北透者石叢而平臺<lb/>
中懸其東下隙則茅閣虚嵌削崖四旁聳石成雲非若<lb/>
<pb n="KR2k0135_WYG_003-87b"/>
他山透腹出一覽竭致也從洞東南躋嶺頂石磴危峻<lb/>
収望愈擴直南盡登臺久之下山渡舟適至由東門二<lb/>
里返寓<lb/>
十七日同靜聞及僕下潯州船以中元節無旅客故留<lb/>
滯數日<lb/>
十八日晨飡後放舟十里有小山在江左江稍東北曲<lb/>
小山東爲龍船山又西道爲夾道雙山乃北門陸路所<lb/>
出也又五里爲油閘江始東轉十五里乃轉而南南十<lb/>
<pb n="KR2k0135_WYG_003-88a"/>
里爲山門冲即向日洛容來渡江處江東爲南寨山西<lb/>
麓石崖迴返下嵌江流又南十里爲羅峒前有山兀突<lb/>
坪中罅裂其南上連下透如石門其巔一圓石突綴作<lb/>
一僧倚崖南向肩與崖齊頭顱上出又五里諸峰森叢<lb/>
江右由山門冲至此江稍西南轉又東五里轉而南一<lb/>
迴渚成涯曰犂冲山脉北自牛角尖下江流環其東南<lb/>
西三面中成盤涯宛似犂尖云忽北轉五里直抵牛角<lb/>
山下復轉東去灘聲如轟雷久之乃止懸流迴㵼一㵼<lb/>
<pb n="KR2k0135_WYG_003-88b"/>
數里曰横旋灘自犂沖北轉至此若破壁出東南下灘<lb/>
五里山漸開又東北二十五里至山江口洛青江自東<lb/>
北來注日已西遂泊<lb/>
十九日乗月放舟五鼓抵賓江有岩特立江左下削上<lb/>
突江因之西轉二十里至象州城在江東岸隔江即爲<lb/>
象山西二十里過大容堡遂西南行兩岸始廓然無山<lb/>
又東南十五里都泥江自西南來會江東北岸一小山<lb/>
北面分聳西岐為突兀東峰峭削尤甚正對都泥江入<lb/>
<pb n="KR2k0135_WYG_003-89a"/>
江口特建標以識都泥江者北盤之水發源楊林海子<lb/>
抵普安州由泗城下遷江歴賓州來賓出於此溯流舟<lb/>
至遷江止上流即土司蠻洞人不敢入水多懸流穿穴<lb/>
故鮮核其源流也又按慶逺忻城有烏泥江由縣北合<lb/>
龍江詢之土人咸謂忻城絶無北合龍江水口蓋即都<lb/>
泥南下遷江者且遷江忻城南北接壤烏泥都江音聲<lb/>
相亂實無二水也又東南二十五里東下大灘曰菱角<lb/>
灘又二十里泊瀧村<lb/>
<pb n="KR2k0135_WYG_003-89b"/>
二十日放舟五里下大鷺灘江右石峰復駢列出又南<lb/>
五里至武宣縣隔江西岸山卓立岐分引墜南下岩皆<lb/>
竒詭若垂首引項傴僂比肩各極怪異志謂縣西有仙<lb/>
人山南有仙岩山當即所望謂諸異峰也東南十里兩<lb/>
岸復曠然又二十五里爲勒馬堡過此即潯郡桂平界<lb/>
南十里兩岸山漸合又五里爲横石磯石自江右山麓<lb/>
横突江中返流倒湧遂極澒洞勢兩岸連山逼束至此<lb/>
爲入峽始又東南二十五里爲鎮峽堡又十里兩岸山<lb/>
<pb n="KR2k0135_WYG_003-90a"/>
勢益髙聳獨冠諸峰間出石峰懸峙江至是轉而東其<lb/>
南迴東轉處江左瞰流之石有大書鐫石傳為韓督憲<lb/>
留題云東北二十里小溪自北破壁出其内峻崖屈曲<lb/>
如夾堵牆又東即大藤度峽處南北兩岸俱有石突立<lb/>
江心昔有巨藤横架江上故南北兩山猺賊此追彼竄<lb/>
藉爲津衢韓公雍破賊㫁之因名㫁藤峽過㫁藤五里<lb/>
下弩灘遂南出峽口一水自東來注曰小江口合而西<lb/>
南下勢甚峻急蓋北自横石磯入峽南出弩灘其中山<lb/>
<pb n="KR2k0135_WYG_003-90b"/>
勢迴逼正如道州瀧江嚴州七里瀧但此峽相去六十<lb/>
里始入爲東西峽中轉爲南北絶无居廬叢木虧蔽兩<lb/>
旁悉猺童窟宅故得因勢展暴使刋木開道則亦丹崖<lb/>
釣臺勝概相麗矣西南循山下十五里抵潯州府日已<lb/>
暮泊北門<lb/>
二十二日留靜聞頋僕寓潯之南門覓担夫爲白石勾<lb/>
漏都嶠三山㳺從驛前南渡鬱江八里至車路江小水<lb/>
自東南西北入鬱郡舟上水可抵此又南三里為石橋<lb/>
<pb n="KR2k0135_WYG_003-91a"/>
村南望白石山與獨秀山各挺峙三十里外山道迂複<lb/>
實尚六十里而遥村南二里得迴石一壑清流中瀦石<lb/>
皆玲瓏迸裂爲蕪原生采更南滙潭益盛東有山自南<lb/>
抵北從其西漸升而南益迸穴平地下䧟爲峽爲井中<lb/>
悉叢石嵌淵水澄其下蓋地中二丈下皆伏流潛通石<lb/>
骨阻亘偶骨裂土迸則石出䧟成穴云又南二十七里<lb/>
抵姚村依山滙水真山中樂墅也渡小溪南踰嶺五里<lb/>
爲木角村村在白石山北麓去山尚十里炊宿山村舂<lb/>
<pb n="KR2k0135_WYG_003-91b"/>
舍間<lb/>
二十三日東南越嶺岐徑望白石趨其山峰攅崖絶東<lb/>
北突聳一峰爲獨秀孤懸峭削上齊白石頂若傍若離<lb/>
直剖其根崖石獨多赭赤色五里路漸没草間嶺半得<lb/>
一山家傍舍植芭蕉甚盛趨問白石道尚在西南由其<lb/>
左登山東向上南轉山脊五里度坳稍東即南折直抵<lb/>
山北麓獨秀已不可見惟危崖盤削下多平突之石盤<lb/>
亘叠出又作一態直上抵崖石下南出共二里爲三清<lb/>
<pb n="KR2k0135_WYG_003-92a"/>
岩岩西向横空大穴濶十餘丈髙二丈深及濶之半石<lb/>
特平慘即白石下洞也又南半里爲大寺後倚崖壁寺<lb/>
左水自半崖下滴曰圓珠池池無異按志山北有潄玉<lb/>
泉西事洱百粤風土記俱謂其泉暮聞寺中鐘鼓輒沸<lb/>
溢起止則寂然詫爲異及抵白石寺并潄玉名不知何<lb/>
况聞鐘泉沸非寺僧之蠢即著書附會之談也遂由池<lb/>
前南循崖壁行已東上入石峽峽兩峰中剖上摩層霄<lb/>
裂罅相距不及丈磴懸其中時有巨石當闗輒置梯以<lb/>
<pb n="KR2k0135_WYG_003-92b"/>
度連躋六梯始踰峽登坳坳南北猶重崖摩夾稍北轉<lb/>
循坳左行則虬木叢篁迷雲暗鳥身度霄漢上不知午<lb/>
日之中東嶂稍開始見獨秀東北立東南塢中又起一<lb/>
峰正與對峙髙殺三之一宛然蓮蕋中擎但四面爲諸<lb/>
峰所掩惟此得睹全體耳又北扳懸崖上木根絡石間<lb/>
爲梯為絙得受足縁躡已轉一壑磵自山頂西向墜峽<lb/>
絫搗潭穴峽南復懸梯上登宛轉三梯東行平岡間外<lb/>
則萬仭下削内即絶頂潄根之峽内外皆長松一道深<lb/>
<pb n="KR2k0135_WYG_003-93a"/>
碧間日影下墮臨風颺曳閃映萬端林盡鑿石成磴躋<lb/>
磴轉會仙岩岈然南向矣岩皆黄赤石上下開穿内漸湊<lb/>
合平慘無紛紜滴瀝與三清同而地位髙逈已窮極幽<lb/>
暢乃從岩右躡削崖凌絶頂崖雖危削盤阻處中有子<lb/>
石鵝卵大嵌突齒齒上露其半藉爲麗趾級不覺一里<lb/>
已湧出峰頭東向與獨秀對揖此峰正從潯郡來所望<lb/>
獨秀西白石絶頂獨秀四削如天柱非傅翰不能翔上<lb/>
此峰三面亦危崖特立惟南面開罅梯罅得躋頗似太<lb/>
<pb n="KR2k0135_WYG_003-93b"/>
華三峰上分仙掌下懸尺峽透險遮虚此真青柯嫡冡<lb/>
他未見其比即桂朔栁融諸峰非不干雲直上然石質<lb/>
青幻片片芙蓉攅合竅受躡痕受扳无難升陟此則一<lb/>
壁萬仭雖曲循隙竅何啻蹈空自奮也獨秀蓮蕋二峰<lb/>
爲此峰門戸其内環壑深塹蔽虧日月重岡間之人無<lb/>
至者久之下會仙歴三梯三里至峽坳之上峽南一石<lb/>
倚崖起下有線罅穿其中僅容側身進其上或連或缺<lb/>
既而漸下南轉出罅飛石上下懸嵌危不可躋返出石<lb/>
<pb n="KR2k0135_WYG_003-94a"/>
峽坳倚石側復有道上出石端危懸殊甚扳根引蔓僅<lb/>
躋其端透入石闕中即倚石西盡處與前崖夾成闕穿<lb/>
出闕南抵飛石南懸之上瞰前罅正在其下遂扳登倚<lb/>
石頂則一臺中懸四崖環峙上又連者如橋缺者可瞰<lb/>
如井下峽坳歴六梯一里西出峽又一里北返寺<lb/>
二十四日西向下山三里過周塘村倚山環池樹木森映<lb/>
南七里爲麻峒墟又二十五里宿中都峽<lb/>
二十五日南二十里下核桃嶺大溪自南來西折去即<lb/>
<pb n="KR2k0135_WYG_003-94b"/>
潯郡西繡江上流也發源自平山墟乃大容山西北水<lb/>
大容東西有兩繡江一南自廣東髙州北至北流縣合<lb/>
大容東南水經容縣注於鬱此容縣繡江也一即此水<lb/>
爲潯上流之繡江循溪三里涉流渡江水及腹爲横塘<lb/>
渡潯郡南界至此江南即鬱林地属梧州西北境由江<lb/>
南岸溯流踰嶺南五里過白堤亦深山奥境溯溪右南<lb/>
行八里得大寨村自白堤至此山迴谷轉夾塢成塘溪<lb/>
木連雲堤篁擁翠宛然避秦處也<lb/>
<pb n="KR2k0135_WYG_003-95a"/>
二十六日西南十五里過箬㡌山山稍開南見大容又<lb/>
五里為平山村東望大容在三十里外猶有層峰間之<lb/>
南十里轉峽西出為勒菜口於是山分兩界大容東北<lb/>
峙寒山雄倚西南排闥東南去中成大塢溪流南注為<lb/>
羅望江源十里過馮羅廟廟南峽愈開寒山南盡而大<lb/>
容東轉於是平疇擴望南有岐東涉羅望江循大容南<lb/>
麓過陸馬廟東四十里可出北流縣予取鬱林道南十<lb/>
里止松城墟<lb/>
<pb n="KR2k0135_WYG_003-95b"/>
二十七日十里抵鬱林州州西南一里南流江自東而<lb/>
西其流較羅望為大涯下泊舟鱗次上有堤内環為塘<lb/>
堤下卧石片片横列涯間紫泉在堤下石片中石南北<lb/>
夾成門罅横三尺濶二尺東横環而西缺其南水從底<lb/>
上隘瀦其中停泓者三尺上從南缺處流㵼去時見珠<lb/>
泡浮出水面泉之西有石梁曰南橋跨南流江橋北文<lb/>
昌閣當江流環轉中虚敞可眺為此中勝覽橋南為亷<lb/>
州大道予由岐溯江岸東行水月岩道也東北共二十<lb/>
<pb n="KR2k0135_WYG_003-96a"/>
三里踰山峽東下峽東石峰森森自北而南出峽循西<lb/>
土山東麓而北一村倚山東向又北一里半東轉得龍<lb/>
塘村村踞岡脊中其南水南流東去其北水北入水月<lb/>
洞由其東又北一里半直東抵石山中峰渡石橋而北<lb/>
則上岩西向穹覆山半上岩者水月洞南倚山憑虚之<lb/>
竅也石出自東北來南引而下一支中出者西瞰平蕪<lb/>
削崖懸竇層結皆不甚深而此層最下亦極擴環峰石<lb/>
皆青潤獨裂岩處色變赭赤石質尤窮極神詭尋丈之<lb/>
<pb n="KR2k0135_WYG_003-96b"/>
間穴穿蓋堰无不具足岩前架廬當門敞其上不使揜<lb/>
岩勝由岩右腋穿竅上復出一層如偏閣其左腋可環<lb/>
柱出柱側懸崖上躋轉出岩末復得岩西向自分左右兩<lb/>
重左重在下垂柱裂竅仰睇上即右重也然歴磴无階<lb/>
由外北躋始入右重閣綴絶壁與左層翼對增妍皆岩<lb/>
之中層也其上削崖絶頂尚虚懸一重級絶扳躋惟供<lb/>
矯首耳水月洞在上岩北地稍下龍塘水經石橋北過<lb/>
上岩乃東向搗入水月洞洞門亦西向路由其南水行<lb/>
<pb n="KR2k0135_WYG_003-97a"/>
路北相沿入水北透後洞出前後洞門一望通明水旁<lb/>
蹲石夾流兀突俱作獅象形洞頂垂石夭嬌交龍舞螭<lb/>
繽紛不一其水平流洞中无真仙岩之大兩崖亦失其<lb/>
深峭可褰裳涉溪崖右有一小水南自支洞出爲隂洞<lb/>
左則沿溪笋乳迴洞迴夾上亦裂門綴穴層閣之上又<lb/>
滙水一池爲竒此明洞以内勝也後門崖口列大柱數<lb/>
條自門頂合并倒懸洞内望之蜿蜒浮動此明洞以外<lb/>
勝也隂洞乃明洞旁穴中又分水陸流不甚大東南自<lb/>
<pb n="KR2k0135_WYG_003-97b"/>
牛隴又開一門穿山腹至此合明洞溯流南入半里洞<lb/>
漸沈黒崖益斗水益深結筏積炬屈曲約二里出牛隴<lb/>
此隂洞水中勝也從隂洞溯流始崖左嵌石下竇甚隘<lb/>
匍匐下穿引炬而前忽巋然上穹上下垂聳盤柱詭狀<lb/>
百出升降其中洞心駭目邃曲莫盡此隂洞陸中勝也<lb/>
是日予抵上岩已過午道流方扃戸出予坐崖下荔隂<lb/>
間久之道流罷釣歸即促其束炬爲水月㳺既入明洞<lb/>
篝火入隂洞道人不隨支流入由其側伏窪穿隙遍収<lb/>
<pb n="KR2k0135_WYG_003-98a"/>
隂洞陸崖勝中崇宏幽奥森羅衆詭凡五易炬出欲溯<lb/>
流窮水崖道人以无筏辭請别由牛隴探其後崖不必<lb/>
從中出也乃出明洞涉水窮左崖之深仰睇後洞諸垂<lb/>
虬舞龍石出飯上岩宿<lb/>
二十八日曳杖窮最上岩下憩右竅偏閣中既午循山<lb/>
而南至昨所度石橋橋側東折入峽中是山石峰三丈<lb/>
俱鋒稜巉削由東北走西南中支爲水月岩所托是峽<lb/>
則中支南支相夾者南支多峭崖裂竅予來時循其西<lb/>
<pb n="KR2k0135_WYG_003-98b"/>
麓詢之土人皆曰中不甚深今故從峽中轉其北得平<lb/>
窪一圍羣牛散寄其中知爲牛隴窮隴西北水滙成潭<lb/>
隂洞後門即東南臨潭上四旁皆陡石无路入必涉潭<lb/>
乃登洞甚虚敞隨水西入漸北轉石崖成峽水亦漸深<lb/>
昧與水月隂洞所見等雖未出其中兩端源流悉見可<lb/>
無煩暗中摸索也洞門右崖馬蹄痕莫紀其數疑即志<lb/>
所載天馬洞出洞益遵峽而北東西兩界峰石翔聳蔚<lb/>
然霞綺二支北盡處北支又突兀起與中支北麓對峙<lb/>
<pb n="KR2k0135_WYG_003-99a"/>
成峽下有三洞南向上蒸雲流電閃爍陸離東畔二門<lb/>
駢列雖懸乳繽紛俱不邃進西畔一門孤懸峰半洞門<lb/>
嵌空中忽淵墜深且數十丈宛轉内透極杳𣺌之勢但<lb/>
兩崖直削無級下降踞崖末望之飛鼠千百成羣見人蓬<lb/>
蓬内竄聲傳遥谷出洞望中支西北山嘴頗近以爲由<lb/>
此穿水月後洞抵上岩甚便趨一里至其下扳陟山崗<lb/>
則巨石飛聳中都蔓絡脚嵌沈淵底遥探洞外諸竒石<lb/>
杳不可見即溪流破壑出者亦盡没其跡仍出峽返上<lb/>
<pb n="KR2k0135_WYG_003-99b"/>
岩復至水月後洞睇望所陟路㫁處尚隔一峰嘴也<lb/>
二十九日由上岩過牛隴共三里出峽有兩岐直北循<lb/>
北支石峰東麓者爲北流大道東向踰嶺者爲間道乃<lb/>
從東岐二里抵塘岸墟墟爲陸川北境北轉即北流属<lb/>
二十里爲横卧村村北石山一支自北而南叢簇尖翠<lb/>
初望之以爲勾漏在是漸近路出其東南西望而行秀<lb/>
色飛映蓋此山在北流西十里勾漏尚在北流東十五<lb/>
里也自横林共東北十里抵北流縣縣當大容南面之<lb/>
<pb n="KR2k0135_WYG_003-100a"/>
中山脈由大容南下曰緑藍山水分東西流東流者為<lb/>
北溪循城東下登龍橋入繡江西流者即南流江源西<lb/>
南合水月洞水經鬱林南門西合羅望定川諸水南下<lb/>
亷州入海是縣實為南流源其曰北流者以繡江東自<lb/>
粤東髙州來至此始勝巨舟東過容縣界合洛桑渡水<lb/>
經容邑南門下藤縣北入鬱江去非謂北流源此也縣<lb/>
西十里為鬼門關東十里為勾漏山二石山分支聳秀<lb/>
東西對列而鬼門顛崖邃谷兩峰合立路經其中勝與<lb/>
<pb n="KR2k0135_WYG_003-100b"/>
勾漏實相伯仲予自横林北望即竒之不知為鬼門也<lb/>
至縣始悟已從東南越之過以不及經其下為恨出縣<lb/>
東門北出隘門抵北山下循南麓東行五里度溪橋入<lb/>
石山峽中南為望夫石即黄婆岩西垂之山也北則石峰<lb/>
透迤愈東石骨益瘦疑即獨秀岩所托今已失其迹峰<lb/>
東崖大書勾漏岩三字此東北二石峰俱東拱寳圭洞予<lb/>
東行峽中五里石山迴合中復突一峰勾漏菴正倚峰<lb/>
南麓其西隅即寳圭洞蓋庵頗整潔内堂三楹西則葛<lb/>
<pb n="KR2k0135_WYG_003-101a"/>
令也葛像綸巾朱履飄然欲生前庭佛桑盛放乃令人<lb/>
多覓竹束炬爲明晨㳺具道人欣然願前驅<lb/>
八月初一日先作寳圭行約道人肩炬篝火後至洞在<lb/>
菴北半里菴後先有兩岩一南向一西向望之俱淺寳<lb/>
圭更在其北漫流自西北東向直潄山足北陟之登山<lb/>
抵洞門門西向左開岩軒敞平臨西峰右則深入窪嵌<lb/>
下一石柱當門端石斜飛磴道由其側下至洞底交闢<lb/>
爲四岐由東入由南入者二岐俱深黒岐而虚明則一<lb/>
<pb n="KR2k0135_WYG_003-101b"/>
西向豁一北透焉西向豁者即正門所由入内與東岐<lb/>
黒穴對北透者乃偏門另啓正對南岐黒穴岐交於中<lb/>
成十字東岐之南頂側忽倒垂一葉平庋半空外與當<lb/>
門柱適對上下憑虚各數十丈卷舒懸綴薄齊蝉翼葉<lb/>
間復分開竅竇若眼之决眥由東岐南崖扳級上抵葉<lb/>
根垂蒂處盤旋蒂側出葉間踞孔坐其上久之復盤蒂<lb/>
下向北透岐岐中一乳倒垂長數丈水由其端涓涓下<lb/>
更北入峽中右則窪而北出爲下門左復稍髙北度叠<lb/>
<pb n="KR2k0135_WYG_003-102a"/>
成上閣閣前平臨西北亦有乳柱界其中此明洞西北<lb/>
二岐也道人負炬至爇火先入南室兩旁壁峽起髙而<lb/>
不廣入半里側皆裂竅垂柱少進忽下墜成淵由洞抵<lb/>
水深二丈水之深不知其幾也兩崖俱無可著足南眺<lb/>
其内窅黒莫竟促道人涉淵言水深曾無徒涉者促之<lb/>
覓筏則又云隘逼曽無以筏進者然則若何可入曰冬<lb/>
月水涸始可墜崖涉入何如曰内甚深能見明而不能<lb/>
見升也予聞之甚悵捫石投水中淵淵不遽及底旁燭<lb/>
<pb n="KR2k0135_WYG_003-102b"/>
之仰見左壁有旁通隙入則漸東無餘竅乃下返出四<lb/>
達處更入東穴初兩旁亦成峽壁下漸髙中闢如堂皇<lb/>
稍北而東徑遂窮比之南竅雖有穴宛轉深不及其半<lb/>
乃謀爲白沙洞㳺道人復肩炬束火從北透偏門下層<lb/>
出循山西北麓行始見其山前後兩峰駢立而中連峰<lb/>
西南突者即寳圭東北峙者乃白沙所伏白沙亦前後<lb/>
開洞前洞北向髙敞分爲三門兩旁峻懸中可俯級入<lb/>
後洞南向髙隘僅通一線前對寳圭背東即二峰中連<lb/>
<pb n="KR2k0135_WYG_003-103a"/>
脊也先經白沙後洞草沒無徑道人不之入北去一里<lb/>
東北轉遶山北麓南躋前洞入門即窪下數十級及底<lb/>
仰視門左右各有隙髙懸即所謂左右門也逆光流影<lb/>
豐照四徹然虚嵌莫得扳其處從洞中東轉頗崇宏漸<lb/>
窮漸黒予先遍探四面無深入路出促炬命導仍入其<lb/>
中以火四面燭旁無路也𨗳者忽從南壁下投炬蛇伏<lb/>
入竇髙不踰尺廣如之既入忽廓然盤空衆象羅列方<lb/>
瞻接不暇而崇宏四際復旁無餘隙透東轉南倐開倐<lb/>
<pb n="KR2k0135_WYG_003-103b"/>
合凡經四竇皆隘若束管薄僅透屏故極隘忘窘屢經<lb/>
不厭其煩也既而東崖之上大書丹砂二字南有岐入<lb/>
之不深出向西轉再南則天光四射後洞門在望矣𨗳<lb/>
者欲仍從前洞返予強之出後洞見寳圭後峰特爲當<lb/>
門屏乃西南披草棘出坳仍過寳圭北偏門將及菴東<lb/>
探清泉岩即前所經南向岩也還飯菴中下午探近山<lb/>
諸勝西南入黄婆岩黄婆岩者寳圭西南諸峰所裂岩<lb/>
也其山西自望夫石東來岩當其東北隅與寳圭東西對<lb/>
<pb n="KR2k0135_WYG_003-104a"/>
稍南遜岩門外極危聳黄崖綴其中岩頂峰石分岐發<lb/>
異惜内无深入竅西抵望夫山西麓環觀東西南三面<lb/>
鼎立諸峰巒岫無出黄婆一面者按其攅簇之勢疑即<lb/>
志所載巫山寨云已乃循黄婆東麓南抵東南隅石萼<lb/>
懸削片片飛雲綴空自外崖扳峭石上歴𥪡隙屢出層<lb/>
空達峰頂遂盡發其危嵌之態下山轉循南麓峭崕穹<lb/>
立石色雄赭乃東由營房横過勾漏菴過峰東南角蓋<lb/>
寳圭所托之峰南面駢立而中連西立一峰即菴後清<lb/>
<pb n="KR2k0135_WYG_003-104b"/>
泉岩所倚東立者與之比肩南向循峰東麓北行路左<lb/>
得一東向岩内頗深漸縮如牛角出洞又北清流一方<lb/>
淙淙自亂石中出上皆草石䝉茸莫辨其自來忽一少<lb/>
年至曰欲覓洞乎其上翳草中二洞相距數十丈可探<lb/>
入也予急扳棘踐刺覓之深蔓中洞門果穹然東向外<lb/>
爲蔓石擁蔽入洞即隤然下墜俯瞰之有溪自南而北<lb/>
貫其底崖勢峻立非扳縁可下四瞩其上南崖有墜而<lb/>
未盡者片石懸空若棧道架壁濶不盈咫而長竟墜處<lb/>
<pb n="KR2k0135_WYG_003-105a"/>
直達西崖但中棧有二柱駢立若樹栅㫁路外一柱已<lb/>
截去下存尺許可跨而過但其處益狹必以兩手握内<lb/>
柱外柱始得越臨深蹈險莫此爲甚過棧達西崖與洞<lb/>
門正隔溪相向明炬燭之崖之下深墜與外崖等上則<lb/>
垂列乳柱迴錯開闔疎楞窈窕深入猶徹外洞光乃出<lb/>
崖臨溪從深墜處投空下抵溪中仰視洞頂髙穹延照<lb/>
内映側棧凌虚尤増縹緲溪水深不及膝南從崖脚湧<lb/>
出北墜崖去即由此東出爲亂石泉源也從南崖溯流<lb/>
<pb n="KR2k0135_WYG_003-105b"/>
入穴極底垂覆水面距止尺遂衝沫過顙南入數丈望<lb/>
前有流光熠熠又南數丈洞復穹然髙盤轉而東西横<lb/>
貫上則東闢爲外門門髙聳與前所入門等勢時從人<lb/>
亦至乃令其以炬更前西向溯流洞宇宏放流益深濶<lb/>
又數丈石砥中流登石内望洞闢如廣厦淵潭四際其<lb/>
下以杖測水不竟其底不知更幾轉得抵寳圭南穴前<lb/>
所望深墜處也返步隨流仍抵東闢外門下從人將垂<lb/>
首及膝腰横炬匍匐北向低穴出予止之曰此門雖峻<lb/>
<pb n="KR2k0135_WYG_003-106a"/>
與先所入者無異不若扳空躋危竟登此門爲便遂扳<lb/>
崖出洞口門亦東向與所入門比肩特蔽於突石連蔓<lb/>
遂相頋不見洞外循左崖平出返眺門頂又上闢一重<lb/>
惜無躋級蓋北洞奥室内羅此洞外綴層樓所異者此<lb/>
耳遂一以北洞上登法而下崖半石隙蔓影中彷彿并<lb/>
北洞見之迨極下仰眺仍茫然失所睹矣乃自東南山角<lb/>
共一里入勾漏菴<lb/>
初二日録詩寳圭者竟日<lb/>
<pb n="KR2k0135_WYG_003-106b"/>
初三日飯勾漏即東北行由營房轉山之東南角過<lb/>
亂石透泉處徑草坡五里越坡一塘滙水環浸山谷度<lb/>
橋約二里堰塘愈大石峰至此東盡山北隙中露大容<lb/>
蜿蜒爲列屏又東十里水自西北大容來東南入繡江<lb/>
爲容鬱分界曰洛桑渡水頗急以藤横跨西崖上繫船<lb/>
於藤渡者引藤就進謝絶篙楫又東二十五里爲景清<lb/>
新橋則大容東峰巍然北臨若負扆又五里入容縣出<lb/>
城南門門外繡江自西而東西南合渭龍江北出藤渭<lb/>
<pb n="KR2k0135_WYG_003-107a"/>
龍源出天塘山北向石寨村始入繡江渡江南向十里<lb/>
宿古樓村<lb/>
初四日西南循大道盤都嶠而過蓋都嶠北俱削崖懸<lb/>
亘無級可階必繞出其南始可北向以登共五里過石<lb/>
寨村又一里抵石嘴舖舖東南八里有黄土岩不及登<lb/>
東度一橋始從岐北向上山循池東上五里抵南山寺<lb/>
古稱靈景寺大岩倚東崖門西向外欄髙垣中設蓮座<lb/>
雖云寺實岩也蓋都嶠北穹髙頂南分兩腋如垂臂直<lb/>
<pb n="KR2k0135_WYG_003-107b"/>
下下兠合成塢清塘一方當其中兩腋石崖皆重叠廻<lb/>
亘一岩前㫁復開一岩層穴之巔復環層穴外列多門<lb/>
如絳帷紫幄紛披競綴靈景爲東腋首岩最髙而大髙<lb/>
三丈五尺深五丈横濶十餘丈兩端稍低中穹如半月<lb/>
北有三岩皆西向差小三清則當分股兠合處岩之髙<lb/>
深横濶同靈景東有南向二室與西向岩易隅齊列其<lb/>
西有飛岩則南轉東向爲西腋戸迤邐南下與靈景分門<lb/>
對峙若兩廡此下層也三清上又列重門爲中層無縁<lb/>
<pb n="KR2k0135_WYG_003-108a"/>
陟道其上又啓一岩為上層是名寳蓋岩髙十五尺深<lb/>
二丈濶五六丈後倚峰頂地愈髙上獨當中幹平臨兩<lb/>
腋巔再上即中盤頂上午先抵靈景門外竹光旁映岩<lb/>
中霞幄髙張心樂其幽曠僧留午飡聞三清觀道者他<lb/>
出竟止寺中<lb/>
初五日由岩右北行歴西向三岩盤磴上入南向二岩<lb/>
共里半然後抵三清岩岩孤境寂樹拂空明又西歴東<lb/>
向虚岩仍返西向三岩間取道北上又里半沿躡崖末<lb/>
<pb n="KR2k0135_WYG_003-108b"/>
抵寳蓋岩下視中岩嵌入足底而下岩三清樹杪若<lb/>
浮空載之者岩左循崖躋石石迴亘如盤髻上突俱不<lb/>
中空雖峭削無容趾級而子石嵌崖一同白石絶頂可<lb/>
縁之上上一里遂凌頂乃知是山東西駢列惟三峰最<lb/>
髙皆北聳南俯此其最西者也迴睇最東層叠更多但<lb/>
不及此峻絶耳北又横突一峰為此峰北䕶即縣南望<lb/>
之趨者其北面峭削特甚西則旁挿一峰頗尖鋭為此<lb/>
峰附西北兩附間下開一門内環為峽乃北䕶山與西<lb/>
<pb n="KR2k0135_WYG_003-109a"/>
髙峰夾而成者峽中又突嶂中盤爲當門屏由屏東進<lb/>
峽南轉則東西兩髙峰交夾隙也迴谷甚深曲乃從舊<lb/>
道下至靈景岩飯石嘴舖北過石寨村東望峽門窈窕<lb/>
聞其内山半有竹簡岩遂東向峽門入一里抵當門屏<lb/>
下其南面裂垂罅削爲三崖西則下属北䕶峰與之並<lb/>
起東面危崖獨展與西髙峰麓相對成峽峽南堰水爲<lb/>
塘環滙南罅三崖下西踰小峰即椎立於南塘上一家<lb/>
結茅居之環户以竹致甚幽由北渡峽東上西峰北麓<lb/>
<pb n="KR2k0135_WYG_003-109b"/>
一里越嶺少下下又成峽細流南向直墜椎立小峰腋<lb/>
溯流北入澗壁萋森藤竹映其上菖蒲覆石嵌水根葉<lb/>
交加足之所扳知菖蒲不知爲石也縁澗上東南陟嶺<lb/>
共一里飛石二丈當道懸梯入則竹簡岩在其北兩岩<lb/>
並列門俱西北向軒然髙爽南有飛泉外墜岩下崖直<lb/>
達澗底計岩後即西髙峰絶頂當與三清岩胸背值若<lb/>
由此置磴可先登峰頂次第下諸岩也返至環塘西探<lb/>
南面裂罅罅兩相距五尺兩罅並起界崖爲三俱危懸<lb/>
<pb n="KR2k0135_WYG_003-110a"/>
絶峭仍東抵危崖獨展處循崖北行夾澗藤樹宻冐深<lb/>
緑空濛徑西飛崖千尺矗影撐空隔絶天地若不有此<lb/>
行止謂都嶠南北峭秀可一覽罄幾失此幽邃凡二里<lb/>
危崖北窮與塢西轉即當門屏北麓也較南麓三裂崖<lb/>
稍遜其峻亦環亘成城路乃捨塢東向復登嶺嶺乃西<lb/>
髙東北支北走属北䕶峰者踰嶺復開南北塢塢東乃<lb/>
中髙盤亘上亦有岩懸綴下與西髙夾爲此塢北更有<lb/>
重崖間之南則灣環以出不知所極既而南見兩三家<lb/>
<pb n="KR2k0135_WYG_003-110b"/>
倚西峰北麓居則石背村也時日已下逼抵縣尚二十<lb/>
里亟返出石寨村北過古樓村昏黒中抵繡江南涯叩<lb/>
昨來炊飯家宿焉<lb/>
初六日出容縣北門即西行已復北轉循大容東麓十<lb/>
里水自西北來東入繡江三渡溪循溪溯流行夾谷間<lb/>
五里爲石頭舖復亂流涉水山勢愈夾西折入三峽行<lb/>
透峽共五里山復開爲李村渡一橋更入幽阻盤折山<lb/>
峽間藤箐沈翳壑底溪流汩汩舉目不見天日五里躋<lb/>
<pb n="KR2k0135_WYG_003-111a"/>
嶺復盤折其上峽又五里山迴谷轉瀦水滿腹浸山下<lb/>
皆平隘不流左右滉漾真山棲佳勝處南出峽水遂西<lb/>
流爲水源蓋大容北下脈所盤夾而成者西北二里至<lb/>
同山墟山乃大開西轉仍見大容西峰穎出又五里止<lb/>
雞黍山北塢秦窑村地多大竹裂竹片大至尺許<lb/>
初七日西北七里踰長嶺始北望白石山在重峰外又<lb/>
八里爲平墟西羅江自南東北注源出大容西北至此<lb/>
始勝舟東兩日程出頭家寨下繡江云又十五里抵羅<lb/>
<pb n="KR2k0135_WYG_003-111b"/>
秀北三里將至盧塘道旁空樹一圓出地一尺五寸圍<lb/>
大五尺中貯水一泓水面上不盈圍者五六寸下浮出<lb/>
平地幾及尺澄碧流瑩杖抵之深不可測珠泡沸沸上<lb/>
發屢斟出之輒齊舊痕不與地平尤爲可異又二十里<lb/>
渡大水河抵陳村<lb/>
初八日西北八里上一嶺正西瞻獨秀下山二里爲陳<lb/>
冲已出獨秀東北正予昔登白石頂東望深塢中聚落<lb/>
也又三十五里至陳方墟宿<lb/>
<pb n="KR2k0135_WYG_003-112a"/>
初九日西十里渡鬱江返潯郡寓中兩病人比栁州時<lb/>
少有起色横州船以明晨早發遂攜嚢下舟候<lb/>
初十日未明發舟曉霞映紅從篷底窺之如行紫絲步<lb/>
障中三十里望白石山稜稜峙東南甚迫西北三十里<lb/>
泊鎮門<lb/>
十一日二十里為白沙又五里登涯向羅叢岩東北里<lb/>
許北望數峰叢平疇中南一小峰如立指中三四峰東<lb/>
西駢立再北一石峰稍低而横亘即羅叢所倚也由小<lb/>
<pb n="KR2k0135_WYG_003-112b"/>
徑四里透小石峰峽又三里北抵羅叢岩門南向索炬<lb/>
同𨗳者入洞頂髙處盤窩成蓋又倒石捲空上垂但無<lb/>
登處北入五六丈遂分東西内外洞西外洞亦南向擴然<lb/>
透明五六丈由西竇北入則西内洞矣其内時夾時開時<lb/>
髙盤時垂下覆頂平若幙裂隙成紋至石形之異有叠<lb/>
蓮綴空挺笋特立者隨處布置不專以乳柱見竒也計<lb/>
里許北過一隘西轉有峽北透天光時數炬更盡不復<lb/>
能由内返北躋後洞出穴北向僅可匍匐出洞已下北<lb/>
<pb n="KR2k0135_WYG_003-113a"/>
麓循麓東行過東北麓𨗳者指其上列竇曰此東洞後<lb/>
穴也予即欲從之入𨗳者曰無炬須仍由前洞攜炬出<lb/>
從之環其東麓麓東一峰髙踰此山竅穴離披𨗳者謂<lb/>
都無深入竇然其北有石一枝離立起不由此不得覩<lb/>
也復入東前洞縛炬南㳺乳石竒變與西内洞等而深<lb/>
止得半不若西屢轉愈擴也東崖上穴駢迸亟躋上則<lb/>
有門三穴聨翩北向而下無階級𨗳者謂從其内西向<lb/>
躋暗夾中有道可出然愈上愈隘不若仍出前洞也飯<lb/>
<pb n="KR2k0135_WYG_003-113b"/>
後𨗳者復肩炬爲水洞龍洞㳺水洞在山西南隅門亦<lb/>
南向中寛數畝潭水四際深不測其外淺處紫碧浮映<lb/>
日光所爍也洞左右俱有重崖迴環潭上可循行以入<lb/>
各抵崖北兩路旁絶上無岐穴不識水洞何所止出洞<lb/>
循西麓北轉東得龍洞洞在山西北西後洞西門亦北<lb/>
向中有水夾其上片石東西交成天生橋五丈以内又<lb/>
度一梁篝火入西穿石柱夾漸大南入可半里路窮下<lb/>
黒乃多燃炬照耀之亦有深潭一泓瀦水莫測其大更<lb/>
<pb n="KR2k0135_WYG_003-114a"/>
逾水洞投石沈沈亦止而不流也已而熄炬消熖南望<lb/>
隔潭深處杳杳光浮水面𨗳者神以爲光怪使然予謂<lb/>
穴影旁達𨗳者曰昔村人結筏窮之至其處輒不得穴<lb/>
安所得倒影予曰此地深伏雖去洞頂甚遥然由門南<lb/>
出計去水洞不逺或水洞之光由水中深映浮筏者但<lb/>
從上瞩不及晤光從水出耳若繫靈怪豈有自古不一<lb/>
息者哉乃復明炬出洞别𨗳者西南十里抵安禄營爲<lb/>
潯貴兩道蓋羅叢岩西北有崇山横亘其東北自潯之<lb/>
<pb n="KR2k0135_WYG_003-114b"/>
西山直西南接貴縣北山二山兩角髙張東西相距幾<lb/>
百四十里中間峯巒横叠翠環雲繞頗似大容大容爲鬱<lb/>
江南條山界繡鬱兩江間此山爲鬱江北條山亦界黔<lb/>
鬱兩江間貴縣之倚北山猶鬱林之於大容兩嶺潯州<lb/>
之倚西山猶容縣之於大容東峰皆西突聳兩角中則連<lb/>
亘焉苐大容東西八十里較近中有北流縣界其間兹<lb/>
山較逺而别無縣治惟安禄營爲中界耳<lb/>
十二日自安禄西南二十六里直抵石山下爲平碣營<lb/>
<pb n="KR2k0135_WYG_003-115a"/>
營東石峰峭立曰大岩山岩甚巨中容數千人南又突<lb/>
一小山上有平架石若横橋其下透明出小山西爲馬<lb/>
鞍山亦峭聳起皆平碣近峰也南望鋭峰若筆架若卓<lb/>
椎者在數里外望之趨三里度石橋又南十二里直抵<lb/>
衆遥峰西麓曰劈竹舖眺路左諸峰分岐競爽即貴縣<lb/>
東山也又西南十八里抵貴縣南門則大江在下靜聞<lb/>
與頋僕所附舟先泊南門久下船迫暮放舟乗月西行<lb/>
十五里而泊<lb/>
<pb n="KR2k0135_WYG_003-115b"/>
十三日行十里西抵西山南東南轉十里爲宋村由貴<lb/>
縣南至南山十里南山至宋村亦十里舟行屈曲水路<lb/>
倍之予先擬一至貴縣即往宿南山詰明從南山間道<lb/>
候舟詢之舟人既不得地名且云舟將連夜發遂不得<lb/>
行及發不過十餘里即泊今上午過宋村悔不從初所<lb/>
擬至此登舟也又四十五里夾江兩山起溯之入又乗<lb/>
月十五里泊香江驛<lb/>
十四日過烏司堡已十里爲横州界<lb/>
<pb n="KR2k0135_WYG_003-116a"/>
十五日掛帆三十五里抵横州南門猶上午也是日爲<lb/>
中秋節以行李及兩病人入南寧舟予獨入城傍江而<lb/>
東三里抵下渡渡南岸爲寳華山道道甚大共十里過<lb/>
䝉氏山庄又一里東向入山二里抵山下披叢入之寺<lb/>
尚在山半渡澗拾級又半里得寳華寺門西向寺旁無他<lb/>
勝問所謂山後瀑布僧謂墜自後嶺髙百丈峽爲叢木<lb/>
所翳行絶蹊徑望之無所睹惟從嶺而上可聞其聲耳<lb/>
予乃曳杖上嶺自巔至峽皆紛植蔽虧予直山頂風瀑<lb/>
<pb n="KR2k0135_WYG_003-116b"/>
怒聲不止瀑果不可見嶺南下五十里即靈山縣矣乃<lb/>
返寺宿<lb/>
十六日自寳華山下十里望東北鳳凰諸石峰在三十<lb/>
里外路逺不及徃遂西抵州由上渡渡江入南寧舟<lb/>
十七日舟西南行四十里抵陳步江内通小舟欽州塩<lb/>
俱從此出是日靜聞病轉劇<lb/>
十八日舟至是多西北行旁皆土山繚繞盖自入鬱江<lb/>
惟鳳凰山石崖駢立瞰江餘皆土阜耳又三十五里泊<lb/>
<pb n="KR2k0135_WYG_003-117a"/>
江西岸<lb/>
十九日平明行五里過火烟驛爲永淳縣界於是舟北<lb/>
轉歴十二磯磯在江右涯盤石横突江畔又四十里抵<lb/>
永淳南門<lb/>
二十日北繞永淳東旋西繞其北江㡬環城四隅矣於<lb/>
是始西北行共四十里過伶俐水五里泊<lb/>
二十一日西南五十里八尺江自西来入江發源自欽<lb/>
州通舟可抵上思州遂西泊黄花驛驛去南寧府尚五<lb/>
<pb n="KR2k0135_WYG_003-117b"/>
十里<lb/>
　以下八月二十二日至九月二十日凡游南寧者皆<lb/>
　脱去<lb/>
　<lb/>
　<lb/>
　<lb/>
　<lb/>
　徐霞客遊記卷三下<lb/>
</p>
<p>
</p>
  </div>
</body>
</text>
</TEI>
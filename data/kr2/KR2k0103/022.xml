<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>關中勝蹟圖志巻二十二</head> <lb/>
    <p>
<pb n="KR2k0103_WYG_022-1a"/>
欽定四庫全書<lb/>
　關中勝蹟圖志巻二十二<lb/>
　　　　　　　　　　　陜西廵撫<hi>臣</hi>畢沅撰<lb/>
　　古蹟<hi>第宅</hi>
漢中府漢武侯琴室一統志在沔縣東南定軍山下室<lb/>
内有石琴相傳諸葛亮所御<lb/>
宋范柏年宅通志在南鄭縣西南梁州記范柏年漢中<lb/>
人謁宋明帝因語廣南貪泉柏年對曰臣郡有文川武<lb/>
<pb n="KR2k0103_WYG_022-1b"/>
鄉廉泉讓水臣所居在廉讓之間即此<lb/>
唐草凉樓一統志在鳯縣東北六十里舊傳明皇駐蹕<lb/>
於此<lb/>
望雲樓一統志在洋縣北世傳唐徳宗幸梁洋嘗登是<lb/>
樓御題十字於梁上及還京鑿取以歸<lb/>
秋興亭一統志在沔縣舊治内唐刺史賈載所築<lb/>
宋柱石堂府志在府治内文同建又有臨漢堂四照亭<lb/>
綠景亭凌雲榭皆同所締造<lb/>
<pb n="KR2k0103_WYG_022-2a"/>
襲美堂一統志在洋縣治内韓億韓絳父子相繼知州<lb/>
事有美政洋人徳之為建此堂<lb/>
郡圃一統志在洋縣治北文同知洋州即唐時舊圃飾<lb/>
其臺榭政暇賦詩蘓軾遥和之<hi>宋蘓軾和文與可洋川園池湖橋詩朱䦨畫柱</hi>
<hi>照湖明白葛烏紗曳履行橋下龜魚晚無數識君拄杖過橋聲横湖詩貪看翠盖擁紅粧不覺湖邉一夜霜巻</hi>
<hi>却天機雲錦段從敎匹練寫秋光書軒詩雨昏石硯寒雲色風動牙籖亂葉聲庭下己生書帯草使君疑是鄭</hi>
<hi>康成冰池詩不嫌冰雪遶池看誰似詩人巧耐寒記取羲之洗硯處碧琉璃下黒蛟蟠竹塢詩晚節先生道轉</hi>
<hi>孤嵗寒唯有竹相娯麤才杜牧真堪笑喚作軍中十萬夫荻浦詩雨折霜乾不耐秋白花黄葉使人愁月明小</hi>
<pb n="KR2k0103_WYG_022-2b"/>
<hi>艇湖邊宿便是江南鸚鵡洲蓼嶼詩秋歸南浦蟪蛄鳴霜落横湖沙水清卧雨幽花無限思抱叢寒蝶不勝情</hi>
<hi>望雲樓詩陰晴朝暮幾囘新已向虚空付此身出本無心歸亦好白雲還似望雲人天漢臺詩漾水東流舊見</hi>
<hi>經銀潢左界上通靈此臺試向天文覓閣道中間第幾星待月臺詩月與高人本有期挂簷低户映蛾眉只從</hi>
<hi>昨夜十分滿漸覺冰輪出海遲二樂榭詩此間真趣豈容談二樂并君己是三仁智更煩訶妄見坐令魯叟作</hi>
<hi>瞿曇灙泉亭詩聞道池亭勝兩川應須爛醉答雲煙勸君多揀長腰米消破庭中萬斛泉吏隐亭詩縦横憂患</hi>
<hi>滿人間頗怪先生日日閒昨夜清風眠北牖朝來爽氣在西山霜筠亭詩解籜新篁不自持嬋娟已有嵗寒姿</hi>
<hi>要看凜凜霜前意須待秋風粉落時無言亭詩殷勤稽首維摩詰敢問如何是法門彈指未終千偈了向人還</hi>
<hi>道本無言露香亭詩亭下佳人錦繡衣滿身瓔珞綴明璣晚香消歇無尋處花己飄零露己晞涵虚亭詩水軒</hi>
<pb n="KR2k0103_WYG_022-3a"/>
<hi>花榭兩爭妍秋月春風各自偏惟有此亭無一物坐觀萬景得天全谿光亭詩決去湖波尚有情却随初日動</hi>
<hi>簷楹谿光自古無人畫凴仗新詩與寫成過谿亭詩身輕步穏去忘歸四柱亭前野彴微忽悟過谿還一笑水</hi>
<hi>禽驚落翠毛衣披錦亭詩煙紅露綠曉風香燕舞鶯嗁春日長誰道使君貧且老繡屏錦帳咽笙簧禊亭詩曲</hi>
<hi>池流水細鱗鱗高㑹傳觴似洛濱紅粉翠蛾應不要畫船來往勝於人菡萏亭詩日日移牀趁下風清香不盡</hi>
<hi>思何窮若為化作龜千嵗巢向田田亂葉中荼䕷洞詩長憶故山寒食夜野荼䕷發暗香來分無素手簪羅髻</hi>
<hi>且折霜蕤浸玉醅篔簹谷詩漢川修竹賤如蓬斤斧何曾赦籜龍料得清貧饞太守渭川千畝在胸中野人廬</hi>
<hi>詩少年辛苦事犁鋤剛厭青山遶故居老覺華堂無意味却須時到野人廬寒蘆港詩溶溶晴港漾春暉蘆笋</hi>
<hi>生時柳絮飛還有江南風物否桃花流水鮆魚肥此君菴詩寄語菴前抱節君與君到處合相親寫真雖是文</hi>
<pb n="KR2k0103_WYG_022-3b"/>
<hi>夫子我亦真堂作記人香橙徑詩金橙縱復里人知不見鱸魚價自低須是松江烟雨裏小船燒薤𢷬香齏南</hi>
<hi>園詩不種夭桃與綠楊使君應欲候農桑春畦雨過羅紈膩麥隴風來餅餌香北園詩漢水巴山樂有餘一麾</hi>
<hi>從此首歸途北園草木慿君問許我他年作主無</hi>
嘯歌堂名勝志在鳯縣治内黄庭堅過鳯州詩有嘯歌<lb/>
山水重之句後人因建此堂<lb/>
吸月亭一統志在鳯縣治後宋時建取蘓軾勸君且吸<lb/>
杯中月句為名<lb/>
飛蓋亭方輿勝覽在鳯縣治内縣出金絲栁宋元豐間<lb/>
<pb n="KR2k0103_WYG_022-4a"/>
有㫖取百株邵康節詩楊栁垂金絲風動如飛盖後於<lb/>
此建亭取以為名<lb/>
領要亭一統志在南鄭縣治内虞允文建外覽江山内<lb/>
瞰城郭取杜甫詩佳處領其要為名又有漢節亭亦允<lb/>
文建取杜詩漢節梅花外句意<lb/>
　　古蹟<hi>祠宇</hi>
上古黄帝廟一統志在城固縣西南二十里<lb/>
夏禹王廟通志在寜羌州北八十里嶓冢山下明御史<lb/>
<pb n="KR2k0103_WYG_022-4b"/>
舒鵬翼記云嶓冢為漢江發源禹寔經焉故祀<lb/>
周伍子胥廟通志在城固縣北百丈堰元至正元年建<lb/>
漢高祖廟在南鄭縣南漢水濱一統志相傳高祖遊憩<lb/>
於此後人立廟祀之<lb/>
鄼侯廟在府治堂東通志祀漢相蕭何明洪武十五年<lb/>
建又褒城縣流珠堰側有鄼侯廟相傳堰為何所築故<lb/>
祀之<lb/>
淮陰侯廟府志廟有二一在南鄭米倉山下一在褒城<lb/>
<pb n="KR2k0103_WYG_022-5a"/>
縣孤雲山祀漢韓信<lb/>
留侯廟一統志廟有二一在城固縣東三里一在洋縣<lb/>
西四十里雲山祀漢張良<hi>謹按雲山即子房山</hi>
惠遠侯廟一統志在褒城縣山河堰祀漢曹參宋政和<lb/>
中賜額通志相傳山河堰為漢相曹參所建引水灌田<lb/>
後人樂利立廟祀之<lb/>
諸葛武侯廟通志在沔縣東五里蜀志本傳景耀六年<lb/>
詔為亮立廟於沔縣裴松之注襄陽記曰亮初亡所在<lb/>
<pb n="KR2k0103_WYG_022-5b"/>
求為立廟或以為可聽立廟於成都後主不從步兵校<lb/>
尉習隆中書郎向充等上表曰亮徳範遐邇勲蓋季世<lb/>
興王室之不壞寔斯人之是賴而烝嘗止於私門廟像<lb/>
闕而莫立非所以存徳念功追述在昔者也今若盡順<lb/>
民心則凟而無典建之京師又逼宗廟臣愚以為宜因<lb/>
近其墓立之於沔陽使所親屬以時賜祭凡其臣故吏<lb/>
欲奉祠者皆限至廟斷其私祀以崇正禮從之續文獻<lb/>
通考元至治元年三月追封漢諸葛忠武侯為威烈忠<lb/>
<pb n="KR2k0103_WYG_022-6a"/>
武顯靈仁濟王通志唐貞元十一年左僕射嚴武增修<lb/>
有記元至元六年明永樂四年皆重修成化十九年廵<lb/>
撫阮勤奏乞修治賜祭帝令有司修廟嵗一祀二十一<lb/>
年參政謝綬副使劉瓉修廟並勒諸石正徳八年都御<lb/>
史藍璋請春秋致祭勅修廟宇總督彭澤撰記廟中有<lb/>
石琴一張無弦扣之其聲淸越傳是諸葛君手揮之器<lb/>
<hi>謹按唐有廟沈迥碑及武侯琴吟自叙石刻</hi>
張桓侯廟通志在西鄉縣治西關外祀漢張飛明正統<lb/>
<pb n="KR2k0103_WYG_022-6b"/>
四年山賊逼邑城忽大雨水湧賊不戰而懾時廵撫藍<lb/>
璋夢獲神助題請勅封武義忠顯助順王建廟嵗以八<lb/>
月祀焉<lb/>
女郎廟通志在城固縣女郎山祀張魯女女浣衣山下<lb/>
有白霧蒙身有孕耻之將自殺謂婢曰必剖腹視之如<lb/>
言得龍子一雙送之漢水後有龍至墓前成谿其下有<lb/>
女郎廟搗衣砧<lb/>
晉楊君神祠通志在略陽縣治元和郡縣志在順政縣<lb/>
<pb n="KR2k0103_WYG_022-7a"/>
西南二里嘉陵山下即楊難當也府志今曰武都王廟<lb/>
唐延慶寺在褒城縣東十里通志俗呼打鐘寺唐貞觀<lb/>
中始賜是額明洪武初重修<lb/>
崇慶寺在褒城縣西二十五里通志俗呼牛頭寺唐貞<lb/>
觀間僧法融立<lb/>
寶山寺通志在城固縣東北十五里一名蕙香院唐開<lb/>
禧時建宋嘉定明正徳間屢加修葺殿閣雄麗為一邑<lb/>
之冠<lb/>
<pb n="KR2k0103_WYG_022-7b"/>
杜陽院通志在城固縣昇仙口剙自唐朝其地左環壻<lb/>
水右近伏牛岡阜盤旋林麓幽邃為一方之勝<lb/>
智果寺通志在洋縣西三十里唐儀鳯中建勅賜藏經<lb/>
宋元間屢修寺中舊有牡丹兩株高可丈餘<lb/>
開明寺通志在洋縣治南一里古法輪院唐開元中建<lb/>
中植古柏八株根節礧砢刺史文同留題筆勢飛動<lb/>
醴泉寺通志在洋縣南十六里唐開元中建元中統三<lb/>
年更名開化有浮屠<lb/>
<pb n="KR2k0103_WYG_022-8a"/>
靈巖寺通志在略陽縣南七里唐開元時建舊宇尚存<lb/>
㯶樹三株摩空直上巘際一松蟉若虬龍前人碑記頗<lb/>
多宋哲宗御書司馬光清忠粹徳之碑亦在此<lb/>
白鶴觀通志在城固縣西十里老君山唐廣明元年建<lb/>
有進士王之儀碑宋寶慶二年重修<lb/>
宋二相祠通志在南鄭縣城内嘉定間丁焴帥興元建<lb/>
祀張浚虞允文二相魏了翁作記<lb/>
楊將軍祠通志在城固縣北十五里宋紹興二十九年<lb/>
<pb n="KR2k0103_WYG_022-8b"/>
建祀總管楊從義袁勃記云從義鳯翔天興人從呉玠<lb/>
立功爵安康郡侯又洋縣城西亦有從義祠<lb/>
靈澤廟通志在褒城縣南五十里玉泉北宋嘉定三年<lb/>
封神為孚濟侯賜廟額靈澤其加封之牒尚存<lb/>
乾明寺通志在南鄭縣西三十里中梁山宋淳熙八年<lb/>
新羅國僧來從海東居此寺<lb/>
龍亭寺通志在洋縣東二十五里宋時建在漢龍亭侯<lb/>
墓前即古龍亭縣故址也<lb/>
<pb n="KR2k0103_WYG_022-9a"/>
五雲宫通志在洋縣東南宋嘉定十六年建明葉崇徳<lb/>
記神張姓名嚞唐天寶間人宋時洋人立祠祀之禦災<lb/>
佑民大著靈異元初封正直靈佑忠顯通慧王至元間加<lb/>
封昭徳<lb/>
崇道觀通志在洋縣西北二十五里宋元豐間建相傳<lb/>
張三丰甞居焉<lb/>
明方正學祠通志在南鄭縣西南祀方孝孺萬厯間知<lb/>
府項思敎建春秋致祭<hi>謹按孝孺甞官漢中府敎授以遜志名其齋蜀獻王改曰正學</hi>
<pb n="KR2k0103_WYG_022-9b"/>
勝水寺通志在南鄭縣東南十五里明嘉靖間建泉從<lb/>
佛坐下流出甘冽不竭故名<lb/>
鎮江寺通志在洋縣東三十里漢水東流氣勢直下至<lb/>
此山迴路轉天成鎻鑰明萬厯間知縣李文芳建寺鎮<lb/>
之故名<lb/>
普賢寺通志在西鄉縣西北五十里明宣徳中建其地<lb/>
二水合流四山環抱得幽遠靜深之槩<lb/>
鐵佛寺通志在寜羌州北一百三十里原為唐宋古刹<lb/>
<pb n="KR2k0103_WYG_022-10a"/>
乃華嚴寺舊址遺鐵像三因以為名明萬歴間重建復<lb/>
鎔銅萬五千斤鑄為佛像<lb/>
中臺觀通志在寜羌州北一百六十里中臺山明萬厯<lb/>
間因元帝著靈異建此觀廟宇壯麗為一州勝槩<lb/>
　　古蹟<hi>郊邑</hi>
唐虞媯墟通志在城固縣西北二十里一統志其地有<lb/>
二井一苦一甘名曰雙井相傳為舜所居續漢書郡國<lb/>
志云城固縣媯墟在洒北按應劭漢書注媯墟當在今<lb/>
<pb n="KR2k0103_WYG_022-10b"/>
興安州又考水經注當在洋縣東北界未知孰是<lb/>
漢拜將壇通志在城固縣東六里水經注大城固北臨<lb/>
壻水水北有韓信臺高十餘丈上容百許人相傳高祖<lb/>
齋七日置壇設九賓以禮拜信也<lb/>
督軍壇一統志在沔縣東南其旁有八陣圖水經注定<lb/>
軍山東名高平是亮宿營處營東即八陣圖也遺址略<lb/>
在元和郡縣志八陣圖在西縣東南十里諸葛亮壘門<lb/>
以石為圖府志八陣圖圖列八陣聚細石為之各六十<lb/>
<pb n="KR2k0103_WYG_022-11a"/>
四聚作兩層每層各十二聚其跡尚存或為人所散亂<lb/>
及夏水沒水退如故<hi>謹按督軍壇之名見元大一統志</hi>
陽安關寜羌州志在州西北一百里今名陽平關一統<lb/>
志關城東西徑二里南倚雞公山北傍嘉陵江乃古陽<lb/>
安關地蜀漢景耀六年姜維聞鍾㑹治兵關中表請遣<lb/>
張翼廖化督軍分䕶陽安關口後魏時謂之關城<hi>謹按古陽</hi>
<hi>平關即白馬城在今沔縣西中間更置於此仍舊名耳明人乃以為即古陽平關誤矣</hi>
連雲棧在褒城縣北十里褒谷口戰國䇿秦棧道千里<lb/>
<pb n="KR2k0103_WYG_022-11b"/>
通於蜀漢史記漢王之國張良送至褒中因說漢王燒<lb/>
絶棧道水經注褒水自大石門歴故棧道下谷俗謂千<lb/>
梁無柱也諸葛武侯與兄瑾書曰前趙子龍退軍燒壞<lb/>
赤崖以北閣道緣谷一百餘里其閣梁一頭入山腹一<lb/>
頭立柱於水中今水大而急不得安柱也後諸葛卒於<lb/>
五丈原魏延先退而燒之自後案修舊路者悉無復水<lb/>
中柱經涉者浮梁振動無不摇心蕩目也輿程記陜西<lb/>
棧道長四百二十里自鳯縣東北草涼驛為入棧道之<lb/>
<pb n="KR2k0103_WYG_022-12a"/>
始南至褒城之開山驛路始平為出棧道之始縣志明<lb/>
洪武二十五年因故址增修約為棧閣二千二百七十<lb/>
五間統名曰連雲棧<hi>自縣北雞頭關起一里至石洞又一里至石嘴七盤又七里至獨架</hi>
<hi>橋上阻石崖下走龍江最為險峻又三里至倚雲棧即響水灘前有石佛灣盤龍塢又七里至老君崖又四里</hi>
<hi>至堡子舖又四里至飛石崖又一里至閻王碥又三里至架雲又八里至逍遥又十七里至馬道舖又十里至</hi>
<hi>順平又十里至甜竹碥又三里至三岔舖即馬道驛又五里至燕子崖巨石横亘江水瀠洄又二十里至鳴玉</hi>
<hi>即簸箕棧又二里至虎頭關又一里至上天橋又三里至武曲關又一里至大燒碥又一里至碧霄又二里至</hi>
<hi>石梯又七里至青雲即臘魚溝又數十歩至臘魚潭縣境閣道止此自臘魚潭而北又有焦崖舖黑龍潭飛仙</hi>
<pb n="KR2k0103_WYG_022-12b"/>
<hi>閣石溝橋八里關雲門新開嶺安山灣青陽等棧</hi>方輿紀要自鳯縣至褒城皆<lb/>
大山緣坡嶺行有缺處以木續之成道如橋然所謂棧<lb/>
道也其間喬朩夾道行者遇夜或宿於巖穴間出褒城<lb/>
地始平<hi>唐歐陽詹棧道銘并序秦之坤蜀之艮連高夾深九州之險也陰谿窮谷萬仞直下犇崖峭壁</hi>
<hi>千里無土亘隔呀絶巉巉𠖇冥麋鹿無谿猿猱相望三代而往蹄足莫之能越秦雖有心蜀雖有情五萬年間</hi>
<hi>夐不相接且秦之與蜀也人一其性物同所宜嗜慾無餘門敎化無餘源可貿遷可親昵擘析地脉睽離物理</hi>
<hi>豈造化之意乎天實凝清而成地實凝濁而形當其凝也如鎔金下鑄騰雲上浮空隙有所不周廻翔有所不</hi>
<hi>合澄結既定竅缺生乎其中西南有漏天天之竅缺也於斯有兹地地之竅缺也天地也者將以上覆下幬含</hi>
<pb n="KR2k0103_WYG_022-13a"/>
<hi>蓄萬靈可通必使而通者也茍有可通而未通聖賢代其工而通之故有為舟以濟川為梯以踰山惟兹地有</hi>
<hi>川不可以舟涉有山不可以梯及粤有智慮以全元造立巨衡而舉追氏縋懸纑以下梓人猿垂絶𠖇鳥傍危</hi>
<hi>岑鑿積石以全力梁半空於木棚斜根玉壘旁綴青泥截斷岸以虹矯繞翠屏而龍踠堅勁膠固雲横砥平總</hi>
<hi>庸蜀之通途繞岐雍之康莊都邑之能步山川之無脛若水決防如鴻向陽南之北之踵武湯湯躋峩峩以自</hi>
<hi>若臨蒼蒼而不懼繇是贄幣以遥達人神以㑹同稽禮樂之短長量威力之汚隆可王者王可公者公而相次</hi>
<hi>以風或曰受琢之石長存可構之材無窮易刓代蠧斯道未始有終嗚乎為上懐來在乎徳為下昭徳在乎義</hi>
<hi>徳義之如今日則或人之言有孚其反之則石雖存恐不為琢材雖多恐不為構想夫往昔有時而有有時而</hi>
<hi>無是用惕惕天下蚩蚩知聖賢創物之意之人寡明徳義固物之道之人稀敢陳兩端之要銘諸斯道之左庶</hi>
<pb n="KR2k0103_WYG_022-13b"/>
<hi>主徳義者存今之所履踵武湯者荷古人之攸作為銘曰天覆地燾本以備設大象難全或漏或缺損多益寡</hi>
<hi>聖賢代工彼惟有缺與無缺同維北曰秦維南則蜀地缺其間坤維不續斗起斷岸屹為兩區秦人路絶蜀火</hi>
<hi>煙孤天實不通賢斯有造鑚堅剡勁無蹊以道若川匪舟若陸匪車緣危轉虛歩驟交如構雖在功存亦由徳</hi>
<hi>項怫劉怒從完以踣隋落我營自顛而植地非革勢材不易林培植之致惠怨之心勿謂斯道不恒勿謂斯道</hi>
<hi>可久禮不以禮可有而無㳟不以㳟可無而有創之之意如彼固之之理若兹彼知不易兹而易知勒銘道左</hi>
<hi>其同我思王維送楊長史由棧道入川詩褒斜不容幰之子去何之鳥道一千里猿聲十二時官橋祭酒客山</hi>
<hi>木女郎祠别後同明月君應聴子規</hi>
　<hi>臣</hi>謹按關中入蜀之道自古有三一曰褒斜道南口<lb/>
<pb n="KR2k0103_WYG_022-14a"/>
　曰褒在褒城縣北口曰斜在鳯翔府郿縣秦惠王取<lb/>
　蜀之道也一曰儻駱道南口曰儻在洋縣北口曰駱<lb/>
　在西安府盩厔縣魏曹爽侵蜀之道也一曰子午道<lb/>
　南口曰午在洋縣北口曰子在西安府長安縣蜀魏<lb/>
　延欲假奇兵入長安之道也今之棧道盖即古之褒<lb/>
　斜而駱谷子午山徑險僻僅為間道焉<lb/>
漢王城一統志在褒城縣南十里又有漢王城在城固<lb/>
縣東十里南近漢江北枕壻氷或曰即劉封所築之樂<lb/>
<pb n="KR2k0103_WYG_022-14b"/>
城也<lb/>
張魯城一統志在沔縣西水經注沔水南逕張魯城東<lb/>
初平中劉焉以魯為督戰司馬住漢中斷絶閣道用遠<lb/>
城治因即崤嶺周迴五里東臨濬谷西北二面連峰接<lb/>
崖從南為盤道登涉二里有餘通典西縣西四十里有<lb/>
關城俗名張魯城<lb/>
白馬城一統志在沔縣西北即漢陽平關也漢建安二<lb/>
十年曹操征張魯自散關出武都至陽平關二十二年<lb/>
<pb n="KR2k0103_WYG_022-15a"/>
先主次陽平關與夏侯淵相拒二十四年自陽平關渡<lb/>
沔水破淵於定軍山皆即此水經注張魯治東對白馬<lb/>
城一名陽平關其城西帯濜水南面沔川城側二水之<lb/>
交亦曰濜口城<lb/>
西樂城一統志在沔縣東南蜀志建興七年丞相亮徙<lb/>
府營於南山下原上築漢樂二城華陽國志蜀以沔為<lb/>
漢城以對城固之樂城而言故亦曰西樂城水經注沔<lb/>
水東逕西樂城北城在山下周三十里甚險固通典故<lb/>
<pb n="KR2k0103_WYG_022-15b"/>
西樂城在西縣西南<lb/>
諸葛城一統志在沔縣西亦名武侯壘水經注沔水又<lb/>
東逕武侯壘南諸葛武侯所居也南枕沔水水南有亮<lb/>
壘背山向水中有小城太平寰宇記隋開皇三年置白<lb/>
馬鎮於古諸葛城<lb/>
黄沙城一統志在沔縣東北蜀志建興十年丞相亮休<lb/>
士勸農於黄沙水經注黄沙水側有黄沙屯諸葛亮所<lb/>
開也<lb/>
<pb n="KR2k0103_WYG_022-16a"/>
街亭一統志在城固縣西十五里太平寰宇記南鄭縣<lb/>
有街亭即蜀將馬謖與張郃戰處<lb/>
美農臺一統志在南鄭縣東太平寰宇記梁州記云後<lb/>
漢安帝時太守桓宣每至農月親載耒耜以登此臺勸<lb/>
民故後人號曰美農臺<lb/>
釣臺一統志在城固縣東北五里褒水出谷處巨石高<lb/>
廣相傳鄭子真垂釣於此<lb/>
樊噲臺一統志在城固縣北五里水經注壻水逕樊噲<lb/>
<pb n="KR2k0103_WYG_022-16b"/>
臺南臺高五六丈上容百許人輿地紀勝樊噲所築<lb/>
樊河橋通志在褒城縣東北九十里跨馬道河上漢將<lb/>
樊噲所建<lb/>
郙閣通志在略陽縣西二十里一統志漢建寜三年太<lb/>
守李翕建縣志閣臨江崖高數十丈俗名白崖水溢則<lb/>
上下不通故李翕鑿石架朩建閣以濟行人廢址猶存<lb/>
宋理宗時太守田克仁以銘字昏訛重刻於靈巖之絶<lb/>
壁在今縣南<hi>漢蔡邕郙閣銘惟斯析里處漢之右溪源漂疾横柱于道涉秋霖漉盆溢闕涌濤波</hi>
<pb n="KR2k0103_WYG_022-17a"/>
<hi>滂沛激揚絶道漢水逆瀼稽滯商旅路當二州經用䘢沮沮縣士民或給州府休謁往還恒失日晷行李咨嗟</hi>
<hi>郡縣所苦斯溪既然郙閣猶甚綠崖鑿石處隐定柱臨深長淵三百餘丈接木相連號為萬柱過者慄慄載乘</hi>
<hi>為下常事迎布嵗數千兩遭遇隤納人物俱墮況沒洪淵酷烈為禍自古迄今莫不創楚於是太守漢陽河陽</hi>
<hi>李君諱翕字伯都以建寜三年二月辛已到官思惟惠利有以綏濟聞此為難其日久矣嘉念高帝之開石門</hi>
<hi>元功不朽乃俾衡官掾下辨仇審改解危殆即便求隐析里大橋于今乃造校致攻堅結搆工巧雖昔魯班亦</hi>
<hi>莫擬象又醳散關之嶃漯從朝陽之平慘減西濬闕高閣就安寜之石道禹導江河以靖四海經紀厥績乂康</hi>
<hi>萬里闕俊徳允勒石示後乃作頌曰上帝綏闕降兹惠君克明      武允文躬儉尚約化流如神愛民如子</hi>
<hi>遐邇平均精通皓穹三納符銀所歴垂勲香風有隣仍致瑞應豐稔年登居民闕樂行人夷欣慕君靡己乃詠</hi>
<pb n="KR2k0103_WYG_022-17b"/>
<hi>新詩曰析里之闕坤兌之間高山崔嵬兮水流湯湯地既墝埆兮與冦為隣西隴鼎峙兮東以析分或失緒業</hi>
<hi>兮至於困貧危危累卵兮聖朝閔憐分符杭㠤兮廼命是君闕歴救危兮全育闕遺劬勞日稷兮惟惠勤勤拯</hi>
<hi>溺亨屯兮瘡夷四起閭閻充□兮百姓歡欣僉曰太平兮文翁獨存</hi>
陰平鎮一統志在城固縣南十八里蜀志景曜中張翼<lb/>
董厥詣陽安關口為諸圍外助至陰平留住待之水經<lb/>
注白水東南逕陰平故城南縣志今名太平村<lb/>
大散關通志在鳯縣東北五十里與鳯翔府寶雞接界<lb/>
一統志漢高祖從故道敗章邯於陳倉由此以出<hi>詳見寶雞</hi>
<pb n="KR2k0103_WYG_022-18a"/>
戚夫人墓一統志在西鄉縣東南二十五里有廟又有<lb/>
梳妝臺<lb/>
張騫墓通志在城固縣西二十三里<lb/>
李固墓通志在城固縣西三十里一統志有石碣題曰<lb/>
漢忠臣太尉李公神道水經注長柳村名也漢太尉李<lb/>
固墓碑銘尚存文字剝落不可復識<hi>謹按固為梁冀所害帝哀弟子董班</hi>
<hi>之義許送至漢中而葬今林縣及磁州志俱載固墓誤也</hi>
七女冢通志在城固縣東北水經注壻水東逕七女冢<lb/>
<pb n="KR2k0103_WYG_022-18b"/>
冢夾水羅布如七星高十餘丈周迴數畝元嘉六年大<lb/>
水破墳得一磚刻云項氏伯無子七女造椁世人疑是<lb/>
項伯冢<hi>謹按項伯名纒封射陽侯子睢嗣水經注所疑頗妄辨見王世貞宛委餘篇</hi>
張魯女墓通志在城固縣黄沙水南水經注黄沙水南<lb/>
有女郎山山有女郎冢言張魯女也<hi>詳見祠宇</hi>
蔡倫墓通志在洋縣東二十五里龍亭舖南圍一畝許<lb/>
諸葛武侯墓通志在沔縣南十里定軍山下蜀志亮遺<lb/>
命葬漢中定軍山因山為墳冢足容棺斂以時服不須<lb/>
<pb n="KR2k0103_WYG_022-19a"/>
器物魏鍾㑹至漢川令軍士不得於墓所左右芻牧樵<lb/>
採水經注亮遺命因即地勢不起墳隴惟深松茂柏攅<lb/>
蔚川阜莫知墓塋所在元和郡縣志貞觀十一年勅禁<lb/>
樵採朱子語類陸務觀說當春月男女上諸葛公墓<lb/>
馬超墓通志在沔縣東五里關中陵墓志漢建安五年<lb/>
諸葛武侯軍至沔陽親詣墓所設祭今名馬場<hi>謹按四川通志</hi>
<hi>新都縣南亦有馬孟起墓未知孰是</hi>
張嶷墓一統志在褒城縣南柏鄉街世呼褒徳將軍墓<lb/>
<pb n="KR2k0103_WYG_022-19b"/>
通志上多叢朩人不敢伐<lb/>
梁朩馬城一統志在西鄉縣西南宋白曰梁大同間於<lb/>
巴嶺側立東巴州治朩馬縣即此城<lb/>
迴車戍一統志在鳯縣南太平寰宇記梁太清五年西<lb/>
魏遣達奚武楊寛率衆七萬由陳倉路取迴車戍入斜<lb/>
谷關出白馬道謂此也<lb/>
隋百牢關一統志在沔縣西南隋書地理志西縣有關<lb/>
官在百牢山元和郡縣志隋置白馬關後以黎陽有白<lb/>
<pb n="KR2k0103_WYG_022-20a"/>
馬關改名百牢元大一統志今三泉舊縣西古關是<lb/>
唐七盤關通志在寜羌州西南六十五里唐書廣明初<lb/>
行營都統王鐸置關於沮水七盤三溪木皮嶺以遮秦<lb/>
嶺<lb/>
褒城驛通志在褒城縣治西今名開山驛元稹為御史<lb/>
奉使東川飲於褒城驛竇明府㕔虞鄉黄丞犯令逃去<lb/>
再使東川至褒城驛黄丞餽酒稹與同酌徧問褒陽山<lb/>
水感今懷古作詩贈黄<hi>唐元稹詩昔年曾痛飲黄令困飛觥席上當時走馬前今日迎</hi>
<pb n="KR2k0103_WYG_022-20b"/>
<hi>迤邐七盤道坡坨數丈城花疑褒女笑棧息武侯征一種埋幽石空聞千載名</hi>
馬盤寨一統志在褒城縣西天復二年王建將王宗播<lb/>
攻馬盤寨即此<lb/>
壻水鎮通志在洋縣西北四十里接城固界以近壻水<lb/>
故名通鑑廣明元年上幸興元至壻水鎮元豐九域志<lb/>
興道縣有壻水鎮<hi>謹按蔡交洋州詩自注唐公房盡室昇天其壻㑹出不得偕昇今其地為</hi>
<hi>壻水鎮蓋本之水經注</hi>
五代馬嶺關通志在鳯縣西三十五里亦曰馬嶺寨一<lb/>
<pb n="KR2k0103_WYG_022-21a"/>
統志周顯徳二年遣將王景等入散關攻蜀秦州蜀將<lb/>
李廷珪遣别將據馬嶺寨即此又縣西南一百九十五<lb/>
里有畫眉關當秦蜀之衝為褒斜要路<lb/>
白石鎮通志在洋縣東北十里即古白澗鎮通鑑周顯<lb/>
徳二年蜀將李廷珪遣兵出斜谷白澗元豐九域志梁<lb/>
泉縣有白澗鎮<lb/>
宋銅場一統志在略陽縣東元豐九域志順政縣有青<lb/>
陽銅場方輿勝覧青陽驛在縣東五十里<lb/>
<pb n="KR2k0103_WYG_022-21b"/>
合江倉一統志在略陽縣治東宋開禧中楊巨源監合<lb/>
江倉即此<lb/>
青石關一統志在南鄭縣南九十里宋置明正徳中設<lb/>
廵司於此今因之其地與西鄉縣及四川巴州南江縣<lb/>
相接為通茶要路<lb/>
武休關通志在鳯縣南二百三十里接褒城界元豐九<lb/>
域志梁泉縣有武休鎮方輿勝覧褒斜谷旁連武休關<lb/>
又極東為饒風關異時獨倚饒風以控商虢由武休以<lb/>
<pb n="KR2k0103_WYG_022-22a"/>
達長安故關為蜀之咽喉向來薩拉噶攻饒風以廹仙<lb/>
人呉玠劉子羽以死守故不失西蜀諸關不可不嚴其<lb/>
備府志今置武關驛<hi>謹按仙人關在縣西南一百二十里接徽縣界今廢</hi>又土關<lb/>
隘在縣東南三十五里通志自青岡坪<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>過武休關山<lb/>
寨至此甚險峻元將汪世顯取蜀經此<lb/>
黄牛堡通志在鳯縣東北一百十五里接寶雞界府志<lb/>
據黄牛寨山當散關之衝呉玠將楊從義所築宋史呉<lb/>
玠傳紹興三年金將烏嚕扎哈出和尚原陳北山谷路<lb/>
<pb n="KR2k0103_WYG_022-22b"/>
狹多石舍馬步戰大敗移砦黄牛呉璘傳紹興三十一<lb/>
年金喀齊喀扼大散關遣騎攻黄牛堡璘擊敗之<lb/>
渭門鎮洋縣志在縣東一百二十里宋置<lb/>
湖橋洋縣志在縣舊州治北州治囿中有湖有橋文同<lb/>
詩湖上雙禽泛泛橋邊楊柳依依盖宋時己有之<lb/>
罝口通志在略陽縣西北三十里寶虹山下開禧二年<lb/>
金人由扳閘谷遶出關後遂陷呉曦退屯罝口<hi>謹按罝口即沮</hi>
<hi>口也</hi>
<pb n="KR2k0103_WYG_022-23a"/>
李師顏墓府志在南鄭縣西二十里蘓軾撰誌銘<lb/>
楊從義墓通志在城固縣北十五里袁勃碑記將軍介<lb/>
梁洋間居焉卒葬於城固水北村<lb/>
雍冲墓通志在洋縣東北十五里雍家溝冲為太學生<lb/>
上書數章惇罪有㫖流放興元府楊用中謂張浚曰洋<lb/>
縣雍冲可與為友<lb/>
明雞頭關通志在褒城縣北八里關口有大石狀如雞<lb/>
頭因名自此入連雲棧府志崇禎七年漢中斷棧道守<lb/>
<pb n="KR2k0103_WYG_022-23b"/>
雞頭關流賊不得前縣志在七盤山下<lb/>
團樂關通志在西鄉縣東南一百五十里正徳間副憲<lb/>
來天球駐兵於此平荆襄賊<lb/>
　<lb/>
　<lb/>
　<lb/>
　<lb/>
　關中勝蹟圖志巻二十二<lb/>
</p>
<p>
</p>
  </div>
</body>
</text>
</TEI>
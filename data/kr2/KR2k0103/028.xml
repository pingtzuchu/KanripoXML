<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0103_WYG_028-1a"/>
　欽定四庫全書<lb/>
　　闗中勝蹟圖志巻二十八<lb/>
　　　　　　　　　　　　陜西廵撫<hi>臣</hi>畢沅撰<lb/>
　　　地理<lb/>
　興安州釋名續文獻通考明初沿舊名為金州萬厯間<lb/>
　改興安因徙置錫名也沿革一統志治在省城南六百<lb/>
　八十里禹貢梁州之域戰國屬楚秦為漢中郡地漢置<lb/>
　西城縣屬焉後漢分置西城郡魏改曰魏興郡屬荆州<lb/>
<pb n="KR2k0103_WYG_028-1b"/>
　晉改屬梁州梁天監中於郡置梁州亦曰北梁州尋改<lb/>
　南梁州西魏改東梁州又改金州隋復為西城郡唐改郡<lb/>
　為金州天寳初改曰安康郡至徳初又改為漢南郡乾<lb/>
　元初復曰金州屬山南東道五代初屬蜀後屬晉宋曰<lb/>
　金州安康郡屬京西南路建炎後屬利州路元仍為金<lb/>
　州以州治西城縣省入屬興元路明初屬漢中府萬厯<lb/>
　十一年改曰興安州二十三年直𨽻陜西布政使司<lb/>
本朝因之領縣六曰平利洵陽白河紫陽石泉漢隂<lb/>
<pb n="KR2k0103_WYG_028-2a"/>
　州城舊城周六里有竒北臨漢江明洪武四年築萬厯<lb/>
　十一年圮於水十二年復築新城於南原移州治之<lb/>
本朝順治初新城圮復移舊城康熙四十五年復圯明<lb/>
　年改築新城於趙臺山下在舊城南三里周七百三十<lb/>
　三丈門四<lb/>
　平利縣釋名舊唐書梁於平利川置吉陽縣武徳初改<lb/>
　曰平利以川名也沿革一統志在州南少東九十里漢<lb/>
　西城縣地晉置上㢘縣屬上庸郡劉宋永初後廢蕭齊<lb/>
<pb n="KR2k0103_WYG_028-2b"/>
　復置梁改曰吉陽西魏改曰吉安隋廢唐武徳元年置<lb/>
　平利縣屬金州宋熈寧中省入西城元祐中復置元省<lb/>
　明初復置屬興安州<lb/>
本朝因之　縣城舊在白土闗明洪武五年始徙今治<lb/>
　東西阻水南北倚山隆慶元年改築悉甃以石周四里<lb/>
　有竒門四<lb/>
　洵陽縣釋名太平寰宇記漢舊城以在洵水之陽而名<lb/>
　沿革一統志在州東一百二十里戰國楚洵陽邑漢置<lb/>
<pb n="KR2k0103_WYG_028-3a"/>
　旬陽縣屬漢中郡後漢省晉復置曰郇陽屬魏興郡劉<lb/>
　宋復曰旬陽齊因之西魏又曰洵陽隋屬西城郡唐武德<lb/>
　初於縣置洵州七年州廢縣屬金州宋因之元省明初<lb/>
　復置屬興安州<lb/>
本朝因之　縣城因山為之城阻水為之池周三里有<lb/>
　竒門三<lb/>
　白河縣釋名通志明成化中置白河堡以白石河為名<lb/>
　尋改為縣沿革一統志在州東四百里春秋時鍚穴地<lb/>
<pb n="KR2k0103_WYG_028-3b"/>
　漢置錫縣屬漢中郡<hi>謹按漢書地理志漢中地有錫縣應劭音陽師古曰即春秋所謂錫</hi>
　<hi>穴也</hi>魏屬魏興郡晉因之劉宋僑置南上洛郡西魏改為<lb/>
　豐利郡又置豐利縣後周郡廢隋屬西城郡唐武徳初<lb/>
　屬上州貞觀間屬均州宋省入鄖鄉縣明初為洵陽地<lb/>
　成化十一年析置白河縣屬湖廣鄖陽府尋改屬金州<lb/>
　後屬興安州<lb/>
本朝因之　縣城舊城明成化十二年築周三里有竒<lb/>
　明末毁<lb/>
<pb n="KR2k0103_WYG_028-4a"/>
本朝康熈二十六年改周半里許門三<lb/>
　紫陽縣釋名通志縣南紫陽灘旁有洞紫陽真人所居<lb/>
　縣名本此沿革一統志在州西南二百二十里漢西城<lb/>
　縣地劉宋置廣城縣屬魏興郡齊因之後魏為寧都縣<lb/>
　地隋為安康縣地唐初復為寧都縣地後為漢隂縣地<lb/>
　明正徳七年立紫陽堡八年陞為縣屬金州萬厯中屬<lb/>
　興安州<lb/>
本朝因之　縣城舊城明嘉靖三十五年築後毁<lb/>
<pb n="KR2k0103_WYG_028-4b"/>
本朝順治七年就南隅改築周五百十步門三<lb/>
　石泉縣釋名太平寰宇記以縣北石泉為名沿革一統<lb/>
　志在州西北二百七十里漢安陽縣地晉永和中置晉<lb/>
　昌郡領長樂等縣劉宋末郡省縣屬魏興郡蕭齊復置<lb/>
　晉昌郡西魏改郡曰魏昌縣曰永樂尋又改縣曰石泉<lb/>
　後周郡廢縣屬金州隋屬西城郡唐大厯間省入漢隂<lb/>
　縣永貞元年復置仍屬金州宋因之元省明初復置屬<lb/>
　金州嘉靖三十九年屬漢中府萬厯十一年屬興安州<lb/>
<pb n="KR2k0103_WYG_028-5a"/>
本朝因之　縣城倚山阻水明正徳四年築周三里門<lb/>
　四<lb/>
　漢隂縣釋名通志舊治漢江南紹興初徙治新店按水<lb/>
　南曰隂初治漢南故名漢隂後徙漢北而仍名漢隂者<lb/>
　襲舊名而誤也沿革一統志在州西少北一百八十里<lb/>
　本漢安陽縣地魏屬魏興郡晉更名安康縣宋末置安<lb/>
　康郡蕭齊因之後魏又於郡置東梁州西魏改曰直州<lb/>
　尋改縣曰寧都隋州郡並廢改寧都縣曰安康屬西城<lb/>
<pb n="KR2k0103_WYG_028-5b"/>
　郡唐初於縣置西安州又改為直州後廢以縣屬金<lb/>
　州至徳二載改曰漢隂宋因之元省明初復置屬金<lb/>
　州嘉靖三十九年屬漢中府萬厯十一年屬興安州<lb/>
本朝因之　縣城明成化初築正徳間甃以磚周四里<lb/>
　門三<lb/>
　　　名山<lb/>
　興安州牛頭山在州北九十里通志即牛山唐書地理<lb/>
　志西城縣有牛山<hi>謹按西城故城在州西北</hi>州志綿亘百餘里髙入<lb/>
<pb n="KR2k0103_WYG_028-6a"/>
雲漢有金牛洞又其巔有五硌山峰巒錯互又有蠟燭<lb/>
山青翠挿天以形似名<lb/>
三教山在興安州北百二十里通志山甚髙有二龍湫<lb/>
相傳為南嶽禪師道塲二龍得度報以甘泉傍有喬松<lb/>
二龍所逰戯繞三匝而上舊痕宛然嵗旱禱雨於此<lb/>
王莽山在興安州北三百里通志莽嘗遣兵戍守於此<lb/>
傅家河水出焉山傍有樹髙數仭其隂四蔽而空其中<lb/>
名重陽樹山西為燕子嶺接鎮安界嶺東為二郎山四<lb/>
<pb n="KR2k0103_WYG_028-6b"/>
面險峻其頂平坦可屯數千人泉流皆瀑布林木蓊翳<lb/>
人跡罕至過此則為鎮安之下茅坪矣<lb/>
心山在興安州西北五里通志相近有梅花山首枕漢<lb/>
江是為姚墟漢陽厥守漢中棄官修仙於此<lb/>
鯉魚山在興安州西四十里通志山下有泉舊時泉内<lb/>
有二鯉魚禱雨多應今涸輿地紀勝與漢隂鳳凰山相<lb/>
連以鳳凰為頭鯉魚為尾共一百二十里<lb/>
鳳凰山在興安州西七十里雍勝略懸聳萬仭冠絶羣<lb/>
<pb n="KR2k0103_WYG_028-7a"/>
山州志山西阻池河北阻越河東南阻漢亘二百五十<lb/>
里跨興漢石紫四郡縣地又天馬山在州西九十里亦<lb/>
鳳凰山之支也越河經其下相近有越嶺與天馬山對<lb/>
峙接漢隂界又小埡子在州西北二十里兩山壁立中<lb/>
通一路如線西城山在興安州西南五里州志古縣治<lb/>
建其下今有三石塔存相近有藥王山以祠祀孫真人<lb/>
而名<hi>謹按太平寰宇記西城故城在漢江北西城山東與州志不合</hi>
魏山在興安州西南九里通志心山二里至魏山三面<lb/>
<pb n="KR2k0103_WYG_028-7b"/>
險絶惟北小徑可捫葛而升晉吉挹督䕶梁州秦韋鍾<lb/>
來冦挹嬰山固守二年不下<lb/>
趙臺山在興安州南二里元和郡縣志梁時漢水泛溢<lb/>
人皆走避此山通志州南三里曰歡喜嶺山色皆赭有<lb/>
巨冡俗傳堯第九子冡昔有牧兒䧟入見殿廷儼然皆<lb/>
上古時物以土封之遂失其處<lb/>
文筆山在興安州南七里相近有香溪洞通志自魏山<lb/>
又三里度香溪溝入崇山中有石洞相傳吕巖郭尚竈<lb/>
<pb n="KR2k0103_WYG_028-8a"/>
傳道兹洞洞前有石棋枰及子人不敢取州志出郭循<lb/>
溪而南度仙闗折而南為純陽洞又南為八仙洞又西<lb/>
為三茅洞亦名凌霄洞與純陽洞隔溪相望橋上有玉<lb/>
皇閣相傳即吕郭棲息處又相近有龍門谷谷内有龍<lb/>
門洞洞有三泉旱禱輙應<lb/>
白雲山在興安州東北五里通志白雲泉出焉一名卓<lb/>
錫泉相傳為南嶽懐讓禪師卓錫得泉處<hi>已上興安</hi>
女媧山在平利縣東三十里通志灌溪源出於此縣志<lb/>
<pb n="KR2k0103_WYG_028-8b"/>
岡巒起伏蜿蜒四十餘里晉桓温伐秦其將司馬勛為<lb/>
苻雄所敗退屯女媧堡即此<lb/>
嶓冡山在平利縣西四十里通志相近有風洞深不可<lb/>
測四時有風從穴中出<hi>謹按此非寧羌之嶓冡</hi>
藥婦山在平利縣東南百里周地圖記昔有夫婦擕子<lb/>
入山其父墮崖妻子搗藥救之尋化為三石人山頂藥<lb/>
血尚存<lb/>
八里岡在平利縣東九十里通志一名萬粟岡東西凡<lb/>
<pb n="KR2k0103_WYG_028-9a"/>
八里其地山環若城水繞如帶明嘉靖初縣被水議徙<lb/>
治於此居民重遷事遂寢<hi>巳上平利</hi>
黄㭔嶺在洵陽縣西三里通志上通黒山嶺為一邑主<lb/>
山<hi>謹按㭔落圖切黄㭔木名可染</hi>
駱駝山在洵陽縣西百二十步通志東枕縣治西接羣<lb/>
山以形似名<lb/>
臨崖山在洵陽縣東一里通志峯巒環擁南枕漢江北<lb/>
控鶻嶺又有觀音洞在縣治北祈禱有應<lb/>
<pb n="KR2k0103_WYG_028-9b"/>
羊山在洵陽縣北四十里通志即終南之支也連絡千<lb/>
里相傳為福地修仙之所絶頂西接商鎮南瞰漢江人<lb/>
跡罕到有一鐵釡可容水數石古松一株大數十圍世<lb/>
傳張良辟穀於此觀址尚存山下有仙花洞在縣北八<lb/>
十里洞極宏敞上有花藻如雕刻下有泉寒冽異常<lb/>
留停山在洵陽縣南二里太平寰宇記行人愛其秀拔<lb/>
多留停縱覽因名<lb/>
女華山在洵陽縣南百二十里縣志山極髙峻林木蓊<lb/>
<pb n="KR2k0103_WYG_028-10a"/>
翳山腰有洞入洞口二里許皆沙河洞中雲出必雨人<lb/>
以為候<lb/>
紫荆山在洵陽縣東南五十里通志有洞深可五六里<lb/>
號仙洞山後有石池池傍有石蓮花<lb/>
神仙洞在洵陽縣東七十里名山記内有生成石蓮花<lb/>
十九朶石獅子一洞門鐫紫盖神仙洞天六大字縣志<lb/>
洞門髙一丈七尺深不可測有古碑剥落鄉民祈雨輒<lb/>
應又黑龍洞在縣東百里旱禱亦多應<lb/>
<pb n="KR2k0103_WYG_028-10b"/>
當門山在洵陽縣東百七十里輿地紀勝兩峰相對望<lb/>
之如門<hi>巳上洵陽</hi>
鳳嶺在白河縣西北雍勝略形如鳳翥故名縣志一名<lb/>
繡屏山山頂舊有天池山腰即縣城東向層叠而下直<lb/>
抵東門又下里許有清風澗其在北門外者為北岡又<lb/>
里許為金家坪<lb/>
印臺山在白河縣南一里通志層巒方正形如印臺<lb/>
故名一名南臺山<lb/>
<pb n="KR2k0103_WYG_028-11a"/>
白崖在白河縣西南三十里縣志石磴盤紆望如積雪<lb/>
南竹山在白河縣西南百二十里接湖廣竹山界大白<lb/>
石水出此又縣東南百三十里有申公嶺小白石水出焉<lb/>
龍岡山在白河縣南二里通志山勢起伏如龍唐書地<lb/>
理志豐利縣有伏龍山<hi>謹按豐利故城在縣南</hi>元豐九域志鄖鄉<lb/>
縣有伏龍山<hi>謹按宋省縣入鄖鄉疑龍岡山即伏龍山也  已上白河</hi>
神峰山在紫陽縣治北通志數峰壁立如屏縣治枕其<lb/>
麓上常有雲氣<lb/>
<pb n="KR2k0103_WYG_028-11b"/>
滴水崖在紫陽縣北十里通志怪石嶙峋崖上有洞洞有<lb/>
石龍吐水又有太白池深不可測禱雨輒應<lb/>
鳳凰山在紫陽縣北七十里接漢隂界縣志叠聳十二<lb/>
層如鳳凰翔舞上多仙跡<hi>又見漢隂</hi>
雞鳴坡在紫陽縣西南六十里雍勝略坡甚髙相傳漢<lb/>
髙祖㣲行至此聞雞鳴遂止<lb/>
觀音碥在紫陽縣西南百二十五里縣志懸崖髙覆有<lb/>
天成石龍俯首滴泉下有石瓶盛注不竭不溢洞中可<lb/>
<pb n="KR2k0103_WYG_028-12a"/>
容數十人<lb/>
玉屏山在紫陽縣南三里通志相近有甕山下有紫陽<lb/>
洞雍勝略洞在紫陽灘之崖洞有三谷深丈許宋紫陽<lb/>
真人張平叔修煉之所<lb/>
白崖洞在紫陽縣南四十五里縣志沿汝河三十里懸<lb/>
崖峭壁竹朩叢茂上下二洞距五丈許洞中垂石乳滴<lb/>
水下有石笋承之形若雌雄相顧四傍石紋如鱗次相<lb/>
傳為宋時仙隱處<lb/>
<pb n="KR2k0103_WYG_028-12b"/>
望夫山在紫陽縣南九十里縣志在任水之濱一婦以<lb/>
夫不歸朝夕登望後化為石<lb/>
三尖山在紫陽縣南百里縣志林谷叢宻其相近有朩<lb/>
竹埡又有仙女洞洞門常有霞光五色相傳洞中水溢<lb/>
見胡麻飯流出<lb/>
三台山在紫陽縣東三十里通志山形叠聳其中有石<lb/>
洞龍泉又相近有三十六峯羣峰簇擁為諸山冠木石<lb/>
巉巖中多虎豹又縣東三十五里有沖天洞在汝河對<lb/>
<pb n="KR2k0103_WYG_028-13a"/>
岸懸岸中有石洞洞前有泉亦紫陽真人修煉處<hi>巳上紫陽</hi>
雲霧山在石泉縣西北六十里縣志上有佛殿佛座下<lb/>
有泉雲霧四時不散山因以名下有洞深不可測嵗旱<lb/>
祈禱投石於中即有風從洞出風止即雨<lb/>
枯栁洞在石泉縣北五里通志髙一丈二尺洞門有石<lb/>
臺石爐中有石籩豆杯斚之𩔖皆出天成洞有三梯縁<lb/>
梯而進旁有泉如碗傾耳聴之如雷穴深莫測<lb/>
磨兒嶺在石泉縣西北百二十里通志嶺通子午谷為<lb/>
<pb n="KR2k0103_WYG_028-13b"/>
入省捷徑其髙入雲路屈折盤旋如轉磴故名<lb/>
古源洞在石泉縣西十五里通志一作鼓圓洞平地突<lb/>
出大石方圓數畝有石澗數道崖鐫古源洞口四字其<lb/>
石壁為金鈴崖<lb/>
天池山在石泉縣西四十里縣志自麓至頂二十里上有<lb/>
天池大可三四畆内産紅白二蓮若産並蒂則邑有嘉<lb/>
祥<lb/>
烟波洞在石泉縣西南六十五里縣志漢水之濱峻壁<lb/>
<pb n="KR2k0103_WYG_028-14a"/>
懸崖其下為洞深不可測中有靈湫旱禱輒應相傳積<lb/>
薪洞口然之其烟透於天池山下之小洞<lb/>
饒風嶺在石泉縣西七十里通志宋吴玠敗金兵於此<lb/>
南枕漢江與西鄉接界險峻倚天石徑盤紆為秦楚蜀<lb/>
往來必由之路有闗置此<lb/>
仙女洞石泉縣志洞有二一在縣西百里山林深邃人<lb/>
跡罕及中有池方畆許一在縣北七十里香爐溝崖上<lb/>
一石當門狀若龍頭洞有蓮花石盆禱雨輒應<lb/>
<pb n="KR2k0103_WYG_028-14b"/>
十八盤山在石泉縣南五里漢江南岸雍勝略盤曲十<lb/>
八折乃達其巔<lb/>
天平山在石泉縣東南八十里縣志一名太平山雍勝<lb/>
略在漢江南岸其山髙峻絶頂坦平約畆許<hi>已上石泉</hi>
鳯凰山在漢隂縣南二十五里太平寰宇記一名龍子<lb/>
山叠嶂十二層道書云山上有仙人藥園縣志南繞漢<lb/>
江東西二百餘里中有峯似鳳因名又山頂有鳳凰池<lb/>
仙女池卧龍岡在漢隂縣城北通志其形蜿蜒如龍又<lb/>
<pb n="KR2k0103_WYG_028-15a"/>
岡之後有長嘯崖崖下有朝陽洞洞之東有泉自崖畔流<lb/>
出名洗心泉<lb/>
煉丹崖在漢隂縣南八十里通志有黄龍洞相傳為黄<lb/>
龍禪師入定處<lb/>
玉皇洞在漢隂縣東三十里通志在紅崖道旁陳典丹<lb/>
崖洞記邑東三十里許曰丹崖峭壁孤懸有古洞三<lb/>
惟臨堤一洞猶可攀援其中及最上者路懸一線下視<lb/>
千仭登者難之<hi>謹按丹崖即紅崖則丹崖洞即玉皇洞也</hi>
<pb n="KR2k0103_WYG_028-15b"/>
月嶺山在漢隂縣東六十里元和郡縣志梁門山在縣<lb/>
東八十里梁將王神念開拓州境以梁門為之門月川<lb/>
水出此<hi>謹按月嶺山疑即梁門山  已上漢隂</hi>
　　大川<hi>附水利</hi>
興安州漢水在州城北一里自紫陽界入境又東入洵<lb/>
陽界水經注漢水逕魚脯谷口又東逕鱉池南鯨灘又<lb/>
東逕嵐谷北口又東右得大勢右對月谷口又東逕西<lb/>
城縣故城南又東為鱣湍元和郡縣志漢水去州城百<lb/>
<pb n="KR2k0103_WYG_028-16a"/>
步州志漢水諸灘在州境者以神灘為最險<hi>唐釋無可行漢水晚</hi>
<hi>次神灘阻風詩驚風山半起舟子忽停橈岸荻吹先亂灘聲落更跳聴松欲今暮過島或明朝若盡平生趣東</hi>
<hi>浮看石橋</hi>
嵐河在興安州西南七十里水經注漢水東逕嵐谷北<lb/>
口嶂逺溪深澗峽嶮邃氣蕭蕭以瑟瑟風颼颼而飀飀<lb/>
故川谷擅其目通志自平利縣界流入州境源出化龍<lb/>
山東流七百餘里中有仙人碥巨靈跡鎖龍樁諸勝至<lb/>
石泉壩北流入漢<lb/>
<pb n="KR2k0103_WYG_028-16b"/>
吉河在興安州西南十五里通志亦謂之急河源出平<lb/>
利縣界東北流入漢水經注漢水右得大勢勢阻急溪<lb/>
故亦曰急勢元豐九域志西城縣有吉水州志吉河自<lb/>
界嶺來北流入於漢<hi>謹按急勢城即晉梁州督䕶吉挹所治則吉河或亦因吉挹而名也</hi>
月河在興安州西七里通志自漢隂界流入又東南入<lb/>
漢水經注月谷口山有坂月川於中黄壤沃衍桑麻列<lb/>
植佳饒水田故孟達與諸葛亮書善其川土沃美也<lb/>
州志越河自鳳凰山東流至石泉受遲河水至漢隂受<lb/>
<pb n="KR2k0103_WYG_028-17a"/>
添河水過越嶺闗受白魚溝水又受恒河水昔經牛山<lb/>
麓明末南徙又東受傅家河水又東流數十里入漢水<lb/>
口僅可容舟<lb/>
黄洋河在興安州東南五里一統志源出平利縣西北流<lb/>
至州東入漢又陳家溝在州南二里故道由新治内因<lb/>
建新城導流東門外夏秋水漲則循城而北遶而西流<lb/>
與施家溝水㑹經舊城西南隅折而東出長春堤閘口<lb/>
入黄洋河<lb/>
<pb n="KR2k0103_WYG_028-17b"/>
金泉在興安州東二里輿地紀勝子城東之井也取金<lb/>
水之義州志一名金井泉在白龍隄金華寺其深四丈<lb/>
水甚甘冽<lb/>
長春堤在興安州東一里一統志州境凡水漲時黄洋<lb/>
河與漢江㑹合涌溢上行堤界黄洋漢江二水間鑿竇<lb/>
為閘以時啓閉明成化十五年増築萬厯崇禎間重修<lb/>
為一城保障其相連者又有白龍隄<lb/>
千工堰在興安州西七十五里通志恒河發源燕子嶺<lb/>
<pb n="KR2k0103_WYG_028-18a"/>
西南流二百七十餘里至龍口築堰名千工堰引水分上<lb/>
中下三渠後淤塞下渠康熙五十六年於龍口南七里<lb/>
更築永豐堰與千工堰共溉田一千一百餘畆<lb/>
大濟堰在興安州西北三十里通志引傅家河開渠六<lb/>
道溉田二千餘畆<lb/>
南溝堰在興安州西一百里通志南溝水出鳳凰山在<lb/>
越嶺之西越河之南土人名為大南溝築堰蓄水溉田<lb/>
千餘畆<hi>已上興安</hi>
<pb n="KR2k0103_WYG_028-18b"/>
嵐河在平利縣西南百五十里通志源出四川太平縣<lb/>
界北流至興安州界入漢<lb/>
黄洋河在平利縣西南三十里縣志源出風線口西北<lb/>
流入州境注漢江又灌溪河在縣南二十步源出女媧<lb/>
山西北流合黄洋河又有月溪河在縣北十五步源出<lb/>
髙王山<hi>謹按在興安州東六十里</hi>南流西折遶縣城而㑹於灌溪河<lb/>
水勢環曲如月故名或謂即太平寰宇記所為聲水<lb/>
月溪隄在平利縣北門外通志明嘉靖三十七年築以<lb/>
<pb n="KR2k0103_WYG_028-19a"/>
障月河<hi>已上平利</hi>
漢水在洵陽縣南一百十步通志自興安州界流入又<lb/>
東入白河界水經注漢水自鱣湍又東合旬水又東逕<lb/>
木蘭寨南又東左得育溪又東得甲水口太平寰宇記<lb/>
漢水在廢淯陽縣城南<hi>謹按淯陽故城在縣東</hi>縣志漢江在縣南<lb/>
門外至縣東三十里為構園沱夏秋水漲舟行甚艱又<lb/>
至縣東百五十里有仙灘又東三十里有藍灘亂石縱<lb/>
横怒濤洶湧為舟檝患<lb/>
<pb n="KR2k0103_WYG_028-19b"/>
閭河在洵陽縣西二十五里通志即澗水源自平利縣<lb/>
來北流入漢太平寰宇記澗水在縣西二十七里一名<lb/>
閭谷水北注於漢其閭字亦為驢字縣志閭河源出連<lb/>
尖山金河神河壩河平頂河之水皆㑹焉北流入漢<lb/>
洵河在洵陽縣東百二十步雍勝略出自西北山流入<lb/>
漢江縣以是得名漢書地理志洵陽縣北山旬水所出<lb/>
南入沔水經注旬水北出旬山東南流逕平陽戍下與<lb/>
直水枝津合又東南逕旬陽縣與柞水合又東南逕旬<lb/>
<pb n="KR2k0103_WYG_028-20a"/>
陽縣南又東南注漢謂之旬口<hi>謹按旬陽故城在縣北</hi>縣志源出<lb/>
鎮安之秦嶺南流入漢長八百里東西北三面遶縣治<lb/>
乾祐河在洵陽縣西北百四十里通志即柞水源自鎮<lb/>
安縣東北乾祐山東南流合於洵河水經注柞水西出柞溪<lb/>
南流逕重崖堡西屈而東流逕其堡南又東南注於旬水<lb/>
蜀河在洵陽縣東百四十里通志即育溪水育一作<lb/>
淯出於秦嶺中洞河西盆河葢其源也南流逕閭闗<lb/>
入漢江水經注漢水左得育溪興晉旬陽分界太平<lb/>
<pb n="KR2k0103_WYG_028-20b"/>
寰宇記淯水在廢淯陽縣西一百步自商州上津縣來<lb/>
東南注於漢元豐九域志洵陽縣有淯水<lb/>
蓮花池通志池凡三在洵陽縣東西北各五里不由浚<lb/>
鑿皆天成也相傳花盛則年豐<lb/>
水田坪堰在洵陽縣北一百八十里通志洵河源出鎮<lb/>
安縣梅子嶺至水田坪築堰又南流五十里為洵河堰<lb/>
溉田三千餘畆<hi>已上洵陽</hi>
漢水在白河縣北三里通志自洵陽界流入又東流入<lb/>
<pb n="KR2k0103_WYG_028-21a"/>
湖廣鄖西界水經注漢水又東為龍淵又東逕鍚縣故<lb/>
城北為白石灘又東逕長利谷元和郡縣志漢水南去<lb/>
豐利縣二十里縣志月兒潭在縣西五十里瀠洄澄澈<lb/>
有如秋月故名<lb/>
仙河在白河縣西北南流入漢太平寰宇記上津縣有<lb/>
長利水亦名仙水西北自豐陽縣流入豐利縣界<hi>謹按上津</hi>
<hi>縣今屬鄖西豐陽縣今屬山陽</hi>
長春澗水在白河縣西北一里通志源出龍岡兩崖花<lb/>
<pb n="KR2k0103_WYG_028-21b"/>
卉四時不絶其水北入於漢<lb/>
白石河在白河縣西南二里水經注漢水東逕鍚縣故<lb/>
城北為白石灘縣志源出竹山界東北流去縣二里入<lb/>
漢江又小白河在縣東南九十里亦出竹山界北流入<lb/>
白石河<hi>巳上白河</hi>
漢水在紫陽縣南門外通志自漢隂界流入又折而東<lb/>
入興安州界水經注漢水自逕寧都縣南又東逕魏興<lb/>
郡廣城縣又東得魚脯谷口舊西城廣城二縣指此谷<lb/>
<pb n="KR2k0103_WYG_028-22a"/>
而分界也<hi>謹按寧都縣今屬漢隂廣城故城在本縣東南西城縣今屬興安州</hi>通志鴛鴦<lb/>
石在縣西三里漢江南岸名山記石有雌雄之狀舊在<lb/>
洋縣鴛鴦壩順流至此漁人識之<lb/>
松河在紫陽縣北八十里南流入漢水經注寧都縣治<lb/>
松溪口<hi>謹按此即柏松河</hi>
任河在紫陽縣西南一里通志源出四川大寧縣流逕<lb/>
太平縣又至縣境北流入漢崖路﨑嶇通西蜀道板朩<lb/>
結栰多由此出河有之灘在縣西南二十五里横石参<lb/>
<pb n="KR2k0103_WYG_028-22b"/>
差曲折如之字形故名<lb/>
顯鐘溝水在紫陽縣南四十五里通志昔溝中水漲湧<lb/>
出巨鐘二故名其水東流入任河<lb/>
汝河在紫陽縣東南三十八里通志有東西二源出於<lb/>
四川之界嶺北流入漢<hi>已上紫陽</hi>
漢水在石泉縣南五十步通志自西鄉界流入又東入<lb/>
漢隂界水經注漢水自㑹洋水又東歴敖頭又東合直<lb/>
水又東逕直城<hi>謹按直城今屬漢隂</hi>興安州志石泉縣西四十里<lb/>
<pb n="KR2k0103_WYG_028-23a"/>
漢江中有洪石灘灘下百餘步有閻王坂石崖陡峻鑿<lb/>
孔為路灘中石大水急舟行最險<lb/>
饒風河在石泉縣西十里通志一名毛家河源自西鄉<lb/>
縣子午河分流逕土門關東入漢<lb/>
紅河在石泉縣東二里雍勝略兩岸沙石皆紅源出五<lb/>
横嶺南流入漢<lb/>
遲河在石泉縣東五十里縣志遲一作池即直水自鎮<lb/>
安界流入水經注直水北出子午谷巖嶺下又南枝分<lb/>
<pb n="KR2k0103_WYG_028-23b"/>
東注旬水又南逕蓰閣下又東南歴直谷逕直城西而南<lb/>
流注漢魏書地形志安康縣有直水<hi>謹按安康故城在漢隂縣界</hi>太平<lb/>
寰宇記直水源出永興軍乾祐縣弱嶺姜子闗南流逕<lb/>
漢隂縣西又南注於漢其北流當終南山子午谷路<hi>謹按乾祐</hi>
<hi>縣今屬鎮安</hi>元豐九域志漢隂縣有直水<hi>謹按唐大歴間省縣入漢隂</hi>雍勝<lb/>
略遲河源自長安縣腰竹嶺來至蓮花石南入漢江相<lb/>
傳此水易漲難退故名遲河其沃衍<hi>謹按此即直水直與遲以聲近而訛</hi>
石泉在石泉縣南五十步雍勝略其泉清冽四時不涸<lb/>
<pb n="KR2k0103_WYG_028-24a"/>
縣以此名<hi>已上石泉</hi>
漢水在漢隂縣南九十里通志自石泉界流入又東南<lb/>
流入紫陽界水經注漢水自合直水又東逕直城南又<lb/>
東逕千渡至蝦蟆頧歴漢陽撫口而届於彭溪又東逕<lb/>
晉昌郡之寧都縣南<hi>謹按直城故城在縣西寧都故城在縣東南</hi>
月河在漢隂縣西百步縣志即月川水唐書地理志漢<lb/>
隂西有月川水元和郡縣志月川水出縣東梁門山通<lb/>
志源出月嶺山東流入州界注漢江明成化間水漲壊<lb/>
<pb n="KR2k0103_WYG_028-24b"/>
民廬舍遷民居於水西築隄障之<lb/>
恒河在漢隂縣東二十五里雍大記北岸有古之淘金<lb/>
塲縣志其水流入興安界入月河<hi>巳上漢隂</hi>
　　古蹟<hi>第宅</hi>
興安州宋勸忠堂通志在興安州宋朝建今廢明成化<lb/>
十五年州守鄭福構堂積圖書植花卉瓜蔬為退思宴<lb/>
賔之所今復廢<lb/>
青碌局通志在興安州西一百五十步碧鈿青碌諸洞<lb/>
<pb n="KR2k0103_WYG_028-25a"/>
凡二十餘處自宋以來每嵗辦採至明始停閉改為預<lb/>
備倉今廢<lb/>
忘歸亭一統志在興安州南五里宋陳師道有記又州<lb/>
西北有翠花亭亦宋時建又牛山有忘歸亭春時花開<lb/>
錦綺爛然為一方勝景<lb/>
鳳亭一統志在漢隂縣東十五里見輿地紀勝<lb/>
　　古蹟<hi>祠宇</hi>
上古女媧祠一統志在平利縣東十五里元豐志女媧<lb/>
<pb n="KR2k0103_WYG_028-25b"/>
山上有女媧廟<lb/>
帝嚳廟一統志在洵陽縣南<lb/>
虞舜祠一統志在興安州城北帝王世紀西城縣有虞<lb/>
舜祠水經注西城縣故城内有舜祠漢髙帝廟置民九<lb/>
户嵗時奉祀焉通志舊廟廢明隆慶中重建於漢江北<lb/>
岸里許<lb/>
夏禹廟一統志在洵陽縣東禹穴<lb/>
漢髙祖廟一統志有二一在興安州南三里一在洵陽<lb/>
<pb n="KR2k0103_WYG_028-26a"/>
縣西太平寰宇記洵陽縣南山下有漢髙祖廟洵陽志<lb/>
廟在縣西二十里其側有泉遺址尚存<lb/>
昭烈廟一統志在漢隂縣西元至正三年建<lb/>
鄼侯廟一統志舊在興安州城内明成化十八年移新<lb/>
城<lb/>
隋皇道觀一統志在洵陽縣西舊有古銅鐘開皇中鑄<lb/>
唐忠惠王廟一統志有二一在興安州北牛山一在州<lb/>
西二里祀金州刺史崔偉<lb/>
<pb n="KR2k0103_WYG_028-26b"/>
新羅寺一統志在興安州西六里有唐懐讓禪師庵<lb/>
萬春寺一統志在興安州北白雲山下初名萬頃寺唐<lb/>
建在今寺之東後移於此更名萬春寺前有萬春洞洞<lb/>
内外多唐宋人題名<lb/>
純陽洞一統志在興安州舊城東南隅一名紫扉道院<lb/>
相傳有吕仙遺跡<lb/>
宋天聖寺一統志在興安州西西津渡之南宋建明洪<lb/>
武十七年重修<lb/>
<pb n="KR2k0103_WYG_028-27a"/>
　明原公祠一統志有三一在興安州城内一在洵陽縣<lb/>
　治東一在紫陽縣治西俱祀鄖撫原傑<lb/>
　東明庵一統志在紫陽縣西八十里成化中建棟宇壯<lb/>
　麗甲於漢南<lb/>
本朝忠烈祠一統志在興安州治西祠署商洛道袁生<lb/>
　芝知州屈良貴州判孫嘉引俱順治三年守城殉節者<lb/>
　　　古蹟<hi>郊邑</hi>
　唐虞媯墟雍勝略在興安州之梁州故城虞舜嘗居之<lb/>
<pb n="KR2k0103_WYG_028-27b"/>
　謂之媯墟帝王世紀謂之姚□<hi>謹按漢中府城固縣亦有媯□未知孰是</hi>
　石紐村一統志在洵陽縣東一百三十里髙八尺深九<lb/>
　尺旁鐫禹穴二字穴右有泉味甚清冽世傳禹决漢水<lb/>
　居此通志石泉縣石紐村大禹生此石穴杳深人跡不到<lb/>
　近世掘地得古碑有禹穴二字乃李白所書乃知㑹稽<lb/>
　禹穴之誤<hi>謹按二説頗異今姑兩存之</hi>
　周子貢遇丈人處雍勝略在漢陰縣境莊子子貢南游<lb/>
　於楚過漢陰見一大人方将為圃畦用力甚多而見功<lb/>
<pb n="KR2k0103_WYG_028-28a"/>
寡子貢曰有械於此用力寡而見功多為圃者曰奈何<lb/>
曰鑿朩為械後重前輕絜水若抽數如泆湯其名為橰<lb/>
為圃者笑曰吾聞之有機械者必有機事有機事者必<lb/>
有機心機心存於胸中道之所不載也吾非不知羞而<lb/>
不為也<lb/>
鬼谷子墓通志在石泉縣北雲霧山中名鬼谷子嶺相<lb/>
傳其隱處有廢址鐵棺尚存周迴竒花異卉一本而五<lb/>
色者大如椀采茯苓者多見之或繫帶以識之行數武<lb/>
<pb n="KR2k0103_WYG_028-28b"/>
而迷其處<lb/>
漢聖公館一統志在洵陽縣東太平寰宇記黄土縣雞<lb/>
鳴山北十五里有聖公館光武義兵屯此<lb/>
舊子午道一統志在漢隂縣西北水經注直水北出子<lb/>
午谷通鑑地理通釋安康縣有舊子午道梁時别開乾<lb/>
路於黄金縣境舊道遂廢<lb/>
鄖闗通志在平利縣東南一百五十里與湖廣竹溪縣<lb/>
交界水經注漢水又東逕鄖鄉縣故城南即長利縣之<lb/>
<pb n="KR2k0103_WYG_028-29a"/>
鄖鄉漢地理志鄖有闗李竒以為鄖子國<lb/>
三國伎陵城一統志在洵陽縣東漢江南岸其北岸為<lb/>
木蘭寨晉書宣帝紀魏太和元年新城太守孟達連吴<lb/>
蜀謀舉兵帝潜軍進討吴蜀各遣其將向西城安木蘭<lb/>
寨以救達水經注漢水東逕朩蘭寨南右岸有城名伎<lb/>
陵城周迴數里左岸壘石數十行重壘數十里中謂是<lb/>
處為木蘭寨云<lb/>
孟達墓通志在石泉縣東一里臨崖寺右<lb/>
<pb n="KR2k0103_WYG_028-29b"/>
晉吉挹城一統志在興安州西南六里水經注漢水右<lb/>
得大勢勢阻急溪依山為城城周二里在峻山上晉梁<lb/>
州督䕶吉挹所治苻堅遣韋鍾伐之挹固守二年不能<lb/>
下無援遂䧟元和郡縣志吉挹於急口峻山築壘固守<lb/>
在西城縣西南魏山上<lb/>
唐毛壩闗通志在紫陽縣西南一百二十里任河旁接<lb/>
西鄉及四川太平縣境通鑑乾祐四年許存為荆南節<lb/>
度使成汭所襲屯於茅壩<hi>謹按毛茅同聲</hi>
<pb n="KR2k0103_WYG_028-30a"/>
五代歸安鎮通志在興安州北五里通鑑周顯徳五年<lb/>
李玉至長安或言蜀歸安鎮在長安南三百餘里可襲<lb/>
取也玉信之蜀兵據險要之敗沒長安志歸安鎮在乾<lb/>
祐縣南一百二十里<lb/>
宋白土闗通志在平利縣東一百五十里擂鼓臺山南<lb/>
北亘峙闗當其背宋史王彦傳建炎四年桑仲乘勢西<lb/>
攻直搗金州白土闗彦擊敗之<lb/>
土門闗通志在石泉縣西七十里縣志在饒風嶺上十<lb/>
<pb n="KR2k0103_WYG_028-30b"/>
里又饒風闗在縣西六十里饒風嶺中分石泉西鄉兩<lb/>
縣界宋史吴玠傳紹興三年金薩里罕自商于取金州<lb/>
長驅趨洋漢興元守臣劉子羽急命田晟守饒風闗以<lb/>
驛書招玠入援玠自河池日夜馳三百里遂大戰風嶺<lb/>
六晝夜敵不退㑹玠小校有得罪奔金者導以祖溪間<lb/>
路出闗背乘髙以瞰饒風諸軍不支遂潰縣志祖溪闗<lb/>
在饒風嶺北四十里<lb/>
明金雞寨通志在平利縣東南二百里自金毛闗平地<lb/>
<pb n="KR2k0103_WYG_028-31a"/>
　突起一山髙百丈周環有水明正徳間勦流冦嘗屯兵於此<lb/>
　大夫營一統志在洵陽縣東一百五十里明初御史大<lb/>
　夫鄧愈曾屯兵故名<lb/>
　二州埡通志在紫陽縣西南一百六十里任河旁接四<lb/>
　川界正徳間分蜀建州為太平縣分秦金州為紫陽縣<lb/>
　於二州埡設戌守縣志斷崖絶壁雄峙一方<lb/>
　遇仙橋通志在興安州城南七里香溪澗水上相傳知<lb/>
　州鄭福遇仙人對奕處<lb/>
<pb n="KR2k0103_WYG_028-31b"/>
　安康橋通志在興安州故城南一百歩成化甲辰濠水<lb/>
　衝决郡守鄭福壘石為六洞本安康郡以名之<lb/>
　玉帶橋通志在漢隂縣西四十里跨月河堤上萬厯丙<lb/>
　辰知縣張啓䝉修月河堤並創橋一座障以柱檻月水<lb/>
　繯繞夾左右掖若玉帶然因以名橋<lb/>
本朝七里闗一統志在洵陽縣南一百五十里為楚蜀<lb/>
　之衝舊置銅錢闗後以山僻難守移建於七里溝故名<lb/>
　康熙元年設守備駐此雍正十三年改設都司<lb/>
<pb n="KR2k0103_WYG_028-32a"/>
仁夀橋通志在興安州東門康熙三十二年漢水暴漲<lb/>
薄郡城橋壊乃鳩工重築易木以石寛可方軌<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0103_WYG_028-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　關中勝蹟圖志巻二十八<lb/>
</p>
<p>
</p>
  </div>
</body>
</text>
</TEI>
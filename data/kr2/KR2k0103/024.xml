<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>關中勝蹟圖志巻二十四</head> <lb/>
    <p>
<pb n="KR2k0103_WYG_024-1a"/>
欽定四庫全書<lb/>
　關中勝蹟圖志巻二十四<lb/>
　　　　　　　　　　　陜西廵撫<hi>臣</hi>畢沅撰<lb/>
　　地理<lb/>
榆林府釋名通志本漢榆溪塞水經注所謂諸次水東<lb/>
逕榆林塞是也明因塞置衛遂取名焉沿革府志治在<lb/>
省城北一千三百五十里禹貢雍州之域春秋時翟地<lb/>
秦為上郡地漢為上郡龜兹奢延西河郡圁陰等縣地<lb/>
<pb n="KR2k0103_WYG_024-1b"/>
兼置屬國都尉後漢末廢晉義熙中赫連勃勃㨿地稱<lb/>
大夏國名其城曰統萬後魏始光四年建為統萬鎮太<lb/>
和十一年改置夏州兼置化政郡西魏改郡曰宏化隋<lb/>
開皇初郡廢大業初改夏州為朔方郡唐貞觀二年復<lb/>
為夏州屬關内道天寶初復改朔方郡乾元初仍曰夏<lb/>
州貞元三年置夏州節度中和二年賜號定難軍五代<lb/>
因之宋為西夏地元為綏徳州地明成化七年始置榆<lb/>
林衛為延綏鎮治<lb/>
<pb n="KR2k0103_WYG_024-2a"/>
本朝雍正八年改置榆林府屬陜西布政使司領縣四曰<lb/>
　榆林神朩府谷懷逺州一曰葭州　府城通志即舊衛<lb/>
　城東枕駝山臨黄河明正統初剙築成化九年增築北<lb/>
　城後又拓南城嘉靖隆慶萬厯中相繼甃磚南關外有<lb/>
　外城正徳十年築西門外又有羅城隆慶元年築周十<lb/>
　三里三百餘步門七<lb/>
　榆林縣釋名通志縣本榆林堡地義與府同沿革一統<lb/>
　志附郭漢置龜兹縣屬上郡為屬國都尉治後漢因之<lb/>
<pb n="KR2k0103_WYG_024-2b"/>
　晉省後魏為夏州地後周置彌渾戍隋開皇初改徳靜<lb/>
　鎮大業九年置徳靜縣屬朔方郡唐貞觀七年於縣置<lb/>
　北開州十三年州廢縣屬夏州五代因之宋沒於西夏<lb/>
　元為米脂縣地明永樂初置榆林塞成化七年置榆林<lb/>
　衛為延綏鎮治<lb/>
本朝雍正二年省衛入綏徳州八年置榆林縣為榆林府<lb/>
　治<lb/>
　神木縣釋名通志元縣名本宋神朩寨也郭子章云縣<lb/>
<pb n="KR2k0103_WYG_024-3a"/>
　西十五里楊家城内有神松三株枝柯相連故曰神<lb/>
　朩沿革縣志治在府東北二百四十里漢惠帝五年<lb/>
　置圁陰縣屬西河郡後漢因之晉時荒廢後魏置石<lb/>
　城縣後周改曰銀城隋屬雕陰郡唐初屬勝州天寶<lb/>
　元年分置麟州兼置新秦縣為治其年改新秦郡乾<lb/>
　元初復曰麟州屬關内道五代周時屬北漢宋曰麟<lb/>
　州新秦郡元豐中於銀城縣界置神木寨政和四年<lb/>
　省銀城入新秦縣金時地屬西夏州縣皆廢元初於<lb/>
<pb n="KR2k0103_WYG_024-3b"/>
　神木寨置靈州至元六年廢州為神木縣屬葭州不不<lb/>
　改<lb/>
本朝乾隆元年改屬榆林府　縣城通志明正統中周周<lb/>
　四里有奇門四<lb/>
　府谷縣釋名通志唐未置府谷鎮後唐升為縣縣鎮鎮<lb/>
　名也沿革縣志治在府東北二百里漢西河郡地唐唐<lb/>
　為銀城縣地後唐置府谷縣兼置府州永安軍節屬屬<lb/>
　河東路宋崇寜元年改曰靖康軍政和五年賜名河河<lb/>
<pb n="KR2k0103_WYG_024-4a"/>
　郡金時地屬西夏元初仍曰府州至元六年州廢二十<lb/>
　二年縣屬葭州明不改<lb/>
本朝乾隆元年改屬榆林府　縣城通志明正徳中増築<lb/>
　因河為池周五里有奇門六<lb/>
　懷遠縣釋名通志本明懷遠堡縣從堡名也沿革一統<lb/>
　志治在府西南一百六十里漢置奢延縣屬上郡後漢<lb/>
　因之晉省後魏置巖綠縣為夏州及化政郡治西魏為<lb/>
　宏化郡治隋為朔方郡治唐貞觀二年改縣曰朔方為<lb/>
<pb n="KR2k0103_WYG_024-4b"/>
　夏州治宋沒於西夏元為米脂縣地明天順中置懷遠<lb/>
　堡屬榆林衛<lb/>
本朝雍正二年改屬綏徳州九年置懷遠縣屬榆林府<lb/>
　縣城通志即舊堡城明天順中築萬厯中甃磚周三里<lb/>
　有竒門三<lb/>
　葭州釋名通志金州名以州臨葭蘆川也川在州西五<lb/>
　里岸多葭蘆故以名州沿革州志治在府東南一百七<lb/>
　十里漢西河郡圁陰縣地晉時荒廢西魏置真鄉縣後<lb/>
<pb n="KR2k0103_WYG_024-5a"/>
　周置真鄉郡隋開皇初郡廢屬雕陰郡唐屬銀州宋初<lb/>
　屬西夏元豐中収復置葭蘆砦屬石州臨泉縣元符二<lb/>
　年以砦置晉寜軍屬河東路金貞元元年屬汾州大定<lb/>
　二十二年升為寜晉州二十四年改曰葭州興定二年<lb/>
　屬延安府元屬延安路明屬延安府<lb/>
本朝雍正三年直𨽻陜西布政使司乾隆元年改屬榆林<lb/>
　府　州城通志宋熙寜中置葭蘆寨據山為固因河為<lb/>
　池至今稱為鐵葭州明洪武初因舊址改建周三里有<lb/>
<pb n="KR2k0103_WYG_024-5b"/>
　奇門二<lb/>
　　　名山<lb/>
　榆林府駝山在榆林縣城東通志一名東山城半踞其<lb/>
　巔高數十丈俗呼為東山土人多穴山居之山形類駝<lb/>
　鎮之得名駝城以此<lb/>
　紅山在榆林縣北十里通志一名紅石峽山皆紅石地<lb/>
　近沙阜因築紅山墩延綏志山環列若屏障落日照之<lb/>
　如霞起兩崖飛湍電轉紅影外浮昔李繼遷葬其祖障<lb/>
<pb n="KR2k0103_WYG_024-6a"/>
水别流鑿石為穴既葬復引水其上疑即此中有寺複<lb/>
道飛簷望之如畫榆柳陰映鳬鷖唼喋榆溪之水所自<lb/>
出也越榆溪而西為十里河風吹日映色如龍鱗逶迤<lb/>
十餘里通志水甘草茂明廵撫余子俊築塞堡植柳萬<lb/>
株其下<hi>明楊守謙遊紅石峽詩倚劍臨榆塞開筵傍斗城銀川朝氣合金粟暮雲平虎帳倚緹騎龍河</hi>
<hi>拔漢旌封侯思定逺投筆媿書生</hi>
木<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>神山在榆林縣南五十里延綏志明成化時有妖<lb/>
神棲此立廟祀之後有道士經此書符咒之並焚其祠<lb/>
<pb n="KR2k0103_WYG_024-6b"/>
祟遂殄息<hi>己上榆林</hi>
朩根山在榆林縣北套内晉書載記苻堅建元元年遣<lb/>
鄧羌討劉衛厄擒之於朩根山<lb/>
馬良山在榆林縣北套内延綏志明嘉靖二十五年套<lb/>
夷犯保安慶陽諸處總督曾銑遣將李珍搗其巢於馬<lb/>
良山後即此<lb/>
陰山在榆林縣北套外續漢書郡國志五原西安陽縣<lb/>
北有陰山水經注河水又南逕馬陰山西漢書音義曰<lb/>
<pb n="KR2k0103_WYG_024-7a"/>
陰山在河南謂是山也而實不在河南唐書地理志安<lb/>
北府北至陰山七十里<hi>謹按唐安北都䕶府東至榆林二百五十里</hi>
涿邪山在榆林縣北套外漢書匈奴傳天漢二年因杆<lb/>
將軍公孫敖出西河與强弩都尉路博徳㑹涿邪山<lb/>
寘顔山在榆林縣北套外漢書匈奴傳元狩四年衛青<lb/>
出定襄塞千餘里破單于兵至寘顔山趙信城而還<lb/>
大斤山在榆林縣北套外隋書突厥傳開皇末遣太平<lb/>
公史萬歲出朔州擊突厥達頭於大斤山<lb/>
<pb n="KR2k0103_WYG_024-7b"/>
燕然山在榆林縣北套外漢書匈奴傳征和二年李廣<lb/>
利出五原乘勝追北至范夫人城又北至郅居水上引<lb/>
還至速邪烏燕然山單于遮擊貳師敗降後漢書竇憲<lb/>
傳永元元年竇憲破北單于於稽落山追至私渠北鞮<lb/>
海遂登燕然山去三千餘里刻石勒功而還<lb/>
黒山在榆林縣北套外魏書蠕蠕傳神䴥二年討蠕蠕<lb/>
帝出東道向黒山長孫翰從西道向大峨山同㑹賊庭<lb/>
襲之至栗水大檀衆西奔唐書郭知運傳開兀四年突<lb/>
<pb n="KR2k0103_WYG_024-8a"/>
厥降户叛知運領朔方兵邀擊於黒山呼延谷大破之<lb/>
鐵山在榆林縣北套外唐書突厥傳貞觀四年李靖出<lb/>
定襄進屯惡陽嶺夜襲頡利頡利驚退牙磧口走保鐵<lb/>
山靖復襲擊大破之<hi>己上邊外名山附見榆林</hi>
龍眼山在神木縣東南百步通志上有二穴穿透如龍<lb/>
眼縣志㟏岈突起類龍頭角<lb/>
香爐山在神朩縣東北一里通志明武宗賜名鳯頭山<lb/>
縣志峰峭如削其頂最圓而稍舒如喙明霞掩映灼灼<lb/>
<pb n="KR2k0103_WYG_024-8b"/>
生輝東為虎頭山又東北為錦屏山山形峻峭布列如<lb/>
屏泗滄之水遶其下<lb/>
駝兒山在神朩縣西三里通志首尾皆峻中稍低凹儼<lb/>
若駝峰明武宗賜名筆架山<lb/>
沈家寺山在神朩縣西南三十里延綏志山石有巨人<lb/>
跡長尺五寸濶五寸車輞跡一道俗傳周世宗微時憩<lb/>
此又縣西南八十里有㸃軍崕在柏林堡南相傳秦王<lb/>
過此㸃軍今有馬蹄及人跪坐衣文在石<lb/>
<pb n="KR2k0103_WYG_024-9a"/>
白龍寺山在神朩縣東南十里通志四面壁立祗通一<lb/>
徑登者拾級聚足以上土人多有結廬而居者又縣東<lb/>
十里有鳯凰石相傳宋時鳯鳴於此<lb/>
卧牛峰在神朩縣東北縣志在永興堡東南十五里夏<lb/>
將訛龎東侵宋將郭恩被執於此<hi>已上神木</hi>
跋那山在神朩縣北套内魏書蠕蠕傳登國六年討蠕<lb/>
蠕縕紇提西遁魏主追至跋那山縕紇提降縕紇提之<lb/>
子曷多汗棄父西走長孫肥輕騎追至跋那山斬之<lb/>
<pb n="KR2k0103_WYG_024-9b"/>
骨羅山在神朩縣北套内魏書明帝紀永興五年帝西<lb/>
幸五原挍獵於骨羅山<lb/>
雞秩山在神朩縣北套外漢書匈奴傳本始二年祁連<lb/>
將軍田廣明出西河塞千六百里至雞秩山<hi>己上邊外名山附見</hi>
<hi>神木</hi>
五虎山在府谷縣東一里雍勝略五峰雄峙其形如虎<lb/>
延安府志一名五龍山下有香爐山曾有仙人煉丹於<lb/>
此<lb/>
<pb n="KR2k0103_WYG_024-10a"/>
桃花洞在府谷縣城南通志洞有硃沙艶如桃花又千<lb/>
佛洞在桃花洞南又懸空洞在縣東門外高踞城巔俯<lb/>
瞰洪流又洪濟洞在縣小南門外<lb/>
水塞山在府谷縣北十五里通志兩川夾流山峙川中<lb/>
龍峰山在府谷縣東北三十里通志山形盤曲紆迴上<lb/>
有高峰特立樹朩陰翳旱禱輒應建有龍王廟<lb/>
青石崖在府谷縣東北九十里通志在黄甫營北又相<lb/>
近有竺琭臺巨石巑岏一名蓮花纒<hi>己上府谷</hi>
<pb n="KR2k0103_WYG_024-10b"/>
暖泉峰在府谷縣北套内九域志在豐州西北三十七<lb/>
里<hi>謹按豐州故城在府谷北百五十里</hi>
沙角山在府谷縣北套内三秦記河西有沙角山峰崿<lb/>
危峻逾於石山其沙粒麄色黄如乾糒又山之陽有泉<lb/>
名沙井綿歴今古沙不填之人欲入穴即有鼓角之聲<lb/>
震動人足九域志豐州西五十里至沙井嶺<lb/>
薛林山在府谷縣北套内魏書明帝本紀後魏泰常四<lb/>
年帝從君子津西渡大狩於薛林山<lb/>
<pb n="KR2k0103_WYG_024-11a"/>
拔鄰山在府谷縣北套内魏書太武帝紀始光四年西<lb/>
討赫連昌濟君子津次拔鄰山榆林衛志山去君子津<lb/>
二百餘里<lb/>
石門山在府谷縣北套外漢書匈奴傳太初三年光禄<lb/>
徐自為出五原塞數百里遠者千里築城障列亭至廬<lb/>
朐<hi>謹按顏師古曰廬胊山名也朐音劬</hi>地理志稒陽縣北出石門障得光<lb/>
禄城水經注石門水出石門山<hi>謹按石門山在舊臨沃縣境</hi>禹貢錐<lb/>
指廬朐山謂之光祿塞按元和郡縣志石門障即光祿<lb/>
<pb n="KR2k0103_WYG_024-11b"/>
城古入匈奴大路<hi>己上邊外名山附見府谷</hi>
狄青原在懷遠縣西南五十里延綏志在威武堡南十<lb/>
里明成化二年總兵楊信破敵於此<lb/>
横山在懷遠縣西南接安定縣界縣志宋元豐中种諤<lb/>
上言横山延袤千里多馬宜稼且有鹽鐵之利其城壘<lb/>
控險足以守禦即此<hi>己上懷遠</hi>
契呉山在懷遠縣北套内十六國春秋赫連勃勃北遊<lb/>
契呉歎曰美哉臨廣澤而帯清流吾行地多矣自馬嶺<lb/>
<pb n="KR2k0103_WYG_024-12a"/>
以北大河以南未之有也元和郡縣志山在朔方縣北<lb/>
七十里<hi>謹按水經注云河水左合契呉山水在定襄桐過之下則山當屬山西境抑或别有一山存以</hi>
<hi>俟考</hi>
朩𤓰嶺在懷遠縣北套内唐書地理志朔方縣有朩𤓰<lb/>
嶺<lb/>
陽山在懷遠縣北套外水經注河水東逕陽山南漢書<lb/>
注曰陽山在河北指此山也又東逕石跡阜西是阜破<lb/>
石之文悉有鹿馬之跡自高闕以東夾山帯河陽山以<lb/>
<pb n="KR2k0103_WYG_024-12b"/>
西皆北假也禹貢錐指陽山即陰山山在中國極北故<lb/>
名陰山水北曰陽山在河水之北故亦謂之陽山漢書<lb/>
侯應曰北邊塞至遼東外有陰山東西千餘里計陰山<lb/>
綿亘直抵遼東非河南所能容信徐廣之謬<hi>謹按徐廣曰陰山在</hi>
<hi>河南陽山在河北懷已上邊外名山附見  逺</hi>
第一峰在葭州北五里通志高出羣峰又有飛來石在<lb/>
州北三里許片石掛於懸崖相傳昔時飛落於此<lb/>
龍頭岡在葭州東南百步通志岡之東有果老洞層崕<lb/>
<pb n="KR2k0103_WYG_024-13a"/>
橫出洞臨黄河俗傳果老曾居此相近有香爐石在州<lb/>
治東麓石笋突出高十餘仞駕朩為橋構觀音閣其上<lb/>
俯臨黄河宛然中流之柱<lb/>
萬户峪在葭州北八十里通志宋咸平中啜訛引趙保<lb/>
吉之衆從此入冦麟州<hi>謹按麟州今屬神木</hi>古為沃壤谷中有居<lb/>
民萬家又鳯凰山在萬户峪東北層巒特出南憑黄河<lb/>
高數百仞又峪北有獅子石聳峻玲瓏其巔突出石笋<lb/>
上濶下狹攀援而上可容數十人東臨黄河一名獅撲<lb/>
<pb n="KR2k0103_WYG_024-13b"/>
石<lb/>
石鼓崖在葭州北百里漢樓子溝西通志青石一片長<lb/>
丈餘架兩石上又落大石一隙其中形如鼓圈覆青石<lb/>
上擊之其聲如鼓<lb/>
題詩崖在葭州西北五十里通秦塞葭蘆河西州志巖<lb/>
邊石上有朱字詩二首似古鳥跡體首云深山隠玉樹<lb/>
餘不能辨<lb/>
墖兒山在葭州西北百四十里州志上有小墖在真鄉<lb/>
<pb n="KR2k0103_WYG_024-14a"/>
川北嘉靖間吉囊侵東路至此<lb/>
西嶺山在葭州西五里葭蘆川傍通志宋將薛義敗夏<lb/>
人於葭蘆西嶺即此又相近有桃李塢在申家灣東遶<lb/>
蘆水西峙石崖清泉盈耳桃李怡目<lb/>
落珠崖在葭州西七十里五女川西州志石崖壁立亂<lb/>
水噴注如落珠相傳宋兵至此亂箭射石水隨箭鏃迸<lb/>
出土人名曰萬箭崖<lb/>
嵯峨峰在葭州南三里許通志崔嵬巨石立南山之崖<lb/>
<pb n="KR2k0103_WYG_024-14b"/>
若蹲踞然其下為龍虎灣在州南舊城下其南山下有<lb/>
石長十餘丈横峙葭蘆河中形若卧龍水為所障折而<lb/>
北流其北當水之衝有一石踞坐如虎其水至此轉而<lb/>
東流遶龍之右東出<lb/>
白雲山在葭州東南五里州志峰頂常有白雲繚繞因<lb/>
名為一州勝境<lb/>
鞦韆塢在葭州東北百里雍勝略有大樹植兩山之巔<lb/>
其下為大道行者望之若鞦韆架故名<hi>己上葭州</hi>
<pb n="KR2k0103_WYG_024-15a"/>
　　大川<lb/>
榆林府葭蘆川在榆林縣東又東南流入葭州界通志<lb/>
即諸次水今名沙河山海經諸次之山諸次之水出焉<lb/>
而東流注於河水經注水出上郡諸次山東流逕榆林<lb/>
塞即漢書所謂榆溪舊塞也其水東入長城小榆林水<lb/>
合焉歴澗西北窮谷其源也又東合首積水水西出首<lb/>
積溪東注諸次水又東入河延綏志沙河源出雙山堡<lb/>
西北即真鄉之葭蘆河也南合堡東宋家河又南合謝<lb/>
<pb n="KR2k0103_WYG_024-15b"/>
家莊車道溝水又南至投河合關家川水過柳樹㑹又<lb/>
南合真鄉水抵通秦寨流石峽中合五女川為葭蘆河<lb/>
至葭州城南入黄河<hi>謹按真鄉縣舊屬葭州柳樹會在葭州西北一百里</hi>
無定河在榆林縣西南通志自懷遠界來逕魚河堡與<lb/>
西河合又東南入米脂界水經注奢延水又東逕膚施<lb/>
縣合帝原水又逕膚施縣南<hi>謹按漢膚施縣今屬綏徳州</hi>
西河在榆林縣北十里通志即帝原水亦名明堂川漢<lb/>
書地理志膚施縣有帝原水水經注帝原水西北出龜<lb/>
<pb n="KR2k0103_WYG_024-16a"/>
兹縣東南流注奢延水<hi>謹按龜兹故城在縣北</hi>延綏志西河在鎮<lb/>
城西即榆溪源出塞外葫蘆海南流入紅石峽水自石<lb/>
崖流下陡落數千仞匝隍塹於城西遂為西河南流至<lb/>
鎮川堡入無定河<hi>謹按水經注諸次水即榆溪延綏志又謂西河為榆溪或又以沙河至葭</hi>
<hi>州入河者為諸次水以西河至魚河堡入無定河者為帝原川與延綏志異而與酈氏水道合從之</hi>
龍王泉水在榆林縣城中延綏志一名南門河一名南<lb/>
泉自山半湧出滙而為池疏而為竇周灌城中鎮人所<lb/>
汲養也嚴冬蓊勃水氣如蒸西南入西河<lb/>
<pb n="KR2k0103_WYG_024-16b"/>
柳河在榆林縣西南十五里延綏志源自西南入西河<lb/>
長湖數頃其地可耕成化中植柳數千株萬厯中斬伐<lb/>
殆盡<lb/>
楊官海在榆林縣西二十里延綏志凡水之所會渟而<lb/>
不流者邊人通謂之海水不大而海之者渟之盛也楊<lb/>
官海又西十里曰方家海又西十里曰酸梨海又稍南<lb/>
曰天鵝海<hi>己上榆林</hi>
黄河在榆林府北塞外自延安府界流來又東南入府<lb/>
<pb n="KR2k0103_WYG_024-17a"/>
谷界水經注河水自臨河縣故城北又東逕陽山南又<lb/>
東流逕石跡阜西又南屈逕河目縣<hi>謹按河目故城在北假中屬勝州銀</hi>
<hi>城縣在今懷遠縣西北</hi>又南合南河上承西河東逕臨戎縣故城<lb/>
北又東逕臨河縣南又東逕廣牧縣故城北經流二百<lb/>
里許東會於河<hi>謹按廣牧屬朔方郡即豐州也在今懷遠縣北</hi>河水又南逕馬<lb/>
陰山西又東南逕朔方縣故城東北<hi>謹按什賁故城即漢朔方縣在今懷</hi>
<hi>遠縣北</hi>又東轉逕渠搜縣故城北<hi>謹按渠搜縣在廢夏州北今榆林府西北</hi>又<lb/>
東逕西安陽故城南<hi>謹按西安陽縣屬五原郡在廢豐州東北今榆林府西北</hi>又東<lb/>
<pb n="KR2k0103_WYG_024-17b"/>
逕田辟城南<hi>謹按田辟地名屬五原郡</hi>又東逕成宜縣故城南<hi>謹按成宜</hi>
<hi>縣在廢豐州界今榆林府北</hi>又東逕原亭城南<hi>謹按原亭亦地名屬五原郡</hi>又東<lb/>
逕宜梁縣故城南<hi>謹按宜梁縣在五原西南六十里廢豐州東今榆林府北</hi>又東逕<lb/>
稒陽城南河陰縣故城北<hi>謹按稒陽屬東部都尉治河陰縣屬五原郡俱在今神木</hi>
<hi>縣北</hi>又東逕九原郡故城南<hi>謹按秦置九原郡漢更名五原在今神木縣北</hi>又東<lb/>
過臨沃縣南<hi>謹按臨沃縣屬五原在今府谷縣北</hi>又東枝津出焉又東流<lb/>
石門水南注之又東逕稒陽故城南<hi>謹按稒陽縣在廢勝州西南今府谷</hi>
<hi>縣東北</hi>又東南枝津注焉水上承大河於臨沃縣東流七<lb/>
<pb n="KR2k0103_WYG_024-18a"/>
十里注於河河水又東逕塞泉城南而東注又東過雲<lb/>
中楨陵縣南又東過沙南縣北從縣東屈南過沙陵縣<lb/>
西<hi>謹按楨陵縣即廢東勝州沙陵漢屬雲中郡並在河東岸今屬山西沙南縣在河西今府谷縣東北</hi>河<lb/>
水屈而流白渠水注之又南逕赤城東又南過定襄桐<lb/>
過縣西河水於二縣之間濟有君子之名<hi>謹按定襄桐過並在河東</hi>
<hi>岸屬山西</hi>河水又東南左合契呉山水樹頽水大羅水<hi>謹按諸水</hi>
<hi>皆在山西</hi>又右得湳水口又南過西河圁陽縣榆林衛舊志<lb/>
黄河在衛北千里自寜夏衛横城堡西折而北過平冦<lb/>
<pb n="KR2k0103_WYG_024-18b"/>
城東百餘里又東北流過古豐州西北折而東經三受<lb/>
降城南至廢東勝州西折而南入府谷縣黄甫川東九<lb/>
里其中謂之河套周圍數千里<lb/>
諾水在榆林府北套外通志一名諾真水漢書匈奴傳<lb/>
元帝初元初都尉韓昌光禄大夫張猛使匈奴與單于<lb/>
登諾水東山刑白馬為盟顏師古注諾水即今突厥地<lb/>
諾真水也<lb/>
鹿渾海在榆林府北套外魏書道武帝紀登國五年西<lb/>
<pb n="KR2k0103_WYG_024-19a"/>
征次鹿海襲高車袁紇部八年西征侯吕鄰部至苦水<lb/>
皆大破之<lb/>
鸊鵜泉在榆林府北套外唐中受降城北唐書囘紇傳<lb/>
貞觀中以囘紇歸附詔於磧南鸊鵜泉之陽置郵<lb/>
額根河在榆林府北套外魏書蠕蠕傳太平真君四年<lb/>
討蠕蠕帝出中道至鹿渾谷與賊相遇呉提遁走追至<lb/>
額根河破之車駕至石水而還<lb/>
栗水在榆林府北套外魏書蠕蠕傳神䴥二年討蠕蠕<lb/>
<pb n="KR2k0103_WYG_024-19b"/>
出黑山次於沙漠南輕騎至栗水大檀西奔帝緣栗水<lb/>
西行過竇憲故壘次於菟園水去平城三千七百里<hi>己上</hi>
<hi>邊外大川附見榆林</hi>
黄河在神朩縣東百二十里自府谷界流入與山西興<lb/>
縣分界又南入葭州界水經注河水又南過西河圁陽<lb/>
縣東<hi>謹按圁陽故城在縣東</hi>元和郡縣志麟州東至嵐州界黄河<lb/>
一百二十里<hi>謹按麟州故城在縣北嵐州即今岢嵐州在山西</hi>通志自府谷縣<lb/>
盤塘南六十里沿河府神二境相雜至沙峁頭入本境<lb/>
<pb n="KR2k0103_WYG_024-20a"/>
屈野河入焉又南流二十里至棗塔溝入葭州界<lb/>
屈野河在神朩縣城西百歩東南流入黄河宋史麟州<lb/>
西城枕睥睨曰紅樓下瞰屈野河縣志源出塞地五蘭<lb/>
峁兒遶筆架山之陽至縣南一百二十里沙峁頭入黄<lb/>
河<lb/>
老龍泉水在神木縣西北十五里通志樹林陰翳泉水<lb/>
清漪有龍神祠旱禱輒應其水入屈野河<lb/>
柴溝在神朩縣西通志明天順二年孛來入冦神朩總<lb/>
<pb n="KR2k0103_WYG_024-20b"/>
兵張斂敗之於柴溝即此<lb/>
駱駝堰在神朩縣西北百里一統志唐張說追党項經<lb/>
此<hi>己上神木</hi>
大葭蘆水小葭蘆水在神朩縣北套内元和郡縣志大<lb/>
葭蘆水在榆林縣西二百二十里小葭蘆水在縣西二<lb/>
百四十里地甚良沃<hi>謹按唐榆林即勝州治在府谷縣北</hi>
湳水在神木縣北套内水經注湳水出美稷縣<hi>謹按美稷屬西</hi>
<hi>河郡</hi>東南流俗亦謂之湍波水東南流入長城東鹹水出<lb/>
<pb n="KR2k0103_WYG_024-21a"/>
長城西鹹谷東入湳水湳水又東渾波水出西北窮谷<lb/>
東南流注湳水湳水又東逕西河富昌縣故城南又東<lb/>
流入河<hi>謹按富昌故城在勝州南已上邊外大川附見神朩</hi>
黄河在府谷縣東三十步東南正南至河皆一百步自<lb/>
塞外流入又南入神朩界水經注河水自君子濟又南<lb/>
右得湳水口又南至圁陽<hi>謹按湳水在縣東北邊外</hi>通志自蓮花纒<lb/>
入境為唐家滙渡流六十里至楊家川口黄甫川水入<lb/>
焉又十里至沙窰子清水川入焉又南二十里為天橋<lb/>
<pb n="KR2k0103_WYG_024-21b"/>
又三十里逕縣城東南孤山川入焉又百五十里至盤<lb/>
塘渡<lb/>
清水川在府谷縣東北五十里自西北沙漠界流入東南<lb/>
注於河通志邊方士騎賴以汲飲又縣東北六十里有黄<lb/>
甫川自塞外牛武城南逕黄甫營邊牆入口南流入於河<lb/>
九股水在府谷縣西南通志一名孤山水源出草地九<lb/>
源並導合為一流東南流入邊牆逕鎮羌堡東孤山堡<lb/>
西又東南流三十里入黄河<lb/>
<pb n="KR2k0103_WYG_024-22a"/>
石馬川在府谷縣西三十里通志相傳有石馬至其處<lb/>
今馬跡猶存<hi>已上府谷</hi>
虎澤在府谷縣北套内通志即武澤漢書地理志西河<lb/>
郡榖羅縣武澤在西北後漢書梁慬傳永初三年南單<lb/>
于圍中郎將耿种於美稷明年度遼將軍梁慬赴救至<lb/>
屬國故城與戰破之單于引還虎澤慬又與种進攻虎<lb/>
澤單于乞降<hi>謹按上林賦紫淵經其北文頴曰穀羅縣西北有紫澤則虎澤又即紫澤也  已上</hi>
<hi>邊外大川附見府谷</hi>
<pb n="KR2k0103_WYG_024-22b"/>
無定河在懷遠縣北通志即生水俗名滉忽都河晉書<lb/>
載記赫連勃勃於朔方水北黒水之南營都城水經注<lb/>
奢延水西出奢延縣西南赤沙阜山海經所謂生水出<lb/>
盂山者也俗謂之奢延水又謂之朔水東北流逕其縣<lb/>
故城南又東北與溫泉合又東黒水入焉又東合交蘭<lb/>
水與鏡波水合<hi>謹按奢延故城在縣西北</hi>元和郡縣志朔方縣無定<lb/>
河一名奢延水源出縣南百步<hi>謹按唐朔方故城在縣北</hi>延綏志滉<lb/>
忽都河出龍州堡南宜家畔合城北烏龍洞泉及城西<lb/>
<pb n="KR2k0103_WYG_024-23a"/>
水東流四十里清平水北注之又東柳泉兒水北注之<lb/>
又東狄青原水北注之又過響鈴塔威武堡暗門水出<lb/>
其東又海棠河及東西二河俱出鎮靖堡塞外東流注<lb/>
之又東過懷遠堡苦水川合圁川㑹之為無定河至波<lb/>
羅堡北折而南流黒朩頭水鮑家寺水東注之又過響<lb/>
水堡東入榆林界其圁水出清平堡外白城兒東流合<lb/>
夏河兒入波羅堡與滉忽都河㑹<lb/>
　<hi>臣</hi>謹按圁水在葭州今名秃尾河其以奢延水為圁<lb/>
<pb n="KR2k0103_WYG_024-23b"/>
　水誤自歐陽忞輿地廣記始前明人地志往往承之<lb/>
　近時譚吉璁撰延綏鎮志亦不知辨但此出清平堡<lb/>
　外之水本無他名今仍其文而辨正之如此<lb/>
石窯川在懷遠縣北通志即黒水晉書載記赫連勃勃<lb/>
於黒水之南營都城水經注黒水出奢延縣黒澗東南<lb/>
歴沙陵注奢延水元和郡縣志烏水出朔方縣烏澗本<lb/>
名黒水避周太祖諱改名縣志石窯川在威武堡北塞<lb/>
外東南流逕懷遠堡為亂窯川河又有打狼河自塞外<lb/>
<pb n="KR2k0103_WYG_024-24a"/>
南流逕堡東入焉又東南逕波羅堡入滉忽都河<hi>謹按石窯</hi>
<hi>川打狼河諸水俱自邊外流入</hi>
黒朩頭溝河在懷遠縣東南四十里一統志源出威武<lb/>
堡鄧家墕王家墕東流合鮑家寺水至響水堡入無定<lb/>
河<hi>謹按此疑即交蘭水</hi>
大理河在懷遠縣東南百五十里通志自清平堡東流<lb/>
合小理河逕縣境一百里入綏徳州界又小理河在縣<lb/>
東南百二十里源出清平堡東老虎墕東流至廵檢司<lb/>
<pb n="KR2k0103_WYG_024-24b"/>
溝合於大理河逕縣境六十里<hi>己上懷遠</hi>
横水在懷遠縣北套内古朔方縣南唐書地理志横水<lb/>
五十九里至什賁故城囘紇傳會昌二年囘鶻烏介可<lb/>
汗入雲朔剽横水殺掠甚衆<lb/>
鹽澤在懷遠縣北套内水經注朔方縣有二鹽池其鹽<lb/>
大而青白青者名曰青鹽一名戎鹽入藥分唐書地理<lb/>
志金連鹽澤青鹽澤皆在朔方縣南元和郡縣志鹽澤<lb/>
在什賁城西南延綏志朔方縣南有蓮花城紅鹽池在<lb/>
<pb n="KR2k0103_WYG_024-25a"/>
其東長鹽池在其西<lb/>
地斤澤安慶澤在懷遠縣北套内宋史夏國傳太平興<lb/>
國七年李繼捧入朝其族弟繼遷自銀州奔入地斤澤<lb/>
澤距夏州東北三百里又淳化初繼遷與繼捧戰於安<lb/>
慶澤<lb/>
余吾水在懷遠縣北套外山海經北鮮之山鮮水出焉<lb/>
北流注余吾水漢書匈奴傳天漢四年貳師將軍李廣<lb/>
利出朔方匈奴聞之悉遷其累重於余吾水北單于自<lb/>
<pb n="KR2k0103_WYG_024-25b"/>
率衆待水南接戰連日引還<hi>已上邊外大川附見懷遠</hi>
黄河在葭州東一里自神朩界流入與山西興縣臨縣<lb/>
分界又南入呉堡界水經注河水南逕圁陽縣圁水東<lb/>
注之又南端水入焉水西出虢山東流注於河河水又<lb/>
南諸次之水入焉又南湯水注之山海經曰上申之山<lb/>
湯水出焉東流注於河州志自神朩界沙峁頭入州境<lb/>
東流南折至螅蜊峪入呉堡界沿歴二百里<lb/>
彌勒河在葭州北七十里自神朩界屈家南溝歴彌川<lb/>
<pb n="KR2k0103_WYG_024-26a"/>
寨至州北萬户峪東入黄河延綏志在高家堡南宋置<lb/>
彌勒砦<lb/>
秃尾河在葭州東北五十里自邊外流入又東入河漢<lb/>
書地理志上郡白土縣圁水出縣西東入河<hi>謹按圁音銀白土縣</hi>
<hi>今屬邊外</hi>水經注圁水出上郡白土縣圁谷東逕其縣南東<lb/>
至長城與神御水合水出縣南御山峽東出至長城入<lb/>
於圁圁水又東逕鴻門縣又東梁水注之水出西北梁<lb/>
谷東南流注圁水又東逕圁陰縣北又東桑谷水注之<lb/>
<pb n="KR2k0103_WYG_024-26b"/>
水出西北桑溪東南流入圁水圁水又東逕圁隂縣南<lb/>
東注于河<hi>謹按鴻門圁陰故城並在州西北</hi>隋書地理志開光縣有圁<lb/>
水<hi>謹按開光故城在州北即漢圁縣地</hi>州志自建安堡塞外擡甕山分流<lb/>
一為蘓麻河一為惡水河又東逕高家堡北栢林永利<lb/>
水入焉又南蒺藜川入焉又南三十里至虎頭峁西開<lb/>
光川入焉束以兩山約流二百餘里至州東北入黄河<lb/>
　<hi>臣</hi>謹按唐地理志云銀州東北無定河即圁水而後<lb/>
　人遂皆謂奢延水為圁水然考水經注圁水在東北<lb/>
<pb n="KR2k0103_WYG_024-27a"/>
　奢延水在西南各自入河源流迥别故有謂秃尾河<lb/>
　即圁水者揆之漢魏地理郡邑方位皆相脗合當非<lb/>
　臆斷從之<lb/>
永利河在葭州北百七十里自神朩縣界流逕高家堡<lb/>
西北入秃尾河通志即水經注之神御水<hi>詳見神木</hi>
開光川在葭州北百里通志以故縣得名俗訛為開荒<lb/>
川州志發源州北百二十里黒龍潭流五十里至三角<lb/>
城虎頭峁東入禿尾河即後魏開光郡也宋時李繼隆<lb/>
<pb n="KR2k0103_WYG_024-27b"/>
軍出開光谷西杏子坪即此<hi>謹按開光川當即水經注之梁水</hi>又寜河<lb/>
在州東北四十里發源州北八十里王元溝南與寜河<lb/>
寨水合歴山谷中行四十里至州東北入黄河<hi>謹按寧河疑即</hi>
<hi>水經注之端水</hi>
葭蘆川在葭州西五里自榆林界流入又東南入黄河<lb/>
元和郡縣志真鄉縣有葭蘆水源出縣西北<hi>謹按真鄉故城在州</hi>
<hi>西北詳見榆林</hi>
真鄉川在葭州西百里通志即古真鄉郡也今訛為丁<lb/>
<pb n="KR2k0103_WYG_024-28a"/>
香川一名明堂川源自沙漠流來下合葭蘆川<hi>謹按榆林之西</hi>
<hi>河亦名明堂川與此非一水也</hi>
五女川在葭州西北十里源出州西落珠崖東入葭蘆<lb/>
河延綏志以有五女墓名<lb/>
黒水坑水在葭州南八十里州志源出米脂縣桃花峁<lb/>
其色如墨至州南八十里荷葉坪東入黄河又烏龍河<lb/>
在州南二十里發源州西劉世材溝至州南峪口東入<lb/>
黄河<hi>謹按水經注之湯水當即烏龍黒水諸水然無明証存考</hi>
<pb n="KR2k0103_WYG_024-28b"/>
鹽溝在葭州北八十里延安府志地出鹽泥東距黄河<lb/>
西抵沙漠為州北要區<lb/>
虎峪溝在葭州北百七十里高家堡西州志黄河四圍<lb/>
突出山石一片左右青泉數處環繞城西花木蓊翳頗<lb/>
稱勝槩<lb/>
月賔泉在葭州北郭外迤西一里通志泉自半山石罅<lb/>
出清冽而甘一名官泉<hi>已上葭州</hi>
　　古蹟<hi>第宅</hi>
<pb n="KR2k0103_WYG_024-29a"/>
榆林府唐幽陵都督府通志在神木縣城西九十里開<lb/>
元中置<lb/>
石晉折氏圃府谷縣志在縣治内石晉後折氏世為府<lb/>
州刺史創百花塢於郡圃為一方之勝<lb/>
　　古蹟<hi>祠宇</hi>
漢火井祠一統志在神木縣西南漢書地理志西河郡<lb/>
鴻門縣有天封苑火井祠火從地出<hi>謹按鴻門廢縣在神木縣西南</hi>
明余肅敏祠一統志在榆林縣南門外祀延綏廵撫余<lb/>
<pb n="KR2k0103_WYG_024-29b"/>
子俊<lb/>
姜愍忠祠一統志在榆林縣治内祀寜夏總兵官姜漢<lb/>
　　古蹟<hi>郊邑</hi>
秦長城榆林縣志在縣西水經注諸次水東入長城又<lb/>
走馬水東北入長城注奢延水元和郡縣志秦長城在<lb/>
徳靜縣西二里寜朔縣北十里<hi>謹按徳靜廢縣在榆林縣西寜朔廢縣在榆林</hi>
<hi>縣南唐李益登長城詩漢家今上郡秦寨古長城有日雲長慘無風沙自驚當今聖天子不戰四夷平</hi>
榆溪塞輿地廣記在榆林縣南史記趙世家武靈王二<lb/>
<pb n="KR2k0103_WYG_024-30a"/>
十年西略地至榆中並河以東屬之陰山城河上為塞<lb/>
項羽本紀蒙恬北逐戎人開榆中地數千里正義蘓林<lb/>
曰在上郡崔浩曰蒙恬樹榆為塞也水經注諸次水東<lb/>
逕榆林塞世謂之榆林山即漢書所謂榆溪舊塞自溪<lb/>
西去悉榆林之藪矣緣歴沙陵届龜兹縣西出故謂之<lb/>
廣長榆也元和郡縣志榆林關在榆林縣東三十里東<lb/>
北臨河秦却匈奴之處隋置榆林闗<lb/>
晉呉兒堡寨通志在神木縣西南五十里赫連勃勃破<lb/>
<pb n="KR2k0103_WYG_024-30b"/>
義真於長安遷其人築此以居之因名<lb/>
統萬城一統志在懷遠縣西晉書載記義熙中赫連勃<lb/>
勃自稱大夏於朔方水北黒水之南營起都城自言方<lb/>
統一天下君臨萬邦可以統萬為名蒸土築城錐入一<lb/>
寸即殺築者而再築之名其南門曰朝宋東門曰招魏<lb/>
西門曰服涼北門曰平朔北史魏太武始光四年西伐<lb/>
赫連昌剋其城城高十仞基厚三十步上廣十步宫牆<lb/>
五仞其堅可以礪刀斧元和郡縣志其城土色白而牢<lb/>
<pb n="KR2k0103_WYG_024-31a"/>
固有九敵樓峻險非人力可攻縣册即夏州故城<lb/>
赫連勃勃墓一統志在懷遠縣西元和郡縣志在朔方<lb/>
縣西十五里隋置白城鎮後廢十六國春秋夏錄勃勃<lb/>
葬嘉平陵<lb/>
　<hi>臣</hi>謹按陜西通志膚施縣南杜甫川有赫連勃勃墓<lb/>
　太平寰宇記又云勃勃墓在霍山最高峯與此為三<lb/>
　今考懷遠本後魏夏州唐為朔方縣李吉甫撰元和<lb/>
　郡縣志距勃勃葬時較近記載當屬有徵故一統志<lb/>
<pb n="KR2k0103_WYG_024-31b"/>
　引以為據今從之<lb/>
唐石堡城一統志在榆林縣南武徳初延州總管段徳<lb/>
操擊梁師都石堡城三年師都石堡留守張舉來降宋<lb/>
元豐四年克米脂進攻銀石二州破石堡城遂追至夏<lb/>
州皆即此<lb/>
靜羌寨通志在神朩縣東南一百里唐建<lb/>
烏延城一統志在懷遠縣南唐書地理志朔方縣長慶<lb/>
四年節度使李佑築烏延宥州臨塞陰河陶子等城於<lb/>
<pb n="KR2k0103_WYG_024-32a"/>
蘆子關北以䕶塞外宋史夏國傳元豐五年沈括請城<lb/>
古烏延城以包横山使夏人不得絶沙漠<lb/>
宋碎金故鎮一統志在榆林縣南一百三十里宋史康<lb/>
定初黄徳和以二千人屯碎金谷即此<lb/>
李彞昌墓通志在榆林縣北十里紅石峽世傳墓在水<lb/>
中石穴又縣西南十里王墓山有斷碑字已磨滅相傳<lb/>
為元昊祖墓<lb/>
折克行墓通志在府谷縣北三十里李家窪又縣西四<lb/>
<pb n="KR2k0103_WYG_024-32b"/>
十里有折太君墓克行之母也<lb/>
元察罕諾爾城一統志在懷遠縣北元世祖十七年作<lb/>
行宫於察罕諾爾築土為牆明洪武四年湯和攻察罕<lb/>
諾爾擒猛將虎臣永樂中總兵柳升請修察罕諾爾城<lb/>
景泰中石亨請移寜塞堡於此不果<lb/>
五女墓通志在葭州西七十里五女川元時州民無子<lb/>
生五女父死誓不嫁以養母卒葬於此<lb/>
明邊牆榆林府志在府北成化八年余子俊剙築東起<lb/>
<pb n="KR2k0103_WYG_024-33a"/>
清水營西抵花馬池延袤千七百七十餘里皆鑿崖築<lb/>
牆掘塹其下連續不絶每二三里置敵臺烽砦為廵警<lb/>
之所後以屯田多在邊外於是修築大邊防䕶屯田而<lb/>
以所築者為二邊<lb/>
紅山市一統志在榆林縣北十里嘉靖中與套夷互市<lb/>
於花馬池隆慶五年濟囊乞貢復請開市因立市於此<lb/>
常樂堡一統志在榆林縣東三十里其地名岔河成化<lb/>
中於今堡南二十里創築後因其地沙積無水徙建於<lb/>
<pb n="KR2k0103_WYG_024-33b"/>
此城在平川為極衝中地又雙山堡在縣東少南七十<lb/>
里隋唐真鄉縣地明正統二年築成化中移築今堡城<lb/>
在山岡為極衝中地<lb/>
歸徳堡一統志在榆林縣南四十里成化中置為腹裏<lb/>
中地又思河堡在縣南八十里唐銀州地本名黒土圪<lb/>
塔正統二年置思河砦於九股水成化十一年移置今<lb/>
所城在半山為腹裏上地又鎮川堡在縣南一百四十<lb/>
里嘉靖二十九年建<lb/>
<pb n="KR2k0103_WYG_024-34a"/>
保寜堡一統志在榆林縣西三十里舊名古梁城嘉靖<lb/>
四十三年増建城在平地為極衝下地<lb/>
𣢾貢城一統志在榆林縣北紅山上中有鎮北臺易馬<lb/>
臺俱萬厯五年築又有筆架城在縣西北嘉靖四十五<lb/>
年套夷陷此<lb/>
柏林堡一統志在神木縣西南六十里成化初置城在<lb/>
山原又大柏油堡在縣西三十里城在山上<lb/>
永興堡一統志在神木縣東北六十里地名黒城兒成<lb/>
<pb n="KR2k0103_WYG_024-34b"/>
化中置城在山上<lb/>
楊家城一統志在神朩縣西北正統五年副都御史陳<lb/>
鎰移縣於楊家城後以在山巔不便仍復故處<lb/>
清水營堡一統志在府谷縣東北六十里成化中置城<lb/>
在山坡又黄甫川堡在縣東北七十里天順中置城在<lb/>
山畔西北就山東南臨川<lb/>
孤山堡一統志在府谷縣西北四十里本孤圪塔馬營<lb/>
正統中置在西山成化初移置城在山畔又鎮羌堡在<lb/>
<pb n="KR2k0103_WYG_024-35a"/>
縣西北八十里明初置在東村成化二年改建城在山<lb/>
原<hi>明楊一清孤山堡詩簇簇青山隠戍樓蹔時登眺使人愁西風畫角孤城曉落日晴沙萬里秋甲士觧鞍</hi>
<hi>休戰馬農兒持券買耕牛囘思未築邊牆日曾得清平似此不</hi>
木𤓰園堡一統志在府谷縣北五十里即明初木𤓰園<lb/>
寨成化十六年改置堡城在山上<lb/>
三㨗關一統志在懷遠縣東二十里衆山環列中通一<lb/>
道頗稱險要<lb/>
波羅堡一統志在懷遠縣東少北四十里正統十年置<lb/>
<pb n="KR2k0103_WYG_024-35b"/>
以有波羅寺因名城在山畔為極衝中地又響水堡在<lb/>
縣東八十里正統二年置成化二年移出黒河山易名<lb/>
平夷堡九年復還響水城在山坡為極衝中地<lb/>
威武堡一統志在懷遠縣西南四十里地名響鈴塔成<lb/>
化五年置城在山阜為極衝上地又清平堡在縣西南<lb/>
八十里舊名磚兒營成化初置城在山原為極衝中地<lb/>
響水石橋府志在懷遠縣響水堡南滉忽都河上又有<lb/>
下響水橋河廣半里水從崖落成化中有僧從水底鑿<lb/>
<pb n="KR2k0103_WYG_024-36a"/>
三窟河流頽叠而下其上為石梁今兩旁窟俱壞中一<lb/>
窟猶存<lb/>
建安堡一統志在州北一百五十里地名崖寺子成化<lb/>
十年增置城在山畔又高家堡在州北一百六十里地<lb/>
名飛鴉川正統四年建城在平川<lb/>
梁震墓通志在神木縣南十里<lb/>
　<lb/>
　<lb/>
<pb n="KR2k0103_WYG_024-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　關中勝蹟圖志巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>關中勝蹟圖志巻二</head> <lb/>
    <p>
<pb n="KR2k0103_WYG_002-1a"/>
欽定四庫全書<lb/>
　關中勝蹟圖志巻二<lb/>
　　　　　　　　　　　陜西巡撫<hi>臣</hi>畢沅撰<lb/>
　　名山<lb/>
西安府南山在西安府城南五十里一統志西自鳳翔<lb/>
府郿縣入境連亘盩厔鄠縣及長安咸寧四縣之南又<lb/>
東抵藍田縣界一名終南尚書禹貢終南孔安國傳山<lb/>
名詩秦風終南何有有紀有堂毛萇傳終南周之名山<lb/>
<pb n="KR2k0103_WYG_002-1b"/>
一名中南左傳昭公四年晉司馬侯曰中南九州之隘<lb/>
也潘岳闗中記中南言在天下之中居都之南也括地<lb/>
志中南一名太乙山一名周南山一名橘山一名楚山<lb/>
一名秦山三秦記終南一名地肺<hi>唐太宗望終南山詩重巒俯渭水碧嶂插</hi>
<hi>遥天出紅扶嶺日入翠貯巖烟叠松朝若夜複岫缺疑全對此恬千慮無勞訪九仙杜審言蓬萊三殿侍宴奉</hi>
<hi>勅咏終南山應制北斗挂城邊南山倚殿前雲標金闕迥樹杪玉堂懸半嶺通佳氣中峰繞瑞烟小臣持獻夀</hi>
<hi>長此戴堯天王維終南山詩太乙近天都連山到海隅白雲迴望合青靄入㸔無分野中峰變隂晴衆壑殊欲</hi>
<hi>投人處宿隔水問樵夫韓愈南山詩吾聞京城南兹惟羣山囿東西兩際海巨細難悉究山經及地志茫昧非</hi>
<pb n="KR2k0103_WYG_002-2a"/>
<hi>受授團辭試提挈挂一念萬漏欲休諒不能粗述所經覯嘗升崇邱望戢戢見相凑晴明出稜角縷脉碎分繡</hi>
<hi>蒸嵐相澒洞表裏忽通透無風自飄簸融液煦柔茂横雲時平凝㸃㸃露數岫天空横修眉濃緑畫新就孤撑</hi>
<hi>有巉絶海浴褰鵬噣春陽潛沮洳濯濯吐深秀崖巒雖嵂崒輭弱類<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>酎夏炎百朩盛䕃鬰增埋覆神靈日歊</hi>
<hi>戯雲氣爭結搆秋霜喜刻轢磔卓立癯瘦參差相疊重剛耿凌宇宙冬行雖幽墨氷雪工琢鏤新曦照峗峩億</hi>
<hi>丈恒高袤明昏無定態頃刻異状候西南雄太白突起莫問簉藩都配徳運分宅占丁戊逍遙越坤位詆訐陷</hi>
<hi>乾竇空虛寒兢兢風氣較搜潄朱維方曉日隂霰縱騰糅昆明大池北去覿偶晴晝綿聨窮俯視倒側困清漚</hi>
<hi>微瀾動水面踴躍躁猱狖驚呼惜破碎仰喜呀不仆前尋徑杜墅坌蔽畢原陋﨑嶇上軒昻始得觀覽富行行</hi>
<hi>將遂窮嶺陸煩互走勃然思拆裂擁掩難恕宥巨靈與夸娥逺賈期必售還疑造物意固䕶蓄精祐力雖能排</hi>
<pb n="KR2k0103_WYG_002-2b"/>
<hi>斡雷電怯呵詬攀緣脱手足蹭蹬抵積甃茫如試矯首堛塞生怐愗威容喪蕭爽近新迷逺舊拘官計日月欲</hi>
<hi>進不可又因緣窮其湫凝湛閟隂嘼魚鰕可俯掇神物安敢寇林柯有脱葉欲墮鳥驚救爭銜彎環飛投棄急</hi>
<hi>哺鷇旋歸道回睨逺枿壮復奏吁嗟信竒怪峙質能化貿前年遭譴謫探厯得邂逅初從藍田入顧盼勞頸脰</hi>
<hi>時天晦大雪淚目苦矇瞀峻塗拖長氷直下若懸溜褰衣步推馬顛蹶退且復蒼黄忘遐睎所矚纔左右杉篁</hi>
<hi>咤蒲蘇杲耀攢介胄専心憶平道脱險逾避臭昨來逄清霽宿願忻始副峥嶸躋冢頂倐閃雜鼯鼬前低劃開</hi>
<hi>濶爛漫堆衆皺或連若相從或蹙若相鬭或妥若弭伏或聳若驚雊或散若瓦解或赴若輻輳或翻若船遊或</hi>
<hi>決若馬驟或背若相惡或向若相佑或亂若抽笋或嵲若炷灸或錯若繪畫或繚若篆籀或羅若星離或蓊若</hi>
<hi>雲逗或浮若波濤或碎若鋤耨或如賁育倫睹勝勇前購先强勢已出後鈍嗔䛠譳或如帝王尊叢集朝賤㓜</hi>
<pb n="KR2k0103_WYG_002-3a"/>
<hi>雖親不䙝狎雖逺不悖謬或如臨食案肴核分飣餖又如遊九原墳墓包槨柩或累若盆甖或揭若㽅豆或覆</hi>
<hi>若曝鱉或頽若寢獸或蜿若藏龍或翼若摶鷲或齊若友朋或隨若先後或迸若流落或顧若宿留或戾若仇</hi>
<hi>讐或密若婚媾或儼若峩冠或翻若舞袖或屹若戰陣或圍若蒐狩或靡然東注或偃然北首或如火熺焰或</hi>
<hi>若氣饙餾或行而不輟或遺而不收或斜而不倚或弛而不彀或赤若秃鬝或燻若柴槱或如龜拆兆或若卦</hi>
<hi>分繇或前横若剥或後斷若姤延延離又屬夬夬叛還遘喁喁魚闖萍落落月經宿誾誾樹牆垣巘巘架庫廏</hi>
<hi>參參削劍㦸煥煥銜瑩琇敷敷花披萼闟闟屋摧霤悠悠舒而安兀兀狂以狃超超出猶奔蠢蠢駭不懋大哉</hi>
<hi>立天地經紀肖營腠厥初孰開張黽俛誰勸侑創兹朴而巧戮力忍勞疚得非施斧斤無乃假咀咒鴻荒意無</hi>
<hi>傳功大莫酬僦嘗聞於祠官苾芬降歆嗅斐然作歌詩惟用贊報酭宋韓琦送秋馬上始見終南詩終南頻月</hi>
<pb n="KR2k0103_WYG_002-3b"/>
<hi>晦峰巒一雨民心萬事寛救徹旱苗充歳望洗開山色與人㸔半天横示全秦壯積雪高連太白寒欲識衆多</hi>
<hi>欣幸意送秋歌舞滿長安</hi>
　<hi>臣</hi>謹按終南之名於書見諸禹貢於詩見諸秦風而<lb/>
　小雅之言南山則不一而足又有北山胡三省通鑑<lb/>
　注關中有南山北山自甘泉連延至於嶻櫱九嵕為<lb/>
　北山自終南太白連延至於商顔為南山胡渭禹貢<lb/>
　錐指云古稱終南止於盩厔自秦襄公取周地為諸<lb/>
　侯徙都於<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>國人作詩美之以終南起興説者遂謂<lb/>
<pb n="KR2k0103_WYG_002-4a"/>
　終南逺接<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>岐並以蔽迤南連屬之山矣故元和郡<lb/>
　縣志自鄠郿武功以至長安萬年每縣皆著終南栁<lb/>
　宗元終南山祠堂記云終南西至於褒斜又西至於<lb/>
　隴首以迄於戎東至於商顔又東至於大華以距於<lb/>
　關程大昌雍錄云終南山横亘關中南面西起秦隴<lb/>
　東徹藍田凡雍岐郿鄠長安萬年連綿峙踞其南者<lb/>
　皆此一山由是終南連屬所及㡬至八百餘里而太<lb/>
　乙武功太白胥合為一山矣其以太乙為終南者孔<lb/>
<pb n="KR2k0103_WYG_002-4b"/>
　安國書傳終南一名太一山<hi>括地志同</hi>漢書地理志武功<lb/>
　太壹山古文以為終南至酈道元水經注又云太一<lb/>
　亦曰太白山在武功縣南去長安二百里不知其高<lb/>
　㡬何俗云武功太白去天三百武功志復云太白山<lb/>
　一名太乙於是四山一實數名致成聚訟今考張衡<lb/>
　西京賦於前則終南太一薛綜注二山名潘岳西征<lb/>
　賦面終南而背雲陽又云太一巃嵸李善注太一與<lb/>
　終南别山王應麟地理通釋亦云西京賦以終南太<lb/>
<pb n="KR2k0103_WYG_002-5a"/>
　一並列唐六典又以終南太白並列明非一山至以<lb/>
　武功為太白則後人以酈注語相比附誤合為一耳<lb/>
　<hi>臣</hi>備位斯土六稔於兹審眎地形旁徵圖籍竊謂闗<lb/>
　中迤南一帶自古統號南山而終南則止於盩厔太<lb/>
　乙當屬今之南五臺漢志之垂山則武功也禹貢之<lb/>
　惇物則太白也似此分屬較為指掌瞭如至漢書西<lb/>
　域傳云于闐南山東出金城與漢南山相屬大宛傳<lb/>
　又云南山即連終南山從京南東至華山過河東北<lb/>
<pb n="KR2k0103_WYG_002-5b"/>
　連延至海從京南連接至蔥嶺萬餘里則更荒𣺌不<lb/>
　可究詰矣<lb/>
　<hi>臣</hi>謹覆按終南一山綿亘甚逺所屬巖谷以其近者<lb/>
　而言自石鼈谷西南如長安之豹林子午諸谷鄠之<lb/>
　雲際子房萬花鷄頭白雲將軍牛首諸山大頂凌霄<lb/>
　羅漢三閣圭峰諸峰神水高冠太平黄柏烏桑華陽<lb/>
　曲谷皂谷直谷栗谷馬谷澇谷諸谷盩厔之清涼五<lb/>
　福石樓黒鳳安樂耐山諸山太微諸峰五泉高山沈<lb/>
<pb n="KR2k0103_WYG_002-6a"/>
　嶺掃帚諸嶺甘谷耿谷赤谷牛谷檀谷田谷就谷飛<lb/>
　昇西觀東觀團標黄谷韓谷芒谷虎谷駱谷强谷車<lb/>
　谷韋谷諸谷又西南接郿之太白山自石鼈谷東南<lb/>
　如咸寧之郊谷土門羊谷小義大義白道諸谷藍田<lb/>
　之七盤蕢山嶢山全山王順玉山諸山輞谷石門庫<lb/>
　谷采谷悟真藍谷倒回銅谷傾谷諸谷又東南接商<lb/>
　之秦嶺其終南之陽自秦嶺而西如鎮安之夢谷平<lb/>
　頂長陵白崖石馬天書車輪考山栗園旬山諸山西<lb/>
<pb n="KR2k0103_WYG_002-6b"/>
　王都家圪陡賽秦諸嶺藴谷諸谷漢隂之六面石門<lb/>
　横山馬蝗箭幹諸山瘦驢龍㑹魚洞諸嶺石泉之五<lb/>
　攢雲霧四方諸山天竹磨兒諸嶺迤西亦與洋之太<lb/>
　白接合之皆終南也謹彚敘如右至諸嶺谷中綿亘<lb/>
　瓌竒或有闗於勝蹟者仍詳各州縣巻中<lb/>
太一山在西安府城西南八十里長安縣界漢書地理<lb/>
志作太壹山三秦記太一在驪山西山之秀者也咸寧<lb/>
縣志一名南五臺延袤十里許道由石壁谷<hi>壁一作鼈何景明雍</hi>
<pb n="KR2k0103_WYG_002-7a"/>
<hi>大記谷口有白圓石其巨如屋形類鼈故名咸寧縣志咸長以此分界内有景陽川梅花洞九女潭仙人蹟諸</hi>
<hi>勝宋張禮城南遊記谷有廣惠神祠西有白塔</hi>東南竹谷入<hi>雍大記竹谷在府南六十里一統志</hi>
<hi>竹水俗謂之赤水出於媚谷</hi>中有太乙谷<hi>長安志一名靈母谷陸長源辨疑志俗呼為炭谷谷</hi>
<hi>中有太乙峰峰上有吕公洞黄龍洞下有太乙池峰東為王案峰又東為霧巖峰</hi>谷内有太乙<lb/>
湫<hi>咸寧縣志一名南山湫初在平地一日風雷移於山上都穆終南山記太乙湫一名澂源池水廣數丈深</hi>
<hi>丈許錦鱗浮游人莫敢觸自昔禱雨咸在於是湫南有三官洞雷神洞</hi>山頂有金華洞<hi>都穆</hi>
<hi>記有積水人不能至</hi>山西壁有八仙洞<hi>都穆記洞左有圓石明可鑑物謂之石鏡</hi>山麓<lb/>
有日月巖<hi>上有玉泉洞抱子巖</hi>龍泉<hi>咸寧縣志在普光寺相傳無壊尊者談經於此有龍出聽</hi>
<pb n="KR2k0103_WYG_002-7b"/>
<hi>故名一名仰天池</hi>
　<hi>臣</hi>謹按太一山自禹貢孔傳而後漢地理志及括地<lb/>
　志並以終南當之今攷馬理陜西通志云太一者猶<lb/>
　云第一山也今南山神秀之區惟長安縣南五臺為<lb/>
　最雍大記亦云五臺山太乙谷中有太乙元君湫池<lb/>
　漢武帝元封二年祀太乙於此建太乙宫又山有太<lb/>
　乙峰太乙池証據確鑿<hi>臣</hi>嘗親詣近郊省視田畝周<lb/>
　行南山北麓由留村入山登陟五臺絶頂南望終南<lb/>
<pb n="KR2k0103_WYG_002-8a"/>
　如翠屏環列芙蓉萬仞插入青㝠旁皆巨壑深肆無<lb/>
　景與終南不相嶧屬則太乙自當専屬之五臺不得<lb/>
　謂之為終南矣至禹貢錐指又謂太乙垂山皆禹貢<lb/>
　之惇物則又䝉漢志垂山古文以為惇物一語而誤<lb/>
　更不足據<lb/>
龍首山在長安縣北十里接咸寧縣界水經注蕭何因<lb/>
龍首山營未央宫山長六十餘里頭入於渭尾連樊川<lb/>
頭高二十丈尾漸下高五六丈土色赤而堅李好文長<lb/>
<pb n="KR2k0103_WYG_002-8b"/>
安志圖説山之餘尾城南皆已湮平陂陀北出東西横<lb/>
亘迤邐而去名山記山西北高處為秦長樂漢未央稍<lb/>
東南六坡象乾爻者為隋城唐西内其東為唐南内興<lb/>
慶龍池之所其北為唐東内大明宫含元宣政紫宸蓬<lb/>
萊金鑾諸殿南内東南引滻水入城為龍首渠入東苑<lb/>
為龍首池一名龍首原咸寧縣志龍首原起終南東義<lb/>
谷徑可數十武蟠曲西北行漸行漸濶杜陵鴻固鳳棲<lb/>
諸原皆其横岡宜春芙蓉曲江諸苑池皆其窪下東界<lb/>
<pb n="KR2k0103_WYG_002-9a"/>
滻水西界樊川延六七十里一稱小兒原<lb/>
高陽原在長安縣西南二十里接咸陽縣界又五里為<lb/>
永安坡十道志秦葬皇子起冡坡北原上名皇子陂隋<lb/>
文帝改曰永安<lb/>
細栁原在長安縣西南三十三里漢書孝文後六年周<lb/>
亞夫為將軍屯細栁一曰栁市游俠傳萬章長安人在<lb/>
城西栁市一曰細栁觀司馬相如上林賦登龍臺掩細<lb/>
栁郭璞注觀名一曰細栁聚後漢書郡國志長安有細<lb/>
<pb n="KR2k0103_WYG_002-9b"/>
栁聚<lb/>
子午谷在長安縣南百里長六百六十里戰國策張儀<lb/>
説趙曰秦一軍塞午道鮑彪注長安有子午谷北山是<lb/>
子南山是午午道秦南道也漢書王莽傳元始五年秋<lb/>
莽通子午道從杜陵直絶南山徑漢中後漢書順帝紀<lb/>
延光四年罷子午道魏略建興六年諸葛亮於南鄭與<lb/>
羣下計議魏延曰從褒中出循秦嶺而東當子午而北<lb/>
不過十日可到長安玉海南山大谷凡六謂子午儻駱<lb/>
<pb n="KR2k0103_WYG_002-10a"/>
褒斜南北分列也雍大記一名蝕中南有豹林谷一統<lb/>
志谷内有東䝉峰<hi>一曰東明峰</hi>宋史种放隠此<hi>巳上長安</hi>
秦嶺一統志在咸寧藍田二縣南又東接商州界咸寧<lb/>
縣志嶺在縣南一百五十里屬縣界者東西約七十里<lb/>
藍田縣志秦嶺即南山别出之嶺在縣東南凡入商洛<lb/>
者必越嶺而後達東出即藍田闗<lb/>
　臣謹按史記秦嶺天下之大阻也三秦記秦嶺東起<lb/>
　商洛西盡汧隴東西八百里嶺根水北流入渭號為<lb/>
<pb n="KR2k0103_WYG_002-10b"/>
　八百秦川通鑑地理通釋秦嶺北為秦山南為漢山<lb/>
　周六百二十里葢通指終南為秦嶺也今由咸寧藍<lb/>
　田而至商洛必經行秦嶺是秦嶺特南山東北一支<lb/>
　嶺耳北控全秦南通荆楚古稱扼隘之地是以史記<lb/>
　指為大阻三秦記諸書所言殊未確鑿惟一統志云<lb/>
　終南山脊為秦嶺方輿紀要云南山深處高而大者<lb/>
　曰秦嶺於地理形勢較為脗合<lb/>
樂遊原在咸寧縣南八里龍首之横岡也漢書宣帝紀<lb/>
<pb n="KR2k0103_WYG_002-11a"/>
神爵三年起樂遊苑闗中記宣帝立廟宇曲池之北號<lb/>
樂遊長安志漢時立廟餘趾尚存長安中太平公主於<lb/>
原上置亭遊賞後賜寧申岐薛王地居京城之最高每<lb/>
正月晦日三月三日九月九日京城士女咸就此登賞<lb/>
祓禊<hi>唐李頻樂遊苑春望詩五陵佳氣晚氤氲霸業雄圖勢自分秦地山河連紫塞漢家宫殿入青雲未</hi>
<hi>央樹色春中見長樂鐘聲月下聞無那楊花起愁思滿天飄落雪紛紛李白樂遊苑憶秦娥詞簫聲咽秦娥夢</hi>
<hi>斷秦樓月秦樓月年年栁色灞陵傷别樂遊原上清秋節咸陽古道音塵絶音塵絶西風殘照漢家陵闕</hi>
勲䕃坡在咸寧縣南二十五里為韋杜故里宋張禮城<lb/>
<pb n="KR2k0103_WYG_002-11b"/>
南遊記今牛頭寺坡也西有龍堂坡地甚平衍中多植<lb/>
杏謂之杏花坪<lb/>
神禾原在咸寧縣南三十里縣志下臨樊川其原南起<lb/>
竹谷東西北行三十里入長安為潏水界斷其南為御<lb/>
宿川長安圖説原上有蓮花洞唐鄭駙馬所居杜甫詩<lb/>
主家隂洞細烟霧即此<lb/>
杜原在咸寧縣東南十五里通志古杜伯國地以在秦<lb/>
漢隋唐都城之東又名東原漢宣帝陵在其上又名杜<lb/>
<pb n="KR2k0103_WYG_002-12a"/>
陵原西即韋杜二曲<lb/>
郊谷在咸寧縣東南六十里縣志在炭谷東谷口有遇<lb/>
仙橋其上為仰天池又東為土門谷又東為羊谷又東<lb/>
為錫谷又東為小義谷谷内有仙人潭又東為白道谷<lb/>
谷内為五臺山有蒼鷹嶺又東為大義谷長安志在縣<lb/>
東南八十里咸寧縣志大義谷近藍田縣有路通興安<lb/>
龍首原發脉於此<hi>北周庾信終南山義谷銘并序周保定二年嵗次壬午七月巳巳朔大冡</hi>
<hi>宰晉國公命鑿石闗之谷下南山之材維公匡濟彛倫𢎞敷庶績燮理餘暇披閲山經以為終南惇物日月虧</hi>
<pb n="KR2k0103_WYG_002-12b"/>
<hi>蔽杶幹栝栢椅桐梓漆年代藴積於何不有乃謀山澤之官兼引衡虞之匠東出藍田則控灞乘滻西連子午</hi>
<hi>則據涇浮渭派别八溪流分九谷銅梁四柱石闗雙啟青綺春門溝渠交映綠槐秋市舟檝相通蓄之則為屯</hi>
<hi>雲泄之則為行雨青牛文梓白鶴貞松運以置宫崇斯雲屋千櫨抗殿龍首干雲萬頃疎苗蟬鳴再熟川后譲</hi>
<hi>徳山靈景從豈如運石甘泉纔通櫟陽之殿穿渠穀水直繞金墉之城將事未勞為功實重國富人殷方傳千</hi>
<hi>載因功立事敢勒山阿銘曰寥廓上浮崢嶸下鎮壁立千丈峰横萬仞桂月危懸風泉虛韻乗輿嶺阪舉鍤雲</hi>
<hi>根八溪分注九谷通源北涵桐井南浮石門模象大壯規䋲百堵膠葛九成徘徊千柱桂棟凌波栢梁乗雨疏</hi>
<hi>川奠谷落實摧柯事均刋朩功侔鑿河</hi>
鳳棲原在咸寧縣樂遊原東長安志少陵原西北三十<lb/>
<pb n="KR2k0103_WYG_002-13a"/>
里皆此原縣志漢神爵四年鳳皇十一集杜陵故名在<lb/>
唐為安化里<lb/>
少陵原在咸寧縣鳳棲原東太平寰宇記即漢鴻固原<lb/>
也通典漢宣帝許后陵顔師古曰即今謂小陵者也去<lb/>
杜陵十八里他書皆作少陵杜甫家焉故自稱杜陵老<lb/>
一曰少陵也通志少陵原乃樊川之北原自司馬村起<lb/>
至何將軍山林而盡<hi>何將軍山林在長安縣南二十里韋曲西今名塔坡詳見巻後</hi>相<lb/>
近為朱坡咸寧縣志丞相朱博故里雍錄坡瞰南山之<lb/>
<pb n="KR2k0103_WYG_002-13b"/>
勝少保杜公池亭在焉<hi>唐李白杜陵絶句南登杜陵上北望五陵間秋水明落日流光</hi>
<hi>滅逺山杜牧朱坡詩下杜鄉園古泉聲繞舍啼静思長慘切薄宦與乖暌北闕千門外南山午谷西倚川紅葉</hi>
<hi>嶺連寺綠楊堤迥墅翹霜鶴澄潭舞錦鷄濤驚堆萬軸舸急轉千溪眉㸃萱芽嫩風條栁幄迷岸藤捎虺尾沙</hi>
<hi>渚印麑蹄火燎緗桃塢波光碧繡畦日㾗絙翠巘陂影墮晴霓蝸壁蘭斑蘚銀筵荳䓻泥洞雲生片段苔徑繚</hi>
<hi>髙低偃蹇松公老森嚴竹陣齊小蓮娃欲語幽笋稚相攜漢舘留餘址周臺接古蹊蟠蛟岡隠隠斑雉草萋萋</hi>
<hi>樹老藤紆組巖深石啟閨侵忩紫桂茂拂面翠禽棲冇計冠終挂無才筆謾題自塵何太甚休笑觸藩羝</hi>
白鹿原在咸寧縣東長安志自藍田縣界至滻水川盡<lb/>
東西一十五里南接終南北至霸川盡南北四十里三<lb/>
<pb n="KR2k0103_WYG_002-14a"/>
秦記周平王東遷有白鹿遊於此原以是得名雍錄南<lb/>
山之麓霸水行於原上至於霸陵皆此原也亦謂之霸<lb/>
上<hi>霸一作灞</hi>史記王翦伐荆始皇自送至霸上漢元年十月<lb/>
沛公自霸上遂西入咸陽還軍霸上顔師古漢書注霸<lb/>
上即今所謂霸頭咸陽縣志原髙逾龍首居民鑿井深<lb/>
數百尺其西南二壑為荆谷神谷神谷中有湧泉味甘<lb/>
冽唐時以神策軍禁守日以駱駝運水大明宫醖造御<lb/>
酒其西北為鷂子嶺<hi>唐紇干著灞上詩鳴鞭曉日禁城東渭水晴烟灞岸風都傍栁隂回</hi>
<pb n="KR2k0103_WYG_002-14b"/>
<hi>首望春天樓閣五雲中</hi>
銅人原在咸寧縣東北灞橋北闗中記秦為金人十二<lb/>
董卓壊以為錢餘二枚魏明帝欲徙詣洛陽到霸城重<lb/>
不可致今在霸城大道南通志即薊子訓與老父摩挲<lb/>
銅狄處<hi>唐李賀金銅仙人辭漢歌并序魏明帝青龍元年八月詔宫官牽車西取漢孝武捧露盤仙人</hi>
<hi>欲立置前殿宫官既拆盤仙人臨載乃潸然淚下唐諸王孫李長吉遂作金銅仙人辭漢歌茂陵劉郎秋風客</hi>
<hi>夜聞馬嘶曉無跡畫欄桂樹懸秋香三十六宫土花碧魏宫牽車指千里東闗酸風射眸子空將漢月出宫門</hi>
<hi>憶君清淚如鉛水裒蘭送客咸陽道天若有情天亦老攜盤獨出月荒凉渭城巳逺波聲小</hi>
<pb n="KR2k0103_WYG_002-15a"/>
長樂坡在咸寧縣東北灞橋之西元和郡縣志坡在滻<lb/>
水西岸舊名滻阪隋文帝改為長樂坡方輿紀要舊有<lb/>
長樂驛唐時為迎餞之所咸寧縣志縣北郭外又有三<lb/>
稜坡西亘長安即長樂之支隴也一名金鑾坡<hi>唐白居易長樂</hi>
<hi>坡送人賦得愁字行人南北分征路流水東西接御溝終日坡前恨離别謾名長樂是長愁  巳上咸寧</hi>
高陽原在咸陽縣東南二十里縣志秦始皇作阿房宫<lb/>
依此與長安縣接界<lb/>
鮮原通志在咸陽縣東二十里詩大雅度其鮮原蘇軾<lb/>
<pb n="KR2k0103_WYG_002-15b"/>
注文王既克密須於是相其高原而徙都所謂程邑也<lb/>
畢原長安志在咸陽縣北史記周本紀畢在鎬東西杜<lb/>
中又云畢公高與周同姓武王封之於畢通典初王季<lb/>
都之後畢公高封焉漢書劉向傳文武周公𦵏於畢亦<lb/>
稱畢原杜預左傳注咸陽縣北五里有畢原元和郡縣<lb/>
志原南北數十里東西二三百里一名畢郢趙岐孟子<lb/>
注近豐鎬之地一名畢陌顔師古漢書注畢陌在長安<lb/>
西北四十里又名咸陽原雍大記咸陽原在渭水北九<lb/>
<pb n="KR2k0103_WYG_002-16a"/>
嵕山南咸陽縣志西起武功東盡高陵其上文武成康<lb/>
周公太公及秦漢君臣陵墓多在焉一名咸陽北阪一<lb/>
名渭城北阪一名長平坂其趾為洪瀆原又名池陽原<lb/>
又名石安原<hi>已上咸陽</hi>
黄麓山在興平縣西北一里雍勝略黄麓山東西五十<lb/>
里南北八里東入咸陽北阪西至武功界武水東岸揚<lb/>
雄甘泉賦序北繞黄山瀕渭以東興平縣志即始平西<lb/>
原也三秦記長安城北有始平原長數百里漢時謂之<lb/>
<pb n="KR2k0103_WYG_002-16b"/>
北芒巖<lb/>
馬嵬坡在興平縣西二十五里孫景安征途記馬嵬人<lb/>
名未詳何代於此築城以避難<hi>詳見古蹟已上興平</hi>
驪山在臨潼縣南里許即藍田北山綿亘而東五十餘<lb/>
里漢書地理志新豐驪山在南故驪戎國三輔故事一<lb/>
名麗戎之山水經注麗戎之山一名藍田其隂多金其<lb/>
陽多玉一名㑹昌山一名昭應山長安志天寳元年更<lb/>
驪山曰㑹昌七載又改曰昭應又名浮胏山水經注泠<lb/>
<pb n="KR2k0103_WYG_002-17a"/>
水出浮胏山山北有女媧氏谷路史女媧繼興於麗其<lb/>
東為東繡嶺雍大記在驪山右東為玉蕊峰又東為金<lb/>
斧山<hi>縣志在縣東南二十五里方輿紀要石罅中有石如斧金色亦謂之金谷谷中常温</hi>金砂洞<lb/>
<hi>縣志在山上長生殿南</hi>石甕谷<hi>雍大記在驪山半腹長安志石甕谷冇懸泉激石成臼似甕形因名</hi>
<hi>縣志石甕谷中盡植蘭蕙亦謂之芝蘭谷谷上有石魚巖其右澗為風谷</hi>走馬嶺<hi>縣志在山南二十七</hi>
<hi>里</hi>又東為分水嶺<hi>巳上皆在東繡嶺</hi>其西為西繡嶺雍大記在<lb/>
驪山左中有飲鹿槽<hi>都穆驪山記在嶺西南一名鹿飲泉今涸</hi>丹霞泉<hi>通志在山</hi>
<hi>上老母殿前殿西南有飲濟泉即潼水</hi>牡丹溝<hi>通志在/嶺西</hi>燕子龕<hi>縣志在降聖觀内</hi>
<pb n="KR2k0103_WYG_002-17b"/>
又西為石駱駝峰磑子谷<hi>長安志在縣西南七里巳上皆在西繡嶺</hi>其别麓<lb/>
為鳳皇原<hi>縣志在縣西南十五里長安志後漢延光二年鳳皇集新豐西亭即此原也</hi>鸚武<lb/>
谷<hi>縣志在縣西南二十里唐中宗登驪山高頂寓目詩四郊秦漢國八水帝王都閶闔雄里閈城闕壯規模</hi>
<hi>貫渭稱天邑含岐實奥區金門披玉舘因此識皇圖蘇頲奉和聖製登驪山詩仙蹕御層氛高高積翠兮巖聲</hi>
<hi>中谷應天語半空聞豐樹連黄葉函闗入紫雲聖圖恢㝢縣歌舞少横汾張説奉和聖製登驪山詩寒山上半</hi>
<hi>空臨眺盡寰中是日巡遊處晴光逺近同川明分渭水樹暗辨新豐巖壑清音暮天歌起大風孫逖奉和登㑹</hi>
<hi>昌山應制詩巖磴列雲旗吾君訪道時乾行萬物覩日馭六龍遲望逺迴天顧登高動睿詞願因山作夀長保</hi>
<hi>㑹昌期附謹按驪山及温泉題咏甚富今以唐元宗以前諸詩  入名山天寳以後懐古諸作分載古蹟巻内</hi>
<pb n="KR2k0103_WYG_002-18a"/>
慶山在臨潼縣東南三十五里唐書五行志垂拱二年<lb/>
新豐露臺鄉有山湧出武后名之曰慶山<lb/>
鴻門坂在臨潼縣東十七里史記項羽本紀羽軍在鴻<lb/>
門下沛公軍在霸上相去四十里從驪山下道芷陽間<lb/>
行不過二十里水經注新豐縣故城東三里有阪長二<lb/>
里餘塹原通道南北洞開有同門狀謂之鴻門長安志<lb/>
漢舊大道北下阪口名也即亭尉呵李廣處<hi>互見古蹟巳上臨潼</hi>
奉政原<hi>一作奉正</hi>在高陵縣南十一里縣志原自涇陽來過<lb/>
<pb n="KR2k0103_WYG_002-18b"/>
境盡於臨潼高者四五丈涇渭之不得北徙者此原障<lb/>
之也長安志東西長三十里南北濶三里一名降駕原<lb/>
相傳漢文帝自代來次高陵毘沙鎮四日或云唐明皇<lb/>
兩幸之故名<lb/>
鹿苑原在高陵縣西南三十里三輔黄圖安陵有果園<lb/>
名鹿苑高陵縣志原自咸陽縣來當涇渭二水之間長<lb/>
安志東西長一十五里南北濶一里省志一名鹿臺<hi>巳上</hi>
<hi>髙陵</hi>
<pb n="KR2k0103_WYG_002-19a"/>
終南山在鄠縣東南二十里縣志終南在縣境隨地異<lb/>
名逺者三十里近者二十里皆終南也<lb/>
華陽谷在鄠縣西南<lb/>
牛首山在鄠縣西南二十三里三輔黄圖甘泉宫中有<lb/>
牛首山元和郡縣志山南接終南在上林苑中西京賦<lb/>
繞黄山而欵牛首是也<lb/>
澇谷在鄠縣西南二十里本作勞谷漢書郊祀志宣帝<lb/>
時京師近縣祠鄠則有勞谷鄠縣志谷内有苦竹溝八<lb/>
<pb n="KR2k0103_WYG_002-19b"/>
里坪犁轅坪土田肥美<lb/>
栗谷在鄠縣西南二十里相近有馬谷皂谷直谷<lb/>
白雲山在鄠縣南二十里縣志山與縣治對其下有白<lb/>
雲觀老子泉相近為檀谷曲谷<lb/>
圭峰在鄠縣南二十里一統志其形如圭相對有重雲<lb/>
寺寺東有小圭峰相近為子房山中有黄石洞相傳為<lb/>
張良辟穀處<lb/>
鷄頭山在鄠縣東南三十里雍勝略俗呼為小武當山<lb/>
<pb n="KR2k0103_WYG_002-20a"/>
太平谷在鄠縣東南一統志谷内有萬花山長嘯洞重<lb/>
雲閣諸勝<lb/>
紫閣峰　白閣峰　黄閣峰　三峰俱在鄠縣東南三<lb/>
十里雍勝略紫閣峰旭日射之爛然而紫其形上聳若<lb/>
樓閣然白閣隂森積雪弗融通志峰東又有大頂凌霄<lb/>
羅漢三峰<hi>宋程顥遊紫閣峰詩仙掌逺相招縈紆度石橋暝雲生澗底寒雨下山腰樹色千層亂天</hi>
<hi>形一罅遙吏紛難久駐回首羨漁樵</hi>
雲際山在鄠縣東南六十里東接長安界<hi>宋程顥雲際山詩南藥東</hi>
<pb n="KR2k0103_WYG_002-20b"/>
<hi>邊白閣西登臨身共白雲齊上方頂上朝來望陡覺羣峰四面低  巳上鄠縣</hi>
　<hi>臣</hi>謹按以上諸山谷皆在鄠西南隨地異名實皆終<lb/>
　南一山也又闗中稱谷多謂之峪爾雅釋水注谿曰<lb/>
　谷顧炎武音學五書今人讀谷為榖亦加山作峪乃<lb/>
　讀為裕者葢音本相通也今並從舊作谷<lb/>
終南山在藍田縣西南七十里與咸寧接界<lb/>
庫谷在藍田縣西南四十里方輿紀要唐時有石門鎮<lb/>
通志谷有温泉唐初有異僧止此見雪融不積曰必温<lb/>
<pb n="KR2k0103_WYG_002-21a"/>
泉也掘之泉果涌出<lb/>
採谷在藍田縣西南三十里長安志與輞谷並有細路<lb/>
通商州上洛縣<lb/>
輞谷在藍田縣西南二十里雍大記商嶺水流至藍橋<lb/>
復流至輞谷如車輞環凑落叠嶂入深潭有千聖洞細<lb/>
水洞茶園栗嶺唐右丞王維莊在焉所謂輞川也藍田<lb/>
縣志輞川即嶢山之口去縣南八里兩山夾峙川水從<lb/>
此北流入灞其路則隨山麓鑿石為之計五里許甚險<lb/>
<pb n="KR2k0103_WYG_002-21b"/>
狹即所謂匾路也過此則豁然開朗此第一區也團轉<lb/>
而南凡十三區其勝漸加計三十里至鹿苑寺即王維<lb/>
别墅<hi>詳見古蹟</hi>
七盤山在藍田縣南二十里唐書地理志貞元七年刺<lb/>
史李西華患此路之險自藍田至内鄉開新道七百餘<lb/>
里回山取塗人不病涉謂之偏路通典七盤十二䋫<hi>䋫坡</hi>
<hi>在縣東南</hi>藍田之險路也藍田縣志七盤山延亘綿逺西接<lb/>
終南東通商洛險峻紆迴一曰七盤嶺<lb/>
<pb n="KR2k0103_WYG_002-22a"/>
嶢山在藍田縣南二十里嶢闗葢自此而名亦謂之嶢<lb/>
嶺漢書注山在上洛北藍田南武闗之西雍錄嶢山又<lb/>
名青泥嶺故水經曰嶢栁城俗謂之青泥城<lb/>
桓公堆在藍田縣南二十五里長安志晉書桓温伐苻<lb/>
健健遣苻雄等拒温於愁思堆後因名桓公堆<lb/>
秦嶺在藍田縣東南接商州界方輿紀要即南山别出<lb/>
之嶺凡入商洛漢中者必越嶺而後達東出即藍田闗<lb/>
矣西為小秦嶺<lb/>
<pb n="KR2k0103_WYG_002-22b"/>
傾谷在藍田縣東五十里西有同谷水經注藍田谷西<lb/>
北有銅谷次東有輕谷<lb/>
藍田山在藍田縣東南三十里一名覆車山郭縁生述<lb/>
征記山形如覆車之象漢書地理志山出美玉一名玉<lb/>
山風土記山巔方二里仙聖遊集之所下有神祠甚嚴<lb/>
灞水源出於此又西有華胥氏尊盧氏冢次北有女媧<lb/>
氏谷則知此地是三皇舊居之所括地志縣西北有驪<lb/>
山即此山之北阜一統志山有唐公主洞相傳唐時有<lb/>
<pb n="KR2k0103_WYG_002-23a"/>
公主好道闢此居之下有玉漿井<lb/>
横嶺在藍田縣北三十五里長安志自臨潼之驪山東<lb/>
入縣界横接華州界藍田縣志嶺下有水名横河相近<lb/>
有大金山小金山<lb/>
白鹿原在藍田縣西二里許接咸寧界<hi>巳上藍田</hi>
石安原在涇陽縣西南七里長安志高二十丈東西三<lb/>
十八里南入咸陽界為咸陽原涇陽縣志石安原即畢<lb/>
原又謂之南原西自醴泉縣來東訖高陵在涇渭之間<lb/>
<pb n="KR2k0103_WYG_002-23b"/>
綿亘二百餘里晉時石勒置石安縣以此<hi>謹按石安舊縣今屬咸陽</hi>
其北陲傍涇者入縣境東西三十八里<lb/>
嵯峨山在涇陽縣北五十里元和郡縣志嵯峨山東西<lb/>
二十五里南北二十里雍勝略山東北屬三原西北屬<lb/>
淳化西南屬涇陽一名嶻嶭山漢書地理志池陽嶻嶭<lb/>
山在北<hi>謹按池陽故城在今縣西北</hi>水經注鄭渠故瀆東逕嶻嶭山<lb/>
南一名慈峨山魏書地形志泥陽縣有慈峨山王褒雲<lb/>
陽宫記慈峨山黄帝鑄鼎於此涇陽縣志山東抵清谷<lb/>
<pb n="KR2k0103_WYG_002-24a"/>
西抵冶谷亘二十里上有三峰最東曰鉢㿻臺旱禱多<lb/>
應中曰大臺峰頂有仰天池西峰有石窟深五六里風<lb/>
從内出<lb/>
冶谷在涇陽縣西北六十里一曰谷口一曰寒門漢書<lb/>
郊祀志申公曰黄帝接萬靈明庭明庭者甘泉也所謂<lb/>
寒門者谷口也注顔師古曰谷口仲山之谷口也漢時<lb/>
為縣今呼為冶谷太平寰宇記其山出鐵有冶鑄之利<lb/>
因以為名又東谷口與涇水所出之谷口東西相去二<lb/>
<pb n="KR2k0103_WYG_002-24b"/>
十餘里有巖曰鄭巖泉曰鄭泉<lb/>
仲山在涇陽縣西北七十里長安志雲陽宫南三十里<lb/>
有仲山俗謂高祖兄仲所居今山有仲子廟積旱祈之<lb/>
圍此射獵則風雨暴至廟有一泉未曾水竭一作中山<lb/>
史記封禪書武帝獲寳鼎於汾隂將薦之甘泉迎至中<lb/>
山曣㬈有黄雲葢焉河渠書鄭國鑿涇水自中山西水<lb/>
經注鄭渠東逕中山南俗謂之仲山方輿紀要山在北<lb/>
接嵯峨西麓中隔冶谷西連九嵕山涇水逕其中故曰<lb/>
<pb n="KR2k0103_WYG_002-25a"/>
中山或曰以山在冶水西涇水東也涇陽縣志山半有<lb/>
泉曰小師泉即仲子廟之泉也山麓有虎坪<hi>巳上涇陽</hi>
白鹿原　清酆原　孟侯原俱在三原縣北四十里縣<lb/>
志西連嵯峨東至斷原連亘四十里白鹿在舊縣東清<lb/>
酆一名豐原在舊縣北濁谷口東孟侯在舊縣西<hi>謹按三原</hi>
<hi>舊縣在今縣治北</hi>終縣東西界故縣以此名<lb/>
嵯峨山在三原縣西北四十里雍勝略嵯峨在天齊原<lb/>
之上<hi>謹按天齊原在縣西北二十五里</hi>特出雲表登其嶺涇渭黄河皆<lb/>
<pb n="KR2k0103_WYG_002-25b"/>
在目前三原縣志上有靈湫旱禱輒應<hi>互見涇陽巳上三原</hi>
終南山在盩厔縣南三十里縣志東接鄠縣西接郿縣<lb/>
界枝峰别嶺隨地異名<lb/>
韋谷在盩厔縣西南五十里縣志俗譌為泥谷與郿縣<lb/>
接界又南三十里為掃帚嶺北十里為倉谷<lb/>
安樂山在盩厔縣西南二十五里長安志其東文王廟<lb/>
有玉女泉人傳與岐山文王廟之水相為消長又東七<lb/>
里為車谷車谷南十五里為翠峰巔有唐仙姑祠東三<lb/>
<pb n="KR2k0103_WYG_002-26a"/>
里為强弩谷<hi>今名强谷</hi>又東五里為稻谷又東四里為耐山<lb/>
又東四里即駱谷也<lb/>
駱谷在盩厔縣西南三十里縣志其南八十里為十八<lb/>
盤又南十里至河底為故駱谷闗通洋縣元和郡縣志<lb/>
駱谷道漢魏舊道也近代廢塞武徳七年復開續通典<lb/>
自長安取駱谷路至興元府六百五十二里通鑑地理<lb/>
通釋駱谷在長安西南二百里谷長四百二十里一統<lb/>
志駱谷口明設巡司隆慶中盜賊竊發巡司不能禁遂<lb/>
<pb n="KR2k0103_WYG_002-26b"/>
塞谷之東五里為新口谷駱谷東有黒鳳山<lb/>
黒水谷在盩厔縣南二十五里一名芒谷水經注芒水<lb/>
出南山芒谷山側有石室世謂之玉女房長安志玉女<lb/>
洞在縣南三十里洞門崇四尺濶三尺通志芒水色黒<lb/>
因以芒谷為黒水谷其南三里仙遊潭北有玉女洞又<lb/>
潭傍羅漢洞東有馬融石室又南一百八十里即秦嶺<lb/>
也又芒谷口内三里為韓谷口外稍東為黄谷又東四<lb/>
里為團標谷有石笋卓立如塔可十丈許其頂有雙栢<lb/>
<pb n="KR2k0103_WYG_002-27a"/>
樹又東五里為馬岔谷又東二里即龍谷也<hi>宋蘇軾馬融石室詩</hi>
<hi>未應將軍聘初從季直遊絳紗生不識蒼石尚能留豈害依梁冀何須困李侯吾詩慎勿刻猿鶴為君羞又玉</hi>
<hi>女洞詩洞裏吹簫子終年守獨幽石泉為曉鏡山月當簾鈎嵗晚杉楓盡人歸霧雨愁送迎應鄙陋誰繼楚風</hi>
<hi>謳</hi>
東觀谷在盩厔縣東南三十里縣志其東為卧牛池相<lb/>
傳老子入闗駕車牛徐甲牧之曾卧此其西為化女泉<lb/>
相傳老子植杖化一女子以試徐甲拔杖泉湧故名泉<lb/>
下有晒丹石<lb/>
<pb n="KR2k0103_WYG_002-27b"/>
就谷在盩厔縣東南三十里縣志其西有吾老洞石穴<lb/>
深邃莫測聽有風聲相傳中有玉匣即老子墓洞上有<lb/>
殿奉老子石像谷之東三里為飛昇谷又東三里為西<lb/>
觀谷有佛塔俗呼為塔兒谷又東二里為東觀谷又樓<lb/>
子山去塔峪三十里唐大慧禪師為武功令武三思欲<lb/>
交之因隠於此上有洞<lb/>
太微峰在盩厔縣東南三十五里東觀谷東一里縣志<lb/>
形勢嵯峨直接太虛相傳老子飛昇於此其下有煉丹<lb/>
<pb n="KR2k0103_WYG_002-28a"/>
峰又有上善池在説經臺之麓池上有元趙孟頫書碑<lb/>
又東側為聞仙谷其東崖為吕公洞相傳為唐吕巖隠<lb/>
處谷東二里即田谷<lb/>
田谷在盩厔縣東南三十五里水經注田谿水出南山<lb/>
田谷縣志谷南五里為仰天池在山頂廣二畝餘水深<lb/>
數尺旱禱有應又南五里有十老洞洞中有石像十故<lb/>
名<lb/>
樓觀山在盩厔縣東南三十七里山形重叠如樓一名<lb/>
<pb n="KR2k0103_WYG_002-28b"/>
石樓山方輿紀要就水東北經大陵世謂之老子陵是<lb/>
也唐開元末得元元像於樓觀山即此説經臺在其南<lb/>
又東南三里為五福山一統志五峰聳峙自此而南鳥<lb/>
道縈紆可通洋縣<lb/>
赤谷在盩厔縣東南五十里水經注漏水出南山赤谷<lb/>
縣志谷南五里曰迎陽洞相傳為鍾離權修煉之所又<lb/>
東過嶺為牛谷<hi>今名牛角岔</hi>又東三里為檀谷<hi>檀一作壇又作潭今名大</hi>
<hi>渠谷</hi>谷之南有紅石洞檀谷之東三里為耿谷<lb/>
<pb n="KR2k0103_WYG_002-29a"/>
耿谷<hi>一作景谷</hi>在盩厔縣東南六十里水經注耿谷水出南<lb/>
山耿谷縣志又南為高山嶺有池周五里又耿谷東十<lb/>
里為甘谷水經注甘水出南山甘谷其東南為望仙坪<lb/>
石鏡谷在盩厔縣東南七十四里嶺半有石方丈餘明<lb/>
瑩如鏡逺照長安谷南十里為五泉嶺西為佛骨堆又<lb/>
東過清凈山四里為澇谷接鄠縣界<hi>巳上盩厔</hi>
分水嶺在渭南縣西南五十里縣志嶺東北麓之水入<lb/>
於湭嶺西南麓之水入藍田故名其西北曰牛思嶺其<lb/>
<pb n="KR2k0103_WYG_002-29b"/>
東北麓曰嚴坡有嚴谷俗傳漢嚴光隠處<lb/>
石鼓山在渭南縣西南五十里一名石樓山元和郡縣<lb/>
志湭水出縣西南石樓山西北為駒兒嶺<lb/>
黄狗峪在渭南縣南六十里縣志峪西為小峪又西為<lb/>
大峪大小兩峪之間有山為南月圓北月圓清水河經<lb/>
其中南月圓山四面懸崖僅通一徑山上有仰天池池<lb/>
旁有田千餘畝其西南為馬鞍嶺<lb/>
元象山在渭南縣南七十里一名倒虎山水經注首水<lb/>
<pb n="KR2k0103_WYG_002-30a"/>
出倒虎山<hi>謹按首水即今湭水</hi>一名倒獸山元和郡縣志倒獸山<lb/>
王子年隠處<lb/>
龍尾坡在渭南縣南五里縣志上有朝元洞又上有秦<lb/>
女峰西當湭川口曰風門三秦記風門兩阜相對其中<lb/>
多風<lb/>
大秦嶺在渭南縣南七十里縣志自縣東青岡坪至東<lb/>
西川之南曰大秦嶺其東南曰小秦嶺嶺南屬商州界<lb/>
雲臺山在渭南縣東南六十里通志山頂高而平四面<lb/>
<pb n="KR2k0103_WYG_002-30b"/>
方整一名七星山雍勝略山上有七星塔其西南曰曹<lb/>
峪<hi>已上渭南</hi>
荆山在富平縣西南十里書禹貢導汧及岐至於荆山<lb/>
史記黄帝鑄鼎於荆山下漢書地理志懐德縣禹貢北<lb/>
條荆山在南下有疆梁原<hi>謹按懐德故城在縣西南</hi>括地志荆山今<lb/>
名掘陵原<lb/>
萬斛山在富平縣東北九十里縣志石如斗斛者數萬<lb/>
其西為大水峪又西為石叠山通志一名樓子山又西<lb/>
<pb n="KR2k0103_WYG_002-31a"/>
北為十二盤嶺<lb/>
金粟山在富平縣東北九十五里通志一名紫金山縣<lb/>
志一名菩薩山山有龍泉每嵗清明人多取其水以祈<lb/>
年又謂之靈泉山其巔有高禖祠又山之東有劉仙洞<lb/>
人題之曰碧雲島又西曰揣天山又西曰玉鏡山一名<lb/>
金絲山<lb/>
頻山在富平縣東北七十里水經注頻陽城北有頻山<lb/>
一名土門山元和郡縣志山有二土闕狀似門後魏以<lb/>
<pb n="KR2k0103_WYG_002-31b"/>
此名縣一名明月山縣志中有高阜九山環抱若拱向<lb/>
然其西北麓一小山陡出曰堡子山其北麓曰千尺崖<lb/>
壁立百仞鳥道可通下有千尺泉耀州志山南有頻陽<lb/>
故城與同官鼇背山相接其下有勾谷澗<lb/>
老君山在富平縣北七十里縣志山南有鐵牛洞故一<lb/>
名鐵牛山又北三里為左眼山山之右有老君洞又東<lb/>
二里為石窩山又東二里為底店山下有三泉峪又東<lb/>
二里為龍眼山下有藥泉峪<lb/>
<pb n="KR2k0103_WYG_002-32a"/>
錦屏山在富平縣西北三十五里省志其下為錦川山<lb/>
上有王翦廟一名將軍山其傍為高陽峰一名走馬嶺<lb/>
其東南十里為蟠桃山上有三泉<lb/>
月窟山在富平縣北四十里省志有泉深數仞旱禱必<lb/>
應縣志其南有王石洞世傳為王仙隠處右有玉女洞<lb/>
左有仙人洞深俱不測前為唐中宗定陵錄異記陵後<lb/>
通闗鄉入谷二十餘里有二洞一名東女學一名西女<lb/>
學東女學洞崖壁懸絶躋攀不及夜往往聞讀書聲相<lb/>
<pb n="KR2k0103_WYG_002-32b"/>
傳山前有神雕常䕶洞門人或犯者擊之西女學洞有<lb/>
一石室秉炬可行一二十里近閉不通又山頂有天井<lb/>
直下深二丈許傍有崖龕梯磴而上屈曲甚廣龕内有<lb/>
道經置栢牀上有石人俯首憑案而坐形如生<lb/>
龍泉山在富平縣北三十里一名鳳皇山縣志後周太<lb/>
祖成陵在鳳皇山南一名龍泉山耀州志山有五泉涌<lb/>
出故名<hi>巳上富平</hi>
九嵕山在醴泉縣東北五十里漢書地理志谷口縣九<lb/>
<pb n="KR2k0103_WYG_002-33a"/>
嵕山在西<hi>謹按谷口縣故城在今縣東北</hi>唐六典闗内道名山曰九嵕<lb/>
四夷郡縣志九嵕山東連仲山西當涇水高六百五十<lb/>
丈周迴十五里廣一里縣志山有九峰聳峻其南麓即<lb/>
咸陽北阪少東為青峰山又東為覆甑山與九嵕岡隴<lb/>
相接旁有烟霞洞又東北十里為芳山<lb/>
鳳皇山在醴泉縣東北四十里縣志附麗九嵕相傳周<lb/>
時鳳翔於此西為豆盧谷<lb/>
五將山在醴泉縣北三十里唐書地理志醴泉縣有武<lb/>
<pb n="KR2k0103_WYG_002-33b"/>
將山一名馮山雍勝略即漢辛孟隠處<lb/>
無勞山在醴泉縣北五十里縣志相近有敬德洞又西<lb/>
為承陽山長安志承陽山西有兩水谷縣志一名石泉<lb/>
谷又西北為五峰山一名温宿嶺長安志漢時温宿國<lb/>
人内附令居此地田牧故名縣志山與永夀接界上有<lb/>
靈湫旱禱輒應<hi>巳上醴泉</hi>
飛仙山在同官縣南三十里縣志有飛仙洞俗傳為葛<lb/>
洪昇仙處相近為兎窩嶺通志相傳唐太宗為秦王時<lb/>
<pb n="KR2k0103_WYG_002-34a"/>
獵兔於此石上有兔矢遺蹟其南為金牛嶺縣志昔有<lb/>
牧兒遇虎一黄牛與鬭得免㑹秦王擒劉黒闥歸親射<lb/>
其虎於嶺上獲之因名其東為鳳皇原<lb/>
龍蟠山在同官縣東門外縣志蜿蜒如龍與縣治西北<lb/>
虎頭山對峙<lb/>
女迴山在同官縣北四十里通志俗傳秦築長城孟姜<lb/>
女負其夫骸經此而返故曰女迴縣志女迴山横遮無<lb/>
路忽道從峽口出其東為神水峽兩山峻削險阻並於<lb/>
<pb n="KR2k0103_WYG_002-34b"/>
石門東北通榆林西北通寧夏甘肅魏收志同官縣有<lb/>
闗山疑即此<lb/>
文王山在同官縣西北四十里又西為武王山又西八<lb/>
里為白馬山南接耀州界<lb/>
金山在同官縣西北三里通志山西麓有濟衆泉自石<lb/>
罅中涌出旱禱有應<lb/>
虎頭山在同官縣西北縣志狀如虎踞縣城依於其麓<lb/>
亦名虎踞山下有石泉清涌不竭引流入縣治中<lb/>
<pb n="KR2k0103_WYG_002-35a"/>
濟陽山在同官縣西南縣志上有寨下有芳泉甘冽異<lb/>
常相近有嶂山皆為縣城所附<hi>巳上同官</hi>
五臺山在耀州東三里康乃心五臺山記自唐簡陵折<lb/>
而西北一峰特起曰鑑山鑑山之下有五峰絶漆沮俯<lb/>
郡城是為五臺唐徵士孫思邈隠居地望之如在雲際<lb/>
躡其巔又坦然如臺東曰瑞應南曰起雲西曰昇仙北<lb/>
曰顯化中曰齊天北臺有石洞曰太元洞深不可測或<lb/>
曰真人曾療龍龍愈後穿此達同官可四五十里其下<lb/>
<pb n="KR2k0103_WYG_002-35b"/>
有聚虎坪即真人伏虎處自南庵西橋而北崖畔大石<lb/>
臼二水漬栢葉成碧綠色飲之可愈痼疾洗藥池也又<lb/>
山石可為磬叩之鏗然有玉聲故一名磬玉山東有巨<lb/>
穴每風從穴出名風洞山喬世寧五臺山記山東至駱<lb/>
駝堰西至漆水南至溝巖北至尹師澗又太元洞東北<lb/>
八里相傳為孫真人故宅昔有掘地得鐵鉢藥瓢諸物<lb/>
者又洞之東下有仙姑洞耀州志五臺山石洞南三里<lb/>
有山自東而西為東乳山亦名落星原自西而東南為<lb/>
<pb n="KR2k0103_WYG_002-36a"/>
西乳山兩山環抱州城漆沮水㑹於山下從山隙中出<lb/>
又名鸛鵲谷<hi>俗謂之岔口</hi>出谷口為富平界即土門山矣又<lb/>
安君山在州東五里磬石山東又東為將軍山有王翦<lb/>
祠又東為寳鑑山年豐則山有光如鑑州之得名以此<lb/>
耙樓山在耀州北四十五里西為樹子山又西為石臯<lb/>
山又西為笠子山又西為九龍寨州志山有九峰又有<lb/>
九泉故名又西為神水嶺又西為石觜山又西為三石<lb/>
山通志山麓有竒峰洞滴水成泉謂之天漿又西為錐<lb/>
<pb n="KR2k0103_WYG_002-36b"/>
子山皆自東北以至西北者也<lb/>
朩門山在耀州北六十里州志有上中下三朩門相去<lb/>
各三里西為照金山又西為箭杆山又西為分水嶺在<lb/>
故寧谷鎮西北築有岸門又西為石門山通志有石如<lb/>
門最為西北要害<hi>謹按石門山今屬三水縣</hi>
鳳翼山在耀州西北六十里一名車葢山西接淳化界<lb/>
又西北十里為金圭山其北為棊盤嶺相近為負高原<lb/>
禹貢錐指耀州有負高原故縣名華原又西北為大唐<lb/>
<pb n="KR2k0103_WYG_002-37a"/>
山<hi>巳上耀州</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0103_WYG_002-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　闗中勝蹟圖志卷二<lb/>
</p>
<p>
</p>
  </div>
</body>
</text>
</TEI>
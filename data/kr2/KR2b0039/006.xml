<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0039_WYG_006-1a"/>
　欽定四庫全書<lb/>
皇清開國方略巻六<lb/>
太祖髙皇帝<hi>天命四年己未</hi>
　　天命四年春正月丙戍征葉赫<lb/>
太祖命大貝勒代善率大臣十六人兵五千往守扎喀關<lb/>
　　　以防明兵<lb/>
親統軍征葉赫辛卯深入其界自克依特城尼雅罕寨距<lb/>
　　　葉赫城東十里克大小屯寨二十餘其逃奔入城<lb/>
<pb n="KR2b0039_WYG_006-1b"/>
　　　者盡追擒之又取葉赫所屬䝉古游牧畜産整兵<lb/>
　　　而還離葉赫城六十里駐營翼日班師初葉赫貝<lb/>
　　　勒錦台什布揚古聞我兵往征遣使向明開原總<lb/>
　　　兵馬林告急馬林率兵助葉赫合兵出葉赫城四<lb/>
　　　十里見我兵勢甚壯不敢戰而退<lb/>
　　二月己巳築界藩城<lb/>
　　　先是三年九月<lb/>
太祖諭貝勒大臣曰今與明為難由我國西向行師其迤<lb/>
<pb n="KR2b0039_WYG_006-2a"/>
東軍士道逺馬力困乏須牧馬于沿邊之地近明國築<lb/>
城界藩居之遂營基址運木石值天寒暫止至是令夫<lb/>
　　役萬五千人赴界藩運石興築以騎兵四百衛之<lb/>
　三月甲申朔大破明兵于薩爾滸山<lb/>
　　明帝欲逞志于我<hi>時萬厯四十七年</hi>令遼東經略楊鎬集<lb/>
　　兵瀋陽分四路來攻左翼中路以杜松<hi>山海關總兵</hi>王<lb/>
　　宣<hi>保定總兵</hi>趙夢麟<hi>原任/總兵</hi>張銓<hi>監軍廣寜道</hi>督兵六萬由渾<lb/>
　　河出撫順關右翼中路以李如栢<hi>遼東總兵</hi>賀世賢<hi>遼陽</hi>
<pb n="KR2b0039_WYG_006-2b"/>
　　<hi>副將</hi>閻鳴泰<hi>監軍遼陽道</hi>督兵六萬由清河出鴉鶻關左<lb/>
　　翼北路以馬林<hi>開原總兵</hi>麻巖<hi>大同/副將</hi>潘宗顔<hi>監軍開原道</hi>督<lb/>
　　兵四萬由開原合葉赫兵出三岔口右翼南路以<lb/>
　　劉綎<hi>遼陽總兵</hi>康應乾<hi>監軍海蓋道</hi>督兵四萬合朝鮮兵出<lb/>
　　寛甸口期並趨我都城<hi>即</hi>
　<hi>興京</hi>楊鎬遣我國逃卒齎書以軍期來告號稱兵四十<lb/>
　　七萬于三月十五日乘月明時進發其齎書人以<lb/>
　　二月二十四日至而二十九日杜松等所率兵六<lb/>
<pb n="KR2b0039_WYG_006-3a"/>
　　　萬已乘夜列炬出撫順闗三月朔我西路偵卒遥<lb/>
　　　見火光馳告甫至而南路偵卒又以二十九日未<lb/>
　　　刻明兵進棟鄂路告諸貝勒大臣入奏<lb/>
太祖曰明兵之來信矣我南路駐防之兵有五百其南路<lb/>
　兵來即以此拒之明使我先見南路有兵者誘我兵而<lb/>
　南也其由撫順關來者必重兵急宜拒戰破此則他路<lb/>
　兵不足患矣即于辰刻<lb/>
親率貝勒大臣統城中兵出而<lb/>
<pb n="KR2b0039_WYG_006-3b"/>
命大貝勒代善前行時偵卒又以明兵出清河路來告大<lb/>
　　　貝勒代善曰清河之界道途逼仄﨑嶇敵兵未能<lb/>
　　　驟至我兵惟先往撫順以逆敵兵遂過扎喀關與<lb/>
　　　大臣扈爾漢等集兵以待<lb/>
上之至時<lb/>
四貝勒以祀事後至謂大貝勒代善曰界藩山上我築城<lb/>
　　　夫役在焉山雖險倘明之將帥不惜士卒奮力攻<lb/>
　　　之䧟夫役奈何我兵宜急進以安夫役之心大貝<lb/>
<pb n="KR2b0039_WYG_006-4a"/>
　　　勒等善是言下令軍士盡擐甲日過午至太蘭岡<lb/>
　　　大貝勒及扈爾漢欲駐兵隠僻地以待敵<lb/>
四貝勒艴然曰正宜耀兵列陣明示敵人壯我夫役士卒<lb/>
　　　之膽俾并力以戰何故令兵立隠僻地耶大臣額<lb/>
　　　亦都曰<lb/>
貝勒之言是也我兵當堂堂正正以向敵人遂督兵赴界<lb/>
　　　藩對明兵營列陣而待初衆貝勒兵未至我兵之<lb/>
　　　防衛築城夫役者僅四百人伏薩爾滸谷口伺明<lb/>
<pb n="KR2b0039_WYG_006-4b"/>
　　　總兵杜松王宣趙夢麟之兵過谷口將半尾擊之<lb/>
　　　追至界藩渡口與築城夫役合據界藩山之吉林<lb/>
　　　崖杜松結營薩爾滸山而自引兵圍吉林崖仰攻<lb/>
　　　我兵我兵四百人率衆夫役下擊之一戰而斬明<lb/>
　　　兵百人及大貝勒<lb/>
四貝勒至見明兵攻吉林崖者約二萬人又一軍列薩爾<lb/>
　　　滸山巔遥為聲勢乃與二貝勒阿敏三貝勒莽古<lb/>
　　　爾泰及諸將議曰吉林崖巔防衛夫役之兵僅四<lb/>
<pb n="KR2b0039_WYG_006-5a"/>
　　　百人急增千人助之俾登山馳下衝擊而以右翼<lb/>
　　　四旗兵夾攻之其薩爾滸山之兵則以左翼四旗<lb/>
　　　兵當之遂遣兵千人往吉林崖<lb/>
太祖至問貝勒等破敵䇿具以前議告<lb/>
太祖曰日暮矣且從汝等今分右翼四旗之二與左翼四<lb/>
　旗兵合先破薩爾滸山所駐兵此兵破則界藩之衆自<lb/>
　喪膽矣再令右翼二旗兵遥望界藩明軍俟我兵由吉<lb/>
　林崖馳下衝擊時并力一戰是時我兵之近都城乘善<lb/>
<pb n="KR2b0039_WYG_006-5b"/>
　　　馬者先至乗駑馬者後至其數十里外者尚未至<lb/>
　　　于是合六旗兵進攻薩爾滸山明兵出營列陣發<lb/>
　　　鎗礟我兵仰而射之奮力衝擊不移時破其營壘<lb/>
　　　死者相枕藉而所遣助吉林崖之兵自山馳下衝<lb/>
　　　擊右翼二旗兵渡河直前夾擊明兵之在界藩山<lb/>
　　　麓者短刃相接我兵縱横馳突無不一以當百遂<lb/>
　　　大破其衆明總兵杜松王宣趙夢麟等皆沒于陣横<lb/>
　　　屍亙山野血流成渠其旗幟器械及士卒死者蔽<lb/>
<pb n="KR2b0039_WYG_006-6a"/>
　　　渾河而下如流凘焉追奔逐北二十餘里至舒欽<lb/>
　　　山時已昏軍士沿途搜𠞰者又無數<lb/>
　　乙酉大破明兵于尚間崖及斐芬山<lb/>
　　　我軍敗明兵于薩爾滸山之夜明總兵馬林率兵<lb/>
　　　營于尚間崖濬壕嚴斥堠鳴金鼓自衛我兵見之<lb/>
　　　乘夜馳告于大貝勒代善翼旦大貝勒以三百餘<lb/>
　　　騎馳往馬林兵方拔營行見大貝勒兵至回兵結<lb/>
　　　方營環營濬壕三匝列火器俾習火器者立壕外<lb/>
<pb n="KR2b0039_WYG_006-6b"/>
　　　繼列騎兵以俟又潘宗顔一軍距西三里外營斐<lb/>
　　　芬山大貝勒見之使人馳告于<lb/>
上是時逺路之兵亦陸續至與大貝勒兵合明左翼中路<lb/>
　　　後營遊擊龔念遂李希泌統步騎萬人駕大車持<lb/>
　　　堅楯營于斡琿鄂謨地環營濬壕外列火器<lb/>
太祖見之與<lb/>
四貝勒率兵不滿千人分其半下馬步戰明兵發火器拒<lb/>
　　　敵<lb/>
<pb n="KR2b0039_WYG_006-7a"/>
四貝勒引騎兵奮勇衝入步兵繼進遂斫其車破其楯明<lb/>
　　　兵大敗龔念遂李希泌皆陣汲焉<lb/>
太祖方竚立眺望㑹大貝勒代善使人至知明兵已營尚<lb/>
　　　間崖<lb/>
太祖不待<lb/>
四貝勒兵急引侍從四五人往日中至其地見明兵四萬<lb/>
　　　人布陣成列<lb/>
太祖趣令我軍先據山巔向下搏擊衆兵方欲登山而馬<lb/>
<pb n="KR2b0039_WYG_006-7b"/>
　　　林營内之兵與壕外兵合<lb/>
太祖曰是將與我戰也我兵且勿登山宜下馬步戰<lb/>
命大貝勒代善往諭時左翼二旗兵下馬者方四五十人<lb/>
　　　明兵已自西突至大貝勒代善言于<lb/>
上曰敵兵已進矣即怒馬迎戰直入其陣二貝勒阿敏三<lb/>
　　　貝勒莽古爾泰與衆台吉等各鼓勇奮進兩軍搏<lb/>
　　　戰遂敗明兵斬捕過當方戰時我六旗兵見之不<lb/>
　　　及布列行陣人自為戰前後弗相待縱馬飛馳直<lb/>
<pb n="KR2b0039_WYG_006-8a"/>
　　　逼明營明兵發鳥鎗巨礟我兵衝突縱擊飛矢利<lb/>
　　　刃所向無前明兵不能支又大敗遁走我兵乘勝<lb/>
　　　追擊明副將麻巖及大小將士皆陣沒總兵馬林<lb/>
　　　僅以身免滅跡掃塵案角隴種尚間崖下河水為<lb/>
　　　之盡赤<lb/>
太祖復集軍士馳往斐芬山攻開原道潘宗顔兵令我兵<lb/>
　　　之半下馬仰山而攻宗顔兵約萬人以楯遮蔽連<lb/>
　　　發火器我兵突入摧其楯遂破之宗顔全軍盡沒<lb/>
<pb n="KR2b0039_WYG_006-8b"/>
　　　時葉赫貝勒錦台什布揚古欲助明與潘宗顔合<lb/>
　　　其兵甫至開原中固城聞明兵敗大驚而遁<lb/>
　　丁亥大破明兵于棟鄂路<lb/>
　　　我軍敗明兵于尚間崖及斐芬山之後<lb/>
太祖收全軍至固勒班地駐營明總兵劉綎李如栢等由<lb/>
　　　棟鄂呼蘭兩路進兵已近逼都城我偵卒馳告<lb/>
太祖命大臣扈爾漢先率兵千人往禦劉綎翼旦<lb/>
命二貝勒阿敏率兵二千繼之<lb/>
<pb n="KR2b0039_WYG_006-9a"/>
親率諸貝勒大臣還軍至界藩行凱旋禮刲八牛祭纛告<lb/>
天大貝勒代善請曰吾先歸從二十騎微行探信祀畢<lb/>
上徐來<lb/>
太祖許諾三貝勒莽古爾泰亦相繼行<lb/>
四貝勒馳至<lb/>
上前請與俱往<lb/>
太祖曰汝兄微行往探汝隨吾後行<lb/>
四貝勒曰兄獨往吾留此未安也遂亦行日暮大貝勒回<lb/>
<pb n="KR2b0039_WYG_006-9b"/>
　　　至都城詣<lb/>
　　内庭慰告曰撫順開原二路敵兵已斬戮盡南來兵<lb/>
　　　已遣將往禦我待<lb/>
父皇命當即往破之于是大貝勒復出城十五里迎<lb/>
太祖于大屯之野<lb/>
太祖自界藩申刻起行五更還都城平明<lb/>
命大貝勒三貝勒<lb/>
四貝勒統軍士禦劉綎而留兵四千于都城待李如栢賀<lb/>
<pb n="KR2b0039_WYG_006-10a"/>
　　　世賢等之兵初劉綎兵出寛甸進棟鄂路我居民<lb/>
　　　避匿深山茂林中劉綎悉焚柵寨殺其孱弱不能<lb/>
　　　行者迤邐而進我駐防官托保額爾訥額赫率兵<lb/>
　　　五百迎敵劉綎兵圍之數重額爾訥額赫死之并<lb/>
　　　傷我卒五十人托保引餘兵與扈爾漢軍合扈爾<lb/>
　　　漢伏兵山隘以待已刻大貝勒三貝勒<lb/>
四貝勒引兵甫出瓦爾喀什窩集時劉綎所率精鋭二萬<lb/>
　　　先遣萬人前掠將趨登阿布達哩岡列陣大貝勒<lb/>
<pb n="KR2b0039_WYG_006-10b"/>
　　　欲引兵先登馳下擊之<lb/>
四貝勒曰兄統大兵留此相機為援吾先督兵登岡自上<lb/>
　　　下擊之大貝勒曰善吾引左翼兵出其西汝引右<lb/>
　　　翼兵登山俾將士下擊汝立後督視勿違吾言輒<lb/>
　　　輕身入也<lb/>
四貝勒遂率右翼兵往先引精騎三十人超出衆軍前自<lb/>
　　　山馳下奮擊之兵刃交接戰甚酣後軍隨至衝突<lb/>
　　　而入大貝勒又率左翼兵自山之西至夾攻之明<lb/>
<pb n="KR2b0039_WYG_006-11a"/>
　　　兵大潰<lb/>
四貝勒乘勝追擊與劉綎後隊兩營兵遇綎倉卒不及陣<lb/>
四貝勒縱兵奮擊殲其兩營兵萬人劉綎戰死是時明海<lb/>
　　　蓋道康應乾步兵合朝鮮兵營于富察之野其兵<lb/>
　　　執筤筅長槍被籐甲皮甲朝鮮被紙甲其胄以栁<lb/>
　　　條為之火器層疊列待<lb/>
四貝勒既破劉綎兵方駐軍衆貝勒皆至遂復督兵攻康<lb/>
　　　應乾所率明兵及朝鮮兵敵競發火器忽大風驟<lb/>
<pb n="KR2b0039_WYG_006-11b"/>
　　　作走石揚沙煙塵反撲敵營昏㝠晝晦我軍乘之<lb/>
　　　飛矢雨發又大破之其兵二萬人殲焉應乾遁去<lb/>
　　　先是二貝勒阿敏偕扈爾漢前行遇明遊擊喬一<lb/>
　　　琦兵擊敗之一琦收殘卒奔朝鮮都元帥姜功烈<lb/>
　　　營時功烈據固拉庫崖衆貝勒復整兵逐一琦遂<lb/>
　　　攻朝鮮營功烈知明兵敗大驚遂按兵偃旗幟遣<lb/>
　　　通事執旗來告曰此來非吾願也昔倭侵我國據<lb/>
　　　我城郭奪我疆土急難之時賴明助我獲退倭兵<lb/>
<pb n="KR2b0039_WYG_006-12a"/>
　　　今以報徳之故奉調至此爾撫我我當歸附且我<lb/>
　　　兵之在明行間者已被爾殺此營中皆髙麗兵也<lb/>
　　　明兵逃匿于我者止遊擊一人及所從軍士而已<lb/>
　　　當執之以獻大貝勒二貝勒三貝勒與<lb/>
四貝勒定議乃曰爾等降先命主將來否則必戰功烈復<lb/>
　　　遣使來告曰吾若今夕即往恐軍亂逃竄其令副<lb/>
　　　元帥先往宿貝勒營以示信詰朝吾率衆降遂盡<lb/>
　　　執明兵擲于山下付我明遊擊喬一琦自縊死于<lb/>
<pb n="KR2b0039_WYG_006-12b"/>
　　　是朝鮮副元帥先詣我軍降翼日姜功烈率兵五<lb/>
　　　千下山降諸貝勒宴勞之送功烈及所部將士先<lb/>
　　　詣都城<lb/>
太祖御殿朝鮮都元帥姜功烈及副元帥等匍匐謁見<lb/>
太祖優以賔禮數<lb/>
賜宴厚遇之士卒悉留贍養焉大軍既殲南路明兵四萬<lb/>
　　　人駐三日籍其俘獲人馬輜重鎧仗而還是役也<lb/>
　　　明以傾國之兵雲集遼瀋又招合朝鮮葉赫分路<lb/>
<pb n="KR2b0039_WYG_006-13a"/>
　　　來侵五日之間悉被我軍誅滅其宿將猛士暴骸<lb/>
　　　骨于外士卒死者不啻十餘萬我軍以少擊衆無<lb/>
　　　不摧堅挫鋭迅奏膚功䇿勲按籍我士卒僅損二<lb/>
　　　百人時明經略楊鎬駐瀋陽聞三路兵敗大驚急<lb/>
　　　檄總兵李如栢副將賀世賢等回兵如栢等自呼<lb/>
　　　蘭路遁歸我哨兵二十人見之據山上鳴螺繫帽<lb/>
　　　弓弰揮之作招集大兵狀已而呼噪下擊殺四十人<lb/>
　　　獲馬五十匹明兵奪路而逃相蹂踐死者復千餘<lb/>
<pb n="KR2b0039_WYG_006-13b"/>
　　　人庚寅大軍還至都城<lb/>
太祖顧貝勒大臣曰明以二十萬衆號四十七萬分四路<lb/>
　并力來戰今我不踰時破之遂獲全勝各國聞之若謂<lb/>
　我分兵拒敵則稱我兵衆若謂我往來𠞰殺則服我兵<lb/>
　强傳聞四方孰不懾我軍威者哉<lb/>
　　甲辰遣使齎書朝鮮<lb/>
太祖書讐明七大恨事遣使臣二人偕朝鮮降帥姜功烈<lb/>
　　　之部曲張應京及官屬三通事一齎付朝鮮國王<lb/>
<pb n="KR2b0039_WYG_006-14a"/>
　　　李琿更<lb/>
書其後曰昔者金元之主曽服三四與國歸于一統然亦<lb/>
　未得長久保守此吾所素知者今非樂動干戈也實因<lb/>
　陵逼已甚若向來有意與明結怨<lb/>
天必鑒之<lb/>
天何以獨眷我國<lb/>
天無私是者是非者非故佑我而厭明爾朝鮮以兵助明<lb/>
　吾知非爾本心因明曾救爾倭難故報其恩而來耳昔<lb/>
<pb n="KR2b0039_WYG_006-14b"/>
　金大定時爾朝鮮之臣有趙維忠者以四十城叛附大<lb/>
　定帝曰朕征宋徽欽二帝時爾朝鮮王不助宋亦不助<lb/>
　朕乃持公之國也遂不納由此以論爾原與我國無隙<lb/>
　今擒爾統兵官屬十人以念王之故特留之今何以竟<lb/>
　其事耶王其圖之夫普天之下不一其國豈有令大國<lb/>
　獨存小國盡亡者乎明大國也意必奉若<lb/>
天道乃反變亂天紀恣意横逆虐苦與國王豈不知之我<lb/>
　聞明主之意欲令其諸子主我滿洲及爾朝鮮辱我二<lb/>
<pb n="KR2b0039_WYG_006-15a"/>
　國實甚今王之意將謂我二國素無怨釁遂與我合謀<lb/>
　以讐明耶抑既已助明不願背負耶其詳告我<hi>後兩月朝鮮遣</hi>
　<hi>使一人從十三人齎書隨我使臣至言願各守疆圉復修前好</hi>
　　夏四月丙辰令牧馬邊境<lb/>
太祖諭諸臣曰今戰馬羸瘠須牧以青草沿邊之地宜設<lb/>
　兵以衛農人時界藩城甫築基址<lb/>
駕西行視之即令設兵守禦擇曠土以牧馬是月壬戍選<lb/>
　　　騎兵略明鐵嶺俘獲千人<lb/>
<pb n="KR2b0039_WYG_006-15b"/>
　　六月己未賚收降呼爾哈路長<lb/>
　　　先是正月庚戌<lb/>
太祖遣大臣穆哈連率兵千人征東海呼爾哈路至是收<lb/>
　　　其丁壯二千以還<lb/>
駕出城撫之椎牛二十列筵二百來降路長分二等<lb/>
賜賚上等者男婦十馬牛各十衣五襲次等者男婦五馬<lb/>
　　　牛各五衣三襲其田廬器物具備焉<lb/>
　　丁卯克明開原城<hi>明開原衛城在瀋陽城東北二百十五里即今開原縣城</hi>
<pb n="KR2b0039_WYG_006-16a"/>
　　　明總兵馬林自尚間崖敗還仍守開原六月辛酉<lb/>
太祖率兵四萬征明開原城行三日大雨河漲<lb/>
諭貝勒大臣曰將回兵耶抑進兵耶道濘渡口水溢軍行非<lb/>
　便若留一二日待水涸土燥恐逃者洩機于明知我<lb/>
　欲取開原宜進兵瀋陽以疑之遂發兵百人向瀋陽殺<lb/>
　　　三十餘人擒二十人而還使人偵視開原無雨道<lb/>
　　　不濘河水可濟<lb/>
太祖乃率大軍進丁卯平旦薄城下馬林偕副將于化龍<lb/>
<pb n="KR2b0039_WYG_006-16b"/>
　　　權開原道事推官鄭之範參將髙貞遊擊于守志<lb/>
　　　守備何懋官等嬰城守城上列少兵餘皆陳四門<lb/>
　　　外我兵設楯梯進攻而以偏師掩擊東門外所陳<lb/>
　　　兵敗之明兵爭入城填擁于門我兵奪門搏戰而<lb/>
　　　攻城之兵雲梯未布即踰城入城上兵四面皆潰<lb/>
　　　城外三面兵見城破驚竄我兵據門堵禦壕不得<lb/>
　　　渡盡殲之鄭之範先遁得脱馬林于化龍髙貞于<lb/>
　　　守志何懋官皆陣没<lb/>
<pb n="KR2b0039_WYG_006-17a"/>
太祖登開原城坐南樓偵者以鐵嶺衛有兵三千來援馳<lb/>
　　　告諸貝勒率兵迎戰明兵望見即奔我兵二十人<lb/>
　　　追及之斬四十餘人而還<lb/>
太祖駐兵開原三日籍所俘獲舉之不盡論功行賞乃班<lb/>
　　　師<lb/>
諭貝勒大臣曰我等勿回都城就界藩城治屋廬以居牧馬<lb/>
　邊境勿渡渾河何如貝勒大臣議曰不如還都近水草<lb/>
　　　息馬浴之飼之且俾士卒歸家繕治兵仗<lb/>
<pb n="KR2b0039_WYG_006-17b"/>
太祖曰非計也今六月盛暑行兵已二十日矣若還都二<lb/>
　三日乃至軍士由都城至各路屯寨又須三四日炎蒸<lb/>
　之時復經逺涉馬何由壯耶吾居界藩牧馬于此至八<lb/>
　月又可興師矣<lb/>
命軍士盡牧馬于邊建宫室于界藩城中諸貝勒大臣及<lb/>
　　　兵民房舍皆成遂<lb/>
駐蹕界藩大宴行慶賀禮先是有䝉古阿布圖者受明守<lb/>
　　　備職居開原我軍克城獲其妻子阿布圖率二百<lb/>
<pb n="KR2b0039_WYG_006-18a"/>
　　　餘人來降即以其妻子家産盡給之至是明原任<lb/>
　　　開原城千總王一屏戴集賔金玉和白竒䇿守堡<lb/>
　　　百總戴一位等率二十餘人來降<lb/>
太祖諭貝勒大臣曰彼知<lb/>
天意佑我又聞我國愛養人民故相繼而歸耳<lb/>
賜阿布圖人百牛馬羊各百駝五銀百兩緞二十布二百<lb/>
　　　其千總六人各<lb/>
賜人五十牛馬羊各五十駝二銀五十兩緞十布百守堡<lb/>
<pb n="KR2b0039_WYG_006-18b"/>
　　　百總等官各<lb/>
賜人四十牛馬羊各四十駝一銀四十兩緞八布八十從<lb/>
　　　者量給妻奴牛馬田廬器用<lb/>
　　秋七月丙午克明鐵嶺城<hi>明鐵嶺衛城在開原南六十里即今鐵嶺縣城</hi>
　　　我軍克開原之後四旬<lb/>
太祖率諸貝勒統兵圍鐵嶺城城外各堡兵奔入城其不<lb/>
　　　得入者悉奔竄我軍樹雲梯攻城之北明遊擊喻<lb/>
　　　成名史鳯鳴李克泰督軍拒守鎗礟矢石交下我<lb/>
<pb n="KR2b0039_WYG_006-19a"/>
　　　軍即登梯毁陴摧鋒突入城上兵驚潰陣斬喻成<lb/>
　　　名史鳯鳴李克泰盡殲其衆<lb/>
太祖遂入城駐蹕<lb/>
　　丁未擊敗喀爾喀諸部兵<lb/>
　　　我軍克鐵嶺城之夜䝉古喀爾喀部貝勒齋賽扎<lb/>
　　　嚕特部貝勒巴克台吉色本等共引兵萬餘乘夜<lb/>
　　　至<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>田以伺翼旦我兵十餘人出城牧馬齋賽兵<lb/>
　　　見而擊射我兵在城中者知為䝉古兵即出城欲<lb/>
<pb n="KR2b0039_WYG_006-19b"/>
　　　戰因未奉<lb/>
上命駐立以待而牧馬兵皆被殺傷<lb/>
太祖親出城<lb/>
諭諸貝勒曰不戰何也急擊勿失大貝勒代善曰若戰恐<lb/>
　　　後悔<lb/>
太祖曰此齋賽兵也吾恨齋賽有五今又先殺吾人何悔<lb/>
　焉諸貝勒大臣遂率兵奮擊敗其兵追至遼河溺水死<lb/>
　　　及陣斬者甚衆擒齋賽及其二子色特希勒克什<lb/>
<pb n="KR2b0039_WYG_006-20a"/>
　　　克圖與扎嚕特部巴克色本科爾沁部台吉桑噶<lb/>
　　　爾寨齋賽妹婿岱噶爾及其部將十餘人兵五百<lb/>
　　　餘人繫城樓内初我軍未征鐵嶺時<lb/>
太祖夜寢夢天鵝白鶴及衆鳥翺翔上下羅之得白鶴一<lb/>
呼曰得齋賽矣遂覺以夢<lb/>
告妃妃曰齋賽為人如鳥飛颺<lb/>
上從何處羅之翼日復<lb/>
告諸貝勒皆對曰此吉兆也<lb/>
<pb n="KR2b0039_WYG_006-20b"/>
天將畀我以非常才望人為我國助耳至是既擒齋賽諸<lb/>
　　　貝勒大臣抃舞曰果符吉夢得齋賽矣翼日大宴<lb/>
　　　奏樂令齋賽等匍匐進謁齋賽從人名烏瑚齊者<lb/>
　　　問曰<lb/>
上與衆貝勒大臣俱無恙耶<lb/>
四貝勒侍<lb/>
太祖側應曰我軍中止牧馬兵十數人被傷餘俱無恙汝<lb/>
　　　等鞍馬俱完善耶䝉古皆大慚垂首無以應于是<lb/>
<pb n="KR2b0039_WYG_006-21a"/>
　　　駐軍鐵嶺城三日論功行賞以所俘獲分給之先<lb/>
　　　釋齋賽從者博囉齊等十一人使歸寄語諸部長<lb/>
　　　述蒙古兵大敗齋賽及衆台吉并兵五百餘人悉<lb/>
　　　為我國所擒乃班師<lb/>
太祖諭貝勒大臣曰我畜齋賽于此而殄其兵彼所屬軍<lb/>
　民畜産恐為他部攘而取之不如縱所擒兵五百餘人<lb/>
　還國為便遂遣之還<lb/>
　　八月壬申滅葉赫國<lb/>
<pb n="KR2b0039_WYG_006-21b"/>
　　　時葉赫貝勒錦台什居東城布揚古居西城<lb/>
太祖與貝勒大臣定攻取策以諸貝勒率兵圍西城<lb/>
親統八旗將士圍東城遂星夜進兵葉赫偵者馳告布揚<lb/>
　　　古曰滿洲兵至矣葉赫人民聞之皆驚擾所屬屯<lb/>
　　　寨居民近者避入城逺者匿山谷壬申我軍馳向<lb/>
　　　西城布揚古偕其弟布爾杭古率兵出城西門陟<lb/>
　　　岡鳴角鼓噪望見我軍旌旗劒㦸如林隊伍整肅<lb/>
　　　前後絡繹自度弗能禦倉皇入城諸貝勒遂督兵<lb/>
<pb n="KR2b0039_WYG_006-22a"/>
　　　圍之<lb/>
太祖統軍圍東城先破其郛軍士薄城布列梯楯呼錦台<lb/>
　　　什出降錦台什不從答曰我非明兵比等丈夫也<lb/>
　　　我肯束手歸乎與其降汝寧戰而死耳<lb/>
太祖遂督兵攻城兩軍拒戰矢如雨雹我兵擁楯登山傍<lb/>
　　　城下掘地欲墮其城城上發火器擲巨石滚木我<lb/>
　　　軍冒矢石穴其城城墮遂入城城上敵衆復迎戰<lb/>
　　　又敗之四面兵皆潰<lb/>
<pb n="KR2b0039_WYG_006-22b"/>
太祖遣人執幟禁約軍士毋得妄殺又使人持<lb/>
上黄蓋傳<lb/>
諭城中降者免死于是城中兵民俱降錦台什擕妻及㓜<lb/>
　　　子登所居髙臺我兵圍之呼曰汝降速下否則進<lb/>
　　　攻錦台什曰我戰不能勝城破困于家縱再戰豈<lb/>
　　　能勝乎汝<lb/>
皇子四貝勒我妹所生也得相見聞其盟言我乃下時<lb/>
四貝勒攻西城<lb/>
<pb n="KR2b0039_WYG_006-23a"/>
太祖召之至<lb/>
命曰爾舅有言待汝至乃下汝往彼下則已不下以兵毁<lb/>
　其臺<lb/>
四貝勒既往錦台什曰我與甥未識面真偽烏能辨大臣<lb/>
　　　費英東額駙達爾漢曰汝視常人中有如我<lb/>
四貝勒魁梧竒偉者乎汝國使者必嘗語汝何難識别耶<lb/>
　　　若仍不信曩者我國議和之時曽以媪往媪乳汝<lb/>
　　　子徳勒格爾今尚在盍令視之錦台什曰何用媪<lb/>
<pb n="KR2b0039_WYG_006-23b"/>
　　　為也觀此辭色似未承<lb/>
父命善遇我也特誘我下臺而見殺耳我石城鐵門既失<lb/>
　　　困守此臺縱戰不能勝但我祖父世居斯土我生<lb/>
　　　于斯長于斯則死于斯而已<lb/>
四貝勒曰天設此險俾汝築城疲勞百姓至于數年所築<lb/>
　　　重城今皆摧破獨據此臺欲何為也汝欲誘人至<lb/>
　　　此與汝并命孰肯如汝之意耶汝如何曰得我活<lb/>
　　　汝盟言汝方下也豈戰不能擒汝而與汝盟歟我<lb/>
<pb n="KR2b0039_WYG_006-24a"/>
　　　已在此汝下引汝往見<lb/>
父皇生殺惟<lb/>
父皇命且汝當日之意將欲翦滅親戚我國屢欲和好遣<lb/>
　　　二三十人至汝國汝輕視我國謂懼而求和殺我<lb/>
　　　使臣或覊留焉致有今日傾覆之禍若<lb/>
父皇念汝惡則戮汝倘不念汝惡以我之故貸汝汝生矣<lb/>
　　　凡勸諭者再三錦台什仍執前言不下<lb/>
四貝勒曰舅言我來即下我乃來若下速下引見<lb/>
<pb n="KR2b0039_WYG_006-24b"/>
父皇否則我往矣錦台什曰姑勿往我先令親臣阿爾塔<lb/>
　　　什往見<lb/>
上察言觀色而回我乃下遂令阿爾塔什來見<lb/>
太祖諭責之曰離間諸舅與我為難致明人舉兵四十萬<lb/>
　來非汝也耶念此宜誅汝事既往不汝咎耳汝還語貝<lb/>
　勒與偕來阿爾塔什還勸錦台什不從曰聞吾子徳勒<lb/>
　　　格爾被創在家召之來吾與相見乃下<lb/>
四貝勒召徳勒格爾至與之見徳勒格爾謂其父曰我等<lb/>
<pb n="KR2b0039_WYG_006-25a"/>
　　　戰既不勝城又破今居此臺欲何為盍下臺生死<lb/>
　　　聴之勸諫再四錦台什終不從<lb/>
四貝勒欲縳徳勒格爾徳勒格爾曰我年三十六乃于今<lb/>
　　　日死耶殺之可也何縳焉<lb/>
四貝勒以其言奏<lb/>
太祖曰子勸父降而不從父之罪也父當誅勿殺其子遂<lb/>
　　　引徳勒格爾見<lb/>
太祖以所食<lb/>
<pb n="KR2b0039_WYG_006-25b"/>
賜<lb/>
四貝勒與同食<lb/>
諭曰此爾之兄也善遇之錦台什妻因其夫不下攜幼子<lb/>
　　　趨下錦台什引弓從者復擐甲待我兵持斧斤毁<lb/>
　　　其臺錦台什縱火焚屋宇盡燬我諸將謂錦台什<lb/>
　　　已死令毁臺之兵退還火燎錦台什身自下為我<lb/>
　　　兵所執縊殺之時諸貝勒圍西城招之降不從㑹<lb/>
　　　東城已破布揚古布爾杭古大懼使人來告願降<lb/>
<pb n="KR2b0039_WYG_006-26a"/>
　　　以懐疑不敢出大貝勒曰始令汝降汝不從大兵<lb/>
　　　至此豈舍汝去乎我以汝為外兄弟愛而欲生之<lb/>
　　　故令汝降若戰則汝等盡死于我之小卒手降則<lb/>
　　　生矣果願降恐兄弟偕來或被殺盍令汝母先來<lb/>
　　　汝母我外姑也豈執婦人而殺之乎布揚古布爾<lb/>
　　　杭古復使人來曰我等降汝盍留盟言與我等約<lb/>
　　　汝歸我仍居此城大貝勒怒曰何復為此言也既<lb/>
　　　破東城豈力不能拔西城聴汝等居此而去乎速<lb/>
<pb n="KR2b0039_WYG_006-26b"/>
　　　降則已否則<lb/>
父皇至必攻克爾城克城之後汝等駢首戮矣布揚古布<lb/>
　　　爾杭古乃令其母來大貝勒以禮接見其母曰汝<lb/>
　　　無盟言故我二子懐疑而懼耳大貝勒乃以刀劃<lb/>
　　　酒誓曰若汝等降而我殺之殃及我若我既誓而<lb/>
　　　汝仍不降殃及汝等汝等不降破汝城必殺無赦<lb/>
　　　乃執酒飲其半分其半送布揚古布爾杭古飲之<lb/>
　　　遂開門降大貝勒引布揚古見<lb/>
<pb n="KR2b0039_WYG_006-27a"/>
上布揚古復勒馬立大貝勒挽其轡曰爾殆非丈夫耶言<lb/>
　　　既定又立此躊躇何為也乃來見布揚古跪不恭<lb/>
　　　僅屈一膝不拜而起<lb/>
太祖親以金巵賜之酒不恭如初屈一膝偏向酒不竟飲<lb/>
　　　沾唇而已又不拜而起<lb/>
太祖諭大貝勒曰引爾婦兄去回彼西城是日<lb/>
太祖深念久之謂吾既不念舊惡欲留而豢養之貸其死<lb/>
　予以生全未見有喜色仍讐怨且拜跪亦不少屈此人<lb/>
<pb n="KR2b0039_WYG_006-27b"/>
　可豢養耶是夜<lb/>
命縊殺之其弟布爾杭古以大貝勒故宥其死助葉赫防<lb/>
　　　守之明遊擊馬時楠及兵一千盡殺之葉赫所屬<lb/>
　　　各城俱降其官員及軍民皆弗罪父子兄弟夫婦<lb/>
　　　親戚不令離散財物毫無所取徙其人而還悉予<lb/>
　　　廪給並田廬器用無馬者千人並給以馬初葉赫<lb/>
　　　之先䝉古國人姓土黙特滅呼倫國所居璋地之<lb/>
　　　納喇部遂據其地因姓納喇後遷于葉赫河岸建<lb/>
<pb n="KR2b0039_WYG_006-28a"/>
　　　國故號葉赫國其始祖星根達爾漢生錫爾克明<lb/>
　　　安圖錫爾克明安圖生齊爾噶尼齊爾噶尼生楚<lb/>
　　　孔格楚孔格生台楚台楚生二子長青嘉努次揚<lb/>
　　　吉努兄弟綏服葉赫諸部各居一城哈達國人多<lb/>
　　　歸之青嘉努揚吉努遂皆稱貝勒歲甲申明寧逺<lb/>
　　　伯李成梁受哈達國所賂金及黒狐紫貂聴讒搆<lb/>
　　　以賜敕賞賚為名誘青嘉努揚吉努兩貝勒至開<lb/>
　　　原并從兵三百皆殺之青嘉努子布齋揚吉努子<lb/>
<pb n="KR2b0039_WYG_006-28b"/>
　　　納林布禄各繼其父為貝勒李成梁率兵取其杜<lb/>
　　　喀尼雅罕二寨戊子年又率兵圍攻納林布禄所<lb/>
　　　居東城大傷兵卒不克而歸乃與和好焉納林布<lb/>
　　　禄弟錦台什布齋子布揚古嗣為貝勒分居東西<lb/>
　　　城至是葉赫遂滅<lb/>
　　冬十一月庚辰朔遣使與喀爾喀部長㑹盟<lb/>
　　　時<lb/>
太祖開疆拓土東自海西至明遼東界北自䝉古科爾沁<lb/>
<pb n="KR2b0039_WYG_006-29a"/>
　　　之嫩江南暨朝鮮國境凡語音相同之國俱征討<lb/>
　　　徠服而統壹之蒙古喀爾喀衆貝勒遣使來齎書<lb/>
　　　曰齋賽屢啓釁端<hi>見前七月丁未條</hi>誠有罪惟<lb/>
上所命但明敵國也如往征之必同心合謀直抵山海闗<lb/>
　　　負此言者<lb/>
天神鑒之倘與和好亦必㑹同定議若明輸財物厚汝國<lb/>
　　　薄我汝國勿受厚我薄汝國我亦不受能踐此言<lb/>
　　　名聞逺邇不亦善乎于是<lb/>
<pb n="KR2b0039_WYG_006-29b"/>
太祖命大臣額克星額綽䕶爾雅希禪庫爾禪希福五人<lb/>
　　　偕來使赴期㑹之地刑白馬烏牛設酒一器肉一<lb/>
　　　器血骨及土各一器昭告<lb/>
天地誓曰今滿洲十旗執政貝勒與喀爾喀執政貝勒䝉<lb/>
天地眷佑俾合謀并力與明修怨如其與明釋舊恨結和<lb/>
　　　好亦必合謀然後許之若滿洲渝盟不偕喀爾喀<lb/>
　　　貝勒合謀先與明和好<lb/>
皇天后土其降之罰若明國欲與喀爾喀貝勒和好密遣<lb/>
<pb n="KR2b0039_WYG_006-30a"/>
　　　離間貝勒等不以其言告我滿洲<lb/>
英明皇帝者<lb/>
皇天后土亦降之罰我二國同踐盟言<lb/>
天地佑之其飲是酒食是肉二國執政貝勒尚克永命子<lb/>
　　　孫百世及于萬年二國如一共享太平是月巴約<lb/>
　　　特部台吉索寧下一人及扎嚕特部宰桑扣肯下<lb/>
　　　一人來歸<lb/>
太祖曰來歸之情誠為可矜但盟誓之言尤不可背遂不<lb/>
<pb n="KR2b0039_WYG_006-30b"/>
　　　納各還其主<lb/>
　　　　<hi>臣</hi>等謹案明臣黄道周博物典彚云己未冬薊<lb/>
　　　　人咸云建人苦饑一日啜粥二盌識者曰實者<lb/>
　　　　虛之此未可信乃薊人咸以其乏食為喜迨劉<lb/>
　　　　總戎破其寨五榖滿園囷其深計大率類此又<lb/>
　　　　附録史氏曰建州彈丸地曏資清撫之糴曽無<lb/>
　　　　廣屯原儲清撫既下不為守知非有逺志我徴<lb/>
　　　　兵漸集宜葺殘壘時以輕騎擾彼耕牧計可坐<lb/>
<pb n="KR2b0039_WYG_006-31a"/>
　　　　制乃鋭語出塞自取輿尸且兵莫神于間莫巧<lb/>
　　　　于顛倒饑飽勞逸以為用而我早漏師期深入<lb/>
　　　　重險棄輜重以資之敵勢始張奪我三軍之膽<lb/>
　　　　膽破而智勇並困宜遼瀋之為開鐵續也原海<lb/>
　　　　西密邇開鐵為我屬國與建州及西部牙錯勢<lb/>
　　　　能離其合近歳拯北關以藩遼稱制勝上䇿而<lb/>
　　　　竟翦焉胥覆為開鐵續誰職厲階一蹶不振耶<lb/>
　　　　此道周追述明人深咎楊鎬之分兵四路侵我<lb/>
<pb n="KR2b0039_WYG_006-31b"/>
　　興京所稱清撫謂清河撫順也所稱開鐵謂開原鐵<lb/>
　　　　嶺也所稱海西北關謂葉赫也所稱西部謂喀<lb/>
　　　　爾喀及察哈爾與喀喇沁也所稱劉總戎即劉<lb/>
　　　　綎其侵我棟鄂路焚柵寨深入戰死在己未三<lb/>
　　　　月則所云己未冬當是戊午冬之訛<lb/>
實録載天命四年二月興役萬五千人運石築界藩城衛<lb/>
　　　　以騎兵四百不言以工代賑亦不言寓兵于工<lb/>
　　　　固未嘗苦饑也工方始而楊鎬集兵瀋陽刻期<lb/>
<pb n="KR2b0039_WYG_006-32a"/>
　　　　深入時開原三岔寛甸猶屬明若撫順清河我<lb/>
　　　　既克之逾數月矣弗以兵駐守退而就舊有之<lb/>
　　　　界藩築城宜明人視為非有逺志歟乃未戰薩<lb/>
　　　　爾滸之先敗明兵二萬于吉林崖築城衆役自<lb/>
　　　　崖下擊有功不惟足食而且足兵亦實者虚之<lb/>
　　　　之一證前此乙夘年六月貝勒大臣請征明<lb/>
太祖髙皇帝諭以儲積未充惟及是時撫輯吾國固疆圉<lb/>
　修邊備重農積榖為先務越三年將征撫順<lb/>
<pb n="KR2b0039_WYG_006-32b"/>
諭將士治甲胄修軍器以繕治馬廐為名遣七百人伐木<lb/>
　　　　備攻具<lb/>
聖心之密籌周慮固慎于用兵之常道至弗守撫順清河<lb/>
　　　　而興役界藩正<lb/>
聖諭所云撫輯吾國固疆圉修邊備而又為料敵制勝之<lb/>
神謀遂殱敵十餘萬惟由清河至呼蘭一路兵及甫至開<lb/>
　　　　原之葉赫兵拔營而遁其在尚間崖脱免之總<lb/>
　　　　兵馬林仍守開原故越兩月我軍破其城時有<lb/>
<pb n="KR2b0039_WYG_006-33a"/>
　　　鐵嶺兵三千赴援擊之始退故亦攻取其城復<lb/>
　　　移師滅葉赫而西部之喀爾喀旋服罪乞盟宜<lb/>
　　　明人之自咎夫鋭語出塞深入重險一蹶不振<lb/>
　　　且揣測我<lb/>
　朝致此之由謂兵莫神于間莫巧于顛倒飢飽勞逸<lb/>
　　　以為用亦叩槃捫燭之見耳又按明臣熊廷弼<lb/>
　　　奏疏云遼左為京師肩背河東為遼鎮腹心開<lb/>
　　　原為河東根本敵未破開原時北闗朝鮮猶足<lb/>
<pb n="KR2b0039_WYG_006-33b"/>
　　　為腹背患今開原破而北闗不敢不服朝鮮不<lb/>
　　　敢不從以此交攻遼瀋何可守也自我軍三路<lb/>
　　　敗没而敵始出入無常自我兵坐守四城而敵<lb/>
　　　始交合西部徑取開原是前日不復清撫以失<lb/>
　　　開原之覆車即後来不復開原以棄遼鎮之榜<lb/>
　　　樣也其言正與道周所云遼瀋之為開鐵續相<lb/>
　　　合又言此時即精兵良將甲馬芻糧一時齊備<lb/>
　　　猶恐敵鋭難當敵交難斷況事事俱無臣又如<lb/>
<pb n="KR2b0039_WYG_006-34a"/>
　　　　之何哉方是時廷弼初代楊鎬為經略倡議恢<lb/>
　　　　復進戰固守三策而于我<lb/>
　　國家<lb/>
天命人心之歸己見幾于受事之始又言我兵五足當敵<lb/>
　　　　兵一即他日人經訓練器經整頓猶須三而當<lb/>
　　　　一今敵已有衆十萬即我兵十有八萬尚費支<lb/>
　　　　吾實亦震懾於我<lb/>
太祖髙皇帝用兵如神<lb/>
<pb n="KR2b0039_WYG_006-34b"/>
天戈所指無不一以當百而是時大軍實未滿數萬也至<lb/>
　　　　稱我<lb/>
　　朝但分開原餘財十數萬以與鄰近各部落使之東<lb/>
　　　　攻遼瀋西攻廣寧各部落所得春夏兩賞於我<lb/>
　　　　明者幾何又何樂而不從此乃廷弼狹小之見<lb/>
　　　　借以聳動其君不知<lb/>
聖朝聲教所訖逺近各部畏<lb/>
威懐徳翕然景從並非誘之以利況止此十數萬為利於<lb/>
<pb n="KR2b0039_WYG_006-35a"/>
　　　　各部者又幾何乎且如薩爾滸之戰<lb/>
神武昭宣我軍以少擊衆如拉枯朽未嘗徵調逺近各部<lb/>
　　　　一兵一將此尤大彰明較著者也臣等伏讀乾<lb/>
　　　　隆四十一年<lb/>
　御製文因<lb/>
實録尊藏人弗易見<lb/>
　特書薩爾滸山大破明兵事<lb/>
　示子孫臣庶無忘<lb/>
<pb n="KR2b0039_WYG_006-35b"/>
開創之艱難<lb/>
　訓以國之將興必有禎祥然禎祥之賜由乎<lb/>
天而致<lb/>
天之賜由乎人又<lb/>
　訓曰爾時草創開基篳路藍縷地之里未盈數千兵之<lb/>
　　衆弗滿數萬惟是<lb/>
父子君臣同心合力師直為壯荷<lb/>
天之龍用能破明二十萬之衆此我<lb/>
<pb n="KR2b0039_WYG_006-36a"/>
　皇上以數言而括史臣之千萬言一若<lb/>
髙皇帝自言之而明臣所謂奪其三軍之膽膽破而智勇<lb/>
　　　　俱困者亦足以見<lb/>
神謨妙算所向無敵莫可端倪不待瀋陽遼陽𨽻我昄章<lb/>
　　　　而已<lb/>
聲靈赫濯云<lb/>
　<lb/>
　<lb/>
<pb n="KR2b0039_WYG_006-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清開國方略巻六<lb/>
</p>
<p>
</p>
  </div>
</body>
</text>
</TEI>
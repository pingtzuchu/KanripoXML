<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0039_WYG_025-1a"/>
　欽定四庫全書<lb/>
皇清開國方略卷二十五<lb/>
太宗文皇帝<hi>崇徳三年戊寅正月至七月</hi>
　　崇徳三年春正月甲午<lb/>
世祖章皇帝生<lb/>
世祖章皇帝<lb/>
太宗第九子也<lb/>
母<lb/>
<pb n="KR2b0039_WYG_025-1b"/>
孝莊文皇后時為<lb/>
永福宮莊妃娠十有一月<lb/>
　　二月丁酉<lb/>
親征喀爾喀<lb/>
　　　先是正月庚辰駐守歸化城土黙特左翼部長古<lb/>
　　　祿格遣扎幹等三人奏言臣等偵知歸化城北有<lb/>
　　　喀爾喀部扎薩克圗汗<hi>巴延達喇長子賚瑚爾</hi>率兵及家口<lb/>
　　　周圍駐營似欲侵犯我城乞速發大兵以備之<lb/>
<pb n="KR2b0039_WYG_025-2a"/>
太宗御篤恭殿<lb/>
諭諸王大臣曰喀爾喀侵犯歸化城爾等其令軍士早夜<lb/>
　秣馬預備糗糧朕將親統大軍討之二月丁酉<lb/>
太宗率豫親王多鐸武英郡王阿濟格郡王阿達禮貝勒<lb/>
　　　岳託貝子大臣及䕶軍等於午刻出撫近門謁<lb/>
堂子唘行<lb/>
命禮親王代善鄭親王濟爾哈朗睿親王多爾衮安平貝<lb/>
　　　勒杜度饒餘貝勒阿巴泰等留守是日<lb/>
<pb n="KR2b0039_WYG_025-2b"/>
車駕出沙嶺舊邊駐營己亥遣拜賽偕十六人往探扎薩<lb/>
　　　克圗汗踪跡丁未駐軍喀勒占外藩科爾沁部長<lb/>
　　　土謝圖親王巴達哩扎薩克圗郡王布達齊卓哩<lb/>
　　　克圗親王武克善巴圗魯郡王滿珠什哩喇嘛什<lb/>
　　　希穆齋占巴拉塞爾固楞等扎賚特部長達爾漢<lb/>
　　　和碩齊䝉衮等奈曼部長達爾漢郡王衮楚克等<lb/>
　　　敖漢部長額駙班第等扎嚕特部長内齊尚嘉布<lb/>
　　　<hi>内齊子</hi>桑圖桑古爾扎木素桑阿爾<hi>色本子</hi>巴雅爾圖<lb/>
<pb n="KR2b0039_WYG_025-3a"/>
　　　青巴圖魯<hi>即瑪尼</hi>茂竒塔特<hi>瑪尼子</hi>額騰多爾濟等阿<lb/>
　　　嚕科爾沁部長穆彰達賚海色固嚕等四子部長<lb/>
　　　達爾漢卓哩克圖鄂木佈伊爾扎木索諾木等茂<lb/>
　　　明安部長巴特瑪瑚稜等巴林部長滿珠什哩阿<lb/>
　　　玉什等翁牛特部長達爾漢岱青薩揚達拉海巴<lb/>
　　　木布班第噶爾瑪<hi>即喀喇車哩克部長</hi>等各率所部兵来㑹<lb/>
　　　獻駝馬俱却之遂行至錫喇穆掄喀喇穆掄兩河<lb/>
　　　交界處駐營戊申大軍至哈納哈達壬子過興安<lb/>
<pb n="KR2b0039_WYG_025-3b"/>
　　　嶺行獵是日駐營達勒諾爾東癸丑拜賽自歸化<lb/>
　　　城還奏言喀爾喀扎薩克圖汗驚聞大軍將至已<lb/>
　　　於正月三十日倉皇遁去<lb/>
太宗疑其或逐好水草處藏匿復遣莽奈都爾率八人往<lb/>
　　　探於是行獵至達勒諾爾西壬戍遣前鋒將領勞<lb/>
　　　薩梅勒章京錫特庫等自多原齎<lb/>
書諭明宣府各官曰壬申之夏朕率大軍往征察哈爾察<lb/>
　哈爾汗聞風逺遁歸化城及各寨部衆咸歸於朕彼時<lb/>
<pb n="KR2b0039_WYG_025-4a"/>
　曾謂宣府執事人等曰爾宣大之人無怨於朕惟遼東<lb/>
　邊吏欺詐特甚朕故征之今爾等與朕脩好互市凡嵗<lb/>
　幣之與察哈爾者應悉與我爾云察哈爾汗雖遁其身<lb/>
　尚在倘復来索嵗幣奈何故雖與而不盡如例但與我<lb/>
　講和通市因對<lb/>
天地盟誓大軍遂不入境而還嗣後朕踐此盟言静俟一<lb/>
　載兩次遣人致書爾竟背盟未答一語朕是以有甲戌<lb/>
　之役今天下䝉古入我版圖朝鮮為我藩服察哈爾汗<lb/>
<pb n="KR2b0039_WYG_025-4b"/>
　畏威逺竄身死國亡妻子臣民我悉綏定曩時推諉之<lb/>
　辭謂察哈爾汗尚在也今更將何辭以對乎彼北邊䝉<lb/>
　古喀爾喀者非與爾有盟誓之好也乃與之嵗幣開市<lb/>
　而結盟之國反不與嵗幣開市者何哉朕今親統大軍<lb/>
　駐布顔阿海遊牧之地以待爾如能悔過無棄盟言則<lb/>
　不入爾宣大之地止征遼東夫逆則征伐和則貿易古<lb/>
　亦有之爾若不審<lb/>
天時而逆朕命朕當令朝鮮䝉古諸大軍分路縱略廢爾農<lb/>
<pb n="KR2b0039_WYG_025-5a"/>
　時恐後悔無及也朕以實告爾爾其速圖而裁答焉並面<lb/>
諭勞薩等曰爾等若遇喀爾喀部人衆多力不能勝即還<lb/>
　報能勝則取之拒者殺之三月甲子朔自多原至博碩<lb/>
　　　堆遣牛录章京法談等賫<lb/>
勅諭留守諸王曰喀爾喀為漢人所恐云大清兵已至矣<lb/>
　彼遂驚懼未敢犯我歸化城亦並未與漢人交市扵正<lb/>
　月三十日倉皇而去但恐彼去未逺已遣人徃探若果<lb/>
　未逺朕必前徃其糧米須待此䖏人到輸運不然朕亦<lb/>
<pb n="KR2b0039_WYG_025-5b"/>
　竟従此班師行糧已足不必更運矣越二日丙寅知扎<lb/>
　　　薩克圗汗果率兵逺遁扵是<lb/>
命王貝勒以下梅勒章京以上各出銀赴歸化城貿易尋<lb/>
　　　遣大學士剛林齎信符赴<lb/>
　　盛京令速發駐防前鋒兵以迎之甲戌駐軍宜喜里<lb/>
　　　勞薩等還奏路遇䝉古碩雷使者徃明國交易獲<lb/>
　　　其馬百四十駝四十其䝉古四十人給以羊隻為<lb/>
　　　行糧遣之去獲二漢人還<lb/>
<pb n="KR2b0039_WYG_025-6a"/>
太宗曰何為輕釋䝉古耶復令勞薩等率毎旗章京一員<lb/>
　　　甲　十五人於夜分往追之以所獲駝馬<lb/>
賜一等公以下牛录章京以上各官後法司議勞薩等違<lb/>
命縦敵之罪得<lb/>
㫖従寛罰懲<lb/>
　　辛酉宴新附烏珠穆沁部車臣濟農等<lb/>
　　　烏珠穆沁部車臣濟農<hi>即多爾濟</hi>聞<lb/>
太宗惠養國人恩意周至率竒塔特台吉偉徴塔布囊索<lb/>
<pb n="KR2b0039_WYG_025-6b"/>
　　　諾木塔布囊博倫塔布囊達拉海納穆琿津等三<lb/>
　　　十人舉部來附<lb/>
賜宴清寧宫<hi>事在崇徳二年十一月</hi>至是<lb/>
車駕至多原車臣濟農等率其長子塞稜次子桑阿爾齋<lb/>
　　　三子垂僧格四子徳音楚克及同部噶喇木扎布<lb/>
　　　蘇格岱青錫達索諾木都斯噶爾和多和沁伊勒<lb/>
　　　扎爾山津武克索木伊勒畢斯徳勒格爾塔布囊<lb/>
　　　衮桑班第岱阿哈土謝圗等來㑹師進獻駝馬甲<lb/>
<pb n="KR2b0039_WYG_025-7a"/>
　　　胄等物令車臣濟農朝見設黄幄列儀仗王貝勒<lb/>
　　　以下羣臣依次立帳外<lb/>
太宗於已刻出行幄率車臣濟農等拜<lb/>
天畢<lb/>
御黄幄車臣濟農率其所部貝勒及臣屬朝見具筵宴進<lb/>
上同來㑹師之阿巴噶部噶喇木扎布蘇尼特部武善伊<lb/>
　　　勒登塞稜達爾瑪等浩齊特部博羅特推囉阿納<lb/>
　　　特塔布囊雅達固什等亦於是日朝見各獻駝馬鞍<lb/>
<pb n="KR2b0039_WYG_025-7b"/>
　　　轡均酌納之<lb/>
賜大宴<lb/>
命較射角觝<lb/>
賜甲胄雕鞍弓矢銀幣有差尋遣還<lb/>
　　夏四月甲午朔征卦勒察諸將奏捷<lb/>
　　　先是<lb/>
太宗率諸王貝勒等西獵於大草灘卓索圗爾格尼等處<lb/>
　　　<hi>事在崇徳二年十二月</hi>
<pb n="KR2b0039_WYG_025-8a"/>
命葉克舒為右翼大臣星訥為左翼大臣與其下阿福尼<lb/>
　　　赫葉訥瑪喇希喀木齊哈喀爾喀瑪鄂謨克圗薩<lb/>
　　　哈納穆成額叟塞阿林巴雅爾圖塞赫哈喇勒岱訥<lb/>
　　　爾特穆圗希福等率兵六百往征卦勒察葉克舒<lb/>
　　　星訥等師至薩哈勒察俘獲男子六百四十名家<lb/>
　　　口一千七百二十名馬一百五十六匹牛一百有<lb/>
　　　四頭至是<lb/>
　　盛京留守諸王遣兵部唘心郎占巴等賫疏以<lb/>
<pb n="KR2b0039_WYG_025-8b"/>
聞遣禮部承政庫魯克達爾漢阿頼祝世昌姜新等迎宴<lb/>
　　　之尋以所獲薩哈勒察等衣服<lb/>
賜兩翼大臣并<lb/>
賞従征將士銀兩有差<lb/>
　　庚子改都爾弼城為屏城<lb/>
　　　先是崇徳二年八月<lb/>
太宗以將築都爾弼城<lb/>
命睿親王多爾衮相度基址饒餘貝勒阿巴泰率八旗每<lb/>
<pb n="KR2b0039_WYG_025-9a"/>
　　　甲喇章京一員每牛录甲士二十二人夫役十人<lb/>
　　　前徃興工又遣甲喇章京伊爾徳訥爾特敦拜錫<lb/>
　　　翰等率䕶軍四十人防衛築城夫役本年二月<lb/>
命留守王貝勒等監築都爾弼城及遼陽城三月<lb/>
太宗扵博碩堆行營遣牛录章京法談等賫<lb/>
敕諭留守諸王等曰朕曽有㫖命仿都爾弼城規模築遼<lb/>
　陽城今觀都爾弼城甚小大軍出征之後遼陽乃駐防<lb/>
　重地士馬繁多何以能容若城基未築可毎面再廣十<lb/>
<pb n="KR2b0039_WYG_025-9b"/>
　丈朕籌畫再三故有是命至是次鄂岳博洛令每三丁<lb/>
　　　出夫一名協濟築城夫役工竣改名為屏城<lb/>
賜門額曰安邊門廣邊門<lb/>
　　乙巳<lb/>
車駕還<lb/>
　　盛京<lb/>
太宗扵三月庚辰自登努蘇特班師大軍次克依綳之次<lb/>
　　　日<lb/>
<pb n="KR2b0039_WYG_025-10a"/>
賜外藩科爾沁奈曼敖漢扎嚕特四子翁牛特巴林茂明<lb/>
　　　安等部諸王貝勒等貂裘鞍馬衣服等物並<lb/>
賜宴遣歸以翁牛特部達爾漢岱青下塞内琿津正黄旗<lb/>
　　　阿爾哈車臣毎遇㑹議聴斷勤勞平允<lb/>
特賜車臣號扎爾固齊<lb/>
賜塞内琿津豹裘縀布辛夘度興安嶺至温泉壬辰至烏<lb/>
　　　蘭哈達癸巳至錫爾哈夏四月乙未至遼河己亥<lb/>
　　　至察木哈越二日户部承政英固爾岱瑪福塔㩦<lb/>
<pb n="KR2b0039_WYG_025-10b"/>
御用馬匹來迎並奏言臣等往鳯凰城等處開擴邊境自<lb/>
　　　鳯凰城至鹻場自蘭磐至鳯凰城較舊界各擴出<lb/>
　　　五十里此二百里所需釘樁繩索恐鳳凰城應用<lb/>
　　　不敷令沿邊四城協力均濟又自盖州至熊<hi>熊岳</hi>耀<lb/>
　　　<hi>耀州</hi>較舊界擴出四十八里其釘樁繩索令四城均<lb/>
　　　辦壬寅<lb/>
太宗至遼河<lb/>
閱視新築城垣乙巳至<lb/>
<pb n="KR2b0039_WYG_025-11a"/>
　　盛京自外攘門入還宮<lb/>
　　丁未定户部年終考核例<lb/>
　　　先是都察院承政祖可法張存仁等疏劾户部承<lb/>
　　　政韓大勲侵盗庫中金銀鞫實擬辟<lb/>
太宗命革職貫其死至是祖可法張存仁等再疏請誅韓<lb/>
　　　大勲又疏言户部職司錢穀其任匪輕現無舊管<lb/>
　　　新收開除實在四柱冊檔年終又無考核之例則<lb/>
　　　收放既無定額同官又無責成此韓大勲窺之已<lb/>
<pb n="KR2b0039_WYG_025-11b"/>
　　　熟所以敢扵侵盜也請嗣後<lb/>
勅户部速立四柱清冊於年終核實稽察以杜弊端則官<lb/>
　　　吏可以肅清而倉庫無由侵尅矣又劾吏部刑部<lb/>
　　　復用贓吏陳七違<lb/>
㫖壞法<lb/>
太宗皆嘉納之<lb/>
　　　五月癸酉脩治道路<lb/>
太宗命睿親王多爾衮饒餘貝勒阿巴泰等董理修治道<lb/>
<pb n="KR2b0039_WYG_025-12a"/>
　　　路之役自<lb/>
　　盛京至遼河大路兩傍濬壕中間增土髙三尺廣十<lb/>
　　　丈令八家及八旗毎牛录甲兵六十及恭順王孔<lb/>
　　　有徳等屬下甲兵皆赴工給羊六百犒之<lb/>
　　六月庚申設理藩院<lb/>
　　　更定䝉古衙門為理藩院専治䝉古諸部事是日<lb/>
　　　授土黙特部章京古禄格等二十二人世職各按<lb/>
　　　品級分别授之尋鑄給理藩院印信<lb/>
<pb n="KR2b0039_WYG_025-12b"/>
　　秋七月壬戌朔<lb/>
諭誡諸王大臣遵行定制<lb/>
太宗命内宏文院大學士希福内國史院大學士剛林等<lb/>
　　　傳<lb/>
諭諸王大臣曰凡親王郡王貝勒貝子公主額駙名號等<lb/>
　級均有定制今竟不遵行違棄成憲皆由禮部不嚴加<lb/>
　稽察以致茍且陵替如制度有不可行於創行之初即<lb/>
　當奏請改正乃方創制時皆稱曰是及裁酌已定又蔑<lb/>
<pb n="KR2b0039_WYG_025-13a"/>
　棄之此何心也昔金太祖太宗兄弟一心克成大業今<lb/>
　朕創業伊始爾等不能同心體國恪守典常朕復何頼<lb/>
　焉諸王等奏曰恭承<lb/>
聖諭罪在臣等若臣等躬行正道誰敢有不奉行者嗣後<lb/>
　　　當各修其身勉力遵行若仍怙惡不悛自當罪及<lb/>
　　　其身矣<lb/>
　　丁夘<lb/>
諭遣喀爾喀扎薩克圗汗使臣<lb/>
<pb n="KR2b0039_WYG_025-13b"/>
　　　喀爾喀部扎薩克圗汗下使臣達爾漢囊蘇喇嘛<lb/>
　　　等扵三月庚午來朝進獻駝馬綵縀等物至是遣<lb/>
　　　還<lb/>
太宗諭之曰朕以兵討有罪以徳撫無罪惟行正義故<lb/>
上天垂佑將䝉古諸部悉以畀朕今䝉古主察哈爾汗之<lb/>
　子現在朕加意撫養爾喀爾喀部當念爾主既在我國<lb/>
　即應歸順以安其生反興兵搆怨來侵我歸化城甚非<lb/>
　爾分所當為也朕欲平定區宇理應加兵於爾爾亦當<lb/>
<pb n="KR2b0039_WYG_025-14a"/>
　以加兵是懼想爾以為奔徃征討所不到之處便可偷<lb/>
　安旦夕但爾所能至我師豈有不能至者乎昔金遼元<lb/>
　三國之主西伐額訥特珂克東抵朝鮮北及黒龍江南<lb/>
　至于海朕今日正與相等爾知罪而來則已否則必不<lb/>
　爾宥又<lb/>
諭曰我國行事悉循大義雖興師征討従不加戮使臣頃<lb/>
　所言者爾主之咎於爾何尤<lb/>
命賜之食囊蘇喇嘛不勝欣幸更無一語回奏良久曰仰<lb/>
<pb n="KR2b0039_WYG_025-14b"/>
　　　承<lb/>
聖諭當往導吾主愚䝉爾<lb/>
　　壬申<lb/>
召見新附總兵官沈志祥<lb/>
　　　先是二年九月<lb/>
太宗命内宏文院學士瑚球禮部叅政蔡永年等往石城<lb/>
　　　島對岸<lb/>
予書明守將沈志祥曰朕聞將軍脱皮島之難復集潰卒<lb/>
<pb n="KR2b0039_WYG_025-15a"/>
　殺明國黃監軍白副將奪陳洪範兵朕意將軍必率衆<lb/>
　來歸専待久矣乃仍猶豫未决耶今將軍欲歸明國則<lb/>
　明國皇帝屢有㫖命救朝鮮而將軍違命不救又擅殺<lb/>
　監軍及奪陳洪範兵此罪决不爾赦若不速來歸附朕<lb/>
　既蕩平皮島豈容爾久據石城朕敕朝鮮收集各處兵<lb/>
　船與我軍合力進取事在旦夕彼時歸朕無功歸明無<lb/>
　路悔之晚矣曩曽以此意招沈世魁世魁不従今安在<lb/>
　哉<hi>沈世魁遼東人明總兵官志祥従父我軍征皮島世魁戰死志祥遂收潰衆至石城島索世魁敕印不得</hi>
<pb n="KR2b0039_WYG_025-15b"/>
　<hi>乃自稱總兵官</hi>朕言非誇為爾等開導爾將軍其熟思之本年<lb/>
　　　二月志祥遣部將吳朝佐金光裕賫疏至<lb/>
　　盛京投誠旋率領副將八員叅將八員逰擊十六員<lb/>
　　　都司二十員守備三十員千總四十員兵丁及家<lb/>
　　　屬四千餘人自石城島起行至黄古島候<lb/>
㫖<lb/>
太宗遣内宏文院學士瑚球户部承政瑪福塔等勞之扵<lb/>
　　　安山城<lb/>
<pb n="KR2b0039_WYG_025-16a"/>
命重加撫慰設大宴宴之鐵嶺撫順二處任其自擇居住<lb/>
　　　志祥聞<lb/>
命欣感奏言願駐撫順遂發車騎俾移衆安輯其官屬兵<lb/>
　　　民俱給以房屋及一切器物尋以其兵民等屢有<lb/>
　　　逃亡復遣内國史院學士羅碩等傳<lb/>
諭志祥及其部衆曰方爾等來歸時朕駐軍在外是以未<lb/>
　及加恩爾等何以遽懷去志現在各邊防兵哨卒周圍<lb/>
　駐守去將安之倘被擒戮朕心殊為不忍自今以後勿<lb/>
<pb n="KR2b0039_WYG_025-16b"/>
　再逃亡朕當加意愛養爾等也志祥奏曰<lb/>
主上厚恩諄切開示凡逃亡者皆昏庸不知法度之人若<lb/>
　　　良民安肯逃哉是月庚午遣禮部官<lb/>
召志祥至先<lb/>
命承政滿達爾漢姜新等扵五里外迎宴之是日<lb/>
太宗御崇政殿志祥率所部官朝見獻蟒縀布疋等物俱<lb/>
　　　不納<lb/>
賜志祥蟒衣凉帽玲瓏鞓帶貂皮猞猁猻狐皮豹皮裘弓<lb/>
<pb n="KR2b0039_WYG_025-17a"/>
　　　矢櫜鞬雕鞍甲胄駝馬仍<lb/>
賜宴禮部越六日<lb/>
召志祥扵<lb/>
　内廷宴之<lb/>
命七家以次更宴及還鎮遣官餞送如初<lb/>
　　　丁丑<lb/>
諭禮部申明禁令<lb/>
太宗諭禮部曰國家創立制度所以辨等威昭法守也若<lb/>
<pb n="KR2b0039_WYG_025-17b"/>
　不嚴行懲儆無以垂久逺自後王貝勒貝子犯者議罰<lb/>
　官員犯者幽繫三日議罰庶民犯者枷號八日責治而<lb/>
　釋之凡出入起坐有違誤者坐以應得之罪一切官階<lb/>
　名號已經更定而仍有錯誤者嚴行戒飭之若有效他<lb/>
　國衣冠及婦女裝束違制者是身在本國而心在他國<lb/>
　也犯者俱従重治罪著為令又<lb/>
諭都察院承政張存仁祖可法等曰爾等果盡忠為國凡<lb/>
　有見聞即應據實陳奏則委任庶為有益若禮部承政<lb/>
<pb n="KR2b0039_WYG_025-18a"/>
　祝世昌奏請禁止陣獲良人婦女賣充樂户一疏祝世<lb/>
　昌豈不知樂户一事朕已經禁革不過徇庇漢人借此<lb/>
　立言要譽耳朕扵滿洲䝉古漢人視同一體爾等同心<lb/>
　輔國譬諸五味調劑貴得其宜若滿洲徇庇滿洲䝉古<lb/>
　徇庇䝉古漢人徇庇漢人是猶鹹苦酸辛之不得其和<lb/>
　也爾等回䕶世昌而不劾奏咎在爾等曽子曰吾日三<lb/>
　省吾身爾等能如曽子之省察其身則何過之有又<lb/>
諭親王郡王貝勒貝子等曰爾等為朕股肱耳目見朕所<lb/>
<pb n="KR2b0039_WYG_025-18b"/>
　行有未當處即當直言進諌朕亦樂扵聞過以便改圗<lb/>
　今國家䝉<lb/>
天眷佑爾等亦坐享豐盈其在下之人或有困窮而衣食<lb/>
　不足者或有無故寃抑者與其在外嗟怨退有後言何<lb/>
　不令困窮之人自言困窮寃抑之人自言寃抑且爾等<lb/>
　茍知之亦應入告扵朕若朕知其困窮而不加恩養知<lb/>
　其寃抑而不為昭雪是朕之過也至扵舉錯好惡尤當<lb/>
　協扵大公若衆人所舉而反惡之衆人所錯而反好之<lb/>
<pb n="KR2b0039_WYG_025-19a"/>
　必至變易是非倒置功罪一經敗露即爾等亦身被黜<lb/>
　辱所偏好之人尚得在爾左右否古人云越山易越法<lb/>
　難爾等豈能自越扵立法之外耶又<lb/>
諭大學士希福剛林學士羅碩等曰朕従來不喜以空言<lb/>
　文飾要取虛譽昔漢文帝欲建一臺計費百金以為百<lb/>
　金乃中人十家之産遂止而弗建朕謂此亦空言要譽<lb/>
　殊不足取朕䝉<lb/>
天眷佑各國臣服財用饒裕當此之際我國新舊人等有<lb/>
<pb n="KR2b0039_WYG_025-19b"/>
　困窮無告者若不急加恩飬更扵何時養之人君宵旰<lb/>
　勤勞以修治道理財裕國亦為民而已今財物牲畜何<lb/>
　者不有若吝惜而不以養人留之何用耶希福等奏曰<lb/>
皇上此言誠萬民之福也前代之君積聚財物未有厯久<lb/>
　　　長存見稱扵後世者惟散財養人乃為<lb/>
聖朝盛事耳又<lb/>
諭侍臣等曰我國家景運方興爾等職在大臣正當為國<lb/>
　憂勤以功名自建朕與王貝勒等所行何無一人指陳<lb/>
<pb n="KR2b0039_WYG_025-20a"/>
　得失者爾等従前或臨陣不能治兵或所行貪黷經朕<lb/>
　加罪者有之亦有因直言進諌而加之罪者乎爾等平<lb/>
　日見賢不能舉見不善不能退既不能退矣迨其獲罪<lb/>
　又羣起而非議之若扵已無與也夫見賢不能舉則賢<lb/>
　者何由而勸見不善不能退則不肖者何由而懲公忠<lb/>
　為國之人見其人之賢雖讐猶將舉之見其人之不善<lb/>
　雖親猶將黜之今爾大臣中有因戰功而令管旗務及<lb/>
　六部承政者亦有雖無戰功因辦事公正令管旗務及<lb/>
<pb n="KR2b0039_WYG_025-20b"/>
　六部承政者豈一朝富貴遂忘公正耶名為大臣上不<lb/>
　能為國下不能為民國家亦安用此緘口藏身之輩為<lb/>
　也又遍<lb/>
諭新舊滿洲䝉古漢人曰爾等有家貧不能娶妻及披甲<lb/>
　不能買馬者許陳訴於本管章京本管章京申訴於管旗<lb/>
　大臣管旗大臣啟知本管王貝勒等核實給與如王貝勒等力<lb/>
　不能給即以奏聞隱匿者罪坐本管官仍許赴户兵二<lb/>
　部陳訴䝉古之人赴理藩院陳訴其已給而誑稱未給<lb/>
<pb n="KR2b0039_WYG_025-21a"/>
　者追奪所給之物不復加罪朕明降諭㫖若爾等畏威<lb/>
　不言是自坐困窮朕無由而知也<lb/>
　　丙戌更定部院官制<lb/>
　　　先是六部都察院理藩院滿洲䝉古漢人承政毎<lb/>
　　　衙門各三四員其餘皆為𠫭政官止二等至是范<lb/>
　　　文程希福剛林等奏請每衙門止宜設滿洲承政<lb/>
　　　一員以下酌設左右叅政理事副理事啟心郎主<lb/>
　　　事等官凡五等<lb/>
<pb n="KR2b0039_WYG_025-21b"/>
太宗可其奏扵是<lb/>
命睿親王多爾衮更定八衙門官制以阿拜為吏部承政<lb/>
　　　色勒祖澤洪為左㕘政薩璧翰滿珠什哩鮑承先<lb/>
　　　為右叅政理事官四員副理事官六員啓心郎三<lb/>
　　　員<hi>滿洲一員漢人二員以下各衙門俱同</hi>主事二員以英固爾岱為<lb/>
　　　户部承政瑪福塔吳守進為左叅政塞稜車臣鄧<lb/>
　　　長春徳穆圗為右㕘政理事官十員副理事官十<lb/>
　　　五員啓心郎三員主事二員以滿達爾漢為禮部<lb/>
<pb n="KR2b0039_WYG_025-22a"/>
　　承政巴延超哈爾為左𠫭政阿頼庫魯克達爾漢<lb/>
　　陳邦選鄂謨克圗為右叅政理事官四員副理事<lb/>
　　官七員啓心郎三員主事二員以伊遜為兵部承<lb/>
　　政祖澤潤穆成額為左㕘政古爾布什葉克舒佟<lb/>
　　圗賚為右㕘政理事官十員副理事官十六員啓<lb/>
　　心郎三員主事二員以郎球為刑部承政武達海<lb/>
　　孟喬芳為左𠫭政布當李雲星訥為右叅政理事<lb/>
　　官六員副理事官八員啓心郎三員主事二員以<lb/>
<pb n="KR2b0039_WYG_025-22b"/>
　　薩木什喀為工部承政徹爾格裴國珍為左𠫭政<lb/>
　　囊努克武善楊文魁為右㕘政理事官八員副理<lb/>
　　事官十員啓心郎三員主事二員以阿什達爾漢<lb/>
　　為都察院承政索海多爾濟達爾漢諾顔為左㕘<lb/>
　　政祖可法張存仁為右叅政理事官六員<hi>滿洲䝉古漢人</hi>
　　<hi>各二員</hi>以貝子博洛為理藩院承政塞稜為左叅政<lb/>
　　尼堪為右叅政副理事官八員啓心郎一員<hi>四年正月</hi>
　　<hi>吏部奏請増設理藩院每旗章京一員従之</hi>
<pb n="KR2b0039_WYG_025-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0039_WYG_025-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清開國方略卷二十五<lb/>
</p>
<p>
</p>
  </div>
</body>
</text>
</TEI>
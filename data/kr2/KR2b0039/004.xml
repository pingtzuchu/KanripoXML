<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0039_WYG_004-1a"/>
　欽定四庫全書<lb/>
皇清開國方略巻四<lb/>
太祖髙皇帝<hi>壬子年至乙卯年</hi>
　　壬子年冬十月駐兵烏拉河邊<lb/>
　　　先是烏拉貝勒布占泰遣使修好<hi>見戊申年</hi>既而背盟<lb/>
　　　侵我國所屬窩集部之呼爾哈路者再復欲娶我<lb/>
　　　國所聘葉赫貝勒布齋女又以鳴鏑射所娶我國<lb/>
　　　公主<lb/>
<pb n="KR2b0039_WYG_004-1b"/>
太祖聞之怒秋九月癸丑<lb/>
親統師征之庚申<lb/>
太祖張黄葢鳴鉦鼔沿烏拉河而行布占泰率兵迎戰至<lb/>
　　　河濵見我兵甲胄鮮明士馬精强軍勢甚盛烏拉<lb/>
　　　兵人人惴恐無鬭志<lb/>
太祖遂沿河岸而下克其臨河五城又取金州城駐營其<lb/>
　　　城在布占泰所居大城河岸之西距城西門二里<lb/>
　　　許冬十月辛酉朔<lb/>
<pb n="KR2b0039_WYG_004-2a"/>
太祖以太牢告<lb/>
天祭纛遂出營見東方有青白二氣指烏拉城北我軍屯<lb/>
　　　其地三日布占泰晝則率兵出城相持河岸夜則<lb/>
　　　入城休息諸貝勒請渡河擊之<lb/>
太祖曰毋作此浮面取水議也當為探源之論耳譬伐大<lb/>
　木豈能遽摧必以斧斤斵而小之然後可折今以勢均<lb/>
　力敵之大國欲一舉而取之能盡如吾願乎我且削其<lb/>
　所屬外城獨留所居大城外城盡下則無僕何以為主<lb/>
<pb n="KR2b0039_WYG_004-2b"/>
　無民何以為君乎遂<lb/>
命毁其六城並焚其廬舍糗糧移駐于富勒哈河渡口布<lb/>
　　　占泰令武巴海乘舟來立而呼曰<lb/>
上乘怒興兵至此今<lb/>
上怒已息乞留一言而歸使人來告者三布占泰親率其<lb/>
　　　臣六人乘舟止河中跽而乞曰烏拉國即<lb/>
父皇之國也幸勿盡焚糗糧叩首哀籲不已<lb/>
太祖擐甲乘馬率貝勒大臣出衆軍前立馬河中水及馬<lb/>
<pb n="KR2b0039_WYG_004-3a"/>
　　　腹<lb/>
諭責布占泰曰我昔擒汝于陣貸汝死贍養汝俾主烏拉<lb/>
　國以三女妻汝許汝盟誓者七汝藐忽<lb/>
天地屢背誓言再侵吾所屬呼爾哈路欲奪吾所聘葉赫<lb/>
　女又以鳴鏑射吾女吾以女歸汝異國義當尊為國妃<lb/>
　何得陵暴至此我愛新覺羅由<lb/>
上天降生事事順<lb/>
天命循天理數世以來逺近欽服從不被辱于人汝即不<lb/>
<pb n="KR2b0039_WYG_004-3b"/>
　知百世以前事豈十世以來之事亦不知耶若我女有<lb/>
　過汝宜告我無故被辱他國且不受況我國乎古人云<lb/>
　寧損其骨無損其名我非樂有此舉乃汝負恩悖亂是<lb/>
　以聲罪致討耳布占泰對曰此必有人離間俾吾<lb/>
父子不睦其語皆譌傳也布占泰之臣拉布泰從旁率爾<lb/>
　　　進言曰<lb/>
上既因此而怒何不遣使來問<lb/>
太祖責拉布泰曰我部下豈少汝輩人耶尚謂辱吾女為<lb/>
<pb n="KR2b0039_WYG_004-4a"/>
　誣奪吾所聘女為妄言乎凡事未實則須問既實矣又<lb/>
　何問焉此河無不氷之日吾兵無不再來之理汝口雖<lb/>
　利能齒吾刃乎布占泰大懼止拉布泰勿言布占泰弟<lb/>
　　　喀爾喀瑪請曰乞<lb/>
上寛宥賜一言而行<lb/>
太祖曰汝果無此事以汝子及大臣子為質始鑒汝誠不<lb/>
　然吾不信也遂回營駐烏拉國五日還兵至烏拉河邊<lb/>
　　　伊瑪呼山岡以木為城留兵千人守之十二月有<lb/>
<pb n="KR2b0039_WYG_004-4b"/>
　　　白氣起自烏拉國經<lb/>
上宫殿之南直抵呼蘭哈達<lb/>
　　癸丑年春正月平烏拉國<lb/>
　　　先是<lb/>
太祖以布占泰悔罪求和當守約弗渝既薄烏拉城仍班<lb/>
　　　師至是<lb/>
太祖聞布占泰以其子綽啓鼐及十七臣之子送葉赫為<lb/>
　　　質娶我國所聘女又幽寘所娶我國兩公主遂復<lb/>
<pb n="KR2b0039_WYG_004-5a"/>
親統師征之布占泰期以正月丙申送其子質葉赫而我<lb/>
　　　兵先一日至攻取烏拉遜扎塔城督兵進克郭多<lb/>
　　　鄂謨二城翼日布占泰率兵三萬越富勒哈城列<lb/>
　　　營我貝勒大臣皆欲戰<lb/>
太祖止之曰征伐大國豈能使之遽無孑遺乎仍以前言<lb/>
　　　申<lb/>
諭之貝勒代善阿敏大臣費英東額亦都安費揚古何和<lb/>
　　　哩扈爾漢及衆貝勒皆奮然曰我士飽馬騰利在<lb/>
<pb n="KR2b0039_WYG_004-5b"/>
　　　速戰所慮者布占泰不出耳今彼兵既出平原廣<lb/>
　　　野可一鼓擒也舍此不戰厲兵秣馬將何為耶倘<lb/>
　　　布占泰竟娶葉赫女辱何如之後雖征討夫復何<lb/>
　　　及<lb/>
太祖曰我仰荷<lb/>
天眷自㓜用兵以來雖遇勁敵無不單騎突陣斬將搴旗<lb/>
　今日之役我何難率爾等身先搏戰但恐諸貝勒大臣<lb/>
　或致一二被傷實深惜之故欲計出萬全非有所懼而<lb/>
<pb n="KR2b0039_WYG_004-6a"/>
　故緩也爾衆志既孚即可決戰因<lb/>
命取鎧胄被之貝勒大臣及諸將聞<lb/>
上言皆踴躍傳令軍士盡甲<lb/>
太祖遂定䇿<lb/>
諭軍士曰倘䝉<lb/>
天眷佑破敵衆即乘勢奪門克其城毋使復入于是我軍<lb/>
　　　前進布占泰率兵三萬由富勒哈城而來令軍士<lb/>
　　　步行列陣以待兩軍距百步許我兵亦下馬步戰<lb/>
<pb n="KR2b0039_WYG_004-6b"/>
　　　矢交發如雨呼聲動天<lb/>
太祖奮然挺身而入諸貝勒大臣率軍士鼔勇縱擊大敗<lb/>
　　　烏拉兵十損其六七餘皆棄兵甲逃竄遂乘勢奪<lb/>
　　　門<lb/>
太祖登城西門樓城上悉樹我軍旗幟布占泰率敗兵不<lb/>
　　　滿百人急還城下見我軍旗幟大驚而奔復遇貝<lb/>
　　　勒代善率精兵邀擊之布占泰勢不能敵遂遁又<lb/>
　　　損兵過半餘皆潰走布占泰僅以身免投葉赫國<lb/>
<pb n="KR2b0039_WYG_004-7a"/>
　　　而去我軍獲馬匹甲胄器械無算盡收撫其所屬<lb/>
　　　城邑駐軍十日大賚有功將士烏拉敗兵來歸者<lb/>
　　　悉還其妻子僕從編户萬家其餘俘獲分給衆軍<lb/>
　　　乃班師烏拉之先以呼倫為國號姓納喇與哈達<lb/>
　　　國同以納齊布禄為始祖納齊布禄四傳都爾機<lb/>
　　　都爾機生子二長克什納都督次古對珠延古對<lb/>
　　　珠延生泰蘭泰蘭生布延布延收服附近諸部築<lb/>
　　　城于烏拉河岸洪尼地國號烏拉自稱為貝勒生<lb/>
<pb n="KR2b0039_WYG_004-7b"/>
　　　子二長布罕次博克多<hi>即丁未年貝勒代善陣斬烏拉統兵貝勒</hi>布延<lb/>
　　　卒子布罕繼之布罕卒子滿泰繼之<hi>滿泰事見前丙申年</hi>至<lb/>
　　　滿泰弟布占泰國乃亡<lb/>
　　夏四月令貝勒大臣直言政事得失<lb/>
諭曰為國之道存心貴乎公謀事貴乎慎立法布令貴乎<lb/>
　嚴若心不能公棄良謀慢法令有害于國奚能致治予<lb/>
　一人智慮有限所言所行安能盡當如未當汝等勿面<lb/>
　從各出所見直言毋諱<lb/>
<pb n="KR2b0039_WYG_004-8a"/>
　　秋九月征葉赫降烏蘇城<lb/>
　　　先是<lb/>
太祖遣使<lb/>
諭葉赫貝勒錦台什布揚古曰昔我陣擒布占泰赦其死<lb/>
　而贍養之又妻以三女輒敢以恩為讐是以問罪往征<lb/>
　削平其國今投汝汝其執之以獻使者凡三往錦台什<lb/>
　　　布揚古不從秋九月辛酉<lb/>
太祖率兵四萬征之有逃卒至葉赫洩軍期葉赫遂盡收<lb/>
<pb n="KR2b0039_WYG_004-8b"/>
　　　散處居民其烏蘇城以痘疫未收我兵圍之<lb/>
太祖諭城中人曰降則贍養之不降則進攻城中人曰大<lb/>
　　　國之兵如林之衆如泉之湧甲胄光芒耀如冰雪<lb/>
　　　豈我等所能禦苟撫我我曷為不降其城長三坦<lb/>
　　　瑚什木二人遂開門降匍匐謁見<lb/>
太祖酌金巵飲之各<lb/>
賜冠服葉赫所屬璋城吉當阿城雅哈城赫爾蘇城和敦<lb/>
　　　城喀布齊賚城鄂吉岱城及屯寨凡十九處盡焚<lb/>
<pb n="KR2b0039_WYG_004-9a"/>
　　　其廬舍糧儲收烏蘇城降衆三百户而還錦台什<lb/>
　　　布揚古使人愬于明曰哈達輝發烏拉三國滿洲<lb/>
　　　已盡取之今復侵我葉赫其意即欲侵明取遼東<lb/>
　　　以建國都使開原鐡嶺為牧馬之場矣明乃遣使<lb/>
　　　來言曰自今以後當與葉赫修好罷兵若不從我<lb/>
　　　言而侵之勢將及我矣遂遣遊擊馬時楠周大岐<lb/>
　　　率練習火器者千人為葉赫守衛東西二城<lb/>
太祖聞之欲致書于明遂<lb/>
<pb n="KR2b0039_WYG_004-9b"/>
躬詣撫順所城庚辰卯刻行至古哷城之野日之兩旁有<lb/>
　　　青赤二色祥光對照如門<lb/>
太祖見之率衆拜踰刻始散翼日至撫順所明遊擊李永<lb/>
　　　芳出迎三里外導入教場<lb/>
太祖以書與之<lb/>
書曰昔葉赫哈達烏拉輝發科爾沁錫伯卦勒察珠舍哩<lb/>
　訥殷九姓之國于癸巳嵗合兵侵我我是以興師禦之<lb/>
天厭其辜我師大㨗斬葉赫貝勒布齋生擒烏拉貝勒布<lb/>
<pb n="KR2b0039_WYG_004-10a"/>
　占泰仍遣之歸國逮丁酉嵗刑馬㰱血以盟通婚媾無<lb/>
　忘舊好詎意葉赫渝棄前盟將己字之女悔而不與至<lb/>
　布占泰吾所恩育者也反以徳為讐故伐之而殱其兵<lb/>
　取其國布占泰逃奔葉赫葉赫留之不吾與此吾所以<lb/>
　征討葉赫也吾與明國何嫌何怨欲相侵耶<lb/>
太祖既與書永芳遂還<lb/>
　　甲寅年夏四月明遣使來<lb/>
　　　明遣備禦蕭伯芝來偽稱大臣乘八人輿作威勢<lb/>
<pb n="KR2b0039_WYG_004-10b"/>
　　　强令以禮接述書中古來興廢之故語多不遜<lb/>
太祖曰虚言恐喝何以禮為時<lb/>
太祖遇明之使臣其言善以婉言應之言不善以正言折<lb/>
　　　之竟不視其書遣之還<lb/>
　　冬十一月征雅蘭錫琳二路<lb/>
　　　先是窩集部之雅蘭路人掠我所屬之綏芬路長<lb/>
　　　圖楞我師征之有俘獲<hi>見庚戍年</hi>至是<lb/>
太祖遣兵五百征窩集部之雅蘭錫琳二路收降二百户<lb/>
<pb n="KR2b0039_WYG_004-11a"/>
　　　俘千人而還<lb/>
　　乙卯年夏四月拒明使臣索田<lb/>
　　　明廣寧總兵張承蔭巡邊于邊外數處侵我疆土<lb/>
　　　立石碑為界遣通事董國廕來告曰汝所居界外<lb/>
　　　地皆屬我今立碑其地其柴河三岔撫安三路之<lb/>
　　　田汝勿刈穫其收汝邊民還汝國<lb/>
太祖諭曰吾累世田廬一旦令吾棄之是爾欲棄盟好故<lb/>
　為斯言耳昔賢云海水不溢帝心不移今既助葉赫又<lb/>
<pb n="KR2b0039_WYG_004-11b"/>
　令吾境内之民所種禾黍勿刈穫而遷將帝心已移耶<lb/>
　帝之言自不可違但不願太平與我交惡吾小國受小<lb/>
　害汝大國得毋受大害乎吾國之民無多不難于遷汝<lb/>
　大國能盡藏其衆乎若搆兵起釁非獨吾國患也汝自<lb/>
　恃國大兵衆輒欲陵我詎知大可以小小可以大皆由<lb/>
天意汝國欲每城屯兵一萬亦勢有不能若止屯兵一千<lb/>
　則城中兵民適足為吾俘耳董國䕃曰此言太過矣遂<lb/>
　　　去<lb/>
<pb n="KR2b0039_WYG_004-12a"/>
太祖因諭羣臣曰人無論貴賤大小皆當公正存心徒恃<lb/>
　其智力肆行侵奪縱有所獲豈能永享所謂公正者推<lb/>
　己之心以及于人視為一體之謂也其令聞上達<lb/>
天亦佑之無往不善安有凶咎哉故無事之國不可喜事<lb/>
　興師若喜事興師必有<lb/>
天譴彼不務修徳恣意侵奪是行暴也因其暴而伐之<lb/>
天必佑矣<lb/>
　　六月令國人屯田曠土<lb/>
<pb n="KR2b0039_WYG_004-12b"/>
　　　初葉赫國欲以我國所聘布揚古之妹適䝉古喀<lb/>
　　　爾喀部貝勒巴哈達爾漢之子莽古勒岱我國諸<lb/>
　　　貝勒大臣聞之皆憤怒請曰葉赫女既為<lb/>
上所聘又將以適䝉古無禮莫甚焉我等既聞其事安能<lb/>
　　　坐視耶宜乗其許而未行急發兵往攻其城而取<lb/>
　　　之<lb/>
太祖諭曰征討國之大事若以負婚之故怒而興師則未<lb/>
　可也葢此女之生釁所由起實非偶然哈達輝發烏拉<lb/>
<pb n="KR2b0039_WYG_004-13a"/>
　三國皆因此女興兵搆怨相繼滅亡是此女召釁亡國<lb/>
　已有明驗今明又助葉赫不以此女與我而與䝉古<lb/>
天殆欲亡葉赫以激怒我而啓大釁也若奮力征之縱得<lb/>
　此女徒致不祥即歸他人亦必不永年吾知此女流禍<lb/>
　已盡死期將至矣諸貝勒大臣仍欲興師堅請<lb/>
太祖曰使吾因此發怒興師征討汝等猶當諫止吾早已<lb/>
　洞徹事機釋然于中置諸度外汝等何反堅請不已耶<lb/>
　吾無憾汝等何憾焉吾斷不以汝等言勞師動衆也尋<lb/>
<pb n="KR2b0039_WYG_004-13b"/>
　　　葉赫以此女嫁䝉古未一年果亡諸貝勒大臣又<lb/>
　　　請曰此女年已三十有三受我國之聘垂二十年<lb/>
　　　因明國遣兵衛助葉赫葉赫錦台什布揚古恃其<lb/>
　　　勢遂與䝉古今往征明國宜也<lb/>
太祖亦不允<lb/>
諭曰明以兵越境而衛葉赫<lb/>
天鑒不逺我姑待之葢葉赫與我滿洲自為二國明既稱<lb/>
　為君臨各國即為天下共主自應辨别是非審量而後<lb/>
<pb n="KR2b0039_WYG_004-14a"/>
　助之乃恃勢横行抗<lb/>
天意反以兵衛<lb/>
天譴之葉赫試聴彼助之汝等又何急焉使我今日仗義<lb/>
　伐明<lb/>
天必佑之<lb/>
天佑我可以克敵但我國儲積未充縱得其人民必有以<lb/>
　養之恐我國之民反致損耗惟及是時撫輯吾國固疆<lb/>
　圉修邊備重農積榖為先務耳仍不發兵<lb/>
<pb n="KR2b0039_WYG_004-14b"/>
諭各牛录下出十人牛四頭于曠土屯田積貯倉廪復設<lb/>
　　　官十六員筆帖式八員㑹計出入<lb/>
　　冬十一月征克額赫庫掄<lb/>
　　　窩集部東額赫庫掄人寄語我國之人曰人謂爾<lb/>
　　　國驍勇可來與我等決一戰<lb/>
太祖遣兵二千至固納喀庫掄招之不服遂布陣鳴螺越<lb/>
　　　壕三層毁其柵攻克其城陣斬八百人俘獲萬人<lb/>
　　　收撫其居民編户口五百乃班師先是十月丁未<lb/>
<pb n="KR2b0039_WYG_004-15a"/>
太祖出獵駐蹕穆竒翼日卯刻有紅緑祥光二道夾日又<lb/>
　　　有藍白光一道掩映日上其狀如門<lb/>
太祖率衆拜踰刻始散及是月出獵雪初霽<lb/>
太祖恐草上浮雪霑濡擷衣而行侍衛布揚古及雅喀穆從<lb/>
　　　見而私語曰<lb/>
上何所不有而惜一衣耶<lb/>
太祖聞之笑曰吾豈為無衣而惜之吾常以衣賜汝等與<lb/>
　其被雪霑濡何如鮮潔為愈躬行節儉微物必惜汝等<lb/>
<pb n="KR2b0039_WYG_004-15b"/>
　正當效法耳<lb/>
　　令羣臣舉賢才<hi>舊不繫日亦未别書十二月後條同</hi>
諭曰君天所立也臣君所任也國務殷繁必得賢才衆多<lb/>
　量能授職天下全才無幾一人之身有所知即有所不<lb/>
　知有所能即有所不能故勇能攻戰者宜令治軍才優<lb/>
　經濟者宜令理國博通典故者宜諮得失嫻習儀文者<lb/>
　宜襄典禮若兹賢才當隨地旁求俾列庶位又<lb/>
諭曰嘗聞古訓心貴正大予思心之所貴誠莫貴乎正大<lb/>
<pb n="KR2b0039_WYG_004-16a"/>
也卿等薦人勿曰我何為舍親而舉疎也當不論家世<lb/>
不拘門第先舉其心術正大者夫一才一藝之士亦國<lb/>
家所需若其人堪輔弼大業急宜顯陟之<lb/>
　定八旗軍制<lb/>
　　先是分編牛录每三百人設一牛录額真<hi>見辛丑年後改</hi>
　　<hi>稱牛录章京即今佐領</hi>尋復定五牛录設一甲喇額真<hi>後改稱甲</hi>
　　<hi>喇章京即今參領</hi>五甲喇設一固山額真<hi>即今都統</hi>每固山額<lb/>
　　真設左右兩梅勒額真<hi>後改稱梅勒章京即今副都統</hi>初祇有四旗<lb/>
<pb n="KR2b0039_WYG_004-16b"/>
　　<hi>創制年月無攷</hi>旗以純色為别曰黄曰白曰紅曰藍至是<lb/>
　　増設四旗參用其色鑲之<hi>幅之黄白藍者紅縁幅之紅者白縁</hi>共為<lb/>
　　八旗行軍時地廣則八旗分八路而進地狹則八<lb/>
　　旗合一路而行隊伍禁攙越軍士禁喧囂當兵刃<lb/>
　　相接時被堅甲執長矛大刀者為前鋒被輕甲善<lb/>
　　射者從後衝擊俾精兵立他處勿下馬相機接應<lb/>
　　焉<lb/>
　　　<hi>臣</hi>等謹案明臣黄道周博物典彚有云建州毎<lb/>
<pb n="KR2b0039_WYG_004-17a"/>
　　　嵗貢蜜兼開蜜市自癸丑後不貢相傳煉蜜為<lb/>
　　　糗糧邊臣未敢入告甲寅年四月巡撫都御史<lb/>
　　　郭光復新<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>任潛使遼陽材官蕭子玉偽稱都<lb/>
　　　督銜命問故子玉盛具儀仗至建州境揚言天<lb/>
　　　使儼臨而不郊迎將以無禮致詰頃之建州主<lb/>
　　　屬櫜鞬迎道左供具甚豐腆子玉大喜相與盡<lb/>
　　　歡徐問不貢市之由建州主從容對曰本部之<lb/>
　　　蜜猶中原五穀也五榖有不登之年將誰是詰<lb/>
<pb n="KR2b0039_WYG_004-17b"/>
　　　耶本部五年來花疎蜂少是以不供俟春枝花<lb/>
　　　滿釀熟蜂衙當復貢市如初此𤨏事耳何煩廑<lb/>
　　　念厚贈子玉並轡而出將别建州主從馬上拍<lb/>
　　　子玉肩笑曰汝是遼陽無藉蕭子玉也安得假稱<lb/>
　　　都督來我郊境我非不能殺汝顧不忍貽大國<lb/>
　　　之辱耳為我致意巡撫後毋再作詐事子玉狼<lb/>
　　　狽西奔巡撫聞之閉門累日葢邊疆之事每貽<lb/>
　　　笑于人安得不啟輕侮之心哉此黄道周所記<lb/>
<pb n="KR2b0039_WYG_004-18a"/>
　　　　甲寅年四月之事其稱建州主即謂我<lb/>
太祖髙皇帝<hi>臣</hi>等恭誦<lb/>
實録前此書明遣使者屢矣均不著其名惟甲寅年四月<lb/>
　　　　特書明遣備禦蕭伯芝來偽稱大臣乘八人輿<lb/>
　　　　作威勢强令以禮接述書中古來興廢之故語<lb/>
　　　　多不遜<lb/>
上曰虚言恐喝何以禮為時<lb/>
上遇明之使臣其言善以婉言應之言不善以正言折之<lb/>
<pb n="KR2b0039_WYG_004-18b"/>
　　　　竟不視其書遣之還此<lb/>
實録之文與黄道周所記互有詳畧葢因所見所聞所傳<lb/>
　　　　聞各異辭耳道周之云材官蕭子玉<lb/>
實録作備禦蕭伯芝或以一人而兼此二名或兩人異名<lb/>
　　　　而輾轉混冒皆無足重輕其云偽稱都督銜命<lb/>
　　　　問故盛具儀仗揚言天使儼臨將以無禮致詰<lb/>
　　　　則與<lb/>
實録所書之偽稱大臣乘八人輿作威勢强令以禮接適<lb/>
<pb n="KR2b0039_WYG_004-19a"/>
　　　　相證合而<lb/>
髙皇帝早知其偽為使命仍以鄰邦使臣待之<lb/>
躬親欵宴<lb/>
温語從容及遣還而後<lb/>
諭斥其無藉<lb/>
戒以非不能殺汝後毋再作詐事益足徴<lb/>
智無不照<lb/>
仁無不容婉言正言咸俾明人心服越一載而明總兵張<lb/>
<pb n="KR2b0039_WYG_004-19b"/>
　　　　承廕又遣通事董國廕來索柴河三岔撫安三<lb/>
　　　　路之田侵界立碑我貝勒大臣皆欲興師征明<lb/>
髙皇帝諭以吾早洞徹事機釋然于中又<lb/>
諭以<lb/>
天鑒不逺我姑俟之仰見<lb/>
聖明坐照先幾料敵而明人恃力搆兵公為欺詐轉致自<lb/>
　　　　貽伊戚道周追咎邊疆之事曰貽笑曰啓侮幾<lb/>
　　　　于太息流涕者矣<lb/>
<pb n="KR2b0039_WYG_004-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0039_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清開國方略巻四<lb/>
</p>
<p>
</p>
  </div>
</body>
</text>
</TEI>
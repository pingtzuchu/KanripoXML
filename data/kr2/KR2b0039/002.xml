<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0039_WYG_002-1a"/>
　欽定四庫全書<lb/>
皇清開國方略巻二<lb/>
太祖髙皇帝<hi>丁亥年至戊戍年</hi>
　　丁亥年春正月築城呼蘭哈達南岡<lb/>
　　　尼堪外蘭既伏誅<hi>見丙戌年</hi>
太祖乃于呼蘭哈達之南嘉哈河碩里口兩界中平岡築<lb/>
　　　城三層建宫室立法制以禁欺詐防盗賊<lb/>
　　夏六月攻克哲陳部<lb/>
<pb n="KR2b0039_WYG_002-1b"/>
　　　哲陳部長阿爾泰據山結寨<lb/>
太祖率兵征克其寨擒寨主阿爾泰斬之<lb/>
　　秋八月攻克巴爾達城及洞城<lb/>
　　　巴爾達城舊附哲陳部與我搆兵<hi>見乙酉年</hi>
太祖命巴圖魯額亦都<hi>後為一等大臣世襲果毅公</hi>率兵征之至渾河<lb/>
　　　河漲不能涉以繩聨軍士魚貫而渡率精鋭數人<lb/>
　　　乘夜攻之梯城而上城中人迎拒額亦都跨城堞<lb/>
　　　而戰身中五十創猶死戰不退城中人皆潰遂克<lb/>
<pb n="KR2b0039_WYG_002-2a"/>
　　　其城<lb/>
太祖復自率兵攻洞城克之降其城主扎海以還<lb/>
　　戊子年秋九月取完顔城<lb/>
　　　初葉赫貝勒揚吉努識<lb/>
太祖為非常人言我有㓜女俟其長當奉侍<lb/>
太祖曰汝欲結姻盟盍以年已長者妻我揚吉努曰我非<lb/>
　　　惜長女不予恐未足稱嘉耦㓜女儀容端重舉止<lb/>
　　　不凡堪為<lb/>
<pb n="KR2b0039_WYG_002-2b"/>
聰睿貝勒配耳<lb/>
太祖因聘焉<hi>事在乙酉年前</hi>是為<lb/>
孝慈髙皇后誕生<lb/>
太宗文皇帝哈達萬汗之子貝勒瑚爾罕以其女送<lb/>
太祖為妃<hi>事即在戊子年四月</hi>
太祖出迎時憩洞城之野有乘馬佩弓矢過者<lb/>
太祖問左右曰誰也左右曰此棟鄂部人善射部中無出<lb/>
　　　其右所稱善射紐翁錦是也<lb/>
<pb n="KR2b0039_WYG_002-3a"/>
太祖召之至指百步外柳<lb/>
命之射紐翁錦發五矢中其三上下相錯<lb/>
太祖發五矢皆中衆視之五矢所集僅五寸許鑿落塊木<lb/>
　　　而五矢始出共歎為<lb/>
神技云時蘇完部長索爾果率部衆來歸<lb/>
太祖以其子費英東佐理政務<hi>後為一等大臣世襲信勇公</hi>棟鄂部長<lb/>
　　　克徹巴延之孫何和哩率部衆來歸<lb/>
太祖以長女妻之<hi>後為一等大臣世襲勇勤公</hi>雅爾古寨長扈拉瑚率<lb/>
<pb n="KR2b0039_WYG_002-3b"/>
　　　衆來歸<lb/>
太祖以其子扈爾漢為養子<lb/>
賜姓覺羅任侍衛<hi>後為一等大臣世襲子爵</hi>至是<lb/>
親率兵征完顔部夜過東星阿地天隕一星大如斗有光<lb/>
　　　衆馬皆驚<lb/>
太祖知為克敵之象也遂進兵至完顔城攻克之斬其城<lb/>
　　　主岱度墨爾根而還<lb/>
　　己丑年春正月取兆嘉城<lb/>
<pb n="KR2b0039_WYG_002-4a"/>
　　　先是克兆嘉城獲理岱<hi>見甲申年</hi>寜古親代為城長擁<lb/>
　　　兵負固有年至是<lb/>
太祖率兵征之伏兵城下城内兵百人出我伏兵不即擊<lb/>
　　　引弓射之敵兵突衝<lb/>
上前四面環繞<lb/>
太祖獨立百人中手刃九人餘衆悉潰走圍城四日將破<lb/>
　　　之我兵遂弛備分取所俘獲聚而譁<lb/>
太祖解甲授侍臣鼐䕶被之<lb/>
<pb n="KR2b0039_WYG_002-4b"/>
諭曰我兵喧譁必相爭奪爾往禁止鼐䕶既往喧益甚<lb/>
太祖又以棉甲授侍臣巴爾泰被之<lb/>
諭曰敵將遁速取我甲巴爾泰往因喧譁未息不即來忽<lb/>
　　　城内十人突出和洛噶善城索長阿之孫旺善<hi>武泰</hi>
　　　<hi>第三子</hi>為敵兵撲仆地踞其身欲刺<lb/>
太祖未及甲奮身直前發矢中敵兵額應弦而踣援旺善<lb/>
　　　起衆兵乃至攻克其城斬寜古親而還<lb/>
　　辛卯年春正月收服鴨緑江路<lb/>
<pb n="KR2b0039_WYG_002-5a"/>
　　　時環境諸國有抗逆者皆已削平境内所産東珠<lb/>
　　　人葠紫貂黒狐猞猁猻諸珍異之物足備服用明<lb/>
　　　亦遣使通好嵗以金幣聘問于撫順清河寛甸靉<lb/>
　　　陽四關口互市以通商賈<lb/>
　　國勢日盛<lb/>
太祖乃遣兵招撫長白山之鴨緑江路盡收其衆<lb/>
　　癸巳年夏六月敗哈達兵于富勒佳齊<lb/>
　　　先是辛卯年葉赫貝勒納林布禄<hi>貝勒揚吉努之子</hi>遣使<lb/>
<pb n="KR2b0039_WYG_002-5b"/>
　　　伊爾當阿拜斯翰來告曰烏拉哈達葉赫輝發滿<lb/>
　　　洲言語相通勢同一國豈有五主分建之理今所<lb/>
　　　有國土爾多我寡盍將額勒敏扎庫穆二地以一<lb/>
　　　與我<lb/>
太祖叱之歸<lb/>
諭曰我乃滿洲爾乃呼倫爾國雖大我豈肯取我國即廣<lb/>
　爾豈得分且土地非牛馬比豈可割裂分給爾等皆執<lb/>
　政之臣不能各諫爾主奈何靦顔來告耶既而葉赫哈<lb/>
<pb n="KR2b0039_WYG_002-6a"/>
　　　達輝發三國貝勒復各遣使來<lb/>
太祖宴之葉赫使人圖爾徳起請曰我主有言欲相告恐<lb/>
　　　觸怒見責奈何<lb/>
太祖曰爾不過述爾主之言耳所言善吾聽之如出惡言<lb/>
　吾亦遣人以惡言報之吾豈爾責乎圖爾徳曰我主云<lb/>
　　　欲分爾地爾不與欲令爾歸附爾又不從儻兩國<lb/>
　　　興兵我能入爾境爾安能蹈我地耶<lb/>
太祖聞言大怒引佩刀斷案<lb/>
<pb n="KR2b0039_WYG_002-6b"/>
諭曰爾主弟兄何嘗親臨陣前馬首相交破胄裂甲經一<lb/>
　大戰耶昔哈達國䝉格布禄岱善如二童擲骨為戲以<lb/>
　致鬬爭叔姪自相擾亂故爾等得掩襲之何視我若彼<lb/>
　之易也爾地豈盡設關隘吾視蹈爾地如入無人境晝<lb/>
　即不來夜亦可至爾其奈我何昔吾以<lb/>
先人之故問罪于明明歸我喪遺我敕書馬匹尋又授我<lb/>
　左都督敕書已而又齎龍虎將軍敕書嵗輸金幣汝父<lb/>
　見殺于明<hi>事在甲申年詳後天命四年</hi>曽未得收其骸骨徒肆大言<lb/>
<pb n="KR2b0039_WYG_002-7a"/>
　于我何為也遂<lb/>
作書遣巴克什阿林察持往<lb/>
諭之曰爾持此書至葉赫兩貝勒前誦之若懼而不誦即<lb/>
　居彼勿復來見我阿林察遂行葉赫貝勒布齋聞之使<lb/>
　　　人迎至家索視書阿林察出書誦之布齋曰我既<lb/>
　　　見書不必令吾弟納林布禄見也阿林察曰我<lb/>
主有命此書不令俱見勿復回布齋曰吾弟言辭不遜汝<lb/>
　　　主怒之良是但吾弟見書又恐有傷于汝耳阿林<lb/>
<pb n="KR2b0039_WYG_002-7b"/>
　　　察乃還未幾長白山所屬珠舍哩訥殷二路同引<lb/>
　　　葉赫兵刦我東界洞寨時<lb/>
太祖御樓羣臣入告<lb/>
太祖曰任彼刦之可也此不過我同國之人逺附葉赫刦<lb/>
　掠我寨耳水豈能越山而流火豈能踰河而燃乎葢水<lb/>
　必下流火必上燃珠舍哩訥殷二路終當為我有也至<lb/>
　　　是葉赫貝勒布齋納林布禄糾哈達貝勒䝉格布<lb/>
　　　禄烏拉貝勒滿泰輝發貝勒拜音達哩四國合兵<lb/>
<pb n="KR2b0039_WYG_002-8a"/>
　　　刦我瑚布察寨<lb/>
太祖率兵追之設伏于途少引兵亦略哈達國富勒佳齊<lb/>
　　　寨哈達兵來戰<lb/>
太祖欲引敵至伏兵處令我兵前行<lb/>
躬獨殿後俄而敵兵三人聨騎揮刀追逼又一人揮刀迎<lb/>
　　　擊于前<lb/>
太祖念兵刃自後至猶可避自前至恐傷面目及手遂引<lb/>
　　　弓射前至者又其人在右發矢未便<lb/>
<pb n="KR2b0039_WYG_002-8b"/>
太祖因回身從馬項上射之中馬腹遂逸去其三人乘發<lb/>
　　　矢時掩至<lb/>
太祖乘馬驚躍幾墜賴右足據鞍得復乘遂射䝉格布禄<lb/>
　　　馬踣地其從者泰木布禄以所乘馬與其主乘之<lb/>
　　　遁歸<lb/>
太祖率騎兵三人步卒二十人追擊斬十二人獲甲六副<lb/>
　　　馬十八匹乃還<lb/>
　　秋九月擊敗葉赫哈達等九部兵于古哷山<lb/>
<pb n="KR2b0039_WYG_002-9a"/>
　　　葉赫哈達烏拉輝發科爾沁錫伯卦勒察珠舍哩<lb/>
　　　訥殷九部合兵分三路來侵<lb/>
太祖遣武理堪<hi>後為前鋒將世管佐領</hi>往偵由東路行百里許度嶺<lb/>
　　　羣鴉競噪若阻其行者欲還鴉乃散再行鴉復噪<lb/>
　　　飛鳴撲面幾不能前武理堪異之馳歸以告<lb/>
太祖命由扎喀路向渾河部偵之武理堪復馳往見敵兵<lb/>
　　　營渾河北岸方夜㸑火密如星欲俟飯畢乘夜渡<lb/>
　　　沙濟嶺而來武理堪偵實馳告時夜已過半<lb/>
<pb n="KR2b0039_WYG_002-9b"/>
太祖曰日者聞葉赫兵來今果然我軍昏夜出恐驚國人<lb/>
　傳語諸將期旦日啟行遂就寢甚酣妃富察氏呼<lb/>
上覺謂曰九國兵來攻何反酣寢耶豈方寸亂耶懼之耶<lb/>
太祖曰人有所懼雖寢不成寐我果懼安能酣寢前聞葉<lb/>
　赫兵三路來侵因無期時以為念既至吾心安矣吾若<lb/>
　有負于葉赫<lb/>
天必厭之安得不懼今我順<lb/>
天命安疆土彼不我悦糾九國之兵以戕害無咎之人<lb/>
<pb n="KR2b0039_WYG_002-10a"/>
天必不佑也安寢如故及旦<lb/>
太祖既早膳率諸貝勒大臣詣<lb/>
堂子拜復再拜<lb/>
祝曰<lb/>
皇天后土上下神祇某與葉赫本無釁端守境安居彼來<lb/>
　搆怨糾合兵衆侵陵無辜<lb/>
天其鑒之又拜<lb/>
祝曰願敵人垂首我軍奮揚人不遺鞭馬無顛躓惟祈黙<lb/>
<pb n="KR2b0039_WYG_002-10b"/>
　佑助我戎行遂<lb/>
親領兵至托克索地立渡處<lb/>
誡軍士曰盡解爾蔽手去爾䕶項或項臂傷亦惟<lb/>
天命不然身先拘縶難以奮擊我兵輕便破敵必矣衆皆<lb/>
　　　如<lb/>
上命行至扎喀之野扎喀城守將鼐䕶三坦二人來告曰<lb/>
　　　敵兵辰時已至攻城不克退攻赫濟格城敵兵甚<lb/>
　　　多奈何衆聞之色變扎喀城有朗塔哩者後至呼<lb/>
<pb n="KR2b0039_WYG_002-11a"/>
　　　曰<lb/>
貝勒安在我兵幾何言訖遂登山望之還告曰若以敵兵<lb/>
　　　為多我兵亦豈少耶昔我國與明交戰明兵漫山<lb/>
　　　蔽野我兵僅二三百尚敗其衆我國之人驍勇敢<lb/>
　　　戰必破敵兵如不勝吾甘軍法衆聞言心始安<lb/>
太祖復遣人偵探<lb/>
諭曰敵若還軍乘夜擊之否則旦日接戰時敵兵運糧芻<lb/>
　　　立營壘偵者得實具告<lb/>
<pb n="KR2b0039_WYG_002-11b"/>
太祖遂駐軍是夕葉赫營有一人來降者言葉赫貝勒布<lb/>
　　　齋納林布禄兵萬人哈達貝勒蒙格布禄烏拉貝<lb/>
　　　勒滿泰輝發貝勒拜音達哩兵萬人䝉古科爾沁<lb/>
　　　貝勒翁阿岱莽古斯明安及錫伯部卦勒察部兵<lb/>
　　　萬人共合兵三萬我兵聞之復色變<lb/>
太祖曰爾等無憂吾必不疲爾力俾爾苦戰惟壁于險隘<lb/>
　誘之使來若來我兵迎擊之否則四面列陣以步軍徐<lb/>
　進彼部長甚多兵皆烏合勢將觀望不前其爭先督戰<lb/>
<pb n="KR2b0039_WYG_002-12a"/>
　者必其貝勒我以逸待勞傷其貝勒一二人彼衆自潰<lb/>
　我兵雖少奮力一戰固可必勝耳遂于旦日進兵初葉<lb/>
　　　赫兵攻赫濟格城未下是日又攻<lb/>
太祖至古哷山對赫濟格城據險結陣<lb/>
命額亦都率百人挑戰葉赫兵見之罷攻城引兵來戰我<lb/>
　　　軍迎擊敗之斬九人敵稍卻葉赫貝勒布齋錦台<lb/>
　　　什及科爾沁貝勒翁阿岱莽古斯明安復并力合<lb/>
　　　戰布齋先衆突前所乘馬觸木而踣我兵名武談<lb/>
<pb n="KR2b0039_WYG_002-12b"/>
　　　者趨而前踞其身刺殺之敵兵遂亂錦台什與納<lb/>
　　　林布禄見布齋被殺皆慟哭哈達貝勒䝉格布禄<lb/>
　　　輝發貝勒拜音達哩等並膽落潰奔科爾沁貝勒<lb/>
　　　明安馬被陷遂棄鞍裸身乘驏馬走<lb/>
太祖縱兵掩擊積屍滿溝壑追奔至哈達國柴河寨之南<lb/>
　　　時已暮結繩截路邀殺敗兵甚衆明日我兵擒一<lb/>
　　　人至告曰吾獲此人將殺之彼大呼勿殺願自贖<lb/>
　　　因縛之來跽<lb/>
<pb n="KR2b0039_WYG_002-13a"/>
上前<lb/>
太祖問曰爾何人對曰烏拉貝勒滿泰之弟布占泰也恐<lb/>
　　　見殺未敢明言生死惟<lb/>
上命言訖叩首不已<lb/>
太祖曰汝等九部㑹兵侵害無辜<lb/>
天厭汝等昨已擒斬布齋彼時獲爾亦必殺矣今既見汝<lb/>
　何忍殺語曰生人之名勝于殺人與人之名勝于取人<lb/>
　　　遂解其縛<lb/>
<pb n="KR2b0039_WYG_002-13b"/>
賜猞猁猻裘贍養之是役也斬級四千獲馬三千匹鎧胄<lb/>
　　　千副以整以暇而破九部三萬之衆自此軍威大<lb/>
　　　震逺邇懾服矣<lb/>
　　冬十月取珠舍哩部<lb/>
　　　珠舍哩部長裕楞額曽引葉赫諸部兵來侵<lb/>
太祖遣兵征克珠舍哩路獲裕楞額寛釋其罪遷以歸贍<lb/>
　　　養之<lb/>
　　閏十一月取訥殷部<lb/>
<pb n="KR2b0039_WYG_002-14a"/>
　　　訥殷部藪穏色克什前此亦引葉赫諸部兵来侵<lb/>
　　　至是聚七寨人據佛多和山寨而居<lb/>
太祖命額亦都安費揚古噶蓋率兵千人攻圍佛多和山<lb/>
　　　寨三月乃下斬藪穩色克什<lb/>
　　甲午年春正月蒙古部長始通好<lb/>
　　　科爾沁貝勒明安喀爾喀貝勒老薩各遣使來通<lb/>
　　　好自是䝉古諸部長通使不絶<lb/>
　　乙未年夏六月攻克輝發部多壁城<lb/>
<pb n="KR2b0039_WYG_002-14b"/>
　　　輝發貝勒拜音達哩前與葉赫諸部一再來侵<lb/>
太祖率兵攻克其所屬之多壁城斬城守克充額蘇䝉額<lb/>
　　　二人而還<lb/>
　　丙申年秋七月遣還烏拉布占泰<lb/>
　　　先是陣獲布占泰養之四年至是<lb/>
太祖命大臣圖爾坤煌占博爾寛斐揚占送之還未至其<lb/>
　　　兄貝勒滿泰與其子往所屬蘇斡延錫蘭地修築<lb/>
　　　邊壕父子淫村中二婦其夫夜入皆殺之及布占<lb/>
<pb n="KR2b0039_WYG_002-15a"/>
　　　泰至滿泰之叔興尼雅爭立欲殺布占泰因䕶送<lb/>
　　　二大臣嚴為防䕶不能害興尼雅奔葉赫圖爾坤<lb/>
　　　煌占等立布占泰為烏拉國主<lb/>
　　丁酉年春正月葉赫哈達等部遣使乞盟<lb/>
　　　葉赫哈達烏拉輝發同遣使來告曰吾等不道兵<lb/>
　　　敗名辱自今以後願復締前好重以婚媾葉赫貝<lb/>
　　　勒布揚古願以妹歸<lb/>
太祖貝勒錦台什願以女妻<lb/>
<pb n="KR2b0039_WYG_002-15b"/>
太祖次子代善<lb/>
太祖許焉具鞍馬鎧胄為聘更椎牛刑白馬祀<lb/>
天設巵酒塊土及肉血骨各一器四國相繼誓曰既盟以<lb/>
　　　後若棄婚姻背盟好其如此土如此骨如此血永<lb/>
　　　墜厥命若始終不渝飲此酒食此肉福禄永昌誓<lb/>
　　　畢<lb/>
太祖亦誓曰爾等踐盟則已有渝盟者待三年不悛吾乃<lb/>
　征之<lb/>
<pb n="KR2b0039_WYG_002-16a"/>
　　戊戌年春正月招降安楚拉庫路<lb/>
　　　安楚拉庫路舊屬瓦爾喀部<lb/>
太祖命長子褚英㓜弟巴雅喇與費英東噶蓋統兵一千<lb/>
　　　征之星馳而往取屯寨二十餘招降萬餘人而還<lb/>
　　　于是褚英<lb/>
賜號洪巴圖魯巴雅喇<lb/>
賜號卓哩克圖<lb/>
　　　　<hi>臣</hi>等謹案明臣黄道周博物典彚曰建州二面<lb/>
<pb n="KR2b0039_WYG_002-16b"/>
　　　　臨河一面阻山以磚石包砌重城内城隨住者<lb/>
　　　　三百餘家皆親黨心腹外城約近萬餘家皆是<lb/>
　　　　挑選精壯者環城逺近散處有數十萬户其地<lb/>
　　　　界南鄰朝鮮義州西鄰長甸永甸大甸寛甸新<lb/>
　　　　甸靉陽孤山一堵牆瑪哈丹撫安柴河清河撫<lb/>
　　　　順北有白石江混同江黒龍江另置千餘家屯<lb/>
　　　　種九邊地俱不毛惟建州産珠及葠與貂最下<lb/>
　　　　赤松子鴨緑江珠所出也其魚最肥又東北走<lb/>
<pb n="KR2b0039_WYG_002-17a"/>
　　　　數千里另有部落中國徒知其幅員三千里不<lb/>
　　　　知東北數千里也東多茂松貂巢其上張弓焚<lb/>
　　　　巢則貂墮于羅取山澤魚鹽之産易我中國之<lb/>
　　　　財故日富此道周熟聞我<lb/>
　　朝之疆宇廣大既庶且富而約略其詞與辛卯年<lb/>
實録所云産珍異之物足備服用互市以通商賈<lb/>
　　國勢日盛可相證合然<lb/>
聖朝創造鴻模初不在是自丙戌秋<lb/>
<pb n="KR2b0039_WYG_002-17b"/>
太祖髙皇帝討誅尼堪外蘭後十餘年間以兵攻取者惟<lb/>
　　　　隣近之哲陳部巴爾達城洞城完顔城兆嘉城<lb/>
　　　　即前此尼堪外蘭在鄂勒琿城時<lb/>
太祖欲往征慮為梗阻之讐敵也珠舍哩訥殷二部則逺<lb/>
　　　　附葉赫引兵來掠自取誅滅者也若葉赫哈達<lb/>
　　　　烏拉輝發合兵來犯敗衂而去悔罪乞盟猶<lb/>
諭以待三年不悛乃征之是則師不輕出<lb/>
義問宣昭人心悦服䝉古部長亦遣使通好先後招降鴨<lb/>
<pb n="KR2b0039_WYG_002-18a"/>
　　　緑江部及安楚拉庫路幅員漸闢財用益饒迥<lb/>
　　　非席已成之勢享自然之利道周乃謂取山澤<lb/>
　　　之産易中國之財故日富者豈不知有人有土<lb/>
　　　　有財之本于<lb/>
有徳今古同符者乎<lb/>
　<lb/>
　<lb/>
　<lb/>
<pb n="KR2b0039_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清開國方略巻二<lb/>
</p>
<p>
</p>
  </div>
</body>
</text>
</TEI>
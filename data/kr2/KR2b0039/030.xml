<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0039_WYG_030-1a"/>
　欽定四庫全書<lb/>
皇清開國方略卷三十<lb/>
太宗文皇帝<hi>崇徳六年辛巳九月至七年壬午六月</hi>
　　崇徳六年九月丙戌<lb/>
車駕自松山還<lb/>
　　　是月甲戌朔<lb/>
太宗以大軍克敵率内外諸王貝勒貝子大臣拜<lb/>
天行禮畢是夜<lb/>
<pb n="KR2b0039_WYG_030-1b"/>
太宗夢<lb/>
太祖令四人捧一玉璽授<lb/>
太宗<lb/>
太宗受而覺以語大學士范文程希福剛林等諸臣奏曰<lb/>
太祖授<lb/>
皇上以玉璽乃<lb/>
上帝授<lb/>
皇上大統也次日乙亥<lb/>
<pb n="KR2b0039_WYG_030-2a"/>
命滿洲䝉古八旗俱出馬步兵各百人運紅衣礮徃攻松<lb/>
　　　山<lb/>
命睿郡王多爾衮肅郡王豪格率每牛录兵十名還守<lb/>
　　盛京辛巳<lb/>
太宗自松山城西南移至城西北十里駐營壬午鄭親王<lb/>
　　　濟爾哈朗率兵濬濠圍錦州有牛录章京佛洛率<lb/>
　　　從人三名逃往寧逺投明總兵吳三桂部下是日<lb/>
　　　復率前三人及寧逺蒙古十人還乙酉<lb/>
<pb n="KR2b0039_WYG_030-2b"/>
命安平貝勒杜度饒餘貝勒阿巴泰管旗大臣譚泰阿山<lb/>
　　　葉克舒準塔和洛㑹瑪喇希巴特瑪等圍守錦州<lb/>
　　　貝勒多鐸郡王阿逹禮貝勒羅洛宏宗室拜音圗<lb/>
　　　宗室公艾度禮額駙英固爾岱庫魯克逹爾漢阿<lb/>
　　　頼恩格圖伊拜等圍守松山外藩科爾沁部卓哩<lb/>
　　　克圖親王武克善巴圖魯郡王滿珠什哩等圍守<lb/>
　　　杏山髙橋<lb/>
車駕於丙戌啟行還<lb/>
<pb n="KR2b0039_WYG_030-3a"/>
　　盛京<lb/>
　　冬十月辛亥<lb/>
諭鄭親王濟爾哈朗等酌留軍營馬匹<lb/>
太宗於<lb/>
回鑾後五日遣内院學士額色赫等齎<lb/>
敕往諭諸王貝勒等曰錦州松山所濬壕塹可周圍巡視<lb/>
　其城外薪草令我軍収割若科爾沁部巴圖魯郡王下<lb/>
　馬匹疲瘦令擇肥者乗之翼日明松山城内外馬步兵<lb/>
<pb n="KR2b0039_WYG_030-3b"/>
　　　全出犯我鑲黄旗漢軍汛我軍撃敗之斬首千級<lb/>
　　　獲礮位五十七甲胄軍械四百餘冬十月甲辰<lb/>
太宗命鎮國將軍阿拜率滿洲䝉古每旗撥什庫一員每<lb/>
　　　牛录下兵二名俱衣綿甲往錦州南乳峯山駐營<lb/>
　　　丁未<lb/>
命恭順王孔有徳智順王尚可喜等率本部將士及懐順<lb/>
　　　王耿仲明續順公沈志祥所屬將士往錦州駐營<lb/>
　　　至是遣筆帖式琿逹和爾琿等齎<lb/>
<pb n="KR2b0039_WYG_030-4a"/>
敕諭鄭親王濟爾哈朗等曰爾等圍困錦州松山需用馬<lb/>
　匹可察有力之家每牛录下各留十匹其餘俱令發回<lb/>
　　十一月戊寅以嵗歉<lb/>
諭行備荒事例<lb/>
　　　時都察院參政祖可法張存仁等奏言今嵗禾糓<lb/>
　　　未収秋霜早隕恐収穫之時米糧未能豐足價漸<lb/>
　　　騰踊市糶日稀奏請預為籌畫一請嚴沽酒之禁<lb/>
　　　本京及大小城堡計造酒米數每日不暇數百石<lb/>
<pb n="KR2b0039_WYG_030-4b"/>
　　　停止一年可省米數十萬石一請杜囤積之弊有<lb/>
　　　糧之家或賣或借賣則從市平糶借則從時起息<lb/>
　　　俾得有無相通不許居竒長價一請疏河渠之路<lb/>
　　　東土以遼瀋為肥饒夾河六屯尤為沃壤年乆不<lb/>
　　　濬故河壅而水不流雨澤偶多遂致泛溢沿河一<lb/>
　　　帶良田悉委棄矣及時挑修用力不多為益最大<lb/>
　　　即民間夫役亦所樂從一請開納粟之例或論罪<lb/>
　　　之大小限以糧數納贖或無罪平人有急公輸粟<lb/>
<pb n="KR2b0039_WYG_030-5a"/>
　　　者量加奨録俟秋成豐稔即行停止疏入得<lb/>
㫖所奏俱是我國人民當此饑饉之年著停止沽酒待年<lb/>
　豐仍許沽賣獲罪之人無銀納贖願輸糧者准以時價<lb/>
　折収有餘糧之家願助者許助願賣者許賣又新開河<lb/>
　修濬一事該部俟可以興工之時奏聞<lb/>
　　十二月甲寅睿郡王多爾衮等敗明兵於松山<lb/>
太宗於十一月乙亥<lb/>
命睿郡王多爾衮貝子洛託公屯齊等駐防錦州肅郡王<lb/>
<pb n="KR2b0039_WYG_030-5b"/>
　　　豪格公滿逹海等駐防松山俱<lb/>
授以戰守方略行至是鄭親王濟爾哈朗睿郡王多爾衮<lb/>
　　　肅郡王豪格等自軍中奏報松山城内明總督洪<lb/>
　　　承疇以兵六千夜犯我正黄旗䕶軍騎兵及正黄<lb/>
　　　旗庫魯克逹爾漢阿頼營我軍各依汛地沿壕射<lb/>
　　　却之陣斬四百二十四人敵兵退入松山城門閉<lb/>
　　　不得入兩日之間収服二千餘人敵之從杏山宵<lb/>
　　　遁者為我伏兵所殺凡五百七十四人<lb/>
<pb n="KR2b0039_WYG_030-6a"/>
太宗尋遣啟心郎布丹齎<lb/>
敕諭駐守諸王貝勒等曰嗣後錦州松山杏山三城人逃<lb/>
　出者十五嵗以下准留為奴十六嵗以上者勿赦<lb/>
　　崇徳七年春正月丙子禁與奴僕私貨<lb/>
太宗諭户部凡有糧貸人及無糧求貸者許家長互相稱<lb/>
　貸勿得私向奴僕稱貸及私貸與奴僕<lb/>
　　二月乙未克松山明總督洪承疇等就擒<lb/>
　　　圍守松山肅郡王豪格郡王阿逹禮貝勒多鐸羅<lb/>
<pb n="KR2b0039_WYG_030-6b"/>
　　　洛宏等自軍中遣安泰瑚葉等奏報明松山副将<lb/>
　　　夏承徳自城内遣人密約我軍於彼守禦之處乗<lb/>
　　　夜竪梯登城彼為内應且以其子夏舒為質於是<lb/>
　　　定約以左右翼雲梯各一在前八旗雲梯各一隨<lb/>
　　　後登梯軍士一一𣲖定十八日夜竪梯於城南面<lb/>
　　　阿山旗下班布里和洛㑹旗下羅洛科奮勇先登<lb/>
　　　衆繼之我軍巡邏於城上詰朝夏承徳部卒别聚<lb/>
　　　一處搜敵兵殺之生擒明總督洪承疇巡撫邱民仰<lb/>
<pb n="KR2b0039_WYG_030-7a"/>
　　　總兵王廷臣曹變蛟祖大樂遊擊祖大名祖大成<lb/>
　　　總兵白廣恩之子白良弼等殱其兵道一員副將<lb/>
　　　十員遊撃都司守備千總把總等官百餘員兵三<lb/>
　　　千六十三名夏承徳部下男婦幼穉共一千八百<lb/>
　　　六十三人又俘獲婦女㓜穉共一千二百四十九<lb/>
　　　口甲胄弓刀撒袋共一萬五千有竒大小紅衣礮<lb/>
　　　鳥鎗共三千二百七十三并籍金珠銀兩縀疋衣<lb/>
　　　服皮張等細數以<lb/>
<pb n="KR2b0039_WYG_030-7b"/>
聞<lb/>
太宗諭令將俘獲諸物酌<lb/>
賜將士一應軍器即於松山城内収貯壬戌歸降副將夏<lb/>
　　　承徳至<lb/>
命禮部承政滿逹爾漢郊迎十五里宴之癸亥以松山既<lb/>
　　　下凡大淩河各官有兄弟妻子在彼者俱令察出<lb/>
　　　完聚<lb/>
諭將明總督洪承疇總兵祖大夀之弟祖大樂解送<lb/>
<pb n="KR2b0039_WYG_030-8a"/>
　　盛京誅巡撫邱民仰總兵王廷臣曹變蛟三人縱祖<lb/>
　　　大成還錦州並<lb/>
諭漢軍大臣石廷柱巴延劉之源金礪曰所獲松山一切<lb/>
　鎗礮火藥礮子可用者用之不堪用者加意収藏不可<lb/>
　散失是日學士羅碩額色赫等奏報明十三站夏百總<lb/>
　　　率所屬男子一百名及婦女㓜穉來歸<lb/>
　　三月癸酉武英郡王阿濟格等敗明總兵吳三桂兵<lb/>
　　　先是二月戊午武英郡王阿濟格自杏山軍營奏<lb/>
<pb n="KR2b0039_WYG_030-8b"/>
　　　報先遣前鋒將領鄂謨克圖巴圖魯鄂碩等往略<lb/>
　　　寧逺因兵少恐為敵兵阻截續遣䕶衛及親軍四<lb/>
　　　十人往應路遇鄂謨克圖等俘獲牲畜而返遂與<lb/>
　　　俱歸時明寧逺總兵吳三桂王樸白廣恩遣副將<lb/>
　　　二員率兵六百人尾我後我軍誘而敗之獲甲十<lb/>
　　　九馬六十至是武英郡王阿濟格遣喇色奏報寧<lb/>
　　　逺總兵吳三桂白廣恩及祖大夀之子率兵四千<lb/>
　　　欲窺我營駐於塔山令兵一半前至髙橋與我哨<lb/>
<pb n="KR2b0039_WYG_030-9a"/>
　　兵相遇拒戰時遣兩翼前鋒兵一從大路一從後<lb/>
　　路緝擒嚮導以探敵兵虚實偵知敵兵不戰而退<lb/>
　　遂令前鋒兵在前䕶軍統領二員每旗甲喇章京<lb/>
　　二員每牛录䕶軍一名隨後追至連山殺三十人<lb/>
　　生擒百戸一名獲馬三十匹尋遣兵捉生偵信遇出<lb/>
　　城採薪者殺三十餘人又明兵五百欲進寧逺我<lb/>
　　前鋒將領努山撃敗之斬五十二人獲馬二十九<lb/>
　　匹<lb/>
<pb n="KR2b0039_WYG_030-9b"/>
　己卯克錦州明總兵祖大夀降<lb/>
　　大軍自上年三月掘濠防戍更畨圍困錦州至是<lb/>
　　年三月明援兵俱絶城内糧盡饑民相食祖大夀<lb/>
　　戰守計窮又聞松山已失乃率衆官出城至鄭親<lb/>
　　王濟爾哈朗睿郡王多爾衮軍前叩首乞降先是<lb/>
　　祖澤逺屢遣人至營言祖澤洪若在欲邀與語王<lb/>
　　等詰之云祖澤洪與爾言時爾不與言今澤洪已<lb/>
　　回復與誰語耶越二日其人復來云此言係祖總<lb/>
<pb n="KR2b0039_WYG_030-10a"/>
　　兵遣來相告者諸王云祖總兵云何曰祖總兵近<lb/>
　　聞松山已失若得見祖大樂我即歸順寧逺亦可<lb/>
　　得也諸王與衆大臣議定遂令來人與祖大樂相<lb/>
　　見次日又遣三人來云祖總兵問諸王可許與盟<lb/>
　　誓及有用印移文否果爾即歸順矣諸王怒云昨<lb/>
　　言見祖大樂即降今日何又出此妄言耶我圍困<lb/>
　　此城旦夕可取有何顧慮乃與爾盟誓乎爾欲降<lb/>
　　則降不降則已誰強爾也遂羈來使二人遣一人<lb/>
<pb n="KR2b0039_WYG_030-10b"/>
　　回祖大夀即遣中軍髙勲副將祖澤逺復來云昨<lb/>
　　乃小人妄言非祖總兵言也王若令今日來即今<lb/>
　　日至明日來則明日至惟王命是聴次日祖大夀<lb/>
　　遂率衆官詣軍前叩首降王等遣啟心郎額爾克<lb/>
　　圖議政大臣雅頼奏報祖大夀降後即日率兵入<lb/>
　　城駐於城上守䕶城門諸王議取寧逺之策當乗<lb/>
　　大夀妻子尚未撤回總兵吳三桂尚未更替之時<lb/>
　　亟行前往遂定議至錦州城内兵約有七千人與<lb/>
<pb n="KR2b0039_WYG_030-11a"/>
　　　祖大夀同心歸順之官屬兵丁悉留養之其餘或<lb/>
　　　誅與否謹候<lb/>
上裁是夜<lb/>
太宗遣内院學士額色赫等往<lb/>
諭曰祖大夀部下之人悉與留養其他悉誅之凡在錦州<lb/>
　蒙古人察出處斬杏山塔山兩處可令祖大夀遣人往<lb/>
　説之降并令祖大夀所屬有父母兄弟之人極誠實者<lb/>
　前往寧逺俟有回信來奏其武英郡王之軍可於塔山<lb/>
<pb n="KR2b0039_WYG_030-11b"/>
　西連山大路嚴行堵截一至海邊一至山下立營松山<lb/>
　所獲祖大樂祖大成帶往錦州與伊妻子完聚令與祖<lb/>
　大夀同處祖大名先曽有㫖誅之若未正法從寛宥釋<lb/>
　亦令依於大夀處爾等可速往宣諭恐祖大夀屬下之<lb/>
　人有誤被誅戮者壬午<lb/>
太宗復遣筆帖式寧古哩鏗特彰通阿等往<lb/>
諭曰爾等可傳諭祖大夀諸王因爾相持日久不下欲盡<lb/>
　加屠戮不留一人朕深加憫念如將錦州民人盡行誅<lb/>
<pb n="KR2b0039_WYG_030-12a"/>
　戮後將何以招擕懐逺俾大軍一至各來歸順乎因悉<lb/>
　將爾部衆留養其在錦州䝉古兵及山海闗之兵縱使<lb/>
　生全彼亦不肯為我有也且恐不利於爾故悉誅之至<lb/>
　闗外寧逺等處官員其妻子雖不在錦州者亦留養之<lb/>
　又<lb/>
諭曰原在錦州人民並商賈人等可悉予保全歸順官兵<lb/>
　盡令薙髪其應誅之人可語祖大夀顯正其抗逆之罪<lb/>
　然後加誅仍將應誅應留及所俘獲速行開明具奏至<lb/>
<pb n="KR2b0039_WYG_030-12b"/>
　巡城守壕將士不可謂錦州已降遂爾怠忽恐偽降官<lb/>
　員變貎易服而逃也寧逺之人有言欲見大夀便歸順<lb/>
　者不可輕聴其更畨回家兵丁可令暫停俟所獲人口<lb/>
　牲畜檢収既畢即令攜來又武英郡王原令駐劄寧逺<lb/>
　連山之間朕聞諸王貝勒云在彼處無益宜過寧逺遮<lb/>
　截大路屯駐如欲前往時須防敵兵伏有地礮當避路<lb/>
　傍山而行若遇敵步兵營不可遽撃必俟彼行動伺便<lb/>
　擊之寧逺之人若欲歸順令我軍入城必索城中大員<lb/>
<pb n="KR2b0039_WYG_030-13a"/>
　為質命我軍嚴守城門然後可入不然恐墮其計再令<lb/>
　圍杏山之官員毎旗章京一員每牛录兵二名往助武<lb/>
　英郡王軍丙戌鄭親王濟爾哈朗等遣圖頼賽木布博<lb/>
　　　貝光泰等自錦州齎册籍至奏稱所留官員總兵<lb/>
　　　祖大夀革職總兵祖大弼副將髙勲祖澤逺參將<lb/>
　　　祖澤沛祖澤盛劉志友鄧雲李勝郭朝宗遊擊吳汝<lb/>
　　　玠王江張成梁祖雲龍都司金應第劉獻忠張交<lb/>
　　　元唐珍塗世科髙應竒守備王文貴潘永徳藺一<lb/>
<pb n="KR2b0039_WYG_030-13b"/>
　　　元崔允升男婦幼穉共三千四百二十八人喇嘛<lb/>
　　　二十六名僧人六十八名又俘獲人四千八百九<lb/>
　　　十四名馬牛金銀等物俱載册内<lb/>
太宗諭大學士希福剛林等曰汝等可帶大淩河官員往<lb/>
　錦州令察認伊等妻子奴僕即給予之將祖大夀官屬<lb/>
　兵丁户口及各家妻子奴僕開明具奏其留下人民編<lb/>
　入户籍仍令在彼居住凡圍錦州章京俱照職加賞陣<lb/>
　亡被傷之人亦分别賞恤其餘均分與軍士一切賞賚<lb/>
<pb n="KR2b0039_WYG_030-14a"/>
　之事必與鄭親王睿郡王商酌而行丁亥希福剛林等<lb/>
　　　至錦州將大淩河各官妻子奴僕凡存在錦州者<lb/>
　　　俱察出給與遣寧古哩等還奏錦州民人家財什<lb/>
　　　物遇兵戈之後散棄一空難以居住至祖大夀妻<lb/>
　　　子奴僕及部下官屬兵丁户口共四千五百八十<lb/>
　　　名所有家貲本欲令夫役䕶送但輜重未易移運<lb/>
太宗復遣筆帖式琿逹鄂謨克圖等傳<lb/>
諭曰編為民户者既不能在錦州居住當令一的當官員<lb/>
<pb n="KR2b0039_WYG_030-14b"/>
　率領牛莊所屬兵丁從牛莊大路送至葢州安挿若遇<lb/>
　運米來接濟之兵其䕶送人員不可中道輕離俟渡遼<lb/>
　河後始可隨意行走朝鮮兵丁回時亦令從此路行其<lb/>
　至東京日期當先來報以便遣人迎犒朝鮮運到餘米<lb/>
　仍令彼國人看守待庫禮至交収後方可遣回祖大夀<lb/>
　等歸順兵丁户口若我國撤回之兵不能攜帶則令彼<lb/>
　處種地之滿洲䝉古漢人及喀喇沁每牛录出堅固牛<lb/>
　車一輛令本牛录下無馬之兵䕶之以來如不足則令<lb/>
<pb n="KR2b0039_WYG_030-15a"/>
義州駐防兵量馬多寡運送之如再不足則令撤回之<lb/>
兵馬上均分帶來祖總兵輜重難運之物仍留其家乗<lb/>
暇再取可也伊家口來時遣的當官員䕶送其至廣寧<lb/>
城日期亦當先報以便遣人往迎各官來時武英郡王<lb/>
阿濟格貝勒多鐸謹慎防䕶不可踈忽己丑鄭親王濟<lb/>
　　爾哈朗等遣學士額色赫等奏報臣等曽遣人往<lb/>
　　寧逺祖大夀之子處因城守官員知大夀已降不<lb/>
　　令入城在城外與之語未竟始末而回又武英郡<lb/>
<pb n="KR2b0039_WYG_030-15b"/>
　　王阿濟格過寧逺西離城十里截路下營率本旗<lb/>
　　䕶軍同前鋒兵及外藩䝉古兵往視明寧逺城通<lb/>
　　海運糧之水路遇城内兵出撃敗之殺九十餘人<lb/>
　　獲馬十三匹<lb/>
　乙酉明遣使乞和<lb/>
　　駐守錦州杏山王貝勒等遣啟心郎占巴奏報明<lb/>
　　國差總兵一員錦衣衛官一員職方司官一員至<lb/>
　　王貝勒軍前欲求講和齎到給其尚書陳新甲敇<lb/>
<pb n="KR2b0039_WYG_030-16a"/>
　　　諭一道云<hi>諭兵部尚書陳新甲據卿部奏遼瀋有休兵息民之意中朝未輕信者以前督</hi>
　　　<hi>撫各官未曽從實奏明今卿部屢次陳奏我國家開誠懐逺似亦不難聴從以仰體上天好生之仁</hi>
　　　<hi>以復還我祖宗恩義聨絡之舊今特諭卿便宜行事遣官宣布取有確信回奏</hi>
太宗覽畢<lb/>
敇諭諸王貝勒曰閲爾等所奏明之筆扎多有不實若謂<lb/>
　與我國之書何云諭兵部尚書陳新甲既謂諭陳新甲<lb/>
　又何用皇帝之寳况扎内並無實欲講和之意乃云我<lb/>
　國家開誠懐逺似亦不難聴從以復還我祖宗恩義聨<lb/>
<pb n="KR2b0039_WYG_030-16b"/>
　絡之舊等語此皆藐視我國實無講和之真心然彼雖<lb/>
　巧詐朕以實情言之向來啟此兵端原非我國之願因<lb/>
　明國不辨是非凌辱我國情實難堪故不得已而起兵<lb/>
　耳朕從前屢欲講和而明國不從今明國口稱欲和其<lb/>
　真偽不得而知然和好固朕之夙願朕豈有所廹而願<lb/>
　和歟朕䝉<lb/>
皇天眷顧昔時金國所屬盡為我有元裔朝鮮悉入版圖<lb/>
　所獲明國官民不啻數百萬恩威逺播所向無敵如此<lb/>
<pb n="KR2b0039_WYG_030-17a"/>
　而猶欲和好者葢為百萬生靈惜耳若和事果成何必<lb/>
　爭内外大小之名但各君其國互相贈遺通商貿易悉<lb/>
　安生業則兩國之君臣百姓共享太平之福矣惟是我<lb/>
　朝兵強國富尚且諄諄願和奈明國執滯不通自以為<lb/>
　天之子鄙視他人口出大言不願和好不知<lb/>
皇天無親有徳者受命無徳者廢棄從來帝王有一姓相<lb/>
　傳永不易位者乎明之君臣慮不及此不願修好致億<lb/>
　萬生民死於塗炭者皆明之君臣自殺之耳其罪在彼<lb/>
<pb n="KR2b0039_WYG_030-17b"/>
　朕無與焉朕以實意諭爾等爾等其傳示於彼使明知朕意<lb/>
　　乙未分征明兵為兩班<lb/>
太宗遣内院學士額色赫往錦州杏山<lb/>
諭王貝勒等曰睿郡王多爾衮肅郡王豪格饒餘貝勒阿<lb/>
　巴泰輔國公博和託管旗大臣宗室拜尹圖和洛㑹武<lb/>
　頼伊拜駐守杏山鄭親王濟爾哈朗貝子洛託尼堪輔<lb/>
　國公屯齊滿逹海特爾祜管旗大臣公艾度禮葉臣庫<lb/>
　魯克逹爾漢阿頼恩格圖石廷柱巴延劉之源金礪駐<lb/>
<pb n="KR2b0039_WYG_030-18a"/>
守塔山武英郡王阿濟格郡王阿逹禮貝勒多鐸羅洛宏貝<lb/>
子博洛輔國公芬古扎喀納杜爾祜和托穆爾祜屯齊喀管<lb/>
旗大臣阿山譚泰葉克舒準塔巴特瑪瑪喇希鄂謨克圖俱<lb/>
著回京仍将滿洲䝉古各旗䕶軍騎兵前鋒兵分為兩班一<lb/>
令来京一令駐防其駐防者每牛录䕶軍四名騎兵十八名<lb/>
此十八名内每牛录派兵四名每旗派賢能章京一員其次<lb/>
章京一員蒙古旗每牛录派兵四名每旗派賢能章京一員<lb/>
撥什庫一名駐於錦州其餘騎軍将士左翼駐於杏山右翼<lb/>
<pb n="KR2b0039_WYG_030-18b"/>
駐於塔山䕶軍前鋒将士亦駐塔山漢軍将士俱㽞之候攻取<lb/>
塔山後察其貧窮者先令回京其餘酌量㽞駐錦州其恭順<lb/>
王孔有徳懐順王耿仲明智順王尚可喜及續順公沈志祥<lb/>
官屬兵丁照例更畨候用火礮攻塔山畢分左右翼駐於杏<lb/>
山塔山又令薩木什喀率步兵毁松山城仍收貯火礮<lb/>
等項周圍築垣掘壕量撥人夫防守然後發步兵回京<lb/>
再将随薩木什喀各章京等派入換班之内其朝鮮兵<lb/>
盡行發回至分撥錦州城内房屋及修理駐蹕之所令<lb/>
<pb n="KR2b0039_WYG_030-19a"/>
　人看守王以下公以上房屋令各自修理餘房分給各<lb/>
　旗居之不得拆毁其漢軍及恭順王孔有徳等所給房<lb/>
　舍令彼各遣人居守松山城内房舍母得焚燬亦照旗<lb/>
　分定以備修葺房屋之用<lb/>
　　夏四月丁未<lb/>
敇諭明寧逺總兵吳三桂<lb/>
太宗遣刑部啟心郎額爾格圗齎<lb/>
敇詣王貝勒軍營令傳<lb/>
<pb n="KR2b0039_WYG_030-19b"/>
諭寧逺總兵吳三桂曰朕以大兵圍困松山錦州松山副<lb/>
　將夏承徳首先納欵故其眷屬及部衆俱加恩留養總<lb/>
　督洪承疇亦留養之矣其餘抗命者盡誅惟祖大樂等<lb/>
　因係將軍之戚姑留之錦州祖大夀歸命其眷屬部衆<lb/>
　俱獲保全此正大將軍趨吉避凶建功立業之秋也將<lb/>
　軍果能乗時度勢决意來歸則宏功偉名與迫而後歸<lb/>
　之松錦諸臣大相懸絶親屬可以完聚功名可以長保<lb/>
　矣否則將軍之全軍已為我所敗印信已為我所奪松<lb/>
<pb n="KR2b0039_WYG_030-20a"/>
　錦䧟没坐視而不能救種種罪愆爾主豈肯輕恕耶曩者<lb/>
　祖大夀之在錦州也爾主疑之而欲加以罪然終不能<lb/>
　者以其族黨勢張且據錦州故耳今將軍以孤立之身<lb/>
　負危疑之迹豈能自保無虞况爾國流寇轉熾土宇凋<lb/>
　殘傾亡之象將軍已目撃之時勢若此將軍雖勇一人<lb/>
　之力其奈之何哉將軍不於此時翻然悔悟决計歸順<lb/>
　勞我士馬遲我時日彼時雖降亦不足重矣其詳慮而<lb/>
　熟思之並<lb/>
<pb n="KR2b0039_WYG_030-20b"/>
敇總兵白廣恩等令其開導吳三桂同心恊謀舉城歸順<lb/>
　　　張存仁祖可法裴國珍吳三鳳胡宏先等又遵<lb/>
㫖各遺三桂書白廣恩之子白良弼前在松山被擒並與<lb/>
　　　其父書<lb/>
　　辛亥塔山奏捷<lb/>
　　　先是錦州既克<lb/>
太宗敇杏山塔山官民曰朕以大兵圍困松錦曠日持久<lb/>
　克城之日本應盡誅以正抗拒之罪因松山副將夏承<lb/>
<pb n="KR2b0039_WYG_030-21a"/>
　徳納欵使我軍得入故獨全其部衆惟不與同謀者殺<lb/>
　之錦州祖大夀雖迫而後降亦尚留養其餘未降而死<lb/>
　者正復不少爾等毋得效尤迫而後降謂可僥倖全生<lb/>
　也若不勞我士馬速來歸命朕當念其歸命之速而優<lb/>
　養之倘延遲日久㒺識趨避自絶於<lb/>
天城下之日悉罹誅戮悔無及矣至是内院學士額色赫<lb/>
　　　以攻克塔山捷音至奏言鄭親王濟爾哈朗睿郡<lb/>
　　　王多爾衮肅郡王豪格率右翼將士及兩翼䕶軍<lb/>
<pb n="KR2b0039_WYG_030-21b"/>
　　　漢軍載火器至塔山城列紅衣礮於西初八日進攻至<lb/>
　　　初九日午時城崩二十餘丈我軍悉登遂克其城<lb/>
　　　城内三營官屬兵丁共七千盡殱之嗣鄭親王濟<lb/>
　　　爾哈朗復遣和託鍾古等以俘獲塔山人口及金<lb/>
　　　銀牛馬財貨等物數目奏<lb/>
聞<lb/>
太宗仍命和託鍾古等還<lb/>
諭曰俘獲之物照品賞給陣亡及被傷者効力攻城之章<lb/>
<pb n="KR2b0039_WYG_030-22a"/>
　京等官從優加賞人口其餘散給攻城之兵隨從諸王<lb/>
　兵及守營兵勿與再令運米於錦州俟人口牲畜米糓<lb/>
　等物料理既畢平其城垣大軍退回髙橋一面傍海一<lb/>
　面依山横截大路駐營相時而進<lb/>
　　乙卯<lb/>
賞䘏朝鮮從征將士<lb/>
賜朝鮮總兵副將遊撃守備通事等官及被傷陣亡兵丁<lb/>
　　　銀兩有差時朝鮮總兵官金得幹率副將三員遊<lb/>
<pb n="KR2b0039_WYG_030-22b"/>
　　　擊三員守備十員兵一千從役五百名往杏山助<lb/>
　　　圍又總兵官牛典儀率領官兵自錦州換班俱<lb/>
命迎至<lb/>
　　東京宴之<lb/>
　　甲子杏山奏捷<lb/>
　　　先是<lb/>
太宗敕諭杏山守將及軍士等曰松山軍民糧盡副將夏<lb/>
　承徳勢窮力竭接引大軍入城故將夏承徳同謀歸順<lb/>
<pb n="KR2b0039_WYG_030-23a"/>
　之衆悉加恵養總督洪承疇亦赦而養之錦州自被圍<lb/>
　以來死傷殆盡祖大夀匹馬來歸凡其部衆悉予保全<lb/>
　旋又招撫塔山因其拒命遂以紅衣礮撃而取之夫松<lb/>
　錦二城曠日持久勞我士馬雖窮迫投降尚赦而養之<lb/>
　今爾杏山受困日淺若不勞士馬敇書到日即舉城投<lb/>
　順朕當保撫全城秋毫無犯汝等不特可全身家并當<lb/>
　叙爾獻城之功朕命汝等速降者非攻不能取圍不能<lb/>
　下也十三萬援兵已敗松山錦州塔山三城已克獨此<lb/>
<pb n="KR2b0039_WYG_030-23b"/>
　蕞爾孤城焉有委而棄之之理若朕命速降而不降<lb/>
　後或攻或困城下之日悔無及矣又<lb/>
命將此敇諭曉示城内軍民再以善言招撫之來降則已<lb/>
　否則聴諸王相機而行至是鄭親王濟爾哈朗等遣侍<lb/>
　　　衛瞻岱等以杏山捷音至奏言臣等遵奉<lb/>
敇諭傳示杏山城内其城内各官不降遂於二十一日黎<lb/>
　　　明移礮於城北攻取近城之臺二十二日於臺前<lb/>
　　　列紅衣礮撃燬城垣約二十五丈餘我軍將欲登<lb/>
<pb n="KR2b0039_WYG_030-24a"/>
　　　城城中危急衆官遂開門至營中叩首云我等先<lb/>
　　　欲歸順畏懼軍威所以未降今或殺或宥惟命是<lb/>
　　　聴臣等令將士入城立於城上并撥兵守門其投<lb/>
　　　降官民及所俘獲俟察明具奏越二日籍投降官<lb/>
　　　民及俘獲男婦㓜穉駝馬米糓軍械等數奏報<lb/>
太宗命額色赫瞻岱等往<lb/>
諭鄭親王濟爾哈朗等曰杏山歸順官屬兵丁可俱送來<lb/>
　京其餘士民從牛莊路遣發安挿盖州先曾諭撥每牛<lb/>
<pb n="KR2b0039_WYG_030-24b"/>
　录騎兵十八名駐防錦州杏山今止撥滿洲䝉古漢軍<lb/>
　毎牛录兵十名滿洲䝉古領旗大臣各四員隨阿巴泰<lb/>
　駐守錦州其餘每牛录八人䕶送來京户口及往盖州<lb/>
　居住之人量其多寡分撥將士謹慎䕶送松山塔山二<lb/>
　城如拆毁既平可令外藩蒙古兵還又杏山城内兵器<lb/>
　諸物運至錦州杏山城亦令拆毁俟料理既畢鄭親王<lb/>
　濟爾哈朗睿郡王多爾衮等率䕶軍還京<lb/>
　　五月戊寅禁善友邪教<lb/>
<pb n="KR2b0039_WYG_030-25a"/>
太宗諭禮部曰自古僧以供佛為事道以祀神為事近有<lb/>
　善友邪教非僧非道一無所歸實左道也且人生而為<lb/>
　善則死亦無罪茍無罪戾何用立善友之名既有罪矣<lb/>
　雖為善友何益與其積惡而為善友何若行善之為愈<lb/>
　乎語云行善者天降以福善原在心非不食肉之謂也<lb/>
　今因康養民李國梁等倡善友邪教合羣結黨私造印<lb/>
　劄惑世誣民紊亂綱常凡列名於籍者三百餘人法司<lb/>
　俱擬死罪朕加寛宥止誅為首十六人自今以後除僧<lb/>
<pb n="KR2b0039_WYG_030-25b"/>
　道外凡從善友邪教者爾部永行禁止如有不遵禁約<lb/>
　或被人首發或經各衙門察出者殺無赦該管各官及<lb/>
　本主不行察究者一例治罪<lb/>
　　六月辛丑邉明使人還仍報以書<lb/>
　　　先是鄭親王濟爾哈朗奏言明國遣兵部職方司<lb/>
　　　員外馬紹愉主事朱濟之副將周維墉魯宗孔遊<lb/>
　　　撃王應宗都司朱龍守備喬國棟張祚趙榮祖李<lb/>
　　　國登王有功黄有方天寧寺僧性容及從役九十<lb/>
<pb n="KR2b0039_WYG_030-26a"/>
　　　九名在寧逺城欲來見<lb/>
皇上以求和好<lb/>
太宗遣兵部啟心郎占巴内院官葉成額實圖等往迎於<lb/>
　　　五月初三日至塔山城初七日偕之來既至我境<lb/>
　　　占巴葉成額先來奏報十四日當至京城<lb/>
命大臣迎於二十里外設宴來使行一跪三叩頭禮入城<lb/>
　　　宿於館驛復<lb/>
命禮部承政滿達爾漢參政阿哈尼堪内院大學士范文<lb/>
<pb n="KR2b0039_WYG_030-26b"/>
　　　程剛林學士羅碩至館驛宴之如初至是遣還<lb/>
賜馬紹愉等貂皮白金有差<lb/>
太宗命大臣送至十五里外設宴餞之仍以<lb/>
書報明崇禎帝曰向來所以搆兵者盖因爾明國無故害<lb/>
　我<lb/>
二祖我<lb/>
皇考太祖皇帝猶固守邊疆和好如舊乃爾明國反肆憑<lb/>
　陵干預境外之事哈達國汗萬竊踞之地我已征服爾<lb/>
<pb n="KR2b0039_WYG_030-27a"/>
　逼令復還又遣人於葉赫錦台什布揚古處設兵防守<lb/>
　以我國已聘之女嫁於䝉古乙卯年爾明國奪我土地<lb/>
　擾我耕穫逐我居民燒燬廬舍仍驅令出境所在勒石<lb/>
　是以我<lb/>
皇考太祖皇帝収服附近諸國烏喇布占泰輝發拜音逹<lb/>
　哩哈達萬之子䝉格布禄所有之地漸次削平於是昭<lb/>
　告<lb/>
天地親征爾國又平定葉赫錦台什布揚古之地其後每<lb/>
<pb n="KR2b0039_WYG_030-27b"/>
　欲致書修好而爾國不從事漸滋蔓遂至於今此皆貴<lb/>
　國先朝君臣事也事屬既往於皇帝何與然從前曲直<lb/>
　亦宜辨之今予仍欲修好者非有所迫而然也予纉承<lb/>
皇考太祖皇帝之業嗣位以來蒙<lb/>
天眷祐自東北海濵迄西北海濵其間使犬使鹿之邦及<lb/>
　産黒狐黒貂之地不事耕種漁獵為生之俗厄魯特部<lb/>
　落以至鄂諾河源逺邇諸國在在臣服䝉古元裔及朝<lb/>
　鮮國悉入版圖於是舉朝諸王大臣及外藩諸王等合<lb/>
<pb n="KR2b0039_WYG_030-28a"/>
　辭勸進乃昭告<lb/>
天地受號稱尊國號大清改元崇徳邇來我軍每入爾境<lb/>
　輙克城破陣乗勝長驅若圖進取亦復何難然予仍欲<lb/>
　和好者特為億兆生靈計耳葢嗜殺者殃好生者祥感<lb/>
　應之理昭然不爽若兩國各能審度禍福矜全億兆而<lb/>
　誠心和好則自兹以後宿怨盡釋尊卑之分又何必較<lb/>
　哉古云情通則明情蔽則暗若爾國使來予令面見予<lb/>
　國使往爾亦令面見如此則情不壅蔽而和事可久若<lb/>
<pb n="KR2b0039_WYG_030-28b"/>
　自視尊大俾使臣不得面見情詞無由通達則和事終<lb/>
　敗徒貽家國之憂矣夫豈拒絶使臣進見遂足以示尊<lb/>
　耶至兩國有吉凶大事則當遣使交相慶弔每嵗貴國<lb/>
　饋黄金萬兩白金百萬兩我國饋人参千斤貂皮千張<lb/>
　若我國滿洲䝉古漢人及朝鮮人等有逃叛至貴國者<lb/>
　當遣還我國貴國人有逃叛至我國者亦遣還貴國以<lb/>
　寧逺雙樹堡中間土嶺為貴國界以塔山為我國界以<lb/>
　連山為適中之地兩國俱於此互市自寧逺雙樹堡土<lb/>
<pb n="KR2b0039_WYG_030-29a"/>
　嶺界北至寧逺北臺直抵山海闗長城一帶若我國人<lb/>
　有越入及貴國人有越出者俱加稽察按律處死或兩<lb/>
　國人有乗船捕魚海中往來者爾國自寧逺雙樹堡中<lb/>
　間土嶺沿海至黄城島以西為界我國自黄城島以東<lb/>
　為界若兩國有越界妄行者亦俱察出處死倘願如書<lb/>
　中所言以成和好則我兩人或親誓<lb/>
天地或各遣大臣代誓爾速遣使齎和書及誓書以來予<lb/>
　亦遣使齎和書以往若不願和好再弗遣使致書則億<lb/>
<pb n="KR2b0039_WYG_030-29b"/>
　兆死亡之孽於予無與矣於是以書授來使<lb/>
命章京庫爾禪薩蘇喀等率兵四十人過錦州出我軍偵<lb/>
　　　探地送來使至連山而還<lb/>
　　癸卯禁踐踏田禾<lb/>
太宗諭大學士范文程剛林學士羅碩等曰昔我<lb/>
太祖時凡遇行兵巡幸軍士有踐踏田禾者重則射之輕<lb/>
　則鞭之法律嚴明所以重農事也近來諸王貝勒行兵<lb/>
　出獵見有踐踏田禾者亦曽察出定罪否朕前往牧馬<lb/>
<pb n="KR2b0039_WYG_030-30a"/>
　之所見内大臣塔瞻錫翰博琫錫訥布庫鄂齊爾額克<lb/>
　沁丹坦墨爾根袍納木僧格等踐踏田禾已奪取其矢<lb/>
　交與兵部究治矣至於出兵有功有罪官員應令在京<lb/>
　候定功罪若其餘閒散官員即當令其各往本牛录屯<lb/>
　莊查勘田土耡墾與否如有棄而未耡者可撥工助之<lb/>
　五糓係萬民之命何得兀然閒坐略不介意也范文程<lb/>
　　　等遵<lb/>
諭集諸王貝勒大臣等於<lb/>
<pb n="KR2b0039_WYG_030-30b"/>
　篤恭殿宣示畢王貝勒奏曰臣等遇有踐踏田禾之人<lb/>
　　　應鞭責者鞭責應罰懲者罰懲不敢疎縱也<lb/>
　　甲辰始編漢軍八旗<lb/>
　　　先是崇徳四年分漢軍二旗為四旗至是復編為<lb/>
　　　八旗以祖澤潤劉之源吳守進金礪佟圖賴石廷<lb/>
　　　柱巴延侍衛李國翰八人為管旗大臣祖可法張<lb/>
　　　大猷馬光輝祖澤洪王國光郭朝忠孟喬芳即紹<lb/>
　　　貞裴國珍佟岱何濟格爾金維城祖澤逺劉仲金<lb/>
<pb n="KR2b0039_WYG_030-31a"/>
　　　張存仁曹光弼為梅勒章京尋又設牛录章京<lb/>
命該部王大臣同漢軍管旗大臣梅勒章京等遴選用之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0039_WYG_030-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清開國方略卷三十<lb/>
</p>
<p>
</p>
  </div>
</body>
</text>
</TEI>
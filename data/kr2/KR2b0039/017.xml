<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0039_WYG_017-1a"/>
　欽定四庫全書<lb/>
皇清開國方略卷十七<lb/>
太宗文皇帝<hi>天聰七年癸酉</hi>
　　天聰七年春正月庚子令劭農講射<lb/>
　　　集八旗備禦官<lb/>
諭曰田疇廬舍民生攸頼勸農講武國之大經方今疆土<lb/>
　日闢舊所給田地若有不堪耕種者察明換給沃壤即<lb/>
　於附近建造房屋俾遷居之如貧民乏牛具耔種赴有<lb/>
<pb n="KR2b0039_WYG_017-1b"/>
　力之家代耕一切徭役專派有力者不得濫及代耕貧<lb/>
　戸至善射乃我國制勝之技宜各率所屬長幼努力學<lb/>
　習毋得曠時是日<lb/>
命大臣阿山覺羅布爾吉率海州耀州等處兵百往鹿島<lb/>
　　　捉生後二旬還俘獲人口一百七十有三馬牛九<lb/>
　　　十有八<lb/>
　　乙夘征烏扎拉部師還<lb/>
　　　先是六年冬<lb/>
<pb n="KR2b0039_WYG_017-2a"/>
命大臣武巴海率兵征烏扎拉部武巴海分八旗兵為四<lb/>
　　　路並趨渥赫河斬三百三十八人俘五百餘人<lb/>
　　　獲馬三百七十貂狐猞猁孫獺貉虎狼等皮千餘<lb/>
　　　張裘二十餘領至是凱旋以所俘分<lb/>
賜將士有差<lb/>
　　二月癸亥朔茂明安部長率衆來歸<lb/>
　　　茂明安部徹根汗<hi>元太祖弟哈薩爾之十六世孫</hi>固穆巴圖魯<hi>徹根</hi>
　　　<hi>汗父布延圖汗之弟</hi>達爾瑪岱衮等舉部來歸<lb/>
<pb n="KR2b0039_WYG_017-2b"/>
太宗御殿受朝徹根汗率衆遥拜復同固穆巴圖魯進前<lb/>
　　　再拜抱<lb/>
上膝見獻貂裘貂皮駝馬<lb/>
賜宴及甲胄雕鞍銀器縀布等物<lb/>
　　三月丁酉犒築城兵役<lb/>
　　　時以疆土日闢沿邊築城分兵戍防貝勒濟爾哈<lb/>
　　　郎監築岫巖城<hi>在今葢平縣東南</hi>貝勒阿巴泰監築蘭磐<lb/>
　　　城<hi>在岫巖城東</hi>貝勒阿濟格監築通逺堡城<hi>在蘭磐城東北</hi>貝<lb/>
<pb n="KR2b0039_WYG_017-3a"/>
　　　勒杜度監築鹻場城<hi>在通逺堡東北</hi>
太宗念築城兵役勞苦以羊犒之<lb/>
　　甲寅征明寧逺師還<lb/>
　　　先是二月癸未<lb/>
命大臣圖嚕什勞薩等率兵三百征寧逺迤西一帶並隨<lb/>
　　　處揭牓宣<lb/>
諭明人曰朕去年征察哈爾逼近爾大同宣府一帶邊城<lb/>
　絶不侵犯我兵有奪民間之驢者即戮示於爾邊城之<lb/>
<pb n="KR2b0039_WYG_017-3b"/>
　前與爾邊臣誓<lb/>
天修好而還朕以爾國自必願和即遣使來乃久之不至<lb/>
　朕復遣使三次爾將告<lb/>
天盟誓之言竟置不問不容我使入城是不崇信義而喜<lb/>
　動干戈也朕今復告之<lb/>
天率兵攜耕牛農具屯種山海闗外八城之地因爾之糧<lb/>
　為久住計爾等八城人民逺近田地不耕則可若播種<lb/>
　則我必盡刈穫焉爾文臣孰為善謀武臣孰為善戰即<lb/>
<pb n="KR2b0039_WYG_017-4a"/>
　當各竭智勇以决勝負毋徒深匿雉堞中也圖嚕什等<lb/>
　　　齎<lb/>
諭分兩翼進隨處揭示至沙河所及寧逺前屯衛之間斬<lb/>
　　　四百人生擒其前哨百總一人獲牲牧二百七十<lb/>
　　　而還<lb/>
　　夏四月辛未擊敗明兵於遼河<lb/>
　　　先是三月壬子<lb/>
命備禦蘇爾棟安星訥綽爾們等率兵三百攜家口駐守<lb/>
<pb n="KR2b0039_WYG_017-4b"/>
　　　句驪河地<hi>句驪河為内遼河外遼河合流處一作栒栁河亦作巨流河</hi>至是海<lb/>
　　　州守將列列琿牛莊守將楞額哩海州河口守將<lb/>
　　　伊勒慎率兵十八人巡遼河至娘娘宫渡口遇明<lb/>
　　　兵乗五船接戰因我兵寡止獲其船二斬二人生<lb/>
　　　擒六人來獻<lb/>
　　辛夘肄演馳騎<lb/>
　　　先是己夘<lb/>
太宗巡視郊原渡遼河<lb/>
<pb n="KR2b0039_WYG_017-5a"/>
駐蹕陽什穆河岸諸貝勒各按左右翼列營時敖漢部長<lb/>
　　　班第遣使貢駝馬牛羊喀喇沁部長古嚕思希布<lb/>
　　　<hi>天聰二年來歸部長蘇布地之子</hi>科爾沁部長武克善額駙滿珠<lb/>
　　　什哩台吉綽爾濟等並來朝獻駝馬牛羊緞疋貂<lb/>
　　　皮等物<lb/>
御行幄設宴<lb/>
錫賚有差辛夘<lb/>
親率諸貝勒離<lb/>
<pb n="KR2b0039_WYG_017-5b"/>
行在五里演馬令自三十里外各乗馬馳至最先至者賞<lb/>
　　　銀二百兩蟒緞一布二十次至者銀一百八十兩<lb/>
　　　蟒縀一布十八又次銀一百六十兩蟒縀一布十<lb/>
　　　六又次銀一百四十兩蟒緞一布十四又次銀一<lb/>
　　　百二十兩蟒緞一布十二又次銀一百兩蟒緞一<lb/>
　　　布十又次銀八十兩蟒緞一布八又次銀六十兩<lb/>
　　　蟒緞一布六又次銀四十兩蟒緞一布四又次銀<lb/>
　　　二十兩緞一布二凡十等<lb/>
<pb n="KR2b0039_WYG_017-6a"/>
賜宴乃還<lb/>
　　六月癸酉授來歸明登州舊將官職<lb/>
　　　初大軍圍大凌河城明調山東兵赴援登萊巡撫<lb/>
　　　孫元化遣㕘將孔有徳率兵八百出山海闗赴錦<lb/>
　　　州甫至吳橋縣兵乏食遂還掠陵縣臨邑商河齊<lb/>
　　　東徳平青城新城攻圍登州城守㕘將耿仲明為<lb/>
　　　内應城破孔有徳自稱都元帥耿仲明自稱總兵<lb/>
　　　官據登州城出戰屢敗明兵破黄縣及平度州攻<lb/>
<pb n="KR2b0039_WYG_017-6b"/>
　　　萊州將陷聞援兵大集乃返登州登州城北有水<lb/>
　　　門通海明兵數萬合圍東西南三面乃由水門乗<lb/>
　　　船汎海三遣其禆將先來通欵<lb/>
太宗敕發内廐馬及貝勒至備禦按世職出馬選其良者<lb/>
賜孔有徳耿仲明餘俱付之散給部衆<lb/>
命文館諸臣宣<lb/>
諭曰元帥總兵可令統領舊部駐劄東京號令鼓吹儀從<lb/>
　俱仍其舊惟用刑出兵二事當來奏聞所屬人民俱住<lb/>
<pb n="KR2b0039_WYG_017-7a"/>
　葢州鞍山如或不願令住東京鄰近地又<lb/>
詔監築岫巖通逺堡鹻場三城之貝勒濟爾哈朗阿濟格<lb/>
　　　杜度率兵迎之鎮江有徳仲明至旅順口明總兵<lb/>
　　　黄龍以水師截擊又合朝鮮兵躡追至鎮江見我<lb/>
　　　兵列營江岸勢强盛不敢近而退有徳仲明乃率<lb/>
　　　衆登岸諸貝勒設宴饗之留兵守其船礮輜重於<lb/>
　　　江岸以<lb/>
敕發馬二千餘給與乗赴遼陽<lb/>
<pb n="KR2b0039_WYG_017-7b"/>
太宗復遣官傳<lb/>
諭曰爾等身皆勞頓宜暫休息從容來見又<lb/>
誡羣臣曰曏者我國將士於遼民多所擾害至今訴告不<lb/>
　息今新附之衆乃攻克明地渉險來歸求庇於我者毋<lb/>
　得稍有侵擾違者處死必不姑恕六月癸亥<lb/>
駕出徳盛門十里至渾河岸中設黄幄左右各設五青幄<lb/>
親率諸貝勒偕孔有徳耿仲明及官屬謝<lb/>
天行三跪九叩首禮畢諸貝勒議相見儀注<lb/>
<pb n="KR2b0039_WYG_017-8a"/>
諭令行抱見禮諸貝勒言<lb/>
皇上以禮待之可耳不宜令抱見<lb/>
太宗曰元帥總兵曾取登州攻城略地正當强盛而納欵<lb/>
　輸誠遣使者三率其兵民航海衝敵來歸於我功孰大<lb/>
　焉當行抱見禮以示優隆之意於是孔有徳耿仲明行<lb/>
　　　漢禮朝見畢復進前叩頭抱<lb/>
上膝見次與大貝勒代善及諸貝勒俱行抱見禮設大宴<lb/>
命孔有徳耿仲明坐<lb/>
<pb n="KR2b0039_WYG_017-8b"/>
御座側酌金巵<lb/>
親授飲癸酉授孔有徳都元帥印耿仲明總兵官印<lb/>
御樓宴之<lb/>
賜敕書一切過犯原宥又<lb/>
諭以同破山東來歸諸將察其功之大小用印給劄孔有<lb/>
　　　徳耿仲明其初皆在皮島𨽻明總兵毛文龍部下<lb/>
　　　及據登州人猶以毛氏稱之其汎海來歸也所屬<lb/>
　　　逰擊張文煥都司楊謹千總李政明率男婦百人<lb/>
<pb n="KR2b0039_WYG_017-9a"/>
　　　先至葢州登岸具述毛氏前據登州明兵攻之五<lb/>
　　　月不下穴地發火器陷城乃駕舟夜遁至旅順口<lb/>
　　　欲攻城不克退屯雙島龍安塘今將前來歸附矣<lb/>
　　　於是葢州城守副將石國柱遊擊雅什塔以其言<lb/>
　　　入奏<lb/>
詔撫輯之又都司毛有明先來降疑為間諜至是孔有徳<lb/>
　　　等言在山東起兵時毛有明之兄亦為大帥其投<lb/>
　　　誠非偽因並<lb/>
<pb n="KR2b0039_WYG_017-9b"/>
優賜人口馬牛緞布<lb/>
　　丁亥朂羣臣讜直<lb/>
　　　以諸臣有𠞰襲故聞陳奏無益於事者<lb/>
諭曰朕虛懷聴攬樂聞讜言如朕所行未協乎義宜直言<lb/>
　無諱政事或有愆忘宜開陳無隠或六部事有不公諸<lb/>
　臣姧偽貪邪宜直行糾劾即諸臣或有艱苦之情亦宜<lb/>
　據實奏聞各以心所獨得已所創獲入獻嘉謀<lb/>
　　秋七月辛夘朔令分編漢軍戸口<lb/>
<pb n="KR2b0039_WYG_017-10a"/>
　　　舊隸八旗下漢人分出一千五百八十戸毎十丁<lb/>
　　　授棉甲一以總兵官馬光逺統之<lb/>
　　八月庚辰勞征明旅順口凱旋軍<lb/>
　　　先是六月戊寅偵知明兵自鎮江退入獐子島以<lb/>
　　　船十一載孔有徳部下餘衆送入内地己夘管兵<lb/>
　　　部貝勒岳託管户部貝勒徳格類大臣楞額哩葉<lb/>
　　　臣伊爾登昻阿喇率左右翼兵石廷柱率舊漢軍<lb/>
　　　都元帥孔有徳總兵官耿仲明率新附兵合步騎<lb/>
<pb n="KR2b0039_WYG_017-10b"/>
　　　萬餘征明旅順口<lb/>
太宗謁<lb/>
堂子送至邊境<lb/>
諭而遣之尋攻克旅順口城明總兵黄龍戰敗自剄死俘<lb/>
　　　獲人口五千三百有奇馬牛驘驢數百金二十二<lb/>
　　　兩銀二萬一千二百兩人葠八箱裘服皮張緞疋<lb/>
　　　器具無算七月甲辰㨗奏至八月庚申朔傳<lb/>
諭貝勒等曰覽來奏知爾等欲取皮島朕意以為皮島無<lb/>
<pb n="KR2b0039_WYG_017-11a"/>
　甚闗繫不必疲我兵力聞明國因流賊猖獗選調寧逺<lb/>
　錦州兵前往又逃來之人云祖大夀之弟在前屯衞為<lb/>
　總兵朕當遣兵征寧逺汝等酌留大臣鎮守旅順口可<lb/>
　即班師戊辰貝勒等疏至言臣等奉<lb/>
諭班師留葉臣伊爾登率毎旗官三員兵二千五百名遊<lb/>
　　　擊佟圖賚率漢備禦二員舊漢軍百名駐守旅順<lb/>
　　　口其地雖有水為限空曠可虞應設瞭哨迤邐相<lb/>
　　　接令留守官員兵丁攜兩月糧米移駐金州前蒙<lb/>
<pb n="KR2b0039_WYG_017-11b"/>
諭令優待孔元帥耿總兵臣等自思亦極力優待之矣當<lb/>
　　　拔城後其所屬將士俱入城凡官廨市肆富民房<lb/>
　　　屋皆為所佔俘獲人口多指稱親戚挈之而去臣<lb/>
　　　等雖㣲有不平之意未嘗少露遣巴克什等與語<lb/>
　　　云元帥總兵任意攜取我等不為介懷若部下人<lb/>
　　　假稱主將號令大肆搜括則凡我衝鋒陷陣之士<lb/>
　　　卒以何為賞竊慮三軍懷怨後此再遇攻戰無由使<lb/>
　　　其踴躍趨赴也彼口雖佯應而貪得之心已形於<lb/>
<pb n="KR2b0039_WYG_017-12a"/>
　　　色故彼所收取者盡數與之凡以親戚為言者亦<lb/>
　　　任其領去據彼云所得人數七百四十八名以臣<lb/>
　　　等觀之尚不止此荷<lb/>
天之佑臣等俘獲頗多歸期尚難豫定擬留礮車於葢州<lb/>
　　　所俘人口並留於後惟攜入官之物與臣等偕行<lb/>
　　　不敢稽遲也己巳<lb/>
太宗遣官二員往迎傳<lb/>
諭曰爾等至海州當即先遣人奏報朕迎至渾河岸爾等<lb/>
<pb n="KR2b0039_WYG_017-12b"/>
　可與孔元帥耿總兵同來相見礮車留於葢州付石國<lb/>
　柱雅什塔善為守藏將來可由驛遞送現駕礮車之牛<lb/>
　各給還本主領去至所奏駐防軍士糧米俟爾等到日<lb/>
　再議朕思爾等方攻破旅順口軍威震叠之時明人惟<lb/>
　恐我兵前進不能堅守内地豈暇來犯我境乎庚辰<lb/>
駕至渾河岸立八纛拜<lb/>
天<lb/>
御黄幄時孔有徳以墜馬傷手與耿仲明並留<lb/>
<pb n="KR2b0039_WYG_017-13a"/>
　　東京貝勒徳格類岳託率諸將至行禮畢<lb/>
命從臣傳問貝勒大臣行間安否大臣薩木什喀進前奏<lb/>
　　　曰謹遵<lb/>
指授方略攻克旅順口城悉䝉<lb/>
皇上福庇遂設大宴酌金巵<lb/>
親授兩貝勒及大臣楞額哩石廷柱巴奇蘭薩木什喀等<lb/>
　　　各跪飲<lb/>
御前宴畢陳列所獲諸物以獻<lb/>
<pb n="KR2b0039_WYG_017-13b"/>
太宗酌納之餘分給八貝勒家外藩蒙古貝勒有在班行<lb/>
　　　者並各<lb/>
頒賚有差傳<lb/>
諭孔有徳曰都元帥逺道從戎所行事宜實獲朕心招撫<lb/>
　山民尤大有禆益不謂勞頓之身又遭銜橛之失佇聞<lb/>
　痊可用慰朕懷越數日復傳<lb/>
諭孔有徳耿仲明曰爾都元帥總兵官久習攻戰軍律素<lb/>
　嫻何俟朕諭但恐無知士卒有私賣馬步器械致缺損<lb/>
<pb n="KR2b0039_WYG_017-14a"/>
　者宜急為修整卿等攜來紅衣大小礮已運至通逺堡<lb/>
　即付卿等與一切軍器令軍士勤於演習勿間斷旗纛<lb/>
　俱用皁色馬匹各用印烙繫印牌以滿洲字書本主姓<lb/>
　名及本管官銜並多備絆索乃便於野牧凡軍士甲背<lb/>
　及盔尾俱以白布號帶書滿洲字綴之師行之日厮卒<lb/>
　人等各按部伍毋或紊亂是月赫圖阿拉城守將扈什<lb/>
　　　塔鄂尼喇弼嚕率兵巡哨雅爾古一路遇明人盜<lb/>
　　　葠者斬十四人生擒四十九人獲葠一百六斤以<lb/>
<pb n="KR2b0039_WYG_017-14b"/>
　　　獻<lb/>
命斬所俘百總一人以十八人賞從行軍士餘三十人發<lb/>
　　　尚陽堡又蘭磐城守將薩哈連寧固達岫巖城守<lb/>
　　　將錫翰暨管哨官海塔往明石城島躡踪獲二十<lb/>
　　　人來獻<lb/>
命以八人分賞餘十二人發尚陽堡又捉生將徹爾格索<lb/>
　　　海率兵二百至明錦州斬七人獲馬十一擒百總<lb/>
　　　一員兵一名來獻訊畢斬之<lb/>
<pb n="KR2b0039_WYG_017-15a"/>
　　九月庚子征明山海關師還<lb/>
　　　先是六月戊寅<lb/>
太宗以征明及朝鮮察哈爾三者先後緩急機宜<lb/>
命貝勒大臣各抒所見貝勒濟爾哈朗奏言朝鮮不遵我<lb/>
　　　約當返其貢物姑與互市不必往征至明乃吾敵<lb/>
　　　國宜令貝勒大臣率兵深入取其近京數城因糧<lb/>
　　　於敵久駐伺隙以期必勝别屯兵山海闗以東錦<lb/>
　　　州以西撓其耕穫使不得休息復攜梯牌礮車分<lb/>
<pb n="KR2b0039_WYG_017-15b"/>
　　　兵之半於山海闗外立營其半繞入闗内外内夾<lb/>
　　　攻彼必勢窮力絀矣貝勒阿濟格奏言前者我兵<lb/>
　　　圍大凌河四閱月盡獲其良將精兵在<lb/>
　　國家固有得人之慶然而從征士卒及新附蒙古一<lb/>
　　　無所得皆以為徒勞今嵗不即征明者為耕種故<lb/>
　　　耳耕種初畢可即興師<lb/>
皇上親駐邊外令諸貝勒大臣率兵入邊所到之處張示<lb/>
　　　招降然後相敵形勢酌量緩急以定進取俘獲人<lb/>
<pb n="KR2b0039_WYG_017-16a"/>
　　　口毎旗計甲均派帶回可也貝勒多爾衮奏言宜<lb/>
　　　整頓兵馬乘榖熟時入邊圍困燕京截其援兵毁其<lb/>
　　　屯堡為久駐計可坐而待其斃也貝勒多鐸奏言<lb/>
　　　我國之兵非怯於鬭者但止攻山海闗外之城有<lb/>
　　　如射覆豈可必得夫攻山海闗以外之城與攻燕<lb/>
　　　京通州之城名雖不同勞苦則一臣以為宜直入<lb/>
　　　長城庶可饜士卒之心亦可成久逺之計且相機審<lb/>
　　　時古語有之我兵若耽延旦夕則敵人漸知豫備<lb/>
<pb n="KR2b0039_WYG_017-16b"/>
　　　固其城池根本修治何隙之可乘我國何愛于明秪<lb/>
　　　念士卒勞苦姑與之和若乗時可取原不待再計<lb/>
　　　也至察哈爾且勿加兵已和之朝鮮勿遽與之<lb/>
　　　絶惟先圖其大者如蒙<lb/>
天佑得之則其餘隨我所求而皆至矣貝勒杜度奏言朝<lb/>
　　　鮮已在我掌握宜且勿征察哈爾如與我逼則征<lb/>
　　　之得破察哈爾則天下自然膽裂若尚逺可取大<lb/>
　　　同邊地秣馬即深入明境貝勒岳託奏言時不可<lb/>
<pb n="KR2b0039_WYG_017-17a"/>
　　失事宜勇斷宜乘此時於明山海闗通州燕京三<lb/>
　　處先圖其一以立丕基貝勒薩哈璘奏言察哈爾<lb/>
　　如蟲食穴中勢將自斃不煩急圖至於明則我兵少<lb/>
　　緩一年彼之守禦益固當於今秋乗彼禾稼方熟<lb/>
　　因糧於彼為兩次進兵之計初次止簡精銳務輕<lb/>
　　便往來襲擊俘獲既多即速出邊第二次令已出<lb/>
　　痘貝勒率衆軍自一片石奪山海闗則寧逺錦州<lb/>
　　為無用矣不然仍從故道而入<hi>謂天聰三年七月破龍井闗大安口</hi>
<pb n="KR2b0039_WYG_017-17b"/>
　　<hi>故道</hi>斷燕京四面之路取彼積儲之地堅守勿歸乗<lb/>
　　機伺便縱兵奮攻二三年中大勲克集矣貝勒豪<lb/>
　　格奏言錦州寧逺攻之無益何也我國攻城之法<lb/>
　　彼盡知之況我兵曾攻之而未得若復令攻之必<lb/>
　　有畏難之意雖得錦州此外七城尚煩攻取若徒<lb/>
　　得一城其餘皆堅壁不下彌旬曠日恐老我師今<lb/>
　　宜盡率我衆及新舊蒙古從故道而入為書頒示<lb/>
　　屯寨及各城告以我願和而彼不肯和則彼處人<lb/>
<pb n="KR2b0039_WYG_017-18a"/>
　　　民雖被瘡痍將自怨其主無尤於我若馬匹疲斃<lb/>
　　　即以所獲之貲買馬其餘并以製衣則我兵奮勇<lb/>
　　　靡有退志而邊外蒙古亦得饜所欲矣再用更番<lb/>
　　　之法俟秣馬肥壯益以練習火器漢軍攜巨礮分<lb/>
　　　兵兩路一從寧逺入一從故道入夾攻山海闗進<lb/>
　　　攻通州得與不得皆久駐其地遣人往偵流賊情<lb/>
　　　形伺彼分師捍禦時擊之必可圖也至於朝鮮且<lb/>
　　　暫行撫慰俟我與敵勝負既定再為區處貝勒阿<lb/>
<pb n="KR2b0039_WYG_017-18b"/>
　　　巴泰奏言明國情形<lb/>
皇上既悉知之其地利臣等亦熟識之宜選精兵襲其不<lb/>
　　　備則闗門可得<lb/>
親統大軍駐闗外擇貝勒大臣令入闗分路攻取若獲可<lb/>
　　　用之人送至<lb/>
御營委遣往來彼處消息易得錦州無足顧慮也額駙揚<lb/>
　　　古利奏言我之於明暇則一年再征不暇亦一年<lb/>
　　　一征乃為善䇿當令已出痘貝勒將帥率兵深入<lb/>
<pb n="KR2b0039_WYG_017-19a"/>
　　其境凡兵士所獲不計多寡聴其自取則人人貪<lb/>
　　得不待驅逼而賈勇争先矣所得城堡惟貝勒更<lb/>
　　番駐劄其下兵將勿移易不辭勞苦乃能成功如<lb/>
　　謂有妨農事則待農竣興師令婦子收穫農事亦<lb/>
　　無妨也朝鮮察哈爾且置度外山海闗外寧逺錦<lb/>
　　州亦且緩圖但宜深入腹裏腹裏既得朝鮮皆吾<lb/>
　　手足察哈爾自歸順矣管正黄旗楞額哩奏言宜<lb/>
　　先直抵燕京任我兵所取而囘然後再入山海闗<lb/>
<pb n="KR2b0039_WYG_017-19b"/>
　　扼險屯駐積糧城中以備往來攻伐之用管正紅<lb/>
　　旗和碩圖奏言宜相度明之邊界乘瑕而入其還師<lb/>
　　遲速難以豫料必先修固我城堡乃無敵人窺伺<lb/>
　　之虞也管鑲紅旗葉臣奏言宜先抵大同宣府秣<lb/>
　　馬休兵偵探察哈爾踪跡近則我兵往征若已逺<lb/>
　　遁則我即入明邊地焚毀其廬舍進逼燕京晝夜<lb/>
　　攻圍名為帝都其實易克彼城上多積火藥必自<lb/>
　　焚且就彼近城一帶伐木製造梯牌多方攻取城<lb/>
<pb n="KR2b0039_WYG_017-20a"/>
　　　即不克亦足耀我軍威如從山海闗路入恐軍士<lb/>
　　　俱無所得徒勞苦也管鑲藍旗宗室芬古奏言<lb/>
　　　我軍蓄銳已久其勢可用宜即入明邊攻取其近<lb/>
　　　京城堡何憂事之不成管鑲白旗伊爾登奏言與<lb/>
　　　其盤桓於山海闗之外不若徑入内地審敵之情<lb/>
　　　形備梯牌以為攻具乗機摧陷之管正白旗喀克<lb/>
　　　篤哩奏言我國之人利行師不宜偃息今誠征明<lb/>
　　　則<lb/>
<pb n="KR2b0039_WYG_017-20b"/>
上天之眷佑與人心之豫順適相協應矣八月壬戍<lb/>
太宗遣貝勒阿巴泰阿濟格薩哈璘豪格額駙揚古利管<lb/>
　　　蒙古軍武訥格率兵二千征明山海闗一路<lb/>
躬謁<lb/>
堂子郊送五里<lb/>
授以方略并齎<lb/>
諭牓示曰滿洲國皇帝諭明國人民知悉干戈原非朕起<lb/>
　實由爾主偏助邊外葉赫釀成禍階朕思<lb/>
<pb n="KR2b0039_WYG_017-21a"/>
上天以好生為徳干戈一動則民命傷殘於是常以講和<lb/>
　為念孰意爾朝廷不愛國而愛財不為民而為利諸臣<lb/>
　又俱各貪位慕祿恐據理直言致遭貶遣是以茍且偷<lb/>
　安不將成敗之勢奏達於朝廷以贊成和議使爾等罹<lb/>
　兵刃而蹈湯火也爾朝廷大臣既不議和甘陷爾等於<lb/>
　死地朕亦無如之何是爾等之被荼毒非朕之故皆由<lb/>
　爾朝廷大臣荼毒之也爾等當怨爾朝廷大臣於朕何<lb/>
　尤是月師向山海闗進發沿途擊敵俱㨗俘獲闗外人<lb/>
<pb n="KR2b0039_WYG_017-21b"/>
　　　口及馬牛由寧逺大路而還九月庚子<lb/>
太宗迎於郊外三里許樹纛拜<lb/>
天陞<lb/>
御座凱旋貝勒大臣等朝見如禮翼日<lb/>
召集諭責曰爾等何不深入内地乃遽速還即欲還亦當<lb/>
　設伏截擊明之追兵何止留圖嚕什勞薩等哨兵殿後<lb/>
　彼時敵兵數千追至仰荷<lb/>
上天眷佑以寡敗衆萬一有失不知爾等尚能來見朕否<lb/>
<pb n="KR2b0039_WYG_017-22a"/>
　圖爾格納穆泰蘇納有罪革職仍用為各部承政今正<lb/>
　宜殿後立功乃亦隨衆前行將何時自奮乎<lb/>
皇考時敖堪特翁格伊喇喀努賽四臣毎臨陣皆率先力<lb/>
　戰巴克什武訥格所在建功今又首先還擊敗卻敵兵<lb/>
　人臣為國義當如此爾諸大臣於貝勒欲還時何不諌<lb/>
　阻耶貝勒阿濟格奏曰臣欲息馬運糧阿巴泰薩哈璘<lb/>
　　　豪格不從且欲由舊路旋師以臣堅執始從寧逺<lb/>
　　　正路而來<lb/>
<pb n="KR2b0039_WYG_017-22b"/>
太宗曰汝果能堅意不還誰敢棄汝而來朕非欲加罪於<lb/>
　爾等但自後行軍爾等當謹識朕言耳是月甲辰<lb/>
命滿洲蒙古漢軍將士俱擐甲赴演武場較射<lb/>
賜宴<lb/>
頒賚舊漢軍將士帑銀二千二百餘兩乙巳敘征明旅順<lb/>
　　　口諸將功巴奇蘭薩木什喀並舟先入奮擊岸上<lb/>
　　　敵兵永順珠瑪喇雅頼正古特竒悠冒矢礮中創<lb/>
　　　相繼登城車齊克墨爾根巴爾巴圖魯登城力戰<lb/>
<pb n="KR2b0039_WYG_017-23a"/>
　　　伊勒慎尚延和洛佟克伸備船濟軍克城分别加<lb/>
　　　授世職陣亡領隊官納海塔納喀岳洛順額伊們<lb/>
　　　額徳千總程國輔等俱贈職以其子襲仍照例䘏<lb/>
　　　銀其餘擊敵有功之將領武巴海邦遜巴篤禮等<lb/>
錫賚紀録有差庚戍明登州都司蔡賓率二十四人來歸<lb/>
　　　言登州副將因其籍係遼東恐有異志遣百總姚<lb/>
　　　世忠解送寧逺我等殺之中途遂來歸<lb/>
太宗命付都元帥孔有徳<lb/>
<pb n="KR2b0039_WYG_017-23b"/>
諭之曰蔡賓之歸我也亦為元帥故耳朕嘉其來賜以狐<lb/>
　裘一馬一銀百兩其或厚加恩養或陞以官爵悉聴爾<lb/>
　酌量行之<lb/>
　　冬十月丙寅演兵<lb/>
　　　分八旗䕶軍為左右翼滿洲步軍為一營舊漢人<lb/>
　　　馬步軍為一營四面環列前設紅衣礮三十位及<lb/>
　　　各種大小礮<lb/>
太宗率諸貝勒擐甲乗馬出<lb/>
<pb n="KR2b0039_WYG_017-24a"/>
閲陞<lb/>
御座諸貝勒率䕶軍列陣傳令衆軍聞礮聲三乃進聞蒙<lb/>
　　　古角聲即退於是呐喊三次如對敵狀次步軍次<lb/>
　　　舊漢人馬歩軍及礮軍各依令操演畢復宣<lb/>
諭曰凡臨陣對敵必整齊隊伍各依汛地並馳而前若有<lb/>
　不依已之汛地混逐他人隊伍及他人既進而卻立觀<lb/>
　望者治罪弗貸至整隊進攻稍有先後勿以我先爾後<lb/>
　争論惟能遇敵弗退并力擊敗為尚如敵人不戰而走<lb/>
<pb n="KR2b0039_WYG_017-24b"/>
　則選精騎追擊其衆軍勿離纛但結隊躡後倘追兵或<lb/>
　誤入敵伏或四散追逐遇敵兵旁出乃迎擊之是月己<lb/>
　　　巳<lb/>
諭六部啟心郎等曰自設立六部以來惟戸吏兵三部辦<lb/>
　事妥協禮刑工三部辦事毎有踈誤爾等啟心郎向不<lb/>
　令分任部事但坐於各貝勒之後見有缺失則啟其心<lb/>
　今聞各部貝勒多在私家理事果爾則設立衙門何為<lb/>
　爾等何不開導之六部諸臣内英固爾岱為人執抝朕<lb/>
<pb n="KR2b0039_WYG_017-25a"/>
　思人有全徳者少彼能盡心部務辦事明决朕實嘉之<lb/>
　各部大臣不如彼者甚多隨事啟迪非爾啟心郎之責<lb/>
　而誰責乎爾漢啟心郎及生員等輒以航海取山東攻<lb/>
　山海闗為言夫航海至危之事而我國又不善操舟至<lb/>
　於山海闗素號險固未易攻取若虧損我兵何以成大<lb/>
　業朕為一國之主與諸貝勒共圖軍事自能審度機宜<lb/>
　無須紛紛陳說若部務差謬不能整飭爾等豈可黙而<lb/>
　不言乎又<lb/>
<pb n="KR2b0039_WYG_017-25b"/>
諭文館諸臣曰昔巴克什額爾徳尼遵<lb/>
皇考諭編成滿書彼固一代傑出之人能以文見義其後<lb/>
　巴克什庫爾禪所增朕恐終有未合朕嗣<lb/>
皇考大位凡<lb/>
皇考用兵行政之道若不垂之史冊則後世子孫無由而<lb/>
　知故令一一備載爾諸臣宜詳加訂正若有舛譌之處<lb/>
　即酌改之<lb/>
　　十一月丙申宴賚薩哈勒察部來朝頭目<lb/>
<pb n="KR2b0039_WYG_017-26a"/>
　　　薩哈勒察部頭目費揚古滿岱率四十六人獻貂<lb/>
　　　皮一千七百六十九張青布二千六百三十疋朝<lb/>
　　　見畢宴之<lb/>
賜鞍馬櫜鞬蟒衣帽靴銀器緞布等物有差<lb/>
　　十二月辛未論罰從獵違令<lb/>
　　　先是十一月辛亥<lb/>
駕出獵於葉赫地<lb/>
諭貝勒大臣等曰凡行獵處有擅入圍中者貝勒罰良馬<lb/>
<pb n="KR2b0039_WYG_017-26b"/>
　一領隊官罰銀十五兩旗長罰銀十兩閒散人罰銀九<lb/>
　兩離伍退後者與誤入同罪遇榛葦而規避不入者亦<lb/>
　罪之見野獸成羣不驅入圍内而向外逐射者亦罪之<lb/>
　見猛獸在易射之地則往告貝勒在險地則令原派統領<lb/>
　官等入捕之其餘閒散厮卒宜令在後有射中麅鹿帶<lb/>
　箭走入圍中者即告於所在貝勒准其追尋不告而私<lb/>
　尋者罪之至是<lb/>
駕還以行獵時貝勒多鐸率所部人立後不相聨絡罰馬<lb/>
<pb n="KR2b0039_WYG_017-27a"/>
　　　一又貝勒多爾衮豪格不稽察從獵人在後行走<lb/>
　　　亦各罰馬一<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0039_WYG_017-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清開國方略卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0039_WYG_001-1a"/>
　欽定四庫全書<lb/>
皇清開國方略巻一<lb/>
太祖髙皇帝<hi>癸未年至丙戍年</hi>
　　癸未年夏五月征尼堪外蘭克圖倫城<lb/>
　　　初蘇克素䕶河部圖倫城有尼堪外蘭者隂搆明<lb/>
　　　寧逺伯李成梁引兵攻古哷城主阿太章京及沙<lb/>
　　　濟城主阿亥章京成梁授尼堪外蘭兵符率遼陽<lb/>
　　　廣寧兵二路進成梁圍古哷城遼陽副將圍沙濟<lb/>
<pb n="KR2b0039_WYG_001-1b"/>
　　　城城中見兵至逃者半被圍者半遼陽副將遂克<lb/>
　　　沙濟城殺阿亥章京復與成梁合兵攻古哷城阿<lb/>
　　　太章京之妻乃<lb/>
景祖長子禮敦之女<lb/>
景祖聞古哷城兵警恐女孫被陷偕<lb/>
顯祖往救既至古哷城見成梁兵方接戰令<lb/>
顯祖俟于城外獨入城欲攜女孫歸阿太章京不從<lb/>
顯祖俟良乆亦入城探之成梁攻古哷城其城據山依險<lb/>
<pb n="KR2b0039_WYG_001-2a"/>
　　　阿太章京守禦甚堅數親出遶城衝殺成梁兵死<lb/>
　　　者甚衆不能克因責尼堪外蘭起釁敗軍之罪欲<lb/>
　　　縛之尼堪外蘭懼請身往招撫即至城大呼紿之<lb/>
　　　曰大兵既來豈遂舍汝而去爾等危在旦夕主將<lb/>
　　　有命凡士卒能殺阿太章京來降者即令為此城<lb/>
　　　之主城中人信其言遂殺阿太章京以降成梁誘<lb/>
　　　城中人出而屠之尼堪外蘭復搆明兵併害<lb/>
景祖<lb/>
<pb n="KR2b0039_WYG_001-2b"/>
顯祖我<lb/>
太祖聞之大慟旋勃然震怒<lb/>
詰明邊吏曰我<lb/>
祖<lb/>
父何故被害汝等乃我不共戴天之讐矣明遣使謝曰非<lb/>
　　　有意也誤耳乃歸<lb/>
二祖喪與敕三十道馬三十匹復給都督敕書<lb/>
太祖謂使臣曰害我<lb/>
<pb n="KR2b0039_WYG_001-3a"/>
祖<lb/>
父者尼堪外蘭所搆也必執以與我乃已明使臣曰前因<lb/>
　　　誤害故與敕書馬匹又給都督敕書事已畢今復<lb/>
　　　過求我當助尼堪外蘭築城于嘉班令為爾滿洲<lb/>
　　　國主矣于是國人信之皆懼尼堪外蘭寧古塔諸<lb/>
　　　貝勒子孫至<lb/>
堂子立誓亦欲害<lb/>
太祖以媚尼堪外蘭尼堪外蘭又迫<lb/>
<pb n="KR2b0039_WYG_001-3b"/>
太祖往附<lb/>
太祖曰爾吾<lb/>
父部下人也搆明兵害我<lb/>
祖<lb/>
父恨不能手刃汝豈反從汝偷生人能百嵗不死乎自是<lb/>
　　　恨益深適蘇克素䕶河部薩爾滸城主諾密納之<lb/>
　　　兄卦喇為尼堪外蘭所譖明撫順所守吏責治之<lb/>
　　　諾密納與同部嘉穆瑚寨主噶哈善哈斯瑚沾河<lb/>
<pb n="KR2b0039_WYG_001-4a"/>
　　　寨主常書及弟揚書俱忿恚相議曰與其倚賴此<lb/>
　　　等人何如投附<lb/>
聰睿貝勒也議定遂來通𣢾<lb/>
太祖椎牛祭<lb/>
天與之盟遣還<lb/>
太祖日夜思復<lb/>
祖<lb/>
父之讐以<lb/>
<pb n="KR2b0039_WYG_001-4b"/>
顯祖遺甲十三副謀伐尼堪外蘭嵗癸末明萬歴十一年<lb/>
　　　也<lb/>
太祖年二十有五夏五月起兵征尼堪外蘭期諾密納以<lb/>
　　　兵自薩爾滸城來㑹和洛噶善城索長阿之第四<lb/>
　　　子龍敦私語諾密納之弟鼐喀達曰明助尼堪外<lb/>
　　　蘭築城嘉班令為滿洲國主哈達國萬汗又助之<lb/>
　　　爾何附<lb/>
聰睿貝勒耶鼐喀達以告諾密納諾密納遂背盟不以兵<lb/>
<pb n="KR2b0039_WYG_001-5a"/>
　　　來㑹<lb/>
太祖待諾密納不至仍自率兵往攻尼堪外蘭于圖倫城<lb/>
　　　尼堪外蘭豫知之棄軍民攜妻子遁于嘉班<lb/>
太祖攻克圖倫城而歸<lb/>
　　秋八月誅薩爾滸城諾密納鼐喀達<lb/>
　　　尼堪外蘭既遁居嘉班越兩月<lb/>
太祖復率兵征之諾密納鼐喀達先遣人往告尼堪外蘭<lb/>
　　　遂棄嘉班奔撫順所迤東河口臺我軍躡其後明<lb/>
<pb n="KR2b0039_WYG_001-5b"/>
　　　邊吏不容尼堪外蘭入邊以兵擊逐<lb/>
太祖望見疑明兵助尼堪外蘭來戰遂收兵駐營是夜尼<lb/>
　　　堪外蘭乗間遁其部下有一人來投曰不戰何也<lb/>
　　　明兵乃擊逐尼堪外蘭不容入邊耳<lb/>
太祖既旋師聞薩爾滸城曾通使嘉班<lb/>
諭侍臣曰若非諾密納鼐喀達往告之尼堪外蘭早成擒<lb/>
　矣㑹諾密納鼐喀達遣人来告曰渾河部之杭嘉及<lb/>
　　　扎庫穆二路勿往侵棟嘉及巴爾達二城我讐也<lb/>
<pb n="KR2b0039_WYG_001-6a"/>
　　　可取其地畀我否則不容爾兵由我邊界行也<lb/>
太祖聞其言怒噶哈善哈斯瑚與常書揚書亦忿甚曰不<lb/>
　　　先破薩爾滸城吾等皆附諾密納矣<lb/>
太祖遂定計佯與諾密納約合兵往攻巴爾達城<lb/>
諭令率兵先戰諾密納不從<lb/>
太祖曰爾以兵仗與我我即先戰諾密納因以兵仗授我<lb/>
　　　軍<lb/>
太祖既得兵仗遂執諾密納鼐喀達斬之其兵衆多逃散<lb/>
<pb n="KR2b0039_WYG_001-6b"/>
　　　有來歸者<lb/>
太祖命悉還其妻孥仍居薩爾滸城其人尋復修築其城<lb/>
　　　以叛<lb/>
　　甲申年春正月克兆嘉城獲理岱<lb/>
　　　時諸國紛亂滿洲國之蘇克素䕶河部渾河部完<lb/>
　　　顔部棟鄂部哲陳部長白山之訥殷部鴨緑江部<lb/>
　　　東海之窩集部瓦爾喀部庫爾喀部呼倫國之烏<lb/>
　　　拉部哈達部葉赫部輝發部爭為雄長各主其地<lb/>
<pb n="KR2b0039_WYG_001-7a"/>
　　　互相攻戰甚者兄弟自殘强陵弱衆暴寡爭奪無<lb/>
　　　已癸未年六月覺爾察城阿哈和洛城和洛噶善<lb/>
　　　城章嘉城諸族人忌<lb/>
太祖英武誓于<lb/>
堂子同謀加害夜將半潛至城欲登<lb/>
太祖心動起被棉甲持刀攜弓矢登城望之已樹梯攀援<lb/>
　　　而上見<lb/>
太祖至皆急下遁去逾月章嘉城寶實之長子康嘉借兵<lb/>
<pb n="KR2b0039_WYG_001-7b"/>
　　　哈達萬汗以渾河部兆嘉城長理岱為嚮導刦我<lb/>
　　　瑚濟寨而去分所獲于中途<lb/>
太祖部將安費揚古<hi>後</hi>
<hi>賜號碩翁科囉巴圖魯      為一等大臣</hi>率十二人追及之奮勇衝入殺四<lb/>
　　　十餘人盡獲所掠而還未㡬賊乘夜隂晦至<lb/>
上所居欲㧞栅潛入有犬名瑭烏哈四顧驚吠<lb/>
太祖持刀叱曰外至者誰也既至何不入爾不入我即出<lb/>
　矣爾能攖我鋒耶因以刀柄擊牕<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>復奮足撼牕<lb/>
<pb n="KR2b0039_WYG_001-8a"/>
　　　為由牕而出之狀既而仍由户出賊乃遁有近侍<lb/>
　　　帕海宿牕下被賊刺死至是<lb/>
太祖率兵征兆嘉城途遇大雪至噶哈嶺路險峻難登諸<lb/>
　　　叔暨諸兄弟勸勿進兵<lb/>
太祖曰理岱我同姓兄弟乃自相戕害反為哈達嚮導豈<lb/>
　可恕耶遂鑿山為磴軍士鱗次立以繩束馬曳之踰<lb/>
　　　嶺至兆嘉城下龍敦<hi>即前征圖倫城時私阻薩爾滸城㑹兵者</hi>豫使人<lb/>
　　　潛告理岱理岱聞之鳴角集兵登城以待衆復請<lb/>
<pb n="KR2b0039_WYG_001-8b"/>
　　　曰彼有備未易攻姑旋師<lb/>
太祖曰吾固知其有備而來何遽還耶遂督衆圍城攻克<lb/>
　　　之獲理岱宥其死而贍養之<lb/>
　　夏六月攻克瑪爾墩寨<lb/>
　　　初<lb/>
太祖以同母妹妻噶哈善哈斯瑚及攻克兆嘉城龍敦搆<lb/>
　　　族衆邀噶哈善哈斯瑚于路殺之<lb/>
太祖欲集衆收其骸骨諸族昆弟皆與龍敦同謀無一人往<lb/>
<pb n="KR2b0039_WYG_001-9a"/>
太祖率近侍數人行尼瑪蘭城寶朗阿之次子楞敦止之<lb/>
　　　曰諸族皆讐汝否則汝妹夫何以見殺宜勿往恐<lb/>
　　　有害汝者<lb/>
太祖不聽披甲躍馬登城南横岡引弓疾馳復囘向城下<lb/>
大呼曰有害我者速出聞者皆惴懼無敢出遂收其骸骨<lb/>
　　　以<lb/>
上自御冠履衣服歛而𦵏之<lb/>
太祖警悟軼倫臨機應變倉猝合度嘗夜寢聞户外有聲<lb/>
<pb n="KR2b0039_WYG_001-9b"/>
　　　披衣起令匿諸子女佩刀持弓矢潛出户伏烟突<lb/>
　　　旁伺之時隂晦無所見少頃賊將逼烟突旁忽有<lb/>
　　　電光照見遂以刀背擊之仆<lb/>
呼近侍洛翰縛之洛翰曰何必縛也宜殺之<lb/>
太祖曰若殺此賊其主必顯與我為難倘加兵于我我衆<lb/>
　　　寡不敵乃佯<lb/>
詢曰爾非盗牛來耶賊以盗牛應洛翰又曰誑言也實欲<lb/>
　　　害吾<lb/>
<pb n="KR2b0039_WYG_001-10a"/>
主殺之便<lb/>
太祖曰果盗牛也遂縱之去又一夕將就寢忽心動遂起<lb/>
　　　衷短甲外襲常服佯如厠值昏黒中莫能辨熟視<lb/>
　　　院門旁籬落缺處隱然有人如探伺者乃控弦以<lb/>
　　　待俄而賊逼<lb/>
太祖射之賊郤身避中其衣驚遁追及之又射貫兩足踣<lb/>
　　　地擊其首昏眩縳而撻之<lb/>
詢其名為伊素諸弟及近侍曰殺之固宜何撻焉<lb/>
<pb n="KR2b0039_WYG_001-10b"/>
太祖曰此非汝所知殺之適以啟釁若其主以兵攻我<lb/>
　刦我儲蓄我糧匱則部下叛部下叛則我等孤立何<lb/>
　以禦敵且我又何肯以殺人為他人藉口耶遂釋之<lb/>
　　　蓋<lb/>
御物深沉有大度類如此至是<lb/>
親率兵四百征納木占薩木占納申完濟翰以復噶哈善<lb/>
　　　哈斯瑚之讐攻瑪爾墩寨其寨居山之巔勢險峻乃<lb/>
　　　設大牌三蔽矢石並列而進至隘路分其一前行<lb/>
<pb n="KR2b0039_WYG_001-11a"/>
　　　其二繼之近寨丈許路愈隘分三牌相次而攻敵<lb/>
　　　寨飛石檑木齊下前牌被摧軍退次牌下次牌又<lb/>
　　　摧復退于三牌下戰士並集牌不能蔽難仰攻<lb/>
太祖立寨下相去十餘步有斷木長二尺許隱其足發一<lb/>
　　　矢中寨主納申面貫耳復射四人踣之敵兵遂卻<lb/>
太祖引兵遥圍其寨絶彼汲道攻至四日其夜令軍士跣<lb/>
　　　足縁厓而上遂取瑪爾墩寨納申完濟翰奔界藩<lb/>
　　秋九月攻克棟鄂部翁鄂洛城<lb/>
<pb n="KR2b0039_WYG_001-11b"/>
　　　初章嘉城寶實之次子阿哈納往聘薩克逹路長<lb/>
　　　巴斯翰之妹為妻巴斯翰謂阿哈納家貧不許旋<lb/>
　　　以妻棟鄂部長克徹巴延之子額勒吉後額勒吉<lb/>
　　　往巴斯翰所還至阿布達哩岡為額圖阿嚕部下<lb/>
　　　九賊所殺賊有與阿哈納同名者羣賊相呼聞者<lb/>
　　　傳語克徹巴延克徹巴延曰往者寧古塔阿哈納<lb/>
　　　欲聘之女吾子娶之故被殺也哈達萬汗遣人告<lb/>
　　　克徹巴延曰爾子乃額圖阿嚕部下九賊殺之我<lb/>
<pb n="KR2b0039_WYG_001-12a"/>
　　　擒以與爾復爾讐爾歸附我克徹巴延曰此必寧<lb/>
　　　古塔人誑言耳何不以金帛饋哈達執九賊與我<lb/>
　　　我必倍償其金帛和洛噶善城索長阿聞其語潛<lb/>
　　　遣人紿之曰爾子乃我部下額勒綳額與額克青<lb/>
　　　額所殺爾以金帛與我我當殺此兩人克徹巴延<lb/>
　　　曰哈達萬汗言額圖阿嚕部下九賊殺吾子今云<lb/>
　　　爾部下人殺吾子皆爾寧古塔人誑我也遂成讐<lb/>
　　　怨引兵侵掠寧古塔貝勒所屬東南二路諸貝勒<lb/>
<pb n="KR2b0039_WYG_001-12b"/>
　　　㡬不能支與<lb/>
景祖議曰我等同<lb/>
祖所生分居十二處勢渙散當聚族而居共相保守既定<lb/>
　　　議索長阿次子武泰不從曰一處何可居也將不<lb/>
　　　為孳息畜産計乎今不必聚居借兵于哈逹萬汗<lb/>
　　　便哈逹萬汗武泰婦翁也于是借兵攻棟鄂部者<lb/>
　　　再獲其數寨我<lb/>
　　國本與哈達萬汗互為婚媾聲勢相埒自借兵後乃示<lb/>
<pb n="KR2b0039_WYG_001-13a"/>
　　　弱焉及癸未年哈達兵刦我瑚濟寨我兵擊敗之<lb/>
　　　棟鄂部長曰昔寧古塔貝勒借哈逹兵攻我取我<lb/>
　　　數寨今彼與哈逹國相讐吾等宜乘機攻之用蟒<lb/>
　　　毒淬箭為攻具適其部内亂<lb/>
太祖聞之與衆計曰棟鄂部内亂宜往攻衆諌曰兵未可<lb/>
　　　輕入其境幸而勝誠善倘有失奈何<lb/>
太祖曰俟彼加兵于我何如乘機先發衆乃曰善遂<lb/>
親率兵五百征之其部長阿海巴延聚兵四百于所居齊<lb/>
<pb n="KR2b0039_WYG_001-13b"/>
　　　吉達城閉城以待我兵圍之城垂陷㑹大雪罷攻<lb/>
命衆先還留十二人以從伏濃烟中城内謂兵已退引衆<lb/>
　　　出<lb/>
太祖邀擊之斬四人獲甲二副會完顔部之遜扎沁廣衮<lb/>
　　　來請曰翁鄂洛吾讐也曽為所縛乞以一旅助我<lb/>
　　　破之<lb/>
太祖念既興兵至此宜乘此戡定一方遂率兵夜馳赴之<lb/>
　　　遜扎沁廣衮有兄子岱度墨爾根密使人通于翁<lb/>
<pb n="KR2b0039_WYG_001-14a"/>
　　　鄂洛城故豫知我軍至収其兵衆入城我軍縱火<lb/>
　　　焚城樓及村中廬舍<lb/>
太祖乘屋巔射城中城中鄂爾果尼潛射<lb/>
太祖傷首貫胄<lb/>
太祖拔箭見敵趨過即以所拔箭從烟突隙處迎射之貫<lb/>
　　　其股應弦而踣<lb/>
太祖被創流血至足猶鏖戰不已敵復有洛科者乘烟焰<lb/>
　　　中潛逼突發一矢射<lb/>
<pb n="KR2b0039_WYG_001-14b"/>
太祖砉然有聲穿鎖子甲䕶項<lb/>
太祖拔之鏃巻如鉤血肉迸落衆競趨而前欲登屋扶掖<lb/>
太祖恐為敵窺<lb/>
諭止之時項下血湧如注以一手捫創一手拄弓而下二<lb/>
　　　人掖而行忽迷仆諸臣皆大驚相怨咎少甦裹創<lb/>
　　　迷而復甦者數四甦輒飲水凡一晝夜血猶不止<lb/>
　　　裹創厚寸餘乃棄垂下之城而還<lb/>
太祖創愈復率兵攻克翁鄂洛城獲鄂爾果尼及洛科諸<lb/>
<pb n="KR2b0039_WYG_001-15a"/>
　　　臣請誅之<lb/>
太祖曰兩敵交鋒志在取勝彼為其主乃射我今為我用<lb/>
　不又將為我射敵耶如此勇敢之人若臨陣死于鋒鏑<lb/>
　猶將惜之奈何以射我故而殺之乎遂授鄂爾果尼洛<lb/>
　　　科各一牛录𨽻三百人諸臣皆頌<lb/>
上大度云<lb/>
　　乙酉年春二月征界藩誅納申巴穆尼<lb/>
　　　初納申自瑪爾墩寨戰敗奔依界藩寨長巴穆尼<lb/>
<pb n="KR2b0039_WYG_001-15b"/>
　　　至是<lb/>
太祖率甲士二十五步兵五十略界藩寨寨内人豫為備<lb/>
　　　無所獲而還薩爾滸棟嘉巴爾逹三城與界藩合<lb/>
　　　兵四百追襲至界藩南太蘭岡之野納申巴穆尼<lb/>
　　　衝突入我歩兵中疾馳而前<lb/>
太祖見之單騎還擊納申納申刃已先及斷<lb/>
太祖所執鞭<lb/>
太祖揮刀斷其臂墜馬死復射巴穆尼斃之敵衆逡巡卻<lb/>
<pb n="KR2b0039_WYG_001-16a"/>
　　　立我甲壬曰馬疲甚奈何<lb/>
太祖曰爾等下馬步行佯以弓弰拂雪為拾矢狀徐引馬<lb/>
　過嶺飲以鹽水飼以炒麵休息之予留此為緩敵計也<lb/>
　　　于是我軍先行<lb/>
太祖駐馬納申屍旁其衆呼曰殺其人豈尚欲食其肉耶<lb/>
　　　何不去聽我等収其骸骨<lb/>
太祖乃行顧其衆曰納申與我為難今得殺之即食其肉<lb/>
　亦宜<lb/>
<pb n="KR2b0039_WYG_001-16b"/>
太祖念我軍行未逺率七人為伏悉露其胄而立納申部<lb/>
　　　衆見之呼曰汝有伏我已知之矣且呼且卻<lb/>
太祖引兵徐還不遺一騎<lb/>
　　夏四月敗哲陳部諸路兵于界藩南山<lb/>
太祖率歩騎五百征哲陳部值大水<lb/>
命衆還留被棉甲者五十被鐵甲者三十共八十人略地<lb/>
　　　而前有嘉哈地之蘇庫賚呼潛往告知托摩和章<lb/>
　　　嘉巴爾逹薩爾滸界藩五城遂合兵以禦我巡哨<lb/>
<pb n="KR2b0039_WYG_001-17a"/>
　　　官能古徳偵諸路兵集疾馳以告由他道突過弗<lb/>
　　　遇<lb/>
太祖率兵遄行遥見敵兵八百餘陣界藩之渾河抵南山<lb/>
　　　尼瑪蘭城寶朗阿之孫扎親桑古哩兩人見敵衆<lb/>
　　　大懼解其甲與人<lb/>
太祖怒曰汝等平日自雄于兄弟鄉黨間今臨陣何懼敵<lb/>
　衆反解甲與人耶乃<lb/>
親執纛先進近敵陣下馬驅馬囘率弟穆爾哈齊及近侍<lb/>
<pb n="KR2b0039_WYG_001-17b"/>
　　　延布禄烏凌阿直前衝擊奮勇射卻敵衆斬二十<lb/>
　　　餘人敵敗潰爭渡渾河而遁<lb/>
太祖熱甚卸胄不及解甲以手斷其扣坐而休焉後隊兵<lb/>
　　　將乃至皆曰宜乘勝追擊之<lb/>
太祖怒其遲至不應憩未移時復胄率兵渡河登岸與穆<lb/>
　　　爾哈齊等躡敵後斬四十五級復追至吉林崖見<lb/>
　　　敵兵十五人由旁徑來<lb/>
太祖去胄上纓隱身以待射先至者一人貫其脊而殪穆<lb/>
<pb n="KR2b0039_WYG_001-18a"/>
　　　爾哈齊又射殪一人餘悉墜崖死<lb/>
太祖諭延布禄等曰今日之戰以四人而敗八百人之衆<lb/>
　此<lb/>
天助我也<lb/>
　　丙戌年秋七月攻克鄂勒琿城尼堪外蘭伏誅<lb/>
　　　初尼堪外蘭自嘉班奔明撫順所為明兵擊逐不<lb/>
　　　容入邊其族屬及我國素與黨附之人相謂曰尼<lb/>
　　　堪外蘭前為<lb/>
<pb n="KR2b0039_WYG_001-18b"/>
聰睿貝勒追兵所迫㡬至喪身往奔明明尚不容且擊逐<lb/>
　　　之豈肯築城嘉班令為滿洲國主乎遂皆背之尼<lb/>
　　　堪外蘭懼攜其子及近屬兄弟數人逃于鄂勒琿<lb/>
　　　地築城居之<lb/>
太祖欲往征以所過諸部皆讐敵慮為梗阻先征蘇克素<lb/>
　　　䕶河部之安圖瓜爾佳寨破之斬其寨主諾謨琿<lb/>
　　　嗣攻克渾河部之貝琿寨又攻哲陳部之托摩和<lb/>
　　　城遇雷雨震死二卒旋師越數日<lb/>
<pb n="KR2b0039_WYG_001-19a"/>
太祖復率兵往招撫之其衆乞降遂越相隣讐敵諸部徑<lb/>
　　　攻鄂勒琿城時尼堪外蘭已他往城外有四十餘<lb/>
　　　人欲避兵挾弓矢走前行一人戴氊笠被青棉甲<lb/>
太祖望見疑即尼堪外蘭奮身往追為四十人所環逼衆<lb/>
　　　矢交發<lb/>
太祖身中三十餘創貫胷及肩猶鏖戰不退射殪八人斬<lb/>
　　　一人餘皆竄遁遂攻克鄂勒琿城索尼堪外蘭弗<lb/>
　　　獲斬城中漢人十九擒矢傷者六人深入其矢使<lb/>
<pb n="KR2b0039_WYG_001-19b"/>
　　　傳<lb/>
諭明之邊吏執送尼堪外蘭否則興兵征明乃旋師明邊<lb/>
　　　吏遣人復曰尼堪外蘭既歸我未便執送爾自來<lb/>
　　　殺之可也<lb/>
太祖曰爾等叵測將誑我耶使者又言無事親往秖遣少<lb/>
　　　兵來即執以去于是<lb/>
命齋薩率四十人往尼堪外蘭聞我兵至欲登臺避匿明<lb/>
　　　人不容登臺去其梯齋薩遂斬尼堪外蘭取其首<lb/>
<pb n="KR2b0039_WYG_001-20a"/>
　　　來獻明自此嵗輸銀八百兩蟒緞十五疋通和好<lb/>
　　　焉<lb/>
　　　　<hi>臣</hi>等謹案崇徳元年十一月<lb/>
太祖髙皇帝實録告成以滿洲䝉古漢字三體編繕藏<lb/>
　　盛京翔鳯樓上今<lb/>
　　内廷尊藏<lb/>
開國實録是也<hi>臣</hi>等幸嘗伏誦竊見我<lb/>
列祖<lb/>
<pb n="KR2b0039_WYG_001-20b"/>
天誕神靈造邦啟宇積<lb/>
仁累<lb/>
功發祥之所自我<lb/>
太祖<lb/>
天錫智勇戡亂攻昧柔逺能邇締構之艱難不待鋪張潤<lb/>
　　　　色而<lb/>
規模宏逺固已超越千古至其文直事核務尚體要于軼<lb/>
　　　　事或有未詳而<lb/>
<pb n="KR2b0039_WYG_001-21a"/>
鴻聲<lb/>
茂實昭布逺近者異邦之人間亦編録雖參以忮心讐脗<lb/>
　　　　終莫能誣如明臣黄道周博物典彚記明神宗<lb/>
　　　　時事甚詳其建州攷一篇有云建州即金别部<lb/>
　　　　元代置軍民萬户府國朝分為三曰建州曰海<lb/>
　　　　西曰野人而建州居中雄長地最要害永樂元<lb/>
　　　　年野人部長來朝已而建州海西悉境歸附設<lb/>
　　　　建州等衛所二百餘置都司一以統之官其長<lb/>
<pb n="KR2b0039_WYG_001-21b"/>
　　　　自都督至鎮撫有差惟野人以絶逺貢無常期<lb/>
　　　　其建州海西定以每嵗十月驗放入貢是時建<lb/>
　　　　州衛指揮及子皆以有功賜姓名其弟亦以内<lb/>
　　　　附領摩琳衛累都督同知此建州之始大也正<lb/>
　　　　統初建州衛都督為七姓野人所害其弟及長<lb/>
　　　　子避之朝鮮失其印次子嗣為建州衛指揮後<lb/>
　　　　長子歸建州朝廷剖建州左衛置右衛與二印<lb/>
　　　　令分領值額森入冦<hi>案額森舊作也先今依通鑑輯覽改正</hi>煽誘<lb/>
<pb n="KR2b0039_WYG_001-22a"/>
　　　諸衛殺掠遼東吏民無算景泰中巡撫王翺遣<lb/>
　　　使招諭稍歸所掠復欵關然七姓之亂子孫失<lb/>
　　　其賜敕不得襲官以舍人入貢賚賜大減益失<lb/>
　　　望遂與海西諸部並掠邊境無虚月成化二年<lb/>
　　　遣都督武忠害建州左衛指揮于廣寜以武靖<lb/>
　　　伯趙輔都御史李秉等督師入建州境襲殺過<lb/>
　　　當築撫順清河靉陽諸堡乃請通欵貢朝廷亦<lb/>
　　　欲休息俾建州都督後皆得襲諸從者視先世<lb/>
<pb n="KR2b0039_WYG_001-22b"/>
　　　逓貶一官雖復入貢然時時以報讐為詞往來<lb/>
　　　患苦塞上㑹大璫汪直用事方倖功巡撫陳鉞<lb/>
　　　揣其意疏言建州結連海西名雖屏蔽實懐他<lb/>
　　　志宜大發兵創之乃以撫寜侯朱永為帥汪直<lb/>
　　　監其軍襲破之建州大忿怨深入甚于往時開<lb/>
　　　原廣寜之間騷然繁動矣居久之其長貢馬請<lb/>
　　　入謝許之復奉貢請襲如故迄正嘉間塞上得<lb/>
　　　息嘉靖二十一年建州糾衆入邊巡撫孫繪禦<lb/>
<pb n="KR2b0039_WYG_001-23a"/>
　　　　之失亡頗多無何巡撫於敖減賞致譁復詐殺<lb/>
　　　　譁者由此挾忿數入邊遼之東西幾困已復稍<lb/>
　　　　輯葢道周記建州之原起如此其稱官稱長不<lb/>
　　　　著主名難可追攷又按明臣鄭曉今言載沿邊<lb/>
　　　　諸鎮惟遼東最易治優以官賞交市且地饒魚<lb/>
　　　　米鹽馬近年撫臣於敖減賜物又設計搆釁因<lb/>
　　　　失望嘉靖丁未撫臣胡宗明又殺百八十人遂<lb/>
　　　　大恨戊申春結衆深入遼西殺略人畜萬計宗<lb/>
<pb n="KR2b0039_WYG_001-23b"/>
　　　　明及總兵戴亷皆罷任其言於敖減賜事與道<lb/>
　　　　周所記略同而道周不載宗明諸人所記先後<lb/>
　　　　入邊亦互異然其稱易治稱地饒明言當日畫<lb/>
　　　　疆分守邊境原未興戎至其稱大恨稱深入尤<lb/>
　　　　深斥當日撫臣之慿陵肆虐自啟釁端為罪不<lb/>
　　　　容誅也至道周謂我<lb/>
顯祖宣皇帝有膽略值建州都指揮王杲誘殺明清河守<lb/>
　　　　將裴承祖等屢為邊患總兵李成梁不能制乃<lb/>
<pb n="KR2b0039_WYG_001-24a"/>
　　　　乞<lb/>
宣皇帝率兵討杲往返八日擒之李成梁相<lb/>
宣皇帝狀貎不類常人詭請臨視火攻隂設反機致<lb/>
宣皇帝遇害時<lb/>
太祖髙皇帝方四嵗李成梁不能掩<lb/>
宣皇帝之功哭之盡哀迎<lb/>
太祖髙皇帝及<lb/>
髙皇帝弟厚致餼養<lb/>
<pb n="KR2b0039_WYG_001-24b"/>
髙皇帝稍長讀書有謀略十六嵗始出之建地故兵端動<lb/>
　　　　以復<lb/>
祖<lb/>
父讐為辭日與弟厲兵秣馬設險擺塘自萬厯三十四年<lb/>
　　　　貢後以邊關勒索無厭遂不復貢屢擁衆慿陵<lb/>
　　　　開原邊臣噤悸莫可誰何此道周記明政之不<lb/>
　　　　綱邊臣之召禍與<lb/>
實録可互證也又謂我<lb/>
<pb n="KR2b0039_WYG_001-25a"/>
太祖與一弟皆以驍勇雄部中<lb/>
兄弟始登壠而議既則建臺䇿定而下無一人聞者葢未<lb/>
　　　　嘗一日忘<lb/>
父讐也此又道周記我<lb/>
太祖髙皇帝仗義復讐厥初<lb/>
定䇿之大略也綜前後觀之雖其間或傳聞異辭時地不<lb/>
　　　　無訛舛然其敘述明臣陳鉞朱永於敖輩之倖<lb/>
　　　　冒詐欺李成梁之懐姧肆毒情事厯厯雖庸夫<lb/>
<pb n="KR2b0039_WYG_001-25b"/>
　　　　婦豎能辨其非至其云有功云忿怨云不能掩<lb/>
　　　　其功云兵端以復讐為辭云未嘗一日忘讐則<lb/>
　　　　是我<lb/>
聖朝大有造于明而彼顧狡謀思逞以怨報徳固其臣民<lb/>
　　　　之衆見衆聞莫能自諱者矣然自尼堪外蘭伏<lb/>
　　　　誅以後我<lb/>
太祖猶以罪人既得許明通好冀其悔悟遲之三十又二<lb/>
　　　　年而明政無改然後我<lb/>
<pb n="KR2b0039_WYG_001-26a"/>
太祖赫然一怒昭告<lb/>
穹蒼<lb/>
天戈一麾<lb/>
丕基用建于以仰見<lb/>
聖人初無利天下之心而時至<lb/>
義起沛然莫禦夫豈前代創業之主所可規擬者哉<lb/>
　<lb/>
　<lb/>
<pb n="KR2b0039_WYG_001-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清開國方略巻一<lb/>
</p>
<p>
</p>
  </div>
</body>
</text>
</TEI>
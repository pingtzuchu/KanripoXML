<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百五</head> <lb/>
    <p>
<pb n="KR2a0002_WYG_103-1a"/>
欽定四庫全書<lb/>
　史記集解卷一百五<lb/>
　　　　　　　　　　　　　宋　裴駰　撰<lb/>
史記一百五<lb/>
扁鵲倉公列傳第四十五<lb/>
扁鵲者勃海郡鄭人也<hi>徐廣曰鄚當為鄚鄚縣名今屬河間</hi>姓秦氏名越<lb/>
人少時為人舍長舍客長桑君過扁鵲獨竒之常謹遇<lb/>
之長桑君亦知扁鵲非常人也岀入十餘年乃呼扁鵲<lb/>
<pb n="KR2a0002_WYG_103-1b"/>
私坐間與語曰我有禁方年老欲傳與公公毋泄扁鵲<lb/>
曰敬諾乃出其懐中藥予扁鵲飲是以上池之水三十<lb/>
日當知物矣乃悉取其禁方書盡與扁鵲忽然不見殆<lb/>
非人也扁鵲以其言飲藥三十日視見垣一方人以此<lb/>
視病盡見五藏癥結特以診脈為名耳為醫或在齊或<lb/>
在趙在趙者名扁鵲當晉昭公時諸大夫强而公族弱<lb/>
趙簡子為大夫専國事簡子疾五日不知人大夫皆懼<lb/>
於是召扁鵲扁鵲入視病出董安于問扁鵲扁鵲曰血<lb/>
<pb n="KR2a0002_WYG_103-2a"/>
脈治也而何怪昔秦穆公嘗如此七日而寤寤之日告<lb/>
公孫支與子輿曰我之帝所甚樂吾所以久者適有所<lb/>
學也帝告我晉國且大亂五世不安其後將霸未老而<lb/>
死霸者之子且令而國男女無别公孫支書而藏之秦<lb/>
䇿於是出夫獻公之亂文公之霸而襄公敗秦師於殽而<lb/>
歸縱淫此子之所聞今主君之病與之同不出三日必<lb/>
間間必有言也居二日半簡子寤語諸大夫曰我之帝<lb/>
所甚樂與百神遊於鈞天廣樂九奏萬舞不類三代之<lb/>
<pb n="KR2a0002_WYG_103-2b"/>
樂其聲動心有一熊欲援我帝命我射之中熊熊死有<lb/>
羆來我又射之中羆羆死帝甚喜賜我二笥皆有副吾<lb/>
見兒在帝側帝屬我一翟犬曰及而子之壯也以賜之<lb/>
帝告我晉國且世衰七世而亡嬴姓將大敗周人於范<lb/>
魁之西而亦不能有也董安于受言書而藏之以扁鵲<lb/>
言告簡子簡子賜扁鵲田四萬畆其後扁鵲過虢虢太<lb/>
子死扁鵲至虢宫門下問中庶子喜方者曰太子何病<lb/>
國中治穰過於衆事中庶子曰太子病血氣不時交錯<lb/>
<pb n="KR2a0002_WYG_103-3a"/>
而不得泄暴發於外則為中害精神不能止邪氣邪氣<lb/>
積畜而不得泄是以陽緩而隂急故暴蹷而死扁鵲曰<lb/>
其死何如時曰鷄鳴至今曰收乎曰未也<hi>收謂棺歛</hi>其死未<lb/>
能半日也言臣齊勃海秦越人也家在於鄭未嘗得望<lb/>
精光侍謁於前也聞太子不幸而死臣能生之中庶子<lb/>
曰先生得無誕之乎何以言太子可生也臣聞上古之<lb/>
時醫有俞跗治病不以湯液醴灑鑱石撟引案杭毒熨<lb/>
一撥見病之應因五藏之輸乃割皮解肌訣脈結筋搦<lb/>
<pb n="KR2a0002_WYG_103-3b"/>
髓腦揲荒<hi>徐廣曰揲音舌</hi>𤓰幕湔浣腸胃潄滌五藏練精易形<lb/>
先生之方能若是則太子可生也不能若是而欲生之<lb/>
曽不可以告咳嬰之兒終日扁鵲仰天嘆曰夫子之為<lb/>
方也若以管窺天以郄視文越人之為方也不待切脈<lb/>
望色聴聲寫形言病之所在聞病之陽論得其陰聞病<lb/>
之陰論得其陽病應見於大表不出千里決者至衆不<lb/>
可曲止也子以吾言為不誠試入診太子當聞其耳嗚<lb/>
而鼻張循其兩股以至於陰當尚温也中庶子聞扁鵲<lb/>
<pb n="KR2a0002_WYG_103-4a"/>
言目眩然而不瞚舌撟然而不下乃以扁鵲言入報虢<lb/>
君虢君聞之大驚出見扁鵲於中闕曰竊聞高義之日<lb/>
乆矣然未嘗得拜謁於前也先生過小國幸而舉之偏<lb/>
國寡臣幸甚有先生則活無先生則棄捐填溝壑長終<lb/>
而不得反言未卒因噓唏服臆䰟精泄橫流涕長澘<hi>徐廣</hi>
<hi>曰一云言未卒因涕泣交流嘘唏不能自止也</hi>忽忽承䀹悲不能自止容貎變<lb/>
更扁鵲曰若太子病所謂尸蹷者也夫以陽入陰中動<lb/>
胃繵縁中經維絡<hi>徐廣曰維一作結</hi>别下於三焦膀胱是以陽<lb/>
<pb n="KR2a0002_WYG_103-4b"/>
脈下遂<hi>徐廣曰一作隊</hi>陰脈上爭㑹氣閉而不通陰上而陽内<lb/>
行下内鼓而不起上外絶而不為使上有絶陽之絡下<lb/>
有破陰之紐破陰絶陽之色已廢<hi>徐廣曰一作發</hi>脈亂故形靜<lb/>
如死狀太子未死也夫以陽入陰支蘭藏者生以陰入<lb/>
陽支蘭藏者死凡此數事皆五藏蹷中之時暴作也良<lb/>
工取之拙者疑殆扁鵲乃使弟子子陽厲鍼砥石以取<lb/>
外三陽五㑹有間太子蘇乃使子豹為五分之熨以八<lb/>
減之齊和煑之以更熨兩脅下太子起坐更適陰陽但<lb/>
<pb n="KR2a0002_WYG_103-5a"/>
服湯二旬而復故故天下盡以扁鵲為能生死人扁鵲<lb/>
曰越人非能生死人也此自當生者越人能使之起耳<lb/>
<hi>傅𤣥曰虢自晉獻公時先是百二十餘年滅矣是時焉得有虢</hi>扁鵲過齊齊桓侯客之<lb/>
入朝見曰君有疾在腠理不治將深桓侯曰寡人無疾<lb/>
扁鵲出桓侯謂左右曰醫之好利也欲以不疾者為功<lb/>
後五日扁鵲復見曰君有疾在血脈不治恐深桓侯曰<lb/>
寡人無疾扁鵲出桓侯不悦後五日扁鵲復見曰君有<lb/>
疾在腸胃間不治将深桓侯不應扁鵲出桓侯不悦後<lb/>
<pb n="KR2a0002_WYG_103-5b"/>
五日扁鵲復見望見桓侯而退走桓侯使人問其故扁<lb/>
鵲曰疾之居腠理也湯熨之所及也在血脈鍼石之所<lb/>
及也其在腸胃酒醪之所及也其在骨髓雖司命無奈<lb/>
之何今在骨髓臣是以無請也後五日桓侯體病使人<lb/>
召扁鵲扁鵲已逃去桓侯遂死<hi>傅𤣥曰是時齊旡桓侯駰謂是齊侯田和之子</hi>
<hi>桓公午也</hi>使聖人預知微能使良醫得蚤從事則疾可已身<lb/>
可活也人之所病病疾多而醫之所病病道少<hi>徐廣曰所病猶</hi>
<hi>療病也</hi>故病有六不治驕恣不論於理一不治也輕身重<lb/>
<pb n="KR2a0002_WYG_103-6a"/>
財二不治也衣食不能適三不治也隂陽并藏氣不定<lb/>
四不治也形羸不能服藥五不治也信巫不信醫六不<lb/>
治也有此一者則重難治也扁鵲名聞天下過邯鄲聞<lb/>
貴婦人即為帶下醫過雒陽聞周人愛老人即為耳目<lb/>
痺醫来入咸陽聞秦人愛小兒即為小兒醫隨俗為變<lb/>
秦太醫令李䤈自知伎不如扁鵲也使人刺殺之至今<lb/>
天下言脈者由扁鵲也<lb/>
太倉公者齊太倉長臨菑人也姓淳于氏名意少而喜<lb/>
<pb n="KR2a0002_WYG_103-6b"/>
醫方術高后八年更受師同郡元里公乗陽慶慶年七<lb/>
十餘無子使意盡去其故方更悉以禁方予之傳黄帝<lb/>
扁鵲之脈書五色診病知人死生決嫌疑定可治及藥<lb/>
論甚精受之三年為人治病決死生多驗然左右行游<lb/>
諸侯不以家為家或不為人治病病家多怨之者文帝<lb/>
四年中人上書言意以刑罪當傳西之長安意有五女<lb/>
隨而泣意怒駡曰生子不生男緩急無可使者於是少<lb/>
女緹縈傷父之言乃隨父西上書曰妾父為吏齊中稱<lb/>
<pb n="KR2a0002_WYG_103-7a"/>
其亷平今坐法當刑妾切痛死者不可復生而刑者不<lb/>
可復續<hi>徐廣曰一作贖</hi>雖欲改過自新其道莫由終不可得妾<lb/>
願入身為官婢以贖父刑罪使得改行自新也書聞上<lb/>
悲其意此歲中亦除肉刑法<hi>徐廣曰案年表孝文十二年除肉刑</hi>意家居<lb/>
詔召問所為治病死生驗者幾何人主名為誰詔問故<lb/>
太倉長臣意方伎所長及所能治病者<hi>徐廣曰一作為為亦治</hi>有<lb/>
其書無有皆安受學受學幾何歲嘗有所驗何縣里人<lb/>
也何病醫藥已其病之狀皆何如具悉而對臣意對曰<lb/>
<pb n="KR2a0002_WYG_103-7b"/>
自意少時喜醫藥醫藥方試之多不驗者至高后八年<lb/>
<hi>徐廣曰意年二十六</hi>得見師臨菑元里公乗陽慶慶年七十餘意<lb/>
得見事之謂意曰盡去而方書非是也慶有古先道遺<lb/>
傳黃帝扁鵲之脈書五色診病知人生死決嫌疑定可<lb/>
治及藥論書甚精我家給冨心愛公欲盡以我禁方書<lb/>
悉教公臣意即曰幸甚非意之所敢望也臣意即避席<lb/>
再拜謁受其脈書上下經五色診奇<hi>音羇</hi>咳<hi>音該</hi>術揆度陰<lb/>
陽外變藥論石神接陰陽禁書受讀解驗之可一年所<lb/>
<pb n="KR2a0002_WYG_103-8a"/>
明歲即騐之有騐然尚未精也要事之三年所即嘗已<lb/>
為人治診脈決死生有騐精良今慶已死十年所臣意<lb/>
年盡三年年三十九歲也齊侍御史成自言病頭痛臣意<lb/>
診其脈告曰君之病惡不可言也即出獨告成弟昌曰<lb/>
此病疽也<hi>七如反</hi>内發於腸胃之間後五日當<graphic n="KR2205" url="https://raw.githubusercontent.com/kanripo/KR-Gaiji/master/images/KR2205.png" mimeType="image/png"/>腫後八<lb/>
日嘔膿死成之病得之飲酒且内成即如期死所以知<lb/>
成之病者臣意切其脈得肝氣肝氣濁<hi>徐廣曰一作黽</hi>而靜<hi>徐廣</hi>
<hi>曰一作清</hi>此内闗之病也脈法曰脈長而弦不得代四時者<lb/>
<pb n="KR2a0002_WYG_103-8b"/>
其病主在於肝和即經主病也代則絡脈有過經主病<lb/>
和者其病得之筋髓裏其代絶而脈賁者病得之酒且<lb/>
内所以知其後五日而<graphic n="KR2205" url="https://raw.githubusercontent.com/kanripo/KR-Gaiji/master/images/KR2205.png" mimeType="image/png"/>腫八日嘔膿死者切其脈時<lb/>
少陽初代代者經病病去過人人則去絡脈主病當其<lb/>
時少陽初闗一分故中熱而膿未發也及五分則至少<lb/>
陽之界<hi>徐廣曰一作分下章曰肝與心相去五分故曰五日盡也</hi>及八日則嘔膿死<lb/>
故上二分而膿發至界而<graphic n="KR2205" url="https://raw.githubusercontent.com/kanripo/KR-Gaiji/master/images/KR2205.png" mimeType="image/png"/>腫盡泄而死熱上則熏陽<lb/>
明爛流絡流絡動則脈結發脈結發則爛解故絡交熱<lb/>
<pb n="KR2a0002_WYG_103-9a"/>
氣已上行至頭而動故頭痛齊王中子諸嬰兒小子病<lb/>
召臣意診切其脈告曰氣鬲病病使人煩懣食不下時<lb/>
嘔沫病得之少憂數忔食飲臣意即為之作下氣湯以<lb/>
飲之一日氣下二日能食三日即病愈所以知小子之<lb/>
病者診其脈心氣也濁<hi>徐廣曰一作黽又作猛</hi>躁而經也此絡陽<lb/>
病也脈法曰脈來數病去難而不一者病主在心周身<lb/>
熱脈盛者為重陽重陽者逷心主<hi>徐廣曰逷音唐逷者盪也謂病盪心者猶</hi>
<hi>刺其心</hi>故煩懣食不下則絡脈有過絡脈有過則血上出<lb/>
<pb n="KR2a0002_WYG_103-9b"/>
血上出者死此悲心所生也病得之憂也齊郎中令循<lb/>
病衆醫皆以為蹷人中而刺之臣意診之曰湧疝也令<lb/>
人不得前後溲循曰不得前後溲三日矣臣意飲以火<lb/>
齊湯一飲得前溲再飲大溲三飲而病愈病得之内所<lb/>
以知循病者切其脈時右口氣急<hi>徐廣曰右一作有</hi>脈無五藏<lb/>
氣右口脈大而數數者中下熱而湧左為下右為上皆<lb/>
無五藏應故曰湧疝中熱故溺赤也齊中御府長信病<lb/>
臣意入診其脈告曰熱病氣也然暑汗脈少衰不死曰<lb/>
<pb n="KR2a0002_WYG_103-10a"/>
此病得之當浴流水而寒甚已則熱信曰唯然徃冬時<lb/>
為王使於楚至莒縣陽周水而莒橋梁頗壊信則擥車<lb/>
轅未欲渡也馬驚即墮信身入水中幾死吏即来救信<lb/>
出之水中衣盡濡有間而身寒已熱如火至今不可以<lb/>
見寒臣意即為之液湯火齊逐熱一飲汗盡再飲熱去<lb/>
三飲病已即使服藥出入二十日身無病者所以知信<lb/>
之病者切其脈時并陰脈法曰熱病陰陽交者死切之<lb/>
不交并陰并陰者脈順清而愈其熱雖未盡猶活也腎<lb/>
<pb n="KR2a0002_WYG_103-10b"/>
氣有時間濁<hi>徐廣曰一作黽</hi>在太陰脈口而希是水氣也腎固<lb/>
主水故以此知之失治一時即轉為寒熱齊王太后病<lb/>
召臣意入診脈曰風癉客脬難於大小溲溺赤臣意飲<lb/>
以火齊湯一飲即前後溲再飲病已溺如故病得之流<lb/>
汗出而滫滫者去衣而汗晞也所以知齊王太后病者<lb/>
臣意診其脈切其太陰之口溼然風氣也脈法曰沈之<lb/>
而大堅浮之而大𦂳者病主在腎腎切之而相反也脈<lb/>
大而躁大者膀胱氣也躁者中有熱而溺赤齊章武里<lb/>
<pb n="KR2a0002_WYG_103-11a"/>
曹山跗病臣意診其脈曰肺消癉也加以寒熱即告其<lb/>
人曰死不治適其共養此不當醫治法曰後三日而當<lb/>
狂妄起行欲走後五日死即如期死山跗病得之盛怒<lb/>
而以接内所以知山跗之病者臣意切其脈肺氣熱也<lb/>
脈法曰不平不鼓形弊<hi>徐廣曰一作散</hi>此五藏高之逺數以經<lb/>
病也故切之時不平而代不平者血不居其處代者時<lb/>
參擊並至乍躁乍大也此兩絡脈絶故死不治所以加<lb/>
寒熱者言其人尸奪尸奪者形弊形弊者不當闗灸鑱<lb/>
<pb n="KR2a0002_WYG_103-11b"/>
石及飲毒藥也臣意未徃診時齊太醫先診山跗病灸<lb/>
其足少陽脈口而飲之半夏丸病者即泄注腹中虚又<lb/>
灸其少隂脈是壊肝剛絶深如是重損病者氣以故加<lb/>
寒熱所以後三日而當狂者肝一絡連屬結絶乳下陽<lb/>
明故絡絶開陽明脈陽明脈傷即當狂走後五日死者<lb/>
肝與心相去五分故曰五日盡盡即死矣齊中尉潘滿<lb/>
如病少腹痛臣意診其脈曰遺積瘕也臣意即謂齊太<lb/>
僕臣饒内史臣繇曰中尉不復自止於内則三十日死<lb/>
<pb n="KR2a0002_WYG_103-12a"/>
後二十餘日溲血死病得之酒且内所以潘滿如病者<lb/>
臣意切其脈深小弱其卒然合<hi>徐廣曰一云來然合</hi>合也是脾<lb/>
氣也右脈口氣至𦂳小見瘕氣也以次相乗故三十日<lb/>
死三陰俱搏者如法不俱搏者決在急期一搏一代者<lb/>
近也故其三陰搏溲血如前止<hi>徐廣曰前一作筋也</hi>陽虚侯相趙<lb/>
章病召臣意衆醫皆以為寒中臣意診其脈曰迵風<hi>音洞</hi>
<hi>言洞徹入四肢</hi>迵風者飲食下嗌<hi>音益謂喉下也</hi>而輙出不留法曰五<lb/>
日死而後十日乃死病得之酒所以知趙章之病者臣<lb/>
<pb n="KR2a0002_WYG_103-12b"/>
意切其脈脈來滑是内風氣也飲食下嗌而輙出不留<lb/>
者法五日死皆為前分界法後十日乃死所以過期者<lb/>
其人嗜粥故中藏實中藏實故過期師言曰安穀者過<lb/>
期不安榖者不及期濟北王病召臣意診其脈曰風蹶<lb/>
胸滿即為藥酒盡三日病已得之汗出伏地所以知濟<lb/>
北王病者臣意切其脈時風氣也心脈濁<hi>徐廣曰一作黽</hi>病法<lb/>
過入其陽陽氣盡而陰氣入陰氣入張則寒氣上而熱<lb/>
氣下故胸滿汗出伏地者切其脈氣陰陰氣者病必入<lb/>
<pb n="KR2a0002_WYG_103-13a"/>
中出及瀺水也齊北宫司空命婦出於病<hi>徐廣曰一作奴奴葢女奴</hi>
衆醫皆以為風入中病主在肺<hi>徐廣曰一作肝</hi>刺其足少陽脈<lb/>
臣意診其脈曰病氣疝客於膀胱難於前後溲而溺赤<lb/>
病見寒氣則遺溺使人腹腫出於病得之欲溺不得因<lb/>
以接内所以知出於病者切其脈大而實其来難是蹷<lb/>
陰之動也脈来難者疝氣之客於膀胱也腹之所以腫<lb/>
者言蹷陰之絡結小腹也蹷陰有過則脈結動動則腹<lb/>
腫臣意即灸其足蹷陰之脈左右各一所即不遺溺而<lb/>
<pb n="KR2a0002_WYG_103-13b"/>
溲清小腹痛止即更為火齊湯以飲之三日而疝氣散<lb/>
即愈故濟王阿母<hi>徐廣曰濟一作齊王</hi>自言足熱而懣臣意告曰<lb/>
熱蹷也則刺其足心各三所案之無出血病旋已病得<lb/>
之飲酒大醉濟北王召臣意診脈諸女子侍者至女子<lb/>
豎豎無病臣意告永巷長曰豎傷脾不可勞法當春嘔<lb/>
血死臣意言王曰才人女子豎何能王曰是好為方多<lb/>
技能為所是案法新<hi>徐廣曰所一作取</hi>徃年市之民所四百七<lb/>
十萬曹偶四人王曰得毋有病乎臣意對曰豎病重在<lb/>
<pb n="KR2a0002_WYG_103-14a"/>
死法中王召視之其顔色不變以為不然不賣諸侯所<lb/>
至春豎奉劒從王之厠王去豎後王令人召之即仆於<lb/>
厠嘔血死病得之流汗流汗者同法病内重毛髪而色<lb/>
澤脈不衰此亦闗内之病也齊中大夫病齲齒臣意灸<lb/>
其左太陽明脈即為苦参湯日潄三升出入五六日病已<lb/>
得之風及卧開口食而不嗽菑川王羙人懐子而不乳<lb/>
来召臣意臣意徃飲以莨𦿆藥一撮以酒飲之旋乳臣<lb/>
意復診其脈而脈躁躁者有餘病即飲以消石一齊出<lb/>
<pb n="KR2a0002_WYG_103-14b"/>
血血如豆比五六枚齊丞相舍人奴從朝入宫臣意見<lb/>
之食閨門外望其色有病氣臣意即告宦者平平好為<lb/>
脈學臣意所臣意即示之舍人奴病告之曰此傷脾氣<lb/>
也當至春鬲塞不通不能食飲法至夏泄血死宦者平即<lb/>
徃告相曰君之舍人奴有病病重死期有日相君曰卿<lb/>
何以知之曰君朝時入宫君之舍人奴盡食閨門外平<lb/>
與倉公立即示平曰病如是者死相即召舍人奴而謂<lb/>
之曰公奴有病不舍人曰奴無病身無痛者至春果病<lb/>
<pb n="KR2a0002_WYG_103-15a"/>
至四月泄血死所以知奴病者脾氣周乗五藏傷部而<lb/>
交故傷脾之色也望之殺然黃<hi>徐廣曰殺音蘇葛反</hi>察之如死青<lb/>
之兹衆醫不知以為大蟲不知傷脾所以至春死病者<lb/>
胃氣黃黃者土氣也土不勝木故至春死所以至夏死<lb/>
者脈法曰病重而脈順清者曰内關内關之病人不知<lb/>
其所痛心急然無苦若加以一病死中春一愈順及一<lb/>
時其所以四月死者診其人時愈順愈順者人尚肥也<lb/>
奴之病得之汗流數出灸於火而以出見大風也菑川<lb/>
<pb n="KR2a0002_WYG_103-15b"/>
王病召臣意診脈曰蹶上為重頭痛身熱使人煩懣臣意<lb/>
即以寒水拊其頭刺足陽明脈左右各三所病旋已病<lb/>
得之沐髪未乾而卧診如前所以蹶頭熱至肩齊王黃<lb/>
姬兄黃長卿家有酒召客召臣意諸客坐未上食臣意<lb/>
望見王后弟宋建告曰君有病徃四五日君要脅痛不<lb/>
可俛仰又不得小溲不急治病即入濡腎及其未舍五<lb/>
藏急治之病方今客腎濡此所謂腎痺也宋建曰然建<lb/>
故有要瘠痛徃四五日天雨黃氏諸倩<hi>徐廣曰倩者女婿也駰案方言</hi>
<pb n="KR2a0002_WYG_103-16a"/>
<hi>曰東齊之間壻謂之倩郭璞曰言可假倩也</hi>見建家京下方石<hi>徐廣曰京者倉廩之屬也</hi>
即弄之建亦欲効之効之不能起即復置之暮要脊痛<lb/>
不得溺至今不愈建病得之好持重所以知建病者臣<lb/>
意見其色太陽色乾腎部上及界要以下者枯四分所<lb/>
故以徃四五日知其發也臣意即為柔湯使服之十八<lb/>
日所而病愈濟北王侍者韓女病要背痛寒熱衆醫皆<lb/>
以為寒熱也臣意診脈曰内寒月事不下也即竄以藥<lb/>
旋下病已病得之欲男子而不可得也所以知韓女之<lb/>
<pb n="KR2a0002_WYG_103-16b"/>
病者診其脈時切之腎脈也嗇而不屬嗇而不屬者其來難<lb/>
堅故曰月不下肝脈弦出左口故曰欲男子不可得也臨菑<lb/>
汜里女子薄吾病甚衆醫皆以為寒熱篤當死不治臣<lb/>
意診其脈曰蟯瘕<hi>徐廣曰蟯音饒</hi>蟯瘕為病腹大上膚黃麤循<lb/>
之戚戚然臣意飲以芫華一撮即出蟯可數升病已三<lb/>
十日如故病蟯得之於寒溼寒溼氣宛<hi>音鬱</hi>篤不發化為<lb/>
蟲臣意所以知薄吾病者切其脈循其尺其尺索刺麤<lb/>
而毛美奉髪<hi>徐廣曰奉一作奏又作秦</hi>是蟲氣也其色澤者中藏無<lb/>
<pb n="KR2a0002_WYG_103-17a"/>
邪氣及重病齊淳于司馬病臣意切其脈告曰當病迵<lb/>
風迵風之狀飲食下嗌輙後之<hi>徐廣曰如厠</hi>病得之飽食而<lb/>
疾走淳于司馬曰我之王家食馬肝食飽甚見酒来即<lb/>
走去驅疾至舍即泄數十出臣意告曰為火齊米汁飲<lb/>
之七八日而當愈時醫秦信在旁臣意去信謂左右閣<lb/>
都尉曰意以淳于司馬病為何曰以為迵風可治信即<lb/>
笑曰是不知也淳于司馬病法當後九日死即後九日<lb/>
不死其家復召臣意臣意徃問之盡如意診臣即為三<lb/>
<pb n="KR2a0002_WYG_103-17b"/>
火齊米汁使服之七八日病已所以知之者診其脈時<lb/>
切之盡如法其病順故不死齊中郎破石病臣意診其<lb/>
脈告曰肺傷不治當後十日丁亥溲血死即後十一日<lb/>
溲血而死破石之病得之墮馬僵石上所以知破石之<lb/>
病者切其脈得肺陰氣其来散數道至而不一也色又<lb/>
乗之所以知其墮馬者切之得番陰脈番陰入虚裏乗<lb/>
肺脈肺脈散者固色變也乗之所以不中期死者師言<lb/>
曰病者安榖則過期不安榖則不及期其人嗜黍黍主<lb/>
<pb n="KR2a0002_WYG_103-18a"/>
肝故過期所以溲血者診脈法曰病養喜陰處者順死<lb/>
喜養陽處者逆死其人喜自静不躁又乆安坐伏几而<lb/>
寐故血下泄齊王侍醫遂病自練五石服之臣意徃過<lb/>
之遂謂意曰不肖有病幸診遂也臣意即診之告曰公<lb/>
病中熱論曰中熱不溲者不可服五石石之為藥精悍<lb/>
公服之不得數溲亟勿服色將發臃遂曰扁鵲曰陰石<lb/>
以治陰病陽石以治陽病夫藥石者有陰陽水火之齊<lb/>
故中熱即為陰石柔齊治之中寒即為陽石剛齊治之<lb/>
<pb n="KR2a0002_WYG_103-18b"/>
臣意曰公所論逺矣扁鵲雖言若是然必審診起度量<lb/>
立規矩稱權衡合色脈<hi>徐廣曰合一作占</hi>表裏有餘不足順逆<lb/>
之法参其人動靜與息相應乃可以論論曰陽疾處内<lb/>
陰形應外者不加悍藥及鑱石夫悍藥入中則邪氣辟<lb/>
矣而宛氣愈深診法曰二陰應外一陽接内者不可以<lb/>
剛藥剛藥入則動陽陰病益衰陽病益著邪氣流行為<lb/>
重困於俞<hi>徐廣口音始喻反</hi>忿發為疽意告之後百餘日果為<lb/>
疽發乳上入缺盆死此謂論之大體也必有經紀拙工<lb/>
<pb n="KR2a0002_WYG_103-19a"/>
有一不習文理陰陽失矣齊王故為陽虚侯時病甚<hi>徐廣</hi>
<hi>曰齊悼恵王子也名將廬以文帝十六年為齊王即位十一年卒諡孝王</hi>衆醫皆以為蹷臣<lb/>
意診脈以為痺根在右脅下大如覆杯令人喘逆氣不<lb/>
能食臣意即以火齊粥且飲六日氣下即令更服丸藥<lb/>
出入六日病已病得之内診之時不能識其經解大識<lb/>
其病所在臣意常診安陽武都里成開方開方自言以<lb/>
為不病臣意謂之病苦㳫風三歲四支不能自用使人<lb/>
瘖<hi>徐廣曰一作脊音才亦反</hi>瘖即死今聞其四支不能用瘖而未死<lb/>
<pb n="KR2a0002_WYG_103-19b"/>
也病得之數飲酒以見大風氣所以知成開方病者診<lb/>
之其脈法竒咳言曰藏氣相反<hi>徐廣曰反一作及</hi>者死切之得<lb/>
腎反<hi>徐廣曰反一作及</hi>肺法曰三歲死也安陵阪里公乗項處<lb/>
病臣意診脈曰牡疝牡疝在鬲下上連肺病得之内臣<lb/>
意謂之慎毋為勞力事為勞力事則必嘔血死處後蹴<lb/>
踘<hi>徐廣曰一作蹹</hi>要蹷寒汗出多即嘔血臣意復診之曰當旦<lb/>
日日夕死即死病得之内所以知項處病者切其脈得<lb/>
番陽番陽入虚裏處旦日死一番一絡者牡疝也臣意<lb/>
<pb n="KR2a0002_WYG_103-20a"/>
曰他所診期決死生及所治已病衆多乆頗忘之不能<lb/>
盡識不敢以對問臣意所診治病病名多同而診異或<lb/>
死或不死何也對曰病名多相類不可知故古聖人為<lb/>
之脈法以起度量立規矩縣權衡案繩墨調陰陽别人<lb/>
之脈各名之與天地相應參合於人故乃别百病以異<lb/>
之有數者皆異之無數者同之然脈法不可勝騐診疾<lb/>
人以度異之乃可别同名命病主在所居今臣意所診<lb/>
者皆有診籍所以别之者臣意所受師方適成師死以<lb/>
<pb n="KR2a0002_WYG_103-20b"/>
故表籍所診期決死生觀所失所得者合脈法以故至<lb/>
今知之問臣意曰所期病決死生或不應期何故對曰<lb/>
此皆飲食喜怒不節或不當飲藥或不當針灸以故不<lb/>
中期死也問臣意意方能知病死生論藥用所宜諸侯<lb/>
王大臣有嘗問意者不及文王病時<hi>徐廣曰齊文王也文以文十五年卒</hi>
不求意診治何故對曰趙王膠西王濟南王呉王皆使<lb/>
人来召臣意臣意不敢徃文王病時臣意家貧欲為人<lb/>
治病誠恐吏以除拘臣意也<hi>徐廣曰時諸侯得自拜除吏</hi>故移名數<lb/>
<pb n="KR2a0002_WYG_103-21a"/>
左右不修家生出行游國中問善為方數者事之乆矣<lb/>
見事數師悉受其要事盡其方書意及解論之身居陽<lb/>
虚侯國因事侯侯入朝臣意從之長安以故得診安陵<lb/>
項處等病也問臣意知文王所以得病不起之狀臣意<lb/>
對曰不見文王病然竊聞文王病喘頭痛目不明臣意<lb/>
心論之以為非病也以為肥而蓄精身體不得揺骨肉<lb/>
不相任故喘不當醫治脈法曰年二十脈氣當趍年三<lb/>
十當疾歩年四十當安坐年五十當安卧年六十已上<lb/>
<pb n="KR2a0002_WYG_103-21b"/>
氣當大董<hi>徐廣曰董謂深藏一作堇</hi>文王年未滿二十方脈氣之趨<lb/>
也而徐之不應天道四時後聞醫灸之即篤此論病之<lb/>
過也臣意論之以為神氣爭而邪氣入非年少所能復<lb/>
之也以故死所謂氣者當調飲食擇晏日車歩廣志以<lb/>
適筋骨肉血脈以瀉氣故年二十是謂易貿<hi>徐廣曰一作賀又作</hi>
<hi>質</hi>法不當砭灸砭灸至氣逐問臣意師慶安受之聞於<lb/>
齊諸侯不對曰不知慶所師受慶家冨善為醫不肯為<lb/>
人治病當以此故不聞慶又告臣意曰慎勿令我子孫<lb/>
<pb n="KR2a0002_WYG_103-22a"/>
知若學我方也問臣意師慶何見於意而愛意欲悉教<lb/>
意方對曰臣意不聞師慶為方善也意所以知慶者意<lb/>
少時好諸方事臣意試其方皆多騐精良臣意聞菑川<lb/>
唐里公孫光善為古傳方臣意即徃謁之得見事之受<lb/>
方化陰陽及傳語法<hi>徐廣曰法一作五</hi>臣意悉受書之臣意欲<lb/>
盡受他精方公孫光曰吾方盡矣不為愛公所吾身已<lb/>
衰無所復事之是吾年少所受妙方也悉與公毋以教<lb/>
人臣意曰得見事侍公前悉得禁方幸甚意死不敢妄<lb/>
<pb n="KR2a0002_WYG_103-22b"/>
傳人居有間公孫光間處臣意深論方見言百世為之<lb/>
精也師光喜曰公必為國工吾有所善者皆疏同産處<lb/>
臨菑善為方吾不若其方甚竒非世之所聞也吾年中<lb/>
時嘗欲受其方楊中情不肯曰若非其人也胥<hi>徐廣曰胥猶言</hi>
<hi>須也</hi>與公徃見之當知公喜方也其人亦老矣其家給富<lb/>
時者未徃㑹慶子男殷来獻馬因師光奏馬王所意以<lb/>
故得與殷善光又屬意於殷曰意好數公必謹遇之其<lb/>
人聖儒即為書以意屬楊慶以故知慶臣意事慶謹以<lb/>
<pb n="KR2a0002_WYG_103-23a"/>
故愛意也問臣意曰吏民嘗有事學意方及畢盡得意<lb/>
方不何縣里人對曰臨菑人宋邑<hi>徐廣曰一作昆</hi>邑學臣意教<lb/>
以五診歲餘濟北王遣太醫高期王禹<hi>徐廣曰一作齲</hi>學臣意<lb/>
教以經脈高下及竒絡結當論俞所居及氣當上下出<lb/>
入邪逆順以宜鑱石定砭灸處歲餘菑川王時遣太倉<lb/>
馬長馮信正方臣意敎以案法逆順論藥法定五味及<lb/>
和齊湯法高永侯家丞杜信喜脈来學臣意教以上下<lb/>
經脈五診二歲餘臨菑召里唐安来學臣意教以五診<lb/>
<pb n="KR2a0002_WYG_103-23b"/>
上下經脈竒咳四時應陰陽重未成除為齊王侍醫問<lb/>
臣意診脈決死生能全無失乎臣意對曰意治病人必<lb/>
先切其脈乃治之敗逆者不可治其順者乃治之心不<lb/>
精脈所期死生視可治時時失之臣意不能全也<lb/>
太史公曰女無美惡居宫見妬士無賢不肖入朝見疑<lb/>
故扁鵲以其伎見殃倉公乃匿迹自隠而當刑緹縈通尺<lb/>
牘父得以後寧故老子曰美好者不祥之器豈謂扁鵲<lb/>
等邪若倉公者可謂近之矣<lb/>
<pb n="KR2a0002_WYG_103-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_103-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百五<lb/>
</p>
<p>
</p>
  </div>
</body>
</text>
</TEI>
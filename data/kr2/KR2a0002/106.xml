<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百八</head> <lb/>
    <p>
<pb n="KR2a0002_WYG_106-1a"/>
欽定四庫全書<lb/>
　史記集解卷一百八<lb/>
　　　　　　　　　　　　　宋　裴駰　撰<lb/>
史記一百八<lb/>
韓長孺列傳第四十八<lb/>
御史大夫韓安國者梁城安人也<hi>徐廣曰在汝潁之間也</hi>後徙雒<lb/>
陽嘗受韓子雜家説於騶田生所事梁孝王為中大夫<lb/>
呉楚反時孝王使安國及張羽為將扞呉兵於東界張<lb/>
<pb n="KR2a0002_WYG_106-1b"/>
羽力戰安國持重以故呉不能過梁呉楚已破安國張<lb/>
羽名由此顯梁孝王景帝母弟竇太后愛之令得自請<lb/>
置相二千石出入游戲僭於天子天子聞之心弗善也<lb/>
太后知帝不善乃怒梁使者弗見案責王所為韓安國<lb/>
為梁使見大長公主<hi>徐廣曰景帝姑</hi>而泣曰何梁王為人子之<lb/>
孝為人臣之忠而太后曾弗省也夫前日呉楚齊趙七<lb/>
國反時自關以東皆合從西鄉惟梁最親為艱難梁王<lb/>
念太后帝在中而諸侯擾亂一言泣數行下跪送臣等<lb/>
<pb n="KR2a0002_WYG_106-2a"/>
六人將兵繫卻呉楚呉楚以故兵不敢西而卒破亡梁<lb/>
王之力也今太后以小節苛禮責望梁王梁王父兄皆<lb/>
帝王所見者大故出稱蹕入言警車旗皆帝所賜也即<lb/>
欲以侘<hi>丑亞反誇也</hi>鄙縣<hi>徐廣曰侘一作絎也</hi>驅馳國中以夸諸侯令<lb/>
天下盡知太后帝愛之也今梁使來輒案責之梁王恐<lb/>
日夜涕泣思慕不知所為何梁王之為子孝為臣忠而<lb/>
太后弗恤也大長公主具以告太后太后喜曰為言之<lb/>
帝言之帝心乃解而免冠謝太后曰兄弟不能相教乃<lb/>
<pb n="KR2a0002_WYG_106-2b"/>
為太后遺憂悉見梁使厚賜之其後梁王益親驩太后<lb/>
長公主更賜安國可直千餘金名由此顯結於漢其後<lb/>
安國坐法抵罪䝉<hi>䝉縣名</hi>獄吏田甲辱安國安國曰死灰<lb/>
獨不復然乎田甲曰然即溺之居無何梁内史缺漢使<lb/>
使者拜安國為梁内史起徒中為二千石田甲亡走安<lb/>
國曰甲不就官我滅而宗甲因肉袒謝安國笑曰可溺<lb/>
矣公等足與治乎卒善遇之梁内史之缺也孝王新得<lb/>
齊人公孫詭説之欲請以為内史竇太后聞乃詔王以<lb/>
<pb n="KR2a0002_WYG_106-3a"/>
安國為内史公孫詭羊勝説孝王求為帝太子及益地<lb/>
事恐漢大臣不聴乃陰使人刺漢用事謀臣及殺故呉<lb/>
相袁盎景帝遂聞詭勝等計畫乃遣使捕詭勝必得漢<lb/>
使十輩至梁相以下舉國大索月餘不得内史安國聞<lb/>
詭勝匿孝王所安國入見王而泣曰主辱臣死大王無<lb/>
良臣故事紛紛至此今詭勝不得請辭賜死王曰何至<lb/>
此安國泣數行下曰大王自度於皇帝孰與太上皇之<lb/>
與髙皇帝及皇帝之與臨江王親孝王曰弗如也安國<lb/>
<pb n="KR2a0002_WYG_106-3b"/>
曰夫太上臨江親父子之間然而高帝曰提三尺劎取<lb/>
天下者朕也故太上皇終不得制事居於櫟陽臨江王<lb/>
適長太子也以一言過廢王臨江<hi>如淳曰景帝常屬諸姬太子母栗姬言不</hi>
<hi>遜由是廢太子栗姬憂死</hi>用宫垣事卒自殺中尉府何者治天下終<lb/>
不以私亂公語曰雖有親父安知其不為虎雖有親兄<lb/>
安知其不為狼今大王列在諸侯悦一邪臣浮説犯上<lb/>
禁撓明法天子以太后故不忍致法於王太后日夜涕<lb/>
泣幸大王自改而大王終不覺寤有如太后宫車即晏<lb/>
<pb n="KR2a0002_WYG_106-4a"/>
駕大王尚誰攀乎語未卒孝王泣數行下謝安國曰吾<lb/>
今出詭勝詭勝自殺漢使還報梁事皆得釋安國之力<lb/>
也於是景帝太后益重安國孝王卒共王即位安國坐<lb/>
法失官居家建元中武安侯田蚡為漢太尉親貴用事<lb/>
安國以五百金物遺蚡蚡言安國太后天子亦素聞其<lb/>
賢即召以為北地都尉遷為大司農閩越東越相攻安<lb/>
國及大行王恢將兵未至越越殺其王降漢兵亦罷建<lb/>
元六年武安侯為丞相安國為御史大夫匈奴來請和<lb/>
<pb n="KR2a0002_WYG_106-4b"/>
親天子下議大行王恢燕人也數為邊吏習知胡事議<lb/>
曰漢與匈奴和親率不過數歲即復倍約不如勿許興<lb/>
兵擊之安國曰千里而戰兵不獲利今匈奴負戎馬之<lb/>
足懷禽獸之心遷徙鳥舉難得而制也得其地不足以<lb/>
為廣有其衆不足以為彊自上古不屬為人漢數千里<lb/>
爭利則人馬罷彼以全制其敝且彊弩之極矢不能穿<lb/>
魯縞<hi>許慎曰魯之縞尤薄</hi>衝風之末力不能漂鴻毛非初不勁末<lb/>
力衰也擊之不便不如和親羣臣議者多附安國於是<lb/>
<pb n="KR2a0002_WYG_106-5a"/>
上許和親其明年則元光元年鴈門馬邑豪聶翁壹<hi>張晏</hi>
<hi>曰豪猶帥也</hi>因大行王恢言上曰匈奴初和親親信邊可誘<lb/>
以利陰使聶翁壹為間亡入匈奴謂單于曰吾能斬馬<lb/>
邑令丞吏以城降財物可盡得單于愛信之以為然許<lb/>
聶翁壹聶翁壹乃還詐斬死罪囚縣其頭馬邑城示單<lb/>
于使者為信曰馬邑長吏已死可急來於是單于穿塞<lb/>
將十餘萬騎入武州塞<hi>徐廣曰在鴈門</hi>當是時漢伏兵車騎材<lb/>
官三十餘萬匿馬邑旁谷中衛尉李廣為驍騎將軍<hi>漢書</hi>
<pb n="KR2a0002_WYG_106-5b"/>
<hi>曰北貉燕人来致驍騎應劭曰驍健也張晏曰曉勇也若六摶之梟也</hi>太僕公孫賀為輕<lb/>
車將軍大行王恢為將屯將軍太中大夫李息為材官<lb/>
將軍御史大夫韓安國為䕶軍將軍諸將皆屬䕶軍約<lb/>
單于入馬邑而漢兵縱發王恢李息李廣别從代主撃<lb/>
其輜重於是時單于入漢長城武州塞未至馬邑百餘<lb/>
里行掠鹵徒見畜牧於野不見一人單于怪之攻烽燧<lb/>
得武州尉史欲刺問尉史尉史曰漢兵數十萬伏馬邑<lb/>
下單于顧問左右曰幾為漢所賣乃引兵還出塞曰吾<lb/>
<pb n="KR2a0002_WYG_106-6a"/>
得尉史乃天也命尉史為天王塞下傳言單于己引去<lb/>
漢兵追至塞度弗及即罷王恢等兵三萬聞單于不與<lb/>
漢合度徃擊輜重必與單于精兵戰漢兵勢必敗則以<lb/>
便宜罷兵皆無功天子怒王恢不出擊單于輜重擅引<lb/>
兵罷也恢曰始約敵入馬邑城兵與單于接而臣擊其<lb/>
輜重可得利今單于聞不至而還臣以三萬人衆不敵<lb/>
禔取辱耳<hi>徐廣曰禔一作祗也</hi>臣固知還而斬然得完陛下士三<lb/>
萬人於是下恢廷尉廷尉當恢逗橈當斬<hi>漢書音義曰逗曲行避敵</hi>
<pb n="KR2a0002_WYG_106-6b"/>
<hi>也橈顧望軍法語也</hi>恢私行千金丞相蚡蚡不敢言上而言於太<lb/>
后曰王恢首造馬邑事今不成而誅恢是為匈奴報仇<lb/>
也上朝太后太后以丞相言告上上曰首為馬邑事者<lb/>
恢也故發天下兵數十萬從其言為此且縱單于不可<lb/>
得恢所部擊其輜重猶頗可得以尉士大夫心今不誅<lb/>
恢無以謝天下於是恢聞之乃自殺安國為人多大略<lb/>
智足以當世取舍而出於忠厚焉貪嗜於財然所推舉<lb/>
皆亷士賢於已者也於梁舉壺遂臧固郢他皆天下名<lb/>
<pb n="KR2a0002_WYG_106-7a"/>
士士亦以此稱慕之唯天子以為國器安國為御史大<lb/>
夫四歲餘丞相田蚡死安國行丞相事奉引墮車蹇<hi>如淳</hi>
<hi>曰為天子導引而墮車跛足</hi>天子議置相欲用安國使使視之蹇甚<lb/>
乃更以平棘侯薛澤為丞相安國病免數月蹇愈上復<lb/>
以安國為中尉歲餘徙為衛尉車騎將軍衛青擊匈奴<lb/>
<hi>徐廣曰元光六年也</hi>出上谷破胡蘢<hi>音龍</hi>城將軍李廣為匈奴所得<lb/>
復失之公孫敖大亡卒皆當斬贖為庶人明年匈奴大<lb/>
入邊殺遼西太守及入鴈門所殺畧數千人車騎將軍衛<lb/>
<pb n="KR2a0002_WYG_106-7b"/>
青撃之出鴈門衞尉安國材官將軍屯於漁陽安國捕<lb/>
生虜言匈奴逺去即上書言方田作時請且罷軍屯罷<lb/>
軍屯月餘匈奴大入上谷漁陽安國壁乃有七百餘人<lb/>
出與戰不勝復入壁匈奴虜略千餘人及畜産而去天<lb/>
子聞之怒使使責讓安國徙安國益東屯右北平是時<lb/>
匈奴虜言當入東方安國始為御史大夫及䕶軍後稍<lb/>
斥䟽下遷而新幸壯將軍衛青等有功益貴安國既疏<lb/>
逺黙黙也將屯又為匈奴所欺失亡多甚自愧幸得罷<lb/>
<pb n="KR2a0002_WYG_106-8a"/>
歸乃益東徙屯意忽忽不樂數月病歐血死安國以元<lb/>
朔二年中卒<lb/>
太史公曰余與壺遂定律厯觀韓長孺之義壺遂之深中<lb/>
隠厚<hi>徐廣曰一云亷正忠厚</hi>世之言梁多長者不虚哉壺遂官至<lb/>
詹事天子方倚以為漢相㑹遂卒不然壺遂之内亷行<lb/>
修斯鞠躬君子也<lb/>
　<lb/>
　<lb/>
<pb n="KR2a0002_WYG_106-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百八<lb/>
</p>
<p>
</p>
  </div>
</body>
</text>
</TEI>
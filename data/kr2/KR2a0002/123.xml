<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百二十五</head> <lb/>
    <p>
<pb n="KR2a0002_WYG_123-1a"/>
欽定四庫全書<lb/>
　史記集解卷一百二十五<lb/>
　　　　　　　　　　　　　宋　裴駰　撰<lb/>
史記一百二十五<lb/>
佞幸列傳第六十五<lb/>
諺曰力田不如逢年善仕不如遇合<hi>徐廣曰遇固一作偶</hi>無虚<lb/>
言非獨女以色媚而仕宦亦有之昔以色幸者多矣至<lb/>
漢興髙祖至暴抗也然籍孺以佞幸孝惠時有閎孺此<lb/>
<pb n="KR2a0002_WYG_123-1b"/>
兩人非有才能徒以婉佞貴幸與上卧起公卿皆因關<lb/>
説故孝惠時郎侍中皆冠鵕䴊貝帶<hi>漢書音義曰鵕䴊鳥名以毛羽飾冠</hi>
<hi>以貝飾帶</hi>傳脂粉化閎籍之屬也兩人徙家安陵孝文時中<lb/>
寵臣士人則鄧通患者則趙同北宫伯子北宫伯子以<lb/>
愛人長者而趙同以星氣幸常為文帝參乗鄧通無伎<lb/>
能鄧通蜀郡南安人也<hi>徐廣曰後屬揵為</hi>以濯舩為黄頭郎<hi>徐廣</hi>
<hi>曰著黄帽也駰案漢書音義曰善濯舩池中也一説能持擢行舩也土水之母故施黄旄於舩頭因以名其郎</hi>
<hi>曰黄頭郎</hi>孝文帝夢欲上天不能有一黄頭郎從後推之上<lb/>
<pb n="KR2a0002_WYG_123-2a"/>
天顧見其衣裻<hi>徐廣曰一無此字</hi>帶後穿覺而之漸臺以夢中<lb/>
陰目求推者郎即見鄧通其衣後穿夢中所見也召問<lb/>
其名姓姓鄧氏名通文帝説焉尊幸之日異通亦愿謹<lb/>
不好外交雖賜洗沐不欲出於是文帝賞賜通巨萬以<lb/>
十數官至上大夫文帝時時如鄧通家遊戲然鄧通無<lb/>
他能不能有所薦士獨自謹其身以媚上而已上使善<lb/>
相者相通曰當貧餓死文帝曰能富通者在我也何謂<lb/>
貧乎於是賜鄧通蜀嚴道銅山得自鑄錢鄧氏錢布天<lb/>
<pb n="KR2a0002_WYG_123-2b"/>
下其富如此文帝嘗病癰鄧通常為帝唶吮之文帝不<lb/>
樂從容問通曰天下誰最愛我者乎通曰宜莫如太子<lb/>
太子入問病文帝使唶癰唶癰而色難之已而聞鄧通<lb/>
常為帝唶吮之心慙由此怨通矣及文帝崩景帝立鄧<lb/>
通免家居居無何人有告鄧通盜出徼外鑄錢下吏驗<lb/>
問頗有之遂竟案盡沒入鄧通家尚負責數巨萬長公<lb/>
主賜鄧通<hi>韋昭曰景帝姉也</hi>吏輒隨沒入之一簪不得著身於<lb/>
是長公主乃令假衣食竟不得名一錢寄死人家孝景<lb/>
<pb n="KR2a0002_WYG_123-3a"/>
帝時中無寵臣然獨郎中令周文仁仁寵最過庸乃不<lb/>
甚篤今天子中寵臣士人則韓王孫嫣宦者則李延年<lb/>
　嫣者弓髙侯孽孫也<hi>徐廣曰韓王信之子頽當也</hi>今上為膠東王<lb/>
時嫣與上學書相愛及上為太子愈益親嫣嫣善騎射<lb/>
善佞上即位欲事伐匈奴而嫣先習胡兵以故益尊貴<lb/>
官至上大夫賞賜擬於鄧通時嫣常與上卧起江都王<lb/>
入朝有詔得從入獵上林中天子車駕蹕道未行而先<lb/>
使嫣乗副車從數十百騎騖馳視獸江都王望見以為<lb/>
<pb n="KR2a0002_WYG_123-3b"/>
天子辟從者伏謁道傍嫣驅不見既過江都王怒為皇<lb/>
太后泣曰請得歸國入宿衛比韓嫣太后由此嗛嫣<hi>徐廣</hi>
<hi>曰嗛讀與銜同漢書作銜字</hi>嫣侍上出入永巷不禁以姦聞皇太后<lb/>
皇太后怒使使賜嫣死上為謝終不能得嫣遂死而案<lb/>
道侯韓説其弟也亦佞幸　李延年中山人也父母及<lb/>
身兄弟及女皆故倡也延年坐法腐給事狗中<hi>徐廣曰主獵犬</hi>
<hi>也</hi>而平陽公主言延年女弟善舞上見心説之及入永<lb/>
巷而召貴延年延年善歌為變新聲而上方興天地祠<lb/>
<pb n="KR2a0002_WYG_123-4a"/>
欲造樂詩歌弦之延年善承意弦次初詩其女弟亦幸<lb/>
有子男延年佩二千石印號協聲律與上卧起甚貴幸<lb/>
埓如韓嫣也<hi>徐廣曰埓等也蜀都賦曰卓鄭埓名又云埓者疇等之名</hi>久之寖與中<lb/>
人亂<hi>徐廣曰一云坐弟季與中人亂</hi>出入驕恣及其女弟李夫人卒後<lb/>
愛㢮則禽誅延年昆弟也自是之後内寵嬖臣大底外<lb/>
戚之家然不足數也衛青霍去病亦以外戚貴幸然頗<lb/>
用材能自進<lb/>
太史公曰甚哉愛憎之時彌子瑕之行足以觀後人佞<lb/>
<pb n="KR2a0002_WYG_123-4b"/>
幸矣雖百世可知也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百二十五<lb/>
</p>
<p>
</p>
  </div>
</body>
</text>
</TEI>
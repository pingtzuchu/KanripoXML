<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷五十一</head> <lb/>
    <p>
<pb n="KR2a0002_WYG_049-1a"/>
欽定四庫全書<lb/>
　史記集解卷五十一<lb/>
　　　　　　　　　　　　　宋　裴駰　撰<lb/>
史記五十一<lb/>
荆燕世家第二十一<lb/>
荆王劉賈諸劉者不知其何屬<hi>漢書賈髙帝從父兄</hi>初起時漢王<lb/>
元年還定三秦劉賈為將軍定塞地從東擊項籍漢四<lb/>
年漢王之敗成臯北渡河得張耳韓信軍軍脩武深溝<lb/>
<pb n="KR2a0002_WYG_049-1b"/>
髙壘使劉賈將二萬人騎數百渡白馬津入楚地燒其<lb/>
積聚以破其業無以給項王軍食而已楚兵擊劉賈賈<lb/>
輒壁不肯與戰而與彭越相保漢五年漢王追項籍至<lb/>
固陵<hi>徐廣曰在陽夏</hi>使劉賈南渡淮圍夀春還至使人間招楚<lb/>
大司馬周殷周殷反楚佐劉賈舉九江迎武王黥布兵<lb/>
皆會垓下共擊項籍漢王因使劉賈將九江兵與太尉<lb/>
盧綰西南擊臨江王共尉共尉已死以臨江為南郡漢<lb/>
六年春會諸侯於陳廢楚王信囚之分其地為二國當<lb/>
<pb n="KR2a0002_WYG_049-2a"/>
是時也髙祖子幼昆弟少又不賢欲王同姓以鎭天下<lb/>
乃詔曰將軍劉賈有功及擇子弟可以為王者羣臣皆<lb/>
曰立劉賈為荆王王淮東五十二城髙祖弟交為楚王<lb/>
王淮西三十六城因立子肥為齊王始王昆弟劉氏也<lb/>
髙祖十一年秋淮南王黥布反東擊荆荆王賈與戰不<lb/>
勝走富陵為布軍所殺髙祖自擊破布十二年立沛侯<lb/>
劉濞為吳王王故荆地　燕王劉澤者諸劉遠屬也<hi>漢書</hi>
<hi>曰澤髙祖從祖昆弟</hi>髙帝三年澤為郎中髙帝十一年澤以將軍<lb/>
<pb n="KR2a0002_WYG_049-2b"/>
擊陳狶得王黄為營陵侯髙后時齊人田生<hi>晉灼曰楚漢春</hi>
<hi>秋田子春</hi>游之資以畫干營陵侯澤<hi>服䖍曰以計畫干之也文穎曰以工畫得寵也</hi>
澤大説之用金二百斤為田生夀田生已得金即歸齊<lb/>
二年澤使人謂田生曰弗與矣<hi>孟康曰與黨與言不復與我為與也文穎曰不</hi>
<hi>得與汝相知</hi>田生如長安不見澤而假大宅令其子求事吕<lb/>
后所宰大謁者張子卿<hi>徐廣曰名澤駰如淳曰閹人也</hi>居數月田生子<lb/>
請張卿臨親修具張卿許徃田生盛帷帳共具譬如列<lb/>
侯張卿驚酒酣乃屏人説張卿曰臣觀諸侯王邸第百<lb/>
<pb n="KR2a0002_WYG_049-3a"/>
餘皆髙祖一切功臣今吕氏雅故本推轂髙帝就天下<lb/>
<hi>如淳曰吕公知髙祖相貴以女妻之推轂使為長者瓚曰謂諸吕共推轂髙祖征伐成帝業雅正意也</hi>功<lb/>
至大又親戚太后之重太后春秋長諸吕弱太后欲立<lb/>
吕産為吕王王代太后又重發之<hi>文穎曰欲發之恐太臣不聽鄧展曰重難</hi>
<hi>發事</hi>恐大臣不聽今卿最幸大臣所敬何不風大臣以聞<lb/>
太后太后必喜諸吕已王萬户侯亦卿之有太后心欲<lb/>
之而卿為内臣不急發恐禍及身矣張卿大然之乃風<lb/>
大臣語太后太后朝因問大臣大臣請立吕産為吕王<lb/>
<pb n="KR2a0002_WYG_049-3b"/>
太后賜張卿千斤金張卿以其半與田生田生弗受因<lb/>
説之曰吕産王也諸大臣未大服今營陵侯澤諸劉為<lb/>
大將軍獨此尚觖望今卿言太后列十餘縣王之彼得<lb/>
王喜去諸吕王益固矣張卿入言太后然之乃以營陵<lb/>
侯劉澤為琅邪王琅邪王乃與田生之國田生勸澤急<lb/>
行母畱出關太后果使人追止之已出即還及太后崩<lb/>
琅邪王澤乃曰帝少諸吕用事劉氏孤弱乃引兵與齊<lb/>
王合謀西<hi>漢書音義曰澤至齊為齊王所劫不得去乃説王求詣京師齊具車送之不為本與齊合</hi>
<pb n="KR2a0002_WYG_049-4a"/>
<hi>謀也</hi>欲誅諸吕至梁聞漢遣灌將軍屯滎陽澤還兵備西<lb/>
界遂跳驅至長安<hi>漢書音義曰跳驅馳至長安也</hi>代王亦從代至諸將<lb/>
相與琅邪王共立代王為天子天子乃徙澤為燕王乃<lb/>
復以琅邪予齊復故地<hi>李竒曰本濟地分以王澤今復與齊也</hi>澤王燕二<lb/>
年薨諡為敬王傳子嘉為康王至孫定國與父康王姬<lb/>
姧生子男一人奪弟妻為姬與子女三人姧定國有所<lb/>
欲誅殺臣肥如令郢人<hi>如淳曰定國自欲有所殺餘臣肥如令郢人以告之</hi>郢人<lb/>
等告定國定國使謁者以他法劫捕格殺郢人以滅口<lb/>
<pb n="KR2a0002_WYG_049-4b"/>
至元朔元年郢人昆弟復上書具言定國隂事以此發<lb/>
覺詔下公卿皆議曰定國禽獸行亂人倫逆天當誅上<lb/>
許之定國自殺國除為郡<lb/>
太史公曰荆王王也由漢初定天下未集故劉賈雖屬<lb/>
踈然以策為王塡江淮之間劉澤之王權激吕氏然劉<lb/>
澤卒南面稱孤者三世事發相重豈不為偉乎<hi>晉灼曰澤以金</hi>
<hi>與田生以事張卿張卿言之吕后而劉澤得王故曰亊發相重或曰事起於相重也</hi>
　史記集解卷五十一<lb/>
</p>
<p>
</p>
  </div>
</body>
</text>
</TEI>
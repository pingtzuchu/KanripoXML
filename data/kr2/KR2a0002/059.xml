<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷六十一</head> <lb/>
    <p>
<pb n="KR2a0002_WYG_059-1a"/>
欽定四庫全書<lb/>
　史記集解卷六十一<lb/>
　　　　　　　　　　　　　　宋　裴駰　撰<lb/>
史記六十一<lb/>
伯夷列傳第一<lb/>
夫學者載籍極博猶考信于六藝詩書雖缺然虞夏之<lb/>
文可知也堯將遜位讓于虞舜舜禹之間岳牧咸薦乃<lb/>
試之于位典職數十年功用既興然後授政示天下重<lb/>
<pb n="KR2a0002_WYG_059-1b"/>
器王者大統傳天下若斯之難也而說者曰堯讓天下<lb/>
于許由許由不受恥之逃隠及夏之時有卞隨務光者<lb/>
此何以稱焉太史公曰余登箕山其上盖有許由冢云<lb/>
孔子序列古之仁聖賢人如吳太伯伯夷之倫詳矣余<lb/>
以所聞由光義至髙其文辭不少概見何哉孔子曰伯<lb/>
夷叔齊不念舊惡怨是用希求仁得仁又何怨乎余悲<lb/>
伯夷之意睹軼詩可異焉其傳曰伯夷叔齊孤竹君之<lb/>
二子也父欲立叔齊及父卒叔齊讓伯夷伯夷曰父命也<lb/>
<pb n="KR2a0002_WYG_059-2a"/>
遂逃去叔齊亦不肯立而逃之國人立其中子于是伯夷<lb/>
叔齊聞西伯昌善養老盍往歸焉及至西伯卒武王載木<lb/>
主號為文王東伐紂伯夷叔齊叩馬而諫曰父死不塟爰<lb/>
及干戈可謂孝乎以臣弑君可謂仁乎左右欲兵之太公<lb/>
曰此義人也扶而去之武王已平殷亂天下宗周而伯夷<lb/>
叔齊恥之義不食周粟隠于首陽山采薇而食之及餓且<lb/>
死作歌其辭曰登彼西山兮采其薇矣以暴易暴兮不知<lb/>
其非矣神農虞夏忽焉没兮我安適歸矣于嗟徂兮命之<lb/>
<pb n="KR2a0002_WYG_059-2b"/>
衰矣遂餓死于首陽山由此觀之怨耶非耶或曰天道無<lb/>
親常與善人若伯夷叔齊可謂善人者非耶積仁累行如<lb/>
此而餓死且七十子之徒仲尼獨薦顔淵為好學然回也<lb/>
屢空糟糠不厭而卒蚤夭天之報施善人其何如哉盜跖<lb/>
日殺不辜肝人之肉暴戾恣雎聚黨數千人横行天下竟<lb/>
以夀終是遵何徳哉此其尤大彰明較著者也若至近世<lb/>
操行不軌専犯忌諱而終身逸樂富厚累世不絶或擇地<lb/>
而蹈之時然後出言行不由徑非公正不發憤而遇禍災<lb/>
<pb n="KR2a0002_WYG_059-3a"/>
者不可稱數也余甚惑焉儻所謂天道是邪非邪子曰<lb/>
道不同不相為謀亦各從其志也故曰富貴如可求雖<lb/>
執鞭之士吾亦為之<hi>鄭𤣥曰富貴不可求而得之當修徳以得之若于道可求而得之者</hi>
<hi>雖執鞭賤職我亦為之</hi>如不可求從吾所好<hi>孔安國曰所好者古人之道</hi>歲寒<lb/>
然後知松柏之後凋<hi>何晏曰大寒之歲衆木皆死然後松柏少凋傷平歲衆木亦有不死</hi>
<hi>者故須歲寒然後别之喻凡人處治世亦能自修整與君子同在濁世然後知君子之正不茍容也</hi>舉世<lb/>
混濁清士乃見豈以其重若彼其輕若此哉君子疾沒<lb/>
世而名不稱焉賈子曰貪夫徇財烈士徇名夸者死權<lb/>
<pb n="KR2a0002_WYG_059-3b"/>
衆庶馮生同明相照同類相求雲從龍風從虎<hi>王肅曰龍舉而</hi>
<hi>景雲屬虎嘯而谷風興張蟠曰猶言雲從龍風從虎也</hi>聖人作而萬物覩<hi>馬融曰作起也</hi>
伯夷叔齊雖賢得夫子而名益彰顔淵雖篤學附驥尾<lb/>
而行益顯巖穴之士趨舍有時若此類名堙滅而不稱<lb/>
悲夫閭巷之人欲砥行立名者非附青雲之士惡能施<lb/>
于後世哉<lb/>
　<lb/>
　史記集解卷六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百三</head> <lb/>
    <p>
<pb n="KR2a0002_WYG_101-1a"/>
欽定四庫全書<lb/>
　史記集解卷一百三<lb/>
　　　　　　　　　　　　　宋　裴駰　撰<lb/>
史記一百三<lb/>
萬石張叔列傳第四十三<lb/>
萬石君名奮其父趙人也姓石氏趙亡徙居温髙祖東<lb/>
擊項籍過河内時奮年十五為小吏侍髙祖髙祖與語<lb/>
愛其恭敬問曰若何有對曰奮獨有母不幸失明家貧<lb/>
<pb n="KR2a0002_WYG_101-1b"/>
有姊能鼔琴髙祖曰若能從我乎曰願盡力於是髙祖<lb/>
召其姊為美人以奮為中涓受書謁徙其家長安中戚<lb/>
里以姊為美人故也其官至孝文時積功勞至大中大<lb/>
夫無文學恭謹無與比文帝時東陽矦張相如為太子<lb/>
太傅免選可為傅者皆推奮奮為太子太傅及孝景即<lb/>
位以為九卿廹近憚之<hi>張晏曰以其恭敬履度故難之</hi>徙奮為諸矦相<lb/>
奮長子建次子甲次子乙<hi>徐廣曰一作仁</hi>次子慶皆以馴行孝<lb/>
謹<hi>徐廣曰馴一作訓</hi>官皆至二千石於是景帝曰石君及四子<lb/>
<pb n="KR2a0002_WYG_101-2a"/>
皆二千石人臣尊寵乃集其門號奮為萬石君孝景帝<lb/>
季年萬石君以上大夫禄歸老于家以嵗時為朝臣過<lb/>
宫門闕萬石君必下車趨見路馬必式焉子孫為小吏<lb/>
來歸謁萬石君必朝服見之不名子孫有過失不譙讓<lb/>
為便坐對案不食然后諸子相責因長老肉袒固謝罪<lb/>
改之乃許子孫勝冠者在側雖燕居必冠申申如也僮<lb/>
僕訢訢如也<hi>晉灼曰訢許慎曰古欣字韋昭曰聲和貌</hi>唯謹上時賜食於家<lb/>
必稽首俯伏而食之如在上前其執䘮哀戚甚悼子孫<lb/>
<pb n="KR2a0002_WYG_101-2b"/>
遵教亦如之萬石君家以孝謹聞乎郡國雖齊魯諸儒<lb/>
質行皆自以為不及也建元二年郎中令王臧以文學<lb/>
獲罪皇太后以為儒者文多質少今萬石君家不言而<lb/>
躬行乃以長子建為郎中令少子慶為内史建老白首<lb/>
萬石君尚無恙建為郎中令每五日洗沐歸謁親<hi>文頴曰郎</hi>
<hi>五日一下</hi>入子舍竊問侍者取親中裙厠牏身自浣滌<hi>徐廣曰牏築垣</hi>
<hi>短板也音注厠牏謂厠溷垣墻建隠於其厠洗滌也一讀牏為竇竇音豆言建又自洗蕩厠竇厠竇瀉除穢惡</hi>
<hi>之穴也呂靜曰楲窬褻器也音威豆駰案蘇林曰牏音投賈逵解周官楲虎子也窬行清也孟康曰厠行清窬</hi>
<pb n="KR2a0002_WYG_101-3a"/>
<hi>行中受糞者也東南人謂鑿木空中如曹謂之窬晋灼曰今世謂反閉小袖衫為侯窬厠此最厠近身之衣也</hi>
復與侍者不敢令萬石君知以為常建為郎中令事有<lb/>
可言屏人恣言極切至庭見如不能言者是以上乃親<lb/>
尊禮之萬石君徙居陵里<hi>徐廣曰陵一作鄰</hi>内史慶醉歸入外<lb/>
門不下車萬石君聞之不食慶恐肉袒請罪不許舉宗<lb/>
及兄建肉袒萬石君讓曰内史貴人入閭里里中長老<lb/>
皆走匿而内史坐車中自如固當乃謝罷慶慶及諸子<lb/>
弟入里門趨至家萬石君以元朔五年中卒長子郎中<lb/>
<pb n="KR2a0002_WYG_101-3b"/>
令建哭泣哀思扶杖乃能行嵗餘建亦死諸子孫咸孝<lb/>
然建最甚甚於萬石君建為郎中令書奏事事下建讀<lb/>
之曰誤書馬者與尾當五今乃四不足一<hi>服䖍曰作馬字下曲而五</hi>
<hi>建時上事書誤作四</hi>上譴死矣甚惶恐其為謹慎雖他皆如是萬<lb/>
石君少子慶為太僕御出上問車中㡬馬慶以策數馬<lb/>
畢舉手曰六馬慶於諸子中最為簡易矣猶然如此為<lb/>
齊相舉齊國皆慕其家行不言而齊國大治為立石相<lb/>
祠元狩元年上立太子選羣臣可為傅者慶自沛守為<lb/>
<pb n="KR2a0002_WYG_101-4a"/>
太子太傅七嵗遷為御史大夫元鼎五年秋丞相有罪<lb/>
罷<hi>趙周坐酎金免</hi>制詔御史萬石君先帝尊之子孫孝其以御<lb/>
史大夫慶為丞相封為牧丘矦是時漢方南誅兩越東<lb/>
擊朝鮮北逐匈奴西伐大宛中國多事天子廵狩海内<lb/>
修上古神祠封禪興禮樂公家用少桑𢎞羊等致利王<lb/>
温舒之屬峻法兒寛等推文學至九卿更進用事事不<lb/>
關決於丞相丞相醇謹而已在位九嵗無能有所匡言<lb/>
嘗欲請治上近臣所忠九卿減宣罪<hi>服䖍曰音減損之減</hi>不能服<lb/>
<pb n="KR2a0002_WYG_101-4b"/>
反受其過贖罪元封四年中關東流民二百萬口無名<lb/>
數者四十萬公卿議欲請徙流民於邉以適之上以為<lb/>
丞相老謹不能與其議乃賜丞相告歸而案御史大夫<lb/>
以下議為請者丞相慙不任職乃上書曰慶幸得待罪<lb/>
丞相罷駑無以輔治城郭倉庫空虚民多流亡罪當伏<lb/>
斧質上不忍致法願歸丞相侯印乞骸骨歸避賢者路<lb/>
天子曰倉廪既空民貧流亡而君欲請徙之搖蕩不安<lb/>
動危之而辭位君欲安歸難乎以書讓慶慶甚慙遂復<lb/>
<pb n="KR2a0002_WYG_101-5a"/>
視事慶文深審謹然無他大略為百姓言後三嵗餘太<lb/>
初二年中丞相慶卒諡為恬侯慶中子徳慶愛用之上<lb/>
以徳為嗣代侯後為太常坐法當死贖免為庶人慶方<lb/>
為丞相諸子孫為吏更至二千石者十三人及慶死後<lb/>
稍以罪去孝謹益衰矣<lb/>
建陵侯衛綰者代大陵人也綰以戲車為郎<hi>應劭曰能左右超乘</hi>
<hi>也如淳曰櫟機轊之類</hi>事文帝功次遷為中郎将醇謹無他孝景<lb/>
為太子時召上左右飲而綰稱病不行<hi>張晏曰恐文帝謂豫有二心以</hi>
<pb n="KR2a0002_WYG_101-5b"/>
<hi>事太子</hi>文帝且崩時屬孝景曰綰長者善遇之及文帝崩<lb/>
景帝立嵗餘不譙呵綰綰日以謹力景帝幸上林詔中<lb/>
郎将參乘還而問曰君知所以得參乘乎綰曰臣從車<lb/>
士幸得以功次遷為中郎将不自知也上問曰吾為太<lb/>
子時召君君不肻來何也對曰死罪實病上賜之劒綰<lb/>
曰先帝賜臣劒凡六劒不敢奉詔上曰劒人之所施易<lb/>
獨至今乎<hi>如淳曰施讀曰移言劒者人之所好故多數移易貿換之也</hi>綰曰具在上<lb/>
使取六劒劒尚盛未嘗服也郎官有譴常䝉其罪不與<lb/>
<pb n="KR2a0002_WYG_101-6a"/>
他将爭有功常讓他将上以為廉忠實無他腸乃拜綰<lb/>
為河間王太傅呉楚反詔綰為将將河間兵擊呉楚有<lb/>
功拜為中尉三嵗以軍功孝景前六年中封綰為建陵<lb/>
侯其明年上廢太子誅栗卿之屬<hi>蘇林曰栗太子舅也如淳曰栗氏親屬也</hi>
<hi>卿其名也</hi>上以為綰長者不忍乃賜綰告歸而使郅都治捕<lb/>
栗氏既已上立膠東王為太子召綰拜為太子太傅乆<lb/>
之遷為御史大夫五嵗代桃侯舍為丞相朝奏事如職<lb/>
所奏然自初官以至丞相終無可言天子以為敦厚可<lb/>
<pb n="KR2a0002_WYG_101-6b"/>
相少主尊寵之賞賜甚多為丞相三嵗景帝崩武帝立<lb/>
建元年中丞相以景帝疾時諸官囚多坐不辜者而君<lb/>
不任職免之其後綰卒子信代坐酎金失侯<lb/>
塞侯直不疑者南陽人也為郎事文帝其同舍有告歸<lb/>
誤持同舍郎金去已而金主覺妄意不疑不疑謝有之<lb/>
買金償而告歸者來而歸金而前郎亡金者大慙以此<lb/>
稱為長者文帝稱舉稍遷至大中大夫<hi>徐廣曰漢書云稱為長者稍遷</hi>
<hi>至大中大夫無文帝稱舉四字也</hi>朝廷見人或毁曰不疑狀貌甚美然<lb/>
<pb n="KR2a0002_WYG_101-7a"/>
獨無柰其善盜嫂何也不疑聞曰我乃無兄然終不自<lb/>
明也呉楚反時不疑以二千石将兵擊之景帝後元年<lb/>
拜為御史大夫天子修呉楚時功乃封不疑為塞侯武<lb/>
帝建元年中與丞相綰俱以過免不疑學老子言其所<lb/>
臨為官如故唯恐人知其為吏跡也不好立名稱稱為<lb/>
長者不疑卒子相如代孫望坐酎金失侯<lb/>
郎中令周文者名仁其先故任城人也以醫見景帝為<lb/>
太子時拜為舍人積功稍遷孝文帝時至太中大夫景<lb/>
<pb n="KR2a0002_WYG_101-7b"/>
帝初即位拜仁為郎中令仁為人隂重不泄常衣敝補<lb/>
衣溺袴<hi>服䖍曰質重不泄人之隂謀也張晏曰隂重不泄下溼故溺袴是以得比宦者出入後宫仁有</hi>
<hi>子孫先未得此病時所生韋昭曰隂重如今帶下病泄利</hi>期為不絜清以是得幸景<lb/>
帝入卧内於後宫祕戲仁常在旁至景帝崩仁尚為郎<lb/>
中令終無所言上時問人仁曰上自察之然亦無所毁<lb/>
以此景帝再自幸其家家徙陽陵上所賜甚多然常讓<lb/>
不敢受也諸侯羣臣賂遺終無所受武帝立以為先帝<lb/>
臣重之仁乃病免以二千石祿歸老子孫咸至大官矣<lb/>
<pb n="KR2a0002_WYG_101-8a"/>
御史大夫張叔者名歐<hi>史記音隱曰音於友反</hi>安丘侯説之庶子<lb/>
也<hi>徐廣曰張説起於方與縣從髙祖以入漢也</hi>孝文時以治刑名言<hi>韋昭曰有刑名</hi>
<hi>之書欲令名實相副也</hi>事太子然歐雖治刑名家其人長者景帝<lb/>
時尊重常為九卿至武帝元朔四年韓安國免詔拜歐<lb/>
為御史大夫自歐為吏未嘗言案人專以誠長者處官<lb/>
官屬以為長者亦不敢大欺上具獄事有可郤郤之不<lb/>
可者不得已為涕泣面對而封之其愛人如此老病篤<lb/>
請免於是天子亦䇿罷以上大夫祿歸老于家家於陽<lb/>
<pb n="KR2a0002_WYG_101-8b"/>
陵子孫咸至大官矣<lb/>
太史公曰仲尼有言曰君子欲訥於言<hi>徐廣曰訥字多作詘音同耳古</hi>
<hi>字假借</hi>而敏於行其萬石建陵張叔之謂邪是以其敎不<lb/>
肅而成不嚴而治塞侯微巧而周文處讇君子譏之為<lb/>
其近於佞也然斯可謂篤行君子矣<lb/>
　<lb/>
　<lb/>
　史記集解卷一百三<lb/>
</p>
<p>
</p>
  </div>
</body>
</text>
</TEI>
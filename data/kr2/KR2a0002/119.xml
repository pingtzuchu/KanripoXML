<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百二十一</head> <lb/>
    <p>
<pb n="KR2a0002_WYG_119-1a"/>
欽定四庫全書<lb/>
　史記集解卷一百二十一<lb/>
　　　　　　　　　　　　　宋　裴駰　撰<lb/>
史記一百二十一<lb/>
儒林列傳第六十一<lb/>
太史公曰余讀功令至於廣厲學官之路未嘗不廢書<lb/>
而歎也曰嗟乎夫周室衰而關雎作幽厲微而禮樂壞<lb/>
諸侯恣行政由强國故孔子閔王路廢而邪道興於是<lb/>
<pb n="KR2a0002_WYG_119-1b"/>
論次詩書修起禮樂適齊聞韶三月不知肉味自衛返<lb/>
魯然後樂正雅頌各得其所世以混濁莫能用是以仲<lb/>
尼干七十餘君無所遇曰茍有用我者期月而已矣西<lb/>
狩獲麟曰吾道窮矣故因史記作春秋以當王法其辭<lb/>
微而指博後世學者多錄焉<hi>徐廣曰錄一作繆</hi>自孔子卒後七<lb/>
十子之徒散遊諸侯大者為師傅卿相小者友教士大<lb/>
夫或隱而不見故子路居衛<hi>按仲尼弟子列傳子路死於衛時孔子尚存</hi>子<lb/>
張居陳澹臺子羽居楚子夏居西河子貢終於齊如田<lb/>
<pb n="KR2a0002_WYG_119-2a"/>
子方段干木吳起禽滑釐之屬皆受業於子夏之倫為<lb/>
王者師是時獨魏文侯好學後陵遲以至於始皇天下<lb/>
竝爭於戰國儒術既絀焉然齊魯之間學者獨不廢也<lb/>
於威宣之際孟子荀卿之列咸遵夫子之業而潤色之<lb/>
以學顯於當世及至秦之季世焚詩書坑術士六蓺從<lb/>
此缺焉陳涉之王也而魯諸儒持孔氏之禮器往歸陳<lb/>
王於是孔甲為陳涉博士<hi>徐廣曰孔子八世孫名鮒字甲也</hi>卒與涉俱<lb/>
死陳涉起匹夫驅瓦合適戍旬月以王楚不滿半嵗竟<lb/>
<pb n="KR2a0002_WYG_119-2b"/>
滅亡其事至微淺然而縉紳先生之徒負孔子禮器往<lb/>
委質為臣者何也以秦焚其業積怨而發憤於陳王也<lb/>
及髙皇帝誅項籍舉兵圍魯魯中諸儒尚講誦習禮樂<lb/>
絃歌之音不絶豈非聖人之遺化好禮樂之國哉故孔<lb/>
子在陳曰歸與歸與吾黨之小子狂簡斐然成章不知<lb/>
所以裁之夫齊魯之間於文學自古以來其天性也故<lb/>
漢興然後諸儒始得修其經蓺講習大射鄉飲之禮叔<lb/>
孫通作漢禮儀因為太常諸生弟子共定者咸為選首<lb/>
<pb n="KR2a0002_WYG_119-3a"/>
於是喟然歎興於學然尚有干戈平定四海亦未暇遑<lb/>
庠序之事也孝惠吕后時公卿皆武力有功之臣孝文<lb/>
時頗徵用然孝文帝本好刑名之言及至孝景不任儒<lb/>
者而竇太后又好黄老之術故諸博士具官待問未有<lb/>
進者及今上即位趙綰王臧之屬明儒學而上亦鄉之<lb/>
於是招方正賢良文學之士自是之後言詩於魯則申<lb/>
培公<hi>徐廣曰一作掊韋昭曰培申公名音扶尤切</hi>於齊則轅固生於燕則韓<lb/>
太傅言尚書自濟南伏生言禮自魯髙堂生言易自菑<lb/>
<pb n="KR2a0002_WYG_119-3b"/>
川田生言春秋於齊魯自胡毋生於趙自董仲舒及竇<lb/>
太后崩武安侯田蚡為丞相絀黄老刑名百家之言延<lb/>
文學儒者數百人而公孫𢎞以春秋白衣為天子三公<lb/>
<hi>徐廣曰一云自齊為天子三公</hi>封以平津侯天下之學士靡然鄉風矣<lb/>
公孫𢎞為學官悼道之鬱滯乃請曰丞相御史言制曰<lb/>
蓋聞導民以禮風之以樂婚姻者居室之大倫也今禮<lb/>
廢樂崩朕甚愍焉故詳延天下方正博聞之士咸登諸<lb/>
朝其令禮官勸學講議洽聞興禮以為天下先太常議<lb/>
<pb n="KR2a0002_WYG_119-4a"/>
與博士弟子崇鄉里之化以廣賢材焉謹與太常臧<hi>漢書</hi>
<hi>百官表孔臧也</hi>博士平等議曰聞三代之道鄉里有教夏曰挍<lb/>
殷曰序周曰庠其勸善也顯之朝廷其懲惡也加之刑<lb/>
罰故教化之行也建首善自京師始由内及外今陛下<lb/>
昭至徳開大明配天地本人倫勸學修禮崇化厲賢以<lb/>
風四方太平之原也古者政教未洽不備其禮請因舊<lb/>
官而興焉為博士官置弟子五十人復其身太常擇民<lb/>
年十八已上儀狀端正者補博士弟子郡國縣道邑有<lb/>
<pb n="KR2a0002_WYG_119-4b"/>
好文學敬長上肅政教順鄉里出入不悖所聞者令相<lb/>
長丞上屬所二千石二千石謹察可者當與計偕詣太<lb/>
常得受業如弟子一嵗皆輒試能通一蓺以上補文學<lb/>
掌故缺其髙弟可以為郎中者太常籍奏即有秀才異<lb/>
等輒以名聞其不事學若下材及不能通一蓺輒罷之<lb/>
而請諸不稱者罰臣謹按詔書律令下者明天人分際<lb/>
通古今之義文章爾雅訓辭深厚恩施甚美小吏淺聞<lb/>
不能究宣無以明布諭下治禮次治掌故<hi>徐廣曰一云次治禮學掌</hi>
<pb n="KR2a0002_WYG_119-5a"/>
<hi>故</hi>以文學禮義為官遷留滯請選擇其秩比二百石以<lb/>
上及吏百石通一蓺以上補左右内史大行卒史比百<lb/>
石已下補郡太守卒史皆各二人邊郡一人先用誦多<lb/>
者若不足乃擇掌故補中二千石屬文學掌故補郡屬<lb/>
備員請著功令他如律令制曰可自此以來則公卿大<lb/>
夫士吏斌斌多文學之士矣<lb/>
申公者魯人也髙祖過魯申公以弟子從師入見髙祖<lb/>
于魯南宫吕太后時申公游學長安與劉郢同師已而<lb/>
<pb n="KR2a0002_WYG_119-5b"/>
郢為楚王令申公傅其大子戊<hi>徐廣曰楚元王劉交以文帝元年薨子夷王郢</hi>
<hi>立四嵗薨子王戊立郢以吕后三年封上邽侯文帝元年立為楚王</hi>戊不好學疾申公及<lb/>
王郢卒戊立為楚王胥靡申公<hi>徐廣曰腐刑</hi>申公恥之歸魯<lb/>
退居家教終身不出門復謝絶賓客獨王命召之乃往<lb/>
<hi>徐廣曰魯恭王也</hi>弟子自遠方至受業者百餘人申公獨以詩<lb/>
經為訓以教無傳疑者則闕不傳蘭陵王臧既受詩以<lb/>
事孝景帝為太子少傅免去今上初即位臧迺上書宿<lb/>
衛上累遷一嵗中為郎中令及代趙綰亦嘗受詩申公<lb/>
<pb n="KR2a0002_WYG_119-6a"/>
綰為御史大夫綰臧請天子欲立明堂以朝諸侯不能<lb/>
就其事乃言師申公於是天子使使束帛加璧安車駟<lb/>
馬迎申公弟子二人乗軺傳從<hi>徐廣曰車馬</hi>至見天子天子<lb/>
問治亂之事申公時已八十餘老對曰為治者不在多<lb/>
言顧力行何如耳是時天子方好文詞見申公對黙然<lb/>
然已招致則以為太中大夫舍魯邸議明堂事太皇竇<lb/>
太后好老子言不説儒術得趙綰王臧之過以讓上上<lb/>
因廢明堂事盡下趙綰王臧吏後皆自殺申公亦疾免<lb/>
<pb n="KR2a0002_WYG_119-6b"/>
以歸數年卒弟子為博士者十餘人孔安國至臨淮太<lb/>
守<hi>徐廣曰孔鮒之弟子襄為惠帝博士遷為長沙大𫝊生忠忠生武及安國安國為博士臨淮太守</hi>周<lb/>
霸至膠西内史夏寛至城陽内史碭魯賜至東海太守<lb/>
蘭陵繆生至長沙内史徐偃為膠西中尉鄒人闕門慶<lb/>
忌<hi>漢書音義曰姓闕門名慶忌</hi>為膠東内史其治官民皆有廉節稱<lb/>
其好學學官弟子行雖不備而至於大夫郎中掌故以<lb/>
百數言詩雖殊多本於申公<lb/>
清河王太傅轅固生者齊人也以治詩孝景時為博士<lb/>
<pb n="KR2a0002_WYG_119-7a"/>
與黄生爭論景帝前黄生曰湯武非受命乃弑也轅固<lb/>
生曰不然夫桀紂虐亂天下之心皆歸湯武湯武與天<lb/>
下之心而誅桀紂桀紂之民不為之使而歸湯武湯武<lb/>
不得已而立非受命為何黄生曰冠雖敝必加於首履<lb/>
雖新必關於足何者上下之分也今桀紂雖失道然君<lb/>
上也湯武雖聖臣下也夫主有失行臣下不能正言匡<lb/>
過以尊天子反因過而誅之代立踐南面非弑而何也<lb/>
轅固生曰必若所云是髙帝代秦即天子之位非邪於<lb/>
<pb n="KR2a0002_WYG_119-7b"/>
是景帝曰食肉不食馬肝不為不知味言學者無言湯<lb/>
武受命不為愚遂罷是後學者莫敢明受命放殺者竇<lb/>
太后好老子書召轅固生問老子書固曰此是家人言<lb/>
耳太后怒曰安得司空城旦書乎<hi>徐廣曰司空主刑徒之官也駰案漢書音</hi>
<hi>義曰道家以儒法為急比之於律令</hi>乃使固入圈刺豕景帝知太后怒而<lb/>
固直言無罪乃假固利兵下圈刺豕正中其心一刺豕<lb/>
應手而倒太后黙然無以復罪罷之居頃之景帝以固<lb/>
為廉直拜為清河王太傅<hi>徐廣曰哀王乗也</hi>久之病免今上初<lb/>
<pb n="KR2a0002_WYG_119-8a"/>
即位復以賢良徵固諸䛕儒多疾毁固曰固老罷歸之<lb/>
時固已九十餘矣固之徵也嶭人公孫𢎞亦徵<hi>徐廣曰辥縣在</hi>
<hi>菑川</hi>側目而視固固曰公孫子務正學以言無曲學以阿<lb/>
世自是之後齊言詩皆本轅固生也諸齊人以詩顯貴<lb/>
皆固之弟子也<lb/>
韓生者<hi>漢書曰名嬰</hi>燕人也孝文帝時為博士景帝時為常<lb/>
山王太傅<hi>徐廣曰憲王舜也</hi>韓生推詩之意而為内外傳數萬<lb/>
言其語頗與齊魯間殊然其歸一也淮南賁生受之自<lb/>
<pb n="KR2a0002_WYG_119-8b"/>
是之後而燕趙間言詩者由韓生韓生孫商為今上博<lb/>
士<lb/>
伏生者<hi>張晏曰伏生名勝伏氏碑云</hi>濟南人也故為秦博士孝文帝<lb/>
時欲求能治尚書者天下無有乃聞伏生能治欲召之<lb/>
是時伏生年九十餘老不能行於是乃詔太常使掌故<lb/>
朝錯往受之秦時焚書伏生壁藏之其後兵大起流亡<lb/>
漢定伏生求其書亡數十篇獨得二十九篇即以教於<lb/>
齊魯之間學者由是頗能言尚書諸山東大師無不涉<lb/>
<pb n="KR2a0002_WYG_119-9a"/>
尚書以教矣伏生教濟南張生及歐陽生<hi>漢書曰字和伯千乗人</hi>
歐陽生教千乗兒寛兒寛既通尚書以文學應郡舉詣<lb/>
博士受業受業孔安國兒寛貧無資用常為弟子都養<lb/>
及時時間行傭賃以給衣食行常帶經止息則誦習之<lb/>
以試第次補廷尉史是時張湯方鄉學以為奏讞掾以<lb/>
古法議決疑大獄而愛幸寛寛為人温良有廉智自持<lb/>
而善著書書奏敏於文口不能發明也湯以為長者數<lb/>
稱譽之及湯為御史大夫以兒寛為掾薦之天子天子<lb/>
<pb n="KR2a0002_WYG_119-9b"/>
見問説之張湯死後六年兒寛位至御史大夫<hi>徐廣曰元狩元</hi>
<hi>年</hi>九年而以官卒寛在三公位以和良承意從容得久<lb/>
然無有所匡諫於官官屬易之不為盡力張生亦為博<lb/>
士而伏生孫以治尚書徵不能明也自此之後魯周霸<lb/>
孔安國雒陽賈嘉頗能言尚書事孔氏有古文尚書而<lb/>
安國以今文讀之因以起其家逸書得十餘篇蓋尚書<lb/>
滋多於是矣　諸學者多言禮而魯髙堂生最本禮固<lb/>
自孔子時而其經不具及至秦焚書書散亡益多於今<lb/>
<pb n="KR2a0002_WYG_119-10a"/>
獨有士禮髙堂生能言之而魯徐生善為容孝文帝時<lb/>
徐生以容為禮官大夫傳子至孫徐延徐襄襄其天姿<lb/>
善為容不能通禮經延頗能未善也襄以容為漢禮官<lb/>
大夫至廣陵内史延及徐氏弟子公戸滿意桓生單次<lb/>
皆嘗為漢禮官大夫而段丘蕭奮<hi>徐廣曰屬山陽也</hi>以禮為淮<lb/>
陽太守是後能言禮為容者由徐氏焉　自魯商瞿受<lb/>
易孔子孔子卒商瞿傳易六世至齊人田何字子莊而<lb/>
漢興田何傳東武人王同子仲子仲傳菑川人楊何何<lb/>
<pb n="KR2a0002_WYG_119-10b"/>
以易元光元年徵官至中大夫齊人即墨成以易至城<lb/>
陽相廣川人孟但以易為太子門大夫魯人周霸莒人<lb/>
衡胡<hi>徐廣曰莒一作吕</hi>臨菑人主父偃皆以易至二千石然要<lb/>
言易者本於楊何之家<lb/>
董仲舒廣川人也以治春秋孝景時為博士下帷講誦<lb/>
弟子傳以久次相受業或莫見其面蓋三年董仲舒不<lb/>
觀於舍園其精如此進退容止非禮不行學士皆師尊<lb/>
之今上即位為江都相以春秋災異之變推陰陽所以<lb/>
<pb n="KR2a0002_WYG_119-11a"/>
錯行故求雨閉諸陽縱諸陰其止雨反是行之一國未<lb/>
常不得所欲中廢為中大夫居舍著災異之記是時遼<lb/>
東髙廟災主父偃疾之取其書奏之天子<hi>徐廣曰建元六年</hi>天<lb/>
子召諸生示其書有刺譏董仲舒弟子吕步舒<hi>徐廣曰一作荼</hi>
<hi>亦音舒</hi>不知其師書以為下愚於是下董仲舒吏當死詔<lb/>
赦之於是董仲舒竟不敢復言災異董仲舒為人廉直<lb/>
是時方外攘四夷公孫𢎞治春秋不如董仲舒而𢎞希<lb/>
世用事位至公卿董仲舒以𢎞為從諛𢎞疾之乃言上<lb/>
<pb n="KR2a0002_WYG_119-11b"/>
曰獨董仲舒可使相膠西王膠西王素聞董仲舒有行<lb/>
亦善待之董仲舒恐久獲罪疾免居家至卒終不治産<lb/>
業以修學著書為事故漢興至于五世之間唯董仲舒<lb/>
名為明於春秋其傳公羊氏也　胡毋生<hi>漢書曰字子都</hi>齊人<lb/>
也孝景時為博士以老歸教授齊之言春秋者多受胡<lb/>
毋生公孫𢎞亦頗受焉　瑕丘江生為穀梁春秋自公<lb/>
孫𢎞得用嘗集比其義卒用董仲舒仲舒弟子通者蘭<lb/>
陵楮大廣川殷忠<hi>徐廣曰殷一作段又作瑕也</hi>温吕步舒楮大至梁<lb/>
<pb n="KR2a0002_WYG_119-12a"/>
相步舒至長史持節使決淮南獄於諸侯擅專斷不報<lb/>
以春秋之義正之天子皆以為是弟子通者至於命大<lb/>
夫為郎謁者掌故者以百數而董仲舒子及孫皆以學<lb/>
至大官<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_119-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百二十一<lb/>
</p>
<p>
</p>
  </div>
</body>
</text>
</TEI>
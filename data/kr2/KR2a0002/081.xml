<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷八十三</head> <lb/>
    <p>
<pb n="KR2a0002_WYG_081-1a"/>
欽定四庫全書<lb/>
　史記集解卷八十三<lb/>
　　　　　　　　　　　　　　宋　裴駰　撰<lb/>
史記八十三<lb/>
魯仲連鄒陽列傳第二十三<lb/>
魯仲連者齊人也好竒偉俶儻之畫策而不肯仕官任職好<lb/>
持高節游於趙趙孝成王時而秦王使白起破趙長平之軍<lb/>
前後四十餘萬秦兵遂東圍邯鄲趙王恐諸侯之救兵莫敢<lb/>
<pb n="KR2a0002_WYG_081-1b"/>
擊秦軍魏安釐王使將軍晉鄙救趙畏秦止於蕩隂不進<hi>地理</hi>
<hi>志河内有蕩隂縣</hi>魏王使客將軍新垣衍間入邯鄲因平原君謂趙<lb/>
王曰秦所為急圍趙者前與齊湣王爭彊為帝已而復歸帝<lb/>
今齊湣王已益弱方今唯秦雄天下此非必貪邯鄲其意欲<lb/>
復求為帝趙誠發使尊秦昭王為帝秦必喜罷兵去平原君<lb/>
猶預未有所決此時魯仲連適游趙會秦圍趙聞魏將欲令<lb/>
趙尊秦為帝乃見平原君曰事將奈何平原君曰勝也何敢<lb/>
言事前亡四十萬之衆於外今又内圍邯鄲而不能去魏<lb/>
<pb n="KR2a0002_WYG_081-2a"/>
王使客將軍新垣衍令趙帝秦今其人在是勝也何敢<lb/>
言事魯仲連曰吾始以君為天下之賢公子也吾乃今<lb/>
然後知君非天下之賢公子也梁客新垣衍安在吾且<lb/>
為君責而歸之平原君曰勝請為紹介<hi>郭璞曰紹介相佑助者</hi>而<lb/>
見之於先生平原君遂見新垣衍曰東國有魯仲連先<lb/>
生者今其人在此勝請為紹介交之於將軍新垣衍曰<lb/>
吾聞魯仲連先生齊國之高士也衍人臣也使事有職<lb/>
吾不願見魯仲連先生平原君曰勝旣已泄之矣新垣<lb/>
<pb n="KR2a0002_WYG_081-2b"/>
衍許諾魯連見新垣衍而無言新垣衍曰吾視居此圍<lb/>
城之中者皆有求於平原君者也今吾觀先生之玉貎<lb/>
非有求於平原君者也曷為久居此圍城之中而不去<lb/>
魯仲連曰世以鮑焦為無從頌而死者皆非也<hi>鮑焦周之介士</hi>
<hi>也見莊子</hi>衆人不知則為一身彼秦者棄禮義而上首功之<lb/>
國也<hi>譙周曰秦用衛鞅計制爵二十等以戰獲首級者計而受爵是以秦人每戰勝老弱婦人皆死計功</hi>
<hi>賞至萬數天下謂之上首功之國皆以惡之也</hi>權使其士虜使其民彼即肆然<lb/>
而為帝過而為政於天下則連有蹈東海而死耳吾不<lb/>
<pb n="KR2a0002_WYG_081-3a"/>
忍為之民也所為見將軍者欲以助趙也新垣衍曰先<lb/>
生助之將奈何魯連曰吾將使梁及燕助之齊楚則固<lb/>
助之矣新垣衍曰燕則吾請以從矣若乃梁者則吾乃<lb/>
梁人也先生惡能使梁助之魯連曰梁未睹秦稱帝之<lb/>
害故耳使梁睹秦稱帝之害則必助趙矣新垣衍曰秦<lb/>
稱帝之害何如魯連曰昔者齊威王嘗為仁義矣率天<lb/>
下諸侯而朝周周貧且微諸侯莫朝而齊獨朝之居歲<lb/>
餘周烈王崩<hi>徐廣曰烈王十年崩威王之七年</hi>齊後往周怒赴於齊曰<lb/>
<pb n="KR2a0002_WYG_081-3b"/>
天崩地拆天子下席東藩之臣因齊後至則斮<hi>公羊傳曰欺三</hi>
<hi>軍者其法斮何休曰斮斬也</hi>齊威王勃然怒曰叱嗟而母婢也卒為<lb/>
天下笑故生則朝周死則叱之誠不忍其求也彼天子<lb/>
固然其無足怪新垣衍曰先生獨不見夫僕乎十人而<lb/>
從一人者寧力不勝而智不若邪畏之也魯仲連曰嗚<lb/>
呼梁之比於秦若僕邪新垣衍曰然魯仲連曰吾將使<lb/>
秦王烹醢梁王新垣衍怏然不悦曰噫嘻亦太甚矣先<lb/>
生之言也先生又惡能使秦王烹醢梁王魯仲連曰固<lb/>
<pb n="KR2a0002_WYG_081-4a"/>
也吾將言之昔者九侯鄂侯<hi>徐廣曰鄴縣有九侯城九一作鬼鄂一作邢</hi>文<lb/>
王紂之三公也九侯有子而好獻之於紂紂以為惡醢<lb/>
九侯鄂侯爭之强辯之疾故脯鄂侯文王聞之喟然而<lb/>
歎故拘之牖里之庫百日欲令之死曷為與人俱稱王<lb/>
卒就脯醢之地齊湣王將之魯夷維子為執策而從謂<lb/>
魯人曰子將何以待吾君魯人曰吾將以十太牢待子<lb/>
之君夷維子曰子安取禮而來吾君彼吾君者天子也<lb/>
天子廵狩諸侯辟舍納筦籥攝衽抱机視膳於堂下天<lb/>
<pb n="KR2a0002_WYG_081-4b"/>
子已食乃退而聽朝也魯人投其籥不果納不得入於魯<lb/>
將之薛假途於鄒當是時鄒君死湣王欲入弔夷維子<lb/>
謂鄒之孤曰天子弔主人必將倍殯棺設北靣於南方<lb/>
然後天子南靣弔也鄒之羣臣曰必若此吾將伏劒而<lb/>
死固不敢入於鄒鄒魯之臣生則不得事飬死則不得<lb/>
賻禭然且欲行天子之禮於鄒魯鄒魯之臣不果納今<lb/>
秦萬乗之國也梁亦萬乗之國也俱據萬乗之國各有<lb/>
稱王之名睹其一戰而勝欲從而帝之是使三晉之大<lb/>
<pb n="KR2a0002_WYG_081-5a"/>
臣不如鄒魯之僕妾也且秦無已而帝則且變易諸侯<lb/>
之大臣彼將奪其所不肖而與其所賢奪其所憎而與<lb/>
其所愛彼又將使其子女讒妾為諸侯妃姬處梁之宮<lb/>
梁王安得晏然而已乎而將軍又何以得故寵乎於是<lb/>
新垣衍起再拜謝曰始以先生為庸人吾乃今日知先<lb/>
生為天下之士也吾請出不敢復言帝秦秦將聞之為<lb/>
却軍五十里適會魏公子無忌奪晉鄙軍以救趙擊秦<lb/>
軍秦軍遂引而去於是平原君欲封魯連魯連辭讓使<lb/>
<pb n="KR2a0002_WYG_081-5b"/>
者三終不肯受平原君乃置酒酒酣起前以千金為魯<lb/>
連夀魯連笑曰所謂貴於天下之士者為人排患釋難<lb/>
解紛亂而無取也即有取者是商賈之事也而連不忍<lb/>
為也遂辭平原君而去終身不復見其後二十餘年燕<lb/>
將攻下聊城聊城人或讒之燕燕將懼誅因保守聊城<lb/>
不敢歸齊田單攻聊城<hi>徐廣曰案年表田單攻聊城在長平後十餘年也</hi>歲餘<lb/>
士卒多死而聊城不下魯連乃為書約之矢以射城中<lb/>
遺燕將書曰吾聞之智者不倍時而棄利勇士不怯死<lb/>
<pb n="KR2a0002_WYG_081-6a"/>
而滅名忠臣不先身而後君今公行一朝之忿不顧燕<lb/>
王之無臣非忠也殺身亡聊城而威不信於齊非勇也<lb/>
功敗名滅後世無稱焉非智也三者世主不臣說士不<lb/>
載故智者不再計勇士不怯死今死生榮辱貴賤尊卑<lb/>
此時不再至願公詳計而無與俗同且楚攻齊之南陽<lb/>
魏攻平陸而齊無南靣之心以為亡南陽之害小不如<lb/>
得濟北之利大故定計審處之今秦人下兵魏不敢東<lb/>
靣衡秦之勢成楚國之形危齊棄南陽斷右壤定濟北<lb/>
<pb n="KR2a0002_WYG_081-6b"/>
計猶且為之也且夫齊之必決於聊城公勿再計今楚<lb/>
魏交退於齊而燕救不至以全齊之兵無天下之規與<lb/>
聊城共據期年之敝則臣見公之不能得也且燕國大<lb/>
亂君臣失計上下迷惑栗腹以十萬之衆五折於外<hi>徐廣</hi>
<hi>曰此事去長平十年</hi>以萬乗之國被圍於趙壤削主困為天下僇<lb/>
笑國敝而禍多民無所歸心今公又以敝聊之民距全<lb/>
齊之兵是墨翟之守也食人炊骨士無反外之心是孫<lb/>
臏之兵也能見於天下雖然為公計者不如全車甲以<lb/>
<pb n="KR2a0002_WYG_081-7a"/>
報於燕車甲全而歸燕燕王必喜身全而歸於國士民<lb/>
如見父母交游攘臂而議於世功業可明上輔孤主以<lb/>
制羣臣下飬百姓以資說士矯國更俗功名可立也亡<lb/>
意亦捐燕棄世東游於齊乎裂地定封富比乎陶衛世<lb/>
世稱孤與齊久存又一計也此兩計者顯名厚實也願<lb/>
公詳計而審處一焉且吾聞之規小節者不能成榮名<lb/>
惡小恥者不能立大功昔者管夷吾射桓公中其鉤篡<lb/>
也遺公子糾不能死怯也束縳桎梏辱也若此三行者<lb/>
<pb n="KR2a0002_WYG_081-7b"/>
世主不臣而鄉里不通鄉使管子幽囚而不出身死而<lb/>
不反於齊則亦名不免為辱人賤行矣臧獲且羞與之<lb/>
同名矣<hi>方言曰荆淮海岱燕齊之間罵奴曰臧罵婢曰獲</hi>況世俗乎故管子不<lb/>
恥身在縲紲之中而恥天下之不治不恥不死公子糾而<lb/>
恥威之不信於諸侯故兼三行之過而為五霸首名高<lb/>
天下而光燭鄰國曹子為魯將三戰三北而亡地五百<lb/>
里鄉使曹子計不反顧議不還踵刎頸而死則亦名不<lb/>
免為敗軍禽將矣曹子棄三北之恥而退與魯君計桓<lb/>
<pb n="KR2a0002_WYG_081-8a"/>
公朝天下會諸侯曹子以一劒之任枝桓公之心於壇<lb/>
坫之上顔色不變辭氣不悖三戰之所亡一朝而復之<lb/>
天下震動諸侯驚駭威加呉越若此二士者非不能成<lb/>
小㢘而行小節也以為殺身亡軀絶世滅後功名不立<lb/>
非智也故去感忿之怨立終身之名棄忿悁之節定累<lb/>
世之功是以業與三王爭流而名與天壤相弊也願公<lb/>
擇一而行之燕將見魯連書泣三日猶豫不能自決欲<lb/>
歸燕已有隙恐誅欲降齊所殺虜於齊甚衆恐已降而<lb/>
<pb n="KR2a0002_WYG_081-8b"/>
後見辱喟然歎曰與人刃我寧自刃乃自殺聊城亂田<lb/>
單遂屠聊城歸而言魯連欲爵之魯連逃隱於海上曰<lb/>
吾與富貴而詘於人寧貧賤而輕世肆志焉<lb/>
鄒陽者齊人也游於梁與故呉人莊忌夫子淮隂枚生<lb/>
之徒交上書而介於羊勝公孫詭之間勝等嫉鄒陽惡<lb/>
之梁孝王孝王怒下之吏將欲殺之鄒陽客游以讒見<lb/>
禽恐死而負累乃從獄中上書曰臣聞忠無不報信不<lb/>
見疑臣常以為然徒虛語耳昔者荆軻慕燕丹之義白<lb/>
<pb n="KR2a0002_WYG_081-9a"/>
虹貫日太子畏之<hi>應劭曰燕太子丹質於秦始皇遇之無禮丹亡去故厚養荆軻令西刺秦</hi>
<hi>王精誠感天白虹為之貫日也如淳曰白虹兵象日為君烈士傳曰荆軻發後太子自相氣見虹貫日不徹曰</hi>
<hi>吾事不成矣後聞軻死事不立曰吾知其然也</hi>衛先生為秦畫長平之事太白<lb/>
蝕昴而昭王疑之<hi>蘇林曰白起為秦伐趙破長平軍欲遂滅趙遣衛先生説昭王益兵糧乃</hi>
<hi>為應侯所<graphic n="KR3139" url="https://raw.githubusercontent.com/kanripo/KR-Gaiji/master/images/KR3139.png" mimeType="image/png"/>事用不成其精誠上逹於天故太白為之食昴昴趙分也將有兵故太白食昴食干厯之也如淳</hi>
<hi>曰太白乃天之將軍也</hi>夫精變天地而信不喻兩主豈不哀哉今<lb/>
臣盡忠竭誠畢議願知<hi>張晏曰盡其計議願王知之也</hi>左右不明卒從<lb/>
吏訊為世所疑是使荆軻衛先生復起而燕秦不悟也<lb/>
<pb n="KR2a0002_WYG_081-9b"/>
願大王孰察之昔卞和獻寶楚王刖之<hi>應劭曰卞和得玉璞獻之武王</hi>
<hi>武王示玉人玉人曰石也刖右足武王没復獻文王玉人復曰石也刖其左足至成王時卞和抱璞哭於郊乃</hi>
<hi>使玉尹攻之果得寳玉</hi>李斯竭忠胡亥極刑是以箕子佯狂接輿<lb/>
辟世<hi>張晏曰楚賢人佯狂避世也</hi>恐遭此患也願大王孰察卞和李<lb/>
斯之意而後楚王胡亥之聽無使臣為箕子接輿所笑<lb/>
臣聞比干剖心子胥鴟夷臣始不信乃今知之願大王<lb/>
孰察少加憐焉諺曰有白頭如新傾葢如故<hi>恒譚新論曰言内有</hi>
<hi>以相知與否不在新故也</hi>何則知與不知也故昔樊於期逃秦之燕<lb/>
<pb n="KR2a0002_WYG_081-10a"/>
藉荆軻首以奉丹之事王奢去齊之魏臨城自剄以却<lb/>
齊而存魏<hi>漢書音義曰王奢齊人也亡至魏其後齊伐魏奢登城謂齊將曰今君之來不過以奢之</hi>
<hi>故也夫義不茍生以為魏累遂自剄也</hi>夫王奢樊於期非新於齊秦而故<lb/>
於燕魏也所以去二國死兩君者行合於志而慕義無<lb/>
窮也是以蘇秦不信於天下而為燕尾生白圭戰亡六<lb/>
城為魏取中山<hi>張晏曰白圭為中山將亡六城君欲殺之亡入魏文侯厚遇之還抜中山</hi>何<lb/>
則誠有以相知也蘇秦相燕燕人惡之於王王按劒而<lb/>
怒食以駃騠<hi>漢書音義曰駃騠駿馬也生七日而超其母敬重蘇秦雖有讒謗而更膳以珍竒之</hi>
<pb n="KR2a0002_WYG_081-10b"/>
<hi>味者也</hi>白圭顯於中山中山人惡之魏文侯文侯投之以<lb/>
夜光之璧何則兩主二臣剖心拆肝相信豈移於浮辭<lb/>
哉故女無美惡入宫見妒士無賢不肖入朝見嫉昔者<lb/>
司馬喜髕脚於宋卒相中山<hi>晉灼曰司馬喜三相中山蘇林曰六國時人被此刑</hi>
<hi>也</hi>范雎摺脅折齒於魏卒為應侯此二人者皆信必然<lb/>
之畫捐朋黨之私挾孤獨之位故不能自免於嫉妒之<lb/>
人也是以申徒狄自沈於河<hi>漢書音義曰殷之末世人</hi>徐衍負石入<lb/>
海<hi>列士傳曰周之末世人</hi>不容於世義不茍取比周於朝以移主<lb/>
<pb n="KR2a0002_WYG_081-11a"/>
上之心故百里奚乞食於路繆公委之以政寗戚飯牛<lb/>
車下而桓公任之以國<hi>應劭曰齊桓公夜出迎客而寗戚疾擊其牛角商歌曰南山矸</hi>
<hi>白石爛生不遭堯與舜禪短布單衣適至骭從昏飯牛薄夜半長夜曼曼何時旦公召與語說之以為大夫</hi>
此二人者豈借宦於朝假譽於左右然後二主用之哉<lb/>
感於心合於行親於膠漆昆弟不能離豈惑於衆口哉<lb/>
故偏聽生姦獨任成亂昔者魯聽季孫之說而逐孔子<lb/>
宋信子罕之計而囚墨翟夫以孔墨之辯不能自免於<lb/>
讒諛而二國以危何則衆口鑠金積毁銷骨也是以秦<lb/>
<pb n="KR2a0002_WYG_081-11b"/>
用戎人由余而霸中國齊用越人䝉而强威宣此二國<lb/>
豈拘於俗牽於世繫阿徧之辭哉公聽竝觀垂名當世<lb/>
故意合則胡越為昆弟由余越人䝉是矣不合則骨肉<lb/>
出逐不收朱象管蔡是矣今人主誠能用齊秦之義後<lb/>
宋魯之聽則五伯不足稱三王易為也是以聖王覺寤<lb/>
捐子之之心<hi>徐廣曰燕王讓國於其大臣子之也</hi>而能不說於田常之賢<lb/>
<hi>應劭曰田常事齊簡公簡公說之而殺簡公使人君去此心則國家安全也</hi>封比干之後修<lb/>
孕婦之墓<hi>應劭曰紂刳妊者觀其胎産也</hi>故功業復就於天下何則欲<lb/>
<pb n="KR2a0002_WYG_081-12a"/>
善無厭也夫晉文公親其讎彊霸諸侯齊桓公用其仇<lb/>
而一匡天下<hi>謂晉寺人勃鞮齊管仲也</hi>何則慈仁慇勤誠加於心不<lb/>
可以虚辭借也至夫秦用商鞅之法東弱韓魏兵彊天<lb/>
下而卒車裂之越用大夫種之謀禽勁呉霸中國而卒<lb/>
誅其身是以孫叔敖三去相而不悔於陵子仲辭三公<lb/>
為人灌園<hi>列士傳曰楚於陵子仲楚王欲以為相而不許為人灌園</hi>今人主誠能去<lb/>
驕傲之心懷可報之意披心腹見情素墮肝膽施德厚<lb/>
終與之窮逹無愛於士則桀之狗可使吠堯<hi>韋昭曰言恩厚無不</hi>
<pb n="KR2a0002_WYG_081-12b"/>
<hi>使也</hi>而蹠之客可使刺由<hi>應劭曰蹠之客為其人使刺由由許由也蹠盗蹠也</hi>況因<lb/>
萬乗之權假聖王之資乎然則荆軻之湛七族要離之<lb/>
燒妻子<hi>應劭曰荆軻為燕刺秦始皇不成而死其族坐之湛没呉王闔閭欲殺王子慶忌要離詐以罪</hi>
<hi>亡令呉王燔其妻子要離走見慶忌以劒刺之張晏曰七族上至曾祖下至曾孫</hi>豈足道哉臣<lb/>
聞明月之珠夜光之璧以闇投人於道路人無不按劒<lb/>
相眄者何則無因而至前也蟠木根柢輪囷離詭<hi>張晏曰根</hi>
<hi>柢下本也輪囷離詭委曲槃戾也</hi>而為萬乗器者何則以左右先為之<lb/>
容也故無因至前雖出隨侯之珠夜光之璧猶結怨而<lb/>
<pb n="KR2a0002_WYG_081-13a"/>
不見德故有人先談則以枯木朽株樹功而不忘今夫<lb/>
天下布衣窮居之士身在貧賤雖包堯舜之術挾伊管<lb/>
之辯懷龍逢比干之意欲盡忠當世之君而素無根柢<lb/>
之容雖竭精思欲開忠信輔人主之治則人主必有按<lb/>
劒相眄之跡是使布衣不得為枯木朽株之資也是以<lb/>
聖王制世御俗獨化於陶鈞之上<hi>漢書音義曰陶家名模下圓轉者為鈞以</hi>
<hi>其能制器為大小比之於天</hi>而不牽於卑亂之語不奪於衆多之口<lb/>
故秦皇帝任中庻子䝉嘉之言以信荆軻之説而七首<lb/>
<pb n="KR2a0002_WYG_081-13b"/>
竊發周文王獵涇渭載呂尚而歸以王天下故秦信左<lb/>
右而殺周用烏集而王<hi>漢書音義曰太公望塗覯卒遇共成王功若烏鳥之㬥集也</hi>
何則以其能越攣拘之語馳域外之議獨觀於昭曠之<lb/>
道也今人主沈於諂諛之辭牽於帷裳之制<hi>漢書音義曰言為左</hi>
<hi>右便辟侍帷裳臣妾所見牽制</hi>使不羈之士與牛驥同皁<hi>漢書音義曰食牛馬器以</hi>
<hi>木作如槽也</hi>此鮑焦所以忿於世而不留富貴之樂也<hi>如淳曰莊</hi>
<hi>子云鮑焦飾行非世抱木而死</hi>臣聞盛飾入朝者不以利汙義砥厲名<lb/>
號者不以欲傷行故縣名勝母<hi>漢書云里名勝母也</hi>而曾子不入<lb/>
<pb n="KR2a0002_WYG_081-14a"/>
邑號朝歌而墨子廻車<hi>晉灼曰朝歌者不時也</hi>今欲使天下寥廓<lb/>
之士攝於威重之權主於位勢之貴故囘靣汙行以事<lb/>
謟諛之人而求親近於左右則士伏死堀穴巖巖之中<lb/>
耳<hi>詩云節彼南山維石巖巖</hi>安肯有盡忠信而趨闕下者哉書奏梁<lb/>
孝王孝王使人出之卒為上客<lb/>
太史公曰魯連其指意雖不合大義然余多其在布衣<lb/>
之位蕩然肆志不詘於諸侯談說於當世折卿相之權<lb/>
鄒陽辭雖不遜然其比物連類有足悲者亦可謂抗直<lb/>
<pb n="KR2a0002_WYG_081-14b"/>
不橈矣吾是以附之列傳焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百二十二</head> <lb/>
    <p>
<pb n="KR2a0002_WYG_120-1a"/>
欽定四庫全書<lb/>
　史記集解卷一百二十二<lb/>
　　　　　　　　　　　　　宋　裴駰　撰<lb/>
史記一百二十二<lb/>
酷吏列傳第六十二<lb/>
孔子曰導之以政齊之以刑民免而無恥<hi>孔安國曰免茍免也</hi>導<lb/>
之以徳齊之以禮有恥且格<hi>何晏曰格正也</hi>老氏稱上徳不徳<lb/>
是以有徳下徳不失徳是以無徳法令滋章盜賊多有<lb/>
<pb n="KR2a0002_WYG_120-1b"/>
太史公曰信哉是言也法令者治之具而非制治清濁<lb/>
之源也昔天下之網嘗密矣然姦偽萌起其極也上下<lb/>
相遁至於不振當是之時吏治若救火揚沸非武健嚴<lb/>
酷惡能勝其任而愉快乎言道徳者溺其職矣故曰聴<lb/>
訟吾猶人也必也使無訟乎下士聞道大笑之非虚言<lb/>
也漢興破觚而為圜<hi>漢書音義曰觚方</hi>斲雕而為朴網漏於吞<lb/>
舟之魚而吏治烝烝不至於姦黎民乂安由是觀之在<lb/>
彼不在此<hi>韋昭曰在道徳不在嚴酷</hi>髙后時酷吏獨有侯封刻轢宗<lb/>
<pb n="KR2a0002_WYG_120-2a"/>
室侵辱功臣吕氏已敗遂禽侯封之家孝景時鼂錯以<lb/>
刻深頗用術輔其資而七國之亂發怒於錯錯卒以被<lb/>
戮其後有郅都甯成之屬<lb/>
郅都者楊人也<hi>徐廣曰屬河東</hi>以郎事孝文帝孝景時都為中<lb/>
郎將敢直諫面折大臣於朝嘗從入上林賈姬如厠野<lb/>
彘卒來入厠上目都都不行上欲自持兵救賈姬都伏<lb/>
上前曰亡一姬復一姬進天下所少寧賈姬等乎陛下<lb/>
縱自輕奈宗廟太后何上還彘亦去太后聞之賜都金<lb/>
<pb n="KR2a0002_WYG_120-2b"/>
百斤由此重郅都濟南瞷氏<hi>漢書音義曰音小兒癇病也</hi>宗人三百<lb/>
餘家豪猾二千石莫能制於是景帝乃拜都為濟南太<lb/>
守至則族滅瞷氏首惡餘皆股栗<hi>徐廣曰髀脚戰搖也</hi>居嵗餘郡<lb/>
中不拾遺旁十餘郡守畏都如大府都為人勇有氣力<lb/>
公廉不發私書問遺無所受請寄無所聽常自稱曰已<lb/>
倍親而仕身固當奉職死節官下終不顧妻子矣郅都<lb/>
遷為中尉丞相條侯至貴倨也而都揖丞相是時民朴<lb/>
畏罪自重而都獨先嚴酷致行法不避貴戚列侯宗室<lb/>
<pb n="KR2a0002_WYG_120-3a"/>
見都側目而視號曰蒼鷹臨江王徴詣中尉府對簿臨<lb/>
江王欲得刀筆為書謝上而都禁吏不子魏其侯使人<lb/>
以間與臨江王臨江王既為書謝上因自殺竇太后聞<lb/>
之怒以危法中都都免歸家孝景帝乃使使持節拜都<lb/>
為雁門太守而便道之官得以便宜從事匈奴素聞郅<lb/>
都節居邊為引兵去竟郅都死不近雁門匈奴至為偶<lb/>
人象郅都令騎馳射莫能中見憚如此匈奴患之竇太<lb/>
后乃竟中都以漢法景帝曰都忠臣欲釋之竇太后曰<lb/>
<pb n="KR2a0002_WYG_120-3b"/>
臨江王獨非忠臣邪於是遂斬郅都<lb/>
寧成者<hi>徐廣曰寧一作甯</hi>穰人也<hi>徐廣曰屬南陽</hi>以郎謁者事景帝好<lb/>
氣為人小吏必陵其長吏為人上操下如束溼薪<hi>徐廣曰一</hi>
<hi>無此字駰案韋昭曰言急也</hi>滑賊任威稍遷至濟南都尉而郅都為<lb/>
守始前數都尉皆步入府因吏謁守如縣令其畏郅都<lb/>
如此及成往直陵都出其上都素聞其聲於是善遇與<lb/>
結驩久之郅都死後長安左右宗室多暴犯法於是上<lb/>
召寧成為中尉其治效郅都其廉弗如然宗室豪桀皆<lb/>
<pb n="KR2a0002_WYG_120-4a"/>
人人惴恐武帝即位徙為内史外戚多毁成之短扺罪<lb/>
髠鉗是時九卿罪死即死少被刑而成極刑自以為不<lb/>
復收於是解脱詐刻傳出關歸家稱曰仕不至二千石<lb/>
賈不至千萬安可比人乎乃貰貸買陂田千餘頃假貧<lb/>
民役使數千家數年㑹赦致産數千金為任俠持吏長<lb/>
短出從數千騎其使民威重於郡守<lb/>
周陽由者其父趙兼以淮南王舅父侯周陽故因姓周<lb/>
陽氏<hi>徐廣曰侯五年孝文六年除國</hi>由以宗家任為郎事孝文及景帝<lb/>
<pb n="KR2a0002_WYG_120-4b"/>
景帝時由為郡守武帝即位吏治尚循謹甚然由居二<lb/>
千石中最為暴酷驕恣所愛者撓法活之所憎者曲法<lb/>
誅滅之所居郡必夷其豪為守視都尉如令為都尉必<lb/>
陵太守奪之治與汲黯俱為忮<hi>漢書音義曰堅忮也</hi>司馬安之文<lb/>
惡<hi>漢書音義曰以文法傷害人</hi>俱在二千石列同車未嘗敢均茵伏<lb/>
<hi>徐廣曰漢書作馮伏者軾</hi>由後為河東都尉時與其守勝屠公爭權<lb/>
相告言罪勝屠公當抵罪義不受刑自殺而由棄市自<lb/>
寧成周陽由之後事益多民巧法大抵吏之治類多成<lb/>
<pb n="KR2a0002_WYG_120-5a"/>
由等矣<lb/>
趙禹者斄人<hi>徐廣曰屬扶風音台</hi>以佐史補中都官用廉為令史<lb/>
事太尉亞夫亞夫為丞相禹為丞相史府中皆稱其廉<lb/>
平然亞夫弗任曰極知禹無害然文深<hi>漢書音義曰禹持文法深刻</hi>
不可以居大府今上時禹以刀筆吏積勞稍遷為御史<lb/>
上以為能至大中大夫與張湯論定諸律令<hi>徐廣曰論一作編</hi>
作見知吏傳得相監司用法益刻蓋自此始<lb/>
張湯者杜人也<hi>徐廣曰爾時未為陵</hi>其父為長安丞出湯為兒守<lb/>
<pb n="KR2a0002_WYG_120-5b"/>
舍還而鼠盜肉其父怒笞湯湯掘窟得盜鼠及餘肉劾<lb/>
鼠掠治傳爰書訊鞫論報<hi>蘇林曰謂傳囚也爰易也以此書易其辭處鞫窮也張晏</hi>
<hi>曰傳考證驗也爰書自證不如此言反受其罪訊考三日復問之知與前辭同不也鞫一吏為讀狀論其報行</hi>
<hi>也</hi>并取鼠與肉具獄磔堂下<hi>鄧展曰罪備具</hi>其父見之視其文<lb/>
辭如老獄吏大驚遂使書獄<hi>如淳曰決獄之書謂律令也</hi>父死後湯<lb/>
為長安吏久之周陽侯始為諸卿時<hi>徐廣曰田勝也武帝母王太后之同</hi>
<hi>母弟也武帝始立而封為周陽侯</hi>嘗繫長安湯傾身為之<hi>韋昭曰為之先後</hi>及<lb/>
出為侯大與湯交徧見湯貴人湯給事内史為寧成掾<lb/>
<pb n="KR2a0002_WYG_120-6a"/>
以湯為無害言太府調為茂陵尉治方中<hi>漢書音義曰方中陵上土</hi>
<hi>作方也湯主治之蘇林曰天子即位豫作陵諱之故言方中如淳曰太府幕府也茂陵尉主作陵之尉也韋昭</hi>
<hi>曰太府公府</hi>武安侯為丞相徵湯為史時薦言之天子補御<lb/>
史使按事治陳皇后蠱獄深竟黨與於是上以為能稍<lb/>
遷至大中大夫與趙禹共定諸律令務在深文拘守職<lb/>
之吏<hi>蘇林曰拘刻於守職之吏</hi>已而趙禹遷為中尉徙為少府而張<lb/>
湯為廷尉兩人交驩而兄事禹禹為人廉倨為吏以來<lb/>
舍毋食客公卿相造請禹禹終不報謝務在絶知友賓<lb/>
<pb n="KR2a0002_WYG_120-6b"/>
客之請孤立行一意而已見文法輒取亦不覆按求官<lb/>
屬陰罪湯為人多詐舞智以御人<hi>韋昭曰制御人</hi>始為小吏乾<lb/>
没<hi>徐廣曰隨世沈浮也駰案服䖍曰射成敗也如淳曰得利為乾失利為没</hi>與長安富賈田<lb/>
甲魚翁叔之屬交私<hi>徐廣曰姓魚也</hi>及列九卿收接天下名士<lb/>
大夫已心内雖不合然陽浮慕之是時上方鄉文學湯<lb/>
決大獄欲傅古義乃請博士弟子治尚書春秋補廷尉<lb/>
史亭疑法<hi>李竒曰亭平也</hi>奏讞疑事必豫先為上分别其原上<lb/>
所是受而著讞決法廷尉絜令<hi>韋昭曰在板絜</hi>揚主之明奏事<lb/>
<pb n="KR2a0002_WYG_120-7a"/>
即譴湯應謝<hi>徐廣曰應一作權</hi>鄉上意所便必引正監掾史賢<lb/>
者曰固為臣議如上責臣臣弗用愚抵於此<hi>蘇林曰主坐不用諸</hi>
<hi>掾語故至于此</hi>罪常釋聞<hi>徐廣曰詔答聞也如今制曰聞矣駰案瓚曰謂常見原</hi>即奏事<lb/>
上善之曰臣非知為此奏乃正監掾史某為之其欲薦<lb/>
吏揚人之善蔽人之過如此所治即上意所欲罪予監<lb/>
史深禍者即上意所欲釋與監史輕平者所治即豪必<lb/>
舞文巧詆即下戸羸弱時口言雖文致法上財察<hi>李竒曰先</hi>
<hi>見上口言之欲與輕平也</hi>於是往往釋湯所言<hi>李竒曰湯口所先言皆見原釋</hi>湯至<lb/>
<pb n="KR2a0002_WYG_120-7b"/>
於大吏内行修也通賓客飲食於故人子弟為吏及貧<lb/>
昆弟調䕶之尤厚其造請諸公不避寒暑是以湯雖文<lb/>
深意忌不專平然得此聲譽而刻深吏多為爪牙用者<lb/>
依於文學之士丞相𢎞數稱其美及治淮南衡山江都<lb/>
反獄皆窮根本嚴助及伍被上欲釋之湯爭曰伍被本<lb/>
畫反謀而助親幸出入禁闥爪牙臣乃交私諸侯如此<lb/>
弗誅後不可治於是上可論之其治獄所排大臣自為<lb/>
功多此類是湯益尊任遷為御史大夫<hi>徐廣曰元狩二年</hi>㑹渾<lb/>
<pb n="KR2a0002_WYG_120-8a"/>
邪等降漢大興兵伐匈奴山東水旱貧民流徙皆仰給<lb/>
縣官縣官空虚於是丞上指請造白金及五銖錢籠天<lb/>
下鹽鐵排富商大賈出告緡令鉏豪彊并兼之家舞文<lb/>
巧詆以輔法湯每朝奏事語國家用日晏天子忘食丞<lb/>
相取充位<hi>徐廣曰時李蔡莊青翟為丞相</hi>天下事皆決於湯百姓不安<lb/>
其生騷動縣官所興未獲其利姦吏竝侵漁於是痛繩<lb/>
以罪則自公卿以下至於庶人咸指湯湯嘗病天子至<lb/>
自視病其隆貴如此匈奴來請和親羣臣議上前博士<lb/>
<pb n="KR2a0002_WYG_120-8b"/>
狄山曰和親便上問其便山曰兵者凶器未易數動髙<lb/>
帝欲伐匈奴大困平城乃遂結和親孝惠髙后時天下<lb/>
安樂及孝文帝欲事匈奴北邊蕭然苦兵矣孝景時吳<lb/>
楚七國反景帝往來兩宫間寒心者數月吳楚已破竟<lb/>
景帝不言兵天下富實今自陛下舉兵擊匈奴中國以<lb/>
空虚邊民大困貧由此觀之不如和親上問湯湯曰此<lb/>
愚儒無知狄山曰臣固愚忠若御史大夫湯乃詐忠若<lb/>
湯之治淮南江都以深文痛詆諸侯别疏骨肉使蕃臣<lb/>
<pb n="KR2a0002_WYG_120-9a"/>
不自安臣固知湯之為詐忠於是上作色曰吾使生居<lb/>
一郡能無使虜入盜乎曰不能曰居一縣對曰不能復<lb/>
曰居一障間山自度辯窮且下吏曰能於是上遣山乘<lb/>
鄣至月餘匈奴斬山頭而去自是以後羣臣震慴湯之<lb/>
客田甲雖賈人有賢操始湯為小吏時與錢通<hi>徐廣曰以利交</hi>
及湯為大吏甲所以責湯行義過失亦有烈士風湯為<lb/>
御史大夫七嵗敗河東人李文嘗與湯有郤已而為御<lb/>
史中丞恚數從中文書事有可以傷湯者不能為地湯<lb/>
<pb n="KR2a0002_WYG_120-9b"/>
有所愛史魯謁居知湯不平使人上蜚變告文姦事事<lb/>
下湯湯治論殺文而湯心知謁居為之上問曰言變事<lb/>
蹤跡安起湯詳驚曰此殆文故人怨之謁居病卧閭里<lb/>
主人湯自往視疾為謁居摩足趙國以冶鑄為業王數<lb/>
訟鐵官事湯常排趙王趙王求湯陰事謁居嘗按趙王<lb/>
趙王怨之并上書告湯大臣也史謁居有病湯至為摩<lb/>
足疑與為大姦事下廷尉謁居病死事連其弟弟繫導<lb/>
官<hi>如淳曰太官之别也主酒</hi>湯亦治佗囚導官見謁居弟欲陰為之<lb/>
<pb n="KR2a0002_WYG_120-10a"/>
而詳不省謁居弟弗知怨湯使人上書告湯與謁居謀<lb/>
共變告李文事下減宣宣嘗與湯有郤及得此事窮竟<lb/>
其事未奏也㑹人有盜發孝文園瘞錢<hi>如淳曰瘞埋錢於園陵以送死</hi>
丞相青翟朝與湯約俱謝至前湯念獨丞相以四時行<lb/>
園當謝湯弗與也不謝丞相謝上使御史按其事湯欲<lb/>
致其文丞相見知<hi>張晏曰見知故縱以其罪罪之</hi>丞相患之三長史皆<lb/>
害湯欲陷之始長史朱買臣㑹稽人也讀春秋莊助使<lb/>
人言買臣買臣以楚辭與助俱幸侍中為大中大夫用<lb/>
<pb n="KR2a0002_WYG_120-10b"/>
事而湯乃為小吏跪伏使買臣等前已而湯為廷尉治<lb/>
淮南獄排擠莊助買臣固心望及湯為御史大夫買臣<lb/>
以㑹稽守為主爵都尉列於九卿數年坐法廢守長史<lb/>
見湯湯坐牀上丞史遇買臣弗為禮買臣楚士深怨常<lb/>
欲死之王朝齊人也以術至右内史邊通學長短<hi>漢書音義</hi>
<hi>曰長短術興於六國時行長入短其語隱謬用相激怒</hi>剛暴彊人也官再至濟南<lb/>
相故皆居湯右已而失官守長史詘體於湯湯數行丞<lb/>
相事知此三長史素貴常凌折之以故三長史合謀曰<lb/>
<pb n="KR2a0002_WYG_120-11a"/>
始湯約與君謝已而賣君今欲劾君以宗廟事此欲代<lb/>
君耳吾知湯陰事使吏捕按湯左田信等<hi>漢書音義曰左證左也</hi>
曰湯且欲奏請信輒先知之居物致富與湯分之及他<lb/>
姦事事辭頗聞上問湯曰吾所為賈人輒先知之益居<lb/>
其物是類有以吾謀告之者湯不謝湯又詳驚曰固宐<lb/>
有減宣亦奏謁居等事天子果以湯懷詐面欺使使八<lb/>
輩簿責湯<hi>蘇林曰簿音主簿之簿悉責也</hi>湯具自道無此不服於是上<lb/>
使趙禹責湯禹至讓湯曰君何不知分也君所治夷滅<lb/>
<pb n="KR2a0002_WYG_120-11b"/>
者幾何人矣今人言君皆有狀天子重致君獄欲令君<lb/>
自為計何多以對簿為湯乃為書謝曰湯無尺寸功起<lb/>
刀筆吏陛下幸致為三公無以塞責然謀陷湯罪者三<lb/>
長史也遂自殺湯死家産直不過五百金皆所得奉賜<lb/>
無他業昆弟諸子欲厚葬湯湯母曰湯為天子大臣被<lb/>
汙惡言而死何厚葬乎載以牛車有棺無椁天子聞之<lb/>
曰非此母不能生此子乃盡案誅三長史丞相青翟自<lb/>
殺出田信上惜湯稍遷其子安世趙禹中廢已而為廷<lb/>
<pb n="KR2a0002_WYG_120-12a"/>
尉始條侯以為禹賊深弗任及禹為少府比九卿禹酷<lb/>
急至晩節事益多吏務為嚴峻而禹治加緩而名為平<lb/>
王温舒等後起治酷於禹禹以老徙為燕相數嵗亂悖<lb/>
有罪免歸後湯十餘年以夀卒於家<lb/>
義縱者河東人也為少年時嘗與張次公俱攻剽為羣<lb/>
盜<hi>徐廣曰剽音扶召反</hi>縱有姊姁以醫幸王太后王太后問有子<lb/>
兄弟為官者乎姊曰有弟無行不可太后乃告上拜義<lb/>
姁弟縱為中郎<hi>漢書音義曰姁音煦縱姊名也</hi>補上黨郡中令治敢行<lb/>
<pb n="KR2a0002_WYG_120-12b"/>
少藴藉<hi>漢書音義曰敢行暴政而少蘊藉也</hi>縣無逋事舉為第一遷為長<lb/>
安及長安令直法行治不避貴戚以捕案太后外孫修<lb/>
成君子仲上以為能遷為河内都尉至則族滅其豪穰<lb/>
氏之屬河内道不拾遺而張次公亦為郎以勇悍從軍<lb/>
敢深入有功為岸頭侯<hi>徐廣曰受封五年與淮南王女凌姦及受財物國除</hi>寧成<lb/>
家居上欲以為郡守御史大夫𢎞曰臣居山東為小吏<lb/>
時寧成為濟南都尉其治如狼牧羊成不可使治民上<lb/>
乃拜成為關都尉嵗餘關東吏隷郡國出入關者<hi>漢書音義</hi>
<pb n="KR2a0002_WYG_120-13a"/>
<hi>曰隷閲也</hi>號曰寧見乳虎無值寧成之怒義縱自河内遷為<lb/>
南陽太守聞寧成家居南陽及縱至關寧成側行送迎<lb/>
然縱氣盛弗為禮至郡遂案寧氏盡破碎其家成坐有<lb/>
罪及孔暴之屬皆犇亡<hi>徐廣曰孔暴三姓大族</hi>南陽吏民重足一<lb/>
迹而平氏朱彊杜衍杜周為縱爪牙之吏任用遷為廷<lb/>
史軍數出定襄定襄吏民亂敗於是徙縱為定襄太守<lb/>
縱至掩定襄獄中重罪輕繫二百餘人及賓客昆弟私<lb/>
入相視亦二百餘人縱一捕鞫曰為死罪解脱<hi>漢書音義曰一</hi>
<pb n="KR2a0002_WYG_120-13b"/>
<hi>切皆捕之也律諸囚徒私解脱桎梏鉗赭加罪一等為人解脱與同罪縱鞫相贍餉者二百人為解脱死罪盡</hi>
<hi>殺也</hi>是日皆報殺四百餘人其後郡中不寒而栗猾民佐<lb/>
吏為治是時趙禹張湯以深刻為九卿矣然其治尚寛<lb/>
輔法而行而縱以鷹擊毛摯為治<hi>徐廣曰摰烏將擊必張羽毛也</hi>後㑹<lb/>
五銖錢白金起民為姦京師尤甚乃以縱為右内史王<lb/>
温舒為中尉温舒至惡其所為不先言縱縱必以氣凌<lb/>
之敗壞其功其治所誅殺甚多然取為小治姦益不勝<lb/>
直指始出矣吏之治以斬殺縛束為務閻奉以惡用矣<lb/>
<pb n="KR2a0002_WYG_120-14a"/>
縱廉其治放郅都上幸鼎湖病久已而卒起幸甘泉道<lb/>
多不治上怒曰縱以我為不復行此道乎嗛之<hi>徐廣曰嗛音銜</hi>
至冬楊可方受告緡<hi>韋昭曰人有告言不出緡者可方受之</hi>縱以為此亂<lb/>
民部吏捕其為可使者天子聞使杜式治以為廢格沮<lb/>
事<hi>漢書音義曰武帝使楊可主告緡沒入其財物縱捕為可使者此為廢格詔書沮已成之事</hi>棄縱<lb/>
市後一嵗張湯亦死<lb/>
王温舒者陽陵人也<hi>徐廣曰屬馮詡</hi>少時椎埋為姦<hi>徐廣曰椎殺人而埋</hi>
<hi>之或謂發冢</hi>已而試補縣亭長數廢為吏以治獄至廷史事<lb/>
<pb n="KR2a0002_WYG_120-14b"/>
張湯遷為御史督盜賊殺傷甚多稍遷至廣平都尉擇<lb/>
郡中豪敢任吏十餘人以為爪牙皆把其陰重罪而縱<lb/>
使督盜賊快其意所欲得此人雖有百罪弗法即有避<lb/>
因其事夷之亦滅宗以其故齊趙之郊盜賊不敢近廣<lb/>
平廣平聲為道不拾遺上聞遷為河内太守素居廣平<lb/>
時皆知河内豪姦之家及往九月而至令郡具私馬五<lb/>
十匹為驛自河内至長安部吏如居廣平時方略捕郡<lb/>
中豪猾郡中豪猾相連坐千餘家上書請大者至族小<lb/>
<pb n="KR2a0002_WYG_120-15a"/>
者乃死家盡没入償臧奏行不過二三日得可事論報<lb/>
至流血十餘里河内皆怪其奏以為神速盡十二月郡<lb/>
中毋聲毋敢夜行野無犬吠之盜其頗不得失之旁郡<lb/>
國梨求會春温舒頓足歎曰嗟乎令冬月益展一月足<lb/>
吾事矣其好殺伐行威不愛人如此天子聞之以為能<lb/>
遷為中尉其治復放河内徙諸名禍猾吏<hi>徐廣曰有殘刻之名</hi>與<lb/>
從事河内則楊皆麻戊<hi>徐廣曰一云麻成</hi>關中楊贛成信等義<lb/>
縱為内史憚未敢恣治及縱死張湯敗後徙為廷尉而<lb/>
<pb n="KR2a0002_WYG_120-15b"/>
尹齊為中尉尹齊者東郡茌平人以刀筆稍遷至御史<lb/>
事張湯張湯數稱以為廉武使督盜賊所斬伐不避貴<lb/>
戚遷為關内都尉聲甚於寧成上以為能遷為中尉吏<lb/>
民益凋敝尹齊木强少文豪惡吏伏匿而善吏不能為<lb/>
治以故事多廢抵罪上復徙温舒為中尉而楊僕以嚴<lb/>
酷為主爵都尉<lb/>
楊僕者宜陽人也以千夫為吏<hi>漢書音義曰千夫若五大夫武帝軍用不足令</hi>
<hi>民出錢穀為之</hi>河内守案舉以為能遷為御史使督盜賊關中<lb/>
<pb n="KR2a0002_WYG_120-16a"/>
治放尹齊以為敢摯行稍遷至主爵都尉列九卿天子<lb/>
以為能南越反拜為樓船將軍有功封將梁侯為荀彘<lb/>
所縛<hi>徐廣曰受封四年征朝鮮還贖為庶人</hi>居久之病死而温舒復為中<lb/>
尉為人少文居廷惽惽不辯至於中尉則心開督盜賊<lb/>
素習關中俗知豪惡吏豪惡吏盡復為用為方略吏苛<lb/>
察盜賊惡少年投缿<hi>徐廣曰音項器名也如今之投書函中</hi>購告言姦置<lb/>
伯格長<hi>徐廣曰一作落古村落字亦作格街陌屯落皆設督長也</hi>以牧司姦盜賊温<lb/>
舒為人讇善事有勢者即無勢者視之如奴有勢家雖<lb/>
<pb n="KR2a0002_WYG_120-16b"/>
有姦如山弗犯無勢者貴戚必侵辱舞文巧詆下戸之<lb/>
猾以焄<hi>音熏</hi>大豪其治中尉如此姦猾窮治大抵盡靡爛<lb/>
獄中行論無出者其爪牙吏虎而冠於是中尉部中中<lb/>
猾以下皆伏有埶者為游聲譽稱治治數嵗其吏多以<lb/>
權富温舒擊東越還<hi>徐廣曰元鼎六年出㑹稽破東越</hi>議有不中意者<lb/>
坐小法抵罪免是時天子方欲作通天臺而未有人温<lb/>
舒請覆中尉脱卒得數萬人作上説拜為少府徙為右<lb/>
内史治如其故姦邪少禁坐法失官復為右輔行中尉<lb/>
<pb n="KR2a0002_WYG_120-17a"/>
事如故操嵗餘㑹宛軍發<hi>漢書音義曰發兵代大宛</hi>詔徵豪吏温舒<lb/>
匿其吏華成及人有變告温舒受員騎錢他姦利事罪<lb/>
至族自殺其時兩弟及兩㛰家亦各自坐他罪而族光<lb/>
祿徐自為曰悲夫夫古有三族而王温舒罪至同時而<lb/>
五族乎温舒死家直累千金後數嵗尹齊亦以淮陽都<lb/>
尉病死家直不滿五十金所誅滅淮陽甚多及死仇家<lb/>
欲燒其尸尸亡去歸葬<hi>徐廣曰尹齊死未及斂恐怨家欲燒之屍亦飛去</hi>自温<lb/>
舒等以惡為治而郡守都尉諸侯二千石欲為治者其<lb/>
<pb n="KR2a0002_WYG_120-17b"/>
治大抵盡放温舒而吏民益輕犯法盜賊滋起南陽有<lb/>
梅免白政楚有殷中<hi>徐廣曰殷一作假人亦有姓假者也</hi>杜少齊有徐勃<lb/>
燕趙之間有堅盧范生之屬大羣至數千人擅自號攻<lb/>
城邑取庫兵釋死罪縛辱郡太守都尉殺二千石為檄<lb/>
告縣趣具食小羣盜以百數掠鹵鄉里者不可勝數也<lb/>
於是天子始使御史中丞丞相長史督之猶弗能禁也<lb/>
乃使光祿大夫范昆諸輔都尉及故九卿張徳等衣繡<lb/>
衣持節虎符發兵以興擊斬首大部或至萬餘級及以<lb/>
<pb n="KR2a0002_WYG_120-18a"/>
法誅通飲食坐連諸郡甚者數千人數嵗乃頗得其渠<lb/>
率散卒失亡復聚黨阻山川者往往而羣居無可奈何<lb/>
於是作沈命法<hi>漢書音義曰沈藏匿也命亡逃也</hi>曰羣盜起不發覺發<lb/>
覺而捕弗滿品者二千石以下至小吏主者皆死其後<lb/>
小吏畏誅雖有盜不敢發恐不能得坐課累府府亦使<lb/>
其不言故盜賊寖多上下相為匿以文辭避法焉<hi>徐廣曰詐</hi>
<hi>為虚文言無盜賊也</hi>
減宣者楊人也以佐史無害給事河東守府衛將軍青<lb/>
<pb n="KR2a0002_WYG_120-18b"/>
使買馬河東見宣無害言上徵為大廏丞官事辦稍遷<lb/>
至御史及中丞使治主父偃及治淮南反獄所以微文<lb/>
深詆殺者甚衆稱為敢決疑數廢數起為御史及中丞<lb/>
者幾二十嵗王温舒免中尉而宣為左内史其治米鹽<lb/>
事大小皆關其手自部署縣名曹實物官吏令丞不得<lb/>
擅搖痛以重法繩之居官數年一切郡中為小治辦然<lb/>
獨宣以小致大能因力行之難以為經中廢為右扶風<lb/>
坐怨成信<hi>漢書曰成信宣吏</hi>信亡藏上林中宣使郿令格殺信<lb/>
<pb n="KR2a0002_WYG_120-19a"/>
吏卒格信時射中上林苑門宣下吏詆罪以為大逆當<lb/>
族自殺而杜周任用<lb/>
杜周者南陽杜衍人義縱為南陽守以為爪牙舉為廷<lb/>
尉史事張湯湯數言其無害至御史使按邊失亡<hi>文穎曰邊</hi>
<hi>卒多亡也或曰郡縣主守有所亡失也</hi>所論殺甚衆奏事中上意任用與<lb/>
減宣相編更為中丞十餘嵗其治與宣相放然重遲外<lb/>
寛内深次骨<hi>李竒曰其用罪深刻至骨</hi>宣為左内史周為廷尉其治<lb/>
大放張湯而善候伺上所欲擠者因而陷之上所欲釋<lb/>
<pb n="KR2a0002_WYG_120-19b"/>
者久繫待問而微見其寃狀客有讓周曰君為天子決<lb/>
平不循三尺法<hi>漢書音義曰以三尺竹簡書法律也</hi>專以人主意指為獄<lb/>
獄者固如是乎周曰三尺安出哉前主所是著為律後<lb/>
主所是疏為令當時為是何古之法乎至周為廷尉詔<lb/>
獄亦益多矣二千石繫者新故相因不減百餘人郡吏<lb/>
大府舉之廷尉<hi>如淳曰郡吏郡太守也孟康曰舉之廷尉以章劾付廷尉治之</hi>一嵗至<lb/>
千餘章章大者連逮證案數百小者數十人逺者數千<lb/>
近者數百里㑹獄吏因責如章告劾不服以笞掠定之<lb/>
<pb n="KR2a0002_WYG_120-20a"/>
於是聞有逮皆亡匿獄久者至更數赦<hi>張晏曰詔書赦或有不從此令</hi>
十有餘嵗而相告言大抵盡詆以不道以上廷尉及中<lb/>
都官詔獄逮至六七萬人吏所増加十萬餘人周中廢<lb/>
後為執金吾逐盜捕治桑𢎞羊衛皇后昆弟子刻深天<lb/>
子以為盡力無私遷為御史大夫<hi>徐廣曰天漢三年為御史大夫四嵗泰始</hi>
<hi>三年卒</hi>家兩子夾河為守其治暴酷皆甚於王温舒等矣<lb/>
杜周初徵為廷史有一馬且不全及身久任事至三公<lb/>
列子孫尊官家訾累數巨萬矣<lb/>
<pb n="KR2a0002_WYG_120-20b"/>
太史公曰自郅都杜周十人者此皆以酷烈為聲然郅<lb/>
都伉直引是非爭天下大體張湯以知陰陽人主與俱<lb/>
上下時數辯當否國家賴其便趙禹時據法守正杜周<lb/>
從䛕以少言為重自張湯死後網密多詆嚴官事寖以<lb/>
耗廢九卿碌碌奉其官救過不贍何暇論繩墨之外乎<lb/>
然此十人中其廉者足以為儀表其汚者足以為戒<hi>徐廣</hi>
<hi>曰一本無此四字</hi>方略教導禁姦止邪一切亦皆彬彬質有其<lb/>
文武焉雖慘酷斯稱其位矣至若蜀守馮當暴挫廣漢<lb/>
<pb n="KR2a0002_WYG_120-21a"/>
李貞擅磔人東郡彌僕鋸項天水駱璧推減<hi>徐廣曰一作成</hi>河<lb/>
東禇廣妄殺京兆無忌馮翊殷周蝮鷙水衡閻奉抃擊<lb/>
賣請何足數哉何足數哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_120-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一</head> <lb/>
    <p>
<pb n="KR2a0002_WYG_001-1a"/>
欽定四庫全書<lb/>
　史記集解卷一<lb/>
　　　　　　　　　　　　　宋　裴駰　撰<lb/>
史記一<hi>凡是徐氏義稱徐姓名以别之餘者悉是駰注解并集衆家義</hi>
五帝本紀第一<lb/>
黄帝者<hi>徐廣曰號有熊</hi>少典之子姓公孫<hi>譙周曰有熊國君少典之子也皇甫謐曰</hi>
<hi>有熊今河南新鄭是也</hi>名曰軒轅生而神靈弱而能言幼而徇齊<lb/>
<hi>徐廣曰墨子曰年踰十五則聰明心慮無不徇通矣駰案徇疾齊速也言聖徳幼而疾速也</hi>長而敦<lb/>
<pb n="KR2a0002_WYG_001-1b"/>
敏成而聰明軒轅之時神農氏世衰<hi>皇甫謐曰易稱庖犧氏沒神農氏作</hi>
<hi>是為炎帝班固曰教民耕農故號曰神農</hi>諸侯相侵伐暴虐百姓而神農弗<lb/>
能征於是軒轅乃習用干戈以征不享諸侯咸來賓從<lb/>
而蚩尤最為暴莫能伐<hi>應劭曰蚩尤古天子瓚曰孔子三朝記曰蚩尤庶人之貪者</hi>
炎帝欲侵陵諸侯諸侯咸歸軒轅軒轅乃修德振兵治<lb/>
五氣<hi>王肅曰五行之氣</hi>蓺五種<hi>蓺樹也詩云蓺之荏菽周禮曰穀宜五種鄭𤣥曰五種黍稷菽</hi>
<hi>麥稻也</hi>撫萬民度四方<hi>王肅曰度四方而安撫之</hi>教熊羆貔貅貙虎以<lb/>
與炎帝戰於阪泉之野<hi>服䖍曰阪泉地名皇甫謐曰在上谷</hi>三戰然後得<lb/>
<pb n="KR2a0002_WYG_001-2a"/>
其志蚩尤作亂不用帝命於是黃帝乃徵師諸侯與蚩<lb/>
尤戰於涿鹿之野<hi>服䖍曰涿鹿山名在涿郡張晏曰涿鹿在上谷</hi>遂禽殺蚩尤<lb/>
<hi>皇覽曰蚩尤冢在東平郡夀張縣闞鄉城中髙七丈民常十月祀之有赤氣出如匹絳帛民名為蚩尤旗肩髀</hi>
<hi>冢在山陽郡鉅野縣重聚大小與闞冢等傳言黃帝與蚩尤戰於涿鹿之野黄帝殺之身體異處故别葬之</hi>
而諸侯咸尊軒轅為天子代神農氏是為黃帝天下有<lb/>
不順者黃帝從而征之平者去之披山通道<hi>徐廣曰披他本亦作</hi>
<hi>陂字盖當為詖詖者旁其邊之謂也披語誠合今世然古今不必同也</hi>未嘗寧居東至于<lb/>
海登丸山<hi>徐廣曰丸一作凡駰案地理志曰丸山在郎邪朱虛縣</hi>及岱宗西至于<lb/>
<pb n="KR2a0002_WYG_001-2b"/>
空桐<hi>應劭曰山名韋昭曰在隴右</hi>登雞頭南至于江登熊湘<hi>封禪書曰南伐</hi>
<hi>至于召陵登熊山地理志曰湘山在長沙益陽縣</hi>北逐葷粥<hi>匈奴傳曰唐虞以上有山戎獫狁葷</hi>
<hi>粥居于北蠻</hi>合符釡山而邑于涿鹿之阿遷徙徃來無常處<lb/>
以師兵為營衛官名皆以雲命為雲師<hi>應劭曰黄帝受命有雲瑞故以</hi>
<hi>雲紀事也春官為青雲夏官為縉雲秋官為白雲冬官為黒雲中官為黃雲張晏曰黄帝有景雲之應因以名</hi>
<hi>師與官</hi>置左右大監監于萬國萬國和而鬼神山川封禪<lb/>
與為多焉<hi>徐廣曰多一作朋</hi>獲寶鼎迎日推策<hi>晉灼曰策數也迎數之也瓚曰</hi>
<hi>日月朔朢未來而推之故曰迎日</hi>舉風后力牧常先大鴻<hi>鄭𤣥曰風后黄帝三公也</hi>
<pb n="KR2a0002_WYG_001-3a"/>
<hi>班固曰力牧黃帝相也大鴻見封禪書</hi>以治民順天地之紀幽明之占死<lb/>
生之説<hi>徐廣曰一云幽明之數合死生之説</hi>存亡之難時播百穀<hi>王肅曰時是也</hi>
草木淳化鳥獸蟲蛾旁羅日月星辰水波<hi>徐廣曰一作沃</hi>土石<lb/>
金玉勞勤心力耳目節用水火材物有土徳之瑞故號<lb/>
黃帝黃帝二十五子其得姓者十四人黃帝居軒轅之<lb/>
丘<hi>皇甫謐曰受國於有熊居軒轅之丘故因以為名又以為號山海經曰在窮山之際西射之南張晏曰作</hi>
<hi>軒冕之服故謂之軒轅</hi>而娶於西陵之女是為嫘祖<hi>徐廣曰祖一作俎嫘力追</hi>
<hi>反</hi>嫘祖為黃帝正妃生二子其後皆有天下其一曰𤣥<lb/>
<pb n="KR2a0002_WYG_001-3b"/>
嚻是為青陽青陽降居江水其二曰昌意降居若水昌<lb/>
意娶蜀山氏女曰昌僕生髙陽髙陽有聖徳焉黃帝崩<lb/>
<hi>皇甫謐曰在位百年而崩年百一十一歳</hi>葬橋山<hi>皇覽曰黄帝冢在上郡橋山</hi>其孫昌意<lb/>
之子髙陽立是為帝顓頊也<lb/>
帝顓頊髙陽者<hi>皇甫謐曰都帝丘今東郡濮陽是也</hi>黄帝之孫而昌意之<lb/>
子也靜淵以有謀疏通而知事養材以任地載時以象<lb/>
天依鬼神以制義治氣以敎化潔誠以祭祀北至于幽<lb/>
陵南至于交阯西至于流沙<hi>地理志曰流沙在張掖居延縣</hi>東至于蟠<lb/>
<pb n="KR2a0002_WYG_001-4a"/>
木<hi>海外經曰東海中有山焉名曰度索上有大桃樹屈蟠三千里</hi>動靜之物大小之神<lb/>
日月所照莫不砥屬<hi>王肅曰砥平也四逺皆平而來服屬</hi>帝顓頊生子曰<lb/>
竆蟬顓頊崩<hi>皇甫謐曰在位七十八年年九十八皇覽曰顓頊冢在東郡濮陽頓丘城門外廣陽</hi>
<hi>里中頓丘者城門名頓丘道</hi>而𤣥嚻之孫髙辛立是為帝嚳<lb/>
帝嚳髙辛者<hi>張晏曰少昊之前天下之號象其徳顓頊以來天下之號因其名髙陽髙辛皆所興</hi>
<hi>之地名顓頊與嚳皆以字為號上古質故</hi>黃帝之曾孫也髙辛父曰蟜極蟜<lb/>
極父曰𤣥嚻𤣥嚻父曰黃帝自𤣥嚻與蟜極皆不得在<lb/>
位至髙辛即帝位<hi>皇甫謐曰都亳今河南偃師是</hi>髙辛於顓頊為族子<lb/>
<pb n="KR2a0002_WYG_001-4b"/>
髙辛生而神靈自言其名普施利物不於其身聰以知<lb/>
遠明以察微順天之義知民之急仁而威惠而信脩身<lb/>
而天下服取地之材而節用之撫教萬民而利誨之厯<lb/>
日月而迎送之明鬼神而敬事之其色郁郁其徳嶷嶷<lb/>
其動也時其服也士帝嚳溉執中而徧天下<hi>徐廣曰古既字作水</hi>
<hi>旁徧字一作尹</hi>日月所照風雨所至莫不從服帝嚳娶陳鋒氏<lb/>
女生放勛娶娵訾氏女生摰帝嚳崩<hi>皇甫謐曰在位七十年年百五歳皇</hi>
<hi>覽曰帝嚳冢在東郡濮陽頓丘城南臺隂野中</hi>而摯代立帝摯立不善崩而弟<lb/>
<pb n="KR2a0002_WYG_001-5a"/>
放勛立是為帝堯帝堯者<hi>諡法曰翼善傳聖曰堯</hi>放勛<hi>徐廣曰號陶唐皇甫</hi>
<hi>謐曰堯以甲申歳生甲辰即帝位甲午徵舜甲寅舜代行天子事辛巳崩年百一十八在位九十八年</hi>其<lb/>
仁如天其知如神就之如日望之如雲富而不驕貴而<lb/>
不舒黃收純衣<hi>徐廣曰純一作絞駰案太古冠冕圖云夏名冕曰收禮記曰野夫黄冠鄭𤣥曰</hi>
<hi>純衣士之祭服</hi>彤車乘白馬能明馴徳<hi>徐廣曰馴古訓字</hi>以親九族九<lb/>
族既睦便章百姓<hi>徐廣曰下云便程東作然則訓平為便也駰案尚書並作平字孔安國曰</hi>
<hi>百姓百官鄭𤣥曰百姓羣臣之父子兄弟</hi>百姓昭明合和萬國乃命羲和<hi>孔安</hi>
<hi>國曰重黎之後羲氏和氏世掌天地之官</hi>敬順昊天數法日月星辰敬授民<lb/>
<pb n="KR2a0002_WYG_001-5b"/>
時分命羲仲居郁夷曰暘谷<hi>尚書作嵎夷孔安國曰東表之地稱嵎夷日出於暘</hi>
<hi>谷羲仲治東方之官</hi>敬道日出便程東作<hi>孔安國曰敬道出日平均次序東作之事以務</hi>
<hi>農也</hi>日中星鳥以殷中春<hi>孔安國曰日中謂春分之日也鳥南方朱鳥七宿也殷正也春</hi>
<hi>分之昏鳥星畢見以正仲春之氣節轉以推孟季則可知也</hi>其民析鳥獸字微<hi>孔安國曰</hi>
<hi>春事既起丁壯就功言其民老壯分析也乳化曰字尚書微作尾字説文云尾交接也</hi>申命羲叔<lb/>
居南交<hi>孔安國曰夏與春交此治南方之官也</hi>便程南譌敬致<hi>孔安國曰譌化也平</hi>
<hi>序分南方化育之亊敬行其教以致其功也</hi>日永星火以正中夏<hi>孔安國曰永長也謂</hi>
<hi>夏至之日火蒼龍之中星舉中則七星見可知也以正中夏之節馬融王肅謂日長晝漏六十刻鄭𤣥曰五十</hi>
<pb n="KR2a0002_WYG_001-6a"/>
<hi>五刻</hi>其民因鳥獸希革<hi>孔安國曰因謂老弱因就在田之丁壯以助農也夏時鳥獸毛羽希</hi>
<hi>少改易也革改也</hi>申命和仲居西土<hi>徐廣曰一無土字以為西者今天水之西縣也駰案</hi>
<hi>鄭𤣥曰西者隴西之西今人謂之兌山</hi>曰昧谷<hi>徐廣曰一作柳谷駰案孔安國曰日入于谷而天下</hi>
<hi>㝠故曰昧谷此居治西方之官掌秋天之政也</hi>敬道日入便程西成<hi>孔安國曰秋西方萬</hi>
<hi>物成也</hi>夜中星虚以正中秋<hi>孔安國曰春言日秋言夜互相備也虚𤣥武之中星亦言</hi>
<hi>七星皆以秋分日見以正三秋也</hi>其民夷鳥獸毛毨<hi>孔安國曰夷平也老壯者在田與夏</hi>
<hi>平也毨理也毛更生曰整理</hi>申命和叔居北方曰幽都<hi>孔安國曰北稱幽都謂所</hi>
<hi>聚也</hi>便在伏物日短星昴以正中冬<hi>孔安國曰日短冬至之日也昴白虎之中</hi>
<pb n="KR2a0002_WYG_001-6b"/>
<hi>星亦以七星竝見以正冬節也馬融王肅謂日短晝漏四十刻鄭𤣥曰四十五刻</hi>其民燠鳥獸<lb/>
氄毛<hi>徐廣曰氄音茸駰案孔安國曰民入室處鳥獸皆生氄毳細毛以自温也</hi>歲三百六十<lb/>
六日以閏月正四時信飭<hi>徐廣曰古勑字</hi>百官衆功皆興堯曰<lb/>
誰可順此事放齊曰嗣子丹朱開明<hi>孔安國曰放齊臣名</hi>堯曰吁<lb/>
頑凶不用<hi>孔安國曰吁疑怪之辭</hi>堯又曰誰可者讙兜曰共工旁<lb/>
聚布功可用<hi>孔安國曰讙兜臣名鄭𤣥曰共工水官名</hi>堯曰共工善言其用<lb/>
僻似恭漫天不可堯又曰嗟四嶽<hi>鄭𤣥曰四嶽四時官主方嶽之事</hi>湯<lb/>
湯洪水滔天浩浩懷山襄陵<hi>孔安國曰懷包襄上也</hi>下民其憂有<lb/>
<pb n="KR2a0002_WYG_001-7a"/>
能使治者皆曰鯀可<hi>馬融曰鯀臣名禹父</hi>堯曰鯀負命毁族不可<lb/>
嶽曰异哉試不可用而已堯於是聽嶽用鯀九歲功用<lb/>
不成堯曰嗟四嶽朕在位七十載汝能庸命踐朕位<hi>鄭𤣥</hi>
<hi>曰言汝諸侯之中有能順事用天命者入處我位統治天子之事者乎</hi>嶽應曰鄙德忝帝<lb/>
位堯曰悉舉貴戚及疏遠隱匿者衆皆言於堯曰有矜<lb/>
在民間曰虞舜<hi>孔安國曰無妻曰矜</hi>堯曰然朕聞之其何如嶽曰<lb/>
曰盲者子父頑母嚚弟傲能和以孝烝烝治不至姦<hi>孔安</hi>
<hi>曰不至於姦惡</hi>堯曰吾其試哉於是堯妻之二女觀其徳於二<lb/>
<pb n="KR2a0002_WYG_001-7b"/>
女舜飭下二女於媯汭<hi>孔安國曰舜所居媯水之汭</hi>如婦禮堯善之<lb/>
乃使舜慎和五典<hi>鄭𤣥曰五典五教也葢試以司徒之職</hi>五典能從乃徧<lb/>
入百官百官時序賓於四門四門穆穆諸侯遠方賓客<lb/>
皆敬<hi>馬融曰四門四方之門諸侯羣臣朝者舜賓迎之皆有美徳也</hi>堯使舜入山林<lb/>
川澤暴風雷雨舜行不迷堯以為聖召舜曰女謀事至<lb/>
而言可績三年矣<hi>鄭𤣥曰三年者賔四門之後三年也</hi>女登帝位舜讓於<lb/>
徳不懌<hi>徐廣曰音亦今文尚書作不怡怡懌也</hi>正月上日<hi>馬融曰上日朔日也</hi>舜受<lb/>
終於文祖文祖者堯太祖也<hi>鄭𤣥曰文祖者五府之大名猶周之眀堂</hi>於是<lb/>
<pb n="KR2a0002_WYG_001-8a"/>
帝堯老命舜攝行天子之政以觀天命舜乃在璿璣玉<lb/>
衡以齊七政<hi>鄭𤣥曰璿璣玉衡渾天儀也七政日月五星也</hi>遂類於上帝<hi>鄭𤣥曰禮</hi>
<hi>祭上帝于圜丘</hi>禋于六宗<hi>鄭𤣥曰六宗星辰司中司命風師雨師也駰案六宗義衆矣愚謂鄭説為</hi>
<hi>長</hi>望於山川辯於羣神<hi>徐廣曰辯音班駰案鄭𤣥曰羣神若丘陵墳衍</hi>揖五瑞<lb/>
擇吉月日見四嶽諸牧班瑞<hi>馬融曰揖斂也五瑞公侯伯子男所執以為瑞信也</hi>
<hi>堯將禪舜使羣牧斂之使舜親徃班之</hi>歲二月東廵狩至于岱宗祡<hi>馬融曰舜</hi>
<hi>受終後五年之二月鄭𤣥曰建卯之月也祡祭東嶽者考績祡燎也</hi>望秩於山川遂見東<lb/>
方君長合時月正日<hi>鄭𤣥曰協正四時之月數及日名備有失誤</hi>同律度量<lb/>
<pb n="KR2a0002_WYG_001-8b"/>
衡<hi>鄭𤣥曰律音律度丈尺量斗斛衡斤兩也</hi>脩五禮<hi>馬融曰吉凶/賔軍嘉也</hi>五玉<hi>鄭𤣥曰即</hi>
<hi>五瑞也執之曰瑞陳列曰玉</hi>三帛<hi>馬融曰三孤所執也鄭𤣥曰帛所以薦玉也必三者髙陽氏後用赤</hi>
<hi>繒髙辛氏後用黒繒其餘諸侯皆用白繒</hi>二生一死為摯<hi>馬融曰摯二生羔雁卿大夫所執一</hi>
<hi>死雉士所執</hi>如五器卒乃復<hi>馬融曰五器上五玉五玉禮終則還之三帛以下不還</hi>五<lb/>
月南廵狩八月西廵狩十一月北廵狩皆如初歸至于<lb/>
祖禰廟用特牛禮五歲一廵狩羣后四朝<hi>鄭𤣥曰廵狩之年諸侯見</hi>
<hi>於方嶽之下其間四年四方諸侯分來朝于京師也</hi>徧告以言明試以功車服以<lb/>
庸肇十有二州決川<hi>馬融曰禹平水上置九州舜以冀州之北廣大分置并州燕齊遼逺</hi>
<pb n="KR2a0002_WYG_001-9a"/>
<hi>分燕置幽州分齊為營州於是為十二州也鄭𤣥曰更為之定界濟水害也</hi>象以典刑<hi>馬融曰言</hi>
<hi>咎繇制五常之刑無犯之者但有其象無其人也</hi>流宥五刑<hi>馬融曰流放宥寛也一曰幼少二曰</hi>
<hi>老耄三曰惷愚五刑墨劓剕宫大辟</hi>鞭作官刑<hi>馬融曰為辨治官事者為刑</hi>扑作教刑<lb/>
<hi>鄭𤣥曰扑價楚也扑為教官為刑者</hi>金作贖刑<hi>馬融曰金黄金也意善功惡使出金贖罪坐示戒慎</hi>
<hi>者</hi>眚烖過赦<hi>鄭𤣥曰眚烖為人作患害/者也過失雖有害則赦之</hi>怙終<hi>徐廣曰一作衆</hi>賊<lb/>
刑<hi>鄭𤣥曰怙其姦邪終身以為殘賊則用刑之</hi>欽哉欽哉惟刑之靜哉<hi>徐廣曰今</hi>
<hi>文云惟刑之謐哉爾雅曰謐靜也</hi>讙兜進言共工堯曰不可而試之工<lb/>
師共工果淫辟四嶽舉鯀治鴻水堯以為不可嶽強請<lb/>
<pb n="KR2a0002_WYG_001-9b"/>
試之試之而無功故百姓不便三苗<hi>馬融曰國名也</hi>在江淮荆<lb/>
州數為亂於是舜歸而言於帝請流共工于幽陵<hi>馬融曰北</hi>
<hi>裔也</hi>以變北狄<hi>徐廣曰變/一作燮</hi>放讙兜于崇山<hi>馬融曰南裔也</hi>以變南<lb/>
蠻遷三苗于三危<hi>馬融曰西裔也</hi>以變西戎殛鯀于羽山<hi>馬融曰殛</hi>
<hi>誅也羽山東裔也</hi>以變東夷四辠而天下咸服堯立七十年得<lb/>
舜二十年而老令舜攝行天子之政薦之於天堯辟位<lb/>
凡二十八年而崩<hi>徐廣曰堯在位凡九十八年駰案皇覽曰堯冢在濟隂城陽劉向曰堯葬</hi>
<hi>濟隂丘隴山吕氏春秋曰堯葬穀林皇甫謐曰穀林即城陽堯都平陽於詩為唐國</hi>百姓悲哀如<lb/>
<pb n="KR2a0002_WYG_001-10a"/>
喪父母三年四方莫舉樂以思堯堯知子丹朱之不肖<lb/>
不足授天下於是乃權授舜授舜則天下得其利而丹<lb/>
朱病授丹朱則天下病而丹朱得其利堯曰終不以天<lb/>
下之病而利一人而卒授舜以天下堯崩三年之喪畢<lb/>
舜讓辟丹朱於南河之南<hi>劉熈曰南河九河之最在南者</hi>諸侯朝覲者<lb/>
不之丹朱而之舜獄訟者不之丹朱而之舜謳歌者不<lb/>
謳歌丹朱而謳歌舜舜曰天也夫而後之中國踐天子<lb/>
位焉<hi>劉熈曰天子之位不可曠年於是遂反格于文祖而當帝位帝王所都為中故曰中國</hi>是為<lb/>
<pb n="KR2a0002_WYG_001-10b"/>
帝舜虞舜者<hi>謚法曰仁聖盛明曰舜</hi>名曰重華<hi>徐廣曰皇甫謐曰舜以堯之二十一</hi>
<hi>年甲子生三十一年甲午徵用七十九年壬午即真百歲癸卯崩</hi>重華父曰瞽叟瞽叟<lb/>
父曰橋牛橋牛父曰句望句望父曰敬康敬康父曰竆<lb/>
蟬竆蟬父曰帝顓頊顓頊父曰昌意以至舜七世矣自<lb/>
從竆蟬以至帝舜皆微為庶人舜父瞽叟盲而舜母死<lb/>
瞽叟更娶妻而生象象傲瞽叟愛後妻子常欲殺舜舜<lb/>
避逃及有小過則受罪順事父及後母與弟日以篤謹<lb/>
匪有解舜冀州之人也舜耕厯山<hi>鄭𤣥曰在河東</hi>漁雷澤<hi>鄭𤣥曰雷</hi>
<pb n="KR2a0002_WYG_001-11a"/>
<hi>夏兖州澤今属濟隂</hi>陶河濱<hi>皇甫謐曰濟隂定陶西南陶丘亭是也</hi>作什器於夀丘<lb/>
<hi>皇甫謐曰在魯東門之北</hi>就時於負夏<hi>鄭𤣥曰負夏衛地</hi>舜父瞽叟頑母嚚<lb/>
弟象傲皆欲殺舜舜順適不失子道兄弟孝慈欲殺不<lb/>
可得即求常在側舜年二十以孝聞三十而帝堯問可<lb/>
用者四嶽咸薦虞舜曰可於是堯乃以二女妻舜以觀<lb/>
其内使九男與處以觀其外舜居媯汭内行彌謹堯二女<lb/>
不敢以貴驕事舜親戚甚有婦道堯九男皆益篤舜耕<lb/>
厯山厯山之人皆讓畔漁雷澤雷澤上人皆讓居陶河<lb/>
<pb n="KR2a0002_WYG_001-11b"/>
濱河濱器皆不苦窳<hi>史記音義曰音㳺甫反駰謂窳病也</hi>一年而所居成<lb/>
聚二年成邑三年成都堯乃賜舜絺衣與琴為築倉廩<lb/>
子牛羊瞽叟尚復欲殺之使舜上塗廩瞽叟從下縱火<lb/>
焚廩舜乃以兩笠自扞而下去得不死後瞽叟又使舜<lb/>
穿井舜穿井為匿空旁出舜既入深瞽叟與象共下土<lb/>
實井舜從匿空出去<hi>劉熈曰舜以權謀自免亦大聖冇神人之助也</hi>瞽叟象喜<lb/>
以舜為己死象曰本謀者象象與其父母分於是曰舜<lb/>
妻堯二女與琴象取之牛羊倉廩予父母象乃止舜宫<lb/>
<pb n="KR2a0002_WYG_001-12a"/>
居鼔其琴舜徃見之象鄂不懌曰我思舜正鬱陶舜曰<lb/>
然爾其庶矣舜復事瞽叟愛弟彌謹於是堯乃試舜五<lb/>
典百官皆治昔髙陽氏有才子八人<hi>名見左傳</hi>世得其利謂<lb/>
之八愷<hi>賈逵曰愷和也</hi>髙辛氏有才子八人<hi>名見左傳</hi>世謂之八元<lb/>
<hi>賈逵曰元善也</hi>此十六族者世濟其美不隕其名至於堯堯未<lb/>
能舉舜舉八愷使主后土<hi>王肅曰君治九土之宜杜預曰后土地也</hi>以揆百<lb/>
事莫不時序舉八元使布五教於四方父義母慈兄友<lb/>
弟恭子孝内平外成昔帝鴻氏有不才子<hi>賈逵曰帝鴻黄帝也不才</hi>
<pb n="KR2a0002_WYG_001-12b"/>
<hi>子其苗裔讙兜也</hi>掩義隱賊好行凶慝天下謂之渾沌少皞氏<lb/>
<hi>服䖍曰金天氏帝號</hi>有不才子毁信惡忠崇飾惡言天下謂之竆<lb/>
竒<hi>服䖍曰謂共工氏也其行竆而好竒</hi>顓頊氏有不才子不可教訓不知<lb/>
話言天下謂之檮杌<hi>賈逵曰檮杌頑凶無疇匹之貌謂鯀也</hi>此三族世憂<lb/>
之至于堯堯未能去縉雲氏<hi>賈逵曰縉雲氏姜姓也炎帝之苗裔當黄帝時在縉</hi>
<hi>雲之官也</hi>有不才子貪於飲食冒於貨賄天下謂之饕餮天<lb/>
下惡之比之三凶<hi>杜預曰非常子孫故别之以比三凶也</hi>舜賓于四門乃<lb/>
流四凶族遷于四裔<hi>賈逵曰四裔之地去王城四千里</hi>以御螭魅<hi>服䖍曰魑</hi>
<pb n="KR2a0002_WYG_001-13a"/>
<hi>魅人面獸身四足好惑人山林異氣所生以為人害</hi>於是四門辟言毋凶人也舜<lb/>
入于大麓烈風雷雨不迷堯乃知舜之足授天下堯老<lb/>
使舜攝行天子政廵狩舜得舉用事二十年而堯使攝<lb/>
政攝政八年而堯崩三年喪畢讓丹朱天下歸舜而禹<lb/>
皋陶契后稷伯夷䕫龍垂益彭祖自堯時而皆舉用未<lb/>
有分職於是舜乃至於文祖謀于四嶽辟四門明通四<lb/>
方耳目命十二牧論帝徳行厚徳遠佞人則蠻夷率服<lb/>
舜謂四嶽曰有能奮庸<hi>馬融曰奮明庸功也</hi>美堯之事者使居官<lb/>
<pb n="KR2a0002_WYG_001-13b"/>
相事皆曰伯禹為司空可美帝功舜曰嗟然禹汝平水<lb/>
土維是勉哉禹拜稽首讓於稷契與皋陶舜曰然徃矣<lb/>
<hi>鄭𤣥曰然其舉得其人汝徃居此官不聽其所讓也</hi>舜曰棄黎民始飢<hi>徐廣曰今文尚書作</hi>
<hi>祖飢祖始也</hi>汝后稷播時百穀<hi>鄭𤣥曰時讀曰蒔</hi>舜曰契百姓不親<lb/>
五品不馴<hi>鄭𤣥曰五品父母兄弟子也王肅曰五品五常也</hi>汝為司徒而敬敷<lb/>
五教在寛<hi>馬融曰五品之教</hi>舜曰皋陶蠻夷猾夏<hi>鄭𤣥曰猾夏侵亂中國也</hi>
寇賊姦軌<hi>鄭𤣥曰由内為姦起外為軌</hi>汝作士<hi>馬融曰獄官之長</hi>五刑有服<lb/>
五服三就<hi>馬融曰五刑墨劓剕宫大辟三就謂大罪陳諸原野次罪於市朝同族適甸師氏既服五</hi>
<pb n="KR2a0002_WYG_001-14a"/>
<hi>刑當就三處</hi>五流有度五度三居維明能信<hi>馬融曰謂在八議君不忍刑宥</hi>
<hi>之以遠五等之差亦有三等之居大罪投四裔次九州之外次中國之外當明其罪能使信服之</hi>舜曰<lb/>
誰能馴予工<hi>馬融曰謂主百工之官也</hi>皆曰垂可於是以垂為共工<lb/>
<hi>馬融曰為司空共理百工之事</hi>舜曰誰能馴予上下<hi>馬融曰上謂原下謂隰</hi>草木<lb/>
鳥獸皆曰益可於是以益為朕虞<hi>馬融曰虞掌山澤之官名</hi>益拜稽<lb/>
首讓于諸臣朱虎熊羆舜曰徃矣汝諧遂以朱虎熊羆<lb/>
為佐舜曰嗟四嶽有能典朕三禮<hi>馬融曰三禮天神地祗人鬼之禮也鄭𤣥</hi>
<hi>曰天事地事人事之禮也</hi>皆曰伯夷可舜曰嗟伯夷以汝為秩宗<hi>鄭𤣥</hi>
<pb n="KR2a0002_WYG_001-14b"/>
<hi>曰主次秩尊卑</hi>夙夜維敬直哉維靜潔伯夷讓䕫龍舜曰然以<lb/>
䕫為典樂教穉子<hi>鄭𤣥曰國子也案尚書作胄子孔安國曰穉胄聲相近</hi>直而温<lb/>
<hi>馬融曰正直而色温和</hi>寛而栗<hi>馬融曰寛大而敬謹戰栗也</hi>剛而毋虐簡而毋<lb/>
傲詩言意謌長言<hi>馬融曰謌所以長言詩之意也</hi>聲依詠律和聲<hi>鄭𤣥曰聲</hi>
<hi>之曲折又依長言聲中律乃為和也</hi>八音能諧毋相奪倫神人以和<hi>鄭𤣥曰祖</hi>
<hi>考來格羣后徳讓其一隅也</hi>䕫曰於予擊石拊石百獸率舞<hi>鄭𤣥曰百獸服</hi>
<hi>不氏所養者也率舞言音和也</hi>舜曰龍朕畏忌讒説殄偽振驚朕衆<hi>徐廣</hi>
<hi>曰一云齊説殄行振驚衆駰案鄭𤣥曰所謂色取仁而行違是驚動我之衆臣使之疑惑</hi>命汝為納<lb/>
<pb n="KR2a0002_WYG_001-15a"/>
言夙夜出入朕命惟信舜曰嗟女二十有二人<hi>馬融曰稷契皋</hi>
<hi>陶皆居官乆有成功但述而美之無所復勑禹及垂已下皆初命凡六人與上十二牧四嶽凡二十二人鄭𤣥</hi>
<hi>曰皆格于文祖時所勑命也</hi>敬哉惟時相天亊三歲一考功三考絀<lb/>
陟遠近衆功咸興分北三苗<hi>鄭𤣥曰所竄三苗為西裔諸侯者猶為惡乃復分析</hi>
<hi>流之</hi>此二十二人咸成厥功皋陶為大理平民各伏得其<lb/>
實伯夷主禮上下咸讓垂主工師百工致功益主虞山<lb/>
澤辟棄主稷百穀時茂契主司徒百姓親和龍主賓客<lb/>
遠人至十二牧行而九州莫敢辟違唯禹之功為大披<lb/>
<pb n="KR2a0002_WYG_001-15b"/>
九山通九澤決九河定九州各以其職來貢不失厥宜<lb/>
方五千里至于荒服南撫交阯北發西戎析枝渠廋氐<lb/>
羌北山戎發息愼<hi>鄭𤣥曰息慎或謂之肅慎東北夷</hi>東長鳥夷四海之<lb/>
内咸戴帝舜之功於是禹乃興九招之樂致異物鳯皇<lb/>
來翔天下明徳皆自虞帝始舜年二十以孝聞年三十<lb/>
堯舉之年五十攝行天子事年五十八堯崩年六十一<lb/>
代堯踐帝位<hi>皇甫謐曰舜所都或言蒲坂或言平陽或言潘潘今上谷也</hi>踐帝位三<lb/>
十九年南廵狩崩於蒼梧之野葬於江南九疑是為零<lb/>
<pb n="KR2a0002_WYG_001-16a"/>
陵<hi>皇覽曰舜冢在零陵營浦縣其山九谿皆相似故曰九疑傳曰舜葬蒼梧象為之耕禮記曰舜葬蒼梧二</hi>
<hi>妃不從山海經曰蒼梧山帝舜葬于陽丹朱葬于隂皇甫謐曰或曰二妃葬衡山</hi>舜之踐帝位<lb/>
載天子旗徃朝父瞽叟䕫䕫唯謹<hi>徐廣曰和敬貌</hi>如子道封弟<lb/>
象為諸侯<hi>孟子曰封之有庳音鼻</hi>舜子商均亦不肖<hi>皇甫謐曰娥皇無子女英</hi>
<hi>生商均</hi>舜乃豫薦禹於天十七年而崩三年喪畢禹亦乃<lb/>
讓舜子如舜讓堯子諸侯歸之然后禹踐天子位堯子<lb/>
丹朱舜子商均皆有疆土<hi>譙周曰以唐封堯之子以虞封舜之子</hi>以奉先<lb/>
祀服其服禮樂如之以客見天子天子弗臣示不敢專<lb/>
<pb n="KR2a0002_WYG_001-16b"/>
也自黄帝至舜禹皆同姓而異其國號以章明徳<hi>徐廣曰外</hi>
<hi>傳曰黄帝二十五子其得姓者十四人虞翻云以徳為氏姓又虞説以凡有二十五人其二人同姓姬又十一</hi>
<hi>人為十一姓酉祁已滕葴任荀釐姞嬛衣是也餘十二姓徳薄不紀録</hi>故黃帝為有熊帝<lb/>
顓頊為髙陽帝嚳為髙辛帝堯為陶唐<hi>韋昭曰陶唐皆國名猶湯稱殷</hi>
<hi>商矣張晏曰堯為唐侯國於中山唐縣是也</hi>帝舜為有虞<hi>皇甫謐曰舜嬪于虞因以為氏今河</hi>
<hi>東大陽西山上虞城是也</hi>帝禹為夏后而别氏姓姒氏契為商姓子<lb/>
氏棄為周姓姬氏<hi>鄭𤣥曰駮許慎五經異義曰春秋左傳無駭卒羽父請諡與族公問族於</hi>
<hi>衆仲衆仲對曰天子建徳因生以賜姓胙之土而命之氏諸侯以字為氏因以為族官有世功則冇官族邑亦</hi>
<pb n="KR2a0002_WYG_001-17a"/>
<hi>如之公命以字為展氏以此言之天子賜姓命氏諸侯命族族者氏之别名也姓者所以統繫百世使不别也</hi>
<hi>氏者所以别子孫之所出故世本之篇言姓則在上言氏則在下也</hi>太史公曰學者多稱<lb/>
五帝尚矣然尚書獨載堯以來而百家言黃帝其文不<lb/>
雅馴薦紳先生難言之<hi>徐廣曰薦紳即搢紳也古字假借</hi>孔子所傳宰<lb/>
予問五帝徳及帝繫姓儒者或不傳余嘗西至空峒北<lb/>
過涿鹿東漸於海南浮江淮矣至長老皆各徃徃稱黃<lb/>
帝堯舜之處風教固殊焉總之不離古文者近是予觀<lb/>
春秋國語其發明五帝徳帝繫姓章矣顧弟弗深考<hi>徐廣</hi>
<pb n="KR2a0002_WYG_001-17b"/>
<hi>曰弟但也史記漢書見此者非一又左思蜀都賦曰弟如滇池而不詳者多以為字誤學者安可不博觀乎</hi>
其所表見皆不虚書缺有間矣其軼乃時時見於他説<lb/>
非好學深思心知其意固難為淺見寡聞道也余并論<lb/>
次擇其言尤雅者故著為本紀書首<lb/>
　<lb/>
　<lb/>
　<lb/>
　史記集解卷一<lb/>
</p>
<p>
</p>
  </div>
</body>
</text>
</TEI>
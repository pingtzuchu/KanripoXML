<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷五十四</head> <lb/>
    <p>
<pb n="KR2a0002_WYG_052-1a"/>
欽定四庫全書<lb/>
　史記集解卷五十四<lb/>
　　　　　　　　　　　　　宋　裴駰　撰<lb/>
史記五十四<lb/>
曹參世家第二十四<lb/>
平陽侯曹參者沛人也<hi>張華曰曹參字敬伯</hi>秦時為沛獄掾而蕭<lb/>
何為主吏居縣為豪吏矣高祖為沛公而初起也參以<lb/>
中涓從<hi>漢書音義曰中涓如中謁者</hi>將擊胡陵方與攻秦監公軍<hi>漢書</hi>
<pb n="KR2a0002_WYG_052-1b"/>
<hi>音義曰監御史監郡者公名秦一郡置守衛監三人</hi>大破之東下薛擊泗水守軍<lb/>
薛郭西復攻胡陵取之徙守方與方與反為魏擊之豐<lb/>
反為魏攻之賜爵七大夫擊秦司馬尼軍碭東破之取<lb/>
碭狐父<hi>徐廣曰伍被曰吳濞敗於狐父</hi>祁善置<hi>文潁曰善置置名也晋灼曰祁音坻孫檢曰漢</hi>
<hi>謂驛曰置善名也</hi>又攻下邑以西至虞擊章邯車騎攻爰戚<hi>徐廣</hi>
<hi>曰宣帝時有爰戚侯</hi>及亢父先登遷為五大夫北救東阿撃章邯<lb/>
軍䧟陳追至濮陽攻定陶取臨濟南救雍丘撃李由軍<lb/>
破之殺李由虜秦候一人秦將章邯破殺項梁也沛公<lb/>
<pb n="KR2a0002_WYG_052-2a"/>
與項羽引而東楚懐王以沛公為碭郡長將碭郡兵於<lb/>
是乃封參為執帛<hi>張晏曰孤卿也或曰楚官名</hi>號曰建成君遷為戚<lb/>
公屬碭郡其後從攻東郡尉軍破之成武南撃王離軍<lb/>
成陽南復攻之杠里大破之追北西至開封撃趙賁軍<lb/>
破之圍趙賁開封城中西撃秦將楊熊軍於曲遇<hi>徐廣曰在</hi>
<hi>中牟</hi>破之虜秦司馬及御史各一人遷為執珪<hi>張晏曰侯伯執珪以</hi>
<hi>朝位比之如淳曰呂氏春秋得伍員者位執珪古爵名</hi>從攻陽武下轘轅緱氏絶<lb/>
河津還撃趙賁軍尸北破之<hi>徐廣曰尸在偃師孟康曰尸鄉北</hi>從南攻<lb/>
<pb n="KR2a0002_WYG_052-2b"/>
犨與南陽守齮戰陽城郭東<hi>應劭曰今赭陽</hi>陷陳取宛虜齮盡<lb/>
定南陽郡從西攻武關嶢關取之前攻秦軍藍田南又<lb/>
夜擊其北秦軍大破遂至咸陽滅秦項羽至以沛公為<lb/>
漢王漢王封參為建成侯從至漢中遷為將軍從還定<lb/>
三秦初攻下辯故道雍斄擊章平軍於好畤南破之圍<lb/>
好畤取壤鄉<hi>文潁曰地名</hi>撃三秦軍壤東及高櫟破之復圍<lb/>
章平章平出好畤走因擊趙賁内史保軍破之東取咸<lb/>
陽更命曰新城參將兵守景陵<hi>漢書音義曰縣名也</hi>二十日三秦<lb/>
<pb n="KR2a0002_WYG_052-3a"/>
使章平等攻參參出擊大破之賜食邑於寧秦<hi>蘇林曰今華陰</hi>
參以將軍引兵圍章邯於廢丘以中尉從漢王出臨晉<lb/>
關至河内下脩武渡圍津<hi>徐廣曰東郡白馬有圍津</hi>東撃龍且項他<lb/>
定陶破之東取碭蕭彭城撃項籍軍漢軍大敗走參<lb/>
以中尉圍取雍丘王武反於黃<hi>徐廣曰内黃縣有黃澤</hi>程處反於<lb/>
燕<hi>徐廣曰東郡燕縣駰案漢書音義曰皆漢將</hi>徃撃盡破之柱天侯反於衍<lb/>
氏又進破取衍氏擊羽嬰於昆陽追至葉還攻武疆<hi>瓚曰</hi>
<hi>武疆城在陽武</hi>因至滎陽參自漢中為將軍中尉從撃諸侯及<lb/>
<pb n="KR2a0002_WYG_052-3b"/>
項羽敗還至滎陽凡二歲高祖三年拜為假左丞相入<lb/>
屯兵關中月餘魏王豹反以假左丞相别與韓信東攻<lb/>
魏將軍孫遫軍東張<hi>徐廣曰張者地名功臣表有張侯毛澤之駰案蘇林曰屬河東</hi>大<lb/>
破之因攻安邑得魏將王襄撃魏王於曲陽追至武垣<lb/>
<hi>徐廣曰河東有垣縣</hi>生得魏王豹取平陽得魏王母妻子盡定魏<lb/>
地凡五十二城賜食邑平陽因從韓信撃趙相國夏説<lb/>
軍於鄔東<hi>徐廣曰鄔縣在太原音烏古反</hi>大破之斬夏説韓信與故常<lb/>
山王張耳引兵下井陘撃成安君而令參還圍趙别將<lb/>
<pb n="KR2a0002_WYG_052-4a"/>
戚將軍於鄔城中戚將軍出走追斬之乃引兵詣敖倉<lb/>
漢王之所韓信已破趙為相國東擊齊參以右丞相屬<lb/>
韓信攻破齊歴下軍遂取臨菑還定濟北郡攻著漯隂平<lb/>
原鬲盧已而從韓信撃龍且軍於上假密<hi>文潁曰或以為高密</hi>大<lb/>
破之斬龍且虜其將軍周蘭定齊凡得七十餘縣得故<lb/>
齊王田廣相田光其守相許章及故齊膠東將軍田既<lb/>
韓信為齊王引兵詣陳與漢王共破項羽而參留平齊<lb/>
未服者項籍已死天下定漢王為皇帝韓信徙為楚王<lb/>
<pb n="KR2a0002_WYG_052-4b"/>
齊為郡參歸漢相印高帝以長子肥為齊王而以參為<lb/>
齊相國以高祖六年賜爵列侯與諸侯剖符世世勿絶<lb/>
食邑平陽萬六百三十戸號曰平陽侯除前所食邑以<lb/>
齊相國撃陳豨將張春軍破之黥布反參以齊相國從<lb/>
悼惠王將兵車騎十二萬人與高祖會撃黥布軍大破<lb/>
之南至蘄還定竹邑相蕭留參功凡下二國縣一百二<lb/>
十二得王二人相三人將軍六人大莫敖<hi>漢書音義曰楚之卿號</hi>
郡守司馬候御史各一人孝惠帝元年除諸侯相國法<lb/>
<pb n="KR2a0002_WYG_052-5a"/>
更以參為齊丞相參之相齊齊七十城天下初定悼惠<lb/>
王富於春秋參盡召長老諸生問所以安集百姓如齊<lb/>
故俗諸儒以百數言人人殊參未知所定聞膠西有蓋<lb/>
公善治黄老言使人厚幣請之既見蓋公蓋公為言治<lb/>
道貴清淨而民自定推此類具言之參於是避正堂舍蓋<lb/>
公焉其治要用黃老術故相齊九年齊國安集大稱賢<lb/>
相惠帝二年蕭何卒參聞之告舍人趣治行吾將入相<lb/>
居無何使者果召參參去屬其後相曰以齊獄市為寄<lb/>
<pb n="KR2a0002_WYG_052-5b"/>
慎勿擾也後相曰治無大於此者乎參曰不然夫獄市<lb/>
者所以并容也今君擾之姦人安所容也吾是以先之<lb/>
<hi>漢書音義曰夫獄市兼受善惡若窮極姦人無所容竄久且為亂秦人極刑而天下畔孝武峻法而獄繁此其</hi>
<hi>效也老子曰我無為而民自化我好靜而民自正參欲以道化其本不欲擾其末</hi>參始微時與<lb/>
蕭何善及為將相有卻至何且死所推賢唯參參代何<lb/>
為漢相國舉事無所變更一遵蕭何約束擇郡國吏木<lb/>
詘於文辭重厚長者即召除為丞相史吏之言文刻深<lb/>
欲務聲名者輒斥去之日夜飲醇酒卿大夫已下吏及<lb/>
<pb n="KR2a0002_WYG_052-6a"/>
賓客見參不事事<hi>如淳曰不事丞相之事</hi>來者皆欲有言至者參<lb/>
輒飲以醇酒間之欲有所言復飲之醉而後去終莫得<lb/>
開説<hi>如淳曰開謂有所啟白</hi>以為常相舍後園近吏舍吏舍日飲<lb/>
歌呼從吏惡之無如之何乃請參游園中聞吏醉歌呼<lb/>
從吏幸相國召案之乃反取酒張坐飲亦歌呼與相應<lb/>
和參見人之有細過專掩匿覆蓋之府中無事參子窋<lb/>
為中大夫惠帝怪相國不治事以為豈少朕與乃謂窋<lb/>
曰若歸試私從容問而父曰高帝新棄羣臣帝富於春<lb/>
<pb n="KR2a0002_WYG_052-6b"/>
秋君為相日飲無所請事何以憂天下乎然無言吾告<lb/>
若也窋旣洗沐歸間侍自從其所諫參參怒而笞窋二<lb/>
百曰趣入侍天下事非若所當言也至朝時惠帝讓參<lb/>
曰與窋何治乎<hi>如淳曰猶言用窋為治</hi>乃者我使諌君也參免冠<lb/>
謝曰陛下自察聖武孰與高帝上曰朕乃安敢望先帝<lb/>
乎曰陛下觀臣能孰與蕭何賢上曰君似不及也參曰<lb/>
陛下言之是也且高帝與蕭何定天下法令旣明今陛<lb/>
下垂拱參等守職遵而勿失不亦可乎惠帝曰善君休<lb/>
<pb n="KR2a0002_WYG_052-7a"/>
矣參為漢相國出入三年卒諡懿侯子窋代侯百姓歌<lb/>
之曰蕭何為法顜<hi>徐廣曰顜音古項反一音較</hi>若畫一曹參代之守<lb/>
而勿失載其清淨民以寧一平陽侯窋高后時為御史<lb/>
大夫孝文帝立免為侯立二十九年卒諡為靜侯子竒<lb/>
代侯立七年卒諡為簡侯子時代侯時尚平陽公主生<lb/>
子襄時病癘歸國立二十三年卒諡夷侯子襄代侯襄<lb/>
尚衞長公主生子宗立十六年卒諡為共侯子宗代侯<lb/>
征和二年中宗坐太子死國除<lb/>
<pb n="KR2a0002_WYG_052-7b"/>
太史公曰曹相國參攻城野戰之功所以能多若此者<lb/>
以與淮隂侯俱及信已滅而列侯成功唯獨參擅其名<lb/>
參為漢相國清靜極言合道然百姓離秦之酷後參與<lb/>
休息無為故天下俱稱其美矣<lb/>
　<lb/>
　<lb/>
　<lb/>
　史記集解卷五十四<lb/>
</p>
<p>
</p>
  </div>
</body>
</text>
</TEI>
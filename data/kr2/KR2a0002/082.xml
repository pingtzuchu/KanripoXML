<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷八十四</head> <lb/>
    <p>
<pb n="KR2a0002_WYG_082-1a"/>
欽定四庫全書<lb/>
　史記集解卷八十四<lb/>
　　　　　　　　　　　　　　　宋　裴駰　撰<lb/>
史記八十四<lb/>
屈原賈生列傳第二十四<lb/>
屈原者名平楚之同姓也為楚懷王左徒博聞彊志明於治<lb/>
亂嫺<hi>史記音義曰音閑</hi>於辭令入則與王圖議國事以出號令出則<lb/>
接遇賓客應對諸侯王甚任之上官大夫與之同列爭寵而心<lb/>
<pb n="KR2a0002_WYG_082-1b"/>
害其能懷王使屈原造為憲令屈平屬草藁未定上官大<lb/>
夫見而欲奪之屈平不與因讒之曰王使屈平為令衆莫不<lb/>
知每一令出平伐其功曰以為非我莫能為也王怒而疏屈<lb/>
平屈平疾王聽之不聰也讒謟之蔽明也邪曲之害公也方<lb/>
正之不容也故憂愁幽思而作離騷離騷者猶離憂也夫天<lb/>
者人之始也父母者人之本也人窮則反本故勞苦倦極未<lb/>
嘗不呼天也疾痛慘怛未嘗不呼父母也屈平正道直行竭<lb/>
忠盡智以事其君讒人間之可謂窮矣信而見疑忠而被<lb/>
<pb n="KR2a0002_WYG_082-2a"/>
謗能無怨乎屈平之作離騷葢自怨生也國風好色而<lb/>
不淫小雅怨誹而不亂若離騷者可謂兼之矣上稱帝<lb/>
嚳下道齊桓中述湯武以刺世事明道德之廣崇治亂<lb/>
之條貫靡不畢見其文約其辭微其志絜其行㢘其稱<lb/>
文小而其指極大舉類邇而見義逺其志絜故其稱物<lb/>
芳其行㢘故死而不容自疎濯淖汙泥之中蟬蛻於濁<lb/>
穢以浮游塵埃之外不獲世之滋垢皭然泥而不滓者<lb/>
也<hi>徐廣曰皭疎淨之貎</hi>推此志也雖與日月爭光可也屈平旣絀<lb/>
<pb n="KR2a0002_WYG_082-2b"/>
其後秦欲伐齊齊與楚從親惠王患之乃令張儀詳去<lb/>
秦厚幣委質事楚曰秦甚憎齊齊與楚從親楚誠能絶<lb/>
齊秦願獻商於之地六百里楚懷王貪而信張儀遂絶<lb/>
齊使使如秦受地張儀詐之曰儀與王約六里不聞六<lb/>
百里楚使怒去歸告懷王懷王怒大興師伐秦秦發兵<lb/>
擊之大破楚師於丹浙斬首八萬虜楚將屈匄遂取楚<lb/>
之漢中地<hi>徐廣曰楚懷王十六年張儀來相十七年秦敗屈匄</hi>懷王乃悉發國中<lb/>
兵以深入擊秦戰於藍田魏聞之襲楚至鄧楚兵懼自<lb/>
<pb n="KR2a0002_WYG_082-3a"/>
秦歸而齊竟怒不救楚楚大困明年秦割漢中地與楚<lb/>
以和楚王曰不願得地願得張儀而甘心焉張儀聞乃<lb/>
曰以一儀而當漢中地臣請往如楚如楚又因厚幣用<lb/>
事者臣靳尚而設詭辯於懷王之寵姬鄭袖懷王竟聽<lb/>
鄭袖復釋去張儀是時屈平旣疏不復在位使於齊顧<lb/>
反諫懷王曰何不殺張儀懷王悔追張儀不及其後諸<lb/>
侯共擊楚大破之殺其將唐昧<hi>徐廣曰二十八年敗唐昧也</hi>時秦昭<lb/>
王與楚婚欲與懷王會懷王欲行屈平曰秦虎狼之國<lb/>
<pb n="KR2a0002_WYG_082-3b"/>
不可信不如無行懷王稚子子蘭勸王行奈何絶秦歡<lb/>
懷王卒行入武關秦伏兵絶其後因留懷王<hi>徐廣曰三十年入秦</hi>
以求割地懷王怒不聽亡走趙趙不内復之秦竟死於<lb/>
秦而歸葬長子頃襄王立以其弟子蘭為令尹楚人旣<lb/>
咎子蘭以勸懷王入秦而不反也屈平旣嫉之雖放流<lb/>
睠顧楚國繫心懷王不忘欲反冀幸君之一悟俗之一<lb/>
改也其存君興國而欲反覆之一篇之中三致志焉然<lb/>
終無可奈何故不可以反卒以此見懷王之終不悟也<lb/>
<pb n="KR2a0002_WYG_082-4a"/>
人君無愚智賢不肖莫不欲求忠以自為舉賢以自佐<lb/>
然亡國破家相隨屬而聖君治國累世而不見者其所<lb/>
謂忠者不忠而所謂賢者不賢也懷王以不知忠臣之<lb/>
分故内惑於鄭袖外欺於張儀疏屈平而信上官大夫<lb/>
令尹子蘭兵挫地削亡其六郡身客死於秦為天下笑<lb/>
此不知人之禍也易曰井泄不食<hi>向秀曰泄者浚治去泥濁也</hi>為我<lb/>
心測<hi>張蟠曰可為惻然傷道未行也</hi>可以汲王明竝受其福<hi>易象曰求王明受福</hi>
<hi>也</hi>王之不明豈足福哉<hi>徐廣曰一云不足福</hi>令尹子蘭聞之大怒<lb/>
<pb n="KR2a0002_WYG_082-4b"/>
卒使上官大夫短屈原於頃襄王頃襄王怒而遷之<hi>離騷</hi>
<hi>序曰遷於江南</hi>屈原至於江濱被髮行吟澤畔顔色憔悴形容<lb/>
枯槁漁父見而問之曰子非三閭大夫歟<hi>離騷序曰三閭之職掌王</hi>
<hi>族三姓曰昭屈景序其譜屬率其賢良以厲國士也</hi>何故而至此屈原曰舉世混<lb/>
濁而我獨清衆人皆醉而我獨醒是以見放漁父曰夫<lb/>
聖人者不凝滯於物而能與世推移舉世混濁何不隨<lb/>
其流而揚其波衆人皆醉何不餔其糟而啜其醨何故<lb/>
懷瑾握瑜而自令見放為屈原曰吾聞之新沐者必彈<lb/>
<pb n="KR2a0002_WYG_082-5a"/>
冠新浴者必振衣人又誰能以身之察察<hi>王逸曰已静絜</hi>受物<lb/>
之汶汶者乎<hi>王逸曰䝉垢敝</hi>寧赴常流而葬乎江魚腹中耳又<lb/>
安能以皓皓之白而蒙世之溫蠖乎乃作懷沙之賦其<lb/>
辭曰陶陶孟夏兮草木莽莽<hi>王逸曰陶陶盛陽貎莽莽盛茂貎</hi>傷懷永<lb/>
哀兮汨徂南土<hi>王逸曰汨行貎</hi>眴兮窈窈<hi>徐廣曰/眴眩也</hi>孔静幽墨<hi>王逸</hi>
<hi>曰孔甚也墨無聲也</hi>寃結紆軫兮離愍之長鞠<hi>王逸曰鞠窮紆屈也軫痛也愍病也</hi>
撫情効志兮俛詘以自抑刓方以為圜兮常度未替<hi>王逸</hi>
<hi>曰刓削度法替廢也言人刓削方木欲以為圓其常法度尚未廢也</hi>易初本由兮君子所<lb/>
<pb n="KR2a0002_WYG_082-5b"/>
鄙<hi>王逸曰由道也</hi>章畫職墨兮前度未改<hi>王逸曰章明也度法也言工明於所畫念</hi>
<hi>其繩墨修前人之法不易其道則曲木直而惡木好</hi>内直質重兮大人所盛<hi>王逸曰言</hi>
<hi>人質性敦厚心志正直行無過失則大人君子所盛美也</hi>巧匠不斵兮孰察其揆正<lb/>
𤣥文幽處兮矇謂之不章<hi>王逸曰𤣥黑也矇盲者也詩云矇瞍奏功章明也</hi>離<lb/>
婁微睇兮瞽以為無明<hi>王逸曰離婁古明視者也瞽盲也</hi>變白而為黑<lb/>
兮倒上以為下鳳皇在笯兮雞雉翔舞<hi>徐廣曰笯一作郊駰案王逸曰</hi>
<hi>笯籠落也</hi>同糅玉石兮一槩而相量<hi>王逸曰忠佞不異</hi>夫黨人之鄙<lb/>
妒兮羌不知吾所臧<hi>王逸曰莫昭我之善意</hi>任重載盛兮䧟滯而<lb/>
<pb n="KR2a0002_WYG_082-6a"/>
不濟<hi>王逸曰言已才力盛壯可任用重載而身䧟没沈滯不得成其本志也</hi>懷瑾握瑜兮<lb/>
窮不得余所示<hi>王逸曰示語也</hi>邑犬羣吠兮吠所怪也誹駿疑<lb/>
桀兮固庸熊也<hi>王逸曰千人才為俊一國高為桀也庸厮賤之人也</hi>文質疎内兮<lb/>
衆不知吾之異采<hi>徐廣曰異一作奥駰案王逸曰采文采也</hi>材樸委積兮莫<lb/>
知余之所有重仁襲義兮謹厚以為豐<hi>王逸曰重累也襲及也</hi>重<lb/>
華不可牾兮孰知余之從容<hi>王逸曰牾逢也</hi>古固有不竝兮豈<lb/>
知其故也湯禹久逺兮邈不可慕也懲違改忿兮抑心<lb/>
而自彊離湣而不遷兮願志之有象<hi>王逸曰象法也</hi>進路北次<lb/>
<pb n="KR2a0002_WYG_082-6b"/>
兮日昧昧其將暮含憂虞哀兮限之以大故<hi>王逸曰娯樂也大故</hi>
<hi>謂死亡也</hi>亂曰浩浩沅湘兮分流汨兮<hi>王逸曰汨流也</hi>修路幽拂兮<lb/>
道逺忽兮曾唫恒悲兮永歎慨兮世旣莫吾知兮人心<lb/>
不可謂兮<hi>王逸曰謂猶説也</hi>懷情抱質兮獨無匹兮伯樂旣殁<lb/>
兮驥將焉程兮<hi>王逸曰程量也</hi>人生有命兮各有所錯兮<hi>王逸曰錯</hi>
<hi>安也</hi>定心廣志余何畏懼兮曾傷爰哀永歎喟兮<hi>王逸曰喟息也</hi>
世溷不吾知心不可謂兮知死不可讓兮願勿愛兮明<lb/>
以告君子兮吾將以為類兮<hi>王逸曰類法也</hi>於是懷石遂自投<lb/>
<pb n="KR2a0002_WYG_082-7a"/>
汨羅以死<hi>應劭曰汨水在羅故曰汨羅也</hi>屈原旣死之後楚有宋玉唐<lb/>
勒景差<hi>徐廣曰或作慶</hi>之徒者皆好辭而以賦見稱然皆祖屈<lb/>
原之從容辭令終莫敢直諫其後楚日以削數十年竟<lb/>
為秦所滅自屈原沈汨羅後百有餘年漢有賈生為長<lb/>
沙王太𫝊過湘水投書以弔屈原<lb/>
賈生名誼雒陽人也年十八以能誦詩屬書聞於郡中<lb/>
呉廷尉為河南守聞其秀才召置門下甚幸愛孝文皇<lb/>
帝初立聞河南守呉公治平為天下第一故與李斯同<lb/>
<pb n="KR2a0002_WYG_082-7b"/>
邑而常學事焉乃徵為廷尉廷尉乃言賈生年少頗通<lb/>
諸子百家之書文帝召以為博士是時賈生年二十餘<lb/>
最為少每詔令議下諸老先生不能言賈生盡為之對<lb/>
人人各如其意所欲出諸生於是乃以為能不及也孝<lb/>
文帝說之超遷一歲中至太中大夫賈生以為漢興至<lb/>
孝文二十餘年天下和洽而固當改正朔易服色法制<lb/>
度定官名興禮樂乃悉草具其事儀法色尚黃數用五<lb/>
為官名悉更秦之法孝文帝初即位謙讓未遑也諸律<lb/>
<pb n="KR2a0002_WYG_082-8a"/>
令所更定及列侯悉就國其説皆自賈生發之於是天<lb/>
子議以為賈生任公卿之位絳灌東陽侯馮敬之屬盡<lb/>
害之乃短賈生曰雒陽之人年少初學專欲擅權紛亂<lb/>
諸事於是天子後亦疏之不用其議乃以賈生為長沙<lb/>
王太𫝊賈生旣辭往行聞長沙卑溼自以夀不得長又<lb/>
以適去<hi>徐廣曰竹革反韋昭曰讁譴也</hi>意不自得及渡湘水為賦以弔<lb/>
屈原其辭曰共承嘉惠兮<hi>張晏曰㳟敬也</hi>俟罪長沙側聞屈原<lb/>
兮自沈汨羅造託湘流兮敬弔先生遭世罔極兮乃隕<lb/>
<pb n="KR2a0002_WYG_082-8b"/>
厥身嗚呼哀哉逢時不祥鸞鳳伏竄兮䲭梟翺翔闒茸<lb/>
尊顯兮讒諛得志賢聖逆曳兮方正倒植世謂伯夷貪<lb/>
兮謂盜跖㢘莫邪為頓兮<hi>應劭曰莫邪呉大夫也作寶劒因以冠名瓚曰許慎曰莫</hi>
<hi>邪大㦸也</hi>鈆刀為銛<hi>徐廣曰思㢘反駰案漢書音義曰銛謂利</hi>于嗟嚜嚜兮生之<lb/>
無故<hi>應劭曰嚜嚜不自得意瓚曰生謂屈原也</hi>斡棄周鼎兮而寶康瓠<hi>如淳曰斡</hi>
<hi>轉也爾雅曰康瓠謂之甈大瓠也應劭曰康容也斡音筦筦轉也康空也</hi>騰駕罷牛兮驂蹇<lb/>
驢驥垂兩耳兮服鹽車章甫薦屨兮<hi>應劭曰章甫殷冠也</hi>漸不可<lb/>
久<hi>劉向别錄曰因以自論自恨也</hi>嗟苦先生兮獨離此咎<hi>應劭曰嗟咨嗟勞苦屈原</hi>
<pb n="KR2a0002_WYG_082-9a"/>
<hi>遇此難也</hi>訊曰<hi>李竒曰訊告也張晏曰訊離騷下章亂辭也</hi>已矣國其莫我知獨<lb/>
堙鬱兮其誰語鳳漂漂其高遰兮夫固自縮而逺去襲<lb/>
九淵之神龍兮<hi>鄧辰曰襲重也或曰襲覆也猶言察也</hi>沕<hi>徐廣曰亡筆反</hi>深潛㠯<lb/>
自珍<hi>張晏曰沕潛藏也</hi>彌融爚<hi>徐廣曰一/云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蟂獺</hi>以隱處兮<hi>徐廣曰一本云彌蝎</hi>
<hi>
                        <graphic n="KR2883" url="https://raw.githubusercontent.com/kanripo/KR-Gaiji/master/images/KR2883.png" mimeType="image/png"/>以隱處兮</hi>夫豈從螘與蛭螾<hi>漢書螘字作蝦韋昭曰蝦蝦蟇也蛭水蟲螾丘螾也</hi>所<lb/>
貴聖人之神德兮逺濁世而自藏使騏驥可得係羈兮<lb/>
豈云異夫犬羊般紛紛其離此尤兮<hi>蘇林曰般音盤孟康曰盤音班或曰</hi>
<hi>盤桓不去紛紛構讒意也</hi>亦夫子之辜也瞝九州而相君兮何必懷<lb/>
<pb n="KR2a0002_WYG_082-9b"/>
此都也鳳皇翔于千仞之上兮覽悳輝焉下之見細德<lb/>
之險微兮揺增翮<hi>徐廣曰一云遥增撃也</hi>逝而去之彼尋常之汙<lb/>
瀆兮<hi>應劭曰八尺曰尋倍尋曰常</hi>豈能容吞舟之魚橫江湖之鱣鱏<lb/>
兮<hi>如淳曰大魚也瓚曰鱏魚無鱗口近腹下</hi>固將制於螻蟻賈生為長沙王<lb/>
太𫝊三年有鴞飛入賈生舍止於坐隅楚人命鴞曰服<lb/>
<hi>晉灼曰異物志有山鴞體有文色土浴因形名之曰服不能逺飛行不出域</hi>賈生旣以適居<lb/>
長沙長沙卑濕自以為夀不得長傷悼之乃為賦以自<lb/>
廣其辭曰單閼之歲兮<hi>徐廣曰歲在卯曰單閼文帝六年歲在丁夘</hi>四月孟<lb/>
<pb n="KR2a0002_WYG_082-10a"/>
夏庚子日施兮服集予舍<hi>徐廣曰施一作斜</hi>止于坐隅貎甚閒<lb/>
暇異物來集兮私怪其故發書占之兮策言其度曰野<lb/>
鳥入處兮主人將去請問于服兮予去何之吉乎告我<lb/>
凶言其菑淹數之度兮語予其期<hi>徐廣曰數速也</hi>服乃歎息舉<lb/>
首奮翼口不能言請對以臆萬物變化兮固無休息斡<lb/>
流而遷兮或推而還形氣轉續兮變化而嬗<hi>服䖍曰嬗音如蟬反</hi>
<hi>變蜕也或曰蟬蔓相連也</hi>沕穆無窮兮胡可勝言禍兮福所倚福兮<lb/>
禍所伏憂喜聚門兮吉凶同域彼呉彊大兮夫差㠯敗<lb/>
<pb n="KR2a0002_WYG_082-10b"/>
越棲會稽兮句踐霸世斯游遂成兮卒被五刑<hi>韋昭曰斯李斯</hi>
<hi>也</hi>傅説胥靡兮<hi>徐廣曰腐刑也</hi>乃相武丁夫禍之與福兮何異<lb/>
糾纆<hi>應劭曰禍福相為表裏如糾纆繩索相附會也瓚曰糾絞也纆索也</hi>命不可說兮孰<lb/>
知其極水激則旱兮矢激則逺萬物囘薄兮振蕩相轉<lb/>
雲蒸雨降兮錯繆相紛大專槃物兮<hi>漢書専字作釣如淳曰陶者作器於</hi>
<hi>鈞上此以造化為大鈞</hi>坱軋無垠<hi>應劭曰其氣央軋非有限齊也坱音若央軋音若乙</hi>天不<lb/>
可與慮兮道不可與謀遲數有命兮惡識其時且夫天<lb/>
地為爐兮造化為工隂陽為炭兮萬物為銅合散消息<lb/>
<pb n="KR2a0002_WYG_082-11a"/>
兮安有常則千變萬化兮未始有極忽然為人兮何足<lb/>
控摶<hi>如淳曰控引也控摶玩弄愛生之意也</hi>化為異物兮又何足患小知<lb/>
自私兮賤彼貴我通人大觀兮物無不可貪夫徇財兮<lb/>
列士殉名<hi>應劭曰徇營也瓚曰以身從物曰殉</hi>夸者死權兮<hi>應劭曰夸毗也好營死於</hi>
<hi>權利瓚曰夸泰也莊子曰權勢不死則夸者不悲也</hi>品庶馮生<hi>孟康曰馮貪也</hi>怵廹之徒<lb/>
兮或趍西東<hi>孟康曰怵為利所誘怵也迫迫貧賤東西趍利也</hi>大人不曲兮億<lb/>
變齊同拘士繫俗兮攌如囚拘<hi>徐廣曰攌音華板反又音脘</hi>至人遺<lb/>
物兮獨與道俱衆人或或兮好惡積意<hi>李竒曰或或東西也所好所惡</hi>
<pb n="KR2a0002_WYG_082-11b"/>
<hi>積之萬億也瓚曰言衆懷抱好惡積之心意</hi>真人淡漠兮獨與道息釋知遺<lb/>
形兮超然自喪<hi>服虔曰絶聖棄知而亡其身也</hi>寥廓忽荒兮與道翺翔<lb/>
乗流則逝兮得坻則止<hi>徐廣曰坻一作坎駰案張宴曰坻水中小洲也</hi>縱軀委<lb/>
命兮不私與己其生若浮兮其死若休澹乎若深淵之<lb/>
静汜乎若不繫之舟不以生故自寶兮飬空而游<hi>漢書音義</hi>
<hi>曰如舟之空也</hi>德人無累兮知命不憂細故慸葪兮何足以疑<lb/>
<hi>韋昭曰慸音土介反</hi>後歲餘賈生徵見孝文帝方受釐<hi>徐廣曰祭祀福胙也</hi>
<hi>駰案如淳曰漢唯祭天地五畤皇帝不自行祠還致福釐音僖</hi>坐宣室<hi>蘇林曰未央前正室</hi>上因<lb/>
<pb n="KR2a0002_WYG_082-12a"/>
感鬼神事而問鬼神之本賈生因具道所以然之狀至<lb/>
夜半文帝前席旣罷曰吾久不見賈生自以為過之今<lb/>
不及也居頃之拜賈生為梁懷王太傅梁懷王文帝之<lb/>
少子愛而好書故令賈生傅之文帝復封淮南厲王子<lb/>
四人皆為列侯賈生諫以為患之興自此起矣賈生數<lb/>
上疏言諸侯或連數郡非古之制可稍削之文帝不聽<lb/>
居數年懷王騎墮馬而死<hi>徐廣曰文帝十一年</hi>無後賈生自傷為<lb/>
傳無狀哭泣歲餘亦死賈生之死時年三十三矣及孝<lb/>
<pb n="KR2a0002_WYG_082-12b"/>
文崩孝武皇帝立舉賈生之孫二人至郡守而賈嘉最<lb/>
好學世世其家與余通書至孝昭時列為九卿<lb/>
太史公曰余讀離騷天問招魂哀郢悲其志適長沙觀<lb/>
屈原所自沈淵未嘗不垂涕想見其為人及見賈生弔<lb/>
之又怪屈原以彼其才㳺諸侯使國不容而自令若是<lb/>
讀服鳥賦同死生輕去就又爽<hi>徐廣曰本作奭</hi>然自失矣<lb/>
　<lb/>
　史記集解卷八十四<lb/>
</p>
<p>
</p>
  </div>
</body>
</text>
</TEI>
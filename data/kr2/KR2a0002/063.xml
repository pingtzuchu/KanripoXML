<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷六十五</head> <lb/>
    <p>
<pb n="KR2a0002_WYG_063-1a"/>
欽定四庫全書<lb/>
　史記集解卷六十五<lb/>
　　　　　　　　　　　　　宋　裴駰　撰<lb/>
史記六十五<lb/>
孫子吳起列傳第五<lb/>
孫子武者齊人也以兵法見於吳王闔廬闔廬曰子之<lb/>
十三篇吾盡觀之矣可以小試勒兵乎對曰可闔廬曰<lb/>
可試以婦人乎曰可於是許之出宫中美人得百八十<lb/>
<pb n="KR2a0002_WYG_063-1b"/>
人孫子分為二隊以王之寵姬二人各為隊長皆令持<lb/>
㦸令之曰汝知而心與左右手背乎婦人曰知之孫子<lb/>
曰前則視心左視左手右視右手後即視背婦人曰諾<lb/>
約束既布乃設鈇鉞即三令五申之於是鼓之右婦人<lb/>
大笑孫子曰約束不明申令不熟將之罪也復三令五<lb/>
申而鼓之左婦人復大笑孫子曰約束不明申令不熟<lb/>
將之罪也既已明而不如法者吏士之罪也乃欲斬左<lb/>
右隊長吳王從臺上觀見且斬愛姬大駭趣使使下令<lb/>
<pb n="KR2a0002_WYG_063-2a"/>
曰寡人已知將軍能用兵矣寡人非此二姬食不甘味願勿斬<lb/>
也孫子曰臣既已受命為將將在軍君命有所不受遂斬<lb/>
隊長二人以徇用其次為隊長於是復鼓之婦人左右前後跪起<lb/>
皆中規矩繩墨無敢出聲于是孫子使使報王曰兵既整齊<lb/>
王可試下觀之惟王所欲用之雖赴水火猶可也吳王曰將軍<lb/>
罷休就舍寡人不願下觀孫子曰王徒好其言不能用其實于<lb/>
是闔廬知孫子能用兵卒以為將西破彊楚入郢北威齊晉顯<lb/>
名諸侯孫子與有力焉孫武既死後百餘歳有孫臏臏生阿鄄<lb/>
<pb n="KR2a0002_WYG_063-2b"/>
之間臏亦孫武之後世子孫也孫臏嘗與龎㳙俱學兵法龎<lb/>
㳙既事魏得為惠王將軍而自以為能不及孫臏乃隂使召<lb/>
孫臏臏至龎㳙恐其賢于已疾之則以法刑斷其兩足而<lb/>
黥之欲隠勿見齊使者如梁孫臏以刑徒隂見說齊使齊<lb/>
使以為竒竊載與之齊齊將田忌善而客待之忌數與齊<lb/>
諸公子馳逐重射孫子見其馬足不甚相逺馬有上中下<lb/>
輩于是孫子謂田忌曰君弟重射臣能令君勝田忌信然<lb/>
之與王及諸公子逐射千金及臨質孫子曰今以君之下<lb/>
<pb n="KR2a0002_WYG_063-3a"/>
駟與彼上駟取君上駟與彼中駟取君中駟與彼下駟<lb/>
既馳三輩畢而田忌一不勝而再勝卒得王千金于是<lb/>
忌進孫子于威王威王問兵法遂以為師其後魏伐趙<lb/>
趙急請救于齊齊威王欲將孫臏臏辭謝曰刑餘之人<lb/>
不可于是乃以田忌為將而孫子為師居輜車中坐為<lb/>
計謀田忌欲引兵之趙孫子曰夫解雜亂紛糾者不控捲<lb/>
救鬭者不摶撠批亢𢷬虛形格勢禁則自為解耳今梁<lb/>
趙相攻輕兵鋭卒必竭于外老弱罷于内君不若引兵<lb/>
<pb n="KR2a0002_WYG_063-3b"/>
疾走大梁據其街路衝其方虛彼必釋趙而自救是我<lb/>
一舉解趙之圍而收弊于魏也田忌從之魏果去邯鄲<lb/>
與齊戰于桂陵大破梁軍後十五年魏與趙攻韓韓告<lb/>
急于齊齊使田忌將而往直走大梁魏將龎涓聞之去<lb/>
韓而歸齊軍既已過而西矣孫子謂田忌曰彼三晉之<lb/>
兵素悍勇而輕齊齊號為怯善戰者因其勢而利導之<lb/>
兵法百里而趣利者蹶上將<hi>魏武帝曰蹶猶挫也</hi>五十里而趣利<lb/>
者軍半至使齊軍入魏地為十萬竈明日為五萬竈又<lb/>
<pb n="KR2a0002_WYG_063-4a"/>
明日為三萬竈龎涓行三日大喜曰我固知齊軍怯入<lb/>
吾地三日士卒亡者過半矣乃棄其步軍與其輕鋭倍<lb/>
日并行逐之孫子度其行暮當至馬陵馬陵道狭而旁<lb/>
多阻隘可伏兵乃斫大樹白而書之曰龎涓死于此樹<lb/>
之下于是令齊軍善射者萬弩夾道而伏期日暮見火<lb/>
舉而俱發龎涓果夜至斫木下見白書乃鑽火燭之讀<lb/>
其書未畢齊軍萬弩俱發魏軍大亂相失龎涓自知智<lb/>
窮兵敗乃自剄曰遂成豎子之名齊因乗勝盡破其軍<lb/>
<pb n="KR2a0002_WYG_063-4b"/>
虜魏太子申以歸孫臏以此名顯天下世傳其兵法<lb/>
吳起者衞人也好用兵嘗學于曾子事魯君齊人攻魯<lb/>
魯欲將吳起吳起取齊女為妻而魯疑之吳起于是欲<lb/>
就名遂殺其妻以明不與齊也魯卒以為將將而攻齊<lb/>
大破之魯人或惡吳起曰起之為人猜忍人也其少時<lb/>
家累千金游仕不遂遂破其家鄉黨笑之吳起殺其謗<lb/>
已者三十餘人而東出衞郭門與其母訣齧臂而盟曰<lb/>
起不為卿相不復入衞遂事曾子居頃之其母死起終<lb/>
<pb n="KR2a0002_WYG_063-5a"/>
不歸曾子薄之而與起絶起乃之魯學兵法以事魯君<lb/>
魯君疑之起殺妻以求將夫魯小國而有戰勝之名則<lb/>
諸侯圖魯矣且魯衞兄弟之國也而君用起則是棄衞<lb/>
魯君疑之謝吳起吳起于是聞魏文侯賢欲事之文侯<lb/>
問李克曰吳起何如人哉李克曰起貪而好色然用兵<lb/>
司馬穰苴不能過也于是魏文侯以為將擊秦㧞五城<lb/>
起之為將與士卒最下者同衣食卧不設席行不乗騎親<lb/>
裹贏糧與士卒分勞苦卒有病疽者起為吮之卒母聞<lb/>
<pb n="KR2a0002_WYG_063-5b"/>
而哭之人曰子卒也而將軍自吮其疽何哭為母曰非<lb/>
然也往年吳公吮其父其父戰不旋踵遂死于敵吳公<lb/>
今又吮其子妾不知其死所矣是以哭之文侯以吳起<lb/>
善用兵㢘平盡能得士心乃以為西河守以拒秦韓魏<lb/>
文侯既卒起事其子武侯武侯浮西河而下中流顧而<lb/>
謂吳起曰美哉乎山河之固此魏國之寳也起對曰在<lb/>
徳不在險昔三苗氏左洞庭右彭蠡徳義不修禹滅之<lb/>
夏桀之居左河濟右泰華伊闕在其南羊腸在其北<hi>瓉曰</hi>
<pb n="KR2a0002_WYG_063-6a"/>
<hi>今河南城為直之皇甫謐曰壺關有羊腸阪在大原晉陽西北九十里</hi>修政不仁湯放之殷<lb/>
紂之國左孟門右太行常山在其北大河經其南修政<lb/>
不徳武王殺之由此觀之在徳不在險若君不修徳舟<lb/>
中之人盡為敵國也<hi>楊子法言曰美哉言乎使起之用兵每若斯則太公何以加諸</hi>武<lb/>
侯曰善即封吳起為西河守甚有聲名魏置相相田文<lb/>
吳起不悦謂田文曰請與子論功可乎田文曰可起曰<lb/>
將三軍使士卒樂死敵國不敢謀子孰與起文曰不如<lb/>
子起曰治百官親萬民實府庫子孰與起文曰不如子<lb/>
<pb n="KR2a0002_WYG_063-6b"/>
起曰守西河而秦兵不敢東鄉韓趙賔從子孰與起文<lb/>
曰不如子起曰此子三者皆出吾下而位加吾上何也<lb/>
文曰主少國疑大臣未附百姓不信方是之時屬之於<lb/>
子乎屬之於我乎起黙然良久曰屬之子矣文曰此乃<lb/>
吾所以居子之上也吳起乃自知弗如田文田文既死<lb/>
公叔為相尚魏公主而害吳起公叔之僕曰起易去也<lb/>
公叔曰奈何其僕曰吳起為人節㢘而自喜名也君因<lb/>
先與武侯言曰夫吳起賢人也而侯之國小又與强秦<lb/>
<pb n="KR2a0002_WYG_063-7a"/>
壤界臣竊恐起之無留心也武侯即曰奈何君因謂武<lb/>
侯曰試延以公主起有留心則必受之無留心則必辭<lb/>
矣以此卜之君因召吳起而與歸即令公主怒而輕君<lb/>
吳起見公主之賤君也則必辭于是吳起見公主之賤<lb/>
魏相果辭魏武侯武侯疑之而弗信也吳起懼得罪遂<lb/>
去即之楚楚悼王素聞起賢至則相楚明法審令捐不<lb/>
急之官廢公族疏逺者以撫養戰鬭之士要在强兵破<lb/>
馳説之言從横者于是南平百越北并陳蔡却三晉西<lb/>
<pb n="KR2a0002_WYG_063-7b"/>
伐秦諸侯患楚之强故楚之貴戚盡欲害吳起及悼王死<lb/>
宗室大臣作亂而攻吳起吳起走之王尸而伏之擊起<lb/>
之徒因射刺吳起并中悼王悼王既葬太子立乃使令<lb/>
尹盡誅射吳起而并中王尸者坐射起而夷宗死者七<lb/>
十餘家<lb/>
太史公曰世俗所稱師旅皆道孫子十三篇吳起兵法<lb/>
世多有故弗論論其行事所施設者語曰能行之者未<lb/>
必能言能言之者未必能行孫子籌策龎涓明矣然不<lb/>
<pb n="KR2a0002_WYG_063-8a"/>
能蚤救患于被刑吳起説武侯以形勢不如徳然行之<lb/>
於楚以刻暴少恩亡其軀悲夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_063-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷六十五<lb/>
</p>
<p>
</p>
  </div>
</body>
</text>
</TEI>
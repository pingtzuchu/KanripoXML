<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解四十八</head> <lb/>
    <p>
<pb n="KR2a0002_WYG_046-1a"/>
欽定四庫全書<lb/>
　史記集解四十八<lb/>
　　　　　　　　　　　　　宋　裴駰　撰<lb/>
史記四十八<lb/>
陳涉世家第十八<lb/>
陳勝者陽城人也字涉呉廣者陽夏人也字叔陳涉少<lb/>
時嘗與人庸耕輟耕之壟上悵恨乆之曰茍富貴無相<lb/>
忘庸者笑而應曰若為庸耕何富貴也陳涉太息曰嗟<lb/>
<pb n="KR2a0002_WYG_046-1b"/>
乎燕雀安知鴻鵠之志哉二世元年七月發閭左適戍<lb/>
漁陽九百人屯大澤鄉<hi>徐廣曰在沛郡蘄縣</hi>陳勝吳廣皆次當行<lb/>
為屯長會天大雨道不通度已失期失期法皆斬陳勝<lb/>
吳廣乃謀曰今亡亦死舉大計亦死等死死國可乎陳<lb/>
勝曰天下苦秦乆矣吾聞二世少子也不當立當立者<lb/>
乃公子扶蘇扶蘇以數諫故上使外將兵今或聞無罪<lb/>
二世殺之百姓多聞其賢未知其死也項燕為楚將數<lb/>
有功愛士卒楚人憐之或以為死或以為亡今誠以吾<lb/>
<pb n="KR2a0002_WYG_046-2a"/>
衆詐自稱公子扶蘇項燕為天下唱宜多應者吳廣以<lb/>
為然乃行卜卜者知其指意曰足下事皆成有功然足<lb/>
下卜之鬼乎<hi>蘇林曰狐鳴祠中則是也瓚曰假託鬼神以威衆也故勝廣曰此教我威衆也</hi>陳<lb/>
勝吳廣喜念鬼曰此教我先威衆耳乃丹書帛曰陳勝<lb/>
王置人所罾魚腹中<hi>漢書音義曰罾音曾文頴曰罾魚網也</hi>卒買魚烹食<lb/>
得魚腹中書固以怪之矣又間令吳廣之次近所旁叢<lb/>
祠中<hi>張晏曰戍人所止處也叢鬼所慿焉</hi>夜篝火<hi>徐廣曰或作帶也篝者龍也音溝</hi>狐鳴<lb/>
呼曰大楚興陳勝王卒皆夜驚恐旦日卒中徃徃語皆<lb/>
<pb n="KR2a0002_WYG_046-2b"/>
指目陳勝吳廣素愛人士卒多為用者將尉醉廣故數<lb/>
言欲亡忿恚尉令辱之以激怒其衆尉果笞廣尉劍挺<lb/>
<hi>徐廣曰挺猶脱也</hi>廣起奪而殺尉陳勝佐之并殺兩尉召令徒<lb/>
屬曰公等遇雨皆已失期失期當斬籍第令毋斬<hi>服處曰藉</hi>
<hi>假也第次第也應劭曰籍吏士名籍也今失期當斬就使籍第幸得不斬戍死者固十六七此激怒其衆也蘇</hi>
<hi>林曰第且也</hi>而戍死者固十六七且壯士不死即已死即舉<lb/>
大名耳王侯將相寧有種乎徒屬皆曰敬受命乃詐稱<lb/>
公子扶蘇項燕從民欲也袒右稱大楚為壇而盟祭以<lb/>
<pb n="KR2a0002_WYG_046-3a"/>
尉首陳勝自立為將軍吳廣為郡尉攻大澤鄉收而攻<lb/>
蘄蘄下乃令符離人葛嬰將兵徇蘄以東攻銍酇苦柘<lb/>
譙皆下之<hi>徐廣曰苦柘屬東餘皆在沛也</hi>行收兵北至陳車六七百乘<lb/>
騎千餘卒數萬人攻陳陳守令皆不在獨守丞與戰譙<lb/>
門中弗勝守丞死乃入據陳數日號令召三老豪傑與<lb/>
皆來會計事三老豪傑皆曰將軍身被堅執鋭伐無道<lb/>
誅暴秦復立楚國之社稷功宜為王陳涉乃立為王號<lb/>
為張楚當此時諸郡縣苦秦吏者皆刑其長吏殺之以<lb/>
<pb n="KR2a0002_WYG_046-3b"/>
應陳涉乃以吳叔為假王監諸將以西擊滎陽令陳人<lb/>
武臣張耳陳餘徇趙地令汝隂人鄧宗徇九江郡當此<lb/>
時楚兵數千人為聚者不可勝數葛嬰至東城立襄彊<lb/>
為楚王嬰後聞陳王已立因殺襄彊還報至陳陳王誅<lb/>
殺葛嬰陳王令魏人周市北徇魏地吳廣圍滎陽李由<lb/>
為三川守守滎陽吳叔弗能下陳王徵國之豪傑與計<lb/>
以上蔡人房君蔡賜<hi>漢書音義曰房君官號也姓蔡名賜瓚曰房邑君也</hi>為上柱<lb/>
國周文陳之賢人也<hi>文頴曰即周章</hi>嘗為項燕軍視日<hi>如淳曰視日時</hi>
<pb n="KR2a0002_WYG_046-4a"/>
<hi>吉凶舉動之占也司馬季主為日者</hi>事春申君自言習兵陳王與之將軍<lb/>
印西擊秦行收兵至闗車千乘卒數十萬至戲軍焉秦<lb/>
令少府章邯免驪山徒人奴産子<hi>服䖍曰家人之産奴也</hi>悉發以<lb/>
擊楚大軍盡敗之周文敗走出闗止次曹陽二三月章<lb/>
邯追敗之復走次澠池十餘日章邯擊大破之周文自<lb/>
剄軍遂不戰<hi>徐廣曰十一月也</hi>武臣到邯鄲自立為趙王陳餘<lb/>
為大將軍張耳召騷為左右丞相陳王怒捕繫武臣等<lb/>
家室欲誅之柱國曰秦未亡而誅趙王將相家屬此生<lb/>
<pb n="KR2a0002_WYG_046-4b"/>
一秦也不如因而立之陳王乃遣使者賀趙而徙繫武<lb/>
臣等家屬宫中而封其子張敖為成都君趣趙兵亟入<lb/>
闗趙王將相相與謀曰王王趙非楚意也楚已誅秦必<lb/>
加兵於趙計莫如毋西兵使使北徇燕地以自廣也趙<lb/>
南據大河北有燕代楚雖勝秦不敢制趙若楚不勝秦<lb/>
必重趙趙乘秦之弊可以得志於天下趙王以為然因<lb/>
不西兵而遣故上谷卒史韓廣將兵北徇燕地燕故貴<lb/>
人豪傑謂韓廣曰楚已立王趙又已立王燕雖小亦萬<lb/>
<pb n="KR2a0002_WYG_046-5a"/>
乘之國也願將軍立為燕王韓廣曰廣母在趙不可燕<lb/>
人曰趙方西憂秦南憂楚其力不能禁我且以楚之彊<lb/>
不敢害趙王將相之家趙獨安敢害將軍之家韓廣以<lb/>
為然乃自立為燕王居數月趙奉燕王母及家屬歸之<lb/>
燕當此之時諸將之徇地者不可勝數周市北徇地至<lb/>
狄<hi>徐廣曰今之臨濟</hi>狄人田儋殺狄令自立為齊王以齊反擊<lb/>
周市市軍散還至魏地欲立魏後故寗陵君咎為魏王<lb/>
<hi>應劭曰魏諸公子名咎欲立六國後以樹黨</hi>時咎在陳王所不得之魏魏地<lb/>
<pb n="KR2a0002_WYG_046-5b"/>
已定欲相與立周市為魏王周市不肯使者五反陳王<lb/>
乃立甯陵君咎為魏王遣之國周市卒為相將軍田臧<lb/>
等相與謀曰周章軍已破矣秦兵旦暮至我圍滎陽城<lb/>
弗能下秦軍至必大敗不如少遣兵足以守滎陽悉精<lb/>
兵迎秦軍今假王驕不知兵權不可與計非誅之事恐<lb/>
敗因相與矯王令以誅吳叔獻其首於陳王使使賜田<lb/>
臧楚令尹印使為上將田臧乃使諸將李歸等守滎陽<lb/>
城自以精兵西迎秦軍於敖倉與戰田臧死軍破章邯<lb/>
<pb n="KR2a0002_WYG_046-6a"/>
進兵擊李歸等滎陽下破之李歸等死陽城人鄧説將<lb/>
兵居郯章邯别將擊破之鄧説軍散走陳銍人伍徐<hi>徐廣</hi>
<hi>曰一作逢</hi>將兵居許章邯擊破之伍徐軍皆散走陳陳王誅<lb/>
鄧説陳王初立時陵人秦嘉<hi>地理志泗水有陵縣也</hi>銍人董緤符<lb/>
離人朱雞石取慮人鄭布徐人丁疾等皆特起將兵圍<lb/>
東海守慶於郯陳王聞乃使武平君畔為將軍<hi>張晏曰畔名也</hi>
監郯下軍秦嘉不受命嘉自立為大司馬惡屬武平君<lb/>
告軍吏曰武平君年少不知兵事勿聽因矯以王命殺<lb/>
<pb n="KR2a0002_WYG_046-6b"/>
武平君畔章邯已破伍徐擊陳柱國房君死章邯又進<lb/>
兵擊陳西張賀軍陳王出監戰軍破張賀死臘月<hi>張晏曰秦</hi>
<hi>之臘月夏之九月瓚曰建丑之月也</hi>陳王之汝隂還至下城父其御莊賈<lb/>
殺以降秦陳勝葬碭諡曰隱王陳王故涓人將軍吕臣<lb/>
<hi>應劭曰涓人知謁者將軍姓吕名臣也晉灼曰吕氏春秋荆柱國莊伯令謁者駕令涓人取冦</hi>為蒼頭<lb/>
軍起新陽<hi>徐廣曰在汝南也</hi>攻陳下之殺莊賈復以陳為楚初<lb/>
陳王至陳令銍人宋留將兵定南陽入武闗留已徇南<lb/>
陽聞陳王死南陽復為秦宋留不能入武闗乃東至新<lb/>
<pb n="KR2a0002_WYG_046-7a"/>
蔡遇秦軍宋留以軍降秦秦傳留至咸陽車裂留以徇<lb/>
秦嘉等聞陳王軍破出走乃立景駒為楚王<hi>徐廣曰正月嘉為上</hi>
<hi>將軍</hi>引兵之方與欲擊秦軍定陶下使公孫慶使齊王欲<lb/>
與併力俱進齊王曰聞陳王戰敗不知其死生楚安得不<lb/>
請而立王公孫慶曰齊不請楚而立王楚何故請齊而<lb/>
立王且楚首事當令於天下田儋誅殺公孫慶秦左右<lb/>
校復攻陳下之吕將軍走收兵復聚鄱盜<hi>鄱音婆英布居江中爲羣</hi>
<hi>盜陳勝之起布歸番君吴芮故謂之鄱盜者也</hi>當陽君黥布之兵相收復擊秦<lb/>
<pb n="KR2a0002_WYG_046-7b"/>
左右校破之青波<hi>漢書音義曰地名也</hi>復以陳為楚會項梁立懷<lb/>
王孫心為楚王陳勝王凡六月已為王王陳其故人嘗<lb/>
與庸耕者聞之之陳扣宫門曰吾欲見渉宫門令欲縳<lb/>
之自辨數乃置<hi>晉灼曰數音朋友數斯疏矣</hi>不肯為通陳王出遮道<lb/>
而呼涉陳王聞之乃召見載與俱歸入宫見殿屋帷帳<lb/>
客曰夥頤涉之為王沈沈者<hi>應劭曰沈沈宫室深邃之貎也沈音長含反含一作</hi>
<hi>金</hi>楚人謂多為夥故天下傳之夥涉為王由陳涉始客<lb/>
出入愈益發舒言陳王故情或説陳王曰客愚無知顓<lb/>
<pb n="KR2a0002_WYG_046-8a"/>
妄言輕威陳王斬之諸陳王故人皆引去由是無親陳<lb/>
王者陳王以朱房為中正胡武為司過主司羣臣諸將<lb/>
徇地至令之不是者擊而罪之以苛察為忠其所不善<lb/>
者弗下吏輒自治之陳王信用之諸將以其故不親附<lb/>
此其所以敗也陳勝雖已死其所置遣侯王將相竟亡<lb/>
秦由涉首事也髙祖時為陳涉置守冢三十家碭至今<lb/>
血食　褚先生曰<hi>徐廣曰一作太史公駰按班固奏亊云太史遷取賈誼過秦上下篇以為</hi>
<hi>秦始皇本紀陳涉世家下贊文然則言褚先生者非也</hi>地形險阻所以為固也兵<lb/>
<pb n="KR2a0002_WYG_046-8b"/>
革刑法所以為治也猶未足恃也夫先王以仁義為本<lb/>
而以固塞文法為枝葉豈不然哉吾聞賈生之稱曰秦<lb/>
孝公據殽函之固<hi>韋昭曰殽謂二殽函函谷闗也</hi>擁雍州之地君臣固<lb/>
守以窺周室有席卷天下包舉宇内囊括四海之意并<lb/>
吞八荒之心當是時也商君佐之内立法度務耕織修<lb/>
守戰之備外連衡而鬬諸侯於是秦人拱守而取西河<lb/>
之外孝公既沒惠文王武王昭王䝉故業因遺策南取<lb/>
漢中西舉巴蜀東割膏腴之地收要害之郡諸侯恐懼<lb/>
<pb n="KR2a0002_WYG_046-9a"/>
會盟而謀弱秦不愛珍器重寶肥饒之地以致天下之<lb/>
士合縱締交相與為一當此之時齊有孟嘗趙有平原<lb/>
楚有春申魏有信陵此四君者皆明知而忠信寛厚而<lb/>
愛人尊賢而重士約從連衡兼韓魏趙燕宋衛中山之<lb/>
衆於是六國之士有甯越徐尚蘇秦杜赫之屬為之謀<lb/>
齊明周最陳軫邵滑樓緩翟景蘇厲樂毅之徒通其意<lb/>
吳起孫臏帶他兒良玉廖田忌㢘頗趙奢之倫制其兵<lb/>
嘗以什倍之地百萬之師仰闗而攻秦秦人開闗而延<lb/>
<pb n="KR2a0002_WYG_046-9b"/>
敵九國之師遁逃而不敢進秦無亡矢遺鏃之費而天<lb/>
下固已困矣於是從散約敗爭割地而賂秦秦有餘力<lb/>
而制其弊追亡逐北伏尸百萬流血漂櫓因利乘便宰<lb/>
割天下分裂山河彊國請服弱國入朝施及孝文王莊<lb/>
襄王享國之日淺國家無事及至始皇奮六世之餘烈<lb/>
振長策而御宇内吞二周而亡諸侯履至尊而制六合<lb/>
執敲扑以鞭笞天下威振四海南取百越之地以為桂<lb/>
林象郡百越之君俛首係頸委命下吏乃使蒙恬北築<lb/>
<pb n="KR2a0002_WYG_046-10a"/>
長城而守藩籬却匈奴七百餘里胡人不敢南下而牧<lb/>
馬士亦不敢貫弓而報怨於是廢先王之道燔百家之<lb/>
言以愚黔首墮名城殺豪俊收天下之兵聚之咸陽銷<lb/>
鋒鍉<hi>徐廣曰一作鏑</hi>鑄以為金人十二以弱天下之民然後踐<lb/>
華為城因河為池據億丈之城臨不測之谿以為固良<lb/>
弓勁弩守要害之處信臣精卒陳利兵而誰何天下已<lb/>
定始皇之心自以為闗中之固金城千里子孫帝王萬<lb/>
世之業也始皇既沒餘威振於殊俗然而陳涉甕牖繩<lb/>
<pb n="KR2a0002_WYG_046-10b"/>
樞之子甿𨽻之人<hi>徐廣曰田民曰甿音亡更反</hi>而遷徙之徒也材能<lb/>
不及中人非有仲尼墨翟之賢陶朱猗頓之富也躡足<lb/>
行伍之問俛仰阡陌之中率罷散之卒將數百之衆而<lb/>
轉攻秦斬木為兵掲竿為旗天下雲會響應贏糧而景<lb/>
從山東豪俊遂竝起而亡秦族矣且夫天下非小弱也<lb/>
雍州之地殽函之固自若也陳涉之位非尊於齊楚燕<lb/>
趙韓魏宋衛中山之君也鉏耰棘矜非銛於句㦸長鎩<lb/>
也適戍之衆非儔於九國之師也深謀遠慮行軍用兵<lb/>
<pb n="KR2a0002_WYG_046-11a"/>
之道非及鄉時之士也然而成敗異變功業相反也嘗試<lb/>
使山東之國與陳涉度長絜大比權量力則不可同年<lb/>
而語矣然而秦以區區之地致萬乘之權抑八州而朝<lb/>
同列百有餘年矣然後以六合為家殺函為宫一夫作<lb/>
難而七廟墮身死人手為天下笑者何也仁義不施而<lb/>
攻守之勢異也<lb/>
　<lb/>
　<lb/>
<pb n="KR2a0002_WYG_046-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷四十八<lb/>
</p>
<p>
</p>
  </div>
</body>
</text>
</TEI>
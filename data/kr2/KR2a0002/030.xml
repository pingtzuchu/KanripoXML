<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解巻三十二</head> <lb/>
    <p>
<pb n="KR2a0002_WYG_030-1a"/>
欽定四庫全書<lb/>
　史記集解巻三十二<lb/>
　　　　　　　　　　　　　宋　裴駰　撰<lb/>
史記三十二<lb/>
齊太公世家第二<lb/>
太公望吕尚者東海上人其先祖嘗為四嶽佐禹平水<lb/>
土甚有功虞夏之際封於吕或封於申姓姜氏夏商之<lb/>
時申吕或封枝庶子孫或為庶人尚其後苗裔也本姓<lb/>
<pb n="KR2a0002_WYG_030-1b"/>
姜氏從其封姓故曰吕尚吕尚盖嘗窮困年老矣以漁<lb/>
釣奸周西伯西伯將出獵卜之曰所獲非龍非彲非虎<lb/>
非羆所獲霸王之輔於是周西伯獵果遇太公於渭之<lb/>
陽與語大說曰自吾先君太公曰當有聖人適周周以<lb/>
興子真是邪吾太公望子乆矣故號之曰太公望載與<lb/>
俱歸立為師或曰太公博聞嘗事紂紂無道去之游說<lb/>
諸侯無所遇而卒西歸周西伯或曰吕尚處士𨼆海濵<lb/>
周西伯拘羑里散宜生閎夭素知而招吕尚吕尚亦曰<lb/>
<pb n="KR2a0002_WYG_030-2a"/>
吾聞西伯賢又善養老盍往焉三人者為西伯求美女<lb/>
竒物獻之於紂以贖西伯西伯得以出反國言吕尚所<lb/>
以事周雖異然要之為文武師周西伯昌之脫羑里歸<lb/>
與吕尚隂謀修徳以傾商政其事多兵權與竒計故後世<lb/>
之言兵及周之隂權皆宗太公為本謀周西伯政平及斷<lb/>
虞芮之訟而詩人稱西伯受命曰文王伐崇密須犬夷大作<lb/>
豐邑天下三分其二歸周者太公之謀計居多文王崩武王<lb/>
即位九年欲修文王業東伐以觀諸侯集否師行師尚父<lb/>
<pb n="KR2a0002_WYG_030-2b"/>
左杖黄鉞右把白旄以誓曰蒼兕蒼兕總爾衆庶與爾舟楫<lb/>
後至者斬遂至盟津諸侯不期而㑹者八百諸侯諸侯皆<lb/>
曰紂可伐也武王曰未可還師與太公作此泰誓居二年紂<lb/>
殺王子比干囚箕子武王將伐紂卜龜兆不吉風雨暴至<lb/>
羣公盡懼唯太公強之勸武王武王於是遂行十一年正<lb/>
月甲子誓於牧野伐商紂紂師敗績紂反走登鹿臺遂<lb/>
追斬紂明日武王立于社羣公奉明水衛康叔封布采<lb/>
席師尚父牽牲史佚䇿祝以告神討紂之罪散鹿臺之<lb/>
<pb n="KR2a0002_WYG_030-3a"/>
錢發鉅橋之粟以振貧民封比干墓釋箕子囚遷九鼎<lb/>
修周政與天下更始師尚父謀居多於是武王已平商<lb/>
而王天下封師尚父於齊營邱東就國道宿行遲逆旅<lb/>
之人曰吾聞時難得而易失客寢甚安殆非就國者也<lb/>
太公聞之夜衣而行犂明至國萊侯來伐與之爭營邱<lb/>
營邱邊萊萊人夷也㑹紂之亂而周初定未能集逺方<lb/>
是以與太公爭國太公至國修政因其俗簡其禮通商<lb/>
工之業便魚鹽之利而人民多歸齊齊為大國及周成<lb/>
<pb n="KR2a0002_WYG_030-3b"/>
王少時管蔡作亂淮夷畔周乃使召康公<hi>服䖍曰召公奭</hi>命太<lb/>
公曰東至海西至河南至穆陵北至無棣<hi>服䖍曰是皆太公始受封</hi>
<hi>土疆境所至也</hi>五侯九伯實得征之<hi>杜預曰五等諸矦九州之伯皆得征討其罪</hi>齊<lb/>
由此得征伐為大國都營邱葢太公之卒百有餘年<hi>禮記</hi>
<hi>曰太公封於營丘比及五世皆反葬於周鄭𤣥曰太公受封留為太師死葬於周五世之後乃葬齊皇覽曰吕</hi>
<hi>尚冢在臨菑縣城南去縣十里</hi>子丁公吕伋<hi>徐廣曰一作及</hi>立丁公卒子乙公<lb/>
得立乙公卒子癸公慈母立癸公卒子哀公不辰立哀<lb/>
公時紀侯譖之周周烹哀公<hi>徐廣曰周夷王</hi>而立其弟靜是為<lb/>
<pb n="KR2a0002_WYG_030-4a"/>
胡公胡公徙都薄姑而當周夷王之時哀公之同母少<lb/>
弟山怨胡公乃與其黨率營邱人襲攻殺胡公而自立<lb/>
是為獻公獻公元年盡逐胡公子因徙薄姑都治臨菑<lb/>
九年獻公卒子武公壽立武公九年周厲王出奔居彘<lb/>
十年王室亂大臣行政號曰共和二十四年周宣王初<lb/>
立二十六年武公卒子厲公無忌立厲公暴虐故胡公<lb/>
子復入齊齊人欲立之乃與攻殺厲公胡公子亦戰死<lb/>
齊人乃立厲公子赤為君是為文公而誅殺厲公者七<lb/>
<pb n="KR2a0002_WYG_030-4b"/>
十人文公十二年卒子成公說立成公九年卒子莊公<lb/>
購立莊公二十四年犬戎殺幽王周東徙雒秦始列為<lb/>
諸侯五十六年晉弑其君昭侯六十四年莊公卒子釐<lb/>
公禄甫立釐公九年魯隱公初立十九年魯桓公弑其<lb/>
兄隱公而自立為君二十五年北戎伐齊鄭使太子忽<lb/>
來救齊齊欲妻之忽曰鄭小齊大非我敵遂辭之三十<lb/>
二年釐公同母弟夷仲年死其子曰公孫無知釐公愛<lb/>
之令其秩服奉養比太子三十三年釐公卒太子諸兒<lb/>
<pb n="KR2a0002_WYG_030-5a"/>
立是為襄公襄公元年始為太子時甞與無知鬭及立<lb/>
絀無知秩服無知怨四年魯桓公與夫人如齊齊襄公<lb/>
故甞私通魯夫人魯夫人者襄公女弟也自釐公時嫁<lb/>
為魯桓公婦及桓公來而襄公復通焉魯桓公知之怒<lb/>
夫人夫人以告齊襄公齊襄公與魯君飲醉之使力士<lb/>
彭生抱上魯君車因拉殺魯桓公<hi>公羊傳曰搚幹而殺之何休曰搚折聲也</hi>
桓公下車則死矣魯人以為讓而齊襄公殺彭生以謝<lb/>
魯八年伐紀紀遷去其邑<hi>徐廣曰年表云去其都邑</hi>十二年初襄公<lb/>
<pb n="KR2a0002_WYG_030-5b"/>
使連稱管至父戍葵邱<hi>賈逵曰連稱管至父皆齊大夫杜預曰臨菑縣西有地名葵邱</hi>
𤓰時而往及𤓰而代<hi>服䖍曰𤓰時七月及𤓰謂後年𤓰時</hi>往戍一歲卒𤓰<lb/>
時而公弗為發代或為請代公弗許故此二人怒因公<lb/>
孫無知謀作亂連稱有從妹在公宫無寵<hi>服䖍曰為妾在宮也</hi>使<lb/>
之間襄公<hi>王肅曰候公之間隙</hi>曰事成以女為無知夫人冬十二<lb/>
月襄公游姑棼<hi>賈逵曰齊地也</hi>遂獵沛邱<hi>杜預曰安樂博昌縣南有地名貝邱</hi>見<lb/>
彘從者曰彭生<hi>服䖍曰公見彘從者乃見彭生鬼改形為豕也</hi>公怒射之彘人<lb/>
立而啼公懼墜車傷足失屨反而鞭主屨者茀三百茀出<lb/>
<pb n="KR2a0002_WYG_030-6a"/>
宫而無知連稱管至父等聞公傷乃遂率其衆襲宫逢主<lb/>
屨茀茀曰且無入驚宫驚宫未易入也無知弗信茀示<lb/>
之創乃信之待宫外令茀先入茀先入即匿襄公户間<lb/>
良乆無知等恐遂入宫茀反與宫中及公之幸臣攻無<lb/>
知等不勝皆死無知入宫求公不得或見人足於户間<lb/>
發視乃襄公遂殺之而無知自立為齊君桓公元年春<lb/>
齊君無知游於雍林<hi>賈逵曰渠邱大夫也</hi>雍林人甞有怨無知及<lb/>
其在游雍林人襲殺無知告齊大夫曰無知弑襄公自<lb/>
<pb n="KR2a0002_WYG_030-6b"/>
立臣謹行誅唯大夫更立公子之當立者唯命是聽初<lb/>
襄公之醉殺魯桓公通其夫人殺誅數不當滛於婦人<lb/>
數欺大臣羣弟恐禍及故次弟糾奔魯其母魯女也管<lb/>
仲召忽傅之次弟小白奔莒鮑叔傅之小白母衛女也<lb/>
有寵於釐公小白自少好善大夫髙傒<hi>賈逵曰齊正卿髙敬仲也</hi>及<lb/>
雍林人殺無知議立君髙國先陰召小白於莒魯聞無<lb/>
知死亦發兵送公子糾而使管仲别將兵遮莒道射中<lb/>
小白帶鉤小白佯死管仲使人馳報魯魯送糾者行益<lb/>
<pb n="KR2a0002_WYG_030-7a"/>
遲六日至齊則小白已入髙傒立之是為桓公桓公之<lb/>
中鉤佯死以誤管仲已而載温車中馳行亦有髙國内<lb/>
應故得先入立發兵距魯秋與魯戰于乾時<hi>杜預曰乾時齊地也</hi>
<hi>時水在樂安界岐流旱則涸竭故曰乾時</hi>魯兵敗走齊兵掩絶魯歸道齊遺<lb/>
魯書曰子糾兄弟弗忍誅請魯自殺之召忽管仲讐也<lb/>
請得而甘心醢之不然將圍魯魯人患之遂殺子糾于<lb/>
笙瀆<hi>賈逵曰魯地句瀆也</hi>召忽自殺管仲請囚桓公之立發兵攻<lb/>
魯心欲殺管仲鮑叔牙曰臣幸得從君君竟以立君之<lb/>
<pb n="KR2a0002_WYG_030-7b"/>
尊臣無以增君君將治齊即髙傒與叔牙足也君且欲<lb/>
霸王非管夷吾不可夷吾所居國國重不可失也於是<lb/>
桓公從之乃詳為召管仲欲甘心實欲用之管仲知之<lb/>
故請往鮑叔牙迎受管仲及堂阜而脫桎梏<hi>賈逵曰堂阜魯北境</hi>
<hi>杜預曰堂阜齊地東莞䝉陰縣西北有夷吾亭或曰鮑叔解夷吾縳於此因以為名也</hi>齊袚而見<lb/>
桓公桓公厚禮以為大夫任政桓公既得管仲與鮑叔<lb/>
隰朋<hi>徐廣曰或作崩也</hi>髙傒修齊國政連五家之兵<hi>國語曰管子制國五</hi>
<hi>家為軌十軌為里四里為連十連為鄉以為軍令</hi>設輕重魚鹽之利以贍貧窮<lb/>
<pb n="KR2a0002_WYG_030-8a"/>
禄賢能齊人皆說二年伐滅郯<hi>徐廣曰一作譚</hi>郯子奔莒初桓<lb/>
公亡時過郯郯無禮故伐之五年伐魯魯將師敗魯莊<lb/>
公請獻遂邑以平<hi>杜預曰遂在濟北蛇邱縣東北</hi>桓公許與魯會柯而<lb/>
盟<hi>杜預曰此柯今濟北東阿齊之阿邑猶祝柯今為祝阿</hi>魯將盟曹沬以匕首刧<lb/>
桓公於壇上<hi>何休曰上基三尺階三等曰壇會必有壇者為升降揖讓稱先君以相接也</hi>曰<lb/>
反魯之侵地桓公許之已而曹沬去匕首北面就臣位<lb/>
桓公後悔欲無與魯地而殺曹沬管仲曰夫刧許之而<lb/>
倍信殺之<hi>徐廣曰一云已許之而背信殺刧也</hi>愈一小快耳而棄信於諸<lb/>
<pb n="KR2a0002_WYG_030-8b"/>
侯失天下之援不可於是遂與曹沬三敗所亡地於魯<lb/>
諸侯聞之皆信齊而欲附焉七年諸侯會桓公於甄<hi>杜預</hi>
<hi>曰甄衞地今東郡甄城也</hi>而桓公於是始霸焉十四年陳厲公子完<lb/>
號敬仲來奔齊齊桓公欲以為卿讓於是以為工正<hi>賈逵</hi>
<hi>曰掌百工</hi>田成子常之祖也二十三年山戎伐燕<hi>服䖍曰山戎北狄葢</hi>
<hi>今鮮卑也何休曰山戎者戎中之别名也</hi>燕告急於齊齊桓公救燕遂伐山<lb/>
戎至于孤竹而還燕莊公遂送桓公入齊境桓公曰非<lb/>
天子諸侯相送不出境吾不可以無禮於燕於是分溝<lb/>
<pb n="KR2a0002_WYG_030-9a"/>
割燕君所至與燕命燕君復修召公之政納貢于周如<lb/>
成康之時諸侯聞之皆從齊二十七年魯湣公母曰哀姜桓<lb/>
公女弟也哀姜滛於魯公子慶父慶父弑湣公哀姜欲立慶<lb/>
父魯人更立釐公<hi>徐廣曰史記僖宇皆作釐</hi>桓公召哀姜殺之二十八年衛<lb/>
文公有狄亂告急於齊齊率諸矦城楚邱<hi>賈逵曰衛地也</hi>而立<lb/>
衛君二十九年桓公與夫人蔡姬戲舩中蔡姬習水蕩<lb/>
公<hi>賈逵曰蕩揺也</hi>公懼止之不止出舩怒歸蔡姬弗絶蔡亦怒<lb/>
嫁其女桓公聞而怒興師往伐三十年春齊桓公率諸<lb/>
<pb n="KR2a0002_WYG_030-9b"/>
矦伐蔡蔡潰<hi>賈逵曰民逃其上曰潰也</hi>遂伐楚楚成王興師問曰何<lb/>
故渉吾地管仲對曰昔召康公命我先君太公曰五侯<lb/>
九伯若實征之以夾輔周室<hi>左傳曰周公太公股肱周室夾輔成王也</hi>賜我<lb/>
先君履<hi>杜預曰所踐履之界</hi>東至海西至河南至穆陵北至無棣<lb/>
楚貢包茅不入王祭不具<hi>賈逵曰包茅菁茅包匭之也以供祭祀杜預曰尚書包匭</hi>
<hi>菁茅茅之為異未審</hi>是以來責昭王南征不復是以來問<hi>服䖍曰周昭王</hi>
<hi>南廵狩渉漢未濟舩解而溺昭王王室諱之不以赴諸侯不知其故故桓公以為辭責問楚也</hi>楚王曰<lb/>
貢之不入有之寡人罪也敢不共乎昭王之出不復君<lb/>
<pb n="KR2a0002_WYG_030-10a"/>
其問之水濵<hi>杜預曰昭王時漢非楚境故不受罪</hi>齊師進次于陘<hi>杜預曰陘楚地</hi>
<hi>潁川召陵縣南有陘亭左傳曰凡師一宿為舍再宿為信過信為次</hi>夏楚王使屈完將兵<lb/>
扞齊齊師退次召陵<hi>杜預曰召陵潁川縣</hi>桓公矜屈完以其衆屈<lb/>
完曰君以道則可若不則楚方城以為城<hi>服䖍曰方城山在漢南韋</hi>
<hi>昭曰方城楚北之阨塞杜預曰方城山在南陽華縣南是也</hi>江漢以為溝君安能進<lb/>
乎乃與屈完盟而去過陳陳袁濤塗詐齊令出東方覺<lb/>
秋齊伐陳<hi>左傳曰討不忠也</hi>是歲晉殺太子申生三十五年夏<lb/>
會諸矦于葵邱<hi>杜預曰陳留外黄縣東有葵邱也</hi>周襄王使宰孔賜桓<lb/>
<pb n="KR2a0002_WYG_030-10b"/>
公文武胙彤弓矢大路<hi>賈逵曰大路諸矦朝服之車謂之金路</hi>命無拜桓<lb/>
公欲許之管仲曰不可乃下拜受賜<hi>韋昭曰下堂拜賜也</hi>秋復會<lb/>
諸侯於葵邱益有驕色周使宰孔會諸侯頗有叛者<hi>公羊</hi>
<hi>傳曰葵邱之會桓公震而矜之叛者九國</hi>晉侯病後遇宰孔孔曰齊侯驕矣<lb/>
第無行從之是歲晉獻公卒里克殺奚齊淖子<hi>徐廣曰史記卓</hi>
<hi>多作淖</hi>秦穆公以夫人入公子夷吾為晉君桓公於是討<lb/>
晉亂至髙梁<hi>服䖍曰晉地也杜預曰在平陽縣西南</hi>使隰朋立晉君還是<lb/>
時周室微唯齊楚秦晉為彊晉初與會獻公死國内亂<lb/>
<pb n="KR2a0002_WYG_030-11a"/>
秦穆公辟逺不與中國會盟楚成王初收荆蠻有之夷<lb/>
狄自置唯獨齊為中國會盟而桓公能宣其徳故諸侯<lb/>
賔會於是桓公稱曰寡人南伐至召陵望熊山北伐山<lb/>
戎離枝孤竹<hi>地里志曰令支縣有孤竹城疑離枝即令支也令離聲相近應劭曰令音鈴鈴離聲亦相</hi>
<hi>近管子亦作離字</hi>西伐大夏渉流沙束馬懸車登太行至卑耳<lb/>
山而還諸侯莫違寡人寡人兵車之會三乘車之會六<lb/>
九合諸侯一匡天下昔三代受命有何以異於此乎吾<lb/>
欲封泰山禪梁父管仲固諫不聽乃說桓公以逺方珍<lb/>
<pb n="KR2a0002_WYG_030-11b"/>
怪物至乃得封桓公乃止三十八年周襄王弟帶與戎<lb/>
翟合謀伐周齊使管仲平戎於周周欲以上卿禮管仲<lb/>
管仲頓首曰臣陪臣安敢三讓乃受下卿禮以見三十<lb/>
九年周襄王弟帶來奔齊齊使仲孫請王為帶謝襄王<lb/>
怒弗聽四十一年秦穆公虜晉惠公復歸之是歲管仲<lb/>
隰朋皆卒管仲病桓公問曰羣臣誰可相者管仲曰知<lb/>
臣莫如君公曰易牙何如對曰殺子以適君非人情不<lb/>
可公曰開方何如對曰倍親以適君非人情難近<hi>管仲曰衛</hi>
<pb n="KR2a0002_WYG_030-12a"/>
<hi>公子開方去其千乘之太子而臣事君也</hi>公曰豎刁如何對曰自宫以適君<lb/>
非人情難親管仲死而桓公不用管仲言卒近用三子<lb/>
三子專權四十二年戎伐周周告急齊齊令諸侯各發<lb/>
卒戍周是歲晉公子重耳來桓公妻之四十三年初齊<lb/>
桓公之夫人三曰王姬徐姬蔡姬皆無子桓公好内<hi>服䖍</hi>
<hi>曰内婦言也</hi>多内寵如夫人者六人長衛姬生無詭少衛姬<lb/>
生惠公元鄭姬生孝公昭葛嬴生昭公潘密姬生懿公<lb/>
商人宋華子<hi>賈逵曰宋華子之女子姓</hi>生公子雍桓公與管仲屬孝<lb/>
<pb n="KR2a0002_WYG_030-12b"/>
公於宋襄公以為太子雍巫有寵於衛共姬<hi>賈逵曰雍巫雍人名</hi>
<hi>巫易牙也</hi>因宦者豎刁以厚獻於桓公亦有寵桓公許之立<lb/>
無詭<hi>杜預曰易牙既有寵於公為長衛姬請立</hi>管仲卒五公子皆求立冬十<lb/>
月乙亥齊桓公卒易牙入與豎刁因内寵殺羣吏<hi>服䖍曰内</hi>
<hi>寵如夫人者六人羣吏諸大夫也杜預曰内寵内宫人之有權寵者</hi>而立公子無詭為君<lb/>
太子昭奔宋桓公病五公子各樹黨爭立及桓公卒遂<lb/>
相攻以故宫中空莫敢棺桓公尸在牀上六十七日尸<lb/>
蟲出于户十二月乙亥無詭立乃棺赴辛巳夜斂殯<hi>徐廣</hi>
<pb n="KR2a0002_WYG_030-13a"/>
<hi>曰斂一作臨也</hi>桓公十有餘子要其後立者五人無詭立三月<lb/>
死無諡次孝公次昭公次懿公次惠公孝公元年三月<lb/>
宋襄公率諸矦兵送齊太子昭而伐齊齊人恐殺其君<lb/>
無詭齊人將立太子昭四公子之徒攻太子太子走宋<lb/>
宋遂與齊人四公子戰五月宋敗齊四公子師而立太<lb/>
子昭是為齊孝公宋以桓公與管仲屬之太子故來征<lb/>
之以亂故八月乃葬齊桓公<hi>皇覽曰桓公冢在臨菑南城十七里所菑水南</hi>六<lb/>
年春齊伐宋以其不同盟于齊也<hi>服䖍曰魯僖公十九年諸矦盟于齊以無</hi>
<pb n="KR2a0002_WYG_030-13b"/>
<hi>忘桓公之徳宋襄公欲行霸道不與盟故伐之</hi>夏宋襄公卒七年晉文公立十<lb/>
年孝公卒孝公弟潘因衛公子開方殺孝公子而立潘<lb/>
是為昭公昭公桓公子也其母曰葛嬴昭公元年晉文<lb/>
公敗楚於城濮而會諸侯踐土朝周天子使晉稱伯六<lb/>
年翟侵齊晉文公卒秦兵敗於殽十二年秦穆公卒十<lb/>
九年五月昭公卒子舍立為齊君舍之母無寵於昭公<lb/>
國人莫畏昭公之弟啇人以桓公死爭立而不得陰交<lb/>
賢士附愛百姓百姓說及昭公卒子舍立孤弱即與衆<lb/>
<pb n="KR2a0002_WYG_030-14a"/>
十月即墓上弑齊君舍而商人自立是為懿公懿公桓<lb/>
公子也其母曰密姬懿公四年春初懿公為公子時與<lb/>
丙戎之父獵爭獲不勝及即位斷丙戎父足而使丙戎<lb/>
僕<hi>賈逵曰僕御也</hi>庸職之妻好公内之宫使庸職驂乘五月懿<lb/>
公游於申池<hi>杜預曰齊南城門名申門齊城無池唯此門左右有池疑此是也左思齊都賦注曰</hi>
<hi>申池海濵齊藪也</hi>二人浴戲職曰斷足子戎曰奪妻者二人俱<lb/>
病此言乃怨謀與公游竹中二人弑懿公車上棄竹中<lb/>
而亡去懿公之立驕民不附齊人廢其子而迎公子元<lb/>
<pb n="KR2a0002_WYG_030-14b"/>
於衛立之是為惠公惠公桓公子也其母衛女曰少衛<lb/>
姬避齊亂故在衛惠公二年長翟來<hi>穀梁傳曰身横九畆斷其首而載之</hi>
<hi>眉見於軾</hi>王子城父攻殺之<hi>賈逵曰王子城父齊大夫</hi>埋之於北門晉趙<lb/>
穿弑其君靈公十年惠公卒子頃公無野立初崔杼有<lb/>
寵於惠公惠公卒髙國畏其偪也逐之崔杼奔衛頃公<lb/>
元年楚莊王強伐陳二年圍鄭鄭伯降已復國鄭伯六<lb/>
年春晉使郤克於齊齊使夫人帷中而觀之郤克上夫<lb/>
人笑之郤克曰不是報不復渉河歸請伐齊晉侯弗許<lb/>
<pb n="KR2a0002_WYG_030-15a"/>
齊使至晉郤克執齊使者四人河内殺之八年晉伐齊<lb/>
齊以公子強質晉晉兵去十年春齊伐魯衛魯衛大夫<lb/>
如晉請師皆因郤克晉使郤克以車八百乘<hi>賈逵曰八百乘六萬</hi>
<hi>人</hi>為中軍將士燮將上軍欒書將下軍以救魯衛伐齊<lb/>
六月壬申與齊侯兵合靡<hi>徐廣曰一作摩</hi>笄下<hi>賈逵曰靡笄山名也</hi>癸酉<lb/>
陳于鞍<hi>服䖍曰鞍齊地名也</hi>逢丑父<hi>賈逵曰齊大夫</hi>為齊頃公右頃公曰<lb/>
馳之破晉軍會食射傷郤克流血至履克欲還入壁其<lb/>
御曰我始入再傷不敢言疾恐懼士卒願子忍之遂復<lb/>
<pb n="KR2a0002_WYG_030-15b"/>
戰齊急丑父恐齊侯得乃易處頃公為右車絓於木而<lb/>
止晉小將韓厥伏齊侯車前曰寡君使臣救魯衛戲之<lb/>
丑父使頃公下取飲因得亡脫去入其軍晉郤克欲殺<lb/>
丑父丑父曰代君死而見僇後人臣無忠其君者矣克<lb/>
舍之丑父遂得亡歸齊於是晉軍追齊至馬陵<hi>徐廣曰一作陘</hi>
<hi>駰案賈逵曰馬陘齊地</hi>齊侯請以寳器謝<hi>左傳曰賂以紀甗玉磬也</hi>不聽必得<lb/>
笑克者蕭桐叔子<hi>杜預曰桐叔蕭君之字齊侯外祖父子女也難斥言其母故逺言之賈逵</hi>
<hi>曰蕭附庸子姓</hi>令齊東畆<hi>服䖍曰欲令齊隴畆東行</hi>對曰叔子齊君母齊君<lb/>
<pb n="KR2a0002_WYG_030-16a"/>
母亦猶晉君母子安置之且子以義伐而以暴為後其<lb/>
可乎於是乃許令反魯衛之侵地十一年晉初置六卿<lb/>
賞鞍之功齊頃公朝晉欲尊王晉景公晉景公不敢受<lb/>
乃歸歸而頃公弛苑囿薄賦斂振孤問疾虚積聚以救<lb/>
民民亦大說厚禮諸侯竟頃公卒百姓附諸侯不犯十<lb/>
七年頃公卒<hi>皇覽曰頃公冢近吕尚冢</hi>子靈公環立靈公九年晉欒<lb/>
書弑其君厲公十年晉悼公伐齊齊令公子光質晉十<lb/>
九年立子光為太子髙厚傅之令會諸侯盟於鍾離二<lb/>
<pb n="KR2a0002_WYG_030-16b"/>
十七年晉使中行獻子伐齊齊師敗靈公走入臨菑晏<lb/>
嬰止靈公靈公弗從曰君亦無勇矣晉兵遂圍臨菑城<lb/>
守不敢出晉焚郭中而去二十八年初靈公取魯女生<lb/>
子光以為太子仲姬戎姬嬖仲姬生子牙屬之戎姬戎<lb/>
姬請以為太子公許之仲姬曰不可光之立列於諸侯<lb/>
矣<hi>服䖍曰數從諸侯征伐盟會</hi>今無故廢之君必悔之公曰在我耳<lb/>
遂東太子光<hi>賈逵曰徙之東垂也</hi>使髙厚𫝊牙為太子靈公疾崔<lb/>
杼迎故太子光而立之是為莊公莊公殺戎姬五月壬<lb/>
<pb n="KR2a0002_WYG_030-17a"/>
辰靈公卒莊公即位執太子牙於句竇之邱殺之八月<lb/>
崔杼殺髙厚晉聞齊亂伐齊至髙唐<hi>杜預曰髙唐在祝阿縣西北</hi>莊<lb/>
公三年晉大夫欒盈<hi>徐廣曰史記多作逞</hi>奔齊莊公厚客待之晏<lb/>
嬰田文子諫公弗聽四年齊莊公使欒盈門入晉曲沃<lb/>
<hi>賈逵曰欒盈之邑</hi>為内應以兵隨之上太行入孟門<hi>賈逵曰孟門太行皆</hi>
<hi>晉山隘也</hi>欒盈敗齊兵還取朝歌<hi>賈逵曰晉邑</hi>六年初棠公妻好<lb/>
<hi>賈逵曰棠公齊棠邑大夫</hi>棠公死崔杼取之莊公通之數如崔氏以<lb/>
崔杼之冠賜人侍者曰不可崔杼怒因其伐晉欲與晉<lb/>
<pb n="KR2a0002_WYG_030-17b"/>
合謀襲齊而不得間莊公甞笞宦者賈舉賈舉復侍為<lb/>
崔杼間公<hi>服䖍曰伺公間隙</hi>以報怨五月莒子朝齊齊以甲戌<lb/>
饗之崔杼稱病不視事乙亥公問崔杼病遂從崔杼妻<lb/>
崔杼妻入室與崔杼自閉戸不出公擁柱而歌<hi>服䖍曰公以為</hi>
<hi>姜氏不知已在外故歌以命之也一曰公自知見欺恐不得出故歌以自悔</hi>宦者賈舉遮公<lb/>
從宫而入閉門崔杼之徒持兵從中起公登䑓而請解<lb/>
不許請盟不許請自殺於廟不許皆曰君之臣杼疾病<lb/>
不能聽命<hi>服䖍曰言不能親聽公命</hi>近於公宫<hi>服䖍曰崔杼之宫近公宫淫者或詐稱公</hi>
<pb n="KR2a0002_WYG_030-18a"/>
陪臣爭趣<hi>徐廣曰爭一作扞</hi>有滛者不知二命<hi>杜預曰言得淫人受崔子命討</hi>
<hi>之不知他命也</hi>公踰牆射中公股公反墜遂弑之晏嬰立崔杼<lb/>
門外<hi>賈逵曰聞難而來</hi>曰君為社稷死則死之為社稷亡則亡<lb/>
之<hi>服䖍曰謂以公義為社稷死亡也如是者臣亦隨之死亡</hi>若為己死己亡非其私<lb/>
暱誰敢任之<hi>服䖍曰言君自以己之私欲取死亡之禍則私近之臣所當任也杜預曰私暱所親</hi>
<hi>愛也非所親愛無為當其禍也</hi>門開而入枕公尸而哭三踊而出人謂<lb/>
崔杼必殺之崔杼曰民之望也舍之得民<hi>服䖍曰置之所以得人心</hi>
丁丑崔杼立莊公異母弟杵臼<hi>徐廣曰史記多作著臼</hi>是為景公<lb/>
<pb n="KR2a0002_WYG_030-18b"/>
景公母魯叔孫宣伯女也景公立以崔杼為右相慶封<lb/>
為左相二相恐亂起乃與國人盟曰不與崔慶者死晏<lb/>
子仰天曰嬰所不獲唯忠於君利社稷者是從不肯盟<lb/>
慶封欲殺晏子崔杼曰忠臣也舍之齊太史書曰崔杼<lb/>
弑莊公崔杼殺之其弟復書崔杼復殺之少弟復書崔<lb/>
杼乃舍之景公元年初崔杼生子成及彊其母死取東<lb/>
郭女生明東郭女使其前夫子無咎與其弟偃相崔氏<lb/>
成有罪二相急治之立明為太子成請老於崔杼崔杼<lb/>
<pb n="KR2a0002_WYG_030-19a"/>
許之二相弗聽曰崔宗邑不可<hi>杜預曰濟陽東朝陽縣西北有崔氏城也</hi>成<lb/>
彊怒告慶封慶封與崔杼有郤欲其敗也成彊殺無咎<lb/>
偃於崔杼家家皆奔亡崔杼怒無人使一宦者御見慶<lb/>
封慶封曰請為子誅之使崔杼仇盧蒲嫳<hi>賈逵曰嫳齊大夫慶封之</hi>
<hi>屬</hi>攻崔氏殺成彊盡滅崔氏崔杼婦自殺崔杼歸亦自<lb/>
殺慶封為相國專權三年十月慶封出獵初慶封已殺<lb/>
崔杼益驕嗜酒好獵不聽政令慶舍用政<hi>服䖍曰舍慶封之子也生</hi>
<hi>𫝊其職政與子</hi>已有内郤田文子謂桓子曰亂將作田鮑髙欒<lb/>
<pb n="KR2a0002_WYG_030-19b"/>
氏相與謀慶氏慶舍發甲圍慶封宫四家徒共擊破之<lb/>
慶封還不得入奔魯齊人讓魯封奔呉呉與之朱方聚<lb/>
其族而居之富於在齊其秋齊人徙葬莊公僇崔杼尸<lb/>
於市以說衆九年景公使晏嬰之晉與叔向私語曰齊<lb/>
政卒歸田氏田氏雖無大徳以公權私有徳於民民愛<lb/>
之十二年景公如晉見平公欲與伐燕十八年公復如<lb/>
晉見昭公二十六年獵魯郊因入魯與晏嬰俱問魯禮<lb/>
三十一年魯昭公辟季氏難奔齊齊以千社封之<hi>賈逵曰二</hi>
<pb n="KR2a0002_WYG_030-20a"/>
<hi>十五家為一社千社二萬五十家也</hi>子家止昭公昭公乃請齊伐魯取鄆<lb/>
以居昭公三十二年彗星見景公坐柏寢嘆曰堂堂誰<lb/>
有此乎<hi>服䖍曰景公自恐徳薄不能乆享齊國故曰誰有此也</hi>羣臣皆泣晏子笑<lb/>
公怒晏子曰臣笑羣臣䛕甚景公曰彗星出東北當齊<lb/>
分野寡人以為憂晏子曰君髙䑓深池賦斂如弗得刑<lb/>
罰恐弗勝茀星將出彗星何懼乎公曰可禳否晏子曰<lb/>
使神可祝而來亦可禳而去也百姓苦怨以萬數而君<lb/>
令一人禳之安能勝衆口乎是時景公好治宫室聚狗<lb/>
<pb n="KR2a0002_WYG_030-20b"/>
馬奢侈厚賦重刑故晏子以此諫之四十二年呉王闔<lb/>
閭伐楚入郢四十七年魯陽虎攻其君不勝奔齊請齊<lb/>
伐魯鮑子諫景公乃囚陽虎陽虎得亡奔晉四十八年<lb/>
與魯定公好會夾谷<hi>服䖍曰東海祝其縣是也</hi>犁鉏曰孔丘知禮而<lb/>
怯請令萊人為樂<hi>杜預曰萊人齊所滅萊夷也</hi>因執魯君可得志景<lb/>
公害孔丘相魯懼其霸故從犁鉏之計方會進萊樂孔<lb/>
子厯階上使有司執萊人斬之以禮讓景公景公慙乃<lb/>
歸魯侵地以謝而罷去是歲晏嬰卒五十五年范中行<lb/>
<pb n="KR2a0002_WYG_030-21a"/>
反其君於晉晉攻之急來請粟田乞欲為亂樹黨於逆<lb/>
臣說景公曰范中行數有徳於齊不可不救乃使乞救<lb/>
而輸之粟五十八年夏景公夫人燕姬適子死景公寵<lb/>
妾芮姬生子荼荼少其母賤無行諸大夫恐其為嗣乃<lb/>
言願擇諸子長賢者為太子景公老惡言嗣事又愛荼<lb/>
母欲立之憚發之口乃謂諸大夫曰為樂耳國何患無<lb/>
君乎秋景公病命國惠子髙昭子<hi>杜預曰惠子國夏也昭子髙張也</hi>立<lb/>
少子荼為太子逐羣公子遷之萊<hi>服䖍曰萊齊東鄙邑</hi>景公卒<hi>皇覧</hi>
<pb n="KR2a0002_WYG_030-21b"/>
<hi>曰景公冢與桓公冢同處</hi>太子荼立是為晏孺子冬未葬而羣公子<lb/>
畏誅皆出亡荼諸異母兄公子壽駒黔奔衛<hi>徐廣曰一作壽黔奔</hi>
<hi>衛</hi>公子鉏陽生奔魯萊人歌之曰景公死乎弗與埋三<lb/>
軍事乎弗與謀<hi>服䖍曰萊人見五公子遠遷鄙邑不得而與景公葬埋之亊及國三軍之謀故愍</hi>
<hi>歌杜預曰稱諡葢葬後而為此歌哀羣公子失所也</hi>　師乎師乎胡黨之乎<hi>服䖍曰師衆也</hi>
<hi>黨所也言公子徒衆何所適也</hi>晏孺子元年春田乞偽事髙國者每朝<lb/>
乞驂乘言曰子得君大夫皆自危欲謀作亂又謂諸大<lb/>
夫曰髙昭子可畏及未發先之大夫從之六月田乞鮑<lb/>
<pb n="KR2a0002_WYG_030-22a"/>
牧乃與大夫以兵入公宫攻髙昭子昭子聞之與國惠<lb/>
子救公公師敗田乞之徒追之國惠子奔莒遂反殺髙<lb/>
昭子晏圉奔魯<hi>賈逵曰圉晏嬰之子</hi>八月齊秉意茲<hi>徐廣曰左傳八月齊邴意</hi>
<hi>兹奔魯</hi>田乞敗二相乃使人之魯召公子陽生陽生至齊<lb/>
私匿田乞家十月戊子田乞請諸大夫曰常之母有魚<lb/>
菽之祭<hi>何休曰齊俗婦人首祭事言魚豆者示薄陋無所有也</hi>幸來會飲會飲田<lb/>
乞盛陽生槖中置坐中央發槖出陽生曰此乃齊君矣<lb/>
大夫皆伏謁將與大夫盟而立之鮑牧醉乞誣大夫曰<lb/>
<pb n="KR2a0002_WYG_030-22b"/>
吾與鮑牧謀共立陽生鮑牧怒曰子忘景公之命乎諸<lb/>
大夫相視欲悔陽生前頓首曰可則立之否則已鮑牧<lb/>
恐禍起乃復曰皆景公子也何為不可乃與盟立陽生<lb/>
是為悼公悼公入宫使人遷晏孺子於駘<hi>賈逵曰齊邑</hi>殺之<lb/>
幕下而逐孺子母芮子芮子故賤而孺子少故無權國<lb/>
人輕之悼公元年齊伐魯取讙闡<hi>杜預曰闡在東平剛縣北</hi>初陽生<lb/>
亡在魯季康子以其妹妻之及歸即位使迎之季姬與<lb/>
季魴侯通<hi>杜預曰魴矦康子叔父也</hi>言其情魯弗敢與故齊伐魯竟<lb/>
<pb n="KR2a0002_WYG_030-23a"/>
迎季姬季姬嬖齊復歸魯侵地鮑子與悼公有郤不善<lb/>
四年呉魯伐齊南方鮑子弑悼公赴于呉呉王夫差哭<lb/>
於軍門外三日將從海入討齊齊人敗之呉師乃去晉<lb/>
趙鞅伐齊至頼而去<hi>服䖍曰頼齊邑</hi>齊人共立悼公子壬是為<lb/>
簡公<hi>徐廣曰年表曰簡公壬者景公之子也</hi>簡公四年春初簡公與父陽<lb/>
生俱在魯也闞止有寵焉<hi>賈逵曰闞止子我也</hi>及即位使為政田<lb/>
成子憚之驟顧於朝<hi>杜預曰心不安故數顧也</hi>御鞅言簡公<hi>賈逵曰鞅齊大</hi>
<hi>夫也</hi>曰田闞不可並也君其擇焉<hi>杜預曰擇用一人也</hi>弗聽子我夕<lb/>
<pb n="KR2a0002_WYG_030-23b"/>
<hi>服䖍曰夕省事</hi>田逆殺人逢之<hi>服䖍曰子我將往夕省事於君而逢逆之殺人也杜預曰逆子</hi>
<hi>行陳氏宗</hi>遂捕以入<hi>杜預曰執逆/入至於朝也</hi>田氏方睦<hi>服䖍曰陳常方欲謀有齊國故</hi>
<hi>和其宗族</hi>使囚病而遺守囚者酒<hi>服䖍曰使陳逆詐病而遺也</hi>醉而殺守<lb/>
者得亡子我盟諸田於陳宗<hi>服䖍曰子我見陳逆得生出而恐為陳氏所怨故與</hi>
<hi>盟而請和也陳宗宗長之家</hi>初田豹欲為子我臣<hi>賈逵曰豹陳氏族也</hi>使公孫<lb/>
言豹<hi>賈逵曰公孫齊大夫也杜預曰言介達之意</hi>豹有喪而止後卒以為臣<lb/>
<hi>杜預曰終喪也</hi>幸於子我子我謂曰吾盡逐田氏而立女可乎<lb/>
對曰我逺田氏矣<hi>服䖍曰言我與陳氏宗疎逺也</hi>且其違者不過數人<lb/>
<pb n="KR2a0002_WYG_030-24a"/>
<hi>服䖍曰違者不從子我者</hi>何盡逐焉遂告田氏子行曰彼得君弗先<lb/>
必禍子<hi>服䖍曰彼謂闞止也子謂陳常也</hi>子行舍於公宫<hi>服䖍曰止於公宫為陳氏</hi>
<hi>作内間也</hi>夏五月壬申成子兄弟四乘如公<hi>服䖍曰成子兄弟八人二人共</hi>
<hi>一乘故曰四乘</hi>子我在幄<hi>杜預曰幄帳也/聽政之處也</hi>出迎之遂入閉門<hi>服䖍</hi>
<hi>曰成子兄弟見子我出遂突入反閉門子我不得復入</hi>宦者禦之<hi>服䖍曰閹豎以兵禦陳氏</hi>子<lb/>
行殺宦者<hi>服䖍曰舍於公宫故得殺之</hi>公與婦人飲酒于檀䑓<hi>服䖍曰當</hi>
<hi>陳氏入時飲酒於此䑓</hi>成子遷諸寢<hi>服䖍曰欲從公令居寢也</hi>公執戈將擊之<lb/>
<hi>杜預曰疑其作亂也</hi>太史子餘<hi>服䖍曰/齊大夫</hi>曰非不利也將除害也<hi>杜預</hi>
<pb n="KR2a0002_WYG_030-24b"/>
<hi>曰言將為公除害也</hi>成子出舍于庫<hi>杜預曰以/公怒故也</hi>聞公猶怒將出<hi>服䖍</hi>
<hi>曰出奔也</hi>曰何所無君子行拔劎曰需事之賊也<hi>杜預曰言需疑則害</hi>
<hi>事</hi>誰非田宗<hi>杜預曰言陳/氏宗族衆多</hi>所不殺子者有如田宗<hi>杜預曰言</hi>
<hi>子若欲出我必殺子明如陳宗</hi>乃止子我歸屬徒<hi>服䖍曰會徒衆</hi>攻闈與大門<lb/>
<hi>服䖍曰宫中之門曰闈大門公門也</hi>皆弗勝乃出田氏追之豐邱人執子<lb/>
我以告<hi>賈逵曰豐丘陳氏邑也</hi>殺之郭關<hi>服䖍曰齊關也</hi>成子將殺大陸<lb/>
子方<hi>服䖍曰子方子我之黨大夫東郭賈也</hi>田逆請而免之以公命取車<lb/>
於道<hi>杜預曰子方取道中待人車</hi>出雍門<hi>杜預曰齊城門</hi>田豹與之車弗受<lb/>
<pb n="KR2a0002_WYG_030-25a"/>
曰逆為余請豹與余車余有私焉事子我而有私於其<lb/>
讐何以見魯衛之士<hi>服䖍曰子方將欲奔魯衛也左傳曰東郭賈奔衛</hi>庚辰田<lb/>
常執簡公于徐州<hi>春秋作舒州賈逵曰陳氏邑也</hi>公曰余蚤從御鞅言<lb/>
不及此甲午田常弑簡公于徐州田常乃立簡公弟驁<lb/>
是為平公平公即位田常相之專齊之政割齊安平以<lb/>
東為田氏封邑<hi>徐廣曰年表曰平公之時抑自出稱田氏</hi>平公八年越滅呉<lb/>
二十五年卒子宣公積立宣公五十一年卒子康公貸<lb/>
立田會反廩邱康公二年韓魏趙始列為諸矦十九年<lb/>
<pb n="KR2a0002_WYG_030-25b"/>
田常曾孫田和始為諸侯遷康公海濵二十六年康公<lb/>
卒吕氏遂絶其祀田氏卒有齊國為齊威王彊於天下<lb/>
太史公曰吾適齊自泰山屬之琅邪北被于海膏壤二<lb/>
千里其民闊逹多匿知其天性也以太公之聖建國本<lb/>
桓公之盛修善政以為諸侯會盟稱伯不亦宜乎洋洋<lb/>
哉固大國之風也<lb/>
　<lb/>
　史記集解卷三十二<lb/>
</p>
<p>
</p>
  </div>
</body>
</text>
</TEI>
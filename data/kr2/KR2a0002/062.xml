<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷六十四</head> <lb/>
    <p>
<pb n="KR2a0002_WYG_062-1a"/>
欽定四庫全書<lb/>
　史記集解卷六十四<lb/>
　　　　　　　　　　　　　　　宋　裴駰　撰<lb/>
史記六十四<lb/>
司馬穰苴列傳第四<lb/>
司馬穰苴者田完之苗裔也齊景公時晉伐阿甄而燕侵河<lb/>
上齊師敗績景公患之晏嬰乃薦田穰苴曰穰苴雖田氏庶<lb/>
孽然其人文能附衆武能威敵願君試之景公召穰苴與語<lb/>
<pb n="KR2a0002_WYG_062-1b"/>
兵事大說之以為將軍將兵扞燕晉之師穰苴曰臣素卑賤<lb/>
君擢之閭伍之中加之大夫之上士卒未附百姓不信人微權<lb/>
輕願得君之寵臣國之所尊以監軍乃可于是景公許之使<lb/>
莊賈往穰苴既辭與莊賈約曰旦日日中㑹于軍門穰苴<lb/>
先馳至軍立表下漏待賈賈素驕貴以為将已之軍而已為<lb/>
監不甚急親戚左右送之留飲日中而賈不至穰苴則仆表<lb/>
决漏入行軍勒兵申明約束約束既定夕時莊賈乃至穰苴曰<lb/>
何後期為賈謝曰不佞大夫親戚送之故留穰苴曰將受命<lb/>
<pb n="KR2a0002_WYG_062-2a"/>
之日則忘其家臨軍約束則忘其親援枹鼔之急則忘其身<lb/>
今敵國深侵邦内騷動士卒暴露于境君寢不安席食不甘<lb/>
味百姓之命皆懸於君何謂相送乎召軍正問曰軍法期而<lb/>
後至者云何對曰當斬莊賈懼使人馳報景公請救既往未<lb/>
及反于是遂斬莊賈以徇三軍三軍之士皆振慄乆之景公<lb/>
遣使者持節赦賈馳入軍中穰苴曰將在軍君令有所不受<lb/>
問軍正曰軍中不馳今使者馳云何軍正曰當斬使者大<lb/>
懼穰苴曰君之使不可殺之乃斬其僕車之左駙馬之左驂<lb/>
<pb n="KR2a0002_WYG_062-2b"/>
以徇三軍遣使者還報然後行士卒次舍井竈飲食問<lb/>
疾醫藥身自拊循之悉取將軍之資糧享士卒身與士<lb/>
卒平分糧食最比其羸弱者三日而後勒兵病者皆求<lb/>
行爭奮出為之赴戰晉師聞之為罷去燕師聞之度水<lb/>
而解于是追擊之遂取所亡封内故境而引兵歸未至<lb/>
國釋兵旅解約束誓盟而後入邑景公與諸大夫郊迎<lb/>
勞師成禮然後反歸寢既見穰苴尊為大司馬田氏日以<lb/>
益尊于齊已而大夫鮑氏髙國之屬害之譛于景公景<lb/>
<pb n="KR2a0002_WYG_062-3a"/>
公退穰苴苴發疾而死田乞田豹之徒由此怨髙國等<lb/>
其後及田常殺簡公盡滅髙子國子之族至常曾孫和<lb/>
因自立為齊威王用兵行威大放穰苴之法而諸侯朝<lb/>
齊齊威王使大夫追論古者司馬兵法而附穰苴于其<lb/>
中因號曰司馬穰苴兵法<lb/>
太史公曰余讀司馬兵法閎廓深逺雖三代征伐未能<lb/>
竟其義如其文也亦少裦矣若夫穰苴區區為小國行<lb/>
師何暇及司馬兵法之揖讓乎世既多司馬兵法以故<lb/>
<pb n="KR2a0002_WYG_062-3b"/>
不論著穰苴之列傳焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷八</head> <lb/>
    <p>
<pb n="KR2a0002_WYG_008-1a"/>
欽定四庫全書<lb/>
　史記集解卷八<lb/>
　　　　　　　　　　　　　宋　裴駰　撰<lb/>
史記八<lb/>
髙祖本紀第八<lb/>
髙祖<hi>漢書音義曰諱邦張晏曰禮諡法無髙以為功最髙而為漢帝之太祖故特起名焉</hi>沛豐邑<lb/>
中陽里人姓劉氏<hi>李斐曰沛小沛也劉氏隨魏徙大梁移在豐居中陽里孟康曰後沛為郡</hi>
<hi>豐為縣</hi>字季父曰太公母曰劉媪<hi>文頴曰幽州及漢中皆謂老嫗為媼孟康曰長</hi>
<pb n="KR2a0002_WYG_008-1b"/>
<hi>老尊稱也左師謂太后曰媼愛燕后賢長安君禮樂志地神曰媪媪母别名也音烏老反</hi>其先劉媪<lb/>
嘗息大澤之陂夢與神遇是時雷電晦㝠太公徃視則<lb/>
見蛟龍於其上己而有身遂産髙祖髙祖為人隆準而<lb/>
龍顔<hi>服䖍曰準音拙應劭曰隆髙也準頰權準也顔頟顙也齊人謂之顙汝南淮泗之間曰顔文穎曰準</hi>
<hi>鼻也</hi>美須髯左股有七十二黑子仁而愛人喜施意豁如<lb/>
也<hi>服䖍曰豁達也</hi>常有大度不事家人生産作業及壯試為吏<lb/>
<hi>應劭曰試補吏</hi>為泗水亭長廷中吏無所不狎侮好酒及色常<lb/>
從王媪武負貰酒<hi>韋昭曰貰賖也</hi>醉臥武負王媪見其上常有<lb/>
<pb n="KR2a0002_WYG_008-2a"/>
龍怪之髙祖每酤留飲酒讎數倍<hi>如淳曰讎亦售</hi>及見怪歲竟<lb/>
此兩家常折劵棄責髙祖常繇咸陽<hi>應劭曰縣役也</hi>縱觀觀秦<lb/>
皇帝喟然太息曰嗟乎大丈夫當如此也單父人吕公<lb/>
<hi>漢書音義曰單音善父音斧</hi>善沛令避仇從之客因家沛焉沛中豪<lb/>
桀吏聞令有重客皆徃賀蕭何為主吏<hi>孟康曰主吏功曹也</hi>主進<lb/>
<hi>文穎曰主賦斂禮進為之帥</hi>令諸大夫曰進不滿千錢坐之堂下髙<lb/>
祖為亭長素易諸吏乃紿為謁曰<hi>應劭曰紿欺也音殆</hi>賀錢萬實<lb/>
不持一錢謁入吕公大驚起迎之門吕公者好相人見<lb/>
<pb n="KR2a0002_WYG_008-2b"/>
髙祖狀貌因重敬之引入坐蕭何曰劉季固多大言少<lb/>
成事髙祖因狎侮諸客遂坐上坐無所詘酒闌<hi>文穎曰闌言希</hi>
<hi>也謂飲酒者半罷半在謂之闌</hi>吕公因目固留髙祖髙祖竟酒後吕公<lb/>
曰臣少好相人<hi>張晏曰古人相與語多自稱臣自卑下之道若今人相與語皆自稱僕</hi>相<lb/>
人多矣無如季相願季自愛臣有息女願為季箕帚妾<lb/>
酒罷吕媪怒吕公曰公始常欲竒此女與貴人沛令善<lb/>
公求之不與何自妄許與劉季吕公曰此非兒女子所<lb/>
知也卒與劉季吕公女乃吕后也生孝惠魯元公主<hi>服䖍</hi>
<pb n="KR2a0002_WYG_008-3a"/>
<hi>曰元長也食邑於魯韋昭曰元謚也</hi>髙祖為亭長時常告歸之田<hi>服䖍曰告音如</hi>
<hi>皥呼之皥李斐曰休謁之名也吉曰告凶曰寧孟康曰古者名吏休假曰告告又音嚳漢律吏二千石有予告</hi>
<hi>賜告者予告在官有功最法所當得者也賜告者病滿三月當免天子優賜復其告使得帶卬紱將官屬歸家</hi>
<hi>治病也</hi>吕后與兩子居田中耨有一老父過請飲吕后因<lb/>
餔之老父相吕后曰夫人天下貴人令相兩子見孝惠<lb/>
曰夫人所以貴者乃此男也相魯元亦皆貴老父已去<lb/>
髙祖適從旁舍來吕后具言客有過相我子母皆大貴<lb/>
髙祖問曰未逺乃追及問老父老父曰鄉者夫人嬰兒<lb/>
<pb n="KR2a0002_WYG_008-3b"/>
皆似君君相貴不可言髙祖乃謝曰誠如父言不敢忘<lb/>
徳及髙祖貴遂不知老父處髙祖為亭長乃以竹皮為<lb/>
冠令求盜之薛治之<hi>應劭曰以竹始生皮作冠今鵲尾冠是也求盜者舊時亭有兩卒其</hi>
<hi>一為亭父掌開閉掃除一為求盜掌逐捕盜賊薛魯國縣也有作冠師故徃治之</hi>時時冠之及<lb/>
貴常冠所謂劉氏冠乃是也髙祖以亭長為縣送徒酈<lb/>
山徒多道亡自度比至皆亡之到豐西澤中止飲夜乃<lb/>
解縱所送徒曰公等皆去吾亦從此逝矣徒中壯士願<lb/>
從者十餘人髙祖被酒夜徑澤中令一人行前行前者<lb/>
<pb n="KR2a0002_WYG_008-4a"/>
還報曰前有大蛇當徑願還髙祖醉曰壯士行何畏乃<lb/>
前拔劒擊斬蛇蛇遂分為兩徑開行數里醉因臥後人<lb/>
來至蛇所有一老嫗夜哭人問何哭嫗曰人殺吾子故<lb/>
哭之人曰嫗子何為見殺嫗曰吾子白帝子也化為蛇<lb/>
當道今為赤帝子斬之<hi>應劭曰秦襄公自以居西戎主少昊之神作西時祠白帝至獻</hi>
<hi>公時櫟陽雨金以為瑞又作畦畤祠白帝少昊金徳也赤帝堯後謂漢也殺之者明漢當滅秦也秦自謂水漢</hi>
<hi>初自謂土皆失之至光武乃改定</hi>故哭人乃以嫗為不誠欲笞之<hi>徐廣曰一</hi>
<hi>作苦</hi>嫗因忽不見後人至髙祖覺後人告髙祖髙祖乃心<lb/>
<pb n="KR2a0002_WYG_008-4b"/>
獨喜自負<hi>應劭曰負恃也</hi>諸從者日益畏之秦始皇帝常曰東<lb/>
南有天子氣於是因東游以厭之髙祖即自疑亡匿隱<lb/>
於芒碭山澤巖石之間<hi>徐廣曰芒今臨淮縣也碭縣在梁駰案應劭曰二縣之界有山</hi>
<hi>澤之固故隱於其間</hi>吕后與人俱求常得之髙祖怪問之吕后曰<lb/>
季所居上常有雲氣故從徃常得季髙祖心喜沛中子<lb/>
弟或聞之多欲附者矣秦二世元年<hi>徐廣曰髙祖時年四十八</hi>秋陳<lb/>
勝等起蘄至陳而王號為張楚諸郡縣皆多殺其長吏<lb/>
以應陳涉沛令恐欲以沛應涉掾主吏蕭何曹參乃曰<lb/>
<pb n="KR2a0002_WYG_008-5a"/>
君為秦吏今欲背之率沛子弟恐不聽願君召諸亡在<lb/>
外者可得數百人因劫衆衆不敢不聽乃令樊噲召劉<lb/>
季劉季之衆已數十百人矣於是樊噲從劉季來沛令<lb/>
後悔恐其有變乃閉城城守欲誅蕭曹蕭曹恐踰城保<lb/>
劉季<hi>韋昭曰以為保障</hi>劉季乃書帛射城上謂沛父老曰天下<lb/>
苦秦乆矣今父老雖為沛令守諸侯竝起今屠沛沛今<lb/>
共誅令擇子弟可立者立之以應諸侯則家室完不然<lb/>
父子俱屠無為也父老乃率子弟共殺沛令開城門迎<lb/>
<pb n="KR2a0002_WYG_008-5b"/>
劉季欲以為沛令劉季曰天下方擾諸侯竝起今置將<lb/>
不善壹敗塗地吾非敢自愛恐能薄不能完父兄子弟<lb/>
此大事願更相推擇可者蕭曹等皆文吏自愛恐事不<lb/>
就後秦種族其家盡讓劉季諸父老皆曰平生所聞劉<lb/>
季諸珍怪當貴且卜筮之莫如劉季最吉於是劉季數<lb/>
讓衆莫敢為乃立季為沛公<hi>徐廣曰九月也駰案漢書音義曰舊楚僭稱王其縣</hi>
<hi>宰為公陳涉為楚王沛公起應涉故從楚制稱曰公</hi>祠黃帝祭蚩尤於沛庭<hi>應劭曰左</hi>
<hi>傳曰黄帝戰於阪泉以定天下蚩尤好五兵故祠祭之求福祥也瓚曰管仲云葛盧山交而出水金從之出蚩</hi>
<pb n="KR2a0002_WYG_008-6a"/>
<hi>尤受之以作劍㦸</hi>而釁鼓<hi>應劭曰釁祭也殺牲以血塗鼓曰釁瓚曰案禮記及大戴禮有釁廟之禮</hi>
<hi>皆無祭亊</hi>旗幟皆赤由所殺蛇白帝子殺者赤帝子故上赤<lb/>
於是少年豪吏如蕭曹樊噲等皆為收沛子弟二三千<lb/>
人攻胡陵方與<hi>鄭徳曰音房豫屬山陽郡</hi>還守豐秦二世二年陳涉<lb/>
之將周章軍西至戲而還燕趙齊魏皆自立為王項氏<lb/>
起吳秦泗川監平<hi>文穎曰泗川今沛郡也髙祖更名沛秦時御史監郡若今刺史平名也</hi>
將兵圍豐二日出與戰破之命雍齒守豐引兵之薛泗<lb/>
川守壯<hi>如淳曰壯名也</hi>敗於薛走至戚<hi>如淳曰戚音將毒反</hi>沛公左司馬<lb/>
<pb n="KR2a0002_WYG_008-6b"/>
得泗川守壯殺之沛公還軍亢父<hi>鄭徳曰亢音人相亢荅父音甫屬任城郡</hi>
至方與周市來攻方與未戰陳王使魏人周市略地周<lb/>
市使人謂雍齒曰豐故梁徙也<hi>文穎曰梁恵王孫假為秦所滅轉東徙於豐故</hi>
<hi>曰豐梁徙</hi>今魏地已定者數十城齒今下魏魏以齒為侯守<lb/>
豐不下且屠豐雍齒雅不欲屬沛公<hi>服䖍曰雅故也蘇林曰雅素也</hi>及<lb/>
魏招之即反為魏守豐沛公引兵攻豐不能取沛公病<lb/>
還之沛沛公怨雍齒與豐子弟叛之聞東陽寗君秦嘉<lb/>
<hi>文頴曰秦嘉東陽郡人也為寗縣君瓚曰陳勝傳曰廣陵人秦嘉然則東陽人也秦嘉初起兵於郯號曰大司</hi>
<pb n="KR2a0002_WYG_008-7a"/>
<hi>馬又不為寗縣君東陽寗君自一人秦嘉又自一人</hi>立景駒為假王在留乃徃從<lb/>
之欲請兵以攻豐是時秦將章邯從陳别將司馬尼<hi>如淳</hi>
<hi>曰從陳涉將也涉在陳其將相别在他許皆稱陳尼章邯司馬</hi>將兵北定楚地屠相至<lb/>
碭東陽寗君沛公引兵西與戰蕭西不利還收兵聚留<lb/>
引兵攻碭三日乃取碭因收碭兵得五六千人攻下邑<lb/>
拔之還軍豐聞項梁在薛從騎百餘徃見之<hi>徐廣曰三月</hi>項<lb/>
梁益沛公卒五千人五大夫將十人<hi>蘇林曰五大夫第九爵也以五大夫</hi>
<hi>為將凡十人也</hi>沛公還引兵攻豐<hi>徐廣曰表云拔之雍齒奔魏</hi>從項梁月餘<lb/>
<pb n="KR2a0002_WYG_008-7b"/>
項羽已拔襄城還項梁盡召别將居薛聞陳王定死因<lb/>
立楚後懷王孫心為楚王治盱台項梁號武信君居數<lb/>
月北攻亢父救東阿破秦軍齊軍歸楚獨追北<hi>服䖍曰師敗曰</hi>
<hi>北</hi>使沛公項羽别攻城陽屠之軍濮陽之東與秦軍戰<lb/>
破之秦軍復振<hi>李竒曰振整也如淳曰振起也收敗卒自振迅而復起也</hi>守濮陽環<lb/>
水<hi>文穎曰決水以自環守為固也張晏曰依河水以自環繞作壘</hi>楚軍去而攻定陶定<lb/>
陶未下沛公與項羽西略地至雍丘之下與秦軍戰大<lb/>
破之斬李由還攻外黄外黄未下項梁再破秦軍有驕<lb/>
<pb n="KR2a0002_WYG_008-8a"/>
色宋義諫不聽秦益章邯兵夜銜枚擊項梁<hi>周禮有銜枚氏鄭𤣥</hi>
<hi>曰銜枚止言語囂讙也銜狀如著横銜之繣結於項者繣音獲</hi>大破之定陶項梁死沛<lb/>
公與項羽方攻陳留聞項梁死引兵與吕將軍俱東吕<lb/>
臣軍彭城東項羽軍彭城西沛公軍碭章邯已破項梁<lb/>
軍則以為楚地兵不足憂乃渡河北擊趙大破之當是<lb/>
之時趙歇為王秦將王離圍之鉅鹿城此所謂河北之<lb/>
軍也秦二世三年楚懷王見項梁軍破恐徙盱台都彭<lb/>
城并吕臣項羽軍自將之以沛公為碭郡長封為武安<lb/>
<pb n="KR2a0002_WYG_008-8b"/>
侯將碭郡兵封項羽為長安侯號為魯公吕臣為司徒<lb/>
其父吕青為令尹趙數請救懷王乃以宋義為上將軍<lb/>
項羽為次將范增為末將北救趙令沛公西略地入闗<lb/>
與諸將約先入定闗中者王之當是時秦兵彊常乘勝<lb/>
逐北諸將莫利先入闗獨項羽怨秦破項梁軍奮願與<lb/>
沛公西入關懷王諸老將皆曰項羽為人僄悍猾賊項<lb/>
羽嘗攻襄城襄城無遺類<hi>徐廣曰遺一作噍噍食也音在妙反駰案如淳曰類無復</hi>
<hi>有活而噍食者也青州俗言無孑遺為無噍類</hi>皆阬之諸所過無不殘滅且楚<lb/>
<pb n="KR2a0002_WYG_008-9a"/>
數進取<hi>如淳曰楚謂陳涉也數進取多所攻取</hi>前陳王<hi>漢書音義曰陳涉也</hi>項梁皆<lb/>
敗不如更遣長者扶義而西告諭秦父兄秦父兄苦其<lb/>
主乆矣今誠得長者徃毋侵暴宜可下今項羽僄悍今<lb/>
<hi>徐廣曰無此字</hi>不可遣獨沛公素寛大長者可遣卒不許項羽<lb/>
而遣沛公西略地收陳王項梁散卒乃道碭<hi>漢書音義曰道由碭</hi>
<hi>也</hi>至成陽與杠里<hi>漢書音義曰二縣名</hi>秦軍夾壁破魏二軍楚軍<lb/>
出兵擊王離大破之<hi>徐廣曰表云三年十月攻破東郡尉及王離軍於成武南</hi>沛公<lb/>
引兵西遇彭越昌邑因與俱攻秦軍戰不利還至栗遇<lb/>
<pb n="KR2a0002_WYG_008-9b"/>
剛武侯<hi>應劭曰楚懷王將也漢書音義曰功臣表云棘蒲剛侯陳武武一姓柴剛武侯宜為剛侯武魏</hi>
<hi>將也瓚曰功臣表柴武以將軍起薛别救東阿至霸上入漢中非懷王將也又非魏將也例未稱謚</hi>奪其<lb/>
軍可四千餘人并之與魏將皇欣魏申徒武蒲之軍并<lb/>
攻昌邑昌邑未拔西過髙陽<hi>文穎曰聚邑名也屬陳留圉縣瓚曰陳留傳曰在雍</hi>
<hi>丘西南</hi>酈食其<hi>鄭徳曰音厯異基</hi>謂監門曰諸將過此者多吾視<lb/>
沛公大人長者乃求見説沛公沛公方踞牀使兩女子<lb/>
洗足酈生不拜長揖曰足下必欲誅無道秦不宜踞見<lb/>
長者於是沛公起攝衣謝之延上坐食其説沛公襲陳<lb/>
<pb n="KR2a0002_WYG_008-10a"/>
留<hi>漢書音義曰春秋傳曰輕行無鐘鼓曰襲</hi>得秦積粟乃以酈食其為廣野<lb/>
君酈商為將將陳留兵與偕攻開封開封未拔西與秦<lb/>
將楊熊戰白馬又戰曲遇東大破之楊熊走之滎陽二<lb/>
世使使者斬以徇<hi>徐廣曰四月</hi>南攻潁陽屠之因張良遂略<lb/>
韓地轘轅<hi>文穎曰河南新鄭南至穎川南北皆韓地也以良累世相韓故因之瓚曰轘轅險道名在</hi>
<hi>緱氏東南</hi>當是時趙别將司馬卬方欲渡河入闗沛公乃北<lb/>
攻平隂<hi>地理志河南有平隂縣今河陰是也</hi>絶河津南戰雒陽東軍不利<lb/>
還至陽城收軍中馬騎與南陽守齮戰犨東<hi>地理志南陽有犨縣</hi>
<pb n="KR2a0002_WYG_008-10b"/>
破之略南陽郡南陽守齮走保城守宛沛公引兵過而<lb/>
西張良諫曰沛公雖欲急入闗秦兵尚衆距險今不下<lb/>
宛宛從後擊彊秦在前此危道也於是沛公乃夜引兵<lb/>
從他道還更旗幟黎明圍宛城三匝南陽守欲自剄其<lb/>
舍人陳恢曰死未晩也乃踰城見沛公曰臣聞足下約<lb/>
先入咸陽者王之今足下留守宛宛大郡之都也連城<lb/>
數十人民衆積蓄多吏人自以為降必死故皆堅守乘<lb/>
城今足下盡日止攻士死傷者必多引兵去宛宛必隨<lb/>
<pb n="KR2a0002_WYG_008-11a"/>
足下後足下前則失咸陽之約後又有彊宛之患為足下<lb/>
計莫若約降封其守因使止守引其甲卒與之西諸城<lb/>
未下者聞聲争開門而待足下通行無所累沛公曰善<lb/>
<hi>徐廣曰七月也</hi>乃以宛守為殷侯封陳恢千户引兵西無不下<lb/>
者至丹水髙武侯鰓<hi>蘇林曰鰓音魚鰓之鰓晉灼曰功臣表戚鰓也</hi>襄侯王陵<lb/>
降西陵<hi>韋昭曰漢封王陵為安國侯初起兵時在南陽南陽有穰縣疑襄當為穰而無禾字省耳今邵</hi>
<hi>公或作召字此類多矣瓚曰時韓成封穰侯江夏有襄是所封</hi>還攻胡陽<hi>一云陵</hi>遇畨君<lb/>
别將梅鋗與皆降析酈<hi>如淳曰持益反</hi>遣魏人寗昌使秦使者<lb/>
<pb n="KR2a0002_WYG_008-11b"/>
未來是時章邯已以軍降項羽於趙矣初項羽與宋義<lb/>
北救趙及項羽殺宋義代為上將軍諸將黥布皆屬破<lb/>
秦將王離軍降章邯諸侯皆附又趙髙已殺二世使人<lb/>
來欲約分王關中沛公以為詐乃用張良計使酈生陸<lb/>
賈徃説秦將啗以利因襲攻武闗破之又與秦軍戰於<lb/>
藍田南益張疑兵旗幟諸所過毋得掠鹵<hi>應劭曰鹵與虜同</hi>秦<lb/>
人憙秦軍解因大破之又戰其北大破之乘勝遂破之<lb/>
　漢元年十月<hi>如淳曰張蒼傳云以髙祖十月至霸上故因秦以十月為歳首</hi>沛公兵<lb/>
<pb n="KR2a0002_WYG_008-12a"/>
遂先諸侯至霸上秦王子嬰素車白馬係頸以組封皇<lb/>
帝璽符節降軹道旁諸將或言誅秦王沛公曰始懷王<lb/>
遣我固以能寛容且人已服降又殺之不祥乃以秦王<lb/>
屬吏遂西入咸陽欲止宫休舍樊噲張良諫乃封秦重<lb/>
寶財物府庫還軍霸上召諸縣父老豪桀曰父老苦秦<lb/>
苛法乆矣誹謗者族偶語者棄市<hi>應劭曰秦禁民聚語偶對也瓚曰始皇本</hi>
<hi>紀曰偶語經書者棄市</hi>吾與諸侯約先入關者王之吾當王闗中<lb/>
與父老約法三章耳殺人者死傷人及盜抵罪<hi>應劭曰抵至也</hi>
<pb n="KR2a0002_WYG_008-12b"/>
<hi>又當也除秦酷政但至於罪也李斐曰傷人有曲直盗賊有多少罪名不可預定故凡言抵罪未知抵何罪也</hi>
<hi>張晏曰秦法一人犯罪舉家及鄰伍坐之今但當其身坐合於康誥父子兄弟罪不相及也</hi>餘悉除<lb/>
去秦法諸吏人皆案堵如故<hi>應劭曰案次第堵墻堵也</hi>凡吾所以來<lb/>
為父老除害非有所侵暴無恐且吾所以還軍霸上待<lb/>
諸侯至而定約束耳乃使人與秦吏行縣鄉邑告諭之<lb/>
秦人大喜爭持牛羊酒食獻饗軍士沛公又讓不受曰<lb/>
倉粟多非乏不欲費人人又益喜惟恐沛公不為秦王<lb/>
或説沛公曰秦富十倍天下地形強今聞章邯降項羽<lb/>
<pb n="KR2a0002_WYG_008-13a"/>
項羽乃號為雍王王關中今則來沛公恐不得有此可<lb/>
急使兵守函谷關無内諸侯軍稍徵闗中兵以自益距<lb/>
之沛公然其計從之十一月中項羽果率諸侯兵西欲<lb/>
入關闗門閉聞沛公已定關中大怒使黥布等攻破函<lb/>
谷關十二月中遂至戲沛公左司馬曹無傷聞項王怒<lb/>
欲攻沛公使人言項羽曰沛公欲王關中令子嬰為相<lb/>
珍寶盡有之欲以求封亞父勸項羽擊沛公方饗士旦<lb/>
日合戰是時項羽兵四十萬號百萬沛公兵十萬號二<lb/>
<pb n="KR2a0002_WYG_008-13b"/>
十萬力不敵會項伯欲活張良夜見良因以文諭項羽<lb/>
項羽乃止沛公從百餘騎驅之鴻門見謝項羽項羽曰<lb/>
此沛公左司馬曹無傷言之不然籍何以至此沛公以<lb/>
樊噲張良故得解歸歸立誅曹無傷項羽遂西屠燒咸<lb/>
陽秦宫室所過無不殘破秦人大失望然恐不敢不服<lb/>
耳項羽使人還報懷王懷王曰如約項羽怨懷王不肯<lb/>
令與沛公俱西入關而北救趙後天下約乃曰懷王者<lb/>
吾家項梁所立耳非有功伐何以得主約本定天下諸<lb/>
<pb n="KR2a0002_WYG_008-14a"/>
將及籍也乃佯尊懷王為義帝實不用其命正月項羽<lb/>
自立為西楚霸王王梁楚地九郡都彭城負約更立沛<lb/>
公為漢王王巴蜀漢中<hi>徐廣曰三十二縣</hi>都南鄭三分關中立<lb/>
秦三將章邯為雍王都廢丘司馬欣為塞王都櫟陽董<lb/>
翳為翟王都髙奴楚將瑕丘申陽為河南王都洛陽趙<lb/>
將司馬卬為殷王都朝歌趙王歇徙王代趙相張耳為<lb/>
常山王都襄國當陽君黥布為九江王都六懷王柱國<lb/>
共敖為臨江王都江陵番君吳芮為衡山王都邾燕將<lb/>
<pb n="KR2a0002_WYG_008-14b"/>
臧荼為燕王都薊故燕王韓廣徙王遼東廣不聽臧荼<lb/>
攻殺之無終封成安君陳餘河間三縣居南皮封梅鋗<lb/>
十萬户四月兵罷戲下諸侯各就國漢王之國項王使<lb/>
卒三萬人從楚與諸侯之慕從者數萬人從杜南入蝕<lb/>
中<hi>李竒曰蝕音力在杜南如淳曰蝕入漢中道川谷名</hi>去輒燒絶棧道以備諸侯<lb/>
盜兵襲之亦示項羽無東意至南鄭諸將及士卒多道<lb/>
亡歸士卒皆歌思東歸韓信説漢王曰<hi>徐廣曰韓王信非淮陰侯信也</hi>
項羽王諸將之有功者而王獨居南鄭是遷也<hi>韋昭曰若冇罪</hi>
<pb n="KR2a0002_WYG_008-15a"/>
<hi>見遷徙</hi>軍吏士卒皆山東之人也日夜跂而望歸及其鋒<lb/>
而用之可以有大功天下已定人皆自寧不可復用不<lb/>
如決策東鄉爭權天下項羽出關使人徙義帝曰古之<lb/>
帝者地方千里必居上㳺乃使使徙義帝長沙郴縣趣<lb/>
義帝行羣臣稍倍叛之乃陰令衡山王臨江王擊之殺<lb/>
義帝江南項羽怨田榮立齊將田都為齊王田榮怒因<lb/>
自立為齊王殺田都而反楚予彭越將軍印令反梁地<lb/>
楚令蕭公角擊彭越彭越大破之陳餘怨項羽之弗王<lb/>
<pb n="KR2a0002_WYG_008-15b"/>
已也令夏説説田榮請兵擊張耳齊予陳餘兵擊破常<lb/>
山王張耳張耳亡歸漢迎趙王歇於代復立為趙王趙<lb/>
王因立陳餘為代王項羽大怒北擊齊八月漢王用韓<lb/>
信之計從故道<hi>地理志武都有故道縣</hi>還襲雍王章邯邯迎擊漢<lb/>
陳倉雍兵敗還走止戰好畤<hi>孟康曰畤音止神靈之所在也縣名屬右扶風</hi>又<lb/>
復敗走廢丘漢王遂定雍地東至咸陽引兵圍雍王廢<lb/>
丘而遣諸將略定隴西北地上郡令將軍薛歐<hi>音惡后反</hi>王<lb/>
吸出武關因王陵兵南陽<hi>如淳曰王陵亦聚黨數千人居南陽</hi>以迎太公<lb/>
<pb n="KR2a0002_WYG_008-16a"/>
吕后於沛楚聞之發兵距之陽夏不得前令故吳令鄭<lb/>
昌為韓王距漢兵二年漢王東略地塞王欣翟王翳河<lb/>
南王申陽皆降韓王昌不聽使韓信擊破之於是置隴<lb/>
西北地上郡渭南<hi>徐廣曰後曰京兆</hi>河上<hi>徐廣曰/馮翊</hi>中地郡<hi>徐廣曰扶</hi>
<hi>風</hi>關外置河南郡<hi>徐廣曰十月漢王至陜</hi>更立韓太尉信為韓王<lb/>
諸將以萬人若以一郡降者封萬户繕治河上塞<hi>晉灼曰鼂</hi>
<hi>錯傳秦時北攻胡築河上塞</hi>諸故秦苑囿園池皆令人得田之正月<lb/>
虜雍王弟章平大赦罪人漢王之出闗至陜撫關外父<lb/>
<pb n="KR2a0002_WYG_008-16b"/>
老還張耳來見漢王厚遇之二月令除秦社稷更立漢<lb/>
社稷三月從臨晉渡魏王豹將兵從下河内虜殷王置<lb/>
河内郡南渡平陰津至雒陽新城三老董公遮説漢王<lb/>
以義帝死故漢王聞之祖而大哭<hi>如淳曰祖亦如禮袒踊</hi>遂為義<lb/>
帝發喪臨三日發使者告諸侯曰天下共立義帝北面<lb/>
亊之今項羽放殺義帝於江南大逆無道寡人親為發<lb/>
喪諸侯皆縞素悉發闗内兵收三河士<hi>韋昭曰河南河東河内</hi>南<lb/>
浮江漢以下願從諸侯王擊楚之殺義帝者是時項王<lb/>
<pb n="KR2a0002_WYG_008-17a"/>
北擊齊田榮與戰城陽田榮敗走平原平原民殺之齊<lb/>
皆降楚楚因焚燒其城郭係虜其子女齊人叛之田榮<lb/>
弟橫立榮子廣為齊王齊王反楚城陽項羽雖聞漢東<lb/>
既已連齊兵欲遂破之而擊漢漢王以故得劫五諸侯<lb/>
遂入彭城項羽聞之乃引兵去齊從魯出故胡陵至蕭<lb/>
與漢大戰彭城靈壁東雎水上大破漢軍多殺士卒雎<lb/>
水為之不流乃取漢王父母妻子於沛置之軍中以為<lb/>
質當是時諸侯見楚彊漢敗還皆去漢復為楚塞王欣<lb/>
<pb n="KR2a0002_WYG_008-17b"/>
亡入楚吕后兄周吕侯為漢將兵居下邑<hi>徐廣曰在梁</hi>漢王<lb/>
從之稍收士卒軍碭漢王乃西過梁地至虞<hi>徐廣曰在梁</hi>使<lb/>
謁者隨何之九江王布所曰公能令布舉兵叛楚項羽<lb/>
必留擊之得留數月吾取天下必矣隨何徃説九江王<lb/>
布布果背楚楚使龍且徃擊之漢王之敗彭城而西行<lb/>
使人求家室家室亦亡不相得敗後乃獨得孝惠六月<lb/>
立為太子大赦罪人令太子守櫟陽諸侯子在關中者<lb/>
皆集櫟陽為衛引水灌廢丘廢丘降章邯自殺更名廢<lb/>
<pb n="KR2a0002_WYG_008-18a"/>
丘為槐里於是令祠官祀天地四方上帝山川以時祀<lb/>
之興闗内卒乘塞<hi>李竒曰乘守也</hi>是時九江王布與龍且戰不<lb/>
勝與隨何間行歸漢漢王稍收士卒與諸將及關中卒<lb/>
益出是以兵大振滎陽破楚京索間　三年魏王豹謁<lb/>
歸視親疾至即絶河津反為楚漢王使酈生説豹豹不<lb/>
聽漢王遣將軍韓信擊大破之虜豹遂定魏地置三郡<lb/>
曰河東太原上黨漢王乃令張耳與韓信遂東下井陘<lb/>
擊趙斬陳餘趙王歇其明年立張耳為趙王漢王軍滎<lb/>
<pb n="KR2a0002_WYG_008-18b"/>
陽南築甬道屬之河以取敖倉與項羽相距歳餘項羽<lb/>
數侵奪漢甬道漢軍之食遂圍漢王漢王請和割滎陽<lb/>
以西者為漢項王不聽漢王患之乃用陳平之計予陳<lb/>
平金四萬斤以間疏楚君臣於是項羽乃疑亞父亞父<lb/>
是時勸項羽遂下滎陽及其見疑乃怒辭老願賜骸骨<lb/>
歸卒伍未至彭城而死漢軍絶食乃夜出女子東門二<lb/>
千餘人被甲楚因四面擊之將軍紀信乃乘玉駕詐為<lb/>
漢王誑楚楚皆呼萬歳之城東觀以故漢王得與數十<lb/>
<pb n="KR2a0002_WYG_008-19a"/>
騎出西門遁令御史大夫周苛魏豹樅公守滎陽諸將<lb/>
卒不能從者盡在城中周苛樅公相謂曰反國之王難<lb/>
與守城因殺魏豹<hi>徐廣曰案月表三年七月王出滎陽八月殺魏豹而又云四年三月周苛</hi>
<hi>死四月魏豹死二者不同項羽殺紀信周苛樅公皆是三年中</hi>漢王之出滎陽入闗收<lb/>
兵欲復東袁生説漢王曰漢與楚相距滎陽數歳常困<lb/>
願君王出武關項羽必引兵南走王深壁令滎陽成臯<lb/>
間且得休使韓信等輯河北趙地連燕齊君王乃復走<lb/>
滎陽未晚也如此則楚所備者多力分漢得休復與之<lb/>
<pb n="KR2a0002_WYG_008-19b"/>
戰破楚必矣漢王從其計出軍宛葉間與黥布行收兵<lb/>
項羽聞漢王在宛果引兵南漢堅壁不與戰是時彭越<lb/>
渡雎水與項聲薛公戰下邳彭越大破楚軍項羽乃引<lb/>
兵東擊彭越漢王亦引兵北軍成皋項羽已破走彭越<lb/>
間漢王復軍成皋乃復引兵西拔滎陽誅周苛樅公而<lb/>
虜韓王信遂圍成皋漢王跳<hi>徐廣曰音逃</hi>獨與滕公共車出<lb/>
成皋玉門<hi>徐廣曰項羽紀云北門名玉門</hi>北渡河馳宿修武自稱使者<lb/>
晨馳入張耳韓信壁而奪之軍乃使張耳北益收兵趙<lb/>
<pb n="KR2a0002_WYG_008-20a"/>
地使韓信東擊齊漢王得韓信軍則復振兵兵臨河南<lb/>
饗軍小修武南<hi>晉灼曰在大修武城東</hi>欲復戰郎中鄭忠乃説止<lb/>
漢王使髙壘深塹勿與戰漢王聽其計使盧綰<hi>蘇林曰綰音以</hi>
<hi>繩綰結物之綰</hi>劉賈將卒二萬人騎數百渡白馬津入楚地與<lb/>
彭越復擊破楚軍燕郭西遂復下梁地十餘城淮陰已<lb/>
受命東未渡平原漢王使酈生徃説齊王田廣廣叛楚<lb/>
與漢和共擊項羽韓信用蒯通計遂襲破齊齊王烹酈<lb/>
生東走髙宻項羽聞韓信已舉河北兵破齊趙且欲擊<lb/>
<pb n="KR2a0002_WYG_008-20b"/>
楚則使龍且周蘭<hi>徐廣曰一作簡</hi>徃擊之韓信與戰騎將灌嬰<lb/>
擊大破楚軍殺龍且齊王廣犇彭越當此時彭越將兵<lb/>
居梁地徃來苦楚兵絶其糧食　四年項羽乃謂海春<lb/>
侯大司馬曹咎曰謹守成皋若漢挑戰慎勿與戰無令<lb/>
得東而已我十五日必定梁地復從將軍乃行擊陳留<lb/>
外黃雎陽下之漢果數挑楚軍楚軍不出使人辱之五<lb/>
六日大司馬怒度兵汜水士卒半渡漢擊之大破楚軍<lb/>
盡得楚國金玉貨賂大司馬咎長史欣皆自剄汜水上<lb/>
<pb n="KR2a0002_WYG_008-21a"/>
項羽至雎陽聞海春侯破乃引兵還漢軍方圍鍾離昧<lb/>
於滎陽東項羽至盡走險阻韓信已破齊使人言曰齊<lb/>
邊楚<hi>文穎曰邊近也</hi>權輕不為假王恐不能安齊漢王欲攻之<lb/>
留侯曰不如因而立之使自為守乃遣張良操印綬立<lb/>
韓信為齊王<hi>徐廣曰三月</hi>項羽聞龍且軍破則恐使盱台人<lb/>
武涉徃説韓信韓信不聽漢楚乆相持未決丁壯苦軍<lb/>
旅老弱罷轉饟漢王項羽相與臨廣武之間而語項羽<lb/>
欲與漢王獨身挑戰漢王數項羽曰始與項羽俱受命<lb/>
<pb n="KR2a0002_WYG_008-21b"/>
懷王曰先入定關中者王之項羽負約王我於蜀漢罪<lb/>
一項羽矯殺卿子冠軍而自尊罪二<hi>徐廣曰卿一作慶</hi>項羽已<lb/>
救趙當還報而擅劫諸侯兵入關罪三懷王約入秦無<lb/>
暴掠項羽燒秦宫室掘始皇帝冢私收其財物罪四又<lb/>
彊殺秦降王子嬰罪五詐阬秦子弟新安二十萬王其<lb/>
將罪六項羽皆王諸將善地而徙逐故主令臣下爭叛<lb/>
逆罪七項羽出逐義帝彭城自都之奪韓王地并王梁<lb/>
楚多自予罪八項羽使人陰弑義帝江南罪九夫為人<lb/>
<pb n="KR2a0002_WYG_008-22a"/>
臣而弑其主殺已降為政不平主約不信天下所不容<lb/>
大逆無道罪十也吾以義兵從諸侯誅殘賊使刑餘罪<lb/>
人擊殺項羽何苦乃與公挑戰項羽大怒伏弩射中漢<lb/>
王漢王傷胸乃捫足曰虜中吾指漢王病創臥張良彊<lb/>
請漢王起行勞軍以安士卒毋令楚乘勝於漢漢王出<lb/>
行軍病甚因馳入成皋病愈西入闗至櫟陽存問父老<lb/>
置酒梟故塞王欣頭櫟陽市留四日復如軍軍廣武關<lb/>
中兵益出當此時彭越將兵居梁地徃來苦楚兵絶其<lb/>
<pb n="KR2a0002_WYG_008-22b"/>
糧食田橫徃從之項羽數擊彭越等齊信王又進擊楚<lb/>
項羽恐乃與漢王約中分天下割鴻溝而西者為漢鴻<lb/>
溝而東者為楚項王歸漢王父母妻子軍中皆呼萬歳<lb/>
乃歸而别去項羽解而東歸漢王欲引而西歸用留侯<lb/>
陳平計乃進兵追項羽至陽夏南止軍與齊王信建成<lb/>
侯彭越期會而擊楚軍至固陵不會楚擊漢軍大破之<lb/>
漢王復入壁深塹而守之用張良計於是韓信彭越皆<lb/>
徃及劉賈入楚地圍夀春漢王敗固陵<hi>晉灼曰即固始</hi>乃使使<lb/>
<pb n="KR2a0002_WYG_008-23a"/>
者召大司馬周殷舉九江兵而迎之<hi>徐廣曰周殷以兵隨劉賈</hi>武王<lb/>
行屠城父隨何劉賈齊梁諸侯皆大會垓下<hi>徐廣曰七月</hi>立<lb/>
武王布為淮南王　五年髙祖與諸侯兵共擊楚軍與<lb/>
項羽決勝垓下淮陰侯將三十萬自當之孔將軍居左<lb/>
費將軍居右皇帝在後絳侯柴將軍在皇帝後項羽之<lb/>
卒可十萬淮陰先合不利却孔將軍費將軍縱楚兵不<lb/>
利淮陰侯復乘之大敗垓下項羽卒聞漢軍之楚歌以<lb/>
為漢盡得楚地項羽乃敗而走是以兵大敗使騎將灌<lb/>
<pb n="KR2a0002_WYG_008-23b"/>
嬰追殺項羽東城<hi>徐廣曰十二月</hi>斬首八萬遂略定楚地魯為<lb/>
楚堅守不下漢王引諸侯兵北示魯父老項羽頭魯乃<lb/>
降遂以魯公號葬項羽穀城還至定陶馳入齊王壁奪<lb/>
其軍正月諸侯及將相相與共請尊漢王為皇帝漢王<lb/>
曰吾聞帝賢者也空言虚語非所守也吾不敢當帝位<lb/>
羣臣皆曰大王起微細誅暴逆平定四海有功者輒裂<lb/>
地而封為王侯大王不尊號皆疑不信臣等以死守之<lb/>
漢王三讓不得已曰諸君必以為便便國家甲午<hi>徐廣曰二</hi>
<pb n="KR2a0002_WYG_008-24a"/>
<hi>月甲午</hi>乃即皇帝位汜水之陽<hi>蔡邕曰上古天子稱皇其次稱帝其次稱王秦承三</hi>
<hi>王之末為漢驅除自以德兼三皇五帝故并以為號漢髙祖受命功徳宜之因而不改</hi>皇帝曰義<lb/>
帝無後齊王韓信習楚風俗徙為楚王都下邳立建成<lb/>
侯彭越為梁王都定陶故韓王信為韓王都陽翟徙衡<lb/>
山王吳芮為長沙王都臨湘番君之將梅鋗有功從入<lb/>
武闗故徳番君淮南王布燕王臧荼趙王敖皆如故天<lb/>
下大定髙祖都雒陽諸侯皆臣屬故臨江王驩<hi>徐廣曰一作尉</hi>
為項羽叛漢令盧綰劉賈圍之不下數月而降殺之雒<lb/>
<pb n="KR2a0002_WYG_008-24b"/>
陽五月兵皆罷歸家諸侯子在闗中者復之十二歳其<lb/>
歸者復之六歳食之一歲髙祖置酒雒陽南宫髙祖曰<lb/>
列侯諸將無敢隱朕皆言其情吾所以有天下者何項<lb/>
氏之所以失天下者何髙起王陵對曰<hi>孟康曰姓髙名起瓚曰漢帝年</hi>
<hi>紀髙帝時有信平侯臣陵都武侯臣起魏相丙吉奏亊髙帝時奏事有將軍臣陵臣起</hi>陛下慢而<lb/>
侮人項王仁而愛人然陛下使人攻城略地所降下者<lb/>
因以予之與天下同利也項羽妬賢嫉能有功者害之<lb/>
賢者疑之戰勝而不予人功得地而不予人利此所以<lb/>
<pb n="KR2a0002_WYG_008-25a"/>
失天下也髙祖曰公知其一未知其二夫運籌策帷帳<lb/>
之中決勝於千里之外吾不如子房鎮國家撫百姓給<lb/>
餽饟不絶糧道吾不如蕭何連百萬之軍戰必勝攻必<lb/>
取吾不如韓信此三者皆人傑也吾能用之此吾所以<lb/>
取天下也項羽有一范增而不能用此其所以為我擒<lb/>
也髙祖欲長都雒陽齊人劉敬説及留侯勸上入都關<lb/>
中髙祖是日駕入都闗中六月大赦天下十月燕王臧<lb/>
荼反攻下代地髙祖自將擊之得燕王臧荼即立太尉<lb/>
<pb n="KR2a0002_WYG_008-25b"/>
盧綰為燕王使丞相噲將兵攻代其秋利幾反髙祖自<lb/>
將兵擊之利幾走利幾者項氏之將項氏敗利幾為陳<lb/>
公不隨項羽亡降髙祖髙祖侯之潁川髙祖至雒陽舉<lb/>
通侯籍召之<hi>如淳曰得在通侯之籍</hi>而利幾恐故反　六年髙祖<lb/>
五日一朝太公如家人父子禮太公家令説太公曰天<lb/>
無二日土無二王今髙祖雖子人主也太公雖父人臣<lb/>
也奈何令人主拜人臣如此則威重不行後髙祖朝太<lb/>
公擁篲<hi>李竒曰為恭也如今卒持帚者也</hi>迎門却行髙祖大驚下扶太<lb/>
<pb n="KR2a0002_WYG_008-26a"/>
公太公曰帝人主也奈何以我亂天下法於是髙祖乃<lb/>
尊太公為太上皇<hi>蔡邕曰不言帝非天子也</hi>心善家令言賜金五百<lb/>
斤十二月人有上變事告楚王信謀反上問左右左右<lb/>
爭欲擊之用陳平計乃偽游雲夢<hi>韋昭曰在南郡華容縣</hi>會諸侯<lb/>
於陳楚王信迎即因執之是日大赦天下田肯賀因説<lb/>
髙祖曰陛下得韓信又治秦中<hi>如淳曰時山東人謂關中為秦中</hi>帶河<lb/>
山之險縣隔千里持㦸百萬秦得百二焉<hi>應劭曰山河之險與諸侯</hi>
<hi>相縣隔地絶千里所以能禽諸侯者得天下之利百二也李斐曰河山之險内地勢髙順流而下易故天下於</hi>
<pb n="KR2a0002_WYG_008-26b"/>
<hi>秦縣隔千里持㦸百萬秦得百二焉蘇林曰得百中之二焉秦地險固二萬人足當諸侯百萬人也</hi>地勢<lb/>
便利其以下兵於諸侯譬猶居髙屋之上建瓴水也<hi>如淳</hi>
<hi>曰瓴盛水瓶也居髙屋之上而幡瓴水盖言其向下之勢易也建音蹇晉灼曰許慎曰瓴罋似瓶者</hi>夫齊<lb/>
東有琅邪即墨之饒南有太山之固西冇濁河之限<hi>晉灼</hi>
<hi>曰齊西冇平原河水東北過髙唐髙唐即平原也孟津號黄河故曰濁河</hi>北有勃海之利地<lb/>
方二千里持㦸百萬縣隔千里之外齊得十二焉<hi>應劭曰齊</hi>
<hi>得十之二故齊愍王稱東帝後復歸之卒為秦所滅者利鈍之勢異也李斐曰齊有山河之限地方二千里是</hi>
<hi>為天下縣隔也設有持㦸百萬之衆齊得十中之二焉百萬十分之二亦二十萬也但文相避耳故言東西秦</hi>
<pb n="KR2a0002_WYG_008-27a"/>
<hi>其勢亦敵也蘇林曰十二得十中之二二十萬人當百萬言齊雖固不如秦二萬乃當百萬</hi>故此東<lb/>
西秦也非親子弟莫可使王齊矣髙祖曰善賜黃金五<lb/>
百斤後十餘日封韓信為淮陰侯分其地為二國髙祖<lb/>
曰將軍劉賈數有功以為荆王王淮東弟交為楚王王<lb/>
淮西子肥為齊王王七十餘城民能齊言者皆屬齊<hi>漢書</hi>
<hi>音義曰此言時民流移故使齊言者還齊也</hi>乃論功與諸列侯剖符行封徙<lb/>
韓王信太原七年匈奴攻韓王信馬邑信因與同謀反<lb/>
太原白土<hi>徐廣曰在上郡</hi>曼丘臣王黃立故趙將趙利為王以<lb/>
<pb n="KR2a0002_WYG_008-27b"/>
反髙祖自徃擊之㑹天寒士卒墮指者什二三遂至平<lb/>
城匈奴圍我平城七日而後罷去令樊噲止定代地立<lb/>
兄劉仲為代王二月髙祖自平城過趙雒陽至長安長<lb/>
樂宫成丞相已下徙治長安八年髙祖東擊韓王信餘<lb/>
反寇於東垣<hi>地理志云東垣髙帝更名曰真定</hi>蕭丞相營作未央宫立<lb/>
東闕北闕<hi>關中記曰東冇蒼龍闕北有𤣥武闕𤣥武所謂北闕</hi>前殿武庫太倉髙<lb/>
祖還見宫闕壯甚怒謂蕭何曰天下匈匈苦戰數歲成敗<lb/>
未可知是何治宫室過度也蕭何曰天下方未定故可<lb/>
<pb n="KR2a0002_WYG_008-28a"/>
因遂就宫室且夫天子以四海為家非壯麗無以重威且<lb/>
無令後世有以加也髙祖乃説髙祖之東垣過柏人趙<lb/>
相貫髙等謀弑髙祖髙祖心動因不留代王劉仲棄國<lb/>
亡自歸雒陽廢以為合陽侯　九年趙相貫髙等事發<lb/>
覺夷三族廢趙王敖為宣平侯是歳徙貴族楚昭屈景<lb/>
懷齊田氏關中未央宫成髙祖大朝諸侯羣臣置酒未<lb/>
央前殿髙祖奉玉巵<hi>應劭曰鄉飲酒禮器也受四升</hi>起為太上皇夀曰<lb/>
始大人常以臣無賴<hi>晉灼曰許慎曰賴利也無利入於家也或曰江湖之間謂小兒多詐</hi>
<pb n="KR2a0002_WYG_008-28b"/>
<hi>狡獪為無賴</hi>不能治産業不如仲力今某之業所就孰與仲<lb/>
多殿上羣臣皆呼萬歳大笑為樂　十年十月淮南王<lb/>
黥布梁王彭越燕王盧綰荆王劉賈楚王劉交齊王劉<lb/>
肥長沙王吳芮皆來朝長樂宫春夏無事七月太上皇<lb/>
崩櫟陽宫楚王梁王皆來送葬<hi>漢書云葬萬年</hi>赦櫟陽囚更命<lb/>
酈邑曰新豐八月趙相國陳狶<hi>鄧展曰東海人名豬曰狶</hi>反代地上<lb/>
曰狶嘗為吾使甚有信代地吾所急也故封豨為列侯<lb/>
<hi>徐廣曰狶攻定臧荼有功封陽夏侯</hi>以相國守代今乃與王黃等劫掠代<lb/>
<pb n="KR2a0002_WYG_008-29a"/>
地代地吏民非有罪也其赦代吏民九月上自東徃擊<lb/>
之至邯鄲上喜曰豨不南據邯鄲而阻漳水吾知其無<lb/>
能為也聞豨將皆故賈人也上曰吾知所以與之乃多<lb/>
以金啗豨將豨將多降者　十一年髙祖在邯鄲誅豨<lb/>
等未畢豨將侯敞將萬餘人游行王黃軍曲逆<hi>文穎曰今中山</hi>
<hi>蒲陰是</hi>張春渡河擊聊城<hi>徐廣曰在平原</hi>漢使將軍郭䝉與齊將<lb/>
擊大破之太尉周勃<hi>漢書百官表曰太尉秦官應劭曰自上安下曰尉武官悉以為稱</hi>
道太原入<hi>韋昭曰道猶從</hi>定代地至馬邑馬邑不下即攻殘之<lb/>
<pb n="KR2a0002_WYG_008-29b"/>
豨將趙利守東垣髙祖攻之不下月餘卒罵髙祖髙祖<lb/>
怒城降令出罵者斬之不罵者原之於是乃分趙山北<lb/>
立子恒以為代王都晉陽<hi>如淳曰文紀言都中都又文帝過太原復晉陽中都二歳</hi>
<hi>似遷都於中都也</hi>春淮陰侯韓信謀反關中夷三族夏梁王彭<lb/>
越謀反廢遷蜀復欲反遂夷三族立子恢為梁王子友<lb/>
為淮陽王秋七月淮南王黥布反東并荆王劉賈地北<lb/>
渡淮楚王交走入薛髙祖自徃擊之立子長為淮南王<lb/>
十二年十月髙祖已擊布軍會甀<hi>徐廣曰在蘄縣西駰案漢書音義曰會音</hi>
<pb n="KR2a0002_WYG_008-30a"/>
<hi>儈保邑名甀音直偽反</hi>布走令别將追之髙祖還歸過沛留置酒<lb/>
沛宫悉召故人父老子弟縱酒發沛中兒得百二十人<lb/>
教之歌酒酣<hi>應劭曰不醒不醉曰酣一曰酣洽也</hi>髙祖擊筑<hi>韋昭曰筑古樂有弦擊之</hi>
<hi>不鼓</hi>自為歌詩曰大風起兮雲飛揚威加海内兮歸故鄉<lb/>
安得猛士兮守四方令兒皆和習之髙祖乃起舞慷慨<lb/>
傷懷泣數行下謂沛父兄曰游子悲故鄉吾雖都關中<lb/>
萬歳後吾魂魄猶樂思沛且朕自沛公以誅暴逆遂有<lb/>
天下其以沛<hi>風俗通義曰漢書注沛人語初發聲皆言其其者楚言也髙祖始登帝位教令言其</hi>
<pb n="KR2a0002_WYG_008-30b"/>
<hi>後以為常耳</hi>為朕湯沐邑復其民世世無有所與沛父兄諸<lb/>
母故人日樂飲極驩道舊故為笑樂十餘日髙祖欲去<lb/>
沛父兄固請留髙祖髙祖曰吾人衆多父兄不能給乃去沛<lb/>
中空縣皆之邑西獻<hi>如淳曰獻牛酒</hi>髙祖復留止張<hi>張晏曰張帷張</hi>飲<lb/>
三日沛父兄皆頓首曰沛幸得復豐未復唯陛下哀憐<lb/>
之髙祖曰豐吾所生長極不忘耳吾特為其以雍齒故<lb/>
反我為魏沛父兄固請乃并復豐比沛於是拜沛侯劉<lb/>
濞<hi>服䖍曰濞音帔</hi>為吳王漢將别擊布軍洮水南北<hi>徐廣曰洮音道在江</hi>
<pb n="KR2a0002_WYG_008-31a"/>
<hi>淮間</hi>皆大破之追得斬布鄱陽樊噲别將兵定代斬陳豨<lb/>
當城十一月髙祖自布軍至長安十二月髙祖曰秦始<lb/>
皇帝楚隱王陳涉魏安釐王齊湣王趙悼襄王皆絶無<lb/>
後予守冢各十家秦皇帝二十家魏公子無忌五家赦<lb/>
代地吏民為陳豨趙利所劫掠者皆赦之陳豨降將言<lb/>
豨反時燕王盧綰使人之豨所與陰謀上使辟陽侯迎<lb/>
綰綰稱病辟陽侯歸具言綰反有端矣二月使樊噲周<lb/>
勃將兵擊燕王綰赦燕吏民與反者立皇子建為燕王<lb/>
<pb n="KR2a0002_WYG_008-31b"/>
髙祖擊布時為流矢所中行道病病甚吕后迎良醫醫<lb/>
入見髙祖問醫醫曰病可治於是髙祖嫚罵之曰吾以<lb/>
布衣提三尺劍取天下此非天命乎命乃在天雖扁鵲<lb/>
何益遂不使治病賜金五十斤罷之已而吕后問陛下<lb/>
百歳後蕭相國即死令誰代之上曰曹參可問其次上<lb/>
曰王陵可然陵少戅陳平可以助之陳平智有餘然難<lb/>
以獨任周勃重厚少文然安劉氏者必勃也可令為太<lb/>
尉吕后復問其次上曰此後亦非而所知也盧綰與數<lb/>
<pb n="KR2a0002_WYG_008-32a"/>
千騎居塞下候伺幸上病愈自入謝四月甲辰髙祖崩<lb/>
長樂宫<hi>皇甫謐曰髙祖以秦昭王五十一年生至漢十二年年六十三</hi>四日不發喪吕<lb/>
后與審食其謀曰諸將與帝為編户民今北面為臣此<lb/>
常怏怏今乃事少主非盡族是天下不安人或聞之語<lb/>
酈將軍酈將軍<hi>漢書曰酈商</hi>徃見審食其曰吾聞帝已崩四<lb/>
日不發喪欲誅諸將誠如此天下危矣陳平灌嬰將十<lb/>
萬守滎陽樊噲周勃將二十萬定燕代此聞帝崩諸將<lb/>
皆誅必連兵還鄉以攻關中大臣内叛諸侯外反亡可<lb/>
<pb n="KR2a0002_WYG_008-32b"/>
翹足而待也審食其入言之乃以丁未發喪大赦天下<lb/>
盧綰聞髙帝崩遂亡入匈奴丙寅<hi>徐廣曰七月</hi>己巳立太子<lb/>
至太上皇廟羣臣皆曰髙祖起微細撥亂世反之正平<lb/>
定天下為漢太祖功最髙上尊號為髙皇帝太子襲號<lb/>
為皇帝孝惠帝也令郡國諸侯各立髙祖廟以歳時祠<lb/>
及孝惠五年思髙祖之悲樂沛以沛宫為髙祖原廟<hi>徐廣曰光</hi>
<hi>武紀曰上幸豐祠髙祖於原廟駰案謂原者再也先既已立廟今又再立故謂之原廟</hi>髙祖所教<lb/>
歌兒百二十人皆令為吹樂後有缺輒補之髙帝八男<lb/>
<pb n="KR2a0002_WYG_008-33a"/>
長庶齊悼惠王肥次孝惠吕后子次戚夫人子趙隱王<lb/>
如意次代王恒已立為孝文帝薄太后子次梁王恢吕<lb/>
太后時徙為趙共王次淮陽王友吕太后時徙為趙幽<lb/>
王次淮南厲王長次燕王建<lb/>
太史公曰夏之政忠忠之敝小人以野<hi>鄭𤣥曰忠質厚也野少禮節也</hi>
故殷人承之以敬敬之敝小人以鬼<hi>鄭𤣥曰多威儀如事鬼神</hi>故周<lb/>
人承之以文文之敝小人以僿<hi>徐廣曰一作薄駰案史記索隱曰僿音西志反</hi>
<hi>鄭𤣥曰文尊卑之差也薄茍習文法無悃誠也</hi>故救僿莫若以忠<hi>鄭𤣥曰復反始</hi>三王<lb/>
<pb n="KR2a0002_WYG_008-33b"/>
之道若循環終而復始周秦之間可謂文敝矣秦政不<lb/>
改反酷刑法豈不謬乎故漢興承敝易變使人不倦得<lb/>
天統矣朝以十月車服黄屋左纛葬長陵<hi>皇甫謐曰長陵山東西廣</hi>
<hi>百二十步髙十三文在渭水北去長安城三十五里</hi>
　<lb/>
　<lb/>
　<lb/>
　史記集解卷八<lb/>
</p>
<p>
</p>
  </div>
</body>
</text>
</TEI>
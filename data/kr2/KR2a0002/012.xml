<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷十二</head> <lb/>
    <p>
<pb n="KR2a0002_WYG_012-1a"/>
欽定四庫全書<lb/>
　史記集解卷十二<lb/>
　　　　　　　　　　　　　宋　裴駰　撰<lb/>
史記十二<lb/>
孝武本紀第十二<hi>太史公自序曰作今上本紀又其述事皆云今上今天子或有言孝武帝</hi>
<hi>者悉後人所定也張晏曰武紀褚先生補作也褚先生名少孫漢博士也</hi>
孝武皇帝者<hi>漢書音義曰諱徹</hi>孝景中子也母曰王太后孝景<lb/>
四年以皇子為膠東王孝景七年栗太子廢為臨江王<lb/>
<pb n="KR2a0002_WYG_012-1b"/>
以膠東王為太子孝景十六年崩太子即位為孝武皇<lb/>
帝<hi>張晏曰武帝以景帝元年生七歳為太子為太子十歳而景帝崩時年十六矣</hi>孝武皇帝初<lb/>
即位尤敬鬼神之祀元年漢興已六十餘歳矣<hi>徐廣曰六十七</hi>
<hi>年歳在辛丑</hi>天下乂安薦紳之屬皆望天子封禪改正度也<lb/>
而上鄉儒術招賢良趙綰王臧等以文學為公卿欲議<lb/>
古立明堂城南以朝諸侯草巡狩封禪改厯服色事未<lb/>
就會竇太后治黃老言不好儒術使人微得趙綰等姦<lb/>
利亊<hi>徐廣曰纎微伺察之</hi>召案綰臧綰臧自殺諸所興為者皆廢<lb/>
<pb n="KR2a0002_WYG_012-2a"/>
後六年竇太后崩其明年上徵文學之士公孫宏等明<lb/>
年上初至雍郊見五畤後常三歳一郊是時上求神君<lb/>
舍之上林中蹏氏觀<hi>徐廣曰蹏音啼</hi>神君者長陵女子以子死<lb/>
悲哀故見神於先後宛若<hi>孟康曰産乳而死兄弟妻相謂先後宛若字</hi>宛若<lb/>
祠之其室民多徃祠平原君徃祠<hi>徐廣曰武帝外祖母也駰案蔡邕曰異姓</hi>
<hi>婦人以恩澤封者為君儀比長公主</hi>其後子孫以尊顯及武帝即位則厚<lb/>
禮置祠之内中聞其言不見其人云是時而李少君亦<lb/>
以祠竈穀道卻老方見上<hi>李竒曰食穀道引或曰辟穀不食之道</hi>上尊之<lb/>
<pb n="KR2a0002_WYG_012-2b"/>
少君者故深澤侯<hi>徐廣曰姓趙景帝時絶封</hi>入以主方<hi>徐廣曰進納於天子而主</hi>
<hi>方一云侯人主方駰案如淳曰侯家人主方藥者也</hi>匿其年及所生長常自謂七<lb/>
十能使物卻老<hi>如淳曰物鬼物也瓚曰物藥物也</hi>其游以方徧諸侯無<lb/>
妻子人聞其能使物及不死更饋遺之常餘金錢帛衣<lb/>
食人皆以為不治産業而饒給又不知其何所人愈信<lb/>
爭事之少君資好方善為巧發竒中<hi>如淳曰時時發言冇所中也</hi>嘗<lb/>
從武安侯飲坐中有年九十餘老人少君乃言與其大<lb/>
父游射處老人為兒時從其大父行識其處一坐盡驚少<lb/>
<pb n="KR2a0002_WYG_012-3a"/>
君見上上有故銅器問少君少君曰此器齊桓公十年<lb/>
陳於柏寢<hi>服䖍曰地名有臺也瓚曰晏子書柏寢臺名也</hi>已而案其刻果齊桓<lb/>
公器一宫盡駭以少君為神數百歳人也數君言於上<lb/>
曰祠竈則致物而丹砂可化為黄金黃金成以為飲食<lb/>
器則益夀益夀而海中蓬萊僊者可見見之以封禪則<lb/>
不死黃帝是也臣嘗游海上見安期生食巨棗大如瓜<lb/>
安期生僊者通蓬萊中合則見人不合則隱於是天子<lb/>
始親祠竈而遣方士入海求蓬萊安期生之屬而事化<lb/>
<pb n="KR2a0002_WYG_012-3b"/>
丹砂諸藥齊為黃金矣居乆之李少君病死天子以為<lb/>
化去不死也而使黃錘<hi>韋昭曰人姓名</hi>史寛舒受其方<hi>漢書音義曰二</hi>
<hi>人皆方士</hi>求蓬萊安期生莫能得而海上燕齊怪迂之方士<lb/>
多相效更言神事矣亳人薄誘忌<hi>徐廣曰一云亳人謬忌也</hi>奏祠泰<lb/>
一方曰天神貴者泰一泰一佐曰五帝古者天子以春<lb/>
秋祭泰一東南郊用太牢具七日<hi>徐廣曰一云日一太牢具十日</hi>為壇<lb/>
開八通之鬼道於是天子令太祝立其祠長安東南郊<lb/>
常奉祠如忌方其後人有上書言古者天子三年一用<lb/>
<pb n="KR2a0002_WYG_012-4a"/>
太牢具祠神三一天一地一泰一天子許之令太祝領<lb/>
祠之於忌泰一壇上如其方後人復有上書言古者天子<lb/>
常以春秋解祠祠黃帝用一梟破鏡<hi>孟康曰梟鳥名食母破鏡獸名食父</hi>
<hi>黃帝欲絶其類使百物祠皆用之破鏡如貙而虎眼或云直用破鏡如淳曰漢使東郡送梟五月五日為梟羮</hi>
<hi>以賜百官以惡鳥故食之</hi>𡨕羊用羊祠<hi>服䖍曰神名也</hi>馬行用一青牡馬泰<lb/>
一皋山山君地長用牛武夷君用乾魚陰陽使者以一<lb/>
牛<hi>漢書音義曰陰陽之神也</hi>令祠官領之如其方而祠於忌泰一壇<lb/>
旁其後天子苑有白鹿以其皮為幣以發瑞應造白金<lb/>
<pb n="KR2a0002_WYG_012-4b"/>
焉其明年郊雍獲一角獸若麃然<hi>韋昭曰楚人謂麋為麃</hi>有司曰<lb/>
陛下肅祇郊祀上帝報享錫一角獸葢麟云於是以薦<lb/>
五畤畤加一牛以燎賜諸侯白金以風符應合於天地<lb/>
<hi>晉灼曰符瑞也瓚曰風示諸侯以此符瑞之應</hi>於是濟北王以為天子且封禪<lb/>
乃上書獻泰山及其旁邑天子受之更以他縣償之常<lb/>
山王有辠遷天子封其弟於真定以續先王祀而以常<lb/>
山為郡然後五嶽皆在天子之郡其明年齊人少翁以<lb/>
鬼神方見上上有所幸王夫人<hi>徐廣曰齊懷王閎之母也駰案桓譚新論云武</hi>
<pb n="KR2a0002_WYG_012-5a"/>
<hi>帝有所愛幸姬王夫人窈窕好容質性嬛佞</hi>夫人卒少翁以方術葢夜致王<lb/>
夫人及竈鬼之貌云天子自帷中望見焉於是乃拜少<lb/>
翁為文成將軍賞賜甚多以客禮禮之文成言曰上即<lb/>
欲與神通宫室被服不象神神物不至乃作畫雲氣車<lb/>
及各以勝日<hi>漢書音義曰如火勝金用丙與丁日不用庚辛</hi>駕車辟惡鬼又作<lb/>
甘泉宫中為臺室畫天地泰一諸神而置祭具以致天<lb/>
神居歳餘其方益衰神不至乃為帛書以飯牛詳弗知<lb/>
也言此牛腹中有竒殺而視之得書書言甚怪天子疑<lb/>
<pb n="KR2a0002_WYG_012-5b"/>
之有識其手書問之人果偽書於是誅文成將軍而隱<lb/>
之其後則又作柏梁銅柱承露仙人掌之屬矣<hi>蘇林曰仙人以</hi>
<hi>手掌擎盤承甘露也</hi>文成死明年天子病鼎湖甚<hi>晉灼曰在湖縣韋昭曰地名近</hi>
<hi>宜春</hi>巫醫無所不致至不愈游水發根<hi>服䖍曰游水縣名發根人名姓晉灼</hi>
<hi>曰地理志游水水名在臨淮浦也</hi>乃言曰上郡有巫病而鬼下之上召<lb/>
置祠之甘泉及病使人問神君<hi>韋昭曰即病巫之神</hi>神君言曰天<lb/>
子母憂病病少愈強與我會甘泉於是病愈遂幸甘泉<lb/>
病良已<hi>孟康曰良已盖已愈也</hi>大赦天下置夀宫神君<hi>服䖍曰立此便宫也</hi>
<pb n="KR2a0002_WYG_012-6a"/>
<hi>瓚曰宫奉神之宮也楚辭曰蹇將澹兮夀宫</hi>神君最貴者大夫其佐曰大禁<lb/>
司命之屬皆從之非可得見聞其音與人言等時去時<lb/>
來來則風肅然也居室帷中時晝言然常以夜天子祓<lb/>
然後入<hi>漢書音義曰崇絜自祓除然後入</hi>因巫為主人關飲食所欲者<lb/>
言行下<hi>李竒曰神所欲言上輒為下之</hi>又置夀宫北宫張羽旗設供具<lb/>
以禮神君神君所言上使人受書其言命之曰書法<hi>漢書</hi>
<hi>音義曰或云䇿書之法也</hi>其所語世俗之所知也毋絶殊者而天子<lb/>
獨喜其事祕世莫知也其後三年有司言元宜以天瑞<lb/>
<pb n="KR2a0002_WYG_012-6b"/>
命不宜以一二數<hi>蘇林曰得諸瑞以名年</hi>一元曰建元二元以長<lb/>
星曰元光三元以郊得一角獸曰元狩云<hi>徐廣曰案諸紀元光後有</hi>
<hi>元朔元朔後得元狩</hi>其明年冬天子郊雍議曰今上帝朕親郊而<lb/>
后土毋祀則禮不答也有司與太史公<hi>韋昭曰説者以談為太史公失</hi>
<hi>之矣史記稱遷為太史公者是外孫楊煇所稱</hi>祠官寛舒等議天地牲角繭栗<lb/>
今陛下親祀后土后土宜於澤中圜丘為五壇壇一黃<lb/>
犢太牢具已祠盡瘞而從祠衣上黃於是天子遂東始<lb/>
立后土祠汾陰脽上<hi>徐廣曰元鼎四年時也駰案蘇林曰脽音誰如淳曰河之東岸特堆</hi>
<pb n="KR2a0002_WYG_012-7a"/>
<hi>堀長四五里廣二里餘髙十餘丈汾隂縣在脽之上后土祠在縣西汾在脽之北西流與河合也</hi>如寛<lb/>
舒等議上親望拜如上帝禮禮畢天子遂至滎陽而還<lb/>
過雒陽下詔曰三代邈絶逺矣難存其以三十里地封<lb/>
周後為周子南君以奉先王祀焉是歳天子始巡郡縣<lb/>
侵尋於泰山矣<hi>晉灼曰遂徃之意也</hi>其春樂成侯<hi>徐廣曰姓丁名義後與欒大俱</hi>
<hi>誅也</hi>上書言欒大欒大膠東宫人<hi>服䖍曰王家人</hi>故嘗與文成將<lb/>
軍同師已而為膠東王尚方而樂成侯姊為康王后<hi>孟康</hi>
<hi>曰膠東王后也</hi>毋子康王死他姬子立為王而康后有淫行與<lb/>
<pb n="KR2a0002_WYG_012-7b"/>
王不相中得相危以法康后聞文成已死而欲自媚於<lb/>
上乃遣欒大因樂成侯求見言方天子既誅文成後悔<lb/>
恨其早死惜其方不盡及見欒大大悦大為人長美言<lb/>
多方略而敢為大言處之不疑大言曰臣嘗徃來海中<lb/>
安期羨門之屬顧以為臣賤不信臣又以為康王諸侯<lb/>
耳不足予方臣數言康王康王又不用臣臣之師曰黄<lb/>
金可成而河決可塞不死之藥可得僊人可致也臣恐<lb/>
效文成則方士皆掩口惡敢言方哉上曰文成食馬肝<lb/>
<pb n="KR2a0002_WYG_012-8a"/>
死耳子誠能修其方我何愛乎大曰臣師非有求人人<lb/>
主求之陛下必欲致之則貴其使者令有親屬以客禮<lb/>
待之勿卑使各佩其信印乃可使通言於神人神人尚<lb/>
肯邪不邪致尊其使然後可致也於是上使先驗小方<lb/>
鬬旗旗自相觸擊是時上方憂河決而黄金不就乃拜<lb/>
大為五利將軍居月餘得四金印佩天士將軍地士將<lb/>
軍大通將軍天道將軍印制詔御史昔禹疏九江決四<lb/>
瀆問者河溢皋陸隄繇不息朕臨天下二十有八年天<lb/>
<pb n="KR2a0002_WYG_012-8b"/>
若遺朕士而大通焉<hi>韋昭曰言欒大能通天意故封樂通</hi>乾稱蜚龍鴻漸<lb/>
于般<hi>漢書音義曰般水涯堆也漸進也武帝云得欒大如鴻進于般一舉千里得道若飛龍在天</hi>意<lb/>
庶幾與焉其以二千户封地士將軍大為樂通侯<hi>韋昭曰樂</hi>
<hi>通臨淮髙平也</hi>賜列侯甲第<hi>漢書音義曰有甲乙第次故曰第</hi>僮千人乘輿斥<lb/>
車馬<hi>漢書音義曰或云斥不用也韋昭曰嘗在服御</hi>帷帳器物以充其家又以<lb/>
衛長公主妻之<hi>孟康曰衛太子妹如淳曰衛太子姊也蔡邕曰帝女曰公主公主儀比諸侯姊</hi>
<hi>妹曰長公主儀比諸侯王駰案此帝女也而云長公主未詳</hi>齎金萬斤更名其邑曰<lb/>
當利公主<hi>地理志云東萊冇當利縣</hi>天子親如五利之第使者存問<lb/>
<pb n="KR2a0002_WYG_012-9a"/>
所給連屬於道自大主<hi>徐廣曰武帝姑也駰案韋昭曰竇太后之女也</hi>將相以<lb/>
下皆置酒其家獻遺之於是天子又刻玉印曰天道將軍<lb/>
使使衣羽衣夜立白茅上五利將軍亦衣羽衣立白茅<lb/>
上受印以示弗臣也而佩天道者且為天子道天神也<lb/>
於是五利常夜祠其家欲以下神神未至而百鬼集矣<lb/>
然頗能使之其後治裝行東入海求其師云大見數月<lb/>
佩六印貴振天下而海上燕齊之間莫不搤腕<hi>服䖍曰滿手曰</hi>
<hi>搤瓚曰搤執持也</hi>而自言有禁方能神僊矣其夏六月中汾陰<lb/>
<pb n="KR2a0002_WYG_012-9b"/>
巫錦<hi>應劭曰錦巫名</hi>為民祠魏脽后土營旁<hi>應劭曰魏故魏國也脽若丘之類</hi>
見地如鉤狀掊視得鼎鼎大異於衆鼎文鏤無欵識<hi>韋昭</hi>
<hi>曰欵刻也</hi>怪之言吏吏告河東太守勝勝以聞天子使使驗<lb/>
問巫錦得鼎無姦詐乃以禮祠迎鼎至甘泉從行上薦<lb/>
之<hi>如淳曰以鼎從行上至甘泉將薦之於天也</hi>至中山<hi>徐廣曰河渠書鑿涇水自中山西</hi>晏<lb/>
温<hi>如淳曰三輔謂日出清濟晏晏而温也</hi>有黃雲葢焉有麃過上自射之<lb/>
因以祭云至長安<hi>徐廣曰上言從行薦之或曰祭鼎也</hi>公卿大夫皆議請<lb/>
尊寶鼎天子曰間者河溢歳數不登故巡祭后土祈為<lb/>
<pb n="KR2a0002_WYG_012-10a"/>
百姓育穀今年豐廡未有報鼎曷為出哉有司皆曰聞<lb/>
昔太帝興神鼎一一者統天地萬物所繫終也黃帝作<lb/>
寳鼎三象天地人也禹收九牧之金鑄九鼎皆嘗鬺烹<lb/>
<hi>徐廣曰烹煑也鬺音觴皆嘗以烹牲牢而祭祀也</hi>上帝鬼神<hi>服䖍曰以祭祀上帝或曰嘗烹酌也</hi>
遭聖則興遷於夏商周徳衰宋之社亡鼎乃淪伏而不<lb/>
見頌云自堂徂基自羊徂牛鼐鼎及鼒<hi>韋昭曰爾雅曰鼎絶大謂之鼐</hi>
<hi>圜奄上謂之鼒</hi>不虞不驁胡考之休今鼎至甘泉光潤龍變承<lb/>
休無疆合兹中山有黄白雲降<hi>韋昭日與中山所見黃雲之氣合也</hi>葢若<lb/>
<pb n="KR2a0002_WYG_012-10b"/>
獸為符<hi>服䖍曰雲若獸在車葢也晉灼曰葢辭也或云符謂瑞應也</hi>路弓乘矢<hi>韋昭曰路</hi>
<hi>大也四矢為乘</hi>集獲壇下報祠大饗<hi>徐廣曰一云大報饗祠也</hi>惟受命而帝<lb/>
者心知其意<hi>服䖍曰髙祖受命知之也宜見鼎於其廟</hi>而合徳焉鼎宜見於<lb/>
祖禰藏於帝廷以合明應制曰可入海求蓬萊者言蓬<lb/>
萊不遠而不能至者殆不見其氣上乃遣望氣佐侯其<lb/>
氣云其秋上幸雍且郊或曰五帝泰一之佐也宜立泰<lb/>
一而上親郊之上疑未定齊人公孫卿曰今年得寶鼎<lb/>
其冬辛巳朔旦冬至與黃帝時等卿冇札書曰黃帝得<lb/>
<pb n="KR2a0002_WYG_012-11a"/>
寶鼎宛侯問於鬼臾區<hi>漢書音義曰區黄帝時人</hi>區對曰黃帝得寶<lb/>
鼎神筴是歳己酉朔旦冬至得天之紀終而復始於是<lb/>
黃帝迎日推筴後率二十歳得朔旦冬至凡二十推三<lb/>
百八十年黃帝僊登於天卿因所忠欲奏之所忠視其<lb/>
書不經疑其妄書謝曰寶鼎事已決矣尚何以為卿因<lb/>
嬖人奏之上大説召問卿對曰受此書申功<hi>封禪書功字作公</hi>
申功已死上曰申功何人也卿曰申功齊人也與安期<lb/>
生通受黃帝言無書獨有此鼎書曰漢興復當黃帝之<lb/>
<pb n="KR2a0002_WYG_012-11b"/>
時漢之聖者在髙祖之孫且曾孫也寳鼎出而與神通<lb/>
封禪封禪七十二王唯黃帝得上泰山封申功曰漢主<lb/>
亦當上封上封則能僊登天矣黃帝時萬諸侯而神靈<lb/>
之封居七千<hi>應劭曰黃帝時諸侯會封禪者七千人李竒曰説仙道得封者七千國張晏曰神靈</hi>
<hi>之封謂山川之守</hi>天下名山八而三在蠻夷五在中國中國華<lb/>
山首山太室泰山東萊此五山黃帝之所常游與神㑹<lb/>
黃帝且戰且學僊患百姓非其道乃斷斬非鬼神者百<lb/>
餘歳然後得與神通黃帝郊雍上帝宿三月鬼臾區號<lb/>
<pb n="KR2a0002_WYG_012-12a"/>
大鴻死葬雍故鴻冢是也<hi>蘇林曰今雍有鴻冢</hi>其後黃帝接萬靈<lb/>
明廷明廷者甘泉也所謂寒<hi>徐廣曰一作塞</hi>門者谷口也<hi>漢書音義曰黄</hi>
<hi>帝仙於寒門也</hi>黃帝采首山銅鑄鼎於荆山下<hi>晉灼曰地理志首山屬河東蒲</hi>
<hi>阪荆山在馮翊懷徳縣</hi>鼎既成有龍垂胡<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>下迎黃帝黃帝上騎<lb/>
羣臣後宫從上龍七十餘人龍乃上去餘小臣不得上<lb/>
乃悉持龍<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>拔墮黃帝之弓百姓仰望黃帝既上天乃<lb/>
抱其弓與龍胡䫇號故後世因名其處曰鼎湖其弓曰<lb/>
烏號於是天子曰嗟乎吾誠得如黃帝吾視去妻子如<lb/>
<pb n="KR2a0002_WYG_012-12b"/>
脱躧耳乃拜卿為郎東使候神於太室上遂郊雍至隴<lb/>
西西登空桐幸甘泉令祠官寛舒等具泰一祠壇壇放<lb/>
薄忌泰一壇壇三垓<hi>徐廣曰垓次也駰案李竒曰垓重也三重壇也</hi>五帝壇環<lb/>
居其下各如其方黃帝西南除八通鬼道<hi>服䖍曰坤位在未黃帝從</hi>
<hi>土位</hi>泰一所用如雍一畤物而加醴棗酺之屬殺一犛牛<lb/>
以為俎豆牢具而五帝獨有俎豆<hi>韋昭曰無犛牛醴之屬</hi>醴進其<lb/>
下四方地為餟食羣神從者及北斗云已祠胙餘皆燎<lb/>
之其牛色白鹿居其中彘在鹿中水而洎之<hi>徐廣曰洎音居器反</hi>
<pb n="KR2a0002_WYG_012-13a"/>
<hi>肉汁也駰案晉灼曰此説合牲物燎之也</hi>祭日以牛祭月以羊彘特泰一祝<lb/>
宰則衣紫及繡五帝各如其色日赤月白十一月辛巳<lb/>
朔旦冬至昧爽天子始郊拜泰一朝朝日夕夕月<hi>應劭曰天</hi>
<hi>子春朝日秋夕月拜日東門之外朝日以朝夕月以夕瓚曰漢儀郊泰一時皇帝平旦出行宮東向揖日其夕</hi>
<hi>西向揖月便用郊日不用春秋也</hi>則揖而見泰一如雍禮其贊饗曰天<lb/>
始以寶鼎神筴授皇帝朔而又朔終而復始皇帝敬拜<lb/>
見焉而衣上黃其祠列火滿壇旁壇旁烹炊具有司云<lb/>
祠上有光焉公卿言皇帝始郊見泰一雲陽有司奉瑄<lb/>
<pb n="KR2a0002_WYG_012-13b"/>
玉<hi>孟康曰璧大六寸謂之瑄</hi>嘉牲薦饗是夜有美光及晝黃氣上屬<lb/>
天太史公祠官寛舒等曰神靈之休祐福兆祥宜因此<lb/>
地光域<hi>徐廣曰地一作夜</hi>立泰畤壇以明應令太祝領祀及臘<lb/>
間祠三歳天子一郊見其秋為伐南越告禱泰一以牡<lb/>
<hi>徐廣曰一作牝</hi>荆畫幡<hi>如淳曰荆之無子者皆以絜齋之道也晉灼曰牡荆節間不相當者韋昭曰以</hi>
<hi>牡荆為柄者也</hi>日月北斗登龍以象天一三星為泰一鋒<hi>徐廣曰天</hi>
<hi>官書曰天極星明者泰一常居也斗口三星曰天一駰案晉灼曰晝一星在後三星在前為太一鋒也</hi>名<lb/>
曰靈旗為兵禱則太史奉以指所伐國而五利將軍使<lb/>
<pb n="KR2a0002_WYG_012-14a"/>
不敢入海之泰山祠上使人微隨驗實無所見五利妄<lb/>
言見其師其方盡多不讎上乃誅五利其冬公孫卿候<lb/>
神河南見僊人跡緱氏城上有物若雉徃來城上天子<lb/>
親幸緱氏城視跡問卿得毋效文成五利乎卿曰僊者<lb/>
非有求人主人主求之其道非少寛假神不來言神事<lb/>
事如迂誕積以歳乃可致於是郡國各除道繕治宫觀<lb/>
名山神祠所以望幸矣其年既滅南越上有嬖臣李延<lb/>
年以好音見上善之下公卿議曰民間祠尚有鼓舞之<lb/>
<pb n="KR2a0002_WYG_012-14b"/>
樂今郊祀而無樂豈稱乎公卿曰古者祀天地皆有樂<lb/>
而神祗可得而禮或曰泰帝使素女鼓五十弦瑟悲帝<lb/>
禁不止故破其瑟為二十五弦於是塞南越禱祠泰一<lb/>
后土始用樂舞益召歌兒作二十五弦<hi>徐廣曰瑟也</hi>及箜篌<lb/>
瑟自此起<hi>徐廣曰應劭云武帝令樂人侯調始造箜篌</hi>其來年冬上議曰古<lb/>
者先振兵澤旅<hi>徐廣曰古釋字作澤</hi>然後封禪乃遂北巡朔方勒<lb/>
兵十餘萬還祭黃帝冢橋山澤兵須如<hi>李竒口地名也</hi>上曰吾<lb/>
聞黃帝不死今有冢何也或對曰黃帝已僊上天羣臣<lb/>
<pb n="KR2a0002_WYG_012-15a"/>
葬其衣冠既至甘泉為且用事泰山先類祠泰一自得<lb/>
寳鼎上與公卿諸生議封禪封禪用希曠絶莫知其儀<lb/>
禮而羣臣采封禪尚書周官王制之望祀射牛事<hi>蘇林曰當</hi>
<hi>祭廟射其牲以除不祥瓚曰射牛示親殺也</hi>齊人丁公年九十餘曰封者合<lb/>
不死之名也秦皇帝不得上封陛下必欲上稍上即無<lb/>
風雨遂上封矣上於是乃令諸儒習射牛草封禪儀數<lb/>
年至且行天子既聞公孫卿及方士之言黃帝以上封<lb/>
禪皆致怪物與神通欲放黄帝以嘗接神僊人蓬萊士<lb/>
<pb n="KR2a0002_WYG_012-15b"/>
髙世此悳於九皇<hi>張晏曰三皇之前有人皇九首韋昭曰上古人皇者九人也</hi>而頗<lb/>
采儒術以文之羣儒既以不能辯明封禪事又牽拘於<lb/>
詩書古文而不敢騁上為封祠器示羣儒羣儒或曰不<lb/>
與古同徐偃又曰太常諸生行禮不如魯善周霸屬圖<lb/>
封事<hi>服䖍曰屬會也㑹諸儒圖封事</hi>於是上絀偃霸盡罷諸儒弗用三<lb/>
月遂東幸緱氏禮登中嶽<hi>文頴曰崧髙山也在潁川陽城縣</hi>太室<hi>韋昭曰崧</hi>
<hi>髙山有太室少室之山山有石室故以名之</hi>從官在山下聞若有言萬歲云<lb/>
問上上不言問下下不言於是以三百户封太室奉祠<lb/>
<pb n="KR2a0002_WYG_012-16a"/>
命曰崇髙邑東上泰山山之草木葉未生乃令人上石<lb/>
立之泰山巔上遂東巡海上行禮祠八神<hi>文穎曰武帝登奉山祭太</hi>
<hi>一并祭名山於泰壇西南開除八通鬼道故言八神也一曰八方之神</hi>齊人之上疏言神<lb/>
怪竒方者以萬數然無驗者乃益發船令言海中神山<lb/>
者數千人求蓬萊神人公孫卿持節常先行候名山至<lb/>
東萊言夜見一人長數丈就之則不見見其跡甚大類<lb/>
禽獸云羣臣有言見一老父牽狗言吾欲見巨公<hi>漢書音義</hi>
<hi>曰巨公謂武帝</hi>已忽不見上既見大跡未信及羣臣有言老父<lb/>
<pb n="KR2a0002_WYG_012-16b"/>
則大以為僊人也宿留海上與方士傳車及間使求仙<lb/>
人以千數四月還至奉髙上念諸儒及方士言封禪人<lb/>
人殊不經難施行天子至梁父禮祠地主乙卯令侍中<lb/>
儒者皮弁薦紳射牛行事封泰山下東方如郊祠泰一之<lb/>
禮封廣丈二尺髙九尺其下則有玉牒書書祕禮畢天<lb/>
子獨與侍中奉車子侯<hi>漢書百官表曰奉車都尉掌乘輿車武帝初置韋昭曰子侯霍</hi>
<hi>去病之子也</hi>上泰山亦有封其事皆禁明日下陰道丙辰禪<lb/>
泰山下阯東北肅然山如祭后土禮天子皆親拜見衣<lb/>
<pb n="KR2a0002_WYG_012-17a"/>
上黃而盡用樂焉江淮間一茅三脊<hi>孟康曰所謂靈茅也</hi>為神籍<lb/>
五色土益雜封縱逺方竒獸蜚禽及白雉諸物頗以加<lb/>
祠兕旄牛犀象之屬弗用皆至泰山然後去封禪祠其<lb/>
夜若有光晝有白雲起封中天子從封禪還坐明堂<hi>漢書</hi>
<hi>音義曰天子初封泰山山東北阯古時有明堂處則此所坐者明年秋乃作明堂</hi>羣臣更上夀<lb/>
於是制詔御史朕以眇眇之身承至尊競競焉懼弗任<lb/>
維徳菲薄不明於禮樂修祀太一若有象景光屑如有<lb/>
望<hi>瓚曰聞呼萬歳者三</hi>依依震於怪物欲止不敢遂登封泰山至<lb/>
<pb n="KR2a0002_WYG_012-17b"/>
於梁父而后禪肅然<hi>服䖍曰肅然山名在梁父</hi>自新嘉與士大夫更<lb/>
始賜民百户牛一酒十石加年八十孤寡布帛二匹復<lb/>
博奉髙蛇丘<hi>鄭𤣥曰蛇音移</hi>厯城毋出今年租税大赦天下如<lb/>
乙卯赦令行所過毋有復作事在二年前皆勿聽治又<lb/>
下詔曰古者天子五載一巡狩用事泰山諸侯有朝宿<lb/>
地其令諸侯各治邸泰山下天子既已封禪泰山既無<lb/>
風雨葘而方士更言蓬萊諸神山若將可得於是上欣<lb/>
然庶幾遇之乃復東至海上望冀遇蓬萊焉奉車子侯暴<lb/>
<pb n="KR2a0002_WYG_012-18a"/>
病一日死上乃遂去竝海上北至碣石巡自遼西厯北<lb/>
邊至九原五月返至甘泉<hi>漢書音義曰周萬八千里也</hi>有司言寶鼎<lb/>
出為元鼎以今年為元封元年其秋有星茀於東井<hi>韋昭</hi>
<hi>曰秦分野也後衛太子兵亂</hi>後十餘日有星茀於三能<hi>韋昭曰三能三公後連坐</hi>
<hi>誅之</hi>望氣王朔言候獨見其星出如瓠食頃復入焉有司<lb/>
言曰陛下建漢家封禪天其報徳星云其來年冬郊雍<lb/>
五帝還拜祝祠泰一贊饗曰徳星昭衍厥維休祥夀星<lb/>
仍出淵耀光明信星昭見皇帝敬拜泰<hi>徐廣曰一無此字</hi>祝之<lb/>
<pb n="KR2a0002_WYG_012-18b"/>
饗其春公孫卿言見神人東萊山若云見天子天子於<lb/>
是幸緱氏城拜卿為中大夫遂至東萊宿留之數日毋<lb/>
所見見大人跡復遣方士求神怪采芝藥以千數是歳<lb/>
旱於是天子既出毋名乃禱萬里沙<hi>應劭曰萬里沙神祠也在東萊曲城</hi>
<hi>孟康曰沙徑三百餘里</hi>過祠泰山<hi>鄧展曰泰山自東復有小泰山瓚曰即今之泰山</hi>還至<lb/>
瓠子<hi>服䖍曰瓠子隄名蘇林曰在甄城以南濮陽以北廣百步深五丈許瓚曰所決河名</hi>自臨塞<lb/>
決河留二日沈祠而去使二卿將卒塞決河河徙二渠<lb/>
復禹之故跡焉是時既滅南越越人勇之<hi>韋昭曰越地人名也</hi>乃<lb/>
<pb n="KR2a0002_WYG_012-19a"/>
言越人俗信鬼而其祠皆見鬼數有效昔東甌王敬鬼<lb/>
夀至百六十歳後世謾怠故衰耗乃令越巫立越祝祠<lb/>
安臺無壇亦祠天神上帝百鬼而以雞卜<hi>漢書音義曰持雞用卜如</hi>
<hi>鼠卜</hi>上信之越祠雞卜始用焉公孫卿曰僊人可見而上<lb/>
徃常遽以故不見今陛下可為觀如緱氏城<hi>韋昭曰如猶比也</hi>
置脯棗神人宜可致且仙人好樓居於是上令長安則<lb/>
作飛㢘桂觀<hi>應劭曰飛㢘神禽能致風氣晉灼曰身如鹿頭如雀冇角而蛇尾文如豹文也</hi>甘<lb/>
泉則作益延夀觀使卿持節設具而候神人乃作通天<lb/>
<pb n="KR2a0002_WYG_012-19b"/>
臺<hi>徐廣曰在甘泉</hi>置祠具其下將招來神僊之屬於是甘泉更<lb/>
置前殿始廣諸宫室夏有芝生殿防内中<hi>徐廣曰元封二年也</hi>天<lb/>
子為塞河興通天臺若有光云<hi>李竒曰為此作事而有光應瓚曰作通天臺也</hi>
乃下詔曰甘泉防生芝九莖<hi>應劭曰芝芝草也其葉相連如淳曰瑞應圖云王者</hi>
<hi>敬事耆老不失故舊則芝草生</hi>赦天下毋有復作其明年伐朝鮮夏旱<lb/>
公孫卿曰黄帝時封則天旱乾封三年上乃下詔曰天<lb/>
旱意乾封乎<hi>蘇林曰天旱欲使封土乾燥如淳曰但祭不立尸為乾封</hi>其令天下尊<lb/>
祠靈星焉其明年上郊雍通囘中道巡之<hi>徐廣曰在扶風汧縣</hi>春<lb/>
<pb n="KR2a0002_WYG_012-20a"/>
至鳴澤<hi>服䖍曰鳴澤澤名也在涿郡道縣北界</hi>從西河歸其明年冬上巡<lb/>
南郡<hi>徐廣曰元封五年</hi>至江陵而東登禮潛之天柱山號曰南<lb/>
嶽<hi>應劭曰潛縣屬廬江南嶽霍山也文穎曰天柱山在潛縣南有祠</hi>浮江自尋陽出樅<lb/>
陽<hi>地理志廬江有樅陽縣</hi>過彭蠡祀其名山川北至琅邪竝海上<lb/>
四月中至奉髙修封焉初天子封泰山泰山東北阯古<lb/>
時有明堂處處險不敞上欲治明堂奉髙旁未曉其制<lb/>
度濟南人公玉帶上黃帝時明堂圖明堂圖中有一殿<lb/>
四面無壁以茅葢通水圜宫垣為複道上有樓從西南<lb/>
<pb n="KR2a0002_WYG_012-20b"/>
入命曰昆侖天子從之入以拜祠上帝焉於是上令奉<lb/>
髙作明堂汶上<hi>徐廣曰在元封二年秋</hi>如帶圖及五年修封則祠<lb/>
泰一五帝於明堂上坐令髙皇帝祠坐對之祠后土於<lb/>
下房以二十太牢天子從崑崙道入始拜明堂如郊禮<lb/>
禮畢燎堂下而上又上泰山有祕祠其顛而泰山下祠<lb/>
五帝各如其方黃帝并赤帝而有司侍祠焉泰山上舉<lb/>
火下悉應之其後二歳十一月甲子朔旦冬至推厯者<lb/>
以本統天子親至泰山以十一月甲子朔旦冬至日祠<lb/>
<pb n="KR2a0002_WYG_012-21a"/>
上帝明堂<hi>徐廣曰常五年一修耳今適二年故但祀明堂</hi>毎修封禪其贊饗曰<lb/>
天增授皇帝泰元神筴周而復始皇帝敬拜泰一東至<lb/>
海上考入海及方士求神者莫驗然益遣冀遇之十一<lb/>
月乙酉<hi>徐廣曰二十二日也</hi>柏梁烖十二月甲午朔上親禪髙里<lb/>
<hi>伏儼曰山名在泰山下</hi>祠后土臨渤海將以望祠蓬萊之屬冀至<lb/>
殊庭焉<hi>漢書音義曰蓬萊庭</hi>上還以柏梁烖故朝受計甘泉公孫<lb/>
卿曰黃帝就青靈臺十二日燒<hi>徐廣曰日一作月</hi>黃帝乃治明<lb/>
庭明庭甘泉也方士多言古帝王有都甘泉者其後天<lb/>
<pb n="KR2a0002_WYG_012-21b"/>
子又朝諸侯甘泉甘泉作諸侯邸勇之乃曰越俗有火<lb/>
烖復起屋必以大用勝服之於是作建章宫度為千門<lb/>
萬户前殿度髙未央其東則鳯闕髙二十餘丈其西則<lb/>
唐中數十里虎圏其北治大池漸臺髙二十餘丈名曰<lb/>
泰液池中有蓬萊方丈瀛洲壺梁象海中神山龜魚之<lb/>
屬其南有玉堂璧門大鳥之屬乃立神明臺井幹樓度<lb/>
五十餘丈輦道相屬焉夏漢改厯以正月為歳首而色<lb/>
尚黃官名<hi>徐廣曰一無名字</hi>更印章以五字<hi>張晏曰漢據土徳土數五故用五為</hi>
<pb n="KR2a0002_WYG_012-22a"/>
<hi>印文也若丞相曰丞相之印章諸卿及守相印文不足五字者以之足也</hi>因為太初元年是<lb/>
歳西伐大宛蝗大起丁夫人<hi>韋昭曰丁姓夫人名也</hi>雒陽虞初等<lb/>
以方祠詛匈奴大宛焉其明年有司言雍五畤無牢熟<lb/>
具芬芳不備乃命祠官進畤犢牢具五色食所勝<hi>孟康曰若</hi>
<hi>火勝金則祠赤帝以白牡</hi>而以木耦馬代駒焉獨五帝用駒行親郊<lb/>
用駒及諸名山川用駒者悉以木耦馬代行過乃用駒<lb/>
他禮如故其明年東巡海上考神僊之屬未有驗者方<lb/>
士有言黃帝時為五城十二樓<hi>應劭曰崑崙縣圃五城十二樓仙人之所常居</hi>
<pb n="KR2a0002_WYG_012-22b"/>
<hi>也</hi>以候神人於執期<hi>漢書音義曰執期地名也</hi>命曰迎年上許作之<lb/>
如方明年上親禮祠上帝衣上黃焉公玉帶曰黃帝時<lb/>
雖封泰山然風后封鉅<hi>應劭曰封鉅黄帝師</hi>岐伯令黃帝封東泰<lb/>
山禪凡山合符然後不死焉<hi>徐廣曰在琅邪朱虚縣汶水所出凡山亦在朱虚</hi>
天子既令設祠具至東泰山東泰山卑小不稱其聲乃<lb/>
令祠官禮之而不封禪焉其後令帶奉祠候神物夏遂<lb/>
還泰山修五年之禮如前而加禪祠石閭石閭者在泰<lb/>
山下阯南方方士多言此仙人之閭也故上親禪焉其<lb/>
<pb n="KR2a0002_WYG_012-23a"/>
後五年復至泰山修封<hi>徐廣曰天漢三年李陵以天漢二年敗也</hi>還過祭常<lb/>
山今天子所興祠泰一后土三年親郊祠建漢家封禪<lb/>
五年一修封薄忌泰一及三一冥羊馬行赤星五寛舒<lb/>
之祠官<hi>李竒曰祀名也</hi>以歳時致禮凡六祠皆太祝領之至如<lb/>
八神諸神明年凡山他名祠行過則祀去則已方士所<lb/>
興祠各自主其人終則已祠官弗主他祠皆如其故今<lb/>
上封禪其後十二歳而還徧於五嶽四瀆矣而方士之<lb/>
候祠神人入海求蓬萊終無有驗而公孫卿之候神者<lb/>
<pb n="KR2a0002_WYG_012-23b"/>
猶以大人跡為解無其效天子益怠厭方士之怪迂語<lb/>
矣然終羈縻弗絶冀過其真自此之後方士言祠神者<lb/>
彌衆然其效可睹矣<hi>徐廣曰猶今人云其事已可知矣皆不信之耳又數本皆無可字</hi>
太史公曰余從巡祭天地諸神名山川而封禪焉入夀<lb/>
官侍祠神語究觀方士祠官之言於是退而論次自古<lb/>
以來用事於鬼神者具見其表裏後有君子得以覽焉<lb/>
至若俎豆珪幣之詳獻酬之禮則有司存焉<lb/>
　史記集解卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百一</head> <lb/>
    <p>
<pb n="KR2a0002_WYG_099-1a"/>
欽定四庫全書<lb/>
　史記集解卷一百一<lb/>
　　　　　　　　　　　　　宋　裴駰　撰<lb/>
史記一百一<lb/>
袁盎鼂錯列傳第四十一<lb/>
袁盎者楚人也字絲父故為羣盜徙處安陵髙后時盎<lb/>
嘗為吕祿舍人及孝文帝即位盎兄噲任盎為中郎<hi>如淳</hi>
<hi>曰盎為兄所保任故得為中郎</hi>絳侯為丞相朝罷趨出意得甚上禮之<lb/>
<pb n="KR2a0002_WYG_099-1b"/>
恭常自送之<hi>徐廣曰自一作目</hi>袁盎進曰陛下以丞相何如人<lb/>
上曰社稷臣盎曰絳侯所謂功臣非社稷臣社稷臣主<lb/>
在與在<hi>如淳曰人主在時與共治在時之事</hi>主亡與亡<hi>如淳曰不以主亡而不行其政令</hi>
方呂后時諸呂用事擅相王劉氏不絶如帶是時絳侯<lb/>
為太尉主兵柄弗能正呂后崩大臣相與共畔諸呂太<lb/>
尉主兵適㑹其成功所謂功臣非社稷臣丞相如有驕<lb/>
主色陛下謙讓臣主失禮竊為陛下不取也後朝上益<lb/>
莊丞相益畏已而絳侯望袁盎曰吾與而兄善今兒廷<lb/>
<pb n="KR2a0002_WYG_099-2a"/>
毁我盎遂不謝及絳侯免相之國國人上書告以為反<lb/>
徵繫清室<hi>漢書作請室應劭曰請室請罪之室若今鍾下也如淳曰請室獄也若古刑於甸師氏也</hi>
宗室諸公莫敢為言唯袁盎明絳侯無罪絳侯得釋盎<lb/>
頗有力絳侯乃大與盎結交淮南厲王朝殺辟陽侯居<lb/>
處驕甚袁盎諌曰諸侯大驕必生患可適削地上弗用<lb/>
淮南王益横及棘蒲侯柴武太子謀反事覺治連淮南<lb/>
王淮南王徴上因遷之蜀轞車傳送袁盎時為中郎将<lb/>
乃諌曰陛下素驕淮南王弗稍禁以至此今又暴摧折<lb/>
<pb n="KR2a0002_WYG_099-2b"/>
之淮南王為人剛如有遇霧露行道死陛下竟為以天<lb/>
下之大弗能容有殺弟之名奈何上弗聽遂行之淮南<lb/>
王至雍病死聞上輟食哭甚哀盎入頓首請罪上曰以<lb/>
不用公言至此盎曰上自寛此往事豈可悔哉且陛下<lb/>
有髙世之行者三此不足以毁名上曰吾髙世行三者<lb/>
何事盎曰陛下居代時太后嘗病三年陛下不交睫不<lb/>
解衣湯藥非陛下口所嘗弗進夫曾參以布衣猶難之<lb/>
今陛下親以王者修之過曾參孝遠矣夫諸呂用事大<lb/>
<pb n="KR2a0002_WYG_099-3a"/>
臣専制然陛下從代乘六乘傳馳不測之淵<hi>瓚曰大臣共誅諸吕</hi>
<hi>禍福尚未可知故曰不測也</hi>雖賁育之勇不及陛下<hi>孟康曰孟賁夏育皆古勇者也</hi>
陛下至代邸西向讓天子位者再南面讓天子位者三<lb/>
夫許由一讓而陛下五以天下讓過許由四矣且陛下<lb/>
遷淮南王欲以苦其志使改過有司衛不謹故病死於<lb/>
是上乃解曰将奈何盎曰淮南王有三子唯在陛下耳<lb/>
於是文帝立其三子皆為王盎由此名重朝廷袁盎常<lb/>
引大體忼慨宦者趙同<hi>徐廣曰漢書作談字</hi>以數幸嘗害袁盎袁<lb/>
<pb n="KR2a0002_WYG_099-3b"/>
盎患之盎兄子種為常侍騎持節夾乘説盎曰<hi>徐廣曰説一作</hi>
<hi>謀</hi>君與鬬廷辱之使其毁不用孝文帝出趙同參乘袁<lb/>
盎伏車前曰臣聞天子所與共六尺輿者皆天下豪英<lb/>
今漢雖乏人陛下獨奈何與刀鋸餘人載於是上笑下<lb/>
趙同趙同泣下車文帝從霸陵上欲西馳下峻阪袁盎<lb/>
騎竝車擥轡上曰将軍怯邪盎曰臣聞千金之子坐不<lb/>
垂堂百金之子不騎衡<hi>徐廣曰一作行駰案服䖍曰自惜身不騎衡如淳曰騎倚也衡</hi>
<hi>樓殿邉欗楯也韋昭曰衡車衡</hi>聖主不乘危而徼幸今陛下騁六騑<hi>如淳</hi>
<pb n="KR2a0002_WYG_099-4a"/>
<hi>曰六馬之疾若飛</hi>馳下峻山如有馬驚車敗陛下縱自輕奈髙<lb/>
廟太后何上乃止上幸上林皇后慎夫人從其在禁中<lb/>
常同席坐及坐郎署長布席袁盎引郤慎夫人坐<hi>如淳曰盎</hi>
<hi>時為中郎将天子幸署豫設供帳待之故得郤慎夫人坐</hi>慎夫人怒不肯坐上亦怒<lb/>
起入禁中盎因前説曰臣聞尊卑有序則上下和今陛<lb/>
下既已立后慎夫人乃妾妾主豈可與同坐哉且陛下<lb/>
幸之即厚賜之陛下所以為慎夫人適所以禍之陛下<lb/>
獨不見人彘乎<hi>張晏曰戚夫人</hi>於是上乃説召語慎夫人慎夫<lb/>
<pb n="KR2a0002_WYG_099-4b"/>
人賜盎金五十斤然袁盎亦以數直諫不得乆居中調<lb/>
為隴西都尉<hi>如淳曰調選</hi>仁愛士卒士卒皆爭為死遷為齊<lb/>
相徙為呉相辭行種謂盎曰呉王驕日乆國多姦今茍<lb/>
欲劾治彼不上書告君即利劒刺君矣南方卑溼君能<lb/>
日飲母苛時説王曰母反而已如此幸得脱盎用種之<lb/>
計呉王厚遇盎盎告歸道逢丞相申屠嘉下車拜謁丞<lb/>
相從車上謝袁盎袁盎還愧其吏乃之丞相舍上謁求<lb/>
見丞相丞相良乆而見之盎因跪曰願請間丞相曰使<lb/>
<pb n="KR2a0002_WYG_099-5a"/>
君所言公事之曹與長史掾議吾且奏之即私邪吾不<lb/>
受私語袁盎即跪説曰君為丞相自度孰與陳平絳侯<lb/>
丞相曰吾不如袁盎曰善君即自謂不如夫陳平絳侯<lb/>
輔翼髙帝定天下為将相而誅諸呂存劉氏君乃為材<lb/>
官蹶張遷為隊率積功至淮陽守非有竒計攻城野戰<lb/>
之功且陛下從代來每朝郎官上書疏未嘗不止輦受<lb/>
其言言不可用置之言可受採之未嘗不稱善何也則<lb/>
欲以致天下賢士大夫上日聞所不聞明所不知日益<lb/>
<pb n="KR2a0002_WYG_099-5b"/>
聖智君今自閉鉗天下之口而日益愚夫以聖主責愚<lb/>
相君受禍不乆矣丞相乃再拜曰嘉鄙野人乃不知将<lb/>
軍幸教引入與坐為上客盎素不好鼂錯鼂錯所居坐<lb/>
盎去盎坐錯亦去兩人未嘗同堂語及孝文帝崩孝景<lb/>
帝即位鼂錯為御史大夫使吏案袁盎受呉王財物抵<lb/>
罪詔赦以為庶人呉楚反聞鼂錯謂丞史曰<hi>如淳曰百官表御史</hi>
<hi>大夫有兩丞丞史丞相史</hi>夫袁盎多受呉王金錢專為蔽匿言不反<lb/>
今果反欲請治盎宜知計謀丞史曰事未發治之有絶<lb/>
<pb n="KR2a0002_WYG_099-6a"/>
<hi>如淳曰事未發之時治之乃有所絶</hi>今兵西鄉治之何益且袁盎不宜有<lb/>
謀<hi>如淳曰盎大臣不宜有姦謀</hi>鼂錯猶與未决人有告袁盎者袁盎<lb/>
恐夜見竇嬰為言呉所以反者願至上前口對状竇嬰<lb/>
入言上上乃召袁盎入見鼂錯在前及盎請辟人賜間<lb/>
錯去固恨甚袁盎具言呉所以反状以錯故獨急斬錯<lb/>
以謝呉呉兵乃可罷其語具在呉事中使袁盎為太常<lb/>
竇嬰為大将軍兩人素相與善逮呉反諸陵長者長安<lb/>
中賢大夫爭附兩人車隨者日數百乘及鼂錯已誅袁<lb/>
<pb n="KR2a0002_WYG_099-6b"/>
盎以太常使呉呉王欲使将不肯欲殺之使一都尉以<lb/>
五百人圍守盎軍中袁盎自其為呉相時嘗有從史從<lb/>
史嘗盜愛盎侍兒<hi>文穎曰婢也</hi>盎知之弗泄遇之如故人有<lb/>
告從史言君知爾與侍者通乃亡歸袁盎驅自追之遂<lb/>
以侍者賜之復為從史及袁盎使呉見守從史適為守<lb/>
盎校尉司馬乃悉以其裝齎置二石淳醪會天寒士卒<lb/>
飢渇飲酒醉西南陬卒皆卧司馬夜引袁盎起曰君可<lb/>
以去矣呉王期旦日斬君盎弗信曰公何為者司馬曰<lb/>
<pb n="KR2a0002_WYG_099-7a"/>
臣故為從史盜君侍兒者盎乃驚謝曰公幸有親<hi>文穎曰言</hi>
<hi>汝有親老</hi>吾不足以累公司馬曰君第去臣亦且亡避吾親<lb/>
<hi>如淳曰藏匿吾親不使遇害也</hi>君何患乃以刀決張<hi>音/帳</hi>道<hi>如淳曰決開當所從亡者</hi>
<hi>之道</hi>從醉卒直隧出司馬與分背袁盎解節毛懷之<hi>如淳曰不</hi>
<hi>欲令人見也</hi>杖歩行七八里明見梁騎騎馳去<hi>文頴曰梁騎擊呉楚者也</hi>
<hi>或曰得梁馬馳去也</hi>遂歸報呉楚已破上更以元王子平陸侯禮<lb/>
為楚王袁盎為楚相嘗上書有所言不用袁盎病免居<lb/>
家與閭里浮沈相隨行鬬雞走狗雒陽劇孟嘗過袁盎<lb/>
<pb n="KR2a0002_WYG_099-7b"/>
盎善待之安陵富人有謂盎曰吾聞劇孟博徒<hi>如淳曰博盪之</hi>
<hi>徒或曰博戲之徒</hi>将軍何自通之盎曰劇孟雖博徒然母死客<lb/>
送𦵏車千餘乘此亦有過人者且緩急人所有夫一旦<lb/>
有急叩門不以親為解<hi>張晏曰不語云親不聽也瓚曰凡人之於赴難濟危多以有父</hi>
<hi>母為解而孟兼行之</hi>不以存亡為辭天下所望者獨季心劇孟耳<lb/>
今公常從數騎<hi>徐廣曰常一作詳</hi>一旦有緩急寧足恃乎罵富<lb/>
人弗與通諸公聞之皆多袁盎袁盎雖家居景帝時時<lb/>
使人問籌策梁王欲求為嗣袁盎進説其後語塞梁王<lb/>
<pb n="KR2a0002_WYG_099-8a"/>
以此怨盎曾使人刺盎刺者至關中問袁盎諸君譽之<lb/>
皆不容口乃見袁盎曰臣受梁王金來刺君君長者不<lb/>
忍刺君然後刺君者十餘曹<hi>如淳曰曹輩</hi>備之袁盎心不樂<lb/>
家又多怪乃之棓生所問占<hi>徐廣曰棓一作服駰案文穎曰棓音陪秦賢士善術</hi>
<hi>者</hi>還梁刺客後曹輩果遮刺殺盎安陵郭門外<lb/>
鼂錯者潁川人也學申商刑名於軹張恢先所<hi>徐廣曰先即先</hi>
<hi>生</hi>與雒陽宋孟及劉禮同師以文學為太常掌故<hi>應劭曰掌</hi>
<hi>故百石吏主故事</hi>錯為人陗直刻深<hi>韋昭曰術岸髙曰峭瓚曰陗峻</hi>孝文帝時<lb/>
<pb n="KR2a0002_WYG_099-8b"/>
天下無治尚書者獨聞濟南伏生故秦博士治尚書年<lb/>
九十餘老不可徴乃詔太常使人往受之太常遣錯受<lb/>
尚書伏生所還因上便冝事以書稱説詔以為太子舍<lb/>
人門大夫家令<hi>服䖍曰太子稱家瓚曰茂陵書太子家令秩八百石</hi>以其辯得幸<lb/>
太子太子家號曰智囊數上書孝文時言削諸侯事及<lb/>
法令可更定者書數十上孝文不聽然奇其材遷為中<lb/>
大夫當是時太子善錯計䇿袁盎諸大功臣多不好錯<lb/>
景帝即位以錯為内史錯常數請間言事輒聽寵幸傾<lb/>
<pb n="KR2a0002_WYG_099-9a"/>
九卿<hi>徐廣曰九一作公</hi>法令多所更定丞相申屠嘉心弗便力<lb/>
未有以傷内史府居太上廟壖中門東出不便錯乃穿<lb/>
兩門南出鑿廟壖垣丞相嘉聞大怒欲因此過為奏請<lb/>
誅錯錯聞之即夜請間具為上言之丞相奏事因言錯<lb/>
擅鑿廟垣為門請下廷尉誅上曰此非廟垣乃壖中垣<lb/>
不致於法丞相謝罷朝怒謂長史曰吾當先斬以聞乃<lb/>
先請為兒所賣固誤丞相遂發病死錯以此愈貴遷為<lb/>
御史大夫請諸侯之罪過削其地<hi>徐廣曰一云言景帝曰諸侯或連數郡非</hi>
<pb n="KR2a0002_WYG_099-9b"/>
<hi>古之制非乆長策不便請削之上令公卿云云</hi>收其枝郡奏上上令公卿列侯<lb/>
宗室集議莫敢難獨竇嬰爭之由此與錯有㕁錯所更<lb/>
令三十章諸侯皆諠譁疾鼂錯錯父聞之從潁川來謂<lb/>
錯曰上初即位公為政用事侵削諸侯别疏人骨肉人<lb/>
口議<hi>徐廣曰一作讙</hi>多怨公者何也鼂錯曰固也不如此天子<lb/>
不尊宗廟不安錯父曰劉氏安矣而鼂氏危矣吾去公<lb/>
歸矣遂飲藥死曰吾不忍見禍及吾身死十餘日呉楚<lb/>
七國果反以誅錯為名及竇嬰袁盎進説上令鼂錯衣<lb/>
<pb n="KR2a0002_WYG_099-10a"/>
朝衣斬東市鼂錯已死謁者僕射鄧公為校尉擊呉楚<lb/>
軍為将還上書言軍事謁見上上問曰道軍所來<hi>如淳曰道</hi>
<hi>路從呉軍所來也瓚曰道由也</hi>聞鼂錯死呉楚罷不鄧公曰呉王為反<lb/>
數十年矣發怒削地以誅錯為名其意不在錯也且臣<lb/>
恐天下之士噤口不敢復言也上曰何哉鄧公曰夫鼂<lb/>
錯患諸侯强大不可制故請削地以尊京師萬世之利<lb/>
也計畫始行卒受大戮内杜忠臣之口外為諸侯報仇<lb/>
臣竊為陛下不取也於是景帝黙然良乆曰公言善吾<lb/>
<pb n="KR2a0002_WYG_099-10b"/>
亦恨之乃拜鄧公為城陽中尉鄧公成固人也多竒計<lb/>
建元中上招賢良公卿言鄧公時鄧公免起家為九卿<lb/>
一年復謝病免歸其子章以修黄老言顯於諸公間<lb/>
太史公曰袁盎雖不好學亦善傅會仁心為質引義慷<lb/>
慨遭孝文初立資適逢世<hi>張晏曰資才也適值其世得騁其才</hi>時以變易<lb/>
<hi>張晏曰謂景帝立</hi>及呉楚一説説雖行哉然復不遂好聲矜賢<lb/>
竟以名敗鼂錯為家令時數言事不用後擅權多所變<lb/>
更諸侯發難不急匡救欲報私讐反以亡軀語曰變古<lb/>
<pb n="KR2a0002_WYG_099-11a"/>
亂常不死則亡豈錯等謂邪<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_099-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷四十五</head> <lb/>
    <p>
<pb n="KR2a0002_WYG_043-1a"/>
欽定四庫全書<lb/>
　史記集解卷四十五<lb/>
　　　　　　　　　　　　　宋　裴駰　撰<lb/>
史記四十五<lb/>
韓世家第十五<lb/>
韓之先與周同姓姓姬氏其後苗裔事晉得封於韓原<lb/>
曰韓武子武子後三世有韓厥從封姓為韓氏韓厥晉<lb/>
景公之三年晉司寇屠岸賈將作亂誅靈公之賊趙盾<lb/>
<pb n="KR2a0002_WYG_043-1b"/>
趙盾已死矣欲誅其子趙朔韓厥止賈賈不聽厥告趙<lb/>
朔令亡朔曰子必能不絶趙祀死不恨矣韓厥許之及<lb/>
賈誅趙氏厥稱疾不出程嬰公孫杵臼之藏趙孤趙武<lb/>
也厥知之景公十一年厥與卻克將兵八百乘伐齊敗<lb/>
齊頃公於鞍獲逢丑父於是晉作六卿而韓厥在一卿<lb/>
之位號為獻子晉景公十七年病卜大業之不遂者為<lb/>
祟韓厥稱趙成季之功今後無祀以感景公景公問曰<lb/>
尚有世乎厥於是言趙武而復與故趙氏田邑續趙氏<lb/>
<pb n="KR2a0002_WYG_043-2a"/>
祀晉悼公之十年韓獻子老獻子卒子宣子代宣子徙<lb/>
居州晉平公十四年吳季札使晉曰晉國之政卒歸於<lb/>
韓魏趙矣晉頃公十二年韓宣子與趙魏共分祁氏羊<lb/>
舌氏十縣晉定公十五年宣子與趙簡子侵伐范中行<lb/>
氏宣子卒子貞子代立貞子徙居平陽貞子卒子簡子<lb/>
代<hi>徐廣曰史記多無簡子莊子而云貞子生康子班氏亦同</hi>簡子卒子莊子代莊子<lb/>
卒子康子代康子與趙襄子魏桓子共敗知伯分其地<lb/>
地益大大於諸侯康子卒子武子代武子二年伐鄭殺<lb/>
<pb n="KR2a0002_WYG_043-2b"/>
其君幽公十六年武子卒子景侯立景侯䖍元年<lb/>
取雍丘二年鄭敗我貞黍六年與趙魏俱得列為諸侯<lb/>
九年鄭圍我陽翟景侯卒子列侯取立列侯三年聶政<lb/>
殺韓相俠累<hi>徐廣曰六年救魯也</hi>九年秦伐我宜陽取六邑十三<lb/>
年列侯卒子文侯立是歳魏文侯卒文侯二年伐鄭取<lb/>
陽城伐宋到彭城執宋君七年伐齊至桑丘鄭反晉九<lb/>
年伐齊至靈丘十年文侯卒子哀侯立哀侯元年與趙<lb/>
魏分晉國二年滅鄭因徙都鄭六年韓嚴弑其君哀侯<lb/>
<pb n="KR2a0002_WYG_043-3a"/>
而子懿侯立懿侯二年魏敗我馬陵五年與魏惠王會<lb/>
宅陽九年魏敗我澮<hi>徐廣曰大雨三月也</hi>十二年懿侯卒子昭侯<lb/>
立昭侯元年秦敗我西山二年宋取我黄池<hi>徐廣曰在平丘</hi>魏<lb/>
取朱六年伐東周取陵觀邢丘八年申不害相韓修術<lb/>
行道國内以治諸侯不來侵伐十年韓姬弑其君悼公<lb/>
十一年昭侯如秦二十二年申不害死二十四年秦來<lb/>
拔我宜陽二十五年旱作髙門屈宜臼<hi>許慎曰屈宜臼楚大夫在魏也</hi>
曰昭侯不出此門何也不時吾所謂時者非時日也人<lb/>
<pb n="KR2a0002_WYG_043-3b"/>
固有利不利時昭侯嘗利矣不作髙門徃年秦拔宜陽<lb/>
今年旱昭侯不以此時䘏民之急而顧益奢此謂時絀<lb/>
舉嬴<hi>徐廣曰時襄耗而作奢侈</hi>二十六年髙門成昭侯卒果不出此<lb/>
門子宣惠王立宣惠王五年張儀相秦八年魏敗我將韓<lb/>
舉十一年君號為王與趙會區䑕十四年秦伐敗我鄢<lb/>
<hi>徐廣曰潁川鄢陵縣音於乾反</hi>十六年秦敗我脩魚虜得韓將䱸申差<lb/>
於濁澤<hi>徐廣曰一云鯁申差長杜有濁澤</hi>韓氏急公仲謂韓王曰與國<lb/>
非可恃也今秦之欲伐楚乆矣王不如因張儀為和於<lb/>
<pb n="KR2a0002_WYG_043-4a"/>
秦賂以一名郡具甲與之南伐楚此以一易二之計也<lb/>
韓王曰善乃警公仲之行將西購於秦楚王聞之大恐<lb/>
召陳軫告之陳軫曰秦之欲伐楚乆矣今又得韓之名<lb/>
都一而具甲秦韓并兵而伐楚此秦所禱祀而求也今<lb/>
已得之矣楚國必伐矣王聽臣為之警四境之内起師<lb/>
言救韓命戰車滿道路發信臣多其車重其幣使信王<lb/>
之救己也縱韓不能聽我韓必徳王也必不為鴈行以<lb/>
來是秦韓不和也兵雖至楚不大病也為能聽我絶和<lb/>
<pb n="KR2a0002_WYG_043-4b"/>
於秦秦必大怒以厚怨韓韓之南交楚必輕秦輕秦其<lb/>
應秦必不敬是因秦韓之兵而免楚國之患也楚王曰<lb/>
善乃警四境之内興師言救韓命戰車滿道路發信臣<lb/>
多其車重其幣謂韓王曰不穀國雖小已悉發之矣願<lb/>
大國遂肆志於秦不穀將以楚徇韓韓王聞之大説乃<lb/>
止公仲之行公仲曰不可夫以實伐我者秦也以虚名<lb/>
救我者楚也王恃楚之虚名而輕絶強秦之敵王必為<lb/>
天下大笑且楚韓非兄弟之國也又非素約而謀伐秦<lb/>
<pb n="KR2a0002_WYG_043-5a"/>
也已有伐因發兵言救韓此必陳軫之謀也且王已使<lb/>
人報於秦矣今不行是欺秦也夫輕欺強秦而信楚之<lb/>
謀臣恐王必悔之韓王不聽遂絶於秦秦因大怒益甲<lb/>
伐韓大戰楚救不至韓十九年大破我岸門<hi>徐廣曰潁隂有岸亭</hi>
太子倉質於秦以和二十一年<hi>徐廣曰周王赧之三年也</hi>與秦共攻<lb/>
楚<hi>徐廣曰圍景痤也</hi>敗楚將屈丐斬首八萬於丹陽是歳宣惠<lb/>
王卒太子倉立是為襄王<hi>徐廣曰一曰周赧王六年韓襄哀王三年張儀死赧王九</hi>
<hi>年襄哀王六年秦昭王立</hi>襄王四年與秦武王會臨晉其秋秦使甘<lb/>
<pb n="KR2a0002_WYG_043-5b"/>
茂攻我宜陽五年秦拔我宜陽斬首六萬秦武王卒六<lb/>
年秦復與我武遂九年秦復取我武遂十年太子嬰朝<lb/>
秦而歸<hi>徐廣曰與秦會臨晉因至咸陽而還</hi>十一年秦伐我取穰與秦伐<lb/>
楚敗楚將唐昧十二年太子嬰死公子咎公子蟣蝨爭<lb/>
為太子時蟣蝨質於楚蘇代謂韓咎曰蟣蝨亡在楚楚<lb/>
王欲内之甚今楚兵十餘萬在方城之外公何不令楚<lb/>
王築萬室之都雍氏之旁<hi>徐廣曰在陽翟</hi>韓必起兵以救之公<lb/>
必將矣公因以韓楚之兵奉蟣蝨而内之其聽公必矣<lb/>
<pb n="KR2a0002_WYG_043-6a"/>
必以楚韓封公也韓咎從其計楚圍雍氏<hi>徐廣曰秦本紀惠王後元</hi>
<hi>十三年周赧王三年楚懷王十七年齊湣王十二年皆云楚圍雍氏紀年於此亦説楚景翠圍雍氏韓宣王卒</hi>
<hi>秦助韓共敗楚屈丐又云齊宋圍煑棗皆與史記年表及田完世家符同然則此卷所云襄王十二年韓咎從</hi>
<hi>其計以上是楚後圍雍氏赧王之十五年亊也又説楚圍雍氏以下是楚前圍雍氏赧王之三年事</hi>韓求<lb/>
救於秦秦未為發使公孫昧入韓公仲曰子以秦為且<lb/>
救韓乎對曰秦王之言曰請道南鄭藍田出兵於楚以<lb/>
待公殆不合矣公仲曰子以為果乎對曰秦王必祖張<lb/>
儀之故智<hi>徐廣曰祖者宗之習之謂也故智猶前時謀計也</hi>楚威王攻梁也張<lb/>
<pb n="KR2a0002_WYG_043-6b"/>
儀謂秦王曰與楚攻魏魏折而入於楚韓固其與國也<lb/>
是秦孤也不如出兵以到之魏楚大戰秦取西河之外<lb/>
以歸今其狀陽言與韓其實隂善楚公待秦而到必輕<lb/>
與楚戰楚隂得秦之不用也必易與公相支也公戰而<lb/>
勝楚遂與公乘楚㢮三川而歸公戰不勝楚楚塞三川<lb/>
守之公不能救也竊為公患之司馬庚<hi>徐廣曰一作唐</hi>三反於<lb/>
郢甘茂與昭魚<hi>徐廣曰楚相國</hi>遇於商於其言收璽實類有約<lb/>
也公仲恐曰然則奈何曰公必先韓而後秦先身而後<lb/>
<pb n="KR2a0002_WYG_043-7a"/>
張儀公不如亟以國合於齊楚齊楚必委國於公公之<lb/>
所惡者張儀也其實猶不無秦也於是楚解雍氏圍<hi>徐廣</hi>
<hi>曰甘茂傳曰楚懷王以兵圍韓雍氏韓使公仲告急於秦秦昭王新立不肯救甘茂為韓言之乃下師於殽以</hi>
<hi>救韓也又云周赧王十五年韓襄王十二年秦擊楚斬首二萬敗楚襄城殺景缺周本紀赧王八年之後云楚</hi>
<hi>圍雍氏此當韓襄王十二年魏哀王十九年紀年於此亦説楚入雍氏楚人敗然爾時張儀已死十年矣</hi>蘇<lb/>
代又謂秦太后弟芊戎<hi>徐廣曰號新城君</hi>曰公叔伯嬰恐秦楚<lb/>
之内蟣蝨也公何不為韓求質於楚楚王聽入質子於<lb/>
韓則公叔伯嬰知秦楚之不以蟣蝨為事必以韓合於<lb/>
<pb n="KR2a0002_WYG_043-7b"/>
秦楚秦楚挾韓以窘魏魏氏不敢合於齊是齊孤也公<lb/>
公又為秦求質子於楚楚不聽怨結於韓韓挾齊魏以<lb/>
圍楚楚必重公公挾秦楚之重以積徳於韓公叔伯嬰<lb/>
必以國待公於是蟣蝨竟不得歸韓韓立咎為太子齊<lb/>
魏王來十四年與齊魏王共擊秦至函谷而軍焉十六<lb/>
年秦與我河外及武遂襄王卒太子咎立是為釐王釐<lb/>
王三年使公孫喜率周魏攻秦秦敗我二十四萬虜喜<lb/>
伊闕五年秦拔我宛六年與秦武遂地二百里十年秦<lb/>
<pb n="KR2a0002_WYG_043-8a"/>
敗我師於夏山十二年與秦昭王會西周而佐秦攻齊<lb/>
齊敗湣王出亡十四年與秦會兩周間二十一年使暴<lb/>
䳒救魏為秦所敗䳒走開封二十三年趙魏攻我華陽<lb/>
韓告急於秦秦不救韓相國謂陳筮<hi>徐廣曰一作筌</hi>曰事急願<lb/>
公雖病為一宿之行陳筮見穰侯穰侯曰事急乎故使<lb/>
公來陳筮曰未急也穰侯怒曰是可以為公之主使乎<lb/>
夫冠葢相望告敝邑甚急公來言未急何也陳筮曰彼<lb/>
韓急則將變而佗從以未急故復來耳穰侯曰公無見<lb/>
<pb n="KR2a0002_WYG_043-8b"/>
王請今發兵救韓八日而至敗趙魏於華陽之下是歳<lb/>
釐王卒子桓惠王立桓惠王元年伐燕九年秦拔我陘<lb/>
城汾旁十年秦擊我於太行我上黨郡守以上黨郡降<lb/>
趙十四年秦拔趙上黨殺馬服子卒四十餘萬於長平<lb/>
十七年秦抜我陽城負黍<hi>徐廣曰負黍在陽城</hi>二十二年秦昭王<lb/>
卒二十四年秦拔我城皋滎陽二十六年秦悉拔我上<lb/>
黨二十九年秦拔我十三城三十四年桓惠王卒子王<lb/>
安立王安五年秦攻韓韓急使韓非使秦秦留非因殺<lb/>
<pb n="KR2a0002_WYG_043-9a"/>
之九年秦虜王安盡入其地為潁川郡韓遂亡<lb/>
太史公曰韓厥之感晉景公紹趙孤之子武以成程嬰<lb/>
公孫杵臼之義此天下之隂徳也韓氏之功於晉未覩<lb/>
其大者也然與趙魏終為諸侯十餘世宜乎哉<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_043-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷四十五<lb/>
</p>
<p>
</p>
  </div>
</body>
</text>
</TEI>
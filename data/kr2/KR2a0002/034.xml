<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解巻三十六</head> <lb/>
    <p>
<pb n="KR2a0002_WYG_034-1a"/>
欽定四庫全書<lb/>
　史記集解巻三十六<lb/>
　　　　　　　　　　　　　　宋　裴駰　撰<lb/>
史記三十六<lb/>
陳杞世家第六<lb/>
陳胡公滿者虞帝舜之後也昔舜為庶人時堯妻之二女<lb/>
居于媯汭其後因為氏姓姓媯氏舜已崩傳禹天下而舜<lb/>
子商均為封國夏后之時或失或續至于周武王克殷紂<lb/>
<pb n="KR2a0002_WYG_034-1b"/>
乃復求舜後得媯滿封之於陳以奉帝舜祀是為胡公胡<lb/>
公卒子申公犀侯立申公卒弟相公舉羊立相公卒立申<lb/>
公子突是為孝公孝公卒子慎公圉戎立慎公立當周厲<lb/>
王時慎公卒子幽公寜立幽公十二年周厲王奔于彘二<lb/>
十三年幽公卒子釐公孝立釐公六年周宣王即位三十<lb/>
六年釐公卒子武公靈立武公十五年卒子夷公説立是<lb/>
嵗周幽王即位夷公三年卒弟平公燮立平公七年周幽<lb/>
王為犬戎所殺周東徙秦始列為諸侯二十三年平公卒<lb/>
<pb n="KR2a0002_WYG_034-2a"/>
子文公圉立文公元年取蔡女生子佗十年文公卒長子<lb/>
桓公鮑立桓公二十三年魯隠公初立二十六年衞殺其<lb/>
君州吁三十三年魯弑其君隠公三十八年正月甲戌<lb/>
己丑陳桓公鮑卒桓公弟佗其母蔡女故蔡人為佗殺<lb/>
五父及桓公太子免而立佗<hi>譙周曰春秋傳謂佗即五父世家與傳違</hi>是為<lb/>
厲公桓公病而亂作國人分散故再赴<hi>徐廣曰班氏云厲公躍者桓公</hi>
<hi>之弟也</hi>厲公二年生子敬仲完周太史過陳陳厲公使以<lb/>
周易筮之卦得觀之否是為觀國之光利用賔于王此<lb/>
<pb n="KR2a0002_WYG_034-2b"/>
其代陳有國乎不在此其在異國非此其身在其子孫<lb/>
若在異國必姜姓姜姓太嶽之後<hi>杜預曰姜姓之先為堯四嶽</hi>物莫<lb/>
能兩大陳衰此其昌乎厲公取蔡女蔡女與蔡人亂厲<lb/>
公數如蔡滛七年厲公所殺桓公太子免之三弟長曰<lb/>
躍中曰林少曰杵臼共令蔡人誘厲公以好女與蔡人<lb/>
共殺厲公<hi>公羊傳曰滛于蔡蔡人殺人</hi>而立躍是為利公利公者桓<lb/>
公子也利公立五月卒立中弟林是為莊公莊公七年<lb/>
卒少弟杵臼立是為宣公宣公三年楚武王卒楚始彊<lb/>
<pb n="KR2a0002_WYG_034-3a"/>
十七年周惠王娶陳女為后二十一年宣公後有嬖姬<lb/>
生子款欲立之乃殺其太子禦冦禦冦素愛厲公子完<lb/>
完懼禍及己乃奔齊齊桓公欲使陳完為卿完曰羈旅<lb/>
之臣<hi>賈逵曰羈寄旅客也</hi>幸得免負擔君之惠也不敢當髙位桓<lb/>
公使為工正齊懿仲欲妻陳敬仲卜之占曰是謂鳯皇<lb/>
于飛和鳴鏘鏘<hi>杜預曰雄曰鳯雌曰皇雄雌俱飛相和而鳴鏘鏘然也猶敬仲夫妻有聲譽</hi>
有媯之後將育于姜<hi>杜預曰媯陳姓姜齊姓</hi>五世其昌並于正卿<lb/>
<hi>服䖍曰言完後五世與卿並列</hi>八世之後莫之與京<hi>賈逵曰京大也</hi>三十七年<lb/>
<pb n="KR2a0002_WYG_034-3b"/>
齊桓公伐蔡蔡敗南侵楚至召陵還過陳陳大夫轅濤<lb/>
塗惡其過陳詐齊令出東道東道惡桓公怒執陳轅濤<lb/>
塗是歲晉獻公殺其太子申生四十五年宣公卒子款<lb/>
立是為穆公穆公五年齊桓公卒十六年晉文公敗楚<lb/>
師于城濮是歲穆公卒子共公朔立共公六年楚太子<lb/>
商臣弑其父成王代立是為穆王十一年秦穆公卒十<lb/>
八年共公卒子靈公平國立靈公元年楚莊王即位六<lb/>
年楚伐陳十年陳及楚平十四年靈公與其大夫孔寧<lb/>
<pb n="KR2a0002_WYG_034-4a"/>
儀行父皆通於夏姬衷其衣以戲於朝<hi>左傳曰衷其衵服穀梁傳曰或</hi>
<hi>衣其衣或中其襦</hi>泄冶諫曰君臣淫亂民何效焉靈公以告二<lb/>
子二子請殺泄冶公弗禁遂殺泄冶<hi>春秋曰陳殺其大夫泄冶</hi>十五<lb/>
年靈公與二子飲於夏氏公戲二子曰徵舒似汝二子<lb/>
曰亦似公<hi>杜預曰靈公即位十五年徵舒已為卿年大無嫌是公子也葢以夏姬滛放故謂其子多</hi>
<hi>似以為戲也</hi>徵舒怒靈公罷酒出徵舒伏弩廏門射殺靈公<lb/>
<hi>左傳曰公出自其廏</hi>孔寧儀行父皆奔楚靈公太子午奔晉徵舒<lb/>
自立為陳侯徵舒故陳大夫也夏姬御叔之妻舒之母<lb/>
<pb n="KR2a0002_WYG_034-4b"/>
也成公元年冬楚莊王為夏徵舒殺靈公率諸侯伐陳<lb/>
謂陳曰無驚吾誅徵舒而已已誅徵舒因縣陳而有之<lb/>
羣臣畢賀申叔時使於齊來還獨不賀<hi>賈逵曰叔時楚大夫</hi>莊王<lb/>
問其故對曰鄙語有之牽牛徑人田田主奪之牛徑則<lb/>
有罪矣奪之牛不亦甚乎今王以徵舒為賊弑君故徵<lb/>
兵諸侯以義伐之已而取之以利其地則後何以令於<lb/>
天下是以不賀莊王曰善乃迎陳靈公太子午於晉而<lb/>
立之復君陳如故是為成公孔子讀史記至楚復陳曰<lb/>
<pb n="KR2a0002_WYG_034-5a"/>
賢哉楚莊王輕千乗之國而重一言二十八年楚莊王<lb/>
卒二十九年陳倍楚盟三十年楚共王伐陳是歲陳公<lb/>
卒子哀公弱立楚以陳喪罷兵去哀公三年楚圍陳復<lb/>
釋之二十八年楚公子圍弑其君郟敖自立為靈王三<lb/>
十四年初哀公娶鄭長姬生悼太子師少姬生偃二嬖<lb/>
妾長妾生留少妾生勝留有寵哀公哀公屬之其弟司<lb/>
徒招哀公病三月招殺悼太子立留為太子哀公怒欲<lb/>
誅招招發兵圍守哀公哀公自經殺<hi>徐廣曰三十三年時</hi>招卒立<lb/>
<pb n="KR2a0002_WYG_034-5b"/>
留為陳君四月陳使使赴楚楚靈王聞陳亂乃殺陳使<lb/>
者使公子棄疾發兵伐陳陳君留奔鄭九月楚圍陳十<lb/>
一月滅陳使棄疾為陳公招之殺悼太子也太子之子<lb/>
名吳出奔晉晉平公問太史趙曰陳遂亡乎對曰陳顓<lb/>
頊之族<hi>服䖍曰陳祖虞舜舜出顓頊故為顓頊之族</hi>陳氏得政於齊乃卒亡<lb/>
<hi>賈逵曰物莫能雨盛</hi>自幕至于瞽叟無違命<hi>賈逵曰幕舜後虞思也至于瞽叟無聞違</hi>
<hi>天命以廢絶者鄭衆曰幕舜之先也駰案國語賈義為長</hi>舜重之以明徳至於遂<hi>杜預</hi>
<hi>曰遂舜後葢殷之興存舜之後而封遂言舜徳乃至於遂也</hi>世世守之及胡公周賜<lb/>
<pb n="KR2a0002_WYG_034-6a"/>
之姓<hi>杜預曰胡公滿遂之後也事周武王賜姓曰媯封之陳</hi>使祀虞帝且盛徳之<lb/>
後必百世祀虞之世未也其在齊乎楚靈王滅陳五歲<lb/>
楚公子棄疾弑靈王代立是為平王平王初立欲得和<lb/>
諸侯乃求故陳悼太子師之子吳立為陳侯是為惠公<lb/>
惠公立探續哀公卒時年而為元空籍五歲矣七年陳<lb/>
火十五年吳王僚使公子光伐陳取胡沈而去二十八<lb/>
年吳王闔閭與子胥敗楚入郢是年惠公卒子懷公栁<lb/>
立懷公元年吳破楚在郢召陳侯陳侯欲往大夫曰吳<lb/>
<pb n="KR2a0002_WYG_034-6b"/>
新得意楚王雖亡與陳有故不可倍懐公乃以疾謝吳<lb/>
四年吳復召懷公懷公恐如吳吳怒其前不往留之因<lb/>
卒吳陳乃立懷公之子越是為湣公湣公六年孔子適<lb/>
陳吳王夫差伐陳取三邑而去十三年吳復來伐陳陳<lb/>
告急楚楚昭王來救軍於城父吳師去是年楚昭王卒<lb/>
於城父時孔子在陳十五年宋滅曹十六年吳王夫差<lb/>
伐齊敗之艾陵使人召陳侯陳侯恐如吳楚伐陳二十<lb/>
一年齊田常弑其君簡公二十三年楚之白公勝殺令<lb/>
<pb n="KR2a0002_WYG_034-7a"/>
尹子西子綦襲惠王葉公攻敗白公白公自殺二十四<lb/>
年楚惠王復國以兵北伐殺陳湣公遂滅陳而有之是<lb/>
歲孔子卒<lb/>
杞東樓公者夏后禹之後苗裔也殷時或封或絶周武<lb/>
王克殷紂求禹之後得東樓公封之於杞<hi>宋公曰杞今陳留雍丘縣</hi>
<hi>也</hi>以奉夏后氏祀東樓公生西樓公西樓公生題公題<lb/>
公生謀娶公<hi>徐廣曰謀一作謨</hi>謀娶公當周厲王時謀娶公生<lb/>
武公武公立四十七年卒子靖公立靖公二十三年卒<lb/>
<pb n="KR2a0002_WYG_034-7b"/>
子共公立共公八年卒子徳公立<hi>徐廣曰世本曰惠公</hi>徳公十八<lb/>
年卒弟桓公姑容立<hi>徐廣曰世本曰惠公立十八年生成公及桓公成公立十八年桓公</hi>
<hi>立十七年</hi>桓公十七年卒子孝公匄立孝公十七年弟文公<lb/>
益姑立文公十四年卒弟平公鬱立平公十八年卒子<lb/>
悼公成立悼公十二年卒子隱公乞立七月隱公弟遂<lb/>
弑隱公自立是為釐公釐公十九年卒子湣公維立湣<lb/>
公十五年楚惠王滅陳十六年湣公弟閼路弑湣公代<lb/>
立是為哀公哀公立十年卒湣公子欶立<hi>徐廣曰欶一作遫</hi>是<lb/>
<pb n="KR2a0002_WYG_034-8a"/>
為出公出公十二年卒子簡公春立立一年楚惠王之<lb/>
四十四年滅杞杞後陳亡三十四年杞小微其事不足<lb/>
稱述舜之後周武王封之陳至楚惠王滅之有世家言<lb/>
禹之後周武王封之杞楚惠王滅之有世家言契之後<lb/>
為殷殷有本紀言殷破周封其後於宋齊湣公滅之有<lb/>
世家言后稷之後為周秦昭王滅之有本紀言皋陶之<lb/>
後或封英六楚穆王滅之無譜伯夷之後至周武王復<lb/>
封於齊曰太公望陳氏滅之有世家言伯翳之後至周<lb/>
<pb n="KR2a0002_WYG_034-8b"/>
平王時封為秦項羽滅之有本紀言垂益䕫龍其後不<lb/>
知所封不見也右十一人者皆唐虞之際名有功徳臣<lb/>
也其五人之後皆至帝王餘乃為顯諸侯滕薛騶夏殷<lb/>
周之間封也小不足齒列弗論也周武王時侯伯尚千<lb/>
餘人及幽厲之後諸侯力攻相并江黄胡沈之屬不可<lb/>
勝數故弗采著于傳上<lb/>
太史公曰舜之徳可謂至矣禪位於夏而後世血食者<lb/>
厯三代及楚滅陳而田常得政於齊卒為建國百世不<lb/>
<pb n="KR2a0002_WYG_034-9a"/>
絶苗裔兹兹有土者不乏焉至禹於周則杞微甚不足<lb/>
數也楚惠王滅杞其後越王句踐興<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_034-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷三十六<lb/>
</p>
<p>
</p>
  </div>
</body>
</text>
</TEI>
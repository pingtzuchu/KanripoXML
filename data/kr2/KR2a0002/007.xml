<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷七</head> <lb/>
    <p>
<pb n="KR2a0002_WYG_007-1a"/>
欽定四庫全書<lb/>
　史記集解卷七<lb/>
　　　　　　　　　　　　　宋　裴駰　撰<lb/>
史記七<lb/>
項羽本紀第七<lb/>
項籍者下相人也<hi>地理志臨淮有下相縣</hi>字羽初起時年二十四<lb/>
其季父項梁梁父即楚將項燕為秦將王翦所戮者也<lb/>
<hi>始皇本紀云項燕自殺</hi>項氏世世為楚將封於項故姓項氏項籍<lb/>
<pb n="KR2a0002_WYG_007-1b"/>
少時學書不成去學劒又不成項梁怒之籍曰書足以<lb/>
記名姓而已劒一人敵不足學學萬人敵於是項梁乃<lb/>
教籍兵法籍大喜略知其意又不肯竟學項梁嘗有櫟<lb/>
陽逮捕乃請蘄<hi>蘇林曰蘄音機縣属沛國</hi>獄掾曹咎書抵櫟陽獄掾司<lb/>
馬欣以故事得己<hi>應劭曰項梁曾坐事傳繫櫟陽獄從蘄獄掾曹咎取書與司馬欣抵歸已</hi>
<hi>止也韋昭曰抵至也謂梁嘗被櫟楊縣逮捕梁乃請蘄獄掾曹咎書至櫟陽獄掾司馬欣事故得止息也</hi>項<lb/>
梁殺人與籍避仇於吳中吳中賢士大夫皆出項梁下<lb/>
每吳中有大繇役及喪項梁常為主辨隂以兵法部勒<lb/>
<pb n="KR2a0002_WYG_007-2a"/>
賔客及子弟以是知其能秦始皇帝游會稽渡浙江梁<lb/>
與籍俱觀籍曰彼可取而代也梁掩其口曰毋妄言族矣<lb/>
梁以此竒籍籍長八尺餘力能扛鼎<hi>韋昭曰扛舉也</hi>才氣過人<lb/>
雖吳中子弟皆已憚籍矣秦二世元年七月陳涉等起<lb/>
大澤中其九月會稽守<hi>徐廣曰爾時未言太守</hi>通謂梁曰<hi>楚漢春秋曰會</hi>
<hi>稽假守殷通</hi>江西皆反此亦天亡秦之時也吾聞先即制人<lb/>
後則為人所制吾欲發兵使公及桓楚將是時桓楚亡<lb/>
在澤中梁曰桓楚亡人莫知其處獨籍知之耳梁乃出<lb/>
<pb n="KR2a0002_WYG_007-2b"/>
誡籍持劍居外待梁復入與守坐曰請召籍使受命召<lb/>
桓楚守曰諾梁召籍入須臾梁眴籍曰可行矣於是籍<lb/>
遂拔劒斬守頭項梁持守頭佩其印綬門下大驚擾亂<lb/>
籍所擊殺數十百人一府中皆慴伏莫敢起梁乃召故<lb/>
所知豪吏諭以所為起大事遂舉吳中兵使人收下縣<lb/>
得精兵八千人梁部署吳中豪傑為校尉候司馬有一<lb/>
人不得用自言於梁梁曰前時某喪使公主某事不能<lb/>
辦以此不任用公衆乃皆伏於是梁為會稽守籍為裨<lb/>
<pb n="KR2a0002_WYG_007-3a"/>
將徇下縣<hi>李竒曰徇略也如淳曰徇音撫徇之徇徇其人民</hi>廣陵人召平於是<lb/>
為陳王徇廣陵未能下聞陳王敗走秦兵又且至乃渡<lb/>
江矯陳王命拜梁為楚王上柱國<hi>徐廣曰二世之二年正月也駰案應劭曰</hi>
<hi>上柱國上卿官若今相國也</hi>曰江東已定急引兵西擊秦項梁乃以<lb/>
八千人渡江而西聞陳嬰已下東陽<hi>晉灼曰東陽縣本屬臨淮郡漢明帝</hi>
<hi>分屬下邳後復分屬廣陵</hi>使使欲與連和俱西陳嬰者故東陽令史<lb/>
<hi>晉灼曰漢儀注曰令吏曰令史丞吏曰丞史</hi>居縣中素信謹稱為長者東陽<lb/>
少年殺其令相聚數千人欲置長無適用乃請陳嬰嬰<lb/>
<pb n="KR2a0002_WYG_007-3b"/>
謝不能遂彊立嬰為長縣中從者得二萬人少年欲立<lb/>
嬰便為王異軍蒼頭特起<hi>應劭曰蒼頭特起言與衆異也蒼頭謂士卒皁巾若赤眉</hi>
<hi>靑領以相别也如淳曰魏軍兵卒之號也戰國策魏有蒼頭二十萬</hi>陳嬰母謂嬰曰自我<lb/>
為汝家婦未嘗聞汝先古之有貴者今暴得大名不祥不<lb/>
如有所屬事成猶得封侯事敗易以亡非世所指名也<lb/>
<hi>張晏曰陳嬰母潘旌人墓在潘旌</hi>嬰乃不敢為王謂其軍吏曰項氏世<lb/>
世將有名於楚今欲舉大事將非其人不可我倚名族<lb/>
亡秦必矣於是衆從其言以兵屬項梁項梁渡淮黥布<lb/>
<pb n="KR2a0002_WYG_007-4a"/>
蒲將軍<hi>服䖍曰英布起於蒲地因以為號如淳曰言當陽君蒲將軍皆屬項羽此自更有蒲將軍</hi>亦<lb/>
以兵屬焉凡六七萬人軍下邳當是時秦嘉<hi>陳涉世家曰秦嘉廣</hi>
<hi>陵人</hi>已立景駒為楚王<hi>文穎曰景駒楚族景氏駒名</hi>軍彭城東欲距項<lb/>
梁項梁謂軍吏曰陳王先首事戰不利未聞所在今秦<lb/>
嘉倍陳王而立景駒逆無道乃進兵擊秦嘉秦嘉軍敗<lb/>
走追之至胡陵<hi>鄧展曰今胡陵屬山陽漢章帝改曰胡陸</hi>嘉還戰一日嘉死<lb/>
軍降景駒走死梁地項梁已并秦嘉軍軍胡陵將引兵<lb/>
而西章邯軍至栗<hi>徐廣曰縣名在沛</hi>項梁使别將朱鷄石餘樊<lb/>
<pb n="KR2a0002_WYG_007-4b"/>
君與戰餘樊君死朱雞石軍敗亡走胡陵項梁乃引兵<lb/>
入嶭誅雞石項梁前使項羽别攻襄城襄城堅守不下<lb/>
已拔皆阬之還報項梁項梁聞陳王定死召諸别將會<lb/>
嶭計亊此時沛公亦起沛徃焉居勦人范增年七十素<lb/>
居家好竒計徃説項梁曰陳勝敗固當夫秦滅六國楚<lb/>
最無罪自懷王入秦不反楚人憐之至今故楚南公曰<lb/>
<hi>徐廣曰楚人也善言隂陽駰案文頴曰南方老人也</hi>楚雖三户亡秦必楚也<hi>瓚曰楚人</hi>
<hi>怨秦雖三户猶足以亡秦也</hi>今陳勝首事不立楚後而自立其勢不<lb/>
<pb n="KR2a0002_WYG_007-5a"/>
長今君起江東楚蠭起之將<hi>如淳曰蠭起猶言蠭午也衆蠭飛起交横若午言其</hi>
<hi>多也</hi>皆爭附君者以君世世楚將為能復立楚之後也於<lb/>
是項梁然其言乃求楚懷王孫心民間為人牧羊立以<lb/>
為楚懷王<hi>徐廣曰此時二世之二年六月</hi>從民所望也<hi>應劭曰以祖諡為號者順民望</hi>
陳嬰為楚上柱國封五縣與懷王都盱台<hi>鄭𤣥曰音煦怡</hi>項梁<lb/>
自號為武信君居數月引兵攻亢父與齊田榮司馬龍<lb/>
且軍救東阿大破秦軍於東阿田榮即引兵歸逐其王<lb/>
假假亡走楚假相田角亡走趙角弟田間故齊將居趙<lb/>
<pb n="KR2a0002_WYG_007-5b"/>
不敢歸田榮立田儋子市為齊王項梁已破東阿下軍<lb/>
遂追秦軍數使使趣齊兵欲與俱西田榮曰楚殺田假<lb/>
趙殺田角田間乃發兵項梁曰田假為與國之王<hi>如淳曰相</hi>
<hi>與交善為與國黨與也</hi>窮來從我不忍殺也趙亦不殺田角田間<lb/>
以市於齊<hi>張晏曰若市買相貿易以利也梁救榮難猶不用命梁念殺假等榮未必多出兵不如依</hi>
<hi>春秋寄公待以禮也又可以貿易他利以除己害遂背德可輔假以伐齊故曰市貿易也晉灼曰假故齊王建</hi>
<hi>之弟欲令楚殺之以為己利而楚保全不殺以買其計故曰市也</hi>齊遂不肯發兵助楚<lb/>
項梁使沛公及項羽别攻城陽屠之西破秦軍濮陽東<lb/>
<pb n="KR2a0002_WYG_007-6a"/>
秦兵收入濮陽沛公項羽乃攻定陶定陶未下去西略<lb/>
地至雝丘大破秦軍斬李由<hi>應劭曰由李斯子也</hi>還攻外黃外黃<lb/>
未下項梁起東阿西北至定陶再破秦軍項羽等又斬<lb/>
李由益輕秦有驕色宋義乃諫項梁曰戰勝而將驕卒<lb/>
惰者敗今卒少隋矣秦兵日益臣為君畏之項梁弗聽<lb/>
乃使宋義使於齊道遇齊使者髙陵君顯<hi>張晏曰顯名也髙陵縣名</hi>
曰公將見武信君乎曰然曰臣論武信君軍必敗公徐<lb/>
行即免死矣疾行則及禍秦果悉起兵益章邯擊楚軍<lb/>
<pb n="KR2a0002_WYG_007-6b"/>
大破之定陶項梁死沛公項羽去外黃攻陳留陳留堅<lb/>
守不能下沛公項羽相與謀曰今項梁軍破士卒恐乃<lb/>
與呂臣軍俱引兵而東呂臣軍彭城東項羽軍彭城西<lb/>
沛公軍碭<hi>應劭曰碭屬梁國蘇林曰碭音唐</hi>章邯已破項梁軍則以為<lb/>
楚地兵不足憂乃渡河擊趙大破之當此時趙歇為王<lb/>
陳餘為將張耳為相皆走入鉅鹿城章邯令王離涉間<lb/>
圍鉅鹿<hi>張晏曰涉姓間名秦將也</hi>章邯軍其南築甬道而輸之粟<hi>應劭</hi>
<hi>曰恐敵抄輜重故築墻垣如街巷也</hi>陳餘為將將卒數萬人而軍鉅鹿之<lb/>
<pb n="KR2a0002_WYG_007-7a"/>
北此所謂河北之軍也楚兵已破於定陶懷王恐從盱<lb/>
台之彭城并項羽吕臣軍自將之以吕臣為司徒以其<lb/>
父呂青為令尹<hi>應劭曰天子曰師尹諸侯曰令尹時去六國尚近故置令尹瓚曰諸侯之卿唯</hi>
<hi>楚稱令尹時立楚之後故置官司皆如楚舊</hi>以沛公為碭郡長<hi>蘇林曰長如郡守也</hi>封<lb/>
為武安侯將碭郡兵初宋義所遇齊使者髙陵君顯在<lb/>
楚軍見楚王曰宋義論武信君之軍必敗居數日軍果<lb/>
敗兵未戰而先見敗徵此可謂知兵矣王召宋義與計<lb/>
事而大説之因置以為上將軍項羽為魯公為次將范<lb/>
<pb n="KR2a0002_WYG_007-7b"/>
増為末將救趙諸别將皆屬宋義號為卿<hi>徐廣曰一作慶</hi>子冠<lb/>
軍<hi>文穎曰卿子時人相褒尊之辭猶言公子也上將故言冠軍張晏曰若霍去病功冠三軍因封為冠軍侯</hi>
<hi>至今為縣名</hi>行至安陽留四十六日不進項羽曰吾聞秦軍<lb/>
圍趙王鉅鹿疾引兵渡河楚撃其外趙應其内破秦軍<lb/>
必矣宋義曰不然夫摶牛之蝱不可以破蟣蝨<hi>如淳曰用力多</hi>
<hi>而不可以破蟣蝨猶言欲以大力伐秦而不可以救趙也</hi>今秦攻趙戰勝則兵罷我<lb/>
承其敝不勝則我引兵鼓行而西必舉秦矣故不如先<lb/>
鬭秦趙夫被堅執鋭義不如公坐而運策公不如義因<lb/>
<pb n="KR2a0002_WYG_007-8a"/>
下令軍中曰猛如虎很如羊貪如狼彊不可使者皆斬<lb/>
之乃遣其子宋襄相齊身送之至無鹽飲酒髙會<hi>韋昭曰皆</hi>
<hi>召尊爵故曰髙</hi>天寒大雨士卒凍飢項羽曰將戮力而攻秦乆<lb/>
留不行今歲饑民貧士卒食芋菽<hi>徐廣曰芋一作半半五升器也駰案瓚曰</hi>
<hi>士卒食蔬菜以菽雜半之</hi>軍無見糧乃飲酒髙會不引兵渡河因趙<lb/>
食與趙并力攻秦乃曰承其敝夫以秦之彊攻新造之<lb/>
趙其勢必舉趙趙舉而秦彊何敝之承且國兵新破王<lb/>
坐不安席掃境内而專属於將軍國家安危在此一舉<lb/>
<pb n="KR2a0002_WYG_007-8b"/>
今不恤士卒而徇其私非社稷之臣項羽晨朝上將軍<lb/>
宋義即其帳中斬宋義頭出令軍中曰宋義與齊謀反<lb/>
楚楚王陰令羽誅之當是時諸將皆慴服莫敢枝梧<hi>如淳</hi>
<hi>曰梧音悟枝梧猶枝捍也瓚曰小柱為枝斜柱為梧今屋枝斜柱是也</hi>皆曰首立楚者將<lb/>
軍家也今將軍誅亂乃相與共立羽為假上將軍使人<lb/>
追宋義子及之齊殺之使桓楚報命於懷王懷王因使<lb/>
項羽為上將軍<hi>徐廣曰二世三年十一月</hi>當陽君蒲將軍皆屬項羽<lb/>
項羽已殺卿子冠軍威震楚國名聞諸侯乃遣當陽君蒲將<lb/>
<pb n="KR2a0002_WYG_007-9a"/>
軍將卒二萬渡河救鉅鹿戰少利陳餘復請兵項羽乃<lb/>
悉引兵渡河皆沉船破釡甑燒廬舍持三日糧以示士<lb/>
卒必死無一還心於是至則圍王離與秦軍遇九戰絶<lb/>
其甬道大破之殺蘇角<hi>文頴曰秦將也</hi>虜王離涉間不降楚自<lb/>
燒殺當是時楚兵冠諸侯諸侯軍救鉅鹿下者十餘壁<lb/>
莫敢縱兵及楚擊秦諸將皆從壁上觀楚戰士無不一<lb/>
以當十楚兵呼聲動天諸侯軍無不人人惴恐<hi>漢書音義曰惴</hi>
<hi>音章瑞反</hi>於是已破秦軍項羽召見諸侯將諸侯將入轅門<lb/>
<pb n="KR2a0002_WYG_007-9b"/>
<hi>張晏曰軍行以車為陣轅相向為門故曰轅門</hi>無不膝行而前莫敢仰視項羽<lb/>
由是始為諸侯上將軍諸侯皆屬焉章邯軍棘原<hi>張晏曰在</hi>
<hi>漳南晉灼曰地名在鉅鹿南</hi>項羽軍漳南相持未戰秦軍數却二世<lb/>
使人譲章邯章邯恐使長史欣請亊至咸陽留司馬門<lb/>
<hi>凡言司馬門者宫垣之内兵衛所在四靣皆有司馬主武事總言之外門為司馬門也</hi>三日趙髙<lb/>
不見有不信之心長史欣恐還走其軍不敢出故道趙<lb/>
髙果使人追之不及欣至軍報曰趙髙用事於中下無<lb/>
可為者今戰能勝髙必疾妬吾功戰不能勝不免於死<lb/>
<pb n="KR2a0002_WYG_007-10a"/>
願將軍熟計之陳餘亦遺章邯書曰白起為秦將南征<lb/>
鄢郢北阬馬服攻城略地不可勝計而竟賜死䝉恬為<lb/>
秦將北逐戎人開榆中地數千里竟斬陽周<hi>孟康曰縣屬上郡</hi>
何者功多秦不能盡封因以法誅之今將軍為秦將三<lb/>
年矣所亡失以十萬數而諸侯竝起滋益多彼趙髙素<lb/>
䛕日乆今事急亦恐二世誅之故欲以法誅將軍以塞<lb/>
責使人更代將軍以脱其禍夫將軍居外乆多内卻有<lb/>
功亦誅無功亦誅且天之亡秦無愚智皆知之今將軍<lb/>
<pb n="KR2a0002_WYG_007-10b"/>
内不能直諫外為亡國將孤特獨立而欲常存豈不哀<lb/>
哉將軍何不還兵與諸侯為從約共攻秦分王其地南<lb/>
面稱孤此孰與身伏鈇質妻子為僇乎章邯狐疑陰使<lb/>
候始成<hi>張晏曰候軍候</hi>使項羽欲約約未成項羽使蒲將軍日<lb/>
夜引兵度三户<hi>服䖍曰漳水津也張晏曰三户地名在梁淇西南孟康曰津峽名也在鄴西三</hi>
<hi>十里</hi>軍漳南與秦戰再破之項羽悉引兵擊秦軍汙水上<lb/>
<hi>徐廣曰在鄴西</hi>大破之章邯使人見項羽欲約項羽召軍吏謀<lb/>
曰糧少欲聽其約軍吏皆曰善項羽乃與期洹水南殷<lb/>
<pb n="KR2a0002_WYG_007-11a"/>
虚上<hi>徐廣曰二世三年七月也駰案應劭曰洹水在湯陰界殷墟故殷都也瓚曰洹水在今安陽縣北去</hi>
<hi>朝歌殷都一百五十里然則此殷墟非朝歌也汲冢古文曰盤庚遷於此汲冢曰殷墟南去鄴三十里是舊殷</hi>
<hi>虚然則朝歌非盤庚所遷者</hi>已盟章邯見項羽而流涕為言趙髙項<lb/>
羽乃立章邯為雍王置軍中使長史欣為上將軍將秦<lb/>
軍為前行到新安諸侯吏卒異時故繇使屯戍過秦中<lb/>
秦中吏卒遇之多無狀及秦軍降諸侯諸侯吏卒乘勝<lb/>
多奴虜使之輕折辱秦吏卒秦吏卒多竊言曰章將軍<lb/>
等詐吾屬降諸侯今能入關破秦大善即不能諸侯虜吾<lb/>
<pb n="KR2a0002_WYG_007-11b"/>
屬而東秦必盡誅吾父母妻子諸將微聞其計以告項<lb/>
羽項羽乃召黥布蒲將軍計曰秦吏卒尚衆其心不服<lb/>
至關中不聽事必危不如擊殺之而獨與章邯長史欣<lb/>
都尉翳入秦於是楚軍夜擊阬秦卒二十餘萬人新安<lb/>
城南<hi>徐廣曰漢月元年十一</hi>行略定秦地函谷闗<hi>文穎曰時闗在𢎞農縣衡山嶺今移</hi>
<hi>在河南穀城縣</hi>有兵守闗不得入又聞沛公已破咸陽項羽大<lb/>
怒使當陽君等擊闗項羽遂入至於戲西沛公軍霸上<lb/>
未得與項羽相見沛公左司馬曹無傷使人言於項羽<lb/>
<pb n="KR2a0002_WYG_007-12a"/>
曰沛公欲王闗中使子嬰為相珍寶盡有之項羽大怒<lb/>
曰旦日饗士卒為擊破沛公軍當是時項羽兵四十萬<lb/>
在新豐鴻門<hi>孟康曰在新豐東十七里舊大道北下坂口名也</hi>沛公兵十萬在<lb/>
霸上范增説項羽曰沛公居山東時貪於財貨好美姬<lb/>
今入闗財物無所取婦女無所幸此其志不在小吾令<lb/>
人望其氣皆為龍虎成五采此天子氣也急擊勿失楚<lb/>
左尹項伯者項羽季父也素善留侯張良張良是時從<lb/>
沛公項伯乃夜馳之沛公軍私見張良具告以事欲呼<lb/>
<pb n="KR2a0002_WYG_007-12b"/>
張良與俱去曰毋從俱死也張良曰臣為韓王送沛公<lb/>
沛公今事有急亡去不義不可不語良乃入具告沛公<lb/>
沛公大驚曰為之奈何張良曰誰為大王為此計者曰<lb/>
鯫生<hi>徐廣曰鯫音士后反魚名駰按服䖍曰鯫音淺鯫小人貌也瓚曰楚漢春秋鯫姓也</hi>説我曰<lb/>
距關毋内諸侯秦地可盡王也故聽之良曰料大王士<lb/>
卒足以當項王乎沛公黙然曰固不如也且為之奈何<lb/>
張良曰請徃謂項伯言沛公不敢背項王也沛公曰君<lb/>
安與項伯有故張良曰秦時與臣游項伯殺人臣活之<lb/>
<pb n="KR2a0002_WYG_007-13a"/>
今事有急故幸來告良沛公曰孰與君少長良曰長於<lb/>
臣沛公曰君為我呼入吾得兄事之張良出要項伯項<lb/>
伯即入見沛公沛公奉巵酒為夀約為婚姻曰吾入關<lb/>
秋毫不敢有所近籍吏民封府庫而待將軍所以遣將<lb/>
守關者備他盜之出入與非常也日夜望將軍至豈敢<lb/>
反乎願伯具言臣之不敢倍徳也項伯許諾謂沛公曰<lb/>
旦日不可不蚤自來謝項王沛公曰諾於是項伯復夜<lb/>
去至軍中具以沛公言報項王因言曰沛公不先破關<lb/>
<pb n="KR2a0002_WYG_007-13b"/>
中公豈敢入乎今人有大功而擊之不義也不如因善<lb/>
遇之項王許諾沛公旦日從百餘騎來見項王至鴻門<lb/>
謝曰臣與將軍勠力而攻秦將軍戰河北臣戰河南然<lb/>
不自意能先入關破秦得復見將軍於此今者有小人<lb/>
之言令將軍與臣有卻項王曰此沛公左司馬曹無傷<lb/>
言之不然籍何以至此項王即日因留沛公與飲項王<lb/>
項伯東嚮坐亞父南嚮坐亞父者范増也<hi>如淳曰亞次也尊敬之次</hi>
<hi>父猶管仲為仲父</hi>沛公北嚮坐張良西嚮侍范増數目項王<lb/>
<pb n="KR2a0002_WYG_007-14a"/>
舉所佩玉玦以示之者三項王黙然不應范增起出召<lb/>
項莊謂曰君王為人不忍若入前為壽夀畢請以劒舞<lb/>
因擊沛公於坐殺之不者若屬皆且為所虜莊則入為<lb/>
夀夀畢曰君王與沛公飲軍中無以為樂請以劒舞項<lb/>
王曰諾項莊拔劒起舞項伯亦拔劒起舞常以身翼蔽<lb/>
沛公莊不得擊於是張良至軍門見樊噲樊噲曰今日<lb/>
之事何如良曰甚急今者項莊拔劍舞其意常在沛公<lb/>
也噲曰此迫矣臣請入與之同命噲即𢃄劒擁盾入軍<lb/>
<pb n="KR2a0002_WYG_007-14b"/>
門交㦸之衛士欲止不内樊噲側其盾以撞衛士仆地<lb/>
噲遂入披帷西嚮立瞋目視項王頭髮上指目眦盡裂<lb/>
項王按劍而跽曰客何為者張良曰沛公之驂乘樊噲<lb/>
者也項王曰壯士賜之巵酒則與斗巵酒噲拜謝起立<lb/>
而飲之項王曰賜之彘肩則與一生彘肩樊噲覆其盾<lb/>
於地加彘肩上拔劒切而啗之項王曰壯士能復飲乎<lb/>
樊噲曰臣死且不避巵酒安足辭夫秦王有虎狼之心<lb/>
殺人如不能舉刑人如恐不勝天下皆叛之懷王與諸<lb/>
<pb n="KR2a0002_WYG_007-15a"/>
將約曰先破秦入咸陽者王之今沛公先破秦入咸陽<lb/>
毫毛不敢有所近封閉宫室還軍霸上以待大王來故<lb/>
遣將守闗者備他盜出入與非常也勞苦而功髙如此<lb/>
未有封侯之賞而聽細説欲誅有功之人此亡秦之續<lb/>
耳竊為大王不取也項王未有以應曰坐樊噲從良坐<lb/>
坐須臾沛公起如厠因招樊噲出沛公已出項王使都<lb/>
尉<hi>徐廣曰一本無都字</hi>陳平召沛公沛公曰今者出未辭也為之<lb/>
奈何樊噲曰大行不顧細謹大禮不辭小讓如今人方<lb/>
<pb n="KR2a0002_WYG_007-15b"/>
為刀俎我為魚肉何辭為於是遂去乃令張良畱謝良<lb/>
問曰大王來何操曰我持白壁一雙欲獻項王玉斗一<lb/>
雙欲與亞父會其怒不敢獻公為我獻之張良曰謹諾<lb/>
當是時項王軍在鴻門下沛公軍在霸上相去四十里<lb/>
沛公則置車騎脱身獨騎與樊噲夏侯嬰靳強紀信等<lb/>
四人持劒盾步走從酈山下道芷陽間行沛公謂張良<lb/>
曰從此道至吾軍不過二十里耳度我至軍中公乃入<lb/>
沛公已去間至軍中張良入謝曰沛公不勝桮杓不能<lb/>
<pb n="KR2a0002_WYG_007-16a"/>
辭謹使臣良奉白璧一雙再拜獻大王足下玉斗一雙<lb/>
再拜奉大將軍足下項王曰沛公安在良曰聞大王有<lb/>
意督過之脱身獨去已至軍矣<hi>如淳曰脱身逃還其軍</hi>項王則受<lb/>
璧置之坐上亞父受玉斗置之地拔劍撞而破之曰唉<lb/>
<hi>徐廣曰唉烏來反</hi>豎子不足與謀奪項王天下者必沛公也吾<lb/>
屬今為之虜矣沛公至軍立誅殺曹無傷居數日項羽<lb/>
引兵西屠咸陽殺秦降王子嬰燒秦宫室火三月不滅<lb/>
收其貨寶婦女而東人或説項王曰闗中阻山河四塞<lb/>
<pb n="KR2a0002_WYG_007-16b"/>
<hi>徐廣曰東函谷南武闗西散闗北蕭關</hi>地肥饒可都以霸項王見秦宫室<lb/>
皆以燒殘破又心懷思欲東歸曰富貴不歸故鄉如繡<lb/>
衣夜行誰知之者説者曰人言楚人沐猴而冠耳果然<lb/>
<hi>張晏曰沐猴獮猴也</hi>項王聞之烹説者<hi>楚漢春秋揚子法言云説者是蔡生漢書云是韓生</hi>
項王使人致命懷王懷王曰如約乃尊懷王為義帝項<lb/>
王欲自王先王諸將相謂曰天下初發難時<hi>服䖍曰兵初起時</hi>
假立諸侯後以伐秦然身被堅執鋭首事暴露於野三<lb/>
年滅秦定天下者皆將相諸君與籍之力也義帝雖無<lb/>
<pb n="KR2a0002_WYG_007-17a"/>
功故當分其地而王之諸將皆曰善乃分天下立諸將<lb/>
為侯王項王范增疑沛公之有天下業已講解<hi>蘇林曰講和也</hi>
又惡負約恐諸侯叛之乃陰謀曰巴蜀道險秦之遷人<lb/>
皆居蜀乃曰巴蜀亦關中地也故立沛公為漢王<hi>徐廣曰以</hi>
<hi>正月立</hi>王巴蜀漢中都南鄭而三分關中王秦降將以距<lb/>
塞漢王項王乃立章邯為雍王王咸陽以西都廢丘長<lb/>
史欣者故為櫟陽獄掾嘗有徳於項梁都尉董翳者本<lb/>
勸章邯降楚故立司馬欣為塞王<hi>韋昭曰在長安東名桃林塞</hi>王咸<lb/>
<pb n="KR2a0002_WYG_007-17b"/>
陽以東至河都櫟陽<hi>蘇林曰櫟音藥</hi>立董翳為翟王王上郡都<lb/>
髙奴<hi>文頴曰上郡秦所置項羽以董翳為翟王更名為翟</hi>徙魏王豹為西魏王王<lb/>
河東都平陽瑕丘<hi>徐廣曰一云瑕丘公也</hi>申陽者<hi>服䖍曰瑕丘縣屬山陽申姓陽</hi>
<hi>名文頴曰姓瑕丘字申陽瓉曰瑕丘公申陽是瑕丘縣名</hi>張耳嬖臣也先下河南郡<lb/>
迎楚河上故立申陽為河南王都洛陽韓王成因故都<lb/>
都陽翟趙將司馬卬定河内數有功故立卬為殷王王<lb/>
河内都朝歌徙趙王歇為代王趙相張耳素賢又從入<lb/>
關故立耳為常山王王趙地都襄國當陽君黥布為楚<lb/>
<pb n="KR2a0002_WYG_007-18a"/>
將常冠軍故立布為九江王都六鄱君吳芮<hi>韋昭曰鄱音蒲河反</hi>
<hi>初吳芮為鄱令故號曰鄱君今鄱陽縣是也</hi>率百越佐諸侯又從入關故立<lb/>
芮為衡山王都邾<hi>文頴曰邾音朱縣名屬江夏</hi>義帝柱國共傲將兵<lb/>
擊南郡功多因立敖為臨江王<hi>漢書音義曰本南郡改為臨江國</hi>都江<lb/>
陵徙燕王韓廣為遼東王<hi>徐廣曰都無終</hi>燕將臧荼從楚救趙<lb/>
因從入關故立荼為燕王都薊徙齊王田市為膠東王<lb/>
<hi>徐廣曰都即墨</hi>齊將田都從其救趙因從入關故立都為齊王<lb/>
都臨葘故秦所滅齊王建孫田安項羽方渡河救趙田<lb/>
<pb n="KR2a0002_WYG_007-18b"/>
安下濟北數城引其兵降項羽故立安為濟北王都博<lb/>
陽田榮者數負項梁又不肯將兵從楚擊秦以故不封<lb/>
成安君陳餘棄將印去不從入關然素聞其賢有功於<lb/>
趙聞其在南皮故因環封三縣<hi>漢書音義曰繞南皮三縣以封之</hi>畨君<lb/>
將梅鋗<hi>韋昭曰呼𤣥反</hi>功多故封十萬户侯項王自立為西楚<lb/>
霸王王九郡都彭城<hi>孟康曰舊名江陵為南楚吳為東楚彭城為西楚</hi>漢之元<lb/>
年四月諸侯罷戲下各就國項王出之國使人徙義帝<lb/>
曰古之帝者地方千里必居上游<hi>文頴曰居水之上流也游或作流</hi>乃<lb/>
<pb n="KR2a0002_WYG_007-19a"/>
使使徙義帝長沙郴縣<hi>如淳曰郴音綝</hi>趣義帝行其羣臣稍稍<lb/>
背叛之乃陰令衡山臨江王擊殺之江中<hi>文頴曰郴縣冇義帝冢歲</hi>
<hi>時常祀不絶</hi>韓王成無軍功項王不使之國與俱至彭城廢<lb/>
以為侯已又殺之臧荼之國因逐韓廣之遼東廣弗聽<lb/>
荼擊殺廣無終并王其地田榮聞項羽徙齊王市膠東<lb/>
而立齊將田都為齊王乃大怒不肯遣齊王之膠東因<lb/>
以齊反迎擊田都田都走楚齊王市畏項王乃亡之膠<lb/>
東就國田榮怒追擊殺之即墨榮因自立為齊王而西<lb/>
<pb n="KR2a0002_WYG_007-19b"/>
擊殺濟北王田安并王三齊<hi>漢書音義曰齊與濟北膠東</hi>榮與彭越<lb/>
將軍印令反梁地陳餘陰使張同夏説説齊王田榮曰<lb/>
項羽為天下宰不平今盡王故王於醜地而王其羣臣<lb/>
諸將善地逐其故主趙王乃北居代餘以為不可聞大<lb/>
王起兵且不聽不義願大王資餘兵請以擊常山以復<lb/>
趙王請以國為扞蔽齊王許之因遣兵之趙陳餘悉發<lb/>
三縣兵與齊并力擊常山大破之張耳走歸漢陳餘迎<lb/>
故趙王歇於代反之趙趙王因立陳餘為代王是時漢<lb/>
<pb n="KR2a0002_WYG_007-20a"/>
還定三秦項羽聞漢王皆已并關中且東齊趙叛之大<lb/>
怒乃以故吳令鄭昌為韓王以距漢令蕭公角等<hi>蘇林曰官</hi>
<hi>號也或曰蕭令也時令皆稱公</hi>擊彭越彭越敗蕭公角等漢使張良徇<lb/>
韓乃遺項王書曰漢王失職欲得關中如約即止不敢<lb/>
東又以齊梁反書遺項羽曰齊欲與趙并滅楚楚以此<lb/>
故無西意而北擊齊徵兵九江王布布稱疾不徃使將<lb/>
將數千人行項王由此怨布也漢之二年冬項羽遂北<lb/>
燒夷齊城郭室屋皆阬田榮降卒係虜其老弱婦女徇<lb/>
<pb n="KR2a0002_WYG_007-20b"/>
齊至北海多所殘滅齊人相聚而叛之於是田榮弟田<lb/>
横收齊亡卒得數萬人反城陽項王因留連戰未能下<lb/>
春漢王部<hi>徐廣曰一作劫</hi>五諸侯兵<hi>徐廣曰塞翟魏殷河南駰案應劭曰雍翟塞殷韓也</hi>
<hi>韋昭曰塞翟殷韓魏雍時已敗也</hi>凡五十六萬人東伐楚項王聞之即<lb/>
令諸將擊齊而自以精兵三萬人南從魯出胡陵四月<lb/>
漢皆已入彭城收其寶貨美人日置酒髙會項王乃西<lb/>
從蕭晨擊漢軍而東至彭城日中大破漢軍<hi>張晏曰一日之中也</hi>
<hi>或曰旦擊之至日中大破</hi>漢軍皆走相隨入穀泗水<hi>瓚曰二水皆在沛郡彭城</hi>殺<lb/>
<pb n="KR2a0002_WYG_007-21a"/>
漢卒十餘萬人漢卒皆南走山楚又追擊至靈璧東<hi>徐廣</hi>
<hi>曰在彭城</hi>睢水上<hi>徐廣曰雎水於/彭城入泗水</hi>漢軍却為楚所擠<hi>服䖍曰擠音濟</hi>
<hi>民之濟瓉曰排擠也</hi>多殺漢卒十餘萬人皆入雎水雎水為之不<lb/>
流圍漢王三匝於是大風從西北而起折木發屋揚沙<lb/>
石窈㝠晝晦<hi>徐廣曰窈亦作窅字</hi>逢迎楚軍楚軍大亂壞散而漢<lb/>
王乃得與數十騎遁去欲過沛收家室而西楚亦使人<lb/>
追之沛取漢王家家皆亡不與漢王相見漢王道逢得<lb/>
孝惠魯元<hi>服䖍曰元長也食邑於魯韋昭曰元諡也</hi>乃載行楚騎追漢王漢<lb/>
<pb n="KR2a0002_WYG_007-21b"/>
王急推墮孝惠魯元車下滕公常下收載之如是者三<lb/>
曰雖急不可以驅奈何棄之於是遂得脱求太公呂后<lb/>
不相遇審食其<hi>瓚曰其音基</hi>從太公吕后間行<hi>如淳曰間出間步微行皆</hi>
<hi>同義也</hi>求漢王反遇楚軍楚軍遂與歸報項王項王常置<lb/>
軍中是時呂后兄周呂侯<hi>徐廣曰名澤</hi>為漢將兵居下邑<hi>徐廣</hi>
<hi>曰在梁</hi>漢王間徃從之稍稍收其士卒至滎陽諸敗軍皆<lb/>
會蕭何亦發闗中老弱未傅悉詣滎陽<hi>服䖍曰傅音附孟康曰古者二</hi>
<hi>十而傅三年耕冇一年儲故二十三年而後役之如淳曰律年二十三傅之疇官各從其父疇内學之髙不滿</hi>
<pb n="KR2a0002_WYG_007-22a"/>
<hi>六尺二寸以下為罷癃漢儀注民年二十三為正一歲為衛士一歳為材官騎士習射御騎馳戰陣又曰年五</hi>
<hi>十六衰老乃得免為庶民就田里今老弱未嘗傅者皆發之未二十三為弱過五十六為老食貨志曰月為更</hi>
<hi>卒已復為正一歲屯戍一歲力役三十倍於古者</hi>復大振楚起於彭城常乘勝<lb/>
逐北與漢戰滎陽南京索間漢敗楚<hi>應劭曰京縣名属河南有索亭晉灼</hi>
<hi>曰索音柵</hi>楚以故不能過滎陽而西項王之救彭城追漢王<lb/>
至滎陽田橫亦得收齊立田榮子廣為齊王漢王之敗<lb/>
彭城諸侯皆復與楚而背漢漢軍滎陽築甬道屬之河<lb/>
以取敖倉粟<hi>瓚曰敖地名在滎陽西北山臨河有大倉</hi>漢之三年項王數侵<lb/>
<pb n="KR2a0002_WYG_007-22b"/>
奪漢甬道漢王食乏恐請和割滎陽以西為漢項王欲<lb/>
聽之厯陽侯范增曰漢易與耳今釋弗取後必悔之項<lb/>
王乃與范增急圍滎陽漢王患之乃用陳平計間項王<lb/>
項王使者來為太牢具舉欲進之見使者詳驚愕曰吾<lb/>
以為亞父使者乃反項王使者更持去以惡食食項王<lb/>
使者使者歸報項王項王乃疑范增與漢有私稍奪之<lb/>
權范增大怒曰天下事大定矣君王自為之願賜骸骨<lb/>
歸卒伍項王許之行未至彭城疽發背而死<hi>皇覽曰亞父冢在廬</hi>
<pb n="KR2a0002_WYG_007-23a"/>
<hi>江居巢縣郭東居巢廷中有亞父井吏民皆祭亞父於居巢廷上長吏初視事皆祭然後從政後更造祠於郭</hi>
<hi>東至今祠之</hi>漢將紀信説漢王曰亊已急矣請為王誑楚為<lb/>
王王可以間出於是漢王夜出女子滎陽東門被甲二<lb/>
千人楚兵四面擊之紀信乘黄屋車傅左纛<hi>李斐曰纛毛羽幢也</hi>
<hi>在乘輿車衡左方上柱之蔡邕曰以犛牛尾為之如斗或在騑頭或在衡上也</hi>曰城中食盡漢<lb/>
王降楚軍皆呼萬歳漢王亦與數十騎從城西門出走<lb/>
成臯項王見紀信問漢王安在信曰漢王已出矣項王<lb/>
燒殺紀信漢王使御史大夫周苛樅公<hi>樅音十容反</hi>魏豹守<lb/>
<pb n="KR2a0002_WYG_007-23b"/>
滎陽周苛樅公謀曰反國之王難與守城乃共殺魏豹<lb/>
楚下滎陽城生得周苛項王謂周苛曰為我將我以公<lb/>
為上將軍封三萬户周苛罵曰若不趣降漢漢今虜若<lb/>
若非漢敵也項王怒烹周苛并殺樅公漢王之出滎陽<lb/>
南走宛葉得九江王布行收兵復入保成臯漢之四年<lb/>
項王進兵圍成臯漢王逃<hi>晉灼曰獨出意</hi>獨與滕公出成臯北<lb/>
門<hi>徐廣曰北門名玉門</hi>渡河走修武從張耳韓信軍諸將稍稍得<lb/>
出成臯從漢王楚遂抜成臯欲西漢使兵距之鞏令其<lb/>
<pb n="KR2a0002_WYG_007-24a"/>
不得西是時彭越渡河擊楚東阿殺楚將軍嶭公項王<lb/>
乃自東擊彭越漢王得淮陰侯兵欲渡河南鄭忠説漢<lb/>
王乃止壁河内使劉賈將兵佐彭越燒楚積聚項王東<lb/>
擊破之走彭越漢王則引兵渡河復取成皋軍廣武就<lb/>
敖倉食項王已定東海來西與漢俱臨廣武而軍<hi>孟康曰於</hi>
<hi>滎陽築兩城相對為廣武在敖倉西三皇山上</hi>相守數月當此時彭越數反梁<lb/>
地絶楚糧食項王患之為髙俎置太公其上<hi>如淳曰髙俎几之上</hi>
<hi>李竒曰軍中巢櫓方面人謂之俎也</hi>告漢王曰今不急下吾烹太公漢王<lb/>
<pb n="KR2a0002_WYG_007-24b"/>
曰吾與項羽俱北面受命懷王曰約為兄弟吾翁即若<lb/>
翁必欲烹而翁則幸分我一杯羹項王怒欲殺之項伯<lb/>
曰天下事未可知且為天下者不顧家雖殺之無益祇<lb/>
益禍耳項王從之楚漢乆相持未決丁壯苦軍旅老弱罷<lb/>
轉漕項王謂漢王曰天下匈匈數歳者徒以吾兩人耳<lb/>
願與漢王挑戰<hi>李竒曰挑身獨戰不復須衆也挑音荼了反瓚曰挑戰摘嬈敵求戰古謂之致</hi>
<hi>師</hi>決雌雄母苦天下之民父子為也漢王笑謝曰吾能<lb/>
鬬智不能鬭力項王令壯士出挑戰漢有善騎射者樓<lb/>
<pb n="KR2a0002_WYG_007-25a"/>
煩<hi>應劭曰樓煩胡也今樓煩縣</hi>楚挑戰三合樓煩輒射殺之項王大<lb/>
怒乃自被甲持戟挑戰樓煩欲射之項王瞋目叱之樓<lb/>
煩目不敢視手不能發遂走還入壁不敢復出漢王使<lb/>
人間問之乃項王也漢王大驚於是項王乃即漢王相<lb/>
與臨廣武間而語漢王數之項王怒欲一戰漢王不聽<lb/>
項王伏弩射中漢王漢王傷走入成皋項王聞淮陰侯<lb/>
已舉河北破齊趙且欲擊楚乃使龍且<hi>韋昭曰音子閭反</hi>徃擊<lb/>
之淮陰侯與戰騎將灌嬰擊之大破楚軍殺龍且韓信<lb/>
<pb n="KR2a0002_WYG_007-25b"/>
因自立為齊王項王聞龍且軍破則恐使旴台人武涉<lb/>
徃説淮陰侯淮陰侯弗聽是時彭越復反下梁地絶楚<lb/>
糧項王乃謂海春侯大司馬曹咎等曰謹守成皋則漢<lb/>
欲挑戰慎勿與戰毋令得東而已我十五日必誅彭越<lb/>
定梁地復從將軍乃東行擊陳畱外黄外黄不下數日<lb/>
已降項王怒悉令男子年十五已上詣城東欲阬之外<lb/>
黄令舎人兒年十三<hi>蘇林曰令之舍人兒也瓚曰稱兒者以其幼弱故係其父春秋傳曰</hi>
<hi>仍叔之子是也</hi>徃説項王曰彭越彊劫外黃外黄恐故且降待<lb/>
<pb n="KR2a0002_WYG_007-26a"/>
大王大王至又皆阬之百姓豈有歸心從此以東梁地<lb/>
十餘城皆恐莫肯下矣項王然其言乃赦外黃當阬者<lb/>
東至雎陽聞之皆爭下項王漢果數挑楚軍戰楚軍不<lb/>
出使人辱之五六日大司馬怒渡兵氾水<hi>張晏曰汜水在濟陰界如</hi>
<hi>淳曰汜音祀左傳曰鄙在鄭地汜瓚曰髙祖攻曹咎成皋渡汜水而戰今成皋城東汜水是也</hi>士卒半<lb/>
渡漢擊之大破楚軍盡得楚國貨賂大司馬咎長史翳塞<lb/>
王欣皆自剄汜水上<hi>鄭𤣥曰剄音經鼎反以刀割頸為剄</hi>大司馬咎者故<lb/>
蘄獄掾長史欣亦故櫟陽獄吏兩人嘗有徳於項梁是<lb/>
<pb n="KR2a0002_WYG_007-26b"/>
以項王信任之當是時項王在睢陽聞海春侯軍敗則引兵<lb/>
還漢軍方圍鍾離昧<hi>漢書音義曰昧音末</hi>於滎陽東項王至漢軍<lb/>
畏楚盡走險阻是時漢兵盛食多項王兵罷食絶漢遣<lb/>
陸賈説項王請太公項王弗聽漢王復使侯公徃説項<lb/>
王項王乃與漢約中分天下割鴻溝以西者為漢<hi>文頴曰於</hi>
<hi>滎陽下引河東南為鴻溝以通宋鄭陳蔡也曹衛與濟汝淮泗會於楚即今官渡  水</hi>溝而東者<lb/>
為楚項王許之即歸漢王父母妻子軍皆呼萬歳漢王<lb/>
乃封侯公為平國君匿弗肯復見曰此天下辯士所居<lb/>
<pb n="KR2a0002_WYG_007-27a"/>
傾國故號為平國君項王已約乃引兵解而東歸漢欲<lb/>
西歸張良陳平説曰漢有天下太半<hi>韋昭曰凡數三分有二為太半一為</hi>
<hi>少半</hi>而諸侯皆附之楚兵罷食盡此天亡楚之時也不如<lb/>
因其機而遂取之今釋弗擊此所謂養虎自遺患也漢<lb/>
王聽之漢五年漢王乃追項王至陽夏<hi>如淳曰夏音賈</hi>南止軍<lb/>
與淮隂侯韓信建成侯彭越期會而擊楚軍至固陵<hi>徐廣</hi>
<hi>曰在陽夏駰案晉灼曰即固始也</hi>而信越之兵不會楚擊漢軍大破之<lb/>
漢王復入壁深塹而自守謂張子房曰諸侯不從約為<lb/>
<pb n="KR2a0002_WYG_007-27b"/>
之奈何對曰楚兵且破信越未有分地<hi>李竒曰信越等未冇益地之分</hi>
<hi>也韋昭曰信等雖名為王未有所畫經界</hi>其不至固宜君王能與共分天下<lb/>
今可立致也即不能事未可知也君王能自陳以東傅<lb/>
海盡與韓信雎陽以北至穀城以與彭越使各自為戰<lb/>
則楚易敗也漢王曰善於是乃發使者告韓信彭越曰<lb/>
并力擊楚楚破自陳以東傅海與齊王雎陽以北至穀<lb/>
城與彭相國使者至韓信彭越皆報曰請今進兵韓信<lb/>
乃從齊徃劉賈軍從夀春竝行屠城父<hi>如淳曰竝行竝擊之</hi>至垓<lb/>
<pb n="KR2a0002_WYG_007-28a"/>
下<hi>徐廣曰在沛之洨縣洨下交切駰案應劭曰垓音該李竒曰沛洨縣聚邑名也</hi>大司馬周殷<lb/>
叛楚以舒屠六<hi>如淳曰以舒之衆屠破六縣</hi>舉九江兵隨劉賈彭越<lb/>
皆會垓下詣項王項王軍壁垓下兵少食盡漢軍及諸<lb/>
侯兵圍之數重夜聞漢軍四面皆楚歌<hi>應劭曰楚歌者謂雞鳴歌也漢</hi>
<hi>得其地故楚歌者多雞鳴時歌也</hi>項王乃大驚曰漢皆已得楚乎是何<lb/>
楚人之多也項王則夜起飲帳中有美人名虞<hi>徐廣曰一云姓</hi>
<hi>虞氏</hi>常幸從駿馬名騅常騎之於是項王乃悲歌忼慨自<lb/>
為詩曰力拔山兮氣葢世時不利兮騅不逝騅不逝兮<lb/>
<pb n="KR2a0002_WYG_007-28b"/>
可奈何虞兮虞兮奈若何歌數闋美人和之項王泣數<lb/>
行下左右皆泣莫能仰視於是項王乃上馬騎麾下壯<lb/>
士從騎者八百餘人直夜潰圍南出馳走平明漢軍乃<lb/>
覺之令騎將灌嬰以五千騎追之項王渡淮騎能屬者<lb/>
百餘人耳項王至陰陵<hi>徐廣曰在淮南</hi>迷失道問一田父田父<lb/>
紿曰左<hi>文穎曰紿欺也欺令左去</hi>左乃陷大澤中以故漢追及之項<lb/>
王乃復引兵而東至東城<hi>漢書音義曰縣名屬臨淮</hi>乃有二十八騎<lb/>
漢騎追者數千人項王自度不得脱謂其騎曰吾起兵<lb/>
<pb n="KR2a0002_WYG_007-29a"/>
至今八歲矣身七十餘戰所當者破所擊者服未嘗敗<lb/>
北遂霸有天下然今卒困於此此天之亡我非戰之罪<lb/>
也今日固決死願為諸君決戰必三勝之為諸君潰圍<lb/>
斬將刈旗令諸君知天亡我非戰之罪也乃分其騎以<lb/>
為四隊四嚮漢軍圍之數重項王謂其騎曰吾為公取<lb/>
彼一將令四面騎馳下期山東為三處於是項王大呼<lb/>
馳下漢軍皆披靡遂斬漢一將是時赤泉侯為騎將追<lb/>
項王項王瞋目而叱之赤泉侯人馬俱驚辟易數里與<lb/>
<pb n="KR2a0002_WYG_007-29b"/>
其騎會為三處漢軍不知項王所在乃分軍為三復圍<lb/>
之項王乃馳復斬漢一都尉殺數十百人復聚其騎亡<lb/>
其兩騎耳乃謂其騎曰何如騎皆伏曰如大王言於是<lb/>
項王乃欲東渡烏江<hi>瓚曰在牛渚</hi>烏江亭長檥船待<hi>徐廣曰檥音儀</hi>
<hi>一音俄駰案應劭曰儀正也孟康曰檥音蟻附也附船著岸也如淳曰南方人謂整船向岸曰檥</hi>謂項<lb/>
王曰江東雖小地方千里衆數十萬人亦足王也願大<lb/>
王急渡今獨臣有船漢軍至無以渡項王笑曰天之亡<lb/>
我我何渡為且籍與江東子弟八千人渡江而西今無<lb/>
<pb n="KR2a0002_WYG_007-30a"/>
一人還縱江東父兄憐而王我我何面目見之縱彼不<lb/>
言籍獨不愧於心乎乃謂亭長曰吾知公長者吾騎此<lb/>
馬五歳所當無敵嘗一日行千里不忍殺之以賜公乃<lb/>
令騎皆下馬步行持短兵接戰獨籍所殺漢軍數百人<lb/>
項王身亦被十餘創顧見漢騎司馬呂馬童曰若非吾<lb/>
故人乎馬童面之<hi>張晏曰以故人故難視斫之故背之如淳曰面不正視也</hi>指王翳<lb/>
曰<hi>如淳曰指示王翳</hi>此項王也項王乃曰吾聞漢購我頭千金<lb/>
邑萬户吾為若徳<hi>徐廣曰亦可是功徳之徳</hi>乃自刎而死王翳取其<lb/>
<pb n="KR2a0002_WYG_007-30b"/>
頭餘騎相蹂踐爭項王相殺者數十人最其後郎中楊<lb/>
喜騎司馬呂馬童郎中呂勝楊武各得其一體五人共<lb/>
會其體皆是故分其地為五封吕馬童為中水侯封王<lb/>
翳為杜衍侯封楊喜為赤泉侯封楊武為吳防侯封呂<lb/>
勝為湟陽侯<hi>徐廣曰五人後卒皆謚壯侯</hi>項王已死<hi>徐廣曰漢五年之十二月也項</hi>
<hi>王以始皇十五年己巳歳生死時年三十一</hi>楚地皆降獨魯不下漢乃引天<lb/>
下兵欲屠之為其守禮義為主死節乃持項王頭示魯<lb/>
魯父兄乃降始楚懷王初封項籍為魯公及其死魯最<lb/>
<pb n="KR2a0002_WYG_007-31a"/>
後下故以魯公禮葬項王穀城<hi>皇覽曰項羽家在東郡穀城東去縣十五里</hi>
漢王為發哀泣之而去諸項氏枝屬漢王皆不誅乃封<lb/>
項伯為射陽侯<hi>徐廣曰項伯名纒字伯</hi>桃侯<hi>徐廣曰名襄其子含為丞相</hi>平臯<lb/>
侯<hi>徐廣曰名佗</hi>𤣥武侯<hi>徐廣曰諸侯表中不見</hi>皆項氏賜姓劉氏<lb/>
太史公曰吾聞之周生曰<hi>文穎曰周時賢者</hi>舜目葢重瞳子<hi>尸子</hi>
<hi>曰舜兩眸子是謂重瞳</hi>又聞項羽亦重曈子羽豈其苗裔邪何<lb/>
興之暴也夫秦失其政陳涉首難豪傑蠭起相與竝爭<lb/>
不可勝數然羽非有尺寸乘勢起隴畝之中三年遂將<lb/>
<pb n="KR2a0002_WYG_007-31b"/>
五諸侯滅秦<hi>此時山東六國而齊趙韓魏燕五國竝起從伐秦故云五諸侯</hi>分裂天下<lb/>
而封王侯政由羽出號為霸王位雖不終近古以來未<lb/>
嘗有也及羽背闗懷楚放逐義帝而自立怨王侯叛己<lb/>
難矣自矜功伐奮其私智而不師古謂霸王之業欲以<lb/>
力征經營天下五年卒亡其國身死東城尚不覺寤而<lb/>
不自責過矣乃引天亡我非用兵之罪豈不謬哉<lb/>
　<lb/>
　史記集解卷七<lb/>
</p>
<p>
</p>
  </div>
</body>
</text>
</TEI>
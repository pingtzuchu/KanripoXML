<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷三十五</head> <lb/>
    <p>
<pb n="KR2a0002_WYG_033-1a"/>
欽定四庫全書<lb/>
　史記集解卷三十五<lb/>
　　　　　　　　　　　　　宋　裴駰　撰<lb/>
史記三十五<lb/>
管蔡世家第五<lb/>
管叔鮮蔡叔度者周文王子而武王弟也武王同母兄<lb/>
弟十人母曰太姒文王正妃也其長子曰伯邑考次曰<lb/>
武王發次曰管叔鮮次曰周公旦次曰蔡叔度次曰曹<lb/>
<pb n="KR2a0002_WYG_033-1b"/>
叔振鐸次曰成叔武次曰霍叔處次曰康叔封次曰冉<lb/>
季載冉季載最少同母兄弟十人唯發旦賢左右輔文王<lb/>
故文王舍伯邑考而以發為太子及文王崩而發立是為<lb/>
武王伯邑考既已前卒矣武王已克殷紂平天下封功臣<lb/>
昆弟於是封叔鮮於管封叔度於蔡二人相紂子武庚禄<lb/>
父治殷遺民封叔旦於魯而相周為周公封叔振鐸於曹<lb/>
封叔武於成封叔處於霍康叔封冉季載皆少未得封武<lb/>
王既崩成王少周公旦專王室管叔蔡叔疑周公之為不<lb/>
<pb n="KR2a0002_WYG_033-2a"/>
利於成王乃挾武庚以作亂周公旦承成王命伐誅武庚<lb/>
殺管叔而放蔡叔遷之與車十乗徒七十人從而分殷餘<lb/>
民為二其一封微子啟於宋以續殷祀其一封康叔為衛<lb/>
君是為衛康叔封季載於冉冉季康叔皆有馴行於是周<lb/>
公舉康叔為周司冦冉季為周司空以佐成王治皆有令<lb/>
名於天下蔡叔度既遷而死其子曰胡胡乃改行率徳馴<lb/>
善周公聞之而舉胡以為魯卿士魯國治於是周公言於<lb/>
成王復封胡於蔡以奉蔡叔之祀是為蔡仲餘五叔皆<lb/>
<pb n="KR2a0002_WYG_033-2b"/>
就國無為天子吏者蔡仲卒子蔡伯荒立蔡伯荒卒子宫<lb/>
侯立宫侯卒子厲侯立厲侯卒子武侯立武侯之時周厲<lb/>
王失國奔彘共和行政諸侯多叛周武侯卒子夷侯立夷侯<lb/>
十一年周宣王即位二十八年夷侯卒子釐侯所事立<lb/>
釐侯三十九年周幽王為犬戎所殺周室卑而東徙秦始<lb/>
得列為諸侯四十八年釐侯卒子共侯興立共侯二年卒<lb/>
子戴侯立戴侯十年卒子宣侯措父立宣侯二十八年魯<lb/>
𨼆公初立三十五年宣侯卒子桓侯封人立桓侯三年魯<lb/>
<pb n="KR2a0002_WYG_033-3a"/>
弑其君隱公二十年桓侯卒弟哀侯獻舞立哀侯十一<lb/>
年初哀侯娶陳息侯亦娶陳<hi>杜預曰息國汝南新息縣</hi>息夫人將歸<lb/>
過蔡蔡侯不敬息侯怒請楚文王來伐我我求救於蔡<lb/>
蔡必來楚因擊之可以有功楚文王從之虜蔡哀侯以<lb/>
歸哀侯留九歲死於楚凡立二十年卒蔡人立其子肸<lb/>
是為繆侯繆侯以其女弟為齊桓公夫人十八年齊桓<lb/>
公與蔡女戲船中夫人蕩舟桓公止之不止公怒歸蔡<lb/>
女而不絶也蔡侯怒嫁其妹齊桓公怒伐蔡蔡潰遂虜<lb/>
<pb n="KR2a0002_WYG_033-3b"/>
繆侯南至楚邵陵已而諸侯為蔡謝齊齊侯歸蔡侯二<lb/>
十九年繆侯卒子莊侯甲午立莊侯三年齊桓公卒十<lb/>
四年晉文公敗楚於城濮二十年楚太子商臣弑其父<lb/>
成王代立二十五年秦穆公卒三十三年楚莊王即位<lb/>
三十四年莊侯卒子文侯申立文侯十四年楚莊王伐<lb/>
陳殺夏徵舒十五年楚圍鄭鄭降楚楚復醳之二十年<lb/>
文侯卒子景侯同立景侯元年楚莊王卒二十九年景<lb/>
侯為太子般娶婦於楚而景侯通焉太子弑景侯而自<lb/>
<pb n="KR2a0002_WYG_033-4a"/>
立是為靈侯靈侯二年楚公子圍弑其王郟敖而自立<lb/>
為靈王九年陳司徒招弑其君哀公楚使公子棄疾滅<lb/>
陳而有之十二年楚靈王以靈侯弑其父誘蔡靈侯于<lb/>
申伏甲飲之醉而殺之刑其士卒七十人令公子棄疾<lb/>
圍蔡十一月滅蔡使棄疾為蔡公楚滅蔡三歲楚公子<lb/>
棄疾弑其君靈王代立為平王平王乃求蔡景侯少子<lb/>
廬立之是為平侯<hi>宋忠曰平侯徙下蔡</hi>是年楚亦復立陳楚平王<lb/>
初立欲親諸侯故復立陳蔡後<hi>世本曰平侯者靈侯般之孫太子友之子</hi>平<lb/>
<pb n="KR2a0002_WYG_033-4b"/>
侯九年卒靈侯般之孫東國攻平侯子而自立是為悼<lb/>
侯悼侯父曰隱太子友隱太子友者靈侯之太子平侯<lb/>
立而殺隱太子故平侯卒而隱太子之子東國攻平侯<lb/>
子而代立是為悼侯悼侯三年卒弟昭侯申立昭侯十<lb/>
年朝楚昭王持美裘二獻其一於昭王而自衣其一楚<lb/>
相子常欲之不與子常讒蔡侯留之楚三年蔡侯知之<lb/>
乃獻其裘於子常子常受之乃言歸蔡侯蔡侯歸而之<lb/>
晉請與晉伐楚十三年春與衛靈公會邵陵蔡侯私於<lb/>
<pb n="KR2a0002_WYG_033-5a"/>
周萇𢎞以求長於衛<hi>服䖍曰載書使蔡在衛上</hi>衛使史鰌言康叔之<lb/>
功徳乃長衛夏為晉滅沈<hi>杜預曰汝南平輿縣有邥亭</hi>楚怒攻蔡蔡<lb/>
昭侯使其子為質於吳以共伐楚冬與吳王闔閭遂破<lb/>
楚入郢蔡怨子常子常恐奔鄭十四年吳去而楚昭王<lb/>
復國十六年楚令尹為其民泣以謀蔡蔡昭侯懼二十<lb/>
六年孔子如蔡楚昭王伐蔡蔡恐告急於吳吳為蔡逺<lb/>
約遷以自近易以相救昭侯私許不與大夫計吳人來<lb/>
救蔡因遷蔡于州來二十八年昭侯將朝于吳大夫恐<lb/>
<pb n="KR2a0002_WYG_033-5b"/>
其復遷乃令賊利殺昭侯已而誅賊利以解過而立昭<lb/>
侯子朔是為成侯<hi>徐廣曰或作景</hi>成侯四年宋滅曹十年齊田<lb/>
常弑其君簡公十三年楚滅陳十九年成侯卒子聲侯<lb/>
産立聲侯十五年卒子元侯立元侯六年卒子侯齊立<lb/>
侯齊四年楚惠王滅蔡蔡侯齊亡蔡遂絶祀後陳滅三<lb/>
十三年<lb/>
伯邑考其後不知所封武王發其後為周有本紀言管<lb/>
叔鮮作亂誅死無後周公旦其後為魯有世家言蔡叔<lb/>
<pb n="KR2a0002_WYG_033-6a"/>
度其後為蔡有世家言曹叔振鐸其後為曹有世家言<lb/>
成叔武其後世無所見霍叔處其後晉獻公時滅霍康<lb/>
叔封其後為衛有世家言冉季載其後世無所見<lb/>
太史公曰管蔡作亂無足載者然周武王崩成王少天<lb/>
下既疑賴同母之弟成叔冉季之屬十人為輔拂是以<lb/>
諸侯卒宗周故附之世家言<lb/>
　　曹叔世家<lb/>
曹叔振鐸者周武王弟也武王已克殷紂封叔振鐸於<lb/>
<pb n="KR2a0002_WYG_033-6b"/>
曹<hi>宋忠曰濟陽定陶縣</hi>叔振鐸卒子太伯脾立太伯卒子仲君平<lb/>
立仲君平卒子宫伯侯立宫伯侯卒子孝伯雲立孝伯<lb/>
雲卒子夷伯喜立夷伯二十三年周厲王奔于彘三十<lb/>
年卒弟幽伯强立幽伯九年弟蘓殺幽伯代立是為戴<lb/>
伯戴伯元年周宣王已立三歲三十年戴伯卒子惠伯<lb/>
兕立<hi>孫檢曰兕音徐子反曹惠伯或名雉或名弟或復名弟兕也</hi>惠伯二十五年周<lb/>
幽王為犬戎所殺因東徙益卑諸侯畔之秦始列為諸<lb/>
侯三十六年惠伯卒子石甫立其弟武殺之代立是為<lb/>
<pb n="KR2a0002_WYG_033-7a"/>
繆公繆公三年卒子桓公終生立<hi>孫檢云一作終湦湦音生</hi>桓公三<lb/>
十五年魯隱公立四十五年魯弑其君隱公四十六年<lb/>
宋華父督弑其君殤公及孔父五十五年桓公卒子莊<lb/>
公夕姑立莊公二十三年晉桓公始霸三十一年莊公<lb/>
卒子釐公夷立釐公九年卒子昭公斑立昭公六年齊<lb/>
桓公敗蔡遂至楚召陵九年昭公卒子共公襄立共公<lb/>
十六年初晉公子重耳其亡過曹曹君無禮欲觀其騈<lb/>
脅<hi>韋昭曰駢者并幹也</hi>釐負羇諫不聽私善於重耳二十一年晉<lb/>
<pb n="KR2a0002_WYG_033-7b"/>
文公重耳伐曹虜共公以歸令軍毋入釐負羈之宗族<lb/>
閭或説晉文公曰昔齊桓公會諸侯復異姓今君囚曹<lb/>
君滅同姓何以令於諸侯晉乃復歸共公二十五年晉<lb/>
文公卒三十五年共公卒子文公壽立文公二十三年<lb/>
卒子宣公彊立宣公十七年卒弟成公負芻立成公三<lb/>
年晉厲公伐曹虜成公以歸己復釋之五年晉欒書中<lb/>
行偃使程滑弑其君厲公二十三年成公卒子武公勝<lb/>
立武公二十六年楚公子棄疾弑其君靈王代立二十<lb/>
<pb n="KR2a0002_WYG_033-8a"/>
七年武公卒子平公頃立平公四年卒子悼公年立是<lb/>
歲宋衛陳鄭皆火悼公八年宋景公立九年悼公朝於<lb/>
宋宋囚之曹立其弟野是為聲公悼公死於宋歸葬聲<lb/>
公五年平公弟通弑聲公代立是為隱公隱公四年聲<lb/>
公弟露弑隱公代立是為靖公靖公四年卒子伯陽立<lb/>
伯陽三年國人有夢衆君子立于社宫<hi>賈逵曰社宫社也鄭衆曰社宫</hi>
<hi>中有室屋者</hi>謀欲亡曹曹叔振鐸止之請待公孫彊許之旦<lb/>
求之曹無此人夢者戒其子曰我亡爾聞公孫彊為政<lb/>
<pb n="KR2a0002_WYG_033-8b"/>
必去曹無罹曹禍及伯陽即位好田弋之事六年曹野<lb/>
人公孫彊亦好田弋獲白雁而獻之且言田弋之説因<lb/>
訪政事伯陽大説之有寵使為司城以聽政夢者之子<lb/>
乃亡去公孫彊言霸説於曹伯十四年曹伯從之乃背<lb/>
晉于宋<hi>賈逵曰以小加大</hi>宋景公伐之晉人不救十五年宋滅<lb/>
曹執曹伯陽及公孫彊以歸而弑之曹遂絶其祀<lb/>
太史公曰余尋曹共公之不用僖負羈乃乗軒者三百<lb/>
人知唯徳之不建及振鐸之夢豈不欲引曹之祀者哉<lb/>
<pb n="KR2a0002_WYG_033-9a"/>
如公孫彊不修厥政叔鐸之祀忽諸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_033-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百十九</head> <lb/>
    <p>
<pb n="KR2a0002_WYG_117-1a"/>
欽定四庫全書<lb/>
　史記集解卷一百十九<lb/>
　　　　　　　　　　　　　宋　裴駰　撰<lb/>
史記一百十九<lb/>
循吏列傳第五十九<lb/>
太史公曰法令所以導民也刑罰所以禁姦也文武不<lb/>
備良民懼然身修者官未曽亂也奉職循理亦可以為<lb/>
治何必威嚴哉<lb/>
<pb n="KR2a0002_WYG_117-1b"/>
孫叔敖者楚之處士也虞邱相進之於楚莊王以自代<lb/>
也三月為楚相施教導民上下和合世俗盛美政緩禁<lb/>
止吏無姦邪盜賊不起秋冬則勸民山採春夏以水<hi>徐廣</hi>
<hi>曰乘多水時而出材竹</hi>各得其所便民皆樂其生莊王以為幣輕<lb/>
更小以為大百姓不便皆去其業市令言之相曰市亂<lb/>
民莫安其處次行不定相曰如此幾何頃乎市令曰三<lb/>
月頃相曰罷吾今令之復矣後五日朝相言之王曰前<lb/>
日更幣以為輕今市令來言曰市亂民莫安其處次行<lb/>
<pb n="KR2a0002_WYG_117-2a"/>
之不定臣請遂令復如故王許之下令三日而市復如<lb/>
故楚民俗好庳車王以為庳車不便馬欲下令使髙之<lb/>
相曰令數下民不知所從不可王必欲髙車臣請教閭<lb/>
里使髙其梱乘車者皆君子君子不能數下車王許之<lb/>
居半歲民悉自髙其車此不教而民從其化近者視而<lb/>
効之逺者四面望而法之故三得相而不喜知其材自<lb/>
得之也三去相而不悔知非己之罪也<hi>皇覽曰孫叔敖冢在南郡江陵</hi>
<hi>故城中曰土里民傳孫叔敖曰葬我廬江陂後當為萬戸邑去故楚都郢城北二十里所或曰孫叔敖激沮水</hi>
<pb n="KR2a0002_WYG_117-2b"/>
<hi>作雲夢大澤之池也</hi>
子産者鄭之列大夫也鄭昭君之時以所愛徐摯為相<lb/>
國亂上下不親父子不和大宫子期言之君以子産為<lb/>
相為相一年豎子不戲狎班白不提挈僮子不犁畔二<lb/>
年市不豫賈三年門不夜關<hi>徐廣曰一作閉</hi>道不拾遺四年田器<lb/>
不歸五年士無尺籍喪期不令而治治鄭二十六年而<lb/>
死丁壯號哭老人兒啼曰子産去我死乎民將安歸<hi>皇覽</hi>
<hi>曰子産冢在河南新鄭城外大冢是也</hi>
<pb n="KR2a0002_WYG_117-3a"/>
公儀休者魯博士也以髙第為魯相奉法循理無所變<lb/>
更百官自正使食禄者不得與下民争利受大者不得<lb/>
取小客有遺相魚者相不受客曰聞君嗜魚遺君魚何<lb/>
故不受也相曰以嗜魚故不受也今為相能自給魚今<lb/>
受魚而免誰復給我魚者吾故不受也食茹而美拔其<lb/>
園葵而棄之見其家織好布而疾出其家婦燔其機云<lb/>
欲令農士工女安所讐其貨乎<lb/>
石奢者楚昭王相也堅直廉正無所阿避行縣道有殺<lb/>
<pb n="KR2a0002_WYG_117-3b"/>
人者相追之乃其父也縱其父而還自繋焉使人言之<lb/>
王曰殺人者臣之父也夫以父立政不孝也廢法縱罪<lb/>
非忠也臣罪當死王曰追而不及不當伏罪子其治事<lb/>
矣石奢曰不私其父非孝子也不奉王法非忠臣也王<lb/>
赦其罪上惠也伏誅而死臣職也遂不受令自刎而死<lb/>
李離者晉文公之理也過聴殺人自拘當死文公曰官<lb/>
有貴賤罰有輕重下吏有過非子之罪也李離曰臣居<lb/>
官為長不與吏讓位受禄為多不與下分利今過聽殺<lb/>
<pb n="KR2a0002_WYG_117-4a"/>
人𫝊其罪下吏非所聞也辭不受令文公曰子則自以<lb/>
為有罪寡人亦有罪邪李離曰理有法失刑則刑失死則<lb/>
死公以臣能聽微決疑故使為理今過聽殺人罪當死<lb/>
遂不受令伏劍而死<lb/>
太史公曰孫叔敖出一言郢市復子産病死鄭民號哭<lb/>
公儀子見好布而家婦逐石奢縱父而死楚昭名立李<lb/>
離過殺而伏劍晉文以正國法<lb/>
　<lb/>
<pb n="KR2a0002_WYG_117-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百十九<lb/>
</p>
<p>
</p>
  </div>
</body>
</text>
</TEI>
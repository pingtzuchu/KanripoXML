<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷四十七</head> <lb/>
    <p>
<pb n="KR2a0002_WYG_045-1a"/>
欽定四庫全書<lb/>
　史記集解卷四十七<lb/>
　　　　　　　　　　　　　宋　裴駰　撰<lb/>
史記四十七<lb/>
孔子世家第十七<lb/>
孔子生魯昌平鄉陬邑<hi>徐廣曰陬音騶孔安國曰陬孔子父叔梁紇所治邑</hi>其先<lb/>
宋人也曰孔防叔防叔生伯夏伯夏生叔梁紇紇與顔<lb/>
氏女野合而生孔子禱於尼丘得孔子魯襄公二十二<lb/>
<pb n="KR2a0002_WYG_045-1b"/>
年而孔子生生而首上圩頂故因名曰丘云字仲尼姓<lb/>
孔氏丘生而叔梁紇死葬於防山防山在魯東由是孔<lb/>
子疑其父墓處母諱之也孔子為兒嬉戲常陳俎豆設<lb/>
禮容孔子母死乃殯五父之衢葢其慎也<hi>徐廣曰魯縣有闕里孔子</hi>
<hi>所居也又有五父之衢也</hi>陬人輓父之母誨孔子父墓然後徃合葬<lb/>
於防焉孔子要絰季氏饗士孔子與徃陽虎絀曰季氏<lb/>
饗士非敢饗子也孔子由是退孔子年十七魯大夫孟<lb/>
釐子病且死誡其嗣懿子曰孔丘聖人之後<hi>服䖍曰聖人謂商湯</hi>
<pb n="KR2a0002_WYG_045-2a"/>
滅於宋<hi>杜預曰孔子六世祖孔父嘉為宋華督所殺其子奔魯也</hi>其祖弗父何始有<lb/>
宋而嗣讓厲公<hi>杜預曰弗父何孔父嘉之髙祖宋愍公之長子厲公之兄也何嫡嗣當立以讓</hi>
<hi>厲公也</hi>及正考父佐戴武宣公<hi>服䖍曰正考父弗父何之魯孫</hi>三命兹益<lb/>
恭故鼎銘云<hi>杜預曰三命上卿也考父廟之鼎</hi>一命而僂再命而傴三<lb/>
命而俯<hi>服䖍曰僂傴俯皆恭敬之説也</hi>循牆而走<hi>杜預曰言不敢安行</hi>亦莫敢余<lb/>
侮<hi>杜預曰其恭如是人亦不敢侮慢</hi>饘於是粥於是以糊余口<hi>杜預曰於是鼎</hi>
<hi>中為饘粥饘粥餬屬言至儉也</hi>其恭如是吾聞聖人之後雖不當世必<lb/>
有達者<hi>王肅曰謂若弗父何殷湯之後而不繼世為宋君也杜預曰聖人之後有明徳而不當大位謂</hi>
<pb n="KR2a0002_WYG_045-2b"/>
<hi>正父</hi>考今孔丘年少好禮其達者歟吾即沒若必師之及<lb/>
釐子卒懿子與魯人南宫敬叔徃學禮焉是歳季武子<lb/>
卒平子代立孔子貧且賤及長嘗為季氏史料量平嘗<lb/>
為司職吏而畜蕃息由是為司空已而去魯斥乎齊逐<lb/>
乎宋衛困於陳蔡之間於是反魯孔子長九尺有六寸<lb/>
人皆謂之長人而異之魯復善待由是反魯魯南宫敬<lb/>
叔言魯君曰請與孔子適周魯君予之一乘車兩馬一<lb/>
豎子俱適周問禮葢見老子云辭去而老子送之曰吾<lb/>
<pb n="KR2a0002_WYG_045-3a"/>
聞富貴者送人以財仁人者送人以言吾不能富貴竊<lb/>
仁人之號<hi>王肅曰謙言竊仁者之名</hi>送子以言曰聰明深察而近於<lb/>
死者好議人者也博辨廣大危其身者發人之惡者也<lb/>
為人子者毋以有已<hi>王肅曰身父母之有</hi>為人臣者毋以有己孔<lb/>
子自周反於魯弟子稍益進焉是時也晉平公滛六卿<lb/>
擅權東伐諸侯楚靈王兵彊陵轢中國齊大而近於魯<lb/>
魯小弱附於楚則晉怒附於晉則楚來伐不備於齊師<lb/>
侵魯魯昭公之二十年而孔子葢年三十矣齊景公與<lb/>
<pb n="KR2a0002_WYG_045-3b"/>
晏嬰來適魯景公問孔子曰昔秦穆公國小處辟其霸<lb/>
何也對曰秦國雖小其志大處雖辟行中正身舉五羖<lb/>
爵之大夫起纍紲之中與語三日授之以政以此取之<lb/>
雖王可也其霸小矣景公説孔子年三十五而季平子<lb/>
與郈昭伯以鬭雞故得罪魯昭公昭公率師擊平子平<lb/>
子與孟氏叔孫氏三家共攻昭公昭公師敗奔於齊齊<lb/>
處昭公乾侯其後頃之魯亂孔子適齊為髙昭子家臣<lb/>
欲以通乎景公與齊太師語樂聞韶音學之三月不知<lb/>
<pb n="KR2a0002_WYG_045-4a"/>
肉味<hi>周氏曰孔子在齊聞習韶樂之盛美故忘於肉味也</hi>齊人稱之景公問政孔<lb/>
子孔子曰君君臣臣父父子子<hi>孔安國曰當此之時陳恒制齊君不君臣不臣</hi>
<hi>故以此對也</hi>景公曰善哉信如君不君臣不臣父不父子不<lb/>
子雖有粟吾豈得而食諸<hi>孔安國曰言將危也陳氏果滅齊</hi>他日又復<lb/>
問政於孔子孔子曰政在節財景公説將欲以尼谿田<lb/>
封孔子晏嬰進曰夫儒者滑稽而不可軌法倨傲自順<lb/>
不可以為下崇喪遂哀破産厚葬不可以為俗游説乞<lb/>
貸不可以為國自大賢之息周室既衰禮樂缺有間今<lb/>
<pb n="KR2a0002_WYG_045-4b"/>
孔子盛容飾繁登降之禮趨詳之節累世不能殫其學<lb/>
當年不能究其禮若欲用之以移齊俗非所以先細民<lb/>
也後景公敬見孔子不問其禮異日景公止孔子曰奉<lb/>
子以季氏吾不能以季孟之間待之<hi>孔安國曰魯三卿季氏為正卿最貴</hi>
<hi>孟氏為下卿不用事言待之以二者之間也</hi>齊大夫欲害孔子孔子聞之景<lb/>
曰吾老矣弗能用也孔子遂行反乎魯孔子年四十二<lb/>
魯昭公卒於乾侯定公立定公立五年夏季平子卒桓<lb/>
子嗣立季桓子穿井得土缶中若羊<hi>韋昭曰羊生羊也故謂之怪也</hi>問<lb/>
<pb n="KR2a0002_WYG_045-5a"/>
仲尼云得狗<hi>韋昭曰獲羊而言狗者以孔子博物測之</hi>仲尼曰以丘所聞羊<lb/>
也丘聞之木石之怪䕫罔閬<hi>韋昭曰木石謂山也或云䕫一足越人謂之山繅也</hi>
<hi>或言獨足魍魎山精好學人聲而迷惑人也</hi>水之怪龍罔象<hi>韋昭曰龍神獸也非常見故曰</hi>
<hi>怪或云罔象食人一名沭腫</hi>土之怪墳羊<hi>唐固曰墳羊雌雄未成者也</hi>吳伐越墮<lb/>
會稽<hi>王肅曰墮毁也</hi>得骨節專車<hi>韋昭曰骨一節其長專車專擅也</hi>吳使使問<lb/>
仲尼骨何者最大仲尼曰禹致羣神於會稽山<hi>韋昭曰羣神謂</hi>
<hi>主山川之君為羣神之主故謂之神也</hi>防風氏後至禹殺而戮之<hi>韋昭曰防風氏</hi>
<hi>違命後至故禹殺之陳尸為戮</hi>其節專車此為大矣吳客曰誰為神仲<lb/>
<pb n="KR2a0002_WYG_045-5b"/>
尼曰山川之神足以綱紀天下其守為神<hi>王肅曰守山川之祀者為</hi>
<hi>神謂諸侯也韋昭曰足以綱紀天下謂名山大川能興雲致雨以利天下也</hi>社稷為公侯<hi>王肅</hi>
<hi>曰但守社稷無山川之祀者直為公侯而已</hi>皆屬於王者客曰防風何守仲<lb/>
尼曰汪罔氏之君守封禺之山<hi>韋昭曰封封山禺禺山在吳郡永安縣駰案晉</hi>
<hi>太康元年改永安為武康縣今屬吳興郡</hi>為釐姓在虞夏商為汪罔於周為<lb/>
長翟今謂之大人<hi>王肅曰周之初及當孔子之時其名異也</hi>客曰人長幾何<lb/>
仲尼曰僬僥氏三尺短之至也<hi>韋昭曰僬僥西南蠻之别名也按括地志在大</hi>
<hi>秦國北也</hi>長者不過十之數之極也<hi>王肅曰十之謂三丈也數極於此也</hi>於是<lb/>
<pb n="KR2a0002_WYG_045-6a"/>
吳客曰善哉聖人桓子嬖臣曰仲梁懷與陽虎有隙陽<lb/>
虎欲逐懷公山不狃止之<hi>孔安國曰不狃為季氏宰</hi>其秋懷益驕陽<lb/>
虎執懷桓子怒陽虎因囚桓子與盟而醳之陽虎由此<lb/>
益輕季氏季氏亦僭於公室陪臣執國政是以魯自大<lb/>
夫以下皆僭離於正道故孔子不仕退而修詩書禮樂<lb/>
弟子彌衆至自逺方莫不受業焉定公八年公山不狃<lb/>
不得意於季氏因陽虎為亂欲廢三桓之適更立其庶<lb/>
孽陽虎素所善者遂執季桓子桓子詐之得脱定公九<lb/>
<pb n="KR2a0002_WYG_045-6b"/>
年陽虎不勝奔於齊是時孔子年五十公山不狃以費<lb/>
畔季氏使人召孔子孔子循道彌乆溫溫無所試莫能<lb/>
已用曰葢周文武起豐鎬而王今費雖小儻庶幾乎欲<lb/>
徃子路不説止孔子孔子曰夫召我者豈徒哉如用我<lb/>
其為東周乎<hi>何晏曰興周道於東方故曰東周也</hi>然亦卒不行其後定公<lb/>
以孔子為中都宰一年四方皆則之由中都宰為司空<lb/>
由司空為大司寇定公十年春及齊平夏齊大夫黎鉏<lb/>
言於景公曰魯用孔丘其勢危齊乃使使告魯為好會<lb/>
<pb n="KR2a0002_WYG_045-7a"/>
㑹於夾谷<hi>徐廣曰司馬彪曰今在祝其縣也</hi>魯定公且以乘車好徃孔<lb/>
子攝相亊曰臣聞有文事者必有武備有武事者必有<lb/>
文備古者諸侯出疆必具官以從請具左右司馬定公<lb/>
曰諾具左右司馬㑹齊侯夾谷為壇位土階三等以會<lb/>
遇之禮相見<hi>王肅曰㑹遇之禮禮之簡畧也</hi>揖讓而登獻酬之禮畢齊<lb/>
有司趨而進曰請奏四方之樂景公曰諾於是旍旄羽<lb/>
祓矛㦸劍撥鼓噪而至孔子趨而進厯階而登不盡一<lb/>
等舉袂而言曰吾兩君為好會夷狄之樂何為於此請<lb/>
<pb n="KR2a0002_WYG_045-7b"/>
命有司有司却之不去則左右視晏子與景公景公心<lb/>
怍麾而去之有頃齊有司趨而進曰請奏宫中之樂景<lb/>
公曰諾優倡侏儒為戲而前孔子趨而進厯階而登不<lb/>
盡一等曰匹夫而熒惑諸侯者罪當誅請命有司有司<lb/>
加法焉手足異處景公懼而動知義不若歸而大恐告<lb/>
其羣臣曰魯以君子之道輔其君而子獨以夷狄之道<lb/>
教寡人使得罪於魯君為之奈何有司進對曰君子有<lb/>
過則謝以質小人有過則謝以文君若悼之則謝以實<lb/>
<pb n="KR2a0002_WYG_045-8a"/>
於是齊侯乃歸所侵魯之鄆汶陽龜隂之田以謝過<hi>服䖍</hi>
<hi>曰三田汶陽田也龜山名陰之田得其田不得其山也杜預曰太山博縣北有龜山</hi>定公十三年<lb/>
夏孔子言於定公曰臣無藏甲大夫無百雉之城<hi>王肅曰髙</hi>
<hi>丈長大曰堵三堵曰雉</hi>使仲由為季氏宰將墮三都<hi>服䖍曰三都三家之邑也</hi>
於是叔孫氏先墮郈<hi>杜預曰東平無鹽縣東南郈鄉亭</hi>季氏將墮費公<lb/>
山不狃叔孫輒率費人襲魯公與三子入於季氏之宫<lb/>
<hi>服䖍曰三子季孫孟孫叔孫也</hi>登武子之臺費人攻之弗克入及公側<lb/>
<hi>服䖍曰人冇入及公之臺側</hi>孔子命申句須樂頎下伐之<hi>服䖍曰申句須樂頎</hi>
<pb n="KR2a0002_WYG_045-8b"/>
<hi>魯大夫</hi>費人北國人追之敗諸姑蔑<hi>杜預曰魯國卞縣南有姑蔑城</hi>二子<lb/>
奔齊遂墮費將墮成<hi>杜預曰泰山鉅平縣東南有成城也</hi>公斂處父<hi>服䖍曰成</hi>
<hi>宰也</hi>謂孟孫曰墮成齊人必至於北門且成孟氏之保鄣<lb/>
無成是無孟氏也我將弗墮十二月公圍成弗克定公<lb/>
十四年孔子年五十六由大司寇行攝相事有喜色門<lb/>
人曰聞君子禍至不懼福至不喜孔子曰有是言也不<lb/>
曰樂其以貴下人乎於是誅魯大夫亂政者少正卯與<lb/>
聞國政三月粥羔羊者弗飾賈男女行者别於塗塗不<lb/>
<pb n="KR2a0002_WYG_045-9a"/>
拾遺四方之客至乎邑者不求有司<hi>王肅曰有司常供具職容求而有在</hi>
<hi>也</hi>皆予之以歸齊人聞而懼曰孔子為政必霸霸則吾<lb/>
地近焉我之為先并矣盍致地焉犁鉏曰請先嘗沮之<lb/>
沮之而不可則致地庸遲乎於是選齊國中女子好者<lb/>
八十人皆衣文衣而舞康樂文馬三十駟遺魯君陳女<lb/>
樂文馬於魯城南髙門外季桓子微服徃觀再三將受<lb/>
乃語魯君為周道游徃觀終日怠於政事子路曰夫子<lb/>
可以行矣孔子曰魯今且郊如致膰乎大夫<hi>王肅曰膰祭肉</hi>則<lb/>
<pb n="KR2a0002_WYG_045-9b"/>
吾猶可以止桓子卒受齊女樂三日不聽政郊又不致<lb/>
膰俎於大夫孔子遂行宿乎屯<hi>屯在魯之南也</hi>而師已送曰夫<lb/>
子則非罪孔子曰吾歌可夫歌曰彼婦之口可以出走<lb/>
彼婦之謁可以死敗<hi>王肅曰言婦人之口請謁足以憂使人死敗故可以出走也</hi>葢<lb/>
優哉游哉維以卒歳<hi>王肅曰言仕不遇也故且優游以終歳</hi>師已反桓子<lb/>
曰孔子亦何言師已以實告桓子喟然嘆曰夫子罪我<lb/>
以羣婢故也夫孔子遂適衛主於子路妻兄顔濁鄒家<lb/>
衛靈公問孔子居魯得禄幾何對曰奉粟六萬衛人亦<lb/>
<pb n="KR2a0002_WYG_045-10a"/>
致粟六萬居頃之或譖孔子於衛靈公靈公使公孫余<lb/>
假一出一入孔子惡獲罪焉居十月去衛將適陳過匡<lb/>
顔刻為僕以其策指之曰昔吾入此由彼缺也匡人聞<lb/>
之以為魯之陽虎陽虎嘗暴匡人匡人於是遂止孔子<lb/>
孔子狀類陽虎拘焉五日顔淵後<hi>孔安國曰言與孔子相失在後也</hi>子<lb/>
曰吾以汝為死矣顏淵曰子在囘何敢死<hi>包氏曰言夫子在已無所</hi>
<hi>致死也</hi>匡人拘孔子益急弟子懼孔子曰文王既沒文不<lb/>
在兹乎<hi>孔安國曰兹此也言文王雖已沒其文見在此此自謂其身也</hi>天之將喪斯文<lb/>
<pb n="KR2a0002_WYG_045-10b"/>
也後死者不得與於斯文也<hi>孔安國曰文王既没故孔子自謂後死也言天將喪</hi>
<hi>此文者本不當使我知之今使我知之未欲喪之也</hi>天之未喪斯文也匡人其如<lb/>
予何<hi>馬融曰如予何猶言奈我何也天未喪此文則我當傳之匡人欲奈我何言不能違天以害已</hi>孔<lb/>
子使從者為甯武子臣於衛然後得去去過蒲<hi>徐廣曰長垣縣</hi>
<hi>有匡城蒲鄉</hi>月餘反乎衛主蘧伯玉家靈公夫人有南子者<lb/>
使人謂孔子曰四方之君子不辱欲與寡君為兄弟者<lb/>
必見寡小君寡小君願見孔子辭謝不得已而見之夫<lb/>
人在絺帷中孔子入門北面稽首夫人自帷中再拜環<lb/>
<pb n="KR2a0002_WYG_045-11a"/>
珮玉聲璆然孔子曰吾鄉為弗見見之禮答焉子路不<lb/>
説孔子矢之曰予所不者天厭之天厭之<hi>欒肇曰見南子者時不獲</hi>
<hi>已猶文王之拘羑里也天厭之者言我之否屈乃天命所厭也蔡謨曰矢陳也夫子為子路陳天命也</hi>居<lb/>
衛月餘靈公與夫人同車宦者雍渠參乘出使孔子為<lb/>
次乘招揺市過之<hi>徐廣曰招揺翺翔也</hi>孔子曰吾未見好徳如好<lb/>
色者也<hi>何晏曰疾時薄於徳厚於色故發此言也李充曰使好徳如好色則棄邪而反正矣</hi>於是<lb/>
醜之去衛過曹是歳魯定公卒孔子去曹適宋<hi>徐廣曰年表定</hi>
<hi>公十三年孔子至衛十四年至陳哀公三年孔子過宋</hi>與弟子習禮大樹下宋司<lb/>
<pb n="KR2a0002_WYG_045-11b"/>
馬桓魋欲殺孔子拔其樹孔子去弟子曰可以速矣孔<lb/>
子曰天生徳於予桓魋其如予何<hi>包氏曰天生徳者謂授以聖性徳合天地</hi>
<hi>吉無不利故曰其如予何</hi>孔子適鄭與弟子相失孔子獨立郭東門<lb/>
鄭人或謂子貢曰東門有人其顙似堯其頂類皋陶其<lb/>
肩類子産然自要以下不及禹三寸纍纍若喪家之狗<lb/>
<hi>王肅曰喪家之拘主人哀荒不見飲食故纍纍然而不得意孔子生於亂世道不得行故纍然不得志之貌也</hi>
<hi>韓詩外傳曰喪家之狗既斂而槨冇席而祭顧望無人也</hi>子貢以實告孔子孔子欣<lb/>
然笑曰形狀末也而似喪家之狗然哉然哉孔子遂至<lb/>
<pb n="KR2a0002_WYG_045-12a"/>
陳主於司城貞子家歳餘吳王夫差伐陳取三邑而去<lb/>
趙鞅伐朝歌楚圍蔡蔡遷於吳吳敗越王句踐會稽有<lb/>
隼集於陳廷而死楛矢貫之石砮矢長尺有咫<hi>韋昭曰隼鷙鳥</hi>
<hi>今之鶚也楛矢名砮鏃也以石為之八寸曰咫楛矢貫之墜而死</hi>陳湣公使使問仲尼<lb/>
仲尼曰隼來逺矣此肅慎之矢也昔武王克商通道九<lb/>
夷百蠻<hi>王肅曰九夷東方夷有九種也百蠻夷狄之百種</hi>使各以其方賄來貢<lb/>
<hi>王肅曰各以其方面所有之財賄而來貢</hi>使無忘職業於是肅慎貢楛矢石<lb/>
砮長尺有咫先生欲昭其令徳以肅慎矢分大姬<hi>韋昭曰大</hi>
<pb n="KR2a0002_WYG_045-12b"/>
<hi>姬武王元女也</hi>配虞胡公而封諸陳分同姓以珍玉展親<hi>韋昭曰展</hi>
<hi>重也玉謂若夏后氏之璜</hi>分異姓以逺方職使無忘服<hi>王肅曰使無忘服從於王</hi>
<hi>也</hi>故分陳以肅慎矢試求之故府果得之<hi>韋昭曰故府舊府也</hi>孔<lb/>
子居陳三歳會晉楚爭彊更伐陳及吳侵陳陳常被寇<lb/>
孔子曰歸與歸與吾黨之小子狂簡進取不忘其初於<lb/>
是孔子去陳過蒲會公叔氏以蒲畔蒲人止孔子弟子<lb/>
有公良孺者以私車五乘從孔子其為人長賢有勇力<lb/>
謂曰吾昔從夫子遇難於匡今又遇難於此命也已吾<lb/>
<pb n="KR2a0002_WYG_045-13a"/>
與夫子再罹難寧鬭而死鬬甚疾蒲人懼謂孔子曰茍<lb/>
毋適衛吾出子與之盟出孔子東門孔子遂適衛子貢<lb/>
曰盟可負耶孔子曰要盟也神不聽衛靈公聞孔子來<lb/>
喜郊迎問曰蒲可伐乎對曰可靈公曰吾大夫以為不<lb/>
可今蒲衛之所以待晉楚也以衛伐之無乃不可乎孔<lb/>
子曰其男子有死之志<hi>王肅曰公叔氏欲以蒲適他國而男子欲死之不樂適他</hi>婦<lb/>
人有保西河之志<hi>王肅曰婦人恐懼欲保西河無戰意也</hi>吾所伐者不過<lb/>
四五人<hi>王肅曰本與公叔同畔者</hi>靈公曰善然不伐蒲靈公老怠於<lb/>
<pb n="KR2a0002_WYG_045-13b"/>
政不用孔子孔子喟然歎曰茍有用我者朞月而已三<lb/>
年有成<hi>孔安國曰言誠有用我於政事者朞年而可以行其政教必三年乃冇成也</hi>孔子行<lb/>
佛肸為中牟宰<hi>孔安國曰晉大夫趙簡子之邑宰</hi>趙簡子攻范中行伐<lb/>
中牟佛肸畔使人召孔子孔子欲徃子路曰由聞諸夫<lb/>
子其身親為不善者君子不入也<hi>孔安國曰不入其國</hi>今佛肸親<lb/>
以中牟畔子欲徃如之何孔子曰有是言也不曰堅乎<lb/>
磨而不磷不曰白乎涅而不淄<hi>孔安國曰磷薄也涅可以染皁者也言至堅者</hi>
<hi>磨之而不薄至白者染之於涅中而不黑君子雖在濁亂不能汙也</hi>我豈匏瓜也哉焉能<lb/>
<pb n="KR2a0002_WYG_045-14a"/>
繫而不食<hi>何晏曰言匏瓜得繫一處者不食故也吾自食物常東西南北不得如不食之物繫滯一</hi>
<hi>處</hi>孔子擊磬有荷蕢而過門者曰有心哉擊磬乎<hi>何晏曰蕢</hi>
<hi>草器也有心謂契契然也</hi>硜硜乎莫己知也夫而已矣<hi>何晏曰此硜硜信已而已</hi>
<hi>言亦無益也</hi>孔子學鼓琴師襄子十日不進師襄子曰可以<lb/>
益矣孔子曰丘已習其曲矣未得其數也有間曰已習<lb/>
其數可以益矣孔子曰丘未得其志也有間曰已習其<lb/>
志可以益矣孔子曰丘未得其為人也有間曰有所穆<lb/>
然深思焉有所怡然髙望而逺志焉曰丘得其為人黯<lb/>
<pb n="KR2a0002_WYG_045-14b"/>
然而黑<hi>王肅曰黯黑貌</hi>幾然而長<hi>徐廣曰詩云/頎而長兮</hi>眼如望羊<hi>王肅曰望</hi>
<hi>羊望羊視也</hi>如王四國非文王其誰能為此也師襄子辟席<lb/>
再拜曰師葢云文王操也孔子既不得用於衛將西見<lb/>
趙簡子至於河而聞竇鳴犢舜華之死也<hi>徐廣曰或作鳴鐸竇犨又</hi>
<hi>作竇鳴犢舜華也</hi>臨河而嘆曰美哉水洋洋乎丘之不濟此命<lb/>
也夫子貢趨而進曰敢問何謂也孔子曰竇鳴犢舜華<lb/>
國之賢大夫也趙簡子未得志之時須此兩人而後從<lb/>
政及其已得志殺之乃從政丘聞之也刳胎殺夭則騏<lb/>
<pb n="KR2a0002_WYG_045-15a"/>
驎不至郊竭澤涸漁則蛟龍不合隂陽覆巢毁卵則鳯<lb/>
皇不翔何則君子諱傷其類也夫鳥獸之於不義也尚<lb/>
知辟之而況乎丘哉乃還息乎陬鄉作為陬操以哀之<lb/>
<hi>王肅曰陬操琴曲名也</hi>而反乎衛入主籧伯玉家他日靈公問兵<lb/>
陳<hi>孔安國曰軍陳行列之法</hi>孔子曰俎豆之事則嘗聞之軍旅之事<lb/>
未之學也<hi>鄭𤣥曰萬二千人為軍五百人為旅軍旅末事本未立不可敎以末也</hi>明日與<lb/>
孔子語見蜚鴈仰視之色不在孔子孔子遂行復如陳<lb/>
夏衛靈公卒立孫輒是為衛出公六月趙鞅内太子蒯<lb/>
<pb n="KR2a0002_WYG_045-15b"/>
瞶于戚陽虎使太子絻八人衰絰偽自衛迎者哭而入<lb/>
遂居焉冬蔡遷於州來是歳魯哀公三年而孔子年六<lb/>
十矣齊助衛圍戚以太子蒯聵在故也夏魯桓釐廟燔<lb/>
南宫敬叔救火孔子在陳聞之曰災必於桓釐廟乎<hi>服䖍</hi>
<hi>曰桓釐當毀而魯事非禮之廟故孔子聞冇火災知其加桓僖也</hi>已而果然秋季桓子<lb/>
病輦而見魯城喟然歎曰昔此國幾興矣以吾獲罪於<lb/>
孔子故不興也顧謂其嗣康子曰我即死若必相魯相<lb/>
魯必召仲尼後數日桓子卒康子代立已葬欲召仲尼<lb/>
<pb n="KR2a0002_WYG_045-16a"/>
公之魚曰昔吾先君用之不終終為諸侯笑今又用之<lb/>
不能終是再為諸侯笑康子曰則誰召而可曰必召冉<lb/>
求於是使使召冉求冉求將行孔子曰魯人召求非小<lb/>
用之將大用之也是日孔子曰歸乎歸乎吾黨之小子<lb/>
狂簡斐然成章吾不知所以裁之<hi>孔安團曰簡大也孔子在陳思歸欲去曰</hi>
<hi>吾黨之小子狂者進取於大道妄穿鑿以成章不知所以裁制當歸以裁耳</hi>子贛知孔子思<lb/>
歸送冉求因誡曰即用以孔子為招云冉求既去明年<lb/>
孔子自陳遷於蔡蔡昭公將如吳吳召之也前昭公欺<lb/>
<pb n="KR2a0002_WYG_045-16b"/>
其臣遷州來後將徃大夫懼復遷公孫翩射殺昭公<hi>徐廣</hi>
<hi>曰哀公四年也</hi>楚侵蔡秋齊景公卒<hi>徐廣曰哀公五年也</hi>明年孔子自蔡<lb/>
如葉葉公問政孔子曰政在來遠附邇他日葉公問孔<lb/>
子於子路子路不對<hi>孔安國曰葉公名諸梁楚大夫食采於葉僭稱公不對未知所以對</hi>
<hi>也</hi>孔子聞之曰由爾何不對曰其為人也學道不倦誨人<lb/>
不厭發憤忘食樂以忘憂不知老之將至云爾去葉反<lb/>
於蔡長沮桀溺耦而耕孔子以為隱者使子路問津焉<lb/>
<hi>鄭𤣥曰耜廣五寸二耜為耦津濟渡處也</hi>長沮曰彼執輿者為誰子路曰為<lb/>
<pb n="KR2a0002_WYG_045-17a"/>
孔丘曰是魯孔丘與曰然曰是知津矣<hi>馬融曰言數周流自知津處</hi>
桀溺謂子路曰子為誰曰為仲由曰子孔丘之徒與曰<lb/>
然桀溺曰悠悠者天下皆是也而誰以易之<hi>孔安國曰悠悠者周</hi>
<hi>流之貌也言當今天下治亂同空舎此適彼故曰誰以易之</hi>且與其從辟人之士豈<lb/>
若從辟世之士哉<hi>何晏曰士有辟人之法有辟世之法長沮桀溺謂孔子為士從辟人之法</hi>
<hi>者也已之為士則從辟世之法也</hi>耰而不輟<hi>鄭𤣥曰耰覆種也輟止也覆種不止不以津告者</hi>
子路以告孔子孔子憮然<hi>何晏曰為其不達已意而非已</hi>曰鳥獸不可<lb/>
與同羣<hi>孔安國曰隱於山林是同羣</hi>天下有道丘不與易也<hi>何晏曰凡天下</hi>
<pb n="KR2a0002_WYG_045-17b"/>
<hi>有道者丘皆不與易也已大而人小故也</hi>他日子路行遇荷蓧丈人<hi>包氏曰丈人老</hi>
<hi>者蓧草器</hi>曰子見夫子乎丈人曰四體不勤五榖不分孰為<lb/>
夫子<hi>包氏曰丈人曰不勤勞四體分植五穀誰為夫子而索也</hi>植其杖而芸<hi>孔安國植倚也</hi>
<hi>除草曰芸</hi>子路以告孔子曰隱者也復徃則亡<hi>孔安國曰子路反至其家</hi>
<hi>丈人出行不在</hi>孔子遷於蔡三歳吳伐陳楚救陳<hi>徐廣曰哀公四年</hi>軍<lb/>
於城父聞孔子在陳蔡之間楚使人聘孔子孔子將徃<lb/>
拜禮陳蔡大夫謀曰孔子賢者所刺譏皆中諸侯之疾<lb/>
今日乆留陳蔡之間諸大夫所設行皆非仲尼之意今<lb/>
<pb n="KR2a0002_WYG_045-18a"/>
楚大國也來聘孔子孔子用於楚則陳蔡用事大夫危<lb/>
矣於是乃相與發徒役圍孔子於野不得行絶糧從者<lb/>
病莫能興<hi>孔安國曰興起也</hi>孔子講誦弦歌不衰子路愠見曰<lb/>
君子亦有窮乎孔子曰君子固窮小人窮斯濫矣<hi>何晏曰濫</hi>
<hi>溢也君子固亦有窮時但不如小人窮則濫溢為非</hi>子貢色作孔子曰賜爾以予<lb/>
為多學而識之者與曰然<hi>孔安國曰然謂多學而識之</hi>非與<hi>孔安國曰問今</hi>
<hi>不然耶</hi>孔子曰非也予一以貫之<hi>何晏曰善有元事有會天下殊塗而同歸百慮</hi>
<hi>而一致知其元則衆善舉也故不待學以一知之</hi>孔子知弟子有愠心乃召子<lb/>
<pb n="KR2a0002_WYG_045-18b"/>
路而問曰詩云匪兕匪虎率彼曠野<hi>王肅曰率循也言非兕虎而循曠野</hi>
<hi>也</hi>吾道非耶吾何為於此子路曰意者吾未仁耶人之<lb/>
不我信也<hi>王肅曰言人不信吾豈以未仁故乎</hi>意者吾未知耶人之不我<lb/>
行也<hi>王肅曰言人不使通行而困窮者豈以我未智乎</hi>孔子曰有是乎由譬使<lb/>
仁而必信安有伯夷叔齊使智者而必行安有王子比<lb/>
干子路出子貢入見孔子曰賜詩云匪兕匪虎率彼曠<lb/>
野吾道非耶吾何為於此子貢曰夫子之道至大也故<lb/>
天下莫能容夫子夫子葢少貶焉孔子曰賜良農能稼<lb/>
<pb n="KR2a0002_WYG_045-19a"/>
而不能為穡<hi>王肅曰種之為稼斂之為穡言良農能善種之未必能斂穫之</hi>良工能巧<lb/>
而不能為順<hi>王肅曰言良工能巧而已不能每順人之意</hi>君子能修其道綱<lb/>
而紀之統而理之而不能為容今爾不修爾道而求為<lb/>
容賜而志不逺矣子貢出顏囘入見孔子曰囘詩云匪<lb/>
兕匪虎率彼曠野吾道非耶吾何為於此顔囘曰夫子<lb/>
之道至大故天下莫能容雖然夫子推而行之不容何<lb/>
病不容然後見君子夫道之不修也是吾醜也夫道既<lb/>
已大修而不用是有國者之醜也不容何病不容然後<lb/>
<pb n="KR2a0002_WYG_045-19b"/>
見君子孔子欣然而笑曰有是哉顔氏之子使爾多財<lb/>
吾為爾宰<hi>王肅曰宰主財者也為汝主財言志之同也</hi>於是使子貢至楚楚<lb/>
昭王興師迎孔子然後得免昭王將以書社地七百里<lb/>
封孔子<hi>服䖍曰書籍也</hi>楚令尹子西曰王之使使諸侯有如子<lb/>
貢者乎曰無有王之輔相有如顔囘者乎曰無有王之<lb/>
將率有如子路者乎曰無有王之官尹有如宰予者乎<lb/>
曰無有且楚之祖封於周號為子男五十里今孔丘述<lb/>
三王之法明周召之業王若用之則楚安得世世堂堂<lb/>
<pb n="KR2a0002_WYG_045-20a"/>
方數千里乎夫文王在豐武王在鎬百里之君卒王天下今<lb/>
孔丘得據土壤賢弟子為佐非楚之福也昭王乃止其秋楚<lb/>
昭王卒於城父楚狂接輿歌而過孔子<hi>孔安國曰接輿楚人也佯狂而來歌欲以</hi>
<hi>感切孔子也</hi>曰鳯兮鳯兮何徳之衰<hi>孔安國曰比孔子於鳯鳥待聖君乃見非孔子周行求合</hi>
<hi>故曰衰也</hi>往者不可諫兮<hi>孔安國曰已往所/行不可復諫止也</hi>來者猶可追也<hi>孔安國曰</hi>
<hi>自今已來可追自止避亂隠居</hi>已而已而今之從政者殆而<hi>孔安國曰言已而者言世亂已</hi>
<hi>甚不可復治也再言之者傷之深也</hi>孔子下欲與之言<hi>包氏曰下下車也</hi>趨而去弗得<lb/>
與之言於是孔子自楚反乎衞是歲也孔子年六十三而魯<lb/>
<pb n="KR2a0002_WYG_045-20b"/>
哀公六年也其明年吳與魯會繒徴百牢太宰嚭召季康子<lb/>
季康子使子貢往然後得已孔子曰魯衛之政兄弟也<hi>包氏曰周</hi>
<hi>公康叔既為兄弟康叔睦於周公其國之政亦如兄弟也</hi>是時衛君輒父不得立在外諸<lb/>
侯數以為讓而孔子弟子多仕於衛衛君欲得孔子為政子<lb/>
路曰衛君待子而為政子將奚先<hi>包氏曰問往將何所先行</hi>孔子曰必<lb/>
也正名乎<hi>馬融曰正百事之名也</hi>子路曰有是哉子之迂也何其正<lb/>
也<hi>包氏曰迂猶逺也言孔子之言逺於事也</hi>孔子曰野哉由也<hi>孔安國曰野不達也</hi>夫名<lb/>
不正則言不順言不順則事不成事不成則禮樂不興禮<lb/>
<pb n="KR2a0002_WYG_045-21a"/>
樂不興則刑罰不中<hi>孔安國曰禮以安上樂以移風二者不行則有淫刑濫罰也</hi>刑<lb/>
罰不中則民無所錯手足矣夫君子為之必可名言之<lb/>
必可行<hi>王肅曰所名之事必可得明言所言之事必可得遵行也</hi>君子於其言無所<lb/>
茍而已矣其明年冉有為季氏將師與齊戰於郎克之<lb/>
<hi>徐廣曰此哀公十一年也去吳會繒已四年矣年表哀公十年孔子自衛至陳也</hi>季康子曰子<lb/>
之於軍旅學之乎性之乎冉有曰學之於孔子季康子<lb/>
曰孔子何如人哉對曰用之有名播之百姓質諸鬼神<lb/>
而無憾求之至於此道雖累千社夫子不利也康子曰<lb/>
<pb n="KR2a0002_WYG_045-21b"/>
我欲召之可乎對曰欲召之則毋以小人固之則可矣<lb/>
而衛孔文子<hi>服䖍曰文子衛卿也</hi>將攻太叔<hi>左傳曰太叔名疾</hi>問筞於仲<lb/>
尼辭不知退而命載而行曰鳥能擇木木豈能擇鳥乎<lb/>
<hi>服䖍曰鳥喻己木以喻所之之國</hi>文子固止會季康子逐公華公賔公<lb/>
林以幣迎孔子孔子歸魯孔子之去魯凡十四歳而反<lb/>
乎魯魯哀公問政對曰政在選臣季康子問政曰舉直<lb/>
錯諸枉<hi>包氏曰錯置也舉正直之人用之廢置邪枉之人</hi>則枉者直康子患盗<lb/>
孔子曰茍子之不欲雖賞之不竊<hi>孔安國曰欲情慾也言民化於上不從其</hi>
<pb n="KR2a0002_WYG_045-22a"/>
<hi>所令從其所好也</hi>然魯終不能用孔子孔子亦不求仕孔子之<lb/>
時周室微而禮樂廢詩書缺追迹三代之禮序書傳上<lb/>
紀唐虞之際下至秦繆編次其事曰夏禮吾能言之杞<lb/>
不足徵也殷禮吾能言之宋不足徵也<hi>包氏曰徵成也杞宋二國夏殷</hi>
<hi>之後也夏殷之禮吾能説之杞宋之君不足以成也</hi>足則吾能徵之矣觀殷夏所<lb/>
損益曰後雖百世可知也<hi>何晏曰物類相召勢數相生其變有常故可預知者也</hi>
以一文一質周監二代郁郁乎文哉吾從周<hi>孔安國曰監視也言</hi>
<hi>周文章備於二代當從之周</hi>故書傳禮記自孔氏孔子語魯太師樂<lb/>
<pb n="KR2a0002_WYG_045-22b"/>
其可知也始作翕如<hi>何晏曰太師樂官名也五音始奏翕如盛也</hi>縱之純如<lb/>
<hi>何晏曰言五音既發放縦盡其聲純和諧也</hi>皦如<hi>何晏曰言/其音節眀</hi>繹如也以成<hi>何晏</hi>
<hi>曰縱之以純如皦如繹如言樂始於翕如而成於三者也</hi>吾自衛反魯然後樂正雅<lb/>
頌各得其所<hi>鄭𤣥曰反魯魯哀公十一年冬是時道衰樂廢孔子來還乃正之故雅頌各得其所</hi>
古者詩三千餘篇及至孔子去其重取可施於禮義上<lb/>
采契后稷中述殷周之盛至幽厲之缺始於衽席故曰<lb/>
闗睢之亂以為風始鹿鳴為小雅始文王為大雅始清廟<lb/>
為頌始三百五篇孔子皆弦歌之以求合韶武雅頌之<lb/>
<pb n="KR2a0002_WYG_045-23a"/>
音禮樂自此可得而述以備王道成六藝孔子晩而喜<lb/>
易序象繫象説卦文言讀易韋編三絶曰假我數年若<lb/>
是我於易則彬彬矣孔子以詩書禮樂教弟子葢三千<lb/>
焉身通六藝者七十有二人如顔濁鄒之徒頗受業者<lb/>
甚衆孔子以四教文行忠信<hi>何晏曰四者有形質可舉以教</hi>絶四毋意<lb/>
<hi>何晏曰以道為度故不任意也</hi>毋必<hi>何晏曰用之則行舍/之則藏故無專必</hi>毋固<hi>何晏曰無可無</hi>
<hi>不可故無固行也</hi>毋我<hi>何晏曰述古而不自作處羣萃而不自異唯道是從故不有其身</hi>所慎<lb/>
齊戰疾<hi>何晏曰此三者人所不能慎而夫子慎也</hi>子罕言利與命與仁<hi>何晏曰罕</hi>
<pb n="KR2a0002_WYG_045-23b"/>
<hi>者希也利者義之和也命者天之命也仁者行之盛也寡能及之故罕言之</hi>不憤不啓舉一<lb/>
隅不以三隅反則弗復也<hi>鄭𤣥曰孔子與人言必待其人心憤憤口悱悱乃後啓發</hi>
<hi>為説之如此則識思之深也説則舉一端以語之其人不思其類則不重敎也</hi>其於鄉黨恂恂<lb/>
似不能言者<hi>王肅曰恂恂温恭貌也</hi>其於宗廟朝廷辯辯言唯謹<lb/>
爾<hi>鄭𤣥曰唯辯而謹敬也</hi>朝與上大夫言誾誾如也<hi>孔安國曰中正之貎也</hi>
與下大夫言侃侃如也<hi>孔安國曰和樂貎</hi>入公門鞠躬如也趨<lb/>
進翼如也<hi>孔安國曰言端好也</hi>君召使儐<hi>鄭𤣥曰有賔客使迎之也</hi>色勃如也<lb/>
<hi>孔安國曰必變色</hi>君命召不俟駕行矣<hi>鄭𤣥曰急趨君命也既行出而車駕隨之</hi>魚<lb/>
<pb n="KR2a0002_WYG_045-24a"/>
餧肉敗割不正不食<hi>孔安國曰魚敗曰餧也</hi>席不正不坐食於有<lb/>
喪者之側未嘗飽也是日哭則不歌見齊衰瞽者雖童<lb/>
子必變<hi>包氏曰瞽盲</hi>三人行必得我師<hi>何晏曰言我三人行本無賢愚擇善而從</hi>
<hi>之不善而改之無常師</hi>徳之不修學之不講聞義不能徙不善不<lb/>
能改是吾憂也<hi>孔安國曰夫子常以此四者為憂也</hi>使人歌善則使復之<lb/>
然後和之<hi>何晏曰樂其善故使重歌而自和也</hi>子不語怪力亂神<hi>王肅曰怪怪異</hi>
<hi>也力謂若奡濫舟烏獲舉千鈞之屬也亂謂臣弑君子弑父也神謂鬼神之事或無益於教化或所不忍言也</hi>
<hi>李充曰力不由理斯怪力也神不由正斯亂神也怪力亂神有與於邪無益於教故不言也</hi>子貢曰<lb/>
<pb n="KR2a0002_WYG_045-24b"/>
夫子之文章可得而聞也<hi>何晏曰章明文彩形質著見可以耳目修也</hi>夫子<lb/>
言天道與性命弗可得聞也已<hi>何晏曰性者人之所受以生也天道者元亨日新之</hi>
<hi>道深微故不可得而聞之</hi>顔淵喟然嘆曰仰之彌髙鑽之彌堅<hi>何晏曰言</hi>
<hi>不可窮盡</hi>瞻之在前忽焉在後<hi>何晏曰言忽恍不可為形象</hi>夫子循循然<lb/>
善誘人<hi>何晏曰循循次序貎也誘進也言夫子正以此道進勸人學有次序也</hi>博我以文<lb/>
約我以禮欲罷不能既竭我才如有所立卓爾雖欲從<lb/>
之蔑由也已<hi>孔安國曰言夫子既以文章開博我又以禮節節約我使我欲罷不能已竭吾才矣</hi>
<hi>其有所立則卓然不可及言已雖蒙夫子之善誘猶不能及夫子所立也</hi>達巷黨人童子曰<lb/>
<pb n="KR2a0002_WYG_045-25a"/>
大哉孔子博學而無所成名<hi>鄭𤣥曰達巷者黨名五百家為黨此黨之人美孔子</hi>
<hi>博學道藝不成一名而已</hi>子聞之曰我何執執御乎執射乎我執御<lb/>
矣<hi>鄭𤣥曰聞人美之承以謙也吾執御者欲明六藝之卑</hi>牢曰子云不試故藝<hi>鄭𤣥</hi>
<hi>曰牢者弟子子牢也試用也言孔子自云我不見用故多伎藝也</hi>魯哀公十四年春狩<lb/>
大野<hi>服䖍曰大野藪名魯田圃之常處葢今鉅野是也</hi>叔孫氏車子鉏商獲獸<lb/>
<hi>服䖍曰車子微者也鉏商名也</hi>以為不祥仲尼視之曰麟也取之<hi>服䖍曰麟</hi>
<hi>非時所常見故怪之以為不祥也仲尼名之曰麟然後魯人乃取之也明麟為仲尼至也</hi>曰河不出<lb/>
圖雒不出書吾已矣夫<hi>孔安國曰聖人受命則河出圖今無此瑞吾已矣夫者不得見</hi>
<pb n="KR2a0002_WYG_045-25b"/>
<hi>河圖八卦是也</hi>顔淵死孔子曰天喪予<hi>何休曰予我也天生顔淵為夫子輔佐死者是</hi>
<hi>天將亡夫子之證者也</hi>及西狩見麟曰吾道窮矣<hi>何休曰麟者太平之獸聖人之</hi>
<hi>類也時得而死此天亦告夫子將歿之證故云爾</hi>喟然歎曰莫知我夫子貢曰<lb/>
何為莫知子<hi>何晏曰子貢怪夫子言何為莫知已故問之</hi>子曰不怨天不尤<lb/>
人<hi>馬融曰孔子不用於世而不怨天不知已亦不尤人</hi>下學而上達<hi>孔安國曰下學人事上達</hi>
<hi>天命</hi>知我者其天乎<hi>何晏曰聖人與天地合其徳故曰唯天知已</hi>不降其志不<lb/>
辱其身伯夷叔齊乎<hi>鄭𤣥曰言其直已之心不入庸君之朝</hi>謂柳下惠少<lb/>
連降志辱身矣謂虞仲夷逸隱居放言<hi>包氏曰放置也置不復言世務</hi>
<pb n="KR2a0002_WYG_045-26a"/>
<hi>也</hi>行中清廢中權<hi>馬融曰清純潔也遭世亂自廢棄以免患合於權也</hi>我則異於<lb/>
是無可無不可<hi>馬融曰亦不必進亦不必退唯義所在</hi>子曰弗乎弗乎君<lb/>
子疾沒世而名不稱焉吾道不行矣吾何以自見於後<lb/>
世哉乃因史記作春秋上至隱公下訖哀公十四年十<lb/>
二公據魯親周故殷運之三代約其文辭而指博故吳<lb/>
楚之君自稱王而春秋貶之曰子踐土之會實召周天<lb/>
子而春秋諱之曰天王狩於河陽推此類以繩當世貶<lb/>
損之義後有王者舉而開之春秋之義行則天下亂臣<lb/>
<pb n="KR2a0002_WYG_045-26b"/>
賊子懼焉孔子在位聽訟文辭有可與人共者弗獨有<lb/>
也至於為春秋筆則筆削則削子夏之徒不能贊一辭<lb/>
弟子受春秋孔子曰後世知丘者以春秋而罪丘者亦<lb/>
以春秋<hi>劉熙曰知者行堯舜之道者也罪者在王公之位見貶絶者</hi>明歳子路死於<lb/>
衛孔子病子貢請見孔子方負杖逍遥於門曰賜汝來何其<lb/>
晩也孔子因歎歌曰太山壊乎<hi>鄭𤣥曰太山衆山所仰</hi>梁柱摧乎哲人<lb/>
萎乎<hi>王肅曰萎頓也</hi>因以涕下謂子貢曰天下無道乆矣莫能<lb/>
宗予<hi>工肅曰傷道之不行也</hi>夏人殯於東階周人於西階殷人兩<lb/>
<pb n="KR2a0002_WYG_045-27a"/>
柱間昨暮予夢坐奠兩柱之間予殆殷人也後七日卒<lb/>
<hi>鄭𤣥曰謂聖人知命也</hi>孔子年七十三以魯哀公十六年四月己<lb/>
丑卒哀公誄之曰旻天不弔不憖遺一老<hi>王肅曰弔善也憖且也一</hi>
<hi>老謂孔子也</hi>俾屏余一人以在位㷀㷀余在疚<hi>王肅曰疚病也</hi>鳴呼<lb/>
哀哉尼父毋自律<hi>王肅曰父丈夫之顯稱也律法也言毋以自為法也</hi>子貢曰君<lb/>
其不沒於魯乎夫子之言曰禮失則昏名失則愆失志<lb/>
為昏失所為愆生不能用死而誄之非禮也稱余一人<lb/>
非名也<hi>服䖍曰天子自謂一人非諸侯所當名也</hi>孔子葬魯城北泗上<hi>皇覽曰孔</hi>
<pb n="KR2a0002_WYG_045-27b"/>
<hi>子冡去城一里冢塋百畝冢南北廣十步東西十三歩髙一丈二尺冢前以瓴甓為祠壇方六尺與地平本無</hi>
<hi>祠堂冢塋間樹以百數皆異種魯人世世無能名其樹者民傳言孔子弟子異國人各持其方樹來種之其樹</hi>
<hi>柞枌雒離女貞五味毚檀之樹孔子塋中不生荆棘及刺人草</hi>弟子皆服三年三年心<lb/>
喪畢相訣而去則哭各復盡哀或復留唯子貢廬於冢<lb/>
上凡六年然後去弟子及魯人徃從冢而家者百有餘<lb/>
室因命曰孔里魯世世相傳以歳時奉祠孔子冢而諸<lb/>
儒亦講禮鄉飲大射於孔子冢孔子冢大一頃故所居<lb/>
堂弟子内後世因廟藏孔子衣冠琴車書至於漢二百<lb/>
<pb n="KR2a0002_WYG_045-28a"/>
餘年不絶髙皇帝過魯以太牢祠焉諸侯卿相至常先<lb/>
謁然後從政孔子生鯉字伯魚伯魚年五十先孔子死<lb/>
<hi>皇覽曰伯魚冢在孔子冢東與孔子竝大小相望也</hi>伯魚生伋字子思年六十二<lb/>
嘗困於宋子思作中庸<hi>皇覽曰子思冢在孔子冢南大小相望</hi>子思生白<lb/>
字子上年四十七子上生求字子家年四十五子家生<lb/>
箕字子京年四十六子京生穿字子髙年五十一子髙<lb/>
生子慎年五十七嘗為魏相子慎生鮒年五十七為陳<lb/>
王涉博士死於陳下鮒弟子襄年五十七嘗為孝惠皇<lb/>
<pb n="KR2a0002_WYG_045-28b"/>
帝博士遷為長沙太守長九尺六寸子襄生忠年五十<lb/>
七忠生武武生延年及安國安國為今皇帝博士至臨<lb/>
淮太守蚤卒安國生卬卬生驩<lb/>
太史公曰詩有之髙山仰止景行行止雖不能至然心<lb/>
鄉徃之余讀孔氏書想見其為人適魯觀仲尼廟堂車<lb/>
服禮器諸生以時習禮其家余低囘留之不能去云天<lb/>
下君王至於賢人衆矣當時則榮汲則已焉孔子布衣<lb/>
傳十餘世學者宗之自天子王侯中國言六藝者折中<lb/>
<pb n="KR2a0002_WYG_045-29a"/>
於夫子可謂至聖矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_045-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷四十七<lb/>
</p>
<p>
</p>
  </div>
</body>
</text>
</TEI>
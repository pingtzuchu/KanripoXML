<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百六</head> <lb/>
    <p>
<pb n="KR2a0002_WYG_104-1a"/>
欽定四庫全書<lb/>
　史記集解卷一百六<lb/>
　　　　　　　　　　　　　宋　裴駰　撰<lb/>
史記一百六<lb/>
呉王濞列傳第四十六<lb/>
呉王濞者高帝兄劉仲之子也<hi>徐廣曰仲名喜</hi>高帝已定天下<lb/>
七年立劉仲為代王而匈奴攻代劉仲不能堅守棄國<lb/>
亡間行走雒陽自歸天子天子為骨肉故不忍致法廢<lb/>
<pb n="KR2a0002_WYG_104-1b"/>
以為郃陽侯高帝十一年秋淮南王英布反東并荆地<lb/>
劫其國兵西度淮擊楚高帝自將徃誅之劉仲子沛侯<lb/>
濞年二十有氣力以騎將從破布軍蘄西㑹甀布走荆<lb/>
王劉賈為布所殺無後上患呉㑹稽輕悍無壯王以填<lb/>
之諸子少乃立濞於沛為呉王<hi>徐廣曰十二年十月辛丑</hi>王三郡五<lb/>
十三城已拜受印高帝召濞相之謂曰若狀有反相心<lb/>
獨悔業已拜因拊其背告曰漢後五十年東南有亂者<lb/>
豈若邪<hi>徐廣曰漢元年至景帝三年反五十冇三年駰案應邵曰克期五十占者所知若秦始皇東廵</hi>
<pb n="KR2a0002_WYG_104-2a"/>
<hi>以厭氣後劉項起東南疑當如此耳如淳曰度其貯積足用為難又呉楚世不賔服</hi>然天下同姓<lb/>
為一家也慎無反濞頓首曰不敢會孝惠高后時天下<lb/>
初定郡國諸侯各務自拊循其民呉有豫章郡銅山<hi>韋昭</hi>
<hi>曰今故章</hi>濞則招致天下亡命者益鑄錢煮海水為鹽以故<lb/>
無賦國用富饒<hi>如淳曰鑄錢煮鹽收其利以足國用故無賦於民</hi>孝文時呉太<lb/>
子入見得侍皇太子飲博呉太子師傅皆楚人輕悍又<lb/>
素驕博爭道不恭皇太子引博局提呉太子殺之於是<lb/>
遣其喪歸葬至呉呉王愠曰天下同宗死長安即葬長<lb/>
<pb n="KR2a0002_WYG_104-2b"/>
安何必来葬為復遣喪至長安葬呉王由此稍失藩臣<lb/>
之禮稱病不朝京師知其以子故稱病不朝騐問實不<lb/>
病諸呉使来輙繫責治之呉王恐為謀滋甚及後使人<lb/>
為秋請<hi>應邵曰冬當斷獄秋先請擇其輕重也孟康曰律春曰朝秋曰請如古諸侯朝聘也如淳曰濞</hi>
<hi>不得行使人代己致請禮也</hi>上復責問呉使者使者對曰王實不病<lb/>
漢繫治使者數輩以故遂稱病且夫察見淵中魚不祥<lb/>
<hi>張晏曰喻人君不當見盡下之私</hi>今王始詐病及覺見責急愈益閉恐<lb/>
上誅之訃乃無聊唯上棄之而與更始於是天子乃赦<lb/>
<pb n="KR2a0002_WYG_104-3a"/>
呉使者歸之而賜呉王几杖老不朝呉得釋其罪謀亦<lb/>
益解然其居國以銅鹽故百姓無賦卒踐更輙與平賈<lb/>
<hi>漢書音義曰以當為更卒出錢三百文謂之過更自行為卒謂之踐更呉王欲得民心為卒雇者其庸隨時月</hi>
<hi>與平賈如漢桓靈時有所興作以少府錢借民比也</hi>歲時存問茂材賞賜閭里佗<lb/>
郡國吏欲来捕亡人者訟共禁弗予<hi>徐廣曰訟音公駰案如淳曰訟公也</hi>
如此者四十餘年以故能使其衆鼂錯為太子家令得<lb/>
幸太子數從容言呉過可削數上書説孝文帝文帝寛<lb/>
不忍罰以此呉日益橫及孝景帝即位錯為御史大夫<lb/>
<pb n="KR2a0002_WYG_104-3b"/>
説上曰昔高帝初定天下昆弟少諸子弱大封同姓故<lb/>
王孽子悼惠王王齊七十餘城庶弟元王王楚四十餘<lb/>
城兄子濞王呉五十餘城封三庶孽分天下半今呉王<lb/>
前有太子之㕁詐稱病不朝於古法當誅文帝弗忍因<lb/>
賜几杖徳至厚當改過自新乃益驕溢即山鑄錢煮海<lb/>
水為鹽誘天下亡人謀作亂今削之亦反不削之亦反<lb/>
削之其反亟禍小不削反遲禍大三年冬楚王朝鼂錯<lb/>
因言楚王戊徃年為薄太后服私姦服舍<hi>服䖍曰服舍在喪次而私</hi>
<pb n="KR2a0002_WYG_104-4a"/>
<hi>姦宫中也</hi>請誅之詔赦罰削東海郡因削呉之豫章郡㑹稽<lb/>
郡及前二年趙王有罪削其河間郡膠西王卬以賣爵<lb/>
有姦削其六縣漢廷臣方議削呉呉王濞恐削地無已<lb/>
因以此發謀欲舉事念諸侯無足與計謀者聞膠西王<lb/>
勇好氣喜兵諸侯皆憚畏<hi>韋昭曰故為齊分為國名膠東濟北之屬</hi>於是乃<lb/>
使中大夫應高誂膠西王無文書口報曰呉王不肖有<lb/>
宿夕之憂不敢自外使喻其驩心王曰何以教之高曰<lb/>
今者主上興於姦餙於邪臣好小善聴讒賊擅變更律<lb/>
<pb n="KR2a0002_WYG_104-4b"/>
令侵奪諸侯之地徴求滋多誅罰良善日以益甚里語<lb/>
有之䑛糠及米呉與膠西知名諸侯也一時見察恐不<lb/>
得安肆矣呉王身有内病不能朝請二十餘年常患見<lb/>
疑無以自白今脅肩累足猶懼不見釋竊聞大王以爵<lb/>
事有適所聞諸侯削地罪不至此此恐不得削地而已<lb/>
王曰然有之子將奈何高曰同惡相助同好相畱同情<lb/>
相成同欲相趨同利相死今呉王自以為與大王同憂<lb/>
願因時循理棄軀以除害患於天下意亦可乎王瞿然<lb/>
<pb n="KR2a0002_WYG_104-5a"/>
駭曰寡人何敢如是今主上雖急固有死耳安得不戴<lb/>
高曰御史大夫鼂錯熒惑天子侵奪諸侯蔽忠塞賢朝<lb/>
廷疾怨諸侯皆有倍畔之意人事極矣彗星出蝗蟲數<lb/>
起此萬世一時而愁勞聖人之所以起也故呉王欲内<lb/>
以鼂錯為討外隨大王後車彷徉天下所鄉者降所指<lb/>
者下天下莫敢不服大王誠幸而許之一言則呉王率<lb/>
楚王略函谷關守滎陽敖倉之粟距漢兵治次舍須大<lb/>
王大王有幸而臨之則天下可并兩主分割不亦可乎<lb/>
<pb n="KR2a0002_WYG_104-5b"/>
王曰善高歸報呉王呉王猶恐其不與乃身自為使使<lb/>
於膠西面結之膠西羣臣或聞王謀諫曰承一帝至樂<lb/>
也今大王與呉西鄉第令事成兩主分爭患乃始結諸<lb/>
侯之地不足為漢郡什二而為畔逆以憂太后非長䇿<lb/>
也<hi>文穎曰王之太后也</hi>王弗聴遂發使約濟菑川膠東濟南濟北<lb/>
皆許諾而曰城陽景王有義攻諸吕勿與事定分之耳<lb/>
<hi>徐廣曰爾時城陽恭王喜景王之子</hi>諸侯既新削罰振恐多怨鼂錯及削<lb/>
呉㑹稽豫章郡書至則呉王先起兵膠西正月丙午誅<lb/>
<pb n="KR2a0002_WYG_104-6a"/>
漢吏二千石以下膠東菑川濟南楚趙亦然遂發兵西<lb/>
齊王後悔飲藥自殺畔約濟北王城壊未完其郎中令<lb/>
劫守其王不得發兵膠西為渠率膠東菑川濟南共攻<lb/>
圍臨菑趙王遂亦反陰使匈奴與連兵七國之發也呉<lb/>
王悉其士卒下令國中曰寡人年六十二<hi>徐廣曰呉王封呉四十二</hi>
<hi>年矣</hi>身自將少子年十四亦為士卒先諸年上與寡人比<lb/>
下與少子䓁者皆發發二十餘萬人南使閩越東越東<lb/>
越亦發兵從孝景帝三年正月甲子初起兵於廣陵<hi>徐廣</hi>
<pb n="KR2a0002_WYG_104-6b"/>
<hi>曰荆王劉賈都呉呉王移廣陵也</hi>西涉淮因并楚兵發使遺諸侯書曰<lb/>
呉王劉濞敬問膠西王膠東王菑川王濟南王趙王楚<lb/>
王淮南王衡山王廬江王故長沙王子<hi>徐廣曰呉芮之𤣥孫靖王著以</hi>
<hi>文帝七年卒無嗣國除駰案如淳曰呉芮後四世無子國除庶子一人為列侯不得嗣王志將不滿故誘與之</hi>
<hi>反也</hi>幸教寡人以漢有賊臣無功天下侵奪諸侯地使吏<lb/>
劾繫訊治以僇辱之為故<hi>漢書音義曰故事也</hi>不以諸侯人君禮<lb/>
遇劉氏骨肉絶先帝功臣進任姦宄詿亂天下欲危社<lb/>
禝陛下多病志失不能省察欲舉兵誅之謹聞教敝國<lb/>
<pb n="KR2a0002_WYG_104-7a"/>
雖狭地方三千里人雖少精兵可具五十萬寡人素事<lb/>
南越二十餘年其王君皆不辭分其卒以隨寡人又可<lb/>
得三十餘萬寡人雖不肖願以身從諸王越直<hi>音值</hi>長沙者<lb/>
因王子定長沙以北<hi>如淳曰南越直長沙者因王子定也</hi>西走蜀漢中告<lb/>
越<hi>如淳曰告東越使定之</hi>楚王淮南三王與寡人西面齊諸王與<lb/>
趙王定河間河内或入臨晉關或與寡人㑹雒陽燕王<lb/>
趙王固與胡王有約燕王北定代雲中搏胡衆入蕭關<lb/>
走長安匡正天子以安高廟願王勉之楚元王子淮南<lb/>
<pb n="KR2a0002_WYG_104-7b"/>
三王或不沐洗十餘年怨入骨髓欲一有所出之乆矣<lb/>
寡人未得諸王之意未敢聴今諸王茍能存亡繼絶振<lb/>
弱伐暴以安劉氏社禝之所願也敝國雖貧寡人節衣<lb/>
食之用積金錢修兵革聚穀食夜以繼日三十餘年矣<lb/>
凡為此願諸王勉用之能斬捕大將者賜金五千斤封<lb/>
萬户列將三千斤封五千户裨將二千斤封二千户二<lb/>
千石千斤封千户千石五百金封五百户皆為列侯其以<lb/>
軍若城邑降者卒萬人邑萬戸如得大將人戸五千<lb/>
<pb n="KR2a0002_WYG_104-8a"/>
如得列將人户三千如得裨將人户千如得二千石其<lb/>
小吏皆以差次受爵金佗封賜皆倍軍法<hi>服䖍曰封賜倍漢之常法</hi>
其有故爵邑者更益勿因願諸王明以令士大夫弗敢<lb/>
欺也寡人金錢在天下者徃徃而有非必取於呉諸王<lb/>
日夜用之弗能盡有當賜者告寡人寡人且徃遺之敬<lb/>
以聞七國反書聞天子天子乃遣太尉條侯周亞夫將<lb/>
三十六將軍徃擊呉楚遣曲周侯酈寄擊趙將軍欒布<lb/>
擊齊大將軍竇嬰屯滎陽監齊趙兵呉楚反書聞兵未<lb/>
<pb n="KR2a0002_WYG_104-8b"/>
發竇嬰未行言故呉相袁盎盎時家居詔召入見上<lb/>
方與鼂錯調兵笇軍食上問袁盎曰君常為呉相知吴臣<lb/>
田禄伯為人乎今呉楚反於公何如對曰不足憂也今<lb/>
破矣上曰呉王即山鑄錢煮海水為鹽誘天下豪傑白<lb/>
頭舉事若此其計不百全豈發乎何以言其無能為也<lb/>
袁盎對曰呉有銅鹽利則有之安得豪傑而誘之誠令<lb/>
呉得豪傑亦且輔王為義不反矣呉所誘皆無賴子弟<lb/>
亡命鑄錢姦人故相率以反鼂錯曰袁盎䇿之善上問<lb/>
<pb n="KR2a0002_WYG_104-9a"/>
曰計安出盎對曰願屏左右上屏人獨錯在盎曰臣所<lb/>
言人臣不得知也乃屏錯錯趨避東廂恨甚上卒問盎<lb/>
盎對曰呉楚相遺書曰高帝王子弟各有分地今賊臣<lb/>
鼂錯擅適過諸侯削奪之地故以反為名西共誅鼂錯<lb/>
復故地而罷方今計獨斬鼂錯發使赦呉楚七國復其<lb/>
故削地則兵可無血刃而俱罷於是上嘿然良乆曰顧<lb/>
誠何如吾不愛一人以謝天下盎曰臣愚計無出此願<lb/>
上孰計之乃拜盎為太常呉王弟子徳侯為宗正<hi>徐廣曰名</hi>
<pb n="KR2a0002_WYG_104-9b"/>
<hi>通其父名廣駰案漢書曰呉王弟子德侯廣為宗正也</hi>盎裝治行後十餘日上使<lb/>
中尉召錯紿載行東市錯衣朝衣斬東市則遣袁盎奉<lb/>
宗廟宗正輔親戚使告呉如盎䇿至呉呉楚兵已攻梁<lb/>
壁矣宗正以親故先入見諭呉王使拜受詔呉王聞袁<lb/>
盎來亦知其欲説已笑而應曰我已為東帝尚何誰拜<lb/>
不肯見盎而畱之軍中欲劫使將盎不肯使人圍守且<lb/>
殺之盎得夜出步亡去走梁軍遂歸報條侯將乗六乗<lb/>
傳㑹兵滎陽至雒陽見劇孟喜曰七國反吾乗傳至此<lb/>
<pb n="KR2a0002_WYG_104-10a"/>
不自意全又以為諸侯已得劇孟劇孟今無動吾據滎<lb/>
陽以東無足憂者至淮陽問父絳侯故客鄧都尉曰䇿<lb/>
安出客曰呉兵鋭甚難與爭鋒楚兵輕不能乆方今為<lb/>
將軍計莫若引兵東北壁昌邑以梁委呉呉必盡鋭攻<lb/>
之將軍深溝高壘使輕兵絶淮泗口塞呉饟道彼呉梁<lb/>
相敝而糧食竭乃以全强制其罷極破呉必矣條侯曰<lb/>
善從其䇿遂堅壁昌邑南輕兵絶呉饟道呉王之初發<lb/>
也呉臣田禄伯為大將軍田禄伯曰兵屯聚而西無佗<lb/>
<pb n="KR2a0002_WYG_104-10b"/>
竒道難以就功臣願得五萬人别循江淮而上收淮南<lb/>
長沙入武關與大王㑹此亦一竒也呉王太子諫曰王<lb/>
以反為名此兵難以藉人藉人亦且反奈何且擅兵而<lb/>
别多佗利害未可知也<hi>蘇林曰禄伯儻將兵降漢自為已利於呉為生患也</hi>徒自<lb/>
損耳呉王即不許田禄伯呉少將桓將軍説王曰呉多<lb/>
步兵步兵利險漢多車騎車騎利平地願大王所過城<lb/>
邑不下直棄去疾西據雒陽武庫食敖倉粟阻山河之<lb/>
險以令諸侯雖毋入關天下固已定矣即大王徐行畱<lb/>
<pb n="KR2a0002_WYG_104-11a"/>
下城邑漢軍車騎至馳入梁楚之郊事敗矣呉王問諸<lb/>
老將老將曰此少年推鋒之計可耳安知大慮乎於是<lb/>
王不用桓將軍計呉王專并將其兵未渡淮諸賔客皆<lb/>
得為將校尉候司馬獨周丘不得用周邱者下邳人亡<lb/>
命呉酤酒無行呉王濞薄之弗任周邱上謁説王曰臣<lb/>
以無能不得待罪行間臣非敢求有所將願得王一漢<lb/>
節必有以報王王乃予之周邱得節夜馳入下邳下邳<lb/>
時聞呉反皆城守至傳舍召令令入户使從者以罪斬<lb/>
<pb n="KR2a0002_WYG_104-11b"/>
令遂召昆弟所善豪吏告曰呉反兵且至至屠下邳不<lb/>
過食頃今先下家室必完能者封侯矣出乃告下邳皆<lb/>
下周邱一夜得三萬人使人報呉王遂將其兵北略城<lb/>
邑比至城陽兵十餘萬破城陽中尉軍聞呉王敗走自<lb/>
度無與共成功即引兵歸下邳未至疽發背死二月中<lb/>
呉王兵既破敗走於是天子制詔將軍曰葢聞為善者<lb/>
天報之以福為非者天報之以殃高皇帝親表功徳建<lb/>
立諸侯幽王悼惠王絶無後孝文皇帝哀憐加惠王幽<lb/>
<pb n="KR2a0002_WYG_104-12a"/>
王子遂悼惠王子卬等令奉其先王宗廟為漢藩國徳<lb/>
配天地明並日月呉王濞倍徳反義誘受天下亡命辠<lb/>
人亂天下幣<hi>如淳曰幣錢也以私錢淆亂天下錢也</hi>稱病不朝二十餘年<lb/>
有司數請濞罪孝文皇帝寛之欲其改行為善今乃與<lb/>
楚王戊趙王遂膠西王卬濟南王辟光菑川王賢膠東<lb/>
王雄渠約從反為逆無道起兵以危宗廟賊殺大臣及<lb/>
漢使者迫劫萬民夭殺無罪燒殘民家掘其邱冢甚為<lb/>
暴虐今卬等又重逆無道燒宗廟鹵御物<hi>如淳曰鹵抄掠也宗廟在</hi>
<pb n="KR2a0002_WYG_104-12b"/>
<hi>郡縣之物皆為御物</hi>朕甚痛之朕素服避正殿將軍其勸士大夫<lb/>
擊反虜擊反虜者深入多殺為功斬首捕虜比三百石<lb/>
以上者皆殺之無有所置敢有議詔及不如詔者皆要<lb/>
斬初呉王之度淮與楚王遂西敗棘壁乗勝前鋭甚梁<lb/>
孝王恐遣六將軍擊呉又敗梁兩將士卒皆還走梁梁<lb/>
數使使報條侯求救條侯不許又使使惡條侯於上上<lb/>
使人告條侯救梁復守便宜不行梁使韓安國及楚死<lb/>
事相弟張羽為將軍<hi>徐廣曰楚相張尚諫王而死</hi>乃得頗敗呉兵呉<lb/>
<pb n="KR2a0002_WYG_104-13a"/>
兵欲西梁城守堅不敢西即走條侯軍㑹下邑<hi>徐廣曰屬梁國</hi>
欲戰條侯壁不肯戰呉糧絶卒饑數挑戰遂夜奔條侯<lb/>
壁驚東南條侯使備西北果從西北入呉大敗士卒多<lb/>
饑死乃畔散於是呉王乃與其麾下壯士數千人夜亡<lb/>
去度江走丹徒保東越東越兵可萬餘人乃使人收聚<lb/>
亡卒漢使人以利啗東越<hi>韋昭曰啗音徒覽反</hi>東越即紿呉王呉<lb/>
王出勞軍即使人鏦殺呉王<hi>孟康曰方言㦸謂之鏦</hi>盛其頭馳傳<lb/>
以聞<hi>呉地記曰呉王濞葬武進縣南地名相唐</hi>呉王子子華子駒亡走閩越<lb/>
<pb n="KR2a0002_WYG_104-13b"/>
呉王之棄其軍亡也軍遂潰徃徃降太尉梁軍楚王戊<lb/>
軍敗自殺三王之圍齊臨菑也三月不能下漢兵至膠<lb/>
西膠東菑川王各引兵歸膠西王乃袒跣席槀飲水謝<lb/>
太后王太子徳曰漢兵逺臣觀之已罷可襲願收大王<lb/>
餘兵擊之擊之不勝乃逃入海未晚也王曰吾士卒皆<lb/>
已壞不可發用弗聴漢將弓高侯頽當<hi>徐廣曰姓韓</hi>遺王書<lb/>
曰奉詔誅不義降者赦其罪復故不降者滅之王何處<lb/>
須以從事王肉袒叩頭漢軍壁謁曰臣卬奉法不謹驚<lb/>
<pb n="KR2a0002_WYG_104-14a"/>
駭百姓乃苦將軍逺道至於窮國敢請葅醢之罪弓高<lb/>
侯執金鼓見之曰王苦軍事願聞王發兵狀王頓首膝<lb/>
行對曰今者鼂錯天子用事臣變更高皇帝法令侵奪<lb/>
諸侯地卬等以為不義恐其敗亂天下七國發兵且以<lb/>
誅錯今聞錯已誅卬等謹以罷兵歸將軍曰王茍以錯<lb/>
不善何不以聞及未有詔虎符擅發兵擊義國以此觀<lb/>
之意非欲誅錯也乃出詔書為王讀之讀之訖曰王其<lb/>
自圖王曰如卬等死有餘罪遂自殺太后太子皆死膠<lb/>
<pb n="KR2a0002_WYG_104-14b"/>
東菑川濟南王皆死<hi>徐廣曰一云自殺</hi>國除納于漢酈將軍圍<lb/>
趙十月而下之趙王自殺濟北王以劫故得不誅徙王<lb/>
菑川初呉王首反并將楚兵連齊趙正月起兵三月皆<lb/>
破獨趙後下復置元王少子平陸侯禮為楚王續元王<lb/>
後徙汝南王非王呉故地為江都王<lb/>
太史公曰呉王之王由父省也<hi>言濞之王呉由父代王被省封郃陽侯省音所</hi>
<hi>幸反</hi>能薄賦歛使其衆以擅山海利逆亂之萌自其子興<lb/>
爭技發難卒亡其本親越謀宗竟以夷隕鼂錯為國逺<lb/>
<pb n="KR2a0002_WYG_104-15a"/>
慮禍反近身袁盎權説初寵後辱故古者諸侯地不過<lb/>
百里山海不以封毋親夷狄以䟽其屬葢謂呉邪毋為<lb/>
權首反受其咎豈盎錯邪<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_104-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百六<lb/>
</p>
<p>
</p>
  </div>
</body>
</text>
</TEI>
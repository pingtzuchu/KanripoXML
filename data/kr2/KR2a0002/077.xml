<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷七十九</head> <lb/>
    <p>
<pb n="KR2a0002_WYG_077-1a"/>
欽定四庫全書<lb/>
　史記集解卷七十九<lb/>
　　　　　　　　　　　　　　宋　裴駰　撰<lb/>
史記七十九<lb/>
范雎蔡澤列傳第十九<lb/>
范雎者魏人也字叔游説諸侯欲事魏王家貧無以自資乃<lb/>
先事魏中大夫須賈須賈為魏昭王使於齊范雎從留數月<lb/>
未得報齊襄王聞睢辯口乃使人賜雎金十斤及牛酒雎辭<lb/>
<pb n="KR2a0002_WYG_077-1b"/>
謝不敢受須賈知之大怒以為雎持魏國隂事告齊故得此<lb/>
饋令雎受其牛酒還其金旣歸心怒睢以告魏相魏相魏之<lb/>
諸公子曰魏齊魏齊大怒使舍人笞擊雎折脅摺齒雎佯死<lb/>
即卷以簀置厠中賓客飲者醉更溺雎故僇辱以懲後令無<lb/>
妄言者雎從簀中謂守者曰公能出我我必厚謝公守者乃<lb/>
請出棄簀中死人魏齊醉曰可矣范雎得出後魏齊悔復召<lb/>
求之魏人鄭安平聞之乃遂操范雎亡伏匿更名姓曰張禄<lb/>
當此時秦昭王使謁者王稽於魏鄭安平詐為卒侍王稽<lb/>
<pb n="KR2a0002_WYG_077-2a"/>
王稽問魏有賢人可與俱西遊者乎鄭安平曰臣里中<lb/>
有張禄先生欲見君言天下事其人有仇不敢晝見王<lb/>
稽曰夜與俱來鄭安平夜與張禄見王稽語未究王稽<lb/>
知范雎賢謂曰先生待我於三亭之南與私約而去王<lb/>
稽辭魏去過載范雎入秦至湖關望見車騎從西來范<lb/>
雎曰彼來者為誰王稽曰秦相穰侯東行縣邑范雎曰<lb/>
吾聞穰侯專秦權惡内諸侯客此恐辱我我寧且匿車<lb/>
中有頃穰侯果至勞王稽因立車而語曰關東有何變<lb/>
<pb n="KR2a0002_WYG_077-2b"/>
曰無有又謂王稽曰謁君得無與諸侯客子俱來乎無<lb/>
益徒亂人國耳王稽曰不敢即别去范雎曰吾聞穰侯<lb/>
智士也其見事遲鄉者疑車中有人忘索之於是范雎<lb/>
下車走曰此必悔之行十餘里果使騎還索車中無客<lb/>
乃已王稽遂與范雎入咸陽已報使因言曰魏有張禄<lb/>
先生天下辯士也曰秦王之國危於累卵得臣則安然<lb/>
不可以書傳也臣故載來秦王弗信使舍食草具待命<lb/>
嵗餘當是時昭王已立三十六年南拔楚之鄢郢楚懷<lb/>
<pb n="KR2a0002_WYG_077-3a"/>
王幽死於秦秦東破齊湣王嘗稱帝後去之數困三晉<lb/>
厭天下辯士無所信穰侯華陽君<hi>徐廣曰華一作葉</hi>昭王母宣<lb/>
太后之弟也而涇陽君高陵君皆昭王同母弟也穰侯<lb/>
相三人者更將有封邑以太后故私家富重於王室及<lb/>
穰侯為秦將且欲越韓魏而伐齊綱夀欲以廣其陶封<lb/>
范雎乃上書曰臣聞明主立政有功者不得不賞有能<lb/>
者不得不官勞大者其禄厚功多者其爵尊能治衆者<lb/>
其官大故無能者不敢當職焉有能者亦不得蔽隱使<lb/>
<pb n="KR2a0002_WYG_077-3b"/>
以臣之言為可願行而益利其道以臣之言為不可久<lb/>
留臣無為也語曰庸主賞所愛而罰所惡明主則不然<lb/>
賞必加於有功而刑必斷於有罪今臣之胷不足以當<lb/>
椹質而要不足以待斧鉞豈敢以疑事嘗試於王哉雖<lb/>
以臣為賤人而輕辱獨不重任臣者之無反復於王邪<lb/>
且臣聞周有砥砨宋有結緑梁有縣藜<hi>薛綜曰縣藜一曰美玉</hi>楚<lb/>
有和璞此四寶者土之所生良工之所失也而為天下<lb/>
名器然則聖王之所棄者獨不足以厚國家乎臣聞善<lb/>
<pb n="KR2a0002_WYG_077-4a"/>
厚家者取之於國善厚國者取之於諸侯天下有明主<lb/>
則諸侯不得擅厚者何也為其割榮也良醫知病人之<lb/>
死生而聖主明於成敗之事利則行之害則舍之疑則<lb/>
少嘗之雖舜禹復生弗能改己語之至者臣不敢載之<lb/>
於書其淺者又不足聽也意者臣愚而不槪<hi>徐廣曰一作漑音同</hi>
於王心邪亡其言臣者賤而不可用乎自非然者臣願<lb/>
得少賜游觀之間望見顔色一語無效請伏斧質於是<lb/>
秦昭王大説乃謝王稽使以傳車<hi>徐廣曰一云使持車</hi>召范雎於<lb/>
<pb n="KR2a0002_WYG_077-4b"/>
是范雎乃得見於離宮詳為不知永巷而入其中王來<lb/>
而宦者怒逐之曰王至范雎繆為曰秦安得王秦獨有<lb/>
太后穰侯耳欲以感怒昭王昭王至聞其與宦者爭言<lb/>
遂延迎謝曰寡人宜以身受命久矣會義渠之事急寡<lb/>
人旦暮自請太后今義渠之事已寡人乃得受命竊閔<lb/>
然不敏敬執賓主之禮范雎辭讓是日觀范雎之見者<lb/>
羣臣莫不洒<hi>徐廣曰先典反</hi>然變色易容者秦王屏左右宮中<lb/>
虛無人秦王跽而請曰先生何以幸教寡人范雎曰唯<lb/>
<pb n="KR2a0002_WYG_077-5a"/>
唯有間秦王復跽而請曰先生何以幸教寡人范雎曰<lb/>
唯唯若是者三秦王跽曰先生卒不幸教寡人邪范雎<lb/>
曰非敢然也臣聞昔者呂尚之遇文王也身為漁父而<lb/>
釣於渭濱耳若是者交疎也已說而立為太師載與俱<lb/>
歸者其言深也故文王遂收功於呂尚而卒王天下鄉<lb/>
使文王疎呂尚而不與深言是周無天子之德而文武<lb/>
無與成其王業也今臣羈旅之臣也交疎於王而所願<lb/>
陳者皆匡君之事處人骨肉之間願效愚忠而未知王<lb/>
<pb n="KR2a0002_WYG_077-5b"/>
之心也此所以王三問而不敢對者也臣非有畏而不<lb/>
敢言也臣知今日言之於前而明日伏誅於後然臣不<lb/>
敢避也大王信行臣之言死不足以為臣患亡不足以<lb/>
為臣憂漆身為厲被髪為狂不足以為臣恥且以五帝<lb/>
之聖焉而死三王之仁焉而死五霸之賢焉而死烏獲<lb/>
任鄙之力焉而死成荆<hi>徐廣曰一作羌</hi>孟賁<hi>許慎曰成荆古勇士孟賁衛人</hi>王<lb/>
慶忌<hi>呉越春秋曰呉王僚子慶忌</hi>夏育<hi>漢書音義曰或云夏育衛人力舉千鈞</hi>之勇焉<lb/>
而死死者人之所必不免也處必然之勢可以少有補<lb/>
<pb n="KR2a0002_WYG_077-6a"/>
於秦此臣之所大願也臣又何患哉伍子胥槖載而出<lb/>
昭關夜行晝伏至於陵水無以餬其口膝行蒲伏稽首<lb/>
肉袒鼓腹吹箎<hi>徐廣曰一作簫</hi>乞食於呉市卒興呉國闔閭為<lb/>
伯使臣得盡謀如伍子胥加之以幽囚終身不復見是<lb/>
臣之說行也臣又何憂箕子接輿漆身為厲被髮為狂<lb/>
無益於主假使臣得同行於箕子可以有補所賢之主<lb/>
是臣之大榮也臣有何恥臣之所恐者獨恐臣死之後<lb/>
天下見臣之盡忠而身死因以是杜口裹足莫肯鄉秦<lb/>
<pb n="KR2a0002_WYG_077-6b"/>
耳足下上畏太后之嚴下惑於姦臣之態居深宮之中<lb/>
不離阿保之手終身迷惑無與昭姦大者宗廟滅覆小<lb/>
者身以孤危此臣之所恐耳若夫窮辱之事死亡之患臣<lb/>
不敢畏也臣死而秦治是臣死賢於生秦王跽曰先生<lb/>
是何言也夫秦國辟逺寡人愚不肖先生乃幸辱至於<lb/>
此是天以寡人慁先生<hi>徐廣曰亂先生也音溷</hi>而存先王之宗廟也<lb/>
寡人得受命於先生是天所以幸先王而不棄其孤也<lb/>
先生奈何有言若是事無小大上及太后下至大臣願<lb/>
<pb n="KR2a0002_WYG_077-7a"/>
先生悉以教寡人無疑寡人也范雎拜秦王亦拜范雎<lb/>
曰大王之國四塞以為固北有甘泉谷口南帶涇渭右<lb/>
隴蜀左關阪奮擊百萬戰車千乗利則出攻不利則入<lb/>
守此王者之地也民怯於私鬭而勇於公戰此王者之<lb/>
民也王并此二者而有之夫以秦卒之勇車騎之衆以<lb/>
治諸侯譬若馳韓盧而摶蹇兔也霸王之業可致也而<lb/>
羣臣莫當其位至今閉關十五年不敢窺兵於山東者<lb/>
是穰侯為秦謀不忠而大王之計有所失也秦王跽曰<lb/>
<pb n="KR2a0002_WYG_077-7b"/>
寡人願聞失計然左右多竊聽者范雎恐未敢言内先<lb/>
言外事以觀秦王之俯仰因進曰夫穰侯越韓魏而攻<lb/>
齊綱夀非計也少出師則不足以傷齊多出師則害於<lb/>
秦臣意王之計欲少出師而悉韓魏之兵也則不義矣<lb/>
今見與國之不親也越人之國而攻可乎其於計疎矣<lb/>
且昔齊湣王南攻楚破軍殺將再辟地千里而齊尺寸<lb/>
之地無得焉者豈不欲得地哉形勢不能有也諸侯見<lb/>
齊之罷弊君臣之不和也興兵而伐齊大破之士辱兵<lb/>
<pb n="KR2a0002_WYG_077-8a"/>
頓皆咎其王曰誰為此計者乎王曰文子為之大臣作<lb/>
亂文子出走故齊所以大破者以其伐楚而肥韓魏也<lb/>
此所謂借賊兵而齎盜糧者也王不如逺交而近攻得<lb/>
寸則王之寸也得尺亦王之尺也今釋此而逺攻不亦<lb/>
繆乎且昔者中山之國地方五百里趙獨吞之功成名<lb/>
立而利附焉天下莫之能害也今夫韓魏中國之處而<lb/>
天下之樞也王其欲霸必親中國以為天下樞以威楚<lb/>
趙楚彊則附趙趙彊則附楚楚趙皆附齊必懼矣齊懼<lb/>
<pb n="KR2a0002_WYG_077-8b"/>
必卑辭重幣以事秦齊附而韓魏因可虜也昭王曰吾<lb/>
欲親魏久矣而魏多變之國也寡人不能親請問親魏<lb/>
奈何對曰王卑詞重幣以事之不可則割地而賂之不<lb/>
可因舉兵而伐之王曰寡人敬聞命矣乃拜范雎為客<lb/>
卿謀兵事卒聽范雎謀使五大夫綰伐魏抜懷<hi>徐廣曰昭王三</hi>
<hi>十九年</hi>後二歲抜邢丘客卿范雎復説昭王曰秦韓之地<lb/>
形相錯如繡秦之有韓也譬如木之有蠧也人之有心<lb/>
腹之病也天下無變則已天下有變其為秦患者孰大<lb/>
<pb n="KR2a0002_WYG_077-9a"/>
於韓乎王不如收韓昭王曰吾固欲收韓韓不聽為之<lb/>
奈何對曰韓安得無聽乎王下兵而攻榮陽則鞏成臯<lb/>
之道不通北斷太行之道則上黨之師不下王一興兵<lb/>
而攻滎陽則其國斷而為三夫韓見必亡安得不聽乎<lb/>
若韓聽而霸事因可慮矣王曰善且欲發使於韓范雎<lb/>
日益親復說用數年矣因請間說曰臣居山東時聞齊<lb/>
之有田文不聞其有王也聞秦之有太后穰侯華陽高<lb/>
陵涇陽不聞其有王也夫擅國之謂王能利害之謂王<lb/>
<pb n="KR2a0002_WYG_077-9b"/>
制殺生之威之謂王今太后擅行不顧穰侯出使不報<lb/>
華陽涇陽等擊斷無諱<hi>諱畏也</hi>高陵進退不請四貴備而<lb/>
國不危者未之有也為此四貴者下乃所謂無王也然<lb/>
則權安得不傾令安得從王出乎臣聞善治國者乃<lb/>
内固其威而外重其權穰侯使者操王之重决制於諸<lb/>
侯剖符於天下政適<hi>徐廣曰音征敵</hi>伐國莫敢不聽戰勝攻取<lb/>
則利歸於陶國弊御於諸侯戰敗則結怨於百姓而禍歸<lb/>
於社稷詩曰木實繁者披其枝披其枝者傷其心大其<lb/>
<pb n="KR2a0002_WYG_077-10a"/>
都者危其國尊其臣者卑其主崔杼淖齒管齊射王股<lb/>
擢王筋縣之於廟梁宿昔而死李兌管趙囚主父於沙<lb/>
丘百日而餓死今臣聞秦太后穰侯用事高陵華陽涇<lb/>
陽佐之卒無秦王此亦淖齒李兌之類也且夫三代所<lb/>
以亡國者君専授政縱酒馳騁弋獵不聽政事其所授<lb/>
者妒賢嫉能御下蔽上以成其私不為主計而主不覺<lb/>
悟故失其國今自有秩以上至諸大吏下及王左右無<lb/>
非相國之人者見王獨立於朝臣竊為王恐萬世之後<lb/>
<pb n="KR2a0002_WYG_077-10b"/>
有秦國者非王子孫也昭王聞之大懼曰善於是廢太<lb/>
后逐穰侯高陵華陽涇陽君於關外秦王乃拜范雎為<lb/>
相收穰侯之印使歸陶因使縣官給車牛以徙千乗有<lb/>
餘到關關閲其寶器寶器珍怪多於王室秦封范雎以<lb/>
應號為應侯當是時秦昭王四十一年也范雎旣相秦<lb/>
秦號曰張禄而魏不知以為范睢已死久矣魏聞秦且<lb/>
東伐韓魏魏使須賈於秦范雎聞之為微行敝衣間歩<lb/>
之邸見須賈須賈見之而驚曰范叔固無恙乎范雎曰<lb/>
<pb n="KR2a0002_WYG_077-11a"/>
然須賈笑曰范叔有說於秦邪曰不也雎前日得過於<lb/>
魏相故亡逃至此安敢説乎須賈曰今叔何事范雎曰<lb/>
臣為人庸賃須賈意哀之留與坐飲食曰范叔一寒如<lb/>
此哉乃取其一綈袍以賜之須賈因問曰秦相張君公<lb/>
知之乎吾聞幸於王天下之事皆決於相君今吾事之<lb/>
去留在張君孺子豈有客習於相君者哉范雎曰主人<lb/>
翁習知之唯雎亦得謁雎請為君見於張君須賈曰吾<lb/>
馬病車軸折非大車駟馬吾不出范雎曰願為君借大<lb/>
<pb n="KR2a0002_WYG_077-11b"/>
車駟馬於主人翁范雎歸取大車駟馬為須賈御之入<lb/>
秦相府府中望見有識者皆避匿須賈怪之至相舍門<lb/>
謂須賈曰待我我為君先入通於相君須賈待門下持<lb/>
車良久問門下曰范叔不出何也門下曰無范叔須賈<lb/>
曰鄉者與我載而入者門下曰乃吾相張君也須賈大<lb/>
驚自知見賣乃肉袒膝行因門下人謝罪於是范雎盛<lb/>
帷帳侍者甚衆見之須賈頓首言死罪曰賈不意君能<lb/>
自致於青雲之上賈不敢復讀天下之書不敢復與天<lb/>
<pb n="KR2a0002_WYG_077-12a"/>
下之事賈有湯鑊之罪請自屏於胡貉之地唯君死生<lb/>
之范雎曰汝罪有㡬曰擢賈之髮以續賈之罪尚未足<lb/>
范雎曰汝罪有三耳昔者楚昭王時而申包胥為楚卻<lb/>
呉軍楚王封之以荆五千户包胥辭不受為丘墓之寄<lb/>
於荆也今雎之先人丘墓亦在魏公前以雎為有外心<lb/>
於齊而惡雎於魏齊公之罪一也當魏齊辱我於厠中<lb/>
公不止罪二也更醉而溺我公其何忍乎罪三矣然公<lb/>
之所以得無死者以綈袍戀戀有故人之意故釋公乃<lb/>
<pb n="KR2a0002_WYG_077-12b"/>
謝罷入言之昭王罷歸須賈須賈辭於范雎范睢大供<lb/>
具盡請諸侯使與坐堂上食飲甚設而坐須賈於堂下<lb/>
置莝豆其前令兩黥徒夾而馬食之數曰為我告魏王<lb/>
急持魏齊頭來不然者我且屠大梁須賈歸以告魏齊<lb/>
魏齊恐亡走趙匿平原君所范雎旣相王稽謂范雎曰<lb/>
事有不可知者三有不可奈何者亦三宫車一日晏駕<lb/>
<hi>應劭曰天子當晨起早作如方崩隕故稱晏駕韋昭曰凡初崩為晏駕者臣子之心猶謂宫車當駕而晩出</hi>
是事之不可知者一也君卒然捐館舍是事之不可知<lb/>
<pb n="KR2a0002_WYG_077-13a"/>
者二也使臣卒然填溝壑是事之不可知者三也宮車<lb/>
一日晏駕君雖恨於臣無可奈何君卒然捐館舍君雖<lb/>
恨於臣亦無可奈何使臣卒然填溝壑君雖恨於臣亦<lb/>
無可奈何范雎不懌乃入言於王曰非王稽之忠莫能<lb/>
内臣於函谷關非大王之賢聖莫能貴臣今臣官至於<lb/>
相爵在列侯王稽之官尚止於謁者非其内臣之意也<lb/>
昭王召王稽拜為河東守三歲不上計<hi>司馬彪曰凡郡掌治民進賢勸</hi>
<hi>功決訟撿姦常以春行所至縣勸民農桑振救乏絶秋冬遣無害吏案訊問諸囚平其罪法論課殿最歲盡遣</hi>
<pb n="KR2a0002_WYG_077-13b"/>
<hi>吏上計</hi>又任鄭安平昭王以為將軍范雎於是散家財物<lb/>
盡以報所嘗困戹者一飯之德必償睚眦之怨必報范<lb/>
雎相秦二年秦昭王之四十二年東伐韓少曲<hi>徐廣曰蘇代曰</hi>
<hi>起少曲一日而斷太行</hi>高平拔之秦昭王聞魏齊在平原君所欲<lb/>
為范雎必報其仇乃詳為好書遺平原君曰寡人聞君<lb/>
之高義願與君為布衣之友君幸過寡人寡人願與君<lb/>
為十日之飲平原君畏秦且以為然而入秦見昭王昭<lb/>
王與平原君飲數日昭王謂平原君曰昔周文王得呂<lb/>
<pb n="KR2a0002_WYG_077-14a"/>
尚以為太公齊桓公得管夷吾以為仲父今范君亦寡<lb/>
人之叔父也范君之仇在君之家願使人歸取其頭來<lb/>
不然吾不出君於關平原君曰貴而為友者為賤也富<lb/>
而為交者為貧也夫魏齊者勝之友也在固不出也今<lb/>
又不在臣所昭王乃遺趙王書曰王之弟在秦范君之<lb/>
仇魏齊在平原君之家王使人疾持其頭來不然吾舉<lb/>
兵而伐趙又不出王之弟於關趙孝成王乃發卒圍平<lb/>
原君家急魏齊夜亡出見趙相虞卿虞卿度趙王終不<lb/>
<pb n="KR2a0002_WYG_077-14b"/>
可説乃解其相印與魏齊亡間行念諸侯莫可以急抵<lb/>
者乃復走大梁欲因信陵君以走楚信陵君聞之畏秦<lb/>
猶豫未肯見曰虞卿何如人也時侯嬴在旁曰人固未<lb/>
易知知人亦未易也夫虞卿躡屩擔簦一見趙王賜白<lb/>
璧一雙黃金百鎰再見拜為上卿三見卒受相印封萬<lb/>
戸侯當此之時天下爭知之夫魏齊窮困過虞卿虞卿<lb/>
不敢重爵禄之尊解相印捐萬戸侯而間行急士之窮<lb/>
而歸公子公子曰何如人人固不易知知人亦未易也<lb/>
<pb n="KR2a0002_WYG_077-15a"/>
信陵君大慙駕如野迎之魏齊聞信陵君之初難見之<lb/>
怒而自剄趙王聞之卒取其頭予秦秦昭王乃出平原<lb/>
君歸趙昭王四十三年秦攻韓汾陘拔之因城河上廣<lb/>
武後五年昭王用應侯謀縱反間賣趙趙以其故令馬<lb/>
服子代㢘頗將秦大破趙於長平遂圍邯鄲已而與武<lb/>
安君白起有隙言而殺之<hi>徐廣曰在五十年</hi>任鄭安平使將擊<lb/>
趙鄭安平為趙所困急以兵二萬人降趙應侯席藁請<lb/>
罪秦之法任人而所任不善者各以其罪罪之於是應<lb/>
<pb n="KR2a0002_WYG_077-15b"/>
侯罪當收三族秦昭王恐傷應侯之意乃下令國中有<lb/>
敢言鄭安平事者以其罪罪之而加賜相國應侯食物<lb/>
日益厚以順適其意後二歲王稽為河東守與諸侯通<lb/>
坐法誅<hi>徐廣曰五十二年</hi>而應侯日益以不懌昭王臨朝歎息<lb/>
應侯進曰臣聞主憂臣辱主辱臣死今大王中朝而憂<lb/>
臣敢請其罪昭王曰吾聞楚之鐵剱利而倡優拙夫鐵<lb/>
劒利則士勇倡優拙則思慮逺夫以逺思慮而御勇士<lb/>
吾恐楚之圖秦也夫物不素具不可以應卒今武安君<lb/>
<pb n="KR2a0002_WYG_077-16a"/>
旣死而鄭安平等畔内無良將而外多敵國吾是以憂<lb/>
欲以激勵應侯應侯懼不知所出蔡澤聞之往入秦也<lb/>
蔡澤者燕人也游學干諸侯小大甚衆不遇而從唐舉<lb/>
相<hi>荀卿曰梁有唐舉</hi>曰吾聞先生相李兌曰百日之内持國秉<lb/>
政有之乎曰有之曰若臣者何如唐舉孰視而笑曰先<lb/>
生曷鼻巨肩<hi>徐廣曰曷一作偈偈一作仰巨一作渠</hi>魋顔蹙齃膝攣<hi>攣兩膝曲</hi>
<hi>也徐廣曰一作率</hi>吾聞聖人不相殆先生乎蔡澤知唐舉戲之<lb/>
乃曰富貴吾所自有吾所不知者夀也願聞之唐舉曰<lb/>
<pb n="KR2a0002_WYG_077-16b"/>
先生之夀從今以往者四十三歲蔡澤笑謝而去謂其<lb/>
御者曰吾持粱刺齒肥<hi>持粱作飯也刺齒二字當作齧又作齕也</hi>躍馬疾驅<lb/>
懷黃金之印結紫綬於要揖讓人主之前食肉富貴四<lb/>
十三年足矣去之趙見逐之<hi>之一作入</hi>韓魏遇奪釡鬲於塗<lb/>
<hi>爾雅曰欵足者謂之鬲郭璞曰鼎曲脚</hi>聞應侯任鄭安平王稽皆負重罪<lb/>
於秦應侯内慚蔡澤乃西入秦將見昭王使人宣言以<lb/>
感怒應侯曰燕客蔡澤天下雄俊𢎞辯智士也彼一見<lb/>
秦王秦王必困君而奪君之位應侯聞曰五帝三代之<lb/>
<pb n="KR2a0002_WYG_077-17a"/>
事百家之説吾旣知之衆口之辯吾皆摧之是惡能困<lb/>
我而奪我位乎使人召蔡澤蔡澤入則揖應侯應侯固<lb/>
不快及見之又倨應侯因讓之曰子常宣言欲代我相<lb/>
秦寜有之乎對曰然應侯曰請聞其說蔡澤曰吁君何<lb/>
見之晩也夫四時之序成功者去夫人生百體堅强手<lb/>
足便利耳目聰明而心聖智豈非士之願與應侯曰然<lb/>
蔡澤曰質仁秉義行道施德得志於天下天下懷樂愛<lb/>
敬而尊慕之皆願以為君王豈不辯智之期與應侯曰<lb/>
<pb n="KR2a0002_WYG_077-17b"/>
然蔡澤復曰富貴顯榮成理萬物使各得其所性命夀<lb/>
長終其天年而不夭傷天下繼其統守其業傳之無窮<lb/>
名實純粹澤流千里<hi>徐廣曰一木無此字</hi>世世稱之而無絶與天<lb/>
地終始豈道德之符而聖人所謂吉祥善事者與應侯<lb/>
曰然蔡澤曰若夫秦之商君楚之呉起越之大夫種其<lb/>
卒然亦可願與應侯知蔡澤之欲困已以說<hi>或拙反</hi>復謬<lb/>
曰何為不可夫公孫鞅之事孝公也極身無貳慮盡公<lb/>
而不顧私設刀鋸以禁姦邪信賞罰以致治披腹心示<lb/>
<pb n="KR2a0002_WYG_077-18a"/>
情素蒙咎怨欺舊友奪魏公子印安秦社稷利百姓卒<lb/>
為秦禽將破敵攘地千里呉起之事悼王也使私不得<lb/>
害公讒不得蔽忠言不取苟合行不取茍容不為危易<lb/>
行行義不辟難<hi>徐廣曰一云不困毁訾</hi>然為霸主彊國不辭禍凶<lb/>
大夫種之事越王也主雖困辱悉忠而不解主雖絶亡<lb/>
盡能而弗離成功而弗矜貴富而不驕怠若此三子者<lb/>
固義之至也忠之節也是故君子以義死難視死如歸<lb/>
生而辱不如死而榮士固有殺身以成名唯義之所在<lb/>
<pb n="KR2a0002_WYG_077-18b"/>
雖死無所恨何為不可哉蔡澤曰主聖臣賢天下之盛<lb/>
福也君明臣直國之福也父慈子孝夫信妻貞家之福<lb/>
也故比干忠而不能存殷子胥智而不能完呉申生孝<lb/>
而晉國亂是皆有忠臣孝子而國家滅亂者何也無明<lb/>
君賢父以聽之故天下以其君父為僇辱而憐其臣子<lb/>
今商君呉起大夫種之為人臣是也其君非也故世稱<lb/>
三子致功而不見德豈慕不遇世死乎夫待死而後可<lb/>
以立忠成名是微子不足仁孔子不足聖管仲不足大<lb/>
<pb n="KR2a0002_WYG_077-19a"/>
也夫人之立功豈不期於成全邪身與名俱全者上也<lb/>
名可法而身死者其次也名在僇辱而身全者下也於<lb/>
是應侯稱善蔡澤少得間因曰夫商君呉起大夫種其<lb/>
為人臣盡忠致功則可願矣閎夭事文王周公輔成王<lb/>
也豈不亦忠聖乎以君臣論之商君呉起大夫種其可<lb/>
願孰與閎夭周公哉應侯曰商君呉起大夫種弗若也<lb/>
蔡澤曰然則君之主慈仁任忠惇厚舊故其賢智與有<lb/>
道之士為膠漆義不倍功臣孰與秦孝公楚悼王越王<lb/>
<pb n="KR2a0002_WYG_077-19b"/>
乎應侯曰未知何如也蔡澤曰今主親忠臣不過秦孝<lb/>
公楚悼王越王君之設智能為主安危修政治亂彊兵<lb/>
批患折難廣地殖穀富國足家彊主尊社稷顯宗廟天<lb/>
下莫敢欺犯其主主之威蓋震海内功彰萬里之外聲<lb/>
名光輝傳於千世君孰與商君呉起大夫種應侯曰不<lb/>
若蔡澤曰今主之親忠臣不忘舊故不若孝公悼王句<lb/>
踐而君之功績愛信親幸又不若商君呉起大夫種然<lb/>
而君之禄位貴盛私家之富過於三子而身不退者恐<lb/>
<pb n="KR2a0002_WYG_077-20a"/>
患之甚於三子竊為君危之語曰日中則移月滿則虧<lb/>
物盛則衰天地之常數也進退盈縮與時變化聖人之<lb/>
常道也故國有道則仕國無道則隱聖人曰飛龍在天<lb/>
利見大人不義而富且貴於我如浮雲今君之怨已讎<lb/>
而德已報意欲至矣而無變計竊為君不取也且夫翠<lb/>
鵠犀象其處勢非不逺死也而所以死者惑於餌也蘇<lb/>
秦智伯之智非不足以辟辱逺死也而所以死者惑於<lb/>
貪利不止也是以聖人制禮節欲取於民有度使之以<lb/>
<pb n="KR2a0002_WYG_077-20b"/>
時用之有止故志不溢行不驕常與道俱而不失故天<lb/>
下承而不絶昔者齊桓公九合諸侯一匡天下至於葵<lb/>
丘之會有驕矜之志畔者九國呉王夫差兵無敵於天<lb/>
下勇彊以輕諸侯陵齊晉故遂以殺身亡國夏育太史<lb/>
噭叱<hi>徐廣曰一作喑</hi>呼駭三軍然而身死於庸夫此皆乗至盛<lb/>
而不返道理不居卑退處儉約之患也夫商君為秦孝<lb/>
公明法令禁姦本尊爵必賞有罪必罰平權衡正度量<lb/>
調輕重決裂阡陌以静生民之業而一其俗勸民耕農<lb/>
<pb n="KR2a0002_WYG_077-21a"/>
利土一室無二事力田稸積習戰陳之事是以兵動而<lb/>
地廣兵休而國富故秦無敵於天下立威諸侯成秦國<lb/>
之業功已成矣而遂以車裂楚地方數千里持㦸百萬<lb/>
白起率數萬之師以與楚戰一戰舉鄢郢以燒夷陵再<lb/>
戰南并蜀漢又越韓魏而攻彊趙北坑馬服誅屠四十<lb/>
餘萬之衆盡之于長平之下流血成川沸聲若雷遂入<lb/>
圍邯鄲使秦有帝業楚趙天下之彊國而秦之仇敵也<lb/>
自是之後楚趙皆懾伏不敢攻秦者白起之勢也身所<lb/>
<pb n="KR2a0002_WYG_077-21b"/>
服者七十餘城功已成矣而遂賜劒死於杜郵呉起為<lb/>
楚悼王立法卑減大臣之威重罷無能廢無用損不急<lb/>
之官塞私門之請一楚國之俗禁游說之民精耕戰之<lb/>
士南收楊越北并陳蔡破橫散從使馳說之士無所開<lb/>
其口禁朋黨以厲百姓定楚國之政兵震天下威服諸<lb/>
侯功已成矣而卒枝解大夫種為越王深謀逺計免會<lb/>
稽之危以亡為存因辱為榮墾草入邑辟地殖穀率四<lb/>
方之士專上下之力輔句踐之賢報夫差之讎卒擒勁<lb/>
<pb n="KR2a0002_WYG_077-22a"/>
呉令越成覇功已彰而信矣句踐終負而殺之此四子<lb/>
者功成不去禍至於此此所謂信而不能詘往而不能<lb/>
返者也范蠡知之超然辟世長為陶朱公君獨不觀夫<lb/>
博者乎或欲大投或欲分功<hi>班固奕指曰博縣於投不必在行駰謂投投瓊也</hi>
此皆君之所明知也今君相秦計不下席謀不出廊廟<lb/>
坐制諸侯利施三川以實宜陽決羊腸之險塞太行之<lb/>
道又斬范中行之塗六國不得合從棧道千里通於蜀<lb/>
漢使天下皆畏秦秦之欲得矣君之功極矣此亦秦之<lb/>
<pb n="KR2a0002_WYG_077-22b"/>
分功之時也如是而不退則商君白公<hi>徐廣曰白起</hi>呉起大<lb/>
夫種是也吾聞之鑒於水者見靣之容鑒於人者知吉<lb/>
與凶書曰成功之下不可久處四子之禍君何居焉君<lb/>
何不以此時歸相印讓賢者而授之退而巖居川觀必<lb/>
有伯夷之㢘長為應侯世世稱孤而有許由延陵季子<lb/>
之讓喬松之夀孰與以禍終哉即君何居焉忍不能自<lb/>
離疑不能自決必有四子之禍矣易曰亢龍有悔此言<lb/>
上而不能下信而不能詘往而不能自返者也願君孰<lb/>
<pb n="KR2a0002_WYG_077-23a"/>
計之應侯曰善吾聞欲而不知止失其所以欲有而不知<lb/>
足失其所以有先生幸教雎敬受命於是乃延入坐為<lb/>
上客後數日入朝言於秦昭王曰客新有從山東來者<lb/>
曰蔡澤其人辯士明於三王之事五伯之業世俗之變<lb/>
足以寄秦國之政臣之見人甚衆莫及臣不如也臣敢<lb/>
以聞秦昭王召見與語大説之拜為客卿應侯因謝病<lb/>
請歸相印昭王彊起應侯應侯遂稱病篤范雎免相昭<lb/>
王新説蔡澤計畫遂拜為秦相東收周室蔡澤相秦數<lb/>
<pb n="KR2a0002_WYG_077-23b"/>
月人或惡之懼誅乃謝病歸相印號為綱成君居秦十<lb/>
餘年事昭王孝文王莊襄王卒事始皇帝為秦使於燕<lb/>
三年而燕使太子丹入質於秦<lb/>
太史公曰韓子稱長袖善舞多錢善賈信哉是言也范<lb/>
雎蔡澤世所謂一世辯士然游說諸侯至白首無所遇<lb/>
者非計策之拙所謂說力少也及二人覊旅入秦繼踵<lb/>
取卿相垂功於天下者固彊弱之勢異也然士亦有偶<lb/>
合賢者多如此二子不得盡意豈可勝道哉然二子不<lb/>
<pb n="KR2a0002_WYG_077-24a"/>
困戹惡能激乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_077-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷七十九<lb/>
</p>
<p>
</p>
  </div>
</body>
</text>
</TEI>
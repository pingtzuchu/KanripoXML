<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百十四</head> <lb/>
    <p>
<pb n="KR2a0002_WYG_112-1a"/>
欽定四庫全書<lb/>
　史記集解卷一百十四<lb/>
　　　　　　　　　　　　　宋　裴駰　撰<lb/>
史記一百十四<lb/>
東越列傳第五十四<lb/>
閩越王無諸<hi>韋昭曰閩音武巾反東越之别名</hi>及越東海王揺者其先<lb/>
皆越王句踐之後也姓騶氏<hi>徐廣曰騶一作駱</hi>秦已并天下皆<lb/>
廢為君長以其地為閎中郡<hi>徐廣曰今建安侯官是</hi>及諸侯畔秦<lb/>
<pb n="KR2a0002_WYG_112-1b"/>
無諸揺率越歸鄱陽令吴芮所謂鄱君者也從諸侯滅<lb/>
秦當是之時項籍主命弗王<hi>漢書音義曰主號令諸侯不王無諸揺等</hi>以故<lb/>
不附楚漢擊項籍無諸揺率越人佐漢漢五年復立無<lb/>
諸為閩越王王閩中故地都東冶孝惠三年舉髙帝時<lb/>
越功曰閩君揺功多其民便附乃立揺為東海王<hi>應劭曰在</hi>
<hi>吴郡東南濵海云</hi>都東甌<hi>徐廣曰今之永寧也</hi>世俗號為東甌王後數世<lb/>
至孝景三年呉王濞反欲從閩越閩越未肯行獨東甌<lb/>
從吴及吴破東甌受漢購殺吴王丹徒以故皆得不誅<lb/>
<pb n="KR2a0002_WYG_112-2a"/>
歸國吴王子子駒亡走閩越怨東甌殺其父常勸閩越<lb/>
擊東甌至建元三年閩越發兵圍東甌東甌食盡困且<lb/>
降乃使人告急天子天子問大尉田蚡蚡對曰越人相<lb/>
攻撃固其常又數反覆不足以煩中國往救也自秦時<lb/>
棄弗屬於是中大夫莊助詰蚡曰特患力弗能救徳弗<lb/>
能覆誠能何故棄之且秦舉咸陽而棄之何乃越也今<lb/>
小國以窮困來告急天子天子弗振當安所告愬又何<lb/>
以子萬國乎上曰太尉未足與計吾初即位不欲出虎<lb/>
<pb n="KR2a0002_WYG_112-2b"/>
符發兵郡國乃遣莊助以節發兵㑹稽㑹稽太守欲距<lb/>
不為發兵助乃斬一司馬諭意指遂發兵浮海救東甌<lb/>
未至閩越引兵而去東甌請舉國徙中國乃悉舉衆來<lb/>
處江淮之間<hi>徐廣曰年表曰東甌王廣武侯望率其衆四萬餘人來降家廬江郡</hi>至建元<lb/>
六年閩越撃南越南越守天子約不敢擅發兵擊而以<lb/>
聞上遣大行王恢出豫章大農韓安國出㑹稽皆為将<lb/>
軍兵未踰嶺閩越王郢發兵距險其弟餘善乃與相宗<lb/>
族謀曰王以擅發兵撃南越不請故天子兵來誅今漢<lb/>
<pb n="KR2a0002_WYG_112-3a"/>
兵衆彊今即幸勝之後來益多終滅國而止今殺王以<lb/>
謝天子天子聴罷兵固一國完不聴乃力戰不勝即亡<lb/>
入海皆曰善即鏦殺王使使奉其頭致大行大行曰所<lb/>
謂來者誅王今王頭至謝罪不戰而耘<hi>徐廣曰漢書作運耘義當取耘</hi>
<hi>除或言耘音子粉反此楚人聲重耳隕耘當同音但字有假借聲有輕重</hi>利莫大焉乃以便<lb/>
宜案兵告大農軍而使使奉王頭馳報天子詔罷兩將<lb/>
兵曰郢等首惡獨無諸孫繇君丑不與謀焉乃使中郎<lb/>
将立丑為越繇王奉閩越先祭祀餘善已殺郢威行於<lb/>
<pb n="KR2a0002_WYG_112-3b"/>
國國民多屬竊自立為王繇王不能矯其衆持正天子<lb/>
聞之為餘善不足復興師曰餘善數與郢謀亂而後首<lb/>
誅郢師得不勞因立餘善為東越王與繇王竝處至元<lb/>
鼎五年南越反東越王餘善上書請以卒八千人從樓<lb/>
船将軍撃吕嘉等兵至掲陽以海風波為解不行持兩<lb/>
端隂使南越及漢破番禺不至是時樓船将軍楊僕使<lb/>
使上書願便引兵撃東越上曰士卒勞倦不許罷兵令<lb/>
諸校屯豫章梅嶺待命<hi>徐廣曰在㑹稽界</hi>元鼎六年秋餘善聞<lb/>
<pb n="KR2a0002_WYG_112-4a"/>
樓船請誅之漢兵臨境且往乃遂反發兵距漢道號将<lb/>
軍騶力等為吞漢将軍入白沙武林<hi>徐廣曰在豫章介</hi>梅嶺殺<lb/>
漢三校尉是時漢使大農張成故山川侯齒<hi>徐廣曰成陽共王子</hi>
将屯弗敢擊却就便處皆坐畏懦誅餘善刻武帝璽自<lb/>
立詐其民為妄言天子遣横海将軍韓説出句章浮海<lb/>
從東方往樓船将軍楊僕出武林中尉王温舒出梅嶺<lb/>
越侯為戈船下瀨将軍出若邪白沙元封元年冬咸入<lb/>
東越東越素發兵距險使徇北将軍守武林敗樓船軍<lb/>
<pb n="KR2a0002_WYG_112-4b"/>
數校尉殺長吏樓船将軍率錢唐轅終古斬徇北将軍<lb/>
為禦兒侯<hi>漢書音義曰今吴南亭是也</hi>自兵未往故越衍侯吴陽前<lb/>
在漢漢使歸諭餘善餘善弗聴及横海將軍先至越衍<lb/>
侯吴陽以其邑七百人反攻越軍於漢陽從建成侯敖<lb/>
<hi>徐廣曰亦東越臣</hi>與其率從繇王居股謀曰餘善首惡劫守吾<lb/>
屬今漢兵至衆彊計殺餘善自歸諸將儻幸得脱乃遂<lb/>
俱殺餘善以其衆降横海将軍故封繇王居股為東成<lb/>
侯萬户封建成侯敖為開陵侯封越衍侯吴陽為北石<lb/>
<pb n="KR2a0002_WYG_112-5a"/>
侯封横海将軍説為按道侯封横海校尉福為繚嫈侯<lb/>
<hi>漢書音義曰音遼縈</hi>福者成陽共王子故為海常侯坐法失侯奮<lb/>
從軍無功以宗室故侯諸将皆無成功莫封東越将多<lb/>
軍<hi>漢書音義曰多軍名也</hi>漢兵至棄其軍降封為無錫侯於是天<lb/>
子曰東越狹多阻閩越悍數反覆詔軍吏皆将其民徙<lb/>
處江淮間東越地遂虚<lb/>
太史公曰越雖蠻夷其先豈嘗有大功徳於民哉何其<lb/>
乆也厯數代常為君王句踐一稱伯然餘善至大逆滅<lb/>
<pb n="KR2a0002_WYG_112-5b"/>
國遷衆其先苗裔繇王居股等猶尚封為萬戸侯由此<lb/>
知越世世為公侯矣葢禹之餘烈也<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷八十九</head> <lb/>
    <p>
<pb n="KR2a0002_WYG_087-1a"/>
欽定四庫全書<lb/>
　史記集解卷八十九<lb/>
　　　　　　　　　　　　　宋　裴駰　撰<lb/>
史記八十九<lb/>
張耳陳餘列傳第二十九<lb/>
張耳者大梁人也其少時及魏公子毋忌為客張耳嘗<lb/>
亡命游外黃外黄富人女甚美嫁庸奴亡其夫<hi>徐廣曰一云其</hi>
<hi>夫亡也</hi>去抵父客<hi>如淳曰父時故賓客</hi>父客素知張耳乃謂女曰必<lb/>
<pb n="KR2a0002_WYG_087-1b"/>
欲求賢夫從張耳女聽乃卒為請決嫁之張耳張耳是<lb/>
時脱身游女家厚奉給張耳張耳以故致千里客乃宦<lb/>
魏為外黃令名由此益賢　陳餘者亦大梁人也好儒<lb/>
術數游趙苦陘<hi>張晏曰苦陘漢章帝改曰漢昌</hi>富人公乗氏以其女妻<lb/>
之亦知陳餘非庸人也餘年少父事張耳兩人相與為<lb/>
刎頸交秦之滅大梁也張耳家外黄高祖為布衣時嘗<lb/>
數從張耳游客數月秦滅魏數歲已聞此兩人魏之名<lb/>
士也購求有得張耳千金陳餘五百金張耳陳餘乃變<lb/>
<pb n="KR2a0002_WYG_087-2a"/>
名姓俱之陳為里監門<hi>張晏曰監門里正衞也</hi>以自食兩人相對<lb/>
里吏嘗有過笞陳餘陳餘欲起張耳躡之<hi>徐廣曰一作攝</hi>使受<lb/>
笞吏去張耳乃引陳餘之桑下而數之曰始吾與公言<lb/>
何如今見小辱而欲死一吏乎陳餘然之秦詔書購求<lb/>
兩人兩人亦反用門者以令里中陳渉起蘄至入陳兵<lb/>
數萬張耳陳餘上謁陳渉渉及左右生平數聞張耳陳<lb/>
餘賢未嘗見見即大喜陳中豪傑父老乃說陳渉曰將<lb/>
軍身被堅執鋭率士卒以誅暴秦復立楚社稷存亡繼<lb/>
<pb n="KR2a0002_WYG_087-2b"/>
絶功徳宜為王且夫監臨天下諸將不為王不可願將<lb/>
軍立為楚王也陳渉問此兩人兩人對曰夫秦為無道<lb/>
破人國家滅人社稷絶人後世罷百姓之力盡百姓之<lb/>
財將軍瞋目張膽出萬死不顧一生之計為天下除殘<lb/>
也今始至陳而王之示天下私願將軍毋王急引兵而<lb/>
西遣人立六國後自為樹黨為秦益敵也敵多則力分<lb/>
與衆則兵彊如此野無交兵縣無守城誅暴秦據咸陽<lb/>
以令諸侯諸侯亡而得立以德服之如此則帝業成矣<lb/>
<pb n="KR2a0002_WYG_087-3a"/>
今獨王陳恐天下解也陳渉不聽遂立為王陳餘乃復<lb/>
説陳王曰大王舉梁楚而西務在入關未及收河北也<lb/>
臣嘗游趙知其豪桀及地形願請竒兵北略趙地於是<lb/>
陳王以故所善陳人武臣為將軍邵騷為䕶軍以張耳<lb/>
陳餘為左右校尉予卒三千人北略趙地武臣等從白<lb/>
馬渡河至諸縣說其豪桀曰<hi>鄧展曰至何北縣説之</hi>秦為亂政虐<lb/>
刑以殘賊天下數十年矣北有長城之役南有五嶺之<lb/>
戍<hi>漢書音義曰嶺有五因以為名在交阯界中也</hi>外内騷動百姓罷敝頭會箕<lb/>
<pb n="KR2a0002_WYG_087-3b"/>
歛<hi>漢書音義曰家家人頭數出穀以箕歛之</hi>以供軍費財匱力盡民不聊生<lb/>
重之以苛法峻刑使天下父子不相安陳王奮臂為天<lb/>
下倡始王楚之地方二千里莫不響應家自為怒人自<lb/>
為鬭各報其怨而攻其讐縣殺其令丞郡殺其守尉今<lb/>
已張大楚王陳使呉廣周文將卒百萬西擊秦於此時<lb/>
而不成封侯之業者非人豪也諸君試相與計之夫天<lb/>
下同心而苦秦久矣因天下之力而攻無道之君報父<lb/>
兄之怨而成割地有土之業此士之一時也豪桀皆然<lb/>
<pb n="KR2a0002_WYG_087-4a"/>
其言乃行收兵得數萬人號武臣為武信君下趙十城<lb/>
餘皆城守莫肯下乃引兵東北擊范陽范陽人蒯通説<lb/>
范陽令曰<hi>漢書曰范陽令徐公</hi>竊聞公之將死故弔雖然賀公得<lb/>
通而生范陽令曰何以弔之對曰秦法重足下為范陽<lb/>
令十年矣殺人之父孤人之子斷人之足黥人之首不<lb/>
可勝數然而慈父孝子莫敢倳刃<hi>徐廣曰倳音胾</hi>公之腹中者<lb/>
<hi>李竒曰東方人以物插地皆為倳</hi>畏秦法耳今天下大亂秦法不施然<lb/>
則慈父孝子且倳刃公之腹中以成其名此臣之所以<lb/>
<pb n="KR2a0002_WYG_087-4b"/>
弔公也今諸侯畔秦矣武信君兵且至而君堅守范陽<lb/>
少年皆爭殺君下武信君君急遣臣見武信君可轉禍<lb/>
為福在今矣范陽令乃使蒯通見武信君曰足下必將<lb/>
戰勝然后略地攻得然後下城臣竊以為過矣誠聽臣<lb/>
之計可不攻而降城不戰而略地傳檄而千里定可乎<lb/>
武信君曰何謂也蒯通曰令范陽令宜整頓其士卒以<lb/>
守戰者也怯而畏死貪而重富貴故欲先天下降畏君<lb/>
以為秦所置吏誅殺如前十城也然今范陽少年亦方<lb/>
<pb n="KR2a0002_WYG_087-5a"/>
殺其令自以城距君君何不齎臣侯印拜范陽令范陽<lb/>
令則以城下君少年亦不敢殺其令令范陽令乗朱輪<lb/>
華轂使馳驅燕趙郊燕趙郊見之皆曰此范陽令先下<lb/>
者也即喜矣燕趙城可毋戰而降也此臣之所謂傳檄<lb/>
而千里定者也武信君從其計因使蒯通賜范陽令侯<lb/>
印趙地聞之不戰以城下者三十餘城至邯鄲張耳陳<lb/>
餘聞周章軍入關至戲却<hi>蘇林曰戱地名却兵退也</hi>又聞諸將為陳<lb/>
王徇地多以讒毁得罪誅怨陳王不用其筴不以為將<lb/>
<pb n="KR2a0002_WYG_087-5b"/>
而以為校尉乃説武臣曰陳王起蘄至陳而王非必立<lb/>
六國後將軍今以三千人下趙數十城獨介居河北<hi>晉灼</hi>
<hi>曰介音戞讚曰方言云介持也</hi>不王無以填之且陳王聽讒還報恐不<lb/>
脱於禍又不如立其兄弟不即立趙後將軍毋失時時<lb/>
間不容息武臣乃聽之遂立為趙王以陳餘為大將軍<lb/>
張耳為右丞相邵騷為左丞相使人報陳王陳王大怒<lb/>
欲盡族武臣等家而發兵擊趙陳王相國房君諫曰秦<lb/>
未亡而誅武臣等家此又生一秦也不如因而賀之使<lb/>
<pb n="KR2a0002_WYG_087-6a"/>
急引兵西擊秦陳王然之從其計徙繫武臣等家宮中<lb/>
封張耳子敖為成都君陳王使使者賀趙令趣發兵西<lb/>
入關張耳陳餘說武臣曰王王趙非楚意特以計賀王<lb/>
楚已滅秦必加兵於趙願王毋西兵北徇燕代南收河<lb/>
内以自廣趙南據大河北有燕代楚雖勝秦必不敢制<lb/>
趙趙王以為然因不西兵而使韓廣略燕李良略常山<lb/>
張黶略上黨韓廣至燕燕人因立廣為燕王<hi>徐廣曰九月也</hi>趙<lb/>
王乃與張耳陳餘北略地燕界趙王間出為燕軍所得<lb/>
<pb n="KR2a0002_WYG_087-6b"/>
燕將囚之欲與分趙地半乃歸王使者往燕輒殺之以<lb/>
求地張耳陳餘患之有厮養卒謝其舍中曰<hi>如淳曰厮賤者也公</hi>
<hi>羊傳曰厮役扈養韋昭曰析薪為厮炊烹為養晉灼曰以辭相告曰謝也</hi>吾為公説燕與趙<lb/>
王載歸舍中皆笑曰使者往十餘輩輒死若何以能得<lb/>
王乃走燕壁燕將見之問燕將曰知臣何欲燕將曰若<lb/>
欲得趙王耳曰君知張耳陳餘何如人也燕將曰賢人<lb/>
也曰知其志何欲曰欲得其王耳趙養卒乃笑曰君未<lb/>
知此兩人所欲也夫武臣張耳陳餘杖馬箠下趙數十<lb/>
<pb n="KR2a0002_WYG_087-7a"/>
城<hi>張晏曰言其不用兵革驅策而已也</hi>此亦各欲南靣而王豈欲為卿相<lb/>
終已邪夫臣與主豈可同日而道哉顧其勢初定未敢<lb/>
參分而王且以少長先立武臣為王以持趙心今趙地<lb/>
已服此兩人亦欲分趙而王時未可耳今君乃囚趙王<lb/>
此兩人名為求趙王實欲燕殺之此兩人分趙自立夫<lb/>
以一趙尚易燕況以兩賢王右提左挈而責殺王之罪<lb/>
<hi>徐廣曰平原君傳曰事成執右劵以責也劵契義同耳</hi>滅燕易矣燕將以為然乃<lb/>
歸趙王養卒為御而歸李良已定常山還報趙王復使<lb/>
<pb n="KR2a0002_WYG_087-7b"/>
良略太原至石邑秦兵塞井陘未能前秦將詐稱二世<lb/>
使人遺李良書不封<hi>張晏曰欲其漏泄君臣相疑</hi>曰良嘗事我得顯<lb/>
幸良誠能反趙為秦赦良罪貴良良得書疑不信乃還<lb/>
之邯鄲益請兵未至道逢趙王姊出飲從百飲騎李良<lb/>
望見以為王伏謁道旁王姊醉不知其將使騎謝李良<lb/>
李良素貴起慙其從官從官有一人曰天下畔秦能者<lb/>
先立且趙王素出將軍下今女兒乃不為將軍下車請<lb/>
追殺之李良已得秦書固欲反趙未決因此怒遣人追<lb/>
<pb n="KR2a0002_WYG_087-8a"/>
殺王姊道中乃遂將其兵襲邯鄲邯鄲不知竟殺武臣<lb/>
邵騷趙人多為張耳陳餘耳目者以故得脱出收其兵<lb/>
得數萬人客有説張耳曰兩君羈旅而欲附趙難獨立<lb/>
立趙後扶以義可就功乃求得趙歇<hi>徐廣曰正月也音烏鎋反駰案張晏</hi>
<hi>曰趙之苗裔</hi>立為趙王居信都<hi>徐廣曰後項羽改曰襄國</hi>李良進兵擊陳<lb/>
餘陳餘敗李良李良走歸章邯章邯引兵至邯鄲皆徙其<lb/>
民河内夷其城郭張耳與趙王歇走入鉅鹿城王離圍<lb/>
之陳餘北收常山兵得數萬人軍鉅鹿北章邯軍鉅鹿<lb/>
<pb n="KR2a0002_WYG_087-8b"/>
南棘原築甬道屬河餉王離王離兵食多急攻鉅鹿鉅<lb/>
鹿城中食進兵少張耳數使人召前陳餘陳餘自度兵<lb/>
少不敵秦不敢前數月張耳大怒怨陳餘使張黶陳澤<lb/>
往讓陳餘曰始吾與公為刎頸交今王與耳旦暮且死<lb/>
而公擁兵數萬不肯相救安在其相為死茍必信胡不<lb/>
赴秦軍俱死且有十一二相全陳餘曰吾度前終不能<lb/>
救趙徒盡亡軍且餘所以不俱死欲為趙王張君報秦<lb/>
今必俱死如以肉委餓虎何益張黶陳澤曰事已急要<lb/>
<pb n="KR2a0002_WYG_087-9a"/>
俱死立信安知後慮陳餘曰吾死顧以為無益必如公<lb/>
言乃使五千人令張黶陳澤先嘗秦軍至皆没當是時<lb/>
燕齊楚聞趙急皆來救張敖亦北收代兵得萬餘人來<lb/>
皆壁餘旁未敢擊秦項羽兵數絶章邯甬道王離軍之<lb/>
食項羽悉引兵渡河遂破章邯<hi>徐廣曰三年十二月</hi>章邯引兵解<lb/>
諸侯軍乃敢擊圍鉅鹿秦軍遂虜王離渉間自殺卒存<lb/>
鉅鹿者楚力也於是趙王歇張耳乃得出鉅鹿謝諸侯<lb/>
張耳與陳餘相見責讓陳餘以不肯救趙及問張黶陳<lb/>
<pb n="KR2a0002_WYG_087-9b"/>
澤所在陳餘怒曰張黶陳澤以必死責臣臣使將五千<lb/>
人先嘗秦軍皆没不出張耳不信以為殺之數問陳餘<lb/>
陳餘怒曰不意君之望臣深也豈以臣為重去將哉乃<lb/>
脱解印綬推予張耳張耳亦愕不受陳餘起如厠客有<lb/>
説張耳曰臣聞天與不取反受其咎今陳將軍予君印<lb/>
君不受反天不祥急取之張耳乃佩其印收其麾下而<lb/>
陳餘還亦望張耳不讓遂趨出張耳遂收其兵陳餘獨<lb/>
與麾下所善數百人之河上澤中漁獵由此陳餘張耳<lb/>
<pb n="KR2a0002_WYG_087-10a"/>
遂有卻趙王歇復居信都張耳從項羽諸侯入關漢元<lb/>
年十二月項羽立諸侯王張耳雅游<hi>韋昭曰雅素也</hi>人多為之<lb/>
言項羽亦素數問張耳賢乃分趙立張耳為常山王治<lb/>
信都信都更名襄國陳餘客多説項羽曰陳餘張耳一體<lb/>
有功於趙項羽以陳餘不從入關聞其在南皮即以南<lb/>
皮旁三縣以封之而徙趙王歇王代<hi>徐廣曰都代縣</hi>張耳之國<lb/>
陳餘愈益怒曰張耳與餘功等也今張耳王餘獨侯此<lb/>
項羽不平及齊王田榮畔楚陳餘乃使夏説説田榮曰<lb/>
<pb n="KR2a0002_WYG_087-10b"/>
項羽為天下宰不平盡王諸將善地徙故王王惡地今<lb/>
趙王乃居代願王假臣兵請以南皮為扞蔽田榮欲樹<lb/>
黨於趙以反楚乃遣兵從陳餘陳餘因悉三縣兵襲常<lb/>
山王張耳張耳敗走念諸侯無可歸者漢王與我有舊<lb/>
故<hi>張晏曰漢王為布衣時嘗從張耳游</hi>而項羽又彊立我我欲之楚<hi>張晏曰羽</hi>
<hi>旣彊盛又為所立是以狐疑莫知所往也</hi>甘公曰<hi>文頴曰善説星者甘氏也</hi>漢王之入關<lb/>
五星聚東井東井者秦分也先至必霸楚雖彊後必屬<lb/>
漢故耳走漢<hi>徐廣曰二年十月也</hi>漢王亦還定三秦方圍章邯廢<lb/>
<pb n="KR2a0002_WYG_087-11a"/>
丘張耳謁漢王漢王厚遇之陳餘已敗張耳皆復收趙<lb/>
地迎趙王於代復為趙王趙王德陳餘立以為代王陳<lb/>
餘為趙王弱國初定不之國留傅趙王而使夏説以相<lb/>
國守代漢二年東擊楚使使告趙欲與俱陳餘曰漢殺<lb/>
張耳乃從於是漢王求人類張耳者斬之持其頭遺陳<lb/>
餘陳餘乃遣兵助漢漢之敗於彭城西陳餘亦復覺張<lb/>
耳不死即背漢漢三年韓信已定魏地遣張耳與韓信<lb/>
擊破趙井陘<hi>徐廣曰三年十月</hi>斬陳餘泜水上<hi>徐廣曰在常山音遲一音丁禮</hi>
<pb n="KR2a0002_WYG_087-11b"/>
<hi>反</hi>追殺趙王歇襄國漢立張耳為趙王<hi>徐廣曰四年十一月駰案漢書</hi>
<hi>四年夏</hi>漢五年張耳薨諡為景王子敖嗣立為趙王高祖<lb/>
長女魯元公主為趙王敖后漢七年高祖從平城過趙<lb/>
趙王朝夕袒韝蔽<hi>徐廣曰韝者臂捍也</hi>自上食禮甚卑有子壻禮<lb/>
高祖箕倨詈甚漫易之趙相貫高趙午等年六十餘<hi>徐廣</hi>
<hi>曰田叔傳云趙相趙午等數十人皆怒然則或宜言六十餘人</hi>故張耳客也生平為氣<lb/>
乃怒曰吾王孱王也<hi>孟康曰音如潺湲之潺冀州人謂懦弱為孱韋昭曰仁謹貎</hi>説<lb/>
王曰夫天下豪桀竝起能者先立今王事高祖甚㳟而<lb/>
<pb n="KR2a0002_WYG_087-12a"/>
高祖無禮請為王殺之張敖齧其指出血曰君何言之<lb/>
誤且先人亡國賴高祖得復國德流子孫秋豪皆高祖<lb/>
力也願君無復出口貫高趙午等十餘人皆相謂曰乃<lb/>
吾等非也吾王長者不倍德且吾等義不辱今怨高祖<lb/>
辱吾王故欲殺之何乃洿王為乎令事成歸王事敗獨<lb/>
身坐耳漢八年上從東垣還過趙貫高等乃壁人柏人<lb/>
要之置厠<hi>韋昭曰為供置也</hi>上過欲宿心動問曰縣名為何曰<lb/>
柏人柏人者廹於人也不宿而去漢九年貫高怨家知<lb/>
<pb n="KR2a0002_WYG_087-12b"/>
其謀乃上變告之於是上皆并逮捕趙王貫高等十餘<lb/>
人皆爭自剄貫高獨怒罵曰誰令公為之今王實無謀<lb/>
而并捕王公等皆死誰白王不反者乃轞車膠致與王<lb/>
詣長安治張敖之罪上乃詔趙羣臣賓客有敢從王皆<lb/>
族貫高與客孟舒等十餘人皆自髠鉗為王家奴從來<lb/>
貫高至對獄曰獨吾屬為之王實不知吏治榜笞數千<lb/>
刺剟<hi>徐廣曰丁劣反</hi>身無可擊者終不復言呂后數言張王以<lb/>
魯元公主故不宜有此上怒曰使張敖據天下豈少而<lb/>
<pb n="KR2a0002_WYG_087-13a"/>
女乎不聽廷尉以貫高事辭聞上曰壯士誰知者以私<lb/>
問之<hi>瓚曰以私情相問</hi>中大夫泄公曰臣之邑子素知之此固<lb/>
趙國立名義不侵為然諾者也上使泄公持節問之箯<lb/>
輿前<hi>徐廣曰箯音鞭駰案韋昭曰輿如今輿牀人輿以行</hi>仰視曰泄公邪泄公勞<lb/>
苦如生平驩與語問張王果有計謀不高曰人情寧不<lb/>
各愛其父母妻子乎今吾三族皆以論死豈以王易吾<lb/>
親哉顧為王實不反獨吾等為之其道本指所以為者<lb/>
王不知狀於是泄公入具以報上乃赦趙王上賢貫高<lb/>
<pb n="KR2a0002_WYG_087-13b"/>
為人能立然諾使泄公具告之曰張王已出因赦貫高<lb/>
貫高喜曰吾王審出乎泄公曰然泄公曰上多足下故<lb/>
赦足下貫高曰所以不死一身無餘者白張王不反也<lb/>
今王已出吾責已塞死不恨矣且人臣有簒殺之名何<lb/>
靣目復事上哉縱上不殺我我不愧於心乎乃仰絶肮<lb/>
遂死<hi>韋昭曰肮咽也</hi>當此之時名聞天下張敖已出以尚魯元<lb/>
故封為宣平侯於是上賢張王諸客客以鉗奴從張王<lb/>
入關無不為諸侯相郡守者及孝惠高后文帝孝景時<lb/>
<pb n="KR2a0002_WYG_087-14a"/>
張王客子孫皆得為二千石張敖高后六年薨<hi>關中記曰張敖</hi>
<hi>家在安陵東</hi>子偃為魯元王以母呂后女故呂后封為魯元<lb/>
王元王弱兄弟少及封張敖他姬子二人為樂昌侯<hi>徐廣</hi>
<hi>曰漢紀張酺傳曰張敖之子夀封樂昌侯食細陽之池陽鄉也</hi>侈為信都侯高后崩諸<lb/>
呂無道大臣誅之而廢魯元王及樂昌侯信都侯孝文帝<lb/>
即位復封故魯元王偃為南宮侯續張氏<hi>張敖諡武侯張偃之孫有</hi>
<hi>罪絶信都侯名侈樂昌侯名夀</hi>
太史公曰張耳陳餘世傳所稱賢者其賓客厮役莫非<lb/>
<pb n="KR2a0002_WYG_087-14b"/>
天下俊桀所居國無不取卿相者然張耳陳餘始居約<lb/>
時<hi>漢書音義曰在貧賤時也</hi>相然信以死豈顧問哉及據國爭權卒<lb/>
相滅亡何鄉者相慕用之誠後相倍之戾也豈非以利<lb/>
哉名譽雖高賓客雖盛所由殆與太伯延陵季子異矣<lb/>
　<lb/>
　<lb/>
　<lb/>
　史記集解卷八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷九十一</head> <lb/>
    <p>
<pb n="KR2a0002_WYG_089-1a"/>
欽定四庫全書<lb/>
　史記集解卷九十一<lb/>
　　　　　　　　　　　　　宋　裴駰　撰<lb/>
史記九十一<lb/>
黥布列傳第三十一<lb/>
黥布者六人也姓英氏秦時為布衣少年有客相之曰<lb/>
當刑而王及壯坐法黥布欣然笑曰人相我當刑而王<lb/>
㡬是乎<hi>徐廣曰㡬一作豈駰謂㡬近也</hi>人有聞者共俳笑之布已論輸<lb/>
<pb n="KR2a0002_WYG_089-1b"/>
麗山麗山之徒數十萬人布皆與其徒長豪桀交通廼<lb/>
率其曹偶亡之江中為羣盜陳勝之起也布廼見番君<lb/>
與其衆叛秦聚兵數千人番君以其女妻之章邯之滅<lb/>
陳勝破呂臣軍布乃引兵北擊秦左右校破之清波引<lb/>
兵而東聞項梁定江東會稽渉江而西陳嬰以項氏世<lb/>
為楚將廼以兵屬項梁渡淮南英布蒲將軍亦以兵屬<lb/>
項梁項梁渉淮而西擊景駒秦嘉等布常冠軍項梁至<lb/>
辥聞陳王定死廼立楚懷王項梁號為武信君英布為<lb/>
<pb n="KR2a0002_WYG_089-2a"/>
當陽君項梁敗死定陶懷王徙都彭城諸將英布亦皆<lb/>
保聚彭城當是時秦急圍趙趙數使人請救懷王使宋<lb/>
義為上將范増為末將項籍為次將英布蒲將軍皆為<lb/>
將軍悉屬宋義北救趙及項籍殺宋義於河上懷王因<lb/>
立籍為上將軍諸將皆屬項籍項籍使布先渡河擊秦<lb/>
布數有利籍廼悉引兵渉河從之遂破秦軍降章邯等<lb/>
楚兵常勝功冠諸侯諸侯兵皆以服屬楚者以布數以<lb/>
少敗衆也項籍之引兵西至新安又使布等夜擊坑章<lb/>
<pb n="KR2a0002_WYG_089-2b"/>
邯秦卒二十餘萬人至關不得入又使布等先從間道<lb/>
破關下軍遂得入至咸陽布常為軍鋒項王封諸將立<lb/>
布為九江王都六漢元年四月諸侯皆罷戲下各就國<lb/>
項氏立懷王為義帝徙都長沙廼隂令九江王布等行<lb/>
擊之其八月布使將擊義帝追殺之郴縣漢二年齊王<lb/>
田榮畔楚項王往擊齊徴兵九江九江王布稱病不往<lb/>
遣將將數千人行漢之敗楚彭城布又稱病不佐楚項<lb/>
王由此怨布數使使者誚讓<hi>漢書音義曰誚責也</hi>召布布愈恐不<lb/>
<pb n="KR2a0002_WYG_089-3a"/>
敢往項王方北憂齊趙西患漢所與者獨九江王又多<lb/>
布材欲親用之以故未擊漢三年漢王擊楚大戰彭城<lb/>
不利出梁地至虞謂左右曰如彼等者無足與計天下<lb/>
事謁者隨何進曰不審陛下所謂漢王曰孰能為我使<lb/>
淮南令之發兵倍楚留項王於齊數月我之取天下可<lb/>
以萬全<hi>一本作百全</hi>隨何曰臣請使之廼與二十人俱使淮<lb/>
南至因太宰主之<hi>漢書音義曰淮南太宰作内主也韋昭曰主舍也</hi>三日不得<lb/>
見隨何因説太宰曰王之不見何必以楚為彊以漢為<lb/>
<pb n="KR2a0002_WYG_089-3b"/>
弱此臣之所以為使使何得見言之而是邪是大王所<lb/>
欲聞也言之而非邪使何等二十人伏斧質淮南市以<lb/>
明王倍漢而與楚也太宰廼言之王王見之隨何曰漢<lb/>
王使臣敬進書大王御者竊怪大王與楚何親也淮南<lb/>
王曰寡人北鄉而臣事之隨何曰大王與項王俱列為<lb/>
諸侯北鄉而臣事之必以楚為强可以託國也項王伐齊<lb/>
身負板築<hi>李卒曰板牆板築杵也</hi>以為士卒先大王宜悉淮南之<lb/>
衆身自將之為楚君前鋒今廼發四千人以助楚夫北<lb/>
<pb n="KR2a0002_WYG_089-4a"/>
面而臣事人者固若是乎夫漢王戰於彭城項王未出<lb/>
齊也大王宜騷<hi>音掃</hi>淮南之兵渡淮日夜會戰彭城下大<lb/>
王撫萬人之衆無一人渡淮者垂拱而觀其孰勝夫託<lb/>
國於人者固若是乎大王提空名以鄉楚而欲厚自託<lb/>
臣竊為大王不取也然而大王不背楚者以漢為弱也<lb/>
夫楚兵雖彊天下負之以不義之名以其背盟約而殺<lb/>
義帝也然而楚王恃戰勝自彊漢王收諸侯還守成臯<lb/>
滎陽下蜀漢之粟深溝壁壘分卒守徼乗塞楚人還兵<lb/>
<pb n="KR2a0002_WYG_089-4b"/>
間以梁地深入敵國八九百里<hi>張晏曰羽從齊還當經梁地八九百里廼得羽</hi>
<hi>地</hi>欲戰則不得攻城則力不能老弱轉糧千里之外楚<lb/>
兵至滎陽成臯漢堅守而不動進則不得攻退則不能<lb/>
解故曰楚兵不足恃也<hi>徐廣曰恃一作罷言其已困不足復苦也</hi>使楚勝漢<lb/>
則諸侯自危懼而相救夫楚之彊適足以致天下之兵<lb/>
耳故楚不如漢其勢易見也今大王不與萬全之漢而<lb/>
自託於危亡之楚臣竊為大王惑之臣非以淮南之兵<lb/>
足以亡楚也夫大王發兵而倍楚項王必留留數月漢<lb/>
<pb n="KR2a0002_WYG_089-5a"/>
之取天下可以萬全臣請與大王提劒而歸漢漢王必<lb/>
裂地而封大王又況淮南淮南必大王有也故漢王敬<lb/>
使使臣進愚計願大王之留意也淮南王曰請奉命隂<lb/>
許畔楚與漢未敢泄也楚使者在<hi>文頴曰在淮南王所</hi>方急責英<lb/>
布發兵舍傳舍隨何直入坐楚使者上坐曰九江王已<lb/>
歸漢楚何以得發兵布愕然楚使者起何因説布曰事<lb/>
以搆可遂殺楚使者無使歸而疾走漢并力布曰如使<lb/>
者教因起兵而擊之耳於是殺使者因起兵而攻楚楚<lb/>
<pb n="KR2a0002_WYG_089-5b"/>
使項聲龍且攻淮南項王留而攻下邑數月龍且擊淮<lb/>
南破布軍布欲引兵走漢恐楚王殺之故間行與何俱<lb/>
歸漢淮南王至<hi>徐廣曰三年十二月</hi>上方踞牀洗召布入見布甚<lb/>
大怒悔來欲自殺出就舍帳御飲食從官如漢王居布<lb/>
又大喜過望於是廼使人入九江楚已使項伯收九江<lb/>
兵盡殺布妻子布使者頗得故人幸臣將衆數千人歸<lb/>
漢漢益分布兵而與俱北收兵至成臯四年七月立布<lb/>
為淮南王與擊項籍漢五年布使人入九江得數縣六<lb/>
<pb n="KR2a0002_WYG_089-6a"/>
年布與劉賈入九江誘大司馬周殷周殷反楚遂舉九<lb/>
江兵與漢擊楚破之垓下項籍死天下定上置酒上折<lb/>
隨何之功謂何為腐儒為天下安用腐儒隨何跪曰夫<lb/>
陛下引兵攻彭城楚王未去齊也陛下發歩卒五萬人<lb/>
騎五千能以取淮南乎上曰不能隨何曰陛下使何與<lb/>
二十人使淮南至如陛下之意是何之功賢於歩卒五<lb/>
萬人騎五千也然而陛下謂何腐儒為天下安用腐儒<lb/>
何也上曰吾方圖子之功廼以隨何為䕶軍中尉布遂<lb/>
<pb n="KR2a0002_WYG_089-6b"/>
剖符為淮南王都六九江廬江衡山豫章郡皆屬布七<lb/>
年朝陳八年朝雒陽九年朝長安十一年高后誅淮隂<lb/>
侯布因心恐夏漢誅梁王彭越醢之盛其醢徧賜諸侯<lb/>
至淮南淮南王方獵見醢因大恐隂令人部聚兵候伺<lb/>
旁郡警急<hi>張晏曰欲有所會</hi>布所幸姬疾請就醫醫家與中大<lb/>
夫賁赫對門<hi>徐廣曰賁音肥</hi>姬數如醫家賁赫自以為侍中廼<lb/>
厚餽遺從姬飲醫家姬侍王從容語次譽赫長者也王<lb/>
怒曰汝安從知之具説狀王疑其與亂赫恐稱病王愈<lb/>
<pb n="KR2a0002_WYG_089-7a"/>
怒欲捕赫赫言變事乗傳詣長安布使人追不及赫至<lb/>
上變言布謀反有端可先未發誅也上讀其書語蕭相<lb/>
國相國曰布不宜有此恐仇怨妄誣之請繫赫使人微<lb/>
<hi>一作徴</hi>驗淮南王淮南王布見赫以罪亡上變固已疑其<lb/>
言國隂事漢使又來頗有所驗遂族赫家發兵反反書<lb/>
聞上廼赦賁赫以為將軍上召諸將問曰布反為之奈<lb/>
何皆曰發兵擊之坑豎子耳何能為乎汝隂侯滕公召<lb/>
故楚令尹問之令尹曰是故當反滕公曰上裂地而王<lb/>
<pb n="KR2a0002_WYG_089-7b"/>
之疏爵而貴之<hi>漢書音義曰疏分也禹決江疏河是也</hi>南靣而立萬乗之<lb/>
主其反何也令尹曰往年殺彭越前年擊韓信<hi>張晏曰往年前</hi>
<hi>年同耳使文相避也</hi>言此三人者同功一體之人也自疑禍及身<lb/>
故反耳滕公言之上曰臣客故楚令尹辥公者其人有<lb/>
籌筴之計可問上廼召見問辥公辥公對曰布反不足<lb/>
怪也使布出於上計山東非漢之有也出於中計勝敗<lb/>
之數未可知也出於下計陛下安枕而卧矣上曰何謂<lb/>
上計令尹對曰東取呉西取楚并齊取魯傳檄燕趙固<lb/>
<pb n="KR2a0002_WYG_089-8a"/>
守其所山東非漢之有也何謂中計東取呉西取楚并<lb/>
韓取魏據敖倉之粟塞成臯之口勝敗之數未可知也<lb/>
何謂下計東取呉西取下蔡歸重於越身歸長沙陛下<lb/>
安枕而臥漢無事矣<hi>桓譚新論曰世有圍棊之戲或言是兵法之類也及為之上者逺棊</hi>
<hi>疏張置以會圍因而成多得道之勝中者則務相絶遮要以爭便求利故勝負狐疑須計數而定下者則守邊</hi>
<hi>隅趨作罫以自生於小地然亦必不如察辥公之言上計云取呉楚并齊魯反燕趙者此廣道地之謂中計云</hi>
<hi>取呉楚并韓魏塞成臯據敖倉此趨遮要爭利者也下計云取呉下蔡據長沙以臨越此守邊隅趨作罫者也</hi>
上曰是計將安出令尹對曰出下計上曰何謂廢上中<lb/>
<pb n="KR2a0002_WYG_089-8b"/>
計而出下計令尹曰布故麗山之徒也自致萬乗之主<lb/>
此皆為身不顧後為百姓萬世慮者也故曰出下計上<lb/>
曰善封嶭公千户廼立皇子長為淮南王上遂發兵自<lb/>
將東擊布布之初反謂其將曰上老矣厭兵必不能來<lb/>
使諸將諸將獨患淮隂彭越今皆已死餘不足畏也故<lb/>
遂反果如嶭公籌之東擊荆荆王劉賈走死富陵盡刦<lb/>
其兵渡淮擊楚楚發兵與戰徐僮間<hi>如淳曰地名也</hi>為三軍欲<lb/>
以相救為竒或説楚將曰布善用兵民素畏之且兵法<lb/>
<pb n="KR2a0002_WYG_089-9a"/>
諸侯戰其地為散地<hi>漢書音義曰謂散滅之地</hi>今别為三彼敗吾一<lb/>
軍餘皆走安能相救不聽布果破其一軍其二軍散走<lb/>
遂西與上兵遇蘄西會甀布兵精甚上廼壁庸地<hi>鄧展曰地</hi>
<hi>名也</hi>望布軍置陳如項籍軍上惡之與布相望見遥謂布<lb/>
曰何苦而反布曰欲為帝耳上怒罵之遂大戰布軍敗<lb/>
走渡淮數止戰不利與百餘人走江南布故與番君婚<lb/>
以故長沙哀王<hi>徐廣曰表云成王臣呉芮之子也駰案晉灼曰芮之孫固或曰是成王非哀王</hi>
<hi>也傳誤也</hi>使人紿布偽與亡誘走越故信而隨之番陽番陽<lb/>
<pb n="KR2a0002_WYG_089-9b"/>
人殺布兹鄉民田舍遂滅黥布立皇子長為淮南王封<lb/>
賁赫為期思侯諸將率多以功封者<hi>漢書曰將率封者六人</hi>
太史公曰英布者其先豈春秋所見楚滅英六臯陶之<lb/>
後哉身被刑法何其拔興之暴也項氏之所坑殺人以<lb/>
千萬數而布常為首虐功冠諸侯用此得王亦不免於<lb/>
身為世大僇禍之興自愛姬殖妒媢<hi>音冒媢亦妒也</hi>生患竟以<lb/>
滅國<lb/>
　史記集解卷九十一<lb/>
</p>
<p>
</p>
  </div>
</body>
</text>
</TEI>
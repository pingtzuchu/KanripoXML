<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷八十二</head> <lb/>
    <p>
<pb n="KR2a0002_WYG_080-1a"/>
欽定四庫全書<lb/>
　史記集解卷八十二<lb/>
　　　　　　　　　　　　　　宋　裴駰　撰<lb/>
史記八十二<lb/>
田單列傳第二十二<lb/>
田單者齊諸田疏屬也湣王時單為臨菑市掾不見知及燕<lb/>
使樂毅伐破齊齊湣王出奔已而保莒城燕師長驅平齊而<lb/>
田單走安平<hi>徐廣曰今之東安平也在青州臨菑縣東十九里古紀之酅邑齊改為安平秦滅齊改為東安</hi>
<pb n="KR2a0002_WYG_080-1b"/>
<hi>平縣屬齊郡以定州冇安平故加東字</hi>令其宗人盡斷其車軸末而傅鐵籠<hi>徐廣</hi>
<hi>曰傅音附</hi>已而燕軍攻安平城壞齊人走爭塗以轊折車敗<hi>徐廣曰轊</hi>
<hi>車軸頭也音衛</hi>為燕所虜唯田單宗人以鐡籠故得脱東保即墨燕<lb/>
旣盡降齊城唯獨莒即墨不下燕軍聞齊王在莒并兵攻之<lb/>
淖齒<hi>徐廣曰多作悼齒也</hi>旣殺湣王於莒因堅守距燕軍數年不下燕<lb/>
引兵東圍即墨即墨大夫出與戰敗死城中相與推田單曰<lb/>
安平之戰田單宗人以鐵籠得全習兵立以為將軍以即墨<lb/>
距燕頃之燕昭王卒惠王立與樂毅有隙田單聞之乃縱<lb/>
<pb n="KR2a0002_WYG_080-2a"/>
反間於燕宣言曰齊王已死城之不抜者二耳樂毅畏<lb/>
誅而不敢歸以伐齊為名實欲連兵南面而王齊齊人<lb/>
未附故且緩攻即墨以待其事齊人所懼唯恐他將之<lb/>
來即墨殘矣燕王以為然使騎劫代樂毅樂毅因歸趙<lb/>
燕人士卒忿而田單乃令城中人食必祭其先祖於庭<lb/>
飛鳥悉翔舞城中下食燕人怪之田單因宣言曰神來<lb/>
下教我乃令城中人曰當有神人為我師有一卒曰臣<lb/>
可以為師乎因反走田單乃起引還東鄉坐師事之卒<lb/>
<pb n="KR2a0002_WYG_080-2b"/>
曰臣欺君誠無能也田單曰子勿言也因師之每出約<lb/>
束必稱神師乃宣言曰吾唯懼燕軍之劓所得齊卒置<lb/>
之前行與我戰即墨敗矣燕人聞之如其言城中人見<lb/>
齊諸降者盡劓皆怒堅守唯恐見得單又縱反間曰吾<lb/>
懼燕人掘吾城外冢墓僇先人可為寒心燕軍盡掘壟<lb/>
墓燒死人即墨人從城上望見皆涕泣其欲出城怒自<lb/>
十倍田單知士卒之可用乃身操版插與士卒分功妻<lb/>
妾編於行伍之間盡散飲食饗士令甲卒皆伏使老弱<lb/>
<pb n="KR2a0002_WYG_080-3a"/>
女子乗城遣使約降於燕燕軍皆呼萬歲田單又收民<lb/>
金得千鎰令即墨富豪遺燕將曰即墨即降願無虜掠<lb/>
吾族家妻妾令安堵燕將大喜許之燕軍由此益懈田<lb/>
單乃收城中得千餘牛為絳繒衣畫以五彩龍文束兵<lb/>
刃於其角而灌脂束葦於尾燒其端鑿城數十穴夜縱<lb/>
牛壯士五千人隨其後牛尾熱怒而奔燕軍燕軍夜大<lb/>
驚牛尾炬火光明炫耀燕軍視之皆龍文所觸盡死傷<lb/>
五千人因銜枚擊之而城中鼓譟從之老弱皆擊銅器<lb/>
<pb n="KR2a0002_WYG_080-3b"/>
為聲聲動天地燕軍大駭敗走齊人遂夷殺其將騎劫<lb/>
燕軍擾亂奔走齊人追亡逐北所過城邑皆畔燕而歸<lb/>
田單兵日益多乗勝燕日敗亡卒至河上而齊七十餘<lb/>
城皆復為齊乃迎襄王於莒入臨菑而聽政襄王封田<lb/>
單號曰安平君<lb/>
太史公曰兵以正合以竒勝<hi>魏武帝曰先出合戰為正後出為竒也正者當敵竒</hi>
<hi>兵擊不備</hi>善之者出竒無窮竒正還相生如環之無端夫始<lb/>
如處女適<hi>徐廣曰音敵</hi>人開户後如脫兎適不及距<hi>魏武帝曰如女</hi>
<pb n="KR2a0002_WYG_080-4a"/>
<hi>示弱脫兎往疾也</hi>其田單之謂邪　初淖齒之殺湣王也莒人<lb/>
求湣王子法章得之太史嬓之家為人灌園嬓女憐而<lb/>
善遇之後法章私以情告女女遂與通及莒人共立法<lb/>
章為齊王以莒距燕而太史氏女遂為后所謂君王后<lb/>
也燕之初入齊聞畫邑人<hi>劉熈曰齊西南近邑畫音獲</hi>王蠋賢令軍<lb/>
中曰環畫邑三十里無入以王蠋之故已而使人謂蠋<lb/>
曰齊人多高子之義吾以子為將封子萬家蠋固謝燕<lb/>
人曰子不聽吾引三軍而屠畫邑王蠋曰忠臣不事二<lb/>
<pb n="KR2a0002_WYG_080-4b"/>
君貞女不更二夫齊王不聽吾諫故退而耕於野國旣<lb/>
破亡吾不能存今又劫之以兵為君將是助桀為㬥也<lb/>
與其生而無義固不如烹遂經其頸於樹枝自奮絶脰<lb/>
而死齊亡大夫聞之曰王蠋布衣也義不北靣於燕況<lb/>
在位食禄者乎乃相聚如莒求諸子立為襄王<lb/>
　<lb/>
　<lb/>
　史記集解卷八十二<lb/>
</p>
<p>
</p>
  </div>
</body>
</text>
</TEI>
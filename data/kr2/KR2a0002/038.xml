<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷四十</head> <lb/>
    <p>
<pb n="KR2a0002_WYG_038-1a"/>
欽定四庫全書<lb/>
　史記集解卷四十<lb/>
　　　　　　　　　　　　　宋　裴駰　撰<lb/>
史記四十<lb/>
楚世家第十<lb/>
楚之先祖出自帝顓頊高陽高陽者黃帝之孫昌意之<lb/>
子也高陽生稱稱生卷章卷章生重黎<hi>徐廣曰世本云老童生重黎及</hi>
<hi>吳囬譙周曰老童即卷章</hi>重黎為帝嚳髙辛居火正甚有功能光融<lb/>
<pb n="KR2a0002_WYG_038-1b"/>
天下帝嚳命曰祝融<hi>虞翻曰祝大融明也韋昭曰祝始也</hi>共工氏作亂帝<lb/>
嚳使重黎誅之而不盡帝乃以庚寅日誅重黎而以其<lb/>
弟吳回為重黎後復居火正為祝融吳回生陸終陸終<lb/>
生子六人坼剖而產焉<hi>于寳曰先儒學士多疑此事譙允南通才逹學精核數理者也</hi>
<hi>作古史考以為作者妄記廢而不論余亦尤其生之異也然案六子之世子孫有國升降六代數千年間迭至</hi>
<hi>霸王天將興之必有尤物乎若夫前志所傳修已背坼而生禹簡狄胸剖而生契厯代久逺莫足相證近魏黃</hi>
<hi>初五年汝南屈雍妻王氏生男兒從右胳下水腹上出而平和自若數月創合母子無恙斯盖近事之信也以</hi>
<hi>今況古固知注記者之不妄也天地云為隂陽變化安可守之一端槩以常理乎詩云不坼不副無災無害原</hi>
<pb n="KR2a0002_WYG_038-2a"/>
<hi>詩人之㫖明古之婦人嘗有坼副而産者矣又有因産而遇灾害者故美其無害也</hi>其長一曰昆<lb/>
吾<hi>虞翻曰昆吾名樊為已姓封昆吾世本曰昆吾者衛是也</hi>二曰參胡<hi>世本曰参胡者韓是也</hi>
三曰彭祖<hi>虞翻曰名翦為彭姓封於大彭世本曰彭祖者彭城是也</hi>四曰會人<hi>世本曰會</hi>
<hi>人者鄭是也</hi>五曰曹姓<hi>世木曰曹姓者邾是也</hi>六曰季連芈姓楚其後<lb/>
也昆吾氏夏之時嘗為侯伯桀之時湯滅之彭祖氏殷<lb/>
之時嘗為侯伯殷之末世滅彭祖氏季連生附沮<hi>孫檢曰一</hi>
<hi>作祖</hi>附沮生穴熊其後中微或在中國或在蠻夷弗能紀<lb/>
其世周文王之時季連之苗裔曰鬻熊鬻熊子事文王<lb/>
<pb n="KR2a0002_WYG_038-2b"/>
早卒其子曰熊麗熊麗生熊狂熊狂生熊繹熊繹當周<lb/>
成王之時舉文武勤勞之後嗣而封熊繹於楚蠻封以<lb/>
子男之田姓芈氏居丹陽<hi>徐廣曰在南郡枝江縣</hi>楚子熊繹與魯<lb/>
公伯禽衛康叔子牟晉侯燮齊太公子吕伋俱事成王<lb/>
熊繹生熊艾熊艾生熊䵣熊䵣生熊勝熊勝以弟熊楊<lb/>
為後熊楊生熊渠熊渠生子三人當周夷王之時王室<lb/>
微諸侯或不朝相伐熊渠甚得江漢間民和乃興兵伐<lb/>
庸揚粤<hi>杜預曰庸今上庸縣</hi>至于鄂熊渠曰我蠻夷也不與中國<lb/>
<pb n="KR2a0002_WYG_038-3a"/>
之號諡乃立其長子康為句亶王<hi>張瑩曰今江陵也</hi>中子紅為<lb/>
鄂王<hi>九州記曰鄂今武昌也</hi>少子執疵為越章王皆在江上楚蠻<lb/>
之地及周厲王之時㬥虐熊渠畏其伐楚亦去其王後<lb/>
為熊母康<hi>徐廣曰即渠之長子</hi>母康早死熊渠卒子熊摯紅立摯<lb/>
紅卒其弟弑而代立曰熊延熊延生熊勇熊勇六年而周<lb/>
人作亂攻厲王厲王出奔彘熊勇十年卒弟熊嚴為後<lb/>
熊嚴十年卒有子四人長子伯霜中子仲雪次子叔堪<lb/>
少子季徇熊嚴卒長子伯霜代立是為熊霜熊霜元年<lb/>
<pb n="KR2a0002_WYG_038-3b"/>
周宣王初立熊霜六年卒三弟爭立仲雪死叔堪亡避<lb/>
難於濮<hi>杜預曰建寧郡南有濮夷</hi>而少弟季徇立是為熊徇熊徇十<lb/>
六年鄭桓公初封於鄭二十二年熊徇卒子熊咢立熊<lb/>
咢九年卒子熊儀立是為若敖若敖二十年周幽王為<lb/>
犬戎所弑周東徙而秦襄公始列為諸侯二十七年若<lb/>
敖卒子熊坎立是為霄敖霄敖六年卒子熊眴立<hi>徐廣曰眴</hi>
<hi>音舜</hi>是為蚡冒蚡冒十三年晉始亂以曲沃之故蚡冒十<lb/>
七年卒蚡冒弟熊通弑蚡冒子而代立是為楚武王武<lb/>
<pb n="KR2a0002_WYG_038-4a"/>
王十七年晉之曲沃莊伯弑主國晉孝侯十九年鄭伯<lb/>
弟段作亂二十一年鄭侵天子之田二十三年衛弑其<lb/>
君桓公二十九年魯弑其君隱公三十一年宋太宰華<lb/>
督弑其君殤公三十五年楚伐隨<hi>賈逵曰隨姬姓也杜預曰隨國今義陽隨縣</hi>隨<lb/>
曰我無罪楚曰我蠻夷也今諸侯皆為叛相侵或相殺<lb/>
我有敝甲欲以觀中國之政請王室尊吾號隨人為之<lb/>
周請尊楚王室不聽還報楚三十七年楚熊通怒曰吾<lb/>
先鬻熊文王之師也早終成王舉我先公乃以子男田<lb/>
<pb n="KR2a0002_WYG_038-4b"/>
令居楚蠻夷皆率服而王不加位我自尊耳乃自立為<lb/>
武王與隨人盟而去於是始開濮地而有之五十一年<lb/>
周召隨侯數以立楚為王楚怒以隨背已伐隨武王卒<lb/>
師中而兵罷<hi>皇覽曰楚武王冢在汝南郡鮦陽縣葛陵鄉城東北民謂之楚王岑漢永平中葛陵</hi>
<hi>城北祝里社下於土中得銅鼎而名曰楚武王由是知楚武王之冢民傳言秦項赤眉之時欲發之輒頽壞填</hi>
<hi>壓不得發也</hi>子文王熊貲立始都郢文王二年伐申過鄧鄧<lb/>
人曰楚王易取鄧侯不許也<hi>服䖍曰鄧曼姓</hi>六年伐蔡虜蔡哀<lb/>
侯以歸已而釋之楚彊陵江漢間小國小國皆畏之十<lb/>
<pb n="KR2a0002_WYG_038-5a"/>
一年齊桓公始霸楚亦始大十二年伐鄧滅之十三年卒<lb/>
子熊囏立<hi>史記音隠云囏古艱字</hi>是為杜敖杜敖五年欲殺其弟<lb/>
熊惲惲奔隨與隨襲弑杜敖代立是為成王成王惲元<lb/>
年初即位布德施惠結舊好於諸侯使人獻天子天子<lb/>
賜胙曰鎮爾南方夷越之亂無侵中國於是楚地千里<lb/>
十六年齊桓公以兵侵楚至陘山楚成王使將軍屈完<lb/>
以兵禦之與桓公盟桓公數以周之賦不入王室楚許<lb/>
之乃去十八年成王以兵北伐許<hi>地理志曰潁川許昌縣故許國也</hi>許<lb/>
<pb n="KR2a0002_WYG_038-5b"/>
君肉袒謝乃釋之二十二年伐黃二十六年滅英<hi>徐廣曰年</hi>
<hi>表及他本皆作英一本作黃</hi>三十三年宋襄公欲為盟會召楚楚王<lb/>
怒曰召我我將好往襲辱之遂行至盂遂執辱宋公已<lb/>
而歸之三十四年鄭文公南朝楚楚成王北伐宋敗之<lb/>
泓射傷宋襄公襄公遂病創死三十五年晉公子重耳<lb/>
過成王以諸侯客禮饗而厚送之於秦三十九年魯僖<lb/>
公來請兵以伐齊楚使申侯將兵伐齊取穀<hi>杜預曰濟北穀城縣</hi>
置齊桓公子雍焉齊桓公七子皆奔楚楚盡以為上大<lb/>
<pb n="KR2a0002_WYG_038-6a"/>
夫滅䕫䕫不祀祝融鬻熊故也<hi>服䖍曰䕫楚熊渠之孫熊摯之後䕫在巫山之</hi>
<hi>陽秭歸鄉是也</hi>夏伐宋宋告急於晉晉救宋成王罷歸將軍子<lb/>
玉請戰成王曰重耳亡在外久卒得反國天之所開不<lb/>
可當子玉固請乃與之少師而去晋果敗子玉於城濮<lb/>
成王怒誅子玉四十六年初成王將以商臣為太子語<lb/>
令尹子上子上曰君之齒未也<hi>杜預曰齒年也言尚少</hi>而又多内<lb/>
寵絀乃亂也楚國之舉常在少者<hi>賈逵曰舉立也</hi>且商臣蠭目<lb/>
而豺聲忍人也<hi>服䖍曰言忍為不義</hi>不可立也王不聽立之後又<lb/>
<pb n="KR2a0002_WYG_038-6b"/>
欲立子職<hi>賈逵曰職商臣庶弟也</hi>而絀太子商臣商臣聞而未審<lb/>
也告其𫝊潘崇曰何以得其實崇曰饗王之寵姬<hi>姫當作妹</hi>
江芈而勿敬也商臣從之江芈怒曰宜乎王之欲殺若<lb/>
而立職也商臣告潘崇曰信矣崇曰能事之乎<hi>服䖍曰若立職</hi>
<hi>子能事之</hi>曰不能能亡去乎曰不能能行大事乎<hi>服䖍曰謂弑君</hi>曰<lb/>
能冬十月商臣以宫衛兵圍成王成王請食熊蹯而死<lb/>
<hi>杜預曰熊掌難熟冀久將有外救之也</hi>不聽丁未成王自絞殺商臣代立<lb/>
是為穆王穆王立以其太子宮予潘崇使為太師掌國<lb/>
<pb n="KR2a0002_WYG_038-7a"/>
事穆王三年滅江<hi>杜預曰江國在汝南安陽縣</hi>四年滅六蓼六蓼臯<lb/>
陶之後<hi>杜預曰六國今廬江六縣蓼國今安豐蓼縣</hi>八年伐陳十二年卒子<lb/>
莊王侣立莊王即位三年不出號令日夜為樂令國中<lb/>
曰有敢諫者死無赦伍舉入諫莊王左抱鄭姬右抱越<lb/>
女坐鍾鼓之間伍舉曰願有進隠<hi>𨼆謂隠藏其意</hi>曰有鳥在於<lb/>
阜三年不蜚不鳴是何鳥也莊王曰三年不蜚蜚則冲<lb/>
天三年不鳴鳴則驚人舉退矣吾知之矣居數月淫益<lb/>
甚大夫蘇從乃入諫王曰若不聞令乎對曰殺身以明<lb/>
<pb n="KR2a0002_WYG_038-7b"/>
君臣之願也於是乃罷淫樂聽政所誅者數百人所進<lb/>
者數百人任伍舉蘇從以政國人大說是嵗滅庸六年<lb/>
伐宋獲五百乘八年伐陸渾戎<hi>服䖍曰陸渾戎在洛西也</hi>遂至洛觀<lb/>
兵於周郊<hi>服䖍曰觀兵陳兵於周也</hi>周定王使王孫滿勞楚王<hi>服䖍曰以</hi>
<hi>郊勞禮迎之也</hi>楚王問鼎大小輕重<hi>杜預曰示欲偪周取天下</hi>對曰在德不<lb/>
在鼎莊王曰子無阻九鼎楚國折鉤之喙足以為九鼎<lb/>
王孫滿曰嗚呼君王其忘之乎昔虞夏之盛逺方皆至<lb/>
貢金九牧<hi>服䖍曰使九州之牧貢金</hi>鑄鼎象物<hi>賈逵曰象所圖物著之於鼎</hi>百物<lb/>
<pb n="KR2a0002_WYG_038-8a"/>
而為之備使民知神姦<hi>杜預曰圖鬼神百物之形使民逆備之也</hi>桀有亂德<lb/>
鼎遷於殷載祀六百<hi>賈逵曰載辭也祀年也商曰祀王肅曰載祀者猶言年也</hi>殷紂<lb/>
暴虐鼎遷於周德之休明雖小必重<hi>杜預曰不可遷</hi>其姦回昬亂<lb/>
雖大必輕<hi>杜預曰言可移</hi>昔成王定鼎于郟鄏<hi>杜預曰郟鄏今河南也河南縣</hi>
<hi>西有郟鄏陌武王卜遷之成王定之</hi>世三十卜年七百天所命也周德<lb/>
雖衰天命未改鼎之輕重未可問也楚王乃歸九年相<lb/>
若敖氏<hi>左傳曰子越</hi>人或讒之王恐誅反攻王王擊滅若敖<lb/>
氏之族十三年滅舒<hi>杜預曰廬江六縣東有舒城也</hi>十六年伐陳殺夏<lb/>
<pb n="KR2a0002_WYG_038-8b"/>
徵舒徵舒弑其君故誅之也已破陳即縣之羣臣皆賀<lb/>
申叔時使齊來不賀王問對曰鄙語曰牽牛徑人田田<lb/>
主取其牛徑者則不直矣取之牛不亦甚乎且王以陳<lb/>
之亂而率諸侯伐之以義伐之而貪其縣亦何以復令<lb/>
於天下莊王乃復國陳後十七年春楚莊王圍鄭三月<lb/>
克之入自皇門<hi>賈逵曰鄭城門何休曰郭門也</hi>鄭伯肉袒牽羊以逆<hi>賈逵</hi>
<hi>曰肉袒牽羊示服為臣𨽻也</hi>曰孤不天不能事君君用懷怒以及敝<lb/>
邑孤之罪也敢不唯命是聽賓之南海若以臣妾賜諸<lb/>
<pb n="KR2a0002_WYG_038-9a"/>
侯亦唯命是聽若君不忘厲宣桓武<hi>杜預曰周厲王宣王鄭之所旬出也</hi>
<hi>鄭武公桓公始封之賢君也</hi>不絶其社稷使改事君孤之願也非所<lb/>
敢望也敢布腹心楚羣臣曰王勿許莊王曰其君能下<lb/>
人必能信用其民庸可絶乎莊王自手旗左右麾軍引<lb/>
兵去三十里而舍遂許之平<hi>杜預曰退一舍而禮鄭</hi>潘尫入盟子<lb/>
良出質<hi>潘尫楚大夫子良鄭伯弟</hi>夏六月晉救鄭與楚戰大敗晉師<lb/>
河上遂至衡雍而歸二十年圍宋以殺楚使也圍宋五<lb/>
月城中食盡易子而食析骨而炊宋華元出告以情莊<lb/>
<pb n="KR2a0002_WYG_038-9b"/>
王曰君子哉遂罷兵去二十三年莊王卒子共王審立<lb/>
共王十六年晉伐鄭鄭告急共王救鄭與晉兵戰鄢陵<lb/>
晉敗楚射中共王目共王召將軍子反子反嗜酒從者<lb/>
豎陽榖進酒醉王怒射殺子反遂罷兵歸三十一年共<lb/>
王卒子康王招立康王立十五年卒子貟立是為郟敖<lb/>
康王寵弟公子圍<hi>徐廣曰史記多作回</hi>子比子晳棄疾郟敖三年<lb/>
以其季父康王弟公子圍為令尹主兵事四年圍使鄭<lb/>
道聞王疾而還十二月己酉圍入問王疾絞而弑之<hi>荀卿</hi>
<pb n="KR2a0002_WYG_038-10a"/>
<hi>曰以冠纓絞之左傳曰葬王于郟謂之郟敖</hi>遂殺其子莫及平夏使使赴於<lb/>
鄭伍舉問曰誰為後<hi>服䖍曰問來赴者</hi>對曰寡大夫圍伍舉更<lb/>
曰共王之子圍為長<hi>杜預曰伍舉更赴辭使從禮告終稱嗣不以篡弑赴諸侯</hi>子比<lb/>
奔晉而圍立是為靈王靈王三年六月楚使使告晉欲<lb/>
會諸侯諸侯皆會楚于申伍舉曰昔夏啓有鈞臺之饗<lb/>
<hi>杜預曰河南陽翟縣南有鈞臺陂</hi>商湯有景亳之命周武王有盟津之<lb/>
誓成王有岐陽之蒐<hi>賈逵曰岐山之陽</hi>康王有豐宫之朝<hi>服䖍曰豐</hi>
<hi>宫成王廟所在也杜預曰豐在始平鄠縣東有靈臺康王於是朝諸侯</hi>穆王有塗山之會<lb/>
<pb n="KR2a0002_WYG_038-10b"/>
齊桓有召陵之師晉文有踐土之盟君其何用靈王曰<lb/>
用桓公<hi>杜預曰用會召陵之禮也</hi>時鄭子産在焉於是晉宋魯衞不<lb/>
往靈王已盟有驕色伍舉曰桀為有仍之會有緡叛之<lb/>
<hi>賈逵曰仍緡國名也</hi>紂為黎山之會東夷叛之<hi>服䖍曰黎東夷國名也子姓</hi>幽<lb/>
王為太室之盟戎翟叛之<hi>杜預曰太室中嶽也</hi>君其慎終七月楚<lb/>
以諸侯兵伐吳圍朱方八月克之囚慶封滅其族以封<lb/>
徇曰無效齊慶封弑其君而弱其孤以盟諸大夫<hi>杜預曰齊</hi>
<hi>崔杼弑其君慶封其黨故以弑君罪責之也</hi>封反曰莫如楚共王庶子圍弑<lb/>
<pb n="KR2a0002_WYG_038-11a"/>
其君兄之子貟而代之立<hi>穀梁傳曰軍人粲然皆笑</hi>於是靈王使棄<lb/>
疾殺之七年就章華臺<hi>杜預曰南郡華容縣有臺在城内</hi>下令内亡人<lb/>
實之八年使公子棄疾將兵滅陳十年召蔡侯醉而殺<lb/>
之使棄疾定蔡因為陳蔡公十一年伐徐以恐吳<hi>左傳曰使</hi>
<hi>蕩侯等圍徐</hi>靈王次于乾谿以待之王曰齊晉魯衛其封皆<lb/>
受寶器我獨不今吾使使周求鼎以為分其予我乎<hi>服䖍</hi>
<hi>曰有功德受分器</hi>析父對曰其予君王哉<hi>賈逵曰析父楚大夫</hi>昔我先王<lb/>
熊繹辟在荆山蓽露藍蔞<hi>徐廣曰蓽一作㬥駰案服䖍曰蓽露柴車素木輅也藍蔞</hi>
<pb n="KR2a0002_WYG_038-11b"/>
<hi>言衣敝壞其蔞藍藍然也</hi>以處草莽跋涉山林<hi>服䖍曰草行曰跋水行曰涉</hi>以事<lb/>
天子唯是桃弧棘矢以共王事<hi>服䖍曰桃弧棘矢所以禦其災言楚地山林無</hi>
<hi>所出也</hi>齊王舅也<hi>服䖍曰齊吕伋成王之舅</hi>晉及魯衛王母弟也楚是<lb/>
以無分而彼皆有周今與四國服事君王將唯命是從<lb/>
豈敢愛鼎靈王曰昔我皇祖伯父昆吾舊許是宅<hi>服䖍曰陸</hi>
<hi>終氏六子長曰昆吾少曰季連季連楚之祖故謂昆吾為伯父也昆吾曽居許地故曰舊許是宅</hi>今鄭<lb/>
人貪其田不我予今我求之其予我乎對曰周不愛鼎<lb/>
鄭安敢愛田靈王曰昔諸侯逺我而畏晉今吾大城陳<lb/>
<pb n="KR2a0002_WYG_038-12a"/>
蔡不羮<hi>韋昭曰二國楚别都也穎川定陵有東不羮襄城有西不羮</hi>賦皆千乗諸侯<lb/>
畏我乎對曰畏哉靈王喜曰析父善言古事焉十二年<lb/>
春楚靈王樂乾谿不能去也國人苦役初靈王會兵于<lb/>
申僇越大夫常夀過殺蔡大夫觀起起子從亡在吳乃<lb/>
勸吳王伐楚為間越大夫常壽過而作亂為吳間使矯<lb/>
公子棄疾命召公子比於晉至蔡與吳越兵欲襲蔡令<lb/>
公子比見棄疾與盟于鄧<hi>杜預曰潁川邵陵縣西有鄧城</hi>遂入殺靈王<lb/>
太子祿立子比為王公子子晳為令尹棄疾為司馬先<lb/>
<pb n="KR2a0002_WYG_038-12b"/>
除王宫觀從從師于乾谿令楚衆曰國有王矣先歸復<lb/>
爵邑田室後者遷之楚衆皆潰去靈王而歸靈王聞太<lb/>
子祿之死也自投車下而曰人之愛子亦如是乎侍者<lb/>
曰甚是王曰余殺人之子多矣能無及此乎右尹曰<hi>左傳</hi>
<hi>曰右尹子革</hi>請待於郊以聽國人<hi>服䖍曰聽國人欲為誰</hi>王曰衆怒不<lb/>
可犯曰且入大縣而乞師於諸侯王曰皆叛矣又曰且<lb/>
奔諸侯以聽大國之慮王曰大福不再祗取辱耳於是<lb/>
王乘舟將入于鄢<hi>服䖍曰鄢楚别都也杜預曰襄陽宜城縣</hi>右尹度王不用<lb/>
<pb n="KR2a0002_WYG_038-13a"/>
其計懼俱死亦去王亡靈王於是獨傍徨山中野人莫<lb/>
敢入王王行遇其故鋗人<hi>韋昭曰今之中涓</hi>謂曰為我求食我<lb/>
已不食三日矣鋗人曰新王下法有敢饟王從王者罪<lb/>
及三族且又無所得食王因枕其股而臥鋗人又以土自<lb/>
代逃去王覺而弗見遂飢不能起芉尹申無宇之子申<lb/>
亥曰吾父再犯王命<hi>服䖍曰斷王旌執人於章臺之宫</hi>王弗誅恩孰大<lb/>
焉乃求王遇王飢於釐澤奉之以歸夏五月癸丑王死<lb/>
申亥家申亥以二女從死并葬之是時楚國雖已立比<lb/>
<pb n="KR2a0002_WYG_038-13b"/>
為王畏靈王復來又不聞靈王死故觀從謂初王比曰<lb/>
不殺棄疾雖得國猶受禍王曰予不忍從曰人將忍王<lb/>
王不聽乃去棄疾歸國人每夜驚曰靈王入矣乙卯夜<lb/>
棄疾使船人從江上走呼曰靈王至矣國人愈驚又使<lb/>
曼成然告初王比及令尹子晳曰王至矣國人將殺君<lb/>
司馬將至矣<hi>杜預曰司馬謂棄疾</hi>君蚤自圖無取辱焉衆怒如水<lb/>
火不可救也初王及子晳遂自殺丙辰棄疾即位為王<lb/>
改名熊居是為平王平王以詐弑兩王而自立恐國人<lb/>
<pb n="KR2a0002_WYG_038-14a"/>
及諸侯叛之乃施惠百姓復陳蔡之地而立其後如故<lb/>
歸鄭之侵地存恤國中修政教吳以楚亂故獲五率以<lb/>
歸<hi>服䖍曰五率蕩侯潘子司馬督嚻尹午陵尹喜</hi>平王謂觀從恣爾所欲欲為<lb/>
卜尹王許之<hi>賈逵曰卜尹卜師大夫官</hi>初共王有寵子五人無適立<lb/>
乃望祭羣神請神決之使主社稷而陰與巴姬<hi>賈逵曰共王妾</hi>
埋璧於室内召五子齋而入康王跨之<hi>服䖍曰兩足各跨璧一邊杜預</hi>
<hi>曰過其上</hi>靈王肘加之子比子晳皆逺之平王幼抱而入再<lb/>
拜壓紐故康王以長立至其子失之圍為靈王及身而<lb/>
<pb n="KR2a0002_WYG_038-14b"/>
弑子比為王十餘日子晳不得立又俱誅四子皆絶無<lb/>
後唯獨棄疾後立為平王竟續楚祀如其神符初子比<lb/>
自晉歸韓宣子問叔向曰子比其濟乎對曰不就宣子<lb/>
曰同惡相求如市賈焉<hi>服䖍曰謂國人共惡靈王者如市賈之人求利也</hi>何為<lb/>
不就對曰無與同好誰與同惡<hi>服䖍曰言無黨於内當與誰同其好惡</hi>取<lb/>
國有五難有寵無人一也<hi>杜預曰寵須賢人而固</hi>有人無主二也<lb/>
<hi>杜預曰雖有賢人當須内主為應</hi>有主無謀三也<hi>杜預曰謀策謀也</hi>有謀而無<lb/>
民四也<hi>杜預曰民衆也</hi>有民而無德五也<hi>杜預曰四者既備當以德成之</hi>子比<lb/>
<pb n="KR2a0002_WYG_038-15a"/>
在晉十三年矣晉楚之從不聞通者可謂無人矣<hi>杜預曰晉</hi>
<hi>楚之士從子比游皆非達人</hi>族盡親叛可謂無主矣<hi>杜預曰無親族在楚</hi>無釁<lb/>
而動可謂無謀矣<hi>服䖍曰言靈王尚在而妄動取國故謂無謀</hi>為羇終世可<lb/>
謂無民矣<hi>杜預曰終身羇客在於晉是無民</hi>亡無愛徵可謂無德矣<hi>杜預</hi>
<hi>曰楚人無愛念者</hi>王虐而不忌<hi>杜預曰靈王暴虐所畏忌將自亡</hi>子比涉五難<lb/>
以弑君誰能濟之有楚國者其棄疾乎君陳蔡方城外<lb/>
屬焉苛慝不作盜賊伏隠私欲不逞<hi>服䖍曰不以私欲違民心</hi>民無<lb/>
怨心先神命之國民信之芉姓有亂必季實立楚之常<lb/>
<pb n="KR2a0002_WYG_038-15b"/>
也子比之官則右尹也數其貴寵則庶子也以神所命<lb/>
則又逺之民無懷焉將何以立宣子曰齊桓晉文不亦<lb/>
是乎<hi>服䖍曰皆庶子而出奔</hi>對曰齊桓衛姬之子也有寵於釐公<lb/>
有鮑叔牙賓須無隰朋以為輔有莒衛以為外主<hi>賈逵曰齊</hi>
<hi>桓出奔莒自莒先入衛人助之</hi>有高國以為内主<hi>服䖍曰髙子國子皆齊之正卿</hi>從善如流<lb/>
<hi>服䖍曰言其疾</hi>施惠不倦有國不亦宜乎昔我文公狐季姬之<lb/>
子也有寵於獻公好學不倦生十七年有士五人有先<lb/>
大夫子餘子犯以為腹心<hi>賈逵曰子餘趙衰</hi>有魏犨賈佗以為<lb/>
<pb n="KR2a0002_WYG_038-16a"/>
股肱有齊宋秦楚以為外主<hi>賈逵曰齊以女妻之宋贈之馬楚享以九獻秦送内</hi>
<hi>之</hi>有欒郤狐先以為内主<hi>賈逵曰四姓晉大夫</hi>亡十九年守志彌<lb/>
篤惠懷棄民<hi>服䖍曰皆棄民不恤</hi>民從而與之故文公有國不亦<lb/>
宜乎子比無施於民無援於外去晉晉不送歸楚楚不<lb/>
迎何以有國子比果不終焉卒立者棄疾如叔向言也<lb/>
平王二年使費無忌如秦<hi>服䖍曰楚大夫</hi>為太子建娶婦婦好<lb/>
來未至無忌先歸說平王曰秦女好可自娶為太子更<lb/>
求平王聽之卒自娶秦女生熊珍更為太子娶是時伍<lb/>
<pb n="KR2a0002_WYG_038-16b"/>
奢為太子太傅無忌為少傅無忌無寵於太子常讒惡<lb/>
太子建建時年十五矣其母蔡女也無寵於王王稍益<lb/>
疏外建也六年使太子建居城父守邊<hi>服䖍曰城父楚北境邑杜預曰</hi>
<hi>襄城城父縣</hi>無忌又日夜讒太子建於王曰自無忌入秦女<lb/>
太子怨亦不能無望於王王少自備焉且太子居城父<lb/>
擅兵外交諸侯且欲入矣平王召其傅伍奢責之伍奢<lb/>
知無忌讒乃曰王奈何以小臣疏骨肉無忌曰今不制<lb/>
後悔也於是王遂囚伍奢而召其二子而告以免父死<lb/>
<pb n="KR2a0002_WYG_038-17a"/>
乃令司馬奮揚召太子建欲誅之太子聞之亡奔宋無<lb/>
忌曰伍奢有二子不殺者為楚國患盍以免其父召之<lb/>
必至於是王使使謂奢能致二子則生不能將死奢曰<lb/>
尚至胥不至王曰何也奢曰尚之為人亷死節慈孝而<lb/>
仁聞召而免父必至不顧其死胥之為人智而好謀勇<lb/>
而矜功知來必死必不來然為楚國憂者必此子於是<lb/>
王使人召之曰來吾免爾父伍尚謂伍胥曰聞父免而莫<lb/>
奔不孝也父戮莫報無謀也度能任事智也子其行矣<lb/>
<pb n="KR2a0002_WYG_038-17b"/>
我其歸死伍尚遂歸伍胥彎弓属矢出見使者曰父有<lb/>
罪何以召其子為將射使者還走遂出奔吳伍奢聞之<lb/>
曰胥亡楚國危哉楚人遂殺伍奢及尚十年楚太子建<lb/>
母在居巢開吳吳使公子光伐楚遂敗陳蔡取太子建<lb/>
母而去楚恐城郢初吳之邊邑卑梁與楚邊邑鍾離小<lb/>
童爭桑兩家交怒相攻滅卑梁人卑梁大夫怒發邑兵<lb/>
攻鍾離楚王聞之怒發國兵滅卑梁吳王聞之大怒乃<lb/>
發兵使公子光因建母家攻楚遂滅鍾離居巢楚乃恐<lb/>
<pb n="KR2a0002_WYG_038-18a"/>
而城郢十三年平王卒將軍子常曰太子珍少且其母<lb/>
乃前太子建所當娶也欲立令尹子西子西平王之庶<lb/>
弟也有義子西曰國有常法更立則亂言之則致誅乃<lb/>
立太子珍是為昭王昭王元年楚衆不說費無忌以其<lb/>
讒亡太子建殺伍奢子父與郤宛宛之宗姓伯氏子嚭<lb/>
及子胥皆奔吳吳兵數侵楚楚人怨無忌甚楚令尹子<lb/>
常誅無忌以說衆衆乃喜四年吳三公子<hi>昭王十年二公子奔楚公</hi>
<hi>子掩餘奔徐公子燭庸奔鍾離此言三公子非</hi>奔楚楚封之以扞吳五年吳伐<lb/>
<pb n="KR2a0002_WYG_038-18b"/>
取楚之六潛七年楚使子常伐吳吳大敗楚於豫章十<lb/>
年冬吳王闔閭伍子胥伯嚭與唐蔡俱伐楚楚大敗吳<lb/>
兵遂入郢辱平王之墓以伍子胥故也吳兵之來楚使<lb/>
子常以兵迎之夾漢水陣吳伐敗子常子常亡奔鄭楚<lb/>
兵走吳乗勝逐之五戰及郢己卯昭王出奔庚辰吳人<lb/>
入郢<hi>春秋云十一月庚辰</hi>昭王亡也至雲夢雲夢不知其王也射<lb/>
傷王王走鄖鄖公之弟懷曰平王殺吾父<hi>服䖍曰父曼成然</hi>今<lb/>
我殺其子不亦可乎鄖公止之然恐其弑昭王乃與王<lb/>
<pb n="KR2a0002_WYG_038-19a"/>
出奔隨吳王聞昭王往即進擊隨謂隨人曰周之子孫封<lb/>
於江漢之間者楚盡滅之欲殺昭王王從臣子綦乃深<lb/>
匿王自以為王謂隨人曰以我予吳隨人卜予吳不吉<lb/>
乃謝吳王曰昭王亡不在隨吳請入自索之隨不聽吳<lb/>
亦罷去昭王之出郢也使申包胥<hi>服䖍曰楚大夫王孫包胥</hi>請救於<lb/>
秦秦以車五百乘救楚楚亦收餘㪚兵與秦擊吳十一<lb/>
年六月敗吳於稷<hi>賈逵曰楚地也</hi>㑹吳吳王弟夫概見吳王兵<lb/>
傷敗乃亡歸自立為王闔閭聞之引兵去楚歸擊夫概<lb/>
<pb n="KR2a0002_WYG_038-19b"/>
夫概敗奔楚楚封之堂谿號為堂谿氏楚昭王滅唐<hi>杜預</hi>
<hi>曰義陽安昌縣東南上唐郷</hi>九月歸入郢十二年吳復伐楚取畨楚<lb/>
恐去郢北徙都鄀十六年孔子相魯二十年楚滅頓<hi>地理</hi>
<hi>志曰汝南頓縣故頓子國</hi>滅胡<hi>杜預曰汝南縣西北胡城</hi>二十一年吳王闔閭伐<lb/>
越越王句踐射傷吳王遂死吳由此怨越而不西伐楚<lb/>
二十七年春吳伐陳楚昭王救之軍城父十月昭王病<lb/>
於軍中有赤雲如鳥夾日而蜚<hi>杜預曰雲在楚上唯楚見之</hi>昭王問<lb/>
周太史太史曰是害於楚王然可移於將相將相聞是<lb/>
<pb n="KR2a0002_WYG_038-20a"/>
言乃請自以身禱於神昭王曰將相孤之股肱也今移<lb/>
禍庸去是身乎弗聽卜而河為祟大夫請禱河昭王曰自<lb/>
吾先王受封望不過江漢<hi>服䖍曰謂所受王命祀其國中山川為望</hi>而河非<lb/>
所獲罪也止不許孔子在陳聞是言曰楚昭王通大道<lb/>
矣其不失國宜哉昭王病甚乃召諸公子大夫曰孤不<lb/>
佞再辱楚國之師今乃得以天壽終孤之幸也讓其弟<lb/>
公子申為王不可又讓次弟公子結亦不可乃又讓次<lb/>
弟公子閭五讓乃後許為王將戰庚寅昭王卒於軍中<lb/>
<pb n="KR2a0002_WYG_038-20b"/>
子閭曰王病甚舍其子讓羣臣臣所以許王以廣王意也<lb/>
今君王卒臣豈敢忘君王之意乎乃與子西子綦謀伏<lb/>
師閉塗<hi>徐廣曰一作壁</hi>迎越女之子章立之<hi>服䖍曰閉塗不通外使也越女昭王</hi>
<hi>之妾</hi>是為惠王然後罷兵歸葬昭王惠王二年子西召故<lb/>
平王太子建之子勝於吳以為巢大夫號曰白公<hi>徐廣曰伍</hi>
<hi>子胥傳曰使勝守楚之邊邑鄢駰案服䖍曰白邑名楚邑大夫皆稱公杜預曰汝隂裦信縣西南有白亭</hi>白<lb/>
公好兵而下士欲報仇六年白公請兵令尹子西伐鄭初<lb/>
白公父建亡在鄭鄭殺之白公亡走吳子西復召之故<lb/>
<pb n="KR2a0002_WYG_038-21a"/>
以此怨鄭欲伐之子西許而未為發兵八年晉伐鄭鄭<lb/>
告急於楚楚使子西救鄭受賂而去白公勝怒乃遂與勇<lb/>
力死士石乞等襲殺令尹子西子綦於朝因劫惠王置<lb/>
之高府<hi>賈逵曰髙府府名也杜預曰楚别府</hi>欲弑之惠王從者屈固負王<lb/>
亡走昭王夫人宫<hi>服䖍曰昭王夫人惠王母越女也</hi>白公自立為王月<lb/>
餘會葉公來救楚楚惠王之徒與共攻白公殺之惠王<lb/>
乃復位是歲也<hi>徐廣曰惠王之十年</hi>滅陳而縣之十三年吳王夫<lb/>
差彊陵齊晉來伐楚十六年越滅吳四十二年楚滅蔡<lb/>
<pb n="KR2a0002_WYG_038-21b"/>
四十四年楚滅杞與秦平是時越已滅吳而不能正江<lb/>
淮北楚東侵廣地至泗上五十七年惠王卒子簡王中<lb/>
立簡王元年北伐滅莒八年魏文侯韓武子趙桓子始<lb/>
列為諸侯二十四年簡王卒子聲王當立聲王六年盜<lb/>
殺聲王子悼王熊疑立悼王二年三晉來伐楚至乘丘<lb/>
而還<hi>徐廣曰年表三年歸榆闗于鄭</hi>四年楚伐周鄭殺子陽九年伐韓<lb/>
取負黍十一年三晉伐楚敗我大梁榆闗楚厚賂秦與<lb/>
之平二十一年悼王卒子肅王臧立肅王四年蜀伐楚<lb/>
<pb n="KR2a0002_WYG_038-22a"/>
取兹方於是楚為扞闗以距之<hi>李熊說公孫述曰東守巴郡距扞闗之口</hi>十<lb/>
年魏取我魯陽<hi>地理志云南陽有魯陽縣</hi>十一年肅王卒無子立其<lb/>
弟熊良夫是為宣王宣王六年周天子賀秦獻公秦始<lb/>
復彊而三晉益大魏惠王齊威王尤强三十年秦封衛<lb/>
鞅於商南侵楚是年宣王卒子威王熊商立威王六年<lb/>
周顯王致文武胙於秦惠王七年齊孟嘗君父田嬰欺<lb/>
楚楚威王伐齊敗之於徐州<hi>徐廣曰時楚已滅越而伐齊也齊說越令攻楚故云</hi>
<hi>齊欺楚</hi>而令齊必逐田嬰田嬰恐張丑偽謂楚王曰王所<lb/>
<pb n="KR2a0002_WYG_038-22b"/>
以戰勝于徐州者田盼子不用也盼子者有功於國而<lb/>
百姓為之用嬰子弗善而用申紀申紀者大臣不附百<lb/>
姓不為用故王勝之也今王逐嬰子嬰子逐盼子必用<lb/>
矣復摶其士卒以與王遇必不便於王矣楚王因弗逐<lb/>
也十一年威王卒子懷王熊槐立魏聞楚喪伐楚取我<lb/>
陘山懷王元年張儀始相秦惠王四年秦惠王初稱王<lb/>
六年楚使柱國昭陽將兵而攻魏破之於襄陵得八邑<lb/>
又移兵而攻齊齊王患之<hi>徐廣曰懷王六年昭陽移和而攻齊軍門曰和</hi>陳軫<lb/>
<pb n="KR2a0002_WYG_038-23a"/>
適為秦使齊齊王曰為之奈何陳軫曰王勿憂請令罷<lb/>
之即往見昭陽軍中曰願聞楚國之法破軍殺將者何<lb/>
以貴之昭陽曰其官為上柱國封上爵執珪陳軫曰其<lb/>
有貴於此者乎昭陽曰令尹陳軫曰今君已為令尹矣<lb/>
此國冠之上臣請得譬之人有遺其舍人一卮酒者舍<lb/>
人相謂曰數人飲此不足以徧請遂畫地為蛇蛇先成<lb/>
者獨飲之一人曰吾蛇先成舉酒而起曰吾能為之足<lb/>
及其為之足而後成人奪之酒而飲之曰蛇固無足今<lb/>
<pb n="KR2a0002_WYG_038-23b"/>
為之足是非蛇也今君相楚而攻魏破軍殺將功莫大<lb/>
焉冠之上不可以加矣今又移兵而攻齊攻齊勝之官<lb/>
爵不加於此攻之不勝身死爵奪有毁於楚此為蛇為<lb/>
足之說也不若引兵而去以德齊此持滿之術也昭陽<lb/>
曰善引兵而去燕韓君初稱王秦使張儀與楚齊魏相<lb/>
會盟齧桑十一年蘇秦約從山東六國共攻秦楚懷王<lb/>
為從長至函谷闗秦出兵擊六國六國兵皆引而歸齊<lb/>
獨後十二年齊湣王伐敗趙魏軍秦亦伐敗韓與齊爭<lb/>
<pb n="KR2a0002_WYG_038-24a"/>
長十六年秦欲伐齊而楚與齊從親秦惠王患之乃宣<lb/>
言張儀免相使張儀南見楚王謂楚王曰敝邑之王所<lb/>
甚說者無先大王雖儀之所甚願為門闌之厮者亦無<lb/>
先大王敝邑之王所甚憎者無先齊王雖儀之所甚憎<lb/>
者亦無先齊王而大王和之是以敝邑之王不得事王<lb/>
而令儀亦不得為門闌之厮也王為儀閉闗而絶齊今<lb/>
使使者從儀西取故秦所分楚商於之地方六百里<hi>商於</hi>
<hi>之地在今順陽郡南鄉丹水二縣有商城在於中故謂之商於</hi>如是則齊弱矣是北弱<lb/>
<pb n="KR2a0002_WYG_038-24b"/>
齊西德於秦私商於以為富此一計而三利俱至也懷<lb/>
王大悅乃置相璽於張儀日與置酒宣言吾復得吾商<lb/>
於之地羣臣皆賀而陳軫獨弔懷王曰何故陳軫對曰<lb/>
秦之所為重王者以王之有齊也今地未可得而齊交<lb/>
先絶是楚孤也夫秦又何重狐國哉必輕楚矣且先出<lb/>
地而後絶齊則秦計不為先絶齊而後責地則必見欺<lb/>
於張儀見欺於張儀則王必怨之怨之是西起秦患北<lb/>
絶齊交西起秦患北絶齊交則兩國之兵必至臣故弔<lb/>
<pb n="KR2a0002_WYG_038-25a"/>
楚王弗聽因使一將軍西受封地張儀至秦詳醉墜車<lb/>
稱病不出三月地不可得楚王曰儀以吾絶齊為尚薄<lb/>
邪乃使勇士宋遺北辱齊王齊王大怒折楚符而合於<lb/>
秦秦齊交合張儀乃起朝謂楚將軍曰子何不受地從<lb/>
某至某廣袤六里楚將軍曰臣之所以見命者六百里<lb/>
不聞六里即以歸報懷王懷王大怒興師將伐秦陳軫<lb/>
又曰伐秦非計也不如因賂之一名都與之伐齊是我<lb/>
亡於秦取償於齊也吾國尚可全今王已絶於齊而責<lb/>
<pb n="KR2a0002_WYG_038-25b"/>
欺於秦是吾合齊秦之交而來天下之兵也國必大傷<lb/>
矣楚王不聽遂絶和於秦發兵西攻秦秦亦發兵擊之<lb/>
十七年春與秦戰丹陽秦大敗我軍斬甲士八萬虜我<lb/>
大將軍屈匄裨將軍逢侯丑等七十餘人遂取漢中之<lb/>
郡楚懷王大怒乃悉國兵復襲秦戰於藍田大敗楚軍韓<lb/>
魏聞楚之困乃南襲楚至於鄧楚聞乃引兵歸十八年<lb/>
秦使使約復與楚親分漢中之半以和楚楚王曰願得<lb/>
張儀不願得地張儀聞之請之楚秦王曰楚且甘心於<lb/>
<pb n="KR2a0002_WYG_038-26a"/>
子奈何張儀曰臣善其左右靳尚靳尚又能得事於楚<lb/>
王幸姬鄭袖袖所言無不從者且儀以前使負楚以商<lb/>
於之約今秦楚大戰有惡臣非面自謝楚不解且大王<lb/>
在楚不宜敢取儀誠殺儀以便國臣之願也儀遂使楚<lb/>
至懷王不見因而囚張儀欲殺之儀私於靳尚靳尚為<lb/>
請懷王曰拘張儀秦王必怒天下見楚無秦必輕王矣<lb/>
又謂夫人鄭袖曰秦王甚愛張儀而王欲殺之今將以<lb/>
上庸之地六縣賂楚以美人聘楚王以宫中善歌者為<lb/>
<pb n="KR2a0002_WYG_038-26b"/>
之媵楚王重地秦女必貴而夫人必斥矣夫人不若言<lb/>
而出之鄭袖卒言張儀於王而出之儀出懷王因善遇<lb/>
儀儀因說楚王以叛從約而與秦合親約㛰姻張儀已<lb/>
去屈原使從齊來諫王曰何不誅張儀懷王悔使人追<lb/>
儀弗及是歲秦惠王卒二十年齊湣王欲為從長惡楚<lb/>
之與秦合乃使使遺楚王書曰寡人患楚之不察於尊<lb/>
名也今秦惠王死武王立張儀走魏樗里疾公孫衍用<lb/>
而楚事秦夫樗里疾善乎韓而公孫衍善乎魏楚必事<lb/>
<pb n="KR2a0002_WYG_038-27a"/>
秦韓魏恐必因二人求合於秦則燕趙亦宜事秦四國<lb/>
爭事秦則楚為郡縣矣王何不與寡人并力收韓魏燕<lb/>
趙與為從而尊周室以案兵息民令於天下莫敢不樂<lb/>
聽則王名成矣王率諸侯竝伐破秦必矣王取武關蜀<lb/>
漢之地私吳越之富而擅江海之利韓魏割上黨西薄函<lb/>
谷則楚之强百萬也且王欺於張儀亡地漢中兵銼藍<lb/>
田天下莫不代王懷怒今乃欲先事秦願大王熟計之<lb/>
楚王業已欲和於秦見齊王書猶豫不決下其議羣臣<lb/>
<pb n="KR2a0002_WYG_038-27b"/>
羣臣或言和秦或言聽齊昭雎曰王雖東取地於越不<lb/>
足以刷恥必且取地於秦而後足以刷恥於諸侯王不<lb/>
如深善齊韓以重樗里疾如是則王得齊韓之重以求<lb/>
地矣秦破韓宜陽而韓猶復事秦者以先王墓在平陽<lb/>
而秦之武遂去之七十里以故尤畏秦不然秦攻三川<lb/>
趙攻上黨楚攻河外韓必亡楚之救韓不能使韓不亡<lb/>
然存韓者楚也韓已得武遂於秦以河山為塞所報德<lb/>
莫如楚厚臣以為其事王必疾齊之所信於韓者以韓<lb/>
<pb n="KR2a0002_WYG_038-28a"/>
公子昧為齊相也韓已得武遂於秦王甚善之使之以<lb/>
齊韓重樗里疾疾得齊韓之重其主弗敢棄疾也今又<lb/>
益之以楚之重樗里子必言秦復與楚之侵地矣於是<lb/>
懷王許之竟不合秦而合齊以善韓<hi>徐廣曰懷王之二十二年秦拔宜陽</hi>
<hi>取武遂二十三年秦復歸韓武遂然則已非二十年事矣</hi>二十四年倍齊而合秦秦<lb/>
昭王初立乃厚賂於楚楚往迎婦二十五年懷王入與<lb/>
秦昭王盟約於黃棘秦復與楚上庸二十六年齊韓魏<lb/>
為楚負其從親而合於秦三國共伐楚楚使太子入質<lb/>
<pb n="KR2a0002_WYG_038-28b"/>
於秦而請救秦乃遣客卿通將兵救楚三國引兵去二<lb/>
十七年秦大夫有私與楚太子鬭楚太子殺之而亡歸<lb/>
二十八年秦乃與齊韓魏共攻楚殺楚將唐昧取我重<lb/>
邱而去二十九年秦復攻楚大破楚楚軍死者二萬殺<lb/>
我將軍景缺懷王恐乃使太子為質於齊以求平三十<lb/>
年秦復伐楚取八城秦昭王遺楚王書曰始寡人與王<lb/>
約為弟兄盟于黃棘太子為質至驩也太子陵殺寡人<lb/>
之重臣不謝而亡去寡人誠不勝怒使兵侵君王之邊<lb/>
<pb n="KR2a0002_WYG_038-29a"/>
今聞君王乃令太子質於齊以求平寡人與楚接境壤<lb/>
界故為㛰姻所從相親久矣而今秦楚不驩則無以令<lb/>
諸侯寡人願與君王會武闗而相約結盟而去寡人之<lb/>
願也敢以聞下執事楚懷王見秦王書患之欲往恐見<lb/>
欺無往恐秦怒昭雎曰王毋行而發兵自守耳秦虎狼<lb/>
不可信有并諸侯之心懷王子子蘭勸王行曰奈何絶<lb/>
秦之驩心於是往會秦昭王昭王詐令一將軍伏兵武<lb/>
關號為秦王楚王至則閉武關遂與西至咸陽朝章臺<lb/>
<pb n="KR2a0002_WYG_038-29b"/>
如蕃臣不與亢禮楚懷王大怒悔不用昭子言秦因留<lb/>
楚王要以割巫黔中之郡楚王欲盟秦欲先得地楚王<lb/>
怒曰秦詐我而又彊要我以地不復許秦秦因留之楚<lb/>
大臣患之乃相與謀曰吾王在秦不得還要以割地而<lb/>
太子為質於齊齊秦合謀則楚無國矣乃欲立懷王子<lb/>
在國者昭雎曰王與太子俱困於諸侯而今又倍王命<lb/>
而立其庶子不宜乃詐赴於齊齊湣王謂其相曰不若<lb/>
留太子以求楚之淮北相曰不可郢中立王是吾抱空<lb/>
<pb n="KR2a0002_WYG_038-30a"/>
質而行不義於天下也或曰不然郢中立王因與其新<lb/>
王市曰予我下東國吾為王殺太子不然將與三國共<lb/>
立之然則東國必可得矣齊王卒用其相計而歸楚太<lb/>
子太子横至立為王是為頃襄王乃告于秦曰賴社稷<lb/>
神靈國有王矣頃襄王横元年秦要懷王不可得地楚<lb/>
立王以應秦秦昭王怒發兵出武闗攻楚大敗楚軍斬<lb/>
首五萬取析十五城而去<hi>徐廣曰年表云取十六城既取析又幷取左右十五城也駰案</hi>
<hi>地理志𢎞農有析縣</hi>二年楚懷王亡逃歸秦覺之遮楚道懷王恐<lb/>
<pb n="KR2a0002_WYG_038-30b"/>
乃從間道走趙以求歸趙主父在代其子惠王初立行<lb/>
王事恐不敢入楚王楚王欲走魏秦追至遂與秦使復<lb/>
之秦懷王遂發病頃襄王三年懷王卒于秦秦歸其喪<lb/>
於楚楚人皆憐之如悲親戚諸侯由是不直秦秦楚絶<lb/>
六年秦使曰起伐韓於伊闕大勝斬首二十四萬秦乃<lb/>
遺楚王書曰楚倍秦秦且率諸侯伐楚争一旦之命願<lb/>
王之飭士卒得一樂戰楚頃襄王患之乃謀復與秦平<lb/>
七年楚迎婦於秦秦楚復平十一年齊秦各自稱為帝<lb/>
<pb n="KR2a0002_WYG_038-31a"/>
月餘復歸帝為王十四年楚頃襄王與秦昭王好會于<lb/>
宛結和親十五年楚王與秦三晉燕兵伐齊取淮北十<lb/>
六年與秦昭王好會于鄢其秋復與秦王會穰十八年<lb/>
楚人有好以弱弓微繳加歸鴈之上者頃襄王聞召而<lb/>
問之對曰小臣之好射鶀鴈羅鸗<hi>徐廣曰吕静曰鸗野鳥也音龍</hi>小矢<lb/>
之發也何足為大王道也且稱楚之大因大王之賢所<lb/>
弋非直此也昔者三王以弋道徳五霸以弋戰國故秦<lb/>
魏燕趙者鶀鴈也齊魯韓衛者青首也鄒費郯邳者羅<lb/>
<pb n="KR2a0002_WYG_038-31b"/>
鸗也外其餘則不足射者見鳥六雙以王何取王何不<lb/>
以聖人為弓以勇士為繳時張而射之此六雙者可得<lb/>
而囊載也其樂非特朝夕之樂也其獲非特鳬鴈之實<lb/>
也王朝張弓而射魏之大梁之南加其右臂而徑屬之<lb/>
於韓則中國之路絶而上蔡之郡壊矣還射圉之東解<lb/>
魏左肘而外擊定陶則魏之東外棄而大宋方與二郡<lb/>
者舉矣且魏斷二臂顛越矣膺擊郯國大梁可得而有<lb/>
也王綪繳蘭臺<hi>徐廣曰綪縈也音争蘭一作簡</hi>飲馬西河定魏大梁此<lb/>
<pb n="KR2a0002_WYG_038-32a"/>
一發之樂也若王之於弋誠好而不厭則出寶弓碆新<lb/>
繳<hi>徐廣曰以石傅弋繳曰碆碆音波</hi>射噣鳥於東海還盖長城以為防<lb/>
<hi>徐廣曰噣一作獨還音宦盖一作益益縣在樂安盖縣在泰山濟北盧縣有長城東至海也</hi>朝射東<lb/>
莒夕發浿邱<hi>徐廣曰在清河</hi>夜如即墨顧據午道則長城之東<lb/>
收而太山之北舉矣西結境於趙而北逹於燕三國布<lb/>
<graphic n="KR2180" url="https://raw.githubusercontent.com/kanripo/KR-Gaiji/master/images/KR2180.png" mimeType="image/png"/>
                    <hi>徐廣曰音翅一音啻</hi>則從不待約而可成也北遊目於燕之遼<lb/>
東而南登望於越之會稽此再發之樂也若夫泗上十<lb/>
二諸侯左縈而右拂之可一旦而盡也今秦破韓以為<lb/>
<pb n="KR2a0002_WYG_038-32b"/>
長憂得列城而不敢守也伐魏而無功擊趙顧病則秦<lb/>
魏之勇力屈矣楚之故地漢中析酈可得而復有也王<lb/>
出寶弓碆新繳涉鄳塞<hi>徐廣曰或以為𡨕今江夏一作黽</hi>而待秦之倦<lb/>
也山東河内可得而一也勞民休衆南面稱王矣故曰<lb/>
秦為大鳥負海内而處東面而立左臂據趙之西南右<lb/>
臂傅楚鄢郢膺擊韓魏垂頭中國處既形便勢有地<lb/>
利奮翼鼓<graphic n="KR2180" url="https://raw.githubusercontent.com/kanripo/KR-Gaiji/master/images/KR2180.png" mimeType="image/png"/>方三千里則秦未可得獨招而夜射也欲<lb/>
以激怒襄王故對以此言襄王因召與語遂言曰夫先<lb/>
<pb n="KR2a0002_WYG_038-33a"/>
王為秦所欺而客死於外怨莫大焉今以匹夫有怨尚<lb/>
有報萬乗白公子胥是也今楚之地方五千里帶甲百<lb/>
萬猶足以踊躍中野也而坐受困臣竊為大王弗取也<lb/>
於是頃襄王遣使於諸侯復為從欲以伐秦秦聞之發<lb/>
兵來伐楚楚欲與齊韓連和伐秦因欲圖周周王赧使<lb/>
武公<hi>徐廣曰定王之曾孫而西周惠公之子</hi>謂楚相昭子曰三國以兵割<lb/>
周郊地以便輸而南器以尊楚臣以為不然夫弑共主<lb/>
臣其君大國不親以衆脅寡小國不附大國不親小國<lb/>
<pb n="KR2a0002_WYG_038-33b"/>
不附不可以致名實名實不得不足以傷民夫有圗周<lb/>
之聲非所以為號也昭子曰乃圖周則無之雖然周何<lb/>
故不可圖也對曰軍不五不攻城不十不圍夫一周為<lb/>
二十晉公之所知也韓嘗以二十萬之衆辱於晉之城<lb/>
下銳士死中士傷而晉不拔公之無百韓以圖周此天<lb/>
下之所知也夫怨結於兩周以塞鄒魯之心交絶於齊<lb/>
聲失天下其為事危矣夫危兩周以厚三川方城之外<lb/>
必為韓弱矣何以知其然也西周之地絶長補短不過<lb/>
<pb n="KR2a0002_WYG_038-34a"/>
百里名為天下共主裂其地不足以肥國得其衆不足<lb/>
以勁兵雖無攻之名為弑君然而好事之君喜政之臣<lb/>
發號用兵未嘗不以周為終始是何也見祭器在焉欲<lb/>
器之至而亡弑君之亂今韓以器之在楚臣恐天下以<lb/>
器讎楚也臣請譬之夫虎肉臊其兵利身人猶攻之也<lb/>
若使澤中之麋蒙虎之皮人之攻之必萬之於虎裂楚<lb/>
之地足以肥國詘楚之名足以尊主今子將以欲誅殘<lb/>
天下之共主居三代之𫝊器吞三翮六翼以髙世主非<lb/>
<pb n="KR2a0002_WYG_038-34b"/>
貪而何周書曰欲起無先故器南則兵至矣於是楚計<lb/>
輟不行十九年秦伐楚楚軍敗割上庸漢北地予秦二<lb/>
十年秦將白起拔我西陵<hi>徐廣曰属江夏</hi>二十一年秦將白起<lb/>
遂拔我郢燒先王墓夷陵<hi>徐廣曰年表云拔郢燒夷陵</hi>楚襄王兵散<lb/>
遂不復戰東北保於陳城二十二年秦復拔我巫黔中<lb/>
郡二十三年襄王乃收東地兵得十餘萬復西取秦所拔<lb/>
我江㫄十五邑以為郡距秦二十七年使三萬人助三<lb/>
晉伐燕復與秦平而入太子為質於秦楚使左徒侍太<lb/>
<pb n="KR2a0002_WYG_038-35a"/>
子於秦三十六年頃襄王病太子亡歸秋頃襄王卒太<lb/>
子熊元代立是為考烈王考烈王以左徒為令尹封以<lb/>
吳號春申君考烈王元年納州于秦以平<hi>徐廣曰南郡有州陵縣</hi>
是時楚益弱六年秦圍邯鄲趙告急楚楚遣將軍景陽<lb/>
救趙七年至新中秦兵去<hi>徐廣曰年表云六年春申君救趙十年徙于鉅陽</hi>十<lb/>
二年秦昭王卒楚王使春申君弔祠於秦十六年秦莊<lb/>
襄王卒秦王趙政立二十二年與諸侯共伐秦不利而<lb/>
去楚東徙都夀春命曰郢二十五年考烈王卒子幽王<lb/>
<pb n="KR2a0002_WYG_038-35b"/>
悍立李園殺春申君幽王三年秦魏伐楚秦相吕不韋<lb/>
卒九年秦滅韓十年幽王卒同母弟猶代立是為哀王<lb/>
哀王立二月餘哀王庶兄負芻之徒襲殺哀王而立負<lb/>
芻為王是嵗秦虜趙王遷王負芻元年燕太子丹使荆<lb/>
軻刺秦王二年秦使將軍伐楚大破楚軍亡十餘城三<lb/>
年秦滅魏四年秦將王翦破我軍於蘄而殺將軍項燕<lb/>
五年秦將王翦蒙武遂破楚國虜楚王負芻滅楚名為<lb/>
楚郡云<hi>孫檢曰秦虜楚王負芻滅去楚名以楚地為秦郡</hi>
<pb n="KR2a0002_WYG_038-36a"/>
太史公曰楚靈王方會諸侯於申誅齊慶封作章華臺<lb/>
求周九鼎之時志小天下及餓死于申亥之家為天下<lb/>
笑操行之不得悲夫勢之於人也可不慎與棄疾以亂<lb/>
立嬖淫秦女甚乎哉幾再亡國<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_038-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷六十三</head> <lb/>
    <p>
<pb n="KR2a0002_WYG_061-1a"/>
欽定四庫全書<lb/>
　史記集解卷六十三<lb/>
　　　　　　　　　　　　　　　宋　裴駰　撰<lb/>
史記六十三<lb/>
老子韓非列傳第三<lb/>
老子者楚苦縣厲鄉曲仁里人也<hi>地理志曰苦縣屬陳國</hi>姓李氏名<lb/>
耳字伯陽諡曰聃周守藏室之史也孔子適周將問禮于<lb/>
老子老子曰子所言者其人與骨皆已朽矣獨其言在耳且<lb/>
<pb n="KR2a0002_WYG_061-1b"/>
君子得其時則駕不得其時則蓬累而行吾聞之良賈深<lb/>
藏若虚君子盛徳容貌若愚去子之驕氣與多欲態色與淫<lb/>
志是皆無益于子之身吾所以告子若是而已孔子去謂弟<lb/>
子曰鳥吾知其能飛魚吾知其能游獸吾知其能走走者可<lb/>
以為罔游者可以為綸飛者可以為矰至于龍吾不能知其<lb/>
乗風雲而上天吾今日見老子其猶龍邪老子修道徳其學<lb/>
以自隱無名為務居周乆之見周之衰迺遂去至關闗令尹<lb/>
喜曰子將隱矣强為我著書于是老子迺著書上下篇言<lb/>
<pb n="KR2a0002_WYG_061-2a"/>
道徳之意五千餘言而去莫知其所終<hi>列仙傳曰闗令尹喜者周大夫也善内學星宿服精華隱</hi>
<hi>徳行仁時人莫知老子西游喜先見其氣知真人當過候物色而巨勝迹之果得老子老子亦知其竒為著書與老子俱之流沙之西服</hi>
<hi>實莫知其所終亦著書九篇名闗令子</hi>或曰老萊子亦楚人也著書十五篇言道<lb/>
家之用與孔子同時云蓋老子百有六十餘嵗或言二百<lb/>
餘嵗以其修道而養夀也自孔子死之後百二十有九年<lb/>
<hi>徐廣曰實年百一十九</hi>而史記周太史儋見秦獻公曰始秦與周合而<lb/>
離離五百嵗而復合合七十餘嵗而霸王者出焉或曰儋<lb/>
即老子或曰非也世莫知其然否老子隱君子也老子之<lb/>
<pb n="KR2a0002_WYG_061-2b"/>
子名宗宗為魏將封于段干<hi>此云封于段干段干應是魏邑名也而魏世家有段干木段干子田完世</hi>
<hi>家有段干朋疑此三人是姓段干也本葢因邑為姓左傳所謂邑亦如之是也風俗通氏姓注云姓段名干木恐或</hi>
<hi>失之矣天下自别有段姓何必段干木邪</hi>宗子注注子宫宫𤣥孫假假仕于<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>
孝文帝而假之子解為膠西王卬太傅因家于齊焉世之<lb/>
學老子者則絀儒學儒學亦絀老子道不同不相為謀豈<lb/>
謂是邪李耳無為自化清静自正<lb/>
莊子者蒙人也<hi>地理志曰䝉縣屬梁國</hi>名周周嘗為䝉漆園吏與<lb/>
梁惠王齊宣王同時其學無所不闚然其要本歸于老<lb/>
<pb n="KR2a0002_WYG_061-3a"/>
子之言故其著書十餘萬言大抵率寓言也作漁父盜<lb/>
跖胠篋以詆訿孔子之徒以明老子之術畏累虛亢桑<lb/>
子之屬皆空語無事實然善屬書離辭指事類情用<lb/>
剽剝儒墨雖當世宿學不能自解免也其言洸洋自恣<lb/>
以適已故自王公大人不能器之楚威王聞莊周賢使<lb/>
使厚幣迎之許以為相莊周笑謂楚使者曰千金重利<lb/>
卿相尊位也子獨不見郊祭之犧牛乎養食之數歲衣<lb/>
以文繡以入太廟當是之時雖欲為孤豚豈可得乎子<lb/>
<pb n="KR2a0002_WYG_061-3b"/>
亟去無汚我我寧游戲汚瀆之中自快無為有國者所<lb/>
羈終身不仕以快吾志焉<lb/>
申不害者京人也故鄭之賤臣學術以干韓昭侯昭侯<lb/>
用為相内修政教外應諸侯十五年終申子之身國治<lb/>
兵强無侵韓者申子之學本于黄老而主刑名著書二<lb/>
篇號曰申子<hi>劉向别錄曰今民間所有上下二篇中書六篇皆合二篇已備過太史公所記</hi>
韓非者韓之諸公子也喜刑名法術之學<hi>新序曰申子之書言人主</hi>
<hi>當執術無刑因循以督責臣下其責深刻故號曰術商鞅所為書號曰法皆曰刑名故號曰刑名法術之書</hi>
<pb n="KR2a0002_WYG_061-4a"/>
而其歸本于黄老非為人口吃不能道説而善著書與<lb/>
李斯俱事荀卿斯自以為不如非非見韓之削弱數以<lb/>
書諫韓王韓王不能用于是韓非疾治國不務修明其<lb/>
法制執勢以御其臣下富國强兵而以求人任賢反舉<lb/>
浮淫之蠧而加之于功實之上以為儒者用文亂法而<lb/>
俠者以武犯禁寛則寵名譽之人急則用介胄之士今<lb/>
者所養非所用所用非所養悲㢘直不容于邪枉之臣<lb/>
觀往者得失之變故作孤憤五蠧内外儲説林説難十<lb/>
<pb n="KR2a0002_WYG_061-4b"/>
餘萬言然韓非知説之難為説難書甚具終死于秦不<lb/>
能自脱説難曰凡説之難非吾知之有以説之難也又<lb/>
非吾辯之難能明吾意之難也又非吾敢横失能盡之<lb/>
難也凡説之難在知所説之心可以吾説當之所説出<lb/>
于為名髙者也而説之以厚利則見下節而遇卑賤必<lb/>
棄逺矣所説出于厚利者也而説之以名髙則見無心<lb/>
而逺事情必不收矣所説實為厚利而顯為名髙者也<lb/>
而説之以名髙則陽收其身而實疏之若説之以厚利<lb/>
<pb n="KR2a0002_WYG_061-5a"/>
則隂用其言而顯棄其身此之不可不知也夫事以宻<lb/>
成而以泄敗未必其身泄之也而語及其所匿之事如<lb/>
是者身危貴人有過端而説者明言善議以推其惡者<lb/>
則身危周澤未渥也而語極知説行而有功則徳亡説<lb/>
不行而有敗則見疑如是者身危夫貴人得計而欲自<lb/>
以為功説者與知焉則身危彼顯有所出事迺自以為<lb/>
也故説者與知焉則身危强之以其所必不為止之以<lb/>
其所不能已者身危故曰與之論大人則以為間已與<lb/>
<pb n="KR2a0002_WYG_061-5b"/>
之論細人則以為鬻權論其所愛則以為借資論其所<lb/>
憎則以為嘗已徑省其辭則不知而屈之汎濫博文則<lb/>
多而久之順事陳意則曰怯懦而不盡慮事廣肆則曰<lb/>
草野而倨侮此説之難不可不知也凡説之務在知飾<lb/>
所説之所敬而滅其所醜彼自知其計則無以其失窮<lb/>
之自勇其㫁則無以其敵怒之自多其力則無以其難<lb/>
槩之規異事與同計譽異人與同行者則以節之無傷<lb/>
也有與同失者則明飾其無失也大忠無所拂辭悟言<lb/>
<pb n="KR2a0002_WYG_061-6a"/>
無所擊排迺後申其辯知焉此所以親近不疑知盡之<lb/>
難也<hi>徐廣曰知一作得難一作辭</hi>得曠日彌久而周澤既渥深計而<lb/>
不疑交争而不罪廼明計利害以致其功直指是非以<lb/>
飾其身以此相持此説之成也伊尹為庖百里奚為虜<lb/>
皆所由干其上也故此二子者皆聖人也猶不能無役<lb/>
身而涉世如此其汙也則非能仕之所設也宋有富人<lb/>
天雨墻壊其子曰不築且有盜其鄰人之父亦云暮而<lb/>
果大亡其財其家甚知其子而疑隣人之父昔者鄭武<lb/>
<pb n="KR2a0002_WYG_061-6b"/>
公欲伐胡乃以其子妻之因問羣臣曰吾欲用兵誰可<lb/>
伐者闗其思曰胡可伐迺戮闗其思曰胡兄弟之國也<lb/>
子言伐之何也胡君聞之以鄭為親已而不備鄭鄭人<lb/>
襲胡取之此二説者其知皆當矣然而甚者為戮薄者<lb/>
見疑非知之難也處知則難矣昔者彌子瑕見愛于衞<lb/>
君衞國之法竊駕君車者罪至刖既而彌子之母病人<lb/>
聞往夜告之彌子矯駕君車而出君聞之而賢之曰孝<lb/>
哉為母之故而犯刖罪與君游果園彌子食桃而甘不<lb/>
<pb n="KR2a0002_WYG_061-7a"/>
盡而奉君君曰愛我哉忘其口而念我及彌子色衰而<lb/>
愛弛得罪于君君曰是嘗矯駕吾車又嘗食我以其餘<lb/>
桃故彌子之行未變于初也前見賢而後獲罪者愛憎<lb/>
之至變也故有愛于主則知當而加親見憎于主則罪<lb/>
當而加疏故諫説之士不可不察愛憎之主而後説之<lb/>
矣夫龍之為蟲也可擾狎而騎也然其喉下有逆鱗徑<lb/>
尺人有嬰之則必殺人人主亦有逆鱗説之者能無嬰<lb/>
人主之逆鱗則幾矣人或傳其書至秦秦王見孤憤五<lb/>
<pb n="KR2a0002_WYG_061-7b"/>
蠧之書曰嗟乎寡人得見此人與之游死不恨矣李斯<lb/>
曰此韓非之所著書也秦因急攻韓韓王始不用非及<lb/>
急乃遣非使秦秦王悦之未信用李斯姚賈害之毁之<lb/>
曰韓非韓之諸公子也今王欲并諸侯非終為韓不為<lb/>
秦此人之情也今王不用久留而歸之此自遺患也不<lb/>
如以過法誅之秦王以為然下吏治非李斯使人遺非<lb/>
藥使自殺韓非欲自陳不得見秦王後悔之使人赦之<lb/>
非已死矣<hi>戰國策曰秦王封姚賈千户以為上卿韓非短之曰賈梁監門子盜于梁臣于趙而逐取</hi>
<pb n="KR2a0002_WYG_061-8a"/>
<hi>世監門子梁大盜趙逐臣與同社稷之計非所以勵羣臣也王召賈問之賈答云云迺誅韓非也</hi>申子<lb/>
韓子皆著書傳于後世學者多有余獨悲韓子為説難<lb/>
而不能自脱耳<lb/>
太史公曰老子所貴道虛無因應變化于無為故著書<lb/>
辭稱微妙難識莊子散道徳放論要亦歸之自然申子<lb/>
卑卑<hi>自勉勵之意也</hi>施之于名實韓子引繩墨切事情明是非<lb/>
其極慘礉<hi>胡革反用法慘急而鞠礉深刻</hi>少恩皆原于道徳之意而老<lb/>
子深逺矣<lb/>
<pb n="KR2a0002_WYG_061-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷六十三<lb/>
</p>
<p>
</p>
  </div>
</body>
</text>
</TEI>
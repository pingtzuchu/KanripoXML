<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷三十七</head> <lb/>
    <p>
<pb n="KR2a0002_WYG_035-1a"/>
欽定四庫全書<lb/>
　史記集解卷三十七<lb/>
　　　　　　　　　　　　　　　宋　裴駰　撰<lb/>
史記三十七<lb/>
衛康叔世家第七<lb/>
衛康叔名封周武王同母少弟也其次尚有冉季冉季最少武王<lb/>
已克殷紂復以殷餘民封紂子武庚禄父比諸侯以奉其先祀勿<lb/>
絶為武庚未集恐其有賊心武王乃令其弟管叔蔡叔傅相<lb/>
<pb n="KR2a0002_WYG_035-1b"/>
武庚禄父以和其民武王既崩成王少周公旦代成王治當國<lb/>
管叔蔡叔疑周公乃與武庚禄父作亂欲攻成周周公旦以成<lb/>
王命興師伐殷殺武庚禄父管叔放蔡叔以武庚殷餘民封<lb/>
康叔為衛君居河淇間故商墟周公旦懼康叔齒少乃申告<lb/>
康叔曰必求殷之賢人君子長者問其先殷所以興所以亡<lb/>
而務愛民告以紂所以亡者以淫於酒酒之失婦人是用<lb/>
故紂之亂自此始為梓材示君子可法則故謂之康誥酒<lb/>
誥梓材以命之康叔之國既以此命能和集其民民大説<lb/>
<pb n="KR2a0002_WYG_035-2a"/>
成王長用事舉康叔為周司冦賜衛寶祭器<hi>左傳曰分康叔以大路大旂少</hi>
<hi>帛綪茷旃旌大吕賈逵曰大路金路也少帛雜帛也綪茷大赤也通帛為旃析羽為旌大吕鐘名鄭衆曰綪茷斾名</hi>
<hi>也</hi>以章有徳康叔卒子康伯代立康伯卒子考伯立考<lb/>
伯卒子嗣伯立嗣伯卒子康<hi>史記索隠曰音捷</hi>伯立康伯卒子靖<lb/>
伯立靖伯卒子貞伯立貞伯卒子頃侯立頃侯厚賂周夷<lb/>
王夷王命衛為侯頃侯立十二年卒子釐侯立釐侯十三<lb/>
年周厲王出奔于彘共和行政焉二十八年周宣王立四<lb/>
十二年釐侯卒太子共伯餘立為君共伯弟和有寵於<lb/>
<pb n="KR2a0002_WYG_035-2b"/>
釐侯多予之賂和以其賂賂士以襲攻共伯於墓上共伯<lb/>
入釐侯羡自殺衛人因葬之釐侯旁諡曰共伯而立和為衛<lb/>
侯是為武公武公即位修康叔之政百姓和集四十二年犬<lb/>
戎殺周幽王武公將兵徃佐周平戎甚有功周平王命武<lb/>
公為公五十五年卒子莊公揚立莊公五年取齊女為夫<lb/>
人好而無子又取陳女為夫人生子蚤死陳女女弟亦幸<lb/>
於莊公而生子完完母死莊公令夫人齊女子之立為太<lb/>
子莊公有寵妾生子州吁十八年州吁長好兵莊公使將<lb/>
<pb n="KR2a0002_WYG_035-3a"/>
石碏諫莊公<hi>賈逵曰石碏為上卿</hi>曰庶子好兵使將亂自此起不<lb/>
聽二十三年莊公卒太子完立是為桓公桓公二年弟<lb/>
州吁驕奢桓公絀之州吁出犇十三年鄭伯弟段攻其<lb/>
兄不勝亡而州吁求與之友十六年州吁收聚衛亡人<lb/>
以襲殺桓公州吁自立為衛君為鄭伯弟段欲伐鄭請<lb/>
宋陳蔡與俱三國皆許州吁州吁新立好兵弑桓公衛<lb/>
人皆不愛石碏乃因桓公母家於陳詳為善州吁至鄭<lb/>
郊石碏與陳侯共謀使右宰醜進食因殺州吁于濮<hi>服䖍</hi>
<pb n="KR2a0002_WYG_035-3b"/>
<hi>曰右宰醜衛大夫濮陳地</hi>而迎桓公弟晉於邢而立之<hi>賈逵曰邢周公之𦙍姬姓</hi>
<hi>國</hi>是為宣公宣公七年魯弑其君隱公九年宋督弑其<lb/>
君殤公及孔父十年晉曲沃莊伯弑其君哀侯十八年<lb/>
初宣公愛夫人夷姜夷姜生子伋以為太子而令右公<lb/>
子傅之右公子為太子取齊女未入室而宣公見所欲<lb/>
為太子婦者好説而自取之更為太子取他女宣公得<lb/>
齊女生子壽子朔令左公子傅之<hi>杜預曰左右媵之子因以為號</hi>太子<lb/>
伋母死宣公正夫人與朔共讒惡太子伋宣公自以其<lb/>
<pb n="KR2a0002_WYG_035-4a"/>
奪太子妻也心惡太子欲廢之及聞其惡大怒乃使太<lb/>
子伋於齊而令盜遮界上殺之與太子白旄而告界盜<lb/>
見持白旄者殺之且行子朔之兄壽太子異母弟也知<lb/>
朔之惡太子而君欲殺之乃謂太子曰界盜見太子白<lb/>
旄即殺太子太子可毋行太子曰逆父命求生不可遂<lb/>
行壽見太子不止乃盜其白旄而先馳至界界盜見其<lb/>
驗即殺之壽已死而太子伋又至謂盜曰所當殺乃我<lb/>
也盜并殺太子伋以報宣公宣公乃以子朔為太子十<lb/>
<pb n="KR2a0002_WYG_035-4b"/>
九年宣公卒太子朔立是為惠公左右公子不平朔之<lb/>
立也惠公四年左右公子怨惠公之讒殺前太子伋而<lb/>
代立乃作亂攻惠公立太子伋之弟黔牟為君惠公犇<lb/>
齊衛君黔牟立八年齊襄公率諸侯奉王命共伐衛納<lb/>
衛惠公誅左右公子衛君黔牟犇于周惠公復立惠公<lb/>
立三年出亡亡八年復入與前通年凡十三年矣二十<lb/>
五年惠公怨周之容舍黔牟與燕伐周周惠王犇温衛<lb/>
燕立惠王弟頽為王二十九年鄭復納惠王三十一年<lb/>
<pb n="KR2a0002_WYG_035-5a"/>
惠公卒子懿公赤立懿公即位好鶴滛樂奢侈九年翟<lb/>
伐衛衛懿公欲發兵兵或畔大臣言曰君好鶴鶴可令<lb/>
撃翟於是遂入殺懿公懿公之立也百姓大臣皆不服<lb/>
自懿公父惠公朔之讒殺太子伋代立至於懿公常欲<lb/>
敗之卒滅惠公之後而更立黔牟之弟昭伯頑之子申<lb/>
為君是為戴公戴公申元年卒齊桓以衛數亂乃率諸<lb/>
侯代翟為衛築楚丘立戴公弟燬為衛君<hi>賈誼書曰衛侯朝於周周</hi>
<hi>行人問其名答曰衞侯辟疆周行人還之曰啟疆辟疆天子之號諸侯弗得用衛侯更其名曰燬然後受之</hi>
<pb n="KR2a0002_WYG_035-5b"/>
是為文公文公以亂故犇齊齊人入之初翟殺懿公也<lb/>
衛人憐之思復立宣公前死太子伋之後伋子又死而<lb/>
代伋死者子壽又無子太子伋同母弟二人其一曰黔<lb/>
牟黔牟嘗代惠公為君八年復去其二曰昭伯昭伯黔<lb/>
牟皆已前死故立昭伯子申為戴公戴公卒復立其弟<lb/>
燬為文公文公初立輕賦平罪身自勞與百姓同苦以<lb/>
收衛民十六年晉公子重耳過無禮十七年齊桓公卒<lb/>
二十五年文公卒子成公鄭立成公三年晉欲假道於<lb/>
<pb n="KR2a0002_WYG_035-6a"/>
衛救宋成公不許晉更從南河度<hi>服䖍曰南河濟南之東南流河也杜預曰</hi>
<hi>從汲郡南度出衛南</hi>救宋徵師於衞衛大夫欲許成公不肯大夫<lb/>
元咺攻成公成公出奔晉文公重耳伐衛分其地予宋<lb/>
討前過無禮及不救宋患也衛成公遂出犇陳二歲如<lb/>
周求入與晉文公會晉使人鴆衛成公成公私於周主<lb/>
鴆令薄得不死已而周為請晉文公卒入之衛而誅元<lb/>
喧衛君瑕出犇七年晉文公卒十二年成公朝晉襄公<lb/>
十四年秦穆公卒二十六年齊邴歜弑其君懿公三十<lb/>
<pb n="KR2a0002_WYG_035-6b"/>
五年成公卒<hi>世本曰成公徙濮陽宋忠曰濮陽帝邱地名</hi>子穆公遫立穆公<lb/>
二年楚莊公伐陳殺夏徵舒三年楚莊王圍鄭鄭降復<lb/>
釋之十一年孫良夫救魯伐齊復得侵地穆公卒子定<lb/>
公臧立定公十二年卒子獻公衎立獻公十三年公令<lb/>
師曹教宫妾鼓琴<hi>賈逵曰師曹樂人</hi>妾不善曹笞之妾以幸惡<lb/>
曹於公公亦笞曹三百十八年獻公戒孫文子寗惠子<lb/>
食皆往曰旰不召<hi>服䖍曰孫文子林父也寗恵子寗殖也欶戒二子欲共晏食皆服朝衣待</hi>
<hi>命旰宴也</hi>而去射鴻於囿二子從之<hi>服䖍曰從公於囿</hi>公不釋射服<lb/>
<pb n="KR2a0002_WYG_035-7a"/>
與之言<hi>左傳曰不釋皮冠</hi>二子怒如宿<hi>服䖍曰孫文子邑也</hi>孫文子子數<lb/>
侍公飲<hi>左傳曰文子子即孫蒯也</hi>使師曹歌巧言之卒章<hi>杜預曰巧言詩小雅</hi>
<hi>也其卒章曰彼何人斯居河之麋無拳無勇職為亂階公欲以譬文子居河上而為亂</hi>師曹又怒<lb/>
公之嘗笞三百乃歌之欲以怒孫文子報衛獻公文子<lb/>
語蘧伯玉伯玉曰臣不知也<hi>賈逵曰伯玉衛大夫</hi>遂攻出獻公獻<lb/>
公奔齊齊置衛獻公於聚邑孫文子寗惠子共立定公<lb/>
弟秋為衛君是為殤公<hi>徐廣曰班氏云獻公弟焱</hi>殤公秋立封孫文<lb/>
子林父於宿十二年寗喜與孫林父争寵相惡殤公使<lb/>
<pb n="KR2a0002_WYG_035-7b"/>
寗喜攻孫林父林父犇晉復求入故衛獻公獻公在齊<lb/>
齊景公聞之與衛獻公如晉求入晉為伐衛誘與盟衛<lb/>
殤公會晉平公平公執殤公與寗喜而復入衛獻公獻<lb/>
公亡在外十二年而入獻公後元年誅寗喜三年吳延<lb/>
陵季子使過衛見蘧伯玉史鰌曰衛多君子其國無故<lb/>
過宿孫林父為撃磬曰不樂音大悲使衛亂乃此矣是<lb/>
年獻公卒子襄公惡立襄公六年楚靈王㑹諸侯襄公<lb/>
稱病不往九年襄公卒初襄公有賤妾幸之有身夢有<lb/>
<pb n="KR2a0002_WYG_035-8a"/>
人謂曰我康叔也令若子必有衛名而子曰元妾怪之<lb/>
問孔成子<hi>服䖍曰衛卿孔烝鉏</hi>成子曰康叔者衛祖也及生子男<lb/>
也以告襄公襄公曰天所置也名之曰元襄公夫人無<lb/>
子於是乃立元為嗣是為靈公靈公五年朝晉昭公六<lb/>
年楚公子棄疾弑靈王自立為平王十一年火三十八<lb/>
年孔子來禄之如魯後有隙孔子去後復來三十九年<lb/>
太子蒯瞶與靈公夫人南子有惡<hi>賈逵曰南子宋女</hi>欲殺南子<lb/>
蒯瞶與其徒戲陽遬謀朝使殺夫人<hi>賈逵曰戲陽遬太子家臣</hi>戲陽<lb/>
<pb n="KR2a0002_WYG_035-8b"/>
後悔不果蒯瞶數目之夫人覺之懼呼曰太子欲殺我<lb/>
靈公怒太子蒯瞶犇宋已而之晉趙氏四十二年春靈<lb/>
公游于郊令子郢僕<hi>賈逵曰僕御也</hi>郢靈公少子也字子南靈<lb/>
公怨太子出犇謂郢曰我將立若為後郢對曰郢不足<lb/>
以辱社稷君更圖之<hi>服䖍曰郢自謂已無徳不足立以沔辱社稷</hi>夏靈公卒<lb/>
夫人命子郢為太子曰此靈公命也郢曰亡人太子蒯<lb/>
瞶之子輒在也不敢當於是衛乃以輒為君是為出公<lb/>
六月乙酉趙簡子欲入蒯瞶乃令陽虎詐命衛十餘人<lb/>
<pb n="KR2a0002_WYG_035-9a"/>
衰絰歸<hi>服䖍曰衰絰為若從衛來迎太子也</hi>簡子送蒯瞶衛人聞之發兵<lb/>
撃蒯瞶蒯瞶不得入入宿而保衛人亦罷兵出公輒四<lb/>
年齊田乞弑其君孺子八年齊鮑子弑其君悼公孔子<lb/>
自陳入衛九年孔文子問兵於仲尼仲尼不對其後魯<lb/>
迎仲尼仲尼反魯十二年初孔圉文子取太子蒯聵之<lb/>
姊生悝孔氏之豎渾良夫美好孔文子卒良夫通於悝<lb/>
母太子在宿悝母使良夫於太子太子與良夫言曰茍<lb/>
能入我國報子以乗軒免子三死毋所與<hi>杜預曰軒大夫車也三死</hi>
<pb n="KR2a0002_WYG_035-9b"/>
<hi>死罪三</hi>與之盟許以悝母為妻閏月良夫與太子入舍孔<lb/>
氏之外圃<hi>服䖍曰圃園</hi>昏二人蒙衣而乗<hi>服䖍曰二人謂良夫太子䝉衣為婦</hi>
<hi>人之服巾䝉其頭而共乗也</hi>宦者羅御如孔氏孔氏之老欒寗問之<lb/>
<hi>服䖍曰家臣稱老問其姓名</hi>稱姻妾以告<hi>賈逵曰婚姻家妾也</hi>遂入適伯姬氏<lb/>
<hi>服䖍曰入孔氏家適伯姬所居</hi>既食悝母杖戈而先<hi>服䖍曰先至孔悝所</hi>太子與<lb/>
五人介輿猳從之<hi>賈逵曰介被甲也輿假豚欲以盟</hi>伯姬刧悝於厠强<lb/>
盟之遂刧以登臺<hi>服䖍曰於衛臺上召衛羣臣</hi>欒寗將飲酒炙未熟<lb/>
聞亂使告仲由<hi>服䖍曰季路為孔氏邑宰故告之</hi>召䕶駕乗車<hi>服䖍曰召䕶衛</hi>
<pb n="KR2a0002_WYG_035-10a"/>
<hi>大犬駕乗車不駕兵車也言無距父之慮也</hi>行爵食炙<hi>服䖍曰欒寗使召季路乃行爵食炙</hi>奉<lb/>
出公輒犇魯<hi>服䖍曰召䕶奉衛侯</hi>仲由將入遇子羔將出<hi>賈逵曰子羔衛</hi>
<hi>大夫高柴孔子弟子也將出犇</hi>曰門已閉矣子路曰吾姑至矣<hi>杜預曰且欲至</hi>
<hi>門</hi>子羔曰不及莫踐其難<hi>賈逵曰言家臣憂不及國不得踐履其難鄭衆曰是時輒</hi>
<hi>以出不及亊不當踐其難子羔言不及以為季路欲死國也</hi>子路曰食焉不辟其難<lb/>
<hi>服䖍曰言食悝之禄欲救悝之難此明其不死國也</hi>子羔遂出子路入及門公孫<lb/>
敢闔門曰毋入為也<hi>服䖍曰公孫敢衛大夫言輒已出無為復入</hi>子路曰是<lb/>
公孫也求利而逃其難由不然利其禄必救其患有使<lb/>
<pb n="KR2a0002_WYG_035-10b"/>
者出子路乃得入曰太子焉用孔悝雖殺之必或繼之<lb/>
<hi>王肅曰必有繼續其後攻太子</hi>且曰太子無勇若燔臺必舍孔叔太子<lb/>
聞之懼下石乞孟黶敵子路<hi>服䖍曰二子蒯瞶之臣敵當也</hi>以戈撃之<lb/>
割纓子路曰君子死冠不免<hi>服䖍曰不使冠在地</hi>結纓而死孔子<lb/>
聞衛亂曰嗟乎柴也其來乎由也其死矣孔悝竟立太<lb/>
子蒯瞶是為莊公莊公蒯瞶者出公父也居外怨大夫<lb/>
莫迎立元年即位欲盡誅大臣曰寡人居外久矣子亦<lb/>
嘗聞之乎羣臣欲作亂乃止二年魯孔丘卒三年莊公<lb/>
<pb n="KR2a0002_WYG_035-11a"/>
上城見戎州<hi>賈逵曰戎州戎人之邑</hi>曰戎虜何為是戎州病之十<lb/>
月戎州告趙簡子簡子圍衛十一月莊公出犇衛人立<lb/>
公子斑師為衛君<hi>左傳曰斑師襄公之孫</hi>齊伐衛虜斑師更立公<lb/>
子起為衛君<hi>服䖍曰起靈公子</hi>衛君起元年衛石曼專逐其君<lb/>
起起犇齊衛出公輒自齊復歸立初出公立十二年亡<lb/>
亡在外四年復入出公後元年賞從亡者立二十一年<lb/>
卒出公季父黔攻出公子而自立是為悼公悼公五年<lb/>
卒子敬公弗立<hi>世本云敬公費也</hi>敬公十九年卒子昭公糾立<lb/>
<pb n="KR2a0002_WYG_035-11b"/>
是時三晉彊衛如小侯屬之昭公六年公子亹弑之代<lb/>
立是為懷公懷公十一年公子頽弑懷公而代立是為<lb/>
慎公慎公父公子適適父敬公也慎公四十二年卒子<lb/>
聲公訓立聲公十一年卒子成侯速立成侯十一年公<lb/>
孫鞅入秦十六年衛更貶號曰侯二十九年成侯卒子<lb/>
平侯立平侯八年卒子嗣君立嗣君五年更貶號曰君<lb/>
獨有濮陽四十二年卒子懷君立懐君三十一年朝魏<lb/>
魏囚殺懷君魏更立嗣君弟是為元君元君為魏壻故<lb/>
<pb n="KR2a0002_WYG_035-12a"/>
魏立之<hi>徐廣曰班氏云元君者懷君之弟</hi>元君十四年秦拔魏東地秦<lb/>
初置東郡更徙衛野王縣而并濮陽為東郡二十五年<lb/>
元君卒子君角立<hi>年表云元君十一年秦置東郡十二年徙野王二十三年卒</hi>君角<lb/>
九年秦并天下立為始皇帝二十一年二世廢君角為<lb/>
庶人衛絶祀<lb/>
太史公曰余讀世家言至於宣公之太子以婦見誅弟<lb/>
壽争死以相讓此與晉太子申生不敢明驪姬之過同<lb/>
俱惡傷父之志然卒死亡何其悲也或父子相殺兄弟<lb/>
<pb n="KR2a0002_WYG_035-12b"/>
相滅亦獨何哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷三十七<lb/>
</p>
<p>
</p>
  </div>
</body>
</text>
</TEI>
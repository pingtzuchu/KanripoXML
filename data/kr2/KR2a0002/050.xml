<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷五十二</head> <lb/>
    <p>
<pb n="KR2a0002_WYG_050-1a"/>
欽定四庫全書<lb/>
　史記集解卷五十二<lb/>
　　　　　　　　　　　　　宋　裴駰　撰<lb/>
史記五十二<lb/>
齊悼惠王世家第二十二<lb/>
齊悼惠王劉肥者高祖長庻男也其母外婦也曰曹氏<lb/>
高祖六年立肥為齊王食七十城諸民能齊言者皆予<lb/>
齊王齊王孝惠帝兄也孝惠帝二年齊王入朝惠帝與<lb/>
<pb n="KR2a0002_WYG_050-1b"/>
齊王燕飲亢禮如家人吕太后怒且誅齊王齊王懼不<lb/>
得脫乃用其内史勲計獻城陽郡以為魯元公主湯沭<lb/>
邑吕太后喜乃得辭就國悼惠王即位十三年以惠帝<lb/>
六年卒子襄立是為哀王哀王元年孝惠帝崩吕太后<lb/>
稱制天下事皆決於高后二年高后立其兄子酈侯<hi>徐廣</hi>
<hi>曰一作鄜</hi>吕台為吕王割齊之濟南郡為吕王奉邑哀王三<lb/>
年其弟章入宿衛於漢吕太后封為朱虚侯以吕禄女<lb/>
妻之後四年封章弟興居為東牟侯皆宿衞長安中哀<lb/>
<pb n="KR2a0002_WYG_050-2a"/>
王八年高后割齊琅邪郡立營陵侯劉澤為琅邪王其<lb/>
明年趙王友入朝幽死于邸三趙王皆廢高后立諸吕<lb/>
為三王<hi>徐廣曰燕趙梁</hi>擅權用事朱虚侯年二十有氣力忿劉<lb/>
氏不得職嘗入侍高后燕飲高后令朱虚侯劉章為酒<lb/>
吏章自請曰臣將種也請得以軍法行酒高后曰可酒<lb/>
酣章進飲歌舞已而曰請為太后言耕田歌高后兒子<lb/>
畜之笑曰顧而父知田耳若生而為王子安知田乎章<lb/>
曰臣知之太后曰試為我言田章曰深耕穊種立苗欲<lb/>
<pb n="KR2a0002_WYG_050-2b"/>
疏非其種者鋤而去之吕后默然頃之諸吕有一人醉<lb/>
亡酒章追抜劒斬之而還報曰有亡酒一人臣謹行法<lb/>
斬之太后左右皆大驚業已許其軍法無以罪也因罷<lb/>
自是之後諸吕憚朱虚侯雖大臣皆依朱虚侯劉氏為<lb/>
益彊其明年高后崩趙王吕禄為上將軍吕王産為相<lb/>
國皆居長安中聚兵以威大臣欲為亂朱虚侯章以吕<lb/>
禄女為婦知其謀乃使人隂出告其兄齊王欲令發兵<lb/>
西朱虚侯東牟侯為内應以誅諸吕因立齊王為帝齊<lb/>
<pb n="KR2a0002_WYG_050-3a"/>
王既聞此計乃與其舅父駟鈞郎中令祝午中尉魏勃<lb/>
隂謀發兵齊相召平聞之乃發卒衞王宫魏勃紿召平<lb/>
曰王欲發兵非有漢虎符驗也而相君圍王固善勃請<lb/>
為君將兵衞衞王召平信之乃使魏勃將兵圍王宫勃<lb/>
既將兵使圍相府召平曰嗟乎道家之言當斷不斷反<lb/>
受其亂乃是也遂自殺於是齊王以駟鈞為相魏勃為<lb/>
將軍祝午為内史悉發國中兵使祝午東詐琅邪王曰<lb/>
吕氏作亂齊王發兵欲西誅之齊王自以兒子年少不<lb/>
<pb n="KR2a0002_WYG_050-3b"/>
習兵革之亊願舉國委大王大王自高帝將也習戰事<lb/>
齊王不敢離兵使臣請大王幸之臨菑見齊王計事并<lb/>
將齊兵以西平闗中之亂琅邪王信之以為然西馳見<lb/>
齊王齊王與魏勃等因㽞琅邪王而使祝午盡發琅邪<lb/>
國而并將其兵琅邪王劉澤既見欺不得反國乃説齊<lb/>
王曰齊悼惠王高皇帝長子推本言之而大王高皇帝<lb/>
適長孫也當立今諸大臣狐疑未有所定而澤於劉氏<lb/>
最為長年大臣固待澤決計今大王㽞臣無為也不如<lb/>
<pb n="KR2a0002_WYG_050-4a"/>
使我入闗計事齊王以為然乃益具車送琅邪王既行<lb/>
齊遂舉兵西攻吕國之濟南於是齊哀王遺諸侯王書<lb/>
曰高帝平定天下王諸子弟悼惠王於齊悼惠王薨惠<lb/>
帝使㽞侯張良立臣為齊王惠帝崩高后用事春秋高<lb/>
聽諸吕擅廢高帝所立又殺三趙王滅梁燕趙以王諸<lb/>
吕分齊國為四忠臣進諫上惑亂不聽今高后崩皇帝<lb/>
春秋富未能治天下固恃大臣諸將今諸吕又擅自尊<lb/>
官聚兵嚴威劫列侯忠臣矯制以令天下宗廟所以危<lb/>
<pb n="KR2a0002_WYG_050-4b"/>
今寡人率兵入誅不當為王者漢聞齊發兵而西相國<lb/>
吕産乃遣大將軍灌嬰東撃之灌嬰至滎陽乃謀曰諸<lb/>
吕將兵居闗中欲危劉氏而自立我今破齊還報是益<lb/>
吕氏資也乃㽞兵屯滎陽使使喻齊王及諸侯與連和<lb/>
以待吕氏之變而共誅之齊王聞之乃西取其故濟南<lb/>
郡亦屯兵於齊西界以待約吕禄吕産欲作亂闗中諸<lb/>
虚侯與太尉勃丞相平等誅之朱虚侯首先斬吕産於<lb/>
是太尉勃等乃得盡誅諸吕而琅邪王亦從齊至長安<lb/>
<pb n="KR2a0002_WYG_050-5a"/>
大臣議欲立齊王而琅邪王及大臣曰齊王母家駟鈞<lb/>
惡戾虎而冠者也<hi>張晏曰言鈞惡戾如虎而著冠</hi>方以吕氏故幾亂天<lb/>
下今又立齊王是欲復為吕氏也代王母家薄氏君子<lb/>
長者且代王又親高帝子於今見在且最為長以子則<lb/>
順以善人則大臣安於是大臣乃謀迎立代王而遣朱<lb/>
虚侯以誅吕氏事告齊王令罷兵灌嬰在滎陽聞魏勃<lb/>
本敎齊王反既誅吕氏罷齊兵使使召責問魏勃勃曰<lb/>
失火之家豈暇先言大人而後救火乎因退立股戰而<lb/>
<pb n="KR2a0002_WYG_050-5b"/>
栗恐不能言者終無他語灌將軍熟視笑曰人謂魏勃<lb/>
勇妄庸人耳何能為乎乃罷魏勃魏勃父以善鼔琴見<lb/>
秦皇帝及魏勃少時欲求見齊相曹參家貧無以自通<lb/>
乃常獨早夜掃齊相舍人門外相舍人怪之以為物而<lb/>
伺之得勃勃曰願見相君無因故為子掃欲以求見於<lb/>
是舎人見勃曹參因以為舎人一為參御言事參以為<lb/>
賢言之齊悼惠王悼惠王召見則拜為内史始悼惠王<lb/>
得自置二千石及悼惠王卒而哀王立勃用事重於齊<lb/>
<pb n="KR2a0002_WYG_050-6a"/>
相王既罷兵歸而代王來立是為孝文帝元年盡以高<lb/>
后時所割齊之城陽琅邪濟南郡復與齊而徙琅邪王<lb/>
王燕益封朱虚侯東牟侯各二千户是歲齊哀王卒太<lb/>
子側立是為文王齊文王元年漢以齊之城陽郡立朱<lb/>
虚侯為城陽王以齊濟北郡立東牟侯為濟北王二年<lb/>
濟北王反漢誅殺之地入于漢後二年孝文帝盡封齊<lb/>
悼惠王子罷軍等七人皆為列侯齊文王立十四年卒<lb/>
無子國除地入于漢後一歲孝文帝以所封悼惠王子<lb/>
<pb n="KR2a0002_WYG_050-6b"/>
分齊為王齊孝王將閭以悼惠王子揚虚侯為齊王故<lb/>
齊别郡盡以王悼惠王子子志為濟北王子辟光為濟<lb/>
南王子賢為菑川王子卬為膠西王子雄渠為膠東王<lb/>
與城陽齊凡七王齊孝王十一年呉王濞楚王戊反興<lb/>
兵西告諸侯曰將誅漢賊臣鼂錯以安宗廟膠西膠東<lb/>
菑川濟南皆擅發兵應呉楚欲與齊齊孝王狐疑城守<lb/>
不聽三國兵共圍齊<hi>張晏曰膠西菑川濟南也</hi>齊王使路中大夫<hi>張晏</hi>
<hi>曰姓路為中大夫</hi>告於天子天子復令路中大夫還告齊王善<lb/>
<pb n="KR2a0002_WYG_050-7a"/>
堅守吾兵今破呉楚矣路中大夫至三國兵圍臨菑數<lb/>
重無從入三國將劫與路中大夫盟曰若反言漢已破<lb/>
矣楚趣下三國不且見屠路中大夫既許之至城下望<lb/>
見齊王曰漢已發兵百萬使大尉周亞夫擊破呉楚方<lb/>
引兵救齊齊必堅守無下三國將誅路中大夫齊初圍<lb/>
急陰與三國通謀約未定會聞路中大夫從漢來喜及<lb/>
其大臣乃復勸王母下三國居無何漢將欒布平陽侯<lb/>
等兵至齊撃破三國兵解齊圍已而復聞齊初與三國<lb/>
<pb n="KR2a0002_WYG_050-7b"/>
有謀將欲移兵伐齊齊孝王懼乃飲藥自殺景帝聞之<lb/>
以為齊首善以迫劫有謀非其罪也乃立孝王太子壽<lb/>
為齊王是為懿王續齊後而膠西膠東濟南菑川王咸<lb/>
誅滅地入于漢徙濟北王王菑川齊懿王立二十二年<lb/>
卒子次景立是為厲王齊厲王其母曰紀太后太后取<lb/>
其弟紀氏女為厲王后王不愛紀氏女太后欲其家重<lb/>
寵令其長女紀翁主入王宫正其後宫毋令得近王欲<lb/>
令愛紀氏女王因與其姊翁主姧齊有宦者徐甲入事<lb/>
<pb n="KR2a0002_WYG_050-8a"/>
漢皇太后皇太后有愛女曰修成君修成君非劉氏<hi>張晏</hi>
<hi>曰皇太后前嫁金氏所生</hi>太后憐之修成君有女名娥太后欲嫁之<lb/>
於諸侯宦者甲乃請使齊必令王上書請娥皇太后喜<lb/>
使甲之齊是時齊人主父偃知甲之使齊以取后事亦<lb/>
因謂甲即事成幸言偃女願得充王後宫甲既至齊風<lb/>
以此事紀太后大怒曰王有后後宫具備且甲齊貧人<lb/>
急<hi>徐廣曰一作反</hi>乃為宦者入事漢無補益乃欲亂吾王家且<lb/>
主父偃何為者乃欲以女充後宫徐甲大窮還報皇太<lb/>
<pb n="KR2a0002_WYG_050-8b"/>
后曰王已願尚娥然有一害恐如燕王燕王者與其子<lb/>
昆弟姦新坐以死亡國故以燕感太后太后曰無復言<lb/>
嫁女齊事事浸潯不得聞於天子主父偃由此亦與齊<lb/>
有郤主父偃方幸於天子用事因言齊臨菑十萬户市<lb/>
租千金人衆殷富巨於長安此非天子親弟愛子不得<lb/>
王此今齊王於親屬益疎乃從容言吕太后時齊欲反<lb/>
呉楚時孝王幾為亂今聞齊王與其姊亂於是天子乃<lb/>
拜主父偃為齊相且正其事主父偃既至齊乃急治王<lb/>
<pb n="KR2a0002_WYG_050-9a"/>
後宫宦者為王通於姊翁主所者令其辭證皆引王玉<lb/>
年少懼大罪為吏所執誅乃飲藥自殺絶無後是時趙<lb/>
王懼主父偃一出廢齊恐其漸疎骨肉乃上書言偃受<lb/>
金及輕重之短天子亦既囚偃公孫𢎞言齊王以憂死<lb/>
毋後國入漢非誅偃無以塞天下之望遂誅偃齊厲王<lb/>
立五年死毋後國入于漢齊悼惠王後尚有二國城陽<lb/>
及菑川菑川地比齊天子憐齊為悼惠王冢園在郡割<lb/>
臨菑東環悼惠王冢園邑盡以予菑川以奉悼惠王祭<lb/>
<pb n="KR2a0002_WYG_050-9b"/>
祀城陽景王章齊悼惠王子以朱虚侯與大臣共誅諸<lb/>
吕而章身首先斬相國吕王産於朱央宫孝文帝既立<lb/>
益封章二千戸賜金千斤孝文二年以齊之城陽郡立<lb/>
章為城陽王立二年卒子喜立是為共王共王八年徙<lb/>
王淮南四年復還王城陽凡三十三年卒子建延立是<lb/>
為頃王項王二十八年卒子義立是為敬王敬王九年<lb/>
卒子武立是為惠王惠王十一年卒子順立是為荒王<lb/>
荒王四十六年卒子恢立<hi>徐廣曰甘露二年</hi>是為戴王戴王八<lb/>
<pb n="KR2a0002_WYG_050-10a"/>
年卒子景立至建始三年十五歲卒濟北王興居齊悼<lb/>
惠王子以東牟侯助大臣誅諸吕功少及文帝從代來<lb/>
興居曰請與大僕嬰入清宫廢少帝共與大臣尊立孝<lb/>
文帝孝文帝二年以齊之濟北郡立興居為濟北王與<lb/>
城陽王俱立立二年反始大臣誅吕氏時朱虚侯功尤<lb/>
大許盡以趙地王朱虚侯盡以梁地王東牟侯及孝文<lb/>
帝立聞朱虚東牟之初欲立齊王故絀其功及二年王<lb/>
諸子乃割齊二郡以王章興居章興居自以失職奪功<lb/>
<pb n="KR2a0002_WYG_050-10b"/>
章死而興居聞匈奴大入漢漢多發兵使丞相灌嬰擊<lb/>
之文帝親幸太原以為天子自擊胡遂發兵反於濟北<lb/>
天子聞之罷丞相及行兵皆歸長安使棘蒲侯柴將軍<lb/>
<hi>張晏曰柴武</hi>擊破虜濟北王王自殺地入于漢為郡後十二<lb/>
年文帝十六年復以齊悼惠王子安都侯志為濟北王<lb/>
十一年呉楚反時志堅守不與諸侯合謀呉楚已平徙<lb/>
志王菑川濟南王辟光齊悼惠王子以勒侯孝文十六<lb/>
年為濟南王十一年與呉楚反漢擊破殺辟光以濟南<lb/>
<pb n="KR2a0002_WYG_050-11a"/>
為郡地入于漢菑川王賢齊悼惠王子以武城侯文帝<lb/>
十六年為菑川王十一年與呉楚反漢擊破殺賢天子<lb/>
因徙濟北王志王菑川志亦齊悼惠王子以安都侯王<lb/>
濟北菑川王反毋後乃徙濟北王王菑川凡立三十五<lb/>
年卒諡為懿王子建代立是為靖王二十年卒子遺代<lb/>
立是為頃王三十六年卒子終古立是為思王二十八<lb/>
年卒子尚立是為孝王五年卒子横立至建始三年十<lb/>
一歲卒膠西王卬齊悼惠王子以昌平侯文帝十六年<lb/>
<pb n="KR2a0002_WYG_050-11b"/>
為膠西王十一年與呉楚反漢擊破殺卬地入于漢為<lb/>
膠西郡膠東王雄渠齊悼惠王子以白石侯文帝十六<lb/>
年為膠東王十一年與呉楚反漢擊破殺雄渠地入于<lb/>
漢為膠東郡<lb/>
太史公曰諸侯大國無過齊悼惠王以海内初定子弟<lb/>
少激秦之無尺土封故大封同姓以填萬民之心及後<lb/>
分裂固其理也<lb/>
　史記集解卷五十二<lb/>
</p>
<p>
</p>
  </div>
</body>
</text>
</TEI>
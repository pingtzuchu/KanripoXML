<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷五十</head> <lb/>
    <p>
<pb n="KR2a0002_WYG_048-1a"/>
欽定四庫全書<lb/>
　史記集解卷五十<lb/>
　　　　　　　　　　　　　宋　裴駰　撰<lb/>
史記五十<lb/>
楚元王世家第二十<lb/>
楚元王劉交者髙祖之同母<hi>徐廣曰一作父</hi>少弟也字游髙祖<lb/>
兄弟四人長兄伯伯蚤卒始髙祖微時嘗辟事時時與<lb/>
賔客過巨嫂食<hi>徐廣曰漢書云丘嫂也</hi>嫂厭叔叔與客來嫂詳為<lb/>
<pb n="KR2a0002_WYG_048-1b"/>
羮盡櫟釡賔客以故去已而視釡中尚有羮髙祖由此<lb/>
怨其嫂及髙祖為帝封昆弟而伯子獨不得封太上皇<lb/>
以為言髙祖曰某非忘封之也為其母不長者耳於是<lb/>
乃封其子信為羮頡侯<hi>徐廣曰羮頡侯以髙祖七年封封十三年髙后元年有罪削爵</hi>
<hi>一級為關内侯</hi>而王次兄仲於代<hi>徐廣曰次兄名喜字仲以六年立為代王其年罷卒諡項</hi>
<hi>王有子曰濞</hi>髙祖六年已禽楚王韓信於陳乃以弟交為楚<lb/>
王都彭城即位二十三年卒子夷王郢立夷王四年卒<lb/>
子王戊立王戊立二十年冬坐為薄太后服私姦削東<lb/>
<pb n="KR2a0002_WYG_048-2a"/>
海郡春戊與吳王合謀反其相張尚太𫝊趙夷吾諫不<lb/>
聽戊則殺尚夷吾起兵與吳西攻梁破棘壁至昌邑南<lb/>
與漢將周亞夫戰漢絶吳楚糧道士卒飢吳王走楚王<lb/>
戊自殺軍遂降漢漢已平吳楚孝景帝欲以德侯子續<lb/>
吳<hi>徐廣曰徳侯名廣吳王濞之弟也其父曰仲</hi>以元王子禮續楚竇太后曰<lb/>
吳王老人也宜為宗室順善今乃首率七國紛亂天下<lb/>
奈何續其後不許吳許立楚後是時禮為漢宗正乃拜<lb/>
禮為楚王奉元王宗廟是為楚文王文王立三年卒子<lb/>
<pb n="KR2a0002_WYG_048-2b"/>
安王道立安王二十二年卒子襄王注立襄王立十四<lb/>
年卒子王純代立王純立地節二年中人上書告楚王<lb/>
王謀反王自殺國除入漢為彭城郡<hi>徐廣曰純立十七年卒諡節王子延</hi>
<hi>夀立十九年死</hi>　趙王劉遂者其父髙祖中子名友諡曰幽幽<lb/>
王以憂死故為幽髙后王呂禄於趙一歲而髙后崩大<lb/>
臣誅諸吕吕禄等乃立幽王子遂為趙王孝文帝即位<lb/>
二年立遂辟彊取趙之河間郡為河間王以為文王立<lb/>
十三年卒子哀王福立一年卒無子絶後國除入於漢<lb/>
<pb n="KR2a0002_WYG_048-3a"/>
遂既王趙二十六年孝景帝時坐鼂錯以適削趙王常<lb/>
山之郡吳楚反趙王遂與合謀起兵其相建徳内史王<lb/>
悍諫不聽遂燒殺建徳王悍發兵屯其西界欲待吳與<lb/>
俱西北使匈奴與連和攻漢漢使曲周侯酈寄擊之趙<lb/>
王遂還城守邯鄲相距七月吳楚敗於梁不能西匈奴<lb/>
聞之亦止不肯入漢邊欒布自破齊還乃并兵引水灌<lb/>
趙城趙城壞趙王自殺邯鄲遂降趙幽王絶後<lb/>
太史公曰國之將興必有禎祥君子用而小人退國之<lb/>
<pb n="KR2a0002_WYG_048-3b"/>
將亡賢人隱亂臣貴使楚王戊毋刑申公遵其言趙任<lb/>
防與先生<hi>趙堯傳曰趙人防與公也</hi>豈有簒殺之謀為天下僇哉賢<lb/>
人乎賢人乎非質有其内惡能用之哉甚矣安危在出<lb/>
令存亡在所任誠哉是言也<lb/>
　<lb/>
　<lb/>
　<lb/>
　史記集解卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷三十八</head> <lb/>
    <p>
<pb n="KR2a0002_WYG_036-1a"/>
欽定四庫全書<lb/>
　史記集解卷三十八<lb/>
　　　　　　　　　　　　　宋　裴駰　撰<lb/>
史記三十八<lb/>
宋微子世家第八<lb/>
微子開者<hi>孔安國曰微畿内國名子爵也為紂卿士</hi>殷帝乙之首子而紂之<lb/>
庶兄也紂既立不明滛亂於政微子數諫紂不聽及祖<lb/>
伊以周西伯昌之修德滅<graphic n="KR2239" url="https://raw.githubusercontent.com/kanripo/KR-Gaiji/master/images/KR2239.png" mimeType="image/png"/>
                    <hi>徐廣曰<graphic n="KR2239" url="https://raw.githubusercontent.com/kanripo/KR-Gaiji/master/images/KR2239.png" mimeType="image/png"/>音耆</hi>
                    <graphic n="KR2239" url="https://raw.githubusercontent.com/kanripo/KR-Gaiji/master/images/KR2239.png" mimeType="image/png"/>國懼禍至以告<lb/>
<pb n="KR2a0002_WYG_036-1b"/>
紂紂曰我生不有命在天乎是何能為於是微子度紂<lb/>
終不可諫欲死之及去未能自決乃問於太師少師<hi>孔安</hi>
<hi>國曰太師三公箕子也少師孤卿比干也</hi>曰紂不有治政不治四方<hi>孔安國曰言殷</hi>
<hi>不有治政四方之事終必亡也</hi>我祖遂陳於上<hi>馬融曰我祖湯也孔安國曰言湯遂其功陳力</hi>
<hi>於上世也</hi>紂沈湎於酒婦人是用亂敗湯德於下<hi>馬融曰下下世也</hi>
殷既小大好草竊姦宄<hi>孔安國曰草野盜竊又為姦宄於外内</hi>卿士師師<lb/>
非度<hi>馬融曰非但小人學為姦宄卿士已下轉相師效為非法度</hi>皆有罪辜乃無維<lb/>
獲<hi>鄭𤣥曰獲得也羣臣皆有是罪其爵祿又無常得之者言屢相攻奪</hi>小民乃並興相為<lb/>
<pb n="KR2a0002_WYG_036-2a"/>
敵讎<hi>孔安國曰卿士既亂而小民各起共為敵讐言不和同</hi>今殷其典喪若涉水<lb/>
無津涯<hi>徐廣曰一作涉水無舟航言危也駰謂典國典也</hi>殷遂喪越至于今<hi>馬融</hi>
<hi>曰越於也於是至矣於今到矣</hi>曰太師少師<hi>馬融曰重/呼告之</hi>我其發出往<hi>鄭𤣥</hi>
<hi>曰發起也紂禍敗如此我其起作出往也</hi>吾家保于喪<hi>徐廣曰一云於是家保駰案馬融曰卿大</hi>
<hi>夫稱家</hi>今女無故告<hi>王肅曰無意告我也是微子求教誨也</hi>予顛躋如之何<lb/>
其<hi>馬融曰躋猶墜也恐顛墜於非義當如之何也鄭𤣥曰其語助也齊魯之間聲如姬禮記曰何居</hi>太<lb/>
師若曰王子天篤下菑亡殷國<hi>孔安國曰微子帝乙子故曰王子天生紂為亂</hi>
<hi>是下菑也鄭𤣥曰少師不答志在必死</hi>乃母畏畏不用老長<hi>孔安國曰上不畏天菑下</hi>
<pb n="KR2a0002_WYG_036-2b"/>
<hi>不畏賢人違戻耆老之長不用其教</hi>今殷民乃陋淫神祇之祀<hi>徐廣曰一云今殷民</hi>
<hi>侵神犧又一云陋淫侵神祇駰案馬融曰天曰神地曰祇也</hi>令誠得治國國治身死<lb/>
不恨為死終不得治不如去遂亡箕子者<hi>馬融曰箕國名也子爵也</hi>
紂親戚也紂始為象箸箕子歎曰彼為象箸必為玉桮<lb/>
為桮則必思逺方珍怪之物而御之矣輿馬宫室之漸<lb/>
自此始不可振也紂為淫泆箕子諫不聽人或曰可以<lb/>
去矣箕子曰為人臣諫不聽而去是彰君之惡而自說<lb/>
於民吾不忍為也乃被髮佯狂而為奴遂隱而鼓琴以<lb/>
<pb n="KR2a0002_WYG_036-3a"/>
自悲故𫝊之曰箕子操<hi>風俗通義曰其道閉塞憂愁而作者命其曲曰操操者言遇菑</hi>
<hi>遭害困厄窮迫雖怨恨失意猶守禮義不懼不懾樂道而不改其操也</hi>王子比干者亦紂<lb/>
之親戚也見箕子諫不聽而為奴則曰君有過而不以<lb/>
死爭則百姓何辜乃直言諫紂紂怒曰吾聞聖人之心<lb/>
有七竅信有諸乎乃遂殺王子比干刳視其心微子曰<lb/>
父子有骨肉而臣主以義屬故父有過子三諫不聽則<lb/>
隨而號之人臣三諫不聽則其義可以去矣於是太師<lb/>
少師乃勸微子去遂行<hi>時比干已死而云少師者似誤</hi>周武王伐紂克<lb/>
<pb n="KR2a0002_WYG_036-3b"/>
殷微子乃持其祭器造於軍門肉袒面縳左牽羊右把<lb/>
茅膝行而前以告於是武王乃釋微子復其位如故武<lb/>
王封紂子武庚祿父以續殷祀使管叔蔡叔傅相之武<lb/>
王既克殷訪問箕子武王曰於乎維天隂定下民相和<lb/>
其居<hi>孔安國曰天不言而黙定下民助合其居使有常生之資也</hi>我不知其倫常所<lb/>
序<hi>孔安國曰言我不知天所以定民之常道理次序問何由</hi>箕子對曰在昔鯀陻鴻<lb/>
水汩陳其五行<hi>孔安國曰陻塞汨亂也治水失道是亂陳五行</hi>帝乃震怒不從<lb/>
鴻範九等常倫所斁<hi>徐廣曰一作釋駰案鄭𤣥曰帝天也天以鯀如是乃震動其威怒不</hi>
<pb n="KR2a0002_WYG_036-4a"/>
<hi>與天道大法九類言王所問所由敗也</hi>鯀則極死禹乃嗣興<hi>鄭𤣥曰春秋傳曰舜之誅</hi>
<hi>也殛鯀其舉也興禹</hi>天乃錫禹鴻範九等常倫所序<hi>孔安國曰天與禹洛出書</hi>
<hi>也神龜負文而出列於背有數至于九禹遂因而第之以成九類</hi>初一曰五行二曰五<lb/>
事三曰八政四曰五紀五曰皇極六曰三德七曰稽疑<lb/>
八曰庶徵九曰嚮用五福畏用六極<hi>馬融曰言天所以畏懼人用六極</hi>
五行一曰水二曰火三曰木四曰金五曰土<hi>鄭𤣥曰此數本諸隂</hi>
<hi>陽所生之次也</hi>水曰潤下火曰炎上<hi>孔安國曰言其自然之常性也</hi>木曰曲直<lb/>
<hi>孔安國曰木可揉使曲直也</hi>金曰從革<hi>馬融曰金之性從人而更可銷鑠</hi>土曰稼穡<lb/>
<pb n="KR2a0002_WYG_036-4b"/>
<hi>王肅曰種之曰稼斂之曰檣</hi>潤下作鹹<hi>孔安國曰/水鹵所生</hi>炎上作苦<hi>孔安國曰焦氣</hi>
<hi>之味</hi>曲直作酸<hi>孔安國曰/木實之性</hi>從革作辛<hi>孔安國曰金氣之味</hi>稼穡作甘<lb/>
<hi>孔安國曰甘味生於百穀五行以下箕子所陳</hi>五事一曰貎二曰言三曰視四<lb/>
曰聽五曰思貎曰恭言曰從<hi>馬融曰發言當使可從</hi>視曰明聽曰<lb/>
聰思曰睿<hi>馬融曰睿通也</hi>恭作肅從作治<hi>馬融曰出令而從所以為治也</hi>明作<lb/>
智聰作謀<hi>孔安國曰所謀必成審也馬融曰上聰則下進其謀</hi>睿作聖<hi>孔安國曰於亊無不</hi>
<hi>通謂之聖</hi>八政一曰食二曰貨三曰祀四曰司空<hi>馬融曰司空掌營城</hi>
<hi>郭主空土以居民</hi>五曰司徒<hi>孔安國曰主徒/衆教以禮義</hi>六曰司冦<hi>馬融曰主誅㓂</hi>
<pb n="KR2a0002_WYG_036-5a"/>
<hi>害</hi>七曰賔<hi>鄭𤣥曰掌諸/侯朝覲之官</hi>八曰師<hi>鄭𤣥曰掌軍旅之官</hi>五紀一曰歲<lb/>
二曰月三曰日四曰星辰<hi>馬融曰星二十八宿辰日月之所㑹也鄭𤣥曰星五星也</hi>
五曰歴數<hi>孔安國曰厯數節氣之度以為厯數敬授民時</hi>皇極皇建其有極<hi>孔安</hi>
<hi>國曰大中之道大立其有中謂行九疇之義</hi>斂時五福用傅錫其庶民<hi>馬融</hi>
<hi>曰當斂是五福之道用布與衆民</hi>維時其庶民于女極<hi>馬融曰以其能歛是五福故衆</hi>
<hi>民於汝取中正以歸心也</hi>錫女保極<hi>鄭𤣥曰又賜女以守中之道</hi>凡厥庶民毋有<lb/>
淫朋人毋有比德維皇作極<hi>孔安國曰民有善則無淫過朋黨之惡此周之德惟</hi>
<hi>天下皆大為中正也</hi>凡厥庶民有猷有為有守女則念之<hi>馬融曰凡其衆</hi>
<pb n="KR2a0002_WYG_036-5b"/>
<hi>民有謀有為有所執守當思念其行有所趣舍也</hi>不協于極不離于咎皇則受<lb/>
之<hi>孔安國曰凡民之行雖不合於中而不離於咎惡皆可進用大法受之</hi>而安而色曰予<lb/>
所好徳女則錫之福<hi>孔安國曰女當安女顔色以謙下人人曰我所好者德也女則與之</hi>
<hi>爵祿</hi>時人斯其維皇之極<hi>孔安國曰不合于中之人女與之福則是人比其惟大之中言</hi>
<hi>不勉進也已</hi>毋侮鰥寡而畏髙明<hi>馬融曰髙明顯寵者不枉法畏之</hi>人之有能有<lb/>
為使羞其行而國其昌<hi>王肅曰使進其行任之以政則國為之昌</hi>凡厥正人既富<lb/>
方穀<hi>孔安國曰正直之人既當爵禄富之又當以善道接之</hi>女不能使有好于而家時<lb/>
人斯其辜<hi>孔安國曰不能使正人有好於國家則是人斯其詐取罪而去之也</hi>于其毋好女雖<lb/>
<pb n="KR2a0002_WYG_036-6a"/>
錫之福其作女用咎<hi>鄭𤣥曰無好于女家之人雖賜之以爵禄其動作為女用惡謂為天子結怨於</hi>
<hi>民</hi>毋偏毋頗遵王之義<hi>孔安國曰偏不平頗不正言當修先王正義以治民</hi>毋有作好<lb/>
遵王之道<hi>馬融曰好私好也</hi>毋有作惡遵王之路毋偏毋黨王道蕩<lb/>
蕩<hi>孔安國曰言開辟也鄭𤣥曰黨朋黨</hi>毋黨毋偏王道平平<hi>孔安國曰一言辨治也</hi>毋反毋<lb/>
側王道正直<hi>馬融曰反反道也側傾側也</hi>㑹其有極<hi>鄭𤣥曰謂君也當㑹聚有中之人以為臣</hi>
<hi>也</hi>歸其有極<hi>鄭𤣥曰謂臣也當就/有中之君而亊之</hi>曰王極之傅言<hi>馬融曰王者當盡極</hi>
<hi>行之使臣下布陳其言</hi>是帝是訓于帝其順<hi>馬融曰是大中而常行之用是教訓天下於天為順</hi>
<hi>也</hi>凡厥庶民極之傅言<hi>馬融曰亦當極敷/陳其言於上也</hi>是順是行<hi>王肅曰民</hi>
<pb n="KR2a0002_WYG_036-6b"/>
<hi>納言於上而得中者則順而行之</hi>以近天子之光<hi>王肅曰近猶益也順行民言所以益天子之光</hi>
曰天子作民父母以為天下王<hi>王肅曰政教務中民善是用所以為民父母而為天</hi>
<hi>下所歸往</hi>三德一曰正直<hi>鄭𤣥曰中/平之人</hi>二曰剛克三曰柔克<hi>鄭𤣥</hi>
<hi>曰克能也剛而能柔柔而能剛寛猛相濟以成治立功</hi>平康正直<hi>孔安國曰世平康用正直治之</hi>
彊不友剛克<hi>孔安國曰友順也世彊禦不順以剛能治之</hi>内友柔克<hi>孔安國曰世和</hi>
<hi>順以柔能治之也</hi>沈漸剛克<hi>馬融曰沈隂也潛伏也隂伏之謀謂賊臣亂子非一朝一夕之漸君</hi>
<hi>親無將將而誅</hi>高明柔克<hi>馬融曰髙明君子亦以徳懷也</hi>維辟作福維辟作威<lb/>
維辟玉食<hi>馬融曰辟君也玉食美食不言王者關諸侯也鄭𤣥曰作福専爵賞也作威専刑罰也玉</hi>
<pb n="KR2a0002_WYG_036-7a"/>
<hi>食備珍美也</hi>臣無有作福作威玉食臣有作福作威玉食其<lb/>
害于而家凶于而國人用側頗辟民用僭忒<hi>孔安國曰在位不端</hi>
<hi>平則下民僭差</hi>稽疑擇建立卜筮人<hi>孔安國曰龜曰卜蓍曰筮考正疑事當選擇知卜筮</hi>
<hi>人而建立之</hi>乃命卜筮曰雨曰濟曰涕<hi>尚書/作圛</hi>曰霧<hi>徐廣曰一曰洟曰被</hi>
曰克曰貞曰悔凡七卜五占之用二衍貣<hi>鄭𤣥曰卜五占之用謂雨</hi>
<hi>濟圛霧克也二衍貣謂貞悔也將立卜筮人乃先命名兆卦而分别之兆卦之名凡七龜用五易用二審此道</hi>
<hi>者乃立之也雨者兆之體氣如雨然也濟者如雨止之雲氣在上者也圛者色澤而光明也霧者氣不釋鬰冥</hi>
<hi>冥也克者如祲氣之色相犯也内卦曰貞貞正也外卦曰悔悔之言晦也晦猶終也卦象多變故言衍貣也</hi>
<pb n="KR2a0002_WYG_036-7b"/>
立時人為卜筮<hi>鄭𤣥曰立是能分别兆卦之名者以為卜筮人</hi>三人占則從二<lb/>
人之言<hi>鄭𤣥曰從其多者蓍龜之道幽微難明慎之深</hi>女則有大疑謀及女心<lb/>
謀及卿士謀及庶人謀及卜筮<hi>孔安國曰先盡謀慮然後卜筮以決之</hi>女<lb/>
則從龜從筮從卿士從庶民從是之謂大同<hi>孔安國曰大同於吉</hi>
而身其康强而子孫其逢吉<hi>孔安國曰動不違衆故後世遇吉也</hi>女則從<lb/>
龜從筮從卿士逆庶民逆吉卿士從龜從筮從女則逆<lb/>
庶民逆吉庶民從龜從筮從女則逆卿士逆吉<hi>鄭𤣥曰此三者</hi>
<hi>皆從多故為吉</hi>女則從龜從筮逆卿士逆庶民逆作内吉作外<lb/>
<pb n="KR2a0002_WYG_036-8a"/>
凶<hi>鄭𤣥曰此逆者多以故舉事於境内則吉境外則凶</hi>龜筮共違于人用靜吉用<lb/>
作凶<hi>孔安國曰安以守常則吉動則凶鄭𤣥曰龜筮皆與人謀相違人雖三從猶不可以舉事</hi>庶徵<lb/>
曰雨曰暘曰奥曰寒曰風曰時<hi>孔安國曰雨以潤物陽以乾物煖以長物寒以</hi>
<hi>成物風以動物五者各以時所以為衆驗</hi>五者來備各以其序庶草繁廡<hi>孔安</hi>
<hi>國曰言五者備至各以次序則衆草木繁庶滋豐也</hi>一極備凶一極亡凶<hi>孔安國曰一者</hi>
<hi>備極過甚則凶一者極無不至亦凶謂其不時失敘之謂也</hi>曰休徵<hi>孔安國曰叙美行之驗</hi>曰<lb/>
肅時雨若<hi>孔安國曰君行敬則時雨順之</hi>曰治時暘若<hi>孔安國曰君政治則時暘順之</hi>
曰知時奥若<hi>孔安國曰君昭哲則時煖順之</hi>曰謀時寒若<hi>孔安國曰君能謀則時寒</hi>
<pb n="KR2a0002_WYG_036-8b"/>
<hi>順之</hi>曰聖時風若<hi>孔安國曰君能通/理則時風順之</hi>曰咎徵<hi>孔安國曰敘惡行之驗也</hi>
曰狂常雨若<hi>孔安國曰君行狂曰妄則常雨順之</hi>僭常暘若<hi>孔安國曰君行僭差</hi>
<hi>則常暘順之</hi>曰舒常奥若<hi>孔安國曰君行逸/豫則常煖順之</hi>曰急常寒若<hi>孔安</hi>
<hi>國曰君行急則常寒順之</hi>曰霧常風若<hi>孔安國曰君行霧䦚則常風順之</hi>王眚維歲<lb/>
<hi>馬融曰言王者所眚職如歲兼四時也</hi>卿士維月<hi>孔安國曰卿士各有所掌如月之有别</hi>師<lb/>
尹維日<hi>孔安國曰衆正官之吏分治其職如日之有嵗月也</hi>嵗月日時毋易<hi>孔安國曰</hi>
<hi>各順常</hi>百榖用成治用明<hi>孔安國曰嵗月無易則百榖成君臣無易則政治明</hi>畯民<lb/>
用章家用平康<hi>孔安國曰賢臣顯用國家平寜</hi>日月歲時既易百穀用<lb/>
<pb n="KR2a0002_WYG_036-9a"/>
不成治用昏不明畯民用微家用不寧庶民維星<hi>孔安國曰</hi>
<hi>星民象故衆民惟若星也</hi>星有好風星有好雨<hi>馬融曰箕星好風畢星好雨</hi>日月之<lb/>
行有冬有夏<hi>孔安國曰日月之行冬夏各有常度</hi>月之從星則以風雨<hi>孔安</hi>
<hi>國曰月經于箕則多風離于畢則多雨政教失常以從民欲亦所以亂</hi>五福一曰夀二曰<lb/>
富三曰康寧<hi>鄭𤣥曰康寜平安</hi>四曰攸好德<hi>孔安國曰所好者德福之道</hi>五<lb/>
曰考終命<hi>孔安國曰各成其短長之命以自終不横夭</hi>六極一曰凶短折<hi>鄭𤣥</hi>
<hi>曰未齓曰凶未冠曰短未㛰曰折</hi>二曰疾三曰憂四曰貧五曰惡<hi>孔安國曰</hi>
<hi>惡醜陋也</hi>六曰弱<hi>鄭𤣥曰愚懦不壯毅曰弱</hi>於是武王乃封箕子於朝鮮<lb/>
<pb n="KR2a0002_WYG_036-9b"/>
而不臣也其後箕子朝周過故殷虚感宫室毁壞生禾<lb/>
黍箕子傷之欲哭則不可欲泣為其近婦人乃作麥秀<lb/>
之詩以歌詠之其詩曰麥秀漸漸兮禾黍油油彼狡僮<lb/>
兮不與我好兮所謂狡僮者紂也殷民聞之皆為流涕<lb/>
<hi>杜預曰梁國䝉縣有箕子冢</hi>武王崩成王少周公旦代行政當國管<lb/>
蔡疑之乃與武庚作亂欲襲成王周公<hi>徐廣曰一云欲襲成周</hi>周<lb/>
公既承成王命誅武庚殺管叔放蔡叔乃命微子開代<lb/>
殷後奉其先祀作微子之命以申之國于宋<hi>世本曰宋更曰雎陽</hi>
<pb n="KR2a0002_WYG_036-10a"/>
微子故能仁賢乃代武庚故殷之餘民甚戴愛之微子<lb/>
開卒立其弟衍是為微仲<hi>禮記曰微子舍其孫腯而立衍也鄭𤣥曰微子適子死立</hi>
<hi>其弟衍殷禮也</hi>微仲卒子宋公稽立宋公稽卒子丁公申立丁<lb/>
公申卒子湣公共立湣公共卒弟煬公熙立煬公即位<lb/>
湣公子鮒祀<hi>徐廣曰鮒一作魴</hi>殺煬公而自立曰我當立是為<lb/>
厲公厲公卒子釐公舉立釐公十七年周厲王出奔彘<lb/>
二十八年釐公卒子惠公覸立<hi>徐廣曰覸音古莧反</hi>惠公四年周<lb/>
宣王即位三十年惠公卒子哀公立哀公元年卒子戴<lb/>
<pb n="KR2a0002_WYG_036-10b"/>
公立戴公二十九年周幽王為犬戎所殺秦始列為諸<lb/>
矦三十四年戴公卒子武公司空立武公生女為魯惠<lb/>
公夫人生魯桓公十八年武公卒子宣公力立宣公有<lb/>
太子與夷十九年宣公病讓其弟和曰父死子繼兄死<lb/>
弟及天下通義也我其立和和亦三讓而受之宣公卒<lb/>
弟和立是為穆公穆公九年病召大司馬孔父謂曰先<lb/>
君宣公舍太子與夷而立我我不敢忘我死必立與夷<lb/>
也孔父曰羣臣皆願立公子馮穆公曰毋立馮吾不可<lb/>
<pb n="KR2a0002_WYG_036-11a"/>
以負宣公於是穆公使馮出居于鄭八月庚辰穆公卒<lb/>
兄宣公子與夷立是為殤公君子聞之曰宋宣公可謂<lb/>
知人矣立其弟以成義然卒其子復享之殤公元年衛<lb/>
公子州吁弑其君完自立欲得諸侯使告於宋曰馮在<lb/>
鄭必為亂可與我伐之宋許之與伐鄭至東門而還二<lb/>
年鄭伐宋以報東門之役其後諸侯數來侵伐九年大<lb/>
司馬孔父嘉妻好出道遇太宰華督<hi>服䖍曰戴公之子</hi>督說目<lb/>
而觀之<hi>服䖍曰目者極視精不轉也</hi>督利孔父妻乃使人宣言國中<lb/>
<pb n="KR2a0002_WYG_036-11b"/>
曰殤公即位十年耳而十一戰<hi>賈逵曰一戰伐鄭圍其東門二戰取其禾三戰</hi>
<hi>取邾田四戰邾鄭伐宋入其郛五戰伐鄭圍長葛六戰鄭以王命伐宋七戰魯敗宋師于菅八戰宋衛入鄭九</hi>
<hi>戰伐戴十戰鄭入宋十一戰鄭伯以虢師大敗宋</hi>民苦不堪皆孔父為之我且<lb/>
殺孔父以寧民是嵗魯弑其君隱公十年華督攻殺孔<lb/>
父取其妻殤公怒遂弑殤公而迎穆公子馮於鄭而立<lb/>
之是為莊公莊公元年華督為相九年執鄭之祭仲要<lb/>
以立突為鄭君祭仲許竟立突十九年莊公卒子湣公<lb/>
捷立湣公七年齊桓公即位九年宋水魯使藏文仲往<lb/>
<pb n="KR2a0002_WYG_036-12a"/>
弔水<hi>賈逵曰問凶曰弔</hi>湣公自罪曰寡人以不能事鬼神政不<lb/>
修故水臧文仲善此言此言乃公子子魚教湣公也十<lb/>
年夏宋伐魯戰于乘邱<hi>徐廣曰乗一作媵駰案社預曰乘邱魯地</hi>魯生虜宋<lb/>
南宫萬<hi>賈逵曰南宫氏萬名宋卿</hi>宋人請萬萬歸宋十一年秋湣公<lb/>
與南宫萬獵因博爭行湣公怒辱之曰始吾敬若今若<lb/>
魯虜也萬有力病此言遂以局殺湣公于䝉澤<hi>賈逵曰蒙澤宋</hi>
<hi>澤名也杜預曰宋地梁國有蒙縣</hi>大夫仇牧聞之以兵造公門萬摶牧<lb/>
牧齒著門闔死<hi>何休曰闔門扇</hi>因殺太宰華督乃更立公子游<lb/>
<pb n="KR2a0002_WYG_036-12b"/>
為君諸公子犇蕭公子禦説犇亳<hi>服䖍曰蕭亳宋邑也杜預曰今沛國有蕭縣蒙</hi>
<hi>縣西北有亳城也</hi>萬弟南宫牛將兵圍亳冬蕭及宋之諸公子<lb/>
共擊殺南宫牛弑宋新君游而立湣公弟禦說是為桓<lb/>
公宋萬犇陳宋人請以賂陳陳人使婦人飲之淳酒<hi>服䖍</hi>
<hi>曰宋萬多力勇不可執故先使婦人誘而飲之酒醉而縳之</hi>以革裹之歸宋<hi>左傳曰以犀革</hi>
<hi>裹之</hi>宋人醢萬也<hi>服䖍曰醢肉醬</hi>桓公二年諸侯伐宋至郊而去<lb/>
三年齊桓公始霸二十三年迎衞公子燬於齊立之是<lb/>
為衛文公文公女弟為桓公夫人秦穆公即位三十年<lb/>
<pb n="KR2a0002_WYG_036-13a"/>
桓公病太子兹甫讓其庶兄目夷為嗣桓公義太子意<lb/>
竟不聽三十一年春桓公卒太子兹甫立是為襄公以<lb/>
其庶兄目夷為相未葬而齊桓公會諸侯于葵邱襄公<lb/>
往會襄公五年宋地霣星如雨與雨偕下<hi>左傳曰隕石于宋五隕星</hi>
<hi>也</hi>六鶂退蜚<hi>公羊傳曰視之則六察/之則鷁徐察之則退飛</hi>風疾也<hi>賈逵曰風起於逺至</hi>
<hi>宋都高而疾故鶂逢風却退</hi>八年齊桓公卒宋欲為盟會十二年春<lb/>
宋襄公為鹿上之盟<hi>杜預曰鹿上宋地汝陰有原鹿縣</hi>以求諸侯於楚<lb/>
楚人許之公子目夷諫曰小國爭盟禍也不聽秋諸侯<lb/>
<pb n="KR2a0002_WYG_036-13b"/>
會宋公盟于盂<hi>杜預曰盂宋地</hi>目夷曰禍其在此乎君欲已甚<lb/>
何以堪之於是楚執宋襄公以伐宋冬會于亳以釋宋<lb/>
公子魚曰禍猶未也十三年夏宋伐鄭子魚曰禍在此<lb/>
矣秋楚伐宋以救鄭襄公將戰子魚諫曰天之棄商久<lb/>
矣不可冬十一月襄公與楚成王戰于泓<hi>榖梁傳曰戰于泓水之上</hi>
楚人未濟目夷曰彼衆我寡及其未濟擊之公不聽已<lb/>
濟未陳又曰可擊公曰待其已陳陳成宋人擊之宋師<lb/>
大敗襄公傷股國人皆怨公公曰君子不困人於阨不<lb/>
<pb n="KR2a0002_WYG_036-14a"/>
鼓不成列<hi>何休曰軍法以鼓戰以金止不鼓不戰也不成列未成陳</hi>子魚曰兵以勝<lb/>
為功何常言與<hi>徐廣曰一云尚何言與</hi>必如公言即奴事之耳又<lb/>
何戰為楚成王以救鄭鄭享之去而取鄭二姬以歸叔瞻<lb/>
曰成王無禮其不沒乎為禮卒於無别有以知其不遂<lb/>
霸也是年晉公子重耳過宋襄公以傷於楚欲得晉援<lb/>
厚禮重耳以馬二十乘<hi>服䖍曰八十匹</hi>十四年夏襄公病傷於<lb/>
泓而竟卒子成公王臣立成公元年晉文公即位三年<lb/>
倍楚盟親晉以有德於文公也四年楚成王伐宋宋告<lb/>
<pb n="KR2a0002_WYG_036-14b"/>
急於晉五年晉文公救宋楚兵去九年晉文公卒十一<lb/>
年楚太子商臣弑其父成王代立十六年秦穆公卒十<lb/>
七年成公卒成公弟禦殺太子及大司馬公孫固而自<lb/>
立為君宋人共殺君禦而立成公少子杵臼是為昭公<lb/>
昭公四年宋敗長翟緣斯於長邱<hi>魯世宋云宋武公之世獲緣斯於長邱今</hi>
<hi>云此時未詳</hi>七年楚莊王即位九年昭公無道國人不附昭<lb/>
公弟鮑革<hi>徐廣曰一無革字</hi>賢而下士先襄公夫人欲通於公<lb/>
子鮑不可<hi>服䖍曰襄公夫人周襄王之姊王姬也不可鮑不肯也</hi>乃助之施於國<lb/>
<pb n="KR2a0002_WYG_036-15a"/>
因大夫華元為右師昭公出獵夫人王姬使衛伯攻殺<lb/>
昭公杵臼弟鮑革立是為文公文公元年晉率諸侯伐<lb/>
宋責以弑君聞文公定立乃去二年昭公子因文公母<lb/>
弟須與武穆戴莊桓之族為亂文公盡誅之出武繆之<lb/>
族<hi>賈逵曰出逐也</hi>四年春鄭命楚伐宋宋使華元將鄭敗宋囚<lb/>
華元華元之將戰殺羊以食士其御羊羮不及<hi>左傳曰御羊斟</hi>
<hi>也</hi>故怨馳入鄭軍故宋師敗得囚華元宋以兵車百乘<lb/>
文馬四百匹<hi>賈逵曰文貍文也王肅曰文馬畫馬也</hi>贖華元未盡入華元<lb/>
<pb n="KR2a0002_WYG_036-15b"/>
亡歸十四年楚莊王圍鄭鄭伯降楚楚復釋之十六年<lb/>
楚使過宋宋有前仇執楚使九月楚莊王圍宋十七年<lb/>
楚以圍宋五月不解宋城中急無食華元乃夜私見楚<lb/>
將子反子反告莊王莊王問城何如曰析骨而炊<hi>何休曰析</hi>
<hi>破人骨也</hi>易子而食莊王曰誠哉言我軍亦有三日糧以信<lb/>
故遂罷兵去二十二年文公卒子共公瑕立始厚葬君<lb/>
子譏華元不臣矣共公元年華元善楚將子重又善晉<lb/>
將欒書兩盟晉楚十三年共公卒華元為右師魚石為<lb/>
<pb n="KR2a0002_WYG_036-16a"/>
左司司馬唐山攻殺太子肥欲殺華元華元犇晉魚石<lb/>
止之至河乃還<hi>皇覽曰華元冡在陳留小黃縣城北</hi>誅唐山乃立共公少<lb/>
子成是為平公<hi>左傳曰魚石犇楚</hi>平公三年楚共王拔宋之彭<lb/>
城以封宋左師魚石四年諸侯共誅魚石而歸彭城於<lb/>
宋三十五年楚公子圍弑其君自立為靈王四十四年<lb/>
平公卒子元公佐立元公三年楚公子棄疾弑靈王自<lb/>
立為平王八年宋火十年元公母信詐殺諸公子大夫<lb/>
華向氏作亂楚平王太子建來犇見諸華氏相攻亂建<lb/>
<pb n="KR2a0002_WYG_036-16b"/>
去如鄭十五年元公為魯昭公避季氏居外為之求入<lb/>
魯行道卒子景公頭曼立景公十六年魯陽虎來犇已<lb/>
復去二十五年孔子過宋宋司馬桓魋惡之欲殺孔子<lb/>
孔子微服去三十年曹倍宋又倍晉宋伐曹晉不救遂<lb/>
滅曹有之三十六年齊田常弑簡公三十七年楚惠王<lb/>
滅陳熒惑守心心宋之分野也景公憂之司星子韋曰可<lb/>
移於相景公曰相吾之股肱曰可移於民景公曰君者<lb/>
待民曰可移於歲景公曰歲飢民困吾誰為君子韋曰<lb/>
<pb n="KR2a0002_WYG_036-17a"/>
天高聽卑君有君人之言三熒惑宜有動於是候之果<lb/>
徙三度六十四年景公卒宋公子特攻殺太子而自立<lb/>
是為昭公昭公者元公之曽庶孫也昭公父公孫糾糾<lb/>
父公子褍秦<hi>徐廣曰褍音端</hi>褍秦即元公少子也景公殺昭公<lb/>
父糾故昭公怨殺太子而自立昭公四十七年卒子悼<lb/>
公購由立<hi>年表云四十九年</hi>悼公八年卒子休公田立休公田<lb/>
二十三年卒子辟公辟兵立<hi>徐廣曰一云辟公兵</hi>辟公三年卒子<lb/>
剔成立<hi>年表云剔成君也</hi>剔成四十一年剔成弟偃攻襲剔成<lb/>
<pb n="KR2a0002_WYG_036-17b"/>
剔成敗犇齊偃自立為宋君君偃十一年自立為王東<lb/>
敗齊取五城南敗楚取地三百里西敗魏軍乃與齊魏<lb/>
為敵國盛血以韋囊縣而射之命曰射天淫於酒婦人<lb/>
羣臣諫者輒射之於是諸侯皆曰桀宋宋其復為紂所<lb/>
為不可不誅告齊伐宋王偃立四十七年齊湣王與魏<lb/>
楚伐宋殺王偃遂滅宋而三分其地<hi>年表云偃立四十三年</hi>
太史公曰孔子稱微子去之箕子為之奴比干諫而死<lb/>
殷有三仁焉<hi>何晏曰仁者愛人三人行異而同稱仁者何也以其俱在憂亂寧民也夏侯𤣥曰微</hi>
<pb n="KR2a0002_WYG_036-18a"/>
<hi>子仕之窮也箕子比干志之窮也故或盡材而止或盡心而留皆其極也致極斯君子之事矣是以三仁不同</hi>
<hi>而歸其一揆也</hi>春秋譏宋之亂自宣公廢太子而立弟<hi>公羊傳曰君子</hi>
<hi>大居正宋之禍宣公為之也</hi>國以不寧者十世襄公之時修仁行義<lb/>
欲為盟主其大夫正考父美之故追道契湯高宗殷所<lb/>
以興作商頌<hi>韓詩商頌章句亦美襄公</hi>襄公既敗於泓而君子或以<lb/>
為多<hi>公羊傳曰君子大其不鼔不成列臨大事而不忘大禮有君而無臣以為雖文王之戰亦不過此也</hi>
傷中國闕禮義褒之也宋襄之有禮讓也<lb/>
　<lb/>
<pb n="KR2a0002_WYG_036-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷三十八<lb/>
</p>
<p>
</p>
  </div>
</body>
</text>
</TEI>
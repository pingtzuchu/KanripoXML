<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷六十二</head> <lb/>
    <p>
<pb n="KR2a0002_WYG_060-1a"/>
欽定四庫全書<lb/>
　史記集解卷六十二<lb/>
　　　　　　　　　　　　　　宋　裴駰　撰<lb/>
史記六十二<lb/>
管晏列傳第二<lb/>
管仲夷吾者潁上人也少時常與鮑叔牙游鮑叔知其賢<lb/>
管仲貧困常欺鮑叔鮑叔終善遇之不以為言已而鮑叔<lb/>
事齊公子小白管仲事公子糾及小白立為桓公公子糾<lb/>
<pb n="KR2a0002_WYG_060-1b"/>
死管仲囚焉鮑叔遂進管仲管仲既用任政于齊齊桓公<lb/>
以霸九合諸侯一匡天下管仲之謀也管仲曰吾始困時<lb/>
嘗與鮑叔賈分財利多自與鮑叔不以我為貪知我貧也<lb/>
吾嘗為鮑叔謀事而更窮困鮑叔不以我為愚知時有利<lb/>
不利也吾嘗三仕三見逐于君鮑叔不以我為不肖知我不<lb/>
遭時也吾嘗三戰三走鮑叔不以我為怯知我有老母也<lb/>
公子糾敗召忽死之吾幽囚受辱鮑叔不以我為無恥知我<lb/>
不羞小節而恥功名不顯于天下也生我者父母知我者<lb/>
<pb n="KR2a0002_WYG_060-2a"/>
鮑子也鮑叔既進管仲以身下之子孫世禄于齊有封邑<lb/>
者十餘世常為名大夫天下不多管仲之賢而多鮑叔能<lb/>
知人也管仲既任政相齊以區區之齊在海濵通貨積<lb/>
財富國強兵與俗同好惡故其稱曰倉廪實而知禮節<lb/>
衣食足而知榮辱上服度則六親固四維不張國乃滅亡<lb/>
下令如流水之原令順民心故論卑而易行俗之所欲<lb/>
因而予之俗之所否因而去之其為政也善因禍而為福<lb/>
轉敗而為功貴輕重慎權衡桓公實怒少姬南襲蔡管<lb/>
<pb n="KR2a0002_WYG_060-2b"/>
仲因而伐楚責包茅不入貢于周室桓公實北征山戎管<lb/>
仲因而令燕修召公之政于柯之㑹桓公欲背曹沫之約<lb/>
管仲因而信之諸侯由是歸齊故曰知與之為取政之寳也<lb/>
管仲富擬于公室有三歸反坫齊人不以為侈管仲卒齊<lb/>
國遵其政常彊于諸侯後百餘年而有晏子焉<lb/>
晏平仲嬰者萊之夷維人也<hi>劉向别録曰萊者今東萊地也</hi>事齊靈公<lb/>
莊公景公以節儉力行重于齊既相齊食不重肉妾不<lb/>
衣帛其在朝君語及之即危言語不及之即危行國有<lb/>
<pb n="KR2a0002_WYG_060-3a"/>
道即順命無道即衡命以此三世顯名于諸侯越石父<lb/>
賢在縲紲中晏子出遭之塗解左驂贖之載歸弗謝入<lb/>
閨久之越石父請絶晏子戄然攝衣冠謝曰嬰雖不仁免<lb/>
子于厄何子求絶之速也石父曰不然吾聞君子詘于<lb/>
不知己而信于知己者方吾在縲紲中彼不知我也夫<lb/>
子既已感寤而贖我是知己知己而無禮固不如在縲<lb/>
紲之中晏子于是延入為上客晏子為齊相出其御之<lb/>
妻從門間而闚其夫其夫為相御擁大葢策駟馬意氣<lb/>
<pb n="KR2a0002_WYG_060-3b"/>
揚揚甚自得也既而歸其妻請去夫問其故妻曰晏子<lb/>
長不滿六尺身相齊國名顯諸侯今者妾觀其出志念<lb/>
深矣常有以自下者今子長八尺乃為人僕御然子之<lb/>
意自以為足妾是以求去也<hi>皇覽曰晏子冢在臨菑城南淄水南桓公冢西北</hi>
其後夫自抑損晏子怪而問之御以實對晏子薦以為<lb/>
大夫<lb/>
太史公曰吾讀管氏牧民山髙乗馬輕重九府<hi>劉向别録曰九</hi>
<hi>府書民間無有山髙一名形勢</hi>及晏子春秋詳哉其言之也既見其著<lb/>
<pb n="KR2a0002_WYG_060-4a"/>
書欲觀其行事故次其傳至其書世多有之是以不論<lb/>
論其軼事管仲世所謂賢臣然孔子小之豈以為周道<lb/>
衰微桓公既賢而不勉之至王乃稱霸哉語曰將順其<lb/>
美匡救其惡故上下能相親也豈管仲之謂乎方晏子<lb/>
伏莊公尸哭之成禮然後去豈所謂見義不為無勇者<lb/>
邪至其諫説犯君之顔此所謂進思盡忠退思補過者<lb/>
哉假令晏子而在余雖為之執鞭所忻慕焉<lb/>
　<lb/>
<pb n="KR2a0002_WYG_060-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷六十二<lb/>
</p>
<p>
</p>
  </div>
</body>
</text>
</TEI>
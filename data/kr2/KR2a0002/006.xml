<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷六</head> <lb/>
    <p>
<pb n="KR2a0002_WYG_006-1a"/>
欽定四庫全書<lb/>
　史記集解卷六<lb/>
　　　　　　　　　　　　　宋　裴駰　撰<lb/>
史記六<lb/>
秦始皇本紀第六<lb/>
秦始皇帝者秦莊襄王子也莊襄王為秦質子於趙見<lb/>
吕不韋姬悦而取之生始皇以秦昭王四十八年正月<lb/>
生於邯鄲及生名為政<hi>徐廣曰月作正宋忠云以正  旦生故名</hi>姓趙氏年<lb/>
<pb n="KR2a0002_WYG_006-1b"/>
十三歳莊襄王死政代立為秦王當是之時秦地已并<lb/>
巴蜀漢中越宛有郢置南郡矣北收上郡以東有河東<lb/>
太原上黨郡東至滎陽滅二周置三川郡吕不韋為相<lb/>
封十萬户號曰文信侯招致賔客㳺士欲以并天下李<lb/>
斯為舍人<hi>文潁曰主廏内小史官名或曰侍從賔客謂之舍人也</hi>䝉驁王齮<hi>徐廣曰一</hi>
<hi>作齕</hi>麃公等為將軍<hi>應劭曰麃秦邑</hi>王年少初即位委國事大臣<lb/>
晉陽反元年將軍䝉驁擊定之二年麃公將卒攻卷斬<lb/>
首三萬三年蒙驁攻韓取十三城王齮死十月將軍䝉<lb/>
<pb n="KR2a0002_WYG_006-2a"/>
驁攻魏氏畼有詭<hi>徐廣曰畼音場</hi>歳大饑四年拔畼有詭三<lb/>
月軍罷秦質子歸自趙趙太子出歸國十月庚寅蝗蟲<lb/>
從東方來蔽天天下疫百姓内粟千石拜爵一級五年<lb/>
將軍驁攻魏定酸棗<hi>地理志陳留有酸棗縣</hi>燕虚長平<hi>徐廣曰一作干駰按</hi>
<hi>地理志汝南有長平縣也</hi>雍丘山陽城<hi>地理志陳留有雍丘縣河内有山陽縣</hi>皆拔之<lb/>
取二十城初置東郡冬雷六年韓魏趙衛楚共擊秦取壽<lb/>
陵秦出兵五國兵罷拔衛迫東郡其君角率其支屬徙<lb/>
居野王阻其山以保魏之河内七年彗星先出東方見<lb/>
<pb n="KR2a0002_WYG_006-2b"/>
北方五月見西方將軍驁死以攻龍孤慶都<hi>徐廣曰慶一作麃</hi>
還兵攻汲彗星復見西方十六日夏太后死八年王弟<lb/>
長安君成蟜將軍擊趙反死屯留軍吏皆斬死遷其民<lb/>
於臨洮將軍壁死卒屯留蒲鶮反戮其屍<hi>徐廣曰鶮一作鶡屯留蒲鶡皆</hi>
<hi>地名也壁於此地時士卒死者皆戮其屍</hi>河魚大上輕車重<hi>徐廣曰一無重字</hi>馬東<lb/>
就食嫪毐封為長信侯予之山陽地令毐居之宫室車<lb/>
馬衣服苑囿馳獵恣毐事無大小皆決於毐又以河西<lb/>
<hi>徐廣曰河一作汾</hi>太原郡更為毐國九年彗星見或竟天攻魏<lb/>
<pb n="KR2a0002_WYG_006-3a"/>
垣蒲陽四月上宿雍<hi>蔡邕曰上者尊位所在也司馬遷記事當言帝則依違但言上不敢</hi>
<hi>媟言尊尊之意也</hi>己酉王冠帶劒<hi>徐廣曰年二十二</hi>長信侯毐作亂而<lb/>
覺矯王御璽<hi>蔡邕曰御者進也凡衣服加於身飲食入於口妃妾接於寢皆曰御御之親愛者曰</hi>
<hi>幸璽者印信也天子璽白玉螭虎鈕古者尊卑共之月令曰固封璽左傳曰季武子璽書追而與之此諸侯大</hi>
<hi>夫印稱璽也衛宏曰秦以前民皆以金玉為印龍虎鈕唯其所好秦以來天子獨以印稱璽又獨以玉羣臣莫</hi>
<hi>敢用</hi>及太后璽以發縣卒及衛卒官騎戎翟君公舎人<lb/>
將欲攻蘄年宫為亂<hi>地理志蘄年宫在雍</hi>王知之令相國昌平君<lb/>
昌文君發卒攻毐戰咸陽斬首數百皆拜爵及宦者皆<lb/>
<pb n="KR2a0002_WYG_006-3b"/>
在戰中亦拜爵一級毐等敗走即令國中有生得毐賜<lb/>
錢百萬殺之五十萬盡得毐等衛尉竭<hi>漢書百官表曰衛尉秦官</hi>内<lb/>
史肆佐弋竭<hi>漢書百官表曰秦時少府有佐弋漢武帝改為佽飛掌弋射者</hi>中大夫令<lb/>
齊等二十人皆梟首<hi>縣首於木上曰梟</hi>車裂以徇滅其宗及其<lb/>
舎人輕者為鬼薪<hi>應劭曰取薪給宗廟為鬼薪也如淳曰律説鬼薪作三歳</hi>及奪爵<lb/>
遷蜀四千餘家家房陵四月寒凍有死者楊端和攻衍<lb/>
氏彗星見西方又見北方從斗以南八十日十年<hi>徐廣曰甲</hi>
<hi>子</hi>相國吕不韋坐嫪毐免桓齮為將軍齊趙來置酒齊<lb/>
<pb n="KR2a0002_WYG_006-4a"/>
人茅焦説秦王曰秦方以天下為事而大王有遷母太<lb/>
后之名恐諸侯聞之由此倍秦也秦王乃迎太后於雍<lb/>
而入咸陽<hi>説苑曰始皇帝立茅焦為傅又爵之上卿太后大喜曰天下亢直使敗復成安秦社稷使</hi>
<hi>妾母子復相見者茅君之力也</hi>復居甘泉宫<hi>徐廣曰表云咸陽南宫也</hi>大索逐客李<lb/>
斯上書説乃止逐客令李斯因説秦王請先取韓以恐<lb/>
他國於是使斯下韓韓王患之與韓非謀弱秦大梁人<lb/>
尉繚來説秦王曰以秦之強諸侯譬如郡縣之君臣但<lb/>
恐諸侯合從翕而出不意此乃智伯夫差湣王之所以<lb/>
<pb n="KR2a0002_WYG_006-4b"/>
亡也願大王毋愛財物賂其豪臣以亂其謀不過亡三<lb/>
十萬金則諸侯可盡秦王從其計見尉繚亢禮衣服食<lb/>
飲與繚同繚曰秦王為人蜂準<hi>徐廣曰蜂一作隆</hi>長目摯鳥膺<lb/>
豺聲少恩而虎狼心居約易出人下得志亦輕食人我<lb/>
布衣然見我常身自下我誠使秦王得志於天下天下<lb/>
皆為虜矣不可與乆游乃亡去秦王覺固止以為秦國<lb/>
尉卒用其計策而李斯用事十一年王翦桓齮楊端和<lb/>
攻鄴取九城王翦攻閼與橑楊<hi>徐廣曰橑音老在并州</hi>皆并為一<lb/>
<pb n="KR2a0002_WYG_006-5a"/>
軍翦將十八日軍歸斗食以下<hi>漢書百官表曰百石以下有斗食佐史之秩</hi>
什推二人從軍取鄴安陽桓齮將十二年文信侯不韋<lb/>
死竊塟其舍人臨者晉人也逐出之秦人六百石以上<lb/>
奪爵遷五百石以下不臨遷勿奪爵自今以來操國事<lb/>
不道如嫪毐不韋者籍其門<hi>徐廣曰一作文</hi>視此秋復嫪毐舍<lb/>
人遷蜀者當是之時天下大旱六月至八月乃雨十三<lb/>
年桓齮攻趙平陽殺趙將扈輒斬首十萬王之河南正<lb/>
月彗星見東方十月桓齮攻趙十四年攻趙軍於平陽取<lb/>
<pb n="KR2a0002_WYG_006-5b"/>
宜安破之殺其將軍桓齮定平陽武城韓非使秦秦用<lb/>
李斯謀畱非非死雲陽韓王請為臣十五年大興兵一<lb/>
軍至鄴一軍至太原取狼孟<hi>地理志太原有狼孟縣</hi>地動十六年<lb/>
九月發卒受地韓南陽假守騰初令男子書年魏獻地<lb/>
於秦秦置麗邑十七年内史騰攻韓得韓王安盡納其<lb/>
地以其地為郡命曰潁川地動華陽太后卒民大飢十<lb/>
八年<hi>徐廣曰巴郡出大人長二十五丈六尺</hi>大興兵攻趙王翦將上地下<lb/>
井陘<hi>服䖍曰山名在常山今為縣音刑</hi>端和將河内羌瘣伐趙端和圍<lb/>
<pb n="KR2a0002_WYG_006-6a"/>
邯鄲城十九年王翦羌瘣盡定取趙地東陽得趙王引<lb/>
兵欲攻燕屯中山秦王之邯鄲諸嘗與王生趙時母家<lb/>
有仇怨皆阬之秦王還從太原上郡歸始皇帝母太后<lb/>
崩趙公子嘉率其宗數百人之代自立為代王東與燕<lb/>
合兵軍上谷大饑二十年燕太子丹患秦兵至國恐使<lb/>
荆軻刺秦王秦王覺之體解軻以徇而使王翦辛勝攻<lb/>
燕燕代發兵擊秦軍秦軍破燕易水之西二十一年王<lb/>
賁攻薊乃益發卒詣王翦軍遂破燕太子軍取燕薊城<lb/>
<pb n="KR2a0002_WYG_006-6b"/>
得太子丹之首燕王東收遼東而王之王翦謝病老歸<lb/>
新鄭反昌平軍徙於郢大雨雪深二尺五寸二十二年<lb/>
王賁攻魏引河溝灌大梁大梁城壞其王請降盡取其<lb/>
地二十三年秦王復召王翦強起之使將擊荆取陳以<lb/>
南至平輿<hi>地理志汝南有平輿縣</hi>虜荆王秦王游至郢陳荆將項<lb/>
燕立昌平君為荆王反秦於淮南<hi>徐廣曰淮一作江</hi>二十四年<lb/>
王翦䝉武攻荆破荆軍昌平君死項燕遂自殺二十五<lb/>
年大興兵使王賁將攻燕遼東得燕王喜還攻代虜代王<lb/>
<pb n="KR2a0002_WYG_006-7a"/>
嘉王翦遂定荆江南地降越君置會稽郡五月天下大<lb/>
酺<hi>服䖍曰酺音蒲文潁曰酺周禮族師掌春秋祭酺為人物災害之神蘇林曰陳留俗三月上已水上飲食</hi>
<hi>為酺</hi>二十六年齊王建與其相后勝發兵守其西界不通<lb/>
秦秦使將軍王賁從燕南攻齊得齊王建秦初并天下<lb/>
令丞相御史曰異日韓王納地效璽請為藩臣已而倍<lb/>
約與趙魏合從畔秦故興兵誅之虜其王寡人以為善<lb/>
庶幾息兵革趙王使其相李牧來約盟故歸其質子已<lb/>
而倍盟反我太原故興兵誅之得其王趙公子嘉乃自<lb/>
<pb n="KR2a0002_WYG_006-7b"/>
立為代王故舉兵擊滅之魏王始約服入秦已而與韓<lb/>
趙謀襲秦秦兵吏誅遂破之荆王獻青陽以西<hi>漢書鄒陽傳曰</hi>
<hi>越水長沙還舟青陽張晏曰青陽地名蘇林曰靑陽長沙縣是也</hi>已而畔約擊我南郡<lb/>
故發兵誅得其王遂定其荆地燕王昏亂其太子丹乃<lb/>
陰令荆軻為賊兵吏誅滅其國齊王用后勝計絶秦使<lb/>
欲為亂兵吏誅虜其王平齊地寡人以眇眇之身興兵<lb/>
誅暴亂賴宗廟之靈六王咸伏其辜天下大定今名號不<lb/>
更無以稱成功傳後世其議帝號丞相綰御史大夫刼<lb/>
<pb n="KR2a0002_WYG_006-8a"/>
<hi>漢書百官表曰御史大夫秦官應劭曰侍御史之率故稱大夫也</hi>廷尉斯等<hi>漢書百官表曰廷尉</hi>
<hi>秦官應劭曰聽獄必質諸朝廷與衆共之兵獄同制故稱朝廷</hi>皆曰昔者五帝地方千<lb/>
里其外侯服夷服諸侯或朝或否天子不能制今陛下<lb/>
<hi>蔡邕曰陛階也所由升堂也天子必有近臣立於陛側以戒不虞謂之陛下者羣臣與天子言不敢指斥故呼</hi>
<hi>在陛下者與之言因卑達尊之意也上書亦如之</hi>興義兵誅殘賊平定天下海<lb/>
内為郡縣法令由一綂自上古已來未嘗有五帝所不<lb/>
及臣等謹與博士議曰<hi>漢書百官表曰博士秦官掌通古今</hi>古有天皇有<lb/>
地皇有泰皇泰皇最貴臣等昧死上尊號王為泰皇命<lb/>
<pb n="KR2a0002_WYG_006-8b"/>
為制令為詔<hi>蔡邕曰制書帝者制度之命也其文曰制詔詔書詔告也</hi>天子自稱曰<lb/>
朕<hi>蔡邕曰朕我也古者上下共稱之貴賤不嫌則可以同號之義也臯陶與舜言朕言惠可底行屈原曰朕</hi>
<hi>皇考至秦然後天子獨以為稱漢因而不改</hi>王曰去泰著皇采上古帝位號<lb/>
號曰皇帝他如議制曰可<hi>蔡邕曰羣臣有所奏請尚書令奏之下冇司曰制天子答</hi>
<hi>之曰可</hi>追尊莊襄王為太上皇<hi>漢髙祖尊父曰太上皇亦倣此也</hi>制曰朕<lb/>
聞太古有號毋諡中古有號死而以行為諡如此則子<lb/>
議父臣議君也甚無謂朕弗取焉自今已來除諡法<hi>諡法</hi>
<hi>周公所作</hi>朕為始皇帝後世以計數二世三世至于萬世傳<lb/>
<pb n="KR2a0002_WYG_006-9a"/>
之無窮始皇推終始五德之傳<hi>鄭𤣥曰音亭傳</hi>以為周得火德<lb/>
秦代周徳從所不勝方今水徳之始改年始朝賀皆自<lb/>
十月朔衣服旄旌節旗皆上黑數以六為紀符法冠皆<lb/>
六寸而輿六尺六尺為步乘六馬<hi>張晏曰水北方黒終數六故以六寸為符</hi>
<hi>六尺為步瓚曰水數六故以六為名譙周曰步以人足為數非獨秦制然</hi>更名河曰徳水以<lb/>
為水徳之始剛毅戾深事皆決於法刻削毋仁恩和義<lb/>
然後合五徳之數於是急法乆者不赦丞相綰等言諸<lb/>
侯初破燕齊荆地遠不為置王毋以填之請立諸子唯<lb/>
<pb n="KR2a0002_WYG_006-9b"/>
上幸許始皇下其議於羣臣羣臣皆以為便廷尉李斯<lb/>
議曰周文武所封子弟同姓甚衆然后屬疏遠相攻擊<lb/>
如仇讐諸侯更相誅伐周天子弗能禁止今海内賴陛<lb/>
下神靈一綂皆為郡縣諸子功臣以公賦税重賞賜之<lb/>
甚足易制天下無異意則安寧之術也置諸侯不便始<lb/>
皇曰天下共苦戰鬭不休以有侯王賴宗廟天下初定<lb/>
又復立國是樹兵也而求其寧息豈不難哉廷尉議是<lb/>
分天下以為三十六郡<hi>三十六郡謂河南上中地三川河東南陽南郡九江鄣郡會稽</hi>
<pb n="KR2a0002_WYG_006-10a"/>
<hi>潁川碭郡泗水嶭郡東郡琅邪齊郡上谷漁陽右北平遼西遼東代郡鉅鹿邯鄲上黨太原雲中九原鴈門上</hi>
<hi>郡隴西北地漢中巴郡蜀郡黔中長沙凡三十五與内史為三十六郡</hi>郡置守尉監<hi>漢書百官</hi>
<hi>表曰秦郡守掌治其郡有丞尉掌佐守典武職甲卒監御史掌監郡</hi>更名民曰黔首<hi>應劭曰黔</hi>
<hi>亦黎黑也</hi>大酺收天下兵<hi>應劭曰古者以銅為兵</hi>聚之咸陽銷以為鐘<lb/>
鐻<hi>徐廣曰音巨</hi>金人十二重各千石置廷宫中一法度衡石<lb/>
丈尺車同軌書同文字地東至海暨朝鮮西至臨洮羌<lb/>
中南至北嚮户<hi>吳都賦曰開北户以向日劉逵曰日南之北户猶日北之南户也</hi>北據<lb/>
河為塞竝陰山<hi>地理志西河有陰山縣</hi>至遼東徙天下豪富於咸<lb/>
<pb n="KR2a0002_WYG_006-10b"/>
陽十二萬户諸廟及章臺上林皆在渭南秦每破諸侯<lb/>
寫放其宫室作之咸陽北阪上<hi>徐廣曰在長安西北漢武時别名渭城</hi>南<lb/>
臨渭自雍門<hi>徐廣曰在髙陸縣</hi>以東至涇渭殿屋複道周閣相<lb/>
屬所得諸侯美人鐘鼓以充入之二十七年始皇巡隴<lb/>
西北地出雞頭山過囘中焉<hi>應劭曰囘中在安定髙平孟康曰囘中在北地</hi>作<lb/>
信宫渭南已更命信宫為極廟象天極自極廟道通酈<lb/>
山作甘泉前殿築甬道<hi>應劭曰築垣牆如街巷</hi>自咸陽屬之是歲<lb/>
賜爵一級治馳道<hi>應劭曰馳道天子道也道若今之中道然漢書賈山傳曰秦為馳道於天</hi>
<pb n="KR2a0002_WYG_006-11a"/>
<hi>下東窮燕齊南極吳楚江湖之上濵海之觀畢至道廣五十步三丈而樹厚築其外隱以金椎樹以青松</hi>二<lb/>
十八年始皇東行郡縣上鄒嶧山<hi>韋昭曰鄒魯縣山在其北</hi>立石與<lb/>
魯諸儒生議刻石頌秦徳議封禪望祭山川之事乃遂<lb/>
上泰山立石封祠祀<hi>服䖍曰増天之髙歸功於天張晏曰天髙不可及於泰山上立封禪</hi>
<hi>而祭之冀近神靈也瓚曰積土為封謂負土於泰山上為壇而祭之</hi>下風雨暴至休於樹<lb/>
下因封其樹為五大夫禪梁父<hi>服䖍曰禪闡廣土地也瓚曰古者聖王封泰山</hi>
<hi>禪亭亭或梁父皆太山下小山除地為墠祭於梁父後改墠曰禪</hi>刻所立石其辭曰皇<lb/>
帝臨位作制明法臣下修飭二十有六年初并天下罔<lb/>
<pb n="KR2a0002_WYG_006-11b"/>
不賔服親巡遠方黎民登兹泰山周覽東極從臣思迹<lb/>
本原事業祗誦功徳治道運行諸産得宜皆有法式大<lb/>
義休明垂於後世順承勿革皇帝躬聖既平天下不懈<lb/>
於治夙興夜寐建設長利專隆教誨訓經宣達逺近畢<lb/>
理咸承聖志貴賤分明男女禮順慎遵職事昭隔内外<lb/>
<hi>徐廣曰隔一作融</hi>靡不清淨施於後嗣化及無窮遵奉遺詔永<lb/>
承重戒於是乃竝勃海以東過黃腄<hi>地理志東萊有黄縣腄縣</hi>窮成<lb/>
山登之罘<hi>地理志之罘山在腄縣</hi>立石頌秦徳焉而去南登琅邪<lb/>
<pb n="KR2a0002_WYG_006-12a"/>
大樂之畱三月乃徙黔首三萬户琅邪臺下<hi>地理志云越王勾踐</hi>
<hi>嘗治琅邪縣起臺館</hi>復十二歳作琅邪臺立石刻頌秦徳明得意<lb/>
曰維二十六年皇帝作始端平法度萬物之紀以明人<lb/>
事合同父子聖智仁義顯白道理東撫東土以省卒士<lb/>
事已大畢乃臨于海皇帝之功勤勞本事上農除末黔<lb/>
首是富暜天之下搏心揖志器械一量同書文字日月<lb/>
所照舟輿所載皆終其命莫不得意應時動亊是維皇<lb/>
帝匡飭異俗陵水經地憂恤黔首朝夕不懈除疑定法<lb/>
<pb n="KR2a0002_WYG_006-12b"/>
咸知所辟方伯分職諸治經易舉錯必當莫不如畫皇<lb/>
帝之明臨察四方尊卑貴賤不踰次行姦邪不容皆務<lb/>
貞良細大盡力莫敢怠荒遠邇辟隱專務肅莊端直敦<lb/>
忠事業有常皇帝之徳存定四極誅亂除害興利致福<lb/>
節事以時諸産繁殖黔首安寧不用兵革六親相保終<lb/>
無寇賊驩欣奉教盡知法式六合之内皇帝之土西涉<lb/>
流沙南盡北户東有東海北過大夏人迹所至無不臣<lb/>
者功葢五帝澤及牛馬莫不受徳各安其宇維秦王兼<lb/>
<pb n="KR2a0002_WYG_006-13a"/>
有天下立名為皇帝乃撫東土至于琅邪列侯<hi>張晏曰列侯者</hi>
<hi>見序例</hi>武城侯王離列侯通武侯王賁倫侯建成侯趙亥<lb/>
倫侯昌武侯成倫侯武信侯馮母擇丞相隗林丞相王<lb/>
綰卿李斯卿王戊五大夫趙嬰五大夫楊樛從與議於<lb/>
海上曰古之帝者地不過千里諸侯各守其封域或朝<lb/>
或否相侵暴亂殘伐不止猶刻金石以自為紀古之五<lb/>
帝三王知教不同法度不明假威鬼神以欺遠方實不<lb/>
稱名故不乆長其身未殁諸侯倍叛法令不行今皇帝<lb/>
<pb n="KR2a0002_WYG_006-13b"/>
并一海内以為郡縣天下和平昭明宗廟體道行徳尊<lb/>
號大成羣臣相與誦皇帝功徳刻於金石以爲表經既<lb/>
已齊人徐市等上書言海中有三神山名曰蓬萊方丈<lb/>
瀛洲仙人居之請得齋戒與童男女求之於是遣徐市<lb/>
發童男女數千人入海求仙人始皇還過彭城齋戒禱<lb/>
祠欲出周鼎泗水使千人没水求之弗得乃西南渡淮<lb/>
水之衡山南郡浮江至湘山祠逢大風幾不得渡上問<lb/>
博士曰湘君何神博士對曰聞之堯女舜之妻而葬此<lb/>
<pb n="KR2a0002_WYG_006-14a"/>
於是始皇大怒使刑徒三千人皆伐湘山樹赭其山上<lb/>
自南郡由武關歸<hi>應劭曰武關秦南關通南陽文潁曰武關在析西百七十里𢎞農界</hi>二<lb/>
十九年始皇東游至陽武博浪沙中<hi>地理志河南陽武縣有博浪沙</hi>為<lb/>
盜所驚求弗得乃令天下大索十日登之罘刻石其辭<lb/>
曰維二十九年時在中春陽和方起皇帝東游巡登之<lb/>
罘臨照于海從臣嘉觀原念休烈追誦本始大聖作治<lb/>
建定法度顯著綱紀外教諸侯光施文惠明以義理六<lb/>
國囘辟貪戾無厭虐殺不已皇帝哀衆遂發討師奮揚<lb/>
<pb n="KR2a0002_WYG_006-14b"/>
武徳義誅信行威燀旁達<hi>徐廣曰燀充善反</hi>莫不賔服烹滅彊<lb/>
暴振救黔首周定四極普施明法經緯天下永為儀則<lb/>
大矣哉宇縣之中<hi>宇宇宙縣赤縣</hi>承順聖意羣臣誦功請刻于<lb/>
石表垂于常式其東觀曰維二十九年皇帝春游覽省<lb/>
逺方逮于海隅遂登之罘昭臨朝陽觀望廣麗從臣咸<lb/>
念原道至明聖法初興清理疆内外誅暴彊武威旁暢<lb/>
振動四極禽滅六王闡并天下災害絶息永偃戎兵皇<lb/>
帝明徳經理宇内視聽不怠作立大義昭設備器咸有<lb/>
<pb n="KR2a0002_WYG_006-15a"/>
章旗職臣遵分各知所行事無嫌疑黔首改化逺邇同<lb/>
度臨古絶尤常職既定後嗣循業長承聖治羣臣嘉徳<lb/>
祗誦聖烈請刻之罘旋遂之琅邪道上黨入三十年無<lb/>
事三十一年<hi>徐廣曰使黔首自實田也</hi>十二月更名臘曰嘉平<hi>太原真人</hi>
<hi>茅盈内紀曰始皇三十一年九月庚子盈曾祖父蒙乃於華山之中乘雲駕龍白日升天先是其邑謠歌曰神</hi>
<hi>仙得者茅初成駕龍上升入太清時下𤣥洲戲赤城繼世而徃在我盈帝若學之臘嘉平始皇聞謠歌而問其</hi>
<hi>故父老具對此仙人之謠歌勸帝求長生之術於是始皇欣然乃有尋仙之志因改臘曰嘉平</hi>賜黔首<lb/>
里六石米二羊始皇為微行咸陽<hi>張晏曰若微賤之所為故曰微行也</hi>與<lb/>
<pb n="KR2a0002_WYG_006-15b"/>
武士四人俱夜出逢盜蘭池<hi>地理志渭城縣有蘭池宫</hi>見窘武士擊<lb/>
殺盜關中大索二十日米石千六百三十二年始皇之<lb/>
碣石使燕人盧生求羨門<hi>韋昭曰古仙人</hi>髙誓刻碣石門<hi>徐廣曰一</hi>
<hi>作盟</hi>壞城郭決通隄防其辭曰遂興師旅誅戮無道為逆<lb/>
滅息武殄暴逆文復無罪<hi>徐廣曰復一作優</hi>庶心咸服惠論功<lb/>
勞賞及牛馬恩肥土域皇帝奮威徳并諸侯初一泰平<lb/>
墮壞城郭決通川防夷去險阻地勢既定黎庶無繇天<lb/>
下咸撫男樂其疇女修其業事各有序惠被諸産乆竝<lb/>
<pb n="KR2a0002_WYG_006-16a"/>
來田<hi>徐廣曰乆一作分</hi>莫不安所羣臣誦烈請刻此石垂著儀<lb/>
矩因使韓終侯公石生求仙人不死之藥始皇巡北邊<lb/>
從上郡入燕人盧生使入海還以鬼神事因奏録圖書<lb/>
曰亡秦者胡也<hi>鄭𤣥曰胡胡亥秦二世名也秦見圖書不知此為人名反備北胡</hi>始皇<lb/>
乃使將軍蒙恬發兵三十萬人北擊胡略取河南地三<lb/>
十三年發諸嘗逋亡人贅壻<hi>瓚曰贅謂居窮有子使就其婦家為贅壻</hi>賈人<lb/>
略取陸梁地為桂林<hi>韋昭曰今鬱林是也</hi>象郡<hi>韋昭曰今日南</hi>南海以適<lb/>
遣戍<hi>徐廣曰五十萬人守五嶺</hi>西北斥逐匈奴自榆中<hi>徐廣曰在金城</hi>竝河<lb/>
<pb n="KR2a0002_WYG_006-16b"/>
以東<hi>服䖍曰竝音傍傍依也</hi>屬之陰山<hi>徐廣曰在五原北</hi>以為三十四縣<lb/>
城河上為塞又使䝉恬渡河取髙闕陶山北假中<hi>晉灼曰王</hi>
<hi>莽傳云五原北假膏壤殖穀北假地名也</hi>築亭障以逐戎人徙謫實之初縣<lb/>
禁不得祠明星出西方<hi>徐廣曰皇甫謐云彗星見</hi>三十四年適治獄<lb/>
吏不直者築長城及南越地始皇置酒咸陽宫博士七<lb/>
十人前為夀僕射周青臣<hi>漢書百官表曰僕射秦官古者重武官有主射以督課之</hi>
<hi>應劭曰僕主也</hi>進頌曰他時秦地不過千里賴陛下神靈明聖<lb/>
平定海内放逐蠻夷日月所照莫不賓服以諸侯為郡<lb/>
<pb n="KR2a0002_WYG_006-17a"/>
縣人人自安樂無戰爭之患傳之萬世自上古不及陛<lb/>
下威徳始皇悦博士齊人淳于越進曰臣聞殷周之王<lb/>
千餘歳封子弟功臣自為枝輔今陛下有海内而子弟<lb/>
為匹夫卒有田常六卿之臣無輔拂何以相救哉事不<lb/>
師古而能長乆者非所聞也今靑臣又面䛕以重陛下<lb/>
之過非忠臣始皇下其議丞相李斯曰五帝不相復三<lb/>
代不相襲各以治非其相反時變異也今陛下創大業<lb/>
建萬世之功固非愚儒所知且越言乃三代之事何足<lb/>
<pb n="KR2a0002_WYG_006-17b"/>
法也異時諸侯竝爭厚招㳺學今天下已定法令出一<lb/>
百姓當家則力農工士則學習法令辟禁今諸生不師<lb/>
今而學古以非當世惑亂黔首丞相臣斯昧死言古者<lb/>
天下散亂莫之能一是以諸侯竝作語皆道古以害今<lb/>
飾虚言以亂實人善其所私學<hi>徐廣曰私一作知</hi>以非上之所<lb/>
建立今皇帝并有天下别白黒而定一尊私學而相與<lb/>
非法教人聞令下則各以其學議之入則心非出則巷<lb/>
議夸主以為名異取以為尚率羣下以造謗如此弗禁<lb/>
<pb n="KR2a0002_WYG_006-18a"/>
則主勢降乎上黨與成乎下禁之便臣請史官非秦記<lb/>
皆燒之非博士官所職天下敢有藏詩書百家語者悉<lb/>
詣守尉雜燒之有敢偶語詩書棄市<hi>應劭曰禁民聚語畏其謗已</hi>以<lb/>
古非今者族吏見知不舉者與同罪令下三十日不燒<lb/>
黥為城旦<hi>如淳曰律説論決為髠鉗輸邊築長城畫日伺寇虜夜暮築長城城旦四歳也</hi>所不<lb/>
去者醫藥卜筮種樹之書若欲有學法令<hi>徐廣曰一無法令二字</hi>
以吏為師制曰可三十五年除道道九原<hi>地理志五原郡有九原縣</hi>
抵雲陽<hi>徐廣曰表云道九原通甘泉</hi>塹山堙谷直通之於是始皇以<lb/>
<pb n="KR2a0002_WYG_006-18b"/>
為咸陽人多先王之宫廷小吾聞周文王都豐武王都<lb/>
鎬豐鎬之間帝王之都也乃營作朝宫渭南上林苑中<lb/>
先作前殿阿房東西五百步南北五千丈上可以坐萬<lb/>
人下可以建五丈旗周馳為閣道自殿下直抵南山表<lb/>
南山之顛以為闕為復道自阿房渡渭屬之咸陽以象<lb/>
天極閣道絶漢抵營室也阿房宫未成成欲更擇令名名<lb/>
之作宫阿房故天下謂之阿房宫隱宫徒刑者七十餘<lb/>
萬人乃分作阿房宫或作麗山發北山石椁乃寫蜀荆<lb/>
<pb n="KR2a0002_WYG_006-19a"/>
地材皆至關中計宫三百關外四百餘於是立石東海<lb/>
上胊界中以為秦東門因徙三萬家麗邑五萬家雲陽<lb/>
皆復不事十歲盧生説始皇曰臣等求芝竒藥仙者常<lb/>
弗遇類物有害之者方中人主時為微行以辟惡鬼惡<lb/>
鬼辟真人至人主所居而人臣知之則害於神真人者<lb/>
入水不濡入火不爇陵雲氣與天地乆長今上治天下<lb/>
未能恬淡願上所居宫毋令人知然後不死之藥殆可<lb/>
得也於是始皇曰吾慕真人自謂真人不稱朕乃令咸<lb/>
<pb n="KR2a0002_WYG_006-19b"/>
陽之旁二百里内宫觀二百七十復道甬道相連帷帳<lb/>
鐘鼓美人充之各案署不移徙行所幸有言其處者罪<lb/>
死始皇帝幸梁山宫<hi>徐廣曰在好畤</hi>從山上見丞相車騎衆弗<lb/>
善也中人或告丞相丞相後損車騎始皇怒曰此中人<lb/>
泄吾語案問莫服當是時詔捕諸時在旁者皆殺之自是<lb/>
後莫知行之所在聽事羣臣受決事悉於咸陽宫侯生<lb/>
<hi>説苑曰韓客侯生也</hi>盧生相與謀曰始皇為人天性剛戾自用起<lb/>
諸侯并天下意得欲從以為自古莫及己專任獄吏獄<lb/>
<pb n="KR2a0002_WYG_006-20a"/>
吏得親幸博士雖七十人特備員弗用丞相諸大臣皆<lb/>
受成事倚辦於上上樂以刑殺為威天下畏罪持禄莫敢<lb/>
盡忠上不聞過而日驕下懾伏謾欺以取容秦法不得<lb/>
兼方<hi>徐廣曰一云并力</hi>不驗輒死然候星氣者至三百人皆良<lb/>
士畏忌諱䛕不敢端言其過天下之事無小大皆決於<lb/>
上上至以衡石量書<hi>石百二十斤</hi>日夜有呈不中呈不得休<lb/>
息貪於權勢至如此未可為求仙藥於是乃亡去始皇<lb/>
聞亡乃大怒曰吾前收天下書不中用者盡去之悉召<lb/>
<pb n="KR2a0002_WYG_006-20b"/>
文學方術士甚衆欲以興太平方士欲練以求竒藥<hi>徐廣</hi>
<hi>曰一云欲以練求</hi>今聞韓衆去不報徐市等費以巨萬計終不<lb/>
得藥徒姦利相告日聞<hi>徐廣曰一作間</hi>盧生等吾尊賜之甚厚<lb/>
今乃誹謗我以重吾不徳也諸生在咸陽者吾使人㢘<lb/>
問或為訞言以亂黔首於是使御史悉案問諸生諸生<lb/>
傳相告引乃自除犯禁者四百六十餘人皆阬之咸陽<lb/>
使天下知之以懲後益發謫徙邊<hi>徐廣曰表云徙於北河榆巾耐徙三處拜</hi>
<hi>爵一級</hi>始皇長子扶蘇諫曰天下初定逺方黔首未集諸<lb/>
<pb n="KR2a0002_WYG_006-21a"/>
生皆誦法孔子今上皆重法繩之臣恐天下不安唯上<lb/>
察之始皇怒使扶蘇北監䝉恬於上郡三十六年熒惑<lb/>
守心有墜星下東郡至地為石<hi>徐廣曰表云石畫隕</hi>黔首或刻其<lb/>
石曰始皇帝死而地分始皇聞之遣御史逐問莫服盡<lb/>
取石旁居人誅之因燔銷其石始皇不樂使博士為仙<lb/>
真人詩及行所游天下傳令樂人謌弦之秋使者從關<lb/>
東夜過華陰平舒道有人持璧遮使者曰為吾遺滈池<lb/>
君<hi>服䖍曰水神也張晏曰武王居鎬鎬池君則武王也武王代商故神云始皇荒滛若紂矣今亦可伐也孟</hi>
<pb n="KR2a0002_WYG_006-21b"/>
<hi>康曰長安西南有滈池</hi>因言曰今年祖龍死<hi>蘇林曰祖始也龍人君象謂始皇也服䖍</hi>
<hi>曰龍人之先象也言王亦人之先也應劭曰祖人之先龍君之象也</hi>使者問其故因忽不<lb/>
見置其璧去使者奉璧具以聞始皇黙然良乆曰山鬼<lb/>
固不過知一歲事也退言曰祖龍者人之先也使御府<lb/>
視璧乃二十八年行渡江所沈璧也於是始皇卜之卦<lb/>
得游徙吉遷北河榆中三萬家拜爵一級三十七年十<lb/>
月癸丑始皇出游左丞相斯從右丞相去疾守少子胡<lb/>
亥愛慕請從上許之十一月行至雲夢望祀虞舜於九<lb/>
<pb n="KR2a0002_WYG_006-22a"/>
疑山浮江下觀籍柯渡海渚過丹陽至錢唐臨浙江<hi>晉灼</hi>
<hi>曰江水至會稽山陰為浙江音折</hi>水波惡乃西百二十里從狹中渡<hi>徐廣</hi>
<hi>曰葢在餘杭也顧夷曰餘杭者秦始皇至會稽經此立為縣</hi>上會稽祭大禹望于南<lb/>
海而立石刻頌秦徳其文曰皇帝休烈平一宇内徳惠<lb/>
修長三十有七年親巡天下周覽遠方遂登會稽宣省<lb/>
習俗黔首齋莊羣臣誦功本原事跡追首髙明秦聖臨<lb/>
國始定刑名顯陳舊章初平法式審别職任以立恒常<lb/>
六王專倍貪戾慠猛率衆自彊暴虐恣行負力而驕數<lb/>
<pb n="KR2a0002_WYG_006-22b"/>
動甲兵陰通間使以事合從行為辟方内飾詐謀外來<lb/>
侵邊遂起禍殃義威誅之殄熄<hi>徐廣曰音息</hi>暴悖亂賊滅亡<lb/>
聖徳廣宻六合之中被澤無疆皇帝并宇兼聽萬事逺<lb/>
近畢清運理羣物考驗事實各載其名貴賤竝通善否<lb/>
陳前靡有隱情飾省宣義<hi>徐廣曰省一作非</hi>有子而嫁倍死不<lb/>
貞防隔内外禁止淫佚男女絜誠夫為寄豭殺之無罪<lb/>
男并義程妻為逃嫁子不得母咸化㢘清大治濯俗天<lb/>
下承風䝉被休經皆遵度軌安和敦勉莫不順令黔首<lb/>
<pb n="KR2a0002_WYG_006-23a"/>
修潔人樂同則嘉保太平後敬奉法常治無極輿舟不<lb/>
傾從臣誦烈請刻此石光垂休銘還過吳從江乘渡<hi>地理</hi>
<hi>志丹陽有江乘縣</hi>竝海上北至琅邪方士徐市等入海求神藥<lb/>
數歲不得費多恐譴乃詐曰蓬萊藥可得然常為大鮫<lb/>
魚所苦故不得至願請善射與俱見則以連弩射之始<lb/>
皇夢與海神戰如人狀問占夢博士曰水神不可見以<lb/>
大魚蛟龍為候今上禱祠備謹而有此惡神當除去而<lb/>
善神可致乃令入海者齎捕巨魚具而自以連弩候大<lb/>
<pb n="KR2a0002_WYG_006-23b"/>
魚出射之自琅邪北至榮成山弗見至之罘見巨魚射<lb/>
殺一魚遂竝海西至平原津而病<hi>徐廣曰渡河而西</hi>始皇惡言<lb/>
死羣臣莫敢言死事上病益甚乃為璽書賜公子扶蘇<lb/>
曰與喪會咸陽而塟書已封在中車府令趙髙<hi>伏儼曰王乘輿</hi>
<hi>路車</hi>行符璽事所未授使者七月丙寅始皇崩於沙丘平<lb/>
臺<hi>徐廣曰年五十沙丘去長安二千餘里趙有沙丘宫在鉅鹿武靈王之死處</hi>丞相斯為上<lb/>
崩在外恐諸公子及天下有變乃秘之不發喪棺載輼<lb/>
涼車中故幸宦者參乘所至上食百官奏事如故宦者<lb/>
<pb n="KR2a0002_WYG_006-24a"/>
輒從輼涼車中可其奏事獨子胡亥趙髙及所幸宦者<lb/>
五六人知上死趙髙故嘗教胡亥書及獄律令法事胡<lb/>
亥私幸之髙乃與公子胡亥丞相斯陰謀破去始皇所<lb/>
封書賜公子扶蘇者而更詐為丞相斯受始皇遺詔沙<lb/>
丘立子胡亥為太子更為書賜公子扶蘇蒙恬數以罪<lb/>
其賜死語具在李斯傳中行遂從井陘<hi>徐廣曰在常山</hi>抵九原<lb/>
會暑上輼車臭乃詔從官令車載一石鮑魚以亂其臭<lb/>
行從直道至咸陽發喪太子胡亥襲位為二世皇帝九<lb/>
<pb n="KR2a0002_WYG_006-24b"/>
月塟始皇酈山始皇初即位穿治酈山及并天下天下<lb/>
徒送詣七十餘萬人穿三泉下銅<hi>徐廣曰一作錮錮鑄塞</hi>而致椁<lb/>
宫觀百官竒器珍怪徙藏滿之令匠作機弩矢有所穿<lb/>
近者輒射之以水銀為百川江河大海機相灌輸上具<lb/>
天文下具地理以人魚膏為燭<hi>徐廣曰人魚似鮎四脚</hi>度不滅者<lb/>
乆之二世曰先帝後宫非有子者出焉不宜皆令從死<lb/>
死者甚衆塟既已下或言工匠為機藏皆知之藏重即<lb/>
泄大事畢己藏閉中羨下外羨門盡閉工匠藏者無復<lb/>
<pb n="KR2a0002_WYG_006-25a"/>
出者樹草木以象山<hi>皇覽曰墳髙五十餘丈周迴五里餘</hi>二世皇帝元年<lb/>
年二十一<hi>徐廣曰表云十月戊寅大赦罪人</hi>趙髙為郎中令<hi>漢書百官表曰秦官</hi>
<hi>掌宫殿門户</hi>任用事二世下詔增始皇寢廟犧牲及山川百<lb/>
祀之禮令羣臣議尊始皇廟羣臣皆頓首言曰古者天<lb/>
子七廟諸侯五大夫三雖萬世世不軼毁今始皇為極<lb/>
廟四海之内皆獻貢職增犧牲禮咸備毋以加先王廟<lb/>
或在西雍或在咸陽天子儀當獨奉酌祠始皇廟自襄<lb/>
公已下軼毁所置凡七廟羣臣以禮進祠以尊始皇廟<lb/>
<pb n="KR2a0002_WYG_006-25b"/>
為帝者祖廟皇帝復自稱朕二世與趙髙謀曰朕年少<lb/>
初即位黔首未集附先帝巡行郡縣以示彊威服海内<lb/>
今晏然不巡行即見弱毋以臣畜天下春二世東行郡<lb/>
縣李斯從到碣石竝海南至會稽而盡刻始皇所立刻<lb/>
石石旁著大臣從者名以章先帝成功盛徳焉皇帝曰<lb/>
金石刻盡始皇帝所為也今襲號而金石刻辭不稱始<lb/>
皇帝其於乆逺也如後嗣為之者不稱成功盛徳丞相<lb/>
臣斯臣去疾<hi>徐廣曰姓馮</hi>御史大夫臣徳昧死言臣請具刻<lb/>
<pb n="KR2a0002_WYG_006-26a"/>
詔書刻石因明白矣臣昧死請制曰可遂至遼東而還於<lb/>
是二世乃遵用趙髙申法令乃陰與趙髙謀曰大臣不服<lb/>
官吏尚彊及諸公子必與我争為之奈何髙曰臣固願言<lb/>
而未敢也先帝之大臣皆天下累世名貴人也積功勞世<lb/>
以相傳久矣今髙素小賤陛下幸稱舉令在上位管中事<lb/>
大臣鞅鞅特以貌從臣其心實不服今上出不因此時案<lb/>
郡縣守尉有罪者誅之上以振威天下下以除去上生平<lb/>
所不可者今時不師文而決於武力願陛下遂從時毋疑<lb/>
<pb n="KR2a0002_WYG_006-26b"/>
即羣臣不及謀明主収舉餘民賤者貴之貧者富之逺者近<lb/>
之則上下集而國安矣二世曰善乃行誅大臣及諸公子以<lb/>
罪過連逮少近官三郎無得立者而六公子戮死於杜公子<lb/>
將閭昆弟三人囚於内宫議其罪獨後二世使使令將閭曰<lb/>
公子不臣罪當死吏致法焉將閭曰闕廷之禮吾未嘗敢不<lb/>
從賓贊也廊廟之位吾未嘗敢失節也受命應對吾未嘗<lb/>
敢失辭也何謂不臣願聞罪而死使者曰臣不得與謀奉書<lb/>
從事將閭乃仰天大呼天者三曰天乎吾無罪昆弟三人皆流<lb/>
<pb n="KR2a0002_WYG_006-27a"/>
涕拔劍自殺宗室振恐羣臣諫者以為誹謗大吏持禄<lb/>
取容黔首振恐四月二世還至咸陽曰先帝為咸陽朝<lb/>
廷小故營阿房宫為室堂未就會上崩罷其作者復土<lb/>
酈山酈山事大畢今釋阿房宫弗就則是章先帝舉事<lb/>
過也復作阿房宫外撫四夷如始皇計盡徵其材士五<lb/>
萬人為屯衛咸陽令教射狗馬禽獸當食者多度不足<lb/>
下調郡縣轉輸菽粟芻稾皆令自齎糧食咸陽三百里<lb/>
内不得食其穀用法益刻深七月戍卒陳勝等反故荆<lb/>
<pb n="KR2a0002_WYG_006-27b"/>
地為張楚<hi>李竒曰張大楚國也</hi>勝自立為楚王居陳遣諸將徇地<lb/>
山東郡縣少年苦秦吏皆殺其守尉令丞反以應陳涉<lb/>
相立為侯王合從西鄉名為伐秦不可勝數也謁者<hi>漢書</hi>
<hi>百官表曰謁者秦官掌賔贊受事</hi>使東方來以反者聞二世二世怒下<lb/>
吏後使者至上問對曰羣盜郡守尉方逐捕今盡得不<lb/>
足憂上悦武臣自立為趙王魏咎為魏王田儋<hi>服䖍曰音負擔</hi>
為齊王沛公起沛項梁舉兵會稽郡二年冬陳涉所遣<lb/>
周章等將西至戲<hi>應劭曰戲𢎞農湖西界也孟康曰水名今戲亭是也蘇林曰邑名在新豐</hi>
<pb n="KR2a0002_WYG_006-28a"/>
<hi>東南二十里</hi>兵數十萬二世大驚與羣臣謀曰奈何少府章<lb/>
邯曰<hi>漢書百官表曰少府秦官應劭曰掌山澤陂池之税名曰禁錢以給私養自别為藏少者小也故稱</hi>
<hi>少府</hi>盜已至衆彊今發近縣不及矣酈山徒多請赦之授<lb/>
兵以擊之二世乃大赦天下使章邯將擊破周章軍而<lb/>
走遂殺章曹陽<hi>晉灼曰亭名在𢎞農東十三里魏武帝改曰好陽</hi>二世益遣長<lb/>
史司馬欣董翳佐章邯擊盜殺陳勝城父破項梁定陶<lb/>
滅魏咎臨濟楚地盜名將已死章邯乃北渡河擊趙王<lb/>
歇等於鉅鹿趙髙説二世曰先帝臨制天下乆故羣臣<lb/>
<pb n="KR2a0002_WYG_006-28b"/>
不敢為非進邪説今陛下富於春秋初即位奈何與公<lb/>
卿廷決事事即有誤示羣臣短也天子稱朕固不聞聲<lb/>
於是二世常居禁中<hi>蔡邕曰禁中者門户有禁非侍御者不得入故曰禁中</hi>與髙<lb/>
決諸事其後公卿希得朝見盜賊益多而關中卒發東<lb/>
撃盜者毋已右丞相去疾左丞相斯將軍馮劫進諫曰<lb/>
關東羣盜竝起秦發兵誅擊所殺亡甚衆然猶不止盜<lb/>
多皆以戍漕轉作事苦賦税大也請且止阿房宫作者<lb/>
減省四邊戍轉二世曰吾聞之韓子曰堯舜采椽不刮<lb/>
<pb n="KR2a0002_WYG_006-29a"/>
茅茨不翦飯土㙧<hi>徐廣曰吕靜云飯器謂之簋</hi>啜土形<hi>如淳曰土形飯器之屬瓦</hi>
<hi>器也</hi>雖監門之養不觳於此禹鑿龍門通大夏決河亭水<lb/>
放之海身自持築臿脛毋毛臣虜之勞不烈於此矣凡<lb/>
所為貴有天下者得肆意極欲主重明法下不敢為非<lb/>
以制御海内矣夫虞夏之主貴為天子親處窮苦之實<lb/>
以徇百姓尚何於法朕尊萬乘毋其實吾欲造千乘之<lb/>
駕萬乘之屬充吾號名且先帝起諸侯兼天下天下已<lb/>
定外攘四夷以安邊境作宫室以章得意而君觀先帝<lb/>
<pb n="KR2a0002_WYG_006-29b"/>
功業有緒今朕即位二年之間羣盜竝起君不能禁又<lb/>
欲罷先帝之所為是上毋以報先帝次不為朕盡忠力<lb/>
何以在位下去疾斯劫吏案責他罪去疾劫曰將相不<lb/>
辱自殺斯卒囚就五刑三年章邯等將其卒圍鉅鹿楚<lb/>
上將軍項羽將楚卒徃救鉅鹿冬趙髙為丞相竟案李<lb/>
斯殺之夏章邯等戰數却二世使人讓邯邯恐使長史<lb/>
欣請事趙高弗見又弗信欣恐亡去高使人捕追不及欣見<lb/>
邯曰趙高用事於中將軍有功亦誅無功亦誅項羽急擊秦<lb/>
<pb n="KR2a0002_WYG_006-30a"/>
軍虜王離邯等遂以兵降諸侯八月己亥<hi>徐廣曰一作卯</hi>趙髙<lb/>
欲為亂恐羣臣不聽乃先設驗持鹿獻於二世曰馬也<lb/>
二世笑曰丞相誤邪謂鹿為馬問左右左右或黙或言<lb/>
馬以阿順趙髙或言鹿者髙因陰中諸言鹿者以法後<lb/>
羣臣皆畏髙髙前數言關東盜毋能為也及項羽虜秦<lb/>
將王離等鉅鹿下而前章邯等軍數却上書請益助燕<lb/>
趙齊楚韓魏皆立為王自關以東大氐盡畔秦吏應諸侯<lb/>
諸侯咸率其衆西鄉沛公將數萬人已屠武關使人私於<lb/>
<pb n="KR2a0002_WYG_006-30b"/>
髙髙恐二世怒誅及其身乃謝病不朝見二世夢白虎<lb/>
齧其左驂馬殺之心不樂怪問占夢卜曰涇水為祟二<lb/>
世乃齋於望夷宫<hi>張晏曰望夷宫在長陵西北長平觀道東故亭處是也臨涇水作之以望</hi>
<hi>北夷</hi>欲祠涇沈四白馬使使責讓髙以盜賊事髙懼乃陰<lb/>
與其壻咸陽令閻樂其弟趙成謀曰上不聽諫今事急<lb/>
欲歸禍於吾宗吾欲易置上更立公子嬰子嬰仁儉百<lb/>
姓皆載其言使郎中令為内應<hi>徐廣曰一云郎中令趙成</hi>詐為有大<lb/>
賊令樂召吏發卒追刼樂毋置髙舍遣樂將吏卒千餘<lb/>
<pb n="KR2a0002_WYG_006-31a"/>
人至望夷宫殿門縛衛令僕射曰賊入此何不止衛令<lb/>
曰周廬設卒甚謹<hi>西京賦曰徼道外周千廬内傅嶭綜曰士傅宫外向為廬舍晝則巡行非</hi>
<hi>常夜則警備不虞</hi>安得賊敢入宫樂遂斬衛令直將吏入行射<lb/>
郎宦者大驚或走或格格者輒死死者數十人郎中令<lb/>
與樂俱入射上幄坐幃二世怒召左右左右皆惶擾不<lb/>
鬭旁有宦者一人侍不敢去二世入内謂曰公何不蚤<lb/>
告我乃至於此宦者曰臣不敢言故得全使臣蚤言皆<lb/>
已誅安得至今閻樂前即二世數曰足下驕恣<hi>蔡邕曰羣臣士</hi>
<pb n="KR2a0002_WYG_006-31b"/>
<hi>庶相與言曰殿下閣下足下侍者執事皆謙類</hi>誅殺無道天下共畔足下足下<lb/>
其自為計二世曰丞相可得見否樂曰不可二世曰吾<lb/>
願得一郡為王弗許又曰願為萬户侯弗許曰願與妻<lb/>
子為黔首比諸公子閻樂曰臣受命於丞相為天下誅<lb/>
足下足下雖多言臣不敢報麾其兵進二世自殺閻樂<lb/>
歸報趙髙趙髙乃悉召諸大臣公子告以誅二世之狀曰秦<lb/>
故王國始皇君天下故稱帝今六國復自立秦地益小<lb/>
乃以空名為帝不可宜為王如故便立二世之兄子公<lb/>
<pb n="KR2a0002_WYG_006-32a"/>
子嬰為秦王以黔首塟二世杜南宜春苑中令子嬰齋<lb/>
當廟見受玉璽齋五日子嬰與其子二人謀曰丞相髙<lb/>
殺二世望夷宫恐羣臣誅之乃詳以義立我我聞趙髙<lb/>
乃與楚約滅秦宗室而王關中今使我齋見廟此欲因<lb/>
廟中殺我我稱病不行丞相必自來來則殺之髙使人<lb/>
請子嬰數輩子嬰不行髙果自徃曰宗廟重事王奈何<lb/>
不行子嬰遂刺殺髙於齋宫三族髙家以徇咸陽子嬰<lb/>
為秦王四十六日楚將沛公破秦軍入武關遂至霸上<lb/>
<pb n="KR2a0002_WYG_006-32b"/>
<hi>應劭曰霸水上地名在長安東三十里古者滋水秦穆公更名霸水</hi>使人約降子嬰子嬰<lb/>
即係頸以組白馬素車<hi>應劭曰組者天子黻也係頸者言欲自殺也素車白馬喪人之</hi>
<hi>服也</hi>奉天子璽符降軹道旁<hi>徐廣曰在霸陵駰案蘇林曰亭名在長安東十三里</hi>沛<lb/>
公遂入咸陽封宫室府庫還軍霸上居月餘諸侯兵至<lb/>
項籍為從長殺子嬰及秦諸公子宗族遂屠咸陽燒其<lb/>
宗室虜其子女收其珍寶貨財諸侯共分之滅秦之後<lb/>
各分其地為三名曰雍王塞王翟王號曰三秦項羽為<lb/>
西楚霸王主命分天下王諸侯秦竟滅矣後五年天下<lb/>
<pb n="KR2a0002_WYG_006-33a"/>
定於漢<lb/>
太史公曰秦之先柏翳嘗有勲於唐虞之際受土賜姓<lb/>
及殷夏之間微散至周之衰秦興邑於西垂自繆公以<lb/>
來稍蠶食諸侯竟成始皇始皇自以為功過五帝地廣<lb/>
三王而羞與之侔善哉乎賈生推言之也曰秦并兼諸<lb/>
侯山東三十餘郡繕津關據險塞修甲兵而守之然陳<lb/>
涉以戍卒散亂之衆數百奮臂大呼不用弓戟之兵鉏<lb/>
耰白梃<hi>徐廣曰耰田器音憂</hi>望屋而食橫行天下秦人阻險不守<lb/>
<pb n="KR2a0002_WYG_006-33b"/>
關梁不闔長㦸不刺強弩不射楚師深入戰於鴻門曾<lb/>
無藩籬之艱於是山東大擾諸侯竝起豪俊相立<hi>駰案鶡冠</hi>
<hi>子曰徳萬人者謂之俊徳千人者謂之豪徳百人者謂之英</hi>秦使章邯將而東征章<lb/>
邯因以三軍之衆要市於外以謀其上羣臣之不信可<lb/>
見於此矣子嬰立遂不寤藉使子嬰有庸主之材僅得<lb/>
中佐山東雖亂秦之地可全而有宗廟之事未當絶也<lb/>
秦地被山帶河以為固四塞之國也自繆公以來至於<lb/>
秦王二十餘君常為諸侯雄豈世世賢哉其勢居然也<lb/>
<pb n="KR2a0002_WYG_006-34a"/>
且天下嘗同心并力而攻秦矣當此之世賢智竝列良<lb/>
將行其師賢相通其謀然困於阻險而不能進秦乃延<lb/>
入戰而為之開關百萬之徒逃北而遂壞豈勇力智慧<lb/>
不足哉形不利勢不便也秦小邑并大城<hi>徐廣曰大一作小</hi>守<lb/>
險塞而軍髙壘毋戰閉關據阨荷㦸而守之諸侯起於<lb/>
匹夫以利合非有素王之行也其交未親其下未附名<lb/>
為亡秦其實利之也彼見秦阻之難犯也必退師安土<lb/>
息民以待其敝收弱扶罷以令大國之君不患不得意<lb/>
<pb n="KR2a0002_WYG_006-34b"/>
於海内貴為天子富有天下而身為禽者其救敗非也<lb/>
秦王足已不問遂過而不變二世受之因而不改暴虐<lb/>
以重禍子嬰孤立無親危弱無輔三主惑而終身不悟<lb/>
亡不亦宜乎當此時也世非無深慮知化之士也然所<lb/>
以不敢盡忠拂過者秦俗多忌諱之禁忠言未卒於口<lb/>
而身為戮没矣故使天下之士傾耳而聽重足而立拑<lb/>
口而不言是以三主失道忠臣不敢諫智士不敢謀天<lb/>
下已亂奸不上聞豈不哀哉先王知雍蔽之傷國也故<lb/>
<pb n="KR2a0002_WYG_006-35a"/>
置公卿大夫士以飾法設刑而天下治其彊也禁暴誅<lb/>
亂而天下服其弱也五伯征而諸侯從其削也内守外<lb/>
附而社稷存故秦之盛也繁法嚴刑而天下振及其衰<lb/>
也百姓怨望而海内畔矣故周五序得其道而千餘歳<lb/>
不絶秦本末竝失故不長乆由此觀之安危之綂相去<lb/>
遠矣野諺曰前事之不忘後事之師也是以君子為國<lb/>
觀之上古驗之當世參以人事察盛衰之理審權勢之<lb/>
宜去就有序變化應時故曠日長乆而社稷安矣秦孝<lb/>
<pb n="KR2a0002_WYG_006-35b"/>
公據殽函之固擁雍州之地君臣固守而窺周室有席<lb/>
卷天下包舉宇内囊括四海之意<hi>張晏曰括括囊也言其能包含天下</hi>并<lb/>
吞八荒之心當是時商君佐之内立法度務耕織修守<lb/>
戰之備外連衡而鬭諸侯於是秦人拱手而取西河之<lb/>
外孝公既沒惠王武王䝉故業因遺冊南兼漢中西舉<lb/>
巴蜀東割膏腴之地收要害之郡諸侯恐懼會盟而謀<lb/>
弱秦不愛珍器重寶肥美之地以致天下之士合從締<lb/>
交<hi>漢書音義曰締結也</hi>相與為一當是時齊有孟嘗趙有平原楚有<lb/>
<pb n="KR2a0002_WYG_006-36a"/>
春申魏有信陵此四君者皆明知而忠信寛厚而愛人<lb/>
尊賢重士約從離衡并韓魏燕楚齊趙宋衛中山之衆<lb/>
於是六國之士有寧越<hi>徐廣曰越一作經或自别有此人不必寗越也</hi>徐尚蘇<lb/>
秦杜赫之屬為之謀齊明周最陳軫昭滑樓緩翟景蘇<lb/>
厲樂毅之徒通其意吳起孫臏帶佗兒良王廖田忌㢘<lb/>
頗趙奢之朋制其兵常以十倍之地百萬之衆叩關而<lb/>
攻秦秦人開闗延敵九國之師逡巡遁逃而不敢進秦無<lb/>
亡矢遺鏃之費而天下諸侯已困矣於是從散約解爭<lb/>
<pb n="KR2a0002_WYG_006-36b"/>
割地而奉秦秦有餘力而制其敝追亡逐北伏尸百萬<lb/>
流血漂鹵<hi>徐廣曰鹵楯也</hi>因利乘便宰割天下分裂河山彊國<lb/>
請服弱國入朝延及孝文王莊襄王享國日淺國家無<lb/>
事及至秦王續六世之餘烈<hi>張晏曰孝公惠文王武王昭王孝文王莊襄王</hi>振<lb/>
長策而御宇内吞二周而亡諸侯履至尊而制六合執<lb/>
棰拊<hi>徐廣曰拊拍也音府一作槁朴</hi>以鞭笞天下威振四海南取百越<lb/>
之地<hi>韋昭曰越有百邑</hi>以為桂林象郡百越之君俛首係頸委<lb/>
命下吏乃使䝉恬北築長城而守藩籬却匈奴七百餘<lb/>
<pb n="KR2a0002_WYG_006-37a"/>
里胡人不敢南下而牧馬士不敢彎弓而報怨於是廢<lb/>
先王之道焚百家之言以愚黔首墮名城<hi>應劭曰壊堅城恐人復阻</hi>
<hi>以害己也</hi>殺豪俊收天下之兵聚之咸陽銷鋒鑄鐻以為金<lb/>
人十二以弱黔首之民然後斬華為城<hi>徐廣曰斬一作踐駰案服䖍曰</hi>
<hi>斷華山為城</hi>因河為津據億丈之城臨不測之谿以為固良<lb/>
將勁弩守要害之處信臣精卒陳利兵而誰何<hi>如淳曰何猶問</hi>
<hi>也</hi>天下以定秦王之心自以為關中之固金城千里子<lb/>
孫帝王萬世之業也秦王既沒餘威振於殊俗陳涉罋<lb/>
<pb n="KR2a0002_WYG_006-37b"/>
牖繩樞之子<hi>服䖍曰以繩係户樞也孟康曰瓦罋為窓也</hi>甿𨽻之人<hi>如淳曰甿古氓</hi>
<hi>字氓民也</hi>而遷徙之徒才能不及中人非有仲尼墨翟之賢<lb/>
陶朱猗頓之富躡足行伍之間而倔起什伯之中<hi>漢書音義</hi>
<hi>曰首出十長百長之中如淳曰時皆辟屈在十百之中</hi>率罷散之卒將數百之衆<lb/>
而轉攻秦斬木為兵掲竿為旗天下雲集響應贏糧而<lb/>
景從山東豪俊遂竝起而亡秦族矣且夫天下非小弱<lb/>
也雍州之地殽函之固自若也<hi>韋昭曰殽謂二殽函函谷關也</hi>陳涉之<lb/>
位非尊於齊楚燕趙韓魏宋衛中山之君鉏櫌棘矜<hi>服䖍</hi>
<pb n="KR2a0002_WYG_006-38a"/>
<hi>曰以鉏柄及棘作矛槿也如淳曰櫌椎槐椎也</hi>非錟於句㦸長鎩也<hi>徐廣曰錟一作銛駰</hi>
<hi>案如淳曰長刃矛也又曰矛刃下有鐵橫方上曲勾鎩音所拜反</hi>適戍之衆非抗於九<lb/>
國之師深謀逺慮行軍用兵之道非及鄉時之士也然<lb/>
而成敗異變功業相反何也試使山東之國與陳涉度<lb/>
長絜大<hi>漢書音義曰絜東之絜</hi>比權量力則不可同年而語矣然<lb/>
秦以區區之地千乘之權招八州而朝同列百有餘年<lb/>
矣然後以六合為家殽函為宫一夫作難而七廟墮身<lb/>
死人手為天下笑者何也仁義不施而攻守之埶異也<lb/>
<pb n="KR2a0002_WYG_006-38b"/>
秦并海内兼諸侯南面稱帝<hi>徐廣曰一本冇此篇無前者秦孝公已下而又以秦</hi>
<hi>并兼諸侯山東三十餘郡繼此末也</hi>以養四海天下之士斐然鄉風若是<lb/>
者何也曰近古之無王者乆矣周室卑微五霸既沒令<lb/>
不行於天下是以諸侯力政彊侵弱衆暴寡兵革不休<lb/>
士民罷敝今秦南面而王天下是上冇天子也既元元<lb/>
之民冀得安其性命莫不虚心而仰上當此之時守威<lb/>
定功安危之本在於此矣秦王懷貪鄙之心行自奮之<lb/>
智不信功臣不親士民廢王道立私權禁文書而酷刑<lb/>
<pb n="KR2a0002_WYG_006-39a"/>
法先詐力而後仁義以暴虐為天下始夫并兼者髙詐<lb/>
力安定者貴順權此言取與守不同術也秦離戰國而<lb/>
王天下其道不易其政不改是其所以取之守之者異<lb/>
也孤獨而有之故其亡可立而待借使秦王計上世之<lb/>
事竝殷周之迹以制御其政後雖有淫驕之主而未有<lb/>
傾危之患也故三王之建天下名號顯美功業長乆今<lb/>
秦二世立天下莫不引領而觀其政夫寒者利裋褐<hi>徐廣</hi>
<hi>曰一作短小𥜗也音豎</hi>而飢者甘糟糠天下之嗸嗸新主之資也<lb/>
<pb n="KR2a0002_WYG_006-39b"/>
此言勞民之易為仁也鄉使二世有庸主之行而任忠<lb/>
賢臣主一心而憂海内之患縞素而正先帝之過裂地<lb/>
分民以封功臣之後建國立君以禮天下虚囹圉而免<lb/>
刑戮除去收孥汚穢之罪使各反其鄉里發倉廩散財<lb/>
幣以振孤獨窮困之士輕賦少事以佐百姓之急約法<lb/>
省刑以持其後使天下之人皆得自新更節修行各慎<lb/>
其身塞萬民之望而以威徳與天下天下集矣即四海<lb/>
之内皆讙然各自安樂其處唯恐有變雖有狡猾之民<lb/>
<pb n="KR2a0002_WYG_006-40a"/>
無離上之心則不軌之臣無以飾其智而暴亂之姧止<lb/>
矣二世不行此術而重之以無道壞宗廟與民<hi>徐廣曰一無此</hi>
<hi>上五字</hi>更始作阿房宫繁刑嚴誅吏治刻深賞罰不當賦<lb/>
斂無度天下多事吏弗能紀百姓困窮而主弗收恤然<lb/>
後奸偽竝起而上下相遁蒙罪者衆刑戮相望於道而<lb/>
天下苦之自君卿以下至于衆庶人懷自危之心親處<lb/>
窮苦之實咸不安其位故易動也是以陳涉不用湯武<lb/>
之賢不藉公侯之尊奮臂於大澤而天下響應者其民<lb/>
<pb n="KR2a0002_WYG_006-40b"/>
危也故先王見始終之變知存亡之機是以牧民之道<lb/>
務在安之而已天下雖有逆行之臣必無響應之助矣<lb/>
故曰安民可與行義而危民易與為非此之謂也貴為<lb/>
天子富有天下身不免於戮殺者正傾非也是二世之<lb/>
過也<lb/>
襄公立饗國十二年初為西畤塟西垂生文公文公立<lb/>
居西垂宫五十年死塟西垂生靜公靜公不享國而死<lb/>
生憲公憲公饗國十二年居西新邑死塟衙<hi>地理志馮翊冇衙縣</hi>
<pb n="KR2a0002_WYG_006-41a"/>
生武公徳公出子出子饗國六年居西陵庶長弗忌威<lb/>
累參父三人率賊賊出子鄙衍塟衙武公立武公享國<lb/>
二十年居平陽封宫<hi>徐廣曰一云居平封宫</hi>塟宣陽聚東南三庶<lb/>
長伏其罪徳公立徳公享國二年居雍大鄭宫生宣公<lb/>
成公繆公塟陽初伏以御蠱宣公享國十二年居陽宫<lb/>
塟陽初志閏月成公享國四年居雍之<hi>徐廣曰之一作走</hi>宫塟<lb/>
陽齊伐山戎孤竹繆公享國三十九年天子致霸塟雍<lb/>
繆公學著人生康公康公享國十二年居雍髙寢塟竘<lb/>
<pb n="KR2a0002_WYG_006-41b"/>
社生共公共公享國五年居雍高寢塟康公南生桓公桓<lb/>
公享國二十七年居雍太寢塟義里丘北生景公景公<lb/>
享國四十年居雍髙寢塟丘里南生畢公<hi>徐廣曰春秋哀公</hi>畢<lb/>
公享國三十六年塟車里北生夷公夷公不享國死塟<lb/>
左宫生惠公惠公享國十年塟車里康景生悼公悼公<lb/>
享國十五年塟僖公西城雍生刺龔公刺龔公享國三<lb/>
十四年塟入里<hi>徐廣曰一作人</hi>生躁公懷公其十年彗星見躁<lb/>
公享國十四年居受寢塟悼公南其元年彗星見<hi>徐廣曰年</hi>
<pb n="KR2a0002_WYG_006-42a"/>
<hi>表云星晝見</hi>懷公從晉來享國四年塟櫟圉氏生靈公諸臣<lb/>
圍懷公懷公自殺肅靈公昭子子也<hi>徐廣曰懷公生昭子昭子生靈公</hi>居<lb/>
涇陽享國十年塟悼公西生簡公簡公從晉來享國十<lb/>
五年塟僖公西生惠公其七年百姓初帶劍惠公享國<lb/>
十三年塟陵圉生出公出公享國二年出公自殺塟雍獻公<lb/>
享國二十三年<hi>徐廣曰靈公子</hi>塟嚻圉生孝公孝公享國二十<lb/>
四年塟弟圉生惠文王其十三年始都咸陽惠文王享<lb/>
國二十七年塟公陵生悼武王悼武王享國四年塟永<lb/>
<pb n="KR2a0002_WYG_006-42b"/>
陵<hi>徐廣曰皇甫謐曰塟畢今安陵西畢陌</hi>昭襄王享國五十六年塟茝陽<lb/>
生孝文王孝文王享國一年塟夀陵生莊襄王莊襄王<lb/>
享國三年塟茝陽生始皇帝吕不韋相獻公立七年初<lb/>
行為市十年為户籍相伍孝公立十六年時桃李冬華<lb/>
惠文王生十九年而立立二年初行錢有新生嬰兒曰<lb/>
秦且王悼武王生十九年而立立三年渭水赤三日昭<lb/>
襄王生十九年而立立四年初為田開阡陌孝文王生<lb/>
五十三年而立莊襄王生三十二年而立立二年取太<lb/>
<pb n="KR2a0002_WYG_006-43a"/>
原地莊襄王元年大赦修先王功臣施徳厚骨肉布惠<lb/>
於民東周與諸侯謀秦秦使相國不韋誅之盡入其國<lb/>
秦不絶其祀以陽人地賜周君奉其祭祀始皇享國三<lb/>
十七年塟酈邑生二世皇帝始皇生十三年而立二世<lb/>
皇帝享國三年塟宜春趙髙為丞相安武侯二世生十<lb/>
二年而立<hi>徐廣曰本紀云二十一</hi>
右秦襄公至二世六百一十歳孝明皇帝十七年十月<lb/>
十五日乙丑曰周厯已移仁不代母秦直其位吕政殘<lb/>
<pb n="KR2a0002_WYG_006-43b"/>
虐然以諸侯十三<hi>始皇初為秦王年十三也</hi>并兼天下極情縱欲養<lb/>
育宗親三十七年兵無所不加制作改令施於後皇葢<lb/>
得聖人之威河神授圖據狼狐蹈參伐佐政驅除距之<lb/>
稱始皇始皇既沒胡亥極愚酈山未畢復作阿房以遂<lb/>
前策云凡所為貴有天下者肆意極欲大臣至欲罷先<lb/>
君所為誅斯去疾任用趙髙痛哉言乎人頭畜鳴不威<lb/>
不伐惡不篤不虚亡距之不得畱殘虐以促期雖居形<lb/>
便之國猶不得存子嬰度次得嗣冠玉冠佩華紱車黃<lb/>
<pb n="KR2a0002_WYG_006-44a"/>
屋<hi>蔡邕曰黃屋者葢以黃為裏</hi>從百司謁七廟小人乘非位莫不怳<lb/>
忽失守偷安日日獨能長念却慮父子作權近取於户<lb/>
牖之間竟誅猾臣為君討賊髙死之後賓婚未得盡相<lb/>
勞餐未及下咽酒未及濡脣楚兵已屠關中真人翔霸<lb/>
上素車嬰組奉其符璽以歸帝者鄭伯茅旌鸞刀嚴王<lb/>
退舍<hi>公羊傳曰楚莊王伐鄭鄭伯肉袒左執茅旌右執鸞刀以逆莊王莊王退舍七里何休曰茅旌鸞刀</hi>
<hi>祭祀宗廟所用也執宗廟器者示以宗廟血食自歸</hi>河決不可復壅魚爛不可復<lb/>
全賈誼司馬遷曰向使嬰有庸主之才僅得中佐山東<lb/>
<pb n="KR2a0002_WYG_006-44b"/>
雖亂秦之地可全而有宗廟之祀未當絶也秦之積衰<lb/>
天下土崩瓦解雖有周旦之材無所復陳其巧而以責<lb/>
一日之孤誤哉俗傳秦始皇起罪惡胡亥極得其理矣<lb/>
復責小子云秦地可全所謂不通時變者也紀季以酅<lb/>
春秋不名<hi>春秋曰紀季以酅入于齊公羊傳曰何以不名賢之也請設五廟以存姑姊妹也</hi>吾<lb/>
讀秦紀至於子嬰車裂趙髙未嘗不健其決憐其志嬰<lb/>
死生之義備矣<hi>徐廣曰班固典引曰永平十七年詔問臣固太史遷贊語中寧冇非邪臣對賈</hi>
<hi>誼言子嬰得中佐秦未絶也此言非是臣素知之耳</hi>
<pb n="KR2a0002_WYG_006-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_006-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷六<lb/>
</p>
<p>
</p>
  </div>
</body>
</text>
</TEI>
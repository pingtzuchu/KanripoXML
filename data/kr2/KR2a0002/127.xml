<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百二十九</head> <lb/>
    <p>
<pb n="KR2a0002_WYG_127-1a"/>
欽定四庫全書<lb/>
　史記集解卷一百二十九<lb/>
　　　　　　　　　　　　　宋　裴駰　撰<lb/>
史記一百二十九<lb/>
貨殖列傳第六十九<lb/>
老子曰至治之極鄰國相望雞狗之聲相聞民各甘其<lb/>
食美其服安其俗樂其業至老死不相往來必用此為<lb/>
務輓近世塗民耳目則幾無行矣太史公曰夫神農以<lb/>
<pb n="KR2a0002_WYG_127-1b"/>
前吾不知已至若詩書所述虞夏以來耳目欲極聲色<lb/>
之好口欲窮芻豢之味身安逸樂而心誇矜勢能之榮<lb/>
使俗之漸民久矣雖戸説以𦕈論終不能化故善者因<lb/>
之其次利道之其次教誨之其次整齊之最下者與之<lb/>
爭夫山西饒材竹榖纑<hi>徐廣曰紵屬可以為布</hi>旄玉石山東多魚<lb/>
鹽漆絲聲色江南出柟梓薑桂金錫連<hi>徐廣曰音蓮鉛之未鍊者</hi>丹<lb/>
沙犀瑇瑁珠璣齒革龍門碣石北多馬牛羊旃裘筋角<lb/>
銅鐵則千里往往山出棊置此其大較也皆中國人民<lb/>
<pb n="KR2a0002_WYG_127-2a"/>
所喜好謠俗被服飲食奉生送死之具也故待農而食<lb/>
之虞而出之工而成之商而通之此寧有政教發徵期<lb/>
會哉人各任其能竭其力以得所欲故物賤之徵貴貴<lb/>
之徵賤各勸其業樂其事若水之趨下日夜無休時不<lb/>
召而自來不求而民出之豈非道之所符而自然之驗<lb/>
邪周書曰農不出則乏其食工不出則乏其事商不出<lb/>
則三寳絶虞不出則財匱少財匱少而山澤不辟矣此<lb/>
四者民所衣食之原也原大則饒原小則鮮上則富國<lb/>
<pb n="KR2a0002_WYG_127-2b"/>
下則富家貧富之道莫之奪予而巧者有餘拙者不足<lb/>
故太公望封於營丘地潟鹵<hi>徐廣曰潟音昔潟鹵鹹地也</hi>人民寡於<lb/>
是太公勸其女功極技巧通魚鹽則人物歸之繦至而<lb/>
輻湊故齊冠帶衣履天下海岱之間斂袂而往朝焉其<lb/>
後齊中衰管子修之設輕重九府則桓公以霸九合諸<lb/>
侯一匡天下而管氏亦有三歸位在陪臣富於列國之<lb/>
君是以齊富彊至於威宣也故曰倉廩實而知禮節衣<lb/>
食足而知榮辱禮生於有而廢於無故君子富好行其<lb/>
<pb n="KR2a0002_WYG_127-3a"/>
德小人富以適其力淵深而魚生之山深而獸往之人<lb/>
富而仁義附焉富者得勢益彰失勢則客無所之以而<lb/>
不樂夷狄益甚諺曰千金之子不死於市此非空言也<lb/>
故曰天下熈熈皆為利來天下壤壤皆為利往夫千乘<lb/>
之王萬家之侯百室之君尚猶患貧而况匹夫編户之<lb/>
民乎昔者越王句踐困於會稽之上乃用范蠡計然<hi>徐廣</hi>
<hi>曰計然者范蠡之師也名研故諺曰研桑心算駰案范子曰計然者葵丘濮上人姓辛氏字文子其先晉國亡</hi>
<hi>公子也嘗南游于越范蠡師事之</hi>計然曰知鬬則修備時用則知物二<lb/>
<pb n="KR2a0002_WYG_127-3b"/>
者形萬貨之情可得而觀已故歲在金穰水毁木饑火<lb/>
旱旱則資舟水則資車物之理也六歲穰六歲旱十二<lb/>
歲一大饑夫糶二十病農九十病末末病則財不出農<lb/>
病則草不辟矣上不過八十下不減三十則農末俱利<lb/>
平糶齊物關市不乏治國之道也積著之理務完物無<lb/>
息幣以物相貿易腐敗而食之貨勿留無敢居貴論其<lb/>
有餘不足則知貴賤貴上極則反賤賤下極則反貴貴<lb/>
出如糞土賤取如珠玉財幣欲其行如流水修之十年<lb/>
<pb n="KR2a0002_WYG_127-4a"/>
國富厚賂戰士士赴矢石如渇得飲遂報彊吳觀兵中<lb/>
國稱號五霸范蠡既雪會稽之恥乃喟然而嘆曰計然<lb/>
之策七越用其五而得意既已施於國吾欲用之家乃<lb/>
乘扁舟<hi>漢書音義曰特舟也</hi>浮於江湖變名易姓適齊為䲭夷子<lb/>
皮之陶為朱公朱公以為陶天下之中諸侯四通貨物<lb/>
所交易也乃治產積居與時逐<hi>漢書音義曰逐時而居貨</hi>而不責於<lb/>
人故善治生者能擇人而任時十九年之中三致千金<lb/>
再分散與貧交疏昆弟此所謂富好行其德者也後年<lb/>
<pb n="KR2a0002_WYG_127-4b"/>
衰老而聽子孫子孫修業而息之遂至巨萬<hi>徐廣曰萬萬也</hi>故<lb/>
言富者皆稱陶朱公子贛既學於仲尼退而仕於衛廢<lb/>
著鬻財於曹魯之間<hi>徐廣曰子贛傳云廢居著猶居也著讀音如貯</hi>七十子之<lb/>
徒賜最為饒益原憲不厭糟糠匿於窮巷子貢結駟連<lb/>
騎束帛之幣以聘享諸侯所至國君無不分庭與之抗<lb/>
禮夫使孔子名布揚於天下者子貢先後之也此所謂<lb/>
得勢而益彰者乎　白圭周人也當魏文侯時李克務<lb/>
盡地力而白圭樂觀時變故人棄我取人取我與夫歲<lb/>
<pb n="KR2a0002_WYG_127-5a"/>
孰取榖予之絲漆蠒出取帛絮與之食太隂在卯穰明<lb/>
歲衰惡至午旱明歲美至酉穰明歲衰惡至子大旱明<lb/>
歲美有水至卯積著率歲倍欲長錢取下榖長石斗取<lb/>
上種能薄飲食忍嗜欲節衣服與用事僮僕同苦樂趨<lb/>
時若猛獸摰鳥之發故曰吾治生產猶伊尹呂尚之謀<lb/>
孫吳用兵商鞅行法是也是故其智不足與權變勇不<lb/>
足以決斷仁不能以取予彊不能有所守雖欲學吾術<lb/>
終不告之矣盖天下言治生祖白圭白圭其有所試矣<lb/>
<pb n="KR2a0002_WYG_127-5b"/>
能試有所長非茍而已也猗頓用盬鹽起<hi>孔叢曰猗頓魯之窮士也</hi>
<hi>耕則常饑桑則常寒聞朱公富往而問術焉朱公告之曰子欲速富當畜五㹀於是乃適西河大畜牛羊于猗</hi>
<hi>氏之南十年之間其息不可計貲擬王公馳名天下以興富於猗氏故曰猗頓</hi>而邯鄲郭縱以<lb/>
鐵冶成業與王者埓富烏氏倮<hi>韋昭曰烏氏縣名屬安定倮名也</hi>畜牧<lb/>
及衆斥賣求竒繒物間獻遺戎王<hi>徐廣曰間一作奸不以公正謂之奸也</hi>
戎王什倍其償與之畜畜至用谷量馬牛<hi>韋昭曰滿谷則具不復數</hi>
秦始皇帝令倮比封君以時與列臣朝請而巴蜀寡婦<lb/>
清其先得丹穴<hi>徐廣曰涪陵出丹</hi>而擅其利數世家亦不訾清<lb/>
<pb n="KR2a0002_WYG_127-6a"/>
寡婦也能守其業用財自衛不見侵犯秦皇帝以為貞<lb/>
婦而客之為築女懐清臺夫倮鄙人牧長清窮鄉寡婦<lb/>
禮抗萬乘名顯天下豈非以富邪漢興海内為一開關<lb/>
梁弛山澤之禁是以富商大賈周流天下交易之物莫<lb/>
不通得其所欲而徙豪傑諸侯强族於京師關中自汧<lb/>
雍以東至河華膏壤沃野千里自虞夏之貢以為上田<lb/>
而公劉適邠太王王季在岐文王作豐武王治鎬故其<lb/>
民猶有先王之遺風好稼穡殖五榖地重重為邪及秦<lb/>
<pb n="KR2a0002_WYG_127-6b"/>
文孝繆居雍隙<hi>徐廣曰隙者間孔也地居隴蜀之間要路故曰隙</hi>隴蜀之貨物<lb/>
而多賈獻孝公徙櫟邑<hi>徐廣曰在馮翊</hi>櫟邑北卻伐翟東通三<lb/>
晉亦多大賈武昭治咸陽因以漢都長安諸陵四方輻<lb/>
湊並至而會地小人衆故其民益玩巧而事末也南則<lb/>
巴蜀巴蜀亦沃野地饒巵<hi>徐廣曰音支烟支也紫赤色也</hi>薑丹沙石銅<lb/>
鐵<hi>徐廣曰邛都出銅臨邛出鐵</hi>竹木之器南御滇僰僰僮西近邛笮<lb/>
笮馬旄牛然四塞棧道千里無所不通唯裦斜綰轂其<lb/>
口<hi>徐廣曰在漢中</hi>以所多易所鮮天水隴西北地上郡與關中<lb/>
<pb n="KR2a0002_WYG_127-7a"/>
同俗然西有羌中之利北有戎翟之畜畜牧為天下饒<lb/>
然地亦窮險唯京師要其道故關中之地於天下三分<lb/>
之一而人衆不過什三然量其富什居其六昔咸人都<lb/>
河東<hi>徐廣曰堯都晉陽也</hi>殷人都河内周人都河南夫三河在天<lb/>
下之中若鼎足王者所更居也建國各數百千歲土地<lb/>
小狹民人衆都國諸侯所聚會故其俗纖儉習事楊平<lb/>
陽陳西賈秦翟北賈種代種代石北也<hi>徐廣曰石邑縣也在常山</hi>地<lb/>
邊胡數被冦人民矜懻忮<hi>晉灼曰懻音慨忮音堅瓚曰懻音慨今以土名强直為懻</hi>
<pb n="KR2a0002_WYG_127-7b"/>
<hi>中也</hi>好氣任俠為姦不事農商然迫近北夷師旅亟往中<lb/>
國委輸時有竒羨其民羯羠不均<hi>徐廣曰羠音兕一音囚几反皆健羊名</hi>
自全晉之時固已患其慓悍而武靈王益厲之其謠俗<lb/>
猶有趙之風也故楊平陽陳掾其間得所欲温軹西賈<lb/>
上黨北賈趙中山中山地薄人衆猶有沙丘紂淫地餘<lb/>
民<hi>晉灼曰言地薄人衆猶復有沙丘紂淫地餘民通係之於淫風而言也</hi>民俗懁急<hi>徐廣曰懁</hi>
<hi>急也音絹一作懁一作恵也音翾也</hi>仰機利而食丈夫相聚游戲悲歌忼<lb/>
慨起則相隨椎剽休則掘冡作巧姦冶<hi>徐廣曰一作蠱</hi>多美物<lb/>
<pb n="KR2a0002_WYG_127-8a"/>
<hi>徐廣曰美一作弄一作椎</hi>為倡優女子則鼔鳴瑟跕屣<hi>徐廣曰跕音怗張晏曰跕</hi>
<hi>屣也瓉曰躡跟為跕也</hi>游媚貴富入後宫徧諸侯然邯鄲亦漳河<lb/>
之間一都會也北通燕涿南有鄭衛鄭衛俗與趙相類<lb/>
然近梁魯微重而矜節<hi>徐廣曰矜一作務</hi>濮上之邑徙野王<hi>徐廣</hi>
<hi>曰衛君角徙野王</hi>野王好氣任俠衛之風也夫燕亦勃碣之間<lb/>
一都會也南通齊趙東北邊胡上谷至遼東地踔逺人<lb/>
民希數被冦大與趙代俗相類而民雕捍少慮有魚鹽<lb/>
棗栗之饒北鄰烏桓夫餘東綰穢貉朝鮮眞畨之利洛<lb/>
<pb n="KR2a0002_WYG_127-8b"/>
陽東賈齊魯南賈梁楚故泰山之陽則魯其隂則齊齊<lb/>
帶山海<hi>徐廣曰齊世家曰齊自泰山屬之琅琊北被于海膏壤二千里其民闊達多匿智</hi>膏壤<lb/>
千里宜桑麻人民多文綵布帛魚鹽臨菑亦海岱之間<lb/>
一都會也其俗寛緩闊達而足智好議論地重難動搖<lb/>
怯於衆鬬勇於持刺故多劫人者大國之風也其中具<lb/>
五民<hi>服䖍曰士農工商賈也如淳曰游子樂其俗不復歸故有五方之民</hi>而鄒魯濱洙泗<lb/>
猶有周公遺風俗好儒備於禮故其民齪齪頗有桑麻<lb/>
之業無林澤之饒地小人衆儉嗇畏罪逺邪及其衰好<lb/>
<pb n="KR2a0002_WYG_127-9a"/>
賈趨利甚於周人夫自鴻溝以東<hi>徐廣曰在滎陽</hi>芒碭以北<hi>徐廣</hi>
<hi>曰今為臨淮</hi>屬巨野此梁宋也<hi>徐廣曰今陶之浚儀</hi>陶雎陽亦一都會<lb/>
也<hi>徐廣曰今之定陶</hi>昔堯作游成陽<hi>如淳曰作起也成陽在定陶</hi>舜漁於雷<lb/>
澤<hi>徐廣曰在成陽</hi>湯止於亳<hi>徐廣曰今梁國薄縣</hi>其俗猶有先王遺風重<lb/>
厚多君子好稼穡雖無山川之饒能惡衣食致其蓄藏<lb/>
越楚則有三俗夫自淮北沛陳汝南南郡此西楚也其<lb/>
俗剽輕易發怒地薄寡於積聚江陵故郢都西通巫巴<lb/>
東有雲夢之饒<hi>徐廣曰在華容</hi>陳在楚夏之交通魚鹽之貨其<lb/>
<pb n="KR2a0002_WYG_127-9b"/>
民多賈徐僮取慮<hi>徐廣曰皆在下邳</hi>則清刻矜已諾彭城以東<lb/>
東海吳廣陵此東楚也其俗類徐僮胊繒以北俗則齊<lb/>
浙江南則越夫吳自闔廬春申王濞三人招致天下之<lb/>
喜游子弟東有海鹽之饒章山之銅三江五河之利亦<lb/>
江東一都會也衡山<hi>徐廣曰都邾邾縣屬江夏</hi>九江江南<hi>徐廣曰髙帝所制江</hi>
<hi>南者丹陽也秦置為鄣郡武帝改名丹陽</hi>豫章長沙是南楚也其俗大類西<lb/>
楚郢之後徙壽春亦一都會也而合肥受南北潮皮革<lb/>
鮑木輸會也與閩中於越雜俗<hi>徐廣曰在臨淮</hi>故南楚好辭巧<lb/>
<pb n="KR2a0002_WYG_127-10a"/>
説少信江南卑濕丈夫早夭多竹木豫章出黄金<hi>徐廣曰鄱</hi>
<hi>陽有之</hi>長沙出連錫然堇堇物之所有取之不足以更費<lb/>
<hi>應劭曰堇少也更償也言金少少耳取之不足用故貴用也</hi>九疑<hi>徐廣曰山在營道縣南</hi>蒼梧<lb/>
以南至儋耳者與江南大同俗而揚越多焉番禺亦其<lb/>
一都會也珠璣犀瑇瑁果布之湊<hi>韋昭曰果為龍眼離攴之屬布葛布</hi>潁<lb/>
川南陽夏人之居也<hi>徐廣曰禹居陽翟</hi>夏人政尚忠朴猶有先<lb/>
王之遺風潁川敦愿秦末世遷不軌之民於南陽南陽<lb/>
西通武關鄖關<hi>徐廣曰按漢中一作鄖字</hi>東南受漢江淮宛亦一都<lb/>
<pb n="KR2a0002_WYG_127-10b"/>
會也俗雜好事業多賈其任俠交通潁川故至今謂之<lb/>
夏人夫天下物所鮮所多人民謠俗山東食海鹽山西<lb/>
食鹽鹵領南沙北固往往出鹽大體如此矣總之楚越<lb/>
之地地廣人希飯稻羮魚或火耕而水耨<hi>徐廣曰乃遘反除草也</hi>
果隋<hi>徐廣曰地理志作蓏</hi>蠃蛤不待賈而足地埶饒食無饑饉之<lb/>
患以故呰窳<hi>徐廣曰音紫呰窳茍且墮嬾之謂也駰案應劭曰呰弱也晉灼曰窳病也</hi>偷生<lb/>
無積聚而多貧是故江淮以南無凍餓之人亦無千金<lb/>
之家沂泗水以北宜五榖桑麻六畜地小人衆數被水<lb/>
<pb n="KR2a0002_WYG_127-11a"/>
旱之害民好畜藏故秦夏梁魯好農而重民三河宛陳<lb/>
亦然加以商賈齊趙設智巧仰機利燕代田畜而事蠶<lb/>
由此觀之賢人深謀於廊廟論議朝廷守信死節隠居<lb/>
岩宂之士設為名高者安歸乎歸於富厚也是以亷吏<lb/>
久久更富亷賈歸富<hi>駰案歸者取利而不停貨也</hi>富者人之情性所<lb/>
不學而俱欲者也故壯士在軍攻城先登陷陣却敵斬<lb/>
将搴旗前䝉矢石不避湯火之難者為重賞使也其在<lb/>
閭巷少年攻剽椎埋劫人作姦掘冡鑄幣任俠并兼借<lb/>
<pb n="KR2a0002_WYG_127-11b"/>
交報仇簒逐幽隠不避法禁走死地如騖者<hi>徐廣曰騖作流</hi>其<lb/>
實皆為財用耳今夫趙女鄭姬設形容揳鳴琴揄長袂<lb/>
躡利屣<hi>徐廣曰揄音臾躡一作跕跕音吐協反屣音山耳反舞屣也</hi>目挑心招出不<lb/>
逺千里不擇老少者奔富厚也游閒公子飾冠劍連車<lb/>
騎亦為富厚容也弋射漁獵犯晨夜冒霜雪馳阬谷不<lb/>
避猛獸之害為得味也博戲馳逐鬬雞走狗作色相矜<lb/>
必爭勝者重失負也醫方諸食技術之人焦神極能為<lb/>
重糈也吏士舞文弄法刻章偽書不避刀鋸之誅者沒<lb/>
<pb n="KR2a0002_WYG_127-12a"/>
於賂遺也農工商賈畜長固求富益貨也此有知盡能<lb/>
索耳終不餘力而讓財矣諺曰百里不販樵千里不販<lb/>
糴居之一歲種之以榖十歲樹之以木百歲來之以德<lb/>
德者人物之謂也今有無秩祿之奉爵邑之入而樂與<lb/>
之比者命曰素封封者食租税歲率户二百千戸之君<lb/>
則二十萬朝覲聘享出其中庶民農工商賈率亦歲萬<lb/>
息二千户百萬之家則二十萬而更傜租賦出其中衣<lb/>
食之欲恣所好美矣故曰陸地牧馬二百蹄<hi>駟案漢書音義曰五</hi>
<pb n="KR2a0002_WYG_127-12b"/>
<hi>十匹</hi>牛蹄角千<hi>駰案漢書音義曰百六十七頭也馬貴而牛賤以此為率</hi>千足羊澤中<lb/>
千足彘<hi>韋昭曰二百五十頭</hi>水居千石魚陂<hi>徐廣曰魚以斤兩為計也</hi>山居千<lb/>
章之材<hi>徐廣曰一作楸駰案韋昭曰楸木所以為轅音秋</hi>安邑千樹棗燕秦千<lb/>
樹栗蜀漢江陵千樹橘淮北常山已南河濟之間千樹<lb/>
萩陳夏千畝漆齊魯千畝桑麻渭川千畝竹及名國萬<lb/>
家之城帶郭千畝畝鍾之田<hi>徐廣曰六斛四斗也</hi>若千畝巵茜<hi>徐廣</hi>
<hi>曰巵音支鮮支也茜音倩一名紅藍其花染繒赤黄也</hi>千畦薑韭<hi>徐廣曰千畦二十五畝駰案韋</hi>
<hi>昭曰畦猶壠</hi>此其人皆與千戸侯等然是富給之資也不窺<lb/>
<pb n="KR2a0002_WYG_127-13a"/>
市井不行異邑坐而待取身有處士之義而取給焉若<lb/>
至家貧親老妻子軟弱歲時無以祭祀進醵飲食<hi>徐廣曰會</hi>
<hi>聚食</hi>被服不足以自通如此不慙恥則無所比矣是以無<lb/>
財作力少有鬬智既饒爭時此其大經也今治生不待<lb/>
危身取給則賢人勉焉是故本富為上末富次之姦富<lb/>
最下無巖處奇士之行而長貧賤好語仁義亦足羞也<lb/>
凡編户之民富相什則卑下之伯則畏憚之千則役萬<lb/>
則僕物之理也夫用貧求富農不如工工不如商刺繡<lb/>
<pb n="KR2a0002_WYG_127-13b"/>
文不如倚市門此言末業貧者之資也通邑大都酤一<lb/>
歲千釀醯醤千𤬪<hi>徐廣曰長頸罌</hi>漿千甔<hi>徐廣曰大罌缶</hi>屠牛羊彘千<lb/>
皮販榖糶千鍾<hi>徐廣曰出榖也糶音掉也</hi>薪槀千車船長千丈木千<lb/>
章<hi>漢書音義曰洪洞方槀章材也舊将作大匠掌材曰章曹椽</hi>竹竿萬个<hi>徐廣曰古賀反</hi>其<lb/>
軺車百乘<hi>徐廣曰馬車也</hi>牛車千兩木器髤者千枚<hi>徐廣曰髤音休漆也</hi>
銅器千鈞<hi>徐廣曰三十斤</hi>素木鐵器若巵茜千石<hi>徐廣曰百二十斤為石案</hi>
<hi>漢書音義曰素木素器也</hi>馬蹄躈千<hi>徐廣曰躈苦弔反馬八髎也音料</hi>牛千足羊彘<lb/>
千雙僮手指千<hi>漢書音義曰僮奴婢也古者無空手游日皆有作務作務須手指故曰手指以</hi>
<pb n="KR2a0002_WYG_127-14a"/>
<hi>别馬牛蹄角也</hi>筋角丹沙千斤其帛絮細布千鈞文采千匹搨<lb/>
布皮革千石<hi>徐廣曰搨音吐合反駰案漢書音義曰搨布白疊也</hi>漆千斗糵麴鹽<lb/>
豉千瓵<hi>徐廣曰或作合器名有瓵孫叔敖云瓵瓦器受斗六升合為瓵音貽</hi>鮐鮆千斤<hi>漢書</hi>
<hi>音義曰音如楚人言薺鮆魚與鮐魚也</hi>鯫千石鮑千鈞<hi>徐廣曰鯫音鄒鯫魚也</hi>棗栗<lb/>
千石者三之狐鼦裘千皮羔羊裘千石旃席千具佗果<lb/>
菜千鍾子貸金千貫節駔會<hi>徐廣曰駔音祖朗反馬儈也駰案漢書音義曰會亦</hi>
<hi>是儈也節物貴賤也謂估儈其餘利比千乘之家</hi>貪賈三之亷賈五之<hi>漢書音義曰貪</hi>
<hi>賈未當賣而賣未可買而買故得利少而十得三亷賈貴而賣賤乃買故十得五</hi>此亦比千乘<lb/>
<pb n="KR2a0002_WYG_127-14b"/>
之家其大率也佗雜業不中什二則非吾財也請略道<lb/>
當世千里之中賢人所以富者令後世得以觀擇焉蜀<lb/>
卓氏之先<hi>徐廣曰卓一作淖</hi>趙人也用鐵冶富秦破趙遷卓氏<lb/>
卓氏見虜略獨夫妻推輦行詣遷處諸遷虜少有餘財<lb/>
爭與吏求近處處葭萌<hi>徐廣曰屬廣漢</hi>唯卓氏曰此地狹薄吾<lb/>
聞汶山之下沃野下有蹲䲭<hi>徐廣曰古蹲字作踆駰案漢書音義曰水鄉多鴟其</hi>
<hi>山下有沃野灌溉一曰大芋</hi>至死不饑民工於市易賈乃求逺遷致<lb/>
之臨卭大喜即鐵山鼔鑄運籌策傾滇蜀之民富至僮<lb/>
<pb n="KR2a0002_WYG_127-15a"/>
千人田池射獵之樂擬於人君程鄭山東遷虜也亦冶<lb/>
鑄賈椎髻之民富埓卓氏俱居臨卭宛孔氏之先梁人<lb/>
也用鐵冶為業秦伐魏遷孔氏南陽大鼔鑄規陂池連<lb/>
車騎游諸侯因通商賈之利有游閒公子之賜與名<hi>韋昭</hi>
<hi>曰優游閒暇也</hi>然其贏得過當愈於纖嗇家致富數千金故南<lb/>
陽行賈盡法孔氏之雍容魯人俗儉嗇而曹邴氏尤甚<lb/>
以鐵冶<hi>徐廣曰魯縣出鐵</hi>起富至巨萬然家自父兄子孫約俛<lb/>
有拾仰有取貫貸行賈偏郡國鄒魯以其故多去文學<lb/>
<pb n="KR2a0002_WYG_127-15b"/>
而趨利者以曹邴氏也齊俗賤奴虜而刁間獨愛貴之<lb/>
桀黠奴人之所患也唯刁間收取使之逐魚鹽商賈之<lb/>
利或連車騎交守相然愈益任之終得其力起富數千<lb/>
萬故曰寧爵毋刁<hi>漢書音義曰奴自相謂曰寧欲免去作民有爵邪将止為刁氏作奴乎無</hi>
<hi>發聲語助</hi>言其能使豪奴自饒而盡其力周人既纖<hi>漢書音義曰儉</hi>
<hi>嗇也</hi>而師史尤甚轉轂以百數賈郡國無所不至洛陽街<lb/>
居在齊秦楚趙之中貧人學事富家相矜以久賈<hi>漢書音義</hi>
<hi>曰謂街巷居民無田地皆相矜久賈在此諸國也</hi>數過邑不入門設任此等故<lb/>
<pb n="KR2a0002_WYG_127-16a"/>
師史能致七千萬宣曲任氏之先<hi>徐廣曰高祖功臣有宣曲侯</hi>為督<lb/>
道倉吏<hi>漢書音義曰若今吏督租榖使上道輸在所也韋昭曰督道秦邊縣名</hi>秦之敗也<lb/>
豪傑皆爭取金玉而任氏獨窖倉粟<hi>徐廣曰窖音校穿地以藏也</hi>楚<lb/>
漢相距滎陽也民不得耕種米石至萬而豪傑金玉盡<lb/>
歸任氏任氏以此起富富人爭奢侈而任氏折節為儉<lb/>
力田畜田畜人爭取賤賈任氏獨取貴善富者數世然<lb/>
任公家約非田畜所出弗衣食公事不畢則身不得飲<lb/>
酒食肉以此為閭里率故富而主上重之塞之斥也唯<lb/>
<pb n="KR2a0002_WYG_127-16b"/>
橋姚已致馬千匹牛倍之羊萬頭粟以萬鍾計<hi>漢書音義曰邊</hi>
<hi>塞主斥侯卒也唯此人能致富至此</hi>吳楚七國兵起時長安中列侯封君<lb/>
行從軍旅齎貸子錢子錢家以為侯邑國在關東關東<lb/>
成敗未決莫肯與唯無鹽氏出捐千金貸其息什之三<lb/>
月吳楚平一歲之中則無鹽氏之息什倍用此富埓關<lb/>
中關中富商大賈大抵盡諸田田嗇田蘭韋家栗氏安<lb/>
陵杜杜氏<hi>徐廣曰安陵及杜二縣名各有杜姓也宣帝以杜為杜陵</hi>亦巨萬此其章<lb/>
章尤異者也<hi>徐廣曰異一作淑又作較</hi>皆非有爵邑奉禄弄法犯姦<lb/>
<pb n="KR2a0002_WYG_127-17a"/>
而富盡椎埋去就與時俯仰獲其贏利以末致財用本<lb/>
守之以武一切用文持之變化有概故足術也若至力<lb/>
農畜工虞商賈為權利以成富大者傾郡中者傾縣下<lb/>
者傾鄉里者不可勝數夫纖嗇筋力治生之正道也而<lb/>
富者必用竒勝田農拙業<hi>徐廣曰古拙字亦作掘也</hi>而秦陽以葢一<lb/>
州掘冡姦事也而田叔以起博戲惡業也而桓發用之<lb/>
富行賈丈夫賤行也而雍樂成以饒販脂辱處也而雍<lb/>
伯千金<hi>徐廣曰雍一作翁</hi>賣漿小業也而張氏千萬洒削薄技<lb/>
<pb n="KR2a0002_WYG_127-17b"/>
也<hi>徐廣曰洒或作細駰案漢書音義曰治刀劒者</hi>而郅氏鼎食冒脯簡微耳濁<lb/>
氏連騎馬醫淺方張里擊鐘此皆誠壹之所致由是觀<lb/>
之富無經業則貨無常主能者輻湊不肖者瓦解千金<lb/>
之家比一都之君巨萬者乃與王者同樂豈所謂素封<lb/>
者邪非也<lb/>
　<lb/>
　<lb/>
　史記集解卷一百二十九<lb/>
</p>
<p>
</p>
  </div>
</body>
</text>
</TEI>
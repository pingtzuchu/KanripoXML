<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷八十五</head> <lb/>
    <p>
<pb n="KR2a0002_WYG_083-1a"/>
欽定四庫全書<lb/>
　史記集解卷八十五<lb/>
　　　　　　　　　　　　　　宋　裴駰　撰<lb/>
史記八十五<lb/>
呂不韋列傳第二十五<lb/>
呂不韋者陽翟大賈人也往來販賤賣貴<hi>徐廣曰一本云陽翟大賈也往來賤</hi>
<hi>買貴賣也</hi>家累千金秦昭王四十年太子死其四十二年以其次<lb/>
子安國君為太子安國君有子二十餘人安國君有所甚愛<lb/>
<pb n="KR2a0002_WYG_083-1b"/>
姬立以為正夫人號曰華陽夫人華陽夫人無子安國君中<lb/>
男名子楚子楚母曰夏姬母愛子楚為秦質子於趙秦數攻<lb/>
趙趙不甚禮子楚子楚秦諸庶孽孫質於諸侯車乗進用不<lb/>
饒居處困不得意呂不韋賈邯鄲見而憐之曰此竒貨可居<lb/>
<hi>以子楚方財貨也</hi>乃往見子楚説曰吾能大子之門子楚笑曰且自<lb/>
大君之門而乃大吾門呂不韋曰子不知也吾門待子門而<lb/>
大子楚心知所謂乃引與坐深語呂不韋曰秦王老矣安國<lb/>
君得為太子竊聞安國君愛幸華陽夫人華陽夫人無子<lb/>
<pb n="KR2a0002_WYG_083-2a"/>
能立適嗣者獨華陽夫人耳今子兄弟二十餘人子又<lb/>
居中不甚見幸久質諸侯即大王薨安國君立為王則<lb/>
子無㡬得與長子及諸子旦暮在前者爭為太子矣子<lb/>
楚曰然為之奈何呂不韋曰子貧客於此非有以奉獻<lb/>
於親及結賓客也不韋雖貧請以千金為子西游事安<lb/>
國君及華陽夫人立子為適嗣子楚乃頓首曰必如君<lb/>
策請得分秦國與君共之呂不韋乃以五百金與子楚<lb/>
為進用結賓客而復以五百金買竒物玩好自奉而西<lb/>
<pb n="KR2a0002_WYG_083-2b"/>
游秦求見華陽夫人姊而皆以其物獻華陽夫人因言<lb/>
子楚賢智結諸侯賓客徧天下常曰楚也以夫人為天<lb/>
日夜泣思太子及夫人夫人大喜不韋因使其姊說夫<lb/>
人曰吾聞之以色事人者色衰而愛弛今夫人事太子<lb/>
甚愛而無子不以此時早自結於諸子中賢孝者舉立<lb/>
以為適而子之夫在則重尊夫百歲之後所子者為王<lb/>
終不失勢此所謂一言而萬世之利也不以繁華時樹<lb/>
本即色衰愛弛後雖欲開一語尚可得乎今子楚賢而<lb/>
<pb n="KR2a0002_WYG_083-3a"/>
自知中男也次不得為適其母又不得幸自附夫人夫<lb/>
人誠以此時拔以為適夫人則竟世有寵於秦矣華陽<lb/>
夫人以為然承太子間從容言子楚質於趙者絶賢來<lb/>
往者皆稱譽之乃因涕泣曰妾幸得充後宮不幸無子<lb/>
願得子楚立以為適嗣以託妾身安國君許之乃與夫<lb/>
人刻玉符約以為適嗣安國君及夫人因厚餽遺子楚<lb/>
而請呂不韋傅之子楚以此名譽益盛於諸侯呂不韋<lb/>
取邯鄲諸姬絶好善舞者與居知有身子楚從不韋飲<lb/>
<pb n="KR2a0002_WYG_083-3b"/>
見而說之因起為夀請之呂不韋怒念業已破家為子<lb/>
楚欲以釣竒乃遂獻其姬姬自匿有身至大期時<hi>徐廣曰期</hi>
<hi>十二月也</hi>生子政子楚遂立姬為夫人秦昭王五十年使王<lb/>
齮圍邯鄲急趙欲殺子楚子楚與呂不韋謀行金六百<lb/>
斤予守者吏得脫亡赴秦軍遂以得歸趙欲殺子楚妻<lb/>
子子楚夫人趙豪家女也得匿以故母子竟得活秦昭<lb/>
王五十六年薨太子安國君立為王華陽夫人為王后<lb/>
子楚為太子趙亦奉子楚夫人及子政歸秦秦王立一<lb/>
<pb n="KR2a0002_WYG_083-4a"/>
年薨諡為孝文王太子子楚代立是為莊襄王莊襄王<lb/>
所飬母華陽后為華陽太后真母夏姬尊以為夏太后<lb/>
莊襄王元年以呂不韋為丞相封為文信侯食河南雒<lb/>
陽十萬户莊襄王即位三年薨太子政立為王<hi>徐廣曰時年十</hi>
<hi>三</hi>尊呂不韋為相國號稱仲父秦王年少太后時時竊<lb/>
私通呂不韋不韋家僮萬人當是時魏有信陵君楚有<lb/>
春申君趙有平原君齊有孟嘗君皆下士喜賓客以相<lb/>
傾呂不韋以秦之彊羞不如亦招致士厚遇之至食客<lb/>
<pb n="KR2a0002_WYG_083-4b"/>
三千人是時諸侯多辯士如荀卿之徒著書布天下呂<lb/>
不韋乃使其客人人著所聞集論以為八覽六論十二<lb/>
紀二十餘萬言以為備天地萬物古今之事號曰呂氏<lb/>
春秋布咸陽市門懸千金其上延諸侯游士賓客有能<lb/>
增損一字者予千金始皇帝益壯太后淫不止呂不韋<lb/>
恐覺禍及己乃私求大隂人嫪毐以為舍人時縱倡樂<lb/>
使毐以其隂關桐輪而行令太后聞之以啗太后太后<lb/>
聞果欲私得之呂不韋乃進嫪毐詐令人以腐罪告之<lb/>
<pb n="KR2a0002_WYG_083-5a"/>
不韋又隂謂太后曰可事詐腐則得給事中太后乃隂<lb/>
厚賜主腐者吏詐論之拔其鬚眉為宦者遂得侍太后<lb/>
太后私與通絶愛之有身太后恐人知之詐卜當避時<lb/>
徙宮居雍嫪毐常從賞賜甚厚事皆決於嫪毐嫪毐家<lb/>
僮數千人諸客求宦為嫪毐舍人千餘人始皇七年莊<lb/>
襄王母夏太后薨孝文王后曰華陽太后與孝文王會<lb/>
葬夀陵夏太后子莊襄王葬芷陽故夏太后獨别葬杜<lb/>
東曰東望吾子西望吾夫後百年旁當有萬家邑始皇<lb/>
<pb n="KR2a0002_WYG_083-5b"/>
九年有告嫪毐實非宦者常與太后私亂生子二人皆<lb/>
匿之與太后謀曰王即薨以子為後<hi>説苑曰毐與侍中左右貴臣博飲酒</hi>
<hi>醉爭言而鬭瞋目大叱曰吾乃皇帝假父也窶人子何敢乃與我亢所與鬭者走行白始皇</hi>於是秦<lb/>
王下吏治具得情實事連相國呂不韋九月夷嫪毐三<lb/>
族殺太后所生兩子而遂遷太后於雍諸嫪毐舍人皆<lb/>
没其家而遷之蜀王欲誅相國為其奉先王功大及賓<lb/>
客辯士為游說者衆王不忍致法秦王十年十月免相<lb/>
國呂不韋及齊人茅焦説秦王秦王乃迎太后於雍歸<lb/>
<pb n="KR2a0002_WYG_083-6a"/>
復咸陽<hi>徐廣曰入南宮</hi>而出文信侯就國河南歲餘諸侯賓客<lb/>
使者相望於道請文信侯秦王恐其為變乃賜文信侯<lb/>
書曰君何功於秦秦封君河南食十萬户君何親於秦<lb/>
號稱仲父其與家屬徙處蜀呂不韋自度稍侵恐誅乃<lb/>
飲酖而死<hi>徐廣曰十二年駰案皇覽曰不韋家在河南洛陽北邙道西大冢是也民傳言呂母冢不</hi>
<hi>韋妻先葬故其冢名呂母也</hi>秦王所加怒呂不韋嫪毐皆已死乃皆<lb/>
復歸嫪毐舍人遷蜀者始皇十九年太后薨諡為帝太<lb/>
后與莊襄王會葬茞陽<hi>徐廣曰作芷陽</hi>
<pb n="KR2a0002_WYG_083-6b"/>
太史公曰不韋及嫪毐貴封號文信侯人之告嫪毐毐<lb/>
聞之秦王驗左右未發上之雍郊毐恐禍起乃與黨謀<lb/>
矯太后璽發卒以反蘄年宮發吏攻毐毐敗亡走追斬<lb/>
之好畤遂滅其宗而呂不韋由此絀矣孔子之所謂聞<lb/>
者其呂子乎<hi>論語曰夫聞也者色取仁而行違居之不疑在邦必聞在家必聞馬融曰此言佞人</hi>
<hi>也</hi>
　<lb/>
　史記集解卷八十五<lb/>
</p>
<p>
</p>
  </div>
</body>
</text>
</TEI>
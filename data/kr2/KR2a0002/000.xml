<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>史記集解</head>
    <p>
<pb n="KR2a0002_WYG_000-1a"/>
欽定四庫全書　　　　　史部一<lb/>
　史記集解　　　　　　　正史類<lb/>
　　提要<lb/>
　　　　<hi>臣</hi>等謹案史記集解一百三十卷宋裴駰撰<lb/>
　　　　駰字龍駒河東聞喜人官至中郎外兵曹參<lb/>
　　　　軍事迹附見宋書裴松之傳駰以徐廣音義<lb/>
　　　　麤有發明殊恨省畧乃采九經諸史并漢書<lb/>
　　　　音義及衆書之目别撰此書其所引證多先<lb/>
<pb n="KR2a0002_WYG_000-1b"/>
　　　　儒舊説張守節正義嘗備述所引書目次然<lb/>
　　　　如國語多引虞翻注孟子多引劉熙注韓詩<lb/>
　　　　多引薛君注而守節未著於目知當日援据<lb/>
　　　　浩博守節不能遍數也原本八十卷隋唐志<lb/>
　　　　著録並同此本為毛氏汲古閣所刋析為一<lb/>
　　　　百三十卷原第遂不可考然注文猶仍舊本<lb/>
　　　　自明代監本以索隱正義附入其後又妄加<lb/>
　　　　刪削訛舛遂多如五帝本紀昔高陽氏有才<lb/>
<pb n="KR2a0002_WYG_000-2a"/>
　　　　子八人句下髙辛氏有才子八人句下均脱<lb/>
　　　　名見左傳四字秦始皇本紀輕車重馬東就<lb/>
　　　　食句下脱徐廣曰一無此重字八字項羽本<lb/>
　　　　紀其九月會稽守句下脱徐廣曰爾時未言<lb/>
　　　　太守九字武席紀祠上帝明堂句下脱徐廣<lb/>
　　　　曰常五年一修耳今適二年故但祀明堂十<lb/>
　　　　八字然其效可覩矣句下脱又數本皆無可<lb/>
　　　　字七字河渠書岸善崩句下脱如淳曰河水<lb/>
<pb n="KR2a0002_WYG_000-2b"/>
　　　　岸六字司馬相如傳傍徨乎海外句下此引<lb/>
　　　　郭璞云青邱山名上有田亦有國出九尾狐<lb/>
　　　　在海外太史公自序易大𫝊句下此引張晏<lb/>
　　　　曰謂易繫辭監本均誤作正義至於字句異<lb/>
　　　　同前後互見如夏本紀九江入賜大龜句下<lb/>
　　　　孔安國曰出於九江水中監本作山中孝文<lb/>
　　　　本紀昌至渭橋句下引蘇林曰在長安北三<lb/>
　　　　里監本多渭橋二字祁侯賀為將軍句下引<lb/>
<pb n="KR2a0002_WYG_000-3a"/>
　　　　徐廣曰姓繒監本多一賀字當有玉英見句<lb/>
　　　　下引瑞應圖云玉英五帝並修則見監本作<lb/>
　　　　五常案此似以監本為是屬國悍為將屯將<lb/>
　　　　軍句下引徐廣曰姓徐監本多一賀字孝景<lb/>
　　　　本紀封故御史大夫周苛孫平為繩侯句下<lb/>
　　　　引徐廣曰一作應監本多一平字武帝紀自<lb/>
　　　　太主句下引徐廣曰武帝姑也監本多太主<lb/>
　　　　二字龜䇿列傳蝟辱於鵲句下引郭璞曰蝟<lb/>
<pb n="KR2a0002_WYG_000-3b"/>
　　　　憎其意心惡之也監本作而心惡之凡此之<lb/>
　　　　類當由古注簡質後人以意為增益己失其<lb/>
　　　　舊至坊本流傳脱誤尤甚如夏本紀澧水所<lb/>
　　　　同句下引孔安國曰澧水所同同於渭也坊<lb/>
　　　　本缺一同字項羽本紀乃封項伯為射陽侯<lb/>
　　　　句下脱徐廣曰項伯名纒字伯九字是又出<lb/>
　　　　監本下矣惟貨殖傳蘖麴鹽豉千瓵句下監<lb/>
　　　　本引孫叔敖云瓵器受斗六升合為瓵音貽<lb/>
<pb n="KR2a0002_WYG_000-4a"/>
　　　　當是孫叔然之訛此本亦復相同是校讐亦<lb/>
　　　　不免有疎然終勝元豐合併之本也乾隆四<lb/>
　　　　十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　　<hi>臣</hi>　陸　費　墀<lb/>
<pb n="KR2a0002_WYG_000-5a"/>
史記集解序<lb/>
班固有言曰司馬遷據左氏國語采世本戰國策述楚<lb/>
漢春秋接其後事訖於天漢其言秦漢詳矣至於采經<lb/>
摭傳分散數家之事甚多疏略或有抵捂亦其所涉獵<lb/>
者廣博貫穿經傳馳騁古今上下數千載間斯已勤矣<lb/>
又其是非頗謬於聖人論大道則先黄老而後六經序<lb/>
游俠則退處士而進姦雄述貨殖則崇勢利而羞貧賤<lb/>
此其所蔽也然自劉向揚雄博極羣書皆稱遷有良史<lb/>
<pb n="KR2a0002_WYG_000-5b"/>
之才服其善序事理辯而不華質而不俚其文直其事<lb/>
核不虚美不隱惡故謂之實録駰以為固之所言世稱<lb/>
其當雖時有紕繆實勒成一家總其大較信命世之宏<lb/>
才也考挍此書文句不同有多有少莫辯其實而世之<lb/>
惑者定彼從此是非相貿真偽舛雜故中散大夫東莞<lb/>
徐廣研核衆本為作音義具列異同兼述訓解麄有所<lb/>
發明而殊恨省略聊以愚管增演徐氏采經傳百家并<lb/>
先儒之説豫是有益悉皆抄内刪其㳺辭取其要實或<lb/>
<pb n="KR2a0002_WYG_000-6a"/>
義在可疑則數家兼列漢書音義稱臣瓚者莫知氏姓<lb/>
今直云瓚曰又都無姓名者但云漢書音義時見㣲意<lb/>
有所裨補譬嘒星之繼朝陽飛塵之集華嶽以徐為本<lb/>
號曰集解未詳則闕弗敢臆説人心不同聞見異辭班<lb/>
氏所謂疏略抵捂者依違不悉辯也愧非胥臣之多聞<lb/>
子産之博物妄言末學蕪穢舊史豈足以關諸蓄德庶<lb/>
賢無所用心而已<lb/>
</p>
<p>
</p>
  </div>
</body>
</text>
</TEI>
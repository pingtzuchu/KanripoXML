<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百二十</head> <lb/>
    <p>
<pb n="KR2a0002_WYG_118-1a"/>
欽定四庫全書<lb/>
　史記集解卷一百二十<lb/>
　　　　　　　　　　　　　宋　裴駰　撰<lb/>
史記一百二十<lb/>
汲鄭列傳第六十<lb/>
汲黯字長孺濮陽人也其先有寵於古之衛君<hi>文穎曰六國時</hi>
<hi>衛但稱君</hi>至黯七世世為卿大夫黯以父任孝景時為太子<lb/>
洗馬以莊見憚孝景帝崩太子即位黯為謁者東越相<lb/>
<pb n="KR2a0002_WYG_118-1b"/>
攻上使黯往視之不至至吳而還報曰越人相攻固其<lb/>
俗然不足以辱天子之使河内失火延燒千餘家上遣<lb/>
黯往視之還報曰家人失火屋比延燒不足憂也臣過<lb/>
河南河南貧人傷水旱萬餘家或父子相食臣謹以便<lb/>
宜持節發河南倉粟以振貧民臣請歸節伏矯制之罪<lb/>
上賢而釋之遷為滎陽令黯耻為令病歸田里上聞乃<lb/>
召拜為中大夫以數切諌不得久留内遷為東海太守<lb/>
黯學黃老之言治官理民好清静擇丞史而任之<hi>如淳曰律</hi>
<pb n="KR2a0002_WYG_118-2a"/>
<hi>太守都尉諸侯内史史各一人卒史書佐各十人今總言丞史或以為擇郡丞及史使任之鄭當時為大農推</hi>
<hi>官屬丞史亦是也</hi>其治責大指而已不苛小黯多病卧閨閤内<lb/>
不出歲餘東海大治稱之上聞召以為主爵都尉列於<lb/>
九卿治務在無為而已宏大體不拘文法黯為人性倨<lb/>
少禮面折不能容人之過合已者善待之不合已者不<lb/>
能忍見士亦以此不附焉然好學游狹任氣節内行修<lb/>
潔好直諌數犯主之顏色常慕傅伯袁盎之為人也<hi>應劭</hi>
<hi>曰傅柏梁人為孝主將素伉直</hi>善灌夫鄭當時及宗正劉棄<hi>徐廣曰一云名棄疾</hi>
<pb n="KR2a0002_WYG_118-2b"/>
亦以數直諌不得久居位當是時太后弟武安侯蚡為<lb/>
丞相中二千石來拜謁蚡不為禮然黯見蚡未嘗拜常<lb/>
損之天子方招文學儒者上曰吾欲云云<hi>張晏曰所言欲施仁義也</hi>
黯對曰陛下内多欲而外施仁義奈何欲效唐虞之治<lb/>
乎上黙然怒變色而罷朝公卿皆為黯懼上退謂左右<lb/>
曰甚矣汲黯之戅也羣臣或數黯黯曰天子置公卿輔<lb/>
弼之臣寜令從䛕承意陷主於不義乎且已在其位縱<lb/>
愛身奈辱朝廷何黯多病病且滿三月上常賜告者數<lb/>
<pb n="KR2a0002_WYG_118-3a"/>
<hi>如淳曰杜欽所謂病滿賜告詔恩也數者非一也或曰賜告得去官歸家與告居官不視事</hi>終不愈<lb/>
最後病莊助為請告<hi>徐廣曰最一作明也</hi>上曰汲黯何如人哉助<lb/>
曰使黯任職居官無以踰人然至其輔少主守城深堅<lb/>
招之不來麾之不去雖自謂賁育亦不能奪之矣上曰<lb/>
然古有社稷之臣至如黯近之矣大將軍青侍中上踞<lb/>
厠而視之<hi>如淳曰厠音側謂牀邉踞牀視之一云溷厠也厠牀邉側</hi>丞相宏燕見上<lb/>
或時不冠至如黯見上不冠不見也上嘗坐武帳中<hi>應劭</hi>
<hi>曰武帳織成為武士象也孟康曰今御武帳置兵蘭五兵於帳中韋昭曰以武名之示威</hi>黯前奏事<lb/>
<pb n="KR2a0002_WYG_118-3b"/>
上不冠望見黯避帳中使人可其奏其見敬禮如此張<lb/>
湯方以更定律令為廷尉黯數質責湯於上前曰公為<lb/>
正卿上不能裦先帝之功業下不能抑天下之邪心安<lb/>
國富民使囹圄空虚二者無一焉非苦就行放析就功<lb/>
何乃取髙皇帝約束紛更之為<hi>如淳曰紛亂也</hi>公以此無種矣<lb/>
黯時與湯論議湯辨常在文深小苛黯伉厲守髙不能<lb/>
屈忿發罵曰天下謂刀筆吏不可以為公卿果然必湯<lb/>
也令天下重足而立側目而視矣是時漢方征匈奴招<lb/>
<pb n="KR2a0002_WYG_118-4a"/>
懷四夷黯務少事承上間常言與胡和親無起兵上方<lb/>
向儒術尊公孫宏及事益多吏民巧弄上分别文法湯<lb/>
等數奏決讞以幸而黯常毁儒面觸宏等徒懷詐飾智<lb/>
以阿人主取容而刀筆吏專深文巧詆陷人於罪使不<lb/>
得反其真以勝為功上愈益貴宏湯宏湯深心疾黯唯<lb/>
天子亦不説也欲誅之以事宏為丞相乃言上曰右内<lb/>
史界部中多貴人宗室難治非素重臣不能任請徙黯<lb/>
為右内史為右内史數歲官事不廢大將軍青既益尊<lb/>
<pb n="KR2a0002_WYG_118-4b"/>
姊為皇后然黯與亢禮人或説黯曰自天子欲羣臣下<lb/>
大將軍大將軍尊重益貴君不可以不拜黯曰夫以大<lb/>
將軍有揖客反不重邪大將軍聞愈賢黯數請問國家<lb/>
朝廷所疑遇黯過於平生淮南王謀反憚黯曰好直諌<lb/>
守節死義難惑以非至如説丞相宏如發䝉振落耳天<lb/>
子既數征匈奴有功黯之言益不用始黯列為九卿而<lb/>
公孫宏張湯為小吏及宏湯稍益貴與黯同位黯乂非<lb/>
毁宏湯等已而宏至丞相封為侯湯至御史大夫故黯<lb/>
<pb n="KR2a0002_WYG_118-5a"/>
時丞相史皆與黯同列或尊用過之黯褊心不能無少<lb/>
望見上前言曰陛下用羣臣如積薪耳後來者居上上<lb/>
黙然有間黯罷上曰人果不可以無學觀黯之言也日<lb/>
益甚居無何匈奴渾邪王率衆來降漢發車二萬乘縣<lb/>
官無錢從民貰馬民或匿馬馬不具上怒欲斬長安令<lb/>
黯曰長安令無罪獨斬黯民乃肯出馬且匈奴畔其主<lb/>
而降漢漢徐以縣次傳之何至今天下騷動罷弊中國<lb/>
而以事夷狄之人乎上黙然及渾邪至賈人與市者坐<lb/>
<pb n="KR2a0002_WYG_118-5b"/>
當死者五百餘人黯請間見髙門<hi>如淳曰黄圗未央宫中有髙門殿</hi>曰<lb/>
夫匈奴攻當路塞絶和親中國興兵誅之死傷者不可<lb/>
勝計而費以巨萬百數臣愚以為陛下得胡人皆以為<lb/>
奴婢以賜從軍死事者家所鹵獲因予之以謝天下之<lb/>
苦塞百姓之心今縱不能渾邪率數萬之衆來降虚府<lb/>
庫賞賜發良民侍飬譬若奉驕子愚民安知市買長安<lb/>
中物而文吏繩以為闌出財物于邉關乎<hi>應劭曰闌妄也律胡市吏</hi>
<hi>民不得持兵器出開雖於京師市買其法一也瓚曰無符傳出入為闌</hi>陛下縱不能得匈<lb/>
<pb n="KR2a0002_WYG_118-6a"/>
奴之資以謝天下又以㣲文殺無知者五百餘人是所<lb/>
謂庇其葉而傷其枝者也臣竊為陛下不取也上黙然<lb/>
不許曰吾久不聞汲黯之言今又復妄發矣後數月黯<lb/>
坐小法㑹赦免官於是黯𨼆於田園居數年會更五銖<lb/>
錢<hi>徐廣曰元狩五年行五銖錢</hi>民多盜鑄錢楚地尤甚上以為淮陽<lb/>
楚地之郊乃召拜黯為淮陽太守黯伏謝不受印詔數<lb/>
强予然後奉詔詔召見黯黯為上泣曰臣自以為填溝<lb/>
壑不復見陛下不意陛下復收用之臣常有狗馬病力<lb/>
<pb n="KR2a0002_WYG_118-6b"/>
不能任郡事臣願為中郎出入禁闥補過拾遺臣之願<lb/>
也上曰君薄淮陽邪吾今召君矣顧淮陽吏民不相得<lb/>
吾徒得君之重卧而治之黯既辭行過大行李息曰黯<lb/>
棄居郡不得與朝廷議也然御史大夫張湯智足以拒<lb/>
諌詐足以飾非務巧佞之語辯數之辭非肯正為天下<lb/>
言專阿主意所不欲因而毁之主意所欲因而譽之好<lb/>
興事舞文法<hi>如淳曰舞猶弄也</hi>内懷詐以御主心外挾賊吏以<lb/>
為威重公列九卿不早言之公與之俱受其僇矣息畏<lb/>
<pb n="KR2a0002_WYG_118-7a"/>
湯終不敢言黯居郡如故治淮陽政清後張湯果敗上<lb/>
聞黯與息言抵息罪令黯以諸侯相秩居淮陽<hi>如淳曰諸侯王</hi>
<hi>相在郡守上秩真二千石律真二千石奉月二萬二千石月萬六千</hi>七歲而卒<hi>徐廣曰元鼎五年</hi>
卒後上以黯故官其弟汲仁至九卿子汲偃至諸侯相<lb/>
黯姑姊子司馬安亦少與黯為太子洗馬安文深巧善<lb/>
宦官四至九卿以河南太守卒昆弟以安故同時至二<lb/>
千石者十人濮陽段宏始事葢侯信<hi>徐廣曰太后兄王信</hi>信任宏<lb/>
宏亦再至九卿然衛人仕者皆嚴憚汲黯出其下<lb/>
<pb n="KR2a0002_WYG_118-7b"/>
鄭當時者字莊陳人也其先鄭君<hi>漢書音義曰當時父</hi>嘗為項籍<lb/>
將籍死已而屬漢髙祖令諸故項籍臣名籍鄭君獨不<lb/>
奉詔詔盡拜名籍者為大夫而逐鄭君鄭君死孝文時<lb/>
鄭莊以任俠自喜脫張羽於戹<hi>服䖍曰梁孝王之將楚相之弟也</hi>聲聞<lb/>
梁楚之間孝景時為太子舎人每五日洗沐常置驛馬<lb/>
長安諸郊<hi>如淳曰郊道四通處也請賔客使瓚曰諸郊謂長安四面郊祀之處間静可以請賔客</hi>
存諸故人請謝賔客夜以繼日至其明旦常恐不徧莊<lb/>
好黄老之言其慕長者如恐不見年少官薄然其游知<lb/>
<pb n="KR2a0002_WYG_118-8a"/>
交皆其大父行天下有名之士也武帝立莊稍遷為魯<lb/>
中尉濟南太守江都相至九卿為右内史以武安侯魏<lb/>
其時議貶秩為詹事遷為大農令莊為太史誡門下客<lb/>
至無貴賤無留門者執賔主之禮以其貴下人莊廉又<lb/>
不治其産業仰奉賜以給諸公然其餽遺人不過算器<lb/>
食<hi>徐廣曰算音先管反竹器</hi>每朝候上之間説未嘗不言天下之長<lb/>
者其推轂士及官屬丞史誠有味其言之也常引以為<lb/>
賢於已未嘗名吏與官屬言若恐傷之聞人之善言進<lb/>
<pb n="KR2a0002_WYG_118-8b"/>
之上唯恐後山東士諸公以此翕然稱鄭莊鄭莊使視<lb/>
決河自請治行五日<hi>如淳曰治行謂荘嚴也</hi>上曰吾聞鄭莊行千<lb/>
里不齎糧請治行者何也然鄭莊在朝常趨和承意不<lb/>
敢甚引當否及晩節漢征匈奴招四夷天下費多財用益<lb/>
匱莊任人賓客為大農僦人<hi>徐廣曰一作入一云賓客為大農僦人僦人蓋興生</hi>
<hi>財利如今方宜矣駰案晉灼曰當時為大農而任和其賓客辜較任僦也瓚曰任人為保任見舉者</hi>多逋<lb/>
負司馬安為淮陽太守發其事莊以此陷罪贖為庻人<lb/>
頃之守長史<hi>如淳曰丞相長史</hi>上以為老以莊為汝南太守數<lb/>
<pb n="KR2a0002_WYG_118-9a"/>
歳以官卒鄭莊汲黯始列為九卿廉内行修絜此兩人<lb/>
中廢家貧賓客益落及居郡卒後家無餘貲財莊兄弟子<lb/>
孫以莊故至二千石六七人焉<lb/>
太史公曰夫以汲鄭之賢有埶則賔客十倍無埶則否<lb/>
况衆人乎下邽翟公有言<hi>徐廣曰邽作邳</hi>始翟公為廷尉賔客<lb/>
闐門及廢門外可設雀羅翟公復為廷尉賓客欲往翟<lb/>
公乃大署其門曰一死一生乃知交情一貧一富乃知<lb/>
交態一貴一賤交情乃見汲鄭亦云悲夫<lb/>
<pb n="KR2a0002_WYG_118-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷一百</head> <lb/>
    <p>
<pb n="KR2a0002_WYG_098-1a"/>
欽定四庫全書<lb/>
　史記集解卷一百<lb/>
　　　　　　　　　　　　　宋　裴駰　撰<lb/>
史記一百<lb/>
季布欒布列傳第四十<lb/>
季布者楚人也為氣任俠<hi>孟康曰信交道曰任如淳曰相與信為任同是非為俠所</hi>
<hi>謂權行州里力折公侯者也或曰任氣力也俠俜也</hi>有名於楚項籍使将兵數窘<lb/>
漢王<hi>如淳曰窘困也</hi>及項羽滅髙祖購求布千金敢有舍匿罪<lb/>
<pb n="KR2a0002_WYG_098-1b"/>
及三族季布匿濮陽周氏周氏曰漢購将軍急迹且至<lb/>
臣家将軍能聽臣臣敢獻計即不能願先自剄季布許<lb/>
之廼髠鉗季布衣褐衣置廣栁車中<hi>服䖍曰東郡謂廣轍車為栁鄧展曰</hi>
<hi>皆棺飾也載以䘮車欲人不知也李竒曰大牛車也車上覆為栁瓚曰茂陵書中有廣栁車每縣數百乘足今</hi>
<hi>運轉大車是也</hi>并與其家僮數十人之魯朱家所賣之朱家心<lb/>
知是季布廼買而置之田誡其子曰田事聽此奴必與<lb/>
同食朱家廼乘軺車<hi>徐廣曰馬車也</hi>之洛陽見汝隂侯滕公滕<lb/>
公留朱家飲數日因謂滕公曰季布何大罪而上求之<lb/>
<pb n="KR2a0002_WYG_098-2a"/>
急也滕公曰布數為項羽窘上上怨之故必欲得之朱<lb/>
家曰君視季布何如人也曰賢者也朱家曰臣各為其<lb/>
主用季布為項籍用職耳項氏臣可盡誅邪今上始得<lb/>
天下獨以己之私怨求一人何示天下之不廣也且以<lb/>
季布之賢而漢求之急如此此不北走胡即南走越耳<lb/>
夫忌壯士以資敵國此伍子胥所以鞭荆平王之墓也<lb/>
君何不從容為上言邪汝隂侯滕公心知朱家大俠意<lb/>
季布匿其所廼許曰諾待間果言如朱家指上廼赦季<lb/>
<pb n="KR2a0002_WYG_098-2b"/>
布當是時諸公皆多季布能摧剛為柔朱家亦以此名<lb/>
聞當世季布召見謝上拜為郎中孝惠時為中郎将單<lb/>
于嘗為書嫚呂后不遜呂后大怒召諸将議之上将軍<lb/>
樊噲曰臣願得十萬衆横行匈奴中諸将皆阿呂后意<lb/>
曰然季布曰樊噲可斬也夫髙帝将兵四十餘萬衆困<lb/>
於平城今噲奈何以十萬衆横行匈奴中面欺且秦以<lb/>
事於胡陳勝等起于今創痍未瘳噲又面䛕欲搖動天<lb/>
下是時殿上皆恐太后罷朝遂不復議撃匈奴事季布<lb/>
<pb n="KR2a0002_WYG_098-3a"/>
為河東守孝文時人有言其賢者孝文召欲以為御史<lb/>
大夫復有言其勇使酒難近至留邸一月見罷季布因<lb/>
進曰臣無功竊寵待罪河東陛下無故召臣此人必有<lb/>
以臣欺陛下者今臣至無所受事罷去此人必有以毁<lb/>
臣者夫陛下以一人之譽而召臣以一人之毁而去臣<lb/>
臣恐天下有識聞之有以闚陛下也<hi>韋昭曰闚見陛下深淺也</hi>上黙<lb/>
慙良乆曰河東吾股肱郡故時召君耳布辭之官楚人<lb/>
曹丘生辯士數招權顧金錢<hi>孟康曰招來也以金錢事權貴而求得其形勢以自</hi>
<pb n="KR2a0002_WYG_098-3b"/>
<hi>炫燿也文頴曰事權貴也與通勢以其所有辜較請託金錢以自顧</hi>事貴人趙同等<hi>徐廣曰漢書作趙談</hi>
<hi>司馬遷以父名談故改之</hi>與竇長君善季布聞之寄書諫竇長君曰吾聞<lb/>
曹丘生非長者勿與通及曹丘生歸欲得書請季布<hi>張晏曰欲使竇</hi>
<hi>長君為介於布請見</hi>竇長君曰季将軍不説足下足下無往固請<lb/>
書遂行使人先發書季布果大怒待曹丘曹丘至即揖<lb/>
季布曰楚人諺曰得黄金百斤不如得季布一諾足下<lb/>
何以得此聲於梁楚間哉且僕楚人足下亦楚人也僕<lb/>
游揚足下之名於天下顧不重邪何足下距僕之深也<lb/>
<pb n="KR2a0002_WYG_098-4a"/>
季布廼大説引入留數月為上客厚送之季布名所以<lb/>
益聞者曹丘揚之也季布弟季心<hi>徐廣曰一作子</hi>氣葢關中遇<lb/>
人恭謹為任俠方數千里士皆爭為之死嘗殺人亡之<lb/>
呉從袁絲匿長事袁絲弟畜灌夫籍福之屬嘗為中司<lb/>
馬<hi>如淳曰中尉之司馬</hi>中尉郅都不敢不加禮少年多時時竊籍<lb/>
其名以行當是時季心以勇布以諾著聞關中季布母<lb/>
弟丁公<hi>晉灼曰楚漢春秋云薛人名固</hi>為楚将丁公為項羽逐窘髙祖<lb/>
彭城西短兵接髙祖急顧丁公曰兩賢豈相厄哉於是<lb/>
<pb n="KR2a0002_WYG_098-4b"/>
丁公引兵而還漢王遂解去及項王滅丁公謁見髙祖<lb/>
以丁公徇軍中曰丁公為項王臣不忠使項王失天下<lb/>
者廼丁公也遂斬丁公曰使後世為人臣者無效丁公<lb/>
欒布者梁人也始梁王彭越為家人時嘗與布游窮困<lb/>
賃傭於齊為酒人保<hi>漢書音義曰酒家作保傭也可保信故謂之保</hi>數嵗彭越<lb/>
去之巨野中為盜而布為人所畧賣為奴於燕為其家<lb/>
主報仇燕将臧荼舉以為都尉臧荼後為燕王以布為<lb/>
将及臧荼反漢擊燕虜布梁王彭越聞之廼言上請贖<lb/>
<pb n="KR2a0002_WYG_098-5a"/>
布以為梁大夫使於齊未還漢召彭越責以謀反夷三<lb/>
族已而梟彭越頭於雒陽下詔曰有敢收視者輒捕之<lb/>
布從齊還奏事彭越頭下祠而哭之吏捕布以聞上召<lb/>
布罵曰若與彭越反邪吾禁人勿収若獨祠而哭之與<lb/>
越反明矣趣亨之方提趣湯<hi>徐廣曰趣一作走</hi>布顧曰願一言<lb/>
而死上曰何言布曰方上之困於彭城敗滎陽成臯間<lb/>
項王所以遂不能西徒以彭王居梁地與漢合從苦楚<lb/>
也當是之時彭王一顧與楚則漢破與漢而楚破且垓<lb/>
<pb n="KR2a0002_WYG_098-5b"/>
下之㑹㣲彭王項氏不亡天下已定彭王剖符受封亦<lb/>
欲傳之萬世今陛下一徴兵於梁彭王病不行而陛下<lb/>
疑以為反反形未見以苛小<hi>徐廣曰小一作峭</hi>案誅滅之臣恐<lb/>
功臣人人自危也今彭王已死臣生不如死請就亨於<lb/>
是上廼釋布罪拜為都尉孝文時為燕相至将軍布廼<lb/>
稱曰窮困不能辱身下志非人也富貴不能快意非賢<lb/>
也於是嘗有徳者厚報之有怨者必以法滅之呉軍反<lb/>
時以軍功封俞侯<hi>徐廣曰擊齊有功也</hi>復為燕相燕濟之間皆為<lb/>
<pb n="KR2a0002_WYG_098-6a"/>
欒布立社號曰欒公社景帝中五年薨子賁嗣為太常<lb/>
犧牲不如令國除<lb/>
太史公曰以項羽之氣而季布以勇顯於楚身屨典軍<lb/>
<hi>徐廣曰屨一作屢一曰覆駰案孟康曰屨履蹈之也黄曰屢數也</hi>搴旗者數矣可謂壯<lb/>
士然至被刑戮為人奴而不死何其下也彼必自負其<lb/>
材故受辱而不羞欲有所用其未足也故終為漢名将<lb/>
賢者誠重其死夫婢妾賤人感慨而自殺者<hi>徐廣曰或作概字音</hi>
<hi>義同</hi>非能勇也其計畫無復之耳<hi>徐廣曰復一作兾</hi>欒布哭彭越<lb/>
<pb n="KR2a0002_WYG_098-6b"/>
趣湯如歸者彼誠知所處<hi>如淳曰非死者難處死者難</hi>不自重其死<lb/>
雖往古烈士何以加哉<lb/>
　<lb/>
　<lb/>
　<lb/>
　<lb/>
　<lb/>
　史記集解卷一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷九十八</head> <lb/>
    <p>
<pb n="KR2a0002_WYG_096-1a"/>
欽定四庫全書<lb/>
　史記集解卷九十八<lb/>
　　　　　　　　　　　　　宋　裴駰　撰<lb/>
史記九十八<lb/>
傅靳蒯成列傳第三十八<lb/>
陽陵侯傅寛以魏五大夫騎将從為舍人起横陽從攻<lb/>
安陽杠里擊趙賁軍於開封及擊楊熊曲遇陽武斬首<lb/>
十二級賜爵卿從至霸上沛公立為漢王漢王賜寛封<lb/>
<pb n="KR2a0002_WYG_096-1b"/>
號共徳君從入漢中遷為右騎将從定三秦賜食邑雕<lb/>
邑<hi>徐廣曰屬上郡</hi>從擊項籍待懐<hi>服䖍曰待高帝於懐</hi>賜爵通徳侯從撃<lb/>
項冠周蘭龍且所将卒斬騎将一人敖下<hi>徐廣曰敖倉之下</hi>益<lb/>
食邑屬淮隂擊破齊厯下軍擊田解屬相國參殘博益<lb/>
食邑因定齊地剖符世世勿絶封為陽陵侯二千六百<lb/>
户除前所食為齊右丞相備齊<hi>張晏曰時田横未降故設屯備</hi>五嵗為<lb/>
齊相國四月撃陳豨屬太尉勃以相國代丞相噲擊豨<lb/>
一月徙為代相國将屯<hi>如淳曰既為相國有警則将卒而屯守也案律謂勒兵而守曰</hi>
<pb n="KR2a0002_WYG_096-2a"/>
<hi>屯</hi>二嵗為代丞相将屯孝恵五年卒諡為景侯子頃侯<lb/>
精立二十四年卒子共侯則立十二年卒子侯偃立三<lb/>
十一年坐與淮南王謀反死國除<lb/>
信武侯靳歙以中涓從起宛朐攻濟陽破李由軍擊秦<lb/>
軍亳南開封東北斬騎千人将一人<hi>徐廣曰将一作侯</hi>首五十<lb/>
七級捕虜七十三人賜爵封號臨平君又戰藍田北斬<lb/>
車司馬二人<hi>張晏曰主官車</hi>騎長一人<hi>張晏曰騎之長</hi>首二十八級捕<lb/>
虜五十七人至霸上沛公立為漢王賜歙爵建武侯遷<lb/>
<pb n="KR2a0002_WYG_096-2b"/>
為騎都尉從定三秦别西擊章平軍於隴西破之定隴<lb/>
西六縣所将卒斬車司馬候各四人騎長十二人從東<lb/>
擊楚至彭城漢軍敗還保雍丘去擊反者王武等略梁<lb/>
地别将擊邢説軍<hi>張晏曰特起兵者也説音税</hi>菑南<hi>徐廣曰今曰考城</hi>破之<lb/>
身得説都尉二人司馬候十二人降吏卒四千六百八<lb/>
十人破楚軍滎陽東三年賜食邑四千二百户别之河<lb/>
内擊趙将賁郝<hi>上音肥下音釋</hi>軍朝歌破之所将卒得騎将二<lb/>
人車馬二百五十匹從攻安陽以東至棘蒲下七縣别<lb/>
<pb n="KR2a0002_WYG_096-3a"/>
攻破趙軍得其将司馬二人侯四人降吏卒二千四百<lb/>
人從攻下邯鄲别下平陽<hi>徐廣曰鄴有平陽城</hi>身斬守相所将卒<lb/>
斬兵守郡守各一人<hi>孟康曰將兵郡守</hi>降鄴從攻朝歌邯鄲及<lb/>
别擊破趙軍降邯鄲郡六縣<hi>徐廣曰邯鄲高帝改曰趙國</hi>還軍敖倉<lb/>
破項籍軍成臯南擊絶楚饟道起滎陽至襄邑破項冠<lb/>
軍魯下略地東至繒郯下邳南至蘄竹邑擊項悍濟陽<lb/>
下還擊項籍陳下破之别定江陵降江陵柱國大司馬<lb/>
以下八人身得江陵王生致之雒陽因定南郡從至陳<lb/>
<pb n="KR2a0002_WYG_096-3b"/>
取楚王信剖符世世勿絶定食四千六百户號信武信<lb/>
以騎都尉從擊代攻韓信平城下還軍東垣有功遷為<lb/>
車騎将軍并将梁趙齊燕楚車騎别撃陳豨丞相敞破<lb/>
之因降曲逆從撃黥布有功益封定食五千三百户凡<lb/>
斬首九十級虜百三十二人别破軍十四降城五十九<lb/>
定郡國各一縣二十三得王柱國各一人二千石以下<lb/>
至五百石<hi>徐廣曰一本無此五字</hi>三十九人高后五年歙卒諡為<lb/>
肅侯子亭代侯二十一年坐事國人過律孝文後三年<lb/>
<pb n="KR2a0002_WYG_096-4a"/>
奪侯國除<lb/>
蒯成侯緤者<hi>服䖍曰蒯音菅蒯之蒯</hi>沛人也姓周氏常為高祖參<lb/>
乗以舍人從起沛至霸上西入蜀漢還定三秦食邑池<lb/>
陽東絶甬道從出度平隂遇淮隂侯兵襄國軍乍利乍<lb/>
不利終無離上心<hi>徐廣曰蒯成侯表云遇淮隂侯軍襄國楚漢約分鴻溝以緤為信武侯戰</hi>
<hi>不利不敢離上</hi>以緤為信武侯食邑三千三百户高祖十二年<lb/>
以緤為蒯成侯除前所食邑上欲自擊陳豨蒯成侯泣<lb/>
曰始秦攻破天下未嘗自行今上常自行是為無人可<lb/>
<pb n="KR2a0002_WYG_096-4b"/>
使者乎上以為愛我賜入殿門不趨殺人不死至孝文<lb/>
五年緤以壽終諡為貞侯子昌代侯有罪國除至孝景<lb/>
中二年封緤子居代侯<hi>徐廣曰表云孝景中元年封緤立子應為鄆侯諡康中二年侯居</hi>
<hi>沛郡有鄆縣鄆一作鄲</hi>至元鼎三年居為太常有罪國除<lb/>
太史公曰陽陵侯傅寛信武侯靳歙皆高爵<hi>徐廣曰一無高字又</hi>
<hi>一本皆從高祖</hi>從高祖起山東攻項籍誅殺名将破軍降城以<lb/>
十數未嘗困辱此亦天授也蒯成侯周緤操心堅正身<lb/>
不見疑上欲有所之未嘗不垂涕此有傷心者<hi>徐廣曰此一作</hi>
<pb n="KR2a0002_WYG_096-5a"/>
<hi>比</hi>然可謂篤厚君子矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_096-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷九十八<lb/>
</p>
<p>
</p>
  </div>
</body>
</text>
</TEI>
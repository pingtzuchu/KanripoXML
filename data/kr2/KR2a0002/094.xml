<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷九十六</head> <lb/>
    <p>
<pb n="KR2a0002_WYG_094-1a"/>
欽定四庫全書<lb/>
　史記集解卷九十六<lb/>
　　　　　　　　　　　　　宋　裴駰　撰<lb/>
史記九十六<lb/>
張丞相列傳第三十六<lb/>
張丞相蒼者陽武人也好書律厯秦時為御史主柱下<lb/>
方書<hi>如淳曰方版也謂書事在版上者也秦以上置柱下史蒼為御史主其事或曰四方文書</hi>有罪<lb/>
亡歸及沛公略地過陽武蒼以客從攻南陽蒼坐法當<lb/>
<pb n="KR2a0002_WYG_094-1b"/>
斬解衣伏質身長大肥白如瓠時王陵見而怪其美士<lb/>
乃言沛公赦勿斬遂從西入武關至咸陽沛公立為漢<lb/>
王入漢中還定三秦陳餘擊走常山王張耳耳歸漢漢<lb/>
乃以張蒼為常山守從淮陰侯擊趙蒼得陳餘趙地已<lb/>
平漢王以蒼為代相備邊冦已而徙為趙相相趙王耳<lb/>
耳卒相趙王敖復徙相代王燕王臧荼反高祖往擊之<lb/>
蒼以代相從攻臧荼有功以六年中封為北平侯食邑<lb/>
千二百户遷為計相<hi>文潁曰能計故號曰計相</hi>一月更以列侯為主<lb/>
<pb n="KR2a0002_WYG_094-2a"/>
計四嵗<hi>張晏曰以列侯典校郡國簿書如淳曰以其所主因以為官號與計相同時所卒立非久施也</hi>
是時蕭何為相國而張蒼乃自秦時為柱下史明習天<lb/>
下圖書計籍蒼又善用算律厯故令蒼以列侯居相府<lb/>
領主郡國上計者黔布反亾漢立皇子長為淮南王而<lb/>
張蒼相之十四年遷為御史大夫周昌者沛人也其從<lb/>
兄曰周苛秦時皆為泗水卒史及高祖起沛擊破泗水<lb/>
守監於是周昌周苛自卒史從沛公沛公以周昌為職<lb/>
志<hi>徐廣曰主旗幟之屬</hi>周苛為客<hi>張晏曰為帳下賓客不掌官</hi>從入關破秦沛<lb/>
<pb n="KR2a0002_WYG_094-2b"/>
公立為漢王以周苛為御史大夫周昌為中尉漢王四<lb/>
年楚圍漢王滎陽急漢王遁出去而使周苛守滎陽城<lb/>
楚破滎陽城欲令周苛将苛罵曰若趣降漢王不然今<lb/>
為虜矣項羽怒亨周苛<hi>徐廣曰四年三月也</hi>於是乃拜周昌為御<lb/>
史大夫常從擊破項籍以六年中與蕭曹等俱封封周<lb/>
昌為汾陰侯周苛子周成以父死事封為高景侯<hi>徐廣曰九</hi>
<hi>年封封三十九年文帝後元四年謀反死國除</hi>昌為人彊力敢直言自蕭曹等<lb/>
皆卑下之昌嘗燕時入奏事<hi>漢書音義曰以上宴時入奏事</hi>高帝方擁<lb/>
<pb n="KR2a0002_WYG_094-3a"/>
戚姬昌還走高帝逐得騎周昌項問曰我何如主也昌<lb/>
仰曰陛下即桀紂之主也於是上笑之然尤憚周昌及<lb/>
帝欲廢太子而立戚姬子如意為太子大臣固爭之莫<lb/>
能得上以畱侯䇿即止而周昌廷爭之彊上問其説昌<lb/>
為人吃又盛怒曰臣口不能言然臣期期知其不可陛<lb/>
下雖欲廢太子臣期期不奉詔上欣然而笑既罷吕后<lb/>
側耳於東廂聽<hi>韋昭曰殿東堂也</hi>見周昌為跪謝曰微君太子<lb/>
幾廢是後戚姬子如意為趙王年十嵗高祖憂即萬嵗<lb/>
<pb n="KR2a0002_WYG_094-3b"/>
之後不全也趙堯年少為符璽御史趙人方與公<hi>孟康曰方</hi>
<hi>與縣名公其號瓚曰方與縣令也</hi>謂御史大夫周昌曰君之史趙堯年<lb/>
雖少然竒才也君必異之是且代君之位周昌笑曰堯<lb/>
年少刀筆吏耳何能至是乎居頃之趙堯侍高祖高祖<lb/>
獨心不樂悲歌羣臣不知上之所以然趙堯進請問曰<lb/>
陛下所為不樂非為趙王年少而戚夫人與吕后有卻<lb/>
邪備萬嵗之後而趙王不能自全乎高祖曰然吾私憂<lb/>
之不知所出堯曰陛下獨宜為趙王置貴彊相及呂后<lb/>
<pb n="KR2a0002_WYG_094-4a"/>
太子羣臣素所敬憚乃可高祖曰然吾念之欲如是而<lb/>
羣臣誰可者堯曰御史大夫周昌其人有堅忍質直且<lb/>
自呂后太子及大臣皆素敬憚之獨昌可高祖曰善於<lb/>
是乃召周昌謂曰吾欲固煩公公彊為我相趙王周昌<lb/>
泣曰臣初起從陛下陛下獨奈何中道而棄之於諸侯<lb/>
乎高祖曰吾極知其左遷然吾私憂趙王念非公無可<lb/>
者公不得已彊行於是徙御史大夫周昌為趙相旣行<lb/>
久之高祖持御史大夫印弄之曰誰可以為御史大夫<lb/>
<pb n="KR2a0002_WYG_094-4b"/>
者孰視趙堯曰無以易堯遂拜趙堯為御史大夫<hi>徐廣曰十</hi>
<hi>年也</hi>堯亦前有軍功食邑及以御史大夫從擊陳豨有功<lb/>
封為江邑侯<hi>徐廣曰十一年封</hi>高祖崩呂太后使使召趙王其<lb/>
相周昌令王稱疾不行使者三反周昌固為不遣趙王<lb/>
於是高后患之乃使使召周昌周昌至謁高后高后怒<lb/>
而罵周昌曰爾不知我之怨戚氏乎而不遣趙王何昌<lb/>
既徵高后使使召趙王趙王果來至長安月餘飲藥而<lb/>
死周昌因謝病不朝見三嵗而死<hi>徐廣曰諡悼也</hi>後五嵗高后<lb/>
<pb n="KR2a0002_WYG_094-5a"/>
聞御史大夫江邑侯趙堯高祖時定趙王如意之畫乃<lb/>
抵堯罪<hi>徐廣曰呂后元年國除</hi>以廣阿侯任敖為御史大夫任敖<lb/>
者故沛獄吏高祖嘗辟吏吏繫呂后遇之不謹任敖素<lb/>
善高祖怒擊傷主呂后吏及高祖初起敖以客從為御<lb/>
史守豐三嵗高祖立為漢王東擊項籍敖遷為上黨守<lb/>
陳豨反時敖堅守封為廣阿侯食千八百户高后時為<lb/>
御史大夫三嵗免<hi>徐廣曰文帝二年任敖卒諡懿侯曾孫越人元鼎二年為太常坐酒酸國</hi>
<hi>除駰案漢書任敖孝文元年薨徐誤也</hi>以平陽侯曹窋為御史大夫高后<lb/>
<pb n="KR2a0002_WYG_094-5b"/>
崩不與大臣共誅呂禄等免以淮南相張蒼為御史大<lb/>
夫蒼與絳侯等尊立代王為孝文皇帝四年丞相灌嬰<lb/>
卒張蒼為丞相自漢興至孝文二十餘年㑹天下初定<lb/>
将相公卿皆軍吏張蒼為計相時緒正律厯<hi>文潁曰緒尋也或曰</hi>
<hi>緒業也</hi>以高祖十月始至霸上因故秦時本以十月為嵗<lb/>
首弗革推五德之運以為漢當水德之時尚黑如故吹<lb/>
律調樂人之音聲及以比定律令<hi>如淳曰比謂五音清濁各有所比也以定</hi>
<hi>十二月律之法令於樂官使長行之瓚曰謂以比故取類以定法律與條令也</hi>若百工天下作<lb/>
<pb n="KR2a0002_WYG_094-6a"/>
程品<hi>如淳曰若順也百工為器物皆有尺寸斤兩皆使得宜此之謂順晉灼曰若預及之辭</hi>至於<lb/>
為丞相卒就之故漢家言律厯者本之張蒼蒼本好書<lb/>
無所不觀無所不通而尤善律厯<hi>漢書曰著書十八篇言陰陽律厯事</hi>張<lb/>
蒼德王陵王陵者安國侯也及蒼貴常父事王陵陵死<lb/>
後蒼為丞相洗沐常先朝陵夫人上食然後敢歸家蒼<lb/>
為丞相十餘年魯人公孫臣上書言漢土德時其符有<lb/>
黄龍當見詔下其議張蒼張蒼以為非是罷之其後黄<lb/>
龍見成紀於是文帝召公孫臣以為博士草土德之厯<lb/>
<pb n="KR2a0002_WYG_094-6b"/>
制度更元年張丞相由此自絀謝病稱老蒼任人為中<lb/>
候<hi>張晏曰所選保任者也瓚曰中候官名</hi>大為姦利上以讓蒼蒼遂病免<lb/>
蒼為丞相十五嵗而免孝景前五年蒼卒諡為文侯子<lb/>
康代侯八年卒子類<hi>徐廣曰一作蒯音瞶</hi>代為侯八年坐臨諸侯<lb/>
喪後就位不敬國除初張蒼父長不滿五尺及生蒼蒼<lb/>
長八尺餘為侯丞相蒼子復長<hi>漢書云長八尺</hi>及孫類長六尺<lb/>
餘坐法失侯蒼之免相後老口中無齒食乳女子為乳<lb/>
母妻妾以百數嘗孕者不復幸蒼年百有餘嵗而卒<lb/>
<pb n="KR2a0002_WYG_094-7a"/>
申屠丞相嘉者梁人以材官蹶張<hi>徐廣曰勇徤材力開張駰案如淳曰材官</hi>
<hi>之多力能腳蹋彊弩張之故曰蹶張律有蹶張士</hi>從高帝擊項籍遷為隊率從<lb/>
擊黥布軍為都尉孝惠時為淮陽守孝文帝元年舉故<lb/>
吏士二千石從高皇帝者悉以為關内侯食邑二十四<lb/>
人而申屠嘉食邑五百户張蒼已為丞相嘉遷為御史<lb/>
大夫張蒼免相<hi>徐廣曰後二年八月</hi>孝文帝欲用皇后弟竇廣國<lb/>
為丞相曰恐天下以吾私廣國廣國賢有行故欲相之<lb/>
念久之不可而高帝時大臣又皆多死餘見無可者乃<lb/>
<pb n="KR2a0002_WYG_094-7b"/>
以御史大夫嘉為丞相因故邑封為故安侯嘉為人亷<lb/>
直門不受私謁是時大中大夫鄧通方隆愛幸賞賜累<lb/>
巨萬文帝嘗燕飲通家其寵如是是時丞相入朝而通<lb/>
居上傍有怠慢之禮丞相奏事畢因言曰陛下愛幸臣<lb/>
則富貴之至於朝廷之禮不可以不肅上曰君勿言吾<lb/>
私之罷朝坐府中嘉為檄召鄧通詣丞相府不來且斬<lb/>
通通恐入言文帝文帝曰汝第往吾今使人召若通至<lb/>
丞相府免冠徒跣頓首謝嘉坐自如故不為禮責曰夫<lb/>
<pb n="KR2a0002_WYG_094-8a"/>
朝廷者高皇帝之朝廷也通小臣戲殿上大不敬當斬<lb/>
吏今行斬之<hi>如淳曰嘉語其吏曰今便行斬之</hi>通頓首首盡出血不解<lb/>
文帝度丞相已困通使使者持節召通而謝丞相曰此<lb/>
吾弄臣君釋之鄧通既至為文帝泣曰丞相幾殺臣嘉<lb/>
為丞相五嵗孝文帝崩孝景帝即位二年鼂錯為内史<lb/>
貴幸用事諸法令多所請變更議以謫罰侵削諸侯而<lb/>
丞相嘉自絀所言不用疾錯錯為内史門東出不便更<lb/>
穿一門南出南出者太上皇廟堧垣<hi>服䖍曰宮外垣也如淳曰堧音畏堧</hi>
<pb n="KR2a0002_WYG_094-8b"/>
<hi>之愞</hi>嘉聞之欲因此以法錯擅穿宗廟垣為門奏請誅錯<lb/>
錯客有語錯錯恐夜入宮上謁自歸景帝至朝丞相奏請<lb/>
誅内史錯景帝曰錯所穿非真廟垣乃外堧垣故他官<lb/>
居其中且又我使為之錯無罪罷朝嘉謂長史曰吾悔<lb/>
不先斬錯乃先請之為錯所賣至舍因歐血而死諡為<lb/>
節侯子共侯蔑代三年卒子侯去病代三十一年卒<hi>徐廣</hi>
<hi>曰一本無此去病而云共侯蔑三十三年子更改封靖安侯</hi>子侯臾代六嵗坐為九<lb/>
江太守受故官送有罪國除自申屠嘉死之後景帝時<lb/>
<pb n="KR2a0002_WYG_094-9a"/>
開封侯陶青桃侯劉舍為丞相<hi>徐廣曰陶青高祖功臣陶舎之子也諡夷劉舍</hi>
<hi>本項氏親也賜姓劉氏父襄佐高祖有功舍諡哀侯</hi>及今上時柏至侯許昌<hi>徐廣曰高</hi>
<hi>祖功臣許温之孫諡哀侯</hi>平棘侯辥澤<hi>徐廣曰高祖功臣廣平侯辥歐之孫平棘節侯嶭澤</hi>武<lb/>
彊侯莊青翟<hi>徐廣曰高祖功臣莊不識之孫</hi>商陵侯趙周<hi>徐廣曰周父夷吾為楚王</hi>
<hi>戊大𫝊諫爭而死</hi>等為丞相皆以列侯繼嗣娖娖<hi>徐廣曰娖音七角反一作</hi>
<hi>斷一作<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    </hi>亷謹為丞相備員而已無所能發明功名有著於<lb/>
當世者<lb/>
太史公曰張蒼文學律厯為漢名相而絀賈生公孫臣<lb/>
<pb n="KR2a0002_WYG_094-9b"/>
等言正朔服色事而不遵明用秦之顓頊厯何哉<hi>張晏曰不</hi>
<hi>考經典專用顓頊厯何哉</hi>周昌木彊人也任敖以舊德用<hi>張晏曰謂傷辱呂后</hi>
<hi>吏</hi>申屠嘉可謂剛毅守節矣然無術學殆與蕭曹陳平<lb/>
異矣<lb/>
孝武時丞相多甚不記莫錄其行起居状略且紀征和<lb/>
以來有車丞相長陵人也<hi>名千秋</hi>卒而有韋丞相代　韋<lb/>
丞相賢者魯人也以讀書術為吏至大鴻臚有相工相<lb/>
之當至丞相有男四人使相工相之至第二子其名𤣥<lb/>
<pb n="KR2a0002_WYG_094-10a"/>
成相工曰此子貴當封韋丞相言曰我即為丞相有長<lb/>
子是安從得之後竟為丞相病死而長子有罪論不得<lb/>
嗣而立𤣥成𤣥成時佯狂不肯立竟立之有讓國之名<lb/>
後坐騎至廟不敬有詔奪爵一級為關内侯失列侯得<lb/>
食其故國邑韋丞相卒有魏丞相代　魏丞相相者濟陰<lb/>
人也以文吏至丞相其人好武皆令諸吏帶劒帶劒前<lb/>
奏事或有不帶劒者當入奏事至乃借劒而敢入奏事<lb/>
其時京兆尹趙君<hi>名廣漢</hi>丞相奏以免罪使人執魏丞相<lb/>
<pb n="KR2a0002_WYG_094-10b"/>
欲求脫罪而不聽復使人脅恐魏丞相以夫人賊殺侍<lb/>
婢事而私獨奏請驗之發吏卒至丞相舍捕奴婢笞擊<lb/>
問之實不以兵刃殺也而丞相司直繁君奏京兆尹趙<lb/>
君迫脅丞相誣以夫人賊殺婢發吏卒圍捕丞相舍不<lb/>
道又得擅屏騎士事趙京兆坐要斬又有使掾陳平等<lb/>
劾中尚書疑以獨擅劫事而坐之大不敬長史以下皆<lb/>
坐死或下蠶室而魏丞相竟以丞相病死子嗣後坐騎<lb/>
至廟不敬有詔奪爵一級為關内侯失列侯得食其故<lb/>
<pb n="KR2a0002_WYG_094-11a"/>
國邑魏丞相卒以御史大夫邴吉代　邴丞相吉者魯<lb/>
國人也以讀書好法令至御史大夫孝宣帝時以有舊<lb/>
故封為列侯而因為丞相明於事有大智後世稱之以<lb/>
丞相病死子顯嗣後坐騎至廟不敬有詔奪爵一級失<lb/>
列侯得食故國邑顯為吏至太僕坐官耗亂身及子男<lb/>
有姦贓免為庶人邴丞相卒黄丞相代長安中有善相<lb/>
工田文者與韋丞相魏丞相邴丞相微賤時㑹於客家<lb/>
田文言曰今此三君者皆丞相也其後三人竟更相代<lb/>
<pb n="KR2a0002_WYG_094-11b"/>
為相是何見之明也　黄丞相霸者淮陽人也以讀書<lb/>
為吏至潁川太守治潁川以禮義條教喻告化之犯法<lb/>
者風曉令自殺化大行名聲聞孝宣帝下制曰潁川太<lb/>
守霸以宣布詔令治民道不拾遺男女異路獄中無重<lb/>
囚賜爵闗内侯黄金百斤徵為京兆尹而至丞相復以<lb/>
禮義為治以丞相病死子嗣後為列侯黄丞相卒以御<lb/>
史大夫于定國代于丞相已有廷尉傳在張廷尉語中<lb/>
于丞相去御史大夫韋𤣥成代　韋丞相𤣥成者即前<lb/>
<pb n="KR2a0002_WYG_094-12a"/>
韋丞相子也代父後失列侯其人少時好讀書明於詩<lb/>
論語為吏至衛尉徙為太子太傅御史大夫辥君免<hi>名廣</hi>
<hi>德也</hi>為御史大夫于丞相乞骸骨免而為丞相因封故邑<lb/>
為扶陽侯數年病死孝元帝親臨喪賜賞甚厚子嗣後<lb/>
其治容容隨世俗浮沉而見謂諂巧而相工本謂之當<lb/>
為侯代父而後失之復自游宦而起至丞相父子俱為<lb/>
丞相世間美之豈不命哉相工其先知之韋丞相卒御<lb/>
史大夫匡衡代　丞相匡衡者東海人也好讀書從愽<lb/>
<pb n="KR2a0002_WYG_094-12b"/>
士受詩家貧衡傭作以給食飲才下數射䇿不中至九<lb/>
乃中丙科其經以不中科故明習補平原文學卒史數<lb/>
年郡不尊敬御史徵之以補百石屬薦為郎而補愽士<lb/>
拜為太子少傅而事孝元帝孝元好詩而遷為光禄勲<lb/>
居殿中為師授教左右而縣官坐其傍聽甚善之日以<lb/>
尊貴御史大夫鄭𢎞坐事免而匡君為御史大夫嵗餘<lb/>
韋丞相死匡君代為丞相封樂安侯以十年之間不出<lb/>
長安城門而至丞相豈非遇時而命也哉深惟士之游<lb/>
<pb n="KR2a0002_WYG_094-13a"/>
宦所以至封侯者微甚<hi>徐廣曰微一作徵</hi>然多至御史大夫即<lb/>
去者諸為大夫而丞相次也其心冀幸丞相物故也<hi>高堂</hi>
<hi>隆答魏朝訪曰物無也故事也言無復所能於事</hi>或乃陰私相毁害欲代之然<lb/>
守之日久不得或為之日少而得之至于封侯真命也<lb/>
夫御史大夫鄭君守之數年不得匡君居之未滿嵗而<lb/>
韋丞相死卽代之矣豈可以智巧得哉多有賢聖之才<lb/>
困戹不得者衆甚也<lb/>
　<lb/>
<pb n="KR2a0002_WYG_094-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷九十六<lb/>
</p>
<p>
</p>
  </div>
</body>
</text>
</TEI>
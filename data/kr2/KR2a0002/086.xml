<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷八十八</head> <lb/>
    <p>
<pb n="KR2a0002_WYG_086-1a"/>
欽定四庫全書<lb/>
　史記集解卷八十八<lb/>
　　　　　　　　　　　　　宋　裴駰　撰<lb/>
史記八十八<lb/>
䝉恬列傳第二十八<lb/>
蒙恬者其先齊人也恬大父䝉驁自齊事秦昭王官至<lb/>
上卿秦莊襄王元年䝉驁為秦將伐韓取成臯滎陽作<lb/>
置三川郡二年蒙驁攻趙取三十七城始皇三年䝉驁<lb/>
<pb n="KR2a0002_WYG_086-1b"/>
攻韓取十三城五年䝉驁攻魏取二十城作置東郡始<lb/>
皇七年蒙驁卒驁子曰武武子曰恬恬嘗書獄典文學<lb/>
始皇二十三年䝉武為秦裨將軍與王翦攻楚大破之<lb/>
殺項燕二十四年䝉武攻楚虜楚王蒙恬弟毅始皇二<lb/>
十六年䝉恬因家世為秦將攻齊大破之拜為内史秦<lb/>
已并天下乃使䝉恬將三十萬衆北逐戎狄收河南築<lb/>
長城因地形用制險塞起臨洮<hi>徐廣曰屬隴西</hi>至遼東延袤萬<lb/>
餘里於是渡河據陽山<hi>徐廣曰五原西安陽縣北有隂山隂山在河南陽山在河北</hi>
<pb n="KR2a0002_WYG_086-2a"/>
逶蛇而北暴師於外十餘年居上郡是時蒙恬威振匈<lb/>
奴始皇甚尊寵䝉氏信任賢之而親近䝉毅位至上卿<lb/>
出則參乗入則御前恬任外事而毅常為内謀名為忠<lb/>
信故雖諸將相莫敢與之爭焉趙高者諸趙疏逺屬也<lb/>
趙高昆弟數人皆生隱宮<hi>徐廣曰為宦者</hi>其母被刑僇世世卑<lb/>
賤秦王聞高彊力通於獄法舉以為中軍府令高即私<lb/>
事公子胡亥喻之決獄高有大罪秦王令蒙毅法治之<lb/>
毅不敢阿法當高罪死除其宦籍帝以高之敦於事也<lb/>
<pb n="KR2a0002_WYG_086-2b"/>
<hi>徐廣曰敦一作敏</hi>赦之復其官爵始皇欲游天下道九原直抵<lb/>
甘泉乃使䝉恬通道自九原抵甘泉壍山堙谷千八百<lb/>
里道未就始皇三十七年冬行出游會稽竝海上北走<lb/>
琅邪道病使䝉毅還禱山川未反始皇至沙丘崩祕之<lb/>
羣臣莫知是時丞相李斯少子胡亥中軍府令趙高常<lb/>
從高雅得幸於胡亥欲立之又怨蒙毅法治之而不為<lb/>
已也因冇賊心乃與丞相李斯公子胡亥隂謀立胡亥<lb/>
為太子太子已立遣使者以罪賜公子扶蘇䝉恬死扶<lb/>
<pb n="KR2a0002_WYG_086-3a"/>
蘇已死䝉恬疑而復請之使者以蒙恬屬吏更置胡亥<lb/>
以李斯舍人為䕶軍使者還報胡亥已聞扶蘇死即欲<lb/>
釋䝉恬趙高恐䝉氏復貴而用事怨之毅還至趙高因<lb/>
為胡亥忠計欲以滅蒙氏乃言曰臣聞先帝欲舉賢立<lb/>
太子久矣而毅諫曰不可若知賢而愈不立則是不忠<lb/>
而惑主也以臣愚意不若誅之胡亥聽而繫䝉毅於代<lb/>
前已囚䝉恬於陽周䘮至咸陽已葬太子立為二世皇<lb/>
帝而趙高親近日夜毁惡䝉氏求其罪過舉劾之子嬰<lb/>
<pb n="KR2a0002_WYG_086-3b"/>
進諫曰臣聞故趙王遷殺其良臣李牧而用顔聚燕王<lb/>
喜隂用荆朝之謀而倍秦約齊王建殺其故世忠臣而<lb/>
用后勝之議此三君者皆各以變古者失其國而殃及<lb/>
其身今蒙氏秦之大臣謀士也而主欲一旦棄去之臣<lb/>
竊以為不可臣聞輕慮者不可以治國獨智者不可以<lb/>
存君<hi>徐廣曰一無此字</hi>誅殺忠臣而立無節行之人是内使羣<lb/>
臣不相信而外使鬬士之意離也臣竊以為不可胡亥<lb/>
不聽而遣御史曲宮乗傳之代令䝉毅曰先主欲立太<lb/>
<pb n="KR2a0002_WYG_086-4a"/>
子而卿難之今丞相以卿為不忠罪及其宗朕不忍乃<lb/>
賜卿死亦甚幸矣卿其圖之毅對曰以臣不能得先主<lb/>
之意則臣少宦順幸没世可謂知意矣以臣不知太子<lb/>
之能則太子獨從周旋天下去諸公子絶逺臣無所疑<lb/>
矣夫先主之舉用太子數年之積也臣乃何言之敢諫<lb/>
何慮之敢謀非敢飾辭以避死也為羞累先主之名願<lb/>
大夫為慮焉使臣得死情實且夫順成全者道之所貴也<lb/>
刑殺者道之所卒也昔者秦穆公殺三良而死罪百里<lb/>
<pb n="KR2a0002_WYG_086-4b"/>
奚而非其罪也故立號曰繆昭襄王殺武安君白起楚<lb/>
平王殺伍奢呉王夫差殺伍子胥此四君者皆為大失<lb/>
而天下非之以其君為不明以是籍於諸侯故曰用道<lb/>
治者不殺無罪而罰不加於無辜唯大夫留心使者知<lb/>
胡亥之意不聽䝉毅之言遂殺之二世又遣使者之陽<lb/>
周令蒙恬曰君之過多矣而卿弟毅有大罪法及内史<lb/>
恬曰自吾先人及至子孫積功信於秦三世矣今臣將<lb/>
兵三十餘萬身雖囚繫其勢足以倍畔然自知必死而<lb/>
<pb n="KR2a0002_WYG_086-5a"/>
守義者不敢辱先人之教以不忘先主也昔周成王初<lb/>
立未離襁緥周公旦負王以朝卒平定天下及成王有<lb/>
病甚殆公旦自揃其爪以沈於河曰王未有識是旦執<lb/>
事有罪殃旦受其不祥乃書而藏之記府可謂信矣及<lb/>
王能治國有賊臣言周公旦欲為亂久矣王若不備必<lb/>
有大事王乃大怒周公旦走而奔於楚成王觀於記府<lb/>
得周公旦沈書乃流涕曰孰謂周公旦欲為亂乎殺言<lb/>
之者而反周公且故周書曰必參而伍之今恬之宗世<lb/>
<pb n="KR2a0002_WYG_086-5b"/>
無二心而事卒如此是必孽臣逆亂<hi>徐廣曰一作辭</hi>内陵之道<lb/>
也夫成王失而復振則卒昌桀殺關龍逢紂殺王子比<lb/>
干而不悔身死則國亡臣故曰過可振而諫可覺也察<lb/>
於參伍上聖之法也凡臣之言非以求免於咎也將以<lb/>
諌而死願陛下為萬民思從道也使者曰臣受詔行法<lb/>
於將軍不敢以將軍言聞於上也䝉恬喟然太息曰我<lb/>
何罪於天無過而死乎良久徐曰恬罪固當死矣起臨<lb/>
洮屬之遼東城壍萬餘里此其中不能無絶地脈哉此<lb/>
<pb n="KR2a0002_WYG_086-6a"/>
乃恬之罪也乃吞藥自殺<lb/>
太史公曰吾適北邊自直道歸行觀䝉恬所為秦築長<lb/>
城亭鄣壍山堙谷通直道固輕百姓力矣夫秦之初滅<lb/>
諸侯天下之心未定痍傷者未瘳而恬為名將不以此<lb/>
時彊諫振百姓之急養老存孤務修衆庶之和而阿意<lb/>
興功此其兄弟遇誅不亦宜乎何乃罪地脈哉<lb/>
　<lb/>
　<lb/>
<pb n="KR2a0002_WYG_086-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷八十八<lb/>
</p>
<p>
</p>
  </div>
</body>
</text>
</TEI>
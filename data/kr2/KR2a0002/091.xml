<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷九十三</head> <lb/>
    <p>
<pb n="KR2a0002_WYG_091-1a"/>
欽定四庫全書<lb/>
　史記集解卷九十三<lb/>
　　　　　　　　　　　　　宋　裴駰　撰<lb/>
史記九十三<lb/>
韓王信盧綰列傳第三十三<lb/>
韓王信者<hi>徐廣曰一云信都</hi>故韓襄王孽孫也<hi>張晏曰孺子為孽</hi>長八<lb/>
尺五寸及項梁之立楚後懷王也燕齊趙魏皆己前王<lb/>
唯韓無有後故立韓諸公子横陽君成為韓王<hi>徐廣曰二年六</hi>
<pb n="KR2a0002_WYG_091-1b"/>
<hi>月也都陽翟</hi>欲以撫定韓故地項梁敗死定陶成犇懷王沛<lb/>
公引兵擊陽城使張良以韓司徒<hi>徐廣曰他本多作申徒申與司聲相近字</hi>
<hi>由此雜亂耳今有申徒云是司徒之後言司聲轉為申</hi>降下韓故地得信以為韓<lb/>
將將其兵從沛公入武關沛公立為漢王韓信從入漢<lb/>
中迺説漢王曰項王王諸將近地而王獨逺居此此左<lb/>
遷也士卒皆山東人跂而望歸及其鋒東嚮<hi>文穎曰鋒鋭欲東向</hi>
可以爭天下漢王還定三秦迺許信為韓王先拜信為<lb/>
韓太尉將兵略韓地項籍之封諸王皆就國韓王成以<lb/>
<pb n="KR2a0002_WYG_091-2a"/>
不從無功不遣就國更以為列侯<hi>徐廣曰元年十一月誅成駰案漢書曰封</hi>
<hi>為穰侯</hi>及聞漢遣韓信略韓地迺令故項籍游吳時吳令<lb/>
鄭昌為韓王以距漢漢二年韓信略定韓十餘城漢王<lb/>
至河南韓信急擊韓王昌陽城昌降漢王迺立韓信為<lb/>
韓王<hi>徐廣曰二年十一月</hi>常將韓兵從三年漢王出滎陽韓王信<lb/>
周苛等守滎陽及楚敗滎陽信降楚已而得亡復歸漢<lb/>
漢復立以為韓王竟從擊破項籍天下定五年春遂與<lb/>
剖符為韓王王潁川明年春<hi>徐廣曰即五年之二月駰案漢書曰六年春</hi>上<lb/>
<pb n="KR2a0002_WYG_091-2b"/>
以韓信材武所王北近鞏洛南迫宛葉東有淮陽皆天<lb/>
下勁兵處迺詔徙韓王信王太原以北備禦胡都晉陽<lb/>
信上書曰國被邊<hi>李竒曰被音被馬反</hi>匈奴數入晉陽去塞逺請<lb/>
治馬邑上許之信乃徙治馬邑秋匈奴冒頓大圍信信<lb/>
數使使胡求和解漢發兵救之疑信數間使有二心使<lb/>
人責讓信信恐誅因與匈奴約共攻漢反以馬邑降胡<lb/>
擊太原七年冬上自往擊破信軍銅鞮斬其將王喜信<lb/>
亡走匈奴與其將白土人<hi>張晏曰白土縣名屬上郡</hi>曼丘臣王黄等<lb/>
<pb n="KR2a0002_WYG_091-3a"/>
立趙苗裔趙利為王復收信敗散兵而與信及冒頓謀<lb/>
攻漢匈奴使左右賢王將萬餘騎與王黄等屯廣武以<lb/>
南至晉陽與漢兵戰漢大破之追至于離石後復破之<lb/>
匈奴復聚兵樓煩西北漢令車騎擊破匈奴匈奴常敗<lb/>
走漢乗勝追北聞冒頓居代上谷高皇帝居晉陽使人<lb/>
視冒頓還報曰可擊上遂至平城上出白登<hi>服䖍曰白登臺名去</hi>
<hi>平城七里如淳曰平城旁之高地若丘陵也</hi>匈奴騎圍上上乃使人厚遺閼<lb/>
氏閼氏乃說冒頓曰今得漢地猶不能居且兩主不相<lb/>
<pb n="KR2a0002_WYG_091-3b"/>
厄居七日胡騎稍引去時天大霧漢使人往來胡不覺<lb/>
䕶軍中尉陳平言上曰胡者全兵<hi>漢書音義曰言唯弓矛無雜仗也</hi>請<lb/>
令彊弩傅兩矢外嚮徐行出圍入平城漢救兵亦到胡<lb/>
騎遂解去漢亦罷兵歸韓信為匈奴將兵往來擊邊漢<lb/>
十年信令王黄等說誤陳豨十一年春故韓王信復與<lb/>
胡騎入居參合<hi>蘇林曰代地也</hi>距漢漢使柴將軍擊之<hi>鄧展曰柴武也</hi>
遺信書曰陛下寛仁諸侯雖有畔亡而復歸輒復故位<lb/>
號不誅也大王所知今王以敗亡走胡非有大罪急自<lb/>
<pb n="KR2a0002_WYG_091-4a"/>
歸韓王信報曰陛下擢僕起閭巷南面稱孤此僕之幸<lb/>
也滎陽之事僕不能死囚於項籍此一罪也及宼攻馬<lb/>
邑僕不能堅守以城降之此二罪也今反為宼將兵與<lb/>
將軍爭一旦之命此三罪也夫種蠡無一罪身死亡<hi>文穎</hi>
<hi>曰大夫種范蠡也</hi>今僕有三罪於陛下而欲求活於世此伍子<lb/>
胥所以僨於吳也今僕亡匿山谷間旦暮乞貸蠻夷僕<lb/>
之思歸如痿人不忘起盲者不忘視也勢不可耳遂戰<lb/>
柴將軍屠參合斬韓王信信之入匈奴與太子俱及至<lb/>
<pb n="KR2a0002_WYG_091-4b"/>
頽當城<hi>漢書音義曰縣名韋昭曰在匈奴也</hi>生子因名曰頽當韓太子亦<lb/>
生子命曰嬰至孝文十四年頽當及嬰率其衆降漢漢<lb/>
封頽當為弓高侯<hi>地理志河間有弓髙縣也</hi>嬰為襄城侯吳楚軍時<lb/>
弓高侯功冠諸將<hi>徐廣曰諡曰壯</hi>傳子至孫孫無子失侯嬰孫<lb/>
以不敬失侯<hi>徐廣曰表云嬰子澤之元朔四年不敬國除</hi>頽當孽孫韓嫣<hi>漢書</hi>
<hi>音義曰音鄢陵之鄢</hi>貴幸名富顯於當世其弟說再封數稱將軍<lb/>
卒為案道侯子代<hi>徐廣曰名長君</hi>嵗餘坐法死後嵗餘說孫會<lb/>
<hi>徐廣曰長君之子也</hi>拜為龍雒侯續說後<lb/>
<pb n="KR2a0002_WYG_091-5a"/>
盧綰者豐人也與高祖同里盧綰親與高祖太上皇相<lb/>
愛<hi>如淳曰親謂父也</hi>及生男高祖盧綰同日生里中持羊酒賀<lb/>
兩家及高祖盧綰壯俱學書又相愛也里中嘉兩家親<lb/>
相愛生子同日壯又相愛復賀兩家羊酒高祖為布衣<lb/>
時有吏事辟匿盧綰常隨出入上下及高祖初起沛盧<lb/>
綰以客從入漢中為將軍常侍中從東擊項籍以太尉<lb/>
常從出入卧内衣被飲食賞賜羣臣莫敢望雖蕭曹等<lb/>
特以事見禮至其親幸莫及盧綰綰封為長安侯長安<lb/>
<pb n="KR2a0002_WYG_091-5b"/>
故咸陽也漢五年冬以破項籍迺使盧綰别將與劉賈<lb/>
擊臨江王共尉破之<hi>李竒曰共敖子</hi>七月還從擊燕王臧荼臧<lb/>
荼降高祖已定天下諸侯非劉氏而王者七人欲王盧<lb/>
綰為羣臣觖望<hi>如淳曰觖音決别之決望猶怨也瓉曰觖謂相觖而怨望也韋昭曰觖猶冀也</hi>
及虜臧荼迺下詔諸將相列侯擇羣臣有功者以為燕<lb/>
王羣臣知上欲王盧綰皆言曰太尉長安侯盧綰常從<lb/>
平定天下功最多可王燕詔許之漢五年八月迺立盧<lb/>
綰為燕王諸侯王得幸莫如燕王漢十一年秋陳豨反<lb/>
<pb n="KR2a0002_WYG_091-6a"/>
代地高祖如邯鄲擊豨兵燕王綰亦擊其東北當是時<lb/>
陳豨使王黄求救匈奴燕王綰亦使其臣張勝於匈奴<lb/>
言豨等軍破張勝至胡故燕王臧荼子衍出亡在胡見<lb/>
張勝曰公所以重於燕者以習胡事也燕所以久存者<lb/>
以諸侯數反兵連不決也今公為燕欲急滅豨等豨等<lb/>
已盡次亦至燕公等亦且為虜矣公何不令燕且緩陳<lb/>
豨而與胡和事寛得長王燕即有漢急可以安國張勝<lb/>
以為然迺私令匈奴助豨等擊燕燕王綰疑張勝與胡<lb/>
<pb n="KR2a0002_WYG_091-6b"/>
反上書請族張勝勝還具道所以為者燕王寤迺詐論<lb/>
他人脱勝家屬使得為匈奴間而陰使范齊之陳豨所<lb/>
欲令久亡<hi>晉灼曰使陳豨久亡畔</hi>連兵勿決漢十二年東擊黥布<lb/>
豨常將兵居代漢使樊噲擊斬豨其裨將降言燕王綰<lb/>
使范齊通計謀於豨所高祖使使召盧綰綰稱病上又<lb/>
使辟陽侯審食其御史大夫趙堯往迎燕王因驗問左<lb/>
右綰愈恐閉匿謂其幸臣曰非劉氏而王獨我與長沙<lb/>
耳往年春漢族淮陰夏誅彭越皆吕后計今上病屬任<lb/>
<pb n="KR2a0002_WYG_091-7a"/>
吕后吕后婦人專欲以事誅異姓王者及大功臣迺遂<lb/>
稱病不行其左右皆亡匿語頗泄辟陽侯聞之歸具報<lb/>
上上益怒又得匈奴降者降者言張勝亡在匈奴為燕<lb/>
使於是上曰盧綰果反矣使樊噲擊燕燕王綰悉將其<lb/>
宫人家屬騎數千居長城下候伺幸上病愈自入謝四<lb/>
月高祖崩盧綰遂將其衆亡入匈奴匈奴以為東胡盧<lb/>
王綰為蠻夷所侵奪常思復歸居嵗餘死胡中高后時<lb/>
盧綰妻子亡降漢會高后病不能見舍燕邸為欲置酒<lb/>
<pb n="KR2a0002_WYG_091-7b"/>
見之高后竟崩不得見盧綰妻亦病死孝景中六年盧<lb/>
綰孫他之以東胡王降<hi>如淳曰為東胡王來降也漢紀東胡烏丸也</hi>封為亞<lb/>
谷侯<hi>徐廣曰亞一作惡</hi>
陳豨者宛朐人也不知始所以得從及高祖七年冬韓<lb/>
王信反入匈奴上至平城還迺封豨為列侯<hi>徐廣曰功臣表曰陳</hi>
<hi>豨以特將卒五百人前元年從宛朐至霸上為侯以游擊將軍别定代已破臧荼封豨為陽夏侯</hi>以趙<lb/>
相國將監趙代邊兵邊兵皆屬焉豨常告歸過趙趙相<lb/>
周昌見豨賓客隨之者千餘乗邯鄲官舍皆滿豨所以<lb/>
<pb n="KR2a0002_WYG_091-8a"/>
待賓客如布衣交皆出客下豨還之代周昌迺求入見<lb/>
見上具言豨賓客盛甚擅兵於外數嵗恐有變上乃令<lb/>
人覆案豨客居代者財物諸不法事多連引豨豨恐陰<lb/>
令客通使王黄曼丘臣所及高祖七年七月太上皇崩<lb/>
使人召豨豨稱病甚九月遂與王黄等反自立為代王<lb/>
刼略趙代上聞迺赦趙代吏人為豨所詿誤刼略者皆<lb/>
赦之上自往至邯鄲喜曰豨不南據漳水北守邯鄲知<lb/>
其無能為也趙相奏斬常山守尉曰常山二十五城豨<lb/>
<pb n="KR2a0002_WYG_091-8b"/>
反亡其二十城上問曰守尉反乎對曰不反上曰是力<lb/>
不足也赦之復以為常山守尉上問周昌曰趙亦有壯<lb/>
士可令將者乎對曰有四人四人謁上慢罵曰豎子能<lb/>
為將乎四人慙伏上封之各千户以為將左右諫曰從<lb/>
入蜀漢伐楚功未徧行今此何功而封上曰非若所知<lb/>
陳豨反邯鄲以北皆豨有吾以羽檄徴天下兵<hi>魏武帝奏事曰</hi>
<hi>令邊有小警輒露檄挿羽飛羽檄之意也駰案推此言則以鳥羽挿檄書謂之羽檄取其急速若飛鳥也</hi>未<lb/>
有至者今唯獨邯鄲中兵耳吾胡愛四千戶封四人以<lb/>
<pb n="KR2a0002_WYG_091-9a"/>
慰趙子弟皆曰善於是上曰陳豨將誰曰王黄曼丘臣<lb/>
皆故賈人上曰吾知之矣迺各以千金購黄臣等十一<lb/>
年冬漢兵擊斬陳豨將侯敞王黄於曲逆下破豨將張<lb/>
春于聊城斬首萬餘太尉勃入定太原代地十二月上<lb/>
自擊東垣東垣不下卒罵上東垣降卒罵者斬之不罵<lb/>
者黥之更命東垣為真定王黄曼丘臣其麾下受購賞<lb/>
之皆生得以故陳豨軍遂敗上還至洛陽上曰代居常<lb/>
山北趙迺從山南有之逺迺立子恒為代王<hi>徐廣曰十一年正月</hi>
<pb n="KR2a0002_WYG_091-9b"/>
都中都代鴈門皆屬代高祖十二年冬樊噲軍卒追斬<lb/>
豨於靈丘<lb/>
太史公曰韓信盧綰非素積德累善之世徼一時權變<lb/>
以詐力成功遭漢初定故得列地南面稱孤内見疑强大<lb/>
外倚蠻貊以為援是以日疏自危事窮智困卒赴匈奴<lb/>
豈不哀哉陳豨梁人其少時數稱慕魏公子及將軍守<lb/>
邊招致賓客而下士名聲過實周昌疑之疵瑕頗起懼<lb/>
禍及身邪人進說遂陷無道於戲悲夫夫計之生孰成<lb/>
<pb n="KR2a0002_WYG_091-10a"/>
敗於人也深矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0002_WYG_091-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷九十三<lb/>
</p>
<p>
</p>
  </div>
</body>
</text>
</TEI>
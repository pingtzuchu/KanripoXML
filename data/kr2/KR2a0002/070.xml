<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷七十二</head> <lb/>
    <p>
<pb n="KR2a0002_WYG_070-1a"/>
欽定四庫全書<lb/>
　史記集解卷七十二<lb/>
　　　　　　　　　　　　　　宋　裴駰　撰<lb/>
史記七十二<lb/>
穰侯列傳第十二<lb/>
穰侯魏冉者秦昭王母宣太后弟也其先楚人姓芈氏秦<lb/>
武王卒無子立其弟為昭王昭王母故號為芊八子及昭<lb/>
王即位芈八子號為宣太后宣太后非武王母武王母號<lb/>
<pb n="KR2a0002_WYG_070-1b"/>
曰惠文后先武王死宣太后二弟其異父長弟曰穰侯姓<lb/>
魏氏名冉同父弟曰芊戌為華陽君而昭王同母弟曰髙<lb/>
陵君涇陽君而魏冉最賢自惠王武王時任職用事武王<lb/>
卒諸弟爭立惟魏冉力為能立昭王昭王即位以冉為將<lb/>
軍衛咸陽誅季君之亂而逐武王后出之魏昭王諸兄弟<lb/>
不善者皆滅之威振秦國昭王少宣太后自治任魏冉為政<lb/>
昭王七年樗里子死而使涇陽君質于齊趙人樓緩來相<lb/>
秦趙不利乃使仇液之秦請以魏冉為秦相仇液將行其客<lb/>
<pb n="KR2a0002_WYG_070-2a"/>
宋公謂液曰秦不聽公樓緩必怨公公不若謂緩曰請為<lb/>
公毋急秦秦王見趙請相魏冉之不急且不聽公公言而<lb/>
事不成以徳樓子事成魏冉故徳公矣于是仇液從<lb/>
之而秦果免樓緩而魏冉相秦欲誅吕禮禮出奔齊昭<lb/>
王十四年魏冉舉白起使代向夀將而攻韓魏敗之伊<lb/>
闕斬首二十四萬虜魏將公孫喜明年又取楚之宛葉<lb/>
魏冉謝病免相以客卿夀燭為相其明年燭免復相冉<lb/>
乃封魏冉于穰復益封陶號曰穰侯穰侯封四歳為秦<lb/>
<pb n="KR2a0002_WYG_070-2b"/>
將攻魏魏獻河東方四百里拔魏之河内取城大小六<lb/>
十餘昭王十九年秦稱西帝齊稱東帝月餘吕禮來而<lb/>
齊秦各復歸帝為王魏冉復相秦六歳而免免二歳復<lb/>
相秦四歳而使白起拔楚之郢秦置南郡乃封白起為<lb/>
武安君白起者穰侯之所任舉也相善于是穰侯之富<lb/>
富于王室昭王三十二年穰侯為相國將兵攻魏走芒<lb/>
卯入北宅遂圍大梁梁大夫須賈說穰侯曰臣聞魏之長<lb/>
吏謂魏王曰昔梁惠王伐趙戰勝三梁<hi>徐廣曰田宅世家云魏伐趙趙</hi>
<pb n="KR2a0002_WYG_070-3a"/>
<hi>不利戰于南梁</hi>拔邯鄲趙氏不割而邯鄲復歸齊人攻衞拔故<lb/>
國殺子良衞人不割而故地復反衞趙之所以國全兵<lb/>
勁而地不并于諸侯者以其能忍難而重出地也宋中<lb/>
山數伐割地而國隨以亡臣以為衞趙可法而宋中山<lb/>
可為戒也秦貪戾之國也而毋親蠶食魏氏又盡晉國<lb/>
戰勝㬥子<hi>徐廣曰韓將㬥鳶</hi>割八縣地未畢入兵復出矣夫秦<lb/>
何厭之有哉今又走芒卯入北宅此非敢攻梁也且刼<lb/>
王以求多割地王必勿聴也今王背楚趙而講秦楚趙<lb/>
<pb n="KR2a0002_WYG_070-3b"/>
怒而去王與王争事秦秦必受之秦挾楚趙之兵以復<lb/>
攻梁則國求無亡不可得也願王之必無講也王若欲<lb/>
講少割而有質不然必見欺此臣之所聞于魏也願君<lb/>
王之以是慮事也周書曰惟命不于常此言幸之不可<lb/>
數也夫戰勝㬥子割八縣此非兵力之精也又非計之<lb/>
上也天幸為多矣今又走芒卯入北宅以攻大梁是以<lb/>
天幸自為常也智者不然臣聞魏氏悉其百縣勝甲以<lb/>
上戍大梁臣以為不下三十萬以三十萬之衆守梁七<lb/>
<pb n="KR2a0002_WYG_070-4a"/>
仞之城<hi>爾雅曰四尺謂之仞倍仞謂之尋</hi>臣以為湯武復生不易攻也<lb/>
夫輕背楚趙之兵陵七仞之城戰三十萬之衆而志必<lb/>
舉之臣以為自天地始分以至于今未嘗有者也攻而<lb/>
不拔秦兵必罷陶邑必亡則前功必棄矣今魏氏方疑<lb/>
可以少割收也願君逮楚趙之兵未至于梁亟以少割<lb/>
收魏魏方疑而得以少割為利必欲之則君得所欲矣<lb/>
楚趙怒于魏之先已也必争事秦從以此散而君後擇<lb/>
焉且君之得地豈必以兵哉割晉國秦兵不攻而魏必<lb/>
<pb n="KR2a0002_WYG_070-4b"/>
效絳安邑又為陶開兩道幾盡故宋衛必效單父秦兵<lb/>
可全而君制之何索而不得何為而不成願君熟慮之而無<lb/>
行危穰侯曰善乃罷梁圍明年魏背秦與齊從親秦使穰侯<lb/>
伐魏斬首四萬走魏將㬥鳶得魏二縣穰侯益封明年穰<lb/>
侯與白起客卿胡陽復攻趙韓魏破芒卯于華陽下斬<lb/>
首十萬取魏之卷<hi>音丘權反</hi>蔡陽長社趙氏觀津且與趙觀<lb/>
津益趙以兵伐齊齊襄王懼使蘇代為齊隂遺穰侯書<lb/>
曰臣聞往來者言曰秦兵益趙甲四萬以伐齊臣竊必<lb/>
<pb n="KR2a0002_WYG_070-5a"/>
之弊邑之王曰秦王明而熟于計穰侯智而習於事必<lb/>
不益趙甲四萬以伐齊是何也夫三晉之相與也秦之<lb/>
深讐也百相背也百相欺也不為不信不為無行今破<lb/>
齊以肥趙趙秦之深讐不利于秦此一也秦之謀者必<lb/>
曰破齊弊晉楚而後制晉楚之勝夫齊罷國也以天下<lb/>
攻齊如以千鈞之弩決潰癕也必死安能弊晉楚此二<lb/>
也秦少出兵則晉楚不信也多出兵則晉楚為制于秦<lb/>
齊恐不走秦必走晉楚此三也秦割齊以啖晉楚晉楚<lb/>
<pb n="KR2a0002_WYG_070-5b"/>
案之以兵秦反受敵此四也是晉楚以秦謀齊以齊謀<lb/>
秦也何晉楚之智而秦齊之愚此五也故得安邑以善<lb/>
事之亦必無患矣秦有安邑韓氏必無上黨矣取天下<lb/>
之腸胃與出兵而懼其不反也孰利臣故曰秦王明而<lb/>
熟于計穰侯智而習于事必不益趙甲四萬以伐齊矣<lb/>
於是穰侯不行引兵而歸昭王三十六年相國穰侯言<lb/>
客卿竈欲伐齊取剛夀<hi>徐廣曰濟北有剛縣</hi>以廣其陶邑于是魏<lb/>
人范雎自謂張禄先生譏穰侯之伐齊乃越三晉以攻<lb/>
<pb n="KR2a0002_WYG_070-6a"/>
齊也以此時奸説秦昭王昭王于是用范雎范雎言宣<lb/>
太后專制穰侯擅權于諸侯涇陽君髙陵君之屬太侈<lb/>
富于王室于是秦昭王悟乃免相國令涇陽之屬皆出<lb/>
闗就封邑穰侯出闗輜車千乗有餘穰侯卒于陶而因<lb/>
𦵏焉秦復收陶為郡<lb/>
太史公曰穰侯昭王親舅也而秦所以東益地弱諸侯<lb/>
嘗稱帝於天下天下皆西鄉稽首者穰侯之功也及其<lb/>
貴極富溢一夫開説身折勢奪而以憂死况于羇旅之<lb/>
<pb n="KR2a0002_WYG_070-6b"/>
臣乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷七十二<lb/>
</p>
<p>
</p>
  </div>
</body>
</text>
</TEI>
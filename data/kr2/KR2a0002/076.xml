<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記集解卷七十八</head> <lb/>
    <p>
<pb n="KR2a0002_WYG_076-1a"/>
欽定四庫全書<lb/>
　史記集解卷七十八<lb/>
　　　　　　　　　　　　　　宋　裴駰　撰<lb/>
史記七十八<lb/>
春申君列傳第十八<lb/>
春申君者楚人也名歇姓黃氏游學博聞事楚頃襄王頃襄<lb/>
王以歇為辯使於秦秦昭王使白起攻韓魏敗之於華陽禽<lb/>
魏將芒卯韓魏服而事秦秦昭王方令白起與韓魏共伐楚<lb/>
<pb n="KR2a0002_WYG_076-1b"/>
未行而楚使黃歇適至於秦聞秦之計當是之時秦已前使<lb/>
白起攻楚取巫黔中之郡拔鄢郢東至竟陵楚頃襄王東徙<lb/>
治於陳縣黃歇見楚懷王之為秦所誘而入朝遂見欺留死<lb/>
於秦頃襄王其子也秦輕之恐壹舉兵而滅楚歇乃上書説<lb/>
秦昭王曰天下莫强於秦楚今聞大王欲伐楚此猶兩虎相<lb/>
與鬬兩虎相與鬬而駑犬受其弊不如善楚臣請言其説臣<lb/>
聞物至則反冬夏是也致至則危<hi>徐廣曰至或作安</hi>累棊是也今大<lb/>
國之地徧天下有其二垂此從生民已來萬乗之地未嘗<lb/>
<pb n="KR2a0002_WYG_076-2a"/>
有也先帝文王莊王之身三世不忘接地於齊以絶從<lb/>
親之要今王使盛橋守事於韓盛橋以其地入秦是王<lb/>
不用甲不信威而得百里之地王可謂能矣王又舉甲<lb/>
而攻魏杜大梁之門舉河内拔燕酸棗虛<hi>徐廣曰秦始皇五年取酸</hi>
<hi>棗燕虛蘇代曰決宿胥之口魏無虛頓丘</hi>桃<hi>徐廣曰燕/縣有桃縣</hi>入邢<hi>徐廣曰平臯有邢邱</hi>魏之<lb/>
兵雲翔而不敢捄王之功亦多矣王休甲息衆二年而<lb/>
後復之又并蒲衍首垣<hi>徐廣曰蘇秦云北有河外卷衍長垣縣有蒲鄉</hi>以臨仁<lb/>
平丘<hi>徐廣曰屬陳留</hi>黃濟陽嬰城<hi>徐廣曰蘇代云決白馬之口魏無黃濟陽</hi>而魏氏<lb/>
<pb n="KR2a0002_WYG_076-2b"/>
服王又割濮磨之北<hi>徐廣曰濮水北於鉅野入濟</hi>注齊秦之要絶楚<lb/>
趙之脊天下五合六聚而不敢救王之威亦單矣<hi>徐廣曰單</hi>
<hi>亦作殫</hi>王若能持功守威絀攻取之心而肥仁義之地使<lb/>
無後患三王不足四五伯不足六也王若負人徒之衆<lb/>
仗兵革之强乗毁魏之威而欲以力臣天下之主臣恐<lb/>
其有後患也詩云靡不有初鮮克有終易曰狐渉水濡<lb/>
其尾此言始之易終之難也何以知其然也昔智氏見<lb/>
伐趙之利而不知榆次之禍呉見伐齊之便而不知干<lb/>
<pb n="KR2a0002_WYG_076-3a"/>
隧之敗此二國者非無大功也没利於前而易患於後<lb/>
也呉之信越也從而伐齊旣勝齊人於艾陵還為越王<lb/>
禽三渚之浦<hi>戰國策曰三江之浦</hi>智氏之信韓魏也從而伐趙攻<lb/>
晉陽城勝有日矣韓魏叛之殺智伯瑶於鑿臺之下<hi>徐廣</hi>
<hi>曰鑿臺在榆次</hi>今王妬楚之不毁也而忘毁楚之强韓魏也臣<lb/>
為王慮而不取也詩曰大武逺宅而不渉從此觀之楚<lb/>
國援也鄰國敵也詩云趯趯毚<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>遇犬獲之<hi>韓嬰章句曰趯趯往</hi>
<hi>來貎獲得也言趯趯之毚<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>謂狡<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>數往來逃匿其跡/有時遇犬得之毛傳曰毚<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>狡<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>也鄭𤣥曰遇犬得之</hi>
<pb n="KR2a0002_WYG_076-3b"/>
<hi>馴者謂田犬</hi>他人有心余忖度之今王中道而信韓魏之善<lb/>
王也此正呉之信越也臣聞之敵不可假時不可失臣<lb/>
恐韓魏卑辭除患而實欲欺大國也何則王無重世之<lb/>
德於韓魏而有累世之怨焉夫韓魏父子兄弟接踵而死<lb/>
於秦者將十世矣本國殘社稷壞宗廟毁刳腹絶腸折<lb/>
頸摺頥<hi>徐廣曰一作顛</hi>首身分離暴骸骨於草澤頭顱僵仆相<lb/>
望於境父子老弱係脰束手為羣虜者相及於路鬼神<lb/>
孤傷無所血食人民不聊生族類離散流亡為僕妾者<lb/>
<pb n="KR2a0002_WYG_076-4a"/>
盈滿海内矣故韓魏之不亡秦社稷之憂也今王資之<lb/>
與攻楚不亦過乎且王攻楚將惡出兵王將借路於仇<lb/>
讎之韓魏乎兵出之日而王憂其不返也是王以兵資<lb/>
於仇讎之韓魏也王若不借路於仇讎之韓魏必攻隨<lb/>
水右壤隨水右壤此皆廣川大水山林谿谷不食之地<lb/>
也王雖有之不為得地是王有毁楚之名而無得地之<lb/>
實也且王攻楚之日四國必悉起兵以應王秦楚之兵<lb/>
構而不離魏氏將出而攻留方與銍湖陵碭蕭相故宋<lb/>
<pb n="KR2a0002_WYG_076-4b"/>
必盡齊人南靣攻楚泗上必舉此皆平原四達膏腴之<lb/>
地而使獨攻王破楚以肥韓魏於中國而勁齊韓魏之<lb/>
强足以挍於秦齊南以泗水為境東負海北倚河而無<lb/>
後患天下之國莫强於齊魏齊魏得地葆利而詳事下<lb/>
吏一年之後為帝未能其於楚王之為帝有餘矣夫以<lb/>
王壤土之博人徒之衆兵革之强一舉事而樹怨於楚<lb/>
遲<hi>徐廣曰作還</hi>令韓魏歸帝重於齊是王失計也臣為王慮<lb/>
莫若善楚秦楚合而為一以臨韓韓必歛手王施以東<lb/>
<pb n="KR2a0002_WYG_076-5a"/>
山之險帯以曲河之利韓必為關内之侯若是而王以<lb/>
十萬戍鄭梁氏寒心許鄢陵嬰城而上蔡召陵不往來<lb/>
也如此而魏亦關内侯矣王壹善楚而關内兩萬乗之<lb/>
主注地於齊齊右壤可拱手而取也王之地一經兩海<lb/>
要約天下是燕趙無齊楚齊楚無燕趙也然後危動燕<lb/>
趙直揺齊楚此四國者不待痛而服矣昭王曰善於是<lb/>
乃止白起而謝韓魏發使賂楚約為與國黃歇受約歸<lb/>
楚楚使歇與太子完入質於秦秦留之數年楚頃襄王<lb/>
<pb n="KR2a0002_WYG_076-5b"/>
病太子不得歸而楚太子與秦相應侯善於是黃歇乃<lb/>
説應侯曰相國誠善楚太子乎應侯曰然歇曰今楚王<lb/>
恐不起疾秦不如歸其太子太子得立其事秦必重而<lb/>
德相國無窮是親與國而得儲萬乗也若不歸則咸陽<lb/>
一布衣耳楚更立太子必不事秦夫失與國而絶萬乗<lb/>
之和非計也願相國熟慮之應侯以聞秦王秦王曰令<lb/>
楚太子之傅先往問楚王之疾返而後圖之黃歇為楚<lb/>
太子計曰秦之留太子也欲以求利也今太子力未能<lb/>
<pb n="KR2a0002_WYG_076-6a"/>
有以利秦也歇憂之甚而陽文君子二人在中王若卒<lb/>
大命太子不在陽文君子必立為後太子不得奉宗廟<lb/>
矣不如亡秦與使者俱出臣請止以死當之楚太子因<lb/>
變衣服為楚使者御以出關而黃歇守舍常為謝病度<lb/>
太子已逺秦不能追歇乃自言秦昭王曰楚太子已歸<lb/>
出逺矣歇當死願賜死昭王大怒欲聽其自殺也應侯<lb/>
曰歇為人臣出身以徇其主太子立必用歇故不如無<lb/>
罪而歸之以親楚秦因遣黃歇歇至楚三月楚頃襄王<lb/>
<pb n="KR2a0002_WYG_076-6b"/>
卒<hi>徐廣曰三十六年</hi>太子完立是為考烈王考烈王元年以黃<lb/>
歇為相封為春申君賜淮北地十二縣後十五歲黃歇<lb/>
言之楚王曰淮北地邊齊其事急請以為郡便因并獻<lb/>
淮北十二縣請封於江東考烈王許之春申君因城故<lb/>
呉墟以自為都邑春申君旣相楚是時齊有孟嘗君趙<lb/>
有平原君魏有信陵君方爭下士招致賓客以相傾奪<lb/>
輔國持權春申君為楚相四年秦破趙之長平軍四十<lb/>
餘萬五年圍邯鄲邯鄲告急於楚楚使春申君將兵往<lb/>
<pb n="KR2a0002_WYG_076-7a"/>
救之秦兵亦去春申君歸春申君相楚八年為楚北伐<lb/>
滅魯以荀卿為蘭陵令當是時楚復强趙平原君使人<lb/>
於春申君春申君舍之於上舍趙使欲夸楚為瑇瑁簪<lb/>
刀劒室以珠玉飾之請命春申君客春申君客三千餘<lb/>
人其上客皆躡珠履以見趙使趙使大慙春申君相十<lb/>
四年秦莊襄王立以呂不韋為相封為文信侯取東周<lb/>
春申君相二十二年諸侯患秦攻伐無已時乃相與合<lb/>
從西伐秦<hi>徐廣曰始皇六年</hi>而楚王為從長春申君用事至函<lb/>
<pb n="KR2a0002_WYG_076-7b"/>
谷關秦出兵攻諸侯兵皆敗走楚考烈王以咎春申君<lb/>
春申君以此益疎客有觀津人朱英謂春申君曰人皆<lb/>
以楚為强而君用之弱其於英不然先君時善秦二十<lb/>
年而不攻楚何也秦踰黽隘之塞而攻楚不便假道於<lb/>
兩周背韓魏而攻楚不可今則不然魏旦暮亡不能愛<lb/>
許鄢陵其許魏割以為秦秦兵去陳百六十里<hi>徐廣曰在許東</hi>
<hi>南</hi>臣之所觀者見秦楚之日鬬也楚於是去陳徙夀春<lb/>
而秦徙衛野王作置東郡春申君由此就封於呉行相<lb/>
<pb n="KR2a0002_WYG_076-8a"/>
事楚考烈王無子春申君患之求婦人宜子者進之甚<lb/>
衆卒無子趙人李園持其女弟欲進之楚王聞其不宜<lb/>
子恐久母寵李園求事春申君為舍人已而謁歸故失<lb/>
期還謁春申君問之狀對曰齊王使使求臣之女弟與<lb/>
其使者飲故失期春申君曰娉入乎對曰未也春申君<lb/>
曰可得見乎曰可於是李園乃進其女弟即幸於春申<lb/>
君知其有身李園乃與其女弟謀園女弟承間以説春申<lb/>
君曰楚王之貴幸君雖兄弟不如也今君相楚二十餘<lb/>
<pb n="KR2a0002_WYG_076-8b"/>
年而王無子即百歲後將更立兄弟則楚更立君後亦<lb/>
各貴其故所親君又安得長有寵乎非徒然也君貴用<lb/>
事久多失禮於王兄弟兄弟誠立禍且及身何以保相<lb/>
印江東之封乎今妾自知有身矣而人莫知妾幸君未<lb/>
久誠以君之重而進妾於楚王王必幸妾妾賴天有子<lb/>
男則是君之子為王也楚國盡可得孰與身臨不測之<lb/>
罪乎春申君大然之乃出李園女弟謹舍而言之楚王<lb/>
楚王召入幸之遂生子男立為太子以李園女弟為王<lb/>
<pb n="KR2a0002_WYG_076-9a"/>
后楚王貴李園園用事李園旣入其女弟立為王后子<lb/>
為太子恐春申君語泄而益驕隂飬死士欲殺春申君<lb/>
以滅口而國人頗有知之者春申君相二十五年楚考<lb/>
烈王病朱英謂春申君曰世有毋望之福又有毋望之<lb/>
禍今君處毋望之世事毋望之主安可以無毋望之人<lb/>
乎春申君曰何謂毋望之福曰君相楚二十餘年矣雖<lb/>
名相國實楚王也今楚王病旦暮且卒而君相少主因<lb/>
而代立當國如伊尹周公王長而反政不即遂南面稱<lb/>
<pb n="KR2a0002_WYG_076-9b"/>
孤而有楚國此所謂毋望之福也春申君曰何謂毋望<lb/>
之禍曰李園不治國而君之仇也不為兵而飬死士之<lb/>
日久矣楚王卒李園必先入據權而殺君以滅口此所<lb/>
謂毋望之禍也春申君曰何謂毋望之人對曰君置臣<lb/>
郎中楚王卒李園必先入臣為君殺李園此謂毋望之<lb/>
人也春申君曰足下置之李園弱人也僕又善之且又<lb/>
何至此朱英知言不用恐禍及身乃亡去後十七日楚<lb/>
考烈王卒李園果先入伏死士於棘門之内春申君入<lb/>
<pb n="KR2a0002_WYG_076-10a"/>
棘門園死士俠刺春申君斬其頭投之棘門外於是遂<lb/>
使吏盡滅春申君之家而李園女弟初幸春申君有身<lb/>
而入之王所生子者遂立是為楚幽王是歲也秦始皇<lb/>
帝立九年矣嫪毐亦為亂於秦覺夷其三族而呂不韋<lb/>
廢<lb/>
太史公曰吾適楚觀春申君故城宮室盛矣哉初春申<lb/>
君之説秦昭王及出身遣楚太子歸何其智之明也後<lb/>
制於李園旄矣<hi>徐廣曰旄音耄</hi>語曰當斷不斷反受其亂春申<lb/>
<pb n="KR2a0002_WYG_076-10b"/>
君失朱英之謂邪<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記集解卷七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>渚宫舊事</head>
    <p>
<pb n="KR2e0007_WYG_000-1a"/>
欽定四庫全書　　　　　史部五<lb/>
　渚宫舊事　　　　　　　雜史𩔖<lb/>
　　提要<lb/>
　　　　<hi>臣</hi>等謹按渚宫舊事一卷補遺五卷一名渚<lb/>
　　　　宫故事唐余知古撰結銜稱将仕郎守太子<lb/>
　　　　校書里貫則未詳也其書上起鬻熊下迄唐<lb/>
　　　　代所載皆荆楚之事故題曰渚宫渚宫名見<lb/>
　　　　左氏傳孔頴達疏以為當郢都之南盖楚成<lb/>
<pb n="KR2e0007_WYG_000-1b"/>
　　　　王所建藥史太平寰宇記則以為建自襄王<lb/>
　　　　未詳何據也書本十卷唐藝文志著于録此<lb/>
　　　　本惟存五卷止于晉代考晁公武郡齋讀書<lb/>
　　　　志載渚宫故事十卷則南宋之初尚為完本<lb/>
　　　　至陳振孫書録解題所言已與今本同則宋<lb/>
　　　　齊以下五卷當佚于南宋之末明陶宗儀説<lb/>
　　　　郛節鈔此書十餘條晉以後乃居其七疑從<lb/>
　　　　𩔖書引出非尚見原本也唐書藝文志載此<lb/>
<pb n="KR2e0007_WYG_000-2a"/>
　　　　書註曰文宗時人又載漢上題襟集十卷註<lb/>
　　　　曰段成式温庭筠余知古則與段温二人同<lb/>
　　　　時倡和此書皆記楚事其為游漢上時所作<lb/>
　　　　更無疑義陳氏以為後周人已屬訛誤通考<lb/>
　　　　引讀書志之文併脫去余字竟題為唐知古<lb/>
　　　　撰則謬彌甚矣今仍其舊為五卷其散見於<lb/>
　　　　他書者别輯為補遺一卷附録于後焉乾隆<lb/>
　　　　四十五年十月恭校上<lb/>
<pb n="KR2e0007_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>渚宫舊事補遺</head> <lb/>
    <p>
<pb n="KR2e0007_WYG_006-1a"/>
欽定四庫全書<lb/>
　渚宫舊事補遺<lb/>
　　　　　　　　　　　　唐　余知古　撰<lb/>
　　宋代<lb/>
司馬休之為荆州宋公遣使圍之休之未覺常所乘馬<lb/>
養於牀前忽連鳴不食注目視鞍休之試鞴之即不動<lb/>
鞴訖還坐馬又驚跳如此者數四騎馬即驟出門奔馳<lb/>
數里休之頋望已有使至矣遂去而獲免<lb/>
<pb n="KR2e0007_WYG_006-1b"/>
劉甲居江陵元嘉中女年十四姿色端麗未嘗讀佛經<lb/>
忽能暗誦法華經女所住屋尋有竒光女云已得正覺<lb/>
宜作二七日齋家為置高座設寶帳女登座講論詞𤣥<lb/>
又説人之灾祥諸事皆驗逺近敬禮解衣投寶不可勝<lb/>
數衡陽王在鎮躬率參佐觀之經十二日有道士史𤣥<lb/>
真曰此怪邪也振褐徃焉女即已知遣人守門云魔邪<lb/>
尋至凡着道服咸勿納之真變服奄入女初猶喝罵真<lb/>
便直前以水灑之即頓絶良久乃甦問以諸事皆云不<lb/>
<pb n="KR2e0007_WYG_006-2a"/>
識真曰此龍魅也自是復常嫁為宣氏妻<lb/>
郭仲産為南郡王從事宅有枇杷樹元嘉末起齋屋以<lb/>
竹為栭竹遂漸生枝葉條長數尺扶疎蓊翠鬰然如林<lb/>
仲産以為吉祥俄而同義宣之謀被誅焉<lb/>
河南向𤣥季為南郡太守其妻煑練忽爛如粥汁赤如<lb/>
血夜有人扣閣而呼曰府君今可去矣俄而刺史南郡<lb/>
王義宣作逆𤣥季力弱不能自固以附於逆父子並伏<lb/>
法<lb/>
<pb n="KR2e0007_WYG_006-2b"/>
江陵黄丘村有羊生羔兩頭一頸在上者鳴在下者不<lb/>
鳴俄而劉毅司馬休之相繼作亂人多兵死<hi>以上出太平廣記</hi>
臨川王義慶在鎮於羅公洲立觀甚大而惟一柱<lb/>
文帝為宜都王臨川人獻王萍實六子大者如升小者<lb/>
如鶴卵圎而赤初莫有識者以問長史王華曰此萍實<lb/>
也宣尼所謂王者之應宋祚當卜年六百頃之宜郡王<lb/>
即位祚終於六十矣<hi>以上出説郛</hi>
戴承伯元徽中買荆州治下枇杷寺其額乃悞東空地<lb/>
<pb n="KR2e0007_WYG_006-3a"/>
為宅日暮忽聞恚罵之聲起視有人形狀可怪承伯問<lb/>
之答曰我姓龔本居此宅君為何强奪承伯曰戴瑾賣<lb/>
地不應見咎鬼曰利身妨物何預瑾乎不速去當令君<lb/>
知言訖而没承伯性剛不為之動旬日疾卒<lb/>
沈攸之在鎮朱道珍嘗為孱陵令劉廓為荆州户曹各<lb/>
相並居江陵皆好圍棊日夜相就道珍元徽三年六日<lb/>
亡至數月廓坐齋中忽見一人以書授廓云朱孱陵書題<lb/>
云每思棊聚非意致闊方有來縁想能近顧廓讀畢失<lb/>
<pb n="KR2e0007_WYG_006-3b"/>
信所在寢疾尋卒<lb/>
南郡王義宣在鎮府史蔡鐵者善卜王嘗在内齋見一<lb/>
白䑕縁屋梁上命左右射得之内函中命鐵卜函中何<lb/>
物卦成笑曰得之矣王曰状之白色之䑕背明户彎弧<lb/>
射之絶其左股鼠孕五子三雄二雌若不見信剖腹立<lb/>
知王便剖之皆如鐵言賜萬錢<hi>以上出太平廣記</hi>
　　齊代<lb/>
隨王嘗率佐使上樊姬墓酣宴其夕夢樊姬怒曰獨不<lb/>
<pb n="KR2e0007_WYG_006-4a"/>
念封崇之義奈何溷我當令爾知詰旦王被病使巫覡<lb/>
引過設祀積日方愈<hi>出説郛</hi>
湘東王修竹林堂新陽太守鄭裒送雌鶴於堂留其雄<lb/>
者尚在裒宅霜天月夜無日不鳴商旅江津聞者墮淚<lb/>
時有野鶴飛赴堂中驅之不去即裒之雄也交頸頡頏<lb/>
撫翼聞奉鐘磬翻然共舞婉轉低昻妙契絃節<lb/>
湘東王於子城中造湘東苑穿池構山長數百丈植蓮<lb/>
浦縁岸雜以竒木其上有通波閣跨水為之南有芙蓉<lb/>
<pb n="KR2e0007_WYG_006-4b"/>
堂東有禊飲堂堂後有隱士亭亭北有正武堂堂前<lb/>
有射堋馬埒其西有鄉射堂堂置行堋可得移動東南<lb/>
有連理堂堂㮈生連理太清初生比連理當時以為湘<lb/>
東踐阼之瑞北有映月亭修竹堂臨水齋齋前有高山<lb/>
山有石洞潜行宛委二百餘步山上有陽雲樓樓極髙<lb/>
峻逺近皆見北有臨風亭明月樓顔之推詩云屢陪明<lb/>
月宴並將軍扈義熈所造<hi>以上出太平御覧</hi>
世祖選丁邯為郎邯託疾不就詔問實病着為郎乎對<lb/>
<pb n="KR2e0007_WYG_006-5a"/>
曰臣實不病耻以孝亷為令史耳世祖怒使虎賁杖之<lb/>
數十詔問欲為郎否對曰能殺臣者陛下不能為郎者<lb/>
臣也詔出不為郎<hi>出説郛</hi>
　　梁代<lb/>
安城王蕭佽博學善屬文天保之朝為一代文宗専掌<lb/>
詞令沈博厯侍中僕射尚書令有集三十卷著梁史百<lb/>
卷初佽以文詞擅名所敵擬者唯河東桞信言然桞内<lb/>
雖不伏而莫與抗及聞佽卒時為吏部尚書賔客候之<lb/>
<pb n="KR2e0007_WYG_006-5b"/>
見其屈一脚跳連稱曰獨步來獨步來衆賓皆舞忭以<lb/>
為笑樂<hi>出太平廣記</hi>
劉之亨仕南郡嘗夢二人姓李詣之亨乞命之亨不解<lb/>
其意既明有人遺生鯉兩頭之亨曰必夢中所感乃放<lb/>
之其夕夢二人謝恩云當令君延一筭<hi>出説郛</hi>
陸法和𨼆於江陵百里洲衣食居處與沙門同自號居<lb/>
士不至城郭容色常定人莫測也侯景始降於梁法和<lb/>
謂南郡朱元英曰貧道應共檀越擊侯景為國立勛元<lb/>
<pb n="KR2e0007_WYG_006-6a"/>
英問擊之何也法和曰正自如此及景渡江法和時在<lb/>
清溪山元英徃問之曰侯景今圍城其事云何法和曰<lb/>
宜待熟時不撩自落檀越但待侯景熟何勞問也因問<lb/>
尅不乃曰亦尅亦不尅景遣將任約衆號五萬伐湘東<lb/>
王於江陵兵將逼法和乃出詣湘東云自有兵書乞征<lb/>
任約召諸蠻弟子八百人在江津二日便發王遣胡僧<lb/>
祜領千餘人與之同行法和登艦大笑曰無量兵馬江<lb/>
陵多神祠人俗常所祈禱自法和軍出無復一驗人以<lb/>
<pb n="KR2e0007_WYG_006-6b"/>
為諸神皆從行故也至赤洲湖與任約相對法和乘輕<lb/>
舟不介胄㳂流而下去約軍一里乃逺謂將士曰觀彼<lb/>
龍睡不動吾軍之龍甚是踊躍即攻之縱火舫於前而<lb/>
逆風不便法和執白羽扇以麾風風勢即反約衆皆見<lb/>
梁兵步於水上於是大潰皆投水約逃竄不知所之法<lb/>
和曰明日午時當得及期未得人問之法和曰吾前於<lb/>
此洲水乾時建一刹語檀越等此雖為刹實是賊標今<lb/>
何不向標下求賊也如其言果見任約在水中抱刹柱<lb/>
<pb n="KR2e0007_WYG_006-7a"/>
頭纔出鼻遂擒之約言求就師目前死法和曰檀越有<lb/>
相必不死且於王有縁决無他慮王於後微得檀越力<lb/>
果釋用為郡守又西圍江陵約以兵赴救力戰焉法和<lb/>
既平任約乃還謂湘東王曰侯景自然平矣一無可慮<lb/>
蜀賊將至法和乃請守巫峽待之乃揔諸軍而徃先運<lb/>
石以填江三日水遂分流横之以鐵鏁蕭紀果遣蜀將<lb/>
渡峽口勢蹙進退不可王琳與法和經畧一戰而殱之<lb/>
山中多毒蟲猛獸法和授其禁戒不復噬螫所近江湖<lb/>
<pb n="KR2e0007_WYG_006-7b"/>
必於岸側結草云此處放生漁者皆無得時將兵猶禁諸<lb/>
軍捕魚有竊為者中夜猛獸必來噬之有弟子戯截蛇<lb/>
頭來詣法和法和曰汝何意殺蛇因指以示之弟子乃<lb/>
見蛇頭齚袴襠而不落又有人以牛試刀一下而頭斷<lb/>
來詣法和法和曰有一斷頭牛就卿徵命殊急若不為<lb/>
作功徳一月内報至其人不信數日果死其言多驗元<lb/>
帝以法和為郢州刺史法和不稱臣其啓文印名上自<lb/>
稱居士後乃自稱司徒帝謂僕射王褒曰我來未嘗有<lb/>
<pb n="KR2e0007_WYG_006-8a"/>
意用陸為三公而自稱何也褒曰彼既以道術自命容<lb/>
自先知帝曰法和功業稍重遂就拜為司徒後大聚兵<lb/>
艦欲襲襄陽而入武關帝使止之法和乃盡致其兵謂<lb/>
使者曰法和求道之人尚不希釋梵天王豈窺人主之<lb/>
位但與主有香火因縁救援耳今既被疑是業定不可<lb/>
改也於是設供養具大䭔薄餅及西魏舉兵法和赴江<lb/>
陵帝使人逆之曰此自能破賊但鎮郢州不須動也法<lb/>
和乃還州堊其城門着麤白布衫布袴邪巾大䋲束腰<lb/>
<pb n="KR2e0007_WYG_006-8b"/>
坐葦席終日乃脱之及聞梁滅復取前凶服着之受弔<lb/>
梁人西入魏果見䭔餅焉<hi>出大平廣記</hi>
　　唐代<lb/>
王栖巖自湘川寓江陵鷺白湖善治易窮律候隂陽之<lb/>
術所居桃杏手植成數十列四藩其宇時人比董奉栖<lb/>
巖笑曰吾獨利其花<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>祛風導氣耳安取迹古人餘事<lb/>
每清旦布蓍為人决事取資足一日為生則閉齋治園<lb/>
大厯中嘗有老父持百錢求筮卦成參驗其年栖巖曰<lb/>
<pb n="KR2e0007_WYG_006-9a"/>
家去㡬何父徃矣不然將仆於道老父出栖巖顧百錢<lb/>
乃紙也因悟其所驗之辰則栖巖甲子乃歎曰吾雖少<lb/>
而治易不自意能幽入鬼鑒死復何恨乃沐浴更新衣<lb/>
與妻訣少時而卒<hi>出太平廣記</hi>
　<lb/>
　<lb/>
　<lb/>
　<lb/>
<pb n="KR2e0007_WYG_006-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　渚宫舊事補遺<lb/>
</p>
<p>
</p>
  </div>
</body>
</text>
</TEI>
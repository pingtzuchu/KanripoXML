<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_028-1a"/>
南唐書卷之二十八<lb/>
滅國傳上第二十五<lb/>
嗚呼閩楚之捷不償於殫殘而淮甸之役輙䘮其膏<lb/>
腴易曰智小而謀大鮮不及矣戒之哉戒之哉作滅<lb/>
國傳<lb/>
閩國<lb/>
王審知字信通光州固始人也世爲農唐末群盜起<lb/>
審知與兄潮俱起草莾衆推潮爲主畧地至泉州軍<lb/>
行整肅其耆老相率遮道留之潮引兵圍城逾年殺<lb/>
其刺史廖彦若光啓二年福州觀察使陳巖表潮泉<lb/>
<pb n="KR2i0017_SBCK_028-1b"/>
州刺史景福元年巖䘚其壻范暉自稱留後潮遣審<lb/>
知攻暉殺之唐即以潮爲福州觀察使潮以審知爲<lb/>
副使審知爲人状貌雄偉常乗白馬軍中號白馬三<lb/>
郎乾寧四年潮䘚審知代立唐以福州爲威武軍拜<lb/>
審知節度使累遷同中書門下平章事封瑯瑘王唐<lb/>
亡梁太祖加拜審知中書令封閩王陞福州爲大都<lb/>
督府審知儉約好禮王倓楊沂徐寅之徒皆依焉又<lb/>
建學四門以教閩士之秀者歲遣使泛海入貢于梁<lb/>
後唐同光三年審知䘚謚忠懿長子延翰立建國稱<lb/>
王而猶禀唐正朔延翰長大美晢如玉其妻崔氏陋<lb/>
<pb n="KR2i0017_SBCK_028-2a"/>
而滛延翰不䏻制審知䘮未期徹其几筵又多選良<lb/>
家子爲妾崔氏性妬良家子之美者輙幽之别室繫<lb/>
以大械刻木爲人手以擊其頰又以鐡錐刺之一歲<lb/>
之中死者八十四人崔氏後病見其祟而䘚十有二<lb/>
月延翰弟泉州刺史延鈞審知飬子建州刺史延禀<lb/>
同以兵入執延翰殺之而延鈞立更名鏻鏻審知次<lb/>
子也荘宗即拜鏻節度使累加檢校太師中書令封<lb/>
閩王鏻既立延禀還建州鏻餞于郊延禀臨訣謂鏻<lb/>
曰善繼先志無煩老兄復来鏻銜之長興二年延禀<lb/>
率兵擊鏻鏻遣王仁逹敗之執延禀誚之曰予不䏻<lb/>
<pb n="KR2i0017_SBCK_028-2b"/>
繼先志果煩老兄復來延禀不䏻對遂殺之三年鏻<lb/>
上書求爲尚書令唐不報鏻遂絶朝貢即皇帝位改<lb/>
元龍啓國號閩追謚審知爲昭武孝皇帝廟號太祖<lb/>
立五廟置百官龍啓三年改元永和王仁逹爲鏻殺<lb/>
延禀而有功典親兵鏻心忌之鏻謂人曰仁逹智畧<lb/>
在吾世可用不可遺後世患因誣以罪殺之鏻妻早<lb/>
䘚繼室金氏賢而不荅審知婢金鳳陳氏鏻嬖之遂<lb/>
立之以爲后𥘉鏻有嬖吏歸守明者以色見倖號歸<lb/>
郞鏻後得風疾陳氏與歸郎姦又有百工院使李可<lb/>
殷因歸郎以通陳氏鏻命工作九龍帳國人歌曰誰<lb/>
<pb n="KR2i0017_SBCK_028-3a"/>
謂九龍帳惟貯一歸郎鏻婢春鷰有色其子繼鵬蒸<lb/>
之鏻巳病繼鵬因陳氏以求春鷰鏻怏怏與之其次<lb/>
子繼韜怒謀殺繼鵬繼鵬懼與皇城使李倣圗之乃<lb/>
令壮士先殺李可殷率皇城衛士入鏻聞鼓噪聲走<lb/>
匿九龍帳中衛士刺之不死宫人不忍其苦爲絶之<lb/>
繼韜及陳后歸郞皆爲倣所殺鏻立十年見殺謚曰<lb/>
惠皇帝廟號太宗繼鵬鏻長子也既立更名昶改元<lb/>
通文晋天福二年昶遣使貢于京師髙祖遣散騎常<lb/>
侍盧損冊昶閩王拜其子繼恭臨海郡王損至閩昶<lb/>
稱疾不見令繼恭主之又遣中書舎人劉乙勞損于<lb/>
<pb n="KR2i0017_SBCK_028-3b"/>
舘乙衣冠偉然騶童甚盛他日損遇乙于塗布衣芒<lb/>
屩而巳損使人誚之曰鳳閣舎人何逼仄之甚也乙<lb/>
羞媿以手掩面而走昶好巫妖人林興以巫見倖三<lb/>
年夏虹見宫中林興傳神言此宗室將爲亂之兆也<lb/>
乃命興帥壮士殺審知子延武延望及其子五人後<lb/>
興事敗亦被殺而昶愈惑亂立父婢春鷰爲淑妃後<lb/>
立以爲皇后昶募勇士爲宸衞都以自衞其賜予給<lb/>
賞獨厚於他軍控鶴都將連重遇拱宸都將朱文進<lb/>
皆以此怒重遇等夜帥衞士縦火焚南宫昶挾愛姬<lb/>
子弟黃門衞士斬關而出宿于野次重遇迎延羲立<lb/>
<pb n="KR2i0017_SBCK_028-4a"/>
之延羲令其子繼業率兵襲昶及之射殺數人昶知<lb/>
不免擲弓于地繼業執而殺之及其妻子皆死無遺<lb/>
類延羲立謚昶曰康宗延羲審知少子也既立更名<lb/>
曦遣使朝貢于晋改元永隆鑄大鐡錢以一當十曦<lb/>
自昶世倔彊難制昶相王倓每抑折之曦立而倓已<lb/>
死命發塜戮尸倓面如生血流被體泉州刺史余延<lb/>
英甞矯命掠取良家子曦怒召下御史劾之延英進<lb/>
買宴錢千萬曦曰皇后土貢何在延英又獻皇后錢<lb/>
千萬乃得不劾曦甞嫁女朝士有不賀者笞之御史<lb/>
中丞劉賛坐不紏舉將加笞諌議大夫鄭元弼切諌<lb/>
<pb n="KR2i0017_SBCK_028-4b"/>
乃止曦弟延政爲建州節度使封富沙王自曦立不<lb/>
叶數舉兵相攻曦由此惡其宗室多以事誅之諌議<lb/>
大夫黃峻舁櫬詣朝堂極諌曦怒貶峻漳州司戸叅<lb/>
軍校書郎陳光逸上書䟽曦過惡五十餘事曦命衛<lb/>
士鞭之百而不死以繩係頸掛于木乆而乃絶國計<lb/>
使陳匡範増筭啇之法以獻曦曰匡範人中之寳也<lb/>
巳而歲入不登其數乃借於民以足之匡範以憂死<lb/>
其後知其借於民也剖匡範棺㫁尸棄之水中曦性<lb/>
滛虐而妻李氏悍而酗酒賢妃尚氏有色而寵<hi>諸國皆僣</hi>
<hi>后妃之號</hi>李仁遇曦甥也以色嬖之用以爲相曦甞爲牛<lb/>
<pb n="KR2i0017_SBCK_028-5a"/>
飲羣臣侍酒有詐及私棄酒者輙殺之并殺其替者<lb/>
連重遇既殺昶常懼爲國人所討曦心疑之以語誚<lb/>
重遇等重遇等流涕自辯李氏妬尚妃之寵欲圗曦<lb/>
而立其子亞澄乃使人謂重遇等曰上心不平於二<lb/>
公柰何重遇等懼六年三月曦出逰醉歸重遇等遣<lb/>
壮士拉於馬上殺之諡曰景宗<lb/>
延政審知子也曦立爲滛虐延政數貽書諌之曦怒<lb/>
遣杜建崇監其軍延政逐之曦乃舉兵攻延政爲延<lb/>
政所敗延政乃以建州建國稱殷改元天徳明年連<lb/>
重遇巳弑曦集閩羣臣告曰昔太祖武皇帝親冐矢<lb/>
<pb n="KR2i0017_SBCK_028-5b"/>
石遂啓有閩及其子孫滛虐不道天厭王氏當求有<lb/>
徳以安此土乃掖朱文進陞殿率百官北面而臣之<lb/>
文進以重遇判六軍諸衞事王氏子弟在福州者無<lb/>
少長皆殺之以黃紹顔守泉州程贇守漳州許文縝<lb/>
守汀州用晋正朔稱開運元年泉州軍將劉從効詐<lb/>
其州人曰富沙王取福州矣吾屬世爲王氏臣安䏻<lb/>
交臂事賊乎州人共殺紹顔迎王繼勲爲刺史漳州<lb/>
聞之亦殺贇迎王繼成爲刺史皆王氏之諸子也文<lb/>
縝懼以汀州降于延政南唐聞亂命查文徽等帥師<lb/>
伐之遂下建陽延政遣統軍吳承祐徃紿福州曰唐<lb/>
<pb n="KR2i0017_SBCK_028-6a"/>
兵助我討福州信之故連重遇殺朱文進禆将林仁<lb/>
翰殺連重遇謀迎延政都福州㑹南唐兵方急攻建<lb/>
州延政乃遣其子繼昌守福州而自拒唐兵福州軍<lb/>
將李仁逹謂其徒曰唐攻建州富沙王不䏻自保其<lb/>
能有此土耶乃擒繼昌及吳承祐殺之欲自立懼衆<lb/>
不附以雪峯僧卓儼明示衆曰此非常人也被以衮<lb/>
冕率諸将吏北面而臣之已而又殺儼明乃自立送<lb/>
𣢾于南唐南唐以仁逹爲威武軍節度使文徽等下<lb/>
建州俘延政于金陵封延政鄱陽王閩主劉従効自<lb/>
領泉州李仁逹自領福州羈縻而已明年福州附于<lb/>
<pb n="KR2i0017_SBCK_028-6b"/>
吳越<lb/>
南唐書卷之二十八<lb/>
</p>
<p>
</p>
  </div>
</body>
</text>
</TEI>
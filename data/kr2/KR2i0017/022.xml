<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_022-1a"/>
南唐書卷之二十二<lb/>
歸明傳上第十八<lb/>
嗚呼生草昧之世事偏據之國君臣上下冥行而巳<lb/>
矣及其一覩聖人之化而得其所歸則何異於離蔀<lb/>
屋之幽即天日之鑒哉故南唐之士及事　皇朝者<lb/>
皆謂之歸明而歸明之士未必皆善也作歸明傳<lb/>
蕭儼廬陵人也甫十歲詣廣陵以童子擢第及長志<lb/>
量穩正交不苟合授秘書省正字烈祖受禪遷大理<lb/>
司直拜刑部郎中明清平恕號稱職烈祖季年性辯<lb/>
急羣臣多貽訶責陳覺居近職不自安請告數月烈<lb/>
<pb n="KR2i0017_SBCK_022-1b"/>
祖殂覺以宣遺詔日出叅儼劾曰陳覺側聆私室以<lb/>
俟升遐請案其罪不許元宗即位委政齊王景遂馮<lb/>
延巳魏岑之徒因以隔絶中外儼上書極論遂出聽<lb/>
政昇元之法禁以良人爲賤賣奴婢者通官作劵至<lb/>
是馮延魯等欲廣置妓妾因矯遺制許民私賣巳子<lb/>
儼駁曰此非大行之命延魯矯爲之爾昔延魯爲東<lb/>
都判官上䟽貧民不自給者聽鬻已子大行問臣臣<lb/>
曰徃者陛下出府金以贖民子故得天下歸心大寳<lb/>
自至今乃許民賣子以資豪民非防㣲之道也由是<lb/>
延魯之請不行今復行之故知其矯先㫖也議者以<lb/>
<pb n="KR2i0017_SBCK_022-2a"/>
遺詔巳出不可改遂行烈祖山陵儼與韓熈載江文<lb/>
蔚同定禮儀諡法遷大理卿兼給事中因㫁獄失入<lb/>
用事者欲誅之頼宰相馮延巳固爭以謂赦前失入<lb/>
罪不當死遂貶南昌令因歸葬廬陵幞巾素𥚑詣郡<lb/>
㕔設拜敬守桑梓言談服御不改郷俗㑹醼故老姻<lb/>
舊語笑雍穆俄復舊官後主𥘉嗣位屢與嬖倖對弈<lb/>
儼入白事舉奩投于地後主大怒曰汝與魏徴孰愈<lb/>
儼従容曰臣若非魏徴陛下亦非太宗矣後主黙然<lb/>
罷弈儼秉身方直彈奏不阿百官貴戚歛祍避之歸<lb/>
皇朝以老病居郷里因訟至郡言辭舛錯郡倅不知<lb/>
<pb n="KR2i0017_SBCK_022-2b"/>
其疾以爲愚謬乃詰之曰江南用汝軰爲正卿不亡<lb/>
何待䘚年七十至無一金<lb/>
劉承勲不知何許人也美風度善數計事烈祖爲郡<lb/>
従事改糧料判官出納無弊號爲稱職遷徳昌宫使<lb/>
南唐自吳建國保有江淮籠山澤之利帑藏頗盈徳<lb/>
昌宫其外府也金帛泉貨多在焉禪代之後邦國新<lb/>
造而簿籍淆亂鉤校不明承勲由是多入私家盗用<lb/>
無筭家畜妓樂迨百數人每置一妓費數百緡而珠<lb/>
金服餙亦各稱此承勲善爲詭佞常以寳貨遺賂權<lb/>
要故雖朱門甲第窮極富侈而乆弗之譴　太祖皇<lb/>
<pb n="KR2i0017_SBCK_022-3a"/>
帝既平荆湖詔江南具舟運湖中米承勲請行乃督<lb/>
巨艘數百柁自長沙抵迎鑾本以姦心預自結於<lb/>
皇朝爲異時計及金陵平承勲歸于　京師首陳運<lb/>
米事以爲巳績　太祖曰此李煜勤王之職豈汝功<lb/>
耶特弗叙用既而窮困祼袒丐食於路不勝其苦凍<lb/>
餒而䘚<lb/>
邵拙宣城人也孤峭不撓博通經史飲酒常至百盞<lb/>
偶沉<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>遂絶飲雖筵宴終日唯茶漿而巳著書埒韓<lb/>
柳有詩三百篇尚書郎孫邁爲之序命曰廬嶽集曹<lb/>
郎趙慶以詩貽之云邁古文章金鸑鷟出羣行止玉<lb/>
<pb n="KR2i0017_SBCK_022-3b"/>
麒麟歸皇朝就應制科有司以聞未詔而䘚郡将哀<lb/>
之籍其装得拙手書史傳文集三百卷藏于官府時<lb/>
悼其苦學能文而不得逹于名位或議其詩有萬國<lb/>
未得雨孤雲猶在山之句斯爲應矣門人袁氏買地<lb/>
葬之<lb/>
舒雅世爲宣城人姿容秀發以才思自命因隨計金<lb/>
陵以所學獻于吏部侍郎韓熈載熈載一見如疇昔<lb/>
舘給之雅性巧黠應荅如流熈載待之爲忘年之交<lb/>
出入卧内曽無間然熈載性懶不拘禮法常與雅易<lb/>
服燕戲猱雜侍婢入末念酸以爲笑樂或云熈載所<lb/>
<pb n="KR2i0017_SBCK_022-4a"/>
著格言半雅之辭迨數年㑹熈載知貢舉以雅爲第<lb/>
一朝野無間者以雅之才爲當也歸　皇朝守舒州<lb/>
出見山水竒秀田疇沃壌遂有終焉之志考滿以本<lb/>
官掌靈仙觀䘚<lb/>
盧絳字晋卿南昌人也讀書畧通大義不事事常以<lb/>
博弈角觝爲務郷里鄙之絳慙憤入廬山國學與諸<lb/>
葛濤蒯鼇相善諸生篋笥稍豐輙強取之山下桑門<lb/>
亦苦其無頼號爲廬山三害㑹朱弼爲國子助教規<lb/>
其過遂亡去徃還澗壁遇大雪乏薪絳恃膂力踊折<lb/>
簷桶燒之病痁且死夜夢白衣婦人頗有姿色歌菩<lb/>
<pb n="KR2i0017_SBCK_022-4b"/>
薩蠻勸絳罇酒其辭云玉京人去秋蕭索畫簷鵲起<lb/>
梧桐落欹枕悄無言月和殘夢圎背燈惟暗泣甚處<lb/>
碪聲急眉黛小山攅芭蕉生暮寒歌數闋因謂絳曰<lb/>
子之疾食蔗即愈詰朝求蔗食之疾果差迨數夕又<lb/>
夢前白衣麗人曰妾乃玉真也他日富貴相見於固<lb/>
子坡絳寤襟懐豁然唯不測固子坡之說後入金陵<lb/>
詣後主上書陳京口至澗壁要衝之地宜立柵屯戍<lb/>
其餘利害數十事書上未報復爲書詣光政陳喬喬<lb/>
與語數日大竒之因表署爲本院承㫖經營制置頗<lb/>
見幹績俄轉㳂江諸營兵馬監押絳於是召募無頼<lb/>
<pb n="KR2i0017_SBCK_022-5a"/>
少年便習舟楫水道者得馬雄王川軍等數千人立<lb/>
爲偏禆使督䘚伍日習水戰節以金鼓麾以旗幟廽<lb/>
舟轉戈皆如節制時有一舟應節稍遲即斬其舟長<lb/>
復試之可使泝逆流蹈巨浪常於海門遮獲越人船<lb/>
舫鹽貨獻于金陵後主賞其功拜上柱國及　王師<lb/>
克池州授陵波軍都虞候㳂江都部署　王師屢攻<lb/>
秦淮口水柵絳數拒之皇甫繼勲鄭彦華等忌絳功<lb/>
名出巳說後主遣絳出援丹陽絳率所部百艘爲八<lb/>
字陣突圍出至京口麾兵三戰越人三北就拜絳太<lb/>
師自絳出建康水陸之攻愈急絳還赴難㑹宣州叛<lb/>
<pb n="KR2i0017_SBCK_022-5b"/>
乃授絳宣州節度使討平之金陵既平諸郡皆下絳<lb/>
獨不順殺歙州刺史龔慎儀謀奔嶺表<lb/>
朝廷數遣使喻㫖絳遂降授冀州團練使㑹龔慎儀<lb/>
姪頴爲右讃善大夫上言求復季父之讐乃命斬絳<lb/>
絳臨刑有白衣婦人同斬姿貌宛如所夢問其受刑<lb/>
之地即固子坡也婦人姓耿名玉真其夫死與前婦<lb/>
之子通當極法與絳同斬焉<lb/>
劉茂忠廬陵安城人也貌魁雄善用大矟剽畧旁縣<lb/>
頗爲民患縣吏捕獲之械送本郡㑹赦减死論時上<lb/>
江羣盗趙晟蕭榮等聚徒數百郡縣捕之彌年不獲<lb/>
<pb n="KR2i0017_SBCK_022-6a"/>
茂忠於是自陳擒晟等以贖餘罪郡将釋之示以恩<lb/>
信茂忠感憤因亡入賊中與捕吏爲内應討平之署<lb/>
茂忠諸色捕捉軍頭又廬陵有吳先等招集亡命居<lb/>
鷓鴣洞四出攻剽茂忠掩擊殆盡遂斬先持其首詣<lb/>
郡奏授吉州兵馬監押繕理城隍戎事整肅遷袁州<lb/>
萍郷制置以捍潭衡之境因縦獵出界潭人拒之茂<lb/>
忠怒乗勢大畧至灃陵而還潭衡廵撫使祖洎惡其<lb/>
犯境欲襲取之㑹冬至日意茂忠醼飲乃帥歩騎數<lb/>
千亟趣萍鄉屯寨皆遁候騎告急座皆恼懼茂忠飲<lb/>
㗖自若酒數行報騎又至将士請行茂忠笑曰日旰<lb/>
<pb n="KR2i0017_SBCK_022-6b"/>
矣此時出師主將不利潜出竒兵躡潭人後焚橋梁<lb/>
伏道左然後躬擐甲胄去寨十里與潭師遇合戰迨<lb/>
晡勝負未决茂忠下馬持大矟深入敵陣所向無前<lb/>
潭人奔還而橋路已絶旁遇伏兵腹背擊之殺傷殆<lb/>
盡遂執其副使以軍禮見之後主嘉其功拜袁州刺<lb/>
史未㡬金陵平後主入<lb/>
朝吉州刺史申屠令堅約茂忠爲亂事未發而令堅<lb/>
䘚茂忠遂降舟次淮口修謁稱袁州刺史關津吏擲<lb/>
刺于地大罵曰亡國之俘何刺史也遂以牓帖賛見<lb/>
将階其㕔署朱復叱之令執杖庭叅至<lb/>
<pb n="KR2i0017_SBCK_022-7a"/>
京師授登州刺史數月朱抵罪羈管適隷登州茂忠<lb/>
令日兩衙立於庭下朱慙憤死南唐季世每除節度<lb/>
刺史皆質其家于都城茂忠守袁州金陵城破而亡<lb/>
其妻女茂忠意爲軍士所畧及歸　京師潜使女奴<lb/>
賣衣於諸營得其状以聞遂取還之後因據枵夜坐<lb/>
庭下忽一人自外躍劒刺茂忠茂忠以<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>自悍連舉<lb/>
數四而枵迨絶刃不能中㑹左右執送軍廵按斬之<lb/>
乃畧女兵也茂忠㣲時所持大矟後将有闘戰則夜<lb/>
響嘗與潭人桃戰親持奮擊前無堅敵左右中者皆<lb/>
洞胸脅茂忠因敗其膊至是疾作臂不能舉數日䘚<lb/>
<pb n="KR2i0017_SBCK_022-7b"/>
李元清濠州人也周世宗征淮南其父聚郷里義士<lb/>
襞𥿄爲鎧號白甲軍與官軍同守濠州水寨周人驅<lb/>
駱駞爲前鋒濠人驚駭不戰而潰元清渡江居建業<lb/>
趫捷有勇走及奔馬常入梁宋伺周人情状開寳中<lb/>
以吉州永新與潭衡接境因改永新爲制置以元清<lb/>
充使每數月一託病不衙潜入潭部人不之知先是<lb/>
夏賦準貢見緡民苦之元清奏請納帛一疋折錢一<lb/>
千以爲定制常以便宜科率民無怨望摠諸科物十<lb/>
餘萬數漕運入金陵以濟國用金陵平例歸京師元<lb/>
清僞爲目疾召驗之揮刃而目不瞬遂放歸濠上䘚<lb/>
<pb n="KR2i0017_SBCK_022-8a"/>
陸昭符金陵秣陵人開寳末朝廷問罪江南恼懼後<lb/>
主遣潘慎修入貢且求緩師昭符時爲進奏使以其<lb/>
物數難辦請市於富民石守信家得絹十萬疋後主<lb/>
以昭符善計度累加任使金陵平盧絳入歙州胡則<lb/>
據江州昭符集逃民欲應絳則　朝廷遣使宣喻示<lb/>
以恩信昭符送𣢾朝廷禄之昭符嘗爲常州刺史常<lb/>
州當吳越之衝城邑荒虗戸不滿千數昭符爲理寛<lb/>
簡招納散亡未㡬戸口蕃庻如𥘉一日坐郡㕔忽遇<lb/>
雷電遶庭官吏震懾昭符撫案叱之雷霆頓止及舉<lb/>
案幃得大鐡索重數百斤人尤駭之而昭符神色自<lb/>
<pb n="KR2i0017_SBCK_022-8b"/>
若命收鐡索付官庫以示後人<lb/>
南唐書卷之二十二<lb/>
<pb n="KR2i0017_SBCK_022-9a"/>
</p>
<p>
</p>
  </div>
</body>
</text>
</TEI>
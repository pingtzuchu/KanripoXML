<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_011-1a"/>
南唐書卷之十一<lb/>
列傳第六<lb/>
刁彦能上蔡人也父禮遇亂徙居宣城彦能少孤貧<lb/>
事母以孝聞𥘉隷節度使王茂章爲親兵茂章叛入<lb/>
越彦能當従使家人扶其母俟於路彦能至抱母泣<lb/>
告茂章曰老母在此不能従公茂章許之乃馳入宣<lb/>
州城中巳亂彦能登城以劒招之紿曰我従王府来<lb/>
爾軰無動大軍且至矣衆信之稍定義祖聞而嘉之<lb/>
以爲軍事校使属徐知訓知訓恣横彦能每以書切<lb/>
諫雖不見納亦常寵遇牙将馬謙帥衆刼吳主登門<lb/>
<pb n="KR2i0017_SBCK_011-1b"/>
欲誅知訓朱瑾麾兵却之彦能手劒斬謙知訓忌烈<lb/>
祖每欲加害嘗召烈祖飲伏劒士於室中彦能行酒<lb/>
以手搯烈祖而推之烈祖悟𧺫去又嘗従知訓會烈<lb/>
祖于山光寺是日知訓大沉<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>决欲害烈祖徐知諫<lb/>
以謀告烈祖烈祖乃奔知訓授彦能劒使追殺之及<lb/>
於中塗彦能舉劒揚䄂以示烈祖還紿以弗及既而<lb/>
朱瑾殺知訓義祖稍知其罪惡将吏多𬒳譴責見彦<lb/>
能諫書善之復使事知諫於潤州烈祖受禪召入禁<lb/>
衛叙其舊恩遷天威軍都虞候左衛使元宗即位出<lb/>
爲饒信二州刺史建州留後撫州節度使彦能喜讀<lb/>
<pb n="KR2i0017_SBCK_011-2a"/>
書委任文吏郡政修理亦好篇詠嘗與李建勲贈荅<lb/>
建勲奏之元宗笑曰吾不知彦能乃西班學士也性<lb/>
修嚴所居雖傳舎一日必葺周宗何敬洙皆故人也<lb/>
每飲酒常蓬首祼袒彦能在座則皆儼然䘚年六十<lb/>
有八<lb/>
周宗字君太秣陵人也常給使烈祖左右署爲牙吏<lb/>
多使喻㫖四方敏於事任恩寵日洽義祖䘚于金陵<lb/>
知詢謂宗曰㒒射望髙履危無西渡宗堅請知詢手<lb/>
扎示信遽得故茗帖書曰不必奔赴既而徐氏諸子<lb/>
果以不奔赴譲烈祖烈祖因出所書茗𥿄示之知詢<lb/>
<pb n="KR2i0017_SBCK_011-2b"/>
靦顔而巳及烈祖鎮金陵宗爲都押衙烈祖位望巳<lb/>
重常履嫌疑因理白<graphic n="KR2507" url="https://raw.githubusercontent.com/kanripo/KR-Gaiji/master/images/KR2507.png" mimeType="image/png"/>歎曰國家安而吾老矣宗竊<lb/>
窺其意請如廣陵告宋齊丘以禪代之事齊丘手䟽<lb/>
天時人事未可請斬宗以滅口烈祖懼欲斬宗而行<lb/>
軍司馬徐玠固争得免黜于池州數歲復召如𥘉既<lb/>
賛禪代累遷樞宻使宗亦淳謹自守而巳𥘉俞文正<lb/>
爲烈祖幕賔而宗及馬仁𥙿皆従給使至是宗出鎮<lb/>
江州文正猶爲九江廵官輙問宗曰馬押衙何在宗<lb/>
知其涼徳笑曰馬相公出鎮浙西乆矣文正嘗預公<lb/>
宴俛首詐曰下官飲量棊局令公素知之座皆愕然<lb/>
<pb n="KR2i0017_SBCK_011-3a"/>
而宗不之罪其寛厚類如此連歷将相奉法循理然<lb/>
貲産巨億儉嗇愈甚論者鄙之留守東都以老病乞<lb/>
骸骨乃以司徒致仕周兵𥘉𧺫而宗䘚宋齊丘撫棺<lb/>
哭曰君太能黠來亦得時去亦得時元宗聞之不平<lb/>
宗娶繼室生二女皆國色繼爲國后侈靡之盛冠于<lb/>
當時<lb/>
馬仁𥙿字徳寛北平王燧之後遇亂徙居彭城世爲<lb/>
将仁𥙿母方娠夢人謂曰北平来歸及生有紫氣滿<lb/>
庭數歲學兵書若成誦然𥘉同周宗給使烈祖左右<lb/>
小心敏幹署爲右職烈祖移鎮潤州仁𥙿監蒜山渡<lb/>
<pb n="KR2i0017_SBCK_011-3b"/>
首聞朱瑾之亂馳白烈祖即日以州兵渡江定亂烈<lb/>
祖得政基於此也以功拜左領軍将軍烈祖以女妻<lb/>
之是爲興國公主出爲楚州刺史入爲左金吾大将<lb/>
軍烈祖受禪遷潤州節度使眀年移鎮廬州爲理寛<lb/>
簡吏民便之烈祖左右小臣貴逹者唯仁𥙿與周宗<lb/>
爲親信周宗後富而仁𥙿常貧宗力賛禪代之事仁<lb/>
𥙿多就外任無所關預時人稱其長者䘚年三十九<lb/>
子文義别傳<lb/>
嗚呼貴賤時也上下分也君子知時之無止知分之<lb/>
無常則貴賤上下吾何預焉况生亂世事偏國易牛<lb/>
<pb n="KR2i0017_SBCK_011-4a"/>
衣以晝錦𧺫徒歩爲朱輪逹者觀之特戲事爾文正<lb/>
之抗周宗豈足以識此哉<lb/>
何敬洙㓜爲吳将李簡厮飬簡性殘忍左右過愆鮮<lb/>
獲全活敬洙暮與羣兒戲庭下有蒼頭取簡所愛端<lb/>
硯戲諸僮曰誰敢破此羣僮聳肩吐舌相視敬洙厲<lb/>
色曰死生有命乃一擲破之翌日簡責破硯之由敬<lb/>
洙自陳因壮其果敢捨之勿殺簡鎮鄂州令相術董<lb/>
紹顔徧閱諸子紹顔曰諸郎皆善然祿夀無及公者<lb/>
時敬洙侍側指敬洙曰此竒相也可與公齊簡由是<lb/>
益竒之視如巳子及長用爲軍校敬洙軀貌短陋而<lb/>
<pb n="KR2i0017_SBCK_011-4b"/>
趫捷有力簡䘚烈祖以爲金陵禆将累遷天威軍都<lb/>
虞候建州之役爲應援使𥘉至以爲僻陋山郡不當<lb/>
勞師辭氣甚憤查文徽開喻之勢不可止乃與邊鎬<lb/>
恊心戮力破西巖延平軍威大振遂下建州敬洙應<lb/>
受上賞王建封争之以爲已功敬洙於是推建封功<lb/>
第一除敬洙楚州刺史嘗従數人親出里巷察人疾<lb/>
苦吏之苛刻無不知之每坐㕔事與賔客譚宴民有<lb/>
白事者隨其所言親加剖析無不厭服會連歲出師<lb/>
楚州當供億之地民不知勞亦敬洙爲之節制也及<lb/>
移鎮鄂州稍自矜驕周師伐淮南元宗使敬洙移郭<lb/>
<pb n="KR2i0017_SBCK_011-5a"/>
外居人入城爲備敬洙不従乃背城除地爲戰埸曰<lb/>
職當効死於此安能閉門自困也元宗善之未㡬召<lb/>
還都年老有足疾後主以其勲舊優禮之拜上将軍<lb/>
奉以上公之秩列門㦸䘚年七十七<lb/>
柴克宏吳功臣再用之子䟽爽任義不拘小行以父<lb/>
廕爲郎将累遷龍武軍都虞候常與賔客博奕以聲<lb/>
酒爲務雖職當偏将而未嘗言兵時皆以爲非才故<lb/>
乆不遷亦不屑意淮甸兵𧺫越人宼常州以克宏爲<lb/>
撫州刺史克宏上書乞従軍効用元宗善之使帥師<lb/>
救常州時精兵皆在江北克宏将老弱數千介胄朽<lb/>
<pb n="KR2i0017_SBCK_011-5b"/>
蠧入白樞宻副使李徴古曰今以羸兵赴難器甲當<lb/>
得堅利者此色何用徴古素輕其爲人因慢罵遣之<lb/>
衆皆憤怒而克宏怡然進及京口徴古使召還以朱<lb/>
業代将克宏不従至常州徴古又使召之克宏曰吾<lb/>
刻日破敵爾来召我必姦人也命斬之使者告以李<lb/>
樞宻之命克宏曰李樞宻親来軍容在我况其使乎<lb/>
遂斬以狥常州有隋末陳果仁祠果仁見夢於克宏<lb/>
曰吾與隂兵助爾及戰有黒牛二頭衝突越兵克宏<lb/>
繼之大敗越人俘馘甚衆克宏奏封果仁爲武烈大<lb/>
帝賊走朱業方至克宏善遇之以功拜江州節度使<lb/>
<pb n="KR2i0017_SBCK_011-6a"/>
復請北出命未下而發瘍䘚克宏嘗爲宣州廵檢使<lb/>
宣州城隍不修戰守無備問其故吏云自頃年田頵<lb/>
李遇繼叛後爲宣州者無復爲兵備克宏大笑曰時<lb/>
移事異安有此理即繕修守禦之備不日完緝明年<lb/>
越宼至郡人安之<lb/>
劉崇俊字徳修楚州山陽人祖金事吳有功爲濠州<lb/>
刺史振威名於境上世典濠梁崇俊弱冠嗣父仁規<lb/>
位爲濠州刺史仁規苛酷崇俊𥘉立頗務仁恵數年<lb/>
之後亦漸專恣不拘文法多蓄無頼軰使之過淮剽<lb/>
掠郷邑獲美婦良馬以自奉雖然郡中畏憚政亦甚<lb/>
<pb n="KR2i0017_SBCK_011-6b"/>
理嘗招集騎士得數百人則𬒳以精甲貢于金陵以<lb/>
幸恩寵俄升濠州爲定逺軍遂拜節度使其子節尚<lb/>
元宗女太寧公主會夀州姚景死崇俊重賂權要求<lb/>
兼領夀州元宗佯不認其意乃移鎮壽州而使楚州<lb/>
刺史劉彦貞馳入濠州代之崇俊自悼失計䘚年四<lb/>
十<lb/>
王崇文字光福吳功臣綰之子性重厚儒雅博綜經<lb/>
史少爲軍校小心敏幹尚烈祖妺廣徳公主出爲歙<lb/>
吉二州刺史吉州民多爭訟古稱難治崇文奉法循<lb/>
理無所侵撓吏民便之遷䖍州節度使𥘉平建州崇<lb/>
<pb n="KR2i0017_SBCK_011-7a"/>
文鎮之即日安輯人忘其亂三十年間出領藩鎮入<lb/>
掌禁兵官至使相常褒衣博帶與士大夫譚宴風度<lb/>
夷曠時人親重之福州之役迫於君命雖爲大将上<lb/>
則陳覺軰專恣下則王建封劉従効䟦扈崇文不能<lb/>
制及師潰元宗歸罪於陳覺馮延魯而崇文及諸将<lb/>
皆弗問頃之移鎮廬州入爲神武侍御統軍復出夏<lb/>
口其治皆如初後主即位崇文手䟽時宜政體備陳<lb/>
箴誨加中書令未拜而䘚<lb/>
邊鎬不知何許人也事烈祖累遷通事舎人保大𥘉<lb/>
年張遇賢爲營屯諸軍都虞候查文徽出師建州鎬<lb/>
<pb n="KR2i0017_SBCK_011-7b"/>
率洪州屯兵與之俱行遂下建陽尅建泉汀漳等州<lb/>
諸将皆爭功而鎬獨不言人以此多之拜鎬信州刺<lb/>
史八年馬希蕚入潭州楚國大亂命鎬以州兵如界<lb/>
上覘楚九年鎬率所領出宜春遂討長沙破其軍於<lb/>
龍回關希蕚希崇相繼送𣢾鎬盡遷馬氏之族歸于<lb/>
金陵以功拜湖南節度使鎬性柔懦御下無法𥘉平<lb/>
建州民所尅獲唯以全活爲務閩人徳之號邊羅漢<lb/>
及尅湘潭市不改肆楚人益喜號邊菩薩既而政出<lb/>
多門荏苒無㫁人皆失望遂號爲邊和尚由是用事<lb/>
者以尅楚爲功不欲取費於國乃重歛於楚鎬不能<lb/>
<pb n="KR2i0017_SBCK_011-8a"/>
振撫楚人多怨及劉言破益陽乘勝攻長沙鎬不能<lb/>
守挺身宵遁将吏皆奔潰元宗削鎬官流饒州未㡬<lb/>
復用世宗伐淮南遣鎬帥師出拒周兵及朱元叛鎬<lb/>
與許文縝皆𬒳擒<lb/>
南唐書卷之十一<lb/>
<pb n="KR2i0017_SBCK_011-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_029-1a"/>
南唐書卷之二十九<lb/>
滅國傳下第二十六<lb/>
楚國<lb/>
馬殷字覇圖許州鄢陵人也唐中和三年蔡州秦宗<lb/>
權遣孫儒劉建峯将兵萬人屬其弟宗衡畧地淮南<lb/>
殷𥘉爲儒禆將儒殺宗衡自將其兵取髙郵逐楊行<lb/>
宻行宻走宣州儒以兵圍之乆不尅遣殷與建峯掠<lb/>
食旁縣儒戰敗死殷乃推建峯爲帥殷爲先鋒轉攻<lb/>
豫章畧䖍吉有衆數萬趨潭州殺其刺史鄧處約自<lb/>
稱留後唐僖宗授建峯湖南節度使殷爲馬歩軍都<lb/>
<pb n="KR2i0017_SBCK_029-1b"/>
指揮使出攻邵州建峯庸人不䏻率其下常與歩曲<lb/>
飲酒讙呼軍䘚陳贍妻有色建峯私之贍怒以鐡檛<lb/>
擊殺建峯軍中推行軍司馬張吉爲帥吉乗馬傷髀<lb/>
卧病語諸將曰吾非汝主也馬公英勇可共立之諸<lb/>
將乃共殺贍磔其尸遣姚彦章迎殷於邵州殷至吉<lb/>
肩輿入府殷拜謁於庭中吉召殷上乃率將吏下北<lb/>
面再拜以位與之時乾寧三年也唐拜殷潭州刺史<lb/>
殷遣其將秦彦暉李瓊攻連邵郴衡道永六州皆下<lb/>
之桂管劉士政懼遣其將陳可璠王建武等率兵守<lb/>
義全嶺殷遣使聘于士政至境上可璠等不納殷怒<lb/>
<pb n="KR2i0017_SBCK_029-2a"/>
遣李瓊等以兵七千攻之擒可璠等及其兵二千餘<lb/>
人悉坑之遂圍桂管虜士政盡取其屬州殷表瓊桂<lb/>
管觀察使四年拜殷武安軍節度使梁太祖即位拜<lb/>
殷兼侍中中書令封楚王楊行宻將吕師周來奔師<lb/>
周勇健豪俠頗通緯候兵書殷聞師周至大喜曰吾<lb/>
方南圖嶺表而得此人足矣以爲馬歩軍都指揮使<lb/>
率兵攻嶺南取昭賀梧蒙龔富等州殷表師周昭州<lb/>
刺史於是灃辰溆并溪洞諸蠻皆附于殷殷請陞朗<lb/>
州爲永順軍表張吉節度使殷乃請依唐太宗故事<lb/>
開天册府置官屬太祖拜殷天册上将軍殷以其弟<lb/>
<pb n="KR2i0017_SBCK_029-2b"/>
賨爲左相弟存爲右相廖先圗等十八人爲學士末<lb/>
帝時加殷武安武昌靜江寜逺等軍節度使洪鄂四<lb/>
面行營都統唐荘宗滅梁殷遣其子羲範修貢京師<lb/>
上梁所授都統印荘宗問洞庭廣狹羲範曰車駕南<lb/>
廵纔堪飲馬爾荘宗嘉之荘宗平蜀殷大懼表求致<lb/>
仕荘宗下璽書慰勞之殷𥘉兵力尚寡與楊行宻成<lb/>
汭劉龔等爲敵國殷患之問䇿於其將髙郁郁教殷<lb/>
尊王伏順外誇隣敵然後退修兵農又諷殷自京師<lb/>
至㐮唐郢復等州置邸務以賣茶其利十倍又鑄鈆<lb/>
鐡錢以十當銅錢一又令民自造茶以通商旅而收<lb/>
<pb n="KR2i0017_SBCK_029-3a"/>
其筭歲入萬計由是地大力完數要封爵天成二年<lb/>
請建行臺明宗封殷楚國王用竹册如三公禮殷以<lb/>
潭州爲長沙府建國承制自置官屬以姚彦章爲左<lb/>
相許徳勲爲右相李鐸爲司徒崔頴爲司空拓㧞常<lb/>
爲僕射馬珙爲尚書子弟皆出爲節度使文武皆進<lb/>
位謚其曽祖筠曰文肅祖正曰荘穆父元豐曰景荘<lb/>
立三廟于長沙長興元年殷䘚年七十九謚武穆子<lb/>
羲聲立羲聲字若訥殷次子也殷建國以羲聲判内<lb/>
外諸軍事荆南髙季昌聞殷将髙郁素教殷以計䇿<lb/>
而楚以彊患之甞使謀者間殷殷不聽羲聲用事諜<lb/>
<pb n="KR2i0017_SBCK_029-3b"/>
云季昌聞楚用高郁大喜以爲亡馬氏者必郁也羲<lb/>
聲素愚以爲然遽奪郁兵職矯殷令殺之明日吏以<lb/>
状白殷拊膺大哭曰吾耄荒如此而殺吾勲舊殷語<lb/>
左右曰吾亦不乆於此矣明年殷䘚羲聲立授武安<lb/>
靜江等軍節度使羲聲甞聞梁太祖好食鷄慕之日<lb/>
烹五十鷄以供膳葬殷羲聲不泣頓食鷄肉數器而<lb/>
𧺫其禮部侍郞潘𧺫譏之曰昔阮籍居䘮而食蒸豚<lb/>
世豈乏賢耶長興三年羲聲䘚追封衡陽王弟羲範<lb/>
立羲範字寳規殷第四子也殷子十餘人嫡子羲振<lb/>
長而賢其次羲聲羲範同日而生羲聲母袁夫人有<lb/>
<pb n="KR2i0017_SBCK_029-4a"/>
美色羲聲以母寵得立而羲振棄官爲道士居于家<lb/>
故羲聲䘚而羲範以次立襲殷官爵封楚王清㤗二<lb/>
年賜弓矢冠劒天福四年加天册上將軍開府承制<lb/>
如殷故事羲範好學善詩文士廖光圗徐仲雅李臯<lb/>
拓拔常等十八人皆故殷時學士羲範性奢侈光圗<lb/>
等皆薄徒飲博懽呼獨常沉厚長者上書切諌光圗<lb/>
等惡之襄州安従進安州李金全叛晋髙祖詔羲範<lb/>
出兵羲範遣張少敵以舟兵趨漢陽漕米五萬斛以<lb/>
饋軍金全等敗少敵乃旋溪州刺史彭士然率錦奬<lb/>
諸蠻攻澧州羲範遣劉勍等擊之士然大敗勍等攻<lb/>
<pb n="KR2i0017_SBCK_029-4b"/>
溪州士然走奬州遣其子師暠率諸蠻酋降于勍溪<lb/>
州西接牂柯南通桂林象郡羲範乃立銅柱以爲表<lb/>
命學士李臯銘之於是南寜等十八州夷播等七州<lb/>
昆明等十二部皆附于羲範羲範作㑹春園嘉宴堂<lb/>
其費鉅萬始加賦於國中拓拔常切諌以爲不可羲<lb/>
範又作九龍殿以八龍繞柱自言身一龍也是時契<lb/>
丹滅晋中國大亂羲範牙將丁思覲廷諌羲範曰先<lb/>
王𧺫䘚伍以攻戰而得此州倚朝廷以制隣敵傳國<lb/>
三世有地數千里飬兵十萬今天子蒙塵中國無主<lb/>
真覇者立功之時誠䏻悉國之兵出荆襄以趨京師<lb/>
<pb n="KR2i0017_SBCK_029-5a"/>
倡義於天下此桓文之業也柰何耗國用而窮土木<lb/>
爲兒女之樂乎羲範謝之思覲瞑目視羲範曰孺子<lb/>
終不可教也乃扼喉而死開運四年羲範䘚年四十<lb/>
九謚文昭羲廣立羲廣字徳丕羲範母弟也羲範平<lb/>
生惡拓㧞常諌諍甞謝絶之及卧病始思常言以爲<lb/>
忠召之託以羲廣羲範䘚常數勸羲廣以位奉其兄<lb/>
朗州節度使羲蕚羲廣不従羲蕚来奔䘮羲廣将劉<lb/>
彦瑫曰武陵之来其意不善宜出兵迎之以備非常<lb/>
使其解甲釋兵而後入張少敵周廷誨曰王䏻予之<lb/>
則巳不然宜早除之羲廣泣曰吾兄也焉忍殺之分<lb/>
<pb n="KR2i0017_SBCK_029-5b"/>
國而治可也遂以兵迎羲蕚於　石止之於碧湘宫<lb/>
厚賂以遣之羲蕚憤然而去乃遣使詣京師求封爵<lb/>
請置邸稱藩漢隱帝不許降璽書慰勞之羲蕚怒遂<lb/>
送𣢾於南唐乞師攻長沙羲廣遣劉彦瑫許可瓊等<lb/>
禦之彦瑫敗羲蕚於僕射洲羲蕚去誘溪洞諸蠻㓂<lb/>
益陽羲廣遣崔洪璉以遏諸蠻劉彦瑫以舟兵趨武<lb/>
陵攻羲蕚彦瑫敗於湄州羲廣大懼遣使請兵京師<lb/>
漢隱帝不䏻出師羲蕚率舟兵㳂江而下自號順天<lb/>
將軍趨長沙攻長樂門長沙䧟羲廣率妻子匿于慈<lb/>
堂明日擒之遂斬羲廣杖其妻死于市左右用事者<lb/>
<pb n="KR2i0017_SBCK_029-6a"/>
皆臠割之乾祐三年羲蕚自立明年遂臣於南唐唐<lb/>
册封羲蕚楚王羲蕚悉以軍政任其弟羲崇羲崇與<lb/>
楚舊將徐威陸孟俊魯綰謀作亂羲蕚置酒端陽門<lb/>
羲崇辭以疾威等縦惡馬十餘匹以壮士執檛隨之<lb/>
突入其府劫庫兵縛羲蕚迎羲崇以立之羲崇遣彭<lb/>
師暠廖偃囚羲蕚於衡山師暠奉羲蕚爲衡山王臣<lb/>
於南唐羲崇懼亦遣使詣南唐送𣢾唐遣邉鎬等帥<lb/>
師入楚盡遷馬氏之族于金陵封羲蕚楚王居洪州<lb/>
羲崇領舒州節度使居楊州周世宗下淮南詔撫安<lb/>
馬氏子孫羲崇率其子弟十七人歸京師<lb/>
<pb n="KR2i0017_SBCK_029-6b"/>
</p>
<p>
南唐書卷之二十九<lb/>
</p>
<p>
</p>
  </div>
</body>
</text>
</TEI>
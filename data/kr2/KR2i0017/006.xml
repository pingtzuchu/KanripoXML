<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_006-1a"/>
南唐書卷之六<lb/>
女憲傳第一<lb/>
嗚呼古之欲明明徳於天下者先治其國欲治其國<lb/>
者先齊其家齊家之法在於女憲而女之所以爲憲<lb/>
者母傾城之哲也母索家之言也究徳性之厚原道<lb/>
化之本不過於以順爲事以貞爲節而已順貞以化<lb/>
天下何徃不格哉是故觀刑二女虞舜惟帝徽傳太<lb/>
姒西伯惟王帝王之徳配天地而推其本始以言之<lb/>
必自於閨閫之近者凡以天下之本在國國之本在<lb/>
家故也易曰夫夫婦婦而家道正正家而天下定作<lb/>
<pb n="KR2i0017_SBCK_006-1b"/>
女憲傳<lb/>
先主元恭皇后宋氏不知其世裔也㓜爲亂兵畧取<lb/>
義祖得之常置帳下㑹先主䘮其正室義祖指宋氏<lb/>
謂先主曰是必有福今以乞女先主御之<hi>不書蒸之者義祖首</hi>
<hi>惡也</hi>生嗣主及景遷景遂景逹遂立爲繼室治内有法<lb/>
不苟言笑常以端嚴自持雖妾媵之間儼如賔客義<lb/>
祖死于建業知詢等督先主奔赴先主欲徃宋氏従<lb/>
容諌曰移孝爲忠臣子之常况權重身危而輙罷所<lb/>
執何異太阿倒持柄不在我矣先主大悟因寝其行<lb/>
而命周宗赴金陵天祚二年封齊王妃先主受禪冊<lb/>
<pb n="KR2i0017_SBCK_006-2a"/>
命爲皇后昇元末先主服餌金石性多暴怒左右頼<lb/>
后以芘者甚衆嗣主即位上冊爲皇太后每元宗朝<lb/>
太后言惟勞其良苦而已至於治理無一言及之常<lb/>
曰婦人預外事非國之福也保大三年殂葬永陵諡<lb/>
元恭<lb/>
先主种氏不知其品秩也江西良家女性警悟通書<lb/>
計常靚糚去飾而態度閑雅宛若神仙𥘉進入宫年<lb/>
甫十六乆不得幸宋后數數薦引旣承恩寵服御輙<lb/>
亞於后而諸宫罕得進御及生江王景逷僣侈尤甚<lb/>
一日先主幸元子齊王宫遇其親理樂器先主大怒<lb/>
<pb n="KR2i0017_SBCK_006-2b"/>
切責數日种氏乗間言景逷才過齊王先主作色曰<lb/>
子之過父戒之常理也國家大計女子何預遂叱内<lb/>
臣捽庭下去簮珥幽于别宫數月命削髪爲尼先主<lb/>
殂种氏泣曰人彘骨醉復見於此矣其後歸景逷宫<lb/>
宋太后屢欲丼心頼元宗保全之竟以夀終<hi>每於后不書妖</hi>
<hi>艶而於嬪殺詳言之</hi>
嗣主光穆皇后鍾氏䖍州刺史太章之女太章𥘉爲<lb/>
禆将義祖用之以殺張顥旣而自大先主欲繩之義<lb/>
祖曰昔無太章吾族赤矣汝曺安所託乎今日富貴<lb/>
太章力也背之不可乃命以太章女配嗣主義祖𥘉<lb/>
<pb n="KR2i0017_SBCK_006-3a"/>
見歎曰非此兒不敵此女嗣主起家自尚書郎至于<lb/>
将相鍾氏始封縣君累加國夫人昇元中封齊王妃<lb/>
嗣主即位冊爲皇后后少長當貴不事玩好副笄大<lb/>
練淡如也旣居大位歲時賜予必先諸姒然後及中<lb/>
宫以故嗣主樂推諸弟而終無間言者后勉之爲多<lb/>
淮上兵𧺫國歩多艱后亦損常膳不舉樂者數月後<lb/>
主即位冊爲太后以父爲太章故號聖尊后乾徳三<lb/>
年聖尊后殂葬順陵諡光穆<lb/>
嗚呼南唐建國始僣皇后之號及其衰削猶有國后<lb/>
之稱至於六宫品秩雖無所考而内夫人之品保儀<lb/>
<pb n="KR2i0017_SBCK_006-3b"/>
之秩各因事見其餘名號僣擬天子亦可知矣<lb/>
後主昭惠后周氏小字娥皇大司徒宗之女甫十九<lb/>
歲歸于王宮通書史善音律尤工琵琶元宗賞其藝<lb/>
取所御琵琶時謂之燒槽者賜焉燒槽之說即蔡邕<lb/>
焦桐之義或謂熖材而斵之或謂因爇而存之元宗<lb/>
南幸豫章詔音存問以令婦稱後主即位冊爲國后<lb/>
后雖在妙齡婦順母儀宛如老成唐之盛時霓裳羽<lb/>
衣最爲大曲罹亂瞽師曠職其音遂絶後主獨得其<lb/>
譜樂工曹生亦善琵琶按譜粗得其聲而未盡善也<lb/>
后輙變易訛謬頗去洼淫䌓手新音清越可聽後主<lb/>
<pb n="KR2i0017_SBCK_006-4a"/>
嘗演念家山舊曲后復作邀醉舞恨来遲新破皆行<lb/>
于時中書舍人徐鉉聞霓裳羽衣曰法曲終慢而此<lb/>
聲太急何耶曹生曰其本實慢而宮中有人易之然<lb/>
非吉徴也歲餘周后子毋繼死後主國歩浸微音之<lb/>
所𧺫實由人心而嘽緩噍殺治亂應之豈虗言乎后<lb/>
生三子皆秀嶷其季仲宣僄寜清峻后尤鍾愛自鞠<lb/>
視之后既病仲宣甫四歲保育於别院忽遘暴疾數<lb/>
日䘚后聞之哀號顛仆遂致大漸後主朝夕視食藥<lb/>
非親嘗不進衣不解帶者累夕后雖病亟爽邁如常<lb/>
謂後主曰婢子多幸託質君門冒寵乗華凡十載矣<lb/>
<pb n="KR2i0017_SBCK_006-4b"/>
女子之榮莫過於此所不足者子殤身殁無以報徳<lb/>
遂以元宗所賜琵琶及常臂玉環親遺後主又自爲<lb/>
書請薄葬越三日沐浴正衣糚自内含玉殂于瑶光<lb/>
殿之西室時乾徳二年十一月甲戍也享年二十九<lb/>
眀年正月壬午遷靈柩于園寢後主哀苦骨立杖而<lb/>
後𧺫<hi>譏之也何譏爾鍾太后在故也</hi>自爲誄曰天長地乆嗟嗟蒸民<lb/>
嗜欲既勝悲歎糾紛縁情攸宅觸事来津貲盈世逸<lb/>
樂尠愁殷沉烏逞兔茂夏凋春年彌念曠得故亡新<lb/>
闕景頽岸世閱川奔外物交感猶傷昔人詭夢髙唐<lb/>
誕誇洛浦搆屈平虚亦憫終古况我心摧興哀有地<lb/>
<pb n="KR2i0017_SBCK_006-5a"/>
蒼蒼何辜殱予伉儷窈窕難追不祿于世玉潤珠融<lb/>
殞然破碎柔儀俊徳孤映鮮雙纎穠挺秀婉孌開揚<lb/>
艶不至冶慧或無傷盤紳奚誡慎肅惟常環珮爰節<lb/>
造次有章含顰發笑擢秀騰芳鬢雲留鑒眼彩飛光<lb/>
情瀾春媚愛語風香瓌姿禀異金冶昭祥婉容無犯<lb/>
均教多方茫茫獨逝捨我何鄊昔我新婚燕爾情好<lb/>
媒無勞辭筮無違報歸妹邀終咸爻協兆俛仰同心<lb/>
綢繆是道執子之手與子偕老今也如何不終徃告<lb/>
嗚呼哀哉志心既逹孝愛克全殷勤柔握力沂危言<lb/>
遺情眄眄哀淚漣漣何爲忍心覽此哀編絶艶易凋<lb/>
<pb n="KR2i0017_SBCK_006-5b"/>
連城易脆實曰能容壮心是醉信美堪餐朝饑是慰<lb/>
如何一旦同心曠世嗚呼哀哉豐才富藝女也克肖<lb/>
采戲傳能奕碁逞妙媚動占相歌縈柔調兹鼗爰質<lb/>
竒器傳華翠虬一舉紅䄂飛花情馳天降思棲雲涯<lb/>
發揚掩抑纎緊洪奢窮幽極致莫得徴瑕審音者仰<lb/>
止逹樂者興嗟曲演来遲破傳邀舞利撥迅手吟商<lb/>
逞羽制革常調法移徃度剪遏繁態藹成新矩霓裳<lb/>
舊曲韜音淪世失味齊音猶傷孔氏故國遺聲忍乎<lb/>
湮墜我稽其美爾揚其祕程度餘律重新雅製非子<lb/>
而誰誠吾有類今也則亡永従遐逝嗚呼哀哉該兹<lb/>
<pb n="KR2i0017_SBCK_006-6a"/>
碩美鬱此芳風事傳遐禩人難與同式瞻虚舘空㝷<lb/>
所蹤追悼良時心存目憶景旭雕甍風和繡額燕燕<lb/>
交音洋洋接色蝶亂落花雨晴寒食接輦窮歡是宴<lb/>
是息含桃薦實畏日流空林彫晚籜蓮舞踈紅煙輕<lb/>
麗服雪瑩脩容纎眉範月髙䯻凌風輯柔爾顔何樂<lb/>
靡従蟬響吟愁槐凋落怨四氣窮哀萃此秋晏我心<lb/>
無憂物莫能亂絃爾清商艶爾醉盼情如何其式歌<lb/>
且宴寒生蕙幄雪舞蘭堂珠籠暮捲金爐夕香麗爾<lb/>
渥丹婉爾清揚猒猒夜飲予何爾忘年去年来殊歡<lb/>
逸賞不足光隂先懐悵怏如何倐然巳爲疇曩嗚呼<lb/>
<pb n="KR2i0017_SBCK_006-6b"/>
哀哉孰謂逝者荏苒彌踈我思妹子永念猶𥘉愛而<lb/>
不見我心燬如寒暑斯疚吾寧御諸嗚呼哀哉萬物<lb/>
無心風煙若故唯日唯月以隂以雨事則依然人乎<lb/>
何所悄悄房櫳孰堪其處嗚呼哀哉佳名鎮在望月<lb/>
傷娥雙眸永隔見鏡無波皇皇望絶心如之何草樹<lb/>
蒼蒼哀摧無際歷歷前歡多多遺致絲竹聲悄綺羅<lb/>
香杳想渙乎忉怛恍越乎憔悴嗚呼哀哉歲云莫兮<lb/>
無相見期情瞀亂兮誰将因依維昔之時兮亦如此<lb/>
維今之心兮不如斯嗚呼哀哉神之不仁兮歛怨爲<lb/>
徳既取我子兮又毀我室鏡重輪兮何年蘭襲香兮<lb/>
<pb n="KR2i0017_SBCK_006-7a"/>
何日嗚呼哀哉天漫漫兮愁雲曀空曖曖兮愁煙起<lb/>
娥眉寂寞兮閉佳城哀寢悲氛兮竟徒爾嗚呼哀哉<lb/>
日月有時兮龜蓍既許簫笳凄咽兮旂常是舉龍輀<lb/>
一駕兮無来轅金屋千秋兮永無主嗚呼哀哉木交<lb/>
枸兮風索索鳥相鳴兮飛翼翼弔孤影兮孰我哀私<lb/>
自怜兮痛無極鳴呼哀哉應寤皆感兮何響不哀窮<lb/>
求弗獲兮此心隳摧號無聲兮何續神永逝兮長乖<lb/>
嗚呼哀哉杳杳香䰟茫茫天歩抆血撫櫬邀子何所<lb/>
苟雲路之可窮兾傳情於方士嗚呼哀哉每於花朝<lb/>
月夕無不傷懐如又見桐花發舊枝一樓煙雨暮凄<lb/>
<pb n="KR2i0017_SBCK_006-7b"/>
凄凭欄惆悵人誰㑹不覺澘然涙眼低層城無復見<lb/>
嬌姿佳節纏哀不自持空有當年舊煙月芙蓉池上<lb/>
哭娥眉皆因后作又嘗與后移植梅花于瑶光殿之<lb/>
西及花時而后已殂因成詩見意曰殷勤移植地曲<lb/>
檻小欄邊共約重芳日還憂不盛妍阻風開歩障乘<lb/>
月溉寒泉誰料花前後娥眉却不全此不特叙其幽<lb/>
思且以興内助之艱難而不得與之同樂又云失却<lb/>
煙花主東君自不知清香更何用猶發去年枝此足<lb/>
以見光景於人無情而人於景物不可認而有之也<lb/>
悲夫至於書靈筵手巾云浮生苦憔悴壮歲失嬋姢<lb/>
<pb n="KR2i0017_SBCK_006-8a"/>
汗手遺香漬㾗眉染黛煙書琵琶背云侁自肩如削<lb/>
難勝數縷絛天香留鳳尾餘煖在檀槽觸物寓意類<lb/>
如此𥘉烈祖爲刺史時后父宗給使左右及賛禪代<lb/>
尤爲親信元宗以宗爲社稷元老故聘其女爲吳王<lb/>
妃克相其夫顯於諸子而身居國毋可謂賢也陵曰<lb/>
懿陵諡昭恵方是時南唐雖去帝號而其餘制度尚<lb/>
未减損如元宗之葬猶稱皇帝故昭恵雖謂之國后<lb/>
而羣臣國人皆稱曰皇后焉<lb/>
後主繼室周后昭恵之母弟也警敏有才思神彩端<lb/>
靜<hi>二后之貌見周宗傳</hi>昭恵感疾后常出入卧内而昭恵未之<lb/>
<pb n="KR2i0017_SBCK_006-8b"/>
知也一日因立帳前昭恵驚曰妹在此耶后㓜未識<lb/>
嫌疑即以實告曰既數日矣昭恵惡之返卧不復顧<lb/>
昭恵殂后未勝禮服待年宫中明年鍾太后殂後主<lb/>
服䘮故中宮位號乆而未正至開寳元年始議立后<lb/>
爲國后南唐享國日淺而三世皆娶于藩邸故國主<lb/>
婚禮議者不一詔中書舎人徐鉉知制誥潘佑與禮<lb/>
官叅議鉉曰婚禮吉不用樂佑以爲今古不相㳂襲<lb/>
固請用樂鉉曰案古房樂無鍾鼓佑曲引詩窈窕淑<lb/>
女鍾鼓樂之則房樂宜有鍾鼓后𥘉見君後魏書有<lb/>
后先拜後起帝後拜先起之文鉉因此以爲夫婦之<lb/>
<pb n="KR2i0017_SBCK_006-9a"/>
禮人倫之本承祖宗主祭祀請荅拜佑以爲王者婚<lb/>
禮不可與庻人同請不荅拜又車服之制互有矛盾<lb/>
議乆不决後主令文安郡公徐逰評其是非時佑方<lb/>
寵用逰希㫖奏佑爲是既而逰病疽鉉戲謂人曰周<lb/>
孔亦有祟乎将納采後主先令校鵝代白鴈𬒳以文<lb/>
綉使㘅書侈靡不經類如此及親迎民庻觀者或登<lb/>
屋極至有墜瓦而斃者后自昭恵殂常在禁中後主<lb/>
樂府詞有<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>幭歩香堦手提金縷鞋之類多傳于外<lb/>
至納后乃成禮而已翌日大醼羣臣韓熈載以下皆<lb/>
爲詩以諷焉而後主不之譴歸于京師去號位従夫<lb/>
<pb n="KR2i0017_SBCK_006-9b"/>
之爵太平興國三年隴西公薨周氏亦薨<lb/>
後主保儀黃氏世爲江夏人父守忠遇亂流徙湘湖<lb/>
事馬氏爲禆将馬希蕚之難守忠死之邊鎬下湖南<lb/>
得黃氏甫數歲竒其貌内後宮後主即位選爲保儀<lb/>
容態華麗冠絶當世顧眄顰笑無不妍姣其書學伎<lb/>
能皆出於天性後主雖屬意㑹小周專房由是進御<lb/>
稀而品秩不加第以掌墨寳而已<hi>墨寳書籍之類</hi>黃氏服勤<lb/>
降體以事小周故同時美女率多遇害而黃氏獨不<lb/>
邅譴以其事之盡也𥘉元宗後主皆妙於筆札慱收<lb/>
古書有獻者厚賞之宮中圖籍萬卷尤多鍾王墨跡<lb/>
<pb n="KR2i0017_SBCK_006-10a"/>
皆繫保儀所掌都城将䧟後主謂黃氏曰此皆吾所<lb/>
寳惜城若不守即焚之無使散逸及城䧟圖籍俱煬<lb/>
靡有遺者黃氏隨後主俘至京師䘚嗚呼魯文公成<lb/>
禮于齊春秋譏之謂其非婚姻之正也矧周氏御於<lb/>
宮中者數年然後以迎禮歸之吁可恠哉周官九嬪<lb/>
世婦女御有徳則充否則闕焉故無常數而又掌于<lb/>
冡宰則知先王之所以治内至正而盡禮也後世徳<lb/>
不勝色肆情敗度怨女以千數滛費以萬計况亂世<lb/>
乎以烈祖之英傑尚困於种氏牝雊之徴㡬致家索<lb/>
元宗適丁兵革擾攘女謁之盛舊史不載觀其樂府<lb/>
<pb n="KR2i0017_SBCK_006-10b"/>
艶麗則天機亦淺矣後主二周抑又甚焉故予悉書<lb/>
之皆不免爲春秋之罪人也<lb/>
徐主義祖長女也性婣睦動循禮法嘗偃蹇擇配𥘉<lb/>
義祖疑李徳誠有貳志徳誠不自安因使其子建勲<lb/>
入謁義祖義祖見之大驚曰有子如此非惡人也以<lb/>
主妻之烈祖受禪徐爲郡公主建勲爲宰相上章改<lb/>
時政許之建勲宻表曰制置大事若可以臣下請是<lb/>
以善歸巳以過歸君也請宣中㫖行之表未報而建<lb/>
勲命中書舎人草制給事中常夢錫奏建勲專造制<lb/>
書烈祖大怒欲罷建勲徐主入謂烈祖曰吾父在日<lb/>
<pb n="KR2i0017_SBCK_006-11a"/>
兄不嘗求兒與李郎耶何弃之速烈祖曰此國事也<lb/>
吾與李郎親舊如故召入禁中慰喻乆之建勲致政<lb/>
賜號鍾山公徐主四時拜賜自稱鍾山老媪而不稱<lb/>
所封郡國蓋将有所激也元宗優容之先建勲䘚<lb/>
永興公主烈祖女也烈祖爲吳相秉政以女爲吳世<lb/>
子璉妃及禪代宋齊丘請離其婚烈祖不許封永興<lb/>
公主人每稱爲公主則流涕憤惋或問其故曰吾爲<lb/>
冡婦而廟不血食可不悲乎諸兄惡之烈祖曰内夫<lb/>
家而外父家婦人之徳也何罪之有乃以吳世子爲<lb/>
中書令池州節度使璉䘚主亦繼䘚吳人哀之<lb/>
<pb n="KR2i0017_SBCK_006-11b"/>
嗚呼三代而下彤史詳矣南唐載籍䟽脫婦順女憲<lb/>
不可得而書也老媪之稱流涕之感其㫖㣲哉<lb/>
余洪妻鄭氏洪事王延政爲大将㑹南唐平建州鄭<lb/>
氏有殊色爲亂兵畧取禆将王建封逼之鄭氏志不<lb/>
可奪刼以利刃亦不爲屈建封嗜人肉而畧婦人百<lb/>
許人日殺一人以食引鄭示之曰汝懼乎鄭曰願早<lb/>
充庖爲幸多矣建封終不忍殺以獻查文徽文徽見<lb/>
之曰國色也将以薦牀席鄭大罵曰王師弔伐凡義<lb/>
夫節婦宜加旌賞以勵風俗王司徒出於䘚伍不識<lb/>
禮義且無足恠君侯知書爲國大将當有表率群下<lb/>
<pb n="KR2i0017_SBCK_006-12a"/>
風化逺方乃欲加非禮於一婦人以逞其欲妾有死<lb/>
而巳速殺爲恵徽大慙下令城中召其夫付之<lb/>
吳媛其先汴州浚儀人唐史臣兢之後也父志野義<lb/>
不食梁粟僑廬陵務徳不矅媛生數歲口無戲言順<lb/>
奉姆教宛如夙授豪民叚生五十而無子因以禮聘<lb/>
之歸叚氏爲繼室生子朞月叚生䘚父母以其少而<lb/>
美俾移所天媛𠢐面自誓志不可奪抱孤嬰以奉舅<lb/>
姑<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>㸑温凊皆躬爲之教其子爲成人而生業益厚<lb/>
韓熈載使江西錄其清節云<lb/>
<pb n="KR2i0017_SBCK_006-12b"/>
</p>
<p>
南唐書卷之六<lb/>
<pb n="KR2i0017_SBCK_006-13a"/>
</p>
<p>
</p>
  </div>
</body>
</text>
</TEI>
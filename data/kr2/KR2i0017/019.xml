<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_019-1a"/>
南唐書卷之十九<lb/>
誅死傳第十五<lb/>
嗚呼三代之際刑不上大夫而霸者之命亦曰無專<lb/>
殺大夫則古之所以任大夫者未嘗不以賢而所以<lb/>
待大夫者未嘗不以禮及其世亂刑濫故殺之之甚<lb/>
有見於春秋者書人以殺殺以其罪也稱國以殺殺<lb/>
不以其罪也是以爲人君而不通春秋之義者必蒙<lb/>
首惡之名爲人臣而不通春秋之義者必䧟誅死之<lb/>
罪後世君子耻於自明而爲小人之所誣則賢不肖<lb/>
駢死於市朝而䧟其君於首惡之名者無世無之良<lb/>
<pb n="KR2i0017_SBCK_019-1b"/>
史所以直筆書之使後世爲臣者知法之不可犯爲<lb/>
君者知刑之不可濫如陳蕃李固之死君子觀之未<lb/>
嘗不扼腕而歎之董卓王甫之死君子觀之未嘗不<lb/>
憮然而快之是其刑之當否雖千載之後猶足以感<lb/>
發人之喜怒也南唐享國日淺可名之士無㡬而誅<lb/>
死太半如宋齊丘陳覺李徴古李徳明鍾謨張巒禇<lb/>
仁規王建封范冲敏皇甫繼勲林仁肇潘佑李平皆<lb/>
死於非命就其未死之行以考之則知其所死者不<lb/>
能無當否矣然則南唐之亡非人亡之亦自亡也爲<lb/>
國而自去其股肱譬諸排空之鳥而自折其羽翮孰<lb/>
<pb n="KR2i0017_SBCK_019-2a"/>
有不困者哉昔孔子適晋至河而還者聞晋殺竇鳴<lb/>
犢舜華也故曰刳胎而麟不至覆巢而鳳不翔君子<lb/>
惡傷其類也作誅死傳<lb/>
禇仁規字可則廣陵人也始爲軍中小吏勤幹敏給<lb/>
可𬒳䌓使累除右職出爲海陵鹽監使海陵民好爭<lb/>
訟吏多不能直乃以仁規兼縣事所部魚鹽竹葦之<lb/>
地財用所出國家每有大役常賦不能給仁規使行<lb/>
視民家所有舉籍取之事訖則以次償備罔有逋遺<lb/>
以故民不甚怨而供億公費不知限極烈祖喜之及<lb/>
以海陵爲㤗州遷仁規爲刺史不移治所政亦如故<lb/>
<pb n="KR2i0017_SBCK_019-2b"/>
晚年國家少事仁規掊克不已多入私門刑罰滋暴<lb/>
加以奢縦宣徽使陳覺有宿嫌宻啓其状侍御史王<lb/>
仲連亦劾之烈祖陽不問而隂欲罷其郡㑹将東廵<lb/>
乃召以爲靜江軍都虞候督舟師以従及還都遂留<lb/>
不遣仁規方承恩遇猥𬒳摧折不勝忿恚乃上書自<lb/>
陳無過而爲䜛佞所間辭甚訐斥烈祖下其事命陳<lb/>
覺充㤗州按鞠使仁規聞覺徃按歎曰吾嘗孤立所<lb/>
知者主上而巳陳覺首搆吾事而今以属之何以自<lb/>
明遂自劾即日收付大理賜死妻子徙和州<lb/>
王建封少爲軍校驍勇任俠平建州功冠諸将拜信<lb/>
<pb n="KR2i0017_SBCK_019-3a"/>
州刺史爲人剛鷙無所忌憚及陳覺等矯命討李仁<lb/>
逹建封帥師圍福州與諸将争功城垂尅而先退諸<lb/>
軍由此潰散遂失晋安元宗大怒陳覺馮延魯皆𬒳<lb/>
流竄而建封不自安元宗召還慰撫之使掌禁兵建<lb/>
封怙罪愈多僣侈時魏岑鍾謨李徳明皆當清要而<lb/>
岑詭佞尤甚謨及徳明亦輕脫俱不恊衆望戸部貟<lb/>
外郎范沖敏頗耿介負氣深疾岑等而與建封相善<lb/>
以建封方𬒳寵任可去羣黨因勸建封上書歷詆用<lb/>
事者請盡去羣小進用正人元宗大怒以其武臣握<lb/>
禁兵不當干預國政流建封池州賜死于路沖敏棄<lb/>
<pb n="KR2i0017_SBCK_019-3b"/>
市<lb/>
李徳明不知何許人也落魄負大節累遷兵部貟外<lb/>
郎文理院學士周世宗伐淮甸下滁州元宗懼先遣<lb/>
牙将王知朗奉書于世宗不荅未㡬楊光舒㤗蘄相<lb/>
次潰元宗益懼乃遣徳明與鍾謨奉表稱臣請獻夀<lb/>
濠泗楚光海六州以求罷兵世宗亦不荅徳明與鍾<lb/>
謨皆留行在明年元宗復使孫晟王崇質削去帝號<lb/>
願効貢賦世宗猶不荅於是鍾謨等見世宗英武而<lb/>
師甚盛乃曰願陛下寛臣五日之誅還取江南表盡<lb/>
獻江北諸州世宗許之遣供奉官安弘道押徳明崇<lb/>
<pb n="KR2i0017_SBCK_019-4a"/>
質還江南而謨晟皆見留徳明等歸盛稱世宗英武<lb/>
元宗惡之宋齊丘陳覺等皆以割地無益徳明賣國<lb/>
以圖利元宗大怒命斬徳明于市而益兵以拒周初<lb/>
徳明與鍾謨皆以尚書郎待制恃恩用事百官側目<lb/>
號爲鍾李及謨還因覆案齊丘黨與追贈徳明袁州<lb/>
刺史<lb/>
皇甫繼勲江州節度使暉之子少以父廕爲軍校常<lb/>
従暉軍中滁州之役暉力戰甚急繼勲欲遁暉操戈<lb/>
擊之弗及遂逸以暉死事故繼勲恩澤優渥累遷将<lb/>
軍池饒二州刺史性謹厚勤於爲理吏民安輯入爲<lb/>
<pb n="KR2i0017_SBCK_019-4b"/>
諸軍都虞候數年南唐老将亡殁殆盡繼勲雖少遂<lb/>
拜大将軍貲産優贍而錫賚頗優於是營第宅侈車<lb/>
服畜妓樂備珍美擇近郊之地植花構亭珠翠環列<lb/>
擬於王室及　王師来伐繼勲保惜貲富無効死之<lb/>
志欲後主速降而口不敢發每於衆中但言國數窮<lb/>
促而已或聞敗績則怡愉竊喜或有敢死之士請出<lb/>
効命則杖而拘之由是軍情忿恚百姓切齒近臣屢<lb/>
以爲言後主優容之後託以軍旅稀復朝見召之亦<lb/>
不至後主於是不能容乃親廵城勞軍還誘繼勲入<lb/>
宫責其流言不用命之状收付大理始出門而衆軍<lb/>
<pb n="KR2i0017_SBCK_019-5a"/>
之士雲集臠割繼勲頃刻而盡<lb/>
嗚呼天屬之厚不可薄也於其所厚而薄之則其它<lb/>
無不薄矣皇甫繼勲叛父於垂死之際及其事君又<lb/>
可知也忠孝人之大倫而不忠不孝者無容於天地<lb/>
之度内然則繼勲之死豈特人怨哉<lb/>
鍾謨字仲益㑹稽人也僑建康少爽悟博學屬文頴<lb/>
脫時軰元宗寵用之㧞自下位累遷吏部郎中顯徳<lb/>
中周師下楊光等州元宗遣謨與李徳明奉表於世<lb/>
宗未報而孫晟王崇質繼至謨等謂世宗曰唐畏陛<lb/>
下神武保無二心願歸取表盡獻淮甸之地世宗許<lb/>
<pb n="KR2i0017_SBCK_019-5b"/>
之遣徳明崇質還江南而晟與謨皆留行在既而江<lb/>
南拒命世宗大怒案誅晟及舘中二百餘人同死獨<lb/>
赦謨以爲耀州司馬謨在耀州以詩貽其州将其畧<lb/>
云翩翩歸盡塞垣鴻殷殷驚開蟄戸䖝渭北離愁春<lb/>
色裏江南家事戰城中江南暨周平世宗召謨授衛<lb/>
尉卿放還國謨作詩以獻其畧云三年耀武羣侯服<lb/>
一日廽鑾萬國春南北通歡永無事謝恩歸去老陪<lb/>
臣世宗覽而恱之賜黃金五百两意将以間其君臣<lb/>
也元宗果銜之謨歸爲禮部侍郎判尚書省國政悉<lb/>
秉於中臺相府但紏轄而巳謨既秉權鑄大錢改制<lb/>
<pb n="KR2i0017_SBCK_019-6a"/>
度恃其才能挾中朝之勢尤横恣不法世宗每遣使<lb/>
至必賜詔存問時太子兾叅惣庻政謨薦其所知閻<lb/>
式爲太子司議郎百司關啓多由之𥘉李徳明與謨<lb/>
善徳明之死給事中唐鎬與宋齊丘同議至是鎬不<lb/>
自安又頗納賄謨知之面詰其状鎬大懼及謨復使<lb/>
周以世宗之言覆按齊丘黨與陳覺李徴古以下皆<lb/>
伏誅鎬益懼㑹信州刺史張巒入爲天威軍都虞候<lb/>
常詣謨第相歡或至夜分鎬時掌樞要因搆謨與巒<lb/>
謀爲不軌元宗疑之太子兾䘚従嘉以次當立而謨<lb/>
曰従嘉輕肆請立紀國公従善元宗大怒尚以世宗<lb/>
<pb n="KR2i0017_SBCK_019-6b"/>
之故未即加誅乃罷其職爲國子司業及世宗崩遂<lb/>
貶謨著作佐郎饒州安置遣中使領侍衛軍十人即<lb/>
日監督上道馳驛發遣家屬自後而去謨時病風眩<lb/>
作絶句十餘章其辭皆悽愴至郡月餘遣人就縊殺<lb/>
之謨尤好古碑奉使中原每道旁碑碣必駐馬歷覽<lb/>
嘗見龜趺大碣半沒水中謨欣然解衣以手捫揣黙<lb/>
記其文他日水涸以所錄本就證之無差其爽邁如<lb/>
此𥘉使者至謨望拜曰臣無負國使者曰詔問孫晟<lb/>
獨死状謨復拜曰臣聞命矣遂就縊巒亦賜死于宣<lb/>
州<lb/>
<pb n="KR2i0017_SBCK_019-7a"/>
潘佑散騎常侍處常之子氣宇孤峻閉門讀書不營<lb/>
貲産文章贍逸尤敏於論議時譽藹然中書舎人陳<lb/>
喬戸部侍郎韓熈載薦之以秘書省正字釋褐俄直<lb/>
崇文舘輔後主於東宫後主即位遷虞部貟外郎史<lb/>
舘脩撰後主納后歷代乆無其禮開元禮亦多闕博<lb/>
士陳致雍習知㳂革隨事𥙷正後主使徐鉉與佑叅<lb/>
議佑立論以沮之文彩可觀後主竒其議頗見施用<lb/>
由是恩寵日洽改知制誥明年居中用事極論時政<lb/>
無所廽避後主手札敦喻佑七表不止因請休官逺<lb/>
去乃徙佑<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>知國史悉罷其職時江南衰削國歩多<lb/>
<pb n="KR2i0017_SBCK_019-7b"/>
艱佑所上諌䟽有家國隂隂如日将暮之辭後主惡<lb/>
之又其所薦黜與時軰不協因誣以他事劾佑佑自<lb/>
剄毋及妻子徙饒州佑自言其毋方娠夢古衣冠人<lb/>
告曰我顔延之也與夫人爲子及生七歲始能語曰<lb/>
兒悮傷白龍爲上帝所罰也因吟詩曰只因騎折玉<lb/>
龍腰謫在人間三十六至是果以三十六歲䘚<lb/>
李平𥘉爲河中李守貞従事漢隱帝立守貞據城叛<lb/>
隱帝命周太祖討之守貞遣平與朱元奉表来乞師<lb/>
未返而河中平遂留江南越人宼毘陵平自言有武<lb/>
畧因以爲将固辭乃遷衛尉少卿使領偏師廵江北<lb/>
<pb n="KR2i0017_SBCK_019-8a"/>
進逼蘄州周師先遁平入保其城即以爲蘄州刺史<lb/>
㑹朱元叛元宗恐其不自安召之還都使者失㫖鎻<lb/>
平送建康元宗慰勉之拜建州節度副使徴爲衛尉<lb/>
卿平本好神<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>修飬之事而動多恠妄自言<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>人神<lb/>
鬼常與通接潘佑亦好仙平因與親善之言佑父處<lb/>
常今巳爲<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>官而已與佑亦<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>官也家置靜室人莫<lb/>
能窺佑既獲用請復井田法深抑豪民有買貧户田<lb/>
者使即還之又依周禮造民籍復造牛籍曠土盡令<lb/>
種桑薦平判司農寺以督之命行于下急如星火州<lb/>
縣吏胥因以爲姦百姓大擾聚而爲亂後主知立法<lb/>
<pb n="KR2i0017_SBCK_019-8b"/>
之病即罷之佑復薦平知尚書省由是羣議紛紛以<lb/>
爲壊法殃民皆由平始乃先收平下大理使收佑佑<lb/>
自剄平縊于獄妻子徙䖍州明年宥其家廩給之<lb/>
南唐書卷之十九<lb/>
</p>
<p>
</p>
  </div>
</body>
</text>
</TEI>
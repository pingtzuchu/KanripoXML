<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_003-1a"/>
南唐書卷之三<lb/>
嗣主書第三<lb/>
五年春正月晉帝舉族出封丘門虜主次于京城北<lb/>
不見帝<hi>虜不與之見也猶書曰京城者甚虜之惡也</hi>文武百官素服紗㡌<lb/>
俯伏俟罪虜主命𧺫之親加慰撫遂入都城據大内<lb/>
<hi>改京師爲都城晉無君也</hi>己丑斬張彦澤於東市<hi>以其剽刼之罪</hi>庚寅洛<lb/>
京留守景延廣自扼其㗋死辛卯虜廢晉帝爲光禄<lb/>
大夫檢校太尉封負義侯黄龍府安置<hi>此中原之事悉書者以下</hi>
<hi>文使來告故也</hi>虜使来告曰晉少主逆命背約自貽廢黜吾<lb/>
主欲與唐繼先世之好將冊命唐爲中原主帝命近<lb/>
<pb n="KR2i0017_SBCK_003-1b"/>
臣對曰唐守江淮社稷已固與梁宋阻隔若爾主不<lb/>
忘先好恵錫行人受賜多矣其他不敢拜命之辱遣<lb/>
兵部侍郎賈潭報聘帝歎曰閩役憊矣其能抗衡中<lb/>
原乎以齊王景遂爲太弟燕王景逹爲元帥改封齊<lb/>
王元子南昌王兾爲副元帥封燕王依前東都留守<lb/>
安樂公茂爲侍衛諸軍都虞候二月丁已朔虜改晉<lb/>
都爲大遼國肆青改元㑹同<hi>猶謂之晋都者漢未立也不謂之京師者中原</hi>
<hi>無主也不書赦不與虜赦中國也</hi>辛未漢帝即位<hi>天子即位易代則書</hi>改晉開<lb/>
運四年爲天福十二年<hi>中原改元不書此書㑹同非常也漢稱天福十二年亦非</hi>
<hi>常也</hi>三月宣州徐知證䘚夏四月丙子太白晝見以皇<lb/>
<pb n="KR2i0017_SBCK_003-2a"/>
甫暉爲神衛軍都虞候秋八月以太傳宋齊丘爲鎭<lb/>
南軍節度使周宗爲寜國軍節度使錢佐䘚保襲位<lb/>
冬十有一月壬子雨木冰辛酉雨木冰癸酉雨木冰<lb/>
十有二月越人胡進思廢其君倧囚於義和院錢俶<lb/>
入是歲馬希範䘚希廣襲位<lb/>
六年春正月越人立俶遷倧于東府丁丑天子崩<hi>漢髙</hi>
<hi>祖</hi>以太子少傅馮延巳爲昭武軍節度使夏四月廬<lb/>
州周鄴䘚五月葬楚文昭王葬吳越忠獻王<hi>越亂故緩</hi>六<lb/>
月庚寅朔日有食之秋漢伐河中圍李守貞守貞遣<lb/>
従事朱元李平奉表来乞師以潤州李金全爲西面<lb/>
<pb n="KR2i0017_SBCK_003-2b"/>
行營招撫使夀州劉彦貞爲副諌議大夫查文徽爲<lb/>
監軍使兵部侍郎魏岑爲㳂淮巡撫使聞河中平遽<lb/>
班師冬十有一月髙従誨䘚保庸嗣位葬南平文獻<lb/>
王<lb/>
七年春正月淮北諸盗来附以神武都虞候皇甫暉<lb/>
禆將張巒蕭處恭帥師出海泗諸郡以右散騎常侍<lb/>
張義方爲監軍使納賊帥咸師朗以歸二月以中書<lb/>
舍人嚴續爲奉化軍節度使以江州賈崇爲神武統<lb/>
軍侍衛諸軍都指揮使夏四月壬申太白晝見贈故<lb/>
廬山江夢孫國子司業六月癸酉朔日有食之秋七<lb/>
<pb n="KR2i0017_SBCK_003-3a"/>
月殺天威統軍都虞候王建封八月以建州王崇文<lb/>
鎭廬州以諌議大夫查文徽爲永安軍節度使留後<lb/>
冬十有二月日暈三重<lb/>
八年春正月詔曰春秋日食地震星孛木冰可謂甚<lb/>
矣比者災異仍多豈人君不徳以召之耶抑亦天心<lb/>
之仁愛而譴告之也朕甚惕焉曩者兵連閩粤武夫<lb/>
悍將不喻朕意而務爲竆黷以至父征子餉上違天<lb/>
意下奪農時咎將誰執在予一人其大赦境内竆民<lb/>
無告者大賜粟帛二月以東都留守燕王兾爲潤宣<lb/>
二州大都督鎭京口宣州周宗爲東都留守福州許<lb/>
<pb n="KR2i0017_SBCK_003-3b"/>
言吳越戍兵亂殺李仁逹而遁遣人告急于境建州<lb/>
節度使查文徽<hi>以興兵故書使</hi>劒州刺史陳誨以舟師應之<lb/>
文徽留誨屯江口進至西門伏兵發文徽𬒳執誨與<lb/>
越人戰大敗之獲其將馬先進葉仁安等歸于建康<lb/>
帝送先進等還越越亦歸文徽夏四月以劒州刺史<lb/>
陳誨爲永安軍節度使秋七月冬十有一月甲子朔<lb/>
日有食之乙酉天子崩<hi>漢隱帝</hi>楚朗州節度使馬希蕚<lb/>
遣使來乞師遂以楚州屯兵攻潭州殺希廣杖其妻<lb/>
死於市左右用事者皆臠割之希蕚自稱楚王邊鎬<lb/>
統信州屯兵以覘楚十有二月漢將郭威領大軍北<lb/>
<pb n="KR2i0017_SBCK_003-4a"/>
征壬子次澶州何福進率壯士擁威爲天子<hi>書此以見中原</hi>
<hi>治亂</hi>
九年春正月周帝即位劉旻稱帝於太原<hi>以其曲在周故不曰</hi>
<hi>僣</hi>𥘉契丹犯河南晋帝北遷韓熈載上書曰陛下有<lb/>
經營天下之志當在今時若戎主遁歸中原有主安<lb/>
輯稍定則未可圗也時以連兵南閩至此方議北征<lb/>
熈載又上書曰郭氏姦雄雖有國日淺而爲理巳固<lb/>
兵若輕舉非獨無成亦且有害乃命李金全耀兵於<lb/>
淮上而止夏四月秋七月樂安公茂䘚冬十月楚人<lb/>
徐威陳遷魯公綰陸孟俊執其君馬希蕚囚于衡山<lb/>
<pb n="KR2i0017_SBCK_003-4b"/>
立王子希崇十有一月楚人廖偃等招合蠻獠復立<lb/>
希蕚爲楚王楚國大亂邊鎬以信州屯兵出宜春討<lb/>
長沙破其軍於龍囬關徐威等以希崇降希蕚亦送<lb/>
欵于鎬鎬盡遷馬氏之族于金陵以希蕚爲洪州大<lb/>
都督封楚王希崇爲舒州節度使以邊鎬爲湖南節<lb/>
度使鄂州劉仁贍以舟師趨岳州岳州降以將軍宋<lb/>
徳權爲岳州刺史以客省引進使任鎬爲監軍使以<lb/>
馬光恵爲朗州節度使留後宋齊丘拜太師固辭復<lb/>
爲太傅<lb/>
十年春正月分洪州髙安縣置筠州割清江萬載上<lb/>
<pb n="KR2i0017_SBCK_003-5a"/>
臯属焉以湖南行營糧料使王紹顔爲刺史三月以<lb/>
撫州馮延已爲左僕射平章事右僕射孫晟守本官<lb/>
平章事潤州徐連中書侍郎平章事夏四月丙戍日<lb/>
有食之五月司徒致仕李建勲䘚秋劉晟取桂管將<lb/>
軍張巒爭之不克朗州禆將劉言執留後馬光恵送<lb/>
建康言自領州事遣李建期屯益陽將討劉言而楚<lb/>
地新定府庫空虚宰相馮延已以克楚爲功不欲取<lb/>
費於國乃重歛其民以給軍邊鎬不能振撫楚人皆<lb/>
怨帝亦惡之謂馮延巳孫晟曰湖湘之役楚民厭亂<lb/>
求息肩於我今欲罷桂陽之師解益陽之戍即授劉<lb/>
<pb n="KR2i0017_SBCK_003-5b"/>
言以節鉞使自安輯其民吾亦得恵飬湘衡之地如<lb/>
是則逺邇完實二蕃在吾度内爾公等亟行之無爲<lb/>
後悔孫晟即欲奉行延已曰吾以偏師克全楚天下<lb/>
驚動今三分喪二何以爲功遂稽其命未幾劉言遣<lb/>
王進逵破益陽殺建期等乗勝攻長沙邊鎬遁歸所<lb/>
在屯戍相繼散走獨張巒全師而還且戰且行取資<lb/>
於道岳州刺史宋徳權監軍使任鎬皆弃城走帝大<lb/>
怒削邊鎬官流饒州戮宋徳權任鎬于大社斬禆將<lb/>
申洪㤗尹建于都門外以張巒爲信州刺史延已等<lb/>
自劾起之孫晟請罪不已乃罷爲右僕射冬十有二<lb/>
<pb n="KR2i0017_SBCK_003-6a"/>
月洪州大都督馬希蕚入覲留建康弗遣<lb/>
十有一年春二月周行馮據潭州三月建康大火踰<lb/>
月廬舎營署殆盡夏五月以太傳宋齊丘爲鎭南軍<lb/>
節度使秋七月以鄂州劉仁贍爲神武統軍侍衛都<lb/>
指揮使以濠州觀察使何敬洙爲武清軍節度使大<lb/>
蝗八月不雨冬十月築楚州白水塘以漑田命州縣<lb/>
陂塘堙廢者修復之十有二月水冰<lb/>
十有二年春正月大星墜于東北聲如雷兖州節度<lb/>
使慕容彦超遣使来乞師以拒周出兵數千至淮北<lb/>
<hi>不書将校舊史失之</hi>爲周師所敗俘其將校于京師天子平彦<lb/>
<pb n="KR2i0017_SBCK_003-6b"/>
超釋唐俘諭之曰歸語爾主朕誅逆命何苦来援帝<lb/>
亦悔之漢末遣使潭州市茶㑹邊鎬平馬氏例俘于<lb/>
金陵由是引對慰勞以上茗萬斤遣之壬辰天子崩<lb/>
<hi>周太祖</hi>自前年八月不雨至于三月民大饑疫死者大<lb/>
半下令郡縣煑粥以食之劉旻乞師于契丹以宼潞<lb/>
州天子親征大敗之休兵潞州大饗將士斬敗將樊<lb/>
受能等七十餘人軍威大振進圍太原遣符彦卿史<lb/>
彦超等北控圻口以㫁契丹援路彦卿等敗績彦超<lb/>
戰沒天子遽班師<hi>書以見世宗威畧爲眀年伐我張本</hi>夏五月丁亥月<lb/>
重輪秋七月契丹使其舅来聘昇元中宋齊丘選宫<lb/>
<pb n="KR2i0017_SBCK_003-7a"/>
嬪雜以珠貝羅綺泛海北通契丹欲頼之以復中原<lb/>
而虜使至則厚幣遣還迨至淮北輒使人刺之復遣<lb/>
使㳂海齎琛寳以報聘虜意晋人殺其使數犯中原<lb/>
至是舘虜使於清風驛夜醼更永盗斬其首契丹自<lb/>
此不至蓋中原間之也冬十月<lb/>
十有三年春二月以門下侍郎嚴瀆守本官平章事<lb/>
夏四月以夀州劉彦貞爲神武統軍侍衛諸軍都指<lb/>
揮使以劉仁贍爲清淮軍節度使三月周伐蜀秋七<lb/>
月蜀使来聘冬十月東都留守周宗乞罷鎭詔曰崧<lb/>
嶽降靈誕生良弼佐我先朝施及朕躬尚頼保釐底<lb/>
<pb n="KR2i0017_SBCK_003-7b"/>
于成績而遽爾請罷豈朕不徳不能優禮勲舊而致<lb/>
然也昔蕭何守巴蜀而髙祖無西顧之患宼恂守河<lb/>
内而光武無分民之嫌今任公以何恂之事宜强飯<lb/>
扶力以副朕意於嘻國之安危惟兹淮甸愼始成終<lb/>
非公而誰所請宜不允宗以老病三表乃許守司徒<lb/>
致仕以中書舎人馮延魯爲工部侍郎東都留守以<lb/>
侍衛諸軍都虞候賈崇爲東都屯營使十有一月周<lb/>
師来伐李榖爲都部署攻夀州帝召洪州宋齊丘還<lb/>
都齊丘請徴諸郡兵屯於淮泗以禆將有才略者主<lb/>
之聲言偏師敵人不測其實必難輕進春水時至糧<lb/>
<pb n="KR2i0017_SBCK_003-8a"/>
道阻隔懸軍日乆自當遁去然後遣使請平彼必樂<lb/>
従議者不同遂止劉彦貞督兵以抗周師江州皇甫<lb/>
暉帥師爲援李榖退屯正陽天子命李重進爲竒兵<lb/>
以要彦貞彦貞追榖至正陽重進與榖腹背擊之彦<lb/>
貞大敗死于陣諸軍皆潰張全約以其衆奔夀春自<lb/>
楊氏王吳淮甸之人不識干戈者二十餘年及彦貞<lb/>
敗民皆恟懼帝欲親拒周師中書舎人喬匡舜極諌<lb/>
貶匡舜臨川親行之議亦寢天子先詔錢俶攻常宣<lb/>
二州以撓我師於是吳越伺間攻常州刺史趙仁澤<lb/>
𬒳執將軍柴克宏救常州大敗越人斬首千餘級獲<lb/>
<pb n="KR2i0017_SBCK_003-8b"/>
其將吏數十人皆斬於京口拜克宏奉化軍節度使<lb/>
天子營于淝水之陽徙正陽橋于下蔡林仁肇皇甫<lb/>
暉爭之不勝暉走滁州天兵追殺之<hi>以周師爲天兵太祖主兵故也</hi>
遂下滁州帝惡之遣泗州牙將王知朗至滁州稱唐<lb/>
皇帝奉書願効貢賦陳兄弟之禮天子不荅東都留<lb/>
守馮延魯光州刺史張紹舒州刺史周祚㤗州刺史<lb/>
方訥皆弃城走延魯削髪僞爲僧遁歸周人執之蘄<lb/>
州禆將李福殺其刺史王承雋降周帝益惡之始改<lb/>
名景以避周廟諱遣翰林學士鍾謨文理院學士李<lb/>
徳明奉表稱臣獻犒軍牛五百頭酒二千石金銀羅<lb/>
<pb n="KR2i0017_SBCK_003-9a"/>
綺數千請割夀濠泗楚光海六州以求罷兵天子不<lb/>
報謨等皆留行在分兵襲下楊㤗帝遣人懐蠟丸書<lb/>
走契丹求救爲邊將所執光州刺史張承翰降周天<lb/>
子至淮南下詔撫安楊氏之後帝聞之命園苑使尹<lb/>
延範自㤗州徙譲皇一族于京口延範殺其子弟六<lb/>
十餘人以其婦女渡江周先鋒使劉重進得其玉硯<lb/>
瑪瑙碗翡翠瓶以獻周楊氏遂絶帝罵曰小人以不<lb/>
義之名累我腰斬延範歸之以專殺之罪<lb/>
<pb n="KR2i0017_SBCK_003-9b"/>
</p>
<p>
南唐書卷之三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_008-1a"/>
南唐書卷之八<lb/>
義飬傳第三<lb/>
嗚呼大亂之世三綱五常掃地盡矣故動干戈於骨<lb/>
肉假父子於異類皆滅天性之厚而反人倫之正也<lb/>
烈祖之奉徐温彌篤於諸子者豈得巳哉抑爲之而<lb/>
巳傳曰蹍市人之足則辭以放驁兄則以嘔大親則<lb/>
巳矣由是觀之親踈恩義不亦逺乎作義飬傳<lb/>
徐温字端美海州昫山人烈祖之飬父也剛毅寡言<lb/>
罕與人交衆中凛然可畏目爲徐瞋會唐末大亂販<lb/>
鹽爲盗従吳武王楊行宻𧺫合淝勁兵數萬號其軍<lb/>
<pb n="KR2i0017_SBCK_008-1b"/>
爲黒雲長劒所與舉事者劉威陶雅之徒號三十六<lb/>
英雄獨温未嘗有戰功行宻用其謀殺朱延夀以功<lb/>
遷右衙指揮使始預謀議行宻病出長子渥爲宣州<lb/>
觀察使温私謂渥曰今王有疾而出嫡嗣必有姦人<lb/>
爲謀若它日召子非温使者慎無應命渥涕泣謝温<lb/>
而去行宻病甚命判官周隱作符召渥隱慮渥㓜弱<lb/>
不任事勸行宻用舊将有威望者代主軍政乃薦大<lb/>
将劉威行宻未許温與嚴可求入問疾行宻以隱議<lb/>
告之温等大驚遽詣隱所計事隱未出而温見隱作<lb/>
召符猶在案上急取遣之渥見温使者乃行行宻䘚<lb/>
<pb n="KR2i0017_SBCK_008-2a"/>
渥嗣立召隱罵曰汝欲賣吾國者復何面目見楊氏<lb/>
乎遂殺之渥之入廣陵也留帳下兵三千於宣州以<lb/>
其腹心陳璠范遇将之既入立惡温與張顥典衙兵<lb/>
召璠等爲東院馬軍以自備而温顥共惡璠等侵權<lb/>
因擁衙兵入拽璠等斬之渥由是失政而心憤未能<lb/>
發温顥益不自安共遣羣盗入寢中弑渥渥說羣盗<lb/>
能反殺温等者皆爲刺史羣盗皆諾唯紀詳不従執<lb/>
渥縊殺之𥘉温顥之謀弑渥約分其地以臣於梁及<lb/>
渥死顥欲背約自立温患之問其客嚴可求可求曰<lb/>
顥雖剛愎而闇於成事此易爲也明日顥列劒㦸府<lb/>
<pb n="KR2i0017_SBCK_008-2b"/>
中召諸将議事自大将朱瑾而下皆去衛従然後入<lb/>
顥問諸将誰當立者諸将莫敢對顥三問可求前宻<lb/>
啓曰方今四境多虞非公主之不可然恐爲之太速<lb/>
且今外有劉威陶雅李簡李遇皆先王一等人也公<lb/>
雖自立未知此軰能降心以事公否不若輔立㓜主<lb/>
漸以歲時待其歸心然後可也顥不能對可求因趨<lb/>
出書一教内䄂中率諸将入賀諸将莫知所爲及出<lb/>
教宣之乃渥母史氏教言楊氏創業艱難而嗣主不<lb/>
幸隆演以次當立告諸将以無負楊氏而善事之辭<lb/>
㫖激切聞者感動顥氣色皆沮䘚無能爲隆演乃得<lb/>
<pb n="KR2i0017_SBCK_008-3a"/>
立顥由此與温有隙諷隆演出温潤州可求謂温曰<lb/>
今捨衙兵而出外郡禍行至矣温亦憂之可求因說<lb/>
顥曰公與徐温同受顧托議者謂公奪其衙兵是将<lb/>
殺之信乎顥曰事巳行巳安可止可求曰甚易也明<lb/>
日従顥與諸将造温可求陽責温曰古人不忘一飯<lb/>
之恩况公楊氏二世将今㓜嗣新立多事之時乃求<lb/>
居外以苟安乎温亦陽謝曰公等見留不願去也由<lb/>
是不行顥覺可求有附温意将殺之可求詣温謀先<lb/>
殺顥隂使鍾大章選壮士三十人就衙堂斬顥大章<lb/>
諾之而温猶疑其不果夜半徃約曰盗有老母懼事<lb/>
<pb n="KR2i0017_SBCK_008-3b"/>
不成且止大章曰言已出口寧可已乎明日遂殺顥<lb/>
及紀祥等歸以弑渥之罪入白渥母史氏史氏泣曰<lb/>
吾兒年㓜禍亂若此得保百口以歸合淝公之恵也<lb/>
温遂專政隆演備位而已宣州節度使李遇心尤不<lb/>
平温乃遣徐玠使越而道過宣州因說遇入覲遇𥘉<lb/>
許之玠乘酒呼曰君言入謁是良圖也不爾則爲反<lb/>
矣遇怒曰君言遇反且殺景王者誰也温乃使柴再<lb/>
用族遇於宣州行宻舊将人人自疑温因僞下之恭<lb/>
謹如見行宻諸将乃安八年温遷行軍司馬潤州刺<lb/>
史鎮海軍節度使同平章事十年遣招討使季濤攻<lb/>
<pb n="KR2i0017_SBCK_008-4a"/>
越戰于臨安禆将曹筠奔于越濤敗𬒳執温聞遣人<lb/>
語筠曰吾用汝爲将汝軍有求吾不能給是吾過也<lb/>
赦筠妻子不誅厚遇之秋越人攻毗陵温戰于無錫<lb/>
筠感温前言臨陣奔歸遂敗越兵十二年封温齊國<lb/>
公兼浙西招討使始就鎮潤州以昇常宣池黃六州<lb/>
爲齊國城昇州建大都督府十四年温徙治之以其<lb/>
子知訓輔隆演於廣陵而大政温遥决之知訓爲朱<lb/>
瑾所殺烈祖自潤州先入遂得政温雖姦詐多疑而<lb/>
善用将吏江西劉信圍䖍州乆不克信使人說譚全<lb/>
播出降遣使報温温怒曰信以十倍之衆攻一城不<lb/>
<pb n="KR2i0017_SBCK_008-4b"/>
下而反用說客降之何以威敵國笞其使者而遣之<lb/>
曰吾以笞信也因命濟師遂破全播或誣信逗留将<lb/>
反信聞之因自獻捷至金陵見温温與信博信歛骰<lb/>
子厲聲祝曰劉信欲背吳願爲惡采苟無二心當成<lb/>
渾化温遽止之擲六子皆赤温慙自以巵酒飲信然<lb/>
終疑之及唐師伐蜀温急召信至廣陵以爲右統軍<lb/>
託以内備遂奪其地温客尤見信者唯駱知祥嚴可<lb/>
求可求善籌畫知祥長於財利温常以軍旅問可求<lb/>
國用問知祥吳人謂之嚴駱温亦自喜爲智詐尤得<lb/>
吳人之心𥘉隨行宻破趙鍠諸将皆爭取金帛温獨<lb/>
<pb n="KR2i0017_SBCK_008-5a"/>
據餘米作粥以食餓者十六年温請隆演即皇帝位<lb/>
不許又請以吳王稱制乃許遂建國改元拜温大丞<lb/>
相都督中外諸軍事封東海郡王隆演䘚温越次立<lb/>
其弟溥順義七年温又請溥即皇帝位未許而温病<lb/>
䘚年六十六追贈齊王諡曰武烈祖受禪諡武皇帝<lb/>
廟號義祖<lb/>
知訓温長子也少學兵法不能竟尤喜劒士角觝之<lb/>
戲怙温權勢多爲不法温出鎮潤州留知訓輔政常<lb/>
陵侮諸将而對吳主隆演無君臣禮隆演㓜懦嘗飲<lb/>
酒樓上命優人髙貴卿侍酒知訓爲叅軍隆演鶉衣<lb/>
<pb n="KR2i0017_SBCK_008-5b"/>
髽䯻爲蒼鶻知訓因使酒罵座語侵隆演隆演愧耻<lb/>
泣涕而知訓愈陵辱之左右扶隆演起去知訓殺一<lb/>
吏乃止李徳誠有女樂知訓求之徳誠曰此軰皆有<lb/>
所生且復年長不足以接貴人俟求少妙者進之知<lb/>
訓對徳誠使者罵曰吾殺徳誠并取其妻亦易爾𥘉<lb/>
學兵於朱瑾瑾力教之後因求馬於瑾瑾不與遂有<lb/>
隙夜遣壮士殺瑾瑾手刃數人瘞舍後知訓知曲在<lb/>
已隱而不聞俄出瑾爲靜淮節度使瑾詣知訓别且<lb/>
願獻前馬知訓喜徃謁瑾家瑾妻出拜知訓答拜瑾<lb/>
以笏擊踣遂斬知訓提其首入告呉主曰爲國去賊<lb/>
<pb n="KR2i0017_SBCK_008-6a"/>
爲民除害在今日矣吳主驚曰彼有父在吾不敢預<lb/>
聞瑾怒曰竪子不足與語遂自殺坐誅者數家𥘉宿<lb/>
衛将李球馬謙挾隆演登樓取庫兵以誅知訓陣于<lb/>
門橋知訓與戰頻却朱瑾適自外來以一騎前視其<lb/>
陣曰不足爲也因反顧一麾外兵爭進遂斬球謙亂<lb/>
兵皆潰瑾嘗有徳於知訓者也及其凶終吳人皆謂<lb/>
曲在知訓<hi>知訓凶悖多見烈祖書與刁彦能傳此不復書</hi>
知詢温第二子也烈祖秉吳政威權寖盛金陵行軍<lb/>
司馬徐玠諷温曰居中輔政之重不宜假於他人宜<lb/>
以親子代之温即遣知詢入覲謀代烈祖輔政而温<lb/>
<pb n="KR2i0017_SBCK_008-6b"/>
暴䘚知詢奔還金陵爵位如温而知詢暗懦待諸弟<lb/>
不厚徐玠知其終敗乃輸誠於烈祖知詢内爲諸弟<lb/>
所構外爲徐玠所賣而不知也意以已控强兵居重<lb/>
地烈祖雖管大政而無兵去之甚易温䘮未終屢請<lb/>
烈祖至金陵烈祖反使人諭之入朝因䟽其罪状責<lb/>
授左統軍知詢面數烈祖曰先王之䘮是爲人子而<lb/>
不親臨反罪我耶烈祖曰聞爾懸劒待我我亦不憚<lb/>
獨迫於君命不得徃爾爲人臣而畜乗輿非反而何<lb/>
周廷望者知詢之親吏嘗僞貢欵於烈祖時得烈祖<lb/>
之隂謀以告知詢知詢将入朝廷望諌止不従既行<lb/>
<pb n="KR2i0017_SBCK_008-7a"/>
廷望曰公之此行有徃日而無還日泣送之至是知<lb/>
詢以廷望之言質烈祖烈祖曰以爾所爲告我者亦<lb/>
廷望也遂斬廷望知詢𬒳譴金陵爲之一空後數歲<lb/>
知詢復𧺫爲潤州節度使徃時幕府皆去獨李建勲<lb/>
随之知詢至鎮常㑹寮佐譚宴終日遂絶顧望移鎮<lb/>
江西䘚於任<lb/>
知誨温第三子也温䘚知詢守金陵所爲多不法知<lb/>
誨每得其隂謀以告烈祖知詢之敗知誨構之爲多<lb/>
烈祖徳之以爲江西節度使知誨先娶吳功臣吕師<lb/>
道女非嫡出知誨常切齒因醉刺殺之後呂氏數爲<lb/>
<pb n="KR2i0017_SBCK_008-7b"/>
厲知誨惡之請僧誦經爲陳因果僧亦見呂氏曰吾<lb/>
不解此志在報冤爾及鎮江西歲餘吕氏不復見知<lb/>
誨喜甚有家人自淮南廽於江心遇綵舟有婦人漸<lb/>
邇視之乃吕氏也招家人曰爲我謝相公善自愛我<lb/>
今它適矣因遺繡履曰相公謂爾不信以此示之家<lb/>
人至江西首語其事以履示知誨知誨熟視未畢輙<lb/>
見呂氏在側曰爾謂我真不来耶頃刻知誨暴䘚以<lb/>
知詢代鎮江西遇其䘮於中塗知詢撫棺哭曰弟用<lb/>
心如此吾亦不怨但何面目見先王於地下聞者傷<lb/>
之烈祖受禪追尊温爲義祖徐氏諸子封拜與李氏<lb/>
<pb n="KR2i0017_SBCK_008-8a"/>
同而知誨之後特優子景遼景逰出入宫禁預聞機<lb/>
務專掌浮屠修造之事當時言蠧政者以二人爲首<lb/>
<hi>景㳺後避元宗諱改名逰及事後主封文安郡公尤信任焉</hi>
知諫温第四子也爽悟喜文徐氏諸子知諫最爲雅<lb/>
循𥘉知訓輔政無所醖藉温留知諫隂助之諸将常<lb/>
惡知訓陵巳而以知諫爲長者烈祖自潤州入覲知<lb/>
訓會飲山光寺是日知訓大沉酗决欲害烈祖知諫<lb/>
以謀告烈祖烈祖獲免<hi>後事亡其不書封爵者皆䘚于吳也</hi>
魏王徐知證温第五子也在吳歷刺史節度使烈祖<lb/>
受禪封江王改王魏徐氏諸子知證最爲長年及元<lb/>
<pb n="KR2i0017_SBCK_008-8b"/>
宗之世尤見優禮每入宫元宗輙以家人遇之親捧<lb/>
觴爲夀自𧺫舞以祝之知證亦以叔父自處䘚年四<lb/>
十三<lb/>
梁王徐知諤温第六子也𧺫家爲太子中舍累遷刺<lb/>
史節度使知詢敗以知諤爲金陵尹烈祖受禪封饒<lb/>
王進王梁知諤博采竒物寳貨充牣其家有蜀客持<lb/>
鳳頭至自言得於南蠻賈者知諤以錢五十萬易之<lb/>
其頭正類雄鷄廣可五寸冠上正平可以爲枕朱冠<lb/>
紺毛金喙星眼飛禽之枯首也来自萬里而毛羽不<lb/>
脫文彩如生人咸異之嘗逰秫山除地爲廣場編虎<lb/>
<pb n="KR2i0017_SBCK_008-9a"/>
皮爲大幄率寮屬會于下號曰虎帳忽遇暴風飄虎<lb/>
帳碎如飛蝶知諤驚遽棄歸數日病䘚<lb/>
嗚呼惟厲與崇君子難言存而勿論可也呂氏之事<lb/>
載于别錄陳公彭年作也其辭典雅頗有史法而公<lb/>
歸　皇朝叅大政爲名臣顧其言可不諒耶<lb/>
南唐書卷之八<lb/>
<pb n="KR2i0017_SBCK_008-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_017-1a"/>
南唐書卷之十七<lb/>
義死傳下第十二<lb/>
皇甫暉山東人也事石晋爲宻州刺史虜䧟中原暉<lb/>
與秦州刺史王建来歸授神衞軍都虞候俄拜江州<lb/>
節度使周師伐淮南暉率江州屯兵㑹劉彦貞等以<lb/>
拒周師彦貞舉止躁撓失大将體而暉獨持重軍陣<lb/>
整肅士樂用命雖中原名将徃徃憚之及彦貞敗死<lb/>
天子徙正陽橋于下蔡暉與林仁肇爭之不勝周有<lb/>
　神将操鉞一麾暉衆大敗收兵返走且戰且行欲<lb/>
退保滁州時滁州守将王紹顔先遁去城中巳亂暉<lb/>
<pb n="KR2i0017_SBCK_017-1b"/>
力戰創重死于　天兵子繼勲别有傳<hi>寳訓曰太祖擒皇甫暉</hi>
<hi>於滁州是受命之端也國光閑話曰太祖挺身力戰劒血服衲既而擒暉</hi>
孟堅𥘉事王昶爲建州禆将延政與曦有隙堅知其<lb/>
必敗會邊鎬伐建陽堅以其衆先降鎬等資其䇿以<lb/>
取南閩及陳覺矯命攻晋安堅隷馮延魯軍中李仁<lb/>
逹先求救於越越以兵數千人入城助守而江淮諸<lb/>
軍大集四面合勢晋安窘甚越人㳂海濟師旁岸阻<lb/>
濘藉簀乃可登南面諸軍聚而射之簀不得施乆之<lb/>
延魯曰城所以不下者恃此爲援也却吾軍以誘之<lb/>
登岸殱其援城必降矣堅曰敵至此已乆進退不可<lb/>
<pb n="KR2i0017_SBCK_017-2a"/>
求一戰而死無路爾今與之戰必致死力可盡殺乎<lb/>
不若堅壁以拒之援兵逺渉大海不戰而困城可圖<lb/>
也延魯不聽揮兵少却越人登岸未定堅曰可擊矣<lb/>
延魯又不聽既而合戰延魯敗走堅死之諸軍皆潰<lb/>
陳喬字子喬世爲廬陵玉笥人祖岳仕大唐爲南昌<lb/>
觀察判官著唐書自髙祖訖于穆宗爲統紀一百卷<lb/>
行于世父濬仕吳爲中書舎人翰林學士撰吳錄二<lb/>
十卷喬㓜敏悟躭翫文史以廕授太常寺奉禮郎烈<lb/>
祖即位頗器重之遷尚書郎拜中書舎人元宗既失<lb/>
淮甸耻其降號欲授機務于太弟而陳覺之徒因有<lb/>
<pb n="KR2i0017_SBCK_017-2b"/>
窺竊之計輙謂元宗曰宋齊丘嘗賛烈祖變家爲國<lb/>
終成大業是社稷之臣也今若委以國事庻寜邊鄙<lb/>
而陛下優㳺邃䖏以飬喬松之夀遵鼎湖之躅亦千<lb/>
載一遇也元宗由是欲傳位而以齊丘輔政喬聞之<lb/>
排閤而入諌曰臣聞社稷之重焉可假之他人今且<lb/>
授之則百官朝請皆歸齊丘一民尺土非陛下所有<lb/>
尚能制齊丘而再有之乎臣見淖齒李兊復作而讓<lb/>
皇幽囚于丹陽亦陛下之所親見一日垂涕泣求爲<lb/>
田舎翁不可得矣元宗愕然曰微卿幾落賊人彀中<lb/>
於是引喬入見后及諸子指喬曰此忠臣也他日國<lb/>
<pb n="KR2i0017_SBCK_017-3a"/>
家急難汝毋子可託之我死無恨矣傳位之意遂止<lb/>
而齊丘黨與亦由此以敗及元宗南遷留喬輔太子<lb/>
監國後主即位遷吏部侍郎翰林學士承㫖門下侍<lb/>
郎兼樞宻使遂總軍國事政由已出李平潘佑之死<lb/>
亦因喬間焉開寳中<lb/>
太祖皇帝遣使召後主入朝後主欲徃以喬爲介喬<lb/>
曰陛下與臣俱受先帝顧命委以社稷大計今徃而<lb/>
見留則國非巳有悔将何及臣雖死實靦面於先帝<lb/>
後主曰苟不得巳而入其如稽緩之譲何喬曰臣請<lb/>
坐之後主由是連年拒命皆喬爲之謀也及<lb/>
<pb n="KR2i0017_SBCK_017-3b"/>
王師問罪喬誓以死守時降樞宻院爲光政院喬爲<lb/>
光政使而張洎爲副同掌機宻嘗語後主勢雖迫蹙<lb/>
二臣之節不隳也及城将䧟後主自爲降𣢾俾喬與<lb/>
世子仲㝢開城門納之喬遽歸府以𣢾投于承霤後<lb/>
主促之愈急喬入見曰自古豈有不亡之國乎降無<lb/>
益也<hi>喬意欲與後主俱死而不忍言</hi>臣請城下一戰而死後主執其<lb/>
手泣曰盍與我北歸喬曰臣當大政而致國家如此<lb/>
非死無以報臣死而歸之以逆命之罪則陛下保無<lb/>
恙也掣其手去入視事堂召二親吏解所服金帶遺<lb/>
之曰吾死掩屍無泄遂自縊二吏徹榻瘞之後主求<lb/>
<pb n="KR2i0017_SBCK_017-4a"/>
喬不得張洎曰已死北軍矣語未畢而王師遽入後<lb/>
主俘于　京師<lb/>
太祖皇帝責其拒命勞師果以陳喬固執爲對喬爲<lb/>
人孝悌惇睦宗族之貧者分祿以給之雖居權要家<lb/>
無餘貲先䘮其妻後主爲娶國戚喬曰臣家素貧窶<lb/>
不能成禮後主貸之俾就婚焉惜乎不知時變死非<lb/>
其所然亦忠於所事者也金陵既平改葬喬𥘉求喬<lb/>
屍不得或見丈夫衣黃半臂舉一手障面及發其瘞<lb/>
以右手加額如所見焉<lb/>
劉彦貞吳功臣信之子也授大理評事累遷屯田貟<lb/>
<pb n="KR2i0017_SBCK_017-4b"/>
外郎父䘮免𧺫爲将軍遂歷武職連刺海楚二州長<lb/>
於吏事聲績日洽拜濠州節度使承劉崇俊虎政之<lb/>
後裁以法度吏民頗服及移鎮夀春漸自矜大務爲<lb/>
聚歛以奪民利夀春有安豐塘溉田萬頃彦貞託以<lb/>
浚城隍大興工役决水城下而田畞皆涸因急其徴<lb/>
賦民皆鬻田而去彦貞取上腴者賤價買之於是復<lb/>
漲塘水歲積巨億賂遺權要以沽聲名魏岑受賄尤<lb/>
劇羣議雜然推唱以謂彦貞用兵如韓彭理民如龔<lb/>
黃倚之若長城及周世宗征淮甸命大将李榖攻自<lb/>
夀州元宗使彦貞督諸路兵出拒周師以江州皇甫<lb/>
<pb n="KR2i0017_SBCK_017-5a"/>
暉爲援李榖曰吾無水戰之具而使唐兵㫁正陽浮<lb/>
橋則我背腹受敵乃焚其芻糧退屯正陽是時世宗<lb/>
親征行至圉鎮聞榖軍却意唐兵必追之遣李重進<lb/>
急趨正陽曰唐兵且至宜急擊之彦貞等聞榖退軍<lb/>
皆以爲怯禆将咸師朗曰追之可大獲劉仁贍使人<lb/>
喻之曰君来赴援未交戰而敵人退不可測也慎勿<lb/>
追逐君爲大将安危以之脫有不利大事去矣前軍<lb/>
張全約亦曰不可追彦貞曰軍容在我汝軰何知沮<lb/>
吾事者斬其舉止躁撓貪功自任類如此比至正陽<lb/>
而重進先至未及食而戰彦貞施利刃於拒馬維以<lb/>
<pb n="KR2i0017_SBCK_017-5b"/>
鐡索又刻木爲獸號捷馬牌以皮嚢布鐡蒺䔧于地<lb/>
周兵見而知其怯一鼓敗之彦貞死于陣𥘉彦貞鼓<lb/>
行劉仁贍曰未戰而奔必有伏兵我師遇之無遺類<lb/>
也乃號令軍中爲城守之備既而彦貞果敗諸軍皆<lb/>
潰惟張全約帥所領奔夀州以其覆軍䘮地自彦貞<lb/>
始故恩不及其子孫交㤗元年贈彦貞中書令而已<lb/>
朱令贇大将軍業従子也常従業軍𥘉爲小校趫捷<lb/>
善射椎首鷹目軍中號朱深眼累遷神衛都虞候㑹<lb/>
林仁肇䘚以令贇爲鎮南軍節度使　王師問罪後<lb/>
主召令贇赴難令贇至湖口與諸将議曰今若前進<lb/>
<pb n="KR2i0017_SBCK_017-6a"/>
而　王師據我後則上江阻隔退乏糧道亟爲虜矣<lb/>
乃以書招南郡留守劉克貞代鎮湖口克貞病不能<lb/>
舉令贇遲之後主命益急使者旁午令贇不得巳自<lb/>
潯陽湖縛大筏載軍糧器用戰艦數百艘欲㫁采石<lb/>
浮橋直趨金陵或說令贇曰江水淺澁不利舟筏可<lb/>
俟盛夏大江汎溢順流而下勢不可禦令贇曰業巳<lb/>
進俟盛夏乎遂帥水陸一十五萬至虎蹲洲與<lb/>
王師遇令贇不識兵機自乗大航危簷重構建大将<lb/>
旗幟中流指麾　王師聚攻之令贇先創巨舟實葭<lb/>
葦灌膏油欲順風縦火謂之火油機至此勢蹙乃以<lb/>
<pb n="KR2i0017_SBCK_017-6b"/>
火油機前拒而反風廽煽自焚大筏水陸諸軍不戰<lb/>
而潰令贇投火死糧器俱焚煙熖不絶者浹日自是<lb/>
金陵絶無外援以至於亡<lb/>
胡則爲江州副使金陵既下後主歸于　京師諸郡<lb/>
皆送𣢾則謂所部曰吾等世受主恩忍負之遂殺謀<lb/>
降者嬰城固守<lb/>
朝廷遣使諭　㫖猶不奉　命将軍曹翰帥師圍城<lb/>
三年則誓以死守城将䧟<lb/>
太宗皇帝嘉其盡節於所事遣使喻翰城下日拒命<lb/>
之人盡赦之使人至獨木渡大風數日不可濟及風<lb/>
<pb n="KR2i0017_SBCK_017-7a"/>
定而濟則翰已屠江州無遺類適一日矣<lb/>
嗚呼甚哉死之難也非死之難而處死者爲難也非<lb/>
處死之難而擇其所處爲尤難是故或輕鴻毛或重<lb/>
太山其死雖一而輕重之異者在得其所與不得其<lb/>
所爾劉仁贍軰於死生之際亦庻㡬焉<lb/>
南唐書卷之十七<lb/>
<pb n="KR2i0017_SBCK_017-7b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_026-1a"/>
南唐書卷之二十六<lb/>
浮屠傳第二十二<lb/>
嗚呼浮屠之道我知之矣合萬法於一心而虗不失<lb/>
照𧺫一心爲萬法而照不失虗豈爲淺見道哉昧者<lb/>
曽不知此而毀形骸糜金帛説因果以爲法飾土偶<lb/>
以爲佛将以蘄福利耶而妖孰甚焉將以蘄超脫耶<lb/>
而愚孰大焉此梁武齊㐮之徒所以得罪於天下後<lb/>
世也作浮屠傳<hi>袁宏曰浮屠佛也章懐太子曰浮屠則佛陁也聲之轉耳</hi>
傳曰齋戒修而梁國亡非釋迦之罪也然則浮屠之<lb/>
法豈固爲後世患哉衰亂之君迷惑而不反則壞法<lb/>
<pb n="KR2i0017_SBCK_026-1b"/>
易紀常由於此南唐有國蘭若精舎漸盛於烈祖元<lb/>
宗之世而後主即位好之彌篤輙於禁中崇建寺宇<lb/>
延集僧尼後主與周后頂僧伽帽披袈裟課誦佛經<lb/>
跪拜頓顙至爲瘤贅親削僧徒厠簡試之以頰少有<lb/>
芒刺則再加修治其手不抄常作佛印而行百官士<lb/>
庻稍稍効之募道士願爲僧者予二金僧人犯姦有<lb/>
司具牘則曰僧尼姦滛本圗婚嫁若論如法是従其<lb/>
欲但勒令禮佛百拜輙釋之由是姦濫公行無所禁<lb/>
止諸郡㫁死刑必先奏牘詳覆無疑適幸遇其齋日<lb/>
則於宮中對佛像燃燈以逹旦爲驗謂之命燈若火<lb/>
<pb n="KR2i0017_SBCK_026-2a"/>
滅則依法不滅則貸死富商大賈犯法者徃徃厚賂<lb/>
左右内官竊續其燈而獲免者甚衆<lb/>
開寳初有淮北僧號小長老自言慕化而至朝夕入<lb/>
論六根四諦天堂地獄循環果報之說後主大喜謂<lb/>
之一佛出世身被紅羅銷金衣後主誚其太奢荅曰<lb/>
陛下不讀華嚴經安知佛富貴因說後主廣施𣑽刹<lb/>
營造塔像自是囷庾漸虗財用耗斁又請於牛頭山<lb/>
大𧺫蘭若千餘間廣聚僧徒日設齋供食有不盡者<lb/>
明日再具謂之折倒識者謂折倒乃敗徴也及<lb/>
王師渡江即其寺爲營署又有北僧就采石磯建石<lb/>
<pb n="KR2i0017_SBCK_026-2b"/>
塔且云自㓜草衣藿食不渾凡俗後主遺之齋供一<lb/>
無所受<lb/>
王師尅池州繫浮橋于石塔金陵受圍後主召小長<lb/>
老問禍福對曰臣當以佛力禦之乃登城大呼周麾<lb/>
數四後主令僧俗軍士念救苦菩薩滿城沸涌未㡬<lb/>
四面矢石俱下復召小長老麾之稱疾不起始疑其<lb/>
誕遂殺之凈徳尼院凡八十餘衆皆宫中人出家者<lb/>
也諸王公卿處子徃徃在焉都城將䧟亦積薪於院<lb/>
庭後主與之約曰如有不虞宫中舉火爲應吾與汝<lb/>
軰當俱焚死是日保儀黃氏焚積書于宫中淨徳遥<lb/>
<pb n="KR2i0017_SBCK_026-3a"/>
觀其烟燄遂爇積薪皆赴火死無一人肯脫者城中<lb/>
有僧千數表乞被堅執銳以死國難後主不許<lb/>
僧玄寂姓髙自言髙駢族人昇元中受業昇元寺性<lb/>
爽悟博通經蔵保大中詔講法華經授左街僧錄内<lb/>
供奉講經論明教大師賜紫時法禁寛弛僧尼壊戒<lb/>
律者甚衆玄寂屢干憲法有司惜其才輙貰之後主<lb/>
召入問華嚴經玄寂口說𣑽行一品多賜金帛由是<lb/>
益自恣日以狂飲爲事大醉則十數小兒隨之玄寂<lb/>
行歌于路曰酒秃酒秃何榮何辱但見衣冠成古丘<lb/>
不見江河變陵谷與羣兒互相應和旁若無人坐是<lb/>
<pb n="KR2i0017_SBCK_026-3b"/>
落僧職出居長干寺常與狂生籍地酣飲醉死于石<lb/>
子崗<lb/>
僧應之姓王其先南閩人䏻文章習柳氏筆法以善<lb/>
書冠江左初舉進士一黜于有司投册罵曰吾不䏻<lb/>
以區區章句取程於庸人遂學爲浮屠保大中授文<lb/>
章應制大徳賜紫凡禱祠章䟽一筆即就意如宿構<lb/>
元宗喜楞嚴經命左㒒射馮延巳爲序其略曰首楞<lb/>
嚴經者自爲菩薩宻因始破阿難之迷終證菩提之<lb/>
悟然則阿難古佛也豈有迷哉迷者悟之對也迷苟<lb/>
不立悟亦何取是故因迷以設問憑悟而明解皇上<lb/>
<pb n="KR2i0017_SBCK_026-4a"/>
聰明文思探賾索隱雲散日朗塵開鏡明以爲大賚<lb/>
四方未爲盛徳普濟一世始曰至仁或啓佛乗必歸<lb/>
法要敕應之書鏤版既成上之元宗歎曰是深得公<lb/>
權之法者也吾聞公權甞以筆諌穆宗爲之改容今<lb/>
效其法尚可想見其風采應之書名由是益振遷右<lb/>
街僧錄固辭求居奉先西庵許之應之多著述尤喜<lb/>
音律嘗以讃禮之文寓諸樂譜其聲少下而終歸於<lb/>
𣑽音讃念協律自應之始<lb/>
嗚呼予聞故老説南唐好釋而吳越亦然南唐毎建<lb/>
蘭若必均其土田謂之常住産錢氏則廣造堂宇修<lb/>
<pb n="KR2i0017_SBCK_026-4b"/>
餙塑像而已曰桑門取給十方何以産爲至今建康<lb/>
寺院跨州隔縣地過豪右浙僧歲出逺近歛率於民<lb/>
雖然田業頗厚而貲不加多歛率常勞而用不加乏<lb/>
豈各因其俗歟<lb/>
妖賊傳第二十三<lb/>
嗚呼神恠茫茫若存若亡而仲尼不語吾何考信焉<lb/>
若張遇賢諸祐之事姑存而不削者非好爲神恠也<lb/>
將以戒妖妄於後世爾春秋之法雖五石六鷁之㣲<lb/>
皆不泯其實傳曰五石六鷁之辭不設則王道不亢<lb/>
况遇賢軰動阡陌之兵駭衆人之耳目者其可泯哉<lb/>
<pb n="KR2i0017_SBCK_026-5a"/>
作妖賊傳<lb/>
張遇賢循州羅縣小吏也縣之刻杉鎮有神降于民<lb/>
家所言禍福輙驗遇賢徃禱之因留奉事甚謹㑹羣<lb/>
盗大𧺫各擁數百衆相與禱于神求爲主者神曰張<lb/>
遇賢是第十六羅漢當爲汝主於是共推遇賢爲中<lb/>
天八國王改元永樂署置百官皆衣絳衣遇賢庸懦<lb/>
無統御之畧賊帥各以便宜攻剽州縣告其進退而<lb/>
巳屢爲州兵所窘復告于神神曰可過嶺取<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>州當<lb/>
成大事遇賢遂襲南康百勝軍節度使賈浩始輕之<lb/>
不設備賊衆連䧟諸縣州兵擊之不勝浩戒嚴城守<lb/>
<pb n="KR2i0017_SBCK_026-5b"/>
遇賢據白雲洞造宫室營署羣盗四出攻刼未㡬通<lb/>
事舎人邊鎬洪州屯營都虞候嚴思禮各帥師數千<lb/>
出援䖍州賊衆大敗焚其營署走數十里又敗之遇<lb/>
賢困窘復告于神神不復語遂棄營潜遁賊帥李台<lb/>
知其無神也執遇賢及其副黄伯雄謀主僧景全皆<lb/>
斬于建康市<lb/>
嗚呼許嵩云羅陽有神自稱王表言語飲食與人無<lb/>
異而不見其形予始觀之以爲妄誕及得遇賢之事<lb/>
然後知嵩言無足恠也古者以鬼無靈響物無疵癘<lb/>
爲至徳之世則舉世大亂神恠畢出固其所也且以<lb/>
<pb n="KR2i0017_SBCK_026-6a"/>
孫權之竒英猶不䏻無惑况遇賢乎<lb/>
諸祐<hi>諸音查</hi>蘄州獨木人自言不茹葷者數世䏻使貧<lb/>
者冨富者貧俚民稍稍效之其徒十數男女猱雜互<lb/>
易匹耦謂之忍辱生子不知其父行之數年積數百<lb/>
衆夜行晝息取資於盗競相推唱云祐術䏻升虗空<lb/>
入水火妄意民藏潜使致之而民弗覺也先陳𧺫僑<lb/>
蘄春惡其妖昇元中𧺫第進士授黄梅令到官之日<lb/>
里酋畢賀祐獨不至數日𧺫命籍祐爲里長不服祐<lb/>
嫚言曰吾取令頭殺竪子爾起聞大怒㑹周鄴爲廵<lb/>
撫使師次黃梅𧺫藉其兵以執祐等并其婦人㓜稚<lb/>
<pb n="KR2i0017_SBCK_026-6b"/>
皆縛沃以豕血祐迄不䏻神因索其家得輿服器用<lb/>
皆埓至貴郡將即斬祐等曰婦人何䏻爲㓜稚宜無<lb/>
預意且貰之𧺫曰此皆瀆亂人倫去無遺類遂并斬<lb/>
之𧺫由是知名遷監察御史䘚<lb/>
南唐書卷之二十六<lb/>
</p>
<p>
</p>
  </div>
</body>
</text>
</TEI>
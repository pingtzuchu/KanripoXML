<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_024-1a"/>
南唐書卷之二十四<lb/>
方術傳第二十<lb/>
嗚呼天下之治方術者多矣寡䏻備神明之徳而徒<lb/>
駭天下之觀聽兹爲恠誕譸張而巳聖人中其身以<lb/>
爲天下之標準則制行於外者莫非可行之常也人<lb/>
之所不可行者聖人䏻之而弗爲故六合之外存而<lb/>
不論六合之内論而弗議斯道甚夷而後世猶有詭<lb/>
辭抗說高出於天地之外者是豈聖人之罪歟嗚呼<lb/>
甚哉民之好恠也乆矣其徒紛紛其說譊譊縦横蔓<lb/>
衍未始不自以聖人爲宗也彼既自誣於聖人而不<lb/>
<pb n="KR2i0017_SBCK_024-1b"/>
以聖人之道攻之孰知其非聖人之道哉是故由堯<lb/>
舜禹湯文王周公孔子孟軻者吾知其爲正道反是<lb/>
者吾知其爲他道君子正而不他作方術傳<lb/>
吳廷紹爲太醫令不甚知名烈祖喉中痒澁進藥無<lb/>
驗廷紹進楮實湯服之頓愈宰相馮延巳嘗病腦痛<lb/>
醫工旁午累日不痊及廷紹至先詰其家人曰相公<lb/>
酷嗜何物對曰毎食山鷄鷓鴣廷紹進薑豆湯一服<lb/>
立差群醫黙志其方他日以楮實治喉痒以薑豆治<lb/>
腦痛皆無効或問其故廷紹曰烈祖常服餌金石吾<lb/>
故以木之陽實勝之木王則金絶矣馮公嗜山鷄鷓<lb/>
<pb n="KR2i0017_SBCK_024-2a"/>
鴣二鳥皆食烏頭半夏薑豆乃解其毒爾群醫大服<lb/>
木平和尚保大中至金陵知人禍福死生所言輙驗<lb/>
傾都瞻禮闐塞街巷金帛之遺日積萬數元宗召見<lb/>
于百尺樓百尺樓元宗新建以備登覽制度宏壮木<lb/>
平指曰此宜望火初不喻其意後數載淮甸兵𧺫龍<lb/>
安山置烽候以應江北常登此樓以觀動靜又慶王<lb/>
尚㓜元宗問夀命㡬何木平曰郎君聰明智哲預知<lb/>
九十年事遂書九十一字予之保大九年慶王䘚年<lb/>
十九其書九十而繼之以乙字者乃乙其九十而爲<lb/>
十九也<lb/>
<pb n="KR2i0017_SBCK_024-2b"/>
李冠善吹中管甞預宋齊丘夕宴當坐吹嘘聲韻悠<lb/>
揚清入霄漢元宗聞其名屬閩楚多故戎務日䌓不<lb/>
獲召見大司徒李建勲以詩送之曰勻如春澗長流<lb/>
水怨似秋枝欲㫁蟬可惜人間容易聽清聲不到御<lb/>
樓前見禮於士大夫類如此周世宗時多逰梁宋毎<lb/>
乗醉長嘯於市人罕知者<lb/>
道士譚紫霄泉州人也與陳守元相善事王昶封正<lb/>
一先生閩亡寓廬山棲隱洞其徒百餘人有道術醮<lb/>
星宿事黒煞神君禹歩魁罡禁沮鬼魅禳祈災福頗<lb/>
知人之夀夭武昌軍節度使何敬洙寵婢獲怒置井<lb/>
<pb n="KR2i0017_SBCK_024-3a"/>
中死人無知者建隆初敬洙遘疾召紫霄中夜被髪<lb/>
燃燈靜室見女厲自訴爲祟之由紫霄詰旦具言之<lb/>
敬洙曰信然乃丹書符送之敬洙即愈有僧於溪滸<lb/>
剏亭苦大石横直累工不䏻平紫霄徃見曰斯固易<lb/>
也因以指捻訣含水噀之命鎚其石應手如粉後主<lb/>
聞之召至建康賜之道號階以紫金比蜀之杜光庭<lb/>
皆譲而不受凡所獲醮祭之施轉以給四方賓旅舍<lb/>
陵既下紫霄無疾䘚人謂之尸解莫知其夀筭歸葬<lb/>
之日有祥雲白鶴盤繞送之<lb/>
潘扆常逰江淮間自稱野客落托有大志鄭匡國爲<lb/>
<pb n="KR2i0017_SBCK_024-3b"/>
海州刺史扆徃謁之匡國不甚禮遇舘於外廐一日<lb/>
従匡國獵匡國之妻因詣廐中覘扆栖泊之所弊榻<lb/>
莞蓆竹籠而巳籠中有錫彈丸二顆餘無所有扆還<lb/>
發籠視之大驚曰定爲婦人所觸幸吾攝其光鋩不<lb/>
爾㫁婦人頸矣圉人異之聞于匡國匡國宻召扆問<lb/>
曰先生其有劒術乎扆曰素所習也匡國曰可一觀<lb/>
乎扆曰可當齋戒三日趨近郊平曠之地請試之匡<lb/>
國如期召扆俱至東城扆自懐中出二錫丸置掌中<lb/>
俄有氣二條如白虹㣲出指端湏臾旋轉遶匡國頸<lb/>
其勢奔掣其聲錚鏦匡國據鞍危坐神魄俱䘮謝曰<lb/>
<pb n="KR2i0017_SBCK_024-4a"/>
先生神術固已知之幸收其威靈扆笑舉一手二白<lb/>
氣復貫掌中少頃復爲二錫丸匡國自此禮遇逾厚<lb/>
表薦于烈祖扆居紫極宫迨數年遂失其術不復䏻<lb/>
劒矣臨死上言乞桐棺葬近地後當尸解烈祖命中<lb/>
貴人護葬于金波園保大中發塜視之骸骨尚在迄<lb/>
無異焉<lb/>
女冠耿先生鳥爪玉貌宛然神僊保大中逰金陵以<lb/>
道術修錬爲事元宗召見恱之常止於卧内先是大<lb/>
食國進龍腦油二器其味辛烈服之蠲疾元宗秘惜<lb/>
先生見之曰此非嘉者當爲陛下致之乃以絹囊懸<lb/>
<pb n="KR2i0017_SBCK_024-4b"/>
龍腦於屋棟頃刻瀝液如注香味逾所進者甞搦雪<lb/>
爲鋌爇之成金指痕隱然猶在又因宫人掃除取箕<lb/>
中糞壌燒爲白銀開寳中金陵内庫猶有耿先生糞<lb/>
壌銀元宗甞購真珠數升欲得圎者先生曰易致也<lb/>
就取小麥淘洗以銀釜炒之勻圎皆成蚌胎未㡬有<lb/>
孕将誕謂左右曰我子非常産夕當有異倐忽雷電<lb/>
繞室大雨傾澍詰旦儼然空腹人莫見其所生元宗<lb/>
殂先生不復入宫徃来江淮竟不知其所之<lb/>
嗚呼耿先生之事著矣鄭文寳自謂親授於徐率更<lb/>
而徐率更目覩其事雖然鄭氏之編載之而徐氏不<lb/>
<pb n="KR2i0017_SBCK_024-5a"/>
錄是可疑也豈鄭氏欲重其言而引徐以爲辭歟抑<lb/>
徐氏恐惑後世而弗著於書歟是未可知也<lb/>
南唐書卷之二十四<lb/>
<pb n="KR2i0017_SBCK_024-5b"/>
</p>
<p>
</p>
  </div>
</body>
</text>
</TEI>
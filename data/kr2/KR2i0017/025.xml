<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_025-1a"/>
南唐書卷之二十五<lb/>
談諧傳第二十一<lb/>
嗚呼談諧之說其来尚矣秦漢之滑稽後世因爲談<lb/>
諧而爲之者多出乎樂工優人其廓人主之𥚹心譏<lb/>
當時之弊政必先順其所好以攻其所蔽雖非君子<lb/>
之事而有足書者作談諧傳<lb/>
申漸髙不知何許人也在吳爲樂工吳多内難伶人<lb/>
不得志漸高常吹三孔笛賣藥於廣陵市昇元初案<lb/>
籍編括漸髙以善音律爲部長時關司歛率尤繁啇<lb/>
人苦之屬近甸亢旱一日宴于北苑烈祖謂侍臣曰<lb/>
<pb n="KR2i0017_SBCK_025-1b"/>
畿甸雨都城不雨何也得非獄市之間違天意歟漸<lb/>
髙乗談諧進曰雨懼抽稅不敢入京烈祖大笑即下<lb/>
令除一切額外稅信宿之間膏澤告足當時以謂優<lb/>
旃<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>城優孟葬馬無以過也烈祖受禪吳朝老將唯<lb/>
周本爲元勲烈祖患其難制因其勸進至金陵曲宴<lb/>
便殿引鴆賜本本疑之旁取一巵均酒之半跪進曰<lb/>
臣與陛下千載一遇陛下不飲此酒殆非君臣同徳<lb/>
也烈祖變色左右莫知所従漸髙舞䄂升殿併飲之<lb/>
内金盞於懐趨出烈祖宻使親信詣漸髙第賜藥解<lb/>
之不及是夕漸髙腦潰而䘚<lb/>
<pb n="KR2i0017_SBCK_025-2a"/>
李家明廬州西昌人談諧敏給善爲諷辭元宗好逰<lb/>
家明常従初景遂景逹景逷皆以皇弟加爵而恩未<lb/>
及臣下因置酒殿中家明俳戯爲翁媪列坐諸婦進<lb/>
飲食拜禮頗繁翁媪怒曰自家官自家家何用多拜<lb/>
耶<hi>江浙謂舅爲官謂姑爲家</hi>元宗笑曰吾爲國主恩不外覃於是<lb/>
百官進秩有差家明毋死未葬㑹元宗乗間書草字<lb/>
於便殿家明紿曰臣竊署字與之不疑元宗以麻𥿄<lb/>
大押字命試學焉家明輙於草字上署曰宣州上供<lb/>
庫支錢二百緡付李家明葬毋元宗大笑因以賜焉<lb/>
建州王延政僣號元宗遣將平之俘延政于建康封<lb/>
<pb n="KR2i0017_SBCK_025-2b"/>
鄱陽王命公卿宴其第延政吝于賜予家明謔之曰<lb/>
賤工無伎優賜叵富然告大王乞取一物延政曰汝<lb/>
何求家明曰大殷平天冠今巳無用家明敢取爲優<lb/>
服延政黙然慙恨而罷自是怏怏病䘚元宗賞花後<lb/>
苑率近臣臨池垂釣臣下皆登魚唯元宗獨無所獲<lb/>
家明因進詩曰玉甃垂鈎興正濃碧池春暖水溶溶<lb/>
凡鱗不敢吞香餌知是君王合釣龍元宗大喜賜宴<lb/>
極歡甞見牛晚卧美䕃元宗曰牛且熱矣家明乗談<lb/>
諧曰曽遭寗戚鞭𫾣角又𬒳田單火燎身閑向斜陽<lb/>
嚼枯草近来問喘爲無人相輔皆慙宋齊丘無子晩<lb/>
<pb n="KR2i0017_SBCK_025-3a"/>
年一子輙死逾月猶哭齊王景逹勉之不止家明曰<lb/>
臣能止之矣乃作大𥿄鳶署其上云欲興唐祚革強<lb/>
吳盡是先生𧺫廟謨一箇孩兒拚不得譲皇百口合<lb/>
何如尹延範族吳氏齊丘爲謀因以誚焉乗風放之<lb/>
故墜齊丘中庭齊丘見之哭亦止従元宗遷南都時<lb/>
巳失江北十四郡舟楫多行南岸至趙屯因輟樂停<lb/>
觴北望皖公山謂家明曰好青峭數峯不知何名也<lb/>
家明應聲對曰龍舟輕颭錦㠶風正值宸逰望逺空<lb/>
廽首皖公山色翠影斜不到夀盃中元宗慙之俛首<lb/>
而過後主即位家明老而無寵<lb/>
<pb n="KR2i0017_SBCK_025-3b"/>
楊名髙本名復名髙其優名也寓黃幡綽著笑林頗<lb/>
行于時辭鄙不載<lb/>
王感化善謳歌聲韻悠揚清振林木繫樂部爲歌板<lb/>
色元宗嗣位宴樂擊鞠不輟甞乗醉命感化奏水調<lb/>
詞感化唯歌南朝天子愛風流一句如是者數四元<lb/>
宗輙悟覆盃歎曰使孫陳二主得此一句不當有銜<lb/>
璧之辱也感化由是有寵元宗甞作浣溪沙二闋手<lb/>
寫賜感化曰菡蓞香銷翠葉殘西風愁𧺫碧波間還<lb/>
與容光共憔悴不堪㸔細雨夢廽清漏永小樓吹徹<lb/>
玉笙寒漱漱淚珠多少恨倚欄干手捲珠簾上玉釣<lb/>
<pb n="KR2i0017_SBCK_025-4a"/>
依前春恨鎻重樓風裏落花誰是主思悠悠青鳥不<lb/>
傳雲外信丁香空結雨中愁廽首綠波春色暮接天<lb/>
流後主即位感化以其詞札上之後主感動賞賜感<lb/>
化甚優<lb/>
彭利用廣陵人也顯徳中周師下淮南遂奔建康僑<lb/>
廬陵利用性朴鄙頗拘古禮雖燕居常拱手正坐對<lb/>
家人稚子下逮奴隷言必據書史㫁章破句以代常<lb/>
談俗謂之掉書袋因自爲彭書袋每出逺塗雖冐雨<lb/>
雪不徹冠幘或喻之曰䟦渉勞頓當従簡易利用對<lb/>
曰有禮則安無禮則危焉可悖之以爲先聖之罪人<lb/>
<pb n="KR2i0017_SBCK_025-4b"/>
哉或問其髙姓對曰隴西之遺苗昌邑之餘胄又問<lb/>
其居處對曰生自廣陵長僑螺渚其僕嘗有過利用<lb/>
責之曰始予以爲紀綱之僕人百其身頼爾同心同<lb/>
徳左之右之今乃中道而廢侮慢自賢故勞心勞力<lb/>
日不暇給若而今而後過而勿改予當循公㓕私撻<lb/>
諸市朝任汝自西自東以遨以逰而巳時江南士人<lb/>
毎於宴語必道此以爲戲笑利用䘮父客弔之曰賢<lb/>
尊窀穸不勝哀悼利用對曰家君不幸短命諸子糊<lb/>
口四方歸見相如之壁空餘仲堪之棺實可痛心疾<lb/>
首不寒而栗苟泣血三年不可再見遂大慟客復勉<lb/>
<pb n="KR2i0017_SBCK_025-5a"/>
之曰自寛哀慼兾闋䘮制利用又曰自古毀不㓕性<lb/>
杖而後𧺫卜其宅兆而安措之雖則君子有終然而<lb/>
孝子不匱三年不改何日忘之又大㱆欷弔者於是<lb/>
失笑㑹隣家火災利用徃救徐望之曰煌煌然赫赫<lb/>
然不可嚮邇自鑚燧而降未有若斯之盛其可撲㓕<lb/>
乎又甞與同志逺逰迨至一舎俄不告而返詰旦復<lb/>
至或問之故利用曰忽思朱亥之椎猶倚陳平之戸<lb/>
切恐數鈞之重轉傷六尺之孤其言可哂者類如此<lb/>
利用雖舉進士之才調鄙俚多類俳優故凡六上不<lb/>
第一夕宴寢而䘚年六十<lb/>
<pb n="KR2i0017_SBCK_025-5b"/>
嗚呼古今一道也學古而不知其變祗爲腐儒而巳<lb/>
彭利用摘裂章句不曉理道原其用心蓋亦苦學而<lb/>
陋者也徒以其言類俳優可爲戲笑故附談諧傳云<lb/>
南唐書卷之二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_030-1a"/>
南唐書卷之三十<lb/>
建國譜第二十七<lb/>
嗚呼唐之盛時制天下爲十道統之以都督而遐荒<lb/>
四逹合爲一家中世多故始立方鎮大者連城十數<lb/>
小者猶兼三四雖禀爵命而其勢以分僖昭之世則<lb/>
又甚焉盜酋強䘚相與爲亂而一旦破城殺帥者即<lb/>
以其鎮予之於是下竊土地上要封冊終以亡唐而<lb/>
大者稱帝小者稱王故自江以南昇潤常歙宣鄂池<lb/>
饒信江洪撫袁吉䖍一十五州自江以北楊楚泗和<lb/>
滁光黄舒蘄廬夀海濠一十三州合二十八州楊行<lb/>
<pb n="KR2i0017_SBCK_030-1b"/>
宻<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>據以建吳國南唐因之置㤗州筠州又取汀建<lb/>
漳泉四州復置劒州共三十五州之地號爲大國迨<lb/>
乎顯徳世宗出師而遂取淮南一十四州南唐君臣<lb/>
相顧猶懼其不免乃奉表稱貢趨走不暇削國降號<lb/>
何其速哉大抵僣服興亡不在於強梗庸懦而在乎<lb/>
世之治亂世苟治矣偏據之國雖大必亡逮徳下衰<lb/>
一夫倡亂遂爲敵國爲天下者可不戒哉可不戒哉<lb/>
作建國譜<lb/>
　　　　州三十有五<lb/>
昇州都<hi>吳因唐爲昇州徐温建節陞建康軍南唐建都置江寧府</hi>
<pb n="KR2i0017_SBCK_030-2a"/>
潤州鎮海軍<hi>置丹陽宫㝷罷</hi>
常州<hi>以江隂縣别置軍</hi>
歙州<lb/>
宣州寜國軍<lb/>
江州奉化軍<lb/>
洪州鎮南軍<hi>顯徳五年東都入于周以州建南都</hi>
撫州昭武軍<hi>以東南境别置建武軍</hi>
袁州<lb/>
吉州<lb/>
䖍州百勝軍<lb/>
<pb n="KR2i0017_SBCK_030-2b"/>
筠州<hi>保大十年置</hi>
楊州淮南建東都<hi>以六合置雄州俄罷復来肄以天長置天長軍</hi>
鄂池饒信四州<hi>顯徳五年入于周</hi>
楚州順化軍<hi>顯徳五年入于周</hi>
泗州靜淮軍<hi>顯徳五年入于周</hi>
滁州<hi>顯徳五年入于周</hi>
和州<hi>顯徳五年入于周</hi>
光州<hi>顯徳五年入于周</hi>
黄州<hi>顯徳五年入于周</hi>
舒州<hi>顯德五年入于周</hi>
<pb n="KR2i0017_SBCK_030-3a"/>
蘄州<hi>顯徳五年入于周</hi>
廬州保信軍<hi>顯徳五年入于周</hi>
夀州清淮軍<hi>顯徳五年入于周</hi>
海州<hi>顯徳五年入于周</hi>
㤗州<hi>昇元元年置顯徳五年入于周</hi>
濠州定逺軍<hi>顯德五年入于周</hi>
建州忠義軍<hi>保大三年取陞永安軍節度俄改志義後降軍事</hi>
汀州<hi>保大三年取</hi>
劒州<hi>保大三年置</hi>
漳州<hi>保大三年取改爲/南州俄復舊</hi>
<pb n="KR2i0017_SBCK_030-3b"/>
泉州清源軍<hi>保大三年取清源軍節度使</hi>
　　　　取之而復失者十有一州<lb/>
福州保大三年取羈縻而已四年入吳越<lb/>
潭州保大九年取十年失<lb/>
衡州保大九年取十年失<lb/>
灃州保大九年取十年失<lb/>
朗州保大九年取十年失<lb/>
岳州保大九年取十年失<lb/>
道州保大九年取十年失<lb/>
永州保大九年取十年失<lb/>
<pb n="KR2i0017_SBCK_030-4a"/>
邵州保大九年取十年失<lb/>
全州保大九年取十年失<lb/>
辰州保大九年取十年失<lb/>
嗚呼乗窘以闘捷者勝之固易地來而民去者守之<lb/>
極難南唐之克楚始雖因其内䦧而終以任用匪人<lb/>
不能振撫故劉言之徒得以復張嗣主𥘉欲罷桂陽<lb/>
之師解益陽之戍即授言以節鉞與夫曹公之應二<lb/>
袁者可同論乎<lb/>
世裔譜第二十八<lb/>
嗚呼春秋之法疑以傳疑信以傳信可不慎乎先主<lb/>
<pb n="KR2i0017_SBCK_030-4b"/>
以㓜稚轉徙民間故其所祖難於考究案徐鉉江南<lb/>
錄承建王恪後而五代史著南唐世家亦以恪係四<lb/>
親廟是亦傳疑之意歟作世裔譜<lb/>
臯陶爲士師期于無刑而洽其好生之徳於天下則<lb/>
盛徳之流光宜肇祀於百世矣故歷虞夏商世爲大<lb/>
理以官命族爲理氏至紂之時有理徴者爲翼肄中<lb/>
吳伯弗合於紂抱道而死其妻陳國契和氏與子利<lb/>
貞避亂於伊侯之墟食木子得生遂改理爲李氏利<lb/>
貞亦娶契和氏女生昌祖爲陳大夫家于苦縣生肜<lb/>
徳肜徳曽孫碩宗周康王時賜采邑於苦縣五世孫<lb/>
<pb n="KR2i0017_SBCK_030-5a"/>
乾字元果爲周上御史大夫娶益夀氏女嬰敷生耳<lb/>
字伯陽一字𥅆周平王時爲太史著書九篇以明道<lb/>
徳至唐祖之以爲玄元皇帝其後有李宗字尊祖魏<lb/>
封於叚爲子木大夫守道不屈生同爲趙大将軍生<lb/>
兊爲趙相生躋趙陽安君二子曰雲曰恪恪生洪秦<lb/>
太子太傳生興族字育神秦将軍生曇字貴逺趙伯<lb/>
人侯入秦爲御史大夫葬柏人西生四子崇辨昭璣<lb/>
崇字伯祐隴西守南鄭公生二子長曰平燕次曰瑶<lb/>
字内徳南郡守狄道侯生信字有成大將軍隴西侯<lb/>
生超一名伉字仁髙漢大将軍漁陽太守生二子長<lb/>
<pb n="KR2i0017_SBCK_030-5b"/>
曰元曠侍中次曰仲翔河東太守征西將軍討叛羗<lb/>
于素昌戰沒贈太尉葬隴西狄道東川因家焉生柏<lb/>
考隴西河都二郡太守生二子曰尚曰向尚成紀令<lb/>
因居成紀生廣前將軍與匈奴大小七十餘戰匈奴<lb/>
畏之二子長曰當戸生陵字少卿慷慨有大志爲騎<lb/>
都尉䧟匈奴次曰敢字㓜卿郎中令關内侯生禹字<lb/>
子通弟忠禹生丞公河南太守先字敬宗蜀郡北平<lb/>
太守生長宗字伯禮漁陽丞生君况字子期博士議<lb/>
郎太中大夫生本字上明郎中侍御史生次公字仲<lb/>
君巴郡太守西夷校尉弟怙次公生䡄字文逸魏臨<lb/>
<pb n="KR2i0017_SBCK_030-6a"/>
淮太守司農卿弟潜䡄生隆字彦緒長安令積弩將<lb/>
軍生艾字世績晋驍騎將軍魏郡太守生雍字雋熈<lb/>
濟北東莞二郡太守生二子長曰倫次曰柔字徳逺<lb/>
北地太守武衛將軍安西亭侯生昶字仲堅凉太子<lb/>
侍講生暠字玄盛西凉武昭王興聖皇帝十子譚欹<lb/>
譲愔恂飜豫宏晀亮愔曽孫系飜孫三人曰丞曰茂<lb/>
曰沖曽孫曰成禮豫玄孫曰剛歆字士業西凉後生<lb/>
八子朂紹重耳弘之崇明崇産崇庸崇祐重耳字景<lb/>
順以國亡奔宋爲汝南太守後魏克豫州以地歸之<lb/>
拜恒農太守復爲宋將薛安都所䧟後魏安南將軍<lb/>
<pb n="KR2i0017_SBCK_030-6b"/>
豫州刺史生獻祖諱熈字孟良後魏金門鎮將生懿<lb/>
祖諱天賜字徳真三子長曰𧺫頭長安侯生逹摩後<lb/>
魏羽林監太子洗馬長安縣伯其後無聞次曰太祖<lb/>
諱虎次乞豆虎西魏時賜姓大野氏與李弼等八人<lb/>
號八柱國周閔帝受魏禪虎已䘚乃追錄其功封唐<lb/>
國公虎生世祖諱昞襲封唐公昞生髙祖於長安體<lb/>
有三乳性寛仁襲封唐公隋文帝相周復髙祖姓李<lb/>
氏煬帝南逰天下盗𧺫髙祖兵二萬𧺫自太原敗宋<lb/>
老生于霍邑有衆二十萬遂入京城立代王侑爲皇<lb/>
帝遥尊煬帝爲太上皇改元義寜髙祖進封唐王五<lb/>
<pb n="KR2i0017_SBCK_030-7a"/>
月戊午隋帝遜于位髙祖即位是爲大唐憲宗子建<lb/>
王恪先主之始祖也恪元和元年始封時緇青節度<lb/>
使李師古死其弟師道丐符節故詔恪爲鄆州大都<lb/>
督平廬軍緇青等節度大使長慶元年薨無子以宗<lb/>
室子爲嗣史亡其名其後有李超者或以爲建王後<lb/>
懿僖之時宗室世逺遂與異姓之臣雜而仕宦至或<lb/>
流落民間超之子志爲徐州判司志生榮號李道者<lb/>
榮生先主先主即位是爲南唐<lb/>
嗚呼春秋之時天子失政而諸侯擅之自平王始諸<lb/>
侯失政而大夫擅之自溴梁始盖陵夷之勢不可復<lb/>
<pb n="KR2i0017_SBCK_030-7b"/>
振而覬覦之心無所饜足則亂臣賊子傚尤爲之者<lb/>
豈特春秋之時乎有唐失御方鎮之帥或浸長於健<lb/>
䘚或崛𧺫於羣盗而楊行宻以江淮二十八州輙建<lb/>
吳國則是春秋諸侯之罪人也行宻既死諸子庸懦<lb/>
而弑渥碁溥禄去楊氏則又溴梁大夫之罪人且楊<lb/>
氏建國未乆政在徐温而知訓知誥景通景遷景遂<lb/>
繼秉國政者三十餘年隆衍與溥位號空存而已故<lb/>
賈崇謂嗣主曰臣事先朝二十餘年韓熈載謂後主<lb/>
曰嚮化踰於四紀胡則曰我等世受主恩由是觀之<lb/>
先主雖以季年得位享國六年而擅命專制其来尚<lb/>
<pb n="KR2i0017_SBCK_030-8a"/>
矣<lb/>
南唐書卷之三十<hi>終</hi>
<pb n="KR2i0017_SBCK_030-8b"/>
</p>
<p>
</p>
  </div>
</body>
</text>
</TEI>
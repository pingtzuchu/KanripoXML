<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_018-1a"/>
南唐書卷之十八<lb/>
廉隅傳第十三<lb/>
嗚呼崇髙富有人之所欲也其崇髙乎天地之間者<lb/>
若䳡鷯巢於一枝一枝之外無所居也其富有於萬<lb/>
物之上者若偃䑕飲於長河滿腹之外無所容也天<lb/>
地亦大矣萬物亦衆矣一身之所爲曾未得其萬萬<lb/>
之一而固巳厭足則一身之外我何與焉古之人其<lb/>
志有在於是者許由聞其風而恱之其無待於外而<lb/>
傲睨於萬物之上則在我者皆道之真而在彼者皆<lb/>
物之粗道者吾之所固有而物者時之所儻来故榱<lb/>
<pb n="KR2i0017_SBCK_018-1b"/>
題數尺後車數十乗不足以望吾㤗山嵁巗之安也<lb/>
食前方丈侍妾數百人不足以易吾飲水曲肱之樂<lb/>
也古之人其志有在於是者王子搜聞其風而恱之<lb/>
大而天下重而一國有所不受則脩吾身以標凖於<lb/>
天下不亦貴乎馴致後世䘮已於物忘真於利則清<lb/>
風不競而廉隅遂䘮如姚景之取予有節魯崇範之<lb/>
一介不受馬文義之不入府庫許規之不顧遺金皆<lb/>
後世之難能者作廉隅傳<lb/>
姚景始事劉金爲廐䘚金暇日至廐中見景晝瞑有<lb/>
二赤虵悠揚景面少頃入鼻竅而寤金由是竒之引<lb/>
<pb n="KR2i0017_SBCK_018-2a"/>
爲親信俄遷禆将金以女妻之烈祖亦重其爲人使<lb/>
典親兵歷制置刺史拜清淮軍節度使夀春望鎮供<lb/>
億滋厚而主将歛率浮於他郡民尤苦之景至一切<lb/>
供億悉罷去常俸不給刓衣弊冠漠然古風𥘉吏請<lb/>
家諱景大署于𥿄尾曰諱贓吏於是属吏拱手稍知<lb/>
廉隅諸子爲牙将景登城見其長子導従甚盛過市<lb/>
市人皆廢業辟路景召其子杖之<lb/>
魯崇範廬陵人也竈薪不属而讀書自若烈祖𥘉建<lb/>
學校丁亂世典籍多闕旁求諸郡崇範雖窶九經子<lb/>
史世藏于家刺史賈皓就取進之薦其名不報皓以<lb/>
<pb n="KR2i0017_SBCK_018-2b"/>
巳緡償其直崇範笑曰墳典天下公器世亂藏於家<lb/>
世治藏于國其實一也吾非書肆何估直以償耶郤<lb/>
之皓謝曰俗吏凂濁以遺先生羞不然何以見髙義<lb/>
㑹皓赴闕與崇範俱至金陵表薦之召試東宫授太<lb/>
子洗馬復守廉儉唯食月俸其餘四時錫賚非次優<lb/>
與拜而弗取悉班諸親舊之貧者元宗即位尤重之<lb/>
除東宫使䘚于仕<lb/>
馬文義彭城人也父仁𥙿事烈祖爲使相文義以廕<lb/>
授千牛備身𥙷浙西支建州之役隷祖全恩爲判官<lb/>
既下建州将吏皆入府庫爭取金貝文義獨收民籍<lb/>
<pb n="KR2i0017_SBCK_018-3a"/>
歸幕故建州雖經亂而民皆安堵文義與有力焉遷<lb/>
讃善大夫䘚子禹昌甫二歲妻朱氏大将軍業女也<lb/>
<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>贈一無所受盖其廉如此故能率其妻如此<lb/>
許規髙陽人祖儒義不食梁粟自雍州襁負東走隱<lb/>
江南山谷中終身不出儒生稠稠生規規好道家言<lb/>
故不事事嘗覉旅宣歙間聞旁舍呻呼就訊之曰我<lb/>
某郡人也察君長者且死願以骸骨屬因指槖中黄<lb/>
金十斤曰以是交長者規許諾敬負其骨千里并黃<lb/>
金置死者家父驚愧之因獻金如亡兒言以爲許君<lb/>
夀規不顧竟去聞者以規爲長者云子逖事後主爲<lb/>
<pb n="KR2i0017_SBCK_018-3b"/>
監察御史亦有清節後仕　皇朝<lb/>
苛政傳第十四<lb/>
嗚呼立天之道曰隂與陽立地之道曰剛與柔立人<lb/>
之道曰仁與義盖隂陽和同剛柔相濟然後交通成<lb/>
和而物生焉人位其中戴仁抱義所以賛天地之化<lb/>
育也苟忿戾殘忍而不全乎仁義則猶天之獨陽而<lb/>
無隂地之獨剛而無柔其於生成也殆矣古之聖人<lb/>
所以徳刑並用而洽于民心者凢以知此而巳循致<lb/>
後世依勢作威倚法以削則㓕天地之徳刻生民之<lb/>
性苛細慘烈無所不爲可不痛哉昔孔子適楚有婦<lb/>
<pb n="KR2i0017_SBCK_018-4a"/>
人哭於路而哀使子貢問之曰爾之哭重有憂乎曰<lb/>
然子貢問其故曰吾舅死於虎吾夫又死焉今吾子<lb/>
又死焉是以哀之子貢曰何不去也曰無苛政孔子<lb/>
聞之曰小子志之苛政猛於虎作苛政傳<lb/>
張宣字致用少事吳爲軍校隷大将柴棐棐愛人戢<lb/>
下諸将化之唯宣頗肆暴戾部曲苦之従劉信圍<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>
州<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>人乞師於楚信遣宣及髙審思分兵禦之大敗<lb/>
楚師累遷諸軍都虞候徙爲左街使皆以嚴酷爲理<lb/>
及鎮鄂州置地室以鞠罪人罪無問小大入之則無<lb/>
全活未㡬境内大治道不拾遺會雪中炭肆有闘者<lb/>
<pb n="KR2i0017_SBCK_018-4b"/>
録問之言市炭一秤而輕不及數宣使秤之信然乃<lb/>
斬賣炭者梟首懸炭于市自是賣炭者率以十五斤<lb/>
爲秤無敢輕重<lb/>
李徳柔字子懐鄱陽人也始爲小吏善伺人之私捕<lb/>
獲亡命所至必得時目爲李猫兒累遷大理卿持法<lb/>
苛峻獄有未成則以蘆蓆卷囚而倒置之死者甚衆<lb/>
徳柔本無學術妄稱博學每呼馬爲韓盧染工爲伶<lb/>
倫雖然不附姦佞善守職分故終其天年𥘉元宗欲<lb/>
置北寺獄徳柔諌曰世豈乏士而俾閹豎得以弄其<lb/>
文墨耶其議遂寢論者韙之<lb/>
<pb n="KR2i0017_SBCK_018-5a"/>
嗚呼唐末大亂方鎮僣擬悉以宦官給事考諸前史<lb/>
吳越最多唯南唐載籍脫略閹人内倖用否輕重不<lb/>
可悉考案浮屠傳後主對佛像燃命燈以决大辟自<lb/>
夕至旦火滅則誅之不滅則貰之由是富啇大賈遺<lb/>
賂内官俾續燈獲免者甚衆而此又有置獄北寺之<lb/>
說則閹豎之職雖無考據而伺隙抵巇竊弄威徳亦<lb/>
巳甚矣幸而國君儒雅未嘗嬖倖故不見斥於當時<lb/>
<pb n="KR2i0017_SBCK_018-5b"/>
</p>
<p>
南唐書卷之十八<lb/>
</p>
<p>
</p>
  </div>
</body>
</text>
</TEI>
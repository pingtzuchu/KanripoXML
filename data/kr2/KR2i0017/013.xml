<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_013-1a"/>
南唐書卷之十三<lb/>
儒者傳上第八<lb/>
嗚呼西晋之亡也左祍比肩雕題接武而衣冠典禮<lb/>
會于南史五代之亂也禮樂崩壊文獻俱亡而儒衣<lb/>
書服盛於南唐豈斯文之未䘮而天将有所寓歟不<lb/>
然則聖王之大典掃地盡矣南唐累世好儒而儒者<lb/>
之盛見於載籍燦然可觀如韓熈載之不羈江文蔚<lb/>
之髙才徐鍇之典贍髙越之華藻潘佑之清逸皆能<lb/>
擅價於一時而徐鉉湯悅張洎之徒又足以爭名於<lb/>
天下其餘落落不可勝數故曰江左三十年間文物<lb/>
<pb n="KR2i0017_SBCK_013-1b"/>
有元和之風豈虚言乎作儒者傳<lb/>
韓熈載字叔言北海人也弱冠擢進士第同光末北<lb/>
海軍亂推熈載父光嗣爲留後明宗即位平北海光<lb/>
嗣見殺熈載来奔于吳放蕩嬉戲不拘名節里民趙<lb/>
氏女有美色熈載娶爲正室連𥙷和常滁三州従事<lb/>
亦晏然不介意烈祖受禪除秘書郎輔元宗于東宫<lb/>
熈載譚笑而巳不預世務及元宗即位拜虞部貟外<lb/>
郎史舘脩撰於是始言朝廷之事所當條理者前後<lb/>
數上又吉㐫禮儀不如式者隨事舉正由是宋齊丘<lb/>
之黨大忌之烈祖山陵元宗以熈載知禮遂兼太常<lb/>
<pb n="KR2i0017_SBCK_013-2a"/>
博士時江文蔚判寺所議雖同而諡法廟號皆成於<lb/>
熈載之手既葬遷知制誥熈載性懶朝直多闕爲馮<lb/>
延巳劾奏罷其職陳覺等䘮師南閩特赦不誅熈載<lb/>
上䟽請置于法元宗手札敦諭而宋齊丘大怒乃誣<lb/>
以醉酒披猖黜爲和州司馬其實熈載生平不能飲<lb/>
乆之徴爲虞部郎中史舘脩撰拜中書舎人制誥典<lb/>
雅有元和之風建鐡錢之議遷兵部尚書既而錢貨<lb/>
漸弊頗亦自悔奉使中原爲感懐詩三章署于舘壁<lb/>
云未到故郷時将爲故郷好及至親得歸爭如身不<lb/>
到日前相識無一人出入空傷我懐抱風雨蕭蕭旅<lb/>
<pb n="KR2i0017_SBCK_013-2b"/>
舘秋歸来牕下和衣倒夢中忽到江南路尋得花中<lb/>
舊居處桃臉蛾眉笑出門爭向前頭擁将去又㒒本<lb/>
江北人今作江南客再去江北逰舉目無相識金風<lb/>
吹我寒秋月爲誰白不如歸去来江南有人憶或問<lb/>
江南何不食剥皮羊熈載對曰江南地産羅紈故爾<lb/>
時皆不喻迨熈載去乃悟使追之不及中原使至熈<lb/>
載接伴紿曰老夫竊觀吾子音容氣貌一若先徳况<lb/>
忝世舊故不可跪使者因拜之熈載才名逺布四方<lb/>
建碑表者皆載金帛求爲之文而常俸賜賚月不下<lb/>
數千緡廣納儒生苟有才藝必延致門下以舒雅之<lb/>
<pb n="KR2i0017_SBCK_013-3a"/>
徒爲門生髙第凢數十軰由是所用之資月入不供<lb/>
及奉使臨川借官錢三十萬所司以月俸預納熈載<lb/>
上書訴之云家無盈日之厨野乏百金之産累數百<lb/>
言後主批其奏云言僞而辯古人惡之熈載俸有常<lb/>
秩錫賚尚優而謂厨無盈日無乃過歟命有司放免<lb/>
逐月所刻料錢仍賜内庫絹百疋綿千兩以充時服<lb/>
熈載上謝御批其畧曰水火相濟日月無私既示其<lb/>
瑕疵又憐其憔悴免逋欠使資于昏旦賜綿絹令禦<lb/>
其風霜神造雖洪粉身未報熈載畜女樂四十餘人<lb/>
不加檢束恣其出入與賔客聚雜後主累欲相之而<lb/>
<pb n="KR2i0017_SBCK_013-3b"/>
惡其如此乃左授右庻子分司于外入朝辭復上表<lb/>
乞住闕下其畧曰朽作無生之骨猶思仰慕於聖賢<lb/>
生爲萬物之靈寧使困窮於終老魂凝象闕心滯金<lb/>
門程限至終炎蒸漸盛重念臣向化将踰於四紀抒<lb/>
誠已歷於三朝無熯草之功可資於國有滔天之罪<lb/>
見絶於時陛下以無爲之心示好生之徳雖一命巳<lb/>
寛於時宥叨感深仁而再遷欲赴於遐征轉資隂徳<lb/>
今則羸形愈憊壮志全消老妻對靣而呻呤稚子環<lb/>
牀而號哭勁風振樹豈得長寧逝水朝宗不堪永訣<lb/>
表上未報於是盡出羣婢使之即散後主乃喜遂以<lb/>
<pb n="KR2i0017_SBCK_013-4a"/>
爲祕書監羣婢俄集如𥘉後主笑曰吾於今乃知卿<lb/>
之心矣復上書極陳時政論古今之得失書曰皇極<lb/>
要覽贈中書侍郎開寳三年病䘚年六十三後主深<lb/>
痛惜之以爲不得熈載爲相欲追贈之前代有此否<lb/>
潘佑以謂晋劉稷之贈開府儀同三司即其事也乃<lb/>
贈熈載平章事諡文靖葬梅頥崗謝安墓側命集賢<lb/>
殿學士徐鍇集其遺文藏之書殿熈載才髙氣逸無<lb/>
所卑屈舉朝未嘗拜一人𥘉嚴續請熈載撰其父可<lb/>
求神道碑欲苟稱譽遺珍貨巨萬仍輟未勝衣歌妓<lb/>
姿色纎妙者歸焉熈載受之文既成但叙其譜裔品<lb/>
<pb n="KR2i0017_SBCK_013-4b"/>
秩而巳續慊之封還熈載熈載亦郤其贈上寫一闋<lb/>
於泥金帶云風柳摇摇無定枝陽臺雲雨夢中歸他<lb/>
年蓬島音塵㫁留取樽前舊舞衣宋齊丘自署碑碣<lb/>
每求熈載寫之熈載以𥿄塞鼻或問之對曰文臭而<lb/>
穢喜提奨後進每見一文可採者輙自繕寫仍爲播<lb/>
之聲名善譚論聽者忘倦審音能舞分書及畫名重<lb/>
當時見者以爲神仙中人<lb/>
江文蔚字君章許人也長興中舉進士爲河南府廵<lb/>
官避權勢有髙才與韓熈載名相上下而熈載不持<lb/>
檢操文蔚既擅價一時又勵行義自爲郎時南唐禮<lb/>
<pb n="KR2i0017_SBCK_013-5a"/>
儀草創文蔚撰述朝覲會同祭祀宴饗禮儀上之遂<lb/>
正朝廷紀綱烈祖殂元宗以文蔚知禮宜董治山陵<lb/>
事除文蔚工部貟外郎判太常寺以議葬禮於是烈<lb/>
祖山陵制度皆文蔚等裁定既葬以文蔚遷居諌職<lb/>
以熈載遷知制誥論者美之以爲各當其任文蔚之<lb/>
居諌職秉心貞亮不容阿順每将言事必多左遷時<lb/>
宋齊丘陳覺馮延巳魏岑皆以容恱得用人情不平<lb/>
及宋齊丘拜爲諌議大夫而延已爲相魏岑亦居近<lb/>
宻文蔚上表其言曰二公移去未稱民情四罪盡除<lb/>
方明國典表既上而元宗惡其大言黜爲江州司士<lb/>
<pb n="KR2i0017_SBCK_013-5b"/>
延巳亦罷相出鎮臨川岑猶在職未㡬延巳自臨川<lb/>
再入相宣内制畢拜恩闕下百寮皆言曰白麻甚嘉<lb/>
猶不稱文蔚表爾其直言見重於時者如此<hi>後事亡</hi>
髙越燕人也少舉進士清警有才思文價藹於北土<lb/>
時威武軍節度使盧文進有女美而慧善属文時稱<lb/>
女學士越聞而慕焉徃謁文進文進以妻之晋髙祖<lb/>
即位文進南奔越與之俱来𥘉投鄂帥張宣乆不見<lb/>
知越以鷹詩誚之曰晴空不礙摩天翮未肯平原淺<lb/>
草飛遂至廣陵烈祖愛其詞學時齊國立制凡禱祠<lb/>
燕餞之文越多爲撰之烈祖受禪累遷禮部貟外中<lb/>
<pb n="KR2i0017_SBCK_013-6a"/>
書舍人保大中諸将取潭衡舉朝稱慶越謂潭衡一<lb/>
時之㐫亂取之甚易觀諸将之才善守爲難既而進<lb/>
兵于衡遂殺子建期進攻潭州邊鎬遯歸諸郡皆降<lb/>
舉無遺䇿是時越與江文蔚俱以辭賦知名故江淮<lb/>
士者品論人物皆以越爲首稱<hi>舊史多亡</hi>
孫魴字伯魚性聰敏好學唐末都官貟外郎鄭谷避<lb/>
亂歸江淮魴従之逰故其所吟詩頗有鄭體及吳武<lb/>
王據有江淮文雅之士駢集遂與沈彬李建勲爲詩<lb/>
社彬好評詩建勲嘗與彬議時魴不在席以魴詩詰<lb/>
之彬曰此非有風雅製度但得人間煙火氣多爾魴<lb/>
<pb n="KR2i0017_SBCK_013-6b"/>
遽出譲彬曰非有風雅固然而謂得人間煙火氣何<lb/>
耶彬笑曰子夜坐句云劃多灰襍蒼虬跡坐乆煙消<lb/>
寳鴨香非罏上作而何闔座大笑金山寺題詠衆因<lb/>
稱道唐張祐有僧歸夜船月龍出曉堂雲之句欲和<lb/>
衆皆閣筆魴復吟云山載江心寺魚龍是四隣樓臺<lb/>
懸倒影鐘磬隔囂塵過櫓妨僧定驚濤濺佛身誰言<lb/>
題詠處流響更無人時人號爲絶唱有詩百篇行于<lb/>
世烈祖召見授宗正郎䘚<lb/>
嗚呼居田里中而妄意天下者士之志也昔賈誼欲<lb/>
係單于之頸逺覊南越未必踐言而志之所尚豈易<lb/>
<pb n="KR2i0017_SBCK_013-7a"/>
量耶韓熈載𥘉與李榖相善及熈載南奔榖送至正<lb/>
陽酒酣臨訣熈載謂榖曰江淮用吾爲相當長驅以<lb/>
定中原榖曰中國用吾爲相取江淮如探嚢中物爾<lb/>
周師南征命榖爲将以取淮南而熈載落魄終不得<lb/>
大用及其既死假之名器與夫生不能用死而誄之<lb/>
者何異哉<lb/>
<pb n="KR2i0017_SBCK_013-7b"/>
</p>
<p>
南唐書卷之十三<lb/>
</p>
<p>
</p>
  </div>
</body>
</text>
</TEI>
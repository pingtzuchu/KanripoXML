<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_015-1a"/>
南唐書卷之十五<lb/>
隱者傳第十<lb/>
嗚呼古之所謂隱士者道徳足乎巳而時命大謬則<lb/>
泊然自適於性命之真而非違物離人以爲髙也物<lb/>
與人莫爲之累而已矣此伯夷叔齊朱張柳下恵之<lb/>
徒所以有徳於天下後世也自秦漢而下士之隱者<lb/>
雖不足以語此而前史載之詳矣南唐之士僅可觀<lb/>
者叙次于左作隱者傳<lb/>
江夢孫字聿修潯陽人也博綜經史儒行髙潔烈祖<lb/>
輔政辟置門下薦爲秘書郎乆之夢孫自陳迃儒無<lb/>
<pb n="KR2i0017_SBCK_015-1b"/>
所禆益且平生讀書意在施惠於民而後已因求一<lb/>
縣以自効烈祖曰縣邑非所以優賢者不許固求之<lb/>
乃𥙷天長令烈祖召之従容示以　誥指庭下地曰<lb/>
今日受此明日即趨走於彼矣如何夢孫曰苟遂素<lb/>
志無恤其他乃授之至縣吏告曰正㕔甚㐫前令居<lb/>
之鬼怪畢見請陳設便㕔夢孫固不可曰長吏不居<lb/>
正㕔非禮也禮上之夕若數十人傾倒几案呌嘯甚<lb/>
喧夢孫従容整衣冠呪曰夢孫爲縣令合居此㕔爾<lb/>
爲鬼神應有祠宇丘墓安得爭此即命復陳設如𥘉<lb/>
自此寂然無患後人安之其治以簡易仁恕爲事邑<lb/>
<pb n="KR2i0017_SBCK_015-2a"/>
人大悅踰年稱疾求歸田里躬勤耒耜事繼毋甚謹<lb/>
每晨夜具潔服問安侍膳訖乃集諸生講禮朝廷累<lb/>
召不𧺫保大中䘚年八十五贈國子司業<lb/>
沈彬筠陽髙安人讀書能詩属唐末亂離南㳺湘湖<lb/>
隱于雲陽山十餘年與僧虗中齊已爲詩侶迄不遇<lb/>
世乃歷名山治方術烈祖鎮金陵命所属郡縣辟致<lb/>
之彬知其欲取吳國因獻畫山水詩云尺素隱清輝<lb/>
一毫分險阻授校書郎入輔吳世子璉於東宫未㡬<lb/>
乞罷以尚書郎致仕禪代之後絶不求進髙安士人<lb/>
多爲給其粟帛元宗南遷彬年逾八十詣南昌求見<lb/>
<pb n="KR2i0017_SBCK_015-2b"/>
曰臣自處山野世事不預臣妻謂臣曰汝主人郎君<lb/>
今爲天子兾接清光死且不朽元宗優禮待之賜粟<lb/>
帛遣還署其子元爲秘書省正字彬尤工詩而未嘗<lb/>
喜名如再過金陵詩云玉樹歌終王氣收鴈行髙送<lb/>
石城秋江山不管興亡事一任斜陽伴客愁又都門<lb/>
送客詩云岸柳蕭踈野荻秋都門行客莫囘頭一條<lb/>
㶚水清如劒不爲離人割㫁愁皆盛稱於士大夫惜<lb/>
乎簡編散失不得見其全集彬學方外之術迄無所<lb/>
異唯手植一樹命諸子曰吾死葬此及彬卒發之得<lb/>
石椁一上有篆刻八字云開成二年夀椁一所因就<lb/>
<pb n="KR2i0017_SBCK_015-3a"/>
葬焉<lb/>
陳貺南閩人性沉澹志操古朴而不苟於仕進一卧<lb/>
廬山三十年學者多師事焉元宗以幣致之布裘鹿<lb/>
鞹進止閑肆因獻景陽臺懐古詩云景陽六朝地運<lb/>
極自依依一㑹皆同是到頭誰論非酒濃沉逺慮花<lb/>
好失前機見此尤宜戒正當家國肥元宗稱善欲授<lb/>
以官貺固不受賜粟帛遣還舊隱䘚年七十<lb/>
陳陶世居嶺表以儒業名家陶挟冊長安聲詩曆象<lb/>
無不精究常以台鉉之器自負恨世亂不得逞昇元<lb/>
中至南昌将詣建康聞宋齊丘秉政凢所進擢不愜<lb/>
<pb n="KR2i0017_SBCK_015-3b"/>
士論自料與齊丘不合乃築室於西山日以詩酒爲<lb/>
事㑹宋齊丘出鎮南昌陶志不屈而齊丘亦不爲之<lb/>
薦辟陶作詩自詠曰一顧成周力有餘白雲閑釣五<lb/>
溪魚中原莫道無麟鳳自是皇家結網踈陶少與水<lb/>
部貟外郎任晼相善嘗以詩遺之云好向明朝薦遺<lb/>
逸莫教千古弔靈均元宗雖聞其詩名而未及召之<lb/>
㑹有星孛陶歎曰國家其㡬亡乎既而果失淮甸陶<lb/>
所居幽邃性尤嗜鮓元宗南遷至落星灣欲有所問<lb/>
而恐陶不盡言因僞使人賣鮓至陶門陶果出㗖鮓<lb/>
喜甚賣者曰官舟抵落星矣翁知之乎陶笑曰星落<lb/>
<pb n="KR2i0017_SBCK_015-4a"/>
不還元宗至南都未幾殂不還之說果驗陶後以脩<lb/>
飬煉丹爲事有詩云乾坤見了文章懶龍虎成来印<lb/>
綬踈又云長愛真人王子喬五松山月伴吹簫任他<lb/>
浮世悲生死獨駕蒼龍入九霄又題徐穉亭詩云伏<lb/>
龍山横洲渚地人如白蘋自生死洪崖成道二千年<lb/>
唯有徐君播青史陶所遁西山先産藥物數十種陶<lb/>
採而餌之開寳中常見一叟角髪𬒳褐與老媪貨藥<lb/>
於市獲錢則市鮓對飲旁若無人既醉行舞而歌曰<lb/>
藍採禾藍採禾塵世紛紛事更多爭如賣藥沽酒飲<lb/>
歸去深崖拍手歌或疑爲陶之夫婦云<lb/>
<pb n="KR2i0017_SBCK_015-4b"/>
許堅不知其家世或曰晋長史穆之裔形陋而恠或<lb/>
寓廬阜白鹿洞桑門道舘行吟自若幘巾芒屩短襕<lb/>
至骭亦無齎装唯自負布嚢常括不解每沭浴不脫<lb/>
衣就谿澗出而暵之或問其故則言天象昭布雖白<lb/>
晝亦常參列人自昧之爾其可祼䄇乎堅癖嗜魚或<lb/>
得大魚則全體而烹不加醯鹽熟即㗖之逰溧陽下<lb/>
山寺吟詩曰地枕吳溪與越峯前朝恩賜雲泉額<hi>南唐</hi>
<hi>以大唐爲前朝</hi>竹林層建鴈塔髙石室幽棲㡬禪伯荒榛蕪<lb/>
沒蒼苔深古池香泛荷花白客有經年說二林落日<lb/>
猿啼情脉脉後或居茅山或入九華適意徃返人不<lb/>
<pb n="KR2i0017_SBCK_015-5a"/>
能測舊與樊若水相善若水北度後因轉輓于江南<lb/>
遇堅于簡寂觀勉之以仕則顰蹙不荅堅嘗至陽羡<lb/>
人不之識一日渉西津凌波濶歩若平地然衆昉神<lb/>
之不知其所在云<lb/>
毛炳豐城人也好學不能自給因隨里人入廬山每<lb/>
與諸生曲講苟獲貲鏹即市酒盡醉時彭㑹好茶而<lb/>
炳好酒或嘲之曰彭生說賦茶三斤毛氏傳經酒半<lb/>
升炳聞之小哂而巳自後或逰螺川諸邑遇酒即飲<lb/>
不醉不止嘗宿于酒家大醉悮坐爐炭主人出之翌<lb/>
日尻痛炳疑因酒乖忤遭其笞撻訊之乃知又嘗醉<lb/>
<pb n="KR2i0017_SBCK_015-5b"/>
于道旁有里首張谷掖之而𧺫炳瞑目曰起予者爲<lb/>
誰對曰張谷也炳呵之曰毛炳不干於張谷張谷不<lb/>
學於毛炳醉者自醉醒者自醒醒醉之道兩者固殊<lb/>
安用掖爲復呵之曰汝可速去無撓予卧由是人頗<lb/>
重之是真全於酒者也後聚生徒數十講誦於南臺<lb/>
山迨數年自署于齋壁云先生不在此千載只空山<lb/>
因大醉一夕䘚有詩集傳于世<lb/>
顔詡魯郡公真卿之後唐末徙居木川詡少孤兄弟<lb/>
數人事繼毋以孝聞雅辭翰謹禮法多循先業迨末<lb/>
年一門百口家法嚴肅男女異序少長敦睦子姪二<lb/>
<pb n="KR2i0017_SBCK_015-6a"/>
十餘人皆服儒業每延賓侣寓門下者常十數詡晨<lb/>
暮延揖飲饌燕笑未嘗不躬自接對雖遇姻戚沖孺<lb/>
亦爲之冠帶盡禮就所居第依泉石築亭榭開軒四<lb/>
敞則碧鮮叢遶翠㣲環列蕭爽之趣杜絶塵囂水部<lb/>
貟外郎孟賓于嘗以詩美之云園林蕭爽聞來乆欲<lb/>
訪因循二十秋此日開襟吟不盡碧山重疊水長流<lb/>
又司農卿何蒙殿中丞蒯鼇史舘孫伯純各爲詩序<lb/>
以述其幽隱詡聞子弟有與賓客戲者未嘗靣責手<lb/>
寫韋昭博奕論署于屋壁使之自愧家人未嘗見其<lb/>
喜愠𥘉季父非理據鄉人桑詣邑求治令尹下詡評<lb/>
<pb n="KR2i0017_SBCK_015-6b"/>
之詡償以巳緡其訟遂止䘚年七十餘<lb/>
鄭元素京兆華原人也少習詩禮避亂南逰隱居于<lb/>
廬山青牛谷髙卧四十餘年採薇食蕨絃歌自若搆<lb/>
椽剪茅於舎後㑹集古書殆至千餘卷元素温韜之<lb/>
甥也自言韜發昭陵従埏道下見宫室制度閎麗不<lb/>
異人間中爲正寢東西廂列石牀牀上石函中有鐡<lb/>
匣悉藏前世圖書鍾王墨跡𥿄墨如新韜悉取之韜<lb/>
死元素得之爲多<lb/>
嗚呼業不素修自羣鹿豕斯謂之隱者樵夫牧子之<lb/>
事爾非吾所謂隱也故隱士儒術出處雖異易地則<lb/>
<pb n="KR2i0017_SBCK_015-7a"/>
皆然或曰江夢孫沈彬嘗仕矣而列于隱士劉洞史<lb/>
虚白嘗隱矣而列于儒術何哉曰彬與夢孫志於隱<lb/>
而仕不得已焉洞與虚白志於仕而隱不得巳焉予<lb/>
何容心乎亦各成其志而已至如陳陶飜然有改而<lb/>
所得多矣志不足言之也<lb/>
南唐書卷之十五<lb/>
<pb n="KR2i0017_SBCK_015-7b"/>
</p>
<p>
</p>
  </div>
</body>
</text>
</TEI>
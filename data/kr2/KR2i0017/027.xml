<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_027-1a"/>
南唐書卷之二十七<lb/>
叛臣傳第二十四<lb/>
嗚呼諸侯死社稷大夫死衆士死制又豈違道以亡<lb/>
其國乎五代之際憂𧺫蕭牆禍生天屬而大夫不䏻<lb/>
死宗廟士不䏻死丘墓者無國無之且爲人臣者身<lb/>
非我有死君之難而已職非我有任君之事而巳富<lb/>
貴非我有享君之禄爵而巳又况土地人民我何有<lb/>
焉而專以予人其獲罪於天下後世當如何哉春秋<lb/>
之法竊君之土而致於人則曰以某地来奔若邾庻<lb/>
其莒夷牟之類是也據君之地以專於巳則曰入某<lb/>
<pb n="KR2i0017_SBCK_027-1b"/>
地以叛若晋荀寅衛孫林父是也其文雖異而其叛<lb/>
一矣作叛臣傳<lb/>
劉澄宣城人也保大中後主掌禁兵澄趣使左右元<lb/>
宗南遷後主爲太子監國署澄爲軍校累遷侍衞廂<lb/>
都虞候及王師圍金陵越人乗間䧟常州進攻潤州<lb/>
議者以京口要害當得良將守之後主以澄舊事藩<lb/>
邸尤爲親信乃拜澄潤州節度使留後臨行後主謂<lb/>
澄曰卿本不合離孤孤亦難與卿别但此行非卿不<lb/>
可澄涕泗奉命歸家盡輦金玉以徃謂人曰此皆國<lb/>
家前後所賜今國家有難當散此以圗勲業後主聞<lb/>
<pb n="KR2i0017_SBCK_027-2a"/>
之益喜及越兵初至營柵未成左右請出兵掩之時<lb/>
澄已懐向背乃曰出兵不勝則立爲虜矣當俟應援<lb/>
然後圗戰未㡬盧絳率師爲援絳至越兵屢却絳昉<lb/>
入城圍復合矣澄與絳固守累月自相猜忌絳怒一<lb/>
禆將殺之未决澄私謂曰盧公怒爾爾不生矣禆將<lb/>
泣涕請命澄曰吾有一言告爾非徒免死且得富貴<lb/>
因諭以降事令先出道意禆將曰柰家口在都城何<lb/>
澄曰事急當爲身謀我家百口亦不暇顧矣是夜禆<lb/>
將踰城出絳猶未知明日澄與絳同食典軍者来告<lb/>
澄僞作色曰吾謂公巳斬之何得令走徐謂絳曰間<lb/>
<pb n="KR2i0017_SBCK_027-2b"/>
言都城受圍日急若都城不守守此何爲絳亦知金<lb/>
陵終䧟乃曰君爲守將不可棄城宜赴難者唯絳爾<lb/>
澄僞爲戁色乆之曰君言是也絳潰圍出澄遍召將<lb/>
䘚告曰澄守城數旬志不負國事勢如此須求生計<lb/>
諸君以爲如何將䘚皆發聲大哭澄懼變亦泣曰澄<lb/>
受恩深於諸君且有父母在都城寜不知忠孝乎但<lb/>
力不䏻抗爾諸軍不聞楚州耶初世宗圍楚州乆不<lb/>
下既尅遂屠之故澄以此脅焉於是率將吏開門請<lb/>
降後主聞澄巳降猶欲赦其家屬光政使陳喬令收<lb/>
澄父母妻子皆斬于市澄女許嫁未適美而艶喬欲<lb/>
<pb n="KR2i0017_SBCK_027-3a"/>
活之女曰叛逆之餘義不求生遂斬之<lb/>
朱元蒲津人也事本郡節度使李守貞爲従事漢髙<lb/>
祖崩守貞謂漢室新造人心未一天下易以圗乃以<lb/>
河中反漢命周太祖討之元與李平奉守貞表来乞<lb/>
師未復而守貞敗元遂留金陵累遷尚書郞或言元<lb/>
有反相不可委以外任及淮甸兵興諸郡相繼䧟劉<lb/>
仁贍堅守夀州元宗命齊王景逹帥師應之元<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>景<lb/>
逹軍中善撫士䘚甘苦共之遂率所領克舒州蘄㤗<lb/>
楊光滁亦相繼而復元自紫金山築甬道以餉夀春<lb/>
兵勢甚盛㑹景逹監軍使陳覺先與元有私隙召元<lb/>
<pb n="KR2i0017_SBCK_027-3b"/>
至濠州計事且欲害之元不徃覺因奏元不受節制<lb/>
元宗遣楊守忠代元且召還都元憤怒以其衆降周<lb/>
諸軍皆潰元宗怒命斬元妻子元妻乃宣徽使查文<lb/>
徽女年少有國色文徽累表救之誠欵懇切元宗署<lb/>
其表曰只斬朱元妻不斬查家女文徽辭窮遂斬元<lb/>
妻尸于市文徽以珠籠覆尸哭之大慟市人爲之泣<lb/>
下世宗以降虜别作一營授元蔡州刺史亦不顯用<lb/>
劉従効泉州人也仕本郡爲統軍使閩亡従効説其<lb/>
刺史王建勲入朝而自領州事元宗即以従効爲泉<lb/>
州刺史従効出自寒㣲知人疾苦及得郡以勤儉爲<lb/>
<pb n="KR2i0017_SBCK_027-4a"/>
務衆所不便者皆除去之常衣布素置公服於中門<lb/>
岀視事則服之入則復衣弊布自言我素貧賤不可<lb/>
忘本也由是大得民情據有漳泉之地閩主王氏遺<lb/>
二女在郡従効事之如故資給甚厚陞泉州爲清源<lb/>
軍拜従効節度使加中書令封鄂國公及淮甸失守<lb/>
従効因越人奉表貢于世宗世宗以割地之故不納<lb/>
建隆初元宗遷都南昌従効大懼以爲見討乃遣其<lb/>
子紹基来貢㑹元宗殂因至建康後主善待之紹基<lb/>
未還従効病䘚州人立其次子紹鎡未㡬統軍陳洪<lb/>
進執紹鎡歸于建康言其將召越人爲叛推立副使<lb/>
<pb n="KR2i0017_SBCK_027-4b"/>
張漢思爲留後洪進爲副使漢思老而惷事無巨細<lb/>
皆决於洪進漢思諸子爲牙将伏劒士殺洪進不克<lb/>
洪進遂逐漢思自稱留後後主即以洪進爲泉州節<lb/>
度使紹鎡至建康釋之以爲監門衞中郞将紹基爲<lb/>
殿直軍都虞候<lb/>
嗚呼附劉従効於叛臣之後者豈無意哉蓋亂臣賊<lb/>
子皆春秋之所誅也臣於人而反覆不常是亦春秋<lb/>
之罪人爾従効始事閩而閩亡幸國家之亂遂劫其<lb/>
使君而自領州事元宗因而予之亦已厚矣及淮甸<lb/>
失地國歩多艱従効伺多壘之秋而附越人以貢于<lb/>
<pb n="KR2i0017_SBCK_027-5a"/>
上國其意之所圖者固可知也故洪進之徒相繼作<lb/>
亂蓋従効所圗不軌則不軌之事應之曽子曰出乎<lb/>
爾者反乎爾爲人臣者可不戒哉<lb/>
南唐書卷之二十七<lb/>
<pb n="KR2i0017_SBCK_027-5b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_007-1a"/>
南唐書卷之七<lb/>
宗室傳第二<lb/>
嗚呼性有善惡法有賞刑弗可槩論也漢鑒秦之弊<lb/>
而宗戚子弟茅土過制魏規漢之失而黃𥘉之後宗<lb/>
戚虚封襲漢則善惡兼容㳂魏則賢否并棄賞刑惡<lb/>
得而辨哉唐有天下子弟得預外任格則庸否則威<lb/>
故入爲尚書九卿出爲都督刺史間有人焉南唐宗<lb/>
室委任尤重豈㳂唐之舊歟抑亦董之得其道歟蓋<lb/>
天下分裂君無世臣臣無定主委任宗室猶愈於他<lb/>
人故也作宗室傳<lb/>
<pb n="KR2i0017_SBCK_007-1b"/>
楚王景遷烈祖第二子元宗母弟也㓜警悟讀書一<lb/>
覽輙不忘及長美姿儀風度和雅尚吳公主爲駙馬<lb/>
都尉而服用素儉不事華侈烈祖愛其純謹大和三<lb/>
年烈祖出鎮金陵以元宗爲司徒平章事居中輔政<lb/>
宋齊丘每忌元宗欲自結於景遷乃薦陳覺爲景遷<lb/>
教授以賈其聲聞齊丘叅决時政多爲不法輙歸過<lb/>
於元宗而盛稱景遷之美烈祖於是召元宗至金陵<lb/>
授鎮海軍節度副使即以景遷爲太保平章事代秉<lb/>
國政有奪嫡之漸此齊丘謀也所以然者以景遷㓜<lb/>
懦他日得國授之巳爲元老易於窺竊烈祖覺之遂<lb/>
<pb n="KR2i0017_SBCK_007-2a"/>
罷齊丘以爲已副景遷猶摠大政天祚二年景遷病<lb/>
請以允弟自代乃拜其弟景遂爲門下侍郎叅政事<lb/>
景遷䘚葬飲馬池之陽禪代之後諸子例封王爵保<lb/>
大𥘉元宗改封諸弟追贈景遷楚王命江文蔚爲碑<lb/>
以表其墓以其蚤死無子故後主亡國詩云兄弟四<lb/>
人三百口謂元宗景遂景逹景逷也景遷不與焉<lb/>
晋王景遂烈祖第三子元宗母弟也制行雅循有君<lb/>
子之風天祚二年景遷病不能輔政即以景遂爲門<lb/>
下侍郎叅政事<hi>父子四人迭輔吳政政在李氏也</hi>烈祖受禪封夀王<lb/>
譲皇殂於丹陽景遂徃督䘮事望柩哀慟觀者恱之<lb/>
<pb n="KR2i0017_SBCK_007-2b"/>
元宗即位改王燕俄以景遂代儲副固譲不許遂立<lb/>
爲太弟景遂因易字曰退身以示不處之志叅摠政<lb/>
事時有獻替間與朝士官屬飲宴賦詩嘗以玉杯行<lb/>
酒座客傳翫以爲寳賛善張易乗醉擲之曰貴寳輕<lb/>
士殿下得無累乎座皆失色而景遂歛容謝之由是<lb/>
待易愈謹易遷工部侍郎泛海使契丹景遂手䟽曰<lb/>
朝臣如張易者宜置諸左右不宜使之泛不測之淵<lb/>
投足逺夷元宗荅以此行非易不可遂行顯徳五年<lb/>
累表譲儲副乞守舊封授江西道兵馬大元帥封晋<lb/>
王適當危疑啓求大臣以自副命兵部侍郎李徴古<lb/>
<pb n="KR2i0017_SBCK_007-3a"/>
副之以徴古傲很専恣陵忽過甚景遂欲斬徴古而<lb/>
自拘於有司寮吏諌止一日暴疾嚮空顧揖退謂左<lb/>
右曰上帝命我代許旌陽遂䘚年三十七復贈太弟<lb/>
諡文成<lb/>
齊王景逹字子通烈祖第四子元宗之母弟也順義<lb/>
四年旱七月既望雩祀得雨景逹以是日生因小字<lb/>
雨師成童爽悟與羣兒異烈祖器之𥘉封信王元宗<lb/>
即位改封鄂王景遷侍中進封燕王及景遂爲太弟<lb/>
以景逹爲元帥中書令徙王齊爲理嚴察人多憚之<lb/>
好神仙脩錬之事記室徐鍇獻述仙賦以諷遂絶所<lb/>
<pb n="KR2i0017_SBCK_007-3b"/>
好嘗従元宗逰苑中乗小舟而覆左右惶駭景逹入<lb/>
水負元宗出性非善水而能蹈之者忠誠之至也元<lb/>
宗多與宗戚近臣曲宴如馮延已陳覺魏岑之徒喧<lb/>
笑無度景逹每呵責之嘗與延已會飲延已欲以詭<lb/>
佞賣恩佯醉撫景逹背曰爾不得忘我景逹大怒入<lb/>
白元宗請致之死元宗慰諭而已出謂所親曰吾悔<lb/>
不先斬以聞太子讃善張易従容謂景逹曰羣小構<lb/>
扇其禍不細大王力未能去自宜隱忍景逹由是罕<lb/>
預曲宴每𬒳召輙辭以疾景逹雖剛毅而不歷軍容<lb/>
及爲元帥帥師淮上軍政皆出於陳覺署𥿄尾而已<lb/>
<pb n="KR2i0017_SBCK_007-4a"/>
朱元叛諸軍大敗景逹與覺遁還金陵上印綬尋拜<lb/>
浙西節度使景逹復以用兵之地固辭改撫州元帥<lb/>
自淮南敗績日以酣飲爲務及至鎮委任寮屬怠於<lb/>
視事後主即位就加太師尚書令奉以叔父之禮開<lb/>
寳四年䘚於鎮年四十七追贈太弟葬廬山諡孝昭<lb/>
江王景逷字宣逺烈祖第五子也烈祖𥘉受禪以十<lb/>
二月二日爲仁夀節<hi>南唐誕節唯此一見因事而書以示其僣</hi>景逷以是<lb/>
日生故小字仁夀烈祖嬖其母种氏而景逷爲季由<lb/>
是愛遇之意過於諸子及种氏得罪景逷尚㓜元恭<lb/>
皇后鞠之如巳出烈祖以其母嘗有改立之請故封<lb/>
<pb n="KR2i0017_SBCK_007-4b"/>
爵不加以逺嫌也至元宗即位始封保寧王改封信<lb/>
王出爲䖍州節度使簡易節儉<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>人安之時諸王大<lb/>
臣皆喜浮屠而獨景逷非毀佛書專以六經名教爲<lb/>
事贑縣令䘚成䘮之日其尉邵繼良張樂飲酒景逷<lb/>
立奏黜之書記孫峴每能諌其過失景逷爲之加禮<lb/>
及峴卒厚給其家時人以此美之後主即位徙王江<lb/>
就拜侍中𨳩寳元年卒年三十二贈中書令諡昭順<lb/>
太子兾元宗元子𥘉封東平郡公元宗即位徙王南<lb/>
昌避儲副之位留守東都保大三年立景遂爲太弟<lb/>
以兾爲燕王依前東都留守八年移鎮潤州周師至<lb/>
<pb n="KR2i0017_SBCK_007-5a"/>
廣陵越人宼常州元宗以兾尚少不習軍事召還都<lb/>
兾會将吏問之禆将趙鐸曰大王爲元帥之重衆心<lb/>
所恃一郤足則部下搖矣兾乃奏多壘之秋義無就<lb/>
逸乞校用以死報國元宗許之乃命柴克宏将兵爲<lb/>
援以救常州克宏未至樞宻副使李徴古遣使追而<lb/>
代之兾奏克宏可用果敗越師擒獲甚衆先是有吳<lb/>
以来戰獲将士皆不殺至是兾盡殺之越人不敢西<lb/>
嚮者二十年顯徳五年始還儲副之地叅决國事蒞<lb/>
下有法未㡬䘚有司以其靖難之功諡宣武句容尉<lb/>
張洎兾所薦進士也上書論之以太子之徳承順孝<lb/>
<pb n="KR2i0017_SBCK_007-5b"/>
愛而巳不當摽顯武功以垂後世非防㣲杜漸之㫖<lb/>
也其言甚切元宗善之下其議有司改諡文獻洎由<lb/>
是知名改上元尉遷監察御史兾之門人若是亦可<lb/>
想見其爲人也<lb/>
慶王茂字子松元宗第二子甫數歲容貌秀澈有成<lb/>
人風封安樂公拜侍衛諸軍都虞候時有木平和尚<lb/>
者言人禍福夀夭輙驗元宗以茂見之曰其餘不足<lb/>
問所欲知者夀數爾木平爲書九十乙字後至十九<lb/>
歲䘚追贈慶王葬建業城南五里命韓熈載碑以表<lb/>
之<lb/>
<pb n="KR2i0017_SBCK_007-6a"/>
韓王従善元宗第七子後主之母弟也𥘉封紀國公<lb/>
後主即位進王韓器識沉邃尤喜武畧開寳中江南<lb/>
迫蹙後主憂之従善自請朝京師以紓國難乃奉表<lb/>
朝貢<lb/>
太祖恱之留授㤗寧軍節度使錫賚頗優因　命従<lb/>
善貽書後主督之入覲従善曰臣兄以庸菲之才嗣<lb/>
守宗廟陛下垂覆載之恩許其入朝實千載一遇敢<lb/>
不奉　詔従善遂爲書喻以　上意而後主不従<lb/>
王師之討兆於此也金陵平従善病䘚𥘉従善與鍾<lb/>
謨親狎嘗有改立之請謨亦由此得罪元宗殂於豫<lb/>
<pb n="KR2i0017_SBCK_007-6b"/>
章獨従善扈従因懐非望就徐逰求遺詔逰正色不<lb/>
與至建業具其事以聞後主不問待之愈厚従善奉<lb/>
使不返其妻泣詣後主後主無以爲辭每聞其至輙<lb/>
避之妻憂思䘚國人哀之<lb/>
鄧王従益元宗第八子也警敏有文𥘉封舒公進王<lb/>
鄧開寳𥘉出鎮宣州後主率近臣餞綺霞閣自爲詩<lb/>
序以送之其畧云秋山滴翠暮壑澄空愛公此行暢<lb/>
乎遐覽其詩有咫尺煙江㡬多地不須懐抱重凄凄<lb/>
之句君臣𢋫賦可爲盛事徐鉉詩云禁裏花光似水<lb/>
清林煙池影共離情暫移黃閤只三載却望紫垣都<lb/>
<pb n="KR2i0017_SBCK_007-7a"/>
數程滿坐清風天子送隨車甘雨郡人迎綺霞閣上<lb/>
詩題在従此還應有頌聲最爲警䇿五年南唐貶損<lb/>
制度従益去王爵封江國公<hi>後事亡</hi>
吉王従謙元宗第九子後主母弟也風采峭整喜爲<lb/>
律詩動有規誨後主燕間嘗與侍臣弈従謙甫數歲<lb/>
侍側後主命賦觀碁詩曰竹林二君子盡日竟沉吟<lb/>
相對終無語爭先各有心恃強斯有失守分固無侵<lb/>
若筭機籌處滄滄海未深後主賞歎乆之始封鄂公<lb/>
俄王宜春徙封吉開寳五年損制度降封鄂國公<hi>後事</hi>
<hi>亡</hi>
<pb n="KR2i0017_SBCK_007-7b"/>
従慶傳亡<lb/>
従信傳亡<lb/>
宣城公仲宣後主子也小字瑞保三歲讀孝經若成<lb/>
誦然聞奏樂輙審音調宫中燕侍頗合禮度出見士<lb/>
大夫改容顧揖如成人禮乾徳二年䘚年四歲始封<lb/>
宣城公追贈岐王諡懐獻母昭恵先病聞仲宣死哀<lb/>
苦增劇遂至於殂故後主挽辭曰珠碎眼前珍花凋<lb/>
世外春未銷心裏恨又失掌中身玉笥猶殘藥香奩<lb/>
巳染塵前哀将後感無淚可沾巾又艶質同芳樹浮<lb/>
危道畧同正悲春落實又苦雨傷叢穠麗今何在飄<lb/>
<pb n="KR2i0017_SBCK_007-8a"/>
零事巳空沉沉無問處千載謝東風皆并其母子悼<lb/>
之𥘉仲宣䘚後主哀甚然恐重傷昭恵常黙坐飲泣<lb/>
而已因爲詩以寫志云永念難消釋孤懐痛自嗟雨<lb/>
深秋寂寞愁引病增加咽絶風前思昏矇眼上花空<lb/>
王應念我窮子正迷家吟詠數四左右爲之泣下<lb/>
嗚呼春秋魯君未踰年而䘚者書子䘚以其不全乎<lb/>
君也先君未葬而嗣君䘚者書子某䘚猶云父前子<lb/>
名也皆不作諡太子兾有諡固非春秋之法至於仲<lb/>
宣㓜殤則又甚矣東晋瑯瑘世子䘚而賀循以爲不<lb/>
可作諡君子謂其知禮<lb/>
<pb n="KR2i0017_SBCK_007-8b"/>
</p>
<p>
南唐書卷之七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_002-1a"/>
南唐書卷之二<lb/>
嗣主書第二<lb/>
民靡有定誰其奠之弃師閩楚命委輿尸作嗣主書<lb/>
嗣主諱璟字伯玉𥘉名景通烈祖元子也美容止器<lb/>
字髙邁性寛仁有文學甫十歲吟新竹詩云棲鳯枝<lb/>
梢猶軟弱化龍形狀巳依稀人皆竒之𧺫家爲尚書<lb/>
郎吳譲皇見之曰吾諸子皆不及也累遷諸衛大將<lb/>
軍典治軍旅撫納將校烈祖出鎭金陵拜璟司徒平<lb/>
章事知内外諸軍事加諸道副都統烈祖受禪封吳<lb/>
王累遷太尉中書令諸道元帥録尚書事改封齊王<lb/>
<pb n="KR2i0017_SBCK_002-1b"/>
旣當儲副之地而固譲再三謙虚下士常若弗及烈<lb/>
祖殂授顧命猶譲諸弟辭益堅侍中徐玠以衮冕𬒳<lb/>
之曰大行付殿下以神器之重殿下固守小節非所<lb/>
以遵先㫖崇孝道也乃嗣位改元保大太常博士韓<lb/>
熈載上䟽曰踰年改元古之制也事不師古弗可以<lb/>
訓時雖可其奏而制書巳行遂改元冊母宋氏爲皇<lb/>
太后妃鍾氏爲皇后弟景遂改封燕王弟景逹改封<lb/>
鄂王弟景逷改封保寜王長子兾南昌王文武進位<lb/>
有差洪州宋齊丘入爲左丞相江州周宗入爲右丞<lb/>
相以元帥府掌書記馮延已爲諌議大夫翰林學士<lb/>
<pb n="KR2i0017_SBCK_002-2a"/>
夏四月戊申朔日有食之中書侍郎平章事李建勲<lb/>
罷爲昭武軍節度使南漢劉晟弑其君玢晟自立爲<lb/>
帝<hi>不書僣者玢之前巳僣也</hi>五月司徒兼侍中徐玠䘚秋七月燕<lb/>
王景遂改封齊王拜諸道兵馬大元帥太尉中書令<lb/>
鄂王景逹改封燕王拜副元帥宣告中外以兄弟相<lb/>
傳之意以元子南昌王兾爲江都尹東都留守<hi>書元子以</hi>
<hi>見景遂之不得襲位也</hi>景遂固譲不許蕭儼上疏其畧曰夏商<lb/>
之後父子相傳不易之典惟仰循古道以𥙿後昆䟽<lb/>
奏不報冬十月庚戌有星孛于東方妖賊張遇賢聚<lb/>
衆十餘萬䧟䖍州諸縣<hi>諸縣舊史失名</hi>䖍州城守遇賢據白<lb/>
<pb n="KR2i0017_SBCK_002-2b"/>
雲洞命洪州營屯都虞候嚴思禮通事舍人邊鎬討<lb/>
賊鎬思禮擒遇賢及賊副黄伯雄謀主僧曺景全斬<lb/>
於建康市以嚴思禮爲海州刺史邊鎬爲洪州屯營<lb/>
諸軍都虞候貶百勝軍節度使賈浩爲監門衛將軍<lb/>
<hi>罪貶故書使</hi>池州安置以饒州刺史李翺爲百勝軍節度<lb/>
使留後十有二月下令中外庶政並委齊王景遂叅<lb/>
決文武百司唯樞宻副使魏岑查文徽得白事餘非<lb/>
召對不得見蕭儼上書極論曰元帥開府人猶驚駭<lb/>
况委之大政而羣臣不得時見臣恐中外隔絶姦人<lb/>
得志非陛下之利也書奏不報侍衛軍都虞候賈崇<lb/>
<pb n="KR2i0017_SBCK_002-3a"/>
詣閤求見曰臣事先朝二十餘年每見延接踈逺未<lb/>
嘗壅隔羣下之情罔有不逹今陛下始即位所委任<lb/>
者何人而頓與羣臣謝絶深居䆳處而欲聞民瘼猶<lb/>
惡隂而入乎隧道也臣老矣長不復奉顔色因涕泗<lb/>
嗚咽帝深爲感動引與之坐賜食而出始以手札批<lb/>
喻儼等曰旻天不弔降此鞠凶越予小子常恐弗類<lb/>
于厥徳用災于厥躬故退處恭黙思底于道而壅隔<lb/>
之弊以爲卿憂惟予小子實生厲階由是所下之令<lb/>
遂寢時宋齊丘周宗爲左右丞相齊丘專執而宗純<lb/>
謹自守及上心旣悟齊丘乃言其非便帝曰公何不<lb/>
<pb n="KR2i0017_SBCK_002-3b"/>
早誨我遂罷齊丘爲浙西節度使齊丘黨與隆熾造<lb/>
作飛語以誣宗宗泣而上訴帝知之弗問<hi>此爲明年宗出張本</hi>
宋齊丘上表乞歸九華舊隱許之賜號九華先生封<lb/>
青陽公食青陽一縣<lb/>
二年春正月右丞相周宗罷除江西節度使門下侍<lb/>
郎平章事張居詠罷除浙西節度使二月辛卯日有<lb/>
白虹二三月左衛上將軍盧文進䘚夏閩人朱文進<lb/>
連重遇弑其君曦重遇立文進使来告亂囚其使議<lb/>
伐閩以民疫釋閩使遣之夏四月秋七月鄂州王輿<lb/>
䘚以神武統軍韋建爲武清軍節度使<hi>備書官職者新命也書某</hi>
<pb n="KR2i0017_SBCK_002-4a"/>
<hi>州某人代者移鎭也</hi>夀州姚景䘚以濠州劉崇俊代以楚州刺<lb/>
史劉彦貞爲濠州觀察使九月庚午朔日有食之冬<lb/>
十有二月馮延巳爲翰林學士承㫖水部貟外郎馮<lb/>
延魯爲中書舍人延魯銳於功名欲興建州之役乃<lb/>
賛中書舍人查文徽爲江西安撫使翰林待詔臧循<lb/>
者嘗賈於閩具知山川險易爲文徽陳進兵之計文<lb/>
徽因是請伐閩乃命邊鎬率洪州屯兵與文徽俱行<lb/>
遂入建陽王延政遣統軍使吳承祐以逰兵廵福州<lb/>
境紿曰唐助我討賊大軍至矣福州信之連重遇殺<lb/>
朱文進禆將林仁翰殺重遇函其首歸承祐延政以<lb/>
<pb n="KR2i0017_SBCK_002-4b"/>
其子繼昌守福州親率衆以拒我師五郡之兵大集<lb/>
<hi>五郡福建江漳泉</hi>敵勢甚盛文徽等次于蓋竹退復屯建陽<lb/>
啓求濟師三年春二月遣祖全恩何敬洙率萬人以<lb/>
應文徽與延政陣隔水全恩使建陽降將孟堅潜師<lb/>
出其後禆將武彦暉馬存貴以輕銳繼之腹背夾擊<lb/>
延政大敗以餘兵城守閩人李仁逹殺其君之子繼<lb/>
昌<hi>前年以福州降延政故以延政爲君</hi>及其統軍吳承祐立雪峯僧卓<lb/>
儼眀爲主儼眀無統御之畧仁逹又殺之而自稱留<lb/>
後遣使来降即以仁逹爲威武軍節度使延政益不<lb/>
振建州之險要曰西巖延平津相繼而平夏四月秋<lb/>
<pb n="KR2i0017_SBCK_002-5a"/>
七月庚辰星見而風雨八月甲子朔日有食之遂克<lb/>
建州執王延政歸于建康授羽林大將軍安化軍節<lb/>
度使封鄱陽王泉州刺史王繼勲漳州刺史王繼成<lb/>
汀州刺史許文縝皆請降因而鎭撫之諸將下建州<lb/>
兵無節制剽掠甚衆閩人失望帝以出師有功不錄<lb/>
其過升建州爲永安軍以祖全恩爲節度使查文徽<lb/>
爲撫州刺史何敬洙爲楚州刺史偏將王建封先登<lb/>
功第一爲信州刺史全恩未拜而䘚以廬州王崇文<lb/>
鎭建州泉州禆將従効劫刺史王繼勲使之入朝従<lb/>
効自領州事於是王繼成許文縝皆至建康以繼勲<lb/>
<pb n="KR2i0017_SBCK_002-5b"/>
爲池州團練使繼成爲和州刺史文縝爲蘄州刺史<lb/>
即以劉從効爲泉州刺史冬十月皇太后宋氏殂以<lb/>
延平津爲劒州割建州之劒浦汀州之沙縣屬焉以<lb/>
建州禆將陳誨爲劒州刺史以龍衛都虞候劉仁贍<lb/>
爲武清軍節度使升泉州爲清源軍以泉州刺史劉<lb/>
從効爲節度使<lb/>
四年春正月陳覺諷齊王景遂言宋齊丘先朝布衣<lb/>
之舊委諸山林不允中外之望帝使景遂至青陽召<lb/>
之𧺫拜太傅奉朝請而已以撫州李建勲爲左僕射<lb/>
門下侍郎平章事中書侍郎馮延已拜平章事吏部<lb/>
<pb n="KR2i0017_SBCK_002-6a"/>
尚書徐連爲鎭海軍節度使二月壬戌朔日有食之<lb/>
命建州製的乳茶號曰京挺臈茶之貢自此始罷貢<lb/>
陽羡茶夏四月侍衛諸軍都虞候賈崇爲奉化軍節<lb/>
度使留後葬元恭皇后于永陵六月夀州劉崇俊䘚<lb/>
以濠州觀察使劉彦貞爲清淮軍節度使侍衛諸軍<lb/>
都虞候郭全義出爲濠州觀察使以劉崇俊子範爲<lb/>
滁州刺史建州之役府庫中耗民不堪命故李仁逹<lb/>
劉從効皆羈縻而已至是諸將請討之不許宋齊丘<lb/>
薦陳覺爲福建路宣諭使說仁逹入覲不從覺還至<lb/>
建安矯制發建汀撫信之師及防戍之兵掩其不意<lb/>
<pb n="KR2i0017_SBCK_002-6b"/>
徑至城下時魏岑安撫漳泉聞覺起兵亦擅發兵應<lb/>
覺帝大怒馮延巳等爲言兵集行不可止乃以王崇<lb/>
文爲招討使王建封爲副使益兵以㑹之馮延魯爲<lb/>
南面監軍使魏岑爲東面監軍使陳覺爲諸軍監軍<lb/>
使仁逹送欵於吳越吳越以兵三萬應之覺等爭功<lb/>
進退不相應延魯及吳越戰延魯敗績諸軍皆潰帝<lb/>
怒遣使者鎻覺延魯至金陵而馮延巳爲宰相宋齊<lb/>
丘亦預三公稍解之貟外郎韓熈載諌曰臣觀覺等<lb/>
罪不容誅但齊丘延已内爲陳請所以得全且擅興<lb/>
者不罪則疆埸生事䘮師者獲存則行陣解體請行<lb/>
<pb n="KR2i0017_SBCK_002-7a"/>
顯戮以重軍威帝曰齊丘延巳有自咎之表無請赦<lb/>
之辭覺等五木𬒳體一家狼藉永不錄用與死何殊<lb/>
乃流覺蘄州流延魯舒州齊丘惡之貶熈載和州司<lb/>
馬冬十有二月壬戌契丹及晉師戰于中渡晉師敗<lb/>
績丙寅杜重威李守貞以王師降于契丹癸酉張彦<lb/>
澤引蕃騎䧟京師彦澤剽刼屠害甚衆晉帝奉表納<lb/>
璽於戎主<hi>以其失利勢故不書天子</hi>是歲中原無主宻州刺史皇<lb/>
甫暉青州刺史王建及㳂淮諸戍皆來降方且疲兵<lb/>
東南不暇北顧馮延巳延魯魏岑陳覺皆以姦囘得<lb/>
用人情不平旣流延魯及覺而延巳爲相岑亦居近<lb/>
<pb n="KR2i0017_SBCK_002-7b"/>
宻於是御史中丞江文蔚䟽其罪曰二凶雖去未稱<lb/>
民情四罪盡除方眀國典帝大怒貶文蔚江州司士<lb/>
叅軍亦罷延已爲太子少傳岑爲太子洗馬漳州禆<lb/>
將林賛堯殺監軍周承義以叛討平之以泉州禆將<lb/>
董思安爲漳州刺史思安辭以父名章命改漳州爲<lb/>
南州副使劉從願殺思安自領州事南州復爲漳州<lb/>
南唐書卷之二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_021-1a"/>
南唐書卷之二十一<lb/>
黨與傳下第十七<lb/>
陳覺宋齊丘之客也齊丘薦爲楚王景遷教授累遷<lb/>
兵部侍郎宣徽使覺在外姦佞苛酷及居家不能制<lb/>
義於一妻其妻李氏妬悍親執庖㸑不置妾媵宋齊<lb/>
丘嘗選三婢予之頗有容質李氏亦無戁色奉事三<lb/>
婢禮如舅姑晨夕承侍未嘗輙離左右人問其故則<lb/>
曰此令公寵倖之人見之若面令公敢倨慢耶三婢<lb/>
不自安求還宋第覺唯唯聽従而巳李仁逹據福州<lb/>
齊丘因薦覺有智畧可使喻㫖於仁逹必不勞寸刃<lb/>
<pb n="KR2i0017_SBCK_021-1b"/>
坐致闕下元宗許之乃以覺爲福州宣喻使既至說<lb/>
仁逹入覲仁逹曰安撫未定請俟它年入覲覺還至<lb/>
建安耻說之不行乃矯制發建汀撫信之兵徃討之<lb/>
既而諸軍皆潰士之戰死者無㡬國用遂爲一空於<lb/>
是鎻覺送建康中外皆謂其必誅而齊丘上表爲請<lb/>
乃赦之流覺于蘄州未幾復用如𥘉及救夀春又與<lb/>
朱元有私隙而窘之太甚䘚致元叛淮甸既䧟舉國<lb/>
震恐齊丘等因之以圗變覺與李徴古俱爲樞宻副<lb/>
使徴古每於言議無復臣禮覺請元宗深居後宫委<lb/>
國事於宋公臣時得入奉従容譚釋老而已元宗以<lb/>
<pb n="KR2i0017_SBCK_021-2a"/>
羣情方撓不欲暴其事及使中原囬乃罷近職覺以<lb/>
世宗之命告元宗曰江南連年拒命知是宰相嚴續<lb/>
所爲可殺以謝過元宗知其與續有宿嫌也不信鍾<lb/>
謨請覆實其事乃遣謨告謝責巳言非續之罪世宗<lb/>
大驚曰續果能如是乃忠於所事也何罪之有朕爲<lb/>
天下主肯教人殺忠臣乎謨還報元宗乃下令數覺<lb/>
前後罪惡貶饒州安置使殺于路<lb/>
李徴古冝春人也昇元末第進士時宋齊丘廣樹黨<lb/>
與以張聲勢徴古常出入門下保大中與陳覺同掌<lb/>
機宻淮甸兵起劉彦貞敗死人心恼懼元宗歎曰吾<lb/>
<pb n="KR2i0017_SBCK_021-2b"/>
家國一至於此因泣下徴古曰陛下當以兵力拒敵<lb/>
泣有何益盃酒過量耶乳保不至耶元宗變色左右<lb/>
皆戰慄徴古亦自若又與陳覺乗間言社稷禍在朝<lb/>
夕請陛下燕居深宫國事盡付宋齊丘以紓䘮亂元<lb/>
宗以戎事未戢隱忍不發及畫江罷兵鍾謨至自京<lb/>
師判尚書兼三省之政權勢特甚尤切齒齊丘黨與<lb/>
常曰人臣窺國理不可容及陳覺奉使中原欲矯世<lb/>
宗之命殺嚴續謨乞復使周覆實其事齊丘黨與遂<lb/>
敗貶徴古洪州殺之<lb/>
馮延巳字正中廣陵人也父令頵事本郡爲軍吏烈<lb/>
<pb n="KR2i0017_SBCK_021-3a"/>
祖署爲歙州鹽鐡院判官禆将樊思藴作亂燒營而<lb/>
火及令頵第叛䘚皆釋兵救火其得人心如此時刺<lb/>
史骨言病甚中外不知存否人心恼恼延已年十四<lb/>
徒歩入見言復傳言教出謝将吏人情乃安及長有<lb/>
辭學多伎藝烈祖以爲秘書郎使與元宗逰處累遷<lb/>
駕部郎中元帥府掌書記與陳覺友善自結於宋齊<lb/>
丘以固恩寵同府在巳上者稍以計遷出之元宗愛<lb/>
其多能而嫌其輕脫貪求特以舊人不能離也孫晟<lb/>
面數之曰君常鄙晟晟知之矣晟文筆不如君也技<lb/>
藝不如君也談諧不如君也諛佞不如君也然上置<lb/>
<pb n="KR2i0017_SBCK_021-3b"/>
君於親賢門下者期以道藝相輔不可悞邦國大計<lb/>
也聞者韙其言烈祖季年亦惡之復爲常夢錫彈劾<lb/>
必欲斥去未果而烈祖殂元宗即位延已喜形於色<lb/>
未聽政屢入白事一日數見元宗不悅曰書記自有<lb/>
常職此各有所司何其䌓也由是少止遂與宋齊丘<lb/>
更相推唱拜諌議大夫翰林學士復與其弟延魯交<lb/>
結魏岑陳覺查文徽侵損時政時人謂之五鬼保大<lb/>
四年自中書侍郎拜平章事時論不平出鎮撫州亦<lb/>
無善政延已無才而好大言及再入相乃言巳之智<lb/>
畧足以經營天下而人主躬親庻務宰相備位何以<lb/>
<pb n="KR2i0017_SBCK_021-4a"/>
致理於是元宗悉以庻政委之奏可而巳延巳遲疑<lb/>
顧望責成胥吏之手又常笑烈祖戢兵以爲齷齪無<lb/>
大畧安陸之役䘮兵數千而輟食咨嗟者旬日此田<lb/>
舎翁安能成大事如今上暴師數萬於外而宴樂擊<lb/>
鞠不輟此則真英雄主也故蠧國殃民實此之由爲<lb/>
相之後動多徇私而故人親戚殆於謝絶與弟延魯<lb/>
如仇讐延魯所生乃延巳之繼毋也亦至踈隔既失<lb/>
湖湘人皆歸咎延巳自劾元宗復使親政割地之後<lb/>
始乞罷相乃罷爲宫傅逾年䘚年五十七著樂章百<lb/>
餘闋其鶴沖天詞云曉月墜宿雲披銀燭錦屏幃建<lb/>
<pb n="KR2i0017_SBCK_021-4b"/>
章鐘動玉繩低宫漏出花遲又歸國謡詞云江水碧<lb/>
江上何人吹玉笛扁舟逺送瀟湘客蘆花千里霜月<lb/>
白傷行色明朝便是關山隔見稱於世元宗樂府辭<lb/>
云小樓吹徹玉笙寒延巳有風乍𧺫吹皺一池春水<lb/>
之句皆爲警册元宗嘗戲延巳曰吹皺一池春水干<lb/>
卿何事延巳曰未如陛下小樓吹徹玉笙寒元宗恱<lb/>
𥘉蕭儼深惡延已常廷斥之及儼爲大理卿㫁獄失<lb/>
入舉朝皆欲誅儼獨延已力爭以爲赦前失入罪不<lb/>
當死儼終獲免人皆韙之以謂裴冕損怨無以加此<lb/>
延魯延已異母弟也𥘉爲江都判官累遷水部貟外<lb/>
<pb n="KR2i0017_SBCK_021-5a"/>
郎中書舎人延魯銳於進趨常欲用事四方以要功<lb/>
名延巳詰曰士以文行飾身勤恪居職則寵光至矣<lb/>
何用行險以圖祿利延魯曰兄自能如此弟不能愔<lb/>
愔待循資爲宰相也建州之役雖查文徽尸其事而<lb/>
延魯實賛之閩人先苦王氏亂政聞唐師至皆伐木<lb/>
開道壺漿奉迎既尅建州軍無節制大掠數日民不<lb/>
堪命故雖下其地而人皆解體劉従効李仁逹之徒<lb/>
得以鳩集其民專據郡縣者因其隙也及陳覺矯命<lb/>
討晋安表言朝夕可克元宗不得巳發諸路兵應之<lb/>
延魯亦請行拜南面監軍使李仁逹求救於越越人<lb/>
<pb n="KR2i0017_SBCK_021-5b"/>
遣兵助守既而延魯魏岑王崇文等各領兵萬數四<lb/>
靣俱至圍城數匝聲動天地有國以来出師之盛未<lb/>
之有也延魯等各務爲已功掎角不相應諸将皆怠<lb/>
莫肯用命故兵勢雖盛而城乆不下越之救兵無所<lb/>
施力欲出不可越人復以舟師浮海而至旁岸阻濘<lb/>
不可登延魯軍中集射之舟人戢矢如蝟延魯曰城<lb/>
所以不下者恃此救也今不與之戰則褁糧坐甲何<lb/>
爲哉不如却軍俟其登岸盡殺之城必降矣禆将孟<lb/>
堅諫曰賊勢巳窮堅壁困之功在漏刻延魯不聽越<lb/>
人登岸果致死力延魯遇敵先走其下皆潰孟堅死<lb/>
<pb n="KR2i0017_SBCK_021-6a"/>
之諸軍相次亦潰士之戰死者無㡬而軍資器械委<lb/>
棄畧盡元宗大怒命鎻延魯陳覺至建康韓熈載劾<lb/>
奏請置之死宋齊丘固爭乃流延魯于舒州未㡬復<lb/>
用爲東都留守延魯𥘉至自晋安身𬒳五木鎻鑰甚<lb/>
固延巳歎曰弟不肯爲循資宰相一至於此兄弟由<lb/>
是有隙淮甸兵起延魯棄楊州削髮爲沙門逃歸周<lb/>
人執之歸于京師時誚之曰執節分符始作大軍之<lb/>
帥披緇削髪潜爲行脚之僧割地之後世宗以爲刑<lb/>
部侍郎遣歸報聘遂留金陵拜戸部侍郎建隆𥘉李<lb/>
重進来乞師元宗命延魯出告其使曰吾不相救非<lb/>
<pb n="KR2i0017_SBCK_021-6b"/>
乏兵也大丈夫不得志而反固有之矣但不得其時<lb/>
爾昔周世宗𥘉崩人心未一上黨作亂大兵北征君<lb/>
不以此時反今天下晏然乃以一城之地抗<lb/>
萬乗之師此自速死爾吾安能救速死之人乎<lb/>
太祖皇帝親征延魯入貢<lb/>
太祖曰爾國連吾叛臣乎延魯徐曰<lb/>
陛下徒問之而未知之乃以實對<lb/>
太祖頷之因曰朕以大軍渡江爾國能拒朕乎延魯<lb/>
曰重進天下之姦雄<lb/>
陛下一鼓平之蕞爾江南安足以抗<lb/>
<pb n="KR2i0017_SBCK_021-7a"/>
天威但士大夫感其主恩有必死之志<lb/>
陛下能棄數萬之䘚與之血戰則可矣且大江設險<lb/>
風波不常儻進未尅城退乏糧道亦官守之責也<lb/>
太祖笑曰聊戲卿爾吾與江南大義巳明何至於此<lb/>
乃頒師<hi>以上皆見陳彭年别録</hi>
魏岑字景山鄆州人也篤學強識而拙於屬文常逰<lb/>
覽四方凡天下山川勝勢風土美惡無所不知避亂<lb/>
淮南署郡従事乆不得志數以計䇿干宋齊丘薦授<lb/>
校書郎尤好䛕佞善揣人意元宗即位銳意天下有<lb/>
尅復中原之志岑請親祀南郊元宗曰俟天下爲一<lb/>
<pb n="KR2i0017_SBCK_021-7b"/>
然後告謝天地及下南閩意以爲諸國可指麾而定<lb/>
岑因侍宴自言臣少逰元城好其風物陛下平中原<lb/>
日臣獨乞任魏州元宗許之岑趨墀下拜謝人皆以<lb/>
爲佞保大六年李守貞乞師以岑兼㳂淮廵撫使聞<lb/>
守貞敗罷爲屯田使入爲兵部侍郎拜樞宻副使<hi>後事</hi>
<hi>亡</hi>
查文徽不知何許人也用宋齊丘薦授元帥府掌書<lb/>
記遷祕書郎元宗即位拜中書舎人保大中閩人連<lb/>
重遇朱文進弑其君曦遣使告亂馮延巳請執其使<lb/>
以伐閩俄以民疫寝其議文徽獨以爲可討王延政<lb/>
<pb n="KR2i0017_SBCK_021-8a"/>
首亂宜攻自建州議者多不従唯馮延魯賛之翰林<lb/>
待詔臧循者與文徽同閈嘗賈於閩具知山川險易<lb/>
爲陳進兵之計文徽因是決行邊鎬帥洪州屯兵與<lb/>
文徽㑹建安之民苦王氏亂政皆伐木開道以迎我<lb/>
師遂下建陽方且傳檄諭福州而王延政先遣統軍<lb/>
使吳承祐以逰兵廵福州境紿曰唐爲我討賊大軍<lb/>
至矣福州信之禆将林仁翰殺連重遇函其首歸承<lb/>
祐延政以其子繼昌守福州親帥衆以拒文徽文徽<lb/>
始以福州之亂伐閩至此延政巳平福州五郡之兵<lb/>
大集敵勢甚盛文徽等次于蓋竹退復屯建陽啓求<lb/>
<pb n="KR2i0017_SBCK_021-8b"/>
濟師臧循監偏師屯邵武縣縣民擒之斬于建州市<lb/>
元宗復遣祖全恩何敬洙率萬人至建陽與延政隔<lb/>
谿水而陣全恩使建陽降将孟堅潜師出其後禆将<lb/>
武彦思馬存貴以輕銳繼之腹背夾擊延政大敗退<lb/>
而城守福州復亂李仁逹殺繼昌及吳承祐以卓儼<lb/>
明爲主儼明老僧也徒衆數千目有重瞳垂手過膝<lb/>
故推立之既而無統御之略仁逹復殺之而自稱留<lb/>
後延政益不振建州之險要曰西巖延平津相繼下<lb/>
俄克建州執王延政歸于建康漳泉汀皆平而唯福<lb/>
州羈縻而巳遂以文徽爲撫州刺史入爲諌議大夫<lb/>
<pb n="KR2i0017_SBCK_021-9a"/>
拜建州節度使及陳覺矯命敗績福州遂屬吳越後<lb/>
二年福州詐言吳越戍兵亂殺李仁逹而遁文徽與<lb/>
劒州刺史陳誨帥舟師應福州以兵出迎誨曰越人<lb/>
謨信<hi>謨信無信也閩人語音</hi>未可速進文徽曰乆則生變乗其<lb/>
未定亟取之留誨屯江口進至西門伏兵發文徽𬒳<lb/>
擒誨與越人戰大敗之獲其将馬先進等元宗送先<lb/>
進等還越越亦歸文徽<hi>後事亡</hi>
<pb n="KR2i0017_SBCK_021-9b"/>
</p>
<p>
南唐書卷之二十一<lb/>
</p>
<p>
</p>
  </div>
</body>
</text>
</TEI>
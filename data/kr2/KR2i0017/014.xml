<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0017_SBCK_014-1a"/>
南唐書卷之十四<lb/>
儒者傳下第九<lb/>
劉洞廬陵人也少逰廬山學詩於陳貺精思不懈至<lb/>
浹日不盥貺䘚猶居二十年詩長於五言自號五言<lb/>
金城後主即位詣金陵獻詩百篇後主覽其首篇石<lb/>
城懐古云石城古岸頭一望思悠悠㡬許六朝事不<lb/>
禁江水流後主掩卷爲之改容不復讀其餘者洞羇<lb/>
旅二年俟召不報遂還廬陵與同門夏寳松相善陳<lb/>
貺嘗謂巳詩埒賈島洞亦自言有浪仙之體恨不得<lb/>
與之同時言詩也<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>州陳徳誠尤重其詞學及金陵<lb/>
<pb n="KR2i0017_SBCK_014-1b"/>
受圍洞爲詩署于路旁云千里長江皆渡馬十年飬<lb/>
士得何人又云飜憶潘郎章奏内隂隂日暮好沾巾<lb/>
𥘉潘佑表云家國隂隂如日将暮洞以譏之開寳八<lb/>
年䘚其遺集行于世<hi>賈島字浪仙</hi>
江爲其先宋州人避亂建陽遂爲建陽人逰廬山白<lb/>
鹿洞師事處士陳貺居二十年有風人之體時金陵<lb/>
𥘉復唐制以進士取人爲有題白鹿寺詩云吟登蕭<lb/>
寺旃檀閣醉倚王家玳瑁筵元宗南遷駐于寺見其<lb/>
詩稱善乆之爲由是傲肆自謂俯拾青紫乃詣金陵<lb/>
求舉屢黜于有司爲怏怏不能自巳欲束書亡越而<lb/>
<pb n="KR2i0017_SBCK_014-2a"/>
㑹同謀者上變按得其状伏罪爲嘗吟隋堤柳詩云<lb/>
錦纜龍舟萬里来醉郷䌓盛忽塵埃空餘两岸千株<lb/>
柳雨葉風花作恨媒盛傳于時<lb/>
汪台符歙州人也能文章通古今有王佐才聞烈祖<lb/>
移鎮金陵台符上書陳民間利害十餘條大率以富<lb/>
國阜民爲務烈祖善之而宋齊丘疾其才髙屢爲詆<lb/>
訾台符由是不平齊丘始字超回台符貽書誚之曰<lb/>
聞足下齊大聖以爲名超亞聖以稱字齊丘大慚改<lb/>
字子嵩因使親信誘台符乗舟痛飲推沉石城蚵蚾<lb/>
磯下昇元中限民田物畜髙下爲三等科其均輸以<lb/>
<pb n="KR2i0017_SBCK_014-2b"/>
爲定制又使民入米請鹽貨鬻有征稅舟行有力勝<lb/>
皆用台符之言<lb/>
史虗白山東人世儒學與韓熈載友善唐晋之間中<lb/>
原多事遂因熈載渡淮聞宋齊丘總相府事虗白放<lb/>
言曰彼可代而相矣齊丘欲窮其伎因宴寮属而致<lb/>
虗白酒數行出詩百詠俾賡焉恣女奴玩肆多方撓<lb/>
之虗白談笑獻酬筆不停綴衆昉大驚及見烈祖說<lb/>
之曰今據江淮摘煮山海人民豐阜咸洛之地陛下<lb/>
之先業世亂乆矣人思舊徳反斾長驅易若屈指烈<lb/>
祖雖善其說然以𥘉基方輯睦隣境未暇北顧乃署<lb/>
<pb n="KR2i0017_SBCK_014-3a"/>
郡従事虗白耻其𥘉言之失意頗不平遂南逰廬山<lb/>
以詩酒自娛元宗即位韓熈載薦之召見問爲治之<lb/>
理虗白曰臣草野之人漁釣而巳邦國大計不敢預<lb/>
知因醉溺于殿陛元宗曰真處士也賜田五頃遣還<lb/>
及畫江爲界虗白爲割江賦以誚云舟車有限㳂汀<lb/>
島以俱閑魚鼈無知尚浮㳺而不止元宗南遷至星<lb/>
子渚復召至問處士隱居有所得乎對曰臣得漁父<lb/>
一聯云風雨掇却屋全家醉不知元宗變色乆之復<lb/>
賜粟帛遣歸卒于家年六十七<lb/>
郭昭慶其先爲廬陵禾川人父鵬保大𥘉進士官至<lb/>
<pb n="KR2i0017_SBCK_014-3b"/>
大理司直或告故南平王鍾鏄夫人與僧通姦大理<lb/>
卿蕭儼案法議徙鵬曰法之行自貴者始遂曲法誅<lb/>
之人皆以爲冤會宋齊丘得罪鵬坐黨免官䘚昭慶<lb/>
博通經史擬元經作唐春秋三十卷著治書五十篇<lb/>
皆引古以勵今獻之爲左右所沮俾就舉進士昭慶<lb/>
不平復上書曰臣所述皆先聖之遺㫖以懲勸褒貶<lb/>
爲任其餘摘裂章句𥙷綴雕虫臣自少耻而不爲因<lb/>
得召對𥙷楊子尉不受復歸禾川邑宰覽之修謁徃<lb/>
候昭慶不與之見宰銜之㑹閱編户乃籍昭慶爲新<lb/>
擬軍昭慶復走金陵再獻經國治民論各十餘篇大<lb/>
<pb n="KR2i0017_SBCK_014-4a"/>
抵皆指述池州采石堤要害備禦之處及東海隅可<lb/>
以拓之之畧後主覽而恱之遂署爲著作郎常以才<lb/>
名自居然朝無引援乆之不遷開寳歲貢方物牋表<lb/>
及使命廷勞燕餞之辭一出於昭慶皇朝諸公亦<lb/>
推其辭藻徐鉉徐鍇尤嫉之鍇前通謁而不署名銜<lb/>
昭慶怒乃詬而擲之由是有隙昭慶之居與客将李<lb/>
師義爲隣而師義與鍇爲姻婭鍇因令師義召昭慶<lb/>
飲潜置鴆于酒昭慶飲之不疑詰旦入朝及階而仆<lb/>
扶出遂絶諸竅皆出血昭慶前所獻治書内有禁絶<lb/>
三篇多天文孫吳之術及經國論等皆行于世唯唐<lb/>
<pb n="KR2i0017_SBCK_014-4b"/>
春秋爲鉉鍇所匿<lb/>
康仁傑泉州人也少祝髪爲僧喜儒學頗自勵因遊<lb/>
江淮㑹陳徳誠出次池陽仁傑以詩投之有紅斾渡<lb/>
江霞蘸水青虵出篋雪侵衣之句徳誠勉令就仕乃<lb/>
薦仁傑于執政者仁傑易儒服至金陵㑹羣公旬沭<lb/>
宴昇元閣仁傑造席和登閣詩有雲散便凝千里望<lb/>
日斜長占半城隂之句座皆大驚後主聞之問左右<lb/>
曰仁傑如何人或對曰亦詩中苦吟者也然其逺人<lb/>
慕化而至宜姑息而已時陳洪進據漳泉遂召問其<lb/>
風土民俗仁傑對荅無滯仍獻所業授鄂州文學𥙷<lb/>
<pb n="KR2i0017_SBCK_014-5a"/>
溧陽簿考滿出吉州括量屯田仁傑視肥磽稽田疇<lb/>
無不允當性循素儉門無私謁其所進待乃儒生名<lb/>
士吟噱終日曾不少怠晚年彌苦其志嘗以詩召嘉<lb/>
禾峯僧云只在此山寧有意向来求佛本無心時皆<lb/>
稱善入授汾陽令及金陵敗仁傑亦䘚<lb/>
伍喬廬江人也性嗜學以淮人無出巳右者遂渡江<lb/>
入廬山國學苦節自勵一夕見人掌自牖隙入中有<lb/>
讀易二字倐爾而却喬黙審其祥取易讀之探索精<lb/>
㣲迨數年山下有僧夜夢人指大星曰此伍喬星也<lb/>
僧與喬𥘉不相知逹旦入國學訪問得喬喜甚勉之<lb/>
<pb n="KR2i0017_SBCK_014-5b"/>
進取喬以匱乏告僧輙罄槖予之喬出與郡計明年<lb/>
春試畫八卦賦霽後望鍾山詩是歲同試數百人𥘉<lb/>
中有司之選者必延之陞堂而加慰飲焉先是宋貞<lb/>
觀登坐張洎續至主司覽程文遂揖貞觀南坐而引<lb/>
洎西首酒數行喬始上卷主司讀之驚嘆乃以貞觀<lb/>
處席北辟洎居南登喬爲賔首覆考牓出喬果第一<lb/>
洎第二貞觀第三時稱主司精於衡鑑元宗命勒喬<lb/>
程文于石以爲永式署宣州幕府考滿遷考功郎卒<lb/>
于官<lb/>
周彬和川人也杜門讀書不治産業其妻譲曰君家<lb/>
<pb n="KR2i0017_SBCK_014-6a"/>
兄弟皆力田畞以致豐羡而獨不調玩故𥿄以自困<lb/>
寧有益耶彬笑曰耕田不如耕道非兒女子所知也<lb/>
聞烈祖鎮金陵招辟儒生彬因獻所習烈祖善之禪<lb/>
代之後制度草創無取士之科會有事于南郊彬著<lb/>
郊望論數千言廣陳前古得失上之署諸衛廵官元<lb/>
宗與夀王景遂貽書交辟置之門下賜予頗優告歸<lb/>
省母以所得金玉繒幣陳列于庭彬顧其妻曰伯叔<lb/>
田畞孰愈妻曰此男子之事非婦人所能知彬素鄙<lb/>
於鄉里至是猶有嫚言者親友以告彬笑曰昔魯人<lb/>
俚孔子謂之東家丘况庸人乎授大理司直以母憂<lb/>
<pb n="KR2i0017_SBCK_014-6b"/>
歸葬謁禾川令直造其㕔署令詰之曰君雖朝省直<lb/>
寮其如桑梓何彬怒因自誓曰吾不歸令于兹有如<lb/>
白日服闋詣建康以前官出宰禾川前令靦顔而去<lb/>
爲政廉平郷里率化有爭訟者以理和解之秩滿邑<lb/>
人詣郡乞留連任七考累遷尚書郎卒于官<lb/>
夏寳松廬陵吉陽人也少學詩於建陽江爲爲羇旅<lb/>
卧病寳松躬嘗藥餌夜不解帶爲徳之與處數年終<lb/>
就其業與詩人劉洞俱顯名于當世百勝軍節度使<lb/>
陳徳誠以詩美之曰建水舊傳劉夜坐螺川新有夏<lb/>
江城蓋劉洞嘗有夜坐詩最爲警䇿而寳松有宿江<lb/>
<pb n="KR2i0017_SBCK_014-7a"/>
城詩云鴈飛南浦砧𥘉㫁月滿西樓酒半醒又曉来<lb/>
羸驥依前去目㫁遥山數點青故徳誠紀之其爲當<lb/>
時延譽類如此晚進儒生求爲師事者多齎金帛不<lb/>
逺數百里輻輳其門寳松黷貨每授弟子未嘗㑹講<lb/>
唯貲帛稍厚者背衆與議而紿曰詩之㫖訣我有一<lb/>
葫蘆兒授之将待價由是多私賂焉<lb/>
徐鍇字楚金與兄鉉同有大名於江左鍇第進士累<lb/>
遷屯田郎中知制誥集賢殿學士鉉鍇兄弟俱叅近<lb/>
侍而其文相軋議者方晋之二陸云鍇著質論十餘<lb/>
篇後主札批其首後主文集復命鍇爲序君臣上下<lb/>
<pb n="KR2i0017_SBCK_014-7b"/>
互爲賁飾儒者榮之鍇以開寳八年䘚于金陵圍城<lb/>
中䘚之踰月南唐亡<hi>鉉畧附歸明傳</hi>
南唐書卷之十四<lb/>
<pb n="KR2i0017_SBCK_014-8a"/>
</p>
<p>
</p>
  </div>
</body>
</text>
</TEI>
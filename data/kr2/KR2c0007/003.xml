<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史紀事本末卷三</head> <lb/>
    <p>
<pb n="KR2c0007_WYG_003-1a"/>
欽定四庫全書<lb/>
　宋史紀事本末卷三<lb/>
　　　　　　　　　　　明　馮　琦　原編<lb/>
　　　　　　　　　　　　　陳邦瞻　增輯<lb/>
　　太宗致治<lb/>
太平興國元年十二月己未詔羣臣論列者即時引對<lb/>
　富弼曰太宗求治之切故詔羣臣論事欲面奏者即<lb/>
時引對此言路所以無壅也自後臣僚非差遣合上殿<lb/>
<pb n="KR2c0007_WYG_003-1b"/>
者不得對亦有朝臣乞上殿敷奏邊事踰月不得報邊<lb/>
事尚拘常例况他事乎<lb/>
二年春正月戊辰帝親試禮部舉人初太祖幸洛陽張<lb/>
齊賢以布衣獻䇿條陳十事内四説稱㫖齊賢堅執其<lb/>
餘䇿皆善太祖怒出之及還語帝曰我幸西都惟得一<lb/>
張齊賢耳我不欲爵之以官異時可使輔爾為相也至<lb/>
是齊賢亦在選中有司誤寘下第帝覽之故一牓盡賜<lb/>
進士及第又詔禮部閱其十五舉以上及諸科並賜出<lb/>
<pb n="KR2c0007_WYG_003-2a"/>
身召邢昺升殿講師比二卦又問以羣經發題帝嘉其<lb/>
精博擢九經及第又九經七人不中格特賜同三傳出<lb/>
身帝謂侍臣曰朕欲博求俊彦於科塲中非敢望拔十<lb/>
得五止得一二亦可為致治之具矣　辛未詔曰虞書<lb/>
考績爰及三年漢官奏課聿分九等應諸道州府曹掾<lb/>
及縣令簿尉先是吏部南曹給印紙厯子俾州縣長吏<lb/>
書其績用過僭秩滿有司詳視而差其殿最斯舊章也<lb/>
執事者其申明之毋或蔽欺以紊經制<lb/>
<pb n="KR2c0007_WYG_003-2b"/>
三年二月丙辰立崇文院凡古今書籍盡貯之　六月<lb/>
癸未詔職官贓罪雖㑹赦不得叙著為令<lb/>
五年二月定差役法初太祖因前代之制以衙前主官<lb/>
物以里正戸長鄉書手課督賦稅以耆長弓手壯丁逐<lb/>
捕盗賊以承符人力手散從官給使令後有貧富隨時<lb/>
升降至是從京西轉運使程能請定諸州戸為九等上<lb/>
四等充役下五等免之<lb/>
六年二月詔曰朝廷申勸懲之道立經乆之規應羣臣<lb/>
<pb n="KR2c0007_WYG_003-3a"/>
掌事外州悉給御前印紙所貴善惡無隱殿最必書俾<lb/>
因秩滿之時用行考績之典邇聞官吏頗紊綱條朋黨<lb/>
比周迭相容蔽米鹽細碎妄有指言蠧有巨而不章勞<lb/>
雖微而必錄宜行戒諭用儆因循自今應出使臣僚在<lb/>
任日勞績非尤異者不得批書曾有殿犯不得引匿其<lb/>
餘經常事不在批書之限　九月左拾遺田錫上封事<lb/>
言軍國要機一朝廷大體四其一以議平漢之功駕馭<lb/>
戎臣為要機而大體之一乞脩德以來逺宜罷交州兵<lb/>
<pb n="KR2c0007_WYG_003-3b"/>
其二言今諫官不聞廷爭給事中不聞封駁左右史不<lb/>
聞升陛紀言動御史不敢彈奏中書舍人未嘗訪以政<lb/>
事集賢院雖有書籍而無職官秘書省雖有職官而無<lb/>
圖籍願擇才任人使各司其局其三言尚書省諸曹茍<lb/>
簡非太平之制度宜脩省寺以列職官其四言按獄官<lb/>
獄具皆有定式未聞以鐵為枷也昔唐太宗觀明堂圖<lb/>
見五臟皆麗於背遂禁鞭背減徒刑况隆平之時將措<lb/>
刑不用於法所無去之可也帝覽䟽優詔褒答　置京<lb/>
<pb n="KR2c0007_WYG_003-4a"/>
朝官差遣院舊制京朝官屬吏部國初以來皆中書至<lb/>
是詔京朝官奉使從政於外受代歸者並令中書舎人<lb/>
考校勞績品量材器以中書所下貟闕引對而授之謂<lb/>
之差遣院<lb/>
雍熈元年六月詔求直言知睦州田錫上䟽言時乆升<lb/>
平天下混一故左取右奉致陛下以功業自多然臨御<lb/>
九年四方雖寧而刑罰未甚措水旱未甚調陛下謂之<lb/>
太平誰敢不謂之太平陛下謂之至理誰敢不謂之至<lb/>
<pb n="KR2c0007_WYG_003-4b"/>
理又言宰相不得用人而委員外差遣近臣不專受責<lb/>
而求令錄封章又言聽用太廣則條制必繁條制既繁<lb/>
則依從者少自今凡有奏陳宜令大臣議而行之毋使<lb/>
垂之空言示之寡信又言宰相若賢當信而用之非賢<lb/>
當擇而任之奈何置之為具臣而疑之若衆人也帝韙<lb/>
其論　帝嘗語侍臣曰朕何如唐太宗參知政事李昉<lb/>
微誦白居易七德舞詞曰怨女三千放出宮死囚四百<lb/>
來歸獄帝聞之遽起曰朕不及朕不及卿言警朕矣<lb/>
<pb n="KR2c0007_WYG_003-5a"/>
二年秋七月詔諸道轉運使及長吏乘豐儲廩以防水<lb/>
旱<lb/>
端拱元年春正月乙亥親耕籍田　五月辛酉詔就崇<lb/>
文院中堂建秘閣分三館書籍置其中以吏部侍郎李<lb/>
至兼秘書監帝謂至曰人君當淡然無欲勿使嗜好形<lb/>
見於外則奸邪無自入朕無他好但喜讀書多見古今<lb/>
成敗善者從之不善者改之如斯而已至毎與同官觀<lb/>
書閣下帝必遣使賜宴且命三館學士皆預焉　虞部<lb/>
<pb n="KR2c0007_WYG_003-5b"/>
郎中張佖建議復置左右史之職乃命梁周翰與李宗<lb/>
諤分領之周翰兼起居郎因上言自今御朝皇帝宣諭<lb/>
之言侍臣論列之事依舊中書修為時政記其樞密院<lb/>
事涉機密亦令本院編纂每月終送史館自餘封拜除<lb/>
改沿革制置之事悉條送以備編錄仍令郎與舍人分<lb/>
直崇政殿以記言動别為起居注進御後降付史館起<lb/>
居注進御自周翰始　内侍侯莫陳利用以幻術得幸<lb/>
驕恣不法趙普按其罪請誅之帝曰豈有萬乘之主不<lb/>
<pb n="KR2c0007_WYG_003-6a"/>
能庇一人乎普曰陛下不誅則亂天下法法可惜此一<lb/>
豎子何足惜哉帝不得已命誅之<lb/>
淳化元年十二月詔中外所上書䟽及面奏制可者並<lb/>
下中書樞密三司申覆頒行帝謂宰相曰治國之道寛<lb/>
猛得中寛則政令不成猛則民無所措手足呂䝉正進<lb/>
曰老子稱治大國若烹小鮮夫魚擾之則亂近日内外<lb/>
上封事求更制度者甚衆望陛下漸行清淨之化上曰<lb/>
朕不欲塞人言路夫狂夫言而聖人擇焉亦古訓也趙<lb/>
<pb n="KR2c0007_WYG_003-6b"/>
昌言曰今朝廷無事邊境寧謐正當行好事之時上喜<lb/>
曰朕終日與卿等論此事何憂天下不治茍天下親民<lb/>
之官皆存此心則刑清訟息矣<lb/>
二年帝以旱蝗召近臣問以得失衆以天數對㓂凖獨<lb/>
曰洪範天人之際應若影響大旱之證蓋刑有所不平<lb/>
也帝怒起入禁中頃之復召凖問不平狀凖曰願召二<lb/>
府至臣即言之二府入凖乃曰頃者祖吉王淮皆侮法<lb/>
受賕吉贓少乃伏誅淮以參政沔之弟盗主守財至千<lb/>
<pb n="KR2c0007_WYG_003-7a"/>
萬止杖之仍復其官非不平而何帝以問沔沔頓首謝<lb/>
於是切責沔而以凖可大用遂自樞密直學士拜樞密<lb/>
副使凖嘗奏事殿中語不合帝怒起凖輒引帝衣請復<lb/>
坐事决乃退帝嘉之曰朕得冦凖猶文皇之得魏徵也<lb/>
　時王禹偁上言請自今庻官候謁宰相並須朝罷於<lb/>
政事堂樞密使預坐接見將以杜私請詔從之左正言<lb/>
謝泌疏駁曰伏覩明詔不許宰相樞密使見賔客是疑<lb/>
大臣以私也書曰任賢勿貳去邪勿疑張説謂姚元崇<lb/>
<pb n="KR2c0007_WYG_003-7b"/>
外則疎而接物内則謹以事君此真大臣之體今天下<lb/>
至廣萬機至煩陛下以聰明寄輔臣自非接下何以悉<lb/>
知外事若令都堂候見則庻官請見咨事略無解衣之<lb/>
暇幸今世道清明朝廷無巧言之士方靣寡姑息之臣<lb/>
奈何疑執政為衰世之事乎帝覽奏即追還前詔仍以<lb/>
泌所上章付史館　八月己卯置審刑院帝慮大理刑<lb/>
部吏舞文深刻乃置審刑院於禁中置詳議官六員凡<lb/>
獄上奏先達院印訖付大理刑部㫁覆以聞乃下院詳<lb/>
<pb n="KR2c0007_WYG_003-8a"/>
議申覆裁决訖以付中書省行之其未允者宰相復以<lb/>
聞始命論决<lb/>
四年二月置審官院初帝慮中外官吏清濁混淆命官<lb/>
考課號磨勘院至是梁鼎上言曰虞書三載考績三考<lb/>
黜陟幽明三代以還率由此道唐有考功之司明考課<lb/>
之令下自簿尉上至宰臣皆歲計功過較定優劣故人<lb/>
思激勵績效著聞五代兵革相繼名存實亡且夫今之<lb/>
知州即古之刺史治狀顯著者朝廷不知方略蔑聞者<lb/>
<pb n="KR2c0007_WYG_003-8b"/>
任用如故大失勸懲之體寖成茍且之風是致水旱薦<lb/>
臻獄訟填溢欲望天下承平豈可得也望陛下特詔有<lb/>
司申明考績之法庻幾官得其人民受其賜於是改磨<lb/>
勘院為審官院掌審京朝官其幕職州縣官别置考課<lb/>
院主之<lb/>
　　營田之議<lb/>
太宗端拱二年春以陳恕樊知古為河北東西路招置<lb/>
營田使又詔知代州張齊賢制置河東諸州營田尋皆<lb/>
<pb n="KR2c0007_WYG_003-9a"/>
罷滄州節度副使何承矩上疏曰臣㓜侍先臣關南征<lb/>
行熟知北邊道路川源之勢若於順安砦西開易河蒲<lb/>
口導水東注於海東西三百餘里南北五七十里資其<lb/>
陂澤築隄貯水為屯田可以遏敵騎之奔軼俟期歲間<lb/>
關南諸泊悉壅闐即播為稻田其縁邊州軍臨塘水者<lb/>
止留城守軍士不煩發兵廣戍收地利以實邊設險固<lb/>
以防塞春夏課農秋冬習武休息民力以助國經如此<lb/>
數年將見彼弱我彊彼勞我逸此禦邊之要策也其順<lb/>
<pb n="KR2c0007_WYG_003-9b"/>
安軍以西抵西山百里許無水田處亦望選兵戍之簡<lb/>
其精鋭去其冗繆夫兵不患寡患驕慢而不精將不患<lb/>
怯患偏見而無謀若兵精將賢則四境可以高枕而無<lb/>
憂帝嘉納之屬霖雨為災典者多議其非便承矩引援<lb/>
漢魏至唐屯田故事以折衆論務在必行又言宜因積<lb/>
潦蓄為陂塘大作稻田以足食㑹滄州臨津令閩人黄<lb/>
懋上書言閩地惟種水田縁山導泉倍費功力今河北<lb/>
州軍多陂塘引水溉田省功易就三五年間公私必大<lb/>
<pb n="KR2c0007_WYG_003-10a"/>
獲其利詔承短按視還奏如懋言遂以承矩為制置河<lb/>
北沿邊屯田使懋為大理寺丞充判官發諸州鎮兵一<lb/>
萬八千人給其役凡雄莫霸州平戎順安等軍興堰六<lb/>
百里置斗門引淀水灌溉初年種稻値霜不成懋以晚<lb/>
稻九月熟河北霜早而地氣遅江東早稻七月即熟取<lb/>
其種課令種之是歲八月稻熟承矩載稻穗數車遣吏<lb/>
送闕下議者乃息而莞蒲蜃蛤之饒民賴其力度支判<lb/>
官陳堯叟等亦言漢魏晉唐於陳許鄧潁暨蔡宿亳至<lb/>
<pb n="KR2c0007_WYG_003-10b"/>
於夀春用水利墾田陳迹具在請選官大開屯田以通<lb/>
水利發江淮下軍散卒及募民充役給官錢市牛置耕<lb/>
具導溝瀆築防堰每屯十人人給一牛治田五十畝雖<lb/>
古制一夫百畝今且懇其半俟乆而古制可復也畝約<lb/>
收三斛歲可收十五萬斛七州之間置二十屯可得三<lb/>
百萬斛因而益之數年可使倉廪充實省江淮漕運民<lb/>
田未闢官為種植公田未墾募民墾之歲登所取並如<lb/>
民間主客之例傅子曰陸田命懸於天人力雖修茍水<lb/>
<pb n="KR2c0007_WYG_003-11a"/>
旱不時則一年之功棄矣水田之制由人力人力茍修<lb/>
則地利可盡且蟲災之害亦少於陸田水田既修其利<lb/>
兼倍矣帝覽奏嘉之遣大理寺丞皇甫選光禄寺丞何<lb/>
亮按視經度然不果行<lb/>
至道二年直史館陳靖復上言先王之欲厚生民莫先<lb/>
於積榖而務農鹽鐵𣙜酤斯為末矣按天下土田除江<lb/>
淮湖湘兩浙隴蜀河東諸路地里敻逺雖加勸督未遽<lb/>
獲利今京畿周環二十二州幅圓數千里地之墾者十<lb/>
<pb n="KR2c0007_WYG_003-11b"/>
纔二三税之入者又十無五六復有匿里舍而稱逃亡<lb/>
棄耕農而事遊惰賦額歲減國用不充詔書累下許民<lb/>
復業蠲其租調寛以歲時然鄉縣擾之每一户歸業則<lb/>
刺報所由朝耕尺寸之田暮入差徭之籍追胥責問繼<lb/>
踵而來雖䝉蠲其常租實無補於捐瘠况民之流徙始<lb/>
由貧困或避私債或逃公税及既亡遯則鄉里檢其資<lb/>
財至於室廬什器桑棗材木咸計其直或里胥用以輸<lb/>
税或債主取以償逋生計蕩然還無所詣以兹浮蕩絶<lb/>
<pb n="KR2c0007_WYG_003-12a"/>
意歸耕如授以閒曠之田廣募遊惰誘之耕墾未計賦<lb/>
租許令别置版圖便宜從事酌民力豐寡農畝肥磽均<lb/>
配督課令其不倦其逃民歸業丁口授田煩碎之事並<lb/>
取大司農裁决耕桑之外令益樹雜木蔬果孽畜犬羊<lb/>
鷄豚給授桑土濳擬井田營造室居使立保伍養生送<lb/>
死之具慶弔問遺之資並立條制候至三五年間生計<lb/>
成立即計户定征量田輸税若民力不足官借糴錢或<lb/>
以市餱糧或以營耕具凡此給授委於司農比及秋成<lb/>
<pb n="KR2c0007_WYG_003-12b"/>
乃令償直依時價折納以其成數關白户部帝覽之喜<lb/>
詔靖條奏以聞靖又言逃民復業及浮客請佃者委農官<lb/>
勘驗以給授田土收附版籍州縣未得議其差役乏糧<lb/>
種耕牛者令司農以官錢給借其田制為三品以膏沃<lb/>
而無水旱之患者為上品雖沃壤而有水旱之患埆瘠<lb/>
而無水旱之慮者為中品既埆瘠復患於水旱者為下<lb/>
品上田人授百畝中田百五十畝下田二百畝並五年<lb/>
後收其租亦只計百畝十收其三一家有三丁者請加<lb/>
<pb n="KR2c0007_WYG_003-13a"/>
受田如丁數五丁者從三丁之制七丁者給五丁十丁<lb/>
給七丁至二十三十丁者以十丁為限若寛鄉田多即<lb/>
委農官裁度以賦之其室廬蔬韭及梨棗榆桞種藝之<lb/>
地每户十丁者給百五十畝七丁者百畝五丁者七十<lb/>
畝三丁者五十畝不及三丁者三十畝除桑功五年後<lb/>
計其租餘悉蠲其税宰相吕端謂靖所立田制多改舊<lb/>
法又大費資用以其狀付有司詔鹽鐡使陳恕等共議<lb/>
請如靖奏乃以靖為京西勸農使按行陳許蔡潁襄鄧<lb/>
<pb n="KR2c0007_WYG_003-13b"/>
唐汝等州勸民墾田以大理寺丞皇甫選光祿寺丞何<lb/>
亮副之選亮上言功難成願罷其事帝志在勉農猶詔<lb/>
靖經度未幾三司以費官錢數多萬一水旱恐致散失<lb/>
事遂寢<lb/>
　　至道建儲<lb/>
太宗雍熙二年九月辛亥廢楚王元佐為庶人元佐帝<lb/>
長子少聰警貌類帝帝鍾爱之廷美遷房州元佐嘗力<lb/>
救及廷美死遂發狂疾至以小過操梃刅傷侍人疾少<lb/>
<pb n="KR2c0007_WYG_003-14a"/>
間帝為赦天下會重九召諸王宴射苑中元佐以新瘥<lb/>
不預及諸王宴歸暮過元佐元佐恚曰若等侍上宴我<lb/>
獨不預是棄我也因𤼵忿被酒夜縱火焚其宫帝大怒<lb/>
廢為庶人均州安置宋琪率百官三上表請畱之京師<lb/>
帝許之行至黄山召還居於南宫淳化五年九月壬申<lb/>
以襄王元侃為開封尹進封夀王帝在位久儲貳未立<lb/>
初馮拯等上䟽言之帝怒斥之嶺南中外無敢復言者<lb/>
至是冦凖自青州召為左諫議大夫入見帝曰朕諸子<lb/>
<pb n="KR2c0007_WYG_003-14b"/>
孰可以付神器者凖曰陛下為天下擇君謀及婦人中<lb/>
官不可也謀及近臣不可也唯陛下擇所以副天下望<lb/>
者帝俛首久之屏左右曰襄王可乎凖曰知子莫若父<lb/>
聖意既以為可願即决定遂以元侃為開封尹封夀王<lb/>
元侃帝第三子　吕中曰東漢李唐所以有女主宦官<lb/>
外戚之禍者以立太子之權盡出其手雖李固杜喬裴<lb/>
度鄭覃之徒不能正之凖之言真萬世法也<lb/>
至道元年八月壬辰詔立夀王元侃為皇太子更名恒<lb/>
<pb n="KR2c0007_WYG_003-15a"/>
大赦自唐天祐以來中國多故立儲之禮廢及百年至<lb/>
是始舉而行中外胥悦太子既立廟見還宫京師民擁<lb/>
道喜躍曰少年天子也帝聞之不懌召㓂凖謂曰人心<lb/>
遽屬太子欲置我何地準再拜賀曰此社稷之福也帝<lb/>
悟入語后嬪宫中皆前慶帝喜復出延凖飲極醉而罷<lb/>
以李至李沆並兼太子賔客詔太子以師傅禮事之太<lb/>
子每見至沆必先拜至等上表不敢當詔答曰朕旁稽<lb/>
古訓肇建承華用選端良資於輔導藉卿宿望委以護<lb/>
<pb n="KR2c0007_WYG_003-15b"/>
調葢將朂以謙冲故乃異其禮數勿飾當仁之讓副予<lb/>
知子之心至等相率謝帝曰太子賢明仁孝國本固矣<lb/>
卿等可盡心規誨若動皆由禮則宜賛助事未有當必<lb/>
須力言至於禮樂詩書義有可禆益者皆卿等素習不<lb/>
假朕之言諭也<lb/>
三年二月辛丑帝不豫宣政使王繼恩忌太子英明隂<lb/>
與叅知政事李昌齡知制誥胡旦等謀立楚王元佐三<lb/>
月癸巳帝崩年五十九時皇后令王繼恩召吕端端知<lb/>
<pb n="KR2c0007_WYG_003-16a"/>
有變即紿繼恩入書閣鎻閉之亟入宫后問曰宫車已<lb/>
晏駕立嗣以長順也今將如何端曰先帝立太子正為<lb/>
今日豈容更有異議后黙然乃奉太子至福寜殿即位<lb/>
垂簾引見羣臣端平立殿下不拜請捲簾升殿審視然<lb/>
後降階率羣臣拜焉初帝欲以端為相或曰端為人糊<lb/>
塗帝曰端小事糊塗大事不糊塗决意用之時同列奏<lb/>
對多異議惟端罕所建明一日内札戒諭自今中書必<lb/>
經吕端參酌乃得聞奏　五月甲戌討謀立楚王之罪<lb/>
<pb n="KR2c0007_WYG_003-16b"/>
貶李昌齡為忠武行軍司馬降王繼恩為右監門衛將<lb/>
軍均州安置胡旦除名長流潯州<lb/>
　　咸平諸臣言時務<lb/>
眞宗咸平元年春正月翰林學士王禹偁上䟽言五事<lb/>
一曰謹邊防通盟好使輦運之民有所休息方今北有<lb/>
契丹西有繼遷契丹雖不侵邊戍兵豈能減削繼遷既<lb/>
未歸命餽餉固難寢停關輔之民倒懸尤甚臣愚以為<lb/>
宜敕封疆之吏致書遼臣俾逹其主請尋舊好下詔赦<lb/>
<pb n="KR2c0007_WYG_003-17a"/>
繼遷罪復與夏臺彼必感恩内附且使天下知陛下屈<lb/>
己而為民也二曰減冗兵併冗吏使山澤之饒稍流於<lb/>
下當乾道開寶之時土地未廣財賦未豐然而擊河東<lb/>
備北鄙國用未足兵威亦强其義安在由所蓄之兵鋭<lb/>
而不衆所用之將專而不疑故也自後盡取東南數國<lb/>
又平河東土地財賦可謂廣且豐矣而兵威不振國用<lb/>
轉急其義安在由所蓄之兵冗而不盡鋭所用之將衆<lb/>
而不自專故也臣愚以為宜經制兵賦如開寶中則可<lb/>
<pb n="KR2c0007_WYG_003-17b"/>
高枕而治矣且開寶中設官至少臣本魯人占籍濟上<lb/>
未及第時一州止有刺史一人司户一人當時未嘗闕<lb/>
事自後有團練推官一人太平興國中增置通判副使<lb/>
判官推官而監酒𣙜税筭又增四員曹官之外更益司<lb/>
理問其租税減於曩日也問其人民逃於昔時也一州<lb/>
既爾天下可知冗吏耗於上冗兵耗於下此所以盡取<lb/>
山澤之利而不能足也夫山澤之利與民共之自漢以<lb/>
來取為國用不可棄也然亦不可盡也只如茶法從古<lb/>
<pb n="KR2c0007_WYG_003-18a"/>
無税唐元和中以用兵齊蔡始税茶唐史稱是歲得錢<lb/>
四十萬貫今則數百萬矣民何以堪臣故曰減冗兵併<lb/>
冗吏使山澤之饒稍流於下者此也三曰艱難選舉使<lb/>
入官不濫古者鄉舉里選為官擇人士君子學行修於<lb/>
家然後薦之朝廷厯代雖有㳂革未嘗逺去其道隋唐<lb/>
始設科試太祖之世每歲進士不過三十人經學五十<lb/>
人重以諸侯不得奏辟士大夫罕有資䕃故有終身不<lb/>
獲一第沒齒不𫉬一官者太宗毓徳王藩覩其如此臨<lb/>
<pb n="KR2c0007_WYG_003-18b"/>
御之後不求備以取人舎短用長㧞十得五在位將逾<lb/>
二紀登第殆近萬人雖有俊傑之才亦有容易而得臣<lb/>
愚以為數百年之艱難故先帝濟之以泛取二十載之<lb/>
霈澤陛下宜糾之以舊章望以舉塲還有司如故事至<lb/>
於吏部銓官亦非帝王躬親之事自來五品以下謂之<lb/>
㫖授官今幕職州縣而已京官雖有選限多不施行臣<lb/>
愚以為宜以吏部還有司依格敕注擬可也四曰沙汰<lb/>
僧尼使疲民無耗夫古者惟有四民兵不在其數葢古<lb/>
<pb n="KR2c0007_WYG_003-19a"/>
者井田之法農即兵也自秦以來戰士不服農業是四<lb/>
民之外又生一民故農益困然執干戈衞社稷理不可<lb/>
去漢明之後佛法流入中國度人修寺厯代增加不𧖟<lb/>
而衣不耕而食是五民之外又益一而為六矣假使天<lb/>
下有萬僧日食米一升歲用絹一疋是至儉也猶月費<lb/>
三千斛歲用萬縑何况五七萬輩哉不曰民蠧得乎臣<lb/>
愚以為國家度人衆矣造寺多矣計其費耗何啻億萬<lb/>
先朝不豫捨施又多佛如有靈豈不䝉福事佛無效斷<lb/>
<pb n="KR2c0007_WYG_003-19b"/>
可知矣願陛下深鑒治本亟行沙汰如以嗣位之初未<lb/>
欲驚駭此輩且可以二十載不度人修寺使自銷鑠亦<lb/>
救弊之一端也五曰親大臣逺小人使忠良蹇諤之士<lb/>
知進而不疑姦憸傾巧之徒知退而有懼夫君為元首<lb/>
臣為股肱言同體也得其人則勿疑非其人則不用凡<lb/>
議帝王之盛者豈不曰堯舜之時契作司徒咎繇作士<lb/>
伯夷典禮后䕫典樂禹平水土益作虞官委任責成而<lb/>
堯有知人任賢之徳雖然堯之道逺矣臣請以近事言<lb/>
<pb n="KR2c0007_WYG_003-20a"/>
之唐元和中憲宗嘗命裴洎銓品庶官洎曰天子擇宰<lb/>
相宰相擇諸司長官長官自擇僚屬則上下不疑而政<lb/>
成矣識者以洎為知言願陛下逺取帝堯近鑒唐室既<lb/>
得宰相用而不疑使宰相擇諸司長官長官自取僚屬<lb/>
則垂拱而治矣古者刑人不在君側語曰放鄭聲逺佞<lb/>
人是以周文王左右無可結韈者言皆賢也夫小人巧<lb/>
言令色先意希㫖事必害正心惟忌賢非聖明不能深<lb/>
察舊制南班三品尚書方得升殿比來三班奉職或因<lb/>
<pb n="KR2c0007_WYG_003-20b"/>
遣使亦許升殿惑亂天聽無甚於此願陛下振舉綱紀<lb/>
尊嚴視聽在此時矣臣愚又以為今之所急在先議兵<lb/>
使衆寡得其宜措置得其道然後議吏使清濁殊塗品<lb/>
流不雜然後艱選舉以塞其源禁僧尼以去其耗自然<lb/>
國用足而王道行矣　冬十月知代州桞開上言曰國<lb/>
家剏業將四十年陛下紹二聖之祚精求至治若守舊<lb/>
規斯未盡善能立新法乃顯神機臣以益州稍静望陛<lb/>
下選賢能以鎮之必須望重有威即羣小畏服又西鄙<lb/>
<pb n="KR2c0007_WYG_003-21a"/>
今雖歸朝他日未可必保茍有翻覆須得人制禦若以<lb/>
契丹比議為患更深何者契丹則君臣久定蕃漢久分<lb/>
縱萌南顧之心亦須自有思慮西鄙積恨未冺貪心不<lb/>
悛其下猖狂競謀兇惡侵漁未必知足姑息未能感恩<lb/>
望常預備之以良將守其要害以厚賜足其貪婪以撫<lb/>
慰來其情以寛假息其念多命人使西入甘凉厚結其<lb/>
心為我聲援如有動静使其掩襲令彼有後顧之憂乃<lb/>
可制其輕動今甲兵雖衆不及太祖之時人人練習謀<lb/>
<pb n="KR2c0007_WYG_003-21b"/>
臣猛將則又懸殊是以比年西北屢遭侵擾養育則月<lb/>
費甚廣征戰則軍捷未聞誠願訓練禁戢使如徃日行<lb/>
伍必求於勇敢指顧無縱於後先失律者悉誅𫉬功者<lb/>
必賞偏禆主將不威嚴者去之聽斷之暇親臨殿廷更<lb/>
召貔虎使其擊刺馳驟以彰神武之盛臣又以宰相樞<lb/>
密朝廷大臣委之必無疑用之必至當銓總僚屬評<lb/>
品職官内則主管百司外則分治四海今京朝官則别<lb/>
置審官供奉殿直則别立三班刑部不令詳斷别立審<lb/>
<pb n="KR2c0007_WYG_003-22a"/>
刑宣徽一司全同散地大臣不獲親信小臣乃謂至公<lb/>
至如銀臺一司舊屬樞密近年改制職掌甚多加倍置<lb/>
人事則依舊别無利害虛有變更臣欲望停審官三班<lb/>
復委中書樞密宣徽院銀臺司復歸樞密審刑院復歸<lb/>
刑部去其繁細省其頭目又京府大都萬方軌則望仍<lb/>
舊貫選委親賢今皇族宗子悉多成長但令優逸無以<lb/>
試材宜委之外藩擇文武忠直之士為左右贊弼之任<lb/>
又天下州縣官吏不均或冗長至多或歲年久闕欲望<lb/>
<pb n="KR2c0007_WYG_003-22b"/>
縣四千户以上選朝官知三千户以上選京官知省去<lb/>
主簿令縣尉兼領其事自餘通判監軍巡檢監臨使臣<lb/>
並酌量省減免虛費於利祿仍均濟於職官又人情貪<lb/>
競時態輕浮雖骨肉之至親臨勢利而多變同僚之内<lb/>
多或不和伺隙則致於傾危患難則全無相救仁義之<lb/>
風蕩然不復欲望明頒告諭各使改更庻厚化原永敦<lb/>
政本恭惟太祖神武太宗聖文光掩百王威加萬國無<lb/>
賢不用無事不知望陛下開豁聖懐如天如海可斷即<lb/>
<pb n="KR2c0007_WYG_003-23a"/>
斷合行即行愛惜忠直之臣體察姦䛕之黨臣久塵著<lb/>
位寖荷恩寵辭狂理拙唯聖明恕之<lb/>
二年春正月舉入閣故事右司諫孫何上疏曰六卿分<lb/>
職邦家之大柄也有吏部辯考績而育人材有兵部簡<lb/>
車徒而治戎備有戸部正版圖而阜貨財有刑部謹紀<lb/>
律而誅暴强有禮部祀神祗而選賢俊有工部繕宫室<lb/>
而修隄防六職舉而天下之事備矣故周之會府漢之<lb/>
尚書立庶政之根本提百司之綱紀令僕率其屬丞即<lb/>
<pb n="KR2c0007_WYG_003-23b"/>
分其行二十四司粲焉星拱郎中員外判其曹主事令<lb/>
史承其事四海九州之大若網在綱唐之盛時亦不聞<lb/>
分别利權剏使額而軍須取足及𤣥宗侈心既萌召發<lb/>
既廣租調不充於是蕭景楊釗始以地官判度支而宇<lb/>
文融為租調地税使始開利孔以搆禍階至於肅代則<lb/>
有司之職盡廢而言利之臣攘臂於其間矣於是叛亂<lb/>
相仍經費不充廹於軍期切於國計用救當時之急卒<lb/>
以權宜裁之五代短促曾莫是思今國家三聖相承五<lb/>
<pb n="KR2c0007_WYG_003-24a"/>
兵不試太平之業垂統立制在此時也所宜三部使額<lb/>
還之六卿慎擇户部尚書一人專掌鹽鐵使事俾金部<lb/>
郎中員外郎判之又擇本行侍郎二人分掌度支户部<lb/>
使事各以本曹即中員外郎分判之則三使洎判官雖<lb/>
省猶不省也仍命左右司郎中員外總知帳目分勾稽<lb/>
違職守有常規程既定則進無掊克之慮退有詳練之<lb/>
名周官唐式可以復矣兹事非艱在陛下行之爾先是<lb/>
何嘗獻五議其一請擇儒臣有方略者統兵其二請世<lb/>
<pb n="KR2c0007_WYG_003-24b"/>
祿之家肄業太學寒儁之士州郡推薦而禁投䞇自媒<lb/>
者其三請復制舉其四請行鄉飲酒禮其五請以能授<lb/>
官勿以恩慶例遷上覽而嘉之<lb/>
三年冬十月知黄州王禹偁上疏曰臣際會昌辰忝冒<lb/>
通籍凡有見聞皆合論奏然而言關災異事涉機宜茍<lb/>
非不諱之朝即恐犯時之忌今者不避逆耳用明匪躬<lb/>
臣本州去年十一月城南長圻村兩虎夜鬭一虎死食<lb/>
之殆半當時即欲密奏值鑾駕北征既非吉祥難聞行<lb/>
<pb n="KR2c0007_WYG_003-25a"/>
在臣但只隄防盗賊撫恤軍民而已又今年八月十三<lb/>
日十四日夜羣鷄忽鳴至今時復夜鳴未止又十月十<lb/>
三日雷聲自西北起與盛夏無殊臣伏讀洪範五行傳<lb/>
及春秋災異史記天官書兩漢五行天文志以此詳校<lb/>
虎者毛蟲屬金金失其性則有毛蟲之妖又云虎相食<lb/>
者其歲當大饑鷄者羽蟲屬火火失其性則有羽蟲之<lb/>
妖又云鷄夜鳴主兵革昔人聞鷄夜舞是矣雷者震也<lb/>
屬木木失其性則有冬雷之妖又云發雷之地饑饉此<lb/>
<pb n="KR2c0007_WYG_003-25b"/>
皆得於儒學不在禁書然事有數年而後應者亦有終<lb/>
不應者要在臣下無隱帝王盡知或修徳以答天心或<lb/>
設備以防時難故詩曰畏天之怒不敢戲豫易曰觀乎<lb/>
天文以察時變只如咸平元年彗星出吕端等請臣作<lb/>
避位表臣具言星見虛危齊分請於青齊間設備以應<lb/>
天戒端等俱以為然不知自後作何措置臣緣不在司<lb/>
言之地不敢侵官去年敵騎犯邊果入齊地是天以文<lb/>
象告人人不自知備也端雖物故李沆以下皆見臣言<lb/>
<pb n="KR2c0007_WYG_003-26a"/>
今黄州有此災祥不能依前寢黙雖妖不勝徳終無累<lb/>
於聖明而遇事敢言亦粗申於忠鯁今年禾小稔臣下<lb/>
無虞然恐應在它時即合先有制置伏望陛下恕臣拙<lb/>
直察臣愚衷令淮甸之間防饑荒之事假令災祥不驗<lb/>
猶勝臨事無備矣臣又念古之循吏政感神靈宋均猛<lb/>
虎渡江臣則有虎相食㗖魯恭雉馴桑下臣則有羣鷄<lb/>
夜鳴百里嵩甘雨隨車臣則有冬雷暴作此皆臣化人<lb/>
無狀布政失和合寘常刑亦當自劾又慮他人陳奏臣<lb/>
<pb n="KR2c0007_WYG_003-26b"/>
則有昧蔽之愆上為之憮然<lb/>
　　契丹盟好<lb/>
真宗咸平二年冬十月契丹主隆緒大舉入侵時鎮定<lb/>
高陽關都部署傅潜擁步騎八萬餘畏懦閉營自守將校<lb/>
請戰者則醜言詈之朝廷間道遣使督潜出兵合擊潜<lb/>
不聽范廷召忿詬曰公恇怯乃不如一嫗鈐轄張昭允<lb/>
又屢勸之潜不得已乃分騎八千付廷召仍許出師為<lb/>
援廷召復求援於都部署康保裔保裔即領兵赴之遇<lb/>
<pb n="KR2c0007_WYG_003-27a"/>
敵於瀛州會暮約明日合戰而廷召潜遁保裔不之覺<lb/>
遲明敵圍之數重左右請易甲以遁保裔曰臨難毋茍<lb/>
免正吾效死之日也遂决戰數十合殺傷甚衆兵盡矢<lb/>
絶而援不至保裔死之契丹乘勝攻遂城城小無備衆<lb/>
情危懼守將楊延昭業之子也集衆登陴固守以俟援<lb/>
兵會天大寒汲水灌城上倐忽為冰堅滑不能登契丹<lb/>
兵乃引去掠祁趙邢洺州遂自徳棣濟河掠淄齊　詔<lb/>
聽邊民越拒馬河塞北市易知雄州何承矩上言曰緣<lb/>
<pb n="KR2c0007_WYG_003-27b"/>
邊戰櫂司自淘河至泥姑海口屈曲九百餘里此天險<lb/>
也太宗置砦一十六鋪百二十五廷臣十一人戍卒三<lb/>
千餘部舟百艘徃來巡警以屏姦詐則緩急之備大為<lb/>
要害今聽公私貿市則人馬交度深非便宜且砦鋪皆<lb/>
為虛設矣䟽奏即停前詔　十二月帝親禦契丹以李<lb/>
沆為東京畱守甲寅駕發京師次陳橋戊午駐驆澶州<lb/>
辛酉宴從臣於行宫以王超等督先鋒示以陣圖俾識<lb/>
部分壬戌賜近臣甲胄弓劍幸浮橋登臨河亭賜澶州<lb/>
<pb n="KR2c0007_WYG_003-28a"/>
父老錦袍茶帛甲子次大名錢若水上疏曰孫武著書<lb/>
以伐謀為主漢高將將以用法為先伐謀者以將帥能<lb/>
料敵制勝也用法者以朝廷能賞罸不私也今溥潜領<lb/>
雄師數萬閉門不出坐視邊冦俘掠生民上孤委注之<lb/>
恩下挫鋭師之氣葢潜輩不能制勝朝廷未能用法使<lb/>
然也軍法臨陣不用命者斬今若斬潜以狥然後擢如<lb/>
楊延朗楊嗣者五七人增其爵秩分授兵柄使將萬人<lb/>
間以強弩分路討除孰敢不用命哉敵人聞我將帥不<lb/>
<pb n="KR2c0007_WYG_003-28b"/>
用命退則有死豈獨思遁抑亦來歲不敢犯邊矣如此<lb/>
則可以坐清邊塞然後鑾路還京天威懾於四海矣臣<lb/>
嘗讀前史周世忠即位之始劉崇結契丹入侵契丹遣<lb/>
其將楊衮領騎兵數萬隨崇至高平當時懦將樊愛能<lb/>
何徽等臨敵不戰世宗大陳宴㑹斬愛能等㧞偏將十<lb/>
餘人分兵擊太原劉崇聞之股慄不敢出即日遁去自<lb/>
是兵威大振其後收淮甸下秦鳳平關南特席捲爾以<lb/>
陛下之神武豈讓世宗乎此今日禦敵之竒䇿也若將<lb/>
<pb n="KR2c0007_WYG_003-29a"/>
來安邊之術請以近事言之太祖朝制置最得其宜止<lb/>
以郭進在邢州李漢超在關南何繼筠在鎮定賀惟忠<lb/>
在易州李謙溥在隰州姚内斌在慶州董遵誨在通逺<lb/>
軍王彦昇在原州但授綠邊巡檢之名不加行營部署<lb/>
之號率皆十餘年不易其任立邊功者厚加賞賚其位<lb/>
皆不至觀察使葢位不高則朝廷易制任不易則邊事<lb/>
盡知然後授以聖謀來則掩殺去則勿追所以十七年<lb/>
中北邊西蕃不敢犯塞以至屢使乞和此皆陛下之所<lb/>
<pb n="KR2c0007_WYG_003-29b"/>
知也茍能遵太祖故事慎擇名臣分理邊郡罷部署之<lb/>
號使不相統轄置巡檢之名俾遞相救應如此則出必<lb/>
擊敵入則守城不數年間可致邊烽罷警矣孫何上疏<lb/>
曰陛下嗣位以來訓師擇將可謂至多以高祖之大度<lb/>
兼蕭王之赤心神武冠於百王精兵倍於前代分閫仗<lb/>
鉞者固當以身先士卒為心賊遺君父為恥而列城相<lb/>
望堅壁自全手握强兵坐違成筭遂使敵人得計邊騎<lb/>
肆行焚刼我郡縣係累我黎庶陛下慮人神之忿怒憫<lb/>
<pb n="KR2c0007_WYG_003-30a"/>
河朔之生靈爰御六師親幸澶淵天聲一振敵騎四逃<lb/>
雖鎮定道路已通而徳棣風塵未息此殆將帥或未得<lb/>
人邊奏或有壅閼鄰境不相救援糗糧須俟轉輸之所<lb/>
致也將帥者何或恃勇無謀或忌功玩敵但全城堡不<lb/>
䘏人民邊奏者何護塞之臣固祿守位城池焚刼不以<lb/>
實聞老幼殺傷託言他盗不救援者何緣邊州縣城壘<lb/>
叅錯如輔車唇齒之相依若頭目手足之相衛託稱兵<lb/>
少不出或待奏可乃行俟輦輸者何敵騎徃還焱馳鳥<lb/>
<pb n="KR2c0007_WYG_003-30b"/>
逝嬴糧景從萬兩方行迨乎我來冦已遁去此四者當<lb/>
今急務擇將帥則莫若文武之内叅用謀臣防壅閼則<lb/>
莫若凡奏邊防陛見廷問合救援則莫若督以軍令聽<lb/>
其便宜運糗糧則莫若輕齎疾驅角彼趫捷今大駕既<lb/>
駐鄴下契丹終不敢萌心南牧所慮薦食者惟東北無<lb/>
備之城繕完周防不可不慎且用兵之道尤貴豫防今<lb/>
契丹西畏大兵北無歸路急則奮撃愈不可制餘燼尚<lb/>
或復然奔潰亦宜預備大河津濟處處有之亦望量屯<lb/>
<pb n="KR2c0007_WYG_003-31a"/>
禁兵扼其要害則請和之使不日可待帝覽而嘉之及<lb/>
傅潜逗撓無功何又請斬潜以狥　丁卯召見大名父<lb/>
老勞賜之聞康保裔死優詔賻恤贈侍中錄其二子一<lb/>
孫召傅潜還流之房州<lb/>
三年春正月己卯朔駐驆大名府契丹知帝親征乃縱<lb/>
掠而去丁亥范廷召等追契丹於莫州斬首萬餘級盡<lb/>
獲所掠餘騎遁出境庚子帝至自大名　帝時出手詔<lb/>
詢錢若水備禦北邉之術若水上疏曰臣讀前史論匃<lb/>
<pb n="KR2c0007_WYG_003-31b"/>
奴者多矣若漢婁敬樊噲季布賈誼晁錯主父偃徐樂<lb/>
王恢韓安國朱買臣董仲舒之所陳特和親征伐之二<lb/>
議唐李靖魏徴温彦博郭正一狄仁傑之所及亦不過<lb/>
戰守之兩端晉桑維翰不背約之言出於微弱故相趙<lb/>
普請囬軍之奏姑冀息民悉非逺謀臣所不取嚴尤謂<lb/>
自古禦戎無善䇿臣竊笑之守在四夷制勝以静非上<lb/>
䇿而何臣聞唐魏愽一鎮爾兵戎固不衆於今日而敵<lb/>
騎未嘗南牧者以幽薊為北門扼其險阻故也石晉割<lb/>
<pb n="KR2c0007_WYG_003-32a"/>
地之後由定武逹滄海千里受敵雖設二關鎮之以重<lb/>
兵莫可以禦故晉末度長河漢初復擾邊徼以周世宗<lb/>
之英武曾未能絶其犯中山窺上黨今御札詢備禦剪<lb/>
滅之術臣以為不得幽州未可剪滅也後唐莊宗在河<lb/>
北命周徳威取幽州然後南向而争天下葢先有萬全<lb/>
之計使不能勝此善用兵者也夫戰守不同心將不能<lb/>
料敵重兵在外輕兵在内則今之所患也臣願陛下選<lb/>
智謀可以任邊郡者聽召壯士以為部曲而官為廪給<lb/>
<pb n="KR2c0007_WYG_003-32b"/>
之又募民為招收軍厚其糧賜蠲其租賦彼供輸兩地<lb/>
各有親屬則敵之動息得以知之如是同心將能料敵<lb/>
而在外者皆輕兵矣然無以統衆則不能用衆無以制<lb/>
勝則不能必勝故必擇大臣領近鎮提重兵以專閫外<lb/>
之事有警則督戰已事則班師既無舉兵之名又得馭<lb/>
兵之要三軍同力上下一心備禦之方舉在此矣若乃<lb/>
患民力之困則廣邊地之營田患戍卒之驕則嚴將帥<lb/>
之法令古語有之曰法不可移令不可違又曰功不勸<lb/>
<pb n="KR2c0007_WYG_003-33a"/>
謂之止善罪不懲謂之縱惡昔太祖用郭進守西山遣<lb/>
戍卒必戒之曰汝謹奉法我猶赦汝郭進殺汝矣其假<lb/>
借如此故郭進所至兵未嘗小衂臣願陛下推太祖所<lb/>
以待進之心而待諸將則法令不患不嚴勸懲不患不<lb/>
至矣帝善其議　知雄州何承矩上言曰契丹輕而不<lb/>
整貪而無親勝不相讓敗不相救以馳騁為容儀以弋<lb/>
獵為耕釣櫛風沐雨不以為勞露宿草行不以為苦復<lb/>
恃騎戰之利故頻年犯塞臣聞兵有三陣日月風雲天<lb/>
<pb n="KR2c0007_WYG_003-33b"/>
陣也山陵水泉地陣也兵車士卒人陣也今用地陣而<lb/>
設險以水泉而作固建設陂塘綿亘滄海縱有敵騎安<lb/>
能折衝昨者契丹犯邊高陽一路東負海西抵順安士<lb/>
庶安居即屯田之利也今順安西至西山地雖數軍路<lb/>
纔百里縱有丘陵岡阜亦多川瀆泉源因而廣之制為<lb/>
塘埭自可息邊患矣今緣邊守將多非其才不悦詩書<lb/>
不習禮樂不可守疆界制御無方動悞國家雖提貔虎<lb/>
之師莫遏蠭蟻之衆臣按兵法凡用兵之道校之以計<lb/>
<pb n="KR2c0007_WYG_003-34a"/>
而索其情謂將孰有能天地孰得法令孰行兵衆孰强<lb/>
士卒孰練賞罸孰明此料敵制勝之道也知此而用戰<lb/>
者必勝否則必敗夫惟無慮而易敵者必擒於人也伏<lb/>
望慎擇良吏出牧邊民厚之以俸祿使悦其心借之以<lb/>
威權使嚴其令然後深溝高壘秣馬厲兵為戰守之備<lb/>
修仁立徳布政行惠廣安輯之道訓士卒闢田疇勸農<lb/>
耕畜芻粟以備凶年完長㦸修勁弩謹烽燧繕保戍以<lb/>
防外患來則禦之去則備之如此則邊城按堵矣臣又<lb/>
<pb n="KR2c0007_WYG_003-34b"/>
聞古之明王安集吏民順俗而教簡募良材以備不虞<lb/>
齊桓晉文皆募兵以服鄰敵故强國之君必料其民有<lb/>
膽勇者聚為一卒樂進戰効力以顯忠勇者聚為一卒<lb/>
能踰高赴逺輕足善鬬者聚為一卒此二者兵之練鋭<lb/>
内出可以决圍外入可以屠城况小大異形强弱異勢<lb/>
險易異備卑身以事强小國之形也以蕃戎伐蕃戎中<lb/>
國之形也故陳湯統西域而郅支滅常惠用烏孫而邊<lb/>
鄙寧且聚膽勇樂戰輕生之徒古稱良䇿請試行之且邊<lb/>
<pb n="KR2c0007_WYG_003-35a"/>
鄙之人多負壯勇識外邦之情偽知山川之形勝望於<lb/>
邊郡置營召募不須品度人材止求少壯有武藝者萬<lb/>
人俟契丹有警令智勇將統而用之必顯成功乃中國<lb/>
之長筭也又如𣙜塲之設葢先朝從權立制以惠契丹<lb/>
縱其渝信犯盟亦不之廢似全大體今緣邊𣙜場因其<lb/>
犯塞尋即停罷去歲以臣上計於雄州置塲賣茶雖貲<lb/>
貨並行而邊氓未有所濟乞延訪大臣議其可否或文<lb/>
武中有抗執獨議是必别有良謀請委之邊任使施方<lb/>
<pb n="KR2c0007_WYG_003-35b"/>
略責以成功茍空陳浮議上惑聖聰秪如靈州足為證<lb/>
驗况兹契丹又非夏州之比也<lb/>
四年冬十月契丹入侵以王顯為鎮定三路都部署禦<lb/>
之是月顯與契丹戰於遂城敗之戮二萬餘人契丹進<lb/>
次滿城而還<lb/>
六年夏四月契丹耶律諾衮蕭達蘭侵定州高陽關副<lb/>
都部署王繼忠與大將王超桑賛等帥兵赴之至康村<lb/>
與諾衮戰繼忠陣東偏為敵所乗斷餉道超賛皆畏縮<lb/>
<pb n="KR2c0007_WYG_003-36a"/>
退師繼忠獨與麾下躍馬馳赴服飾稍異契丹識之圍<lb/>
數十重士皆殊死戰且戰且行傍西山而北至白城力<lb/>
不能支遂被執帝聞之謂其已死優詔贈官繼忠見契<lb/>
丹主於炭山蕭太后知繼忠才賢授户部使<lb/>
景徳元年八月以畢士安冦準同平章事初士安既拜<lb/>
叅知政事入謝帝曰未也行且相卿因問誰可與卿同<lb/>
進者對曰冦準兼資忠義善斷大事臣所不如帝曰聞<lb/>
其好剛使氣對曰凖忘身殉國秉道疾邪故不為流俗<lb/>
<pb n="KR2c0007_WYG_003-36b"/>
所喜今中國之民雖䝉休徳涵養而北兵不戢為邊境<lb/>
患若凖者正宜用帝曰然故有是命　九月契丹大舉<lb/>
入侵時以敵軍深入中外震駭召羣臣問方略王欽若<lb/>
臨江人請幸金陵陳堯叟閬州人請幸成都帝以問凖<lb/>
凖曰不知誰為陛下畫此二䇿帝曰卿姑斷其可否勿<lb/>
問其人也凖曰臣欲得獻䇿之人斬以釁鼓然後北伐<lb/>
耳陛下神武將臣協和若大駕親征敵當自遁不然出<lb/>
竒以撓其謀堅守以老其師勞佚之勢我得勝筭矣奈<lb/>
<pb n="KR2c0007_WYG_003-37a"/>
何棄廟社欲幸楚蜀所在人心奔潰敵乗勝深入天下<lb/>
可復保耶帝意乃决因問凖曰今敵騎馳突而天雄軍<lb/>
寔為重鎮萬一䧟沒則河朔皆敵地也孰可為守凖以<lb/>
王欽若薦且曰宜速召面諭授勑俾行欽若至未及有<lb/>
言凖遽曰主上親征非臣子辭難之日叅政為國柄臣<lb/>
當體此意欽若驚懼不敢辭　閏月乙亥以叅知政事<lb/>
王欽若判天雄軍兼都部署契丹主隆緒同其母蕭氏<lb/>
遣其統軍順國王蕭達蘭攻威虜順安軍三路都部署<lb/>
<pb n="KR2c0007_WYG_003-37b"/>
擊敗之斬偏將𫉬其輜重又攻北平砦及保州復為州<lb/>
砦兵所敗達蘭與契丹主及其母合衆攻定州宋兵拒<lb/>
于唐河擊其游騎契丹遂駐兵陽城淀號二十萬毎縱<lb/>
游騎剽掠小不利輒引去徜徉無鬬志冦凖聞之曰是<lb/>
狃我也請練師命將簡驍鋭據要害以備之是時故將<lb/>
王繼忠為契丹言和好之利契丹以為然遣李興以繼<lb/>
忠書及宻表詣莫州部署石普議和普以聞於朝朝臣<lb/>
莫敢如何畢自安請羈縻之漸許其平帝曰敵悍如此<lb/>
<pb n="KR2c0007_WYG_003-38a"/>
恐不可保士安曰臣嘗得契丹降人言其雖深入屢挫<lb/>
不甚得志隂欲引去又恥無名且彼寜不畏人乘虛覆<lb/>
其巢穴此請殆不妄繼忠之奏臣請入之於是詔諭繼<lb/>
忠曰朕豈欲窮兵唯思息戰如許通和即當遣使己卯<lb/>
高繼祖率兵擊敗契丹於岢嵐軍李延渥又敗之於瀛<lb/>
州　冬十月遣曹利用詣契丹軍時契丹數戰不利復<lb/>
令王繼忠附奏議和帝遣利用利用至軍蕭太后欲求<lb/>
關南地利用力拒之　庚午帝親征車駕發京師以李<lb/>
<pb n="KR2c0007_WYG_003-38b"/>
繼隆石保吉為駕前排陣使是日司天言日抱珥黄氣<lb/>
充塞宜不戰而却癸酉駐驆常城縣甲戌寒甚左右進<lb/>
貂㡌毳裘却之曰臣下皆苦寒朕安用此　壬申契丹<lb/>
兵直犯前軍而陣未接戰蕭達蘭出按視地形李繼隆<lb/>
部將張環守牀子弩射殺之達蘭有機勇所領皆鋭兵<lb/>
既死敵大挫衂時王欽若在天雄軍閉門束手無䇿但<lb/>
脩齋誦經而已唯魏能守安肅軍楊延朗守廣信軍二軍<lb/>
最切敵境而攻圍百戰不能下及敵退出境而延朗追<lb/>
<pb n="KR2c0007_WYG_003-39a"/>
躡轉戰未嘗敗衂故時人目二軍為銅梁門鐵遂城葢<lb/>
由二將善守也　以王旦為東京畱守初帝親征以雍<lb/>
王元份畱守旦等皆扈從至是元份以暴疾聞命旦馳<lb/>
還代之旦曰願宣冦準臣有所陳準至旦奏曰十日不<lb/>
捷何以處之帝黙然良久曰立太子旦既至京直入禁<lb/>
中下令甚嚴人無知者　丙子帝次澶州又有以金陵<lb/>
之謀告者帝意稍惑召冦準問之準曰陛下惟可進尺<lb/>
不可退寸河北諸軍日夜望鑾輿至士氣百倍若囬輦<lb/>
<pb n="KR2c0007_WYG_003-39b"/>
數步則萬衆瓦解敵乗其後金陵亦不可得至也準岀<lb/>
遇殿前都指揮使高瓊曰太尉受國厚恩今日有以報<lb/>
乎瓊曰願効死準復入瓊立庭下準曰陛下不以臣言<lb/>
為然盍試問瓊瓊即奏曰冦準言是準又曰機不可失宜<lb/>
趣駕帝乃發至澶州南城望見契丹軍勢甚盛衆請駐<lb/>
蹕冦準固請曰陛下不過河則人心益危敵氣未懾非<lb/>
所以取威决勝也且王超領勁兵屯中山以扼其吭李<lb/>
繼隆石保吉分大陣以扼其左右肘四方征鎮赴援者<lb/>
<pb n="KR2c0007_WYG_003-40a"/>
日至何疑而不進高瓊亦固以請即麾衛士進輦帝遂<lb/>
渡河御北城門樓召諸將撫慰逺近望見御葢踴躍呼<lb/>
萬歲聲聞數十里會鄆城得契丹諜者縛至斬之契丹<lb/>
相視益布駭帝悉以軍事付準準承制專决號令明肅<lb/>
士卒畏悦己而契丹數千騎來薄城下詔士卒迎擊斬<lb/>
獲大半乃引去帝還行宫畱準居北城上徐使人視準<lb/>
何為準方與知制誥楊億飲博歌謔懽呼帝喜曰準如<lb/>
是吾復何憂　十二月庚辰契丹使韓杞持書與曹利<lb/>
<pb n="KR2c0007_WYG_003-40b"/>
用俱來請盟利用言契丹欲得關南地帝曰所言歸地<lb/>
事極無名若必邀求朕當决戰若欲貨財漢以玉帛賜<lb/>
單于有故事宜許之時準不欲賂以貨財且欲邀其稱<lb/>
臣及獻幽薊之地因畫䇿以進曰如此則可保百年無<lb/>
事不然數十年後戎且生心矣帝曰數十年後當有扞<lb/>
禦之者吾不忍生靈重困姑聽其和可也準尚未許會<lb/>
有譛準幸兵以自取重者準不得已乃許其成復遣曹<lb/>
利用如契丹軍議歲幣帝曰必不得已雖百萬亦可準<lb/>
<pb n="KR2c0007_WYG_003-41a"/>
聞之召利用至幄謂曰雖有敇㫖汝所許過三十萬吾<lb/>
斬汝矣利用至契丹軍蕭太后謂利用曰晉卑我關南<lb/>
周世宗取之今宜見還也利用曰晉周事我朝不知若<lb/>
歲求金帛以佐軍尚不知帝意可否割地之請我不敢<lb/>
以聞契丹政事舎人高正始遽前曰我引衆以來圖復<lb/>
故地若止得金帛而歸吾愧吾國人矣利用曰子盍為<lb/>
契丹熟計使契丹用子言恐連兵結釁非國利也契丹<lb/>
猶覬關南遣其監門衛大將軍姚東之持書復議帝不<lb/>
<pb n="KR2c0007_WYG_003-41b"/>
許而去利用竟以銀十萬兩絹二十萬匹成約而還<lb/>
癸未帝幸李繼隆營命從官將校飲犒賜諸軍有差詔<lb/>
以將班師諭兩京　甲申契丹使姚東之来獻御衣食<lb/>
物乙酉帝御行營南樓觀河遂宴從官及契丹使　丙<lb/>
戌遣李繼昌使契丹定和戒諸將勿出兵邀其歸路<lb/>
甲午車駕發澶州　乙未契丹使丁振以誓書來以兄<lb/>
禮事帝　丁酉契丹兵出塞　戊戌帝至自澶州辛丑<lb/>
錄契丹誓書頒兩河諸州<lb/>
<pb n="KR2c0007_WYG_003-42a"/>
二年春正月庚戌朔以契丹講和大赦天下　壬子放<lb/>
河北諸州强壯歸農罷諸路行營合鎮定兩路為一省<lb/>
北面部署鈐轄都監使臣二百九十餘員河北戍兵十<lb/>
之五緣邊三之一詔緣邊毋出境掠奪得契丹馬牛悉<lb/>
縱還之通互市茸城池招流亡廣儲蓄由是河北民得<lb/>
安業皆畢士安之謀也士安又請按邊要選守將以馬<lb/>
知節知定州楊延昭知保州李允則知雄州孫全照知<lb/>
鎮州他所擇任悉當其才是時以契丹修好有慶弔之<lb/>
<pb n="KR2c0007_WYG_003-42b"/>
使乃置國信司專主之領以宦者　二月癸卯遣太子<lb/>
中允孫僅如契丹賀其太后生辰致書自稱南朝以契<lb/>
丹為北朝直史館王曾上言春秋時小國爵不過子今<lb/>
從其國號足矣何用對稱兩朝不聽　秋七月歸幣於<lb/>
契丹自是歲以為常　冬十月遣職方郎中韓國華如<lb/>
契丹賀正旦　十一月契丹遣使來賀承天節　十二<lb/>
月契丹使來賀明年正旦自是皆歲以為常<lb/>
大中祥符元年夏四月契丹遣使請歲幣外别假錢幣<lb/>
<pb n="KR2c0007_WYG_003-43a"/>
帝以問宰相王旦旦曰東封近彼以此探朝廷意耳帝<lb/>
曰何以答之旦曰止當以微物輕之乃於歲給三十萬<lb/>
物内各借三萬仍諭次年額内除之契丹得之大慙<lb/>
二年十二月甲辰契丹太后蕭氏卒蕭氏有機謀善馭<lb/>
大臣得其死力毎入侵親被甲督戰及通好亦出其謀<lb/>
然性殘忍多殺戮與韓徳讓通賜姓名耶律隆運拜大<lb/>
丞相封晉王未幾徳讓亦死陪葬陵旁<lb/>
三年五月契丹伐回鶻破肅州　六月契丹饑來市糴<lb/>
<pb n="KR2c0007_WYG_003-43b"/>
詔雄州糴粟二萬石賑之　冬十月契丹使耶律寜來<lb/>
告伐高麗先是高麗康肇弑其主誦立誦兄詢而相之<lb/>
契丹主隆緒謂羣臣曰康肇弑君而立詢訽因而相之<lb/>
大逆也宜發兵問其罪蕭廸里以年荒未可隆緒不聽<lb/>
十一月契丹軍渡鴨綠江肇戰敗退保銅州契丹進兵<lb/>
擒之遂攻開京詢棄城走平州契丹焚開京宫室府庫<lb/>
而還自是用兵連歲始罷<lb/>
乾興元年二月帝崩契丹主隆緒集蕃漢大臣舉哀遣<lb/>
<pb n="KR2c0007_WYG_003-44a"/>
耶律僧隱等來吊祭置帝御筵建資福道塲百日而罷<lb/>
命諸州軍不得作樂凡國中犯帝諱者悉改之<lb/>
仁宗天聖二年十二月契丹大閱聲言獵幽州朝廷患<lb/>
之帝以問二府衆請練兵以備不虞張知白曰契丹修<lb/>
好未逺今其舉者以上初政試觀朝廷耳豈可自生釁<lb/>
耶若終以為疑莫如因今河決發兵以防河為名彼亦<lb/>
不虞也未幾契丹果罷去<lb/>
七年八月契丹詳衮大延琳據遼陽反初遼東自神冊<lb/>
<pb n="KR2c0007_WYG_003-44b"/>
附契丹無𣙜酤鹽麵之征馮延休韓紹勲相繼為户部<lb/>
使始以燕法䋲之民不堪命會燕荐饑户部副使王嘉<lb/>
獻計造船使其民漕粟以賑之水路險艱多至覆沒鞭<lb/>
扑榜掠民怨思亂東京舎利軍詳衮大延琳因之為變<lb/>
遂囚畱守蕭孝先殺韓紹勲王嘉等以快衆情僣號興<lb/>
遼契丹主聞亂徴諸道兵命南京畱守蕭孝穆討平之<lb/>
九年六月契丹主隆緒卒子宗真立宗真宫人蕭訥木錦<lb/>
所生齊天后蕭氏無子取而養之愛同己出至是立焉<lb/>
<pb n="KR2c0007_WYG_003-45a"/>
訥木錦自立為皇太后聽政宗真改元景福號隆緒曰聖<lb/>
宗初隆緒遭母喪哀毁骨立羣臣請改元隆緒曰改元<lb/>
吉禮也居喪行吉禮乃不孝子也羣臣請以日易月以<lb/>
法古制曰吾契丹帝也寜違古制不為不孝之人至是<lb/>
疾革屬子宗真曰皇后事我四十年以其無子命汝為<lb/>
嗣我死汝子母切勿殺之且曰宋朝信誓當守而勿失<lb/>
及卒左右希訥木錦㫖誣齊天后弟謀逆訥木錦令鞫治連<lb/>
及齊天后宗真聞之曰皇后侍先帝四十年撫育朕躬<lb/>
<pb n="KR2c0007_WYG_003-45b"/>
當為太后今不果反罪之可乎訥木錦曰此人若在恐為<lb/>
後患宗真曰皇后無子而老雖在無能為也訥木錦不從<lb/>
遷之上京後竟弑之　秋七月丙午朔契丹來吿哀帝<lb/>
遣龍圖閣待制孔道輔及王隨等充賀冊及弔祭等使<lb/>
初道輔使契丹契丹燕使者優人以文宣王為戲道輔<lb/>
艴然徑出契丹使主客者邀還坐且令謝道輔正色曰中<lb/>
國與北朝通好以禮文相接今俳優之徒侮慢先聖而<lb/>
不之禁北朝之過也何謝為至是益加禮重<lb/>
<pb n="KR2c0007_WYG_003-46a"/>
景祐元年五月契丹太后蕭訥木錦隂召諸弟議欲立少<lb/>
子重元重元以其謀白於契丹主宗真宗真遂收太后<lb/>
符壐遷之慶州七括宫始親决國事立重元為皇太弟<lb/>
慶厯二年三月己巳契丹來求關南之地時契丹主漸<lb/>
長國内無事户口蕃息慨然有南侵之意會元昊反中<lb/>
國旰食欲乘釁取瓦橋關以南十縣地乃集羣臣議南<lb/>
院樞密使蕭惠曰兩國强弱聖慮所悉况宋人西征有<lb/>
年師老民疲陛下親帥六軍臨之其勝必矣北院樞密<lb/>
<pb n="KR2c0007_WYG_003-46b"/>
使蕭孝穆曰我先朝與宋和好無罪伐之其曲在我况<lb/>
勝負未可逆料願熟察之契丹主從惠言乃遣南院宣<lb/>
徽使蕭特黙翰林學士劉六符來致書取故地且問興<lb/>
師伐夏及沿邊䟽濬水澤增益兵戍之故特黙至吕夷<lb/>
簡奏富弼為接伴使與中使迎勞之特黙托疾不拜弼<lb/>
曰吾嘗使北病卧車中聞命輒起今中使至而子不拜<lb/>
何也特黙等矍然起拜弼開懐與語特黙感悦亦不復<lb/>
隐其情密以其主所欲得者告且曰可從從之不然以<lb/>
<pb n="KR2c0007_WYG_003-47a"/>
一事塞之弼具以聞帝唯許增歲幣或以宗室女嫁其<lb/>
子且令夷簡擇報聘者夷簡不悦弼因薦之集賢校理<lb/>
歐陽修引顔真卿使李希烈事請畱之不報弼得命即<lb/>
入對叩頭曰主憂臣辱臣不敢愛其死帝為動色進弼<lb/>
樞密直學士弼辭曰國家有急義不憚勞奈何逆以官<lb/>
爵賂之　夏四月富弼如契丹　五月契丹聚兵幽薊<lb/>
聲言南下河北京東皆為邊備朝議請城洛陽吕夷簡<lb/>
曰此子囊城郢計也使契丹得渡河雖高城深池何可<lb/>
<pb n="KR2c0007_WYG_003-47b"/>
恃耶我聞契丹畏壯侮怯景徳之役非乘輿濟河則未<lb/>
易服也宜建都大名示將親征以伐其謀帝從之戊午<lb/>
建大名府為北京即真宗駐蹕之所　六月以王徳用<lb/>
判定州兼三路都部署徳用時教士卒習戰頃之士勇<lb/>
皆可用契丹遣人來覘或請捕之徳用曰吾軍整而和<lb/>
使覘者得實以歸是屈人兵以不戰也明日大閲於郊<lb/>
下令具糗糧聽吾鼓視吾旗所向覘者歸告契丹謂漢<lb/>
兵將大至敵中始懼　富弼至契丹見契丹主宗真言<lb/>
<pb n="KR2c0007_WYG_003-48a"/>
曰兩朝人主父子繼好垂四十年一旦求割地何也契<lb/>
丹主曰南朝違約塞鴈門增塘水治城隍籍民兵將以<lb/>
何為羣臣請舉兵而南吾謂不若遣使求地求而不𫉬<lb/>
舉兵未晚弼曰北朝忘章聖皇帝之大徳乎澶淵之役<lb/>
茍從諸將言北兵無得脱者且北朝與中國通好則人<lb/>
主專其利而臣下無所𫉬若用兵則利歸臣下而人主<lb/>
任其禍故勸用兵者皆為身謀爾契丹主驚曰何謂也<lb/>
弼曰晉高祖欺天叛君末帝昏亂土宇狹小上下離叛<lb/>
<pb n="KR2c0007_WYG_003-48b"/>
故契丹全師獨克然所𫉬金幣充牣諸臣之家而壯士<lb/>
健馬物故大半今中國提封萬里精兵百萬法令修明<lb/>
上下一心北朝欲用兵能保其必勝乎就使其勝所亡<lb/>
士馬羣臣當之歟抑人主當之歟若通好不絶歲幣盡<lb/>
歸人主羣臣何利焉契丹主大悟首肯者久之弼又曰<lb/>
塞鴈門者備元昊也塘水始於何承矩事在通好前城<lb/>
隍皆修舊民兵亦補闕非違約也契丹主曰微卿言吾<lb/>
不知其詳雖然吾祖宗故地當見還也弼曰晉以盧龍<lb/>
<pb n="KR2c0007_WYG_003-49a"/>
賂契丹周世宗復取關南地皆異代事若各求地豈北<lb/>
朝之利哉既退劉六符曰吾主恥受金幣堅欲十縣何<lb/>
如弼曰本朝皇帝嘗言為祖宗守國豈敢妄以土地與<lb/>
人北朝所欲不過租賦爾朕不忍多殺兩朝赤子故屈<lb/>
己增幣以代之若必欲得地是志在敗盟假此為辭爾<lb/>
澶淵之盟天地鬼神實臨之北朝首發兵端過不在我<lb/>
天地鬼神其可欺乎六符謂其介曰南朝皇帝存心如<lb/>
此大善當共奏使兩主意通明日契丹主召弼同獵引<lb/>
<pb n="KR2c0007_WYG_003-49b"/>
弼馬自近謂曰得地則歡好可久弼反覆陳其不可狀<lb/>
且言北朝既以得地為榮南朝必以失地為辱兄弟之<lb/>
國豈可使一榮一辱哉獵罷六符曰吾主聞公榮辱之<lb/>
言意甚感悟今惟有結昏可議爾弼曰結昏易生嫌隙<lb/>
本朝長公主出降齎送不過十萬緍豈若歲幣無窮之<lb/>
利哉契丹主諭弼使還曰俟卿再至當擇一事受之卿<lb/>
其遂以誓書來弼還具以白帝癸亥帝復使弼持和親<lb/>
增幣二議及誓書徃契丹且命受口傳之詞於政府既<lb/>
<pb n="KR2c0007_WYG_003-50a"/>
行次樂壽謂副使張茂實曰吾為使而不見國書脱書<lb/>
詞與口傳異吾事敗矣啟事果不同馳還都以晡時入<lb/>
見曰政府故為此以䧟臣臣死不足惜如國事何帝以<lb/>
問晏殊殊曰吕夷簡决不為此誠恐誤爾弼曰晏殊姦<lb/>
邪黨夷簡以欺陛下遂易書而行　九月富弼至契丹<lb/>
不復議昏專欲增幣且曰南朝既增我歲幣其遺我之<lb/>
辭當曰獻弼曰南朝為兄豈有兄獻於弟乎契丹主曰<lb/>
然則為納字弼曰亦不可契丹主曰南朝既以厚幣遺<lb/>
<pb n="KR2c0007_WYG_003-50b"/>
我是懼我矣於一字何有若我擁兵而南得無悔乎弼<lb/>
曰本朝兼愛南北之民故屈己增幣何名為懼或不得<lb/>
已而用兵則當以曲直為勝負非使臣之所知也契丹<lb/>
主曰卿勿固執古有之矣弼曰自古唯唐高祖借兵突<lb/>
厥當時贈遺或稱獻納其後頡利為太宗所擒豈復有<lb/>
此禮哉聲色俱厲契丹主知不可奪乃曰吾當自遣人<lb/>
議之乃畱增幣誓書而使其北院樞密副使耶律仁先<lb/>
及劉六符持誓書與弼偕來且議獻納二字弼至入對<lb/>
<pb n="KR2c0007_WYG_003-51a"/>
曰二字臣以死拒之彼氣折矣可勿許也帝用晏殊議<lb/>
竟以納字許之於是歲增銀絹各十萬匹兩送至白溝<lb/>
仍遣知制誥梁適持誓書與仁先如契丹報之契丹亦<lb/>
遣使再致誓書來報撤兵自是通好如故　李燾曰時<lb/>
契丹實惜盟好特為虛聲以動中國吕夷簡等乃許與<lb/>
過厚遂為無窮之害　十一月以富弼為翰林學士辭<lb/>
不拜弼始受命使契丹聞一女卒再徃聞一男生皆不<lb/>
顧得家書未嘗發輒焚之曰徒亂人意於是帝復申樞<lb/>
<pb n="KR2c0007_WYG_003-51b"/>
密直學士之命弼辭又除翰林學士弼懇辭曰增歲幣<lb/>
非臣本意特以方討元昊未暇與角故不敢以死争敢<lb/>
受賞乎<lb/>
四年五月契丹伐党項夏人救之契丹遂伐夏遣使來<lb/>
告師期　冬十月契丹主宗真親將騎兵十萬岀金肅<lb/>
城遣弟重元將騎兵七千出南路樞密使蕭惠將騎兵<lb/>
六萬出北路三路濟河長驅入夏境四百里不見敵據<lb/>
徳勝寺南壁以待惠與元昊戰於賀蘭山北敗之元昊<lb/>
<pb n="KR2c0007_WYG_003-52a"/>
見契丹兵盛乃請和退師十里請收叛黨以獻且進方<lb/>
物契丹主遣樞密副使蕭格迓之而進軍次於河曲元<lb/>
昊親率党項三部以待罪契丹命格詰其納叛背盟之<lb/>
故賜之酒許其自新惠以為大軍既集宜加伐不可許<lb/>
和契丹主猶豫未决元昊以未得成言又退師三十里<lb/>
以候凡三退將百里毎退必赭其地契丹馬無所食因<lb/>
許和元昊乃遷延以老之度其馬饑士疲因縱兵急攻<lb/>
惠營敗之乗勝攻南壁契丹主大敗從數騎走得免元<lb/>
<pb n="KR2c0007_WYG_003-52b"/>
昊入樞密使蕭孝友砦執駙馬蕭呼圖克以去已而遣使<lb/>
歸其先所俘獲契丹亦遣所畱夏使還之契丹主遂引<lb/>
兵還　十一月契丹以雲州為西京雲州即雲中也契<lb/>
丹建為西京大同府於是契丹境内凡五京六州軍城<lb/>
百五十六縣二百九部族五千二屬國六十東至於海<lb/>
西至金山暨於流沙北至臚朐河南至白溝幅員萬里<lb/>
皇祐元年三月己未契丹遣使來告伐夏　九月契丹<lb/>
北院樞密使蕭惠帥師自河南進以伐夏戰艦糧艘綿<lb/>
<pb n="KR2c0007_WYG_003-53a"/>
亘數百里既入敵境偵侯不逺鎧甲載於車軍士不得<lb/>
乗馬諸將請備不虞惠曰諒祚必自迎車駕何暇及我<lb/>
無故設備徒自敝耳契丹主既還惠師尚進未立營柵<lb/>
夏人奄至惠與麾下不及甲而走追者射之惠幾不得<lb/>
脱士卒死傷者不可勝計　冬十月契丹復伐夏𫉬夏<lb/>
主諒祚之母於賀蘭以歸<lb/>
五年契丹及夏平<lb/>
至和二年夏四月己亥契丹遣使賀乾元節持本國三<lb/>
<pb n="KR2c0007_WYG_003-53b"/>
世畫像來求御容　八月契丹主宗真卒廟號興宗子<lb/>
洪基立以大弟重元為大叔遣使來告哀宗真性佻侻<lb/>
嘗因夜宴自入樂隊又數變服入酒肆寺觀尤重浮屠<lb/>
法僧有正拜三公三師兼政事令者其臣馬保忠嘗勸<lb/>
以臣下無勲勞宜序進之宗真怫然怒曰若爾則是君<lb/>
不得專豈社稷之福邪自是欲有遷除必先厚賜近臣<lb/>
以絶其言　遣知制誥劉敞使契丹弔祭敞入境契丹<lb/>
導之行自古北口至栁河回曲殆千里欲夸示險逺敞質譯<lb/>
<pb n="KR2c0007_WYG_003-54a"/>
人曰自松亭趨柳河甚徑且易不數日可抵中京何為<lb/>
故道此譯相顧駭愧曰實然但通好以來置驛如是不<lb/>
敢變也順州山中有異獸如馬而食虎豹契丹不能識<lb/>
問敞敞曰此所謂駁也為説其音聲形狀且誦山海經<lb/>
管子書曉之契丹益嘆服<lb/>
嘉祐二年九月契丹來聘遣翰林學士胡宿報之初契<lb/>
丹主宗真來求御容會卒乃已至是洪基復遣使來求<lb/>
欲成先志帝遣張昇報聘諭使更致新主像契丹欲先<lb/>
<pb n="KR2c0007_WYG_003-54b"/>
得之曰在昔文成弟也弟先面兄於禮為順况今南朝<lb/>
乃伯父之尊當先致恭於是復使其臣蕭扈以洪基像<lb/>
來宿乃奉御容如契丹契丹主具儀仗迎謁及瞻視驚<lb/>
肅再拜謂左右曰我若生中國不過與之執鞭持葢一<lb/>
都虞候耳<lb/>
八年六月契丹大叔重元反兵敗自殺<lb/>
英宗治平二年六月詔遣官與契丹定疆界<lb/>
三年春正月癸酉契丹復改國號曰遼<lb/>
<pb n="KR2c0007_WYG_003-55a"/>
神宗熙寜七年三月遼主以河東路沿邊增修戍壘起<lb/>
舖舍侵入蔚應朔三州界内使林牙蕭禧來言乞行毁<lb/>
撤别立界至禧歸帝面諭以三州地界俟遣官與北朝<lb/>
官即境上議之遂遣太常少卿劉忱等如遼遼遣樞密<lb/>
副使蕭素會忱於代州境上詔下樞密院議且手詔判<lb/>
相州韓琦司空富弼判河南府文彦博判永興軍曾公<lb/>
亮條代北事宜以聞琦奏言臣觀近年朝廷舉事似不<lb/>
以大敵為卹彼見形生疑必謂我有復圖燕南之意故<lb/>
<pb n="KR2c0007_WYG_003-55b"/>
引先發制人之説造為釁端所以致疑其事有七高麗<lb/>
臣屬北方久絶朝貢乃因商舶誘之使來契丹知之必<lb/>
謂將以圖我一也强取吐蕃之地以建熙河契丹聞之<lb/>
必謂行將及我二也徧植榆柳於西山冀其成長以制<lb/>
蕃騎三也剏團保甲四也河北諸州築城鑿池五也置<lb/>
都作院頒弓刀新式大作戰車六也置河北三十七將<lb/>
七也契丹素為敵國因事起疑不得不然臣嘗竊計始<lb/>
為陛下謀者必曰自祖宗以來因循茍且治國之本當<lb/>
<pb n="KR2c0007_WYG_003-56a"/>
先聚財積榖募兵於農則可以鞭笞四陲復唐故疆故<lb/>
散青苗錢為免役法置市易務次第取錢新制日下更<lb/>
改無常而監司督責以刻為明今農怨於畎畝商嘆於<lb/>
道路長吏不安其職陛下不盡知也夫欲攘斥四海以<lb/>
興太平而先使邦本困搖衆心離怨此則為陛下始謀<lb/>
者大誤也臣今為陛下計宜遣報使具言向來興作乃<lb/>
修備之常豈有他意疆土素定悉如舊境不可持此造<lb/>
端以隳累世之好可疑之形如將官之類因而罷去益<lb/>
<pb n="KR2c0007_WYG_003-56b"/>
養民愛力選賢任能疎逺奸䛕進用忠鯁使天下悦服<lb/>
邊備日充若其果自敗盟則可一振威武恢復故疆攄<lb/>
累朝之宿憤矣弼彦博公亮亦皆有言大抵度上以敵<lb/>
為憂故深指時事云<lb/>
八年三月遼人復來議疆事劉忱等與蕭素會於大黄<lb/>
平三議不能决素初指蔚朔應三州分水嶺土壠為界<lb/>
及忱與之行視無土壠乃但云以分水嶺為界凡山皆<lb/>
有分水彼意至時可以㒺取也相持久之至是遼主復<lb/>
<pb n="KR2c0007_WYG_003-57a"/>
遣蕭禧來致圖書以忱等遷延為言乃命韓縝代忱等<lb/>
與遼使議縝與禧爭辯或至夜分禧執分水嶺之説不<lb/>
變留舘不肯辭曰必得請而後反帝不得已遣知制誥<lb/>
沈括報聘括詣樞宻院閲故牘得頃歲所議疆地書指<lb/>
古長城為分界今所争乃黄嵬山相逺三十餘里表論<lb/>
之帝喜愕謂括曰兩府不究本末幾誤國事命以畫圖<lb/>
示禧禧議始屈乃賜括白金千兩使行括至遼遼相楊<lb/>
益戒與議不能屈謾曰數里之地不忍而輕絶好乎括<lb/>
<pb n="KR2c0007_WYG_003-57b"/>
曰師直為壯曲為老今北朝棄先君之大信以威用其<lb/>
民非我朝之不利也凡六會竟不可奪遂舍黄嵬而以<lb/>
天池請括乃還在道圖其山川險易迂直風俗淳龎人<lb/>
情向背為使契丹圖上之　帝問張方平以祖宗禦戎<lb/>
之策孰長方平曰太祖不勤逺略如夏州李彛興靈武<lb/>
馮暉河西折御卿皆因其酋豪許以世襲故邊圉無事<lb/>
董遵誨捍環州郭進守西山李漢超保關南皆十餘年<lb/>
優其祿賜寛其文法而少遣兵諸將財力豐而威令行<lb/>
<pb n="KR2c0007_WYG_003-58a"/>
間諜詳審吏士用命賊所入輒先知併力禦之戰無不<lb/>
克故以十五萬人獲百萬之用終太祖之世邊鄙不聳<lb/>
天下安樂及太宗平并又欲逺取燕薊自是歲有契丹<lb/>
之虞曹彬劉延謙傅潛等數十戰各亡士卒十餘萬又<lb/>
内徙李彛興馮暉之族致繼遷之變二邊皆擾而朝廷<lb/>
始旰食矣真宗之初趙徳用納欵及澶淵之克遂與契<lb/>
丹盟至今人不識兵革所謂盛徳大業祖宗之事大略<lb/>
如此亦可以鑒矣近歲邊臣建開拓之議皆行險徼幸<lb/>
<pb n="KR2c0007_WYG_003-58b"/>
之人欲以天下安危試之一擲事成則身䝉其利不成<lb/>
則陛下任其患不可聽也時契丹遣泛使蕭禧上問遼<lb/>
意安在方平曰遼自與中國通好安於豢養吏士驕惰<lb/>
實不用兵昔蕭英劉六符來仁宗命二府置酒殿廬英<lb/>
頗泄其情六符變色目之英歸竟以此得罪今禧黠知<lb/>
故事令大臣與議無屈帝尊與彼交上曰朕以慶厯講<lb/>
和之後中國不為善後之備欲修輯為應兵耳方平曰<lb/>
應兵禍之已成者也消變於未成善之善者也　秋七<lb/>
<pb n="KR2c0007_WYG_003-59a"/>
月戊子詔韓縝如河東割地以卑遼遼使争議疆事不<lb/>
決帝問於王安石安石勸帝曰將欲取之必姑與之於<lb/>
是詔分水嶺為界蕭禧乃去至是遣天章閣待制韓縝<lb/>
如河東割新疆與之凡東西失地七百里遂為異日興<lb/>
兵之端　十二月遼主洪基殺其后蕭氏時北院樞密<lb/>
使耶律伊遜專政勢傾一國而忌后明敏誣后與伶官<lb/>
趙惟一私通遂族誅惟一而賜后自盡<lb/>
十年十一月遼主洪基殺其太子濬濬蕭后之子也伊<lb/>
<pb n="KR2c0007_WYG_003-59b"/>
遜既譛殺蕭后謀搆濬以罪隂令護衛耶律察喇誣告<lb/>
都宫使耶律徹爾及和囉噶等謀廢洪基而立濬遼主信<lb/>
之誅徹爾等廢濬為庶人徙於上京伊遜夜遣力士殺<lb/>
濬以卒聞<lb/>
元豐三年春正月遼出耶律伊遜於興中府伊遜又欲<lb/>
害太子濬之子延禧因言宋衛王科爾斡之子淳可為<lb/>
儲嗣羣臣畏伊遜莫敢言北院宣徽使蕭烏納伊勒必<lb/>
蕭托輝諫曰舍嫡不立是以國與人也遼主猶豫不决<lb/>
<pb n="KR2c0007_WYG_003-60a"/>
會獵於黑山見扈從官屬多隨伊遜後始惡其專遂改<lb/>
伊遜知南院大王事伊遜入謝遼主即日出之興中府<lb/>
其黨多黜遂封延禧為梁王設旗鼓伊喇六人以護衛<lb/>
之時延禧生六年矣<lb/>
建中靖國元年遼主洪基卒孫延禧立是為天祚帝事<lb/>
見後<lb/>
　<lb/>
　<lb/>
<pb n="KR2c0007_WYG_003-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋史紀事本末卷三<lb/>
</p>
<p>
</p>
  </div>
</body>
</text>
</TEI>
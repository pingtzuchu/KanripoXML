<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史紀事本末卷二十二</head> <lb/>
    <p>
<pb n="KR2c0007_WYG_022-1a"/>
欽定四庫全書<lb/>
　宋史紀事本末卷二十二<lb/>
　　　　　　　　　　　明　馮　琦　原編<lb/>
　　　　　　　　　　　　　陳邦瞻　增輯<lb/>
　　兩朝内禪<hi>孝宗光宗寧宗廟議陵議附</hi>
孝宗淳熈十四年九月癸卯太上皇有疾　冬十月辛<lb/>
未帝罷朝侍疾赦　乙亥太上皇崩於德夀殿遺詔太<lb/>
上皇后改稱皇太后帝號痛擗踊謂宰臣王淮等曰晉<lb/>
<pb n="KR2c0007_WYG_022-1b"/>
孝武魏孝文實行三年喪服何妨聽政司馬光通鑑所<lb/>
載甚詳淮對曰晉武雖有此意後來在宫中止用深衣<lb/>
練冠帝曰當時羣臣不能将順其美光所以議之自我<lb/>
作古何害辛巳詔曰太上皇帝奄棄至養朕當衰服三<lb/>
年羣臣自遵易月之令可令有司討論儀制以聞尤袤<lb/>
典禮定大行皇帝廟號髙宗翰林學士洪邁獨請號世<lb/>
祖袤率禮官顔師魯等奏曰宗廟之制祖有功宗有德<lb/>
藝祖規創大業為宋太祖太宗混一區夏為宋太宗自<lb/>
<pb n="KR2c0007_WYG_022-2a"/>
真宗至欽宗聖聖相傳廟制一定萬世不易在禮子為<lb/>
父屈示有尊也太上親為徽宗子子為祖父為宗失昭<lb/>
穆之序議者不過以漢光武為比光武以長沙王後布<lb/>
衣崛起不與哀平相繼其稱無嫌太上中興雖同光武<lb/>
然實繼徽宗正統以子繼父非光武比将來祔廟在徽<lb/>
宗下而稱祖恐在天之靈有所不安詔羣臣集議袤上<lb/>
議如初邁論遂屈詔從禮官議衆論紛然㑹禮部太常<lb/>
寺亦同主高宗謂本朝創業中興皆在商丘取商高宗<lb/>
<pb n="KR2c0007_WYG_022-2b"/>
實為有證遂從初議乙酉百官五上表請帝還内不許<lb/>
戊子帝衰絰御素輦還内　十一月己亥帝始以白布<lb/>
巾袍視事於延和殿朔望詣德壽宫則衰絰而杖如初<lb/>
因詔太子參决庻務於議事堂左諭德尤袤言於太子<lb/>
曰大權所在天下之所爭趨甚可懼也願殿下事無大<lb/>
小一取上㫖而後行情無厚薄一付衆議而後定又曰<lb/>
儲副之位止於侍膳問安不交外事撫軍監國自漢至<lb/>
今多出權宜事權不一動有觸礙乞俟祔廟之後便行<lb/>
<pb n="KR2c0007_WYG_022-3a"/>
懇辭以彰殿下令德庚子皇太子三辭參决不許辛丑<lb/>
帝詣德壽宫禫祭百官釋服甲辰羣臣三上表請御殿<lb/>
聽政詔俟過祔廟<lb/>
十五年春正月丁酉朔詣德壽宫几筵行禮　三月庚<lb/>
子上大行太上皇諡曰聖神武文憲孝皇帝廟號高宗<lb/>
用翰林學士洪邁議以吕頥浩趙鼎韓世忠張俊配享<lb/>
高宗廟庭秘書少監楊萬里以張浚有社稷功請用浚<lb/>
配享不聽　丙寅權攢高宗於永思陵　夏四月壬申<lb/>
<pb n="KR2c0007_WYG_022-3b"/>
帝親行奉迎虞主之禮自是七虞八虞九虞卒哭奉辭<lb/>
皆如之丙戌祔高宗主於太廟詔曰朕比下令欲衰絰<lb/>
三年羣臣屢請御殿易服故以布素視事内殿雖有俟<lb/>
過祔廟勉從所請之詔然稽諸典禮心實未安行之終<lb/>
制乃為近古宜體至意勿復有請<lb/>
十六年春正月丙申以周必大留正為左右丞相帝自<lb/>
高宗崩即欲傳位太子嘗諭必大曰禮莫重於祀宗廟<lb/>
而孟享多以病分詣孝莫大於執喪而不得日至德壽<lb/>
<pb n="KR2c0007_WYG_022-4a"/>
宫朕将退休矣因密賜紹興傳位親札於必大命預草<lb/>
詔專以奉几筵以畢高宗三年之制而進必大為首相<lb/>
　乙巳皇太后移御慈福宫更德壽宫為重華宫　二<lb/>
月壬戌下詔傳位於皇太子太子即位帝素服退居於<lb/>
重華宫辛未尊帝為壽皇聖帝皇后為壽成皇后皇太<lb/>
后為壽聖皇太后大赦　立皇后李氏后安陽人慶逺<lb/>
節度使道之女也道帥湖北聞道士皇甫坦善相人岀<lb/>
諸女拜之坦見后驚不敢受拜曰此女當母天下坦言<lb/>
<pb n="KR2c0007_WYG_022-4b"/>
於高宗遂聘為恭王妃性悍妬嘗訴帝左右於高宗及<lb/>
壽皇高宗不懌謂吳后曰是婦将種吾為皇甫坦所誤<lb/>
壽皇亦屢訓敇令以皇太后為法不然行當廢汝后疑<lb/>
其説出於太后憾之至是立為后　三月己亥子擴進<lb/>
封嘉王李后所生也<lb/>
光宗紹熈元年春正月丙辰帝朝壽皇於重華宫　二<lb/>
年十一月辛未帝有事於太廟后殺貴妃黄氏初帝欲<lb/>
誅宦者近習懼遂謀離間三宫帝疑之不能自解㑹帝<lb/>
<pb n="KR2c0007_WYG_022-5a"/>
得心疾夀皇購得良藥欲因帝至宫授之宦者遂訴於<lb/>
皇后曰太上合藥一丸俟宫車過即投藥萬一不虞奈<lb/>
宗社何李后覘藥實有心銜之頃之内宴后請立嘉王<lb/>
擴為太子夀皇不許后曰妾六禮所聘嘉王妾親生也<lb/>
何為不可夀皇大怒后退持嘉王泣訴於帝謂夀皇有<lb/>
廢立意帝惑之遂不朝夀皇一日帝浣手宫中覩宫人<lb/>
手白恱之他日后遣人送食合於帝啟之則宫人兩手<lb/>
也至是以黄貴妃有寵因帝祭太廟宿齋宫后殺貴妃<lb/>
<pb n="KR2c0007_WYG_022-5b"/>
以暴卒聞壬申冬至郊合祭天地風雨大作黄壇燭盡<lb/>
滅不能成禮而罷帝既聞貴妃卒又值此變震懼增疾<lb/>
不視朝政事多决於后后益驕恣夀皇聞帝疾亟徃南<lb/>
内視之且責后后怨益深<lb/>
三年春正月乙巳朔帝有疾不視朝　三月辛巳帝疾<lb/>
稍愈始御延和殿聽政以子濤為安定郡王帝自有疾<lb/>
重華温凊之禮以及誕辰節序屢以夀皇傳㫖而免至<lb/>
是宰輔百官下至韋布之士以過宫為請者甚衆至有<lb/>
<pb n="KR2c0007_WYG_022-6a"/>
扣頭引裾號泣而諫者帝為開悟有翻然夙駕之意既<lb/>
而不果行都人始以為憂　夏四月戊午帝始朝重華<lb/>
宫　五月帝有疾不視朝　十一月丙戌日南至丞相<lb/>
留正帥百官詣重華宫稱賀兵部尚書羅㸃給事中尤<lb/>
袤中書舍人黄裳御史黄度郎官葉適等上疏請帝朝<lb/>
重華宫不從秘書郎彭龜年復上言夀皇之事髙宗備<lb/>
極子道此陛下所親睹也况夀皇今日止有陛下一人<lb/>
聖心拳拳不言可知特遇過宫日分陛下或遲其行則<lb/>
<pb n="KR2c0007_WYG_022-6b"/>
夀皇不容不降免到宫之㫖葢為陛下辭責於人使人<lb/>
不得以竊議陛下其心非不願陛下之來自古人君處<lb/>
骨肉之間多不與外臣謀而與小人謀之所以交鬬日<lb/>
深疑隙日大今日兩宫萬萬無此然臣所憂者外無韓<lb/>
琦富弼吕誨司馬光之臣而小人之中已有任守忠者<lb/>
在焉惟陛下裁察又言使陛下虧過宫定省之禮皆左<lb/>
右小人間諜之罪宰執侍從但能推父子之愛調停重<lb/>
華臺諫但能仗父子之義責望人主至於疑間之根盤<lb/>
<pb n="KR2c0007_WYG_022-7a"/>
固不去曾無一語及之今内侍間諜兩宫者固非一人<lb/>
獨陳源在夀皇朝得罪至重近復進用外人皆謂離間<lb/>
之機必自源始宜亟發威斷首逐陳源然後肅命鑾輿<lb/>
負罪引慝以謝夀皇使父子懽然宗社有永不亦幸歟<lb/>
龜年又以書誚趙汝愚汝愚入對徃復規諫帝意乃悟<lb/>
汝愚更屬嗣秀王伯圭調䕶於是兩宫之情始通辛卯<lb/>
帝朝重華宫皇后繼至從容竟日而還都人大恱　是<lb/>
月皇后歸謁家廟推恩使臣鄧從訓等一百八十人<lb/>
<pb n="KR2c0007_WYG_022-7b"/>
四年春正月己巳朔帝朝重華宫　三月辛巳以趙汝<lb/>
愚同知樞密院事御史汪義端與汝愚有隙上言高宗<lb/>
聖訓不用宗室為宰執汝愚楚王元佐七世孫不宜用<lb/>
之汝愚亦力辭不許命當制學士申諭上意而黜義端<lb/>
汝愚乃拜命　五月己巳親策禮部進士問禮樂刑政<lb/>
之要陳亮以君道師道對且曰臣竊嘆陛下於夀皇涖<lb/>
政二十有八年之間寧有一政一事之不在聖懷而問<lb/>
安視寝之餘所以察詞而觀色因此而得彼者其端甚<lb/>
<pb n="KR2c0007_WYG_022-8a"/>
衆亦既得其機要而見諸施行矣豈徒一月四朝為京<lb/>
邑之美觀也哉上得之大喜以為善處人父子之間擢<lb/>
為第一　秋七月壬午以趙汝愚知樞密院事　九月<lb/>
庚午重陽節百官上夀請帝朝重華宫不聽而召内侍<lb/>
陳源為押班中書舍人陳傅良不草詞且上疏曰陛下<lb/>
之不過重華宫者特誤有所疑而積憂成疾以至此爾<lb/>
臣嘗即陛下之心反覆論之竊自謂深切陛下亦既許<lb/>
之矣未既中變以誤為實而開無端之釁以疑為真而<lb/>
<pb n="KR2c0007_WYG_022-8b"/>
成不療之疾是陛下自貽禍也給事中謝深甫言父子<lb/>
至親天理昭然太上之愛陛下亦猶陛下之愛嘉王太<lb/>
上春秋高千秋萬嵗後陛下何以見天下帝感悟趨命<lb/>
駕徃朝百官班立以俟帝出至御屏后挽留帝入曰天<lb/>
寒官家且飲酒百僚侍衛相顧莫敢言傅良趨進引帝<lb/>
裾請毋入因至屏後后叱曰此何地秀才欲斫頭耶傅<lb/>
良痛哭於庭后使人問曰此何理也傅良曰子諫父不<lb/>
聽則號泣而隨之后益怒遂傳㫖罷還内傅良下殿徑<lb/>
<pb n="KR2c0007_WYG_022-9a"/>
行詔改秘閣修撰不受於是著作郎沈有開秘書郎彭<lb/>
龜年禮部侍郎倪思國子録王介等皆上疏請朝不從<lb/>
㑹上召嘉王倪思言夀皇欲見陛下亦猶陛下之於嘉<lb/>
王也上為動容時李后寖與政思進講姜氏㑹齊侯於<lb/>
濼因奏言人主治國必自齊家始家之不能齊者不能<lb/>
防其漸也始於褻狎終於恣横至於隂陽易位内外無<lb/>
别甚至離間父子漢之吕氏唐之武韋幾至亂亡不但<lb/>
魯荘公也帝悚然趙汝愚同侍經筵退語人曰讜直如<lb/>
<pb n="KR2c0007_WYG_022-9b"/>
此吾黨不逮也上怒思出知紹興府　冬十月工部尚<lb/>
書趙彦逾等上書重華宫乞㑹慶節勿降㫖免朝夀皇<lb/>
曰朕自秋涼以來思與皇帝相見卿等奏疏已令進御<lb/>
前矣及㑹慶節帝復稱疾不朝丞相以下皆上疏自劾<lb/>
乞罷黜嘉王府翊善黄裳請誅内侍楊舜卿彭龜年奏<lb/>
言臣所居之官以記注人君言動為職車駕不過宫問<lb/>
安如此書者殆數十矣恐非所以示後又言陛下誤以<lb/>
臣充嘉王府講讀官正欲臣等教以君臣父子之道臣<lb/>
<pb n="KR2c0007_WYG_022-10a"/>
聞有身教有言教陛下以身教臣以言教者也言豈若<lb/>
身之切哉是時太學生汪安仁等二百一十八人亦上<lb/>
書請朝重華宫皆不報　十一月趙彦逾復力請帝朝<lb/>
重華宫帝始徃朝尚書左選郎官葉適奏自今宜於過<lb/>
宫之日令宰執侍從先詣起居異時兩宫聖意有難言<lb/>
者自可因此傳致則責任有歸不可復使近習小人增<lb/>
損語言以生疑惑不聽<lb/>
五年春正月癸酉夀皇不豫　夏四月夀皇疾浸革羣<lb/>
<pb n="KR2c0007_WYG_022-10b"/>
臣數請帝問疾重華宫皆不報帝與皇后幸玉津園兵<lb/>
部尚書羅㸃請先過重華宫且曰陛下為夀皇子四十<lb/>
餘年無一間言止縁初郊違豫夀皇嘗至南内督過左<lb/>
右之人自此讒間遂生憂疑以臣觀之夀皇與天下相<lb/>
忘久矣今大臣同心輔政百執事奉法循理宗室戚里<lb/>
三軍百姓皆無貳志設有間離誅之不疑乃若深居不<lb/>
出久虧子道衆口謗讟禍患将作不可以不慮帝曰卿<lb/>
等可為朕調䕶之侍講黄裳對曰父子之親何俟調䕶<lb/>
<pb n="KR2c0007_WYG_022-11a"/>
㸃曰陛下一岀即當釋然帝猶未許㸃乃率講官言之<lb/>
帝曰朕心未嘗不思夀皇㸃曰陛下久闕定省雖有此<lb/>
心何以自白起居舍人彭龜年連疏請對不報屬帝視<lb/>
朝龜年不離班位伏地扣額血流漬甃帝曰素知卿忠<lb/>
直欲何言龜年奏今日事何大於過宫余端禮因曰扣<lb/>
額龍墀曲致忠懇臣子至此豈得已耶帝曰知之然猶<lb/>
不徃羣臣上疏請者相繼帝将以癸丑日朝至期丞相<lb/>
以下入宫門俟日昃帝復辭以疾於是羣臣請斥罷者<lb/>
<pb n="KR2c0007_WYG_022-11b"/>
百餘人詔不許秘書少監孫逢吉等再上疏以請陳傅<lb/>
良請以親王執政一人充重華宫使臺諫交章劾内侍<lb/>
陳源楊舜卿林億年離間之罪請逐之不報　五月夀<lb/>
皇疾大漸欲一見帝數顧視左右陳傅良以帝不徃重<lb/>
華宫乃繳上告敇出城待罪丞相留正等率宰執進諫<lb/>
帝拂衣起正引帝裾諫羅㸃進曰夀皇疾勢已危不及<lb/>
今一見後悔何及羣臣隨帝入至福寧殿内侍闔門痛<lb/>
哭而出越二日正等又請入對帝令知閣門事韓侂胄<lb/>
<pb n="KR2c0007_WYG_022-12a"/>
傳㫖云宰執並岀正等俱岀至浙江亭待罪夀皇聞之<lb/>
憂甚侂胄奏曰昨傳㫖宰執岀殿門今乃出都門請自<lb/>
徃宣押入城於是正及趙汝愚等復還第明日帝召羅<lb/>
㸃入對㸃言前日迫切獻忠舉措失禮陛下赦而不誅<lb/>
然引裾亦故事也帝曰引裾可也何得輒入宫禁乎㸃<lb/>
引辛毘事以謝且曰夀皇止有一子既付神器惟恐見<lb/>
之不速耳從官及彭龜年黄裳沈有開奏乞令嘉王詣<lb/>
重華宫問疾許之王至宫夀皇為之感動　六月戊戌<lb/>
<pb n="KR2c0007_WYG_022-12b"/>
夜夀皇崩年六十八是夕重華宫内侍訃於宰執私第<lb/>
趙汝愚恐帝疑惑不岀視朝持其劄不上次日帝視朝<lb/>
汝愚以聞因請詣重華宫成禮帝許之至日昃不出大<lb/>
宗正丞李大性上疏言今日之事顛倒舛逆况金使祭<lb/>
奠當引見於北宫素帷不知是時猶可以不岀乎檀弓<lb/>
曰成人有兄死不為衰者聞子臯将為成宰遂為衰成<lb/>
人曰兄則死而子臯為之衰葢言成人畏子臯之來方<lb/>
為制服乃子臯為之非為兄也若陛下必待使來然後<lb/>
<pb n="KR2c0007_WYG_022-13a"/>
執喪則恐貽譏中外豈特如成人而已哉宰相乃率百<lb/>
官詣重華宫發喪将成服留正與汝愚議介少傅吳琚<lb/>
請夀聖太后垂簾暫主喪事太后不許正等附奏云臣<lb/>
等連日造南内請對不獲累上疏不得報今當率百官<lb/>
恭請若皇帝不岀百官相與慟哭於宫門恐人情騷動<lb/>
為社稷憂乞太后降㫖以皇帝有疾暫就宫中成服然<lb/>
喪不可以無主祝文稱孝子嗣皇帝宰臣不敢代行太<lb/>
后夀皇之母也請攝行祭禮太后許之　史臣曰高宗<lb/>
<pb n="KR2c0007_WYG_022-13b"/>
以公天下之心擇太祖之後而立之乃得孝宗之賢聰<lb/>
明英毅卓然為南渡諸帝稱首即位之初銳志恢復重<lb/>
違高宗之命不輕岀師又值金國平治無隙可乗然易<lb/>
表為書正敵國禮減去嵗幣以定隣好金人易宋之心<lb/>
至是亦寖異於前日故世宗每戒羣臣積錢榖謹邊備<lb/>
葢忌帝之将有為也惜帝用兵之志弗遂而終自古人<lb/>
君起自外藩入繼大統而能盡宫庭之孝未有若帝者<lb/>
終喪三年又能却羣臣之請而力行之廟號孝宗其無<lb/>
<pb n="KR2c0007_WYG_022-14a"/>
愧矣<lb/>
乙巳尊夀聖皇太后為太皇太后夀成皇后為皇太后<lb/>
丁未葉適言於留正曰帝疾而不執喪将何辭以謝天<lb/>
下今嘉王長若預建參决則疑謗釋矣正從之率宰執<lb/>
入奏云皇子嘉王仁孝夙成宜早正儲位以安人心不<lb/>
報越六日又請帝批云甚好明日宰執同擬㫖以進乞<lb/>
帝親批付學士院降詔是夕御劄付丞相云歴事嵗久<lb/>
念欲退閒正得之大懼　秋七月辛酉留正因朝佯仆<lb/>
<pb n="KR2c0007_WYG_022-14b"/>
於庭即出國門上表請老且云陛下速囬淵鑒追悟前<lb/>
非漸收人心庻保國祚初正始議帝以疾未克主喪宜<lb/>
立皇太子監國若未倦勤當復明辟設議内禪太子可<lb/>
即位而趙汝愚請以太皇太后㫖禪位嘉王正謂建儲<lb/>
詔未下遽及此他日必難處與汝愚異遂以肩輿五鼓<lb/>
遁去　甲子太皇太后詔嘉王擴成服即位尊帝為太<lb/>
上皇帝皇后為太上皇后時留正既去人心益揺㑹帝<lb/>
臨朝忽仆於地趙汝愚憂危不知所岀徐誼以書誚汝<lb/>
<pb n="KR2c0007_WYG_022-15a"/>
愚曰自古人臣為忠則忠為姦則姦忠姦雜而能濟者<lb/>
未之有也公内雖心惕外欲坐觀非雜之謂歟國家安<lb/>
危在此一舉汝愚問策安岀誼曰此大事非憲聖太后<lb/>
命不可知閣門事韓侂胄琦五世孫憲聖女弟之子也<lb/>
同里蔡必勝與侂胄同在閣門可因必勝招之侂胄至<lb/>
汝愚以内禪議遣侂胄請於太后侂胄因所善内侍張<lb/>
宗尹以奏太后不獲命明日徃又不獲命逡巡将退内<lb/>
侍關禮見而問之侂胄具述汝愚意禮令少俟入見太<lb/>
<pb n="KR2c0007_WYG_022-15b"/>
后而泣太后問故禮對曰聖人讀書萬卷亦嘗見有如<lb/>
此時而保無亂者乎太后曰此非汝所知禮曰此事人<lb/>
人知之今丞相巳岀所賴者趙知院旦夕亦去矣言與<lb/>
淚俱下太后驚曰知院同姓事體與他人異乃亦去乎<lb/>
禮曰知院未去非但以同姓故以太皇太后為可恃耳<lb/>
今定大計而不獲命勢不得不去去将如天下何太后<lb/>
因問侂胄安在禮曰臣已留其俟命太后曰事順則可<lb/>
令諭好為之禮報侂胄且云來早太后於夀皇梓宫前<lb/>
<pb n="KR2c0007_WYG_022-16a"/>
垂簾引執政侂胄復命日已向夕汝愚始以其事語陳<lb/>
騤余端禮亟命殿帥郭杲等夜以兵分衛南北内關禮<lb/>
使傅昌朝密製黄袍是日嘉王謁告不入臨時将禫祭<lb/>
汝愚曰禫祭重事王不可不出翌日甲子羣臣入王亦<lb/>
入汝愚率百官詣梓宫前太后垂簾汝愚率同列再拜<lb/>
奏皇帝疾未能執喪臣等乞立皇子嘉王為太子以繫<lb/>
人心皇帝批岀有甚好二字繼有念欲退閒之㫖取太<lb/>
皇太后處分太后曰既有御筆相公當奉行汝愚曰兹<lb/>
<pb n="KR2c0007_WYG_022-16b"/>
事重大播之天下書之史冊須議一指揮太后允諾汝<lb/>
愚袖岀所擬太后指揮以進云皇帝以疾至今未能執<lb/>
喪曾有御筆欲自退閒皇子嘉王擴可即皇帝位尊皇<lb/>
帝為太上皇帝皇后為太上皇后太后覽畢曰甚善汝<lb/>
愚奏自今臣等有合奏事當取嗣君處分然恐兩宫父<lb/>
子間有難處者須煩太后主張又奏上皇疾未平驟聞<lb/>
此事不無驚疑乞令都知楊舜卿提舉本宫任其責遂<lb/>
召舜卿至簾前面諭之太后乃命汝愚以㫖諭皇子即<lb/>
<pb n="KR2c0007_WYG_022-17a"/>
位皇子固辭曰恐負不孝名汝愚奏天子當以安社稷<lb/>
定國家為孝今中外人人憂亂萬一變生置太上皇何<lb/>
地衆扶皇子入素幄被黄袍方却立未坐汝愚率同列<lb/>
再拜皇子詣几筵奠哭盡哀須臾立仗訖催百官班皇<lb/>
子衰服岀就重華殿東廡素幄立内侍扶掖登御座百<lb/>
官起居訖行禫祭禮命舜卿徃南内請八寶初猶靳與<lb/>
舜卿傳奏皇子即位乃得寶出汝愚即喪次召還留正<lb/>
尋詔即以寝殿為泰安宫以奉上皇民心悦懌中外晏<lb/>
<pb n="KR2c0007_WYG_022-17b"/>
然汝愚力也　乙亥侍御史章頴等劾内侍林億年陳<lb/>
源楊舜卿詔奪舜卿官億年常州居住源撫州居住<lb/>
冬十月庚寅更號泰安宫為夀康宫　閏月庚申詔議<lb/>
祧廟時以孝宗祔廟議宗廟迭毁之制孫逢吉曹三復<lb/>
皆請併祧僖順翼宣四祖祧主宜有所歸自太祖首尊<lb/>
四祖之廟治平間以世數寖逺請遷僖祖於夾室後王<lb/>
安石等奏僖祖有廟與稷契無異請復其舊至是趙汝<lb/>
愚雅不以復祀僖祖為然侍從多從其説吏部尚書鄭<lb/>
<pb n="KR2c0007_WYG_022-18a"/>
僑欲且祧宣祖而祔孝宗侍講朱熹以為藏之夾室則<lb/>
是以子孫之主下藏於子孫之夾室又擬為廟制以為<lb/>
物豈有無本而生者廟堂不以聞乃毁撤僖宣廟室更<lb/>
創别廟以奉四祖　十一月辛亥詔行孝宗皇帝三年<lb/>
喪先是有司請於易月之外用漆紗淺黄之制時朱熹<lb/>
在講筵奏言自漢文短喪歴代因之天子遂無三年之<lb/>
喪為父且然則嫡孫承重可知人紀廢壞三綱不明千<lb/>
有餘年莫能釐正夀皇聖帝至性以日易月之外猶執<lb/>
<pb n="KR2c0007_WYG_022-18b"/>
通喪朝衣朝冠皆用大布所宜著在方策為萬世法程<lb/>
陛下以世嫡承大統承重之服著在禮律宜遵夀皇已<lb/>
行之法一時倉卒不及詳擬遂用漆紗淺黄之服使夀<lb/>
皇已行之禮舉而復墜臣竊痛之然既徃之事不及追<lb/>
改啟殯發引禮當復用初喪之服至是詔遵用三年之<lb/>
制中外百官皆以涼衫視事葢用熹言也　乙卯攢孝<lb/>
宗於永阜陵先是趙彦逾按視孝宗山陵以為土肉淺<lb/>
薄下有水石孫逢吉覆按乞别求吉兆詔集議朱熹上<lb/>
<pb n="KR2c0007_WYG_022-19a"/>
議状言夀皇聖德衣冠之藏當博求名山不宜偏信臺<lb/>
史委之水泉沙礫之中不報<lb/>
寧宗慶元六年六月乙酉太上皇后李氏崩諡曰慈懿<lb/>
　八月辛卯太上皇帝崩廟號光宗史臣曰光宗㓜有<lb/>
令聞嚮用儒雅即位之初總權綱屏嬖倖薄賦寛刑有<lb/>
可觀者及夫宫闈妬悍閹寺交搆驚憂致疾孝養曰怠<lb/>
孝宗之業衰矣<lb/>
　　韓侂胄專政<lb/>
<pb n="KR2c0007_WYG_022-19b"/>
光宗紹熈五年秋七月甲子皇子擴即位　乙丑立皇<lb/>
后韓氏后琦六世孫父曰同卿侂胄則其季父也被選<lb/>
入宫能順適兩宫意遂歸嘉王邸至是立為后　己巳<lb/>
以趙汝愚兼權叅知政事汝愚首裁抑僥倖收召四方<lb/>
知名之士中外引領望治　己亥復召留正赴都堂治<lb/>
事趙汝愚乞免兼叅知政事乃拜右丞相汝愚辭曰同<lb/>
姓之卿不幸處君臣之變敢言功乎　戊寅加殿前都<lb/>
指揮使郭杲為武寧軍節度使辛巳以趙汝愚為樞密<lb/>
<pb n="KR2c0007_WYG_022-20a"/>
使壬午以韓侂胄為汝州防禦使初侂胄欲推定策功<lb/>
意望節鉞汝愚曰吾宗臣汝外戚也豈可言功惟爪牙<lb/>
之臣則當推賞乃加杲節鉞但遷侂胄防禦使侂胄大<lb/>
失望然以傳逹詔㫖浸見親幸時時乗間竊弄威福知<lb/>
臨安府徐誼告汝愚曰侂胄異時必為國患宜飽其欲<lb/>
而逺之不聽汝愚欲推葉適之功適辭曰國危效忠職<lb/>
也適何功之有及聞侂胄觖望與知閣劉弼言於汝愚<lb/>
曰侂胄所望不過節鉞宜與之不從適歎曰禍自此始<lb/>
<pb n="KR2c0007_WYG_022-20b"/>
矣遂力求補外　八月丙辰内批罷左丞相留正時韓<lb/>
侂胄浸謀預政數詣都堂正使省吏諭之曰此非知閣<lb/>
日徃來之地侂胄怒而退㑹正與汝愚議山陵不合侂<lb/>
胄因間之於帝遂以手詔罷正出知建康府　以趙汝<lb/>
愚為右丞相汝愚本倚留正共事怒韓侂胄不以告及<lb/>
來謁因不見之侂胄慙憤羅㸃曰公誤矣汝愚悟乃見<lb/>
之侂胄終不懌　九月壬申以京鏜僉書樞密院事初<lb/>
帝欲除鏜帥蜀趙汝愚謂人曰鏜望輕資淺豈可當此<lb/>
<pb n="KR2c0007_WYG_022-21a"/>
方面鏜聞而憾之由是韓侂胄引以自助鏜時已變素<lb/>
守羣憸附和視正士如仇讐衣冠之禍自此始　冬十<lb/>
月内批以謝深甫為御史中丞劉德秀為監察御史罷<lb/>
右正言黄度時韓侂胄日夜謀去趙汝愚知閣門事劉<lb/>
㢸亦以不得與内禪心懷不平因謂侂胄曰趙相欲專<lb/>
大功君豈惟不得節鉞将恐不免嶺海之行侂胄愕然<lb/>
問計曰惟有用臺諫耳侂胄問若何而可㢸曰御筆批<lb/>
出是也侂胄然之遂以内批拜給事中謝深甫為中丞<lb/>
<pb n="KR2c0007_WYG_022-21b"/>
㑹汝愚請令近臣薦御史侂胄密以其黨劉德秀屬深<lb/>
甫遂以内批用之由是劉三傑李沐等牽連以進言路<lb/>
皆侂胄之人排斥正士侍講朱熹憂其害政每因進對<lb/>
爲帝切言之又約吏部侍郎彭龜年同劾侂胄㑹龜年<lb/>
出䕶使客不果熹復貽書汝愚當以厚賞酬侂胄之勞<lb/>
勿使預政汝愚為人疎謂其易制不以為慮黄度将上<lb/>
疏論侂胄之姦侂胄覺之以御筆除度知平江府度言<lb/>
蔡京擅權天下所由以亂今侂胄假御筆逐諫臣使俛<lb/>
<pb n="KR2c0007_WYG_022-22a"/>
首去不得效一言非國之利也固辭奉祠歸養未幾復<lb/>
内批罷侍講朱熹<hi>熹事見道學紀</hi>游仲鴻上疏曰陛下<lb/>
宅憂之時御批數出不由中書前日宰相留正之去去<lb/>
之不以禮諫官黄度之去去之不以正近日講官朱熹<lb/>
之去復去之不以道自古未有舍宰相諫官講官而能<lb/>
自爲聰明者也願亟還熹毋使小人得志以養成禍亂<lb/>
王介上疏言陛下即位未三月策免宰相遷易臺諫悉<lb/>
出内批非盛世事也崇寧大觀間事出御批遂成北狩<lb/>
<pb n="KR2c0007_WYG_022-22b"/>
之禍杜衍為相常積内降十數封還今宰相不敢封納<lb/>
臺諫不敢彈奏此豈可久之道皆不報　十一月庚戌<lb/>
以韓侂胄兼樞密都承㫖初詔侂胄可特遷二官侂胄<lb/>
意不滿力辭乃止遷一官為宜州觀察使怨趙汝愚益<lb/>
深至是特遷都承㫖　十二月乙丑吏部侍郎兼侍講<lb/>
彭龜年見韓侂胄用事權勢重於宰相上疏條奏其姦<lb/>
謂進退大臣更易言官皆初政最關大體若大臣或不<lb/>
能知而侂胄知之假托聲勢竊弄威福不去必為後患<lb/>
<pb n="KR2c0007_WYG_022-23a"/>
上覽奏駭曰侂胄朕托以肺腑信而不疑不謂如此龜<lb/>
年又言陛下逐朱熹太暴故欲陛下亦亟去此小人毋<lb/>
使天下人謂陛下去君子易去小人難於是龜年侂胄<lb/>
俱請祠帝欲兩罷其職陳騤進曰以閣門去經筵何以<lb/>
示天下既而内批龜年與郡侂胄進一官與在京官觀<lb/>
給事中林大中同中書舍人樓鑰繳奏曰陛下眷禮舊<lb/>
僚一朝龍飛延問無虚日不三數月間或死或斥賴龜<lb/>
年一人尚留今又去之四方謂其以盡言得罪恐傷政<lb/>
<pb n="KR2c0007_WYG_022-23b"/>
體且一去一留恩意不侔去者下逺則復侍左右留者<lb/>
納祠則召見無時請留龜年經筵而命侂胄以外任則<lb/>
事體適平人無可言者上批龜年已為優異侂胄本無<lb/>
過尤可並書行大中與鑰同奏龜年除職與郡以為優<lb/>
異則侂胄之轉承宣使非優異乎若謂侂胄本無過尤<lb/>
則龜年論事實出於愛君之忱豈得為過龜年既已決<lb/>
去侂胄難於獨留宜畀外任或外祠以慰公議不聽由<lb/>
是侂胄愈横御史中丞謝深甫劾陳傅良罷之　己巳<lb/>
<pb n="KR2c0007_WYG_022-24a"/>
陳騤罷以余端禮知樞密院事京鏜參知政事鄭僑同<lb/>
知樞密院事陳騤與趙汝愚素不恊未嘗同堂語及爭<lb/>
彭龜年事韓侂胄語人曰彭侍郎不貪好官固也元樞<lb/>
亦欲為好人耶故罷之而引京鏜居政府以間汝愚汝<lb/>
愚孤立於朝天子亦無所倚信　以趙彦逾為四川制<lb/>
置使時彦逾為工部尚書自以有功於帝室冀趙汝愚<lb/>
引居政府及除蜀帥大怒遂與韓侂胄合因陛辭疏廷<lb/>
臣姓名於帝指為汝愚之黨且曰老奴今去不惜為陛<lb/>
<pb n="KR2c0007_WYG_022-24b"/>
下言之由是帝亦疑汝愚矣<lb/>
寧宗慶元元年二月戊寅罷右丞相趙汝愚初韓侂胄<lb/>
欲逐汝愚而難其名謀於京鏜鏜曰彼宗姓也誣以謀<lb/>
危社稷則一網打盡矣侂胄然之以秘書監李沐嘗有<lb/>
怨於汝愚引為右正言使奏汝愚以同姓居相位将不<lb/>
利於社稷乞罷其政以奠安天位杜塞姦源是日汝愚<lb/>
出浙江亭待罪遂以觀文殿大學士出知福州甲申謝<lb/>
深甫等論汝愚冒居相位今既罷免不當加以書殿隆<lb/>
<pb n="KR2c0007_WYG_022-25a"/>
名帥藩重寄乞令奉祠思咎命提舉洞霄宫直學士院<lb/>
鄭湜草制詞有曰頃我家之多難賴碩輔之精忠持危<lb/>
定傾安社稷以為悦任公竭節利國家無不為坐無貶<lb/>
詞亦免官兵部侍郎章頴侍經幃帝曰諫官有言趙汝<lb/>
愚者卿等謂何頴奏言天地變遷人情危疑加以敵人<lb/>
嫚侮國勢未安未可輕退大臣願降詔宣諭汝愚無聽<lb/>
其去國子祭酒李祥言去嵗夀皇崩兩宫隔絶中外洶<lb/>
洶留正棄宰相而去官僚幾欲解散君喪無主國命如<lb/>
<pb n="KR2c0007_WYG_022-25b"/>
髮汝愚不畏滅族決策立陛下風塵不揺天下復安社<lb/>
稷之臣也奈何無念功至意忽體貎常典使精忠直節<lb/>
拂鬱黯闇何以示後世知臨安府徐誼素為汝愚所器<lb/>
凡有政務多咨訪之誼隨事禆助不避形迹又嘗勸汝<lb/>
愚早退及預防侂胄之姦侂胄尤怨之及是與國子博<lb/>
士楊簡亦抗論留汝愚李沐劾為黨皆斥之　夏四月<lb/>
丁巳大府寺丞吕祖儉奏言趙汝愚之忠韓侂胄怒曰<lb/>
吕寺丞乃與我事耶祖儉乃上封事曰陛下初政清明<lb/>
<pb n="KR2c0007_WYG_022-26a"/>
登用忠良然曾未踰時朱熹老儒也彭龜年舊學也有<lb/>
所論列則亟許之去至於李祥老成篤實非有偏比葢<lb/>
衆聽所共孚者今又終於斥逐臣恐自是天下有當言<lb/>
之事必将相視以為戒鉗口結舌之風一成而未易反<lb/>
是豈國家之利耶又曰今之能言之士其所難非在於<lb/>
得罪君父而在忤意權勢姑以臣所知者言之難莫難<lb/>
於論災異然言之而不諱者以其事不關於權勢也若<lb/>
乃御筆之降廟堂不敢重違臺諫不敢深論給舍不敢<lb/>
<pb n="KR2c0007_WYG_022-26b"/>
固執葢以其事關貴近深慮乗間激發而重得罪也故<lb/>
凢勸導人主事從中出者葢欲假人主之聲勢以漸竊<lb/>
威權耳比者聞之道路左右<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御於黜陟廢置之際間<lb/>
得聞者車馬輻輳其門如市恃權怙寵揺撼外庭臣恐<lb/>
事勢浸滛政歸倖門不在公室凢所薦進皆其所私凢<lb/>
所傾陷皆其所惡豈但側目憚畏莫敢指言而阿比順<lb/>
從内外表裏之患必将形見臣因李祥獲罪而深及此<lb/>
者是豈矯激自取罪戾哉實以士氣頺靡之中稍忤權<lb/>
<pb n="KR2c0007_WYG_022-27a"/>
臣則去不旋踵私憂過計深憂陛下之勢孤而相與維<lb/>
持宗社者寖寡也疏上有㫖祖儉朋比罔上送韶州安<lb/>
置中書舍人鄧馹繳奏祖儉不當貶中降㫖祖儉意在<lb/>
無君罪當誅竄逐已從寛㑹樓鑰進讀吕公著元祐初<lb/>
所上十事因進曰如公著社稷臣猶将十世宥之祖儉<lb/>
乃其孫也今投嶺外萬一即死陛下有殺諫臣名臣竊<lb/>
惜之帝問祖儉所言何事人皆知詔州之貶不岀上意<lb/>
尋改吉州　庚申太學生楊宏中周端朝張道林仲麟<lb/>
<pb n="KR2c0007_WYG_022-27b"/>
蒋傅徐範六人伏闕上書曰自古國家禍亂之由初非<lb/>
一端惟小人中傷君子其禍尤慘黨錮敝漢朋黨亂唐<lb/>
大率由此元祐以來邪正交攻卒成靖康之變臣子所<lb/>
不忍言陛下所不忍聞也近者諫官李沐論罷趙汝愚<lb/>
中外咨憤而李沐以為父老懽呼䝉蔽天聽一至於此<lb/>
陛下獨不念去嵗之事乎人情驚疑變在朝夕是時假<lb/>
非汝愚出死力定大議雖百李沐罔知攸濟當國家多<lb/>
難汝愚位樞府本兵柄指揮操縱何向不可不以此時<lb/>
<pb n="KR2c0007_WYG_022-28a"/>
為利今上下安妥乃有異意乎章頴李祥楊簡發於中<lb/>
激力辨其非即遭斥逐六館之士拂膺憤怨李沐自知<lb/>
邪正不兩立思欲盡覆正人以便其私必托朋黨以罔<lb/>
陛下之聽臣恐君子小人消長之機於此一判則靖康<lb/>
已然之騐何堪再見於今日耶伏願陛下念汝愚之忠<lb/>
勤察祥簡之非黨灼李沐之囬邪竄沐以謝天下還祥<lb/>
簡以收士心疏上詔宏中等罔亂上書扇揺國是悉送<lb/>
五百里外編管中書舍人鄧馹繳奏留之不聽是日有<lb/>
<pb n="KR2c0007_WYG_022-28b"/>
㫖李沐除右諫議大夫劉德秀除右正言知臨安府錢<lb/>
象祖捕諸生押送貶所未幾岀馹知泉州時天下號宏<lb/>
中等為六君子　秋七月癸酉加韓侂胄保寧節度使<lb/>
　十一月丙午竄故相趙汝愚於永州初韓侂胄忌汝<lb/>
愚必欲寘之死以息人言至是用何澹疏落汝愚觀文<lb/>
殿大學士及宫觀監察御史胡紘遂上言汝愚倡引偽<lb/>
徒謀為不軌乗龍授鼎假夢為符因條奏其十不遜且<lb/>
及徐誼詔謫汝愚寧逺軍節度副使永州安置誼惠州<lb/>
<pb n="KR2c0007_WYG_022-29a"/>
團練副使南安軍安置時汪義端當制遂用漢誅劉屈<lb/>
氂唐戮李林甫事示欲殺之之意趙師古亦上書乞斬<lb/>
汝愚帝不從<lb/>
二年春正月壬午趙汝愚卒於衡州初汝愚之貶謂諸<lb/>
子曰觀侂胄之意必欲殺我我死汝曹尚可免也行至<lb/>
衡州病作衡守錢鍪承侂胄風㫖窘辱備至汝愚暴卒<lb/>
天下聞而寃之訃聞上命追復元官許歸塟中書舍人<lb/>
吳宗旦繳還復官之命汝愚嘗夢孝宗授以湯鼎背負<lb/>
<pb n="KR2c0007_WYG_022-29b"/>
白龍升天後翼嘉王以素服即位葢其驗也讒者遂以<lb/>
為罪云　秋七月量徙流人吕祖儉等於内郡祖儉移<lb/>
高安尋卒祖儉嘗曰因世變有所摧折失其素履者固<lb/>
不足言矣因世變而意氣有所加者亦私心也<lb/>
四年五月己亥加韓侂胄少傅賜玉帶　八月丙子以<lb/>
謝深甫知樞密院事許及之同知院事及之為吏部尚<lb/>
書諂事韓侂胄無所不至居二年不遷見侂胄流涕叙<lb/>
其知遇之恩衰遲之状不覺屈膝侂胄惻然憐之故有<lb/>
<pb n="KR2c0007_WYG_022-30a"/>
是命侂胄嘗值生辰朝臣畢集及之適後至閽人掩關<lb/>
拒之及之大窘㑹閘未及閉遂俯僂而入當時有由竇<lb/>
尚書屈膝執政之語傳以為笑　是月以趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>為工<lb/>
部侍郎師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>附韓侂胄得知臨安府侂胄生日百官爭<lb/>
貢珍異師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>最後至出小合曰願獻少果核侑觴啟之<lb/>
乃粟金蒲桃小架上綴大珠百餘顆衆慙沮侂胄有愛<lb/>
妾張譚王陳四人皆封郡夫人其次有名位者又十人<lb/>
或獻北珠冠四枚於韓侂胄侂胄以遺四夫人其十人<lb/>
<pb n="KR2c0007_WYG_022-30b"/>
亦欲之未有以應也師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>聞之亟市北珠製十冠以獻<lb/>
十人者喜為求遷官拜工部侍郎侂胄嘗與衆客飲南<lb/>
園過山庄顧竹籬草舍曰此真田舍間氣象但欠犬吠<lb/>
雞鳴耳俄聞犬嘷叢薄視之乃師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>也侂胄大笑<lb/>
五年春正月庚子奪前起居舍人彭龜年等官初趙汝<lb/>
愚定策時樞密院直省官蔡璉從旁竊聽因而漏言汝<lb/>
愚竄之既而逃臨安韓侂胄聞之乃使璉誣告汝愚定<lb/>
策時有異謀具列賔僚所言凢七十餘紙詔下大理捕<lb/>
<pb n="KR2c0007_WYG_022-31a"/>
鞫彭龜年曾三聘沈有開葉適項安世等以實其事中<lb/>
書舍人范仲藝謂侂胄曰章惇蔡確之權不為不盛然<lb/>
而至今得罪於清議者以同文獄故耳相公胡為蹈之<lb/>
侂胄曰某初無此心以諸公見迫不容己但莫問其人<lb/>
乃知京鏜劉德秀實主其議侂胄取錄黄藏之事遂格<lb/>
張釜劉三傑張嚴程松等論之不已詔累經赦宥宜免<lb/>
然猶奪龜年三官而擢璉進義副尉<lb/>
六年秋七月以陳自强簽書樞密院事自強嘗為韓侂<lb/>
<pb n="KR2c0007_WYG_022-31b"/>
胄童子師及侂胄當國自强入都待銓欲見之無以自<lb/>
通僦居主人岀入侂胄家為入言之一日侂胄召自强<lb/>
比至則從官畢集侂胄設褥於堂延自强升坐再拜次<lb/>
召從官同坐從官踧踖莫敢居上者侂胄徐曰陳先生<lb/>
老儒汨沒可念坐客唯唯明日交章薦其才即除太學<lb/>
錄未踰嵗三遷為秘書郎既入館即改右正言月餘拜<lb/>
諫議大夫御史中丞旬日遂秉政　九月甲子婺州布<lb/>
衣吕祖泰上書請誅侂胄祖泰祖儉從弟也性疏達尚<lb/>
<pb n="KR2c0007_WYG_022-32a"/>
氣誼論世事無忌諱先是祖儉以言事貶祖泰語其友<lb/>
曰自吾兄之貶諸人箝口我雖無位義必以言報國當<lb/>
少須之今亦不敢以累吾兄也至是祖儉卒祖泰乃擊<lb/>
登聞鼔上書論韓侂胄有無君之心請誅之以防禍亂<lb/>
其畧曰道學自古所恃以為國者也丞相趙汝愚今之<lb/>
有勲勞者也立偽學之禁逐汝愚之黨是将空陛下之<lb/>
國而陛下不知悟耶陳自强何人也徒以韓侂胄童穉<lb/>
之師躐致宰輔陛下舊學之臣若彭龜年等今安在哉<lb/>
<pb n="KR2c0007_WYG_022-32b"/>
蘇師旦平江之吏胥周筠韓氏之厮役人共知之今師<lb/>
旦乃以潛邸隨龍筠以皇后親屬俱得大官不知陛下<lb/>
在潛邸時果識所謂蘇師旦者乎椒房之親果有厮役<lb/>
之周筠者乎侂胄徒自尊大而卑陵朝廷一至於此願<lb/>
亟誅侂胄師旦筠而逐罷自强之徒故大臣在者獨周<lb/>
必大可用宜以代之不然事将不測書下三省朝論雜<lb/>
起御史施康年以為必大實使之遂露章奏劾且謂淳<lb/>
熈之季王淮為首相必大嘗擠而奪之位倡偽徒植黨<lb/>
<pb n="KR2c0007_WYG_022-33a"/>
與今屏居田野不自循省而誘致狂生扣閽自薦以覬<lb/>
召用林采言偽學之成造端自周必大乞加貶削遂貶<lb/>
必大一官為少保降詔吕祖泰挾私上書語言狂妄拘<lb/>
管連州右諫議大夫程松與祖泰狎友懼曰人知我素<lb/>
與遊其謂我與聞乎乃獨奏言祖泰有當誅之罪且其<lb/>
上書必有敎之者今縱不殺猶當杖脊黥面竄之逺方<lb/>
殿中侍御史陳讜亦以為言遂杖祖泰一百配欽州牢<lb/>
城收管　冬十月加韓侂胄太傅　十一月己未皇后<lb/>
<pb n="KR2c0007_WYG_022-33b"/>
韓氏崩<lb/>
嘉泰元年八月以張巖參知政事程松同知樞密院事<lb/>
巖松皆附韓侂胄松諂侂胄尤甚自知錢塘縣不二年<lb/>
為諫議大夫滿嵗未遷殊怏怏乃市一妾獻之名曰松<lb/>
夀侂胄曰奈何與大諫同名答曰欲使賤名常達鈞聽<lb/>
耳侂胄憐之遂得同知樞密院<lb/>
二年春正月以蘇師旦兼樞密都承㫖初韓侂胄為平<lb/>
江府兵馬鈐轄時師旦以筆吏事之侂胄愛其辨慧帝<lb/>
<pb n="KR2c0007_WYG_022-34a"/>
登極竄姓名於藩邸吏士内遂以隨龍恩得官至是權<lb/>
勢日盛　十二月甲申立貴妃楊氏為皇后自韓后崩<lb/>
中宫未有所屬后為貴妃與曹美人俱有寵韓侂胄以<lb/>
后頗涉書史知古今性警敏任權術而曹美人柔順勸<lb/>
帝立曹氏帝不從竟立后由是后與侂胄有怨矣　加<lb/>
韓侂胄太師封平原郡王先是監惠民局夏允中上書<lb/>
請依文彦慱故事以侂胄平章軍國重事侂胄繆為辭<lb/>
謝詔不許而罷允中至是進位太師侂胄欲以勢利蠱<lb/>
<pb n="KR2c0007_WYG_022-34b"/>
士大夫之心薛叔似辛棄疾陳謙等皆起廢顯用當時<lb/>
困於久斥者徃徃損晩節以規榮進政府樞密臺諫侍<lb/>
從皆出侂胄之門而蘇師旦周筠又侂胄厮役亦得預<lb/>
聞國政羣小滿朝勢熖薰灼<lb/>
三年五月以陳自强為右丞相時韓侂胄專權凢所欲<lb/>
為宰執惕息不敢為異自强至印空名敇劄授之惟所<lb/>
欲為宰執不與知也言路扼塞每月按舉小吏一二人<lb/>
謂之月課又有泛論君德時事皆取其陳熟緩慢略無<lb/>
<pb n="KR2c0007_WYG_022-35a"/>
攖拂者言之或問之則愧謝曰聊以塞責耳加以苞苴<lb/>
盛行自强尤貪鄙四方致書餽必題其緘云某物若干<lb/>
併獻凢書題無併字則不開縱子弟親戚關通貨賄仕<lb/>
進干請必諧價而後予嘗語人曰自强惟一死以報師<lb/>
王每稱侂胄為恩主恩父蘇師旦為叔堂吏史達祖為<lb/>
兄侂胄姦宄専國自強表裏之功為多<lb/>
開禧元年秋七月庚申詔朝侂胄平章軍國事立班丞<lb/>
相上三日一朝赴都堂治事論者謂侂胄繫銜比吕夷<lb/>
<pb n="KR2c0007_WYG_022-35b"/>
簡省同字則其體尤尊比文彦博省重字則其所與者<lb/>
廣於是三省印並納其第侂胄置機速房於私第甚者<lb/>
假作御筆升黜将帥事關機要未嘗奏禀人莫敢言<lb/>
時侂胄專政既久黨與徧内外天子孤立於上威行宫<lb/>
省權震宇内嘗鑿山為沼下瞰太廟出入宫闈無度孝<lb/>
宗疇昔思政之所偃然居之老宫人見之徃徃流涕顔<lb/>
棫草制以為得聖之清易祓撰答詔以元聖褒之四方<lb/>
投獻者謂伊霍旦奭不足以擬其勲余嚞請加九錫趙<lb/>
<pb n="KR2c0007_WYG_022-36a"/>
師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>乞置平原府官屬侂胄皆當之不辭其嬖妾皆封<lb/>
郡國夫人每内宴與妃嬪雜坐恃勢驕倨掖庭皆惡之<lb/>
後伏誅籍其家多乗輿服御之飾其僭紊極矣<lb/>
　　北伐更盟<lb/>
寧宗嘉泰四年春正月韓侂胄定議伐金時金為北鄙<lb/>
韃靼等部所擾無嵗不興師討伐兵連禍結士卒塗炭<lb/>
府庫空匱國勢日弱羣盗蜂起民不堪命有勸韓侂胄<lb/>
立盖世功名以自固者侂胄然之恢復之議遂起聚財<lb/>
<pb n="KR2c0007_WYG_022-36b"/>
募卒出封樁庫黄金萬兩以待賞功命吳曦練兵西蜀<lb/>
既而安豐守臣厲仲方言淮北流民咸願歸附浙東安<lb/>
撫使辛棄疾入見言金國必亡願屬大臣備兵為倉卒<lb/>
應變之計侂胄大喜㑹鄧友龍使金還言金有賂驛使<lb/>
夜半求見者具言金國困弱王師若來勢如拉朽侂冑<lb/>
聞之用師之意益決矣　五月癸未追封岳飛為鄂王<lb/>
飛先已賜諡武穆至是韓侂胄欲風勵諸将故追封之<lb/>
開禧元年夏四月武學生華岳上書諫朝廷未宜用兵<lb/>
<pb n="KR2c0007_WYG_022-37a"/>
啟邊釁且乞斬韓侂胄蘇師旦周筠以謝天下侂胄大<lb/>
怒下岳大理編管建寧　五月金主璟聞朝廷将用兵<lb/>
召諸大臣問之皆曰宋敗衂之餘自救不暇恐不敢叛<lb/>
盟完顔匡獨曰彼置忠義保㨗軍取先世開寶天禧紀<lb/>
元豈忘中國者哉乃命平章布薩揆㑹兵於汴以備之<lb/>
　六月詔内外諸軍密為行軍之計　八月金罷河南<lb/>
宣撫使初布薩揆至汴移文來責敗盟三省樞密院答<lb/>
言邊臣生事已行貶黜所置兵亦已抽去揆信之㑹殿<lb/>
<pb n="KR2c0007_WYG_022-37b"/>
前副都指揮使郭倪濠州守将田俊邁誘虹縣民蘇貴<lb/>
等為間言於揆曰宋之增戍本虞他盗及聞行臺之建<lb/>
益畏讋不敢去備且兵皆白丁自裹糧糒窮蹙饑疾死<lb/>
者甚衆揆益弛備以其言白於金主璟時金羣臣皆勸<lb/>
先舉璟曰南北和好四十餘年民不知兵不可及聞揆<lb/>
言遂命罷宣撫司及新置兵　丁亥命湖北安撫司增<lb/>
招神勁軍乙巳以郭倪為鎮江都統兼知揚州　九月<lb/>
丁未韓侂胄欲審敵虚實遣陳景俊使金賀正旦景俊<lb/>
<pb n="KR2c0007_WYG_022-38a"/>
還金主璟諭之曰大定初世宗許宋世為姪國朕遵守<lb/>
至今豈意爾國屢犯我邊以此遣大臣宣撫河南及得<lb/>
爾國公移朕即罷司而爾國侵擾益甚朕惟和好嵗久<lb/>
委曲含容恐姪宋皇帝或未詳知卿歸國當具言之景<lb/>
俊還以告陳自强戒勿言由是用兵益決　以丘崈為<lb/>
江淮宣撫使崈辭不拜初韓侂胄以北伐之議示崈崈<lb/>
曰中原淪陷且百年在我固不可一日而忘然兵㐫戰<lb/>
危若首倡非常之舉兵交勝負未可知則首事之禍其<lb/>
<pb n="KR2c0007_WYG_022-38b"/>
誰任之必有誇誕貪進之人攘臂以僥倖萬一宜亟斥<lb/>
絶不然必誤國矣侂胄不納至是命崈宣撫江淮崈手<lb/>
書力論金人未必有意敗盟中國當示大體宜申儆軍<lb/>
實使吾常有勝勢若釁自彼作我有詞矣因力辭不拜<lb/>
侂胄不悦　十二月戊寅金使太常卿趙之傑來賀正<lb/>
旦入見韓侂胄故使贊者犯金主父嫌名以挑之之傑<lb/>
遂倨慢侂胄請帝還内著作郎朱質乞斬北使不報詔<lb/>
使人更以正旦朝見<lb/>
<pb n="KR2c0007_WYG_022-39a"/>
二年夏四月庚午追論秦檜主和誤國之罪削奪王爵<lb/>
改諡繆醜　金聞皇甫斌分兵規取唐鄧復命布薩揆<lb/>
領行省於汴河南皆聽節制盡徴諸道籍兵分守要害<lb/>
命彰德守臣䕶韓琦墳凢宋宗族所居有司提控之<lb/>
鎮江都統制陳孝慶復泗州江州統制許進復新息縣<lb/>
光州忠義人孫成復褒信縣　五月辛巳陳孝慶復虹<lb/>
縣　丁亥韓侂胄聞已得泗州及新息褒信頴上虹縣<lb/>
乃命直學士院李璧草詔下伐金詔畧曰天道好還我<lb/>
<pb n="KR2c0007_WYG_022-39b"/>
國有必伸之理人心效順匹夫無不報之仇今兹金國<lb/>
猶託要盟朘生靈之資奉溪壑之欲此非岀於得已彼<lb/>
乃謂之當然軍入塞而公肆創殘使來庭而敢為桀驁<lb/>
洎行李之繼遣復嫚詞之見加含垢納汚在人情而已<lb/>
極聲罪致討屬敵勢之將衰兵出有名師直為壮言乎<lb/>
逺言乎近孰無忠義之心為人子為人臣當念祖宗之<lb/>
憤初兵部侍郎葉適輪對嘗言甘弱而幸安者衰改弱<lb/>
而就強者興侂胄聞而喜之以為直學士院欲藉其草<lb/>
<pb n="KR2c0007_WYG_022-40a"/>
詔以動中外而適以疾辭職乃改命璧云　甲午郭倪<lb/>
遣郭倬李汝翼㑹兵攻宿州敗還至蘄金人追而圍之<lb/>
倬執馬軍司統制田俊邁以與金人乃得免時建康都<lb/>
統李爽攻夀州亦敗　皇甫斌敗績於唐州時江州都<lb/>
統王大節攻蔡州亦不克而潰　六月甲寅鄧友龍罷<lb/>
以丘崈為兩淮宣撫使韓侂胄以師出無功罷友龍而<lb/>
以崈代之駐揚州崈至鎮部署諸将悉以三衙江上軍<lb/>
分守江淮要害侂胄遣人來議招收潰卒且求自解之<lb/>
<pb n="KR2c0007_WYG_022-40b"/>
計崈謂宜明蘇師旦周筠等僨師之姦正李汝翼郭倬<lb/>
等喪師之罪崈欲全淮東兵力為兩淮聲援奏泗州孤<lb/>
立淮北所屯精兵幾二萬萬一金人南出清河口及犯<lb/>
天長等城則首尾中斷墮敵計矣莫若棄之還軍旴𣅿<lb/>
從之於是王大節李汝翼皇甫斌李爽等皆坐貶斬郭<lb/>
倬於鎮江　秋七月韓侂胄既喪師始覺為蘇師旦所<lb/>
誤召李璧飲酒酣語及師旦始謀事璧微摘其過以覘<lb/>
之因極言師旦怙勢招權使明公負謗非竄謫此人不<lb/>
<pb n="KR2c0007_WYG_022-41a"/>
足以謝天下侂胄然之翌日罷師旦籍其家尋除名韶<lb/>
州安置　八月丙子金布薩揆分兵為九道南下揆兵<lb/>
三萬岀頴夀完顔匡兵二萬五千出唐鄧赫舍哩子仁<lb/>
兵三萬出渦口赫舍哩呼沙呼兵二萬出清河口完顔<lb/>
充兵一萬出陳倉富察貞兵一萬出成紀完顔綱兵一<lb/>
萬出臨潭石抹仲兵五千出鹽州完顔疄兵五千出來<lb/>
逺　呼沙呼自清河口渡淮遂圍楚州　十一月甲申<lb/>
以丘崈僉書樞密院事督視江淮軍馬金人攻淮南日<lb/>
<pb n="KR2c0007_WYG_022-41b"/>
急詔郭杲将兵駐真州以援之又以崈督視江淮軍馬<lb/>
或勸崈棄廬和州為守江計崈曰棄淮則與敵共長江<lb/>
之險吾當與淮南俱存亡乃益增兵防守　金完顔匡<lb/>
陷光化棗陽江陵副都統魏友諒突圍奔襄陽招撫使趙<lb/>
淳焚樊城金人遂破信陽襄陽隨州進圍德安府　金<lb/>
布薩揆引兵至淮遣人密測淮水惟八疊灘可涉即遣<lb/>
奥屯驤揚兵下蔡聲言欲渡守将何汝勵姚公佐以為<lb/>
誠然悉衆屯花靨以備之揆乃遣薩布等潛師渡八疊<lb/>
<pb n="KR2c0007_WYG_022-42a"/>
駐於南岸官軍不虞其至遂皆潰走自相蹂踐死者不<lb/>
可勝計揆遂奪頴口下安豐軍及霍江縣進圍和州屯<lb/>
於瓦梁河以控真揚諸州之衝乃整軍列騎張旗幟於<lb/>
沿江上下江表大震　十二月金赫舍哩子仁陷滁州<lb/>
遂入真州州之士民奔逃渡江者十餘萬知鎮江府宇<lb/>
文紹節亟具舟以濟又廩食之自是淮西縣鎮皆沒於<lb/>
金　時金布薩揆欲通和罷兵有韓元靚者自謂琦五<lb/>
世孫揆遣之渡淮丘崈獲之詰所以來之故元靚言兩<lb/>
<pb n="KR2c0007_WYG_022-42b"/>
國交兵北朝皆謂韓太師意今相州墳墓宗族皆不可<lb/>
保故來依太師耳崈使畢其説始露講解之意崈密使<lb/>
人䕶送北歸俾扣其實元靚既囬崈得金行省文字以<lb/>
聞於朝韓侂胄方以師出屢敗悔其前謀輸家財二十<lb/>
萬以助軍而諭崈募人持書幣赴敵營議和崈乃遣陳<lb/>
璧充小使持書於揆願講和息兵揆曰稱臣割地獻首<lb/>
禍之臣乃可崈復遣王文徃言用兵乃蘇師旦鄧友龍<lb/>
皇甫斌所為非朝廷意且言今三人皆已貶黜揆曰侂<lb/>
<pb n="KR2c0007_WYG_022-43a"/>
胄若無意用兵師旦等豈敢專擅文還崈復遣使相繼<lb/>
以徃因許還其淮北流移人及今年嵗幣揆始許之自<lb/>
和州退屯下蔡獨濠州尚使一統軍守之　以畢再遇<lb/>
權山東京東招撫司時諸将用兵皆敗惟再遇數有功<lb/>
金人常以水櫃取勝再遇夜縛藁人數千衣以甲胄持<lb/>
旗幟戈矛儼列成行昧爽鳴皷金人驚視亟放水櫃後<lb/>
知其非兵也甚沮乃出兵攻之金人大敗又嘗引金人<lb/>
與戰且前且却至於數四視日已晩乃以香料煮豆布<lb/>
<pb n="KR2c0007_WYG_022-43b"/>
地上復前搏戰佯為敗走金人乗勝追逐馬饑聞豆香<lb/>
皆就食鞭之不前反攻之金人馬死者不可勝計又嘗<lb/>
與金人對壘度金兵至者日衆難與爭鋒一夕㧞營去<lb/>
留旗幟於營并縛生羊置其前二足於皷上擊皷有聲<lb/>
金人不覺為空營復相持數日及覺欲追之則已遠矣<lb/>
三年春正月丁丑丘崈罷命張巖督視江淮軍馬時金<lb/>
已有和意崈上疏乞移書金帥以成和議且言金人既<lb/>
指韓侂胄為首謀若移書宜暫免繫銜侂胄大怒罷崈<lb/>
<pb n="KR2c0007_WYG_022-44a"/>
　二月以知建康府葉適兼江淮制置使適上言三國<lb/>
孫氏嘗以江北守江自南唐以來始失之乞兼節制江<lb/>
北諸州詔從之時羽檄旁午而適治事如平時軍須皆<lb/>
從官給民以不擾其防守皆盡法度　是月金布薩揆<lb/>
卒於下蔡揆有疾金主命左丞相完顔宗浩行省事於<lb/>
汴至是揆卒　夏四月以方信孺為國信所叅議官如<lb/>
金軍時韓侂胄募可以報使金帥府者近臣薦信孺可<lb/>
使自蕭山丞召赴都命以使事信孺曰開釁自我金人<lb/>
<pb n="KR2c0007_WYG_022-44b"/>
設問首謀當以何詞答之侂胄矍然信孺遂持張巖書<lb/>
以行　九月貶方信孺官初信孺至濠州赫舍哩子仁<lb/>
止之於獄露刃環守絶其薪水要以五事信孺曰反俘<lb/>
歸幣可也縛送首謀自古無之稱藩割地則非臣子所<lb/>
敢言子仁怒曰若不望生還耶信孺曰吾将命出國門<lb/>
時已置死生度外矣子仁遣至汴見完顔宗浩出就傳<lb/>
舍宗浩遣将命者來堅持五説信孺辨對不少屈宗浩<lb/>
不能詰授以報書曰和與戰俟再至決之信孺還朝廷<lb/>
<pb n="KR2c0007_WYG_022-45a"/>
以林拱辰為通謝使與信孺持國書誓草及許通謝百<lb/>
萬緡信孺至汴宗浩怒信孺不曲折建白遽以誓書來<lb/>
有誅戮禁錮之語信孺不為動将命者曰此非犒軍可<lb/>
了别出事目以示之信孺曰嵗幣不可再增故代以通<lb/>
謝錢今得此求彼吾有隕首而已㑹蜀中遣師復大散<lb/>
關宗浩益疑之乃遣信孺還復書於張巖曰若能稱臣<lb/>
即以江淮之間取中為界欲世為子國即盡割大江為<lb/>
界且斬元謀姦臣函首以獻及添嵗幣五萬匹犒師銀<lb/>
<pb n="KR2c0007_WYG_022-45b"/>
一千萬兩方可議和好信孺還致其書韓侂胄問之信<lb/>
孺言敵所欲者五事一割兩淮二增嵗幣三索歸正人<lb/>
四犒軍銀五不敢言侂胄固問之信孺徐曰欲得太師<lb/>
頭耳侂胄大怒奪信孺三官臨江軍居住信孺三使金<lb/>
師以口舌折強敵使彼計屈情見雖未即和然已有成<lb/>
説及貶欲再遣使顧在廷無可者近臣以王柟薦乃命<lb/>
柟假右司郎中持書北行柟王倫之孫也　辛卯以趙<lb/>
淳為江淮制置使乙未張巖罷韓侂胄怒金人欲罪首<lb/>
<pb n="KR2c0007_WYG_022-46a"/>
謀和議遂輟復銳意用兵乃以淳鎮江淮而罷巖巖開<lb/>
督府九月費耗縣官錢三百七十萬緡而無寸功　十<lb/>
一月乙亥禮部侍郎史彌遠奏自兵興以來蜀口漢淮<lb/>
之民死於兵戈者不可勝計公私之力大屈而韓侂胄<lb/>
意猶未已中外憂懼因力陳危迫之勢請誅侂胄皇后<lb/>
楊氏素怨侂胄因使皇子榮王儼具疏言侂胄再啟兵<lb/>
端将不利於社稷帝不答后從旁力贊之帝猶未許后<lb/>
請命其兄次山擇羣臣可任者與共圖之帝始諾次山<lb/>
<pb n="KR2c0007_WYG_022-46b"/>
遂語彌遠彌遠得密㫖以錢象祖嘗諌用兵忤侂胄乃<lb/>
先白象祖象祖許之以吿李璧璧謂事緩恐泄乃命主<lb/>
管殿前司公事夏震統兵三百候侂胄入朝至太廟前<lb/>
即呵止之擁至玉津園側殺之彌逺象祖以聞帝猶未<lb/>
信既乃知之遂下詔暴揚侂胄罪惡於中外葢其謀始<lb/>
於彌逺而成於楊后及后兄次山帝初無意也侂胄既<lb/>
死錢象祖探懷中堂帖授陳自强曰有㫖丞相罷政自<lb/>
强即上馬去丁丑貶自强永州居住己夘斬蘇師旦<lb/>
<pb n="KR2c0007_WYG_022-47a"/>
嘉定元年春正月戊寅右諫議大夫葉時請梟韓侂胄<lb/>
首於兩淮不報　三月癸酉復秦檜王爵贈諡　己丑<lb/>
王柟自金軍還初柟至金請依靖康故事世為伯姪之<lb/>
國增嵗幣為三十萬犒軍錢三百萬貫蘇師旦等俟和<lb/>
議定後當函首以獻完顔匡具以柟言奏於金主璟璟<lb/>
命匡索韓侂胄首以贖淮南地改犒軍錢為銀三百萬<lb/>
兩㑹錢象祖移書金帥府喻以誅韓侂胄事柟未之知<lb/>
也一日匡問柟曰韓侂胄貴顯幾年矣柟曰已十餘年<lb/>
<pb n="KR2c0007_WYG_022-47b"/>
平章國事才二年爾匡曰南朝欲去此人可乎柟曰主<lb/>
上英斷去之何難匡顧之而笑和議始決因遣柟還索<lb/>
侂胄首詔百官集議倪思謂有傷國體吏部尚書樓鑰<lb/>
曰和議重事待此而決姦宄已斃之首又何足惜遂命<lb/>
臨安府斵棺取首梟之兩淮仍諭諸路以函首畀金之<lb/>
事遂以侂胄及蘇師旦首付王柟送金師以易淮陜侵<lb/>
地　六月王柟以韓侂胄蘇師旦首至金金主璟御應<lb/>
天門備黄麾立仗受之百官上表稱賀懸二首并畵像<lb/>
<pb n="KR2c0007_WYG_022-48a"/>
於通衢令百姓縱觀然後漆其首藏於軍器庫遂命完<lb/>
顔匡等罷兵更元帥府為樞密院遣使來歸大散關及<lb/>
濠州　八月置安邊所凢韓侂胄與其他權倖沒入之<lb/>
田及圍田湖田之在官者皆𨽻焉凢所輸錢租籍以給<lb/>
行人金繒之費迨後與北方絶好軍需邊用每於此取<lb/>
之　九月辛丑金遣完顔侃喬宇來詔以金國和議成<lb/>
諭天下<lb/>
　　吳曦之叛<lb/>
<pb n="KR2c0007_WYG_022-48b"/>
光宗紹熈三年夏四月以丘崈為四川安撫制置使初<lb/>
留正帥蜀慮吳氏世将謀去之不果至是議更蜀帥正<lb/>
言西邊三将惟吳氏世襲兵柄號為吳家軍不知有朝<lb/>
廷遂以户部侍郎丘崈徃崈陛辭奏曰臣入蜀後吳挺<lb/>
脱至死亡兵權不可復付其子臣請得以便宜撫定諸<lb/>
軍許之<lb/>
四年五月利州安撫使吳挺卒丘崈使總領財賦楊輔<lb/>
權安撫使統制官李世廣權總其軍知樞密院趙汝愚<lb/>
<pb n="KR2c0007_WYG_022-49a"/>
亦言吳氏世掌西兵非國家之利宜别置帥遂以興州<lb/>
都統制代挺以挺子曦帶御器械<lb/>
寧宗嘉泰元年秋七月以吳曦為興州都統制曦時為<lb/>
殿前副都指揮使鬱鬱不得志乃以賄賂宰輔規求還<lb/>
蜀陳自强為言於韓侂胄侂胄許之遂有是命曦至興<lb/>
州因譛副統制王大節罷其官由是兵權悉歸於曦異<lb/>
志遂成矣<lb/>
開禧二年三月以程松為四川宣撫使吳曦副之松移<lb/>
<pb n="KR2c0007_WYG_022-49b"/>
司興元東以軍三萬屬之曦進屯河池西以軍六萬屬<lb/>
之仍聽節制財賦按劾計司曦由是益得自專松無所<lb/>
關預松始至欲以執政禮見曦責庭叅曦聞之及境而<lb/>
還松用東西軍一千八百自衞曦抽摘以去松不悟尋<lb/>
詔曦兼陜西河東招撫使知大安軍安丙陳十可憂於<lb/>
松既而松開府漢中夜延丙議丙為松言曦必誤國松<lb/>
亦不省　夏四月丁丑吳曦叛曦既得志與其從弟晛<lb/>
及徐景望趙富米修之董鎮共為反謀隂遣其客姚淮<lb/>
<pb n="KR2c0007_WYG_022-50a"/>
源獻關外階成和鳯四州於金求封蜀王　十二月吳<lb/>
曦既遣姚淮源如金因持重按兵河池韓侂胄日夜望<lb/>
其進兵使者相繼曦恐謀泄乃遣兵度秦隴與金人戰<lb/>
以堅侂胄之心金人聞曦叛求封大喜與曦詔曰卿家<lb/>
專制蜀漢積有嵗年猜嫌既萌進退維谷且卿自視翼<lb/>
贊之功孰與岳飛飛之威名戰功暴於南北一朝見忌<lb/>
遂被誅夷之慘可不畏哉智者順時而動明者因機而<lb/>
決今大軍臨江若能按兵閉境不為異同使我師東下<lb/>
<pb n="KR2c0007_WYG_022-50b"/>
無西顧憂則全蜀之地卿所素有當加封冊一依康王<lb/>
故事更能順流東下助為犄角則旌麾所指盡以相付<lb/>
因命完顔綱經略之綱進兵水洛訪得曦族人吴端署<lb/>
為水洛城巡檢使遣人報曦曦得報心喜以程松在興<lb/>
元未敢發詐稱杖殺端而隂遣使送欵於綱及金将蒲<lb/>
察貞破和尚原犯西和州曦将王喜等方力戰曦忽傳<lb/>
令退保黒谷軍遂潰貞入成州曦因焚河池退保青野<lb/>
原金人無復顧慮　時興州都統制母思以重兵守關<lb/>
<pb n="KR2c0007_WYG_022-51a"/>
吴曦聞金兵至因撤驀關之戍金人由扳閘谷遶出關<lb/>
後思孤軍不能支遂陷曦退屯罝口完顔綱遣張仔㑹<lb/>
之且索曦告身為信曦盡出以付仔綱乃以金主璟命<lb/>
遣馬良顯持詔書金印立曦為蜀王曦密受之遂還興<lb/>
州是夜天赤如血光燭地如晝翌日曦召幕屬諭意謂<lb/>
東南失守車駕幸四明今宜從權濟事王翼楊騤之抗<lb/>
言曰如此則相公忠孝八十年門户一朝掃地矣曦曰<lb/>
吾意已決即遣任辛奉表獻蜀地圖及吳氏譜牒於金<lb/>
<pb n="KR2c0007_WYG_022-51b"/>
　金完顔抄合攻鳯州程松猶未知吴曦之叛遣人求<lb/>
援於曦曦紿言當得三千騎徃松信不疑及曦受金詔<lb/>
宣言金使者欲得階成和鳯四州以和馳書諷松使去<lb/>
松不知所為㑹報金兵至百姓奔走相蹂躪松亟趨米<lb/>
倉山而遁自閬州順流至重慶以書抵曦匄贐稱曦為<lb/>
蜀王曦以匣封致餽松望見大恐疑為劒亟逃奔使者<lb/>
追予之乃金寶也松受而兼程出陜西向掩淚曰吾今<lb/>
始獲保頭顱矣<lb/>
<pb n="KR2c0007_WYG_022-52a"/>
三年春正月辛夘吳曦自稱蜀王遣将利吉引金兵入<lb/>
鳯州以四郡付之表鐵山為界曦即興州為行宫改元<lb/>
置百官遣董鎮至成都治宫殿欲徙居之議改章服之<lb/>
制奉表稱臣於金分其所統兵十萬為統帥遣禄祁等<lb/>
戍萬州泛舟下嘉陵江聲言約金人夾攻襄陽下黄榜<lb/>
於成都潼川利州䕫州四路以興州為興德府召隨軍<lb/>
轉運使安丙為丞相長史權行都省事先是從事郎錢<lb/>
鞏之從曦在河池嘗夢曦禱神祠以銀杯為珓擲之神<lb/>
<pb n="KR2c0007_WYG_022-52b"/>
起立謂曦曰公何疑公何疑後政事已分付安子文矣<lb/>
曦未省神又曰安子文有才足能辦此鞏之覺心異其<lb/>
事具以語曦曦遂召丙用事又召權大安軍楊震仲震<lb/>
仲不屈飲藥而死吳晛為曦謀宜収用蜀名士以保民<lb/>
心於是陳咸自髠其髮史次秦自瞽其目李道傳鄧性<lb/>
甫楊泰之悉棄官去　二月己未以楊輔為四川制置<lb/>
使吳曦逐之初輔知成都嘗言吳曦必反帝意輔能誅<lb/>
曦乃密詔授輔制置使許以便宜從事青城山道人安<lb/>
<pb n="KR2c0007_WYG_022-53a"/>
世通獻書於輔曰世通在山中忽聞關外之變不覺大<lb/>
慟世通雖方外人而大人先生亦嘗發以入道之門竊<lb/>
以為公初得曦檄卽當還書誦其家世激以忠義聚官<lb/>
屬軍民素服號慟因而散金發粟鼔集忠義明檄劒門<lb/>
䕫梓興仗義之師以順討逆誰不願從而士大夫皆酒<lb/>
缸飯囊不明大義尚云少屈以保生靈何其不知輕重<lb/>
如此夫君乃父也民乃子也豈有棄父而救子之理此<lb/>
非曦一人之叛乃舉蜀士大夫之叛也聞古有叛民無<lb/>
<pb n="KR2c0007_WYG_022-53b"/>
叛官今曦叛而士大夫皆縮手以聽命是驅民而為叛<lb/>
也且曦叛雖逆猶有所忌未敢建正朔士大夫尚以虚<lb/>
文見招亦以公論之與否卜民之從違也今悠悠不決<lb/>
徒為婦人女子之悲所謂停囚長智吾恐朝廷之失望<lb/>
也凢舉大事者成敗死生皆當付之度外區區行年五<lb/>
十二矣古人言可以生而生福也可以死而死亦福也<lb/>
決不忍汙面戴天同為叛民也輔有重名蜀中士大夫<lb/>
多勸以舉義者而世通之言尤切輔自以不習兵事且<lb/>
<pb n="KR2c0007_WYG_022-54a"/>
内郡無兵可用遷延不發曦移輔知遂寧府輔遂以印<lb/>
授通判韓植棄成都而去　乙亥監興州合江倉楊巨<lb/>
源謀討吳曦乃隂與曦将張林朱邦寧及忠義士朱福<lb/>
等深相結眉州人程夢錫知之以告轉運使安丙丙時<lb/>
稱疾未視事乃屬夢錫以書致巨源延之卧所巨源曰<lb/>
先生而為逆賊丞相長史邪丙號哭曰目前兵将我所<lb/>
知不能奮起必得豪傑乃滅此賊巨源曰非先生不足<lb/>
以主此事非巨源不足以了此事㑹興州中軍正将李<lb/>
<pb n="KR2c0007_WYG_022-54b"/>
好義亦結軍士李貴進士楊君玉李坤辰李彪等數十<lb/>
人謀誅曦好義曰此事誓死報國救西蜀生靈但曦死<lb/>
後若無威望者鎮撫恐一變未息一變復生欲奉安丙<lb/>
主事使坤辰來邀巨源與㑹巨源徃與約還報丙丙始<lb/>
出視事君玉與白子申共草密詔略曰惟干戈省厥躬<lb/>
既昧聖賢之戒雖犬馬識其主乃甘仇敵之臣邦有常<lb/>
刑罪在不赦　乙亥未明好義帥其徒七十四人入偽<lb/>
宫時偽宫門洞開好義大呼而入曰奉朝廷密詔以安<lb/>
<pb n="KR2c0007_WYG_022-55a"/>
長史為宣撫令我誅反賊敢抗者夷其族曦兵千餘聞<lb/>
有詔皆棄挺而走巨源持詔乗馬自稱奉使入户内曦<lb/>
啟户欲逸李貴即前執之刃中曦頰曦反撲貴仆於地<lb/>
好義急呼王換斧其腰曦始縱貴貴遂斫其首馳告丙<lb/>
宣詔軍民拜舞聲動天地持曦首撫定城中市不易肆<lb/>
盡收曦黨殺之衆推丙權四川宣撫使巨源權參贊軍<lb/>
事丙陳曦所以反及矯制平賊便宜賞功状上疏自劾<lb/>
待罪函曦首及違制法物與曦所受金人詔印送朝廷<lb/>
<pb n="KR2c0007_WYG_022-55b"/>
曦僭立凢四十一日金遣珠赫髙琪奉冊於曦未至而<lb/>
曦已誅矣先是韓侂胄聞曦反大懼與曦書許以茅土<lb/>
之封且召知鎮江府宇文紹節問計紹節云安丙似非<lb/>
附逆者或能討賊侂胄乃密以帛書諭丙云若能圖曦<lb/>
報國以明本心即當不次推賞書未逹而誅曦露布已<lb/>
聞朝廷大喜曦首至臨安獻於廟社梟之市三日詔誅<lb/>
曦妻子家屬徙嶺南奪曦父挺官爵遷曦祖璘子孫出<lb/>
蜀存璘廟祀玠子孫免連坐初曦未叛時嘗校獵塞上<lb/>
<pb n="KR2c0007_WYG_022-56a"/>
一日夜歸笳皷競奏轔載雜襲曦方垂鞭四視時盛秋<lb/>
天宇澄霽仰見月中有一人騎而垂鞭與己惟肖問左<lb/>
右所見皆符殊以為駭嘿自念曰我當貴月中人其我<lb/>
也揚鞭而揖之其人亦揚鞭乃大喜異謀由是而決葢<lb/>
其妄心一萌遂奪其魄舉目形似已兆覆亡之禍矣<lb/>
三月丁丑斬偽四川都轉運使徐景望於利州庚子以<lb/>
楊輔為四川宣撫使安丙副之許奕為宣諭使　壬寅<lb/>
連貶程松澧州安置　楊巨源李好義謂安丙曰曦死<lb/>
<pb n="KR2c0007_WYG_022-56b"/>
敵破膽矣關外西和成階鳯四州為蜀要害盍乗勢復<lb/>
取之不然必為後患丙從之於是分遣好義復西和州<lb/>
張林李簡復成州劉昌國復和州張翼復鳯州孫忠銳<lb/>
復大散關好義進兵次於獨頭嶺㑹忠義及民兵夾擊<lb/>
金人死者蔽路七日至西和人人樂死前無留敵金将<lb/>
完顔欽遁去好義整衆而入軍民歡呼迎拜好義籍府<lb/>
庫以歸於官欲乗勝徑取秦隴以牽制淮冦宣撫司楊<lb/>
輔安丙不許士氣皆沮孫忠銳因而失守散關丙素惡<lb/>
<pb n="KR2c0007_WYG_022-57a"/>
忠銳檄其還欲廢之先命楊巨源偕朱邦寧以沔兵二<lb/>
千䇿應巨源至鳯州因忠銳出迎伏壮士於幕後突出<lb/>
殺之并其子揆丙遂以忠銳附偽表聞於朝　丁夘楊<lb/>
輔還以吴獵為四川制置使時朝廷察安丙與輔異召<lb/>
輔赴闕著作佐郎楊簡言輔嘗棄成都不當召遂命輔<lb/>
知建康　李好義以中軍統制知西和州吴曦故将王<lb/>
喜遣其死黨劉昌國聽節制好義與之酬酢歡飲達旦<lb/>
好義心腹暴痛死而昌國遁矣既殮口鼻爪指皆青黑<lb/>
<pb n="KR2c0007_WYG_022-57b"/>
居民莫不寃之號慟如私親朝廷慮喜為變授節度使<lb/>
移荆鄂都統制既而昌國白日見好義持刃刺之驚怖<lb/>
仆地疽發而死　六月安丙殺楊巨源初吳曦之誅實<lb/>
楊巨源李好義為首倡功最大既安丙以討賊事聞於<lb/>
朝詐言以巨源好義為首實則獨後二人及奬諭詔書<lb/>
至沔州巨源曰詔命一字不及巨源疑有蔽其功者俄<lb/>
報王喜授節度使而巨源僅與通判心益不平乃為啟<lb/>
以謝丙曰飛矢以下聊城深慕魯仲連之髙節解印而<lb/>
<pb n="KR2c0007_WYG_022-58a"/>
去彭澤庻幾陶靖節之清風既又愬功於朝或謂安丙<lb/>
曰巨源謀亂丙令王喜鞫其黨皆抵罪時巨源方與金<lb/>
人戰于鳯州之長橋樞密使興元都統制彭賂械巨源<lb/>
收送閬州獄至大安龍尾灘丙使将校樊世顯㧞刀取<lb/>
其頭不絶者踰寸遂以巨源自殪聞忠義之士莫不扼<lb/>
腕流涕劒外士人張伯威為文以吊其詞尤悲切丙以<lb/>
人情洶洶上章求免楊輔亦謂丙殺巨源必召變請以<lb/>
劉甲代之<lb/>
<pb n="KR2c0007_WYG_022-58b"/>
嘉定二年八月以安丙為四川制置大使罷宣撫司<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋史紀事本末卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史紀事本末卷十一</head> <lb/>
    <p>
<pb n="KR2c0007_WYG_011-1a"/>
欽定四庫全書<lb/>
　宋史紀事本末卷十一<lb/>
　　　　　　　　　　　明　馮　𤦺　原編<lb/>
　　　　　　　　　　　　　陳邦瞻　增輯<lb/>
　　孟后廢復<lb/>
哲宗元祐七年夏四月己未立皇后孟氏后洛州人馬<lb/>
軍都虞候元之孫帝年益壯太皇太后歴選世家女百<lb/>
餘人入宫后年十六太皇太后皇太后皆愛之教以女<lb/>
<pb n="KR2c0007_WYG_011-1b"/>
儀至是太皇太后諭執政曰孟氏女能執婦道宜正位<lb/>
中宫命學士草制又以近世禮儀簡畧詔翰林臺諌給<lb/>
舎與禮官議冊后六禮儀制以進遂命吕大防兼六禮<lb/>
使韓忠彦充奉迎使蘇頌王巖叟充發冊使蘇轍皇叔<lb/>
祖宗景充告期使皇伯祖宗晟范百祿充納徴使王存<lb/>
劉奉世充納吉使梁燾鄭雍充納采問名使帝御文徳<lb/>
殿冊為皇后太皇太后語帝曰得賢内助非細事也既<lb/>
而歎曰斯人賢淑惜福薄耳異日國有事變必此人當<lb/>
<pb n="KR2c0007_WYG_011-2a"/>
之<lb/>
紹聖三年八月竄范祖禹于賀州劉安世于英州時劉<lb/>
媫妤專寵内庭前祖禹元祐中聞禁中覔乳媼以帝年<lb/>
十四非近女色之時與安世上疏勸進徳愛身又乞太<lb/>
皇太后保䕶聖躬言甚切至太后謂曰乳媼之説外間虚<lb/>
傳也祖禹對曰外議雖虛亦足為先事之戒太后深嘉<lb/>
之至是章惇蔡卞摭諌乳媪事乃指媫妤也於是坐二<lb/>
人搆造誣謗之罪　九月乙卯廢皇后孟氏初劉媫妤<lb/>
<pb n="KR2c0007_WYG_011-2b"/>
嘗同后朝景靈宫訖事就坐嬪御皆立侍媫妤獨背立<lb/>
簾下后閣中陳迎兒訶之媫妤不顧閣中皆忿㑹冬至<lb/>
朝太后於隆祐宫后座朱髹金飾媫妤亦欲得之從者<lb/>
知其意易座與后等衆弗能平因傳唱曰皇太后出后<lb/>
起立媫妤亦起尋復坐或已撤媫妤座遂仆于地懟不<lb/>
復朝泣訴于帝内侍郝隨謂媫妤曰毋以此戚戚願為<lb/>
大家早生子此座正當媫妤有也㑹后女福慶公主疾<lb/>
后有姊頗知醫嘗已后危疾以故出入宫掖公主藥弗<lb/>
<pb n="KR2c0007_WYG_011-3a"/>
效持道家治病符水入治后驚曰姊寧知宫中禁嚴與<lb/>
外間異耶令左右蔵之俟帝至具言其故帝曰此人之<lb/>
常情耳后即爇符于帝前宫中相傳厭魅之端作矣未<lb/>
幾后養母聴宣夫人燕氏尼法端為后禱祠事聞詔入<lb/>
内押班梁從政等即皇城司鞫之捕逮宦者宫妾三十<lb/>
人榜掠備至肢體毁折至有㫁舌者獄成命御史董敦<lb/>
逸覆錄罪人過庭下氣息僅屬無一人能出聲者敦逸<lb/>
秉筆疑未下郝隨等以言脅之敦逸畏禍乃以奏牘上<lb/>
<pb n="KR2c0007_WYG_011-3b"/>
詔廢后為華陽教主玉清妙靜仙師法名冲真出居瑤<lb/>
華宫時章惇欲誣宣仁后有廢立計以后逮事宣仁又<lb/>
隂附劉媫妤欲請建為后遂與郝隨搆成是獄天下寃<lb/>
之踰兩旬敦逸奏中宫之廢事有所因情有可察臣常<lb/>
閱錄其獄恐得罪天下帝欲貶之曾布曰陛下以獄出<lb/>
於近習推治故命敦逸錄問今乃貶之何以取信中外<lb/>
乃止<lb/>
元符二年九月丁未立賢妃劉氏為皇后后多材藝被<lb/>
<pb n="KR2c0007_WYG_011-4a"/>
專寵既搆孟后章惇與内侍郝隨劉友端相結請妃正<lb/>
位中宫時帝未有儲嗣㑹妃生子茂帝大喜遂立焉時<lb/>
鄒浩方劾章惇不忠慢上之罪未報而劉后立浩上疏<lb/>
言立后以配天子安得不審今為天下擇母而所立乃<lb/>
賢妃一時公議莫不疑惑誠以國家自有仁祖故事不<lb/>
可不遵用之耳葢郭后與尚美人爭寵仁祖既廢后並<lb/>
斥美人所以示公也及立后則不選於妃嬪而卜其貴<lb/>
族所以逺嫌所以為天下萬世法也陛下之廢孟氏與<lb/>
<pb n="KR2c0007_WYG_011-4b"/>
郭后無以異果與賢妃爭寵而致罪乎抑或不然也二<lb/>
者必居一於此矣孟氏罪廢之初天下孰不疑立賢妃<lb/>
為后及讀詔書有别選賢族之語又陛下臨朝既歎以<lb/>
為國家不幸至于宗景立妾怒而罪之於是天下始釋<lb/>
然不疑今竟立之豈不上累聖徳臣觀白麻所言不過<lb/>
稱其有子及引永平祥符事以為證臣請論其所以然<lb/>
若曰有子可以為后則永平貴人未嘗有子所以立者<lb/>
以徳冠後宫故也祥符徳妃亦未嘗有子所以立者以<lb/>
<pb n="KR2c0007_WYG_011-5a"/>
鍾英甲族故也又况貴人實馬援之女徳妃無廢后之<lb/>
嫌迥與今日事體不同頃年冬妃從享景靈宫是日雷<lb/>
變甚異今宣制之後霖雨飛雹自奏告天地宗廟以來<lb/>
隂霳不止上天之意豈不昭然考之人事既如彼求之<lb/>
天意又如此望不以一時改命為難而以萬世公議為<lb/>
可畏追停册禮如初詔行之帝謂浩曰此亦祖宗故事<lb/>
豈獨朕耶葢指真宗立劉徳妃也對曰祖宗大徳可法<lb/>
者多矣陛下不之取而效其小疵臣恐後世之責人無<lb/>
<pb n="KR2c0007_WYG_011-5b"/>
已者紛紛也帝變色猶不怒持其章躊躇四顧凝然若<lb/>
有所思因付于外明日章惇詆浩狂妄除名勒停羈管<lb/>
新州尚書右丞黄履進曰浩以親被拔擢之故敢犯顔<lb/>
納忠陛下遽出之死地人臣將視以為戒誰復為陛下<lb/>
論得失乎幸與善地不聴初陽翟田畫議論慷慨與浩<lb/>
以氣節相激厲劉后立畫謂人曰志完不言可以絶交<lb/>
矣浩既得罪畫迎諸途浩出涕畫正色責之曰使志完<lb/>
隠黙京師遇寒疾不汗五日死矣豈獨嶺海之外能死<lb/>
<pb n="KR2c0007_WYG_011-6a"/>
人哉願君毋以此舉自滿士所當為者未止此浩茫然<lb/>
自失謝曰君贈我厚矣浩之將論事也以告其友宗正<lb/>
寺簿王囘囘曰事有大於此者乎子雖有親然移孝為<lb/>
忠亦太夫人素志也及浩南遷人莫敢顧囘歛交游錢<lb/>
與浩治裝往來經理且慰安其母邏者以聞逮詣詔獄<lb/>
衆為之懼囘居之晏如御史詰之囘曰實嘗預謀不敢<lb/>
欺也因誦浩所上章凡二千言獄上除名停廢囘即徒<lb/>
步出都門行數十里其子追及問以家事不答又有曾<lb/>
<pb n="KR2c0007_WYG_011-6b"/>
誕者嘗三以書勸浩論孟后事浩不報及浩廢誕作玉<lb/>
山主人對客問以譏浩不能力諌孟后之廢而俟朝廷<lb/>
過舉乃言為不知幾云　閏月子茂卒<lb/>
三年春正月己卯帝崩無子弟端王佶即位　辛巳尊<lb/>
皇后劉氏為元符皇后　五月丙子詔復哲宗廢后孟<lb/>
氏為元祐皇后初哲宗嘗悔廢后事歎曰章惇壊我名<lb/>
節至是太后將復后位㑹布衣何文正上書言之遂降<lb/>
是詔自瑤華宫還居禁中　陳邦瞻曰按陳瓘論廢后<lb/>
<pb n="KR2c0007_WYG_011-7a"/>
事有曰當時致此之因葢生於元祐之説也以繼神考<lb/>
為説以讐毁宣仁為心者其於元祐譬如刈草欲除其<lb/>
根瑤華乃宣仁所厚萬一有預政之時則元祐未必不<lb/>
復是以任事之臣懐刈草之慮則瑤華惡得而不廢乎<lb/>
知經術者獨謀于心宰政柄者獨㫁於手方其造意自<lb/>
謂密矣而已難逃於見㣲之士嗚呼小人之愚其君一<lb/>
至是哉其可畏也人情莫親於父子莫昵于夫婦李林<lb/>
甫用而明皇不能有其子蔡卞章惇之計行而哲宗不<lb/>
<pb n="KR2c0007_WYG_011-7b"/>
能有其妻哀哉<lb/>
徽宗崇寧元年冬十月甲戌復廢元祐皇后孟氏時元<lb/>
符皇后閣宦者郝隨諷蔡京再廢元祐皇后京未得間<lb/>
既而昌州判官馮澥上書論復后為非於是御史中丞<lb/>
錢遹殿中侍御史石豫左膚連章論韓忠彦等乘一布<lb/>
衣何文正狂言復瑤華之廢后掠流俗之虚美當時物<lb/>
議固已洶洶乃至疎逖小臣詣闕上書忠義激切則天<lb/>
下公議從可知矣望詢考大臣㫁以大義無牽于流俗<lb/>
<pb n="KR2c0007_WYG_011-8a"/>
非正之論以累聖朝京與許將溫益趙挺之張商英皆<lb/>
主臺臣之説請如紹聖三年九月詔書帝不得已從之<lb/>
詔罷元祐皇后之號復出后於瑤華宫且治元符末議<lb/>
復后號者降宰臣韓忠彦曾布官追貶李清臣雷州司<lb/>
户㕘軍黄履祁州團練副使安置翰林學士曾肇御史<lb/>
中丞豐稷諫臣陳瓘龔夬等十七人於逺州　十二月<lb/>
追諡哲宗子茂為獻愍太子初鄒浩召自新州入對帝<lb/>
首及諫立后事奬歎再三詢諫草安在對曰已焚之矣<lb/>
<pb n="KR2c0007_WYG_011-8b"/>
退告陳瓘瓘曰禍其在此乎異時姦人妄出一緘則不<lb/>
可辨矣蔡京用事乃使其黨偽為浩疏有劉后殺卓氏<lb/>
而奪其子以為已出欺人可也詎可以欺天乎之語帝<lb/>
詔暴其事遂追冊茂為太子而竄浩于昭州<lb/>
二年二月尊元符皇后劉氏為皇太后宫名崇恩<lb/>
政和三年二月太后劉氏自殺帝以哲宗故曲加恩禮<lb/>
於后而后頗干預外事且以不謹聞帝與輔臣議將廢<lb/>
之而后為左右所逼即簾鈎自縊死諡曰昭懐<lb/>
<pb n="KR2c0007_WYG_011-9a"/>
髙宗建炎元年春正月尊廢后孟氏為元祐太后　七<lb/>
月元祐太后避金兵如揚州　八月更號元祐太后曰<lb/>
隆祐太后尚書省言元字犯后祖諱易以所居宫名從<lb/>
之　十月隆祐太后如杭州<lb/>
三年秋七月隆祐太后如洪州復如䖍州<lb/>
四年三月遣使迎隆祐太后于䖍州帝謂輔臣曰朕初<lb/>
不識太后自迎至南京愛朕不啻已出今在數千里外<lb/>
兵馬驚擾當亟奉迎以愜朕朝夕慕念之意遂遣盧益<lb/>
<pb n="KR2c0007_WYG_011-9b"/>
辛企宗等奉迎于䖍州八月太后至越州<lb/>
紹聖元年夏四月隆祐太后孟氏崩諡曰昭慈獻烈詔<lb/>
權攢于㑹稽縣之上皇村俟事寧歸葬哲宗山陵<lb/>
　　建中初政<lb/>
哲宗元符三年春正月帝崩皇太后向氏哭謂宰臣曰<lb/>
國家不幸大行皇帝無嗣事須早定章惇抗聲曰在禮<lb/>
律當立母弟簡王似太后曰老身無子諸王皆神宗庶<lb/>
子莫難如此分别惇復曰以長則申王佖當立太后曰<lb/>
<pb n="KR2c0007_WYG_011-10a"/>
申王有目疾不可於次則端王佶立惇曰端王輕佻不<lb/>
可以君天下言未畢曾布叱之曰章惇未嘗與臣商議<lb/>
如皇太后聖諭極當蔡卞許將相繼曰合依聖㫖太后<lb/>
又曰先帝嘗言端王有福壽且仁孝于是惇黙然乃召<lb/>
端王入即位于柩前羣臣請太后權同處分軍國事后<lb/>
以長君辭帝拜泣移時乃許之端王神宗第十一子也<lb/>
三月辛卯以四月朔日當食詔求直言筠州推官崔鶠<lb/>
上書曰臣聞諫爭之道不激切不足以起人主意激切<lb/>
<pb n="KR2c0007_WYG_011-10b"/>
則近訕謗夫為人臣而有訕謗之名此讒邪之論所以<lb/>
易乘而世主所以不悟天下所以卷舌吞聲而以言為<lb/>
戒也臣嘗讀史見漢劉陶曹鸞唐李少良之事未嘗不<lb/>
掩卷興嗟矯然山林不返之意比聞國家以日食之異<lb/>
詢求直言伏讀詔書至所謂言之失中朕不加罪葢陛<lb/>
下披至情廓聖度以來天下之言如此而私秘所聞不<lb/>
敢一吐是臣子負陛下也方今政令煩苛民不堪擾風<lb/>
俗險薄法不能勝未暇一二陳之而特以判左右之忠<lb/>
<pb n="KR2c0007_WYG_011-11a"/>
邪為本臣生於草萊不識朝廷之士特怪左右之人有<lb/>
指元祐之臣為奸黨者必邪人也使漢之黨錮唐之牛<lb/>
李之禍將復見於今日甚可駭也夫毀譽者朝廷之公<lb/>
議故責授朱崖軍司户司馬光左右以為奸而天下皆<lb/>
曰忠今宰相章惇左右以為忠而天下皆曰奸此何理<lb/>
也臣請畧言奸人之迹夫乘時抵巇以盜富貴探㣲揣<lb/>
端以固權寵謂之奸可也苞苴滿門私謁踵路隂交不<lb/>
逞密結禁廷謂之奸可也以竒使淫巧蕩上心以倡優<lb/>
<pb n="KR2c0007_WYG_011-11b"/>
女色敗君徳獨操賞罰自報恩怨謂之奸可也蔽遮主<lb/>
聴排斥正人㣲言者坐以刺譏直諫者䧟以指斥以杜<lb/>
天下之言掩滔天之罪謂之奸可也凡此數者光之有<lb/>
乎惇之有乎夫有實者名隨之無其實而有其名誰肯<lb/>
信之傳曰謂狐為貍非特不知狐又不知貍是故以佞<lb/>
為忠必以忠為佞於是乎有謬賞濫罰賞謬罰濫佞人<lb/>
徜徉如此而國不亂未之有也光忠信直諒聞於華夷<lb/>
雖古名臣未能過而謂之奸是欺天下也至如惇狙詐<lb/>
<pb n="KR2c0007_WYG_011-12a"/>
凶險天下士大夫呼曰惇賊貴極宰相人所具瞻以名<lb/>
呼之又指為賊豈非以其孤負主恩玩竊國柄忠臣痛<lb/>
憤義士不服故賊而名之指其實而號之以賊邪京師<lb/>
語曰大惇小惇殃及子孫謂惇與其御史中丞安惇也<lb/>
小人譬之蝮蝎其兇忍害人根乎天性隨遇必發天下<lb/>
無事不過賊陷忠良破碎善類至緩急危疑之際必自<lb/>
反覆畜跋扈不臣之心比年以來諫官不論得失御史<lb/>
不劾奸邪門下不駁詔令共持喑黙以為得計昔李林<lb/>
<pb n="KR2c0007_WYG_011-12b"/>
甫竊相位十有九年海内怨痛而人主不知頃鄒浩以<lb/>
言事得罪大臣拱而觀之同列無一語者又從而擠之<lb/>
夫以股肱耳目治亂安危所係而一切若此陛下雖有<lb/>
堯舜之聰明將誰使言之誰使行之夫日陽也食之者<lb/>
隂也四月正陽之月陽極盛隂極衰之時而隂干陽故<lb/>
其變為大惟陛下畏天威聴明命大運乾剛大明邪正<lb/>
毋違經義毋鬱民心則天意解矣若夫伐鼓用幣素服<lb/>
徹樂而無修徳善政之實非所以應天也帝覽而善之<lb/>
<pb n="KR2c0007_WYG_011-13a"/>
以為相州教授　召龔夬為殿中侍御史陳瓘鄒浩為<lb/>
左右正言韓忠彦等薦之也御史中丞安惇言鄒浩復<lb/>
用慮彰先帝之失帝曰立后大事也中丞不言而浩獨<lb/>
敢言何為不可復用惇懼而退陳瓘言陛下欲開正路<lb/>
取浩既往之善惇乃狂惑主聴規騁其私若明示好惡<lb/>
當自惇始遂出惇知潭州　夏四月丁巳復范純仁等<lb/>
官時純仁在永州帝遣中使賜以茶藥諭之曰皇帝在<lb/>
藩邸太皇太后在宫中知公先朝言事忠直今虚相位<lb/>
<pb n="KR2c0007_WYG_011-13b"/>
以待不知目疾如何用何人醫之純仁頓首謝徙居鄧<lb/>
州在道拜觀文殿大學士中太乙宫使制詞有曰豈惟<lb/>
尊徳尚齒昭示寵優庶幾鯁論嘉謀日聞忠告純仁聞<lb/>
制泣曰上果用我矣死有餘責既又遣中使趣純仁入<lb/>
純仁乞歸養疾帝不得已許之每見輔臣問安否且曰<lb/>
范純仁得一識面足矣時蘇軾亦自昌化移廉徙永更<lb/>
三赦復提舉成都玉局觀　乙酉蔡卞罷卞專托紹述<lb/>
之説上欺天子下脅同列凡中傷善類皆密疏建白然<lb/>
<pb n="KR2c0007_WYG_011-14a"/>
後請帝親札付外行之章惇雖巨姦然猶在其術中惇<lb/>
輕率不思而卞深阻寡言議論之際惇毅然主持卞或<lb/>
噤無一語一時論者以為惇迹易明卞心難見至是龔<lb/>
夬論惇卞之惡大略以為昔日丁謂當國號為恣睢然<lb/>
不過陷一冦凖而已及惇則故老元輔侍從臺省之臣<lb/>
凡天下之所賢者一日之間布滿嶺海自有宋以來未<lb/>
之聞也當是時惇之威勢震于海内此陛下所親見葢<lb/>
其立造不根之語文致悖逆之罪是以人人危懼莫能<lb/>
<pb n="KR2c0007_WYG_011-14b"/>
自保俾忠臣義士朽骨銜寃于地下子孫禁錮于炎荒<lb/>
海内之人憤悶而不敢言皆以歸怨先帝其罪如此尚<lb/>
何俟而不正典刑哉卞事上不忠懐姦深阻凡惇所為<lb/>
皆卞發之為力居多望采公論昭示顯黜未報臺諌陳<lb/>
師錫陳次升陳瓘任伯雨張庭堅等極論卞罪浮於惇<lb/>
乞正典刑以謝天下乃出知江寧臺諫論之不已遂以<lb/>
秘書少監分司池州　己丑追復文彦博王珪司馬光<lb/>
吕公著吕大防劉摰等三十三人官韓忠彦言之遂有<lb/>
<pb n="KR2c0007_WYG_011-15a"/>
是詔　六月陳瓘論邢恕矯誣定策之罪安置均州<lb/>
九月辛未章惇罷惇為相專國復怨引蔡卞林希黄履<lb/>
來之邵張商英等居要地任言責由是正人無一得免<lb/>
死者禍及其孥屢興大獄以陷忠良天下嫉之及兼山<lb/>
陵使靈輿陷淖中踰宿而行臺諫豐稷等劾其不恭罷<lb/>
知越州　冬十月丙申安惇蹇序辰除名放章惇于潭<lb/>
州惇既罷陳瓘等以為責輕復論惇在紹聖中置看詳<lb/>
元祐訴理局凡於先朝言語不順者加以釘足剝皮斬<lb/>
<pb n="KR2c0007_WYG_011-15b"/>
頸拔舌之刑其慘刻如此看詳之官如安惇蹇序辰等<lb/>
受大臣諷諭迎合紹述之意傳致語言指為謗訕遂使<lb/>
朝廷紛紛不已考之公論宜正典刑於是二人並除名<lb/>
放歸田里而貶惇武昌節度副使居潭州　蔡京林希罷<lb/>
時侍御史陳師錫上疏言京卞同惡迷國誤朝而京好<lb/>
大喜功日夜結交内侍戚里以覬大用若果用之天下<lb/>
治亂自是而分祖宗基業自是而隳矣龔夬亦言蔡京<lb/>
治文及甫獄本以償報私仇始則上誣宣仁終則歸咎<lb/>
<pb n="KR2c0007_WYG_011-16a"/>
先帝必將族滅無辜以逞其欲臣料當時必有案牘章<lb/>
疏可以見其煆煉附㑹願考證其實以正奸臣之罪皆<lb/>
未報㑹中丞豐稷召自河南初入對與京遇京謂之曰<lb/>
天子自外服召公中執法今日必有髙論稷正色曰行<lb/>
自知之是日論京奸狀帝猶未納臺諫陳瓘江公望等<lb/>
相繼言之帝亦不聴稷曰京在朝吾屬何面目居此復<lb/>
力論之始出知永興軍言者不已乃奪職居杭州右司<lb/>
諫陳祐復論林希紹聖初黨附權要詞命醜詆之罪乃<lb/>
<pb n="KR2c0007_WYG_011-16b"/>
削端明殿學士徙知揚州　丁酉以韓忠彦曾布為尚<lb/>
書左右僕射兼門下中書侍郎布初附章惇凡惇所為<lb/>
多布所建白及不得同省始與乖異元符中惇以士心<lb/>
不附欲薦引名士且乞正所奪司馬光吕公著等贈諡<lb/>
布以為無益沮之且奏人主操柄不可倒持今自丞弼<lb/>
以至言者知畏宰相不知畏陛下其意葢欲傾惇㑹哲<lb/>
宗崩而止及帝即位銳意圖治延進忠鯁布因力排紹<lb/>
聖之人而去之既拜相其弟翰林學士肇引嫌出知陳<lb/>
<pb n="KR2c0007_WYG_011-17a"/>
州言于布曰兄方得君當引用善人翊正道以杜惇卞<lb/>
復起之萌而數月以來所謂端人吉士繼迹去朝所進<lb/>
以為輔佐侍從臺諌往往皆前日事惇卞者一旦勢異<lb/>
今日必首引之以為固位計思之可為慟哭比來主意<lb/>
已移小人道長進則必論元祐人於帝前退則盡排元<lb/>
祐人於要路異時惇卞縱未至一蔡京足以兼二人可<lb/>
不深慮乎布不能從布之拜相也御史中丞豐稷欲率<lb/>
臺屬論之遂遷稷工部尚書稷力乞補外不允謝表有<lb/>
<pb n="KR2c0007_WYG_011-17b"/>
内侍已成于怨府佞人方剡於奏章之語上問佞人為<lb/>
誰曰曾布陛下斥布則天下事定矣　己未詔禁曲學<lb/>
偏見妄意改作以害國事者　十一月庚午詔改明年<lb/>
元年議以元祐紹聖均有所失欲以大公至正消釋朋<lb/>
黨遂改元為建中靖國詔下御史中丞王覿言建中之<lb/>
名雖取皇極然重襲前代紀號非是宜以徳宗為戒時<lb/>
任事者多乖異不同覿言堯舜禹相授一道堯不去四<lb/>
凶而舜去之堯不舉元凱而舜舉之事未必盡同文王<lb/>
<pb n="KR2c0007_WYG_011-18a"/>
作邑於豐而武王治鎬文王闗市不征澤梁無禁周公<lb/>
征而禁之不害其為善繼善述神宗作法于前子孫當<lb/>
守于後至於時異事殊須損益者損益之於理固未為<lb/>
有失也當國者忿其言遂改為翰林學士由是邪正雜<lb/>
進矣初曾布密陳紹述之說帝不能決以問給事中徐<lb/>
勣勣對曰聖意得非欲兩存乎天下之事有是與非朝<lb/>
廷之人有忠與佞若不考其實姑務兩存臣未見其可<lb/>
也<lb/>
<pb n="KR2c0007_WYG_011-18b"/>
徽宗建中靖國元年春正月壬戌朔有流星光燭地自<lb/>
西南入尾抵距星是夕有赤氣起東北亘西南中函白<lb/>
氣將散復有黒祲在旁右正言任伯雨言正嵗之始建<lb/>
寅之月其卦為泰年當改元時方孟春而赤氣起於暮<lb/>
夜之幽以一日言之日為陽夜為陰以四方言之東南<lb/>
為陽西北為隂以五色推之赤為陽黑與白為隂以從<lb/>
事推之朝廷為陽宫禁為隂中國為陽外國為隂君子<lb/>
為陽小人為隂此宫禁隂謀下干上之證也漸衝正而<lb/>
<pb n="KR2c0007_WYG_011-19a"/>
西散為白而白主兵此外域竊發之證也天心仁愛以<lb/>
灾異為警戒陛下進忠良絀邪佞正名分撃奸惡使小<lb/>
人無得生犯上之心則灾異可變為休祥矣又言比日<lb/>
内降寖多或恐矯傳制命漢之鴻都賣爵唐之墨敇斜<lb/>
封此近監也　范純仁卒遺表言宣仁之誣謗未明致<lb/>
保佑之憂勤不顯又勸帝清心寡欲約己便民絶朋黨<lb/>
之論察邪正之歸凡八事諡忠宣　二月丁巳貶章惇<lb/>
為雷州司户㕘軍初任伯雨論章惇乆竊朝柄迷國㒺<lb/>
<pb n="KR2c0007_WYG_011-19b"/>
上毒流縉紳乘先帝變故倉卒輒逞異志睥睨萬乘不<lb/>
復有臣子之恭向使其計得行將寘陛下與皇后於何<lb/>
地若貸而不誅則天下大義不明大法不立矣臣聞北<lb/>
使言去年遼主方食聞中國黜惇放箸而起稱善者再<lb/>
謂南朝錯用此人北使又問何為只若是行遣以此觀<lb/>
之不獨孟子所謂國人皆曰可殺雖蠻貊之邦莫不以<lb/>
為可殺也章八上未報㑹臺諫陳瓘陳次升等復極論<lb/>
之乃貶惇為雷州司户㕘軍初蘇轍謫雷州不許占官<lb/>
<pb n="KR2c0007_WYG_011-20a"/>
舎遂僦民屋惇又以為强奪民居下州追民究治以僦<lb/>
劵甚明乃止至是惇問舎于民民曰前蘇公來為章丞<lb/>
相幾破我家今不可也後徙睦州死　三月罷權給事<lb/>
中任伯雨伯雨初為右正言半嵗之間凡上一百八疏<lb/>
大臣畏其多言俾權給事中密諭以少黙即為真伯雨<lb/>
不聴抗論愈力時曾布欲和調元祐紹聖之人伯雨言<lb/>
人才固不當分黨與然自古未有君子小人雜然並進<lb/>
可以致治者葢君子易退小人難退二者並用終於君<lb/>
<pb n="KR2c0007_WYG_011-20b"/>
子盡去小人獨留唐徳宗坐此致播遷之禍建中乃其<lb/>
紀號不可以不戒既而欲劾布布覺之徙為度支員外<lb/>
郎　六月戊午尚書范純禮罷時韓忠彦雖首相而曾<lb/>
布專政漸進紹述之説諷中丞趙挺之排撃元祐諸臣<lb/>
純禮從容言于帝曰邇者朝廷命令莫不是元豐而非<lb/>
元祐以臣觀之神宗立法之意固善吏推行之或有失<lb/>
當以致病民宣仁聴㫁一時小有潤色葢大臣識見異<lb/>
同非必盡懐邪為私也今議論之臣有不得志故挾此<lb/>
<pb n="KR2c0007_WYG_011-21a"/>
以藉口以元豐為是則欲賢元豐之人以元祐為非則<lb/>
欲斥元祐之士其心豈恤國事直欲快私忿以售其奸<lb/>
不可不深察也純禮沉毅剛正曾布憚之謂駙馬都尉<lb/>
王詵曰上欲除君承㫖范右丞不可詵怒㑹詵館遼使<lb/>
純禮主宴詵誣其輒斥御名遂罷知穎昌府　帝初政<lb/>
虚心納諌海内想望庶幾慶歴之治曾布入相遂右紹<lb/>
述諫官陳祐六疏劾之不從賜罷降敇以觀望推引責<lb/>
之右司諫江公望聞而求對面請其故上曰祐意在逐<lb/>
<pb n="KR2c0007_WYG_011-21b"/>
布引李清臣為相耳公望言臣不知其他但近者易言<lb/>
官者三逐諌官者七非朝廷美事因袖䟽力言豐祐政<lb/>
事得失且曰陛下若自分彼此必且起禍亂之源上意<lb/>
感格業從之矣㑹前太學博士范致虚上書言太學取<lb/>
士法不當變且言臣讀御製泰陵挽章曰同紹裕陵此<lb/>
陛下孝弟之本心也臣願守此而已江公望又上疏言<lb/>
自先帝有紹述之意輔政非其人以媚于己為同忠於<lb/>
君為異借威柄以快私隙使天下騷然泰陵不得盡繼<lb/>
<pb n="KR2c0007_WYG_011-22a"/>
述之美元祐人才皆出于熈豐培養之餘遭紹聖竄逐<lb/>
之後存者無幾矣神考與元祐之臣其先非有射鉤斬<lb/>
袪之隙也先帝信仇人而黜之陛下若立元祐為名必<lb/>
有元豐紹聖為之對有對則爭興爭興則黨復立矣陛<lb/>
下改元詔㫖亦稱思建皇極端好惡以示人本中和而<lb/>
立政皇天后土實聞斯言今若渝之奈皇天后土何帝<lb/>
嘗以示范純禮純禮贊之乞褒遷公望以勸來者㑹蔡<lb/>
王府相告有不遜語及于王公望乞勿以無根之言加<lb/>
<pb n="KR2c0007_WYG_011-22b"/>
諸至親遂坐罷　秋七月丙戌安燾罷時燾密奏紹聖<lb/>
元符以來用事者假紹述之虚名以誑惑君父上則欲<lb/>
固位而挾私仇下則欲希進而肆朋附并為一談牢不<lb/>
可破彼自為謀則善矣未嘗有毫髮為朝廷計也當熈<lb/>
寧元豐間内外府庫無不充衍自紹聖元符以來傾府<lb/>
庫竭倉廩以供開邊之費願陛下罷無益之人厚公私<lb/>
之積早計而預圖之則天下幸甚又言東京黨禍已萌<lb/>
願戒履霜之漸語尤激切上不悦遂自樞密院出知河<lb/>
<pb n="KR2c0007_WYG_011-23a"/>
陽府　八月陳瓘上疏言臣嘗乞别修神宗實錄以成<lb/>
一代之典而不聞施行葢紹聖史臣今為宰相故也不<lb/>
報瓘議論持平務存大體不以細故藉口未嘗及人晻<lb/>
昧之過時兼權給事中曾布專主紹述取王安石熈寧<lb/>
間所記日錄以為依據欲引瓘附己使人語瓘謂將去<lb/>
權即真瓘語子正彚曰吾與宰相議事多不合今若此<lb/>
是欲以官爵相餌也明日遂投書于布論其尊私史而<lb/>
壓宗廟緣邊費而壊先政違神考之志壊神考之事即<lb/>
<pb n="KR2c0007_WYG_011-23b"/>
此二者天下所共知而聖主不得聞其説䝉蔽之患孰<lb/>
大於此布得書大怒瓘復錄所上布書及所嘗著日錄<lb/>
辨國用須知以上三省且乞敷奏早行竄黜遂黜瓘知<lb/>
泰州瓘始著合浦尊堯集為十論盡辨其所紀載猶未<lb/>
證言王安石之非及北歸又著四明尊堯集為八門曰<lb/>
聖訓曰論道曰獻替曰理財曰邊機曰論兵曰處已曰<lb/>
寓言始條分而件析之無婉詞矣　冬十月召陸佃為<lb/>
禮部侍郎佃上疏曰近時士大夫相傾競進以善求事<lb/>
<pb n="KR2c0007_WYG_011-24a"/>
為精神以能訐人為風采以忠厚為重遲以靜退為卑<lb/>
弱相師成風莫之或止正而救之實在今日夫善續前<lb/>
人者不必因所為否者賡之善者揚焉元祐紛更是知<lb/>
賡之而不知揚之之罪也紹聖稱頌是知揚之而不知<lb/>
賡之之過也願咨謀仁賢詢考政事惟其當之為貴大<lb/>
中之期亦在今日也遂命修哲宗實錄遷吏部尚書拜<lb/>
尚書右丞　十一月庚辰詔改明年為崇寧<lb/>
　　蔡京擅國<lb/>
<pb n="KR2c0007_WYG_011-24b"/>
徽宗建中靖國元年十一月復詔蔡京為翰林學士承<lb/>
㫖初供奉官童貫性巧媚善測人主㣲㫖先事順承以<lb/>
故得幸及詣三吳訪書畫奇巧留杭累月蔡京與之遊<lb/>
不舎晝夜凡所畫屏障扇帶之屬貫日以達禁中且附<lb/>
語言論奏於帝所由是帝屬意用京左階道錄徐知常<lb/>
以符水出入元符皇后所太學博士范致虚與之厚因<lb/>
薦京才可相知常入宫言之由是宫妾宦官衆口一詞<lb/>
譽京遂起京知定州改大名㑹韓忠彦與曾布交惡布<lb/>
<pb n="KR2c0007_WYG_011-25a"/>
謀引京自助乃有是召京首論二事其一言神宗一代<lb/>
之史非紹聖無以察正元祐之詆謗今復詔㕘修是紛<lb/>
更也願令史官條具紹聖之所以掩蔽者示天下其二<lb/>
言元祐置訴理所以雪先朝得罪之人紹聖命安惇蹇<lb/>
序辰駁正固當然耳二人乃坐除名如此則訴理為是<lb/>
矣夫二臣之罪不除則兩朝之謗終在疏奏上益嚮之<lb/>
　初鄧綰之子洵武為起居郎恐不為清議所容常圖<lb/>
所以求知於上因入對言陛下乃神宗子今相忠彦乃<lb/>
<pb n="KR2c0007_WYG_011-25b"/>
琦之子神宗行新法以利民琦常論其非今忠彦更神<lb/>
宗之法是忠彦為人臣尚能紹述其父之志陛下為天<lb/>
子反不能紹述先帝也必欲繼志述事非用蔡京不可<lb/>
又曰陛下方紹述先志羣臣無助者乃作愛莫助之圖<lb/>
以獻其圖如史記年表例旁行七重别為左右左曰元<lb/>
豐右曰元祐自宰相執政侍從臺諫郎官舘閣學校各<lb/>
為一重以能助紹述者序於左執政中惟温益蔡京一<lb/>
二人餘不過三四若趙挺之范致虛王能甫錢遹之屬<lb/>
<pb n="KR2c0007_WYG_011-26a"/>
而已其序于右者則舉朝輔相公卿百執事咸在皆指<lb/>
為害政不欲紹述者帝出以示曾布而掲去左方一姓<lb/>
名布請之帝曰蔡京也洵武謂非相此人不可以與卿<lb/>
不同故去之布曰洵武既與臣見異臣安敢與議明日<lb/>
改付温益益欣然奉行請相蔡京而籍異論者於是善<lb/>
人皆不見容而帝決意相京矣乃進洵武中書舎人給<lb/>
事中兼侍講　罷禮部尚書豐稷稷初為諫官即論罷<lb/>
蔡京又陳曾布之姦至是以積忤貴倖罷　十二月邢<lb/>
<pb n="KR2c0007_WYG_011-26b"/>
恕吕嘉問路昌衡安惇蹇序辰蔡卞並復宫觀尋與郡<lb/>
召張商英赴闕<lb/>
崇寧元年五月庚申韓忠彦罷左司諌吳材等論忠彦<lb/>
變神考之法度逐神考之人材遂罷知大名府　己卯<lb/>
陸佃罷佃每欲參用元祐人才尤惡奔競嘗曰人才無<lb/>
大相逺當以資歴叙進少緩之則士知自重矣又曰今<lb/>
天下勢如人大病向愈當以藥餌輔養之須其安平茍<lb/>
為輕事改作是使之騎射也㑹御史請更懲元祐餘黨<lb/>
<pb n="KR2c0007_WYG_011-27a"/>
佃言于帝曰不宜窮治乃下詔云元祐諸臣各已削秩<lb/>
自今無所復問言者亦勿輒言掲之朝堂言者用是論<lb/>
佃名在黨籍不欲窮治正恐自及耳遂罷知亳州　庚<lb/>
辰以許將溫益為門下中書侍郎蔡京趙挺之為尚書<lb/>
左右丞京素與屯田員外郎孫鼛善鼛嘗曰蔡子貴人<lb/>
也然才不勝徳恐貽天下憂及是京謂之曰我若用於<lb/>
天子願助我鼛曰公誠能謹守祖宗之法以正論輔人<lb/>
主示節儉以先百吏而絶口不言兵天下幸甚京黙然<lb/>
<pb n="KR2c0007_WYG_011-27b"/>
　閏月壬戌曾布罷布初用王安石薦在神宗時凡上<lb/>
前所言皆安石所欲建明也又上書欲神宗專任安石<lb/>
以刑罰脅制天下使無敢言哲宗親政宰相章惇托紹<lb/>
述以快私忿布贊之甚力惇興大獄無能救解或隂擠<lb/>
之惇逐而布總右揆欲以元祐兼紹聖而行故逐蔡京<lb/>
至崇寧初知上意所向又力排韓忠彦而專其政引京<lb/>
以自助京懐舊恨與布大異㑹布擬陳祐甫為户部侍<lb/>
郎祐甫之子迪布之愛壻也京言布以爵祿私其所親<lb/>
<pb n="KR2c0007_WYG_011-28a"/>
布忿辨乆之聲色俱厲温益叱之曰曾布上前安得失<lb/>
禮帝不悦殿中侍御史錢遹論之布請罷遂出知潤州<lb/>
　秋七月戊子以蔡京為尚書右僕射兼中書侍郎制<lb/>
下之日賜坐延和殿命之曰神宗創法立制中道未究<lb/>
先帝繼之兩遭簾帷變更國是未定朕欲上述父兄之<lb/>
志今特相卿卿可以教之京頓首謝曰敢不盡死　己<lb/>
丑禁元祐法　甲午詔置講議司於都省蔡京起於逐<lb/>
臣一旦得志天下拭目所為而京隂託紹述之柄箝制<lb/>
<pb n="KR2c0007_WYG_011-28b"/>
天子用熈寧條例司故事即都省置講議司自為提舉<lb/>
講議熈豐已行法度及神宗欲為而未暇者以其黨吳<lb/>
居厚王漢之等十餘人為僚屬取政事之大者講議之<lb/>
凡所設施皆由是出而法度屢變無常矣　八月己卯<lb/>
以趙挺之張商英為尚書左右丞商英為中書舍人謝<lb/>
表歴詆元祐諸賢及任翰林學士草蔡京拜相制極其<lb/>
褒美故京引之　復紹聖役法　九月己亥立黨人碑<lb/>
於端禮門籍元符末上書人分邪正等黜陟之時元祐<lb/>
<pb n="KR2c0007_WYG_011-29a"/>
元符末羣賢貶竄死徙者略盡蔡京猶未愜意乃與其<lb/>
客强浚明葉夢得籍宰執司馬光文彦博吕公著吕公<lb/>
亮吕大防劉摰范純仁韓忠彦王珪梁燾王巖叟王存<lb/>
鄭雍傅堯俞趙瞻韓維孫固范百祿胡宗愈李清臣蘇<lb/>
轍劉奉世范純禮安燾陸佃曾任待制以上官蘇軾范<lb/>
祖禹王欽臣姚勔顧臨趙君錫馬黙王蚡孔文仲孔武<lb/>
仲朱光庭孫覺吳安持錢勰李之純趙彦若趙卨孫升<lb/>
李周劉安世韓川吕希純曾肇王覿范純粹王畏吕陶<lb/>
<pb n="KR2c0007_WYG_011-29b"/>
王古陳次升豐稷謝文瓘鮮于侁賈易鄒浩張舜民餘<lb/>
官程頥謝良佐吕希哲吕希績晁𥙷之黄庭堅畢仲游<lb/>
常安民孔平仲司馬康吳安詩張耒歐陽棐陳瓘鄭俠<lb/>
秦觀徐常湯馘杜純宋保國劉唐老黄隠王鞏張保源<lb/>
汪衍余爽常立唐義問余卞李格非商倚張庭堅李祉<lb/>
陳佑任伯雨朱光裔陳郛蘇嘉龔夬歐陽中立吳儔吕<lb/>
仲甫劉當時馬琮陳彦劉昱魯君貺韓跋内臣張士良<lb/>
魯燾趙約譚裔王偁陳詢張琳裴彦臣武臣王獻可張<lb/>
<pb n="KR2c0007_WYG_011-30a"/>
巽李備胡凡百二十人等其罪狀謂之姦黨請御書刻<lb/>
石于端禮門京等復請下詔籍元符末日食求言章疏<lb/>
及熈寧紹聖之政者付中書定為正上正中正下三等<lb/>
邪上邪中邪下三等於是鍾世美以下四十一人為正<lb/>
等悉加旌擢范柔中以下五百餘人為邪等降責有差<lb/>
又詔降責人不得同州居住　冬十月戊寅蔡卞知樞<lb/>
密院事　十二月丁丑詔邪説詖行非先聖賢之書及<lb/>
元祐學術政事並勿施用<lb/>
<pb n="KR2c0007_WYG_011-30b"/>
二年春正月乙酉安置任伯雨等十二人於逺州蔡京<lb/>
蔡卞怨元符末臺諫之論已悉陷以黨事同日貶竄任<lb/>
伯雨昌化軍陳瓘廉州龔夬化州陳次升循州陳師錫<lb/>
柳州陳佑澧州李深復州江公望南安軍常安民温州<lb/>
張舜民商州馬涓吉州豐稷台州初蔡京帥蜀張庭堅<lb/>
在其幕府及入相欲引以自助庭堅不從京恨之至是<lb/>
亦編管于象州　丁未以蔡京為尚書左僕射兼門下<lb/>
侍郎　三月乙酉詔黨人子弟毋得至闕下尋又詔元<lb/>
<pb n="KR2c0007_WYG_011-31a"/>
符末上書進士充三舎生者罷歸以元祐學術聚徒教<lb/>
授者監司覺察必罰無赦元符上書邪等人亦無得至<lb/>
京師　丁亥策進士于集英殿時李階舉禮部第一階<lb/>
深之子陳瓘之甥也安忱對策言使黨人之子階魁南<lb/>
宫多士無以示天下遂奪階出身而賜忱第又黄定等<lb/>
十八人皆上書邪等上臨軒謂之曰若等攻朕短可也<lb/>
神宗哲宗何負于若亦並黜之　夏四月丁卯詔毁司<lb/>
馬光吕公著吕大防范純仁劉摰范百祿梁燾鄭雍趙<lb/>
<pb n="KR2c0007_WYG_011-31b"/>
瞻王巖叟十人景靈宫繪像乙亥詔毁范祖禹唐鑑及<lb/>
三蘇黄庭堅秦觀文集　戊寅以趙挺之為中書侍郎<lb/>
張商英吳居厚為尚書左右丞安惇同知樞密院事<lb/>
除故直秘閣程頥名言者希蔡京意論頥學術頗僻素<lb/>
行譎怪專以詭異聾瞽愚俗近以入山著書妄及朝政<lb/>
詔毁頥出身以來文字其所著書令監司嚴加覺察范<lb/>
致虚又言頥以邪説詖行惑亂衆聴而尹焞張繹為之<lb/>
羽翼乞下河南盡逐學徒頥於是遷居龍門之南止四<lb/>
<pb n="KR2c0007_WYG_011-32a"/>
方學者曰尊所聞行所知可矣不必及吾門也　八月<lb/>
戊申張商英罷商英在紹聖時巧媚取容共倡紹述至<lb/>
是與蔡京議論不合執法石豫御史朱紱余深奉京風<lb/>
㫖將劾奏之而無以為説乃取商英在元祐中嘗著嘉<lb/>
禾頌擬司馬光於周公且酹祭光文有褒頌功徳語因<lb/>
請正其罰詔以商英論議反覆貪冒希求元祐之初詆<lb/>
訾先烈臺憲交章豈容在列落職知亳州名入元祐黨<lb/>
籍　時蔡京又自書姦黨為大碑頒于郡縣令監司長<lb/>
<pb n="KR2c0007_WYG_011-32b"/>
吏㕔皆刻石有長安石工安民當鐫字辭曰民愚人固<lb/>
不知立碑之意但如司馬相公者海内稱其正直今謂<lb/>
之姦邪民不忍刻也府官怒欲加之罪民泣曰被役不<lb/>
敢辭乞免鐫安民二字于石末恐得罪後世聞者愧之<lb/>
三年春正月鑄當十大錢自太祖以來諸路置監鑄錢<lb/>
有折二折三當五隨時立制未嘗鑄當十錢至是蔡京<lb/>
將以利惑上始請鑄于諸路與小平錢通行於時　時<lb/>
四方承平府庫盈溢京倡為豐亨豫大之説視官爵如<lb/>
<pb n="KR2c0007_WYG_011-33a"/>
糞土屢朝所儲大都掃地矣　以蔡攸為秘書郎攸京<lb/>
長子也有寵于上至是賜以進士出身遂有是拜　夏<lb/>
四月罷講議司詔諸州見行新法文移許直達尚書省<lb/>
其講議司官屬依制置三司條例司例推恩自張康國<lb/>
以下遷官者㡬四十人尚書省復言追復先朝法度以<lb/>
來無慮千百數尚懼講求未盡乞令諸路官司有未興<lb/>
復者各具以聞從之　蔡京請置京西北路專切管幹<lb/>
通行交子所倣川峽路立偽造法通情轉用併隣人不<lb/>
<pb n="KR2c0007_WYG_011-33b"/>
告者皆罪之私造交子紙者罪以徒配已而令諸路更<lb/>
用錢引凖新様印製四川如舊法惟閩浙湖廣不行錢<lb/>
引趙挺之以為閩乃京鄉里故得免焉　六月壬寅朔<lb/>
圖熈寧元豐功臣於顯謨閣　癸酉辟雍初成詔荆國<lb/>
公王安石孟軻以來一人而已其以配享孔子位次孟<lb/>
軻吏部尚書何執中請開學殿使都人縱觀　戊午詔<lb/>
重定元祐元符黨人及上書邪等者合為一籍通三百<lb/>
九人刻石于朝堂餘並出籍自今毋復彈奏户部尚書<lb/>
<pb n="KR2c0007_WYG_011-34a"/>
劉極言漢唐失政皆自朋黨始今日指前日之人為黨<lb/>
焉知後日不以今日為黨乎大扺人之過惡自有公論<lb/>
何必悉拘于籍而禁錮之哉蔡京大不懌風臺臣劾之<lb/>
出知蘄州　秋七月辛夘復行方田法　八月許將罷<lb/>
將居政府十年不能有所建明中丞朱諤收將舊謝章<lb/>
表析文句以為謗且謂將在元祐則盡更元豐之所守<lb/>
在紹聖則隂匿元祐之所為遂罷知河南府諤蔡京之<lb/>
黨也　九月乙亥以趙挺之吳居厚為門下中書侍郎<lb/>
<pb n="KR2c0007_WYG_011-34b"/>
張康國鄧洵武為尚書左右丞紹聖中蔡京治役法薦<lb/>
康國為屬及京當國定黨籍紹述康國皆預密謀故京<lb/>
引援之甚力自福建轉運判官不三嵗入翰林為承㫖<lb/>
遂拜左丞　以胡師文為户部侍郎初東南六路糧斛<lb/>
自江浙起綱至于淮甸以及真揚楚泗為倉七以聚蓄<lb/>
軍儲復自楚泗置汴綱搬運上京以江淮發運使董之<lb/>
故常有六百萬石以供京師而諸倉常有數年之積州<lb/>
郡告歉則折収上價謂之額斛計本州嵗額以倉儲代<lb/>
<pb n="KR2c0007_WYG_011-35a"/>
輸京師謂之代發復於豐熟以中價收糴榖賤則官糴<lb/>
不至傷農饑歉則令民納錢民以為便本錢嵗增兵食<lb/>
有餘其法良善及蔡京當國始求羡財以供侈費於是<lb/>
以其姻家胡師文為發運使以糴本數百萬緡充貢入<lb/>
為户部侍郎自是繼者效尤時有進獻而本錢竭矣本<lb/>
竭則不能增糴儲積空而輸搬之法壊矣<lb/>
四年春正月蔡卞罷卞立心傾邪一意婦翁王安石所<lb/>
行為至當以兄京晩達而位在上致已不得相故二府<lb/>
<pb n="KR2c0007_WYG_011-35b"/>
政事時有不合至是京請以童貫為制置使卞言不宜<lb/>
用宦者必誤邊計京於帝前詆卞卞求去遂出知河南<lb/>
府　三月以趙挺之為尚書右僕射兼中書侍郎竄知<lb/>
慶州曾孝序于嶺南初孝序察訪湖北過闕蔡京畏孝<lb/>
序見帝言舒亶事密遣客以美官啖之孝序不從又與<lb/>
京論講議司事曰天下之財貴於通流取民膏血以聚<lb/>
京師恐非太平法京銜之遂出知慶州至是京行結糴<lb/>
俵糴之法盡括民財充數孝序上疏曰民力殫矣一有<lb/>
<pb n="KR2c0007_WYG_011-36a"/>
逃移誰與守邦京益怒遣御史宋聖寵劾其私事追逮<lb/>
其家人鍜鍊無所得但言約日出師幾誤軍期除名竄<lb/>
嶺表　六月戊子趙挺之罷初帝以蔡京獨相謀置右<lb/>
輔京力薦挺之遂拜尚書右僕射既相與京爭權屢陳<lb/>
京奸惡且請去位以避之遂罷<lb/>
五年春正月戊戌彗出西方其長竟天甲辰以吳居厚<lb/>
為門下侍郎劉逵為中書侍郎乙巳以星變避殿損膳<lb/>
詔求直言劉逵請碎元祐黨人碑寛上書邪籍之禁帝<lb/>
<pb n="KR2c0007_WYG_011-36b"/>
從之夜半遣黄門至朝堂毁石刻明日蔡京見之厲聲<lb/>
曰石可毁名不可滅也　丁未太白晝見赦除黨人一<lb/>
切之禁權罷方田之法及諸州嵗貢供奉物詔崇寧以<lb/>
來左降者無間存沒稍復其官盡還諸徙者　二月丙<lb/>
寅蔡京罷京懐奸植黨威福在其手託紹述之名紛更<lb/>
法制貶斥羣賢增修財利之政務以侈靡惑人主動以<lb/>
周官惟王不㑹為説每及前朝惜財省費者必以為陋<lb/>
至於土木營造率欲度前規而侈後觀時天下乆平吏<lb/>
<pb n="KR2c0007_WYG_011-37a"/>
員冗濫節度使至八十餘員留後觀察下及遥郡刺史<lb/>
多至數千員學士待制中外百五十員置應奉司御前<lb/>
生活所營繕所蘇杭造作局其名雜出大率爭以奇巧<lb/>
為功而花石綱之害為尤甚至是因彗星見帝悟其奸<lb/>
凡所建置一切罷之而免京為中太乙宫使留京師言<lb/>
者論不已中丞吳執中言于帝曰進退大臣當全體貌<lb/>
帝為京下詔戒飭言者乃已　以趙挺之為尚書右僕<lb/>
射兼中書侍郎蔡京既罷帝召見挺之曰京所為一如<lb/>
<pb n="KR2c0007_WYG_011-37b"/>
卿言復拜右相挺之與劉逵同心輔政凡京所行悖理<lb/>
虐民之事稍稍釐正之然挺之知慮後患每建白務開<lb/>
其端而使逵畢其説逵亦欲自以為功直情不顧初蔡<lb/>
京興邊事用兵累年至是帝臨朝語大臣曰朝廷不可<lb/>
與四方生隙釁端一開兵連禍結生民肝腦塗地豈人<lb/>
主愛民之意哉挺之退謂同列曰上志在息兵吾曹所<lb/>
宜將順時執政皆京黨但㣲笑而已　三月丙申詔星<lb/>
變已消罷求直言尋復方田諸法及諸州嵗貢供奉物<lb/>
<pb n="KR2c0007_WYG_011-38a"/>
　己未賜禮部進士及第出身六百七十人時蔡嶷揣<lb/>
蔡京且復用其所對䇿曰熈豐之徳業足以配天不幸<lb/>
繼之以元祐紹聖之纘述足以永賴不幸繼之以靖國<lb/>
陛下兩下求言之詔冀以聞至言收實用也而見於元<lb/>
符之末者方且幸時變而肆奸言乘間隙而投異意詆<lb/>
誣先烈不以為疑動搖國是不以為憚願逆處其未至<lb/>
而絶其原於是擢為第一以所對策頒天下　己未劉<lb/>
逵罷時蔡京令其黨進言于帝曰京之改法度皆禀上<lb/>
<pb n="KR2c0007_WYG_011-38b"/>
㫖非私為之今一切皆罷恐非紹述之意帝惑其説復<lb/>
有用京之意然羣臣未有覺者鄭居中往來鄭妃父紳<lb/>
所知之即入見言陛下所建立皆學校禮樂居養安濟<lb/>
等法乃厚下裕民何所逆天而致威譴乃更張耶帝悦<lb/>
居中退語禮部侍郎劉正夫正夫因請對語與居中合<lb/>
帝遂疑逵擅政於是京黨御史余深石公弼論逵專恣<lb/>
反覆陵蔑同列引用邪黨出逵知亳州<lb/>
大觀元年春正月甲午以蔡京為尚書左僕射兼門下<lb/>
<pb n="KR2c0007_WYG_011-39a"/>
侍郎壬寅吳居厚罷壬子以何執中為中書侍郎鄧洵<lb/>
武梁子美為尚書左右丞子美初為河北轉運使傾漕<lb/>
計以奉上至損緡錢三百萬市北珠以進由是諸路漕<lb/>
臣效尤爭進羨餘矣北珠出于女真子美市於遼遼嗜<lb/>
其利虐女真捕海東青以求珠女真深怨之而子美用是<lb/>
顯　二月己卯復行方田　三月丁酉趙挺之罷以何<lb/>
執中鄧洵武為門下中書侍郎梁子美朱諤為尚書左<lb/>
右丞　以鄭居中同知樞密院事蔡京之再相也居中<lb/>
<pb n="KR2c0007_WYG_011-39b"/>
有力焉京薦之初居中直學士院自言為鄭貴妃從兄<lb/>
弟妃家世㣲亦倚以為重及居中入樞府妃時已貴重<lb/>
於居中無所賴乃用宦者黄經臣計以親嫌為請改授<lb/>
中太乙宫使居中不懌蔡京為言樞府本兵之地非三<lb/>
省執政用親無嫌經臣沮之於是居中疑京援已不力<lb/>
怨之　以蔡攸為龍圖閣學士兼侍讀　以葉夢得為起<lb/>
居郎時蔡京再相向所立法度已罷者復行夢得上言<lb/>
周官太宰以八柄詔王馭羣臣所謂廢置賞罰者王之<lb/>
<pb n="KR2c0007_WYG_011-40a"/>
事也太宰得以詔王而不得自專夫事不過可不可二<lb/>
者而已以為可而出於陛下則今不可復今徒以大臣<lb/>
進退為可否無乃陛下有未了然於中者乎上喜曰邇<lb/>
來士多朋比媒進卿言獨無觀望遂除起居郎時用事<lb/>
者喜小有才夢得言自古用人必先辨賢能賢者有徳<lb/>
之稱能者有才之稱故先王常使徳勝才不使才勝徳<lb/>
崇寧以來在内惟取議論與朝廷同者為純正在外惟<lb/>
取推行法令速成者為幹敏未聞器業任重識度經逺<lb/>
<pb n="KR2c0007_WYG_011-40b"/>
者特有表異恐用才太勝願繼今用人以有徳為先上<lb/>
然之　九月貶侍御史沈畸監信州酒税竄御史蕭服<lb/>
於處州時蔡京怨劉逵㑹蘇州盜鑄錢獄起京欲陷逵<lb/>
婦兄章綖兄弟遣開封尹李孝壽鞫之株連者千餘人<lb/>
彊抑使承死者甚衆京猶以為緩遣侍御史沈畸御史<lb/>
蕭服往代畸至蘇即日决釋無左證者七百人歎曰為<lb/>
天子耳目司而可傅㑹權要殺人以茍富貴乎遂閱實<lb/>
平反以聞京大怒貶畸監信州酒税服羈管處州而綖<lb/>
<pb n="KR2c0007_WYG_011-41a"/>
竟竄海島　閏十月復以鄭居中同知樞密院事居中<lb/>
既怨蔡京遂隂與張康國比而間京都水使者趙霆得<lb/>
兩首龜于黄河獻以為瑞京曰此齊小白所謂象㒺見<lb/>
之而霸者也居中言首豈有二人皆駭異而京獨主之<lb/>
殆不可測帝命棄龜金明池謂居中愛已故申前命<lb/>
流太廟齋郎方軫于嶺南時軫上書言蔡京睥睨社稷<lb/>
内懐不道專以紹述熈豐之説為自媒之計内而執政<lb/>
侍從外而帥臣監司無非其門人親戚京每有奏請盡<lb/>
<pb n="KR2c0007_WYG_011-41b"/>
作御筆行出語人曰此上意也明日不行又語人曰京<lb/>
實啟之也善則稱已過則稱君必欲陛下斂天下之怨<lb/>
而後已自元符末陛下嗣服忠義之士投匭者無日無<lb/>
之京分為邪等黥配編置不齒仕籍則誰肯為陛下言<lb/>
哉京又使子攸日以花石禽鳥為獻欲愚陛下使不知<lb/>
天下治亂臣以為京必反也請誅京詔宣示京京請下<lb/>
軫獄竟流嶺南　十一月壬子朔日食蔡京以不及所<lb/>
當食分率羣臣稱賀<lb/>
<pb n="KR2c0007_WYG_011-42a"/>
二年春正月戊寅加蔡京太師<lb/>
三年三月壬申張康國暴卒康國始因附蔡京而進及<lb/>
在樞府寖為崖異時帝惡京專愎隂令康國阻其姦且<lb/>
許以相京忌康國遂引吳執中為中丞執中將論康國<lb/>
康國先知之旦奏事留白帝曰執中今日入對必為京<lb/>
論臣臣願避位既而執中對果陳其事帝怒黜執中至<lb/>
是康國早朝退趨殿廬得疾仰天吐舌舁至待漏院卒<lb/>
或疑中毒云　六月丁丑蔡京罷京專國日乆中丞石<lb/>
<pb n="KR2c0007_WYG_011-42b"/>
公弼殿中侍御史張克公劾京罪惡章數十上上亦厭<lb/>
京遂罷為太乙宫使初上為端王時大使局有郭天信<lb/>
者言王當有天下及即位言驗得寵毎奏天文必指陳<lb/>
以撼京密白日中有黒子帝為之恐後屢白不已上始<lb/>
疑京故罷　辛巳以何執中為尚書左僕射兼門下侍<lb/>
郎執中一意謹事蔡京遂代為首相太學生陳朝老詣<lb/>
闕上書曰陛下即位以來五命相矣若韓忠彦之庸懦<lb/>
曾布之贓汚趙挺之之蠢愚蔡京之跋扈皆天下所不<lb/>
<pb n="KR2c0007_WYG_011-43a"/>
堪者今陛下知蔡京之奸解其相印天下之人鼓舞有<lb/>
若更生及相執中中外黯然失望執中雖不敢若京之<lb/>
蠧國害民然碌碌常質初無過人天下敗壊至此如人<lb/>
一身臟腑受沴已深豈庸庸之醫所能起乎執中夤緣<lb/>
攀附致位二府亦已大幸遽俾之經體贊元是猶以蚉<lb/>
負山多見其不勝任也疏奏不省　十一月己巳蔡京<lb/>
進楚國公致仕仍提舉修哲宗實錄朝朔望石公弼言<lb/>
蔡京盤旋京師無去志餘威震于羣臣願持必㫁之决<lb/>
<pb n="KR2c0007_WYG_011-43b"/>
以消後悔殿中侍御史洪彦昇言蔡京再居元宰假紹<lb/>
述之名一切更張敗壊先朝法度朋姦誤國公私困弊<lb/>
既已上印而偃蹇都城上憑眷顧之恩中懐跋扈之志<lb/>
願早賜英㫁遣之出京殿中侍御史毛注言京擅持威<lb/>
福動搖中外以翰林學士葉夢得為腹心交植黨與帝<lb/>
為逐夢得提舉洞霄宫而遷注侍御史注復極論京受<lb/>
孟翊妖姦之書與逆人張懐素游處引兇朋林攄置政<lb/>
府用所親宋喬年尹京其門人播傳咸謂陛下恩眷不<lb/>
<pb n="KR2c0007_WYG_011-44a"/>
衰行且復用太學生陳朝老亦疏京惡十四事乞投畀<lb/>
逺方以禦魑魅皆不報<lb/>
四年二月己丑以余深為門下侍郎張商英為中書侍<lb/>
郎侯䝉同知樞密院事蔡京既免商英自峽州起知杭<lb/>
州過闕賜對因奏曰神宗修建法度務以去大害興大<lb/>
利今誠一一舉行則盡紹述之美法若有弊不可不變<lb/>
但不失其意足矣遂留居政府帝嘗從容問蒙曰蔡京<lb/>
何如人也䝉對曰使京正其心術雖古賢相何以加帝<lb/>
<pb n="KR2c0007_WYG_011-44b"/>
使密伺京所為京聞而銜之　五月丙辰以彗星見詔<lb/>
侍從官直言指陳闕失石公弼等遂極論蔡京罪張克<lb/>
公亦論蔡京輔政八年權震海内輕賜予以蠧國用託<lb/>
爵祿以市私恩役將作以葺居第用漕船以運花石名<lb/>
為祝聖而脩塔以壯臨平之山託言灌田而決水以符<lb/>
興化之䜟法名退送門號朝京方田擾安業之民圜土<lb/>
聚徙郡之惡及不軌不忠之罪凡數十事毛注又論京<lb/>
罪積惡大天人交譴雖罷相致政猶怙恩恃寵偃居賜<lb/>
<pb n="KR2c0007_WYG_011-45a"/>
第以致上天威怒推原其咎實在於京考京之罪葢不<lb/>
可以縷數陛下去黨碑以開自新之路京疾其異已而别<lb/>
為禁防陛下頒明詔以來天下之言京惡其議已而重<lb/>
寘于法聲熖所震中外憤疾宜早令去國消彌天變<lb/>
甲子貶蔡京出居杭州　六月乙亥以張商英為尚書<lb/>
右僕射兼中書侍郎初蔡京乆盜國柄中外怨疾見商<lb/>
英能立異同更稱為賢帝因人望而相之時乆旱彗星<lb/>
中天商英受命是夕彗不見明日雨帝喜因大書商霖二<lb/>
<pb n="KR2c0007_WYG_011-45b"/>
字賜之　十二月張商英請編熈寧元豐事號皇宋政<lb/>
典詔就尚書省置局商英謂蔡京以紹述為名但刼制<lb/>
人主禁錮士大夫耳故作政典以黜其妄<lb/>
政和元年八月乙未復以蔡京為太子太師　丁巳張<lb/>
商英罷商英為政持平改蔡京所鑄當十大錢為當三<lb/>
以平泉貨復轉般倉以罷直達行鹽鈔法以通商旅蠲<lb/>
横斂以寛民力勸帝節華侈息土木抑僥倖帝嚴憚之<lb/>
嘗葺升平樓戒主者遇丞相導騎至必匿匠樓下時<lb/>
<pb n="KR2c0007_WYG_011-46a"/>
稱商英忠直然意廣才疎凡所當為先於公座誦言故<lb/>
不便者得預為計初何執中與蔡京同相凡營立皆預<lb/>
議至是惡商英出已上與鄭居中日夜醖織其短先使<lb/>
言者論其門下客唐庚竄知惠州時方技郭天信有寵<lb/>
於上商英因與往來事覺居中因諷中丞張克公併論<lb/>
之遂罷政出知河南府　冬十月羈管陳瓘于台州瓘<lb/>
以忤蔡京竄郴州瓘子正彚在杭訟京有動搖東宫迹<lb/>
杭守蔡嶷執正彚送京師隂告京俾為計事下開封府<lb/>
<pb n="KR2c0007_WYG_011-46b"/>
併逮治瓘尹李孝壽逼使證其妄瓘曰正彚聞京將不<lb/>
利社稷傳于道路瓘豈得預知以所不知忘父子之恩<lb/>
而指其為妄則情有所不忍挾私情以符合其説又義<lb/>
所不為京之奸邪必為國禍瓘固嘗論之于諫省亦不<lb/>
待今日語言間也内侍黄經臣蒞鞫聞其辭失聲歎息<lb/>
謂曰主上正欲得實但如言以對可也獄具正彚猶以<lb/>
所告失實流海上瓘安置通州帝命取瓘所著尊堯集<lb/>
張商英先已取其集將上而商英罷相瓘遂表奏乞進<lb/>
<pb n="KR2c0007_WYG_011-47a"/>
尊堯集於御前開拆仍於奏牘寓意言王安石不宜配<lb/>
享宣聖廟帝謂其語言無緒並係詆誣羈管台州初安<lb/>
石嘗著日錄八十卷瓘謂安石此書詆訕宗廟及瓘貶<lb/>
亷州乃著合浦尊堯集以日錄詆誣之罪歸於蔡卞後<lb/>
又著四明尊堯集痛絶王氏以發揚熈寧用舎宰臣本<lb/>
末之緒而自明改過之心至是貶台州何執中奉行蔡<lb/>
京意㫖起遷人石悈知台州欲寘瓘以必死悈至執瓘<lb/>
至庭大陳獄具將脇以死瓘揣知其意大呼曰今日之<lb/>
<pb n="KR2c0007_WYG_011-47b"/>
事豈被制㫖耶悈失措始告之曰朝廷令取尊堯集耳<lb/>
瓘曰然則何用如許使君知尊堯所以立名乎葢以神<lb/>
考為堯主上為舜尊堯何得為罪時相學術短淺為人<lb/>
所愚君所得幾何乃亦不畏公議干犯名分乎况尊堯<lb/>
集已上進矣悈慙揖瓘使退所以窘辱之者百端終不<lb/>
能害執中怒罷悈瓘生平論京兄弟皆披摘其處心發<lb/>
露其情慝最所忌恨故得禍最酷<lb/>
二年二月戊子詔蔡京復以太師致仕賜第京師京自<lb/>
<pb n="KR2c0007_WYG_011-48a"/>
杭州召還帝宴之於内苑太清樓　夏四月復行方田<lb/>
　五月乙巳詔蔡京三日一至都堂議事京患言者議<lb/>
己乃作御筆密進而丐帝親書以降謂之御筆手詔違<lb/>
者以違制坐之事無巨細必託以行至有不類帝書者<lb/>
羣下亦莫敢言由是貴戚近臣爭相請求至使中人楊<lb/>
球代書號曰書楊　吕中曰自奸臣創御筆之令凡私<lb/>
意所欲為者皆謂御筆行之違者有刑於是給舎不得<lb/>
繳臺諌不得言而紀綱壊矣昔有勸仁宗攬權者上曰<lb/>
<pb n="KR2c0007_WYG_011-48b"/>
措置天下事正不欲從中出此言真為萬世法　八月<lb/>
焚元祐制詞　九月更定官名蔡京率意自用欲更置<lb/>
官名以繼元豐之政乃首更開封守臣為尹牧由是府<lb/>
分六曹縣分六案内侍省職悉倣機庭之號脩六尚局<lb/>
建三衛郎遂詔太師太傅太保古三公之官今為三師<lb/>
古無此稱合依三代為三公為真相之任司徒司空周<lb/>
六卿之官太尉秦主兵之官皆非三公並宜罷仍立三<lb/>
孤為次相之任更侍中為左輔中書令為右弼尚書左<lb/>
<pb n="KR2c0007_WYG_011-49a"/>
僕射為太宰兼門下侍郎右僕射為少宰兼中書侍郎罷<lb/>
尚書令及文武勲官而以太尉冠武階然是時員既冗<lb/>
濫名且混雜甚者走馬承受升擁使華黄冠道流亦濫<lb/>
朝品元豐之制至此大壊<lb/>
三年春正月癸酉追封王安石為舒王子雱為臨川伯<lb/>
從祀孔子廟廷<lb/>
五年秋七月詔建明堂于寢廟之南以蔡京為明堂使<lb/>
開局興工日役萬人　八月安置太子詹事陳邦光於<lb/>
<pb n="KR2c0007_WYG_011-49b"/>
池州初蔡京獻太子以大食國琉璃酒器羅列宫庭太<lb/>
子怒曰天子大臣不聞以道義相訓乃持玩好之具蕩<lb/>
吾志耶命左右碎之京聞邦光實激太子諷言者撃逐<lb/>
之<lb/>
六年夏四月庚寅詔蔡京三日一朝正公相位總治三<lb/>
省事　五月庚子以鄭居中為少保太宰劉正夫為少<lb/>
宰鄧洵武知樞密院事時蔡京大興工役民不聊生變<lb/>
亂法度吏無所師鄭居中每為帝言帝亦惡京專乃拜<lb/>
<pb n="KR2c0007_WYG_011-50a"/>
居中太宰使伺察之又以正夫議論數與京異拜為少<lb/>
宰<lb/>
七年六月戊午朔以明堂成進封蔡京為魯國公京辭<lb/>
兩國不拜詔官其親屬二人　八月癸亥鄭居中罷居<lb/>
中與蔡京不相能至是以母喪去位京懼其起復以居<lb/>
中王珪壻也乃使蔡確子懋重理定策事以沮遂追封<lb/>
確清源郡王御製文立石墓前欲借撼居中然卒不能<lb/>
害　十二月竄侍御史黄葆光于昭州初葆光為左司<lb/>
<pb n="KR2c0007_WYG_011-50b"/>
諫始蒞職即言三省吏猥多乞非元豐舊制者一切革<lb/>
去帝命釐正之一時士論翕然蔡京怒其異已密白帝<lb/>
降内批云當豐亨豫大之時為衰亂減省之計徙為符<lb/>
寶郎明年復拜侍御史至是大旱帝以為念葆光上疏<lb/>
言蔡京彊悍自專侈大過制無君臣之分鄭居中余深<lb/>
依違畏避不能任天下之責故致灾異疏上不報京權<lb/>
勢震赫舉朝結舌葆光獨出力攻之京懼中以他事遂<lb/>
有是竄<lb/>
<pb n="KR2c0007_WYG_011-51a"/>
宣和元年九月道徳院生金芝帝幸觀之遂幸蔡京第<lb/>
時京子儵攸翛及攸子行皆為大學士鞗尚帝女茂徳<lb/>
帝姬家人厮養亦居大官媵妾封夫人每侍上恒以君<lb/>
臣相悦為言帝時乘輕車小輦頻幸其第命坐傳觴畧<lb/>
用家人禮京謝表有云主婦上壽請酬而肯從稚子牽<lb/>
衣挽留而不却葢實事也　加蔡攸開封儀同三司攸<lb/>
有寵于帝進退無時與王黼得預宫中秘戯或侍曲宴<lb/>
則攸黼著短衫窄袴塗抹青紅雜倡優侏儒中多道市<lb/>
<pb n="KR2c0007_WYG_011-51b"/>
井淫媟謔浪語以獻笑取悦攸妻宋氏出入禁掖攸子<lb/>
行領殿中監寵信傾其父攸嘗言于帝曰所謂人主當<lb/>
以四海為家太平為娛嵗月能幾何豈徒自勞苦帝深<lb/>
納之　冬十月甲戌以紹述熈豐政事書布告天下<lb/>
十二月丙申編管正字曹輔于郴州帝自政和以來多<lb/>
㣲行始民間猶未知及蔡京謝表有輕車小輦七賜臨<lb/>
幸之語自是邸報傳之四方而臣僚阿順莫敢言曹輔<lb/>
上疏諫曰陛下厭居法宫時乘小輦出入塵陌郊坰極<lb/>
<pb n="KR2c0007_WYG_011-52a"/>
遊樂而後返道路之言始猶有忌今乃談以為常臣不<lb/>
意陛下當宗社付託之重玩安忽危一至於此夫君之<lb/>
與民本以人合合則為腹心離則為楚越畔服之際在<lb/>
於斯須甚可畏也昔者仁祖視民如子憫然惟恐或傷<lb/>
一旦宫闈少寛衛士輙踰禁城幾觸寶瑟諺有之盜憎<lb/>
主人主人何負於盜哉況今蚩愚之民見差科日增豈<lb/>
能一一安分萬一乘輿不戒之初一夫不逞包蔵禍心<lb/>
雖神靈垂䕶然亦損威傷重矣又況有臣子不忍言者<lb/>
<pb n="KR2c0007_WYG_011-52b"/>
可不戒哉臣願陛下深居髙拱臨之以穹昊至髙之勢<lb/>
行之以日月有常之度及其出也太史擇日有司除道<lb/>
三衛百官以前以後若曰省煩約費則臨時降㫖稍為<lb/>
裁節比諸㣲服不猶愈乎帝得疏出示宰臣令付都堂<lb/>
審問余深曰輔小官何敢論大事輔曰大官不言故小<lb/>
官言之官有大小愛君之心一也王黼陽顧張邦昌王<lb/>
安中曰有是事乎皆應以不知輔曰兹事雖里巷小民<lb/>
無不知相公當國獨不知耶曾此不知焉用彼相黼怒<lb/>
<pb n="KR2c0007_WYG_011-53a"/>
令吏從輔受詞輔撡筆曰區區之心一無所求愛君而<lb/>
已退待罪于家黼奏不重責輔無以息浮言遂編管郴<lb/>
州初輔將有言知必𫉬罪召子紳來付以家事乃閉户<lb/>
草疏夕有惡鳥鳴屋脊聲若紡輪心知其有禍弗恤也<lb/>
及貶怡然就道<lb/>
二年六月戊寅詔蔡京致仕京專政日乆公論益不與<lb/>
帝亦厭薄之子攸權勢既與父相軋浮薄者復間焉由<lb/>
是父子各立門户遂為仇敵攸别居賜第一日詣京京<lb/>
<pb n="KR2c0007_WYG_011-53b"/>
正與客語使避之攸甫入遽起握父手為診視狀曰大<lb/>
人脈勢舒緩得無有不適乎京曰無之攸曰禁中方有<lb/>
公事即辭去客竊窺見以問京京曰君固不解此耶兒<lb/>
欲以為吾疾而罷我耳閲數日果以太師魯國公致仕<lb/>
仍朝朔望　十一月以王黼為少保太宰初京致仕黼<lb/>
陽順人心悉反其所為四方翕然稱為賢相及拜太宰<lb/>
遂乘髙為邪多畜子女玉帛自奉僣擬禁省稍襲京迹<lb/>
六年十一月王黼罷黼位元宰每陪曲宴親為俳優鄙<lb/>
<pb n="KR2c0007_WYG_011-54a"/>
賤之役以獻笑取悦太子聞而惡之黼以鄆王楷有寵<lb/>
隂為畫奪宗之計未成及帝幸其第觀芝而黼第與梁<lb/>
師成連牆穿便門往來帝始悟其與師成交結狀還宫<lb/>
眷待頓衰李邦彦素與黼不協隂結蔡攸共毁之㑹中<lb/>
丞何㮚論黼姦邪專横十五事遂詔黼致仕其黨胡松<lb/>
年等皆罷　十二月詔蔡京復領三省事王黼既致仕<lb/>
朱勔力勸用京帝從之京至是四當國目昬眊不能治<lb/>
事悉決于季子絛凡京所判皆絛為之至代京入奏事<lb/>
<pb n="KR2c0007_WYG_011-54b"/>
絛每造朝侍從以下皆迎揖呫囁耳語堂吏數十人抱<lb/>
案後從由是恣為姦利竊弄威柄驟引其婦兄韓梠為<lb/>
户部侍郎媒蘖密謀斥逐朝士創宣和庫式貢司四方<lb/>
之金帛與府蔵之所儲盡拘括以實之為天子私財白<lb/>
時中李邦彦等惟奉行文書而已<lb/>
七年夏四月勒蔡京致仕蔡絛鍾愛于京擅權用事其<lb/>
兄攸嫉之數言于帝請殺絛帝不許白時中李邦彦亦<lb/>
惡絛乃與攸發絛姦私事帝怒欲竄之京力丐免乃止<lb/>
<pb n="KR2c0007_WYG_011-55a"/>
勒停侍養因安置韓梠于黄州褫絛侍讀毁賜出身敇<lb/>
欲以撼京而京猶未有去志帝乃命童貫詣京令上章<lb/>
謝事貫至京泣曰上何不容京數年當有相讒譛者貫<lb/>
曰不知也京不得已以章授貫帝命詞臣代京作三表<lb/>
求去乃降詔從之　史臣曰京天資凶譎舞智御人在<lb/>
人主前顓狙伺為固位計始終一説謂當越拘攣之俗<lb/>
竭四海九州之力以自奉帝亦知其姦屢罷屢起且擇<lb/>
與京不合者以柅之京每聞將退免輒入見祈哀匐伏<lb/>
<pb n="KR2c0007_WYG_011-55b"/>
叩頭無復廉恥燕山之役京送攸以詩陽寓不可之意<lb/>
兾事不成得以自解見利忘義至於兄弟為參商父子<lb/>
如秦越暮年即家為府營進之徒舉集其門輸貨童𨽻<lb/>
以得美官棄紀綱法度為虚器患得之心無所不至根<lb/>
株結盤牢不可脱卒致宗社之禍<lb/>
　　花石綱之役<lb/>
徽宗崇寧元年春三月命宦者童貫置局于蘇杭造作<lb/>
器用諸牙角犀玉金銀竹藤裝畫糊抹雕刻織繡之工<lb/>
<pb n="KR2c0007_WYG_011-56a"/>
曲盡其巧諸色匠日役數千而材物所須悉科于民民<lb/>
力重困<lb/>
三年二月令天下坑冶金銀悉輸内藏<lb/>
四年十一月以朱勔領蘇杭應奉局及花石綱于蘇州<lb/>
初蔡京過蘇州欲建僧寺閣㑹費鉅萬僧言必欲集此<lb/>
緣非郡人朱沖不可京即召沖語之居數日沖請京詣<lb/>
寺度地至則大木數千章積庭下京器其能踰年京還<lb/>
朝遂挾冲子勔偕來竄其父子姓名於童貫軍籍中皆<lb/>
<pb n="KR2c0007_WYG_011-56b"/>
得官帝時垂意花石京諷冲密取浙中珍異以進初致<lb/>
黄楊三本帝嘉之後嵗嵗召貢五六品至是漸盛舳艫<lb/>
相銜於淮汴號花石綱置應奉局於蘇州命勔總其事<lb/>
勔指取内帑如囊中物每取以數十百萬計於是搜巖<lb/>
剔藪幽隠不置凡士庶之家一石一木稍堪玩者即領<lb/>
健卒直入其家用黄封表識指為御前之物使䕶視之<lb/>
㣲不謹即被以大不恭罪及發行必撤屋抉牆以出人<lb/>
不幸有一物小異共指為不祥惟恐芟夷之不速民預<lb/>
<pb n="KR2c0007_WYG_011-57a"/>
是役者中家破産或鬻賣子女以供其須劚山輦石程督<lb/>
慘刻雖在江湖不測之淵百計取之必得乃止至截諸<lb/>
道糧餉綱旁羅商船掲所貢暴其上舟人倚勢貪横凌<lb/>
轢州縣道路以目而勔勢熖薫灼衺人穢夫候門奴事<lb/>
自直秘閣至殿學士如欲可得不附者旋踵罷去時謂<lb/>
東南小朝廷<lb/>
大觀四年閏八月以張閣知杭州兼領花石綱<lb/>
政和四年八月新作延福宫宫在大内北拱宸門外初<lb/>
<pb n="KR2c0007_WYG_011-57b"/>
蔡京欲以宫室媚帝召内侍童貫楊戩賈詳何訢藍從<lb/>
熈五人諷以内中逼窄之狀五人乃請因延福舊名而<lb/>
新作之五人分任工役視力所致爭以侈麗髙廣相誇<lb/>
尚各為制度不務沿襲及成號延福五位東西配大内<lb/>
南北稍劣其東直景龍門西扺天波門其間殿閣亭臺<lb/>
相望鑿池為海疏泉為湖鶴莊鹿砦文禽奇獸孔翠諸<lb/>
柵蹄尾動以千數嘉花名木類聚區别怪石巖壑幽勝<lb/>
宛若天成不類塵境既成帝自為文以記之其後又為<lb/>
<pb n="KR2c0007_WYG_011-58a"/>
村居野店酒肆青帘於其間每嵗冬至後即放燈自東<lb/>
華門以北並不禁夜徙市民行鋪夾道以居縱博羣飲<lb/>
至上元後乃罷謂之先賞尋又跨舊城脩築號延福第<lb/>
六位復跨城外浚濠作二橋橋下叠石為固引舟相通<lb/>
而橋上人物外自通行不覺也名曰景龍江夾江皆植<lb/>
奇花珍木殿宇對峙焉<lb/>
七年秋七月置提舉御前人船所時東南監司郡官二<lb/>
廣市舶率有應奉又有不待㫖但送物至都計㑹宦者<lb/>
<pb n="KR2c0007_WYG_011-58b"/>
以獻大率靈壁太湖慈溪武康諸石二浙奇竹異花海<lb/>
錯福建茘枝橄欖龍眼南海椰實登萊文石湖湘文竹<lb/>
四川佳果木皆越海渡江毁橋梁鑿城郭而至植之皆<lb/>
生而異味珍苞則以健步㨗走雖甚逺數日即達色香<lb/>
未變也至是蔡京又言陛下無聲色犬馬之奉所尚者<lb/>
山林間物乃人之所棄但有司奉行之過因以致擾乃<lb/>
請作提舉淮浙人船所命内侍鄧文誥領之詔自後有<lb/>
所需即從御前降下乃如數貢餘不許妄進名為便民<lb/>
<pb n="KR2c0007_WYG_011-59a"/>
而實擾害如故　十二月作萬嵗山<lb/>
宣和三年春正月童貫承詔罷蘇杭應奉局花石綱初<lb/>
帝以東南之事付童貫且曰如有急即以御筆行之貫<lb/>
至吳見民困花石之擾貫遂命其僚董耘作手詔罪已<lb/>
罷諸應奉造作局又御前花石綱運併木石彩色等塲<lb/>
務而帝亦黜朱勔父子弟姪之在職者吳民大悦　閏<lb/>
五月復置應奉司方臘既平王黼言于帝曰士大夫懐<lb/>
姦弗悛抑損應奉妄為譏謗望特置應奉一司臣專總<lb/>
<pb n="KR2c0007_WYG_011-59b"/>
領庶杜姦謀從之仍令梁師成總領於内遂復諸應奉<lb/>
局奪發運漕輓之卒為用户部不敢詰自是四方珍異<lb/>
之物充歸二人之家而入尚方者纔十一<lb/>
四年十二月萬嵗山成更名曰艮嶽山周十餘里其最<lb/>
髙一峯九十步上有亭曰介分東南二嶺直接南山山<lb/>
之東有蕚綠華堂書館八仙館紫石巖棲真嶝覽秀軒<lb/>
龍吟堂山之南則壽山兩峯並峙有鴈池噰噰亭山之<lb/>
西有藥寮西莊巢雲亭白龍沜濯龍峽蟠秀練光跨雲<lb/>
<pb n="KR2c0007_WYG_011-60a"/>
亭羅漢巖又西有萬松嶺半嶺有樓曰倚翠上下設兩<lb/>
闗闗下有平地鑿大沼沼中作兩洲東為蘆渚浮陽西<lb/>
為梅渚雪浪亭西流為鳯池東出為鴈池中分二館東<lb/>
曰流碧西曰環山有巢鳯閣三秀堂東池後有揮雪㕔<lb/>
復由嶝道上至介亭亭左復有極目亭蕭森亭右復有<lb/>
麗雲亭半山北俯景龍江引江之上流注山間西行為<lb/>
潄瓊軒又行石間為煉丹凝觀圜山亭下視江際見髙<lb/>
陽酒肆及清澌閣北岸有勝筠庵躡雲臺蕭閑館飛岑<lb/>
<pb n="KR2c0007_WYG_011-60b"/>
亭支流别為山莊為回溪又於南山之外為小山横亘<lb/>
二里曰芙蓉城窮極巧妙而景龍江外則諸館舎尤精<lb/>
其北又因瑤華宫火取其地作大池名曰曲江池中有<lb/>
堂曰蓬壺東盡封丘門而止其西則自天波門橋引水<lb/>
直西殆半里江乃折南又折北折南者過閶闔門為複<lb/>
道通茂徳帝姬宅折北者四五里屬之龍徳宫既成帝<lb/>
自為艮嶽記以為山在國之艮位故也初朱勔於太湖<lb/>
取石髙廣數丈載以大舟挽以千夫鑿城㫁橋毁堰拆<lb/>
<pb n="KR2c0007_WYG_011-61a"/>
牐數月乃至㑹得燕地因號昭功敷慶神運石立於萬<lb/>
嵗山又作絳霄樓勢極髙峻盡工藝之巧其後羣閹興<lb/>
築不已於是山林巖壑日益髙深亭臺樓觀不可稱紀<lb/>
又以金芝産于萬壽峯更名壽嶽諸巨璫爭出新意謂<lb/>
土木既宏麗矣獨念四方所貢珍禽之在圃者不能盡<lb/>
馴有市人薛翁素以豢擾為優塲戲請於童願役其間<lb/>
許之乃日集輿衛鳴蹕張黄葢以游至則以巨柈盛肉<lb/>
炙梁米翁傚禽鳴以致其類既乃飽飫翔集聴其去來<lb/>
<pb n="KR2c0007_WYG_011-61b"/>
月餘而圃禽四集不假鳴而至益狎玩立鞭扇間不復<lb/>
畏遂自命局曰來儀所招四方籠畜者置官司以總之<lb/>
一日上幸是山聞清道聲望而羣翔者數萬翁輒先以<lb/>
牙牌奏道左曰萬嵗山瑞禽迎駕上顧罔測大喜命以<lb/>
官賚予加厚<lb/>
　　道教之崇<lb/>
徽宗崇寧四年五月賜信州龍虎山道士張繼元號虚<lb/>
靖先生<lb/>
<pb n="KR2c0007_WYG_011-62a"/>
大觀二年三月頒金籙靈寶道塲儀範于天下<lb/>
政和三年夏四月作玉清和陽宫於福寧殿東奉安道<lb/>
像帝所生之地也　九月賜方士王老志號洞㣲先生<lb/>
王仔昔號通妙先生老志濮人初為小吏遇異人授以<lb/>
丹遂棄妻子結草廬田間為人言休咎多驗太僕卿王<lb/>
亶以名聞時帝方嚮道術乃召至京師館于蔡京第嘗<lb/>
緘書一封至帝所啟視乃昔嵗中秋與喬劉二妃燕好<lb/>
之語也由是益信之號為洞㣲先生朝士多從求書初<lb/>
<pb n="KR2c0007_WYG_011-62b"/>
若不可解者卒應者什八九其門如市京慮太甚漸以<lb/>
為戒老志亦謹畏乃奏禁絶之踰年而死仔昔洪州人<lb/>
初隠于嵩山自言遇許遜得大洞隠書豁落七元之法<lb/>
能道人未來事京薦之帝召見賜號冲隠處士篆符有<lb/>
驗進封通妙先生由是道家之事日興而仔昔恩寵寖<lb/>
加朝臣戚里夤緣闗通中丞王安中上疏請自今招延<lb/>
山林道術之士當責所屬保任宣召出入必令察視其<lb/>
所經由仍申嚴臣庶往還之禁并言蔡京欺君僣上蠧<lb/>
<pb n="KR2c0007_WYG_011-63a"/>
國害民數事帝欣然納之已而再疏京罪帝曰本欲即<lb/>
行卿章以近天寧節俟過此當為卿罷京京伺知之大<lb/>
懼其子攸日夕侍禁中泣拜懇祈帝為遷安中翰林學<lb/>
士　十一月癸未祀天於圜丘帝執大圭以道士百人<lb/>
執儀仗前導蔡攸為執綏官玉輅出南薫門帝忽曰玉<lb/>
津園東若有樓臺重複是何處也攸即奏見雲間樓臺<lb/>
殿閣隠隠數重既而審視皆去地數十丈頃之帝又曰<lb/>
見人物否攸即奏有若道流童子持幡幢節葢相繼而<lb/>
<pb n="KR2c0007_WYG_011-63b"/>
出雲間眉目厯厯可識遂以天神降詔告在位即其地<lb/>
建道宫名曰迎真作天真降臨示現記由是益信神仙<lb/>
之事矣　十二月癸丑詔求道教仙經于天下<lb/>
四年春正月戊寅朔置道階時王老志王仔昔徐知常<lb/>
等得幸遂賜號先生處士等名秩比中大夫至將仕郎<lb/>
凡二十六級後又置道官二十六等有諸殿侍宸校籍<lb/>
授經以擬待制修撰直閣之名<lb/>
六年春正月賜方士林靈素號通真達靈先生靈素温<lb/>
<pb n="KR2c0007_WYG_011-64a"/>
州人少從浮屠苦其師笞罵去為道士善妖幻往來淮<lb/>
泗間丐食僧寺僧寺苦之及王老志死王仔昔寵衰帝<lb/>
訪方士于左階道籙徐知常知常以靈素對即召見靈<lb/>
素大言曰天有九霄而神霄為最髙其治曰府神霄玉<lb/>
清王者上帝之長子主南方號稱長生大帝君陛下是<lb/>
也既下降于世其弟號青華帝君者主東方攝領之又<lb/>
有僊官八百餘名今蔡京即左元仙伯王黼即文華使<lb/>
鄭居中童貫等皆有名而已即仙卿禇慧下降佐帝君<lb/>
<pb n="KR2c0007_WYG_011-64b"/>
之治時劉貴妃方有寵靈素以為九華玉真安妃帝心<lb/>
獨喜其事甚加寵信遂賜號賞賚無算為改温州為應<lb/>
道軍靈素本無所能惟稍習五雷法召呼風霆間禱雨<lb/>
有小驗而已　閏月丁未從林靈素之言立道學自元<lb/>
士至志士凡十三品嵗大比許襴襆就試又用蔡京言<lb/>
集古今道教事為紀志賜名道史　夏四月㑹道士于<lb/>
上清寶籙宫初帝以未得嗣子為念道士劉混康以法<lb/>
籙符水出入禁中建言京城西北隅地協堪輿形勢加<lb/>
<pb n="KR2c0007_WYG_011-65a"/>
以少髙當有多男之祥始命為數仞岡阜已而后宫生<lb/>
子漸多帝益信道教於是蔡攸謂有珠星璧月跨鳯乘<lb/>
龍天書雲篆之符以逢迎之及聞林靈素之言遂作上<lb/>
清寶籙宫密連禁署宫中山包平地環以佳木清流列<lb/>
諸館舎臺閣多以美材為楹棟不施五采有自然之勝<lb/>
上下立亭宇不可勝計帝時登皇城下視之由是開景<lb/>
龍門城上作複道通寶籙宫以便齋醮之路　九月辛<lb/>
夘朔帝奉玉冊玉寶如玉清和陽宫上玉帝尊號曰太上<lb/>
<pb n="KR2c0007_WYG_011-65b"/>
開天執符御厯含真體道昊天玉皇上帝詔天下洞天<lb/>
福地脩建宫觀塑造聖像又上地祗徽號曰承天效法<lb/>
厚徳光大后土皇地祗上寶冊禮儀一如上帝尋改宫<lb/>
名為玉清神霄宫又鑄神霄九鼎安置于上清寶籙宫<lb/>
之神霄殿<lb/>
七年春正月甲子㑹道士二千餘人於上清寶籙宫詔<lb/>
林靈素諭以帝君降臨事乙亥帝幸上清寶籙宫命林<lb/>
靈素講道經時道士皆有俸每一觀給田亦不下數百<lb/>
<pb n="KR2c0007_WYG_011-66a"/>
千頃凡設大齋輒費緡錢數萬貧下之人多買青布幅<lb/>
巾以赴日得一飫餐而襯施三百謂之千道㑹且令士<lb/>
庶人聴靈素講經帝為設幄其側靈素據髙座使人於<lb/>
下再拜請問然所言無殊絶者時時雜以滑稽媟語上<lb/>
下為大閧笑莫有君臣之禮復令吏民詣宫授神霄祕<lb/>
籙朝士嗜進者亦靡然趨之　夏四月庚申道籙院上<lb/>
章冊帝為教主道君皇帝初帝諷道籙院曰朕乃上帝<lb/>
元子為神霄帝君憫中華𬒳西方之教遂懇上帝願為<lb/>
<pb n="KR2c0007_WYG_011-66b"/>
人主令天下歸于正道卿等可上表章冊朕為教主道<lb/>
君皇帝於是道籙院上表冊之然止於道教章疏内用<lb/>
而不施於政事　十二月方士王仔昔下獄死仔昔倨<lb/>
傲而戇帝待以客禮故遇宦者若童奴又欲羣道士宗<lb/>
已林靈素忌之乃與宦者馮浩誣以言語怨望下獄死<lb/>
　戊辰帝言天神降于坤寧殿詔示百官且刻石以紀<lb/>
之初帝惑於林靈素之言建宫觀徧天下又造青華帝<lb/>
君正晝臨壇及火龍神劒夜降内宫之事託天神臨降<lb/>
<pb n="KR2c0007_WYG_011-67a"/>
造帝誥天書雲篆務以惑世欺衆其説妄誕不可究質<lb/>
宦者道士有所不快必託為帝誥則莫不如志尋加靈<lb/>
素號通真達靈元妙先生張虚白通元冲妙先生視中<lb/>
大夫出入訶引至與諸王爭道都人稱曰道家西府其<lb/>
徒美衣玉食者㡬二萬人　立元成節以青華帝君八<lb/>
月九日生也<lb/>
重和元年八月辛酉詔頒御註道徳經　丙戌詔太學<lb/>
辟雍各置内經道徳經莊子列子博士二員　冬十月<lb/>
<pb n="KR2c0007_WYG_011-67b"/>
置道官二十六等道職八等<lb/>
宣和元年春正月乙夘詔更寺院為宫觀林靈素欲盡<lb/>
廢釋氏以逞前憾請於帝改佛號大覺金仙餘為仙人<lb/>
大士僧為徳士易服飾稱姓氏寺為宫院為觀改女冠<lb/>
為女道尼為女徳尋詔徳士並許入道學依道士之法<lb/>
　六月甲申追封莊周為㣲妙元通真君列禦冦為致<lb/>
虚觀妙真君仍行冊命配享混元皇帝<lb/>
二年春正月甲子罷道學放林靈素歸田里靈素初與<lb/>
<pb n="KR2c0007_WYG_011-68a"/>
道士王允誠共為神怪之事後忌其相軋毒殺允誠專<lb/>
用事及都城水帝遣靈素厭勝方步虚城上役夫爭舉<lb/>
挺將撃之走而免帝始厭之然横恣愈不悛道遇皇太<lb/>
子弗斂避太子入訴於帝帝怒以靈素為太虛大夫斥<lb/>
還故里命江端本通判温州察之端本廉得其居處過<lb/>
制罪詔徙置楚州命下而靈素已死遺奏至猶以侍從<lb/>
禮葬焉<lb/>
　<lb/>
<pb n="KR2c0007_WYG_011-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋史紀事本末卷十一<lb/>
</p>
<p>
</p>
  </div>
</body>
</text>
</TEI>
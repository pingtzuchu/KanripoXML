<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史紀事本末巻十五</head> <lb/>
    <p>
<pb n="KR2c0007_WYG_015-1a"/>
欽定四庫全書<lb/>
　宋史紀事本末巻十五<lb/>
　　　　　　　　　　　　　明　馮　𤦺　原編<lb/>
　　　　　　　　　　　　　　　陳邦瞻　増輯<lb/>
　　金人渡江南侵<lb/>
髙宗建炎三年六月金烏珠請大起燕雲河朔兵南侵<lb/>
金主烏竒邁從之是月遂陷磁州　九月諜報金人治<lb/>
舟師將由海道窺浙遣韓世忠控守圌山福山　冬十<lb/>
<pb n="KR2c0007_WYG_015-1b"/>
月金烏珠分兵南侵一自滁和入江東一自蘄黄入江西遂取<lb/>
夀春掠光州復陷黄州守臣趙令<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>死之令<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>燕懿王𤣥孫也<lb/>
　金人陷江州時劉光世在江州日置酒髙㑹金兵渡江凡三<lb/>
日尚未之知及薄城下遂引兵遁趨南康知江州韓梠棄城走<lb/>
金人入城殺掠遂由大治趨洪州　十一月乙巳朔金人犯廬<lb/>
州守臣李㑹以城降　戊申金烏珠犯和州守臣李儔以城<lb/>
降　己酉烏珠陷無為軍守臣李知幾棄城走　丁巳金人<lb/>
陷臨江　戊午陷臨江撫袁二州守臣俱降　庚申金人陷<lb/>
<pb n="KR2c0007_WYG_015-2a"/>
真州　壬戌金人䧟溧水縣尉潘振死之　癸亥金人<lb/>
䧟太平州　甲子杜充遣統制陳淬等及金人戰於馬<lb/>
家渡王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>先遁淬獨與戰死之　金兵至廬陵太守楊<lb/>
淵棄城走時胡銓為舉子居薌城團結丁壯以保廬井<lb/>
乃自領民兵入城固守卒完其城　辛未烏珠渡江入<lb/>
建康杜充叛降金時江浙倚重於充充日事誅殺且無<lb/>
制敵之方烏珠與李成合兵攻烏江充閉門不出統<lb/>
制岳飛泣諫請視師充不從烏珠遂乗充無備由馬家<lb/>
<pb n="KR2c0007_WYG_015-2b"/>
渡渡江䧟太平長驅至建康充渡江遁真州諸將怨充<lb/>
嚴刻欲乗其敗害之充聞不敢入營居長蘆寺烏珠遣<lb/>
人説之曰若降當封以中原如張邦昌故事充遂還建<lb/>
康與守臣陳邦之户部尚書李梲率官屬迎金師拜烏<lb/>
珠於馬首通判楊邦乂獨不肯屈膝以血大書衣裾曰<lb/>
寧作趙氏鬼不為他邦臣烏珠使人誘以官終不屈大<lb/>
罵求死遂殺之事聞贈直秘閣謚忠襄　癸酉帝聞杜<lb/>
充敗謂呂頥浩曰事迫矣若何頥浩遂進航海之策其<lb/>
<pb n="KR2c0007_WYG_015-3a"/>
言曰敵兵多騎必不能乗舟襲我江浙地熱必不久畱<lb/>
俟其退去復還二浙彼出我入彼入我出此兵家之奇<lb/>
也帝然之遂如明州　甲戌韓世忠自鎮江退守江陰<lb/>
是月知徐州趙立聞詔諸路以兵勤王乃將兵三萬趨<lb/>
行在金人邀立於淮陰立麾下勸立不如還保徐州立<lb/>
奮怒嚼其齒曰回顧者斬於是率衆徑進與金人遇轉<lb/>
戰四十里至楚州城下立中箭貫兩頰口不能言以手<lb/>
指麾諸軍憩歇定方㧞箭出之議者謂自燕山之役南<lb/>
<pb n="KR2c0007_WYG_015-3b"/>
兵未有如此之鏖戰者　十二月丙子帝至明州　辛<lb/>
巳金人攻常州守臣周杞遣赤心隊官劉晏擊之迎岳<lb/>
飛移屯宜興盗郭吉聞飛來遁入湖飛遣王貴等追破<lb/>
之盡降其衆時烏珠將趨杭州遂進攻廣德軍飛聞之<lb/>
邀擊至廣德境中六戰皆㨗擒其將王權駐軍鐘村將<lb/>
士無糧忍饑不敢擾民㑹金復遣兵攻常州飛復追至<lb/>
四戰皆㨗於是廣德無援金人殺守臣張烈　乙酉烏<lb/>
珠自廣德過獨松關見無戍者謂其下曰南朝若以羸<lb/>
<pb n="KR2c0007_WYG_015-4a"/>
兵數百守此吾豈能遽度哉遂犯臨安守臣康允之棄<lb/>
城走錢塘縣令朱蹕率弓手土軍前路拒戰兩中流矢<lb/>
猶奮勇而進力竭死之　烏珠聞帝在明州遣阿里富<lb/>
勒琿帥精騎渡浙來追己丑帝乗樓船次定海縣留范<lb/>
宗尹趙鼎於明州以待金使又謂張俊曰若能扞敵成<lb/>
功當加王爵吕頥浩奏令從官以下各從便去帝曰士<lb/>
大夫當知義理豈可不扈從若然則朕所至乃同冦盗<lb/>
耳於是郎官以下多從衛　癸巳帝舟次昌國縣　戊<lb/>
<pb n="KR2c0007_WYG_015-4b"/>
戌金人犯越州安撫使李鄴以城降金人帕克巴守之衛<lb/>
士唐琦袖石伏道旁伺其出擊之不中被執帕克巴詰之<lb/>
琦曰欲碎爾首我即死為趙氏鬼耳帕克巴曰使人如此<lb/>
趙氏豈至是哉又問李鄴為帥尚以城降汝何人敢爾<lb/>
琦曰鄴為臣不忠恨不得手刃之尚言及斯人耶仍顧<lb/>
鄴曰我月給石米不肯悖其主汝享國厚恩乃至此豈<lb/>
人類哉詬罵不少屈帕克巴趣殺之至死不絶口<lb/>
四年春正月乙巳金人犯明州張俊及守臣劉洪道擊<lb/>
<pb n="KR2c0007_WYG_015-5a"/>
却之　庚戌金人再犯明州張俊引兵遁去　己未金<lb/>
人䧟明州夜大雨震電乗勝破定海昌國以舟師來襲<lb/>
御舟追三百餘里弗及提領海舟張公裕引大舶擊却<lb/>
之金人引還辛酉帝發章安甲子泊溫州港口　時金<lb/>
人既破江西諸郡乃引兵犯湖南遂䧟潭州將吏王<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>
劉玠趙聿之戰死向子諲率兵奪門而出金兵遂大掠<lb/>
屠其城而去　丙子金烏珠引兵北還至臨安縱火焚<lb/>
掠以輜重不能遵陸取道秀州而北　庚寅帝次溫州<lb/>
<pb n="KR2c0007_WYG_015-5b"/>
時諸將無功翰林學士汪藻上言敵人之來諸將擁兵<lb/>
相望曾不能為陛下施矢鏃之勞獨張俊守明州僅能<lb/>
少抗若更堅守數日待敵再來乗其機㑹極力分戰敵<lb/>
若失利終身懲創不敢復南柰何敵未退數里間遽狼<lb/>
狽引去方其行也三尺童子知其不可以為敵性强愎<lb/>
不嬰其鋒猶懼屠戮況以致怨而去不增兵益戍反旋<lb/>
軍空城以挑之是前日之小㨗乃莫大之禍也未幾果<lb/>
殘明州無噍類是殺明州一城生靈而陛下再有館頭<lb/>
<pb n="KR2c0007_WYG_015-6a"/>
之行者張俊使之也臣復痛念自秋以來陛下為宗社<lb/>
大計懼敵人之侵逼宵旰勞焦未嘗頃刻少安以建康<lb/>
京口九江皆要害之地當宿重兵故以杜充守建康韓<lb/>
世忠守京口劉光世守九江而以王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>𨽻杜充其措置<lb/>
非不盡善也若敵騎渡江充世忠<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>并力扼其前光世<lb/>
掩其後可使奔北之不暇而世忠八九月間已掃鎭江<lb/>
所儲之資盡装海舶焚其城郭為逃遁之計及杜充危<lb/>
急王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>劉光世亦偃然坐視不出一兵竟至䧟没臣竊<lb/>
<pb n="KR2c0007_WYG_015-6b"/>
觀今日諸將在古法當誅然不可盡誅也惟王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>本𨽻<lb/>
杜充充敗於前而<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>不救此不可赦當先斬<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>以令天<lb/>
下其他以次重行貶降使以功贖過庻幾國威少振敵<lb/>
人知忌不報　辛卯金人䧟秀州　金遊騎至平江周<lb/>
望奔太湖守臣湯東野棄城遁烏珠入城縱火焚掠死<lb/>
者五十萬人　三月壬子金人入常州守臣周祀棄城<lb/>
走　丁巳金人至鎭江初韓世忠以前軍駐青龍鎭中<lb/>
軍駐江灣後軍駐海口欲俟烏珠師還擊之及烏珠由<lb/>
<pb n="KR2c0007_WYG_015-7a"/>
秀州趨平江世忠事不就遂移師鎭江以待之先以八<lb/>
千人屯焦山寺烏珠欲濟之乃遣使通問且約戰期世<lb/>
忠許之因謂諸將曰是間形勢無如金山龍王廟者敵<lb/>
必登之以覘我虚實乃遣蘇德將百人伏廟中岸側戒<lb/>
之曰聞江中鼓聲則岸兵先入廟兵繼出以合擊之及<lb/>
敵至果有五騎趨廟廟兵先鼓而出𫉬其兩騎其三騎<lb/>
振策以馳一人紅袍玉帶旣墜復跳而免詰諸𫉬者則<lb/>
烏珠也既而接戰江中凡數十合世忠力戰妻梁氏親<lb/>
<pb n="KR2c0007_WYG_015-7b"/>
執桴鼓敵終不得濟俘𫉬甚衆擒烏珠之壻龍虎大王<lb/>
烏珠懼請盡歸所掠以假道世忠不許復益以名馬又<lb/>
不許遂自鎭江泝流西上烏珠循南岸世忠循北岸且<lb/>
戰且行世忠艨艟大艦出金師前後數里擊柝之聲達<lb/>
旦將至黄天蕩烏珠窘甚或曰老鸛河故道今雖湮塞<lb/>
若鑿之可通秦淮烏珠從之一夕渠成凡五十里遂趨<lb/>
建康岳飛設伏牛頭山待之夜令百人黑衣混金營中<lb/>
擾之金兵驚自相攻撃烏珠次龍灣飛以騎兵三百歩<lb/>
<pb n="KR2c0007_WYG_015-8a"/>
兵三千邀擊于新成大破之烏珠奔竄達蘭自濰州<lb/>
遣貝勒太一引兵來援烏珠乃復引還欲北渡世忠與<lb/>
之相持於黄天蕩太一軍江北烏珠軍江南世忠以海<lb/>
艦進泊金山下預以鐡綆貫大鉤授健者明旦敵舟譟<lb/>
而前世忠分海舟為兩道出其背每縋一綆則曵一舟<lb/>
沉之烏珠窮蹙求㑹語祈請甚哀世忠曰還我兩宫復<lb/>
我疆土則可以相全又數日求再㑹而言不遜世忠引<lb/>
弓欲射之烏珠亟馳去見海舟乗風使篷往來如飛謂<lb/>
<pb n="KR2c0007_WYG_015-8b"/>
其下曰南軍使船如使馬柰何乃募人獻破舟之策於<lb/>
是閩人王姓者教其舟中載土以平板鋪之穴船板以<lb/>
櫂槳俟風息則出海舟無風不能動也且以火箭射其<lb/>
篛篷則不攻自破矣烏珠然之刑白馬以祭天及天霽<lb/>
風止烏珠以小舟出江世忠絶流擊之海舟無風不能<lb/>
動烏珠令善射者乗輕舟以火箭射之煙熖蔽天師遂<lb/>
大潰焚溺死者不可勝數世忠僅以身免奔還鎭江烏<lb/>
珠遂濟江屯於六合縣是役也世忠以八千人拒烏珠<lb/>
<pb n="KR2c0007_WYG_015-9a"/>
十萬之衆凡四十八日而敗然金人自是亦不敢復渡<lb/>
江矣　夏四月金人犯江西者聞烏珠北還亦自荆門<lb/>
引去統制牛皋潛軍邀擊敗之于寳豐之宋村金達蘭<lb/>
圍楚州急趙立命撤廢屋城下然火池壯士持長矛以<lb/>
待金人登城鉤取投火中金人選死士突入又搏殺之<lb/>
乃稍引退至是烏珠將北歸以輜重假道于楚立斬其<lb/>
使烏珠怒乃設南北兩屯絶楚餉道　九月金人攻楚<lb/>
州趙立遣人告急朝廷欲遣張俊救之俊辭不行乃命<lb/>
<pb n="KR2c0007_WYG_015-9b"/>
劉光世督淮南諸鎮救楚海州李彦光首以兵至淮河<lb/>
扼不得進光世諸將王德酈瓊多不用命惟岳飛僅能<lb/>
為援而衆寡不敵帝覽立奏以書趣光世㑹者五光世<lb/>
迄不行金人知外援絶進攻東城立登磴道以觀飛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
中其首左右馳救之立曰我終不能為國殄賊矣言訖<lb/>
而絶金人疑立詐死不敢動越旬餘城始䧟岳飛亦自<lb/>
泰州引還<lb/>
　　苖劉之變<lb/>
<pb n="KR2c0007_WYG_015-10a"/>
建炎三年三月庚辰以朱勝非為尚書右僕射兼中書<lb/>
侍郎張浚駐平江辛巳葉夢得罷以王淵同僉書樞宻<lb/>
院事吕頥浩為江東安撫制置使先是帝渡江劉光世<lb/>
見帝泣曰王淵專管江上海船每言緩急不悞今臣所<lb/>
部數萬騎二千餘不能濟淵忿其言斬江北都巡檢使<lb/>
皇甫佐以自解朱勝非馳見淵督之淵始經畫已無所<lb/>
及遂失諸將心至是僉樞制下諸將口語籍籍　壬午<lb/>
詔王淵免進呈書押扈從統制苗傅自負世將以王淵<lb/>
<pb n="KR2c0007_WYG_015-10b"/>
驟得君遷顯職心忿不平劉正彦以招降劇盗功大賞<lb/>
薄懐怨二人因相結時内侍康履藍珪恃恩用事履尤<lb/>
妄作威福凌忽諸將諸將嫉之㑹内侍臨浙觀潮供帳<lb/>
遮道傅等怒曰汝軰使天子顛沛至此猶敢爾耶中大<lb/>
夫王世修亦嫉内侍恣横言於正彦正彦曰㑹當共除<lb/>
之及王淵入樞府傅等疑其由内侍以進遂與世修謀<lb/>
先斬淵然後殺宦者議既定明日癸未值劉光世進殿<lb/>
前都指揮使百官入聽宣制傅正彦令世修伏兵城北<lb/>
<pb n="KR2c0007_WYG_015-11a"/>
橋下俟淵退朝即捽下馬誣以結宦者謀反正彦手斬<lb/>
淵即與傅擁兵至行宫門外梟淵首于行闕分捕内侍<lb/>
百餘皆殺之履馳入宫白帝帝大驚朱勝非急趨樓上<lb/>
詰傅等擅殺之故中軍統制呉湛排門引傅黨入内奏<lb/>
曰傅等不負國家正為天下除害耳知杭州康允之見<lb/>
事急請帝御樓撫諭之日將午帝登樓苗傅等望見黄<lb/>
葢猶山呼而拜帝憑欄呼傅等問故傅厲聲對曰陛下<lb/>
信任中官賞罰不公軍士有功者不賞内侍所主者得<lb/>
<pb n="KR2c0007_WYG_015-11b"/>
官黄潛善汪伯彦誤國至此猶未逺竄王淵遇賊不戰<lb/>
首先渡江因交康履乃除樞宻臣自陛下即位以來功多<lb/>
賞薄臣已將王淵斬首中官在外者皆誅訖更乞康履<lb/>
曾擇誅之以謝三軍帝曰潜善伯彦已降黜履擇當重<lb/>
與降責卿等可歸營傅曰天下生靈無辜肝腦塗地止<lb/>
縁中官擅權若不斬履擇臣不還營帝猶未許逾時傅<lb/>
兵不退帝不得已命湛執履與之傅即於樓下腰斬履<lb/>
臠其肉梟首與淵首相望帝遂以傅為慶逺軍承宣御<lb/>
<pb n="KR2c0007_WYG_015-12a"/>
營使都統制正彦渭州觀察使副都統制諭傅等歸營<lb/>
傅等進曰陛下不當即大位將來淵聖皇帝來歸未知<lb/>
何以處之帝命朱勝非縋樓下委曲諭之傅請隆祐太<lb/>
后同聽政及遣人使金議和帝許之即下詔請隆祐太<lb/>
后垂簾傅等聞詔不拜曰自有皇太子可立况道君皇<lb/>
帝已有故事勝非還白帝帝曰朕當退避但須太后手<lb/>
詔也乃遣顔岐入内請太后御樓太后至帝立楹側從<lb/>
官請帝坐帝曰不當坐此矣太后因乗肩輿下樓出門<lb/>
<pb n="KR2c0007_WYG_015-12b"/>
見傅等諭之曰自道君皇帝任蔡京王黼更祖宗法度<lb/>
童貫起邊事所以招致金人養成今日之禍豈闗今上<lb/>
皇帝事况皇帝初無失德止為黄潜善汪伯彦所誤今<lb/>
已竄逐統制豈不知之傅等對曰臣等必欲太后為天<lb/>
下主奉皇子為帝后曰今强敵在前吾以一婦人抱三<lb/>
嵗兒决事何以令天下敵國聞之豈不轉加輕侮傅等<lb/>
不從后顧勝非曰今日政須大臣果决相公何無一言<lb/>
勝非還白帝曰傅等腹心有王鈞甫者適語臣云二將<lb/>
<pb n="KR2c0007_WYG_015-13a"/>
忠有餘而學不足此語可為後圖之緒帝即坐上作詔<lb/>
禪位于皇子請太后同聽政宣詔畢傅等麾其軍退於<lb/>
是皇子旉即位太后垂簾决事是夕帝移御顯寧寺<lb/>
甲申尊帝為睿聖仁孝皇帝以顯寧寺為睿聖宫大赦<lb/>
以張澂兼中書侍郎韓世忠為御營使司提舉一行事<lb/>
務張俊為秦鳯副總管分其衆𨽻諸軍丁亥分竄内侍<lb/>
藍珪曾擇等于嶺南諸州傅追還殺之　戊子以王孝<lb/>
廸為中書侍郎盧益為尚書左丞加傅為武當軍節度<lb/>
<pb n="KR2c0007_WYG_015-13b"/>
使正彦為武成軍節度使以呉湛主管歩軍司王孝迪<lb/>
盧益為大金國信使朱勝非奏母后垂簾須二人同對<lb/>
此承平故事今日事機須宻奏者乞許臣僚獨對而日<lb/>
引傅黨二人上殿以弭其疑太后語帝曰頼相此人若<lb/>
汪黄在位事已狼籍矣傅等欲挾帝幸徽越勝非諭之<lb/>
以禍福乃止　己丑改元明受赦書至平江張浚命守<lb/>
臣湯東野秘不宣既而得苗傅等所傳檄浚慟哭召東<lb/>
野及提刑趙哲謀起兵討之時傅令張俊以三百人赴<lb/>
<pb n="KR2c0007_WYG_015-14a"/>
秦鳯而以餘兵屬他將俊知其偽拒不受軍士洶洶俊<lb/>
諭之曰當詣張侍郎决之即引所部八千人至平江浚<lb/>
見俊語故相持而泣且諭俊以决策起兵問罪俊泣拜<lb/>
曰此須侍郎濟以機術母驚動乗輿也赦至江寧吕頥<lb/>
浩曰是必有兵變其子抗曰主上春秋鼎盛二帝䝉塵<lb/>
沙漠日望拯救其肯遽遜位于幼冲乎灼知兵變無疑<lb/>
也即遣人寓書于浚㑹諫議大夫張㲄所親謝嚮變姓<lb/>
名㣲服為賈人徒步如平江見浚等具言城中事以為<lb/>
<pb n="KR2c0007_WYG_015-14b"/>
嚴設兵備大張聲𫝑持重緩進使賊自遁無驚動三宫<lb/>
此上策也浚以頥浩有威望能斷大事乃答書約共起<lb/>
兵且告劉光世于鎮江令以兵來㑹頥浩得書因上書<lb/>
請睿聖復辟　癸巳張浚命節制司㕘議官辛道宗措<lb/>
置海舶又念傅等居中欲得辯士往説之遣布衣馮轓<lb/>
持書説傳正彦轓至杭浚命張俊分兵扼呉江上疏請<lb/>
睿聖復辟苗傅等謀除浚禮部尚書命將所部詣行在<lb/>
浚以大兵未集未敢誦言討賊乃託云張俊驟回人情<lb/>
<pb n="KR2c0007_WYG_015-15a"/>
震讋不可不少留以撫其軍　甲午吕頥浩率勤王兵<lb/>
萬人發江寧　乙未劉光世部兵㑹吕頥浩于丹陽<lb/>
丙申韓世忠自鹽城收散卒由海道將赴行在至常熟<lb/>
張俊聞之曰世忠來事濟矣因白浚以書招之世忠得<lb/>
書以酒酬地曰誓不與此賊共戴天至平江見浚慟哭<lb/>
曰今日之事世忠願與張俊任之公無憂也浚因大犒<lb/>
俊世忠將士衆皆感憤於是令世忠帥兵赴闕戒曰投<lb/>
鼠忌器事不可急急恐有他變宜趨秀州據糧道以俟<lb/>
<pb n="KR2c0007_WYG_015-15b"/>
大軍之至世忠發平江至秀州稱病不行而大修戰具<lb/>
傅等聞之始懼欲拘世忠妻子以為質朱勝非紿傅曰<lb/>
不若遣之使迓世忠而慰撫之則平江諸人益安矣傅<lb/>
從之乃白太后封世忠妻梁氏為安國夫人俾迓世忠<lb/>
梁氏疾馳出城一日夜㑹世忠于秀州勝非喜曰二兇<lb/>
真無能為也張浚復遣馮轓往杭因報書于正彦曰自<lb/>
古言涉不順謂之指斥乗輿事涉不遜謂之震驚宫闕<lb/>
廢立之事謂之大逆不道大逆不道者族今建炎皇帝<lb/>
<pb n="KR2c0007_WYG_015-16a"/>
不聞失德一旦遜位豈所宜聞傅等得書而恐　辛丑<lb/>
苗傅等以韓世忠為定國軍節度使張俊為武寧軍節<lb/>
度使知鳯翔府而誣張浚欲謀危社稷謫黄州團練副<lb/>
使郴州安置俊等皆不受傅遣苗瑀馬柔吉將重兵扼<lb/>
臨平拒勤王兵　壬寅吕頥浩將至平江張浚乗輕舟<lb/>
迓之咨以大計頥浩曰曩諌開邊幾死宦臣之手承乏<lb/>
漕挽幾䧟腥羶之域今事不諧不過赤族為社稷死豈<lb/>
不快乎浚壯其言旣而劉光世兵亦至　癸卯吕頥浩<lb/>
<pb n="KR2c0007_WYG_015-16b"/>
張浚傳檄中外聲苗傅劉正彦之罪以韓世忠為前軍<lb/>
張俊翼之劉光世為游擊頥浩浚總中軍光世分兵殿<lb/>
後討之　乙巳太后降㫖睿聖皇帝處分兵馬重事<lb/>
丙午以張浚同知樞宻院事李邴鄭瑴並同僉書院事<lb/>
張浚吕頥浩發平江丁未次呉江上疏乞建炎皇帝還<lb/>
即位傅正彦等聞之憂恐不知所為朱勝非謂之曰勤<lb/>
王之師未進者使是間自反正耳不然下詔率百官六<lb/>
軍請帝還宫公等置身何地乎即召李邴張守作百官<lb/>
<pb n="KR2c0007_WYG_015-17a"/>
章及太后手詔賜傅正彦鐵劵傅等遂率百官朝于睿<lb/>
聖宫帝慰勞之傅正彦以手加額曰聖天子度量如是<lb/>
也傅黨張逵曰趙氏安苗氏危矣夏四月太后下詔還<lb/>
政帝復位與太后御前殿垂簾詔尊太后為隆祐皇太<lb/>
后己酉以苗傅為淮西制置使劉正彦副之庚戌復紀<lb/>
年建炎張浚知樞宻院事苗傅劉正彦並檢校少保<lb/>
吕頥浩張浚軍次秀州頥浩諭諸將曰今雖反正而賊<lb/>
猶握兵居内事若不濟必反以惡名加我翟義徐敬業<lb/>
<pb n="KR2c0007_WYG_015-17b"/>
可監也進次臨平苗翊馬柔吉負山阻為陣中流植鹿<lb/>
角以梗行舟韓世忠舍舟力戰張俊劉光世繼之翊衆<lb/>
少却世忠復舍馬操戈而前令將士曰今日當以死報<lb/>
國面不被數矢者皆斬於是士卒争用命翊引神臂弩<lb/>
持滿以待世忠瞋目大呼挺刃突前翊衆辟易矢不及<lb/>
發遂敗走勤王兵入北闕傅正彦急趣都堂取鐵劵擁<lb/>
精兵二千遂開湧金門夜遁犯富陽新城將南趨閩中<lb/>
統制王德喬仲福追之辛亥皇太后徹簾頥浩浚等入<lb/>
<pb n="KR2c0007_WYG_015-18a"/>
城世忠手執王世修以屬吏浚等見帝伏地涕泣待罪<lb/>
帝慰勞再三謂浚曰曩在睿聖兩宫隔絶一日啜羮忽<lb/>
聞貶卿不覺覆手念卿被謫此事誰任解所服玉帶賜<lb/>
之帝握世忠手慟哭曰中軍統制呉湛佐逆為最尚留<lb/>
朕肘腋能先誅乎世忠即謁湛握手與語折其中指與<lb/>
王世修俱斬于市逆黨王元左言馬瑗范仲熊時希孟<lb/>
皆貶　癸丑右相朱勝非及執政顔岐王孝迪張澂路<lb/>
允迪盧益罷初朱勝非見帝曰臣昔遇變義當即死偷<lb/>
<pb n="KR2c0007_WYG_015-18b"/>
生至此欲圖今日之事耳因乞罷政帝問誰可代者對<lb/>
曰吕頥浩張浚帝問孰優對曰頥浩練事而暴浚喜事<lb/>
而疎帝曰浚太年少對曰臣向被召軍旅錢穀悉付浚<lb/>
此舉浚實主之中丞張守論勝非不能預防致賊猖獗<lb/>
宜罷之不報至是與顔岐等俱罷初張浚在秀州議舉<lb/>
勤王之師一夕獨坐從者皆寢忽一人持刃立燭後浚<lb/>
知為刺客徐問曰豈非苗傅劉正彦遣汝來殺我乎曰<lb/>
然浚曰若是則取吾首以去可也曰我亦知書寧肯為<lb/>
<pb n="KR2c0007_WYG_015-19a"/>
賊用况公忠義如此豈忍害公恐公防閑不嚴有繼至<lb/>
者故來相告爾浚問欲金帛乎笑曰殺公何患無財然<lb/>
則留事我乎曰我有老母在河北未可留也問其姓名<lb/>
俛而不答攝衣躍而登屋屋瓦無聲時方月明去如飛<lb/>
明日浚命取死囚斬之曰夜來𫉬奸細浚後嘗於河北<lb/>
物色之不可得　以吕頥浩為尚書右僕射兼中書侍<lb/>
郎李邴為尚書右丞鄭㲄僉書樞宻院事甲寅以劉光<lb/>
世為御營副使韓世忠張浚為御前左右軍都統制凡<lb/>
<pb n="KR2c0007_WYG_015-19b"/>
勤王僚屬將佐各進官有差　五月韓世忠言苗傅劉<lb/>
正彦擁精兵距甌閩甚邇儻成巢穴卒未可滅帝詔世<lb/>
忠與劉光世追討之世忠自衢信進至浦城之魚梁驛<lb/>
與賊遇世忠歩走挺戈而前賊望見咋曰此韓將軍也<lb/>
皆驚潰遂擒正彦及傅弟翊王德亦執苗瑀斬馬柔吉<lb/>
傅亡入建陽縣人詹標執之獻于世忠悉械送行在帝<lb/>
手書忠勇二字掲旗以賜世忠　秋七月辛巳苗傅劉<lb/>
正彦伏誅　甲申詔以苖劉之變當軸大臣不能身衛<lb/>
<pb n="KR2c0007_WYG_015-20a"/>
社稷朱勝非顔岐並落職張澂衡州居住　丁亥皇太<lb/>
子旉卒太子從幸建康屬疾宫人蹴地上金鑪有聲驚<lb/>
悸疾轉劇遂不起初張浚以旉嘗奸帝位議去之至是<lb/>
竟連其保毋置死　壬辰范瓊伏誅初汴京破二帝及<lb/>
宗室北遷多瓊之謀又乗時剽掠左右張邦昌為之從<lb/>
衛至是自洪州入朝悖慢無禮且乞貸苗劉等死帝畏<lb/>
其威以為御營司提舉一行事務張浚將赴川陜與樞<lb/>
宻檢詳文字劉子羽宻謀誅之一日命張俊以千兵渡<lb/>
<pb n="KR2c0007_WYG_015-20b"/>
江若備他盗者使皆甲而來因召瓊俊及劉光世赴都<lb/>
堂議事為設食食已諸公相顧未發子羽詣廡下恐瓊<lb/>
覺取黄紙趨前舉以麾瓊曰瓊下有敕可詣大理寺置<lb/>
對瓊愕不知所為子羽顧左右擁至輿中衛以俊兵送<lb/>
獄光世出撫其衆數瓊在圍城中附金迫二帝北狩之<lb/>
罪且曰誅止瓊爾汝等固天子自將之軍也衆皆投刃<lb/>
曰諾有㫖分𨽻御營五軍瓊下獄具伏賜死子弟皆流<lb/>
嶺南<lb/>
<pb n="KR2c0007_WYG_015-21a"/>
　　平羣盗<lb/>
髙宗建炎元年秋七月命都統制王淵劉光世韓世忠<lb/>
張俊分討江淮羣盗自宣和末羣盗蜂起至是祝靖薛<lb/>
廣党忠閻僅王存之徒皆招安赴行在李綱言今日正<lb/>
當因其力而用之如銅馬緑林黄巾之比然不移其部<lb/>
曲則易叛而徙之則生疑正當以術制之使由而不知<lb/>
乃命御營司分揀凡潰兵願歸營與良農願歸業者皆<lb/>
聽所發至數萬其他以新法團結分𨽻諸將由是無叛<lb/>
<pb n="KR2c0007_WYG_015-21b"/>
去者獨淮寧之杜用山東之李昱河北之丁順皆擁兵<lb/>
數萬而拱州之黎驛單州之魚臺皆有潰卒數千為亂<lb/>
綱以招安則彼無畏憚勢難遽平乃白遣淵等分討之<lb/>
既而光世遣部將擊李昱斬之淵殺杜用丁順赴河北<lb/>
招討司自效盗自是少衰　八月戊午勝㨗軍校陳通<lb/>
作亂於杭州執帥臣葉夢得殺轉運判官呉昉等尋詔<lb/>
王淵兼領杭州制置盗賊使以討之　冬十月丙戌王<lb/>
淵誘賊趙萬誅之　十一月軍賊張遇䧟池州遇本真<lb/>
<pb n="KR2c0007_WYG_015-22a"/>
定軍校聚衆為盗自淮西渡江水陸並進至是犯池州<lb/>
入城縱掠驅强壯以益其軍守臣滕祜棄城遁　軍賊<lb/>
丁進圍壽春府守臣康允之拒却之　十二月王淵討<lb/>
杭州亂卒陳通等誅之　丙寅張遇犯江州辛巳丁進<lb/>
詣宗澤降<lb/>
二年春正月東平軍校孔彦舟聞金兵將至山東遂帥<lb/>
所部刼殺居民燒廬舎掠財物南渡淮犯黄州守臣趙<lb/>
令<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>拒之　丁未詔諭流兵潰兵之為盗賊者釋其罪<lb/>
<pb n="KR2c0007_WYG_015-22b"/>
　辛亥王淵招降張遇以所部萬人𨽻韓世忠　五月<lb/>
己酉秀州卒徐明等作亂執守臣朱芾迎前守趙叔近<lb/>
復領州事詔命御營中軍張俊討之　六月癸亥建州<lb/>
卒葉濃等作亂冦福州乙丑張俊至秀州殺趙叔近執<lb/>
徐明斬之甲戌葉濃䧟福州　秋七月甲申葉濃入寧<lb/>
德縣復還建州命張俊同兩浙提刑獄趙哲率兵討之<lb/>
　八月河北京東捉殺使李成叛犯宿州詔江淮制置<lb/>
使劉光世討之光世至光州大破成衆招降二萬餘人<lb/>
<pb n="KR2c0007_WYG_015-23a"/>
成遁去　九月丁進叛復冦淮西　冬十月楊進復叛<lb/>
衆至數萬剽掠汝洛間翟進患之與其兄興謀擊之未<lb/>
果楊進遣騎數百絶洛水犯進營進乗半渡擊之追奔<lb/>
數十里至鳴皋山破賊四砦馬驚墜塹為賊所殺賊乗<lb/>
勝大敗官軍詔以興為京西北路安撫招討使劉正彦<lb/>
擊丁進降之　十一月濱州賊葢進䧟棣州守臣姜綱<lb/>
之死之建州賊葉濃降復謀為變張俊擒斬之　吳玠<lb/>
襲史斌斬之史斌圍興元不克引兵趨關中義兵統領<lb/>
<pb n="KR2c0007_WYG_015-23b"/>
張宗誘斌還長安欲徐圖之曲端怒宗遣玠襲斬斌而<lb/>
自襲宗殺之<lb/>
三年春正月庚子盗張用王善復叛冦淮寧用善駐京<lb/>
西連亘數州自京西至光壽據千里之地兵馬接迹不<lb/>
斷擄掠糧食所至一空　二月帝出手詔以弭盗保民<lb/>
之要訪于直學士胡交修交修疏言昔人謂甑有麥飯<lb/>
牀有故絮雖儀秦説之不能使為盗惟其凍餒無聊日<lb/>
與死迫然後忍以其身棄之於盗賊陛下下寛大之詔<lb/>
<pb n="KR2c0007_WYG_015-24a"/>
開其自新之路禁苛刻之暴豐其衣食之源則悔悟者<lb/>
更相告語歡呼而歸其不變者黨與携落亦為吏士所<lb/>
捕𫉬而盗可弭盗弭則可以保民矣沃野千里殘為盗<lb/>
區皆吾秔稻之地操弓矢帶刀劍推牛發塜白晝為盗<lb/>
皆吾南畆之民陛下撫而納之反其田里無急征暴斂<lb/>
啟其不肖之心耕桑以時各安其業穀帛不可勝用而<lb/>
財可豐財豐則可以裕國矣日者翟興連西路董平據<lb/>
南楚什伍其人為農為兵不數年積粟充牣雄視一方<lb/>
<pb n="KR2c0007_WYG_015-24b"/>
盗賊猶能爾况以中興二百郡地欲强兵以禦冦不能<lb/>
為翟興軰之所為乎世以為名言　三月盗邵青掠泗<lb/>
州青本五丈河舟人去為盗聚兵刼楚泗州　夏四月<lb/>
盗薛慶據髙郵有衆數萬張浚恐其滋蔓請往招之入<lb/>
慶壘諭以朝廷恩意慶感服遂降浚留撫其衆　秋七<lb/>
月山東盗郭仲威掠淮陽軍仲威本李成之黨成先在<lb/>
泗上仲威乃引兵圍淮陽凡四月城䧟仲威入城大掠<lb/>
取强壯以充軍　冬十月郭仲威降于平江守臣周望<lb/>
<pb n="KR2c0007_WYG_015-25a"/>
李成掠淮北䧟泗州殺知州耿堅據其城帝降詔撫諭<lb/>
之命成知泗州成復䧟滁州守臣向子伋及諸官屬皆<lb/>
被殺　十一月淮盗劉忠初聚兵于東京自蘄轉入湖<lb/>
南遂䧟舒州通判孫知㣲死之京西制置使程千秋軍<lb/>
襄陽招降劇盗曹端桑仲未幾疑仲有異命端圖之端<lb/>
及千秋所部俱為仲所敗千秋棄城自金州入蜀仲遂<lb/>
據襄陽京西列城皆為仲有　十二月孔彦舟犯荆南<lb/>
詔諭降之以為湖北捉殺使<lb/>
<pb n="KR2c0007_WYG_015-25b"/>
四年二月金人去潭州羣盗大起鼎州人鍾相嘗以左<lb/>
道惑衆因結集忠義以捍賊為名自稱楚王改元天載<lb/>
冦澧州䧟之李成入舒州　三月孔彦舟獲盗鍾相及<lb/>
其子子昻檻送行在誅之其黨楊大復聚衆于龍陽<lb/>
己巳盗戚方䧟廣德軍初韓世忠退保江陰潰卒戚方<lb/>
等遂趨鎮江刼知府胡唐老部衆以行唐老怒罵不從<lb/>
遇害　五月以翟興等為京湖淮南諸路鎮撫使分地<lb/>
處之時京東西荆湖南北淮南諸路盗賊蜂起大者數<lb/>
<pb n="KR2c0007_WYG_015-26a"/>
萬人據有州郡朝廷不能制范宗尹言于帝曰羣盗皆<lb/>
烏合之衆急之則併死力以拒官軍莫若析地以處之<lb/>
盗有所歸則可以漸制帝善之乃以翟興等並為鎮撫<lb/>
使分地卑焉翟興河南府孟汝唐州趙立楚泗州漣水<lb/>
軍劉位滁濠州趙霖和州無為軍李成舒蘄州吳翊光<lb/>
黄州李彦先海州淮陽軍薛慶髙郵天長軍未幾又授<lb/>
陳規德安府復州漢陽軍解潜荆南府歸陝州荆門公<lb/>
安軍程昌㝢鼎澧州陳求道襄陽府鄧隨郢州范之才<lb/>
<pb n="KR2c0007_WYG_015-26b"/>
金均房州馮長寧順昌府蔡州軍翟興聽便宜從事俾<lb/>
立顯功許以世襲然李成薛慶軰起于羣盗翟興劉位<lb/>
土豪李彦先等皆潰將既無統屬有急又不遣援故諸<lb/>
鎮鮮能自守未幾求道與劉忠戰敗没又命孔彦舟為<lb/>
辰沅靖州郭仲威為真陽鎮撫使　六月甲申岳飛破<lb/>
戚方于廣德　丙戌戚方降于張俊　秋七月建州民<lb/>
范汝為作亂時方艱食民從者甚衆州遣兵出戰為所<lb/>
敗賊勢滋盛統制李捧捕之軍大潰而遁詔福建安撫<lb/>
<pb n="KR2c0007_WYG_015-27a"/>
使程邁㑹兵進討時汝為己破建陽乃移命神武副軍<lb/>
統制辛企宗討之　冬十月江東賊張琪犯建康府䖍<lb/>
州賊李敦仁及弟世雄破石城縣鍾相王善餘黨楊祝<lb/>
友復作亂　十一月以王彦為金均房州鎮撫使時所<lb/>
在盗起加以饑饉無所資食惟蜀富饒巨盗往往窺覬<lb/>
桑仲既䧟均房遂乗勢直搗金州白土關衆號三十萬<lb/>
仲彦舊部曲也以申牘請於彦曰仲於公無敢犯願假<lb/>
道入蜀就食耳彦遣統領閔立為先鋒擊之賊鋭甚立<lb/>
<pb n="KR2c0007_WYG_015-27b"/>
戰死將士失色或請避之彦叱曰樞相張公方有事關<lb/>
陜若仲越金而至梁洋則腹背受敵大事去矣敢言避<lb/>
者斬即勒兵趨長沙平阻水據山設伏以待仲見官軍<lb/>
少蟻附搏戰彦執幟一麾士殊死鬭仲敗走彦休士進<lb/>
擊追奔至白磧遂復房州<lb/>
紹興元年春正月孔彦舟據武陵張用據襄漢李成據<lb/>
江淮湖湘十餘郡連兵數萬有席巻東南之意多造符<lb/>
䜟幻惑中外乆圍江州朝廷患之以張俊為招討使岳<lb/>
<pb n="KR2c0007_WYG_015-28a"/>
飛副之　李成䧟江州未幾復䧟筠州　三月張俊聞<lb/>
李成將馬進在筠州以豫章介江湖之間遂急趨之既<lb/>
入城喜曰我已得洪破賊决矣及進犯洪州連營西山<lb/>
俊斂兵若無人者居月餘進以大書牒索戰俊以細書<lb/>
狀報之進以俊為怯岳飛曰賊貪而不慮後若以騎兵<lb/>
自上流絶生米渡出其不意破之必矣因請自為先鋒<lb/>
俊大喜乃令楊沂中絶生米渡飛重鎧躍馬潜出賊右<lb/>
突其陣所部從之進大敗走筠州飛抵東城進出城布<lb/>
<pb n="KR2c0007_WYG_015-28b"/>
陣飛設伏以紅羅為幟上刺岳字選騎二百隨幟而前<lb/>
賊易其少薄之伏發進大敗走飛使人呼曰不從賊者<lb/>
坐吾不汝殺坐而降者八萬人俊與沂中復前後夾擊<lb/>
賊大潰進以餘卒奔南康飛夜引兵至朱家山又斬其<lb/>
將趙萬成成聞進敗自引兵十餘萬來飛遇於樓子莊<lb/>
大破之追斬進遂復筠州成復以十萬衆與俊夾河而<lb/>
營沂中夜銜枚渡河與俊夾攻成又大敗俊乗勝追至<lb/>
江州成勢迫絶江而去走蘄州降于偽齊已而興國軍<lb/>
<pb n="KR2c0007_WYG_015-29a"/>
等處羣盗皆遁　五月劉光世使都統制王德襲揚州<lb/>
擒郭仲威送行在斬之時仲威謀據淮南以通劉豫故<lb/>
也　辛亥水軍統制邵青叛圍太平州劉光世招降之<lb/>
　張俊引兵渡江追李成至蘄州黄梅縣大敗之其衆<lb/>
數萬皆潰成北走降劉豫　張用復冦江西岳飛與用<lb/>
俱相人以書諭之曰吾與汝同里欲戰則出不戰則降<lb/>
用得書遂帥衆降江淮悉平張俊奏飛功第一詔進飛<lb/>
右軍都統制屯洪州彈壓盗賊　六月邵青復叛犯江<lb/>
<pb n="KR2c0007_WYG_015-29b"/>
隂之福山遣海州鎮撫使李彦進中軍統制耿進率舟<lb/>
師㑹劉光世討之　冬十月邵青聚其黨于崇明沙將<lb/>
犯江隂劉光世令王德討之德執旗麾兵㧞柵以入青<lb/>
衆大潰翊日餘黨復索戰諜言賊將用火牛德笑曰此<lb/>
古法也可一不可再命合軍持滿陣始交萬矢齊發牛<lb/>
皆返奔賊衆殱焉青自縛請命德獻諸行在餘黨悉平<lb/>
　十二月盗曹成䧟道州成初䧟漢陽鄂州屯攸縣湖<lb/>
東安撫向子諲招之成聽命子諲遣兵扼衡陽欲圖之<lb/>
<pb n="KR2c0007_WYG_015-30a"/>
而援兵不至成忿子諲扼已即擁衆而南官軍悉潰成<lb/>
大掠執子諲而去<lb/>
二年春正月辛丑韓世忠聞范汝為入建州曰建居閩<lb/>
嶺上流賊沿流而下七郡皆血肉矣亟率歩卒三萬水<lb/>
陸益進直抵鳯凰山五日破之汝為自焚死斬其二弟<lb/>
岳吉以狥擒其謀主謝嚮施逵及禆將陸必强等五百<lb/>
餘人世忠初欲盡誅建民李綱自福州馳見世忠曰建<lb/>
民多無辜世忠乃令軍士駐城上聽民自别農給牛穀<lb/>
<pb n="KR2c0007_WYG_015-30b"/>
商賈弛征禁脅從者汰遣獨取附賊者誅之民感更生<lb/>
家為立祠㨗聞帝曰雖古名將何以加世忠因進討江<lb/>
西湖廣諸盗　二月庚午以李綱為湖廣宣撫使仍命<lb/>
岳飛等共討曹成　丁丑分降盗崔增李捧邵青趙延<lb/>
壽李振單德忠徐文所部兵為七賜名御前忠鋭軍𨽻<lb/>
步軍司非樞宻奉㫖不許調遣　閏四月曹成擁衆十<lb/>
餘萬由江西厯湖湘據道賀二州命岳飛權知潭州兼<lb/>
權荆湖東路安撫都總管付金字牌黄旗招成成聞飛<lb/>
<pb n="KR2c0007_WYG_015-31a"/>
至驚曰岳家軍來矣即遁飛追至賀州力戰大破之成<lb/>
乃自桂嶺置砦至北藏嶺連控隘道以衆十餘萬守蓬<lb/>
頭嶺丙午岳飛八千人登桂嶺破曹成成奔連州飛謂<lb/>
部將張憲徐慶王貴曰成黨散去追而殺之則脅從者<lb/>
可憫縱之則復聚為盗今遣若等誅其酋而撫其衆慎<lb/>
勿妄殺累上保民之仁於是憲自賀連慶自邵道貴自<lb/>
郴桂招降者二萬與飛㑹連州進兵追成成走入邵州<lb/>
　五月韓世忠招曹成降之世忠既平范汝為旋師永<lb/>
<pb n="KR2c0007_WYG_015-31b"/>
嘉若將休息者忽由處信徑至豫章連營江邊數十里<lb/>
羣賊不虞其至大驚世忠因使董攸招成成方為岳飛<lb/>
所追乃率衆降得戰士八萬遣詣行在　六月孔彦舟<lb/>
叛降劉豫彦舟暴横不法朝廷將以兵執之遂以所部<lb/>
叛去　九月韓世忠大敗劉忠于蘄陽世忠自豫章移<lb/>
師長沙劉忠有衆數萬據白面山營柵相望世忠至與<lb/>
賊對壘奕碁張飲堅壁不動衆莫能測一夕與蘇格聯<lb/>
騎穿賊營候者訶問世忠先得賊軍號隨聲應之周覽<lb/>
<pb n="KR2c0007_WYG_015-32a"/>
以出喜曰此天賜也夜伏精兵二千於山下與諸將㧞<lb/>
營而進賊方迎戰伏兵已馳入中軍奪望樓植旗葢傳<lb/>
呼如雷賊回顧驚潰世忠麾將士夾擊大破之忠走降<lb/>
劉豫　十一月甲戌命李綱劉洪道程昌㝢解潜㑹兵<lb/>
討湖冦綱至潭州湖南流民潰卒羣聚為盗者數萬人<lb/>
綱悉平之　王彦守金州數立竒功以捍蜀桑仲旣死<lb/>
劇盗王闢董貴祁守忠等悉阻兵窺蜀彦皆擊平之<lb/>
三年夏四月詔統制王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>㑹兵討楊太時太衆日盛自<lb/>
<pb n="KR2c0007_WYG_015-32b"/>
號大聖天王立鍾相少子儀為太子太以下皆臣事之<lb/>
太又名么葢楚人謂年少者為么云　六月己酉岳飛<lb/>
自䖍州班師時䖍吉盗連兵寇掠循梅廣惠英韶南雄<lb/>
南安建昌邵武汀諸州帝專命飛平之飛至䖍固石洞<lb/>
賊彭友悉衆至雩都迎戰躍馬馳突飛揮兵即馬上擒<lb/>
之餘黨退保固石洞洞髙峻環水止一徑可入飛列騎<lb/>
山下令皆持滿黎明遣死士疾馳登山賊衆亂棄山而<lb/>
下騎兵圍之賊呼丐命飛令勿殺受其降因授徐慶方<lb/>
<pb n="KR2c0007_WYG_015-33a"/>
略捕諸郡餘賊皆破降之初帝以隆祐太后震驚之故<lb/>
宻令飛屠䖍城飛請誅首惡而赦脅從帝許焉䖍人感<lb/>
其德繪像祠之及入見帝手書精忠岳飛字製旗以賜<lb/>
之　冬十月李成冦襄鄧李横奔荆南成遂䧟京西六<lb/>
郡<lb/>
四年五月庚戌朔以岳飛兼荆南制置使時楊太與劉<lb/>
豫通欲順流而下李成既據襄陽又欲自江西陸行趨<lb/>
浙與太㑹帝命飛為之備朱勝非言襄陽國之上流不<lb/>
<pb n="KR2c0007_WYG_015-33b"/>
可不急取飛亦奏襄陽等六郡為恢復中原基本今當<lb/>
先取六郡以除心膂之病李成逺遁然後加兵湖湘以<lb/>
殄羣盗帝以語趙鼎鼎曰知上流利害無如飛者遂有<lb/>
是除飛渡江中流顧幕屬曰飛不擒賊不涉此江　秋<lb/>
七月飛復襄陽等六郡先是飛至郢偽齊將京超號萬<lb/>
人敵乗城拒飛飛鼓衆而登超投崖死飛復郢州遂趨<lb/>
襄陽李成迎戰左臨襄江飛笑曰步兵利險阻騎兵利<lb/>
平曠成左列騎江岸右列步平地雖衆十萬何能為舉<lb/>
<pb n="KR2c0007_WYG_015-34a"/>
鞭指王貴曰爾以長槍步卒擊其騎兵指牛皋曰爾以<lb/>
騎兵擊其步卒合戰馬應槍而斃後騎皆擁入江步卒死<lb/>
者無數成夜遁飛遂復襄陽偽齊收成餘衆益兵屯新<lb/>
野飛與别將王萬夾擊大敗之又使牛皋復隨郢王貴<lb/>
張憲復唐鄧州信陽軍襄漢悉平飛移屯德安軍聲大<lb/>
振㨗聞帝喜曰朕素聞飛行軍有紀律未知其能破敵<lb/>
如此飛因奏金兵所愛惟子女玉帛志已驕惰劉豫僣<lb/>
偽人心終不忘宋如以精兵二十萬直擣中原恢復故<lb/>
<pb n="KR2c0007_WYG_015-34b"/>
疆誠易為力襄陽隨郢地皆膏腴茍行營田其利甚厚<lb/>
臣俟糧足即過江北𠞰敵時方重深入之舉而營田之<lb/>
議自是興矣　八月王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>遣忠鋭統制崔增等討楊太<lb/>
于鼎江師敗皆没太乗大水出兵攻破鼎州社木寨守<lb/>
將許筌戰没官軍死者甚衆於是授岳飛清逺軍節度<lb/>
使代<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>討太飛時年三十二中興諸將建節未有如飛<lb/>
之年少者<lb/>
五年六月岳飛大破楊太于洞庭初飛奉命討太而所<lb/>
<pb n="KR2c0007_WYG_015-35a"/>
部皆西北人不習水戰飛曰兵何常顧用之何如耳乃<lb/>
先遣使招諭之賊黨黄佐曰岳節使號令如山若與之<lb/>
戰萬無生理不如往降節使誠信必善遇我遂降飛表<lb/>
授佐武義大夫單騎按其部拊佐背曰子知逆順者果<lb/>
能立功封侯豈足道欲復遣子歸湖中視其可勝者擒<lb/>
之可勸者招之如何佐感泣誓以死報時張浚以都督<lb/>
軍事至潭州㕘政席益疑飛玩冦欲以聞浚曰岳侯忠<lb/>
孝人也兵有深機胡可易言益慙而止黄佐襲周倫砦<lb/>
<pb n="KR2c0007_WYG_015-35b"/>
殺倫飛上其功遷武功大夫統制任士安不禀王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>令<lb/>
軍以此無功飛鞭士安使餌賊曰三日賊不平斬爾士<lb/>
安出宣言岳太尉兵二十萬至矣賊見止士安軍併力<lb/>
攻之飛設伏士安戰急伏四起擊賊賊走㑹朝㫖召張<lb/>
浚還防秋飛袖小圖示浚浚欲俟來年議之飛曰已有<lb/>
定畫都督能少留不八日可破賊浚曰何言之易飛曰<lb/>
王四廂以王師攻水冦則難飛以水冦攻水冦則易水<lb/>
戰我短彼長以所短攻所長是以難若因敵將用敵兵<lb/>
<pb n="KR2c0007_WYG_015-36a"/>
奪其手足之助離其腹心之托使孤立而後以王師乗<lb/>
之八日之内當俘諸酋浚許之飛遂如鼎州黄佐招楊<lb/>
欽來降飛喜曰楊欽驍悍既降賊腹心潰矣表授欽武<lb/>
義大夫禮遇甚厚乃復遣歸湖中兩日欽説全琮劉詵<lb/>
來降飛詭罵欽曰賊不盡降何來也杖之復令入湖是<lb/>
夜掩賊營降其衆數萬太負固不服方浮舟湖中以輪<lb/>
激水其行如飛旁置撞竿官舟迎之輒碎飛伐君山木<lb/>
為巨筏塞諸港汊又以腐木亂草浮上流而下擇水淺<lb/>
<pb n="KR2c0007_WYG_015-36b"/>
處遣善罵者挑之且行且罵賊怒來追則草木壅積舟<lb/>
輪礙不行飛急擊之賊奔港中為筏所拒官軍乗筏張<lb/>
牛革以蔽矢石舉巨木撞其舟盡壞太技窮赴水牛皋<lb/>
擒斬之飛入賊壘餘酋驚曰何神也俱請降衆凡二十<lb/>
餘萬飛親行諸砦慰撫之縱老弱歸田籍少壯為軍果<lb/>
八日而㨗書至潭浚嘆曰岳侯神筭也黄誠取楊太首<lb/>
挾鍾子儀周倫詣浚降湖湘悉平初太據洞庭恃其險<lb/>
陸耕水戰樓船十餘丈官軍仰視不得近飛謀益造大<lb/>
<pb n="KR2c0007_WYG_015-37a"/>
舟薛弼為湖南運判謂飛曰若是則未可以嵗月勝矣<lb/>
且彼之所長可避而不可鬬也今大旱湖水落洪若重<lb/>
購舟首勿與戰連筏斷江路藁其上流使彼之長坐廢<lb/>
而精騎直擣其壘則破壞在目前矣飛曰善遂用其策<lb/>
决勝於八日之間先是太自以陸攻則入湖水攻則登<lb/>
岸嘗曰欲犯我者除是飛來至是人以其言為䜟云<lb/>
　　金人立劉豫<lb/>
髙宗建炎二年春正月以劉豫知濟南府豫景州人為<lb/>
<pb n="KR2c0007_WYG_015-37b"/>
河北提刑金人南侵豫棄官奔真州張慤薦之起知濟<lb/>
南時盗起山東豫不願行請易東南一郡執政不許豫<lb/>
忿而去　十二月庚申金人䧟東平府又攻濟南府劉<lb/>
豫遣子麟出戰敵縱兵圍之數重郡倅張東益兵來援<lb/>
却之達蘭遣人啖豫以利豫遂殺濟南驍將關勝率百<lb/>
姓降金百姓不從豫縋城歸于達蘭三年三月金人䧟<lb/>
京東諸郡以劉豫知東平府金界舊河以南俾豫統之<lb/>
又以豫子麟知濟南府<lb/>
<pb n="KR2c0007_WYG_015-38a"/>
四年九月戊申金立劉豫為齊帝初金主聞帝如東南<lb/>
遣尼瑪哈南伐諭之曰俟宋平當援立藩輔如張邦昌<lb/>
者及烏珠北還衆議折可求劉豫皆可立豫以重寳賂<lb/>
達蘭請立已達蘭許之乃言于尼瑪哈未之許髙慶裔<lb/>
説之曰吾家舉兵只欲取兩河故汴京既得則立張邦<lb/>
昌今河南州郡官制不易者豈非欲循邦昌故事耶元<lb/>
帥曷不早建議而使恩歸他人也尼瑪哈從之乃遣使<lb/>
即豫所部咨軍民所宜立者衆未及對豫鄉人張浹請<lb/>
<pb n="KR2c0007_WYG_015-38b"/>
立豫議遂定達蘭以聞於是金乃遣慶裔及知制誥韓<lb/>
昉備璽綬寳冊立豫為大齊皇帝世修子禮奉金正朔<lb/>
置丞相以下官豫即位都大名府以張孝純為丞相李<lb/>
孝揚為左丞張東為右丞鄭億年為工部侍郎李儔為<lb/>
監察御史王瓊為汴京留守子麟為提領諸路兵馬兼<lb/>
知濟南府弟益為北京留守冊其母翟氏為皇太后妾<lb/>
錢氏為皇后改明年為阜昌元年朝廷聞之凡偽仕於<lb/>
豫而其家屬之在東南者悉厚加撫䘏愽州判官劉長<lb/>
<pb n="KR2c0007_WYG_015-39a"/>
孺以書勸豫反正豫囚之<lb/>
紹興元年六月劉豫置招討司于宿州誘宋逋逃　十<lb/>
二月金以陝西地卑劉豫於是中原盡屬於豫<lb/>
二年夏四月庚寅劉豫徙居汴豫至汴尊其祖考為帝<lb/>
置于宋太廟是日暴風捲旂屋瓦皆振士民大懼時河<lb/>
南山東陜西皆屯金軍劉麟籍鄉兵十餘萬為皇太子<lb/>
府軍分置河南汴京淘沙官兩京塜墓發掘殆盡賦斂<lb/>
煩苛民不聊生　先是襄陽鎮撫使柔仲上疏請正劉<lb/>
<pb n="KR2c0007_WYG_015-39b"/>
豫罪朝廷尋命仲兼節制應援京城軍馬量度事勢復<lb/>
豫所䧟州郡仍命河南翟興荆南解潜金房王彦德安<lb/>
陳規蘄黄孔彦舟盧壽王亨相為應援未幾仲為其下<lb/>
所殺翟興進屯伊陽山豫患之使人招興許以王爵興<lb/>
焚偽詔併戮其使豫乃陰結興麾下楊偉圖之偉殺興<lb/>
持興首降豫　十二月李横敗劉豫兵於陽石乗勝趨<lb/>
汝州偽守彭玘以城降<lb/>
三年春正月庚申李横破頴順軍偽守蘭和降壬戌敗<lb/>
<pb n="KR2c0007_WYG_015-40a"/>
偽兵于長葛　甲子李横引兵至頴昌府偽安撫趙弼<lb/>
固守横急攻下之弼遁復頴昌　二月統制李吉敗劉<lb/>
豫將梁進於伊陽臺殪之　三月劉豫聞李横入頴昌<lb/>
求援于金金遣烏珠赴之豫亦遣將李成率兵二萬逆<lb/>
戰于京城西北之牟駞岡横敗績復䧟頴昌　夏四月<lb/>
劉豫䧟虢州𫉬統制官謝皋皋指腹示賊曰此吾赤心<lb/>
也自剖心以死　水軍都統制徐文以衆叛降劉豫文<lb/>
勇力過人揮刀重五十斤所向無前衆呼為徐大刀以<lb/>
<pb n="KR2c0007_WYG_015-40b"/>
功為淮東浙西沿海水軍都統制諸將忌之譛其將叛<lb/>
朝廷遣兵襲之文遂以所部海舟六十艘官軍四千餘<lb/>
自明州浮海抵鹽城降于豫且曰沿海無備二浙可襲<lb/>
也豫大喜以文知萊州令帥其衆冦通泰州　五月朝<lb/>
廷遣韓肖胄胡松年使偽齊劉豫欲以臣禮見肖胄無<lb/>
以應松年曰均為宋臣遂長揖不拜豫不能屈因問帝<lb/>
意所向松年曰必欲復故疆耳豫大沮　詔李横等班<lb/>
師還鎭禁邊兵侵齊以與金議和也　十一月金人遣<lb/>
<pb n="KR2c0007_WYG_015-41a"/>
李永壽王翊來永壽等驕倨請還豫俘及西北士民之<lb/>
流寓者復要畫江以益豫翰林學士綦宗禮言豫父子<lb/>
倚重金人且永壽等從豫所來畫江之請必出於豫觀<lb/>
其姦謀在窺吾境土恐既通使人情必懈弛宜戒將帥<lb/>
嚴為之備<lb/>
四年夏四月熈河路總管關師古與劉豫兵戰于左要<lb/>
嶺敗績遂降賊洮岷之地盡歸豫　九月劉豫使其子<lb/>
麟以金兵入冦先是金主晟與尼瑪哈議南侵㑹烏珠<lb/>
<pb n="KR2c0007_WYG_015-41b"/>
還力言不可曰江南卑濕今士馬困憊糧儲未豐足恐<lb/>
無成功尼瑪哈曰都監務偷安耳金主以議不合乃止<lb/>
至是豫聞岳飛復襄鄧懼遂乞師于金晟乃命鄂爾多<lb/>
達蘭調渤海漢軍五萬以應豫謂烏珠知地險易使將<lb/>
前軍豫遣其子麟姪猊各將兵分道南侵騎兵自泗攻<lb/>
滁步兵自楚攻承州　冬十月丙子詔韓世忠屯楊州<lb/>
初金兵渡淮世忠自承州退保鎮江至是奉詔感泣曰<lb/>
主憂如此臣子何以生為遂濟師進屯揚州　時張浚<lb/>
<pb n="KR2c0007_WYG_015-42a"/>
在福州慮金齊必併力窺東南而朝廷已議講解因上<lb/>
疏極言其狀及兵至帝思其言㑹趙鼎勸帝親征帝從<lb/>
之喻樗謂鼎曰六龍臨江兵氣百倍然公自度此舉果<lb/>
出萬全乎或姑試一擲也鼎曰中國累年退避不振敵<lb/>
情益驕義不可更屈故贊上行耳若事之濟否則非鼎<lb/>
所能逆知也樗曰然則當思歸路耳張德遠有重望若<lb/>
使宣撫江淮荆浙福建俾以諸道兵赴闕則其來路即<lb/>
朝廷歸路也鼎然之入言于帝遂召浚還　戊子韓世<lb/>
<pb n="KR2c0007_WYG_015-42b"/>
忠至揚州使統制解元守承州候金步卒親提騎兵至<lb/>
大儀以當敵騎伐木為柵自斷歸路㑹魏良臣使金過<lb/>
之世忠撤炊㸑紿良臣有詔移屯平江良臣疾馳去世<lb/>
忠度良臣已出境即上馬令軍中曰眡吾鞭所嚮於是<lb/>
移軍復向大儀勒五陣設伏二十餘所約聞鼔即起擊<lb/>
良臣至金軍中金前將軍鼐爾貝勒問官軍動息具以<lb/>
所見對貝勒大喜即引兵至江口距大儀五里别將托<lb/>
卜嘉擁鐵騎過五陣東世忠傳小麾鳴鼓伏兵四起旗<lb/>
<pb n="KR2c0007_WYG_015-43a"/>
色與金人雜出金軍亂官軍迭進世忠令背嵬軍各持<lb/>
長斧上揕人胸下斫馬足敵被甲陷泥淖世宗麾勁騎<lb/>
四面蹂躪人馬俱斃遂擒撻不野等二百餘人而世忠<lb/>
所遣董攸亦擊敗金人于天長之鵶口橋己丑金人攻<lb/>
承州解元遇敵于州之北門設水軍夾河陣一日十三<lb/>
戰相拒未決世忠遣成閔將騎士往援復大戰俘𫉬甚<lb/>
多世忠復親追至淮金人驚潰相蹈籍溺死者甚衆捷<lb/>
聞羣臣入賀帝曰世忠忠勇朕知其必能成功沈與求<lb/>
<pb n="KR2c0007_WYG_015-43b"/>
曰自建炎以來將士未嘗與金人迎敵今世忠連捷厥<lb/>
功不細論者以此舉為中興武功第一　金齊之兵曰<lb/>
迫羣臣復勸帝他幸散百司以避之張浚曰避將安之<lb/>
惟進禦乃可耳趙鼎曰戰而不捷去未晚也帝因曰朕<lb/>
為二聖在逺屈己請和而彼復肆侵陵朕當總六師臨<lb/>
江決戰沈與求復力贊之鼎喜曰累年退怯敵志益驕<lb/>
今聖斷親征將士必奮成功可必臣願效區區以圖報<lb/>
國於是以孟庾為行宫留守命百司不預軍旅之務者<lb/>
<pb n="KR2c0007_WYG_015-44a"/>
從便避兵以張俊為浙西江東宣撫使王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>為江西沿<lb/>
江制置使胡松年詣江上㑹諸將進兵劉光世移軍建<lb/>
康後宫自温州泛海如泉州光世遣人諷鼎曰相公自<lb/>
入蜀何事為他人任患韓世忠亦曰趙丞相真敢為者<lb/>
鼎聞之恐帝意中變乘間言陛下養軍十年用之正在<lb/>
今日若少加退沮即人心渙散長江之險不可復恃矣<lb/>
帝遂發臨安劉錫楊存忠以禁兵扈從次平江帝欲渡<lb/>
江決戰鼎曰賊逺來利在速戰遽與爭鋒非策也且豫<lb/>
<pb n="KR2c0007_WYG_015-44b"/>
尚不自來陛下豈可與逆雛決勝負哉乃止　十一月<lb/>
壬子下詔暴劉豫罪逆於六師自豫僣逆朝廷以金故<lb/>
至名為大齊至是始聲其罪以勵六師　己未以張浚<lb/>
知樞宻院視師江上初浚以召命至見鼎執其手曰此<lb/>
行舉措皆合人心鼎笑曰喻子才之功也復命浚知樞<lb/>
密院事浚既受命即日赴江上視師時達蘭烏珠擁兵<lb/>
十萬約日渡江決戰浚長驅臨江召劉光世韓世忠張<lb/>
俊議事將士見浚勇氣十倍浚既部分諸將身留鎮江<lb/>
<pb n="KR2c0007_WYG_015-45a"/>
以節制之　十二月壬辰金齊合兵圍廬州守臣仇悆<lb/>
嬰城固守求援于岳飛飛遣牛皋徐慶援之皋至遥語<lb/>
金將曰牛皐在此爾輩胡為見犯衆愕然不戰而潰飛<lb/>
謂皋曰必追之去而復來無益也皋乃追擊三十餘里<lb/>
金人相踐及殺死者不可勝計　金兵自淮引還達蘭<lb/>
屯泗州烏珠屯竹墪鎮為韓世忠所扼以書幣約戰世<lb/>
忠遣麾下王愈及兩伶人以橘茗報之且言張樞宻己<lb/>
在鎮江烏珠曰張樞宻貶嶺南何乃在此愈出浚所下<lb/>
<pb n="KR2c0007_WYG_015-45b"/>
文書示之烏珠色變遂有歸意㑹雨雪餽道不通野無<lb/>
所掠殺馬而食蕃漢軍皆怨又聞金主晟病篤乃夜引<lb/>
還烏珠等既去劉麟劉猊亦棄輜重而遁<lb/>
六年春正月韓世忠聞劉豫聚兵淮陽即引軍渡淮傍<lb/>
符離而北至其城下為賊所圍奮戈潰圍而出不遺一<lb/>
鏃呼延通與金將雅哈貝勒搏戰扼其吭而擒之乘鋭<lb/>
掩擊金人敗去遂進兵圍淮陽賊約受圍一日則舉一<lb/>
烽至六烽具舉烏珠與劉猊皆引兵至世忠求援於張<lb/>
<pb n="KR2c0007_WYG_015-46a"/>
俊俊以世忠有見吞意不從世忠勒陣向敵遣人語之<lb/>
曰錦衣驄馬立陣前者韓相公也或危之世忠曰不如<lb/>
是不足以致敵敵果至殺其導騎二人遂引去世忠復<lb/>
還楚州淮陽之民從而歸者以萬計　夏四月劉豫陷<lb/>
唐州　九月岳飛遣將敗劉豫兵於唐州　冬十月丁<lb/>
酉劉麟劉猊分道寇淮西先是劉豫聞張浚㑹諸將于<lb/>
江上榜其罪逆將進兵討之告急于金請先出師南侵<lb/>
而乞師救援金主亶召諸將相議之富勒呼曰先帝所<lb/>
<pb n="KR2c0007_WYG_015-46b"/>
以立豫者欲以開疆保境我得安民息兵也今豫進不<lb/>
能取又不能守兵連禍結愈無休期從其請勝則豫收<lb/>
其利敗則我受其弊況前年因豫出師嘗不利于江上<lb/>
矣奈何許之金主遂不許豫而遣烏珠提兵黎陽以觀<lb/>
釁於是豫僉鄉兵三十萬分三道入寇麟率中路兵由<lb/>
壽春以犯合肥猊率東路兵由紫荆山出渦口以犯定<lb/>
逺孔彦舟率西路兵由光州以犯六安時張俊劉光世<lb/>
楊沂中韓世忠岳飛分屯諸州而沿江上下無兵趙鼎<lb/>
<pb n="KR2c0007_WYG_015-47a"/>
深以為憂移書張浚欲令俊與沂中同保合肥浚以為<lb/>
然乃遣沂中張宗顔等分道禦之且令沂中趨濠州以<lb/>
與張俊合因謂沂中曰上待統制厚宜及時立功㑹邊<lb/>
報日急張俊欲棄盱眙劉光世欲舍廬州皆張大賊勢<lb/>
以聞浚以書戒二將曰賊豫之兵以逆犯順若不𠞰除<lb/>
何以立國平日亦安用養兵為哉今日之事有進戰無<lb/>
退保及劉麟進逼合肥趙鼎曰今賊渡淮當急遣張俊<lb/>
合光世之軍盡掃淮南之宼然後議去留帝善之然慮<lb/>
<pb n="KR2c0007_WYG_015-47b"/>
俊光世不足任因命岳飛盡以兵東下而手札付浚令<lb/>
俊光世沂中等還保江浚上言諸將渡江則無淮南而<lb/>
長江之險與賊共有淮南之屯正所以屏蔽大江使賊<lb/>
得淮南因糧就運以為家計江南其可保乎今正當合<lb/>
兵掩擊可保必勝一有退意則大事去矣且岳飛一動<lb/>
襄漢有警何所恃乎願朝廷勿專制于中使諸將有所<lb/>
觀望也帝手書報浚曰非卿識髙慮逺何以及此由是<lb/>
異議乃息沂中兵至濠光世已舍廬州將趨采石淮西<lb/>
<pb n="KR2c0007_WYG_015-48a"/>
大震浚聞之令吕祉馳往光世軍諭之曰有一人渡江<lb/>
即斬以徇光世不得已復還廬州與沂中俊等相應劉<lb/>
猊軍至淮東為韓世忠所阻乃引趨定逺劉麟從淮西<lb/>
繫三浮橋而渡次于濠壽之間張俊以兵拒之猊率衆<lb/>
犯定逺欲趨宣化以寇建康沂中以兵二千進禦與猊<lb/>
前鋒遇于越家坊敗之猊恐孤軍深入為王師所襲乃<lb/>
欲趨合肥與麟合而後進至藕塘沂中復遇之猊據山<lb/>
列陣矢下如雨沂中急擊之使統制吳錫率勁卒五十<lb/>
<pb n="KR2c0007_WYG_015-48b"/>
突入其軍猊衆潰亂沂中縱大軍乘之而自以精騎衝<lb/>
其脅大呼曰賊破矣賊衆錯愕駭視張宗顔自泗來乘<lb/>
背擊之張俊大軍復與戰於李家灣賊衆大敗横屍滿<lb/>
野猊以首抵謀主李愕曰適見髯將軍鋭不可當果楊<lb/>
殿前也即與數騎遁去沂中躍馬叱之餘衆皆怖而降<lb/>
麟在順昌聞猊敗亦拔砦去沂中及王德乘勢追麟至<lb/>
南壽春而還孔彦舟亦解光州圍而去時岳飛自破曹成<lb/>
平楊么凡六年皆盛夏行師以致目疾至是逾甚及一<lb/>
<pb n="KR2c0007_WYG_015-49a"/>
聞召命即日起行未至麟敗帝語趙鼎曰劉麟敗北不<lb/>
足喜諸將知尊朝廷為可喜賜飛札言敵兵已去淮卿<lb/>
不須進發飛乃還軍　金人聞劉豫敗來詰其狀始有<lb/>
廢豫之意<lb/>
七年閏十月金人襲汴執劉豫廢之初豫由尼瑪哈髙<lb/>
慶裔得立故奉二人特厚烏珠及諸將多憾之豫兵敗<lb/>
藕塘金人欲廢豫及尼瑪哈死岳飛因遣間齎蠟書與<lb/>
豫約同誅烏珠烏珠得書大驚馳白金主於是廢豫之<lb/>
<pb n="KR2c0007_WYG_015-49b"/>
意益決㑹豫請立麟為太子金主亶曰徐當咨訪河南<lb/>
百姓豫雖意沮而猶日遣使乞師南侵金乃建元帥府<lb/>
于太原令豫兵悉聽節制而以蘇泊為左都監屯太原<lb/>
托卜嘉為右都監屯河間復分戍陳蔡汝亳頴許諸郡<lb/>
至是尚書省奏豫治國無狀金主遂令達蘭烏珠偽稱<lb/>
南侵以襲之將至汴遣人召劉麟渡河議事麟以二百<lb/>
騎至武城烏珠麾騎翼而擒之遂馳入汴豫方射講武<lb/>
殿烏珠從三騎突入東華門下馬逼豫出見因執其手<lb/>
<pb n="KR2c0007_WYG_015-50a"/>
偕至宣德門强乘以羸馬露刃夾之囚于金明池翌日<lb/>
集百官宣詔責豫而廢之其詔有曰建爾一邦逮茲八<lb/>
稔尚勤兵戍安用國為乃以鐵騎數千圍宫因遣小校<lb/>
巡閭巷間宣言自今不僉爾為軍不取爾免行錢為汝<lb/>
敲殺貌似人請汝舊主少帝來由是人心稍安遂置行<lb/>
臺尚書省于汴以張孝純權行臺左丞相呼沙呼為汴<lb/>
京留守李儔副之諸軍悉令歸農豫求哀于二帥達蘭<lb/>
謂之曰昔趙氏少帝出京百姓燃頂煉臂號泣今汝廢<lb/>
<pb n="KR2c0007_WYG_015-50b"/>
無一人憐者汝何不自責也豫語塞與家屬徙臨潢<lb/>
岳飛奏乘廢劉豫之際擣其不備長驅以取中原韓世<lb/>
忠亦上疏言機不可失請全師北討皆不報<lb/>
　<lb/>
　<lb/>
　<lb/>
　<lb/>
　宋史紀事本末巻十五<lb/>
</p>
<p>
</p>
  </div>
</body>
</text>
</TEI>
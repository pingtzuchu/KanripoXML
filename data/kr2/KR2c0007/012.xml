<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史紀事本末卷十二</head> <lb/>
    <p>
<pb n="KR2c0007_WYG_012-1a"/>
欽定四庫全書<lb/>
　宋史紀事本末卷十二<lb/>
　　　　　　　　　　　明　馮　𤦺　原編<lb/>
　　　　　　　　　　　　　陳邦瞻　増輯<lb/>
　　金滅遼<lb/>
神宗熈寧七年十二月遼女眞部節度使烏古鼐死子<lb/>
和里布嗣初女眞之先葢古肅愼氏世居混同江之東<lb/>
長白山鴨綠水之源南隣高麗北接室韋西界渤海鐡<lb/>
<pb n="KR2c0007_WYG_012-1b"/>
甸東憑海後漢謂之伊埒元魏謂之烏濟隋唐謂之黙爾<lb/>
根姓挐又號完顔氏於諸部中最㣲唐貞觀中黙爾根<lb/>
朝自是中國始聞其名開元中其酋來朝拜爲勃利州<lb/>
刺史遂置黒水部以部長爲都督朝廷為置長史監之<lb/>
五代時始稱女眞其族分六部有黒水部其民在南者<lb/>
繋籍于遼號熟女眞在北者不籍于遼號生女眞已而<lb/>
避遼主宗眞諱改曰女直又有曰黄頭女眞其人戅朴<lb/>
勇鷙謂之和勒博以東沫江之北寧江之東地方千餘里<lb/>
<pb n="KR2c0007_WYG_012-2a"/>
自推豪俠爲酋長僻處契丹東北隅宋太祖建隆二年<lb/>
以馬入貢三年四年復遣使貢馬自是不絶太宗淳化<lb/>
二年首領伊勒錦等上言契丹怒其朝貢中國置三柵<lb/>
於海岸毎柵置兵三千絶其貢獻之路乞發兵共平三<lb/>
柵太宗降詔撫諭而不為發兵眞宗大中祥符三年契<lb/>
丹征高麗道由女眞女眞復與高麗合兵拒之天禧三<lb/>
年復遣使至自天聖後没屬契丹不復入貢至烏古鼐<lb/>
能役屬諸部㑹遼五國烏延部節度使巴延穆爾叛遼遼<lb/>
<pb n="KR2c0007_WYG_012-2b"/>
將致討烏古鼐恐遼兵深入得其山川險易或將圖之<lb/>
乃吿遼曰彼可計取也若用兵必將走險非歲月可平<lb/>
也遼從之烏古鼐因襲而擒之以獻遼主遼主召見燕<lb/>
賜加等授生女眞部節度使始有官屬紀綱漸立矣然<lb/>
不肯受印繫遼籍其部内舊無鐡隣國有以甲胄往鬻<lb/>
者必厚價售之得鐵既多因以修弓矢備器械兵勢稍<lb/>
振前後願附者衆至是五國穆延部舍音貝勒復叛遼<lb/>
烏古鼐伐之舍音敗走烏古鼐將見遼邊將自陳敗舍<lb/>
<pb n="KR2c0007_WYG_012-3a"/>
音之功道死子和哩布襲爲節度使<lb/>
哲宗元祐七年夏四月遼女眞部節度和哩布死弟頗<lb/>
拉淑嗣和哩布生十一子長曰烏里雅蘇一名烏雅舒<lb/>
次曰阿固達曰烏竒邁曰舍音曰烏色曰烏哲曰阿庫納<lb/>
曰實黙曰察喇曰烏塔和哩布疾篤呼弟英格謂曰烏<lb/>
雅舒柔善若辦集契丹事阿固達能之遂卒母弟頗拉<lb/>
淑襲為節度使和哩布嚴重多智毎戰未嘗被甲襲位<lb/>
之初内外潰叛和哩布乃因敗爲功變弱為强遂破和<lb/>
<pb n="KR2c0007_WYG_012-3b"/>
諾克薩達克烏春烏木罕基業始大建官屬統諸部其官<lb/>
之長皆稱貝勒<lb/>
紹聖三年二月生女真節度使頗拉淑死弟英格嗣以<lb/>
兄和卓子薩哈為國相時赫舍哩部阿蘇有異志英格<lb/>
召之阿蘇與部人穆都哩阻兵為難英格自往伐之至<lb/>
阿蘇城阿蘇往訴于遼遼遣使止英格勿攻英格留和<lb/>
卓守阿蘇城而還<lb/>
徽宗崇寧元年冬十月遼將蕭哈里叛遼亡入女真阿克<lb/>
<pb n="KR2c0007_WYG_012-4a"/>
展部遣其族人烏塔噶至女眞約同舉兵節度使英格<lb/>
執之時遼主命英格討哈里英格募兵得千餘人兄子<lb/>
阿固達曰有此甲兵何事不可圖也遂次混同江葢先<lb/>
是女眞甲兵未嘗滿千也至是遼兵追哈里者數千人<lb/>
而不能克英格謂遼退爾軍我當獨取哈里遂使阿固<lb/>
達與戰執而殺之因大破其黨函哈里首獻于遼遼主<lb/>
大喜錫予加等英格自是知遼兵之易與益自肆矣<lb/>
二年冬十月生女眞部節度使英格死兄子烏雅舒嗣<lb/>
<pb n="KR2c0007_WYG_012-4b"/>
時高麗復與女眞通好女眞雖舊屬高麗然不相通者<lb/>
且久㑹高麗醫者至女眞還言于高麗王曰女眞居黒<lb/>
水部者部族日强兵益精悍其王乃通使于女眞自是<lb/>
來往不阻<lb/>
政和二年二月遼主如春州至混同江釣魚界外生女<lb/>
眞酋長在千里内者以故事皆來朝適遇頭魚宴酒半<lb/>
酣遼主命諸酋次第起舞至阿固達辭不能但端立直<lb/>
視遼主諭之再三阿固達終不從他日遼主宻諭北院<lb/>
<pb n="KR2c0007_WYG_012-5a"/>
樞宻使蕭奉先曰阿固達䟦扈如此可托以邊事誅之<lb/>
否則必遺後患奉先曰彼麄人不知禮義且無大過而<lb/>
殺之恐傷向化心設有異志蕞爾小國亦何能爲遼主<lb/>
乃止阿固達之弟烏竒邁尼瑪哈瑚實等嘗從遼主獵能<lb/>
呼鹿刺虎搏熊遼主喜加以官爵阿固達歸疑遼主知<lb/>
其異志且以遼主淫酗不恤國政遂稱兵先併旁近部<lb/>
族女眞卓克算阿固察拒之阿固達擄其家屬二人走訴<lb/>
咸州詳衮司送北樞宻院蕭奉先作常事以聞遼主命<lb/>
<pb n="KR2c0007_WYG_012-5b"/>
送咸州詰責欲使自新後數召阿固達阿固達不至一<lb/>
日率五百騎突入咸州吏民大驚翌日赴詳衮司與卓<lb/>
克算等面折庭下阿固達不屈送所司問狀一夕遁去遣<lb/>
人訴于遼主言詳衮司欲見殺故不敢留自是召不復<lb/>
至矣<lb/>
三年十二月生女眞節度使烏雅舒死弟阿固達自稱<lb/>
都貝勒遼使伊實布往謂之曰何故不吿䘮阿固達<lb/>
曰有䘮不能弔而乃以爲罪乎<lb/>
<pb n="KR2c0007_WYG_012-6a"/>
四年冬十月女眞阿固達叛遼取寧江州先是遼主好<lb/>
畋獵淫酗怠于政事毎歲遣使市名鷹海東青于海上<lb/>
道出生女眞使者貪縱徴索無藝女眞厭苦之及阿蘇<lb/>
奔遼烏雅舒屢以爲請遼主不遣阿蘇遂以爲辭稍稍<lb/>
拒市鷹使者及阿固達襲位相繼遣蒲嘉努實古納等<lb/>
索阿蘇遼主終不許實古納歸具言遼主驕肆廢弛之<lb/>
狀阿固達乃召其所屬使備衝要建城堡修戎器遼主<lb/>
使侍御伊實布往詰之阿固達曰我小國也事大國不<lb/>
<pb n="KR2c0007_WYG_012-6b"/>
敢廢禮大國德澤不施而逋逃是主以此字小能無望<lb/>
乎若還阿蘇朝貢如故不然城未已也伊實布還遼主<lb/>
遂發渾河北諸軍益東北路統軍司阿固達聞之謂其<lb/>
下曰遼人知我將舉兵集諸路軍備我我必先發制之<lb/>
無爲人制乃與薩哈子尼瑪哈等遂集所屬諸部兵以<lb/>
尼楚赫羅索棟摩等為将而使博勒和徴伊蘭路烏古<lb/>
訥兵九月阿固達率兵進次羅和城諸部兵皆㑹于埒<lb/>
里水得二千五百人數遼之罪告于天地曰世事遼國<lb/>
<pb n="KR2c0007_WYG_012-7a"/>
恪修職貢定烏春烏木罕之亂破蕭哈里之衆有功不<lb/>
省而侵侮是加罪人阿蘇屢請不遣今將問遼之罪天<lb/>
地其監佑之遂命諸將傳梃而誓至遼界遇渤海軍耶<lb/>
律色實墜馬阿固達射殺之阿固達之子鄂特本與數騎<lb/>
䧟遼圍中阿固達救之免胄戰或自旁射之阿固達顧<lb/>
見射者一矢而斃謂其下曰盡敵而止衆從之勇氣百<lb/>
倍遼軍大奔蹂踐死者十七八薩該在别部聞之使尼<lb/>
瑪哈及古新來賀勸其稱帝阿固達曰一戰而勝遂稱<lb/>
<pb n="KR2c0007_WYG_012-7b"/>
大號何示人淺也進軍寧江州塡塹攻城寧江人自東<lb/>
門出阿固達邀擊盡殪之遼統軍司以聞遼主射鹿于<lb/>
慶州畧不介意惟遣海州刺史高仙夀應援而已十月<lb/>
朔寧江州䧟遼防禦使藥太師努被獲阿固達隂縱之<lb/>
使招諭遼人遂引兵還初女眞部民皆無徭役壯者悉<lb/>
爲兵平居則漁畋射獵有警則下令徴之凡歩騎之仗<lb/>
糗皆自備焉其部長曰貝勒行兵則稱曰明安穆琨明<lb/>
安猶千夫長穆琨猶百夫長也凡以衆降附者率以明<lb/>
<pb n="KR2c0007_WYG_012-8a"/>
安穆琨之名授之<lb/>
十一月遼主聞寧江州䧟召羣臣議漢人行宮副部署<lb/>
蕭圗薩温曰女眞雖小其人勇而善射我兵久不練若<lb/>
遇强敵稍有不利諸部離心不可制矣今莫若大發諸<lb/>
道兵以威壓之北院樞宻使蕭達爾丹曰如圗薩温之<lb/>
謀徒示弱耳但發滑水以北兵足以拒之乃以司空蕭<lb/>
嗣先爲東北路都統蕭托卜嘉副之發契丹奚軍三千<lb/>
及中京禁兵等七千屯出河店阿固達率衆來禦未至<lb/>
<pb n="KR2c0007_WYG_012-8b"/>
混同江㑹夜阿固達方就枕若有扶其首者三寤而起<lb/>
曰神明警我也即鳴鼔舉燧而行黎明至混同江遼兵<lb/>
方壞凌道阿固達選壯士十人擊走之因帥衆繼進遂<lb/>
登岸與遼兵遇㑹大風起塵埃蔽天阿固達乘風奮擊<lb/>
遼兵潰將士多死其𫉬免者十有七人樞宻使蕭奉先<lb/>
嗣先兄也懼嗣先得罪輙奏東征潰軍所至刼掠若不<lb/>
肆赦恐聚爲患遼主從之嗣先但免官而已自是諸軍<lb/>
相謂曰戰則有死無功退則有生無罪故士無鬭志遇<lb/>
<pb n="KR2c0007_WYG_012-9a"/>
敵輙潰阿固達進襲遼蕭迪里于沃稜濼東殺獲甚衆<lb/>
遼人嘗言女眞兵滿萬則不可敵至是始滿萬云　十<lb/>
二月遼賔祥咸三州及鐵驪部叛降女眞鐵驪王奚和<lb/>
哩布未幾逃歸<lb/>
五年春正月壬申朔女眞完顔阿固達稱帝國號金先<lb/>
是阿固達既屢勝遼其弟烏竒邁率將佐勸其稱帝阿<lb/>
固達不許阿里罕普嘉努尼瑪哈等復以為言至是阿<lb/>
固達始用鐵州降人楊朴䇿遂稱皇帝即位且曰遼以<lb/>
<pb n="KR2c0007_WYG_012-9b"/>
賓鐵為號取其堅也賓鐵雖堅終亦變壞惟金不變不<lb/>
壞金之色白完顔色尚白况所居在安春水之上於是<lb/>
國號大金建元收國更名旻追尊祖堪布以下皆為帝<lb/>
以烏竒邁為安班貝勒薩哈舍音為烏赫哩貝勒其國<lb/>
語謂尊大者為安班國相之總理者為烏赫哩舍音亦<lb/>
阿固達弟薩哈烏古鼐之孫也尼瑪哈又名為尼堪亦<lb/>
其國語云　遼主使僧嘉努持書往金議和使為屬國<lb/>
阿固達遣薩喇復書云若歸叛人阿蘇遷黄龍府於别<lb/>
<pb n="KR2c0007_WYG_012-10a"/>
地然後議之金主自將攻遼黄龍府進薄益州州人走<lb/>
保黄龍金取其餘民而去遼遣都統鄂爾多左副統蕭<lb/>
伊實右副統耶律張嘉努都監蕭色佛哷將騎二十萬<lb/>
歩卒七萬戍遼且屯田以為持久計金主聞之率衆趨<lb/>
達嚕噶城登高望遼兵若連雲灌水狀顧謂左右曰遼<lb/>
兵心二而情怯雖多不足畏遂趨高阜為陣摩囉歡以<lb/>
右翼先馳遼左軍左軍却羅索尼楚赫衝遼中堅䧟陣<lb/>
力戰尼瑪哈以中軍助之遼兵遂敗金兵乘勢追躡至<lb/>
<pb n="KR2c0007_WYG_012-10b"/>
其營㑹日已暮圍之黎明遼軍潰圍出金人逐北至阿<lb/>
嚕岡遼歩卒盡殪耕具數千皆為金人所獲是役也遼<lb/>
人本欲屯田且戰且守故併其耕具皆失之<lb/>
三月遼使張嘉努等六人齎書使金猶斥阿固達名冀<lb/>
其降金主以為書辭慢侮留五人獨遣張嘉努還報書<lb/>
亦斥遼主名諭遼主降　六月遼復遣使如金金主留<lb/>
其使蕭錫喇不遣　八月遼主下詔親征女眞率蕃漢<lb/>
兵十餘萬出長春路命蕭奉先為御營都統耶律卓諾<lb/>
<pb n="KR2c0007_WYG_012-11a"/>
副之以精兵二萬為先鋒餘分五部北出駱駞口别以<lb/>
漢歩騎三萬南出寧江州發數月糧期必滅女眞　九<lb/>
月金主攻遼黄龍府次混同江無舟以渡金主使一人<lb/>
導前乘赭白馬徑渉曰視吾鞭所指而行諸軍隨之以<lb/>
濟水及馬腹既濟使人測其渡處深無涯涘於是遂克<lb/>
黄龍府遣蕭錫喇還遼曰若歸我叛人阿蘇即當班師<lb/>
遼師渡混同江副都統卓諾與耶律淳妃弟蕭迪里及<lb/>
其甥蕭延留等誘將士亡歸謀迎立淳淳興宗之孫也<lb/>
<pb n="KR2c0007_WYG_012-11b"/>
初昭懷太子得罪道宗欲立淳為太子羣臣諌乃止遼<lb/>
主即位寵待加厚號其父和隆烏為太叔封淳越王留<lb/>
守東京於是卓諾遣迪里以其謀吿淳淳曰此非細事<lb/>
主上自有諸王當立北南面諸大臣不來而汝言及此<lb/>
何也宻令左右拘之有頃遼主使行宫實逹爾伊遜等持<lb/>
書至備言卓諾之謀淳即斬迪里等携其首單騎詣廣<lb/>
平淳待罪遼主遇之如初卓諾知淳不見聼乃率麾下<lb/>
掠取上京府庫財物至祖州帥其黨吿太祖廟數遼主<lb/>
<pb n="KR2c0007_WYG_012-12a"/>
過惡移檄州縣遂結渤海羣盗至數萬趨廣平犯行宫<lb/>
不克北趨降虜山順國女眞阿固察以三百騎一戰勝<lb/>
之擒其貴族二百餘人並斬以狥餘得脱者皆奔女眞<lb/>
卓諾詐為使者欲奔女眞為邏者所獲縳送遼主所腰<lb/>
斬於市　十二月金主聞遼主親征乃聚衆以刀𠢐面<lb/>
仰天慟哭曰始與汝等起兵葢苦契丹殘忍欲自立國<lb/>
今天祚親至奈何非人人死戰恐不能當也不若殺我<lb/>
一族汝等迎降轉禍為福諸軍羅拜曰事已至此惟命<lb/>
<pb n="KR2c0007_WYG_012-12b"/>
是從金主遂帥師迎敵遼主自將至駞門駙馬蕭特黙<lb/>
等將騎兵五萬歩卒四十萬至沃稜濼金主行次鴨緑<lb/>
與其臣謀曰遼兵號七十萬其鋒不可當吾軍遠來人<lb/>
馬疲乏宜駐於此深溝高壘以待之㑹獲遼督餉者知<lb/>
遼主以卓諾反西還已二日矣諸將請乘怠擊之遂追<lb/>
遼主及於呼岱巴岡金主曰彼衆我寡兵不可分視其<lb/>
中軍最堅主必在焉敗其中軍可以得志使右翼先戰<lb/>
左翼合而攻之遼兵大潰枕藉相屬百餘里𫉬輿輦帟<lb/>
<pb n="KR2c0007_WYG_012-13a"/>
幄兵械軍資他寳物馬牛不可勝紀蕭特黙焚營而遁<lb/>
金主亦退<lb/>
六年春正月遼東京留守蕭保先嚴酷渤海苦之是月<lb/>
朔夜半有惡少年十餘乘酒執刀踰垣入府刺殺保先<lb/>
户部使大公鼎聞亂即攝留守事與副留守高清明集<lb/>
奚漢兵千人盡捕其衆斬之撫定其民禆將渤海高永<lb/>
昌時以兵三千屯八甔口見遼政日衰金兵方强遂誘<lb/>
渤海并戍卒入遼陽據之旬日之間遠近嚮應有兵八<lb/>
<pb n="KR2c0007_WYG_012-13b"/>
千人因僣號稱隆基元年遼主遣蕭罕嘉努張琳討之<lb/>
　夏四月金人攻高永昌殺之遂取遼東京州縣初永<lb/>
昌使人求援于金且曰願并力以取遼金主使呼實布<lb/>
謂永昌曰同力取遼固可東京近地汝輒據之以僣大<lb/>
號則不可若能歸欵當授王爵永昌不從金主乃遣鄂<lb/>
囉帥諸軍攻永昌與遼將張琳等遇戰敗之遂取瀋州<lb/>
永昌大懼率衆拒金遇於活水金師既濟永昌之軍不<lb/>
戰而却遂北至遼陽城下明日永昌盡帥其衆與金戰<lb/>
<pb n="KR2c0007_WYG_012-14a"/>
又大敗遂以五千騎奔長松遼陽人托卜嘉執永昌以<lb/>
獻金主殺之於是遼之東京州縣及南路繫遼女真皆<lb/>
降於金金主以鄂囉為南路都統沃楞知東京事　六<lb/>
月遼以耶律淳為元帥<lb/>
七年八月癸亥遼主自燕至隂凉河募遼東人為兵使<lb/>
報怨于女真號曰怨軍凡八營二萬八千餘人屯衛州<lb/>
蒺藜山以渤海鐵州人郭藥師等為帥　十二月遼耶<lb/>
律淳遺金咸州都統烏楞古書議和烏楞古吿于金主<lb/>
<pb n="KR2c0007_WYG_012-14b"/>
金主猶以歸薩喇及阿蘇為言淳軍至蒺藜山烏楞古<lb/>
及知東京事沃楞等攻顯州襲破遼怨軍帥郭藥師遂<lb/>
進與淳戰淳敗走烏楞古追至哈喇展陂拔顯州於是<lb/>
乾懿豪徴成川惠七州皆降金<lb/>
遼東鐵州人楊朴言于金主曰自古英雄開國必先求<lb/>
大國封冊金主從之乃遣使求封冊于遼使至遼時遼<lb/>
東諸州盗賊蜂起掠民以充食樞宻蕭奉先等勸遼主<lb/>
許之<lb/>
<pb n="KR2c0007_WYG_012-15a"/>
重和元年十二月遼大饑人相食<lb/>
宣和元年三月遼遣使冊金阿固達為東懷國皇帝阿<lb/>
固達不受初遼遣耶律訥格如金議和金主復書曰能<lb/>
以兄事朕歲貢方物歸我中京上京興中府三路州縣<lb/>
以親王公主駙馬大臣子孫為質還我行人及元給信<lb/>
符并宋夏高麗往復書詔表牒則可既而訥格復至金<lb/>
使呼圗克衮與俱如遼免取質子及上京興中府所屬州<lb/>
縣裁减歲幣之數且曰必以兄事我冊用漢儀如不可<lb/>
<pb n="KR2c0007_WYG_012-15b"/>
勿復遣使遼主從之凡七遣使如金議冊禮金乃使烏<lb/>
凌阿贊謨如遼迎冊冊至金金主以無兄事之語又不<lb/>
稱大金而東懷乃小邦懷其德之義語渉輕侮乃復使<lb/>
贊謨如遼責其冊乖體式必如前書所定然後可從<lb/>
八月金製女真字女真初無文字及獲契丹漢人始通<lb/>
契丹漢字金主遂命古新依倣漢人楷字因契丹字制<lb/>
度合本國語製女真字行之後復製女真小字謂古新<lb/>
所製為大字云<lb/>
<pb n="KR2c0007_WYG_012-16a"/>
二年三月遼復遣使如金議冊禮金不許先是遼遣蕭實訥哷<lb/>
持冊藁如金金遣烏凌阿賛謨持冊副本報遼遼以金所定大<lb/>
聖二字與先世稱號同遣實訥哷往議金主怒謂其臣曰遼人<lb/>
屢敗遣使求成惟飾虛詞以為緩師之計當議進兵乃令咸州<lb/>
路統軍司治軍旅修器械將以四月進師令色克留兵一千鎮<lb/>
守棟摩以餘兵來㑹于渾河和議遂絶　五月金主自<lb/>
將攻遼上京以遼使蕭實訥哷宋使趙良嗣從遣降者<lb/>
瑪延持詔諭城中使速降遼主方獵於呼圗哩巴山聞金<lb/>
<pb n="KR2c0007_WYG_012-16b"/>
舉兵命耶律博碩布等選精兵三千以濟師金主進攻<lb/>
且謂實訥哷趙良嗣曰汝可觀吾用兵以卜去就遂臨<lb/>
城督戰諸軍鼔譟而進自旦及已棟摩等以麾下先登<lb/>
克其外城畱守托卜嘉以城降良嗣等奉觴為夀皆稱<lb/>
萬歲金主乃還<lb/>
三年二月遼都統耶律伊都叛降金初遼主四子長趙<lb/>
王實訥哷次晉王阿嘍罕次秦王定次許王寧晉王文<lb/>
妃蕭氏所生積有人望女真興兵境内郡縣所失幾半<lb/>
<pb n="KR2c0007_WYG_012-17a"/>
而遼主畋遊不恤忠臣多被踈斥文妃作歌諷諫遼主<lb/>
銜之樞密使蕭奉先元妃之兄而秦王許王之舅也以<lb/>
國人屬意晉王恐秦王不得立因濳圖之文妃姊適耶<lb/>
律達哈拉妹適耶律伊都一日其姊若妹俱㑹軍前奉<lb/>
先諷人誣文妃與駙馬蕭昱及伊都達哈拉等謀立晉<lb/>
王而尊遼主為太上皇遼主遂誅蕭昱達哈拉等而賜<lb/>
文妃死伊都在軍中聞之大懼即率千餘騎叛降於金<lb/>
遼主遣蕭哈瑪爾等将兵追之及諸閭山縣哈瑪爾等謀曰<lb/>
<pb n="KR2c0007_WYG_012-17b"/>
主上信蕭奉先奉先視吾輩蔑如也伊都乃宗室豪俊<lb/>
當不肯為奉先下若擒伊都他日吾黨皆伊都也不若<lb/>
縱之還即詒曰追不及伊都至金金主見之因詔咸州<lb/>
都統司曰自伊都來灼見遼國事宜已决議親征其治<lb/>
軍以俟師期　十一月金侵遼中京初耶律伊都奔金<lb/>
金尼瑪哈言于金主曰遼主失德中外離心今乘其釁<lb/>
可襲取中京天時人事不可失也金主然之羣臣言時<lb/>
方寒金主不聽竟用尼瑪哈計以舍音都統内外諸軍<lb/>
<pb n="KR2c0007_WYG_012-18a"/>
普嘉努尼瑪哈鄂特本斡里雅布富勒呼等副之耶律伊都<lb/>
為郷導以趨遼中京大定府<lb/>
四年春正月金克遼中京遂下澤州遼主時獵于鴛鴦<lb/>
濼伊都引羅索奄至遼主憂甚樞密使蕭奉先曰伊都<lb/>
乃王子班之苗裔此來欲立甥晉王阿嘍罕耳若為社<lb/>
稷計不惜一子明其罪誅之可不戰而伊都自退矣㑹<lb/>
耶律薩巴等復謀立阿嘍罕事覺遼主召樞密使蕭達<lb/>
爾丹等議曰反者必以此兒為名若不除去何以獲安<lb/>
<pb n="KR2c0007_WYG_012-18b"/>
達爾丹唯唯遼主乃遣人縊之或勸阿嘍罕亡阿嘍罕<lb/>
曰安忍為蕞爾之軀而失臣子之節遂就死遼主素服<lb/>
三日耶律薩巴等皆伏誅阿嘍罕素有人望諸軍聞其<lb/>
死無不流涕由是人心解體伊都引金兵逼遼主行宫<lb/>
遼主率衛士五千餘騎自鴛鴦濼走雲中遺傳國璽於<lb/>
桑乾河　三月金尼瑪哈敗遼奚王于北安州拔其城<lb/>
遣古新畧近地獲遼䕶衛實訥哷知遼上下離心使人<lb/>
報舍音曰遼主窮迫若失機㑹事難圖矣舍音意未决<lb/>
<pb n="KR2c0007_WYG_012-19a"/>
鄂特本勸從之舍音乃出青嶺尼瑪哈出瓢嶺期㑹于羊<lb/>
城濼遼主在雲中以金兵為憂蕭奉先猶言女真雖能<lb/>
攻我上京終不能遠離巢穴及聞金師將出嶺西遼主<lb/>
遂趨白水濼尼瑪哈以精兵六千襲之將近行營遼主<lb/>
計不知所出遂乘輕騎入夾山始悟奉先之不忠怒曰<lb/>
汝父子誤我至此殺爾何益恐軍心忿怒爾曹避敵茍<lb/>
安禍必及我其勿從行奉先下馬哭拜而去行未數里<lb/>
左右執其父子縳送金軍金人斬其長子昻以奉先及<lb/>
<pb n="KR2c0007_WYG_012-19b"/>
其次子昱械送金主道遇遼軍奪以歸並賜死蕭達爾<lb/>
丹自知不免亦絶食死　丙子遼人立秦晉國王耶律<lb/>
淳為帝初遼主走雲中留南府宰相張琳叅知政事李<lb/>
處温與耶律淳守燕京處温聞遼主入夾山命令不通<lb/>
即與族弟處能及子奭外假怨軍内結都統蕭幹謀立<lb/>
淳處温邀張琳白其事琳曰攝政則可即真則不可處<lb/>
温曰今日之事天意人心已定豈可易也琳不敢執遂<lb/>
與諸大臣耶律達實左企弓虞仲文曹義勇康公弼集<lb/>
<pb n="KR2c0007_WYG_012-20a"/>
蕃漢百官諸軍及父老數萬人詣淳府引唐靈武故事<lb/>
勸進淳不許將出李奭持赭袍被之令百官拜舞山呼<lb/>
淳驚駭再三辭不𫉬從之羣臣上尊號曰天錫皇帝建<lb/>
元天福以妻蕭氏為德妃妃布延女也加處温守太尉<lb/>
張琳守太師餘與謀者授官有差改怨軍為常勝軍軍<lb/>
旅之事悉委達實遙降遼主為湘隂王遂據有燕雲中<lb/>
及上京遼西之地遼主所有沙漠以北西南西北路兩<lb/>
招討府諸蕃族而已淳遣使來報免歲幣結好亦遣使<lb/>
<pb n="KR2c0007_WYG_012-20b"/>
奉表於金乞為附庸金人不報耶律達實者太祖八世<lb/>
孫通遼漢字善騎射登進士第累擢翰林學士承㫖遼<lb/>
謂翰林為林牙故稱達實林牙　金人攻遼西京大同<lb/>
府遼耿守中救之尼瑪哈摩囉歡鄂特本等繼至尼瑪哈<lb/>
率麾下自其中衝擊使餘兵去馬從旁射之守忠大敗<lb/>
其衆殱焉西京西路州縣部族皆降金<lb/>
夏四月金取遼東勝州獲阿蘇至金金人杖而釋之<lb/>
六月遼耶律淳寢疾聞遼主傳檄天德雲内朔武應蔚<lb/>
<pb n="KR2c0007_WYG_012-21a"/>
等州合諸蕃精騎五萬約以八月入燕并遣人問勞索<lb/>
衣裘茗藥淳甚驚命北南面大臣議李處温蕭幹等有<lb/>
迎秦王定拒湘隂王之說惟南面行營都部署耶律寧<lb/>
曰天祚果能以諸蕃兵大舉奪燕則是天數未盡豈能<lb/>
拒之否則秦湘父子也安有迎子而拒其父者處温等<lb/>
以寧扇亂軍心欲殺之淳曰彼忠臣也焉可殺天祚果<lb/>
來吾有死耳復何面目相見耶已而淳疾自知不起密<lb/>
授處温蕃漢馬步軍都元帥意將屬以後事及蕭幹等<lb/>
<pb n="KR2c0007_WYG_012-21b"/>
召宰執入議處温稱疾不至隂聚勇士為備紿云奉密<lb/>
㫖防他變淳死蕭幹等乃立淳妻為皇太后主軍國事<lb/>
奉遺命遙立秦王定為帝蕭后遂稱制改元德興謚淳<lb/>
為孝章皇帝廟號宣宗塟于燕西之香山蕭后聽政幹<lb/>
以后命召處温至以時方多難未即加誅但追毁元帥<lb/>
劄子處温父子懼禍南通童貫欲挾蕭后納土北通于<lb/>
金欲為内應事覺后執處温問之處温自陳有定䇿功<lb/>
后曰誤秦晉國王者皆爾父子何功之有併數其前罪<lb/>
<pb n="KR2c0007_WYG_012-22a"/>
惡數十處温無以對乃賜死臠其子奭而磔之籍其家<lb/>
得錢七萬緡金玉寳器稱是皆為宰相數月間所取也<lb/>
夏主使李良輔將兵三萬救遼金將鄂囉羅索敗之于<lb/>
宣水追至野谷澗水暴至夏人漂没者不可勝計　八<lb/>
月金阿固達襲遼延禧于石輦驛延禧敗走時遼主既<lb/>
失西京及沙漠以南遂奔于額森穆延金舍音使斡里雅布<lb/>
言于金主曰今雲中新定諸路遼兵尚數萬新降之民<lb/>
其心未固諸將望幸軍中金主從之既而聞遼主在天<lb/>
<pb n="KR2c0007_WYG_012-22b"/>
漁濼乃自將精兵萬人襲之普嘉努斡里雅布率兵四千<lb/>
為前鋒晝夜兼行及遼主于石輦驛軍士至者才千人<lb/>
遼兵二萬五千方治營壘普嘉努與諸將議耶律伊都<lb/>
曰我軍未集人馬疲劇未可戰也斡里雅布曰今追及遼<lb/>
主而不亟戰日入而遁則無及矣遂戰短兵接遼兵圍<lb/>
之數重副統軍蕭迪里諭軍中以君臣之義士皆殊死<lb/>
戰遼主謂斡里雅布兵少必敗遂與妃嬪登高阜觀戰伊<lb/>
都指遼主麾葢以示諸將斡里雅布等遂以騎兵馳赴之<lb/>
<pb n="KR2c0007_WYG_012-23a"/>
遼主望見大驚即遁去遼兵遂潰斡里雅布等還金主曰<lb/>
遼主去不遠盍亟追之斡里雅布追至鄂勒哲依驛遼主棄<lb/>
輜重而遁蕭特烈被執　十二月金克遼燕京時金主<lb/>
分三道進兵攻燕遼蕭后五上表于金求立秦王定金<lb/>
主不許遼人遂以勁兵守居庸關金兵至關崖石自崩<lb/>
戍卒多壓死遼人不戰而潰金兵度關而南遼統軍都<lb/>
監果禄等送欵于金金主至燕京遂自南門入使尼楚<lb/>
赫羅索陳于城上金主次城南遼宰相左企弓叅政虞<lb/>
<pb n="KR2c0007_WYG_012-23b"/>
仲文康公弼樞宻使曹義勇張彦忠劉彦宗等奉表詣<lb/>
金營請罪金主并釋之命守舊職而遣左企弓等撫定<lb/>
燕京諸州縣蕭德妃與蕭幹自古北口趨天德於是遼<lb/>
五京悉為金有<lb/>
五年春正月遼知北院樞宻事奚和哩布即箭笴山自<lb/>
立為奚國皇帝改元天復以奚漢渤海三樞宻院改東<lb/>
西節度使為二王分司遼主命都統耶律瑪格討之<lb/>
二月遼主奔四部族蕭德妃來見遼主怒殺之追降淳<lb/>
<pb n="KR2c0007_WYG_012-24a"/>
為庶人而赦其黨蕭幹奔奚　夏四月金以鄂囉為都<lb/>
統斡里雅布副之使襲遼主于隂山至居庸獲耶律達實<lb/>
鄂囉使斡里雅布尼楚赫羅索等以兵三千分道襲遼主<lb/>
将至青塜遇泥濘不能進斡里雅布以繩繋達實使為鄉<lb/>
導直趨遼主營鄂囉等大軍繼至時遼主往應州其子<lb/>
秦王定許王寧及諸妃女併從臣皆被執盡失輜重萬<lb/>
餘乘惟太保特黙格竊遼主次子梁王雅里及長女特<lb/>
哩乘軍亂出赴遼主軍得免鄂囉兵至埽里門為書招<lb/>
<pb n="KR2c0007_WYG_012-24b"/>
遼主遼主自金城來聞金人以所𫉬東去乃率兵五千<lb/>
餘邀戰于白水濼斡里雅布以兵千餘敗之遼主遁去金<lb/>
人獲遼主長子趙王實訥哷追奔二十餘里盡得其從<lb/>
馬别𫉬遼牧馬萬四千匹車八千乘遼主使人持兔紐<lb/>
金印偽請降于金而西走雲内斡里雅布復以書招遼主<lb/>
諭以石晉北遷事遼主答書乞為弟若子量賜土地斡<lb/>
里雅布不許　五月夏主李乾順遣使請遼主臨其國遼<lb/>
主從之中軍都統蕭迪里等切諫不從遂渡河次于金<lb/>
<pb n="KR2c0007_WYG_012-25a"/>
肅軍北人情惶懼不知所為迪里隂謂耶律元直曰事<lb/>
勢如此億兆離心正我輩效節之秋不早為計奈社稷<lb/>
何乃共刼遼主第二子梁王雅里走西北部三日遂立<lb/>
為帝改元神厯以迪里為樞宻使特黙格副之　奚和<lb/>
哩布為其下所殺　金遣使如夏時斡里雅布趨天德聞<lb/>
夏迎䕶遼主遼主已渡河乃遺書於夏使執送遼主且<lb/>
許割地　八月金主阿固達去燕京有疾命尼瑪哈為<lb/>
都統普嘉努鄂囉副之駐兵雲中以備邊而還至部渚<lb/>
<pb n="KR2c0007_WYG_012-25b"/>
濼殂烏赫哩貝勒舍音等請阿固達弟安班貝勒烏竒邁<lb/>
即位更名晟改元天㑹諡阿固達曰大聖武元皇帝<lb/>
廟號太祖以舍音為安班貝勒鄂特本為烏赫哩貝勒<lb/>
輔政鄂特本阿固達庶長子也冬十月遼雅里死蕭迪<lb/>
里等復立耶律珠拉為帝珠拉興宗孫也　十一月遼<lb/>
珠拉及蕭迪里為亂兵所殺<lb/>
六年春正月夏遣巴爾公亮請以事遼之禮稱藩于金<lb/>
且受地尼瑪哈承制割下寨以北隂山以南伊蘇實喇<lb/>
<pb n="KR2c0007_WYG_012-26a"/>
部圗嚕濼西之地與之自是兩國信使不絶　秋七月<lb/>
遼主延禧復渡河居於圗魯卜部耶律達實自金來歸<lb/>
遼主責之曰我在汝何敢立淳達實對曰陛下以全國<lb/>
之勢不能一拒敵棄國遠遁使黎民塗炭即立十淳皆<lb/>
太祖子孫豈不勝乞命于他人耶遼主無以荅賜酒食<lb/>
而赦之　金襲遼主營遼主北走有瑪克實者迎遼主<lb/>
至其部事之甚謹遼主遂得至烏克題埒部遼主得耶律<lb/>
達實及瑪克實之兵自謂有天助再謀出兵收復燕雲<lb/>
<pb n="KR2c0007_WYG_012-26b"/>
達實諫曰向以全師不謀戰備使舉國皆為金有國勢<lb/>
至此而方求戰非計也當飬兵待時而動不可輕舉遼<lb/>
主不從與金人戰敗走山隂<lb/>
七年春正月遼主延禧謀奔夏㑹党項舒和倫遣人請遼<lb/>
主臨其地遼主遂趨天德過沙漠金兵忽至遼主徒步<lb/>
走出乘從者馬得脫途次絶糧從者至嚙氷雪以濟饑<lb/>
過天德至夜將宿民家紿曰偵騎其家知之乃叩頭跪<lb/>
而大慟濳宿其家遂趨党項以舒和倫為西南面招討<lb/>
<pb n="KR2c0007_WYG_012-27a"/>
使總知軍事　二月遼主至應州新城東六十里為金<lb/>
將羅索等所獲以歸　八月廢延禧為海濱王遼遂亡<lb/>
　遼耶律達實稱帝於竒爾瑪勒先是達實以諫遼主不<lb/>
從遂殺北院樞宻蕭伊實自立為王率衆西走至哈屯<lb/>
城駐于北庭都䕶府㑹西鄙七州十八部諭以興復事<lb/>
得精兵萬餘置官吏立排甲具器械又遺書假道于回<lb/>
鶻王伯勒格伯勒格得書即迎至邸願質子孫為附庸<lb/>
送至境外所過敵者勝之降者安之兵行萬里歸者數<lb/>
<pb n="KR2c0007_WYG_012-27b"/>
國獲牛羊駝馬不可勝計至塔什干西域諸國舉兵十<lb/>
萬號呼拉哈來拒戰達實分所部為三軍進擊大敗之<lb/>
僵尸數十里駐兵塔什干凡九十日回回國王來降貢<lb/>
方物又西行至竒爾瑪勒羣臣共冊立達實為帝改元延<lb/>
慶號曰天祐皇帝妻蕭氏為昭德皇后是為西遼<lb/>
　　復燕雲<lb/>
徽宗政和元年九月遣端明殿學士鄭允中及宦者童<lb/>
貫使遼童貫既得志于西羌遂謂遼亦可圖因請使遼<lb/>
<pb n="KR2c0007_WYG_012-28a"/>
以覘之乃以鄭允中充賀遼主生辰使而以貫副之或<lb/>
言以宦官為上介國無人乎帝曰契丹聞貫破羌故欲<lb/>
見之因使覘其國䇿之善者也遂行　冬十月童貫以<lb/>
遼李良嗣來命為秘書丞賜姓趙燕人馬植本遼大族<lb/>
仕至光禄卿行汚而内亂不齒于人童貫使遼道盧溝<lb/>
植夜見其侍吏自言有滅燕之䇿因得見貫貫與語大<lb/>
竒之載與俱歸易姓名曰李良嗣薦諸朝植即獻䇿曰<lb/>
女真恨遼人切骨而天祚荒淫失道本朝若自登萊涉<lb/>
<pb n="KR2c0007_WYG_012-28b"/>
海結好女真與之相約攻遼其國可圖也議者謂祖宗<lb/>
以來雖有此道以其地接諸蕃禁商賈舟車不得行百<lb/>
有餘年矣一旦啟之懼非中國之利不聽帝召問之植<lb/>
對曰遼國必亡陛下念舊民塗炭之苦復中國往昔之<lb/>
疆代天譴謫以治伐亂王師一出必壺漿來迎萬一女<lb/>
真得志事不侔矣帝嘉納之賜姓趙氏以為秘書丞圖<lb/>
燕之議自此始<lb/>
重和元年二月遣武義大夫馬政浮海使金約夾攻遼<lb/>
<pb n="KR2c0007_WYG_012-29a"/>
初建隆中女真嘗自國之蘇州泛海至登州賣馬故道<lb/>
猶存至是有漢人高藥師者泛海來言女真建國屢破<lb/>
遼師登州守臣王師中以聞詔蔡京童貫共議命師中<lb/>
募人同藥師等賫市馬詔以往不能達而還帝乃復委<lb/>
童貫選人使之遂使馬政同藥師由海道如金政言于<lb/>
金主曰主上聞貴朝攻破契丹五十餘城欲與通好共<lb/>
行弔伐若允許後當遣使來議自是始通金好<lb/>
宣和元年春正月金主與尼瑪哈議遣渤海人李善慶<lb/>
<pb n="KR2c0007_WYG_012-29b"/>
女真薩敦持國書并北珠生金等物同馬政來修好詔<lb/>
蔡京等諭以夾攻遼之意善慶等唯唯居十餘日遣政<lb/>
同趙有開賫詔及禮物與善慶等渡海報聘行至登州<lb/>
有開死㑹諜者言遼已封金主為帝乃詔政勿行止遣<lb/>
平海軍校呼慶送善慶等歸金金主遣慶歸且語之曰<lb/>
吾已𫉬遼數路汝歸見皇帝果欲結好早示國書若仍<lb/>
用詔决難從也初高麗來求醫帝命二醫往至是歸奏<lb/>
云高麗館醫甚勤日夕引之視其用兵布陣禦敵之方<lb/>
<pb n="KR2c0007_WYG_012-30a"/>
曰聞天子將與女真圖契丹茍存契丹猶足為中國捍<lb/>
邊女真新起不可交也宜早為之備帝聞之不樂　安<lb/>
堯臣上言陛下臨御之初嘗下詔求言於是諤士效忠<lb/>
而憸人乃誤陛下加以詆誣之罪使陛下負拒諫之謗<lb/>
故比年天下杜口以言為諱乃者宦寺交結權臣共倡<lb/>
北伐而宰執以下無一人肯為陛下言者臣謂燕雲之<lb/>
役興則邊釁遂開宦寺之權重則皇綱不振昔秦始皇<lb/>
築長城漢武帝通西域隋煬帝遼左之師唐明皇幽薊<lb/>
<pb n="KR2c0007_WYG_012-30b"/>
之宼其失如彼周宣王伐玁狁漢文帝備北邊元帝納<lb/>
賈捐之議光武斥臧宫馬武之謀其得如此藝祖撥亂<lb/>
反正躬擐甲胄當時將相大臣皆所與取天下者豈勇<lb/>
畧智力不能下幽燕哉葢以區區之地契丹所必爭忍<lb/>
使吾民重困鋒鏑章聖澶淵之役與之戰而勝乃聽其<lb/>
和亦欲固本而息民也今童貫深結蔡京同納趙良嗣<lb/>
以為謀主故建平燕之議臣恐異時唇亡齒寒邊境有<lb/>
可乘之釁金人蓄銳伺隙以逞其欲此臣之所以日夜<lb/>
<pb n="KR2c0007_WYG_012-31a"/>
寒心伏望思祖宗積累之艱難鑒歴代君臣之得失杜<lb/>
塞邊隙務守舊好無使金人乘間窺中國上以安宗廟<lb/>
下以慰生靈帝然之且以言路久壅宜導以賞予補承<lb/>
務郎後竟為奸謀所奪<lb/>
二年二月乙亥遣趙良嗣使金先是呼慶自金還具道<lb/>
金主言并持其書來請别遣使通好時童貫宻受㫖圖<lb/>
燕因建議遣右文殿修撰趙良嗣往仍以市馬為名其<lb/>
實約攻遼以取燕雲之地　八月金人來議攻遼及歲<lb/>
<pb n="KR2c0007_WYG_012-31b"/>
幣遣馬政報之初趙良嗣謂金主曰燕本漢地欲夾攻<lb/>
遼使金取中京大定府宋取燕京析津府金主許之遂<lb/>
議歲幣金主因以手札付良嗣約金兵自平地松林趨<lb/>
古北口宋兵自白溝夾攻不然不能從因遣貝勒偕良<lb/>
嗣還以致其言帝使馬政報聘書云大宋皇帝致書于<lb/>
大金皇帝逺承信介特示函書致討契丹當如來約已<lb/>
差童貫勒兵相應彼此兵不得過關歲幣之數同于遼<lb/>
仍約毋聽契丹講和<lb/>
<pb n="KR2c0007_WYG_012-32a"/>
四年三月金人來約夾攻遼命童貫為河北河東路宣<lb/>
撫使屯兵於邊以應之初熙河鈐轄趙隆嘗極言其不<lb/>
可童貫曰君能共此當有殊拜隆曰隆武夫豈敢干賞<lb/>
以敗祖宗二百年之好異時啟釁萬死不足謝責貫不<lb/>
悅鄭居中亦力陳不可謂蔡京曰公為大臣不能守兩<lb/>
國盟約輒造事端誠非廟筭京曰上厭歲幣五十萬故<lb/>
爾居中曰公獨不思漢世和戎用兵之費乎使百萬生<lb/>
靈肝腦塗地公實為之由是議寢及金數敗遼兵童貫<lb/>
<pb n="KR2c0007_WYG_012-32b"/>
乃復乞舉兵居中又言不宜幸災而動待其自斃可也<lb/>
時睦寇初平帝亦悔於用兵王黼獨言曰中國與遼雖<lb/>
為兄弟之邦然百餘年間彼之所以開邊慢我者多矣<lb/>
且兼弱攻昧武之善經也今而不取燕雲女真即强中<lb/>
原故地將不復為我有帝遂决意治兵黼於三省置經<lb/>
撫房專治邊事不關樞宻括天下丁夫計口出筭得錢<lb/>
六千二百萬緡以充用黼又遺童貫書曰太師若北行<lb/>
願盡死力㑹聞耶律淳自立乃命貫勒兵十五萬廵北<lb/>
<pb n="KR2c0007_WYG_012-33a"/>
邊以應金且招諭幽燕蔡攸副之仍以三䇿付貫如燕<lb/>
人悅而取之因復舊疆土上也耶律淳納欵稱藩次也<lb/>
燕人未服按兵廵邊下也中書舍人宇文虛中上書言<lb/>
臣聞用兵之䇿必先計强弱虚實知彼知己以圖萬全<lb/>
今論財用之多寡指宣撫司所置便為財用有餘若㳂<lb/>
邊諸郡帑藏空虛廪食不繼則畧而不問論士卒之彊<lb/>
弱指宣撫司所駐便言兵甲精銳若㳂邊諸郡士不練<lb/>
習武備刓缺則置而不講夫邊圉無應敵之具軍府無<lb/>
<pb n="KR2c0007_WYG_012-33b"/>
數日之糧雖孫吳復生亦未可舉師是在我者未有萬<lb/>
全之策也用兵之道禦攻者易攻人者難守城者易攻<lb/>
城者難守者在内而攻者在外在内為主而常逸在外<lb/>
為客而常勞逸者必安勞者必危今宣撫司兵約有六<lb/>
萬邊鄙可用不過數千契丹九大王耶律淳者智畧輻<lb/>
凑素得士心國主委任信而不疑今欲亟進兵於燕城<lb/>
之下使契丹自西山以輕兵絶吾糧道又自營平以重<lb/>
兵壓我營壘我之糧道不繼而耶律淳者激勵衆心堅<lb/>
<pb n="KR2c0007_WYG_012-34a"/>
城自守則我亦危殆矣是在彼者未有必勝之道也夫<lb/>
在我無萬全之䇿在彼亦未可必勝兹事一舉乃安危<lb/>
存亡之所繫豈可輕議乎且中國與契丹講和今踰百<lb/>
年間有貪惏不過欲得關南十縣而止耳間有傲慢不<lb/>
過對中國使人稍虧禮節而止耳自女真侵削以來向<lb/>
慕本朝一切恭順今舍恭順之契丹不封植拯救為我<lb/>
藩籬而遠踰海外引强悍之女真以為鄰國彼既藉百<lb/>
勝之勢虛喝驕矜不可以禮義服也不可以言說喻也<lb/>
<pb n="KR2c0007_WYG_012-34b"/>
視中國與契丹拏兵不止鏖戰不解勝負未决强弱未<lb/>
分持卞莊兩鬭之說引兵踰古北口撫有悖桀之衆繫<lb/>
纍契丹君臣雄據朔漠貪心不止越逸疆圉憑凌中夏<lb/>
以百年怠惰之兵而當新銳難敵之旅以寡謀持重久<lb/>
安閒逸之將而角逐於血肉之林巧拙異謀勇怯異勢<lb/>
臣恐中國之邊患未有寧息之期也譬猶富人有萬金<lb/>
之産與寒士為鄰欲肆并吞以廣其居乃引强盗而謀<lb/>
曰彼之所處汝居其半彼之所畜汝取其全强盗從之<lb/>
<pb n="KR2c0007_WYG_012-35a"/>
寒士既亡雖有萬金之富日為切隣强盗所窺欲一夕<lb/>
高枕安卧其可得乎愚見竊以為確喻望陛下思祖宗<lb/>
創業之艱難念邦域百年之盟好下臣此章使百寮廷<lb/>
議儻臣言可採乞降詔㫖罷將帥還朝無滋邊隙俾中<lb/>
國衣冠禮義之俗永覩昇平天下甚幸書下三省黼讀<lb/>
之大怒捃摭他事除集英殿修撰督戰益急而北事始<lb/>
不可收拾矣　五月乙亥以蔡攸為河北河東宣撫副<lb/>
使與童貫共勒兵攸童騃不習事謂功業可唾手致陛<lb/>
<pb n="KR2c0007_WYG_012-35b"/>
辭值二美嬪侍帝側攸指而請曰臣成功歸乞以是賞<lb/>
帝笑而弗責　庚辰童貫至高陽關用知雄州和詵計<lb/>
降黄榜及旗述弔民伐罪之意且云若有豪傑能以燕<lb/>
京來獻者即除節度使遂命都統制种師道䕶諸將進<lb/>
兵師道諫曰今日之舉譬如盗入隣家不能救又乘之<lb/>
而分其室焉無乃不可乎貫不聽分兵為兩道師道總<lb/>
東路兵趨白溝辛興宗總西路兵趨范村癸未耶律淳<lb/>
聞之遣耶律達實蕭幹禦之師道次白溝遼人譟而前<lb/>
<pb n="KR2c0007_WYG_012-36a"/>
擊敗師道前軍統制楊可世于蘭溝甸士卒多傷師道<lb/>
先令人持一大挺自防頼以不大敗丁亥辛興宗亦敗<lb/>
于范村　六月己丑种師道退保雄州遼人追擊至城<lb/>
下帝聞兵敗懼甚詔班師遼使來言曰女真之攻本朝<lb/>
亦南朝之所惡也今射一時之利棄百年之好結新起<lb/>
之隣基他日之禍謂為得計可乎救災恤隣古今通誼<lb/>
惟大國圖之貫不能對种師道復請許之和貫不荅而<lb/>
宻劾師道助賊王黼怒責授師道右衛將軍致仕　秋<lb/>
<pb n="KR2c0007_WYG_012-36b"/>
七月王黼聞耶律淳死復命童貫蔡攸治兵以河陽三<lb/>
城節度使劉延慶為都統制　九月戊午除朝散郎宋<lb/>
昭名昭上書極言遼不可攻金不可隣異時金必敗盟<lb/>
為中國患乞誅王黼童貫趙良嗣等且曰兩國之誓敗<lb/>
盟者禍及九族陛下以孝理天下其忍忘列聖之靈乎<lb/>
陛下以仁覆天下其忍置河北之民於塗炭之中而使<lb/>
肝腦塗地乎王黼大惡之故除昭名勒停廣南編管<lb/>
己未金人聞童貫舉兵恐朝廷徑取燕而歲幣不可得<lb/>
<pb n="KR2c0007_WYG_012-37a"/>
乃遣特古斯烏頁爾等來議師期帝遣趙良嗣報之且言<lb/>
不負初約　己卯遼將郭藥師以涿易二州來降時藥<lb/>
師為遼常勝軍帥留守涿州以蕭后立蕭幹專政國人<lb/>
多貳謂所部曰天祚失國女政不綱宋天子重兵壓境<lb/>
此男兒取金印時也遂擁所部八千人奉二州來降童<lb/>
貫受之以聞詔授恩州觀察使以兵𨽻劉延慶　冬十<lb/>
月改燕京為燕山府涿易八州並賜名　癸巳童貫遣<lb/>
劉延慶郭藥師將兵十萬出雄州以郭藥師為郷導渡<lb/>
<pb n="KR2c0007_WYG_012-37b"/>
白溝延慶軍無紀律藥師諫曰今大軍拔隊行而不設<lb/>
備若敵人置伏邀擊首尾不相應則望塵奔潰矣不聽<lb/>
至良郷遼蕭幹率衆來拒延慶與戰而敗遂閉壘不出<lb/>
藥師曰幹兵不過萬人今悉力拒我燕山必虛願得竒<lb/>
兵五千倍道襲之城可得也因請延慶子光世簡師為<lb/>
後繼延慶許之遣大將高世宣楊可世與藥師率兵六<lb/>
千夜半渡盧溝而進質明常勝軍帥甄五臣領五千騎<lb/>
奪迎春門以入藥師等繼至遣人諭蕭后后宻報蕭幹<lb/>
<pb n="KR2c0007_WYG_012-38a"/>
幹舉精甲三千還燕巷戰光世渝約不至藥師失援而<lb/>
敗與可世棄馬縋城而出死傷過半世宣死焉延慶營<lb/>
于盧溝南幹分兵斷餉道擒䕶糧將王淵得漢軍二人<lb/>
蔽其目留帳中夜半偽相語曰吾師三倍漢軍敵之有<lb/>
餘當分左右翼以精兵衝其中左右翼為應舉火為期<lb/>
殱之無遺既言乃隂逸一人歸報延慶聞而信之明旦<lb/>
見火起以為敵至即燒營遁士卒蹂踐死者百餘里幹<lb/>
因縱兵追至涿水而去自熙豐以來所儲軍實殆盡退<lb/>
<pb n="KR2c0007_WYG_012-38b"/>
保雄州燕人知宋之無能為作賦及歌詩以誚之藥師<lb/>
還猶進安遠軍承宣使　十一月戊寅金人來議燕地<lb/>
　十二月戊子遣趙良嗣復如金初朝廷與金約但求<lb/>
石晉賂契丹故地而不思平營灤三州非晉賂乃劉仁<lb/>
恭獻契丹以求援者既而王黼悔欲併得之金主不肯<lb/>
及趙良嗣往金主使普嘉努責良嗣以出兵失期且云<lb/>
今更不論元約特與燕京薊景檀順涿易六州良嗣言<lb/>
元約山前山後十七州今乃如此信義安在抗辨數四<lb/>
<pb n="KR2c0007_WYG_012-39a"/>
金人不從良嗣乃與其使李靖偕來止許山前六州帝<lb/>
復遣良嗣送之且求營平灤三州　庚寅加郭藥師武<lb/>
泰節度使　辛卯金克遼燕京時童貫再舉伐燕不克<lb/>
成功懼得罪乃宻遣王瓌如金以求如約夾攻金主分<lb/>
三道進兵遂克燕遣騎兵送趙良嗣還且致遼俘<lb/>
五年春正月戊午金遣使來趙良嗣復如金初良嗣至<lb/>
燕與金主議燕京西京之地金主曰若宋必欲平灤等<lb/>
州并燕京不與因以答書先示良嗣讀至燕京用本朝<lb/>
<pb n="KR2c0007_WYG_012-39b"/>
兵力攻下其租稅當輸本朝良嗣因曰租稅随地豈有<lb/>
與其地而不與其租稅者尼瑪哈曰燕京自我得之則<lb/>
當歸我若不蚤見與請速追涿易之師無畱我疆乃遣<lb/>
李靖等與良嗣偕來靖既入對遂見王黼黼謂靖曰租<lb/>
稅非約也上意以交好之故欲以銀絹充之靖復請去<lb/>
年歲幣帝亦特許之故仍命良嗣與靖偕使　辛酉以<lb/>
王安中知燕山府郭藥師同知府事時朝廷以金人將<lb/>
歸燕謀帥臣守之左丞王安中請行王黼贊於帝遂授<lb/>
<pb n="KR2c0007_WYG_012-40a"/>
安中慶遠軍節度使河北河東燕山府路宣撫使知燕<lb/>
山府郭藥師為檢校少保同知府事詔藥師入朝禮遇<lb/>
甚厚賜以甲第姬妾張水嬉使觀之命貴戚大臣更互<lb/>
設宴又召對於後苑延春殿藥師拜庭下泣言臣在燕<lb/>
中聞趙皇如在天上不謂今日得望龍顔帝深褒稱之<lb/>
委以守燕對曰願效死又令取天祚以絶燕人之望藥<lb/>
師變色言曰天祚故主也國破出走臣是以降陛下使<lb/>
臣畢命他所不敢辭若使反故主非所以事陛下願以<lb/>
<pb n="KR2c0007_WYG_012-40b"/>
付他人因涕泣如雨帝以為忠解所御珠袍及二金盆<lb/>
以賜藥師出諭其下曰此非吾功汝輩力也即剪盆分<lb/>
給之加檢校少傅歸鎮燕山府路　三月己未遣使如<lb/>
金初趙良嗣至燕謂金主曰本朝狥大國多矣豈平灤<lb/>
一事不能相從耶金主曰平灤欲作邊鎮不可得也遂<lb/>
議租稅金主曰燕租六百萬止取一百萬不然還我涿<lb/>
易舊疆及常勝軍我且提兵按邊良嗣曰本朝自以兵<lb/>
下涿易今乃云爾豈無曲直邪且言御筆許十萬至二<lb/>
<pb n="KR2c0007_WYG_012-41a"/>
十萬不敢擅增乃令良嗣歸報金主謂之曰過半月不<lb/>
至吾提兵往矣時左企弓嘗以詩獻金主曰君王莫聽<lb/>
捐燕議一寸山河一寸金故金人欲背初約要求不已<lb/>
良嗣既還金聞遼主謀復故地乃悉斷盧溝北橋梁焚<lb/>
次舍以防之良嗣行至雄州以金書逓奏其畧言貴朝<lb/>
兵不克夾攻特用己力下燕所以拘稅今據燕管内毎<lb/>
年租六百萬貫良嗣等稱御筆許二十萬以上不敢自<lb/>
專其平灤等州不在許限儻務侵求難終信義仍速追<lb/>
<pb n="KR2c0007_WYG_012-41b"/>
過界之兵王黼欲功之速成乃請復遣良嗣自雄州再<lb/>
往使許遼人舊歲幣四十萬之外毎歲更加燕京代稅<lb/>
錢一百萬緡及議畫疆與遣使賀正旦生辰置𣙜塲交<lb/>
易金主大喜遂使尼楚赫等持誓書草來許以燕京及<lb/>
六州來歸而山後諸州及西北一帶接連山川不在許<lb/>
與之限帝曲意從之遣盧益趙良嗣等持誓書往至涿<lb/>
州金古新等先索書觀之言其字畫不謹令易之益言<lb/>
帝親書所以示尊崇于大國也金人不聽比至汴京更<lb/>
<pb n="KR2c0007_WYG_012-42a"/>
易者數四金人又言近有燕人趙温訊等逃出南朝須<lb/>
先還方可議交燕地良嗣諭宣撫司縳送温訊於金既<lb/>
至尼瑪哈釋其縳而用之金人又求糧良嗣許以二十<lb/>
萬石　夏四月癸巳金人使楊璞以誓書及燕京六州<lb/>
來歸其平營灤三州終以非石晉所賂契丹之地不預<lb/>
庚子命童貫蔡攸入燕交割時燕之職官富民金帛子<lb/>
女皆為金人盡掠而去惟存空城而已尼瑪哈猶欲止<lb/>
割涿易金主曰海上之盟不可忘也我死汝則為之乙<lb/>
<pb n="KR2c0007_WYG_012-42b"/>
巳童貫等奏燕城老㓜迎謁焚香稱夀庚戌帝曲赦兩<lb/>
河燕雲命即日班師　五月庚申以王黼為太傅鄭居<lb/>
中為太保癸亥進封童貫為徐豫國公蔡攸為少師時<lb/>
王黼竭天下之財以北征僅得七空城至是率百官表<lb/>
賀詔以收復燕雲故宰執皆進位而命王黼總治三省<lb/>
事賜玉𢃄以趙良嗣為延康殿學士鄭居中自陳無功<lb/>
不拜　六月丙戌遼張㲄以平州來歸初遼主之走西<lb/>
山也平州軍亂殺其節度使蕭迪里㲄撫安亂者州民<lb/>
<pb n="KR2c0007_WYG_012-43a"/>
推㲄領州事耶律淳死㲄知遼必亡乃籍壯丁五萬人<lb/>
馬千匹練兵為備蕭德妃遣時立愛知平州㲄拒弗納<lb/>
金人入燕京訪㲄情狀于康公弼公弼曰㲄狂妄寡謀<lb/>
何能為當示以不疑金人遂加㲄臨海軍節度仍知平<lb/>
州既而尼瑪哈又欲先下平州擒張㲄公弼曰若加兵<lb/>
是趣之叛也公弼請自往覘之㲄曰契丹八路七路已<lb/>
降今獨平州存敢有異志所以未解甲者防蕭幹耳厚<lb/>
賂公弼使還公弼還言於尼瑪哈曰彼無足慮也乃昇<lb/>
<pb n="KR2c0007_WYG_012-43b"/>
平州為南京加㲄試中書平章事判留守事至是金驅<lb/>
遼宰相左企弓虞仲文曹義勇康公弼同燕京大家富<lb/>
民俱東徙燕民流離道路不勝其苦過平州遂入城言<lb/>
於㲄曰左企弓不能守燕致吾民流離至此公今臨巨<lb/>
鎮握强兵盡忠於遼使我復歸郷土人心亦惟公是望<lb/>
㲄遂召諸將議皆曰聞天祚兵勢復振出没漠南公若<lb/>
仗義勤王奉迎天祚以圖興復先責左企弓等叛降之<lb/>
罪而誅之盡歸燕民使復其業而以平州歸宋則宋無<lb/>
<pb n="KR2c0007_WYG_012-44a"/>
不接納平州遂為藩鎮矣即後日金人加兵内用平州<lb/>
之衆外藉宋人之援又何懼焉㲄又訪於翰林學士李<lb/>
石亦以為然㲄乃遣張謙率五百餘騎傳留守令召左<lb/>
企弓虞仲文曹義勇康公弼至灤河西岸數企弓等十<lb/>
罪皆縊殺之㲄仍稱保大三年畫天祚像朝夕謁事必<lb/>
吿而後行稱遼官秩榜諭燕人復業恒産為常勝軍所<lb/>
占者悉還之燕民既得歸大悅李石更名安弼偕故三<lb/>
司使高黨至燕京說王安中曰平州形勢之地張㲄總<lb/>
<pb n="KR2c0007_WYG_012-44b"/>
練之才足以禦金人安燕境幸招致之無令西迎天祚<lb/>
北合蕭幹也安中深納之令安弼至汴以聞帝以手札<lb/>
付同知燕山府詹度第令羈縻之而度促㲄内附㲄乃<lb/>
遣張鈞張敦固持書來請降王黼勸帝納之趙良嗣諫<lb/>
曰國家新與金盟如此必失其懽後不可悔不聽良嗣<lb/>
坐削五階而詔安中及詹度厚加安撫與免三年常賦<lb/>
㲄聞之自謂得計　秋七月童貫致仕以内侍譚稹為<lb/>
兩河燕山路宣撫使時貫與蔡攸歸自燕頗失上意王<lb/>
<pb n="KR2c0007_WYG_012-45a"/>
黼梁師成共薦稹代貫交雲中之地稹至太原招朔應<lb/>
尉諸州降人為朔寧軍　八月遼蕭幹引兵破景薊州<lb/>
遂攻燕郭藥師與戰破之幹走死初金人既䧟燕京幹<lb/>
就奚王府自立為帝國號大奚時奚人饑幹出盧龍嶺<lb/>
攻破景州又敗常勝軍於石門鎮䧟薊州寇掠燕城其<lb/>
鋒銳甚有渉河犯京師之意人情<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>
                    <graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>頗有謀棄燕者<lb/>
已而藥師大破其衆乘勝窮追過盧龍殺傷大半幹遁<lb/>
去尋為其下所殺傳首京師詔加藥師太尉　冬十月<lb/>
<pb n="KR2c0007_WYG_012-45b"/>
詔建平州為太寧軍以張㲄為節度使時金人聞㲄叛<lb/>
遣棟摩率三千騎攻㲄㲄率兵拒之於營州棟摩以兵<lb/>
少不交鋒而退㲄遂妄以大捷聞朝廷拜㲄節度使犒<lb/>
賞銀絹數萬　十一月金斡里雅布攻平州圍之金人以<lb/>
棟摩無功而還乃復使斡里雅布督棟摩攻平州㑹張㲄<lb/>
聞朝廷犒賜將至喜而逺迎斡里雅布乗其無備襲之與<lb/>
㲄戰於城東㲄敗宵奔燕山王安中納而匿之平州都<lb/>
統張忠嗣及張敦固出降金金遣使與敦固入諭城中<lb/>
<pb n="KR2c0007_WYG_012-46a"/>
城中人殺其使者立敦固為都統閉門固守　詔殺張<lb/>
㲄函首以畀金時金人以納叛來責朝廷初不欲發遣<lb/>
金人索之益急王安中取貌類㲄者斬其首與之金知<lb/>
非㲄也遂欲以兵攻燕安中言必不發遣懼起兵端朝<lb/>
廷不得已令安中縊殺之函其首併㲄二子送於金於<lb/>
是燕降將及常勝軍士皆泣下郭藥師曰金人欲㲄即<lb/>
與㲄若求藥師亦將與藥師乎安中懼因力求罷詔以<lb/>
蔡靖知燕山府事自是降將卒解體而金卒用此為兵<lb/>
<pb n="KR2c0007_WYG_012-46b"/>
端云　金人來歸武朔州時朝廷以山後諸州請于金<lb/>
金主烏竒邁新立將許之尼瑪哈自雲中至言于金主<lb/>
曰先帝初圖宋協力攻遼故許以燕地宋人既盟之後<lb/>
請加幣以求山西諸鎮先帝辭其幣而復與之盟曰無<lb/>
匿逋逃無擾邊民今宋數路招納叛亡累䟽叛人姓名<lb/>
索之童貫不遣盟未期年已如是萬世守約其可望乎<lb/>
且西鄙未寧割付山西諸郡則諸軍失屯據之所將有<lb/>
經畧或難持久請勿與之金主遂遣使止以武朔二州<lb/>
<pb n="KR2c0007_WYG_012-47a"/>
來歸<lb/>
六年三月金人遣使詣宣撫司索趙良嗣所許糧二十<lb/>
萬石譚稹曰二十萬石豈易致耶良嗣口許不足憑也<lb/>
遂不與金人由此大怒　六月金人克平州執張敦固<lb/>
殺之　詔以收復燕雲以來京都兩河之民困於調度<lb/>
令京西淮南兩浙江南荆湖四川閩廣並納免夫錢毎<lb/>
夫三十貫委漕臣限督之違者從軍法又詔宗室戚里<lb/>
宰執之家及宫觀寺院一例均敷於是徧索天下所得<lb/>
<pb n="KR2c0007_WYG_012-47b"/>
纔二千萬緡而結怨四海矣　八月譚稹罷復以童貫<lb/>
領樞宻院事兩河燕山路宣撫使初金人以拓跋故地<lb/>
雲中二千里遺夏止以武朔二州來歸至是夏人舉兵<lb/>
侵武朔地界譚稹遣兵禦之兵數交夏師不即退又金<lb/>
人以朝廷納張㲄不給糧遂攻應蔚逐守臣朝廷罪稹<lb/>
措致乖方詔致仕以貫代之時遼主延禧在夾山帝欲<lb/>
誘致之始遣一畨僧齎御筆絹書通意及延禧許歸遂<lb/>
易書為詔許待以皇弟之禮位燕越二王上築第千間<lb/>
<pb n="KR2c0007_WYG_012-48a"/>
女樂三百人延禧大喜貫之是行名為代稹交割山後<lb/>
土地其實已約延禧來降自往迎之也然延禧以中國<lb/>
不足恃卒不至　是月以復燕雲赦天下<lb/>
七年六月封童貫廣陽郡王帝援神宗遺訓能復全燕<lb/>
之境者胙土錫以王爵封貫為王<lb/>
　　方臘之亂<hi>宋江附</hi>
徽宗宣和二年冬睦州清溪民方臘作亂方臘世居縣<lb/>
堨村託左道以惑衆初唐永徽中睦州女子陳碩真反<lb/>
<pb n="KR2c0007_WYG_012-48b"/>
自稱文佳皇帝故其地相傳有天子基臘因得憑借以<lb/>
自信縣境梓桐幇源諸洞皆落山谷幽險處民物繁夥<lb/>
有漆楮杉材之饒富商巨賈多往來臘有漆園造作局<lb/>
屢酷取之臘怨而未敢發時朱勔花石綱之擾比屋致<lb/>
怨臘因民不忍隂聚貧乏遊手之徒以誅勔為名遂作<lb/>
亂自號聖公建元永樂置官吏將帥以巾飾為别自紅<lb/>
而上凡六等無弓矢甲胄惟以鬼神詭秘事相扇訹焚<lb/>
室廬掠金帛子女誘脅良民為兵人安於太平不識金<lb/>
<pb n="KR2c0007_WYG_012-49a"/>
革聞金鼔聲即歛手聽命不旬日聚兵數萬兩浙都監<lb/>
蔡遵顔坦擊之皆敗死於息坑　十二月臘攻陷青溪<lb/>
遂陷睦歙州東南將郭師中戰死北掠桐廬富陽諸縣<lb/>
進逼杭州郡守趙霆棄城走州陷殺制置使陳建廉訪<lb/>
使趙約縱火六日死者不可勝計凡得官吏必斷臠支<lb/>
體探其肺膓或熬以膏油叢鏑亂射備盡楚毒以償怨<lb/>
心警奏至京師時方聚兵以圖北伐王黼匿不以聞於<lb/>
是凶焰日熾附者益衆東南大震淮南發運使陳遘上<lb/>
<pb n="KR2c0007_WYG_012-49b"/>
言臘衆强東南兵弱乞調京畿兵及鼎澧槍牌手兼程<lb/>
以來使不至滋蔓帝得䟽始大驚乃罷北伐之議詔以<lb/>
童貫為江淮荆浙宣撫使譚稹為兩浙制置使率禁旅及<lb/>
秦晉畨漢兵十五萬討之<lb/>
三年春正月方臘陷婺州又陷衢州衢守彭汝方被執<lb/>
罵賊而死賊屠其城　二月方臘陷處州又遣其將方<lb/>
七佛引衆六萬冦秀州統軍王子武禦之㑹大軍至合<lb/>
擊賊斬首九千賊還據杭州　夏四月童貫合兵擊方<lb/>
<pb n="KR2c0007_WYG_012-50a"/>
臘破之執臘以歸童貫譚稹前鋒至清河堰水陸並進<lb/>
屢擊破方臘臘焚官舍府庫民居宵遁還清溪幇源洞<lb/>
諸將劉延慶王稟王渙楊惟忠辛興宗王淵等相繼至<lb/>
盡復所陷城貫等合兵擊臘於幇源洞臘衆尚二十萬<lb/>
與官軍力戰深據岩屋為三窟諸將莫知所入王淵禆<lb/>
將韓世忠潛行溪谷問野婦得徑即挺身直前渡險數<lb/>
里擣其穴格殺數十人擒臘以出辛興宗領兵截洞口<lb/>
掠為己功併取臘妻子及偽相方肥等其衆遂潰臘之<lb/>
<pb n="KR2c0007_WYG_012-50b"/>
亂凡破六州五十二縣戕平民二百萬所掠婦女自賊<lb/>
洞逃出裸而縊於林中者相望百餘里　五月安置御<lb/>
史中丞陳過庭於黄州過庭以睦冦竊發上言致冦者<lb/>
蔡京飬冦者王黼竄二人則冦自平又言朱勔父子本<lb/>
刑餘小人交結權幸竊取名器罪惡盈積宜正典刑以<lb/>
謝天下三人聞而憾之故貶　八月加童貫太師封楚<lb/>
國公賞平方臘功也方臘伏誅改睦州為嚴州歙州為<lb/>
徽州<lb/>
<pb n="KR2c0007_WYG_012-51a"/>
宣和三年二月淮南盗宋江冦京東州郡至海州張叔<lb/>
夜敗之江乃降宋江起為盗以三十六人横行河朔轉<lb/>
掠十郡官軍莫敢攖其鋒知亳州侯䝉上書言江才必<lb/>
有過人者不若赦之使討方臘以自贖帝命䝉知東平<lb/>
府未赴而卒又命張叔夜知海州江將至海州叔夜使<lb/>
間者覘所向江徑趨海濱刼巨舟十餘載鹵獲叔夜募<lb/>
死士得千人設伏近城而出輕兵距海誘之戰先匿壯<lb/>
卒海旁伺兵合舉火焚其舟賊聞之皆無鬬志伏兵乘<lb/>
<pb n="KR2c0007_WYG_012-51b"/>
之擒其副賊江乃降<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋史紀事本末卷十二<lb/>
</p>
<p>
</p>
  </div>
</body>
</text>
</TEI>
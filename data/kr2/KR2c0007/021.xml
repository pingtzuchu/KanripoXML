<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史紀事本末卷二十一</head> <lb/>
    <p>
<pb n="KR2c0007_WYG_021-1a"/>
欽定四庫全書<lb/>
　宋史紀事本末卷二十一<lb/>
　　　　　　　　　　　明　馮　琦　原編<lb/>
　　　　　　　　　　　　　陳邦瞻　增輯<lb/>
　　道學崇詘<lb/>
高宗紹興元年秋七月丁亥詔贈程頤直龍圖閣制詞<lb/>
畧曰周衰聖人之道不得其傳世之學者其欲聞仁義<lb/>
道德之説孰從而求之亦孰從而聽之爾頤濳心大業<lb/>
<pb n="KR2c0007_WYG_021-1b"/>
高明自得之學可信而不疑而浮偽之徒自學問文采<lb/>
不足表見於世乃竊借名以自售外示恬黙中實奔競<lb/>
使天下之士聞其風而疾之是重不幸焉朕所以振耀<lb/>
褒顯之者以明上之所與在此而不在彼也<lb/>
六年十二月左司諌陳公輔請禁程氏學從之先是崇<lb/>
寧以來禁錮元祐學術帝渡江復尊尚程頤之學至是<lb/>
公輔上疏言今世取程頤之説謂之伊川之學相率從<lb/>
之倡為大言謂堯舜文武之道傳之仲尼仲尼傳之孟<lb/>
<pb n="KR2c0007_WYG_021-2a"/>
軻孟軻傳之頤頤死遂無傳焉狂言怪語滛説鄙論曰<lb/>
此伊川之文也幅巾大袖高視濶步曰此伊川之行也<lb/>
師伊川之文行伊川之行則為賢士大夫捨此者非也<lb/>
誠恐士習從此大壞乞禁止之遂詔士大夫之學一以<lb/>
孔孟為師庻幾言行相稱可濟時用臣僚所奏可布中<lb/>
外使知朕意時方召尹焞焞頤門人也公輔之意葢有<lb/>
所指云<lb/>
七年五月張浚薦胡安國帝召之安國聞陳公輔請禁<lb/>
<pb n="KR2c0007_WYG_021-2b"/>
程頤之學乃上疏曰孔孟之道不傳久矣自頤兄弟始<lb/>
發明之然後知其可學而至今使學者師孔孟而禁從<lb/>
頤學是入室而不由户也夫頥於易因理以明象而知<lb/>
體用之一原於春秋見於行事而知聖人之大用諸經<lb/>
語孟皆發其微㫖而知其入德之方則狂言怪語豈其<lb/>
文哉孝弟顯於家忠誠動於鄉非其道義一介不以取<lb/>
予則高視濶步豈其行哉自嘉祐以來西都有邵雍程<lb/>
顥及其弟頥關中有張載皆以道德名世著書立言公<lb/>
<pb n="KR2c0007_WYG_021-3a"/>
卿大夫所欽慕而師尊之及王安石蔡京等曲加排抑<lb/>
故其道不行願下禮官討論故事加之封爵載在祀典<lb/>
仍詔館閣裒其遺書羽翼六經使邪説者不得作而道<lb/>
術定矣疏入公輔與中丞周秘侍御史石公揆交章論<lb/>
安國學術頗僻安國遂辭召命<lb/>
孝宗淳熈五年春正月侍御史謝廓然乞戒有司母以<lb/>
程頥王安石之説取士未幾秘書郎趙彦中復疏言科<lb/>
舉之文成式具在今乃祖性理之説以浮言游詞相高<lb/>
<pb n="KR2c0007_WYG_021-3b"/>
士之信道自守以六經聖賢為師可矣而别為洛學飾<lb/>
怪驚愚士風日弊人才日偷望詔執事使明知聖朝好<lb/>
惡所在以變士風從之<lb/>
十年六月監察御史陳賈請禁道學先是朱熹為浙東<lb/>
提刑行部至台州知州事唐仲友為其民所訟熹劾治<lb/>
之仲友與宰相王淮同里且為姻家淮由此怨熹欲沮<lb/>
之風吏部尚書鄭丙上疏言近世士大夫有所謂道學<lb/>
者欺世盗名不宜信用帝已惑其説淮又以太府丞陳<lb/>
<pb n="KR2c0007_WYG_021-4a"/>
賈為御史賈因面對首論曰臣竊謂天下之士所學於<lb/>
聖人之道未嘗不同旣同矣而謂已之學獨異於人是<lb/>
必假其名以濟其偽者也邪正之辨誠與偽而已矣表<lb/>
裏相副是之謂誠表裏相違是之謂偽臣伏見近世士<lb/>
大夫有所謂道學者其説以謹獨為能以踐履為高以<lb/>
正心誠意克已復禮為事若此之類皆學者所共學也<lb/>
而其徒乃謂已獨能之夷考其所為則又大不然不幾<lb/>
於假其名以濟其偽者耶臣願陛下明詔中外痛革此<lb/>
<pb n="KR2c0007_WYG_021-4b"/>
習每於聽納除授之間考察其人擯斥勿用以示好惡<lb/>
之所在庻幾多士靡然向風言行表裏一岀于正無或<lb/>
肆為詭異以干治體實宗杜無疆之福葢指熹也帝從<lb/>
之由是道學之名貽禍于世後直學士院尤袤以程氏<lb/>
之學為賈所攻言于帝曰道學者堯舜所以帝禹湯文<lb/>
武所以王周公孔孟所以設教近立此名詆訾士君子<lb/>
故臨財不茍得所謂廉介安貧守道所謂恬退擇言顧<lb/>
行所謂踐履行已有恥所謂名節皆目之為道學此名<lb/>
<pb n="KR2c0007_WYG_021-5a"/>
一立賢人君子欲自見於世一舉足且入其中俱無所<lb/>
免此豈盛世所宜有願循名責實聽言觀行人情庻不<lb/>
懷於疑似帝曰道學豈不美之名正恐假托為姦真偽<lb/>
相亂爾<lb/>
十五年六月除朱熹為兵部郎官先是熹以周必大薦<lb/>
為江西提刑入奏事或要於路曰正心誠意之論上所<lb/>
厭聞慎勿復言熹曰吾平生所學惟此四字豈可隠黙<lb/>
以欺吾君乎及入對上迎謂之曰久不見卿卿亦老矣<lb/>
<pb n="KR2c0007_WYG_021-5b"/>
浙東之事朕自知之今當處卿以清要不復以州縣煩<lb/>
卿奬諭甚渥遂除兵部郎官熹以足疾乞祠兵部侍郎<lb/>
林栗與熹論易西銘不合遂論熹本無學術徒竊張載<lb/>
程頤之緒餘為浮誕宗主謂之道學妄自推尊所至輒<lb/>
携門生數十人習為春秋戰國之態妄希孔孟歴聘之<lb/>
風繩以治世之法則亂人之首也今采其虛名俾之入<lb/>
奏将置朝列以次收用而熹聞命之初遷延道途邀索<lb/>
高價門徒迭為游説政府許以風聞然後入門旣經陛<lb/>
<pb n="KR2c0007_WYG_021-6a"/>
對得㫖除郎而輒懷不滿傲睨累日不肯供職是豈程<lb/>
頥張載之學教之然也望将熹停罷以為事君無禮者<lb/>
之戒帝謂栗言過當而大臣畏栗之强莫敢深論乃命<lb/>
熹依舊江西提刑周必大言熹上殿之日足疾未瘳勉<lb/>
强登對帝曰朕亦見其跛曵太當博士葉適上疏曰考<lb/>
栗劾熹之辭始末參驗無一實者特發其私意而遂忘<lb/>
其欺耳至於其中謂之道學一語利害所係不獨於熹<lb/>
葢自昔小人殘害忠良率有指名或以為好名或以為<lb/>
<pb n="KR2c0007_WYG_021-6b"/>
立異或以為植黨近又剏為道學之目鄭丙倡之陳賈<lb/>
和之居要津者宻相付授見士大夫有稍慕潔修者輒<lb/>
以道學之名歸之以為善為玷缺以好學為已愆相與<lb/>
指目使不得進於是賢士惴慄中材解體銷聲滅影穢<lb/>
德垢行以避此名徃日王淮表裏臺諌隂廢正人葢用<lb/>
此術栗為侍從無以逹陛下之德意志慮而更襲用鄭<lb/>
丙陳賈宻相付授之説以道學為大罪文致語言逐去<lb/>
一熹固未甚害第恐自此游詞無實讒言横生良善受<lb/>
<pb n="KR2c0007_WYG_021-7a"/>
禍何所不有伏望陛下正紀綱之所在絶欺罔于旣形<lb/>
摧折暴横以扶善類奮發剛斷以慰公言疏入不報詔<lb/>
熹仍赴江西熹力辭不赴<lb/>
光宗紹熈元年二月殿中侍御史劉光祖入對言近世<lb/>
是非不明則邪正互攻公論不立則私情交起此固道<lb/>
之消長時之否泰而實國家之禍福社稷之存亡係焉<lb/>
甚可畏也本朝士大夫學術最為近古初非有强國之<lb/>
術而國勢尊安根本深厚咸平景德之間道臻皇極治<lb/>
<pb n="KR2c0007_WYG_021-7b"/>
保太和至於慶厯嘉祐盛矣不幸而壞於熈豐之邪説<lb/>
疎棄正士招徠小人幸而元祐君子起而救之末流大<lb/>
分事故反覆紹聖元符之際羣兇得志絶滅綱常其論<lb/>
旣勝其勢旣成崇觀而下尚復何言臣始至時聞有譏<lb/>
貶道學之説而實未覩朋黨之分中更外艱去國六載<lb/>
已憂兩議之各甚而恐一旦之交攻也逮臣復來其事<lb/>
果見因惡道學乃生朋黨因生朋黨乃罪忠諫夫以忠<lb/>
諫為罪其去紹聖幾何陛下即位之初凡所進退率用<lb/>
<pb n="KR2c0007_WYG_021-8a"/>
人言初無好惡之私豈以偏黨為主而一歲之内斥逐<lb/>
紛紛徃徃納忠之言謂為沽名之舉事勢至此循黙乃<lb/>
宜循黙成風國家安頼臣欲息将來之禍故不憚反覆<lb/>
以陳伏兾聖心豁然永為皇極之主使是非由此而定<lb/>
邪正由此而别公論由此而明私意由此而熄道學之<lb/>
譏由此而消朋黨之迹由此而冺則生靈之幸社稷之<lb/>
福也不然相激相勝展轉反覆為禍無窮臣實未知税<lb/>
駕之所帝下其章讀者至於流涕<lb/>
<pb n="KR2c0007_WYG_021-8b"/>
寧宗慶元元年六月右正言劉德秀請考核道學真偽<lb/>
從之先是上在嘉府黄裳為嘉王府翊善光宗諭之曰<lb/>
嘉王進學皆卿之功裳謝曰若欲進德修業追跡古先<lb/>
王則須尋天下第一等人物光宗問為誰裳以朱熹對<lb/>
直講彭龜年因講魯荘公不能制其母云母不可制當<lb/>
制其侍御僕從上問此誰之説對曰朱熹説也自後每<lb/>
講必問熹説如何及上即位宰相趙汝愚首薦熹遂自<lb/>
潭州召為煥章閣待制兼侍講熹在道聞近習已有用<lb/>
<pb n="KR2c0007_WYG_021-9a"/>
事者即具奏言幸門一開其弊将不可復塞及至每進<lb/>
講務積誠意以感動上心上亦稍稍嘉納焉熹復奏疏<lb/>
極言陛下即位未能旬月而進退宰臣移易臺諌皆出<lb/>
陛下之獨斷中外咸謂左右或竊其柄臣恐主威下移<lb/>
求治反亂矣時韓侂胄方用事熹意葢指侂胄也侂胄<lb/>
由此大恨使優人峩冠濶䄂象大儒戲於上前因乗間<lb/>
言熹迂濶不可用遂出内批罷熹經筵除宫觀熹去侂<lb/>
胄益無忌憚矣其黨復為言凡相與異者皆道學之人<lb/>
<pb n="KR2c0007_WYG_021-9b"/>
也隂疏姓名授之俾以次斥逐或又為言以道學目之<lb/>
則有何罪當名曰偽學由是有偽學之目善類皆不自<lb/>
安至是德秀上言曰邪正之辨無過於真與偽而已彼<lb/>
口道先王之言而行如市人所不為在興王之所必斥<lb/>
也昔孝宗鋭意恢復首務核實凡言行相違者未嘗不<lb/>
深知其姦臣願陛下以孝宗為法考核真偽以辨邪正<lb/>
詔下其章於是博士孫元卿袁燮國子正陳武皆罷司<lb/>
業汪逵入劄子辯之德秀以逵為狂言亦被斥　秋七<lb/>
<pb n="KR2c0007_WYG_021-10a"/>
月御史中丞何澹上疏言紹興間諌臣陳公輔嘗言程<lb/>
頤王安石之學皆有尚同之弊高宗皇帝親灑宸翰有<lb/>
曰學者當以孔孟為師臣願陛下以高宗之言風勵天<lb/>
下使天下皆師孔孟有志於學者不必自相標榜使衆<lb/>
人得而指目亦不必以同門之故更相庇護是者從其<lb/>
為是非者從其為非朝廷亦惟是之從惟善之取而無<lb/>
彼此異同之别聽言而觀行因名而察實録其真而去<lb/>
其偽則人知勉勵無敢飾詐以求售士風純而國是定<lb/>
<pb n="KR2c0007_WYG_021-10b"/>
将必由此上是之詔榜于朝堂旣而吏部郎官糜師旦<lb/>
復請考核真偽被遷左司員外郎又有張貴模者指論<lb/>
太極圖亦被賞擢何澹復上疏言在朝之臣大臣旣熟<lb/>
知其邪迹然亦不敢白發以招報復之禍望明詔大臣<lb/>
去其所當去者<lb/>
二年二月以端明殿學士葉翥知貢舉翥與劉德秀奏<lb/>
言偽學之魁以匹夫竊人主之柄鼓動天下故文風未<lb/>
能丕變乞将語録之類盡行除毁故是科取士稍涉義<lb/>
<pb n="KR2c0007_WYG_021-11a"/>
理者悉皆黜落六經語孟中庸大學之書為世大禁淮<lb/>
西總領張釡上言邇者偽學盛行賴陛下聖明斥罷天<lb/>
下皆洗心滌慮不敢為前日之習願明詔在位之臣上<lb/>
下堅守勿變毋使偽言偽行乗間而入以壞旣定之規<lb/>
模乃除釡尚書左司郎官　八月申嚴道學之禁時中<lb/>
書舍人汪義端引唐李林甫故事以偽學之黨皆名士<lb/>
欲盡除之帝頗知其非乃詔臺諌給舍論奏不必更及<lb/>
舊事務在平正以副朕建中之意詔下韓侂胄及其黨<lb/>
<pb n="KR2c0007_WYG_021-11b"/>
皆怒劉德秀遂與御史張伯垓姚愈等上疏言自今舊<lb/>
奸宿惡或滋長不悛臣等不言恐悞陛下之用人且俟<lb/>
其敗壞國事如前日而後言則徒有噬臍之悔願下此<lb/>
章播告中外令舊奸知朝廷紀綱尚在不致放肆從之<lb/>
自是侂胄與其黨攻治之志愈急矣太常少卿胡紘上<lb/>
言比年以來偽學猖獗圖為不軌動搖上皇詆誣聖德<lb/>
幾至大亂賴二三大臣臺諌出死力而排之故元惡殞<lb/>
命羣邪屏跡自御筆有救偏建中之説或者誤認天意<lb/>
<pb n="KR2c0007_WYG_021-12a"/>
急於奉承倡為調停之議取前日偽學之姦黨次第用<lb/>
之以兾幸其他日不相報復徃者建中靖國之事可以<lb/>
為戒遂詔偽學之黨宰執權住進擬大理司直邵褎然<lb/>
言三十年來偽學顯行塲屋之權盡歸其黨乞詔大臣<lb/>
審察其所學詔偽學之黨勿除在内差遣已而言者又<lb/>
論偽學之禍乞鑒元祐調停之説杜其根原遂有詔監<lb/>
司帥守薦舉改官並於奏牘前聲説非偽學之人㑹鄉<lb/>
試漕司前期取家状必令書以不是偽學字撫州推官<lb/>
<pb n="KR2c0007_WYG_021-12b"/>
柴中行獨申漕司云自幼習易讀程氏易傳未委是與<lb/>
不是偽學如以為偽不願考校士論壮之　十二月削<lb/>
秘閣修撰朱熹官熹家居自以䝉累朝知遇之恩且尚<lb/>
帶從臣職名義不容黙乃草封事數萬言陳姦邪蔽主<lb/>
之禍子弟諸生更進迭諌以為必且賈禍熹不聽蔡元<lb/>
定請以蓍决之遇遯之同人熹黙然取藁焚之遂六奏<lb/>
力辭職名詔仍充秘閣修撰時臺諌皆韓侂胄所引洶<lb/>
洶爭欲以熹為竒貨然無敢先發者胡紘未逹時嘗謁<lb/>
<pb n="KR2c0007_WYG_021-13a"/>
熹於建安熹待學子惟脱粟飯遇紘不能異也紘不悦<lb/>
語人曰此非人情隻雞斗酒山中未為乏也及是為監<lb/>
察御史乃鋭然以擊熹自任物色無所得經年醖釀章<lb/>
疏乃成㑹改太常少卿不果有沈繼祖者為小官時嘗<lb/>
採摭熹語孟之語以自售至是以追論程頤得為御史<lb/>
紘以疏草授之繼祖謂可立致富貴遂論熹剽竊張載<lb/>
程頤之緒餘寓以喫菜事魔之妖術簧鼓後進張浮駕<lb/>
誕私立品題收召四方無行義之徒以益其黨伍潛形<lb/>
<pb n="KR2c0007_WYG_021-13b"/>
匿迹如鬼如魅乞加少正卯之誅以為欺君罔世汚行<lb/>
盗名者之戒其徒蔡元定佐熹為妖乞編管别州詔熹<lb/>
落職罷祠竄元定于道州已而選人余嚞上書乞斬熹<lb/>
以絶偽學謝深甫抵其書子地獲免<lb/>
三年十一月知綿州王沇上疏乞置偽學之籍仍自今<lb/>
曾受偽學舉薦關陞及刑法廉吏自代之人並令省部<lb/>
籍記姓名與閒慢差遣從之於是偽學逆黨得罪著籍<lb/>
者宰執則有趙汝愚留正周必大王藺等四人待制以<lb/>
<pb n="KR2c0007_WYG_021-14a"/>
上則有朱熹徐誼彭龜年陳傅良薛叔似章頴鄭湜樓<lb/>
鑰林大中黄由黄黼何異孫逢吉等十三人餘官則有<lb/>
劉光祖呂祖儉葉適楊芳項安世李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>沈有開曾三聘<lb/>
游仲鴻吳獵李祥楊簡趙汝讜趙汝談陳峴范仲黼汪<lb/>
逵孫元卿袁燮陳武田澹黄度張體仁蔡幼學黄灝周<lb/>
南吳柔勝王厚之孟浩趙鞏白炎震等三十一人武臣<lb/>
則有皇甫斌范仲壬張致遠等三人士人則有楊宏中<lb/>
周端朝張道林仲麟蒋傅徐範蔡元定呂祖泰等八人<lb/>
<pb n="KR2c0007_WYG_021-14b"/>
共五十九人<lb/>
四年五月諌議大夫姚愈復上言近世行險徼幸之徒<lb/>
倡為道學之名聾瞽愚俗權臣力主其説結為死黨陛<lb/>
下取其罪魁之顯然者止從竄免餘悉不問所以存全<lb/>
之意可謂至矣柰何習之深者怙惡不悛日懷怨望反<lb/>
以元祐黨籍自比臣願特降明詔播告天下使中外曉<lb/>
然知邪正之實庶姦偽之徒不至假借疑似以盗名欺<lb/>
世帝從之為下詔戒飭<lb/>
<pb n="KR2c0007_WYG_021-15a"/>
六年三月朱熹卒将塟右正言施康年言四方偽徒聚<lb/>
于信上欲送偽師之塟㑹聚之間非妄談時人短長則<lb/>
謬議時政得失乞下守臣約束從之<lb/>
嘉泰二年二月弛偽學黨禁時韓侂胄已厭前事張孝<lb/>
伯謂之曰不弛黨禁恐後不免報復之禍侂胄然之故<lb/>
有此令<lb/>
嘉定四年十二月著作郎李道傳上奏言孔孟旣没正<lb/>
學不明漢唐非無儒者然於聖門大學之道或語之而<lb/>
<pb n="KR2c0007_WYG_021-15b"/>
未近或近之而未真理未能盡窮義未能盡精施之於<lb/>
事未能盡得其當故千數百年之間雖有隨時以就功<lb/>
名之臣不過極其天資力分之所止而已治不如古職<lb/>
此之由至於本朝河洛之間大儒並出於是孔孟之學<lb/>
復明於世用雖未究功則已多近世儒者又得其説而<lb/>
推明之擇益精語益詳凢學者修已接物事君臨民之<lb/>
道本末精粗殆無餘藴誠使此學益行則人才衆多朝<lb/>
廷正而天下治矣徃者權臣顧以此學為禁十數年間<lb/>
<pb n="KR2c0007_WYG_021-16a"/>
士氣日衰士論日卑士風日壞識者憂之今其禁雖除<lb/>
而獨未嘗明示天下以除之之説臣竊謂當世先務莫<lb/>
要於此今有人焉入則順於親岀則信於友上則不欺<lb/>
其君下則不欺其民義不可進不肯茍進以易其終身<lb/>
之操義不可生不忍茍生以害其本心之德誠得此等<lb/>
人布滿中外平居可任緩急可恃豈非陛下所願哉如<lb/>
此等人豈皆天資知而行之非學不可然則學術成人<lb/>
才非今日最要之務乎臣願陛下特岀明詔崇尚此學<lb/>
<pb n="KR2c0007_WYG_021-16b"/>
指言前日所禁之誤使天下曉然知聖意所在君臣上<lb/>
下同此一心感應之機捷於影響此詔一下必有振厲<lb/>
激昻以副陛下作成之意者臣聞學莫急於致知致知<lb/>
莫大於讀書書之當讀者莫出於聖人之經經之當先<lb/>
者莫要於大學論語孟子中庸之篇故侍講朱熹有論<lb/>
語孟子集註大學中庸章句或問學者傳之所謂擇之<lb/>
精而語之詳者於是乎在臣願陛下詔有司取是四書<lb/>
頒之太學使諸生以次誦習俟其通貫浹洽然後次第<lb/>
<pb n="KR2c0007_WYG_021-17a"/>
以及諸經務求所以教育天下人才為國家用臣聞紹<lb/>
興中從臣胡安國嘗欲有請於朝乞以邵雍程顥程頤<lb/>
張載四人春秋從祀孔子之廟淳熈中學官魏掞之亦<lb/>
言宜罷王安石父子勿祀而祀顥頤兄弟厥後雖詔罷<lb/>
安石之子雱而他未及行儒者相與論説謂宜推而上<lb/>
之以及二程之師周敦頥臣願陛下詔有司考安國掞<lb/>
之所嘗言者議而行之上以彰聖朝崇儒正學之意下<lb/>
以示學者所宗其所益甚大其所關甚重非特以補祀<lb/>
<pb n="KR2c0007_WYG_021-17b"/>
典之缺而已陛下不以臣言為迂誠能下除禁之詔頒<lb/>
四者之書定諸儒之祀三事既行人心興起當見天下<lb/>
之才日盛一日天下之治嵗加一嵗其或不然臣請伏<lb/>
妄言之罪㑹西府中有不喜道學者未及施行<lb/>
九年春正月潼川府路提㸃刑獄魏了翁状奏臣竊見<lb/>
故虞部郎中周惇頥嘗為合州僉書判官州事不經其<lb/>
手吏不敢决茍下之民不肯從蜀之賢人君子莫不喜<lb/>
稱之其流風所漸迄今未冺士競講學民知向風春秋<lb/>
<pb n="KR2c0007_WYG_021-18a"/>
奉嘗有永勿替臣始到官嘗遣吏即其祠而用幣焉退<lb/>
復惟念是特惇頥所以施諸一方見諸行事之一二耳<lb/>
葢自周衰孔孟氏沒更秦漢魏晉隋唐學者無所宗主<lb/>
支離泮渙莫適其歸醇質者滯於呫嗶訓詁儁爽者溺<lb/>
於記覽詞章言理則清虛寂滅之歸論事則功利智術<lb/>
之尚誣民惑世至於淪浹肌髓不可救藥惇頥獨奮乎<lb/>
百世之下窮探造化之賾建圖著書闡幽抉秘即斯人<lb/>
日用常行之際示學者窮理盡性之歸使誦其遺言者<lb/>
<pb n="KR2c0007_WYG_021-18b"/>
始得以曉然於洙泗之正傳而知世之所謂學非滯於<lb/>
俗師則淪於異端葢有不足學者於是河南程顥程頤<lb/>
親得其傳而聖學益以大振雖三人於時皆不及大用<lb/>
而其嗣徃聖開來哲發天理正人心使孔孟絶學獨盛<lb/>
於本朝而超岀乎百代功用所繫治理所關誠為不小<lb/>
臣愚欲望聖慈先将惇頥特賜美謚其於表章風厲葢<lb/>
非小補詔下太常定議<lb/>
十三年追謚周惇頥曰元程顥曰純程頥曰正從魏了<lb/>
<pb n="KR2c0007_WYG_021-19a"/>
翁任希夷之請也<lb/>
理宗寶慶三年春正月詔曰朕觀朱熹集註大學論語<lb/>
孟子中庸發揮聖賢藴奥有補治道朕方勵志講學緬<lb/>
懷典刑深用嘆慕可特贈熹太師追封信國公　三月<lb/>
朱熹子工部侍郎朱在入對言人主學問之要帝曰先<lb/>
卿中庸序言之甚詳朕讀之不釋手恨不與之同時<lb/>
紹定二年九月改封朱熹徽國公用鄒兖例也<lb/>
淳祐元年春正月甲辰詔曰朕惟孔子之道自孟軻後<lb/>
<pb n="KR2c0007_WYG_021-19b"/>
不得其傳至我朝周惇頥張載程顥程頥真見實踐深<lb/>
探聖域千載絶學始有指歸中興以來又得朱熹精思<lb/>
明辨折衷融㑹使大學論孟中庸之書本末洞徹孔子<lb/>
之道益以大明於世朕每觀五臣論著啓沃良多今視<lb/>
學有日其令學官列諸從祀以副朕崇奬儒先之意尋<lb/>
以王安石謂天變不足畏祖宗不足法人言不足恤為<lb/>
萬世罪人豈宜從祀孔子其黜之　丙午封周惇頥為<lb/>
汝南伯張載郿伯程顥河南伯程頤伊陽伯　戊申視<lb/>
<pb n="KR2c0007_WYG_021-20a"/>
太學謁孔子遂御崇化堂命祭酒曹觱講禮記大學篇<lb/>
諸生推恩錫帛有差製道統十三贊就賜國子監宣示<lb/>
諸生復親書朱熹白鹿洞學規賜焉　按宋世道學之<lb/>
傳自周惇頥始惇頥授之程顥及其弟頤而其學始盛<lb/>
同時張載邵雍與顥兄弟實相師友雖立言各成一家<lb/>
至澤於仁義道德不求同而自不能異程氏之門人則<lb/>
謝良佐游酢楊時尹焞最著時傳之羅從彦從彦傳之<lb/>
李侗朱熹受學於侗熹出而程氏所傳之學始發明無<lb/>
<pb n="KR2c0007_WYG_021-20b"/>
遺藴其與熹同時而志同道合者為張栻呂祖謙持論<lb/>
異者為陸九齡兄弟今自惇頥而下畧採師友淵源所<lb/>
自以見一代道脈之大較云　周惇頥字茂叔道州營<lb/>
道人自少信古好義以名節自砥礪奉已甚約饘粥或<lb/>
不給而亦曠然不以為意黄庭堅稱其人品甚高胸中<lb/>
灑落如光風霽月廉於取名而鋭於求志薄於徼福而<lb/>
厚於得民菲於奉身而燕及㷀[婺-矛+牙]陋於希世而尚友千<lb/>
古好讀書雅意林壑不為人事窘束世故拘牽不由師<lb/>
<pb n="KR2c0007_WYG_021-21a"/>
傳黙契道體嘗著太極圖説明天理之根原究萬物之<lb/>
終始其説曰無極而太極太極動而生陽動極而靜靜<lb/>
而生隂静極復動一動一静互為其根分隂分陽兩儀<lb/>
立焉陽變隂合而生水火木金土五氣順布四時行焉<lb/>
五行一隂陽也隂陽一太極也太極本無極也五行之<lb/>
生也各一其性無極之真二五之精妙合而凝乾道成<lb/>
男坤道成女二氣交感化生萬物萬物生生而變化無<lb/>
窮焉惟人也得其秀而最靈形既生矣神發知矣五性<lb/>
<pb n="KR2c0007_WYG_021-21b"/>
感動而善惡分萬事岀矣聖人定之以中正仁義而主<lb/>
静立人極焉故聖人與天地合其德日月合其明四時<lb/>
合其序鬼神合其吉㐫君子修之吉小人悖之㐫故曰<lb/>
立天之道曰隂與陽立地之道曰柔與剛立人之道曰<lb/>
仁與義又曰原始反終故知死生之説大哉易也斯其<lb/>
至矣又著通書四十篇發明太極之藴序者謂其言約<lb/>
而道大文質而義精得孔孟之本原大有功於學者程<lb/>
顥程頤受業每令尋孔顔樂處所樂何事顥嘗曰自再<lb/>
<pb n="KR2c0007_WYG_021-22a"/>
見周茂叔後吟風弄月以歸有吾與㸃也之意侯師聖<lb/>
學於程頤未悟因見惇頥惇頥留與對榻夜談越三日<lb/>
乃還程頤驚異之曰非從周茂叔來耶其善開發人類<lb/>
此學者稱為濂溪先生　程顥字伯淳河南人顥資禀<lb/>
既異而充養有道純粹如精金温潤如良玉寛而有制<lb/>
和而不流胸懷洞然徹視無間極其德美非形容所可<lb/>
及自十五六時聞周茂叔論道遂厭科舉之學慨然有<lb/>
求道之志未知其要泛濫於諸家岀入於老釋者幾十<lb/>
<pb n="KR2c0007_WYG_021-22b"/>
年返求之六經而後得之知盡性至命必本於孝弟窮<lb/>
神知化由通於禮樂辨異端似是之非開百代未明之<lb/>
惑秦漢而下未有臻斯理也謂孟子沒而聖學不傳以<lb/>
興起斯文為己任其言曰道之不明異端害之也昔之<lb/>
害近而易知今之害深而難見昔之惑人也乗其迷暗<lb/>
今之入人也因其髙明自謂之窮神知化而不足以開<lb/>
物成務言為無不周徧實則外於倫理窮深極㣲而不<lb/>
可以入堯舜之道天下之學非淺陋固滯則必入於此<lb/>
<pb n="KR2c0007_WYG_021-23a"/>
是皆正路之蓁蕪聖門之蔽塞闢之而後可以入道其<lb/>
卒也文彦博題其墓曰明道先生弟頥序之曰周公沒<lb/>
聖人之道不行孟軻死聖人之道不傳道不行百世無<lb/>
善治學不傳千載無真儒無善治士猶得以明夫善治<lb/>
之道以淑諸人以傳諸後無真儒則天下貿貿焉莫知<lb/>
所之人欲肆而天理滅矣先生生乎千百年之後得不<lb/>
傳之道於遺經以興起斯文為己任辨異端闢邪説使<lb/>
聖人之道煥然復明於世葢自孟子之後一人而已然<lb/>
<pb n="KR2c0007_WYG_021-23b"/>
學者於道不知所向則孰知斯人之為功不知所至則<lb/>
孰知斯名之稱情也哉　程頤字正叔自幼非禮不動<lb/>
其為學之要曰涵養須用敬進學則在致知嘗作顔子<lb/>
好學論曰聖人之門其徒三千獨稱顔子為好學夫詩<lb/>
書六藝七十子非不習而通也然則顔子所好者何學<lb/>
也學以至聖人之道也聖人可學而至歟曰然學之道<lb/>
如何曰天地儲精得五行之秀者為人其本也貞而静<lb/>
其未發也五性具焉曰仁義禮智信形既生矣外物觸<lb/>
<pb n="KR2c0007_WYG_021-24a"/>
其形而動於中矣其中動而七情岀焉曰喜怒哀樂愛<lb/>
惡欲情旣熾而益蕩其性鑿矣是故覺者約其情使合<lb/>
於中正其心養其性故曰性其情愚者則不知制之縱<lb/>
其情而至於邪僻牿其性而亡之故曰情其性凡學之<lb/>
道正其心養其性而已中正而誠則聖矣君子之學必<lb/>
先明諸心知所養然後力行以求其至所謂自明而誠<lb/>
也故學必盡其心盡其心則知其性知其性反而誠之<lb/>
聖人也故洪範曰思曰睿睿作聖誠之之道在乎信道<lb/>
<pb n="KR2c0007_WYG_021-24b"/>
篤信道篤則行之果行之果則守之固仁義忠信不離<lb/>
于心造次必於是顛沛必於是岀處語黙必於是久而<lb/>
弗失則居之安動容周旋中禮而邪僻之心無自生矣<lb/>
故顔子所事則曰非禮勿視非禮勿聽非禮勿言非禮<lb/>
勿動仲尼稱之則曰得一善則拳拳服膺而勿失之矣<lb/>
又曰不遷怒不貳過有不善未嘗不知知之未嘗復行<lb/>
也此其好之之篤學之之道也視聽言動皆禮矣所異<lb/>
於聖人者葢聖人則不思而得不勉而中從容中道顔<lb/>
<pb n="KR2c0007_WYG_021-25a"/>
子則必思而後得必勉而後中故曰顔子之與聖人相<lb/>
去一息孟子曰充實而有光輝之謂大大而化之之謂<lb/>
聖聖而不可知之謂神顔子之德可謂充實而有光輝<lb/>
矣所未至者守之也非化之也以其好學之心假之以<lb/>
年則不日而化矣故仲尼曰不幸短命死矣葢傷其不<lb/>
得至於聖人也所謂化之者入於神而自然不思而得<lb/>
不勉而中之謂也孔子曰七十而從心所欲不踰矩是<lb/>
也或曰聖人生而知者也今謂可學而至豈有稽乎曰<lb/>
<pb n="KR2c0007_WYG_021-25b"/>
然孟子曰堯舜性之也湯武反之也性之者生而知之<lb/>
者也反之者學而知之者也後人不逹以為聖本生知<lb/>
非學可至而為學之道遂失不求諸已而求諸外以慱<lb/>
聞强記巧文麗詞為工榮華其言鮮有至於道者則今<lb/>
之學與顔子所好異矣頥所著惟易傳為成書尹焞謂<lb/>
頥踐履皆易作傳只是因而寫成其自序曰易變易也<lb/>
隨時變易以從道也其為書也廣大悉備将以順性命<lb/>
之理通幽明之故盡事物之情而示開物成務之道也<lb/>
<pb n="KR2c0007_WYG_021-26a"/>
聖人之憂患後世可謂至矣去古雖逺遺經尚存然而<lb/>
前儒失意以傳言後學誦言而忘味自秦而下葢無傳<lb/>
矣予生千餘載之後悼斯文之堙晦将俾後人沿流而<lb/>
求源此傳所以作也易有聖人之道四焉以言者尚其<lb/>
辭以動者尚其變以制器者尚其象以卜筮者尚其占<lb/>
吉㐫消長之理進退存亡之道備於辭推詞考卦可以<lb/>
知變象與占在其中矣君子居則觀其象而玩其辭動<lb/>
則觀其變而玩其占得於辭不達其意者有矣未有不<lb/>
<pb n="KR2c0007_WYG_021-26b"/>
得於辭而能通其意者也至㣲者理也至著者象也體<lb/>
用一原顯㣲無間觀㑹通以行其典禮則辭無所不備<lb/>
故善學者求言必自近易於近者非知言者也予所傳<lb/>
者辭也由辭以得意則在乎人焉游酢楊時從頤學一<lb/>
日頤坐而瞑目久之覺曰二子猶在此乎日暮矣姑就<lb/>
舍二子出門外雪深尺餘其師道尊嚴如此　張載字<lb/>
子厚鳯翔人少孤無所不學喜談兵當康定用兵時慨<lb/>
然以功名自許上書謁范仲淹仲淹一見知其遠器欲<lb/>
<pb n="KR2c0007_WYG_021-27a"/>
成就之告之曰儒者自有名教何事於兵因勸讀中庸<lb/>
載讀其書雖愛之猶以為未足也又訪之釋老之書反<lb/>
求之六經嘉祐初見二程於京師共語道學渙然自信<lb/>
曰吾道自足何事旁求乃盡棄異學淳如也熈寧中被<lb/>
召以事辭歸築室南山下弊衣蔬食專精治學以知人<lb/>
而不知天求為賢人而不求為聖人自秦漢以來學者<lb/>
之大弊也故終日危坐一室左右簡編俯而讀仰而思<lb/>
有得則識之或中夜起坐取燭以書其志道精思未始<lb/>
<pb n="KR2c0007_WYG_021-27b"/>
須㬰息也嘗以定性之學問于程顥顥答書曰承諭定<lb/>
性未能不動猶累於外物所謂定者動亦定静亦定無<lb/>
将迎無内外茍以外物為外牽已而從之是以已性為<lb/>
有内外也且以性為隨物於外則當其在外時何者為<lb/>
在内是有意於絶外誘而不知性之無内外也既以内<lb/>
外為二本則又烏可遽語定哉夫天地之常以其心普<lb/>
萬物而無心聖人之常以其情順萬事而無情故君子<lb/>
之學莫若廓然而大公物來而順應易曰貞吉悔亡憧<lb/>
<pb n="KR2c0007_WYG_021-28a"/>
憧徃來朋從爾思茍規規於外誘之除将見滅於東而<lb/>
生於西也非惟日之不足顧其端無窮不可得而除也<lb/>
人之情各有所蔽故不能適道大率患在於自私而用<lb/>
智自私則不能以有為為應迹用智則不能以明覺為<lb/>
自然今以惡外物之心而求照無物之地是反鑑而索<lb/>
照也易曰艮其背不獲其身行其庭不見其人孟氏亦<lb/>
曰所惡於智者為其鑿也與其非外而是内不若内外<lb/>
之兩忘也兩忘則澄然無事矣無事則定定則明明則<lb/>
<pb n="KR2c0007_WYG_021-28b"/>
尚何應物之為累哉聖人之喜以物之當喜聖人之怒<lb/>
以物之當怒是聖人之喜怒不繫於心而繫於物也是<lb/>
則聖人豈不應於物哉烏得以從外者為非而更求在<lb/>
内者為是也今以自私用智之喜怒而視聖人喜怒之<lb/>
正為如何哉夫人之情易發而難制者惟怒為甚第能<lb/>
於怒時遽忘其怒而觀理之是非亦可見外誘之不足<lb/>
惡而於道亦思過半矣載得之大悦載所著有西銘正<lb/>
䝉而西銘最為一時儒者所服其言曰乾稱父坤稱母<lb/>
<pb n="KR2c0007_WYG_021-29a"/>
予兹藐焉乃混然中處故天地之塞吾其體天地之帥<lb/>
吾其性民吾同胞物吾與也大君者吾父母宗子其大<lb/>
臣宗子之家相也尊髙年所以長其長慈孤弱所以幼<lb/>
其幼聖其合德賢其秀也凡天下疲癃殘疾惸獨鰥寡<lb/>
吾兄弟顛連而無告者也于時保之子之翼也樂且不<lb/>
憂純乎孝者也違曰悖德害仁曰賊濟惡者不才其踐<lb/>
形惟肖者也知化則善述其事窮神則善繼其志不愧<lb/>
屋漏為無忝存心養性為匪懈惡㫖酒崇伯子之顧養<lb/>
<pb n="KR2c0007_WYG_021-29b"/>
育英才頴封人之錫類不弛勞而底豫舜其功也無所<lb/>
逃而待烹申生其恭也體其受而歸全者參乎勇於從<lb/>
而順令者伯竒也富貴福澤将以厚吾之生也貧賤憂<lb/>
戚庸玉汝於成也存吾順事沒吾寧也楊時嘗問程頤<lb/>
曰西銘言體而不及用恐其流遂至於兼愛頤答曰西<lb/>
銘推理以存義廣前聖所未發與性善養氣之論同功<lb/>
豈墨氏之比哉西銘明理一而分殊墨氏則二本而無<lb/>
分二本之弊私間而失仁無分之弊兼愛而無義分立<lb/>
<pb n="KR2c0007_WYG_021-30a"/>
而推理一以止私勝之流仁之方也無别而迷兼愛以<lb/>
至無父之極義之賊也子比而同之過矣且欲使人推<lb/>
而行之本為用也反謂不及不亦異乎　邵雍字堯夫<lb/>
范陽人少篤學堅苦刻厲冬不爐夏不扇臥不就枕席<lb/>
者數年嘗以為學者之患在於好惡先成乎心而挾其<lb/>
私智以求於道則蔽於所好而不得其真故其求之至<lb/>
於四方萬里之逺天地隂陽屈伸消長之變無所不通<lb/>
而必折𠂻於聖人雖深於象數先見黙識未嘗以自名<lb/>
<pb n="KR2c0007_WYG_021-30b"/>
也其學純一而不雜居之而安行之而成平易渾大不<lb/>
見圭角其自得深矣程顥初侍其父識雍論議終日退<lb/>
而嘆曰堯夫内聖外王之學也雍自著無名公傳曰無<lb/>
名公生于冀方老于豫方年十嵗求學于里人遂盡里<lb/>
人之情已之滓十去其二三矣年二十求學于鄉人遂<lb/>
盡鄉人之情已之滓十去其三四矣年三十求學于國<lb/>
人遂盡國人之情已之滓卞去其五六矣年四十求學<lb/>
于古今遂盡古今之情已之滓十去其八九矣五十求<lb/>
<pb n="KR2c0007_WYG_021-31a"/>
學于天地遂盡天地之情欲求已之滓無得而去矣始<lb/>
則里人疑其僻問于鄉人曰斯人善與人羣安得謂之<lb/>
僻既而鄉人疑其泛問于國人曰斯人不妄與人交安<lb/>
得謂之泛既而國人疑其陋問于四方之人曰斯人不<lb/>
器安得謂之陋既而四方之人又疑之質之于古今之<lb/>
人終始無可與同者又考之于天地天地不對當是時<lb/>
也四方之人迷亂不復得知因號為無名公無名者不<lb/>
可得而名也凡物有形則可器可器斯可名然則斯人<lb/>
<pb n="KR2c0007_WYG_021-31b"/>
無體乎曰有體有體而無迹者也斯人無用乎曰有用<lb/>
有用而無心者也夫有跡有心者斯可得而知也無跡<lb/>
無心者雖鬼神亦不可得而知不可得而名而况於人<lb/>
乎故其詩曰思慮未起鬼神莫知不由乎我更由乎誰<lb/>
能造萬物者天地也能造天地者太極也太極者其可<lb/>
得而知乎故强名之曰太極太極者其無名之謂乎<lb/>
謝良佐字顯道上蔡人初見程顥受學甚篤後又事程<lb/>
頤頤嘗指良佐謂朱公掞曰此人為切問近思之學或<lb/>
<pb n="KR2c0007_WYG_021-32a"/>
問良佐太虛無盡心有止安得合一曰心有止只為用<lb/>
若不用則何止問子莫不用否曰是聖人便不用當初<lb/>
曾發此語被伊川一語壞却二十年曾徃見伊川伊川<lb/>
曰近日事如何對曰天下何思何慮伊川曰是則是有<lb/>
此理發得太早冄問當初發此語時如何曰見得是事<lb/>
經時無他念接物亦應得去問如此却何故被一語轉<lb/>
却曰當了須有不透處當初若不得他一語救拔便入<lb/>
禪家去矣伊川直是善鍛鍊人旣説又却道恰好着工<lb/>
<pb n="KR2c0007_WYG_021-32b"/>
夫也　游酢字定夫建陽人初以文學知名於時程頤<lb/>
一見謂其資可適道時程顥知扶溝縣兄弟方以倡明<lb/>
道學為己任設庠序聚邑人子弟教之召酢職學事酢<lb/>
欣然徃從之得其㣲言於是盡棄其學學焉吕居仁曰<lb/>
定夫後更學禪居仁嘗以書問之答曰佛書所説世儒<lb/>
亦未深考徃年嘗見伊川云吾之所攻者迹也然迹安<lb/>
從岀哉要之此事須親至此地方能辨其同異不然難<lb/>
以口舌爭也　尹焞字彦明洛陽人從程頤學頤教人<lb/>
<pb n="KR2c0007_WYG_021-33a"/>
專以敬以直内為本焞獨能力行之嘗言伊川教人只<lb/>
是專令用敬以直内若用此理則百事不敢輕為不敢<lb/>
妄作不愧屋漏矣習之既久自然有所得也徃年先生<lb/>
自涪陵歸日徃見之一日讀易至敬以直内處因問不<lb/>
習無不利時則更無堵當更無計較也耶先生深以為<lb/>
然且曰不易見得如此且更涵養不可輕説　楊時字<lb/>
中立将樂人初舉進士得官聞二程之學即徃從之程<lb/>
顥見時甚喜每言曰楊君最㑹得容易及歸送之出門<lb/>
<pb n="KR2c0007_WYG_021-33b"/>
謂坐客曰吾道南矣時歸閒居累年沈浸經書推廣師<lb/>
説窮探力索務極其趣涵畜廣大而不敢輕自肆也學<lb/>
者稱為龜山先生　羅從彦字仲素南劒人初為愽羅<lb/>
主簿聞楊時得程氏之學慨然慕之及時為蕭山令從<lb/>
彦徒步徃學見時三日即驚汗浹背曰不至是幾虛過<lb/>
一生矣既卒業歸築室山中絶意仕進學者稱為豫章<lb/>
先生從彦嘗與人論士行曰周孔之心使人明道學果<lb/>
能明道則周孔之心深自得之三代人才得周孔之心<lb/>
<pb n="KR2c0007_WYG_021-34a"/>
而明道者多故視死生去就如寒暑晝夜之移而忠義<lb/>
行之者易至漢唐徒以經術古文相尚而失周孔之心<lb/>
明道者寡故視死生去就如萬鈞九鼎之重而忠義行<lb/>
之者難又曰士之立朝要以正直忠厚為本正直則朝<lb/>
廷無過失忠厚則天下無嗟怨其議論醇正類此　李<lb/>
侗字愿中劒浦人初受學於羅從彦從彦令於静中看<lb/>
喜怒哀樂未發前氣象而求所謂中者久之於天下之<lb/>
理該攝洞貫以次融釋各有條序退居山中謝絶世故<lb/>
<pb n="KR2c0007_WYG_021-34b"/>
凡四十年其接後學答問不倦嘗云學之道不在多言<lb/>
但黙坐澄心體認天理自見學者稱為延平先生　朱<lb/>
熹字元晦新安人父松與籍溪胡憲白水劉勉之屏山<lb/>
劉子翬三人者善松疾革命熹父事此三人且禀學焉<lb/>
子翬嘗告熹曰吾於易得入德之門所謂不遠復者吾<lb/>
三字符也既而熹復受學於李侗侗亦父友也熹言自<lb/>
見李先生為學始就平實乃知向者從事釋老之説皆<lb/>
非侗與人書曰元晦初從謙開善處下工夫來故皆就<lb/>
<pb n="KR2c0007_WYG_021-35a"/>
裏面體認今既論難見儒者路脈極能指其差誤之處<lb/>
自見羅先生來未有如此者且别無他事一味潛心於<lb/>
此初講學時頗為道理所縛今漸能融釋於日用處一<lb/>
意下工夫若於此漸熟則體用合矣此道理全在日用<lb/>
處熟若静處有而動處無即非矣熹生平於書無所不<lb/>
讀於義理無所不究極而其綱領樞要則在中庸未發<lb/>
一語先後與張栻論之最詳其言曰人之一身知覺運<lb/>
用莫非心之所為則心者固所以主於身而無動静語<lb/>
<pb n="KR2c0007_WYG_021-35b"/>
黙之間者也然方其静也事物未至思慮未萌而一性<lb/>
渾然道理全具其所謂中是乃心之所以為體而寂然<lb/>
不動者也及其動也事物交至思慮萌焉則七情迭用<lb/>
各有攸主其所謂和是乃心之所以為用感而遂通者<lb/>
也然性之静也而不能不動情之動也而必有節焉是<lb/>
則心之所以寂然感通周流貫徹而體用未始相離者<lb/>
也然人有是心而或不仁則無以著此心之妙人雖欲<lb/>
仁而或不敬則無以致求仁之功葢心主乎一身而無<lb/>
<pb n="KR2c0007_WYG_021-36a"/>
動静語黙之間是以君子之於敬亦無動静語黙而不<lb/>
用其力焉未發之前是敬也固已主乎存養之實已發<lb/>
之際是敬也又常行於省察之間方其存也思慮未萌<lb/>
而知覺不昧是則静中之動復之所以見天地之心也<lb/>
及其發也事物紛糾而品節不差是則動中之静艮之<lb/>
所以不獲其身不見其人也有以主乎静中之動是以<lb/>
寂而未嘗不感有以察乎動中之静是以感而未嘗不<lb/>
寂寂而常感感而常寂此心之所以周流貫徹而無一<lb/>
<pb n="KR2c0007_WYG_021-36b"/>
息之不仁也然則君子之所以致中和而天地位萬物<lb/>
育者在此而已葢主於身而無動静語黙之間者心也<lb/>
仁則心之道而敬則心之真也此徹上徹下之道聖賢之<lb/>
本統明乎此則性情之中中和之玅可一言而盡矣熹<lb/>
門人黄幹状熹行曰道之正統待人而後傳自周以來<lb/>
任傳道之責得統之正者不過數人而能使斯道章章<lb/>
較著者一二人而止耳由孔子而後曾子子思繼其㣲<lb/>
至孟子而始著由孟子而後周程張子繼其絶至先生<lb/>
<pb n="KR2c0007_WYG_021-37a"/>
而始著葢千有餘年之間孔孟之徒所以推明是道者<lb/>
既已煨燼殘闕離析穿鑿蠧壞之後扶持植立厥功偉<lb/>
然未及百年踳駁尤甚先生岀而自周以來聖賢相傳<lb/>
之道一旦豁然如日中天昭晰呈露起斯文於将墜覺<lb/>
來裔於無窮雖與天壤俱敝可也　張栻字敬夫廣漢<lb/>
人栻頴悟夙成父浚愛之自幼學所教莫非仁義忠孝<lb/>
之實長從胡宏仁仲問程氏學宏一見知其大器即以<lb/>
孔門論仁親切之㫖告之栻退而思若有得焉以書質<lb/>
<pb n="KR2c0007_WYG_021-37b"/>
之宏宏喜曰聖門有人矣栻益自奮勵以古聖賢自期<lb/>
作希顔録一篇蚤夜觀省以自警策為人表裏洞然勇<lb/>
於從義無毫髮滯吝朱熹每言己之學乃銖積寸累而<lb/>
成如敬夫則大本卓然先有見者也栻嘗有言曰學莫<lb/>
先於義利之辨義者本心之所當為而不能自己非有<lb/>
所為而為之者也一有所為而為則皆人欲非天理矣<lb/>
學者稱為南軒先生　呂祖謙字伯恭婺州人其學本<lb/>
之家庭有中原文獻之傳長從汪應辰林之竒胡憲游<lb/>
<pb n="KR2c0007_WYG_021-38a"/>
而友張栻朱熹學以關洛為宗旁稽載籍心平氣和不<lb/>
立崖異少卞急一日誦孔子躬自厚而薄責於人之言<lb/>
忽覺平時忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>渙然氷釋朱熹嘗言學如伯㳟方是能<lb/>
變化氣質其所講畫将以開物成務既臥病而任重道<lb/>
逺之志不衰居家之政皆可以為後世法祖謙嘗與朱<lb/>
熹書曰學者須是專心致志絶利之原凝聚停畜方始<lb/>
收拾得上又與張栻書曰從前病痛良以嗜欲粗薄故<lb/>
却欠克治經歴之功思慮稍少故却欠操存澄定之力<lb/>
<pb n="KR2c0007_WYG_021-38b"/>
積畜未厚而發用太遽涵泳不足而談説有餘其自克<lb/>
治如此學者稱為東萊先生　陸九淵字子静金谿人<lb/>
少有異禀三四嵗時侍父賀行遇事物必致問一日忽<lb/>
問天地何所窮際父笑而不答遂深思至忘寝食嘗讀<lb/>
書至宇宙二字忽大省曰宇宙内事即已分内事已分<lb/>
内事即宇宙内事又曰宇宙便是吾心吾心即是宇宙<lb/>
千萬世之前有聖人岀焉同此心同此理也千萬世之<lb/>
後有聖人岀焉同此心同此理也東海有聖人出焉同<lb/>
<pb n="KR2c0007_WYG_021-39a"/>
此心同此理也西南北海有聖人岀焉同此心同此理<lb/>
也初九淵之兄九韶嘗有書與朱熹論太極圖説非正<lb/>
曲加扶掖終為病根意謂不當於太極上更加無極二<lb/>
字熹答云不言無極則太極同於一物而不足以為萬<lb/>
化根本不言太極則無極淪於空寂而不能為萬化根<lb/>
本又曰無極只是無形太極只是有理九韶不以為然<lb/>
詆濂溪不已九淵乃復與熹書為申其辨畧曰易之大<lb/>
傳曰形而上者謂之道又曰一隂一陽之謂道一隂一<lb/>
<pb n="KR2c0007_WYG_021-39b"/>
陽已是形而上者况太極乎極者中也言無極則是名<lb/>
無中也豈宜以無極字加太極之上無極二字出於老<lb/>
子聖人之書無有也熹答曰大傳既曰形而上者謂之<lb/>
道矣而又曰一隂一陽之謂道此豈真以隂陽為形而<lb/>
上者哉正所以見一隂一陽雖屬形氣然其所以一隂<lb/>
而一陽者是乃道體之所為也故謂道體之至極則謂<lb/>
之太極謂太極之流行則謂之道雖名二物實無兩體<lb/>
周子所以謂之無極者正以其無方所無形状以為在<lb/>
<pb n="KR2c0007_WYG_021-40a"/>
無物之前而未嘗不立於有物之後以為在隂陽之外<lb/>
而未嘗不行乎隂陽之中以為通貫全體無乎不在則<lb/>
又初無聲臭影響之可言也今乃深詆無極之不然則<lb/>
是直以太極為有形状有方所矣直以隂陽為形而上<lb/>
者則又昧於道器之分矣又於形而上者之上復有况<lb/>
太極乎之語則是又以道上别有一物為太極矣如老<lb/>
子復歸於無極乃無窮之義非若周子所言之意也九<lb/>
淵終不以熹言為是冄書辨之詞加憤厲熹答以為凡<lb/>
<pb n="KR2c0007_WYG_021-40b"/>
辨論亦須平心和氣反覆精詳務求實是乃有歸着如<lb/>
不能然但於匆遽急迫之中肆支蔓躁率之詞以逞其<lb/>
忿懟不平之氣則豈有君子長者之意乎如曰未然我<lb/>
日斯邁而月斯征各尊所聞各行所知無復可望於必<lb/>
同也熹又嘗言子静兄弟氣象甚好其病却是盡廢講<lb/>
學而專務踐履却於踐履之中要人提撕省察悟得本<lb/>
心此為病之大者要其操持謹質表裏不二實有以過<lb/>
人者惜乎其自信太過規模窄狹不復取人之善将流<lb/>
<pb n="KR2c0007_WYG_021-41a"/>
於異學而不自知耳　蔡元定字季通建陽人生而頴<lb/>
悟父發愽覽羣書以程氏語録邵氏經世張氏正䝉授<lb/>
元定曰此孔孟正脈也元定涵泳其義既長辨析益精<lb/>
登西山絶頂於書無所不讀於事無所不究義理洞見<lb/>
大原圖書禮樂制度無不精妙著洪範解大衍詳説律<lb/>
呂新書行於世其論經世書曰元㑹運世之數大而不<lb/>
可見分釐絲毫之數小而不可察所可得而數者即嵗<lb/>
月日辰而知之也一世有三十嵗一月有三十日故嵗<lb/>
<pb n="KR2c0007_WYG_021-41b"/>
與日之數三十一嵗有十二月一日有十二辰故日與<lb/>
辰之數十二自嵗月日辰之數推而上之得元㑹運世<lb/>
之數推而下之得分釐絲毫之數三十與十二反覆相<lb/>
乗為三百六十故元㑹運世嵗月日辰八者之數皆三<lb/>
百六十以三百六十乗三百六十為十二萬九千六百<lb/>
故元有十二萬九千六百嵗㑹有十二萬九千六百月<lb/>
運有十二萬九千六百日世有十二萬九千六百辰嵗<lb/>
有十二萬九千六百分月有十二萬九千六百釐日有<lb/>
<pb n="KR2c0007_WYG_021-42a"/>
十二萬九千六百毫辰有十二萬九千六百絲皆天地<lb/>
之自然非假智營力索而天地之運日月之行氣朔之<lb/>
盈虛五星之伏見朓朒屈伸交食淺深之數莫不由此<lb/>
由漢以來以厯數名家者惟太初大衍耳太初以四千<lb/>
六百六十七嵗為元以八十一為分大衍之厯乃以一<lb/>
百六十三億七千四百五十九萬五千二百為元三千<lb/>
四十為分皆附㑹牽合以此求天地之數安得無差乎<lb/>
其竄道州也郡縣逮捕甚急元定色不為動與季子沉<lb/>
<pb n="KR2c0007_WYG_021-42b"/>
徒步就道熹與從游者百餘人餞别蕭寺中坐客興歎<lb/>
有泣下者熹㣲視元定不異平時因喟然曰友朋相愛<lb/>
之情季通不挫之志可謂兩得之矣衆謂宜緩行元定<lb/>
曰獲罪于天天可逆乎杖屨同其子沉行三千里脚為<lb/>
流血無幾㣲見于言面至舂陵逺近來學者日衆州士<lb/>
莫不趨席下以聽講説愛元定者謂宜謝生徒元定曰<lb/>
彼以學來何忍拒之若有禍患亦非閉門塞竇所能避<lb/>
也貽書訓諸子曰獨行勿愧影獨寝不愧衾勿以吾得<lb/>
<pb n="KR2c0007_WYG_021-43a"/>
罪故遂懈其志在道逾年卒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0007_WYG_021-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋史紀事本末卷二十一<lb/>
</p>
<p>
</p>
  </div>
</body>
</text>
</TEI>
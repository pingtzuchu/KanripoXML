<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史紀事本末卷二</head> <lb/>
    <p>
<pb n="KR2c0007_WYG_002-1a"/>
欽定四庫全書<lb/>
　宋史紀事本末卷二<lb/>
　　　　　　　　　　　明　馮　琦　原編<lb/>
　　　　　　　　　　　　　陳邦瞻　増輯<lb/>
　　呉越歸地<hi>陳洪進附</hi>
太祖建隆元年三月呉越王錢俶遣使來賀即位自是<lb/>
嵗朝貢<lb/>
開寶七年冬十月伐江南詔加呉越王俶為昇州東南<lb/>
<pb n="KR2c0007_WYG_002-1b"/>
行營招撫制置使先是俶遣判官黃夷簡入貢帝謂之<lb/>
曰汝歸語元帥江南倔彊不朝我將討之元帥當助我<lb/>
無惑人言云皮之不存毛將安附尋宻告以師期遂有<lb/>
是命<lb/>
八年夏四月呉越王俶既受命以沈承禮權知國務而<lb/>
自率兵五萬攻常州丞相沈虎子誎曰江南國之藩蔽<lb/>
今大王自撤其藩蔽將何以衛社稷乎不聽進攻其闗<lb/>
城又敗其軍於北界遣兵攻江陰宜興皆下之遂㧞常<lb/>
<pb n="KR2c0007_WYG_002-2a"/>
州江南主貽俶書曰今日無我明日豈有君一旦聖天<lb/>
子易地酬勲王亦大梁一布衣耳俶不答以書上帝優<lb/>
詔褒之<lb/>
九年二月呉越王俶來朝先是帝謂呉越使者曰元帥<lb/>
克毘陵有大功竢平江南可暫來與朕一相見以慰延<lb/>
想即當復還朕三執圭幣以見上帝豈食言乎至是俶<lb/>
與妻孫氏子惟濬入朝帝賜禮賢宅以居親幸宴之賞<lb/>
賚甚厚賜俶劒履上殿書詔不名命與晉王叙昆弟之<lb/>
<pb n="KR2c0007_WYG_002-2b"/>
禮俶固辭乃止留兩月遣還賜以一黃袱封識甚固戒<lb/>
俶曰途中宜宻觀及啟之則皆羣臣乞留俶章疏也俶<lb/>
甚感懼<lb/>
太宗太平興國三年三月己酉呉越國王俶來朝會陳<lb/>
洪進納土而懼上表乞罷所封呉越國王及解天下兵<lb/>
馬大元帥并書詔不名之命歸其兵甲求還帝不許其<lb/>
臣崔仁冀曰朝廷意可知矣大王不速納土禍且至俶<lb/>
左右爭言不可仁冀厲聲曰今已在人掌握且去國千<lb/>
<pb n="KR2c0007_WYG_002-3a"/>
里惟有羽翼乃能飛去耳俶遂決䇿上表獻其境内十<lb/>
三州一軍八十六縣俶朝退將吏始知之皆慟哭曰吾<lb/>
王不歸矣丁亥詔封俶為淮海國王授俶弟儀信並觀<lb/>
察使俶子惟濬惟治並節度使惟演惟灝及族屬僚佐<lb/>
授官有差又授其將校孫承祐沈承禮崔仁冀並為節<lb/>
度使賜賚待遇冠絶當時尋令兩浙發俶緦麻已上親<lb/>
及管内官吏悉至汴京凡千四十四艘以范旻權知兩<lb/>
浙諸州軍事旻上言俶在國日徭賦繁苛乞盡蠲其弊<lb/>
<pb n="KR2c0007_WYG_002-3b"/>
從之<lb/>
八年十二月俶改封漢南國王罷天下兵馬大元帥<lb/>
端拱元年八月戊寅俶生辰帝賜燕是夕暴卒　陳洪進<lb/>
者故清源節度使留從效牙將也建隆三年三月從效<lb/>
卒子紹鎡典留務會呉越聘使至紹鎡夜召與燕洪進<lb/>
誣紹鎡謀附呉越執送於唐建康推副使張漢思為留<lb/>
後而自為副使已而漢思患洪進專因設燕伏甲將殺<lb/>
之酒數行地忽大震同謀者懼因以告洪進洪進亟走<lb/>
<pb n="KR2c0007_WYG_002-4a"/>
出甲士皆散自是更相為備一日洪進袖大鎻安歩入<lb/>
府中叱退直兵漢思方坐内齋洪進即合其户而鎻之<lb/>
使人叩門而言曰郡中軍吏請副使知留務衆情不可<lb/>
違幸授之印漢思惶懼不知所為即自門間出印與之<lb/>
洪進遽召將吏曰留後授吾印以蒞事衆皆賀即日遷<lb/>
漢思別舎以兵守之遣使請命於唐又遣牙將魏仁濟<lb/>
間道奉表來告且請制命<lb/>
乾德二年二月改清源為平海軍仍授洪進節度洪進<lb/>
<pb n="KR2c0007_WYG_002-4b"/>
嵗貢多厚歛於民二州甚苦之<lb/>
太宗太平興國三年夏四月洪進來朝因獻漳泉二州<lb/>
縣十四詔授洪進武寧節度使同平章事留之汴京諸<lb/>
子皆授要郡遣之官　洪進後從平太原封岐公雍熙<lb/>
三年卒<lb/>
　　平北漢<lb/>
太祖建隆元年夏四月北漢主劉鈞自將兵至潞州赴<lb/>
李筠筠兵敗北漢主懼引師歸　八月昭義節度使李<lb/>
<pb n="KR2c0007_WYG_002-5a"/>
繼勲焚北漢平遥縣俘獲甚衆晉州鈐轄荆罕儒復率<lb/>
衆攻汾州為北漢大將郝貴超所襲戰死罕儒驍將帝<lb/>
痛惜之斬其部將不用命者二十餘人<lb/>
三年二月北漢侵潞晉守將擊走之<lb/>
乾德元年秋七月漢宿衛殿直王隠劉昭趙巒等謀逆<lb/>
伏誅辭連其樞宻使段常北漢主出常為汾州刺史尋<lb/>
縊殺之初北漢主寵姬郭氏醫僧之女也僧與嫠婦通<lb/>
而生姬有殊色北漢主嬖之將立為妃常以所出非偶<lb/>
<pb n="KR2c0007_WYG_002-5b"/>
恐貽笑隣國北漢主乃止姬之昆弟姻戚又多抑而不<lb/>
用故咸怨常因譖殺之死非其罪國人憐之　八月王<lb/>
全斌攻取北漢樂平詔以為平晉軍契丹救之不及<lb/>
九月北漢以契丹攻平晉軍洺州防禦使充西山巡檢<lb/>
郭進救却之進御下嚴毅帝遣戍卒必諭之曰汝輩謹<lb/>
奉法我猶貸汝郭進殺汝矣嘗有軍校自西山詣汴誣<lb/>
訟不法事帝詰知其情送進令殺之會北漢來侵進語<lb/>
其人曰汝敢論我信有膽氣今貰汝罪汝能掩殺敵兵<lb/>
<pb n="KR2c0007_WYG_002-6a"/>
當即薦汝如敗可自投河東其人踴躍赴戰大致克捷<lb/>
進即以聞乞還其職帝從之　北漢主自潞州之敗日<lb/>
懼宋師至以趙文度為相又召抱腹山人郭無為及五<lb/>
臺山僧繼顒㕘預國事未幾文度無為議論不協北漢<lb/>
主出文度守汾州而無為獨相機事悉以委之　契丹<lb/>
主以書貽北漢主曰爾不禀我命擅改年號助李筠殺<lb/>
段常其罪有三北漢主引父為子隠謝之初北漢與契<lb/>
丹嵗使不絶自是契丹使不來而北漢使往則見留羣<lb/>
<pb n="KR2c0007_WYG_002-6b"/>
臣悉以使北為懼北漢主乃命從子侍衛親軍使繼文<lb/>
請命亦被拘繼文崇之嫡孫魁梧有氣局沈毅寡言契<lb/>
丹主亦厚禮之<lb/>
二年二月昭義節度使李繼勲侵北漢遼州克之初繼<lb/>
勲屢敗北漢兵至是帝遣曹彬會繼勲合兵入北漢境<lb/>
攻其邉邑及遼石州繼勲大敗北漢兵於遼城下北漢<lb/>
遼城刺史杜延韜危蹙籍部下兵三千人降於繼勲契<lb/>
丹以六萬騎來援又擊走之　三月北漢耀州團練使<lb/>
<pb n="KR2c0007_WYG_002-7a"/>
周審玉等來降<lb/>
四年北漢復取遼州<lb/>
五年北漢將閻章樊暉各以砦來降<lb/>
開寶元年秋七月北漢主鈞殂養子繼恩立初世祖女<lb/>
適薛釗生繼恩再適何氏生繼元二子初幼孤世祖以<lb/>
鈞無子命養為子鈞嘗謂郭無為曰繼恩㢲軟非濟世<lb/>
材恐不能了我家事將奈何無為不對至是病篤召無<lb/>
為付以後事繼恩既嗣位怨無為初不助己且恐其專<lb/>
<pb n="KR2c0007_WYG_002-7b"/>
政加守司空外示優禮内實疎之　八月戊辰遣李繼<lb/>
勲將兵伐北漢初帝嘗因諜者謂漢主曰君家與周世<lb/>
讐宜不屈今我與爾無所間何為困此一方人也若有<lb/>
志中國宜下太行以決勝負漢主遣諜者報曰河東土<lb/>
地甲兵不足以當中國然我家世非叛者區區守此葢<lb/>
懼漢氏之不血食也帝哀其言謂諜者曰為我語鈞開<lb/>
爾一生路故終鈞世不加兵至是聞其卒遣李繼勲等<lb/>
以禁軍伐之　北漢主初立宋兵已入其境乃遣劉繼<lb/>
<pb n="KR2c0007_WYG_002-8a"/>
業馬峯等領軍扼圍北谷峯至銅鍋河李繼勲前鋒將<lb/>
何繼鈞擊破之斬首三十餘級遂奪汾河橋薄太原城<lb/>
下焚延夏門　九月北漢主欲逐郭無為畏懦不能決<lb/>
月餘供奉官矦霸榮率十餘人挺刃入閣反扃其門時<lb/>
繼恩獨處喪次見之驚起繞屏還走霸榮以刃揕其背<lb/>
殺之無為使人梯屋入殺霸榮繼恩立纔六十餘日并<lb/>
人疑無為授意於霸榮亟殺之以滅口無為與羣臣議<lb/>
立繼恩之弟繼元叅議中書事張昭敏獨曰少主非劉<lb/>
<pb n="KR2c0007_WYG_002-8b"/>
氏故嗣位不終今宜立宗姓以慰民望世宗嫡孫繼文<lb/>
久留契丹歴險阻宜迎立之可以固宗社結敵援無為<lb/>
不從以繼元易制遂立之　十一月北漢主遣使告即<lb/>
位於契丹且乞師契丹主遣塔喇將諸道兵救之帝亦<lb/>
遣使齎詔諭北漢主令降約以平盧節度使授之又別<lb/>
賜郭無為詔許以邢州節度使無為得詔色動勸北漢<lb/>
主納欵北漢主不從初帝使諜者惠璘偽稱殿前指揮<lb/>
使負罪奔北漢無為知其詐使為供奉官及宋兵入境<lb/>
<pb n="KR2c0007_WYG_002-9a"/>
璘即奔赴至嵐谷候吏獲送太原北漢主使無為鞫之<lb/>
無為釋不問有李超者知璘姦狀上告無為怒并超斬<lb/>
之以絶口李繼勲等聞契丹兵來皆引歸北漢因大掠<lb/>
晉絳二州　北漢主繼元妻段氏常以小過為孝和后<lb/>
郭氏所責既而病卒繼元疑后殺之后方縗服哭孝和<lb/>
帝於柩前繼元遣其嬖臣范超執而縊殺之宫中嬪御<lb/>
遭罹逼辱無復嫌間世祖十子鎬錡錫最有賢行繼元<lb/>
聽羣小之譖幽囚之未踰年皆死<lb/>
<pb n="KR2c0007_WYG_002-9b"/>
二年三月帝以李繼勲等師還無功謀再舉以問魏仁<lb/>
浦曰朕欲親征太原何如仁浦曰欲速則不達惟陛下<lb/>
重之帝不聽命繼勲等將兵先赴太原以光義為東京<lb/>
留守自將發汴三月至太原築長連城圍之立砦於城<lb/>
四面繼勲軍於南趙贊軍於西曹彬軍於北党進軍於<lb/>
東北漢劉繼業等乘晦突門犯東西砦戰敗而遁帝又<lb/>
命壅汾晉二水以灌城漢人大恐郭無為復勸北漢主<lb/>
出降漢主不從一日因宴羣臣無為痛哭於庭曰奈何<lb/>
<pb n="KR2c0007_WYG_002-10a"/>
以空城抗宋百萬之師乎引佩刀欲自刺冀動衆心漢<lb/>
主遽降階執其手引升坐而止　夏四月契丹復救北<lb/>
漢帝度其必由鎮定救太原使韓重贇倍道兼行赴之<lb/>
又聞其分道一自石嶺闗入召何繼筠逆擊授以方畧<lb/>
繼筠遇契丹兵於陽曲大敗之斬首千餘級重贇亦先<lb/>
陣於嘉山契丹兵自定州西入見旗幟大駭欲遁重贇<lb/>
急擊大破之擒其首領三十餘人帝命以所獲契丹俘<lb/>
示於城下城中喪氣憲州判官史昭文嵐州刺史趙文<lb/>
<pb n="KR2c0007_WYG_002-10b"/>
度各以城降　閏五月壬子帝班師時契丹主遣韓知<lb/>
璠冊立北漢主知璠習知戎備在圍城中晝夜督察盡<lb/>
心固守帝命水軍載弩環攻驍將石漢卿等多戰死北<lb/>
漢兵亦屢敗夜半忽傳呼漢主出降帝將開壁門將作<lb/>
使趙遂曰受降如受敵詎可中夜輕出已而果諜者契<lb/>
丹復遣南大王者將兵援北漢東西班都指揮使李懷<lb/>
忠曰敵勢已困若選勁兵急攻破在旦夕都虞候趙廷<lb/>
翰請先登帝壯之俾率衆攻城戰不利懷忠中流矢幾<lb/>
<pb n="KR2c0007_WYG_002-11a"/>
死時帝師頓於甘草池會暑雨軍士多疾太常博士李<lb/>
光贊上書請班師帝以問趙普普亦以為然乃分兵屯<lb/>
鎮潞徙北漢民萬餘户於山東河南而還北漢主籍宋<lb/>
所棄軍儲得粟三萬茶絹各數萬喪敗之餘賴此少濟<lb/>
　太原之圍南城為汾水所䧟郭無為謀出降因請自<lb/>
將夜擊宋北漢主信之選精甲千人付無為自登七夏<lb/>
門送之無為行至北橋值風晦冥而止至是閹人衛德<lb/>
貴告其事且言無為獻地之謀蹤跡屢露反狀明白不<lb/>
<pb n="KR2c0007_WYG_002-11b"/>
可赦北漢主乃殺之以徇<lb/>
三年春正月契丹韓知璠自太原歸言晉陽多梗而劉<lb/>
繼元無輔政事令趙髙勲亦言我與晉陽父子之國先<lb/>
君以一怒而盡拘其使甚無謂也契丹主乃盡索北漢<lb/>
使者凡十六人厚禮而遣之仍命劉繼文為平章事李<lb/>
弼為樞宻使俾輔繼元繼文等久留契丹復受其命歸<lb/>
秉國政左右皆譖毁之北漢主乃出繼文為代州刺史<lb/>
李弼為憲州刺史　是年北漢主以僧繼顒為太師兼<lb/>
<pb n="KR2c0007_WYG_002-12a"/>
中書令繼顒本劉氏孽子以宗姓授鴻臚卿嘗遊華嚴<lb/>
見地有寶氣乃於團柏谷置銀塲募民鑿山官收十之<lb/>
四繼顒自督所獲即倍於民時北漢主多内寵繼顒獻<lb/>
首飾數百副北漢主大喜遂有是命<lb/>
六年十二月北漢主殺其弟劉繼欽初北漢主為大内<lb/>
都㸃檢父鈞以其幼弱命劉繼欽副之委以禁衛北漢<lb/>
主立親舊多所誅放繼欽遂謝病請罷北漢主曰繼欽<lb/>
但亊先帝豈肯為我盡力耶乃黜居交城尋遣人殺之<lb/>
<pb n="KR2c0007_WYG_002-12b"/>
北漢主性殘忍凡臣下有忤意必族其家自帝親征及<lb/>
遣將攻伐因之殺傷不可勝計大將張崇訓鄭進衛儔<lb/>
故相張昭敏樞宻使高仲曦等先後俱以讒見殺<lb/>
九年八月帝令党進潘美楊光美牛思進米文義率兵<lb/>
分五道以攻太原又遣郭進等分攻忻代汾沁遼石等<lb/>
州諸將所向克捷進敗北漢兵於太原城北漢主急求<lb/>
救於契丹契丹主遣其相耶律舒救之師還先是帝嘗<lb/>
微行過趙普與普謀下漢普曰太原當西北二面太原<lb/>
<pb n="KR2c0007_WYG_002-13a"/>
既下則二邉之患我獨當之不如姑俟削平諸國則彈<lb/>
丸黑子之地將安逃乎帝以為然故雖連年攻伐至城<lb/>
下輒退師<lb/>
太宗太平興國四年春正月庚寅帝議伐漢薛居正等<lb/>
多以為不可惟曹彬力贊之帝意遂決乃以潘美為北<lb/>
路都招討使帥崔彦進李漢瓊劉遇曹翰米信田重進<lb/>
軍分四面攻太原城又以郭進為太原石嶺闗都部署<lb/>
以斷燕薊援師　二月甲子帝自將伐漢三月乙未漢<lb/>
<pb n="KR2c0007_WYG_002-13b"/>
求救於契丹契丹遣耶律舒為都統迪里為監軍帥師<lb/>
赴之至白馬嶺與都部署郭進遇舒欲阻澗以待後軍<lb/>
迪里不從渡澗迎戰未成列進薄之契丹大敗迪里等<lb/>
皆死會耶律色珍兵至進引師退舒得免田欽祚䕶石<lb/>
嶺屯軍恣為姦利進不能禁屢形於言欽祚憾之進武<lb/>
人剛烈戰功高欽祚數加凌侮進不能堪遂縊而死欽<lb/>
祚以卒中風眩聞帝悼惜良久贈安國節度使左右皆<lb/>
知而無敢言者尋詔以牛思進代之　夏四月帝發鎮<lb/>
<pb n="KR2c0007_WYG_002-14a"/>
州行營都監折御卿分兵攻岢嵐軍下之遂取嵐州漢<lb/>
人於隆州依險築城以拒帝遣軍使解暉折彦贇等先<lb/>
發兵圍之繼遣尹勲往城遂䧟　庚午帝次太原時潘<lb/>
美等屢敗漢兵進築長連城圍太原矢石交下如雨漢<lb/>
外援不至餉道又絶城中大懼帝至督戰益急城無完<lb/>
堞帝慮城䧟殺傷者衆詔諭繼元降使者至城守陴者<lb/>
不納帝親督諸將士進薄城下列陣於前蹲甲交射矢<lb/>
集城上如蝟毛　五月漢指揮使郭萬超踰城出降繼<lb/>
<pb n="KR2c0007_WYG_002-14b"/>
元親信之臣多亡城中危急帝復詔諭繼元速降當保<lb/>
終始富貴詔雖入城而諸將鋭攻不可遏帝猶慮城䧟<lb/>
害良民麾兵少却五月甲申繼元乃夜遣客省使李勲<lb/>
奉表乞降詔許之因至城北張樂宴從臣於城臺明日<lb/>
繼元率官屬縞衣紗帽待罪臺下帝釋之賜襲衣玉帶<lb/>
召使升臺繼元叩首謝罪五月甲申詔授特進檢校太<lb/>
師右衛上將軍封彭城郡公賜賚甚厚命劉保勛知太<lb/>
原府凡得州十軍一縣四十一帝作平晉詩命從臣和<lb/>
<pb n="KR2c0007_WYG_002-15a"/>
又授漢相李揮以下官有差詔毁太原舊城改為平晉<lb/>
縣以榆次縣為并州遣使分部徙太原民居之縱火焚<lb/>
太原廬舎老幼趨城門不及焚死者甚衆　陳邦瞻曰<lb/>
宋之受制於遼由失燕薊其不能取燕薊失在先下太<lb/>
原昔王朴與周世宗謀取天下欲先定南方次及燕最<lb/>
後乃及太原葢燕定則太原直罝中兎耳將安往哉太<lb/>
祖趙普雪夜之言亦朴遺意也太宗一日忘其本謀急<lb/>
於伐漢盡鋭堅城之下僅能克之師已老矣復議攻燕<lb/>
<pb n="KR2c0007_WYG_002-15b"/>
所謂强弩之末勢不能穿魯縞一敗而没世不振再舉<lb/>
再失利皆由太宗不知天下之大勢倒行求前以致顛<lb/>
蹶也<lb/>
　　契丹和戰<lb/>
太祖開寶八年三月契丹主賢命其涿州刺史耶律琮<lb/>
貽書知雄州孫全興請通好全興以聞帝命答書許之<lb/>
契丹乃使克實克舒蘓來結成復遣人告北漢以通好<lb/>
于宋無妄侵伐　秋七月遣閣門使郝崇信太常丞吕<lb/>
<pb n="KR2c0007_WYG_002-16a"/>
端使契丹報聘<lb/>
太宗太平興國二年夏四月契丹遣使耶律敞會𦵏太<lb/>
祖山陵尋遣辛仲甫報謝之契丹主問曰聞中朝有党<lb/>
進者真驍將如進之比凡幾人仲甫曰名將甚多如進<lb/>
鷹犬之材何可勝數契丹主欲留之仲甫曰信以成命<lb/>
義不可留有死而已契丹主知其不可奪厚禮遣還帝<lb/>
曰仲甫逺使絶域可謂不辱君命更得數人如此朕何<lb/>
患也<lb/>
<pb n="KR2c0007_WYG_002-16b"/>
四年春正月帝伐北漢契丹遣塔瑪長壽來言曰何名<lb/>
而伐漢也帝曰河東逆命所當問罪若北朝不援和約<lb/>
如故不然惟有戰耳自是和好中絶　帝既滅漢欲乘<lb/>
勝取幽薊諸將以師罷餉匱不欲行崔翰獨曰所當乘<lb/>
者勢也不可失者時也取之易帝意決五月庚子遂發<lb/>
太原　六月丁卯次東易州契丹刺史劉宇以城降留<lb/>
兵千人守之戊辰次涿州判官劉厚德亦以城降庚午<lb/>
進次幽州城南契丹將耶律實迪軍於城北帝率衆擊<lb/>
<pb n="KR2c0007_WYG_002-17a"/>
走之壬申命宋渥崔彦進劉遇孟𤣥喆分兵四面攻城<lb/>
圍之三周以潘美知幽州行府事契丹將多降　秋七<lb/>
月契丹順州薊州皆降耶律學古時守燕悉力備禦不<lb/>
能支城中大懼契丹遣耶律興格救燕癸未帝督諸軍<lb/>
與契丹將耶律舒大戰於高梁河舒敗將遁興格兵適<lb/>
至與耶律色珍分左右翼以進復戰帝大敗死者萬餘<lb/>
人甲申帝引師南還興格追至涿州帝急乘驢車走免<lb/>
喪資械不可勝計庚寅命孟𤣥喆屯定州崔彦進屯闗<lb/>
<pb n="KR2c0007_WYG_002-17b"/>
南劉廷翰李漢瓊屯真定而還以石守信劉遇從征失<lb/>
律貶之　乙巳帝至自范陽　九月丙午契丹冦鎮州<lb/>
都鈐轄劉廷翰等合擊大破之是時契丹遣南京留守<lb/>
韓匡嗣與耶律舒耶律興格侵鎮州報圍燕之役軍於<lb/>
滿城西方陣官軍詐降匡嗣欲納之興格曰彼氣甚鋭<lb/>
疑誘我也可整衆待之匡嗣不聽俄而劉廷翰陣於前<lb/>
崔彦進潛師躡其後李漢瓊崔翰趙延進兵繼至合擊<lb/>
之契丹軍大潰追至遂城西大敗之斬首萬三百級獲<lb/>
<pb n="KR2c0007_WYG_002-18a"/>
三將馬萬匹匡嗣棄旗鼓遁去獨興格整兵而退<lb/>
五年三月契丹兵十萬冦鴈門代州刺史楊業領麾下<lb/>
數百騎自西陘出至鴈門北口南向擊之契丹兵大敗<lb/>
殺其駙馬侍中蕭徹爾自是契丹畏業每望見旌旗即<lb/>
引去業本北漢節度使劉繼業為漢主繼元扞太原城<lb/>
東南面每殺傷王師及繼元降繼業猶據城苦戰帝素<lb/>
聞其勇欲招致之令中使諭繼元俾招繼業繼元遣親<lb/>
信往繼業乃北面再拜大慟釋甲來見帝慰撫之復姓<lb/>
<pb n="KR2c0007_WYG_002-18b"/>
楊氏止名業拜代州刺史時以業善戰號楊無敵　冬<lb/>
十月契丹主賢入冦圍瓦橋闗官軍陣于水南耶律興<lb/>
格帥精騎渡水而戰官軍大敗興格追至莫州　十一<lb/>
月己酉帝自將禦契丹戊午次大名會契丹主引去帝<lb/>
欲復伐幽州李昉力陳其未可帝以劉遇曹翰為幽州<lb/>
部署遂還京　時廷臣多迎帝意言宜速取幽薊張齊<lb/>
賢上疏曰方今海内一家朝野無事闗聖慮者豈不以<lb/>
河東新平屯兵尚衆幽燕未下輦運為勞臣愚以為此<lb/>
<pb n="KR2c0007_WYG_002-19a"/>
不足慮也自河東初下臣知忻州捕得契丹納粟典吏<lb/>
皆云自山後轉般以授河東以臣料契丹能自備軍食<lb/>
則於太原非不盡力然終為我有者力不足也河東初<lb/>
平人心未固嵐憲忻代未有軍砦入冦則田牧頓失擾<lb/>
邉則守備可虞及國家守要害増壁壘左控右扼疆事<lb/>
甚嚴恩信已行民心已定乃於鴈門陽武谷來爭小利<lb/>
此其智力可料而知也聖人舉事動在萬全百戰百勝<lb/>
不如不戰而勝若重之慎之則契丹不足吞燕薊不足<lb/>
<pb n="KR2c0007_WYG_002-19b"/>
取自古疆場之難非盡由敵國亦多邉吏擾而致之若<lb/>
緣邉諸砦撫馭得人但使峻壘深溝畜力養鋭以逸自<lb/>
處寧我致人此李牧所以用趙也所謂擇卒不如擇將<lb/>
任力不如任人如是則邉鄙寧邉鄙寧則輦運減輦運<lb/>
減則河北之民獲休息矣臣聞家六合者以天下為心<lb/>
豈止爭尺寸之事角强弱之勢而已乎是故聖人先本<lb/>
而後末安内以養外陛下以德懷逺以惠勤民内治既<lb/>
成逺人之歸可立而待也帝嘉納之　吕中曰齊賢之<lb/>
<pb n="KR2c0007_WYG_002-20a"/>
論其知本矣然徒知遼未可伐而不知燕薊在所當取<lb/>
豈惟齊賢雖趙普田錫王禹偁亦不之知也葢燕薊之<lb/>
所當取者有二一則版籍之民苦於流徙二則山河之<lb/>
險移於强敵燕薊不收則河北之地不固河北不固則<lb/>
河南不可髙枕而卧也特太宗時未有可取之機耳<lb/>
契丹主還國以耶律興格為裕恱裕恱契丹至貴之職<lb/>
也興格智畧宏逺善料敵每戰勝讓功諸將故士卒樂<lb/>
為之用<lb/>
<pb n="KR2c0007_WYG_002-20b"/>
六年春正月癸卯置平塞靜戎二軍辛亥易州破契丹<lb/>
數千衆復改靜戎軍為安靜軍　秋七月遣使如渤海<lb/>
渤海本髙麗别種契丹嘗取其扶餘城為東丹府時帝<lb/>
將大舉伐契丹遣使賜其王詔書令發兵以應約滅遼<lb/>
之日幽薊土宇復歸中朝朔漠之外悉與渤海竟無至<lb/>
者帝後復遣使如髙麗諭令發兵西會髙麗亦不能應<lb/>
七年九月契丹主賢幸雲州至焦山有疾命韓德讓耶<lb/>
律色珍受遺詔立長子梁王隆緒而卒隆緒小字文殊<lb/>
<pb n="KR2c0007_WYG_002-21a"/>
努生十二年矣既嗣位諡賢曰孝成皇帝廟號景宗尊<lb/>
母蕭氏為太后專國事復國號曰大契丹改元統和后<lb/>
以德讓為政事令兼樞宻使總宿衛兵巴固濟總領山<lb/>
西諸州事耶律興格為南面行軍都統<lb/>
雍熙三年春正月庚寅以曹彬田重進潘美等為都部<lb/>
署將兵伐契丹初賀懷浦將兵屯三交好議邉事與其<lb/>
子知雄州賀令圖上言契丹主少母后專政寵幸用事<lb/>
請乘其釁以取燕薊帝信之於是以曹彬為幽州道行<lb/>
<pb n="KR2c0007_WYG_002-21b"/>
營都部署崔彦進副之米信為西北道都部署杜彦圭<lb/>
副之出雄州田重進為定州路都部署出飛狐潘美為<lb/>
雲應朔等州都部署楊業副之出鴈門　三月癸酉曹<lb/>
彬趨涿州遣先鋒將李繼隆破契丹兵取固安新城二<lb/>
縣進攻涿州克之殺其將和斯敵兵復集米信獨以麾<lb/>
下三百人接戰被圍數重信持大刀大呼突圍而出會<lb/>
彬遣兵至遂敗契丹兵於新城東北丁丑田重進出飛<lb/>
狐南遇契丹兵擊破之契丹西南面招安使大鵬翼率<lb/>
<pb n="KR2c0007_WYG_002-22a"/>
衆來拒重進陣於東命部將荆嗣出其西乘暮薄崖以<lb/>
短兵接戰契丹兵投崖而下殺獲甚衆挑戰數日敵勢<lb/>
頗張時譚延美屯小沼嗣令延美列隊平川别遣二百<lb/>
人執白幟于道側嗣以所部疾驅往鬬契丹兵見旗幟<lb/>
綿亘疑大軍繼至欲遁去重進乘之契丹兵崩潰生擒<lb/>
大鵬翼飛狐靈丘皆降　丁亥潘美自西徑入與契丹<lb/>
兵遇追至寰州破之刺史趙彦章以城降進圍朔州節<lb/>
度副使趙希贊亦舉城降遂轉攻應雲州皆克之　夏<lb/>
<pb n="KR2c0007_WYG_002-22b"/>
四月己酉田重進戰飛狐北再破之殺其二將趙普上<lb/>
疏曰伏覩今春出師將以收復幽薊屢聞克捷深快輿<lb/>
情然晦朔薦更已及初夏尚稽克復屬在炎蒸飛輓甚<lb/>
煩戰鬬未息王師漸老吾民亦疲夙夜思之頗増疑慮<lb/>
戰者危事難保其萬全兵者凶器深戒于不戢前書有<lb/>
兵久生變之言此可以深慮也茍更圖淹緩轉失機宜<lb/>
旬朔之間便渉秋序臣又慮内地先困邉境漸涼敵則<lb/>
弓勁馬肥我則人疲師老恐於此際或誤指蹤伏望速<lb/>
<pb n="KR2c0007_WYG_002-23a"/>
詔班師無容玩冦不報　五月庚午曹彬引兵退與契<lb/>
丹耶律興格戰於岐溝敗績初諸將陛辭帝謂曰潘美<lb/>
但先趨雲朔卿等以十萬衆聲言取幽州且持重緩行<lb/>
不得貪利敵聞大兵至必悉衆救范陽不暇援山後矣<lb/>
及彬等乘勝而前所至克捷每捷奏聞帝訝其進兵之<lb/>
速彬既次涿契丹南京留守耶律興格兵少不敢出戰<lb/>
夜則令輕騎掠其單弱以脅餘衆晝則以精鋭張其勢<lb/>
又設伏林莽以絶糧道彬居涿旬日食盡退師雄州以<lb/>
<pb n="KR2c0007_WYG_002-23b"/>
援餽餉帝聞之曰豈有敵人在前反退軍以援芻糧失<lb/>
䇿之甚也亟遣使止彬勿前急引師緣白溝河與米信<lb/>
軍接俟美盡畧山後地會重進東下合勢以取幽州彬<lb/>
部下諸將聞美重進累捷恥握重兵不能有所攻取謀<lb/>
議蜂起彬不得已乃裹糧與米信復趨涿州興格聞之<lb/>
以輕兵來薄伺蓐食則擊離伍單出者且戰且却由是<lb/>
軍士自救不暇結方陣塹地兩邉而行時方炎暑軍渴<lb/>
乏井漉淖而飲凡四日始得至涿士卒困乏糧又將盡<lb/>
<pb n="KR2c0007_WYG_002-24a"/>
會契丹主隆緒與其太后自駞羅口將大兵應援趨涿<lb/>
州彬信復退興格因出兵躡之戰於岐溝闗彬信敗走<lb/>
無復行伍夜渡拒馬河興格引精兵追及溺者不可勝<lb/>
計彬信南趨易州方瀕沙河而㸑聞興格引兵復至驚<lb/>
潰死者過半沙河為之不流棄戈甲如丘山知幽州行<lb/>
府事劉保勲死之興格請乘勝畧地至河為界太后不<lb/>
從引兵還燕封興格為宋國王丙子帝詔曹彬米信及<lb/>
崔彦進等還令田重進屯定州潘美還代州徙雲應朔<lb/>
<pb n="KR2c0007_WYG_002-24b"/>
寰四州吏民及吐谷渾部族分置河東京西時契丹耶<lb/>
律色珍將兵十萬至定安西賀令圖遇之敗績南奔色<lb/>
珍追及戰於五臺死者數萬人明日攻蔚州令圖與潘<lb/>
美帥師往救與色珍戰於飛狐又敗於是渾源應州將<lb/>
皆棄城走色珍乘勝入寰州殺其守城吏卒千餘潘美<lb/>
既敗于飛狐副將楊業引兵䕶雲應寰朔吏民内徙時<lb/>
耶律色珍已䧟寰州兵勢甚盛楊業遇之欲領兵出大<lb/>
石路直入石碣谷以避其鋒護軍王侁等以為畏懦欲<lb/>
<pb n="KR2c0007_WYG_002-25a"/>
從鴈門北川中而往業不可侁曰君侯素號無敵今逗<lb/>
撓不戰得非有他志乎業曰業非避死葢時有未利徒<lb/>
殺士卒而功不立今君責業以不死當為諸公先乃引<lb/>
兵自石跌路趨朔州將行泣謂美曰此行必不利業太<lb/>
原降將分當死上不之殺寵以連帥授之兵柄非縱敵<lb/>
不擊葢欲伺便以立尺寸功報國家耳今諸君責業避<lb/>
敵尚敢自愛乎因指陳家谷口曰諸君幸於此張歩兵<lb/>
强弩以相援也業轉戰當至此可夾擊之不然無遺類<lb/>
<pb n="KR2c0007_WYG_002-25b"/>
矣美遂與侁帥麾下陣於谷口色珍聞業且至遣副部<lb/>
署蕭達蘭伏兵於路業至色珍擁衆為戰勢業麾幟而<lb/>
進色珍佯敗伏兵四起色珍還兵前戰業大敗退趨狼<lb/>
牙村侁自寅至巳不得業報使人登托囉臺望之無所<lb/>
見以為契丹敗走欲爭其功即領兵離谷口美不能制<lb/>
乃緣交河西南而進行二十里聞業敗即麾兵却走賀<lb/>
懷浦敗没業且戰且行自午至暮果至谷口望見無人<lb/>
拊膺大慟再率麾下力戰身被數十創士卒殆盡猶手<lb/>
<pb n="KR2c0007_WYG_002-26a"/>
刃數十百人馬重傷不能進匿深林中耶律實迪望見<lb/>
袍影射之業墮馬被擒其子延玉死焉業因太息曰上<lb/>
遇我厚期討賊捍邉以報而反為姦臣所迫致王師敗<lb/>
績何面目求活耶乃不食三日死業既敗麾下尚百餘<lb/>
人業謂曰汝等各有父母妻子與我俱死無益也可走<lb/>
還報天子衆感激皆戰死無一生還者於是雲應朔州<lb/>
及諸城將吏聞業死悉棄城走色珍復䧟其地事聞帝<lb/>
深痛惜詔贈業太尉削美三任除侁名初議興兵獨與<lb/>
<pb n="KR2c0007_WYG_002-26b"/>
樞宻院計中書不預聞及敗帝悔謂樞使張齊賢等曰<lb/>
卿等共睹朕自今復作如此事否　秋七月庚午以曹<lb/>
彬等違詔失律各貶官有差初米信軍潰獨李繼隆所<lb/>
部成列而還田重進亦全軍不敗詔以重進為馬歩軍<lb/>
都虞候繼隆知定州　丁亥以張齊賢知代州帝以楊<lb/>
業死訪近臣可知代州者時齊賢以言事忤帝意因請<lb/>
行乃命與潘美同領緣邉兵馬　十一月壬寅契丹主<lb/>
隆緒及蕭太后帥衆南下以耶律興格為先鋒都統時<lb/>
<pb n="KR2c0007_WYG_002-27a"/>
劉廷讓帥師數萬並海而北與李敬源合兵將趨燕興<lb/>
格聞之以兵扼要害逆戰於君子館天方盛寒士卒皆<lb/>
不能彀弓弩會隆緒兵大至圍廷讓數重廷讓先分精<lb/>
兵屬李繼隆為後援繼隆退保樂壽廷讓力不敵一軍<lb/>
盡没以數騎脱走李敬源楊重進皆死之先是興格諜<lb/>
紿賀令圖曰我獲罪本國旦夕願歸南朝令圖信之私<lb/>
遺重錦十兩及廷讓敗興格宣言願見雄州賀使君令<lb/>
圖意其來降欲擅其功即引數十騎逆之既至帳下興<lb/>
<pb n="KR2c0007_WYG_002-27b"/>
格據胡床罵曰汝常好經度邉事今乃送死來耶令左<lb/>
右殺其從騎而執之自是河朔戍兵無復鬬志契丹乘<lb/>
勝長驅而南遂䧟深邢德三州殺官吏俘士民輦金帛<lb/>
而去魏博之北民尤苦焉帝聞之下詔自悔而釋敗潰<lb/>
將士之罪且蠲河北逋租給復三年令圖貪功生事輕<lb/>
而無謀初與其父懷浦首謀北伐一嵗中父子皆敗且<lb/>
貽中國之害　壬子契丹薄代州城副部署盧漢贇畏<lb/>
懦保壁自固張齊賢選廂軍二千出禦之誓衆感慨無<lb/>
<pb n="KR2c0007_WYG_002-28a"/>
不一當百契丹少却先是齊賢遣使約潘美以并師來<lb/>
會戰使為契丹所執俄而美使至云師出至柏井得宻<lb/>
詔云東路王師敗衂并之全軍不許出戰已還州矣時<lb/>
契丹兵塞川齊賢曰敵知美來而不知美退乃閉美使<lb/>
室中夜發兵二百人持一幟負一束芻距州西南三十<lb/>
里列幟燃芻契丹遥見火光中有旗幟意謂并師至駭<lb/>
而北走齊賢先伏歩卒二千於土鐙砦掩擊大敗之殺<lb/>
其國舅詳衮特爾格宫使蕭達哩斬首數百獲馬二千<lb/>
<pb n="KR2c0007_WYG_002-28b"/>
器械無筭<lb/>
四年春正月丙戌詔行營將士戰敗潰散並釋不問緣<lb/>
邉城堡備禦有勞者具以名聞録死事文武官子孫蠲<lb/>
河北雍熙三年以前逋租敵所蹂踐者給復三年軍所<lb/>
過二年餘一年　二月繕治河北諸州軍城隍　帝將<lb/>
大發兵討契丹遣使募兵於河南北四十餘郡凡八丁<lb/>
取一以充義軍京東轉運使李維清曰若是天下不耕<lb/>
矣三上疏爭之李昉等亦相率言河南之民罔知戰鬬<lb/>
<pb n="KR2c0007_WYG_002-29a"/>
或慮人情揺動因而為盗非計之得乃詔獨選河北而<lb/>
諸路悉罷<lb/>
端拱元年冬十月契丹主隆緒攻涿州城破遂進攻長<lb/>
城士卒潰圍南走隆緒邀擊之殺獲畧盡　十一月契<lb/>
丹攻滿城祁州及新樂皆䧟之己丑郭守文破契丹于<lb/>
唐河　時北鄙騷動帝憂之訪羣臣以邉事右拾遺王<lb/>
禹偁獻禦戎十䇿大畧假漢事以明之漢十二帝言賢<lb/>
明者文景也言昏亂者哀平也然文景之世軍臣單于<lb/>
<pb n="KR2c0007_WYG_002-29b"/>
最為强盛候騎至雍火照甘泉哀平之時呼韓邪單于<lb/>
每嵗來朝委質稱臣邉烽罷警何耶葢文景當軍臣强<lb/>
盛之時而外任人内修政使不能為深患者由乎德也<lb/>
哀平當呼韓衰弱之際雖外無良將内無賢臣而致其<lb/>
來朝者係於時也今國家之廣大不下漢契丹即强盛<lb/>
至如撓邉侵塞豈有候騎至雍火照甘泉之事乎亦在<lb/>
乎外任人内修德耳臣愚以為外則合兵勢而重將權<lb/>
下詔感勵邉人使知取幽薊舊疆非貪其土地内則省<lb/>
<pb n="KR2c0007_WYG_002-30a"/>
官以寛經費抑文士以激武夫信用大臣以資其謀禁<lb/>
游惰以厚民力帝深嘉之<lb/>
二年春正月契丹䧟易州遷其民于燕癸巳詔議北伐<lb/>
張洎言中國禦戎惟恃險阻今自飛狐以東皆為契丹<lb/>
所有既失地利而河朔列壁皆具城自固莫可出戰此<lb/>
又分兵之過也請於沿邉建三大鎮各統十萬之衆鼎<lb/>
峙而守仍命親王出臨魏府以控其要則契丹雖有精<lb/>
兵豈敢越而南侵制敵之方盡於此矣宋琪言國家取<lb/>
<pb n="KR2c0007_WYG_002-30b"/>
燕於雄霸直進非我戰地如令大軍於易州循孤山渉<lb/>
涿水抵桑乾河出安祖寨則東瞰燕城纔及一舎此周<lb/>
德威取燕之路下視孤壘浹旬必克山後八州聞薊門<lb/>
不守必盡歸降勢使然也然兵凶器聖人不得已而用<lb/>
之若選使通好弭戰息民此亦䇿之得也李昉王禹偁<lb/>
亦多以修好為言帝納之　八月尹繼倫大破契丹兵<lb/>
於徐河時朝廷聞契丹復至遣李繼隆發鎮定兵萬餘<lb/>
護送糧餽數千乘趨威虜耶律興格聞之帥精騎數萬<lb/>
<pb n="KR2c0007_WYG_002-31a"/>
邀諸途北面都巡檢使尹繼倫適領兵徼巡路遇之興<lb/>
格不顧而南繼倫曰彼蔑視我耳彼捷還則乘勝而驅<lb/>
我北去不捷亦且洩怒於我將無遺類矣為今日計當<lb/>
卷兵銜枚以躡之彼鋭氣前趨不虞我之至力戰而勝<lb/>
足以自樹縱死猶不失為忠義豈可泯然而死為邊地<lb/>
鬼乎衆皆憤激從命繼倫令秣馬俟夜人持短兵潛躡<lb/>
其後行數十里至唐州徐河天未明興格去大軍四五<lb/>
里會食訖將戰繼隆方陣于前以待繼倫從後急擊殺<lb/>
<pb n="KR2c0007_WYG_002-31b"/>
契丹一大將衆皆驚潰興格方食失箸為短兵中其臂<lb/>
創甚乘馬先遁餘衆引去契丹為之奪氣自是不敢大<lb/>
入冦每相戒曰當避黑面大王以繼倫面黑故云<lb/>
至道元年二月契丹大將韓德威率衆萬騎誘党項囉<lb/>
朗等族自振武入冦折御卿邀擊敗之於子河汊囉朗<lb/>
等乘亂反擊德威殺其將突厥哈里等德威僅以身免<lb/>
　夏四月契丹冦雄州何承矩條子河汊之捷諭州民<lb/>
且掲于市契丹諜知愧忿將襲取承矩以雪恥夜引數<lb/>
<pb n="KR2c0007_WYG_002-32a"/>
千騎抵城下承矩整兵出拒遲明與契丹酣戰契丹復<lb/>
走帝聞謂承矩輕佻生事罷之　十二月契丹韓德威<lb/>
諜知折御卿有疾遂帥衆犯邉以報子河汊之役御卿<lb/>
力疾禦之德威聞其至不敢進既而疾甚母宻召之歸<lb/>
御卿曰世受國恩邉冦未滅御卿罪也今臨敵安可棄<lb/>
士卒自便死於軍中乃其分也為白太夫人無念我忠<lb/>
孝豈得兩全言訖泣下明日卒于師契丹兵亦退<lb/>
　　西夏叛服<hi>繼遷德明</hi>
<pb n="KR2c0007_WYG_002-32b"/>
太祖建隆元年定難節度使李彛興入貢李氏自思恭<lb/>
歴唐末五代世有夏州周顯德中封彛興西平王至是<lb/>
加太尉<lb/>
乾德五年李彛興卒子克睿立<lb/>
太宗太平興國三年李克睿卒子繼筠立<lb/>
四年王師伐漢繼筠遣其將李光逺光憲率蕃漢兵渡<lb/>
河畧太原境以張軍勢<lb/>
五年李繼筠卒弟繼捧立<lb/>
<pb n="KR2c0007_WYG_002-33a"/>
七年五月李繼捧入朝獻銀夏綏宥四州地繼捧自陳<lb/>
願居京師乃遣使夏州護緦麻已上親赴闕授繼捧彰<lb/>
德軍節度使併官其昆弟克信等十二人有差遂曲赦<lb/>
夏州管内以曹光實為四州都巡檢使　六月李繼遷<lb/>
叛走地斤澤繼遷繼捧族弟也時為管内都知蕃落使<lb/>
居銀州聞朝使至遣赴闕乃詐言乳母死出塟遂與其<lb/>
黨數十人奔入地斤澤<lb/>
八年知夏州尹憲都巡檢曹光實襲繼遷破之斬首五<lb/>
<pb n="KR2c0007_WYG_002-33b"/>
百級焚四百餘帳獲其母與妻繼遷遁去<lb/>
雍熙二年二月繼遷䧟銀州先是繼遷既敗轉徙無常<lb/>
處復連娶豪族漸以彊大而西人以李氏世著恩德往<lb/>
往多歸之繼遷因語其豪右曰李氏世有西土今一日<lb/>
絶之爾等不忘李氏能從我興復乎衆曰諾遂與弟繼<lb/>
冲赴夏州詐降誘殺曹光實于葭蘆川因襲據銀州復<lb/>
破會州焚城郭而去事聞朝廷遣知秦州田仁朗等將<lb/>
兵討之　五月徴田仁朗還副將王侁擊繼遷走之初<lb/>
<pb n="KR2c0007_WYG_002-34a"/>
繼遷既殺曹光實遂圍三族砦砦將折遇乜殺監軍使<lb/>
者與繼遷合田仁朗行次綏州請益兵留月餘俟報時<lb/>
繼遷乘勝進攻撫寧砦仁朗聞之喜曰戎人常烏合冦<lb/>
邉勝則進敗則走不可窮其巢穴今繼遷嘯聚數萬盡<lb/>
鋭以攻孤壘撫寧小而固非浹旬所能破我俟其困以<lb/>
大兵臨之分遣强弩三百邀其歸路敵成擒矣部署已<lb/>
定仁朗欲示閒暇縱酒樗蒲侁等因媒孽之帝聞三族<lb/>
已䧟大怒徴仁朗還下御史獄劾問請益兵及䧟三族<lb/>
<pb n="KR2c0007_WYG_002-34b"/>
狀仁朗對曰銀綏夏三州兵皆以城守為詞不遣三族<lb/>
去綏州逺非元詔所救也臣已定擒繼遷策會詔至不<lb/>
果因言繼遷得𦍑戎情願優詔懷來或以厚利啖部落<lb/>
酋長令圖之不爾他日大為邉患帝愈怒特貸死竄商<lb/>
州是月侁等出銀州北破悉利諸砦梟其黨折羅遇麟<lb/>
州諸蕃皆請納馬贖罪助討繼遷侁遂舉所部入濁輪<lb/>
川斬賊首五千級繼遷及遇乜遁去時詔郭守文與侁<lb/>
同領邉事守文復與知夏州尹憲擊鹽城諸蕃焚千餘<lb/>
<pb n="KR2c0007_WYG_002-35a"/>
帳由是銀麟夏三州蕃百二十五族悉内附<lb/>
三年繼遷請降于契丹契丹冊封為夏國王以義成公<lb/>
主妻之　夏四月夏州安守中以衆三萬與繼遷戰于<lb/>
王亭鎮敗績繼遷追至城門而還<lb/>
端拱元年五月復以李繼捧為定難節度使遣之鎮帝<lb/>
嘗謂繼捧曰汝在夏州用何道以制諸部對曰𦍑人鷙<lb/>
悍但羈縻而已非能制也會有言繼遷悉知朝廷事疑<lb/>
繼捧洩之乃出繼捧為崇信軍節度至是繼遷侵擾日<lb/>
<pb n="KR2c0007_WYG_002-35b"/>
甚諸將用兵無功帝從趙普計復命繼捧鎮夏州賜姓<lb/>
名趙保忠厚賜而遣之以招繼遷<lb/>
淳化二年秋七月李繼遷請降以為銀州觀察使賜姓<lb/>
名趙保吉先是繼捧至夏州數月即言繼遷悔過歸欵<lb/>
詔授繼遷銀州刺史然實無降心也至是與繼捧戰于<lb/>
安慶澤繼遷中流矢遁去轉攻夏州繼捧乞濟師乃遣<lb/>
翟守素出兵援之守素至繼遷納欵奉表謝罪遂有是<lb/>
命且以其子德明為管内蕃落使行軍司馬未幾繼遷<lb/>
<pb n="KR2c0007_WYG_002-36a"/>
復叛<lb/>
五年春正月詔以李繼隆為河西都部署討李繼遷先<lb/>
是轉運副使鄭仁寶議禁鹽池用困繼遷繼遷遂率邉<lb/>
人四十二族㓂掠環州邉將多為所敗久之繼遷欲徙<lb/>
綏州民於平夏部將髙文岯等因衆不樂反攻敗之繼<lb/>
遷復圍堡砦掠居民焚積聚遂攻靈州朝廷乃命繼隆<lb/>
討之　三月乙亥李繼隆將兵入夏州時繼捧聞繼隆<lb/>
且至先挈其母妻子女壁于野外上言與繼遷解怨獻<lb/>
<pb n="KR2c0007_WYG_002-36b"/>
馬五十匹乞罷兵帝覽奏立遣中使督繼隆進軍及師<lb/>
壓境繼遷因襲繼捧營欲併其衆繼捧方寢聞難作單<lb/>
騎走還城指揮使趙光嗣閉之别室開門迎繼隆繼隆<lb/>
執之送汴繼遷遁去繼捧至京赦之封宥罪侯　夏四<lb/>
月甲申墮夏州城帝以夏州深在沙漠奸雄因以竊據<lb/>
欲墮其城宰相吕䝉正曰自赫連築城以來每為闗右<lb/>
之患若遂廢之萬世利也乃詔墮之遷其民于銀綏是<lb/>
年繼遷復遣使貢馬謝罪<lb/>
<pb n="KR2c0007_WYG_002-37a"/>
至道元年六月李繼遷遣押衙張浦以良馬槖駞來獻<lb/>
帝令衛士射于後圃俾浦觀之士皆拓兩石弓有餘力<lb/>
帝笑問浦曰𦍑人敢敵否對曰𦍑部弓弱矢短但見此<lb/>
長巨人則已遁矣况敢敵乎帝留浦京師遣使拜繼遷<lb/>
鄜州節度使繼遷不受　秋七月李繼遷冦清逺軍守<lb/>
將張延擊敗之<lb/>
二年夏四月遣李繼隆等分道討李繼遷初帝命白守<lb/>
榮等護芻粟四十萬赴靈州李繼遷邀擊于浦洛河守<lb/>
<pb n="KR2c0007_WYG_002-37b"/>
榮衆潰運餉盡為所奪帝怒命繼隆為環慶等州都部<lb/>
署將兵討之會曹燦自河西還言繼遷衆萬餘方圖靈<lb/>
武城中告急使為繼遷所得則頓兵不去矣吕端請發<lb/>
兵由麟府鄜延環慶三道以擣平夏襲其巢穴則靈武<lb/>
之圍自解或云盛夏渉旱海水泉竭糧運艱辛不如靜<lb/>
以待之帝不聽即部分諸將命繼隆出環丁罕出慶范<lb/>
廷召出延王超出夏張守恩出麟五路進討直趨平夏<lb/>
保安軍奏獲繼遷母帝用㓂凖議且斬之吕端言昔項<lb/>
<pb n="KR2c0007_WYG_002-38a"/>
羽得太公欲烹之漢祖曰願遺我一杯羮夫舉大事者<lb/>
不顧其親况繼遷敵國悖逆之人哉斬之徒樹仇怨益<lb/>
堅其叛不若置延州善養視之以繫繼遷心帝從之<lb/>
八月李繼隆率諸將進軍期抵烏白池繼隆遣其弟繼<lb/>
和駞奏以環州道迂欲自清岡峽直趨繼遷巢穴不及<lb/>
援靈武上怒曰汝兄必敗吾事矣因手札切責使未至<lb/>
而繼隆已發兵與丁罕合行十日不見敵引軍還張守<lb/>
恩見敵不擊獨范廷召與王超至烏白池與賊遇時賊<lb/>
<pb n="KR2c0007_WYG_002-38b"/>
鋭甚超持重不進其子德用年十七為先鋒請乘之轉<lb/>
戰三日敵遂却德用曰歸師遇險必亂乃領兵先絶要<lb/>
害下令曰亂行者斬一軍肅然賊見其師整不敢逼廷<lb/>
召等大小數十戰互有勝負而諸將失期士卒困乏終<lb/>
　<lb/>
三年二月李繼遷遣使納欵且求蕃任會帝崩太子初<lb/>
即位方在諒隂許之授繼遷充定難節度使且割夏綏<lb/>
銀宥靜五州與之張浦亦遣還繼遷尋遣弟瑗詣闕謝<lb/>
<pb n="KR2c0007_WYG_002-39a"/>
未幾復抄邉<lb/>
真宗咸平五年三月李繼遷大合蕃部攻䧟靈州繼遷<lb/>
改靈州為西平府居之先是帝以靈武事訪李至至言<lb/>
河湟之地蕃漢雜居是以先王置之度外今靈州不可<lb/>
不棄若移朔方軍於環州保固邉境亦一時之權也帝<lb/>
不決時繼遷抄掠益甚帝以張齊賢為涇原諸路經畧<lb/>
使禦之齊賢亦言靈武孤城必難固守徒使軍民六七<lb/>
萬䧟于危亡之地無益通判永興軍何亮復上安邉書<lb/>
<pb n="KR2c0007_WYG_002-39b"/>
言靈武地方千里表裏山河舎之則敵人之利廣且饒<lb/>
矣一患也自環慶至靈武凡千里西域諸衆合而為一<lb/>
二患也冀北馬之所生自匈奴猖獗無匹馬南來惟資<lb/>
西域西域既分為二其右乃西戎之東偏實為夏賊之<lb/>
境其左乃西域之西偏如舎靈武復合為一夏賊桀黠<lb/>
俾諸戎不得貨馬未知戰馬何從來三患也請築溥樂<lb/>
耀德二城以通河西之糧道靈武居絶域之外不築此<lb/>
二城為唇齒與捨靈武無異帝覽奏復詔羣臣議棄守<lb/>
<pb n="KR2c0007_WYG_002-40a"/>
之宜楊億上疏引漢棄朱崖為喻請棄靈武守環慶與<lb/>
李至前議合輔臣復以靈州乃必爭之地茍失之則緣<lb/>
邉諸郡皆不可保帝惑之李沆曰繼遷不死靈武終非<lb/>
朝廷有也莫若遣使宻召州將使部分軍民空壘而歸<lb/>
如此則闗右之民息肩矣帝不從以王超為西面行營<lb/>
都部署將步騎六萬援靈州會繼遷冦清逺軍都監段<lb/>
義叛降于繼遷繼遷勢益張復攻定州懷逺曹燦以蕃<lb/>
兵邀擊之稍稍斬獲而王超所將大軍卒不能進靈州<lb/>
<pb n="KR2c0007_WYG_002-40b"/>
遂䧟知州事裴濟死之帝得報悔不用李沆之言<lb/>
六年六月李繼遷圍麟州詔金明巡檢李繼周擊之知<lb/>
州事衛居寶出竒兵突戰繼遷㧞營遁去　十月李繼<lb/>
遷轉攻西蕃取西涼府都首領潘羅支偽降集六谷蕃<lb/>
部合擊繼遷繼遷大敗中流矢死子德明立契丹封德<lb/>
明為西平王時環慶邉臣以德明初立乞降詔慰撫之<lb/>
帝乃詔德明令審圖去就知鎮戎軍曹瑋上言繼遷擅<lb/>
河南地二十年兵不解甲使中國有西顧之憂今其國<lb/>
<pb n="KR2c0007_WYG_002-41a"/>
危子弱不即捕滅後更强盛不可制矣願假臣精兵出<lb/>
其不意擒德明送闕下復河南為郡縣此其時也帝欲<lb/>
以恩致德明不報<lb/>
景德三年九月李德明奉表歸欵復遣劉仁朂進誓表<lb/>
十月授德明充定難節度使封西平王賜賚甚厚給奉<lb/>
如内地因索子弟入質德明謂非先世故事不遣惟獻<lb/>
駝馬謝恩而已自是德明嵗朝貢不絶<lb/>
大中祥符三年夏州饑德明上表求粟百萬朝議不知<lb/>
<pb n="KR2c0007_WYG_002-41b"/>
所出或言德明方納欵而敢渝誓請降詔責之王旦曰<lb/>
第詔德明云已敕有司具粟百萬于京師其遣衆來取<lb/>
德明得詔慙曰朝廷有人遂止<lb/>
九年德明表邉臣罕守舊制各務邀功漸乖盟約詔答<lb/>
之<lb/>
乾興二年德明以兵攻麟州柔逺砦巡檢楊承吉與戰<lb/>
不利命曹瑋為環慶秦州緣邉巡檢安撫使備禦之是<lb/>
年德明城懷逺鎮為興州<lb/>
<pb n="KR2c0007_WYG_002-42a"/>
仁宗天聖九年十月德明死子元昊立事見後<lb/>
　　交州之變<lb/>
太祖開寶六年五月交州丁璉入貢梁末交州土豪曲<lb/>
承美乘中國之亂據有十二州之地南漢遣將攻承美<lb/>
執之置交州節度乾德初節度使呉昌文死其將呉處<lb/>
玶爭立驩州刺史丁部領擊敗處玶等自領交州帥號<lb/>
大勝王署其子璉為節度使尋遜璉位漢既亡璉入貢<lb/>
授璉靜海軍節度封交阯郡王<lb/>
<pb n="KR2c0007_WYG_002-42b"/>
太宗太平興國五年秋七月交州丁璉及其父部領相<lb/>
繼死璉弟璿權行軍府事璿年尚幼大將黎桓幽璿别<lb/>
館而代領其衆時知邕州侯仁寳趙普女弟之夫也盧<lb/>
多遜與普有隙出仁寳於邕九年不代仁寳恐因循死<lb/>
嶺外乃上言交州亂可以偏師取之願乘傳詣闕面陳<lb/>
其狀帝喜將驛召仁寳多遜遽奏曰交州内擾此實天<lb/>
亡之秋但先召仁寶其謀必泄蠻冦預為之備未易取<lb/>
也不如宻令仁寶經度其事發兵長驅勢必萬全帝以<lb/>
<pb n="KR2c0007_WYG_002-43a"/>
為然以仁寶為交州水陸轉運使孫全興張濬崔亮劉<lb/>
澄賈湜王僎並為部署將兵討之全興濬亮由邕州澄<lb/>
湜僎由㢘州進桓聞之乃遣使為丁璿上表求襲位帝<lb/>
不許<lb/>
六年三月交州行營破賊于白藤江口獲戰艦二百於<lb/>
是知邕州侯仁寳率兵先進孫全興等頓兵花歩黎桓<lb/>
詐降以誘仁寳遂為所害會炎瘴軍士多死轉運使許<lb/>
仲宣以聞詔班師斬劉澄賈湜于軍徴全興下獄尋棄<lb/>
<pb n="KR2c0007_WYG_002-43b"/>
市<lb/>
八年春黎桓自稱權交州三使留後遣使來貢併上丁<lb/>
璿讓表帝賜桓詔曰朕且欲璿為統帥之名卿居副貳<lb/>
之任若璿將材無取童心如故然奕世承襲載綿星紀<lb/>
一朝舎去節鉞降同士伍理既非便居亦靡安宜遣璿<lb/>
母子盡室入朝即降制授卿節旄凡兹兩途爾當審處<lb/>
其一桓不聽命<lb/>
雍熙三年以黎桓為靜海軍節度使桓復上表求正領<lb/>
<pb n="KR2c0007_WYG_002-44a"/>
節鎮朝廷懲孫全興之敗不欲用兵許之丁氏由此遂<lb/>
滅四年復封桓為交阯郡王<lb/>
真宗景德三年五月交州黎桓死子龍廷殺其兄龍鉞<lb/>
而自立知廣州凌策等言桓諸子爭立衆心離叛請發<lb/>
本道兵討之帝以桓素修職貢不欲伐喪令緣海安撫<lb/>
使諭曉之龍廷復入貢後賜名至忠<lb/>
大中祥符三年春交州大校李公藴弑其主至忠自立<lb/>
為留後遣使入貢帝曰黎桓不義而得公藴尤而效焉<lb/>
<pb n="KR2c0007_WYG_002-44b"/>
甚可惡也然蠻俗何足責哉遂用桓故事封公藴為交<lb/>
阯郡王交州自公藴後世修職貢不絶然數盗邉至其<lb/>
王乾德遂大舉入冦神宗熙寧八年也時朝廷方議開<lb/>
疆知桂州沈起遣官入溪洞㸃集土丁為保伍又於融<lb/>
州强置城寨殺人以千數交人以為言罷起以知州劉<lb/>
彛代之彛至奏罷廣南所屯北兵而用槍杖手分戍復<lb/>
聽偏校言以為安南可取乃大治戈船交人來互市盡<lb/>
遏絶表疏亦不得達至是遂分三道入冦一自廣府一<lb/>
<pb n="KR2c0007_WYG_002-45a"/>
自欽州一自崑崙闗連䧟欽㢘二州殺土丁八千人事<lb/>
聞起坐貶安置郢州除彛名<lb/>
神宗熙寧九年春正月交人圍邕州知州蘇緘悉力拒<lb/>
守外援不至城遂䧟緘義不死賊手命其家三十六人<lb/>
皆先死藏屍于坎乃縱火自焚城中人感緘之義無一<lb/>
人從賊者於是交人盡屠其民凡五萬八千餘口事聞<lb/>
詔贈緘奉國節度使諡忠勇　二月以郭逵為安南招<lb/>
討使時會得交人露布言中國作青苗助役之法窮困<lb/>
<pb n="KR2c0007_WYG_002-45b"/>
生民今出兵欲相拯濟時相怒乃以天章閣待制趙卨<lb/>
為招討使將兵討之卨言逵老於邉事願以為使而已<lb/>
副之故有是命　冬十月郭逵敗交阯兵于富良江初<lb/>
逵次長沙先遣將復邕㢘而自將西進至富良江蠻以<lb/>
精兵乘船逆戰官軍不能濟趙卨分遣將吏伐木治攻<lb/>
具機石如雨蠻船皆壞因設伏擊之斬首數千殺其偽<lb/>
太子洪真李乾德懼遣使奉表詣軍門納欵時官兵八<lb/>
萬人冒暑涉瘴地死者過半富良江去其國不逺逵不<lb/>
<pb n="KR2c0007_WYG_002-46a"/>
敢渡得其廣源州門州思浪州蘇茂州桄榔縣而還羣<lb/>
臣稱賀詔以廣源為順州赦乾德罪治沈起劉彛開釁<lb/>
之罪安置隨秀州　陳邦瞻曰交州在宋世凡再叛初<lb/>
以侯仁寶後以沈起仁寶死起竄足為邉臣不務安輯<lb/>
而生事者之戒雖然交州小醜再勤王師卒無成功宋<lb/>
之不振甚矣<lb/>
　　蜀盗之平<lb/>
太宗淳化四年春蜀青神民王小波作亂初蜀亡其府<lb/>
<pb n="KR2c0007_WYG_002-46b"/>
庫之積悉輸汴京後任事者競喜功利於常賦外更置<lb/>
博買務禁商賈不得私市布帛蜀地狹民稠耕稼不足<lb/>
以給由是小民貧困兼并者益糴賤販貴以規利小波<lb/>
因聚衆為亂且曰吾疾貧富不均今為爾均之貧者爭<lb/>
附遂攻青神掠彭山殺縣令齊元振剖其腹實之以錢<lb/>
以其平日愛錢故也賊黨由是愈熾旁邑響應　十二<lb/>
月西川都巡檢使張玘與王小波戰于江原玘射中小<lb/>
波已而為小波所殺小波亦病創死其黨推小波妻弟<lb/>
<pb n="KR2c0007_WYG_002-47a"/>
李順為帥㓂掠州縣䧟卭州永康軍衆至數十萬<lb/>
五年春正月戊午李順攻䧟漢州復䧟彭州遂攻成都<lb/>
轉運使樊知古知府郭載及官屬出奔梓州順入城據<lb/>
之僣號大蜀王遣其黨四出攻刼州縣兩川大震帝議<lb/>
遣大臣撫諭趙昌言獨請遣兵急討無致滋蔓帝從之<lb/>
遣宦者王繼恩為兩川招安使分路進討以雷有終為<lb/>
峽路轉運使　二月乙未李順分遣楊廣數萬衆冦劍<lb/>
門上官正為劍門都監麾下有疲卒數百因勉激以忠<lb/>
<pb n="KR2c0007_WYG_002-47b"/>
義勇氣百倍力戰以守會成都監軍宿翰兵至正與之<lb/>
合迎擊賊衆斬馘幾盡餘衆三百分還成都順怒其驚<lb/>
衆盡斬之自此氣沮時朝廷聞蜀盗甚盛深以棧道為<lb/>
憂正以孤軍力戰破賊於是閣道無壅王師得以長驅<lb/>
而進　李順圍梓州初知梓州張雍聞王小波起即練<lb/>
士卒募强勇為城守計輦綿州金帛以實帑藏命官屬<lb/>
治戎器守械悉備至是順遣其黨帥衆二十萬圍梓城<lb/>
中兵纔三千雍悉智力禦之凡八十日王繼恩遣石智<lb/>
<pb n="KR2c0007_WYG_002-48a"/>
顒來援賊乃潰去　己亥王繼恩師至綿州賊潰走追<lb/>
殺其衆遂復綿州遣曹習破賊于老溪復閬巴蓬劍等<lb/>
州　五月王師至成都破賊十萬衆斬首三萬級獲李<lb/>
順遂復成都其黨張餘復攻䧟嘉戎瀘渝涪忠萬開八<lb/>
州開州監軍秦傳序死之　辛未降成都府為益州<lb/>
八月甲午以王繼恩為宣政使初中書以繼恩討蜀冦<lb/>
功欲除宣徽使帝曰朕讀前代史不欲令宦官預政宣<lb/>
徽執政之漸也止可授以他官宰相力言繼恩有大功<lb/>
<pb n="KR2c0007_WYG_002-48b"/>
非此不足以酬之帝怒深責相臣乃命學士張洎錢若<lb/>
水議别立宣政使以授之　辛丑以張詠知益州時王<lb/>
繼恩上官正宿翰等總兵討賊漸有成功頓師不進專<lb/>
務飲博其下恣横剽掠餘冦時復張大詠至勉正等親<lb/>
行臨發舉酒屬軍校曰爾曹䝉國厚恩此行當蕩平醜<lb/>
類若老師曠日即此地還為爾死所矣正由是決計深<lb/>
入大致克捷時㓂掠之際民多脅從詠諭以恩信使各<lb/>
歸田里且曰前日李順脅民為賊今日吾化賊為民不<lb/>
<pb n="KR2c0007_WYG_002-49a"/>
亦可乎時民間訛言有白頭翁午後食人兒女一郡囂<lb/>
然至暮路無行人既而得造訛者戮之民遂帖息詠曰<lb/>
妖訛之興沴氣乘之妖則有形訛則有聲止訛之術在<lb/>
乎識斷不在乎厭勝也初蜀士知向學而不樂仕宦詠<lb/>
察郡人張及李畋張逵三人皆有學行為鄉里所稱遂<lb/>
敦勉就舉士由是知勸民有諜訴者詠酌量情法輕重<lb/>
判數語以示之蜀人刻為戒民習風俗為之敦厚先是<lb/>
城中屯兵尚三萬人無半月之食詠知民間舊苦鹽貴<lb/>
<pb n="KR2c0007_WYG_002-49b"/>
而廩有餘積乃下其估聽民以米易鹽未踰月得米數<lb/>
十萬斛詠度有二嵗備乃奏罷陜西糧運帝聞之喜曰<lb/>
此人何事不了吾無憂矣　癸卯以㕘知政事趙昌言<lb/>
為川峽都部署時王繼恩在蜀不能戢衆帝意頗厭兵<lb/>
召昌言謂曰西川本自一國太祖平之今三十年矣昌<lb/>
言知帝指即前畫攻守之䇿帝喜命昌言帥蜀自繼恩<lb/>
以下並受節制既行或奏昌言有反相不宜握重兵尋<lb/>
罷知鳳翔府　上官正復雲安軍先是張餘賊衆攻䕫<lb/>
<pb n="KR2c0007_WYG_002-50a"/>
州白繼贇大敗之于西津口斬首二萬獲舟千餘艘正<lb/>
復連破賊于廣安嘉陵合州賊進攻陵州又為知州張<lb/>
旦所敗至是正等大敗張餘於雲安軍復其城<lb/>
至道元年二月丙午四川都監宿翰獲張餘于嘉州先<lb/>
是西川行營衛紹欽楊瓊屢破賊衆復蜀卭等州帝以<lb/>
蜀盗漸平下詔罪已畧曰朕委任非當燭理不明致彼<lb/>
親民之官不以惠和為政管𣙜之吏惟用刻削為功撓<lb/>
我烝民起為狂冦念兹失德是務責躬永鑒前非庶無<lb/>
<pb n="KR2c0007_WYG_002-50b"/>
貳過聞者感悦至是餘攻眉州翰擊敗之餘走嘉州為<lb/>
軍士所獲　是年召王繼恩還以上官正雷有終為四<lb/>
川招安使蜀冦悉平後數年復有王均之變<lb/>
真宗咸平三年春正月甲午益州戍卒作亂推王均為<lb/>
首初神衛卒戍益州以都虞候王均董福分領之福御<lb/>
衆有法所部皆優贍均好飲博軍裝悉以給費至是兵<lb/>
馬軡轄符昭壽與知益州牛冕大閱于東郊蜀人趨觀<lb/>
之二軍衣服鮮敝不等均衆由是慙憤而昭壽亦驕恣<lb/>
<pb n="KR2c0007_WYG_002-51a"/>
侵虐軍士素怨之是月朔戍卒趙延順等八人為亂遂<lb/>
殺昭壽益州官吏方賀正旦聞變皆奔竄知州牛冕與<lb/>
轉運使張適縋城而去惟都巡檢使劉紹榮冐刃格鬬<lb/>
衆寡不敵叛卒尚未有主欲奉紹榮紹榮攝弓矢罵曰<lb/>
我本燕人棄敵歸朝豈能與爾同逆耶亟見殺我終不<lb/>
負朝廷也監軍王澤召王均謂曰汝所部為亂盍往招<lb/>
安之叛卒見均即擁之為主紹榮自經死均遂僣號大<lb/>
蜀改元化順署置官稱以小校張鍇為謀主均帥衆攻<lb/>
<pb n="KR2c0007_WYG_002-51b"/>
䧟漢州進攻綿州不克直趨劒州為知州李士衡所敗<lb/>
還保益州帝時幸河朔將發大名聞之以戸部使雷有<lb/>
終為川峽招安使李惠石普李守倫並為巡檢使給歩<lb/>
騎八千往討之上官正李繼昌等皆𨽻焉　時知蜀州<lb/>
楊懷忠聞亂即調鄉丁會諸州巡檢兵討之懷忠入益<lb/>
州焚城北門至三井橋與賊黨戰數合懷忠不利而退<lb/>
復檄嘉眉等七州合兵再攻益州敗之乘勝逐賊至州<lb/>
南十五里砦于雞鳴原以俟王師均亦閉門自固　二<lb/>
<pb n="KR2c0007_WYG_002-52a"/>
月癸亥雷有終等至益州時都巡檢張思鈞已克漢州<lb/>
遂進壁升仙橋賊出攻砦有終擊走之　丁卯王均開<lb/>
城門偽遁雷有終等帥兵入城號令不肅官軍競剽掠<lb/>
賊閉闗發伏布牀榻于路口官軍不得出因為所殺有<lb/>
終等緣堞而墜得免李惠死之官軍退保漢州益州城<lb/>
中民皆奔迸四出復為賊黨追殺或囚縶之支解族誅<lb/>
以恐衆又脅士民之少壯者為兵先刺手背次髠首次<lb/>
黥面給軍裝令乘城與舊賊黨相間有終署榜招之至<lb/>
<pb n="KR2c0007_WYG_002-52b"/>
則署其衣袂釋之日數百人　冬十月甲辰雷有終復<lb/>
益州初賊由升仙橋分路襲王師有終帥兵逆擊大敗<lb/>
之王均單騎走還城遂撤橋塞門有終與石普進屯於<lb/>
城北分遣將校攻城三面賊出戰屢敗然王師每薄城<lb/>
輒會雨城滑不能上有終命為洞屋以進均亦對設敵<lb/>
樓以相拒有終遣卒焚之賊由是消沮復築月城以自<lb/>
固有終令卒䝉氊秉燧以入悉焚其望櫓機石先遣東<lb/>
西南砦鼓譟攻之有終普分主洞屋而前遂入城大敗<lb/>
<pb n="KR2c0007_WYG_002-53a"/>
之均夜與其黨二萬人突圍而遁有終疑有伏遣人縱<lb/>
火城中明日執嘗受偽署者數百人悉焚殺之時謂冤<lb/>
酷均既走所過斷橋塞路焚倉庫而去己丑有終遣楊<lb/>
懷忠追均至富順及之大敗其衆遂入城均縊死懷忠<lb/>
取均首及僣偽法物降其黨六千人詔進有終懷忠等<lb/>
秩流牛冕儋州張適連州<lb/>
四年十二月丁未詔蜀賊既平除追捕亡命餘詿誤之<lb/>
民並釋不問訛言動衆者有司斬以聞<lb/>
<pb n="KR2c0007_WYG_002-53b"/>
六年冬十月復以張詠知益州民聞詠再至皆鼓舞相<lb/>
慶轉運使黃觀上其治狀下詔褒美會遣謝濤巡撫西<lb/>
蜀帝令傳諭詠曰得卿在蜀朕無西顧之憂矣　是時<lb/>
内地亦多冦盗濮州賊夜入城掠知州王守信監軍王<lb/>
昭度家王禹偁時守黃州上疏曰伏以體國經野王者<lb/>
保邦之制也易曰王公設險以守其國自五季亂離各<lb/>
據城壘豆分𤓰剖七十餘年太祖太宗削平僣偽天下<lb/>
一家當時議者乃令江淮諸郡毁城隍收兵甲撤武備<lb/>
<pb n="KR2c0007_WYG_002-54a"/>
者二十餘年書生領州大郡給二十人小郡減五人以<lb/>
充常從號曰長吏實同旅人名為郡城蕩若平地雖則<lb/>
尊京師而抑郡縣為强幹弱枝之術亦匪得其中道也<lb/>
臣比在滁州值發兵挽漕闗城無人守禦止以白直代<lb/>
主開閉城池頺圯鎧仗不完及徙維揚稱為重鎮乃與<lb/>
滁州無異嘗出鎧甲三十副與巡警使臣彀弩張弓十<lb/>
損四五葢不敢擅自修治上下因循遂至於此今黃州<lb/>
城池器械復不及滁揚萬一水旱為灾盗賊竊發雖思<lb/>
<pb n="KR2c0007_WYG_002-54b"/>
備禦何以支吾葢太祖削諸侯跋扈之勢太宗杜僣偽<lb/>
覬望之心不得不爾其如設法維世久則弊生救弊之<lb/>
道在乎從宜疾若轉規固不可膠柱而鼓瑟也今江淮<lb/>
諸州大患有三城池頺圮一也兵仗不完二也軍不服<lb/>
習三也濮賊之興慢防可見望陛下特紆神斷許諸郡<lb/>
酌民户衆寡城池大小並置守捉軍士多不過五百人<lb/>
閲習弓劍然後漸葺城壁繕完甲胄則郡國有禦侮之<lb/>
備長吏免剽畧之虞矣<hi>按禹偁此䟽深切時弊故附見于此</hi>
<pb n="KR2c0007_WYG_002-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0007_WYG_002-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋史紀事本末卷二<lb/>
</p>
<p>
</p>
  </div>
</body>
</text>
</TEI>
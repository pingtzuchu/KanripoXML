<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋史紀事本末</head>
    <p>
<pb n="KR2c0007_WYG_000-1a"/>
欽定四庫全書　　　　　史部三<lb/>
　宋史紀事本末　　　　　紀事本末類<lb/>
　　提要<lb/>
　　　　<hi>臣</hi>等謹案宋史紀事本末二十八卷明陳邦<lb/>
　　　　瞻撰邦瞻字徳逺高安人萬厯戊戌進士官<lb/>
　　　　至兵部侍郎事蹟具明史本傳初禮部侍郎<lb/>
　　　　臨胊馮琦欲仿通鑑紀事本末例論次宋事<lb/>
　　　　分類相比以續袁樞之書未就而没御史南<lb/>
<pb n="KR2c0007_WYG_000-1b"/>
　　　　昌劉曰梧得其遺稿因屬邦瞻増訂成編大<lb/>
　　　　抵本於琦者十之三出於邦瞻者十之七自<lb/>
　　　　太祖代周迄文謝之死凡分一百九目於一<lb/>
　　　　代興廢治亂之跡梗概畧具𡊮樞義例最為<lb/>
　　　　賅博其鎔鑄貫串亦極精密邦瞻能墨守不<lb/>
　　　　變故詮叙頗有條理諸史之中宋史最為蕪<lb/>
　　　　穢不似資治通鑑本有脈絡可尋此書部别<lb/>
　　　　區分使一一就緒其書雖亞於樞其尋繹之<lb/>
<pb n="KR2c0007_WYG_000-2a"/>
　　　　功乃視樞為倍矣惟是書中紀事既兼及遼<lb/>
　　　　金兩朝當時南北分疆不能統一自當稱宋<lb/>
　　　　遼金三史紀事方於體例無乖乃專用宋史<lb/>
　　　　標名殊涉偏見至元史紀事本末邦瞻已别<lb/>
　　　　有成書此内如䝉古諸帝之立䝉古立國之<lb/>
　　　　制諸篇皆專紀元初事實即應析歸元紀之<lb/>
　　　　中使其首尾相接乃以臨安未破一概列在<lb/>
　　　　宋編尤失於限斷此外因仍宋史之舊舛訛<lb/>
<pb n="KR2c0007_WYG_000-2b"/>
　　　　疎漏未及訂正者亦所不免然於記載冘襍<lb/>
　　　　之内實有披榛得路之功讀通鑑者可無𡊮<lb/>
　　　　樞之書讀宋史者不可無此一編也乾隆四<lb/>
　　　　十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2c0007_WYG_000-3a"/>
宋史紀事本末原序<lb/>
宋史紀事本末者論次宋事而比之以續袁氏通鑑之<lb/>
編者也先是宗伯馮公欲為是書而未就侍御斗陽劉<lb/>
先生得其遺稿若干帙以視京兆徐公徐公以授門下<lb/>
沈生俾讐正之因共屬不佞續成焉凡不佞所増輯幾<lb/>
十七大都則侍御之指而宗伯之志也編成宜有叙叙<lb/>
曰史自紀傳而外益以編年代有全書尚矣事不改於<lb/>
前詞無増於舊臚列而彚屬之以為討論者徑斯於述<lb/>
<pb n="KR2c0007_WYG_000-3b"/>
作之體不已末乎而非然也善乎楊氏之言曰提事之<lb/>
微以先於其明搴事之成以後於其萌其情匿而泄其<lb/>
故悉而約是述本末者㫖也而不佞於宋事尤重有慨<lb/>
焉夫史者徵往而訓來考世而定治者也五帝三王之<lb/>
事既已若存若亡而漢唐之盛智名勇功獨為誦説者<lb/>
所艷慕然而未暇考其世已宇宙風氣其變之大者有<lb/>
三鴻荒一變而為唐虞以至於周七國為極再變而為<lb/>
漢以至於唐五季為極宋其三變而吾未覩其極也變<lb/>
<pb n="KR2c0007_WYG_000-4a"/>
未極則治不得不相為因今國家之制民間之俗官司<lb/>
之所行儒者之所守有一不與宋近者乎非慕宋而樂<lb/>
趨之而勢固然已舟行乎水而不得不視風以為南北<lb/>
治出乎人而不得不視世以為上下故周而上持世者<lb/>
式道德漢而下持世者式功力皆其會也逮於宋則仁<lb/>
義禮樂之風既逺而機權詐力之用亦窮藝祖太宗覩<lb/>
其然故舉一世之治而繩之於格律舉一世之才而納<lb/>
之於凖繩規矩循循焉守文應令雍容顧盼而世已治<lb/>
<pb n="KR2c0007_WYG_000-4b"/>
大抵宋三百年間其家法嚴故吕武之變不生於肘腋<lb/>
其國體順故莽卓之禍不作於朝廷吏以仁為治而蒼<lb/>
鷹乳虎之暴無所施於郡國人以法相守而椎埋結駟<lb/>
之俠無所容於閭巷其制世定俗蓋有漢唐之所不能<lb/>
臻者獨其弱勢宜矯而煩議當黜事權惡其過奪而文<lb/>
法惡其太拘要以矯枉而得於正則善矣非必如東西<lb/>
南北之不相為而寒暑晝夜之必相代也故曰世變未<lb/>
極則治不得不相為因善因者鑒其所以得與其所以<lb/>
<pb n="KR2c0007_WYG_000-5a"/>
失有微有明有成有萌有先有後則是編者夫亦足以<lb/>
觀矣余故不揣而叙之俾論世之君子於茲得有考焉<lb/>
萬厯乙巳仲春南京吏部稽勲清吏司郎中髙安陳邦<lb/>
瞻書<lb/>
</p>
<p>
</p>
  </div>
</body>
</text>
</TEI>
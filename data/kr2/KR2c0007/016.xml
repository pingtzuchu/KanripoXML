<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史紀事本末巻十六</head> <lb/>
    <p>
<pb n="KR2c0007_WYG_016-1a"/>
欽定四庫全書<lb/>
　宋史紀事本末巻十六<lb/>
　　　　　　　　　　　　明　馮　𤦺　原編<lb/>
　　　　　　　　　　　　　　　陳邦瞻　増輯<lb/>
　　張浚經略闗陜<lb/>
髙宗建炎三年五月以張浚為川陜宣撫處置使帝問<lb/>
浚大計浚謂中興當自闗陜始慮金人或先入陜窺蜀<lb/>
則東南不可保請身任陜蜀之事置幕府於秦州别遣<lb/>
<pb n="KR2c0007_WYG_016-1b"/>
大臣與韓世忠鎮淮東令吕頥浩扈蹕來武昌為趨陜之計復<lb/>
以張浚劉光世與秦州相首尾帝然之遂以浚為宣撫處置使<lb/>
聽便宜黜陟與沿江襄漢守臣議儲蓄以待臨幸初浚宣撫之<lb/>
議未决監登聞檢院汪若海曰天下者常山蛇勢也秦蜀為首<lb/>
東南為尾中原為脊今以東南為首安能起天下之脊哉將圗<lb/>
恢復必在川陜浚大悦遂決行季陵論任浚太専忤㫖落職<lb/>
與祠　秋七月庚子張浚發建康　冬十月壬辰張浚治兵<lb/>
於興元以圗中原浚上疏言漢中實形勢之地前控六路之<lb/>
<pb n="KR2c0007_WYG_016-2a"/>
師後據兩川之粟左通荆襄之財右出秦隴之馬號令<lb/>
中原必基於此謹積粟以待巡幸　辛丑張浚以趙開<lb/>
為隨軍轉運使專總四川財賦開見浚曰蜀之民力盡<lb/>
矣錙銖不可加獨𣙜貨尚存贏餘而貪猾認為已有共<lb/>
相隠匿惟不恤怨詈斷而敢行庶可救一時之急浚銳<lb/>
意興復委任不疑於是大變酒法即舊撲買坊塲所置<lb/>
隔釀設官主之麯與釀具官悉自買聽釀户各以米赴<lb/>
官自釀斛輸錢三十頭子錢二十二其醸之多寡惟錢是<lb/>
<pb n="KR2c0007_WYG_016-2b"/>
視不限數也又於秦州置錢引務興州鼓鑄銅錢官賣<lb/>
銀絹聽民以錢引或銅錢買之凡民錢當入官者並聽<lb/>
用引折納官支出亦如之民以為便時浚荷重寄旬犒<lb/>
月賞期得士死力費用不貲盡取辦於開開悉智慮於<lb/>
食貨筭無遺䇿雖支費不可計而資財常有餘　十二<lb/>
月甲申張浚承制拜曲端為威武大將軍宣撫處置司<lb/>
都統制初曲端欲斬王庶朝廷疑其叛浚以百口保之<lb/>
且與敵屢角欲仗其威聲遂有是拜軍士悅服浚又辟<lb/>
<pb n="KR2c0007_WYG_016-3a"/>
劉子羽叅議軍事子羽薦涇原都監吳玠弟璘之才勇<lb/>
浚以玠為統制璘掌帳前親兵<lb/>
四年夏四月金羅索既䧟陜州遂長驅入潼闗曲端遣<lb/>
吳玠拒之於彭原而自擁兵邠州為援金人來攻玠擊<lb/>
敗之薩里罕懼而泣羅索整軍復戰玠軍敗績部將楊<lb/>
晟死之端退屯涇原金乘勝焚邠州玠怨端不為援大<lb/>
詬之由是二人有隙羅索以端全軍退去且入夏遂復<lb/>
還河東　六月癸酉張浚罷其都統制曲端浚雖重用<lb/>
<pb n="KR2c0007_WYG_016-3b"/>
端然以人言浸潤不能無疑乃使張彬詣渭州察之彬<lb/>
至謂端曰今兵合財備羅索以孤軍深入吾境我合諸<lb/>
路攻之不難端曰彼將士精銳且因糧於我我今反為<lb/>
客未可勝也若按兵據險時出偏師以擾其耕穫彼不<lb/>
得耕穫必取糧河東則我為主矣如此一二年彼必困<lb/>
敝乃可圖也萬一輕舉後憂方大彬還白浚浚不以為<lb/>
然及聞烏珠留江淮議出師撓之端曰平原廣野敵便<lb/>
於衝突而我軍未嘗習戰金人新造之勢難與爭鋒宜<lb/>
<pb n="KR2c0007_WYG_016-4a"/>
訓兵秣馬保疆而已後十年乃可浚積前疑遂以彭原<lb/>
之敗罷端兵柄再貶海州團練副使萬安軍安置　秋<lb/>
七月金烏珠引兵趨陜西時張浚以金兵萃淮上懼其<lb/>
復擾東南謀牽制之欲出兵分道由同州鄜延以擣其<lb/>
虚烏珠聞之遂自六合引兵趨陜西金主亦以羅索專<lb/>
攻陜西所下城邑旋復拒守因其請益兵命鄂爾多徃<lb/>
監其軍　張浚遣兵復陜西軍州趙哲復鄜州吳玠復<lb/>
永興軍其餘州縣多迎降　九月癸亥張浚聞烏珠將<lb/>
<pb n="KR2c0007_WYG_016-4b"/>
至檄召熙河劉錫秦鳳孫偓涇原劉錡環慶趙哲四經<lb/>
略及吳玠之兵合四十萬人馬七萬匹以錫為統帥迎<lb/>
敵決戰王彦諫曰陜西兵將上下之情未通若不利則<lb/>
五路俱失不若且屯利閬興洋以固根本敵入境則檄<lb/>
五路之兵來援萬一不捷未大失也浚不從劉子羽亦<lb/>
力言未可浚曰吾寧不知此顧東南事方急不得不為<lb/>
是爾吳玠郭浩皆曰敵鋒方銳宜各守要害須其弊而<lb/>
乘之亦不從遂行次於富平縣劉鍚㑹諸將議戰玠曰<lb/>
<pb n="KR2c0007_WYG_016-5a"/>
兵以利動今地勢不利未見其可宜擇高阜據之使不<lb/>
可勝諸將皆曰我衆彼寡又前阻葦澤敵有騎不得施<lb/>
何用他徙己而羅索引兵驟至輿柴囊土籍淖平行進<lb/>
薄諸營錫等與之力戰劉錡身率將士薄敵陣殺獲頗<lb/>
多勝負未分而敵鐵騎直擊趙哲軍他將不及援哲離<lb/>
所部將校望見塵起遂驚遁諸將皆潰敵乘勝而進闗<lb/>
陜大震浚時駐邠州督戰既敗退保秦州召趙哲斬之<lb/>
而安置劉錫於合州令諸將各還本路上書待罪自是<lb/>
<pb n="KR2c0007_WYG_016-5b"/>
闗陜不可復論者咎浚之輕師失律　十一月金人入<lb/>
德順軍張浚退保興州時輜重焚棄將士散亡惟親兵<lb/>
千餘自随人情大沮或請徙治䕫州叅軍事劉子羽叱<lb/>
之曰孺子可斬也四川全盛敵欲侵之乆矣直以川口<lb/>
有鐵山棧道之險未敢遽窺耳今不堅守縱使深入而<lb/>
吾僻處䕫峽遂與闗中聲援不相聞進退失據悔將何<lb/>
及今幸敵方肆掠未逼近郡宣司但當留駐興州外繫<lb/>
闗中之望内安全蜀之心急遣官屬出闗呼召諸將収<lb/>
<pb n="KR2c0007_WYG_016-6a"/>
集散亡分布隘險堅壁固壘觀釁而動庶幾可以補前<lb/>
愆耳浚然其言而諸叅佐無敢行者子羽即請奉命乃<lb/>
單騎至秦州召諸亡將時諸將不知宣司所在及聞命<lb/>
大喜悉以其衆來㑹凡十餘萬人軍勢復振子羽因請<lb/>
遣吳玠聚兵扼險於鳯翔大散闗東之和尚原以斷敵<lb/>
來路闗師古等聚熈河兵於岷州大潭孫偓賈世方等<lb/>
聚涇原鳯翔兵於階成鳯三州以固蜀口金人知有備<lb/>
遂引去<lb/>
<pb n="KR2c0007_WYG_016-6b"/>
紹興元年三月金人破福津蹂同谷以廹興州浚遂退<lb/>
保閬州而以張深為四川制置使與劉子羽趨益昌王<lb/>
庶為利䕫制置使節制陜西諸路知興元府<lb/>
六月張浚以吳玠為陜西諸路都統制時闗隴六路盡<lb/>
陷於金止餘階成岷鳯洮五郡及鳯翔之和尚原隴州<lb/>
之方山原而已　八月丁卯張浚殺前威武大將軍曲<lb/>
端浚既敗於富平乃思端言召之還稍復其官徙閬州<lb/>
將復用之吳玠憾端因言端再起必不利於公王庶又<lb/>
<pb n="KR2c0007_WYG_016-7a"/>
從而間之玠復書曲端謀反四字於手以示浚庶又言<lb/>
端嘗作詩題柱曰不向闗中興事業却來江上泛漁舟<lb/>
謂其指斥乘輿浚乃送端於恭州獄有武臣康随者嘗<lb/>
以事忤端端鞭其背隨憾端入骨浚以隨提㸃䕫路刑<lb/>
獄端聞之曰吾其死矣呼天者數聲端有馬名鐵象日<lb/>
馳四百里至是連呼鐵象可惜者數聲乃赴逮既至隨<lb/>
令獄吏縶維之糊其口脅之以火端乾渇求飲與之酒<lb/>
九竅流血而死陜西士大夫莫不痛惜之軍士悵恨有<lb/>
<pb n="KR2c0007_WYG_016-7b"/>
叛去者未幾金人再戰於富平浚師詐張端旗以懼敵<lb/>
金羅索知端已死撫掌笑曰何紿我也師復敗<lb/>
二年五月張浚以劉子羽知興元府　九月丙戌以王<lb/>
似為川陜宣撫處置副使張浚在闗陜三年訓新集之<lb/>
兵當方張之敵以劉子羽為上賔任趙開為轉運擢吳<lb/>
玠為大將子羽慷慨有才略開善理財而玠每戰輒勝<lb/>
西北遺民歸附者衆故闗陜雖失而全蜀安堵且以形<lb/>
勢牽制東南江淮亦賴以安朝廷疑浚殺趙哲曲端為<lb/>
<pb n="KR2c0007_WYG_016-8a"/>
無辜任子羽開玠為非是乃以似為副使浚始不安<lb/>
十二月甲辰召張浚知樞密院事浚聞王似來上疏求<lb/>
解兵柄且論似不可任吕頥浩不恱朱勝非又以宿憾<lb/>
日短浚故召之而以盧法原為川陜宣撫副使與王似<lb/>
同治司事<lb/>
四年三月乙丑張浚至臨安浚雖被召以劉子羽等軍<lb/>
敗秘其事未行王似盧法原亦未赴閬已而詔押似法<lb/>
原赴鎮浚及子羽王庻劉錫等俱赴行在初辛炳知潭州<lb/>
<pb n="KR2c0007_WYG_016-8b"/>
浚在陜以檄發兵炳不遣浚奏劾之至是炳為御史中<lb/>
丞率殿中侍御史常同等劾浚喪師失地䟦扈不臣遂<lb/>
落職奉祠福州居住安置劉子羽於白州詔以王似為<lb/>
川陜宣撫使盧法原吳玠副之㑹烏珠攻闗為吳玠所<lb/>
敗法原素與玠不睦玠因奏功訟法原不濟師上手詔<lb/>
詰問法原憂恚而卒　八月戊子改命趙鼎都督川陜<lb/>
荆襄諸軍事鼎辭以非才帝曰四川全盛半天下之地<lb/>
盡以付卿黜陟專之可也鼎條奏便宜復為朱勝非所<lb/>
<pb n="KR2c0007_WYG_016-9a"/>
抑乃上疏言頃者陛下遣張浚出使川陜國勢百倍於<lb/>
今浚有補天浴日之功陛下有礪山帯河之誓君臣相<lb/>
信古今無二而終致物議以被竄逐夫喪師失地浚則<lb/>
有之然未至如言者之甚也大抵專黜陟之典受不御<lb/>
之權則小人不安其分謂爵賞可以茍求一不如意便<lb/>
生觖望是時蜀士至於醵金募人詣闕訟之以無為有<lb/>
何以自明故有志之士為國立事者每以浚為戒今臣<lb/>
無浚之功當此重責去朝廷逺恐好惡是非行復紛紛<lb/>
<pb n="KR2c0007_WYG_016-9b"/>
於聰明之下矣望憫臣孤忠使得展布四體少寛陛下<lb/>
西顧之憂又言臣所請兵不滿數千半皆老弱所齎金<lb/>
帛至微薦舉之人除命甫下彈墨己行臣日侍宸衷所<lb/>
陳己艱難況在萬里之外乎鼎旋以入相不果行<lb/>
　　吳玠兄弟保蜀<lb/>
高宗紹興元年冬十一月癸酉金烏珠冦和尚原吳玠<lb/>
及其弟璘大敗之玠自富平之敗収散卒保和尚原積<lb/>
粟繕兵列柵為死守計或謂玠宜退保漢中扼蜀口以<lb/>
<pb n="KR2c0007_WYG_016-10a"/>
安人心玠曰我保此敵决不敢越我而進是所以保蜀<lb/>
也玠在原上鳯翔民感其遺惠相與夜輸芻粟助玠玠<lb/>
償以銀帛民益喜輸者益多金人怒伏兵渭河邀殺之<lb/>
且令保伍連坐民冒禁如故金將摩哩自鳯翔烏嚕舍<lb/>
琿自階城出散闗約日㑹和尚原烏嚕舍琿先期至陣<lb/>
北山索戰玠命諸將堅陣待之更戰迭休金人大敗遁<lb/>
去摩哩方攻箭筈闗玠復遣將擊敗之兩軍終不得合<lb/>
金人自起海角狃於常勝及與玠戰輒敗憤甚謀必取<lb/>
<pb n="KR2c0007_WYG_016-10b"/>
玠於是烏珠㑹諸帥兵十餘萬造浮梁跨渭自寳雞結<lb/>
連珠營壘石為城夾澗與官軍相拒進薄和尚原玠與<lb/>
弟璘選勁弩命諸將分畨迭射號駐隊矢連發不絶繁<lb/>
如雨注敵稍却則以竒兵旁擊絶其糧道度其困且走<lb/>
設伏於神坌以待之敵至伏發遂大亂玠因進兵夜擊<lb/>
大敗之烏珠中二流矢僅以身免亟剃其鬚髯而遁初<lb/>
金人之至也玠與璘以散卒數千駐原上朝問隔絶人<lb/>
無固志有謀刧玠之兄弟北降者玠知之召諸將㰱血<lb/>
<pb n="KR2c0007_WYG_016-11a"/>
盟勉以忠義皆感泣願盡死力故能成功<lb/>
三年春正月乙丑金人䧟金州時金人乆窺蜀以吳璘<lb/>
駐兵和尚原扼其衝不得逞將出竒取之乃以叛將李<lb/>
彦琪駐秦州睨仙人闗以綴吳玠河池之師復遊騎出<lb/>
熈河以綴闗師古薩里罕自商於直擣上津攻金州王<lb/>
彦以三千人迎敵而敗焚積聚退保石泉薩里罕遂乘<lb/>
勝而進　二月辛卯王彦引兵㑹吳玠於饒風闗金人<lb/>
長驅趨洋漢劉子羽聞王彦敗亟命田晟守饒風闗而<lb/>
<pb n="KR2c0007_WYG_016-11b"/>
遣人召呉玠入援玠自河池日夜馳三百里至饒風以<lb/>
黃柑遺敵曰大軍逺來聊用止渇薩里罕大驚以杖擊<lb/>
地曰爾來何速耶遂悉力仰攻一人先登二人擁後先<lb/>
者既死後者代攻玠軍弓弩亂發大石摧壓如是者六<lb/>
晝夜死者山積敵乃更募死士由間道自祖溪闗入繞<lb/>
出玠後乘高以瞰饒風諸軍不支遂潰敵入洋州玠邀<lb/>
子羽去子羽不可而留玠固守定軍山玠難之遂退保<lb/>
興元之西縣子羽亦焚興元退保大安之三泉縣己亥<lb/>
<pb n="KR2c0007_WYG_016-12a"/>
薩里罕遂入興元至金牛鎮四川大震子羽從兵不滿<lb/>
三百與士卒取草芽木甲食之遺玠書訣别玠得書未<lb/>
有行意其愛將楊政大呼軍門曰節使不可負劉待制<lb/>
不然政輩亦舍節使去矣玠乃間道㑹子羽子羽留玠<lb/>
等守三泉玠曰闗外蜀之門户不可輕棄復往守仙人<lb/>
闗子羽以潭毒山形斗㧞其上寛平有水乃築壁壘方<lb/>
成而金人已至距營十數里子羽據胡床坐壘口諸將<lb/>
泣告曰此非待制坐處子羽曰子羽今日死於此敵尋<lb/>
<pb n="KR2c0007_WYG_016-12b"/>
亦引去時張浚亦欲移守潼川子羽遺書言已在此金<lb/>
人必不南浚乃止金兵由斜谷北去子羽謀邀之於武<lb/>
休不及薩里罕既回鳯翔遣十人持書招子羽子羽皆<lb/>
斬之而縱其一還曰為我語敵欲來即來吾有死爾何<lb/>
可招也初子羽聞有金兵預徙梁洋之積及金人深入<lb/>
餽餉不繼殺馬及兩河所僉軍士以食而子羽玠復腹<lb/>
背要擊之死傷十五六疫癘且作乃引衆還子羽玠因<lb/>
出師掩其後金人墮溪死者不可勝計盡棄輜重而走<lb/>
<pb n="KR2c0007_WYG_016-13a"/>
餘兵不能自拔者悉降子羽遂還興元金人始謀本謂<lb/>
玠在西邊故渉險東來不虞玠馳至雖入三州而得不<lb/>
償失　五月丙子王彦復金州金人遂棄均房己卯論<lb/>
金牛之功以吳玠為利州路階成鳯州制置使劉子羽<lb/>
為寳文閣直學士王彦為保大軍承宣使諸將佐第賞<lb/>
有差　十一月乙亥金烏珠䧟和尚原於是宣撫司分<lb/>
陜西之地自秦鳯至洋州吳玠主之屯仙人闗金房至<lb/>
巴逹王彦主之屯通州文龍至威茂劉錡主之屯巴西<lb/>
<pb n="KR2c0007_WYG_016-13b"/>
洮岷至階成闗師古主之屯武都<lb/>
四年三月辛亥吳玠呉璘與金烏珠戰於仙人闗敗之<lb/>
先是璘守和尚原餽餉不繼玠慮金人必復深入且其<lb/>
地去蜀逺乃命璘别營壘於仙人闗右之地名曰殺金<lb/>
平移兵守之至是烏珠薩里罕劉䕫帥歩騎十萬破和<lb/>
尚原進攻仙人闗自鐵山鑿崖開道循嶺東下玠以萬<lb/>
人守殺金平以當其衝璘自武階路入援先以書抵玠<lb/>
謂殺金平之地濶逺前陣散漫後陣阻隘宜益修第二<lb/>
<pb n="KR2c0007_WYG_016-14a"/>
隘示必死戰然後可以必勝玠從之急治第二隘璘冒<lb/>
圍轉戰七晝夜始得與玠㑹於仙人闗敵首攻玠營玠<lb/>
擊走之又以雲梯攻壘壁楊政以撞竿碎其梯以長矛<lb/>
刺之諸將有請别擇地以守者璘拔刀畫地以示諸將<lb/>
曰死則死此退者斬金軍分為二烏珠陣於東韓常陣<lb/>
於西璘率銳卒介其間左繞右縈隨急而後戰戰乆璘<lb/>
軍少憊急屯第二隘金生兵踵至人被重鎧鐵鈎相連<lb/>
魚貫而上璘以駐隊矢疊射矢下如雨死者層積敵踐<lb/>
<pb n="KR2c0007_WYG_016-14b"/>
而登薩里罕駐馬四視曰吾得之矣翌日命攻西北樓<lb/>
姚仲登樓酣戰樓傾以帛為䋲挽之復正金人用火攻<lb/>
樓仲以酒缶撲滅之玠急遣統領田晟以長刀大斧左<lb/>
右擊明炬四山震鼔動地明日大出兵統領王喜王武<lb/>
率銳士分紫白旗入金營金陣亂奮擊射韓常中左目<lb/>
金人始宵遁玠遣統制張彦刧山砦王俊伏河池扼其<lb/>
歸路又敗之是役也烏珠以下皆携妻孥來劉䕫乃劉<lb/>
豫腹心本謂蜀可圖既不得逞度玠終不可犯乃還據<lb/>
<pb n="KR2c0007_WYG_016-15a"/>
鳯翔授甲士田為乆留計自是不敢妄動矣<lb/>
五年春正月吳玠復秦州玠聞敵犯淮南遣吳璘楊政<lb/>
乘機牽制璘等出竒兵自天水至秦拔其城薩里罕聞<lb/>
秦被圍集諸道兵來援政復擊敗之<lb/>
六年八月癸卯四川都轉運使趙開罷時吳玠為宣撫<lb/>
副使專治戰守於財計不問盈虚一切以軍期趣辦於<lb/>
開數以餽餉不繼訴於朝開亦自劾老憊求去朝廷為<lb/>
之交解乃以席益為制置大使位宣撫副使上州軍兵<lb/>
<pb n="KR2c0007_WYG_016-15b"/>
馬並𨽻大使司邊防重事仍令宣撫司處置益至四川<lb/>
頗侵用軍期錢開復訴於朝又數增錢引而軍計猶不<lb/>
給朝廷以開益不恊乃召開赴行在而以李迨代之自<lb/>
金人犯陜蜀開職饋餉軍用無乏其後計臣屢易於開<lb/>
經畫無敢變更然茶鹽𣙜酤竒零絹帛之征遂為蜀常<lb/>
賦則開所作俑也益尋以母喪亦去帝問胡交修孰可<lb/>
守蜀者交修以從子世將對遂以世將為四川安撫制<lb/>
置使<lb/>
<pb n="KR2c0007_WYG_016-16a"/>
九年春正月己亥以吳玠為四川宣撫使玠與金人對<lb/>
壘且十年常苦逺餉勞民屢汰冗員節浮費益治屯田<lb/>
帝以玠功高因和議成授玠開府儀同三司四川宣撫<lb/>
使陜西階成等州皆聽節制　六月己巳吳玠卒玠用<lb/>
兵本孫吳務逺略不求近小利故能保必勝御下嚴而<lb/>
有恩雖身為大將卒伍最下者得以情達故士樂為之<lb/>
死選用將佐視勞能為髙下先後不以親故權貴撓之<lb/>
自富平之敗金人專意圗蜀微玠身當其衝無蜀乆矣<lb/>
<pb n="KR2c0007_WYG_016-16b"/>
故西人思之立祠以祀　秋七月乙巳以胡世將為四<lb/>
川宣撫副使世將至謂諸將曰世將不習騎射不習敵<lb/>
情朝廷所以遣來者襲國家故事以文臣為制將耳軍<lb/>
事一無改吳宣撫之規各推誠心共濟國事可也諸將<lb/>
皆服<lb/>
十年五月詔吳璘同節制陜西諸軍時金人復渝<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
薩里罕入同州趨永興軍陜西州縣所至迎降遂進據鳯<lb/>
翔初關陜新復朝廷分軍屯熈秦鄜延諸路薩里罕既<lb/>
<pb n="KR2c0007_WYG_016-17a"/>
至鳯翔陜右諸軍皆隔在敵後逺近大震<lb/>
六月吳璘敗金人於扶風初胡世將在河池倉卒召諸<lb/>
將議時吳璘孫渥已在楊政田晟繼至諸將請少退清<lb/>
野以挫其鋒渥言河池不可守璘厲聲折之曰懦語沮<lb/>
軍可斬也璘請以百口保破敵世將壯之指所居帳曰<lb/>
世將誓死於此遂遣諸將分據渭南尋有詔世將移屯<lb/>
蜀口㑹金人犯石壁砦璘遣姚仲等破走之既而薩里<lb/>
罕使呼雅郎君以三千騎衝璘軍璘使統制李師顔以<lb/>
<pb n="KR2c0007_WYG_016-17b"/>
驍騎擊敗之敵先於扶風築城既敗入城拒守官軍攻<lb/>
拔其城獲三將及女真百七十七人薩里罕怒甚自戰<lb/>
百通坊仲力戰破之薩里罕還鳯翔由是金人不敢度<lb/>
隴分屯之軍得全師而還　閏月薩里罕與吳璘楊政<lb/>
夾渭河而陣璘駐兵大蟲嶺薩里罕覘之曰善戰者立<lb/>
於不敗之地此難與争乃引去趨邠州田晟遣將拒之<lb/>
於青溪嶺胡世將又遣王彦楊從儀分道而出屢戰敗<lb/>
之薩里罕還屯鳯翔既而復出攻涇州田晟據山為陣<lb/>
<pb n="KR2c0007_WYG_016-18a"/>
乘敵壁未定奮兵擊敗之奪其兵馬甚衆薩里罕走還<lb/>
鳯翔<lb/>
十一年九月丙申呉璘及金人戰於劉家灣大敗之癸<lb/>
亥受詔班師初吳璘進兵拔秦州金統軍胡盞與蘇卜<lb/>
實合兵五萬屯劉家圏璘請於胡世將擊之世將問䇿<lb/>
安出璘曰有新立疊陣法每戰以長鎗居前坐不得起<lb/>
次最強弓次強弩跪膝以俟次神臂弓約賊相搏至百<lb/>
歩内則神臂先發七十歩強弓併發次陣如之凡陣以<lb/>
<pb n="KR2c0007_WYG_016-18b"/>
拒馬為限鐵鈎相連俟其傷則更代代則以鼓為節騎<lb/>
兩翼以蔽於前陣成而騎退謂之疊陣世將善之諸將<lb/>
竊議曰吾軍其殱於此乎璘曰此古束伍令也軍法有<lb/>
之諸君不識耳得車戰遺意無出於此戰士心定則能<lb/>
持滿敵雖鋭不能當也遂進次劉家灣時和珍蘇卜實<lb/>
據險自固前臨峻嶺後控臘家城謂璘必不敢輕犯先<lb/>
一日璘㑹諸將問所以攻姚仲曰戰於山上則勝璘然<lb/>
之乃請戰敵皆笑夜半璘遣姚仲王彦銜枚渡河陟峻<lb/>
<pb n="KR2c0007_WYG_016-19a"/>
嶺截坡上約二將上嶺而後發火二將至嶺寂無人聲<lb/>
軍已畢列萬炬齊發敵駭愕曰吾事敗矣蘇卜實善謀<lb/>
和珍善戰二酋異議璘先以兵挑之和珍果出鏖戰璘<lb/>
以疊陣法更迭戰輕裘駐馬亟麾之士殊死鬬金人大<lb/>
敗降者萬人和珍走保臘家城璘圍而攻之城垂破朝廷<lb/>
方主和議以驛書詔班師時璘拔秦州其勢方張陜西<lb/>
河東首領爭來附而楊政拔隴州及破岐下諸屯郭浩<lb/>
復華州入陜州矣詔至璘即臘家城引兵還河池浩還<lb/>
<pb n="KR2c0007_WYG_016-19b"/>
延安政還鞏世將惟浩嘆而已<lb/>
三十一年五月乙未以吳璘為四川宣撫使王剛中同<lb/>
處置軍事時聞金主亮將敗盟故命璘為之備　八月<lb/>
金西道行營圖克坦喀齊喀将兵扼大散闗遊騎攻黃牛堡<lb/>
守將李彦堅告急人情洶洶制置使王剛中跨一馬馳<lb/>
二百里至吳璘營起璘於帳中責之曰大將與國誼同<lb/>
休戚臨敵安得高枕而卧璘大驚即馳至殺金平駐軍<lb/>
青野原益調内郡兵分道而進授以方略以援黃牛剛<lb/>
<pb n="KR2c0007_WYG_016-20a"/>
中又以蠟書抵張正彦濟師西師大集李彦堅以神臂<lb/>
弓射金師却之璘遣别將彭青至寶雞渭河夜刼橋頭<lb/>
寨破之又遣劉海復秦州彭青復隴州金師既退剛中<lb/>
倍道馳還謂其屬李燾曰將帥之力吾何有焉　冬十<lb/>
月詔吳璘出兵漢中璘遂復商虢州<lb/>
三十二年二月金人犯虢州吳璘遣將楊從儀等攻之<lb/>
分兵守和尚原金人走寶雞璘遣兵復河源州及積石<lb/>
鎮戎軍遂復大散闗　時璘遣姚仲攻德順踰四旬不<lb/>
<pb n="KR2c0007_WYG_016-20b"/>
克璘以李師顔代之遣子挺節制軍馬挺與敵戰於瓦<lb/>
亭大敗之擒其將耶律紏堅等百三十七人金人悉兵<lb/>
趨德順璘自將徃督師先壁於險且治夾河戰地按行<lb/>
諸屯斬不用命者先以數百騎嘗敵敵一鳴鼓鋭士空<lb/>
壁躍出突璘軍璘軍得先治地無不一當百至暮璘忽<lb/>
傳呼某將戰不力人益奮搏敵敵大敗遁入壁黎明師<lb/>
再出敵堅壁不動㑹大風雪金人拔營去凡八日而克<lb/>
璘入城市不改肆又遣嚴忠取環州遂還河池姚仲等<lb/>
<pb n="KR2c0007_WYG_016-21a"/>
又復蘭㑹熈鞏等州及永安軍十二月丙寅詔呉璘<lb/>
班師時金以重兵扼鳯翔争吳璘新復十三州三軍璘<lb/>
亟馳德順以備之已而金札實結率師十萬來攻璘力<lb/>
戰拒之㑹史浩上言官軍西討東不可過寶雞北不可<lb/>
過德順若兵宿於外去川口逺則敵必襲之朝廷遂欲<lb/>
棄三路虞允文時為川陜宣諭使䟽言恢復莫先於陜<lb/>
西陜西五路新復州郡又係於德順之存亡一旦棄之<lb/>
則窺蜀之路愈多西和階成利害至重不可不慮䟽上<lb/>
<pb n="KR2c0007_WYG_016-21b"/>
罷允文知䕫州遂詔璘班師金人乘其後璘軍亡失者<lb/>
三萬三千部將數十人連營痛哭聲振原野於是秦鳯<lb/>
熈河永興三路新復十三州皆復為金取<lb/>
　　岳飛規復中原<hi>秦檜害飛附</hi>
高宗紹興六年六月岳飛進屯襄陽時張浚視師江上<lb/>
㑹諸大帥獨稱韓世忠與飛可倚大事命飛屯襄陽以<lb/>
窺中原曰此君素志也飛遂移軍京西除宣撫副使置<lb/>
司襄陽命徃武昌調軍　秋七月岳飛遣王貴等攻虢<lb/>
<pb n="KR2c0007_WYG_016-22a"/>
州下之獲糧十五萬石降者數萬人張浚曰飛措置甚大<lb/>
今已至伊洛則太行一帯山砦必有應者已而忠義社梁<lb/>
興等果歸之飛遣楊再興進兵至長水及偽齊李成孔彦<lb/>
舟連戰皆㨗至蔡州克其城　時偽齊屯唐州岳飛遣王<lb/>
貴董先等攻破之飛因奏進取中原不許飛召貴等還<lb/>
七年夏四月岳飛乞終喪遂還廬山張浚使張宗元監<lb/>
其軍先是飛自鄂入見拜太尉繼除宣撫使以王德酈<lb/>
瓊兵𨽻之帝詔德瓊曰聽飛號令如朕親行飛見帝數<lb/>
<pb n="KR2c0007_WYG_016-22b"/>
論恢復之略䟽言金人所以立劉豫於河南葢欲荼毒<lb/>
中原以中國攻中國彼得以休兵觀釁耳臣願陛下假<lb/>
臣月日提兵趨京洛據河陽陜府潼闗以號召五路叛<lb/>
將叛將既還遣王師先進豫必棄汴而走河北京畿陜<lb/>
右可以盡復然後分兵濬滑經略兩河如此則逆豫成<lb/>
擒偽齊可滅社稷長乆之計實在此舉帝曰有臣如此<lb/>
朕復何憂進止之機朕不中制復召至寢閣命之曰中<lb/>
興之事一以委卿飛方圖大舉㑹秦檜主和議忌之遂<lb/>
<pb n="KR2c0007_WYG_016-23a"/>
不以德瓊軍𨽻飛詔飛詣張浚議事時浚奏罷劉光世<lb/>
兵柄以其軍𨽻都督府因分為六軍謀置帥謂飛曰王<lb/>
德淮西軍所服浚欲以為都統而命吕祉以督府叅謀<lb/>
領之飛曰德與酈瓊素不相下一日揠之在上則必爭<lb/>
吕尚書不習軍旅恐不足服衆浚曰張俊楊沂中何如<lb/>
飛曰張宣撫飛之舊帥也其人暴而寡謀尤瓊所不服<lb/>
沂中視德等耳亦豈能御此軍哉浚艴然曰固知非太<lb/>
尉不可飛曰都督以正問飛飛不敢不盡其愚豈以得<lb/>
<pb n="KR2c0007_WYG_016-23b"/>
軍為念哉飛既與浚忤即日上章乞解兵柄終喪服以<lb/>
張憲攝軍事歩歸廬山浚怒奏言飛積慮專在併兵遂<lb/>
命張宗元權宣撫判官監其軍　六月岳飛入朝復還<lb/>
鎮帝累詔趣飛還飛不得已趨朝待罪帝慰遣之及張<lb/>
宗元還言將和士銳人懷忠孝皆飛訓養所致帝大悦<lb/>
飛至鎮奏言比者寢閣之命咸謂聖斷已堅何至今尚<lb/>
未决臣願提兵進討順天道因人心以曲直為老壯以<lb/>
逆順為強弱萬全之效可必錢塘僻在海隅非用武地<lb/>
<pb n="KR2c0007_WYG_016-24a"/>
願速都上游用漢光武故事親率六軍徃來督戰庶將<lb/>
士知聖意所向人人用命不報　八月以王徳為淮西都<lb/>
統制酈瓊副之瓊與德素等夷不相下吕祉還朝德瓊<lb/>
列狀交訴於都督府及御史臺乃詔德還建康仍命吕<lb/>
祉徃廬州節制之祉至廬州瓊又訟德祉諭曰若以君<lb/>
等為是則大相誑然張丞相喜人向前倘能立功雖大<lb/>
過亦濶略況小嫌耶當為諸公辨之保無他虞瓊等感<lb/>
泣事小定祉乃宻奏乞罷瓊及統制靳賽兵權書吏漏<lb/>
<pb n="KR2c0007_WYG_016-24b"/>
語於瓊瓊令人遮祉所遣郵置盡得祉所言大怨怒㑹<lb/>
聞朝廷命楊沂中為淮西制置使劉錡為副召瓊赴行<lb/>
在瓊大懼遂謀叛諸將晨謁祉瓊䄂出文書示中軍張<lb/>
璟曰諸兵官有何罪張統制乃以如許事聞之朝廷耶<lb/>
祉大驚欲走不及為瓊所執璟及兵馬鈐轄喬仲福統<lb/>
制劉永衡皆死瓊遂率全軍四萬人渡淮降劉豫擁祉<lb/>
北去距淮三十里祉下馬立謂瓊曰劉豫逆賊我豈<lb/>
可見之衆逼祉上馬祉罵曰死則死於此又諭其衆<lb/>
<pb n="KR2c0007_WYG_016-25a"/>
曰劉豫逆臣爾軍中豈無英雄乃隨酈瓊去乎衆頗感<lb/>
動凡千餘人環立不行瓊恐揺動心急策馬先渡祉遂<lb/>
遇害事聞張浚始悔不用岳飛之言飛乞進討瓊不許<lb/>
詔駐師江州為淮浙援<lb/>
八年二月岳飛乞增兵不許<lb/>
九年春正月岳飛在鄂州聞金將歸河南地上言金人<lb/>
不可信和好不可恃相臣謀國不臧恐貽後世譏秦檜<lb/>
銜之及赦書至鄂飛表謝寓和議不便之意有願定謀<lb/>
<pb n="KR2c0007_WYG_016-25b"/>
於全勝期收地於兩河唾手燕雲終欲復仇而報國矢<lb/>
心天地尚令稽首以稱藩之語檜益怒遂成仇隙和議<lb/>
成例加爵賞飛加開封儀同三司力辭言今日之事可<lb/>
危而不可安可憂而不可賀可訓兵飭士謹備不虞而<lb/>
不可論功行賞取笑敵人三詔不受帝溫言奬諭之飛<lb/>
乃受命㑹遣士㒟謁諸陵飛請以輕騎從洒掃實欲觀<lb/>
釁以伐謀又奏金人無事請和此必有肘腋之虞名以<lb/>
地歸我實寄之也檜白帝止其行<lb/>
<pb n="KR2c0007_WYG_016-26a"/>
十年五月岳飛敗金人於京西時金人攻拱亳劉錡告<lb/>
急命飛馳援飛遣張憲姚政赴之帝賜札曰設施之方<lb/>
一以委卿朕不遥度飛乃遣王貴牛皋董先楊再興孟<lb/>
邦傑李寶等分布經略西京汝鄭穎昌陳曹光蔡諸郡<lb/>
又命梁興渡河糾合忠義社取河東北州縣又遣兵東<lb/>
援劉錡西援郭浩自以其軍長驅以闞中原將發密奏<lb/>
言先正國本以安人心然後不常厥居以示無忘復讐<lb/>
之意帝得奏大褒其忠授少保河南府路陜西河北路<lb/>
<pb n="KR2c0007_WYG_016-26b"/>
招討使尋改河南北諸路招討使未幾所遣諸將李寶<lb/>
牛皋等相繼敗金人於京西　閏月岳飛遣綂制張憲<lb/>
擊金韓常於穎昌又復淮寧府郝晸復鄭州張應韓清<lb/>
復西京楊遇復南城軍喬握堅復趙州他將所至皆捷<lb/>
中原大振河南兵馬鈐轄李興聚兵應飛收復伊陽等<lb/>
八縣及汝州金河南尹李成棄城遁走詔興知河南府<lb/>
飛又使張應㑹興復永安軍　秋七月岳飛大軍在穎<lb/>
昌諸將分道出戰自以輕騎駐郾城兵勢甚鋭烏珠大<lb/>
<pb n="KR2c0007_WYG_016-27a"/>
懼㑹龍虎大王議以為諸帥易與獨飛不可當欲誘致<lb/>
其師併力一戰中外聞之皆懼詔飛審處自固飛曰金<lb/>
人技窮矣乃日出挑戰且罵之烏珠怒合龍虎大王葢<lb/>
天大王及韓常之兵逼郾城飛遣子雲領騎兵直貫其<lb/>
陣戒之曰不勝先斬汝鏖戰數十合賊屍布野初烏珠<lb/>
有勁軍皆重鎧貫以韋索三人為聨號拐子馬官軍不<lb/>
能當是役也以萬五千騎來飛戒步卒以麻札刀入陣<lb/>
勿仰視第斫馬足拐子馬相連一馬仆二馬不能行官<lb/>
<pb n="KR2c0007_WYG_016-27b"/>
軍奮擊遂大破之烏珠大慟曰自海上起兵皆以此勝<lb/>
今已矣因復益兵而前飛自以四十騎突戰敗之烏珠<lb/>
憤甚合師十二萬次於臨穎楊再興以三百騎遇之於<lb/>
小商橋驟與之戰殺二千人及萬户撒八千户百人再<lb/>
興死獲其屍得箭鏃二升飛痛惜之張憲繼至復戰烏<lb/>
珠夜遁追奔十五里飛謂子雲曰賊屢敗必還攻穎昌<lb/>
汝宜速援王貴既而烏珠果至貴將遊奕雲將背嵬戰<lb/>
於城西雲以騎兵八百挺前決戰步兵張左右翼繼之<lb/>
<pb n="KR2c0007_WYG_016-28a"/>
殺烏珠婿夏金吾副綂軍尼瑪哈索貝勒烏珠遁去梁興<lb/>
以飛命㑹太行忠義及兩河豪傑敗金人於垣曲又敗<lb/>
之於沁水遂復懷衛州㫁金人山東河北之道金人大<lb/>
恐飛奏興等過河人心願歸朝廷金兵屢敗烏珠等皆<lb/>
令老少北去正中興之機飛進軍距汴京四十五里與<lb/>
烏珠對壘而陣遣驍將以背嵬五百奮擊大破之烏珠<lb/>
遁還汴京飛檄陵臺令行視諸陵葺治之先是飛遣梁<lb/>
興等布德意招結兩河豪傑山砦韋銓孫謀等歛兵固<lb/>
<pb n="KR2c0007_WYG_016-28b"/>
堡以待王師李通胡清李寶李興張恩孫琪等舉衆來<lb/>
歸金人動息山川險要一時皆得其實盡磁相開德澤<lb/>
潞晉絳汾隰之境皆期日興兵與官軍㑹其所揭旗以<lb/>
岳為號父老百姓爭挽車牽牛載糗糧以饋義軍頂盆<lb/>
焚香迎候者充滿道路自燕以南金號令不行烏珠欲<lb/>
簽軍以抗飛河北無一人從者乃嘆曰自我起北方以<lb/>
來未有如今日之挫衂金師烏凌阿思謀素號桀黠亦不<lb/>
能制其下但諭之曰毋輕動俟岳家軍來即降金綂制<lb/>
<pb n="KR2c0007_WYG_016-29a"/>
王鎮綂領崔慶將官李覬崔虎葉旺等皆率所部降以<lb/>
至禁衛龍虎大王下竒徹千户髙勇之屬皆密受飛旗<lb/>
榜自北方來降金將軍韓常欲以五萬衆内附飛大喜<lb/>
語其下曰直抵黄龍府與諸公痛飲耳方指日渡河而<lb/>
秦檜方欲畫淮以北棄之風臺臣請班師飛奏金人鋭<lb/>
氣沮喪盡棄輜重疾走渡河而我豪傑向風士卒用命<lb/>
時不再來機難輕失檜知飛志鋭不可回乃先請張俊<lb/>
楊沂中等歸而後言飛孤軍不可久留乞令班師一日<lb/>
<pb n="KR2c0007_WYG_016-29b"/>
奉十二金字牌飛憤惋泣下東向再拜曰十年之力廢<lb/>
於一旦飛班師民遮馬慟哭訴曰我等戴香盆運糧草<lb/>
以迎官軍金人悉知之相公去我輩無噍類矣飛亦悲<lb/>
泣取詔示之曰吾不得擅留哭聲震野飛留五日以待<lb/>
其徙從而南者如市亟奏以漢上六郡閒田處之方烏<lb/>
珠棄汴去有書生叩馬曰太子毋走岳少保且退矣烏<lb/>
珠曰岳少保以五百騎破吾十萬京城日夜望其來何<lb/>
謂可守書生曰自古未有權臣在内而大將能立功於<lb/>
<pb n="KR2c0007_WYG_016-30a"/>
外者岳少保且不免況欲成功乎烏珠悟遂留飛既歸<lb/>
所得州縣旋復失之飛力請解兵柄不許既而自廬入<lb/>
覲帝問之飛拜謝而已<lb/>
十一年三月金烏珠韓常與龍虎大王合兵逼廬州帝<lb/>
趣岳飛應援凡十七札飛奏金人傾國南來巢穴必虚<lb/>
若長驅京洛以擣之彼必奔命可坐而敝時飛方苦寒<lb/>
嗽力疾而行又恐帝急於退敵乃奏臣如擣虚勢必得<lb/>
利若以敵方在邇未暇逺圖欲乞親至蘄黄以議攻却<lb/>
<pb n="KR2c0007_WYG_016-30b"/>
帝大喜師至廬州金兵望風而遁飛還兵於舒以俟命<lb/>
烏珠破濠州張俊駐軍黄連鎮不敢進楊沂中遇伏而<lb/>
敗帝命飛救之金人聞飛至又遁　時和議已決秦檜<lb/>
患飛異己乃密奏召三大將論功行賞韓世忠張俊既<lb/>
至飛獨後檜又用參政王次翁計俟之六七日既至授<lb/>
樞密副使飛固請還兵柄詔同俊往楚州措置邊防總<lb/>
韓世忠軍還駐鎮江初飛在諸將中年最少以列校拔<lb/>
起屢立顯功世忠俊不能平飛屈己下之而俊益忌飛<lb/>
<pb n="KR2c0007_WYG_016-31a"/>
淮西之役俊以前途糧乏訹飛飛不為止帝賜札褒諭<lb/>
有曰轉餉艱阻卿不復顧俊疑飛漏言還朝反倡言飛<lb/>
逗遛不進以乏餉為辭至視世忠軍俊知世忠忤檜欲<lb/>
與飛分其背嵬軍飛義不肯俊大不悦及同行楚州城<lb/>
俊欲修城為備飛曰當戮力以圖恢復豈可為退保計<lb/>
俊變色㑹世忠軍吏景著言二樞密若分世忠軍恐至<lb/>
生事檜捕著下大理獄將以扇揺誣世忠飛馳書告以<lb/>
檜意世忠見帝自明俊於是大憾飛倡言飛議棄山陽<lb/>
<pb n="KR2c0007_WYG_016-31b"/>
且密以飛報世忠事告檜檜大怒初檜逐趙鼎飛每對<lb/>
客歎息又以恢復為己任不肯附和議讀檜奏至德無<lb/>
常師主善為師之語惡其欺罔恚曰君臣大倫根於天<lb/>
性大臣而忍面謾其主耶烏珠遺檜書曰爾朝夕以和<lb/>
請而岳飛方為河北圖必殺飛始可和檜亦以飛不死<lb/>
終梗和議已必及禍力謀殺之以諫議大夫万俟卨與<lb/>
飛有怨諷卨劾飛又諷中丞何鑄侍御史羅汝楫交章<lb/>
彈論大率謂今春金人攻淮西飛略至舒蘄而不進比<lb/>
<pb n="KR2c0007_WYG_016-32a"/>
與俊按兵淮上又欲棄山陽而不守飛累請罷樞柄尋<lb/>
還兩鎮節充萬壽觀使奉朝請檜志未伸又誘張俊令<lb/>
刼王貴誘王俊誣告張憲謀還飛兵柄檜遣人捕飛父<lb/>
子證張憲事使者至飛笑曰皇天后土可表此心初命<lb/>
何鑄鞫之飛裂裳以背示鑄有盡忠報國四大字深入<lb/>
膚理既而閲實無左騐鑄明其無辜既命万俟卨卨誣<lb/>
飛與憲書令虚申探報以動朝廷雲與憲書令措置使<lb/>
飛還軍言其書已焚飛坐繋兩月無可證者或教卨以<lb/>
<pb n="KR2c0007_WYG_016-32b"/>
臺章所指淮西事為言卨喜白檜簿録飛家取當時御<lb/>
札藏之以滅迹取行軍時日雜定之傅㑹其獄嵗暮獄<lb/>
不成檜手書小紙付獄即報飛死時年三十九雲棄市<lb/>
籍家資徙家嶺南幕屬于鵬等從坐者六人初飛在獄<lb/>
大理寺丞李若樸何彥猷大理卿薛仁輔並言飛無罪<lb/>
卨俱劾去宗正卿士㒟請以百口保飛卨亦劾之竄死<lb/>
建州布衣劉允升上書訟飛寃下棘寺以死凡傅成其<lb/>
獄者皆遷轉有差獄之將上也韓世忠不平詣檜詰其<lb/>
<pb n="KR2c0007_WYG_016-33a"/>
實檜曰飛子雲與張憲書莫須有世忠曰莫須有三字<lb/>
何以服天下時洪皓在金國中蠟書馳奏以為金人所<lb/>
畏服惟飛至以父呼之金人聞其死酌酒相賀飛事母<lb/>
至孝母卒水漿不入口者三日家無姬侍呉玠素服飛<lb/>
飾名姝遺之飛曰主上宵旰豈大將安樂時耶却不受<lb/>
少豪飲帝戒之曰卿異時到河朔乃可飲遂絶不飲帝<lb/>
初為飛營第飛辭曰敵未滅何以家為或問天下何時<lb/>
太平飛曰文臣不愛錢武臣不惜死天下太平矣師每<lb/>
<pb n="KR2c0007_WYG_016-33b"/>
休舍課將士注坡跳壕皆重鎧習之子雲嘗注坡馬躓<lb/>
怒而鞭之曰前臨大敵亦如是耶卒有取民麻一縷以<lb/>
束芻者立斬以狥卒夜宿民間開門願納無敢入者軍<lb/>
號凍死不拆屋餓死不鹵掠卒有疾躬為調藥諸將逺<lb/>
戍遣妻問勞其家死事者哭之而育其孤或以子婚其<lb/>
女凡有犒賞均給軍吏秋毫不私善以少擊衆欲有所<lb/>
舉盡召諸統制與謀謀定而後戰故有勝無敗猝遇敵<lb/>
不動故敵為之語曰撼山易撼岳家軍難張俊問用兵<lb/>
<pb n="KR2c0007_WYG_016-34a"/>
之術曰智仁信勇嚴闕一不可調軍食必蹙額曰東南<lb/>
民力竭矣好賢禮士覽經史雅歌投壺恂恂如書生然<lb/>
忠憤激烈議論持正不挫於人卒以此得禍　史臣曰<lb/>
西漢而下若韓彭絳灌之為將代不乏人求其文武全<lb/>
器仁智並施如宋岳飛者一代豈多見哉史稱闗雲長<lb/>
通春秋左氏學然未嘗見其文章飛北伐軍至汴梁之<lb/>
朱仙鎮自為表答詔忠義之言流出肺腑真有諸葛孔<lb/>
明之風而卒死於秦檜之手葢飛與檜勢不兩立使飛<lb/>
<pb n="KR2c0007_WYG_016-34b"/>
得志則金讐可復宋恥可雪檜得志則飛有死而已昔<lb/>
劉宋殺檀道濟下獄嗔目曰自壊爾萬里長城髙宗忍<lb/>
自棄其中原故忍殺飛鳴呼寃哉<lb/>
　　順昌柘皋之捷<lb/>
髙宗紹興十年二月以劉錡為東京副留守　五月劉<lb/>
錡大敗金人於順昌初錡赴東京率所部王彦八字軍<lb/>
三萬七千及殿司卒三千自臨安泝江絶淮至渦口方<lb/>
食忽暴風拔坐帳錡曰此敵兆也主暴兵即下令兼程<lb/>
<pb n="KR2c0007_WYG_016-35a"/>
而進聞金人敗盟南下錡與將佐捨舟陸行先趨三百<lb/>
里至順昌城中諜報東京已降知府陳規見錡問計錡<lb/>
曰城中有糧則能與君共守規曰有米數萬斛錡曰可<lb/>
矣乃與規議斂兵入城為守禦計時八字軍以將駐於<lb/>
汴皆攜孥以行至是錡召諸將問計諸將皆曰金兵不<lb/>
可敵也請以精鋭為殿步騎遮老穉順流還江南錡曰<lb/>
吾本赴官留司今東京雖失幸全軍至此有城可守奈<lb/>
何棄之吾意已決敢言去者斬惟部將許清號夜义者<lb/>
<pb n="KR2c0007_WYG_016-35b"/>
奮曰太尉奉命副守汴京軍士扶攜老幼而來今避而<lb/>
走易耳然欲棄父母妻子則不忍欲與偕行則敵翼而<lb/>
攻何所逃之不如相與努力一戰於死中求生也議與<lb/>
錡合錡大喜鑿舟沈之示無去意寘家寺中積薪於門<lb/>
戒守者曰脱有不利即焚吾家無辱敵手也分命諸將<lb/>
守諸門明斥堠募土人為間探於是軍士皆奮男子備<lb/>
戰守婦人礪刀劍爭呼躍曰平時人欺我八字軍今日<lb/>
當為國家破敵立功時守備一無可恃錡於城上躬自<lb/>
<pb n="KR2c0007_WYG_016-36a"/>
督厲取偽齊所造癡車以輪轅埋城上又撒民户扉周<lb/>
匝蔽之城外有民居數千家悉焚之凡六日粗畢而遊<lb/>
騎已涉潁河至城下遂圍城錡預於城下設伏擒敵將<lb/>
二人詰之云韓將軍營白沙窩距城三十里錡夜遣千<lb/>
餘人擊之連戰殺敵頗衆已而金三路都綂葛王烏禄<lb/>
以兵三萬與龍虎大王合兵薄城下錡令開諸門金人<lb/>
疑不敢近初錡傅城築羊馬垣穴垣為門至是與清等<lb/>
蔽垣為陣金人縱矢皆自垣端軼著於城或止中垣上<lb/>
<pb n="KR2c0007_WYG_016-36b"/>
錡用破敵弓翼以神臂強弩自城上或垣門射敵無不<lb/>
中者敵稍却復以步兵邀擊溺河死者不可勝計破其<lb/>
鐵騎數千時順昌受圍已四日金兵益盛乃移砦於李<lb/>
村距城二十里錡遣驍將閻充募壯士五百夜斫其營<lb/>
是夕天欲雨電光四起見辮髪者輒殱之金兵退十五<lb/>
里錡復募百人往或請銜枚錡笑曰無以枚也命折竹<lb/>
為嘂如市井兒以為戲者人持一以為號直犯金營電<lb/>
所燭則皆奮擊電止則匿不動敵衆大亂百人者聞吹<lb/>
<pb n="KR2c0007_WYG_016-37a"/>
<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>聲即聚金人益不能測終夜自戰積屍盈野退軍老<lb/>
婆灣烏珠在汴聞之即趣騎急行率十萬衆來援錡㑹<lb/>
諸將問計或言今已屢捷宜乗此勢具舟全軍而歸錡<lb/>
曰朝廷養兵十五年正為緩急之用況已挫敵鋒軍聲<lb/>
方振縱衆寡不侔當有進無退且敵營甚邇而烏珠又<lb/>
來吾軍一動彼躡其後則前功俱廢使敵侵軼兩淮震<lb/>
驚江浙則平生報國之志反成誤國之罪衆皆感動思<lb/>
奮曰惟太尉命錡募得曹成等二人諭之曰遣汝作間<lb/>
<pb n="KR2c0007_WYG_016-37b"/>
事成重賞第如我言敵必不殺汝今置汝綽路騎中遇<lb/>
敵則佯墜馬為敵所得敵帥問我何如人則曰太平邊<lb/>
帥子喜聲伎朝廷以兩國講和使守東京圖逸樂耳已<lb/>
而二人果遇敵被執烏珠問之對如前烏珠喜曰此城<lb/>
易破耳即置鵝車砲具不用明日錡登城望見二人來<lb/>
縋而上之乃敵械繫成等歸以文書一巻繫於械錡懼<lb/>
惑軍心立焚之烏珠至城下責諸將喪師皆曰南朝用<lb/>
兵非昔之比元帥臨城自見錡遣耿訓以書約戰烏珠<lb/>
<pb n="KR2c0007_WYG_016-38a"/>
怒曰劉錡何敢與我戰以吾力破汝城直用靴尖趯倒<lb/>
耳訓曰太尉非但請與太子戰且謂太子必不敢濟河<lb/>
請獻浮橋五所濟而大戰烏珠曰諾乃下令明日府治<lb/>
㑹食遲明錡果為五浮橋於潁河上且毒潁上流及草<lb/>
中戒軍士雖渴死無飲於河敵用長勝軍嚴陣以待諸<lb/>
酋各居一部衆請先擊韓將軍錡曰擊韓雖退烏珠精<lb/>
兵尚不可當法當先擊烏珠烏珠一動則餘無能為矣時<lb/>
天大暑敵逺來疲憊晝夜不解甲人馬饑渴食水草者<lb/>
<pb n="KR2c0007_WYG_016-38b"/>
輒病往往困乏錡士氣閒暇軍皆畨休方晨氣清涼按<lb/>
兵不動逮未申時敵力疲氣索忽遣數百人出西門<lb/>
接戰俄遣數千人出南門戒令勿喊但以鋭斧犯之統<lb/>
制官趙樽韓直身中數矢戰不肯已士殊死鬭入其陣<lb/>
刀斧亂下敵大敗是夕大雨平地水深尺餘明日烏珠<lb/>
拔營去錡遣兵追之死者數萬方大戰時烏珠被白袍<lb/>
乗甲馬以牙兵三千督戰兵皆重鎧甲號鐡浮圖戴鐵<lb/>
兠牟周匝綴長簷三人為伍貫以韋索每進一步即用<lb/>
<pb n="KR2c0007_WYG_016-39a"/>
拒馬擁之人進一步拒馬亦進退不可却官軍以鎗摽<lb/>
去其兠牟大斧斷其臂碎其首敵又以鐵騎分左右翼<lb/>
號拐子馬皆女真為之號長勝軍專以攻堅戰酣然後<lb/>
用之自用兵以來所向無前至是亦為錡軍所殺自辰<lb/>
至申敵敗錡以拒馬木障之少休城上皷聲不絶乃出<lb/>
飯羮坐餉戰士如平時敵披靡不敢近食已撒拒馬木<lb/>
深入斫敵又大破之棄屍斃馬血肉枕藉車騎器甲積<lb/>
如山阜烏珠平日所恃以為強者十損七八至陳州數<lb/>
<pb n="KR2c0007_WYG_016-39b"/>
諸將之罪韓常以下皆鞭之遂還汴既而洪皓自金密<lb/>
奏順昌之捷金人震恐喪魄燕之重寶珍器悉徙而北<lb/>
意欲捐燕以南棄之故議者謂是時諸將協心分路追<lb/>
討則烏珠可擒汴京可復而王師亟還自失機㑹良可<lb/>
惜也<lb/>
十一年春正月乙卯金烏珠犯壽春初烏珠自敗後留<lb/>
屯京亳出入許鄭之間僉兩河軍與舊部凡十餘萬以<lb/>
謀再舉及聞秦檜召諸軍還遂舉兵攻陷壽春復渡淮<lb/>
<pb n="KR2c0007_WYG_016-40a"/>
陷廬州　二月癸酉詔張俊楊沂中赴淮西時烏珠自<lb/>
合肥趨厯陽游騎至江張俊遣王德渡江德曰淮者江<lb/>
之蔽也棄淮不守是謂唇亡齒寒敵數千里逺來餉道<lb/>
決不繼及其未濟擊之可以奪氣若遲之使少安則淮<lb/>
非吾有即渡采石俊督軍繼之宿江中時淮已失守矣<lb/>
德曰明旦當㑹食厯陽已而夜拔和州晨迎俊入烏珠<lb/>
退屯昭闗　乙亥金人復來爭和州張俊敗之丙子王<lb/>
徳敗金人於含山癸未王德田師中復含山及昭關甲<lb/>
<pb n="KR2c0007_WYG_016-40b"/>
申崔皋敗金人於舒城　丁亥楊沂中劉錡大敗烏珠<lb/>
軍於柘皋初劉錡自太平渡江與張俊楊沂中㑹而廬<lb/>
州已陷錡乃與闗師古據東闗之險以遏敵引兵出清<lb/>
溪兩戰皆捷烏珠以柘皋地坦平利於用錡因駐師錡<lb/>
進兵與烏珠夾石梁河而陣河通巢湖廣二丈錡命曳<lb/>
薪疊橋須㬰而成遣甲士數隊踰橋卧槍而坐遣人㑹<lb/>
合張俊楊沂中之師翌日沂中及王德田師中張子葢<lb/>
諸軍俱至惟俊後期錡與諸將分軍為三並進渡河以<lb/>
<pb n="KR2c0007_WYG_016-41a"/>
擊之師中欲俟俊至德曰事當機㑹復何待即與錡上<lb/>
馬先迎敵沂中繼之烏珠以鐵騎十餘萬分為兩隅夾<lb/>
道而陣德曰賊右陣堅我當先擊之麾軍渡河首犯其<lb/>
鋒一酋被甲躍馬而出德引弓一發斃之乗勝大呼馳<lb/>
擊諸軍鼔譟從之金人以拐子馬兩翼而進德率衆鏖<lb/>
戰沂中曰敵恃弓矢吾有以屈之使萬人持長斧如墻<lb/>
而進敵遂大敗德與錡等追之又敗之於東山敵望見<lb/>
驚曰此順昌旗幟也即走保紫金山是役也失將士九<lb/>
<pb n="KR2c0007_WYG_016-41b"/>
百人金人死者以萬計既而烏珠復親帥兵逆戰於店<lb/>
步沂中等又敗之乗勝逐北遂復廬州　三月乙巳張<lb/>
俊楊沂中劉錡奉詔班師行纔數里諜報金人攻濠州<lb/>
甚急俊乃復邀沂中錡還㑹於黄連埠同往援距濠六<lb/>
十里而濠南城已陷俊召諸將謀之沂中欲戰錡曰本<lb/>
來救濠今濠已失不若退師據險徐為後圖諸將皆曰<lb/>
善三帥鼎足而營或言敵兵已去錡謂俊曰敵得城遽<lb/>
退必有謀也宜嚴兵備之俊不聽且欲自以為功命錡<lb/>
<pb n="KR2c0007_WYG_016-42a"/>
無往而令沂中與王德將神勇步騎六萬直趨濠州列<lb/>
陣未定煙起城中金人伏騎萬餘分兩翼出沂中顧德<lb/>
曰何如德曰德小將安敢議事沂中以策麾軍曰那回<lb/>
諸軍以為令其走也遂潰而南無復紀律金人追之死<lb/>
者甚衆韓世忠率師至城下亦不利而退沂中遂入滁<lb/>
州俊軍入宣化錡軍入藕塘方食俊遽至曰敵兵已近<lb/>
奈何錡曰楊宣撫兵安在俊曰已失利還矣錡謂俊無<lb/>
恐請以步兵禦之宣撫試觀焉錡麾下皆曰兩大帥軍<lb/>
<pb n="KR2c0007_WYG_016-42b"/>
已軍我軍何苦獨戰錡曰順昌孤城旁無赤子之助吾<lb/>
提兵不滿二萬猶足取勝況今得地利又有鋭兵耶遂<lb/>
設三伏以待俄而俊謂錡曰諜者妄也戚方殿後之軍<lb/>
耳乃皆還鎮俊歸建康錡歸太平沂中歸臨安烏珠亦<lb/>
渡淮北去葢自是三師不復出矣<lb/>
　<lb/>
　<lb/>
　宋史紀事本末卷十六<lb/>
</p>
<p>
</p>
  </div>
</body>
</text>
</TEI>
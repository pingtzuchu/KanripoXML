<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史紀事本末卷四</head> <lb/>
    <p>
<pb n="KR2c0007_WYG_004-1a"/>
欽定四庫全書<lb/>
　宋史紀事本末卷四<lb/>
　　　　　　　　　　　明　馮　琦　原編<lb/>
　　　　　　　　　　　　　陳邦瞻　增輯<lb/>
　　天書封祀<lb/>
眞宗景徳三年二月罷冦凖平章事出知陜州凖為相<lb/>
用人不以次同列頗不悦他日除官同列目吏持例簿<lb/>
以進凖曰宰相所以進賢退木肖若用例一吏職耳自<lb/>
<pb n="KR2c0007_WYG_004-1b"/>
澶淵還頗矜其功帝待準甚厚王欽若深嫉之一日會<lb/>
朝凖先退帝目送之欽若因進曰陛下敬凖為其有社<lb/>
稷功耶帝曰然欽若曰澶淵之役陛下不以為恥而謂<lb/>
凖有社稷功何也帝愕然曰何故欽若曰城下之盟春<lb/>
秋恥之澶淵之舉以萬乗之貴而為城下之盟何恥如<lb/>
之帝愀然不悦欽若曰陛下聞博乎博者輸錢欲盡乃<lb/>
罄所有出之謂之孤注陛下冦準之孤注也斯亦危矣<lb/>
由是帝顧準寖衰竟罷為刑部尚書出知陜州初張詠<lb/>
<pb n="KR2c0007_WYG_004-2a"/>
在成都聞凖入相謂僚屬曰冦公竒材惜學術不足爾<lb/>
及凖知陜詠適自成都還凖送之郊問曰何以教我詠<lb/>
徐曰霍光傳不可不讀也準莫諭其意歸取其傳讀之<lb/>
至不學無術笑曰此張公謂我也未幾移準知天雄軍<lb/>
契丹使過大名謂凖曰相公望重何故不在中書準曰<lb/>
主上以朝廷無事北門鎻鑰非準不可耳<lb/>
大中祥符元年春正月乙丑有天書見於承天門大赦<lb/>
改元帝自聞王欽若言深以澶州之盟為辱常怏怏不<lb/>
<pb n="KR2c0007_WYG_004-2b"/>
樂欽若度帝厭兵因謬進曰陛下以兵取幽薊乃可滌<lb/>
此恥帝曰河朔生靈始免兵革朕安忍為此可思其次<lb/>
欽若曰惟封禪可以鎮服四海誇示外國然自古封禪<lb/>
當得天瑞希世絶倫之事乃可爾既而又曰天瑞安可<lb/>
必得前代葢有以人力為之者惟人主深信而崇奉之<lb/>
以明示天下則與天瑞無異也陛下謂河圖洛書果有<lb/>
耶聖人以神道設教耳帝沈思久之曰王旦得無不可<lb/>
乎欽若曰臣喻以聖意宜無不可欽若乃乗間為旦言<lb/>
<pb n="KR2c0007_WYG_004-3a"/>
旦黽勉從之帝尚猶豫會幸秘閣驟問直學士杜鎬曰<lb/>
古所謂河出圖洛出書果何事耶鎬老儒不測上㫖漫<lb/>
應之曰此聖人以神道設教爾帝意遂决遂召旦飲歡<lb/>
甚賜以尊酒曰歸與妻孥共之旣歸發封則皆美珠也<lb/>
旦悟帝㫖自是不敢有異議至是帝謂羣臣曰去冬十<lb/>
一月庚寅夜將半朕方就寢忽室中光耀見神人星冠<lb/>
絳衣告曰來月宜於正殿建黄籙道塲一月當降天書<lb/>
大中祥符三篇朕竦然起對已復無見自十二月朔即<lb/>
<pb n="KR2c0007_WYG_004-3b"/>
齋戒於朝元殿建道塲以佇神貺至是適皇城司奏有<lb/>
黄帛曵左承天門南鴟尾上令中使視之帛長二丈許<lb/>
緘物如書卷纒以青縷封處隱隱有字葢神人所謂天<lb/>
降之書也旦等皆再拜稱賀帝即步至承天門瞻望再<lb/>
拜遣二内侍升屋奉之下旦跪進帝再拜受之親置輿<lb/>
中導至道塲授陳堯叟啟封帛上有文曰趙受命興於<lb/>
宋付於眘居其器守於正世七百九九定帝跪受復命<lb/>
堯叟讀之其書黄字三幅詞類洪範道徳經始言帝能<lb/>
<pb n="KR2c0007_WYG_004-4a"/>
以至孝至道紹世次諭以清淨簡儉終述世祚延永之意<lb/>
讀訖帝復跪奉韞以所緘帛盛以金匱羣臣入賀於崇<lb/>
政殿賜宴帝與輔臣皆蔬食遣官告天地宗廟社稷大<lb/>
赦改元羣臣加恩賜京師酺五日改左承天門為承天<lb/>
祥符置天書儀衛扶侍使有大禮即命宰執近臣兼之<lb/>
欽若之計既行陳堯叟陳彭年丁謂杜鎬益以經義附<lb/>
和而天下爭言祥瑞矣獨龍圖閣待制孫奭言於帝曰<lb/>
以臣愚所聞天何言哉豈有書也帝黙然　三月詔議<lb/>
<pb n="KR2c0007_WYG_004-4b"/>
封禪宰相王旦等率文武百官諸軍將校官吏藩夷僧<lb/>
道耆壽二萬四千三百餘人凡五上表請帝封禪帝意<lb/>
未决召丁謂問以經費謂對曰大計有餘議乃定命翰<lb/>
林太常詳定儀注先是西北用兵帝便殿延訪多至旰<lb/>
食王旦嘆曰我輩安得坐致太平優游無事耶宰相李<lb/>
沆曰强敵外患足為儆戒他日四方寜謐朝廷未必無<lb/>
事旦以為不然沆又日取四方水旱盗賊奏之旦以為<lb/>
細事不足煩帝聽沆曰人主少年當使知四方艱難不<lb/>
<pb n="KR2c0007_WYG_004-5a"/>
然血氣方剛不畱意聲色犬馬則土木兵甲禱祠之事<lb/>
作矣至是其言果驗　夏四月乙未以王欽若叅知政<lb/>
事丙申以王旦為封禪大禮使王欽若等為經度制置<lb/>
使馮拯陳堯叟為分掌禮儀使丁謂等計度財用謂時<lb/>
權三司使遂著景徳會計錄以獻因條大禮經費以備<lb/>
叅校優詔奬之　六月乙未王欽若至乾封上言泰山<lb/>
醴泉出錫山蒼龍見未幾木工董祚於醴泉亭北見黄<lb/>
帛曵林木上有字不能識言於皇城使王居正居正見<lb/>
<pb n="KR2c0007_WYG_004-5b"/>
其上有御名馳告欽若欽若奉至社首跪授中使馳捧<lb/>
詣闕帝御崇政殿趣召羣臣曰朕五月丙子夜復夢向<lb/>
者神人言來月上旬當賜天書於泰山即密諭欽若等<lb/>
凡有祥異即上聞今果與夢協上天眷祐惟懼不稱王<lb/>
旦等再拜稱賀乃迎奉含芳園之正殿帝齋戒備法駕<lb/>
詣殿拜受之授陳堯叟啟封其文曰汝崇孝奉吾育民<lb/>
廣福錫爾嘉瑞黎庶咸知秘守斯言善解吾意國祚延<lb/>
永壽厯遐歲讀訖復奉以升殿於是羣臣表上尊號曰<lb/>
<pb n="KR2c0007_WYG_004-6a"/>
崇文廣武儀天尊道寶應章感聖明仁孝皇帝未幾欽<lb/>
若獻芝草八千本趙安仁獻五色金玉丹紫芝八千七<lb/>
百餘本諸州上芝草嘉禾瑞木三脊茅等不可稱紀九<lb/>
月令有司勿奏大辟案以天書告於太廟　乙酉親習<lb/>
封禪儀於崇徳殿　作玉清詔應宫奉天書也知制誥<lb/>
王曾都虞候張旻皆上疏諫不聽　冬十月辛卯帝發<lb/>
京師以玉輅載天書先道凡十七日至泰山王欽若等<lb/>
獻芝草三萬八千餘本齋戒三日登山道經險峻降輦<lb/>
<pb n="KR2c0007_WYG_004-6b"/>
步進鹵簿儀衛列於山下享昊天上帝於圜臺陳天書<lb/>
於左以太祖太宗配命羣臣享五方帝及諸神於山下<lb/>
封祀壇帝飲福酒攝中書令王旦跪稱曰天賜皇帝太<lb/>
一神符周而復始永綏兆人三獻畢封金玉匱王旦奉<lb/>
玉匱置於石䃭攝太尉馮拯奉金匱以降將作監領徒<lb/>
封䃭帝登圜臺閱視訖還御幄宰相率從官稱賀明旦<lb/>
禪祭皇地祗於社首山如封祀儀禮畢御壽昌殿受群<lb/>
臣朝賀大赦天下文武並進秩令開封府及所過州軍<lb/>
<pb n="KR2c0007_WYG_004-7a"/>
考送舉人賜天下酺三日改乾封縣為奉符縣大宴穆<lb/>
清殿又宴泰山父老於殿門　十一月戊午帝過曲阜<lb/>
縣謁孔子廟酌獻再拜近臣分奠七十二弟子遂幸孔<lb/>
林加謚孔子曰𤣥聖文宣王祭以太牢賜錢三十萬帛<lb/>
三百匹又追謚齊太公望為昭烈武成王周文公旦為<lb/>
文憲王太公立廟青州周公立廟曲阜尋復追封孔子<lb/>
廟配享從祀者顔囬為兖國公閔損曾參及漢儒左丘<lb/>
明以下為郡公侯伯　丁丑帝自泰山奉天書還宫羣<lb/>
<pb n="KR2c0007_WYG_004-7b"/>
臣爭頌功徳惟進士孫籍獻書言封禪帝王之盛事願<lb/>
陛下謹於盈成不可遂自滿假知制誥周起亦上言天<lb/>
下之勢常患恬於逸安而忽於兢畏願毋以告成為恃<lb/>
　十二月辛卯帝御朝元殿受尊號宰相王旦等各進<lb/>
秩有差<lb/>
二年二月以方士王中正為左武衛將軍先是汀州人<lb/>
王捷言於南康遇道人姓趙氏授以丹術及小鐶神劍<lb/>
葢司命真君也是為聖祖宦者劉承珪以聞賜捷名中<lb/>
<pb n="KR2c0007_WYG_004-8a"/>
正得對龍圖閣既東封加聖祖號為司命天尊授中正<lb/>
左武衛將軍恩遇甚厚　十二月辛丑權三司使丁謂<lb/>
上封禪祥瑞圖示百官於朝堂自封禪之後士大夫爭<lb/>
奏符瑞獻贊頌崔立獨言水發徐兖旱連江淮無為烈<lb/>
風金陵大火是天所以戒驕矜也而中外多上雲霧草<lb/>
木之瑞此何足為治道言哉不省<lb/>
三年六月河中府進士薛南及父老僧道千二百人請<lb/>
祀后土於汾隂　八月丁未詔明年春有事於汾隂戊<lb/>
<pb n="KR2c0007_WYG_004-8b"/>
申以知樞密院事陳堯叟為祀汾隂經度制置使以王<lb/>
旦為大禮使王欽若為禮儀使　冬十月庚申丁謂上<lb/>
大中祥符封禪記　十二月陜州言黄河清集賢校理<lb/>
晏殊獻河清頌帝作奉天庇民述示宰相<lb/>
四年春正月辛巳以將祀汾隂詔執事懈怠者罪勿原<lb/>
是時大旱京師近郡榖踊貴龍圖閣待制孫奭上疏曰<lb/>
先王卜征五年歲習其祥祥習則行不習則增修徳而<lb/>
改卜陛下始畢東封更議西幸殆非先王卜征五年慎<lb/>
<pb n="KR2c0007_WYG_004-9a"/>
重之意其不可一也夫汾隂后土事不經見昔漢武帝<lb/>
將封禪故先封中嶽祠汾隂始巡幸郡縣遂有事於泰<lb/>
山今陛下既已登封復欲幸汾隂其不可二也古者圓<lb/>
丘方澤所以郊祀天地今南北郊是也漢初承秦唯立<lb/>
五畤以祀天而后土無祀故武帝立祠於汾隂自元成<lb/>
以來從公卿之議遂徙汾隂后土於北郊後之王者多<lb/>
不祀汾隂今陛下已建北郊乃舎之而逺祀汾隂其不<lb/>
可三也西漢都雍去汾隂至近今陛下經重關越險阻<lb/>
<pb n="KR2c0007_WYG_004-9b"/>
輕棄京師根本而慕西漢之虛名其不可四也河東唐<lb/>
王業之所起也唐又都雍故明皇間幸河東因祀后土<lb/>
聖朝之興事與唐異而陛下無故欲祀汾隂其不可五<lb/>
也昔者周宣王遇災而懼故詩人美其中興以為賢主<lb/>
比年以來水旱相繼陛下宜側身修徳以答天譴豈宜<lb/>
下狥姦囘逺勞民庶盤游不已忘社稷之大計其不可<lb/>
六也夫雷以二月啟蟄八月收聲育養萬物失時則為<lb/>
異今震雷在冬為異尤甚此天意丁寜以戒陛下而反<lb/>
<pb n="KR2c0007_WYG_004-10a"/>
未悟殆失天意其不可七也夫民神之主也是以聖王<lb/>
先成民而後致力於神今國家土木之功累年未息水<lb/>
旱洊沴饑饉居多乃欲勞民事神神其享之乎其不可<lb/>
八也陛下必欲為此者不過效漢武帝唐明皇廵幸所<lb/>
至刻石頌功以崇虛名夸示後世爾陛下天資聖明當<lb/>
慕二帝三王何為下襲漢唐之虛名其不可九也唐明<lb/>
皇以嬖寵姦邪内外交害身播國危兵交闕下亡亂之<lb/>
迹如此由狃於承平肆行非義稔致禍敗今議者引開<lb/>
<pb n="KR2c0007_WYG_004-10b"/>
元故事以為盛烈乃欲倡導陛下而為之臣切為陛下<lb/>
不取其不可十也臣言不逮意陛下以臣言為可取願<lb/>
少賜清問以畢臣說帝遣内侍皇甫繼明就問又上䟽<lb/>
曰陛下將幸汾隂而京師人心不寧江淮之衆困於調<lb/>
發理須鎮安而矜存之且土木之功未息而奪攘之盗<lb/>
公行外國治兵不逺邊境使者雜至寧可保其心乎昔<lb/>
陳勝起於徭戍黄巢出於凶饑隋煬帝勤逺略而唐高<lb/>
祖興於晉陽晉少主惑小人而耶律徳光長驅中國陛<lb/>
<pb n="KR2c0007_WYG_004-11a"/>
下俯從姦佞逺棄京師涉仍歲薦饑之墟修違經久廢<lb/>
之祠不念民疲不恤邊患安知今日戍卒無陳勝饑民<lb/>
無黄巢奸雄將無窺伺於肘腋外敵將無觀釁於邊陲<lb/>
乎先帝嘗議封禪寅畏天災尋詔停寢今姦臣乃贊陛<lb/>
下力行東封以為繼成先志先帝嘗欲北平幽朔西取<lb/>
繼遷大勲未集用付陛下則羣臣未嘗獻一謀畫一策<lb/>
以佐陛下繼先帝之志者反務卑辭重幣求和於契丹<lb/>
蹙國縻爵姑息於繼遷曾不思主辱臣死為可戒誣下<lb/>
<pb n="KR2c0007_WYG_004-11b"/>
罔上為可羞撰造祥瑞假託鬼神纔畢東封便議西幸<lb/>
輕勞車駕虐害饑民冀其無事徃還便謂成大勲績是<lb/>
陛下以祖宗艱難之業為姦邪僥倖之資臣所以長歎<lb/>
而痛哭也夫天地神祗聰明正直作善降之百祥作不<lb/>
善降之百殃未聞專事籩豆簠簋可邀福祥春秋傳曰<lb/>
國之將興聽於民將忘聽於神愚臣非敢妄議惟陛下<lb/>
終賜裁擇時羣臣爭奏祥瑞奭又上言方今野鵰山鹿<lb/>
並形奏簡秋早冬雷率皆稱賀退而腹非竊笑者比比<lb/>
<pb n="KR2c0007_WYG_004-12a"/>
皆是孰謂上天為可罔下民為可愚後世為可欺乎人<lb/>
情如此所損不細惟陛下深鑒其妄帝知其忠而不能<lb/>
從乙酉帝習祀后土儀丙申詔以六月六日天書再降<lb/>
日為天貺節丁酉奉天書發京師　二月壬子車駕出<lb/>
潼關渡渭河遣近臣祀西嶽癸丑次河中府丁巳至寶<lb/>
鼎縣辛酉祀后土地祗壬戍大赦賜天下酺三日作汾<lb/>
陰配饗銘河瀆四海贊　召草澤李瀆劉巽瀆以足疾<lb/>
辭再拜遣使存問瀆自陳世本儒墨習静避世之意瀆<lb/>
<pb n="KR2c0007_WYG_004-12b"/>
素嗜酒人或勉之答曰扶羸養疾捨此莫可從吾所好<lb/>
以盡餘年不亦樂乎巽至授大理評事　乙巳次華州<lb/>
召見隱士鄭隱李寜賜茶果粟帛辛未至閿鄉召見道<lb/>
士柴又𤣥問以無為之要　三月甲戌次陜州遣陜令<lb/>
王希召草澤魏野辭疾不至上言麋鹿之性頓纓則狂<lb/>
望囘過聽許令愚守詔長吏常加存撫命工圖其所居<lb/>
觀之野居陜之東郊架草堂有水竹之勝好彈琴作詩<lb/>
以清苦聞於時常以詩諷冦準王旦乞休帝故不强其<lb/>
<pb n="KR2c0007_WYG_004-13a"/>
出己卯次西京丙申謁諸陵　夏四月甲辰朔帝至自<lb/>
汾陰宰相親王以下進秩有差　九月辛卯以向敏中<lb/>
等為五嶽奉冊使加上五嶽帝號帝御朝元殿發冊<lb/>
五年八月作會靈觀奉祀五嶽　戊子以王欽若陳堯<lb/>
叟並為樞密使丁謂叅知政事馬知節為樞密副使時<lb/>
天下乂安王欽若丁謂導帝以封祀眷遇日隆欽若自<lb/>
以深逹道教多所建明而謂附會之與陳彭年劉承珪<lb/>
等蒐講墜典大修宫觀以林特有心計使為三司使以<lb/>
<pb n="KR2c0007_WYG_004-13b"/>
幹財利五人交通蹤跡詭秘時號五鬼王旦欲諫則業<lb/>
已同之欲去則上遇之厚追思李沆之先識嘆曰李文<lb/>
靖真聖人也欽若狀貌短小項有附疣時人目為癭相<lb/>
性傾巧敢為矯誕然智數過人每朝廷有興作能委曲<lb/>
遷就以中帝意知節以衆方競言祥瑞深不然之每言<lb/>
於帝曰天下雖安不可忘戰去兵也　冬十月戊午帝<lb/>
語輔臣曰朕夢神人傳玉皇之命云先令汝祖趙𤣥朗<lb/>
授汝天書今令再見汝明日復夢神人傳聖祖言吾座<lb/>
<pb n="KR2c0007_WYG_004-14a"/>
西斜設六位以候是日即於延恩殿設道塲五鼓一籌<lb/>
先聞異香頃之黄光滿殿聖祖至朕再拜殿下俄有六<lb/>
人至揖聖祖皆就坐聖祖命朕前曰吾人皇九人中一<lb/>
人也是趙之始祖再降乃軒轅黄帝後唐時復降主趙<lb/>
氏之族今已百年皇帝善為撫育蒼生無怠前志即離<lb/>
座乗雲而去王旦等皆再拜稱賀詔天下避聖祖諱𤣥<lb/>
為元朗為明凡載籍偏犯者各缺其㸃畫尋以𤣥元聲<lb/>
相近改𤣥為真𤣥武為真武巳未大赦　閏十月己巳<lb/>
<pb n="KR2c0007_WYG_004-14b"/>
上聖祖尊號曰聖祖上靈高道九天司命保生天尊大<lb/>
帝聖母懿號曰元天大聖后遂加太廟六室尊號羣臣<lb/>
上帝尊號曰崇文廣武感天尊道應真佑徳上聖欽明<lb/>
仁孝皇帝戊寅建景靈宫太極觀於壽丘以奉聖祖聖<lb/>
母且詔天下天慶觀並增建聖祖殿辛巳詔建康軍鑄<lb/>
玉皇聖祖太祖太宗尊像尋以丁謂為奉迎使奉安於<lb/>
玉清昭應宫帝率百官郊謁又詔刻天書於宫以王旦<lb/>
為刻玉使王欽若與丁謂副之戊子御製配享樂章幷<lb/>
<pb n="KR2c0007_WYG_004-15a"/>
二舞名文曰發祥流慶武曰隆真觀徳　十一月丙申<lb/>
帝親祀玉皇於朝元殿甲辰加王旦門下侍郎向敏中<lb/>
中書侍郎内外官加恩置玉清昭應宫使以王旦為之<lb/>
丁未作汴水發願文　十二月戊辰作景靈宫於京師<lb/>
奉聖祖也<lb/>
六年春正月癸巳朔司天監言五星同色　六月亳州<lb/>
官吏父老三千三百人詣闕請謁太清宫　八月庚申<lb/>
詔來春親謁太清宫庚午加上太上老君混元上徳皇<lb/>
<pb n="KR2c0007_WYG_004-15b"/>
帝孫奭上疏曰陛下封泰山祀汾隂躬謁陵寢今又將<lb/>
祠於太清宫外議籍籍以謂陛下事事慕效唐明皇豈<lb/>
以明皇為令徳之主耶甚不然也明皇禍敗之迹有足<lb/>
為深戒者非獨臣能知之近臣不言者此懷姦以事陛<lb/>
下也明皇之無道亦無敢言者及奔至馬嵬軍士已誅<lb/>
楊國忠請矯詔之罪乃始諭以識理不明寄任失所當<lb/>
時雖有罪已之言覺寤已晚何所及也臣願陛下早自<lb/>
覺寤抑損虛華斥逺邪佞罷興土木不襲危亂之迹無<lb/>
<pb n="KR2c0007_WYG_004-16a"/>
為明皇不及之悔此天下之幸社稷之福也帝以為封<lb/>
泰山祠汾隂上陵祠老子非始於明皇開元禮今世所<lb/>
循用不可以天寳之亂舉謂為非也秦無道甚矣今以<lb/>
官名詔令郡縣猶襲秦舊豈以人而廢言乎作解疑論<lb/>
以示羣臣然知奭朴忠雖其言切直容之而弗斥<lb/>
七年春正月帝將如亳州謁老子命王旦兼大禮使丁<lb/>
謂兼奉祀經度制置使陳彭年副之　壬寅奉天書發<lb/>
京師丙午次奉元宫判亳州丁謂獻白鹿一芝九萬五<lb/>
<pb n="KR2c0007_WYG_004-16b"/>
千本戊申王旦上混元上徳皇帝冊寶己酉謁老子於<lb/>
太清宫升亳州為集慶軍節度減歲賦十之三太史言<lb/>
含譽星見庚戍賜酺三日　二月辛酉帝至自亳州壬<lb/>
申祀天地大赦　十一月乙酉玉清昭應宫成初議營<lb/>
宫料工須十五年修宫使丁謂令以夜繼晝每繪一壁<lb/>
給二燭故七年而成凡二千六百一十楹制度宏麗屋<lb/>
宇少不中程式雖金碧已具劉承珪必令毁而更造有<lb/>
司莫敢較其費<lb/>
<pb n="KR2c0007_WYG_004-17a"/>
八年春正月壬午朔謁玉清昭應宫奉安刻玉天書於<lb/>
寶符閣以帝容立侍其側還御崇徳殿受賀赦天下非<lb/>
十惡枉法贓咸除之帝製誓文刻石寘於寶符閣下又<lb/>
製欽承寳訓述以示中外　九月知陳州張詠卒遺表<lb/>
言不當造宫觀竭天下之財傷生民之命此皆賊臣丁<lb/>
謂誑惑陛下乞斬謂頭置國門以謝天下然後斬詠頭<lb/>
置丁氏之門以謝謂帝歎其忠<lb/>
九年春正月丙辰置會靈觀使以丁謂為之<lb/>
<pb n="KR2c0007_WYG_004-17b"/>
天禧元年春正月辛丑朔改元詣玉清昭應宫薦獻上<lb/>
玉皇大天帝寶冊衮服壬寅上聖祖寶冊己酉上太廟<lb/>
謚冊辛亥謝天地於南郊大赦御天安殿受冊號乙卯<lb/>
作欽承寶訓述示羣臣　三月以王曾兼會靈觀使曾<lb/>
辭不受王欽若方挾符瑞以固寵位隂排異已者會有<lb/>
詔以曾為會靈觀使曾以推欽若帝不悦謂曾曰大臣<lb/>
宜傅會國事何遽自異耶曾頓首曰君從諫謂明臣盡<lb/>
忠謂義陛下不知臣駑病使待罪宰府臣知義而已不<lb/>
<pb n="KR2c0007_WYG_004-18a"/>
知異也　九月癸卯王曾罷曾既不受會靈觀使上意<lb/>
不懌王欽若數譖之會曾市賀皇后家舊第其家未徙<lb/>
而曾令人舁土置其門賀氏訴於朝遂罷曾政事王旦<lb/>
在告聞之曰王君介然他日徳望勲業甚大顧予不得<lb/>
見爾或請其故曰王君昨讓觀使雖怫上㫖而詞直氣<lb/>
和了無所慴且始被進用已能若是我自在政事二十<lb/>
年每進對稍忤即䠞蹜不能自容以是知其偉度矣<lb/>
己酉王旦卒旦自祥符以來每有大禮輒奉天書以行<lb/>
<pb n="KR2c0007_WYG_004-18b"/>
常悒悒不樂臨終語其子曰我别無過惟不諫天書一<lb/>
節為過莫贖我死之後當削髪披緇以歛諸子欲奉遺<lb/>
命楊億以為不可乃止議者謂旦得君言聽計從而不<lb/>
能以正自終或比之馮道云<lb/>
二年夏皇城司言保聖營之西南營卒有見龜蛇者因<lb/>
就建真武祠今泉湧祠側疫癘者飲之多愈詔即其地<lb/>
建祥源觀任布上疏言不宜以神怪衒愚俗不報<lb/>
三年六月甲午王欽若罷判杭州以㓂準同平章事丁<lb/>
<pb n="KR2c0007_WYG_004-19a"/>
謂叅知政事先是廵檢朱能挾内侍都知周懷政詐為<lb/>
天書降於乾祐山時冦準判永興軍婿王曙居中與懷<lb/>
政善勸準與能合遂以上聞詔迎入禁中中外皆識其<lb/>
詐帝獨信之諭徳魯宗道言姦臣誕妄以惑聖聽知河<lb/>
陽孫奭上疏曰朱能者姦險小人妄言祥瑞而陛下崇<lb/>
信之屈至尊以迎拜歸秘殿以奉安上自朝廷下及閭<lb/>
巷靡不痛心疾首反脣腹非而無敢言者昔漢文成將<lb/>
軍以帛書飯牛既而言牛腹中有竒書殺視得書天子<lb/>
<pb n="KR2c0007_WYG_004-19b"/>
識其手迹又有五利將軍妄言方多不讐二人皆坐誅<lb/>
先帝時有侯莫陳利用者以方術暴得寵用一旦發其<lb/>
姦誅於鄭州漢武可謂雄材先帝可謂英斷唐明皇得<lb/>
靈寶符上清護國經寶劵等皆王鉷田同秀等所為明<lb/>
皇不能顯戮怵於邪説自謂徳實動天神必福我夫老<lb/>
君聖人也儻實降語固宜不妄而唐自安史亂離乗輿<lb/>
播越兩都盪覆四海沸騰豈天下太平乎明皇雖僅得<lb/>
歸闕復為李輔國刼遷卒以憂終豈聖壽無疆長生久<lb/>
<pb n="KR2c0007_WYG_004-20a"/>
視乎以明皇之英睿而禍患猥至曾不知者良由在位<lb/>
既久驕亢成性謂人莫已若謂諫不足聽心玩居常之<lb/>
安耳熟導䛕之説内惑寵嬖外任姦回曲奉鬼神過崇<lb/>
妖妄今日見老君於閣上明日見老君於山中大臣尸<lb/>
祿以將迎端士畏威而緘黙既惑左道即紊政經民心<lb/>
用離變起倉卒當是之時老君寜肯禦兵寶符安能排<lb/>
難耶今朱能所為或類於此願陛下思漢武之雄材法<lb/>
先帝之英斷鑒明皇之召禍庶幾災害不生禍亂不作<lb/>
<pb n="KR2c0007_WYG_004-20b"/>
皆不聽㓂準由是得召用矣時欽若恩禮衰商州捕得<lb/>
道士譙文易畜禁書能以術使六丁六甲神欽若坐與<lb/>
之出入遂罷以準代相準之始召也門生有勸準者曰<lb/>
公若至河陽稱疾堅求外補此為上䇿儻入見即發乾<lb/>
祐天書之詐斯為次也最下則再入中書大喪平生矣<lb/>
準不懌<lb/>
乾興元年二月戊午帝崩　冬十月葬永定陵以天書<lb/>
殉　史臣曰真宗英悟之主其初踐位相臣李沆慮其<lb/>
<pb n="KR2c0007_WYG_004-21a"/>
聰明必多作為數奏災異以杜其侈心葢有所見也及<lb/>
澶淵既盟封禪事作祥瑞沓臻天書屢降導迎奠安一<lb/>
國君臣如病狂然吁可怪也他日修遼史見契丹故族<lb/>
而後推求宋史之微言焉宋自太祖幽州之敗惡言兵<lb/>
矣契丹其主稱天其后稱地一歲祭天不知其幾獵而<lb/>
手接飛鴈鴇自投地皆稱為天賜祭告而誇耀之意者<lb/>
宋之諸臣因知契丹之習又見其君有厭兵之意遂進<lb/>
神道設教之言欲假是以動敵人之聽聞庶幾足以潛<lb/>
<pb n="KR2c0007_WYG_004-21b"/>
消其窺覦之志歟然不思修本以制敵又效尤焉計亦<lb/>
末矣仁宗以天書殉葬山陵嗚呼賢哉<lb/>
仁宗天聖七年六月大雨震雷玉清昭應宫災詔繋守<lb/>
衛者於御史獄太后泣對大臣曰先帝尊天奉道故竭<lb/>
力成此宫今一夕延燎幾盡惟長生崇壽二小殿存何<lb/>
以稱遺㫖哉范雍抗言曰不若悉燔之也先朝以此竭<lb/>
天下之力遽為灰燼非出人意如因其所存又將葺之<lb/>
則民不堪命非所以祗天戒也王曾吕夷簡又助雍言<lb/>
<pb n="KR2c0007_WYG_004-22a"/>
中丞王曙亦言玉清昭應宫之建非應經義天變來警<lb/>
願除其地罷諸禱祀以應天變右司建范諷復言此實<lb/>
天變不當置獄太后與帝感悟遂減守衛者罪下詔不<lb/>
復修治以二殿為萬壽觀罷諸宫觀使<lb/>
　　丁謂之姦<lb/>
真宗天禧三年六月以冦準同平章事丁謂叅知政事<lb/>
先是準與謂善嘗薦其才於李沆沆不用準問之沆曰<lb/>
謂誠才顧其為人可使之在人上乎準曰如謂者相公<lb/>
<pb n="KR2c0007_WYG_004-22b"/>
終能抑之使在人下乎沆笑曰他日當思吾言準終不<lb/>
以為然謂既因準稱譽漸致通顯雖同列而事準甚謹<lb/>
嘗會食中書羹汚準鬚謂徐起拂之準笑曰叅政國之<lb/>
大臣乃為官長拂鬚耶謂大慙恨遂成仇隙<lb/>
四年六月丙申冦準罷時帝得風疾事多决於皇后冦<lb/>
準李廸以為憂一日準請間曰皇太子人所屬望願陛<lb/>
下思宗廟之重傳以神器擇方正大臣羽翼之丁謂錢<lb/>
惟演佞人也不可以輔少主帝然之準密令楊億草表<lb/>
<pb n="KR2c0007_WYG_004-23a"/>
請太子監國且欲援億輔政已而準被酒漏言謂聞之<lb/>
曰即日上體平朝廷何以處此李廸曰太子出則撫軍<lb/>
入則監國古之制也何不可之有謂力譖準請罷其政<lb/>
事帝不記與準有成言竟罷為太子太傅　丙寅以李<lb/>
廸同平章事馮拯為樞密使　庚午以丁謂馮拯並同<lb/>
平章事　癸酉入内都知宦者周懷政伏誅丁丑貶冦<lb/>
準知相州初帝得疾自疑不起嘗卧周懷政股與之謀<lb/>
欲命太子監國懷政東宫官也出告冦準已而事泄準<lb/>
<pb n="KR2c0007_WYG_004-23b"/>
罷丁謂等因踈斥之使不得親近懷政憂懼不自安隂<lb/>
謀奉帝為太上皇而傳位太子罷皇后預政殺丁謂而<lb/>
復相準客省使楊崇勲等以其謀告謂謂即微服夜乗<lb/>
犢車挾崇勲詣曹利用議明日以聞詔命曹瑋訊之懷<lb/>
政具服帝怒甚欲責及太子羣臣莫敢言李廸從容奏<lb/>
曰陛下有幾子乃欲如是帝悟乃止誅懷政謂與皇后<lb/>
謀并發朱能天書妖妄事遂貶準為太常卿知相州而<lb/>
罷翰林學士盛度樞密直學士王曙朝士與準親厚者<lb/>
<pb n="KR2c0007_WYG_004-24a"/>
皆斥之準之貶也帝命與小州謂輒云與逺小州廸言<lb/>
向者聖㫖無逺字二人忿争葢始此　八月乙酉以任<lb/>
中正王曾並叅知政事錢惟演為樞密副使　壬寅貶<lb/>
冦準為道州司馬時遣使捕朱能能殺中使擁衆叛未<lb/>
幾衆潰自殺準坐是再貶道州初帝欲謫準江淮間謂<lb/>
竟除道州同僚莫敢言王曾獨以帝語質之謂顧曰居<lb/>
停主人勿復言葢指曾嘗以第舎假準也　九月帝疾<lb/>
愈丙辰始御崇徳殿視事治朱能黨死流者數十人壬<lb/>
<pb n="KR2c0007_WYG_004-24b"/>
戌給事朱巽郎中梅詢坐不察朱能姦謫官　十一月<lb/>
戊辰李廸丁謂罷時丁謂擅權用事至除吏不以聞廸<lb/>
憤然謂同列曰廸起布衣至宰相有以報國死猶不恨<lb/>
安能附權倖為自安計耶會議二府皆進秩兼東宫官<lb/>
廸以為不可謂又欲引林特為樞副廸復沮之謂積怒<lb/>
既而謂加門下侍郎兼太子太傅廸加尚書左丞仍兼<lb/>
太子少傅故事宰相無兼左丞者及入對長春殿内出<lb/>
制書置榻前帝謂輔臣曰此卿等兼東宫官制也廸進<lb/>
<pb n="KR2c0007_WYG_004-25a"/>
曰東宫官屬不當增置臣不敢受命也謂罔上弄權私<lb/>
林特錢惟演而嫉冦準特子殺人事寢不治準無罪逺<lb/>
謫惟演以皇后姻家使預朝政曹利用馮拯相為朋黨<lb/>
臣願與謂俱罷付御史臺劾正帝怒畱制不下左遷廸<lb/>
知鄆州謂知河南府明日謂入謝帝詰所爭狀謂對曰<lb/>
非臣敢爭乃廸詈臣耳願復畱遂自出傳口詔復入中<lb/>
書視事時翰林學士劉筠已草廸謂同罷制既而謂復<lb/>
畱命草制筠不奉詔乃更召學士晏殊草之筠自院出<lb/>
<pb n="KR2c0007_WYG_004-25b"/>
遇殊於樞密院南門殊惶愧側面不敢與揖謂既復位<lb/>
益擅權專恣筠曰姦人用事安可一日居此力請補外<lb/>
遂知廬州　庚午詔自今軍國大事仍舊親决餘皆委<lb/>
皇太子同宰相樞密等叅議施行太子固讓不允遂開<lb/>
資善堂親政皇后裁决於内而丁謂用事中外以為憂<lb/>
王曾謂錢惟演曰太子幼非中宫不能立中宫非倚太<lb/>
子則人心亦不附后若加恩太子則太子安太子安則<lb/>
劉氏安矣惟演乗間言之后深納焉　陳邦瞻曰當國<lb/>
<pb n="KR2c0007_WYG_004-26a"/>
家危疑之勢定社稷安人主此天下之所謂大忠也然<lb/>
而非智不濟夫轉户者係樞智者於安危之際亦能得<lb/>
其樞而轉之耳方宋真宗之寢疾也事皆决於劉后而<lb/>
太子非后出丁謂以奸邪亂政錢惟演復以后戚佐之<lb/>
一有搖動則宋事去矣當時冦準李廸皆忠臣其計皆<lb/>
在逐謂與演而后乃可制后可制而太子乃可安也夫<lb/>
此䇿而濟已非善處人母子之間且慮無以善其後此<lb/>
策而不濟則禍豈可測哉周懷政之死太子得不廢者<lb/>
<pb n="KR2c0007_WYG_004-26b"/>
特天幸也夫當時不難逐謂而難於安后之心后心不<lb/>
安則吕武之事且復見奸人之欲為謂者皆是也可盡<lb/>
逐哉后心安則去謂如孤豚腐䑕耳善乎王曾之告惟<lb/>
演也曰太子幼非中宫不能立中宫非倚太子則人心<lb/>
亦不附后若加恩太子則太子安太子安則劉氏安矣<lb/>
夫后直懼劉氏之不安耳非有則天改姓易命之志也<lb/>
彼曉然知太子安而已安豈忍復為邪謀也哉葢自是<lb/>
而小人僥倖之計始不得入則曾之一言有以深動其<lb/>
<pb n="KR2c0007_WYG_004-27a"/>
心也然是言也非由惟演進則后不信是又曾之所以<lb/>
為智也萊公號為能斷大事然於此不如沂公逺矣<lb/>
以丁謂兼太子少師馮拯兼少傅曹利用兼少保<lb/>
五年十一月丁謂加司空馮拯加左僕射曹利用加右<lb/>
僕射時謂威權日盛朝臣多附之起居注李垂獨不徃<lb/>
謁或問其故垂曰謂為宰相不以公道副天下望而恃<lb/>
權怙勢視若所為必遊朱崖吾不欲在其黨中謂聞而<lb/>
惡之罷知亳州<lb/>
<pb n="KR2c0007_WYG_004-27b"/>
乾興元年二月庚子大赦癸卯羣臣上尊號甲辰封丁<lb/>
謂為晉國公馮拯為魏國公曹利用為韓國公　甲辰<lb/>
帝不豫增劇問左右曰吾目中何久不見冦準羣臣畏<lb/>
謂威莫敢言　戊午帝崩遺詔太子受益柩前即位更<lb/>
名禎王曾奉遺詔入殿廬草制命皇后權處分軍國事<lb/>
輔太子聽政丁謂欲去權字曾曰皇帝冲年太后臨朝<lb/>
斯已國家否運稱權猶足示後且增減制書有法表則<lb/>
之地先欲亂之耶謂遂止太子即位年十三矣尊皇后<lb/>
<pb n="KR2c0007_WYG_004-28a"/>
為皇太后淑妃楊氏為皇太妃兩府議太后臨朝儀曾<lb/>
請如東漢故事太后與帝五日一御承明殿太后坐殿<lb/>
右垂簾聽政謂欲擅權不欲同列與聞機政潛結入内<lb/>
押班雷允恭密請太后降手書云帝朔朢見羣臣大事<lb/>
則太后召對輔臣决之非大事則令允恭傳奏禁中畫<lb/>
可以下曾曰兩宫異處而柄歸宦官禍端兆矣於是允<lb/>
恭恃勢專恣而謂權傾中外衆莫敢抗獨曾正色立朝<lb/>
時倚為重　庚申命丁謂為山陵使　戊辰貶㓂準為<lb/>
<pb n="KR2c0007_WYG_004-28b"/>
雷州司户叅軍李廸為衡州團練副使先是先帝臨崩<lb/>
惟言冦準李廸可託丁謂怨準而太后憾廸嘗諫立已<lb/>
遂誣以朋黨貶之連坐者甚衆曹瑋亦謫知萊州初議<lb/>
竄逐王曾疑責太重謂熟視曾曰居停主人尚有言乎<lb/>
恐亦未免耳曾遂不復爭學士呈制草謂改曰當醜徒<lb/>
干紀之際屬先帝違豫之初罹此震驚遂致沉劇且使<lb/>
人廹廸行或語謂曰廸若貶死公如士論何謂曰異日<lb/>
諸生記事不過曰天下惜之而已謂必欲令二人死遣<lb/>
<pb n="KR2c0007_WYG_004-29a"/>
中使齎敕詣準就賜以錦囊貯劍於馬前示將誅戮狀<lb/>
至道州衆皆惶恐不知所為準方與郡官宴飲神色自<lb/>
若使人謂之曰朝廷若賜準死願見敇書使不得已乃<lb/>
授敇準拜於庭升階復宴至暮乃罷丁謂欲邀蔡齊附<lb/>
己許以知制誥齊退而歎曰吾受先帝之知至此豈宜<lb/>
為權臣所脅得罪非吾懼也遂拒不徃　己酉命叅知<lb/>
政事王曾按視山陵　庚申内侍雷允恭伏誅丁謂任<lb/>
中正罷時允恭為都監判司天監邢中和言於允恭曰<lb/>
<pb n="KR2c0007_WYG_004-29b"/>
今山陵上百步法宜子孫類汝州秦王墳但恐下有石<lb/>
有水耳允恭曰上無他子若如秦王墳何不可中和曰<lb/>
山陵事重踏行覆按動經月日恐不及七月之期耳允<lb/>
恭曰第移就上穴我走馬入見太后言之允恭素貴横<lb/>
人不敢違即改穿上穴乃入白太后曰此大事何輕易<lb/>
如此允恭曰使先帝宜子孫何為不可太后意不然曰<lb/>
出與山陵使議可否允恭出與丁謂言謂唯唯允恭入<lb/>
奏山陵使亦無異議遂命夏守恩領工徒數萬穿地土<lb/>
<pb n="KR2c0007_WYG_004-30a"/>
石相半繼之以水衆議日諠懼不能成功中作而罷奏<lb/>
請待命丁謂庇允恭依違不决内使毛昌逹自陵下還<lb/>
以其事聞詔問謂謂始請遣使按視既而咸請復用舊<lb/>
地乃詔馮拯曹利用等就丁謂第議遣王曾覆視曾還<lb/>
請獨對因言丁謂包藏禍心令允恭移皇堂於絶地太<lb/>
后大驚怒甚欲併誅謂馮拯進曰謂固有罪然帝新即<lb/>
位亟誅大臣駭天下耳目后怒稍解遂止誅允恭等二<lb/>
日太后召宰相諭曰丁謂為宰相乃與宦者交通謂前<lb/>
<pb n="KR2c0007_WYG_004-30b"/>
附允恭奏事皆言已與卿等定議故皆可之且營奉先<lb/>
帝陵寢而擅有遷易幾誤大事拯等對曰自先帝登遐<lb/>
政事皆謂與允恭同議稱得㫖禁中臣等莫敢辯虛實<lb/>
賴聖神察其姦此宗社之福也任中正獨進曰謂被先<lb/>
帝顧托雖有罪請如律議功曾曰丁謂以不忠得罪宗<lb/>
廟尚可議耶乃降授謂太子少保分司西京并罷中正<lb/>
出知鄆州故事黜宰相皆降制時欲亟行止召舎人草<lb/>
詞仍榜朝堂宣諭天下初謂舉進士客許田胡則厚遇<lb/>
<pb n="KR2c0007_WYG_004-31a"/>
之及謂貴顯則驟進用至是謂罷則亦出為西京轉運<lb/>
使改命馮拯為山陵使　辛未以王曾同平章事　丙<lb/>
子以錢惟演為樞密使　辛卯貶丁謂為崖州司户叅<lb/>
軍初女道士劉徳妙嘗以巫師出入丁謂家謂敗逮繋<lb/>
徳妙内侍鞫問之徳妙具言丁謂嘗教之曰汝所為不<lb/>
過巫事不若託老君以言禍福足以動人於是即謂家<lb/>
設神像夜醮於園中雷允恭數至請禱及真宗崩引入<lb/>
禁中又因穿地得龜蛇令徳妙持入内紿言出其家山<lb/>
<pb n="KR2c0007_WYG_004-31b"/>
洞中仍教云上即問若所事何知為老君第云相公非<lb/>
凡人當知之丁謂又作頌題曰混元皇帝賜徳妙語涉<lb/>
妖誕遂貶謂崖州籍其家得四方賂遺不可勝紀謂赴<lb/>
崖州道出雷州冦準使人以一蒸羊逆諸境上謂欲見<lb/>
準準固辭之準聞家僮謀欲報讐乃杜門使縱博毋得<lb/>
出俟謂行逺乃已謂機敏有智謀憸狡過人及居崖州<lb/>
專事浮屠因果之説家寓西京嘗為書自克責叙國厚<lb/>
恩戒家人毋輒怨望遣人至於洛守劉燁祈付其家戒<lb/>
<pb n="KR2c0007_WYG_004-32a"/>
使者會衆僚時逹之燁得書不敢私即以上聞太后與<lb/>
帝見之感惻遂徙雷州　十一月丁卯錢惟演罷初惟<lb/>
演見丁謂當國權勢燻灼因附之與為婚婣冦準之斥<lb/>
惟演有力焉及序樞密題名獨削去準姓氏曰逆準不<lb/>
書御史中丞蔡齊言於帝曰冦準忠義聞天下社稷之<lb/>
臣也豈可為姦黨所誣哉帝遽令磨去之謂得罪惟演<lb/>
慮將及已因擠謂以自解馮拯以是惡其為人因言惟<lb/>
演以妹妻劉美乃太后姻家不可與機政以廢祖宗之<lb/>
<pb n="KR2c0007_WYG_004-32b"/>
法請罷之乃以保大節度使知河陽府踰年入朝意圖<lb/>
執政御史鞠詠上疏論之太后遣内侍持奏示惟演惟<lb/>
演猶顧望不行詠語右司諫劉隨曰若相惟演當取白<lb/>
麻廷毁之惟演始亟去惟演出於勲貴文辭清麗名與<lb/>
楊億劉筠相上下於書無所不讀尤喜奬勵後進嘗曰<lb/>
吾平生不足者惟不得於黄紙上押字故切切求入中<lb/>
書為時議所鄙<lb/>
　　明肅莊懿之事<lb/>
<pb n="KR2c0007_WYG_004-33a"/>
真宗景徳四年四月皇后郭氏崩謚曰莊穆<lb/>
大中祥符三年四月甲戌皇子受益生後宫李氏所誕<lb/>
也李氏杭州人初入宫侍劉徳妃莊重寡言帝命為司<lb/>
寢既有娠從帝臨砌臺玉釵墜帝私卜釵完當生男子<lb/>
左右取釵以進如故已而果舉子劉徳妃攘為己子李<lb/>
不敢言中外亦不知<lb/>
五年十二月丁亥立徳妃劉氏為皇后初后父通為虎<lb/>
捷都指揮使從征太原道卒后在襁褓而孤鞠於外氏<lb/>
<pb n="KR2c0007_WYG_004-33b"/>
善播鼗蜀人龔美者以鍜銀為業攜之至京師年十五<lb/>
入襄邸帝即位自美人進位徳妃專寵後宫郭后崩帝<lb/>
欲立之翰林學士李廸言妃起於寒微不可以母天下<lb/>
帝不從竟立為后后既立以無宗族更以美為兄改其<lb/>
姓為劉聞李廸之諫大恨之后性警敏曉書史聞朝廷<lb/>
事能記其本末帝退朝閲天下封奏多至中夜后皆預<lb/>
聞宫闈事有問輒援引故實以對帝深重之由是漸干<lb/>
外政　初帝欲立劉后使丁謂諭楊億草制億難之謂<lb/>
<pb n="KR2c0007_WYG_004-34a"/>
曰勉為此不憂不富貴億曰如此富貴亦非所願也乃<lb/>
命他學士草之<lb/>
乾興元年二月戊午帝崩太子即位尊皇后為皇太后<lb/>
淑妃楊氏為皇太妃　三月庚寅帝初御崇徳殿太后<lb/>
設幄次於承明殿垂簾以見輔臣　八月乙巳太后同<lb/>
帝御承明殿垂簾聽政<lb/>
仁宗天聖元年五月庚寅議皇太后儀衛制同乗輿<lb/>
三年春正月辛卯長寜節近臣及契丹使上太后壽於<lb/>
<pb n="KR2c0007_WYG_004-34b"/>
崇政殿<lb/>
五年春正月壬寅朔帝率羣臣朝太后於會慶殿先是<lb/>
帝白太后欲元日先上太后壽乃受朝太后不可王曾<lb/>
奏曰陛下以孝奉母儀太后以謙全國體請如太后令<lb/>
帝不從　太后嘗問叅知政事魯宗道曰唐武后何<lb/>
如主對曰唐之罪人也幾危社稷后黙然有小臣方仲<lb/>
弓請立劉氏七廟后問諸輔臣衆不敢對宗道獨進曰<lb/>
若立劉氏七廟如嗣君何乃止后嘗與帝同幸慈孝寺<lb/>
<pb n="KR2c0007_WYG_004-35a"/>
欲乗輦先行宗道以夫死從子之義爭之后遽命輦後<lb/>
乗輿自是后左右用事者多憚宗道目為魚頭叅政<lb/>
七年十一月癸亥冬至帝率百官上皇太后壽於會寜<lb/>
殿遂同御太安殿以受朝秘閣校理范仲淹先期上䟽<lb/>
曰天子奉親於内自有家人禮今顧與百官同列北面<lb/>
而朝虧君體損主威非所以垂法後世也䟽入不報晏<lb/>
殊初薦仲淹為館職聞之大懼召仲淹詰以狂率邀名<lb/>
且將累薦者仲淹正色抗言曰仲淹繆辱公薦每懼不<lb/>
<pb n="KR2c0007_WYG_004-35b"/>
稱為知已羞不意今日反以忠直獲罪門下殊不能答<lb/>
既而又䟽請太后還政亦不報遂乞補外出為河中府<lb/>
通判<lb/>
八年二月范仲淹䟽請太后復辟其略云陛下擁扶聖<lb/>
躬聽斷大政日月持久今皇帝春秋已盛睿哲明聖握<lb/>
乾綱而歸坤紐非黃裳之吉象也豈若保慶壽於長樂<lb/>
卷收大權還上真主以享天下之養䟽入不報<lb/>
明道元年二月丁卯真宗宸妃李氏卒李氏實生帝太<lb/>
<pb n="KR2c0007_WYG_004-36a"/>
后既取帝為己子與楊太妃保護之李氏黙然處先朝<lb/>
嬪御中未嘗自異人畏太后亦無敢言者以是帝雖春<lb/>
秋長不自知為李氏出也至是疾革乃自順容進位宸<lb/>
妃及卒太后欲以宫人禮治喪於外吕夷簡奏禮宜從厚<lb/>
太后遽引帝起有頃復獨立簾下召夷簡問曰一宫人<lb/>
死相公云云何也夷簡對曰臣待罪宰相事無内外皆<lb/>
當預也后怒曰相公欲離間吾母子耶夷簡對曰太后<lb/>
不欲全劉氏乎尚念劉氏則喪禮宜從厚司天希㫖言<lb/>
<pb n="KR2c0007_WYG_004-36b"/>
歲月未利夷簡秘其説請發哀成服且謂入内都知羅<lb/>
崇勲曰宸妃誕育聖躬而喪不成禮異日必有受其罪<lb/>
者莫謂夷簡今日不言也當以后服殮用水銀實棺后<lb/>
悟乃以一品禮殮之時有詔欲鑿宫城垣以出喪夷簡<lb/>
言鑿垣非喪禮宜自西華門出太后從之殯於洪福院<lb/>
二年二月乙巳皇太后欲被服天子衮冕以享太廟薛<lb/>
奎力諫且曰必御此若何為拜后不聽服儀天冠衣衮<lb/>
初獻皇太妃亞獻皇后終獻禮畢羣臣上太后尊號丁<lb/>
<pb n="KR2c0007_WYG_004-37a"/>
未帝祀先農於東郊躬耕籍田命宰相張士遜撰謝太<lb/>
廟及躬耕籍田記檢討朱郊言皇太后謁廟非後世法<lb/>
乃止撰籍田記　三月庚寅以皇太后不豫大赦除常<lb/>
赦所不原者乾興以來貶死者復官謫者内徙　甲午<lb/>
皇太后崩稱制十一年雖政出宫闈而號令嚴明恩威<lb/>
加天下左右近習少所假借宫掖間未嘗妄改作内外<lb/>
賜予有節賜族人御食必易以釦器曰尚方器勿使入<lb/>
吾家也三司使程琳獻武后臨朝圖后擲於地曰吾不<lb/>
<pb n="KR2c0007_WYG_004-37b"/>
作此負祖宗事漕使劉綽還京西言在庾有出賸糧千<lb/>
餘斛乞付三司后問曰卿識王曾張知白吕夷簡曾宗<lb/>
道乎此四人者豈因獻羡餘進哉晩年稍進外家而任<lb/>
宦者羅崇勲江徳明等訪外事崇勲由此勢傾中外至<lb/>
是后崩帝見左右泣曰太后疾不能言猶數引其衣若<lb/>
有所屬何也薛奎曰其在衮冕也服之豈可見先帝於<lb/>
地下帝悟遂以后服殮謚曰莊獻明肅舊制后皆二謚<lb/>
稱制加四謚自此始太后遺詔尊太妃為皇太后與皇<lb/>
<pb n="KR2c0007_WYG_004-38a"/>
帝同議軍國事閣門趣百僚賀御史中丞蔡齊目臺吏<lb/>
毋追班而入白執政曰上春秋長習知天下情偽今宜<lb/>
躬攬朝政豈可使女后相踵稱制乎殿中侍御史龎籍<lb/>
請下閣門取垂簾儀制盡焚之乃止尊太妃為皇太后<lb/>
削去同議軍國事之語　夏四月壬寅左右有為帝言<lb/>
陛下乃李宸妃所生妃死以非命帝號慟累日下詔自<lb/>
責追尊為皇太后諡莊懿幸洪福寺祭告易梓宫親啟<lb/>
視之妃以水銀故玉色如生冠服如皇后帝歎曰人言<lb/>
<pb n="KR2c0007_WYG_004-38b"/>
其可信哉待劉氏加厚　壬子帝始親政罷創修寺觀<lb/>
裁抑僥倖召宋綬范仲淹而黜内侍羅崇勲等中外大<lb/>
悦以范仲淹為右司諫仲淹聞遺詔以楊太妃為皇太<lb/>
后叅决國事亟上䟽言太后母號也未嘗因保育而代<lb/>
立者今一太后崩又立一太后天下且疑陛下不可一<lb/>
日無母后之助也時已刪去叅决等語然太后之號訖<lb/>
不改止罷其冊命而已　初太后愛帝如己出帝亦盡<lb/>
孝始終無毫髪間隙至是帝親庶務言者多追詆太后<lb/>
<pb n="KR2c0007_WYG_004-39a"/>
時事范仲淹上言曰太后受遺先帝調護陛下者十餘<lb/>
年今宜掩其小過以全大徳帝曰此亦朕所不忍聞也<lb/>
遂下詔戒飭中外毋得輒言皇太后垂簾日事　冬十<lb/>
月丁酉塟莊獻明肅皇后莊懿皇后於永定陵詔定祔<lb/>
廟禮翰林侍讀學士宋綬援春秋考仲子之宫唐坤儀<lb/>
廟故事請别築宫遂作奉慈廟以奉二神主<lb/>
　　郭后之廢<hi>溫成事附</hi>
仁宗天聖二年十一月乙巳立皇后郭氏后平盧節度<lb/>
<pb n="KR2c0007_WYG_004-39b"/>
使崇之孫女時張美人有寵帝欲立之太后不可而止<lb/>
故后雖立而頗見踈<lb/>
明道二年夏四月吕夷簡張耆夏竦陳堯佐范雍趙稹<lb/>
晏殊罷先是夷簡手䟽陳八事曰正朝綱塞邪徑禁賄<lb/>
賂辨佞壬絶女謁踈近習罷力役節冗費勸帝語甚切<lb/>
帝因與夷簡謀以張耆等皆附太后欲悉罷之夷簡以<lb/>
為然帝退語於皇后后曰夷簡獨不附太后耶但多機<lb/>
巧善應變耳由是夷簡亦罷制下夷簡方押班聞唱名<lb/>
<pb n="KR2c0007_WYG_004-40a"/>
大駭不知其故因令素所厚内侍都知閻文應詗之乃<lb/>
知事由郭后也由是深憾於后<lb/>
八月戊午復以吕夷簡同平章事　十一月美人張氏<lb/>
卒追冊為皇后　十二月乙卯廢皇后郭氏時尚美人<lb/>
楊美人俱得幸素與皇后忿爭一日尚氏於帝前有侵<lb/>
后語后不勝忿批其頰帝自起救之誤批帝頸帝大怒<lb/>
内侍閻文應因與帝謀廢后且勸以爪痕示執政帝以<lb/>
示吕夷簡吿之故夷簡以前憾遂主廢立之議帝猶疑<lb/>
<pb n="KR2c0007_WYG_004-40b"/>
之夷簡曰光武漢之明主也郭后止以怨懟坐廢况傷<lb/>
陛下頸乎帝意遂决夷簡先敕有司不得受臺諫章奏<lb/>
乃詔稱皇后願入道封淨妃玉京冲妙仙師居長寧宫<lb/>
臺諫章奏果不得入於是中丞孔道輔率諫官范仲淹<lb/>
孫祖徳宋庠劉煥御史蔣堂郭勸楊偕馬絳段少連十<lb/>
人詣垂拱殿伏奏皇后天下之母不當輕廢願賜對盡<lb/>
所言殿門闔不為通道輔扣環大呼曰皇后被廢奈何<lb/>
不聽臺臣言尋有詔令夷簡諭以皇后當廢狀道輔等<lb/>
<pb n="KR2c0007_WYG_004-41a"/>
至中書語夷簡曰大臣之於帝后猶子事父母也父母<lb/>
不和可以諫止奈何順父出母乎夷簡曰廢后有漢唐<lb/>
故事道輔曰人臣當導君以堯舜豈得引漢唐失徳為<lb/>
法耶夷簡不能答即奏言伏閣請對非太平美事遂出<lb/>
道輔知泰州仲淹知睦州祖徳等罸金仍詔臺諫自今<lb/>
無相率請對明日道輔等趨朝欲畱百官揖宰相廷爭<lb/>
至待漏院聞詔乃退道輔鯁挺特逹遇事彈劾無所避<lb/>
天下皆以直道許之僉書河陽判官富弼言朝廷一舉<lb/>
<pb n="KR2c0007_WYG_004-41b"/>
而兩失縱不能復后宜還仲淹等不聽<lb/>
景祐元年詔淨妃郭氏出居瑤華宫美人尚氏入道楊<lb/>
氏安置别宅　九月甲辰詔立曹氏為皇后彬之女孫<lb/>
也初郭后廢帝命宋綬作詔云當求徳閥以稱坤儀既<lb/>
而左右引富人陳氏女入宫綬曰陛下乃欲以賤者正<lb/>
位中宫不亦與前詔戾乎王曾入對又論奏之乃罷陳<lb/>
氏而立曹氏御史裏行孫沔請終莊獻喪制而後行秘<lb/>
書丞余靖亦以為言不報<lb/>
<pb n="KR2c0007_WYG_004-42a"/>
二年十一月戊子故后郭氏暴卒后居瑤華帝頗念之<lb/>
遣使存問賜以樂府后和答之詞甚悽惋帝益悔焉嘗<lb/>
密遣人召之后辭曰若再見召須百官立班受冊方可<lb/>
閻文應以常譖后懼其復立屬后小疾帝遣文應挾醫<lb/>
診視數日言后暴崩中外疑文應進毒而不得其實帝<lb/>
深憫之以禮斂塟而停諡冊祔廟之禮知開封府范仲<lb/>
淹劾奏文應之罪竄之嶺南死於道<lb/>
三年春正月壬辰追復郭氏為皇后丁酉葬皇后郭氏<lb/>
<pb n="KR2c0007_WYG_004-42b"/>
慶厯八年帝以閏正月朢夕將張燈曹后諫止之越三<lb/>
日親從官顔秀等四人謀為亂夜入禁中越屋叩寢殿<lb/>
皇后方侍帝聞變遽起帝欲出后閉閤擁持趣召都知<lb/>
王守忠使引卒入衞賊傷宫嬪於殿下聲徹帝所宦者<lb/>
以乳嫗敺小女子紿奏后叱之曰賊在近殺人敢妄言<lb/>
耶隂遣人挈水踵後賊果舉炬焚簾水隨滅之是夕所<lb/>
遣内侍后皆親剪其髪曰以是徴賞故爭盡死力守忠<lb/>
兵至賊就擒滅詔領皇城司者皆坐斥事連副都知楊<lb/>
<pb n="KR2c0007_WYG_004-43a"/>
懷敏夏竦與懷敏相結欲曲庇之乃請御史與宦官同<lb/>
鞫於禁中丁度曰宿衞有變事關社稷請付外臺窮治<lb/>
因爭於帝前帝從竦議由是懷敏止降官領内職如故<lb/>
　十二月丁卯冊美人張氏為貴妃初衞士之變帝以<lb/>
美人有扈蹕功夏竦建議欲尊之同知諫院王贄因言<lb/>
賊本起皇后閤前請究其事冀動搖中宫隂為美人地<lb/>
上以問御史何剡剡曰此姦人之謀不可不察上悟事<lb/>
遂寢然美人卒以功進貴妃<lb/>
<pb n="KR2c0007_WYG_004-43b"/>
皇祐二年十一月己未詔外戚毋得任二府時張貴妃<lb/>
寵冠後庭堯佐其伯父也驟除宣徽節度景靈羣牧四<lb/>
使殿中侍御史唐介與知諫院包拯呉奎等力爭之中<lb/>
丞王舉正又畱百官班廷論故有是詔且罷堯佐宣徽<lb/>
景靈二使<lb/>
三年冬十月復除張堯佐宣徽使知河陽侍御史唐介<lb/>
謂同列曰是欲與宣徽而假河陽為名耳同列依違介<lb/>
獨抗言之帝謂曰除擬本出中書時文彦博為首相介<lb/>
<pb n="KR2c0007_WYG_004-44a"/>
遂劾彦博知益州日造間金竒錦縁奄侍通宫掖以得<lb/>
執政今顯用堯佐益自固結請罷之而相富弼語甚㘦<lb/>
直帝怒郤其奏不視且曰將逺竄介徐讀䟽畢曰臣忠<lb/>
憤所激鼎鑊不避何辭於謫帝急召執政示之曰介論<lb/>
事是其職至以彦博由妃嬪致宰相此何言也進用冢<lb/>
司豈應得預而乃薦弼時彦博在帝前介責之曰彦博<lb/>
宜自省即有之不可隠彦博拜謝不已帝怒亦甚梁適<lb/>
叱介使下殿介猶力爭帝聲色俱厲修起居注蔡襄趨<lb/>
<pb n="KR2c0007_WYG_004-44b"/>
進救之曰介誠狂直然納諫容言人主之美徳乞賜寛<lb/>
貸遂貶介春州别駕王舉正言其太重帝亦悟明日取<lb/>
其䟽入改英州罷彦博知許州帝慮介或道死有殺直臣<lb/>
名命中使護之由是介直聲聞天下天下稱真御史者<lb/>
必曰唐子方云<lb/>
至和元年春正月癸酉貴妃張氏卒貴妃巧慧多智數<lb/>
善承迎至贈其父堯封為郡王伯父堯佐至太師姻戚<lb/>
莫不顯貴然帝守法度事無大小悉付外庭議凡宫禁<lb/>
<pb n="KR2c0007_WYG_004-45a"/>
干請雖已賜可或輒中郤貴妃雖專寵特異終不得紊<lb/>
政及卒帝悼甚至輟朝七日禁京城舉樂一月追冊為<lb/>
温成皇后治喪皇儀殿知制誥王洙隂與内使石全斌<lb/>
附會務以非禮導帝欲令孫沔讀冊宰相護葬帝從之<lb/>
沔曰陛下若以臣沔讀冊則可以樞密副使讀冊則不<lb/>
可因力求罷時陳執中為首相奉行温成喪事唯謹且<lb/>
引王洙為翰林學士士論由是爭咎執中<lb/>
　　天聖灾議<lb/>
<pb n="KR2c0007_WYG_004-45b"/>
仁宗天聖四年六月庚寅大雨京師平地水數尺壞屋<lb/>
溺人京東西及河北江淮以南皆大水<lb/>
五年六月京師大旱通判常州謝綘上䟽曰去年京師<lb/>
大水敗民廬舎河渠暴溢幾冒城郭今年苦旱百姓疫<lb/>
死田榖焦槁秋成絶望此皆大異也按洪範京房易傳<lb/>
皆以為簡祭祀逆天時則水不順下政令逆時水失其<lb/>
性則壞國邑傷稼穡顓事者如誅罸絶理則大水殺人<lb/>
欲徳不用兹謂張厥灾荒上下皆蔽兹謂隔其咎旱天<lb/>
<pb n="KR2c0007_WYG_004-46a"/>
道指類示戒大要如此陛下夙夜勤苦思有以上塞時<lb/>
變固宜䇿告殃咎變更理化下罪已之詔修順時之令<lb/>
宣羣言以導壅斥近倖以損隂而聖心優柔重在改作<lb/>
號令所發未聞有以當天心者夫風雨寒暑之於天時<lb/>
為大信也信不及於物澤不究於下則水旱為沴近日<lb/>
制命有信宿輒改適行遽止而欲風雨以時其可得乎<lb/>
天下之廣萬幾之衆不出房闥豈能盡知而在廷之臣<lb/>
未聞被數刻之召吐片言之善朝夕左右非恩澤即佞<lb/>
<pb n="KR2c0007_WYG_004-46b"/>
倖上下皆蔽其應不虛昔兩漢日食地震水旱之變則<lb/>
䇿免三公以示戒懼陛下進用丞弼極一時之選而政<lb/>
道未茂天時未順豈大臣輔佐不明耶陛下信任不篤<lb/>
耶必若使之宜推心責成以極其效謂之不然則更選<lb/>
賢者比來奸邪者易進守道者數窮政出多門俗喜由<lb/>
徑聖心固欲盡得天下之賢能分職受業而宰相方考<lb/>
資進吏無敢建白欲徳不用之應又可驗矣今陽驕莫<lb/>
解蟲孽漸熾河水妄行循依違之迹行尋常之政臣恐<lb/>
<pb n="KR2c0007_WYG_004-47a"/>
不足囘靈意塞至戒古者糓不登則虧膳灾屢至則降<lb/>
服凶年不塗塈願下詔引咎損大官之膳避路寢之朝<lb/>
許士大夫斥諱上聞譏切時病罷不急之役省無名之<lb/>
歛勿崇私恩更進直道宣徳流化以休息天下至誠動<lb/>
乎上大惠浹於下豈有時事之艱哉帝嘉納之<lb/>
七年六月丁未大雨震電玉清昭應宫灾中丞王曙上<lb/>
䟽曰昔魯桓僖宫灾孔子以為桓僖親盡當毁漢遼東<lb/>
高廟及高園陵便殿灾董仲舒以為高廟不當居郡國<lb/>
<pb n="KR2c0007_WYG_004-47b"/>
便殿不當居陵旁故灾魏崇華殿灾高堂隆以為天以<lb/>
臺榭宫室為戒宜罷勿治文帝不聼明年復灾今玉清<lb/>
昭應宫之建非應經義灾變之來若有警者願除其地<lb/>
罷諸禱祠以應天變滎陽縣尉蘇舜欽詣登聞鼓院上<lb/>
䟽曰臣觀今歲自春徂夏霖雨隂晦未嘗少止農田被<lb/>
菑者幾於十九臣以為任用失人政令多過賞罸弗中<lb/>
之所召也天之降灾欲悟陛下而大臣歸咎於刑獄之<lb/>
濫陛下聽之故肆赦天下以為禳救如此則是殺人者<lb/>
<pb n="KR2c0007_WYG_004-48a"/>
不死傷人者不抵罪而欲以合天意也古者斷决滯訟<lb/>
以平水旱不聞用赦故赦下之後隂雨及今前志曰積<lb/>
隂生陽陽生火灾見焉乗夏之氣發洩於玉清宫雹雨<lb/>
雜下烈熖四起樓觀萬疊數刻而盡非慢於火備乃天<lb/>
之垂戒也陛下當降服減膳避正寢責躬罪已下哀痛<lb/>
之詔罷非業之作拯失職之民察輔弼及左右無禆國<lb/>
體者罷之竊弄權威者去之念政刑之失收芻蕘之論<lb/>
庶幾可以變灾為祐浹日之間未聞為此而將計工役<lb/>
<pb n="KR2c0007_WYG_004-48b"/>
以圖修復都下之人聞者駭惑聚首横議咸謂非宜皆<lb/>
曰章聖皇帝勤儉十餘年天下富庶帑府流衍乃作斯<lb/>
宫及其畢工海内虛竭陛下即位未及十年數遭水旱<lb/>
雖征賦減入而百姓困乏若大興土木則費用不知紀<lb/>
極財力耗於内百姓勞於下内耗下勞何以為國况天<lb/>
灾之已違之是欲競天無省已之意逆天不祥安已難<lb/>
任欲祈厚貺其可得乎今為陛下計莫若來吉士去佞<lb/>
人修徳以勤至治使百姓足給而征税寛減則可以謝<lb/>
<pb n="KR2c0007_WYG_004-49a"/>
天意而安民情矣夫賢君見變修道除凶亂世無象天<lb/>
不譴告今幸天見之變是陛下修已之日豈可忽哉昔<lb/>
漢宣帝三年茂陵白鶴館灾詔曰廼者火灾降於孝武<lb/>
園館朕戰慄恐懼不燭變異罪在朕躬羣有司又不肯<lb/>
極言朕過以至於斯將何寤焉夫茂陵不及上都白鶴<lb/>
館大不及此宫彼尚降詔四方以求已過是知帝王憂危<lb/>
念治汲汲如此臣又按五行志賢佞分别官人有叙率<lb/>
由舊章禮重功勲則火得其性若信道不篤或耀虛偽<lb/>
<pb n="KR2c0007_WYG_004-49b"/>
䜛夫昌邪勝正則火失其性自上而降及濫炎妄起燔<lb/>
宗廟燒宫室雖興師徒而不能救魯成公三年新宫灾<lb/>
劉向謂成公信三桓子孫之䜛逐父臣之應襄公九年<lb/>
春宋火劉向謂宋公聽讒逐其大夫華弱奔魯之應今<lb/>
宫灾豈亦有是乎願陛下拱黙内省而追革之罷再造<lb/>
之勞述前世之法天下之幸也<lb/>
　<lb/>
　宋史紀事本末卷四<lb/>
</p>
<p>
</p>
  </div>
</body>
</text>
</TEI>
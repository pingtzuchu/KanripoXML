<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋史紀事本末卷二十</head> <lb/>
    <p>
<pb n="KR2c0007_WYG_020-1a"/>
欽定四庫全書<lb/>
　宋史紀事本末卷二十<lb/>
　　　　　　　　　　　明　馮　琦　原編<lb/>
　　　　　　　　　　　　　陳邦瞻　増輯<lb/>
　　孝宗朝廷議<lb/>
孝宗隆興元年冬十月辛巳召朱熹入對垂拱殿先是<lb/>
帝即位詔中外臣庶陳時政闕失熹時監南嶽廟上封<lb/>
事首言帝王之學必先格物致知以極夫事物之變使<lb/>
<pb n="KR2c0007_WYG_020-1b"/>
義理所存纎悉畢照則自然意誠心正而可以應天下<lb/>
之務次言恢復之計不時定者講和之説誤之也夫金<lb/>
人於我有不共戴天之讐則其不可和也義理明矣而<lb/>
或者猶為是説者其意必曰今根本未固形勢未成進<lb/>
未有可以恢復中原之䇿退未有可以備禦衝突之方<lb/>
故不得已而出於此因得以其間從容興補而大為之<lb/>
備以臣䇿之則議者所謂根本未固形勢未成進不能<lb/>
攻退不能守何為而然哉正以有講和之説故也此説不<lb/>
<pb n="KR2c0007_WYG_020-2a"/>
罷則天下事無一可成之理何哉進無生死一决之計<lb/>
而退有遷延中已之資則人之情雖欲勉强自力於進<lb/>
為而其氣固已渙然離沮而莫之應氣為勢所分志為<lb/>
氣所奪也故今日講和之説不罷則陛下之勵志必淺<lb/>
大臣之任責必輕將士之赴功必緩官人百吏之奉承<lb/>
必不能悉其心力以聽上之所欲為然則根本終欲何<lb/>
時而固形𫝑終欲何時而成恢復又何時而可圖守備又<lb/>
何時而可恃哉其不可冀明矣臣願陛下斷以義理之<lb/>
<pb n="KR2c0007_WYG_020-2b"/>
公叅以利害之實罷黜和議追還使人自今以往閉闗<lb/>
絶約任賢使能立紀綱厲風俗使吾制治保邦備邊之<lb/>
外了然無一毫可恃以為遷延中已之資而不敢懐頃<lb/>
刻自安之意然後將相軍民逺近中外無不曉然知陛<lb/>
下之志必於復讐啓土而無玩歲愒日之心更相激勵<lb/>
以圖事功數年之外志定氣飽國富兵强於是視吾力<lb/>
之强弱觀彼釁之淺深徐起而圖之中原故地不為吾<lb/>
有而將焉往次言四海利病係斯民之休戚斯民之休<lb/>
<pb n="KR2c0007_WYG_020-3a"/>
戚係守令之賢否監司者守令之綱朝廷者監司之本<lb/>
欲斯民之得其所本原之地亦在朝廷而已今之監司<lb/>
姦贓狼籍肆虐以病民者莫非宰執臺諌之親舊賓客<lb/>
顧陛下無自而知之耳上異其言至是召熹入對熹復陳<lb/>
三劄一言大學之道本於格物格物者窮理之謂也謂<lb/>
之理則無形而難知謂之物則有迹而易覩必因物求<lb/>
理使瞭然無毫髪之差則應事自然無毫髪之謬是以<lb/>
意誠心正而身脩家齊國治而天下平今勸講之臣所<lb/>
<pb n="KR2c0007_WYG_020-3b"/>
以聞於陛下者不過記誦詞章之習而陛下又不過求<lb/>
之老子釋氏之書是以雖有生知之性高世之行而未<lb/>
能隨事以觀理故天下之理多所未察未能即理以應<lb/>
事故天下之事多所未明是以舉措之間動渉疑貳聽<lb/>
納之際未免蔽欺由不講乎大學之道而溺心於淺近<lb/>
虛無之過也願博訪真儒知此道者講而明之則今日<lb/>
之務所當為者不得不為所不當為者不得不止次言<lb/>
今之論國計者有三曰戰曰守曰和此三説者是非相<lb/>
<pb n="KR2c0007_WYG_020-4a"/>
攻可否相奪談者各飾其私聽者不勝其眩由不折衷<lb/>
於義理之根本而馳<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>於利害之末流故也君父之讐<lb/>
不共戴天者乃天之所覆地之所載凡有君臣父子之<lb/>
性者發於至痛不能自已之同情而非專於一已之私<lb/>
也國家之與北敵其不可與共戴天明矣今日所當為<lb/>
者非戰無以復讐非守無以制勝此皆天理之自然非<lb/>
人欲之私忿也三言先王制治保邦之道其本不在威<lb/>
强而在乎德業其備不在邊境而在乎朝廷其具不在<lb/>
<pb n="KR2c0007_WYG_020-4b"/>
兵食而在乎紀綱願開納諌諍黜逺邪佞杜塞倖門安<lb/>
固邦本四者為急先之務庶幾形勢自强而恢復可冀<lb/>
矣時朝廷遣王之望使金約和未還宰臣湯思退等皆<lb/>
主和議而近習曽覿龍大淵招權故奏及之三劄所陳<lb/>
不出封事之意而加剴切焉熹初讀第一劄上為動容<lb/>
聽納至第二劄論復讐之義上遂黙然<lb/>
淳熈四年三月己酉吕祖謙入對上言曰夫治道體統<lb/>
上下内外不相侵奪而後安向者陛下以大臣不勝任<lb/>
<pb n="KR2c0007_WYG_020-5a"/>
而兼行其事大臣亦皆親細務而行有司之事外至監<lb/>
司守令職任率為其上所侵而不能令其下故豪猾玩<lb/>
官府郡縣忽省部掾屬凌長吏賤人輕柄臣平居未見<lb/>
其患一日有急誰與指麾而伸縮之耶如曰臣下權任<lb/>
太重懼其不能無私則有給舍以出納焉有臺諌以糾<lb/>
正焉有侍從以詢訪焉儻得端方不倚之人分處之自<lb/>
無專恣之慮何必屈至尊以代其勞哉人之闗鬲脉絡<lb/>
少有壅滯乆則生疾陛下於左右雖不勞操制茍玩而<lb/>
<pb n="KR2c0007_WYG_020-5b"/>
弗慮則聲勢浸長趨附浸多過咎浸積内則懼為陛下<lb/>
所譴而益思壅蔽外則懼為公論所疾而益肆詆排願<lb/>
陛下虛心以求天下之士執要以總萬事之機勿以圖<lb/>
任或誤而謂人多可疑勿以聰明獨高而謂智足徧察<lb/>
勿詳於小而忘逺大之計勿忽於近而忘壅蔽之萌又<lb/>
言國朝治體有逺過前代者有視前代為未備者夫以<lb/>
寛大忠厚建立規模以禮遜節義成就風俗此所謂逺<lb/>
過前代者也故於俶擾艱危之後駐蹕東南踰五十年<lb/>
<pb n="KR2c0007_WYG_020-6a"/>
無纎毫之虞則根本之深可知矣然文治可觀而武績<lb/>
未振名勝相望而幹略未優故雖昌熾盛大之時此病<lb/>
已見是以元昊之難范韓皆極一時之選而莫能平殄<lb/>
則事功之不競從可知矣臣謂今日事體視前代未備<lb/>
者固當激勵而振起視前代逺過者尢當愛護而扶持<lb/>
帝善之<lb/>
六年夏旱詔求直言知南康軍朱熹上䟽略曰天下之<lb/>
務莫大於恤民而恤民之本在人君正心術以立紀綱<lb/>
<pb n="KR2c0007_WYG_020-6b"/>
葢紀綱不能以自立必人主之心術公平正大無偏黨<lb/>
反側之私然後有所繫而立君心不能以自正必親賢<lb/>
臣逺小人講明義理閉塞私邪然後可得而正今宰相<lb/>
臺省師傅賓友諫諍之臣皆失其職而陛下所與親宻<lb/>
謀議者不過二三近習之臣上以蠱惑陛下之心志使<lb/>
陛下不信先王之大道而悦於功利之卑説不樂莊士<lb/>
之讜言而安於私<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>之鄙態下則招集士大夫之嗜利<lb/>
無恥者文武彚分各入其門所喜則隂為引援擢寘清<lb/>
<pb n="KR2c0007_WYG_020-7a"/>
顯所惡則密行訾毁公肆擠排交通貨賂所盗者皆陛<lb/>
下之財命卿置將所竊者皆陛下之柄陛下所謂宰相<lb/>
師傅賔友諫諍之臣或反出其門墻承望其風㫖其幸<lb/>
能自立者亦不過齷齪自守而未嘗敢一言以斥之其<lb/>
甚畏公論者乃能略警逐其徒黨之一二既不能深有<lb/>
所傷而終亦不敢正言以擣其囊槖窟穴之所在勢成<lb/>
威立中外靡然向之使陛下之號令黜陟不復出於朝<lb/>
廷而出於一二人之門名為陛下獨斷而實此一二人<lb/>
<pb n="KR2c0007_WYG_020-7b"/>
者隂執其柄葢其所懐非獨壞陛下之紀綱而已併與<lb/>
陛下所以立紀綱者而壞之使天下之忠臣賢士深憂<lb/>
永嘆不樂其生而貪利無恥敢於為惡之人四面紛然<lb/>
攘袂而起以求逞其所欲然則民又安得而恤財又安<lb/>
得而理軍政何自而修土宇何自而復宗社之讐恥又<lb/>
何自而雪耶帝讀之大怒曰是以我為亡君也熹以疾<lb/>
請祠不報諭趙雄令分析雄言於帝曰士之好名者陛<lb/>
下疾之愈甚則人之譽之者愈衆無乃適所以高之不<lb/>
<pb n="KR2c0007_WYG_020-8a"/>
若因其長而用之彼漸當事任能否自見矣帝以為然<lb/>
熹任職如故<lb/>
八年十一月己亥朱熹奏事延和殿熹去國二十年復<lb/>
得見上極陳災異之由與夫修德任人之説凢兩劄大<lb/>
略謂陛下臨御二十年間水旱盗賊略無寧歲意者德<lb/>
之崇未至於天歟業之廣未及於地歟政之大者有未<lb/>
舉而小者無所繫歟刑之逺者或不當而近者或倖免<lb/>
歟君子有未用而小人有未去歟大臣失其職而賤者<lb/>
<pb n="KR2c0007_WYG_020-8b"/>
竊其柄歟直諒之言罕聞而謟諛者衆歟德義之風未<lb/>
著而汚賤者騁歟貨賂或上流而恩澤不下究歟責人<lb/>
或已詳而反躬有未至歟夫必有是數者而後足以召<lb/>
災而致異而陛下未悟也又言陛下即政之初葢嘗選<lb/>
建豪英任以政事不幸其間不能盡得其人是以不復<lb/>
廣求賢哲而姑取軟熟易制之人以充其位於是左右<lb/>
私䙝使令之賤始得以奉燕閒備驅使而宰相之權日<lb/>
輕又慮其勢有所偏而因重以壅已也則時聽外庭之<lb/>
<pb n="KR2c0007_WYG_020-9a"/>
論以隂察此輩之負犯而操切之陛下既未能循天理<lb/>
公聖心以正朝廷之大體則固已失其本矣而又欲兼<lb/>
聽士大夫之公言以為駕馭之術則士大夫之進見有<lb/>
時而近習之從容無間士大夫之禮貎既莊而難親其<lb/>
議論又苦而難入近習便嬖側媚之態既足以蠱心志<lb/>
其胥吏狡獪之術又足以眩聰明此其生熟甘苦既有<lb/>
所分恐陛下未及施其駕馭之術而已墮其計中矣是<lb/>
以雖欲微抑此輩而此輩之勢日重雖欲兼採公論而<lb/>
<pb n="KR2c0007_WYG_020-9b"/>
士大夫之𫝑日輕重者既挾其重以竊陛下之權輕者<lb/>
又借力於所重以為竊位固寵之計中外相應更濟其<lb/>
私日往月來浸淫耗蝕使陛下之德業曰隳紀綱日壞<lb/>
邪佞充塞貨賂公行兵愁民怨盗賊間作災異數見饑<lb/>
饉洊臻羣小相挺人人皆得滿其所欲惟有陛下了無<lb/>
所得而國家顧乃獨受其弊上為動容竦聽熹因條陳<lb/>
救荒之䇿畫為七事以進上皆納之又下熹社倉法於<lb/>
諸路社倉法者先是乾道中熹里居值饑民艱食請於<lb/>
<pb n="KR2c0007_WYG_020-10a"/>
府得常平米六百石賑貸夏受粟於倉冬則加息計米<lb/>
以償自後隨年歛散歉蠲其息之半大饑則盡蠲之凢<lb/>
十有四年以元數六百石還官見儲米三千一百石以<lb/>
為社倉不復收息每石止收耗米三升以故一鄉四五<lb/>
十里間雖遇歉年民不缺食其法以十家為甲甲推一<lb/>
人為首五十家則推一人通曉者為社首其逃軍及無<lb/>
行之士與有稅糧衣食不缺者並不得入甲其應入甲<lb/>
者又問其願與不願願者開具一家大小口若干大口<lb/>
<pb n="KR2c0007_WYG_020-10b"/>
一石小口五斗五歲以下者不預置籍以貸之其以濕<lb/>
惡不實還者有罰<lb/>
十一年删定官陸九淵上殿輪對進五劄其一曰臣讀<lb/>
典謨大訓見其君臣之間都俞吁咈相與論辨各極其<lb/>
意了無忌諱嫌疑於是知事君之義當無所不用其情<lb/>
唐太宗即位之初魏徴為尚書右丞或毁徴以阿黨親戚<lb/>
者太宗使温彦博按訊非是彦博言徴為人臣不能著<lb/>
形迹逺嫌疑心雖無私亦有可責太宗使彥博責徴且<lb/>
<pb n="KR2c0007_WYG_020-11a"/>
曰自今宜存形迹徴入見曰臣聞君臣同德是謂一體<lb/>
宜相與盡誠若上下但存形迹則邦之興衰未可知也<lb/>
太宗瞿然曰吾已悔之數年之間蠻夷君長帶刀宿衛<lb/>
外戸不閉商旅野宿非偶然也唐太宗固未足為陛下<lb/>
道然其君臣之間一能如此即著成效陛下天錫勇智<lb/>
隆寛盡下逺追堯舜宜不為難而臨御二十餘年未有<lb/>
太宗數年之效版圖未歸仇恥未復生聚教訓之實可<lb/>
為寒心執事者方雍雍于于以簿書期㑹之隙與造請<lb/>
<pb n="KR2c0007_WYG_020-11b"/>
乞憐之人俯仰酬酢而不倦道雨𤾉時若有詠誦太平<lb/>
之意臣竊惑之臣誠恐因循玩習之乆薫蒸漸漬之深<lb/>
雖陛下剛健亦不能不銷蝕也鳯凰之所以能高飛者<lb/>
在六翮臣以陛下無以今日所進為如是足矣而博求<lb/>
天下之俊碩相與講論道經邦之職將見無愧於唐虞<lb/>
之治朝而唐太宗誠不足為陛下道其二曰臣少讀漢<lb/>
武帝䇿賢良詔至所謂任大而守重嘗竊嘆曰漢武帝<lb/>
亦安知所謂任大而守重者自秦而降言治者稱漢唐<lb/>
<pb n="KR2c0007_WYG_020-12a"/>
漢唐之治雖其賢君亦不過因陋就簡無卓然志於道<lb/>
者因陋就簡何大何重之有今陛下卓然有志於道真<lb/>
所謂任大而守重道在天下固不可磨滅然人能𢎞道<lb/>
非道𢎞人今陛下羽翼未成則臣恐陛下此志亦不能<lb/>
自遂陛下此志不遂則宜其治功之不立日月逾邁而<lb/>
駸駸然反出漢唐賢君之下也神龍棄滄海釋風雲而<lb/>
與鯢鰍較技於尺澤理必不如臣願陛下益致尊德樂<lb/>
道之誠以遂初志則豈惟今天下之幸千古有光矣其<lb/>
<pb n="KR2c0007_WYG_020-12b"/>
三曰臣嘗謂事之至難莫如知人人主誠能知人則天<lb/>
下無餘事矣管仲嘗三戰三北三仕三見逐於君鮑叔何<lb/>
所見而遂使小白置彎弓之怨釋拘囚而相之韓信家<lb/>
貧無行不得推擇為吏不能自業見棄於人寄食出胯下<lb/>
蕭相國何所見而必使漢王拔於亡卒之中齋戒設壇<lb/>
而拜之陸遜呉中年少書生耳吕䝉何所見而必使孫<lb/>
仲謀度越諸老將而用之諸葛孔明耕隆中徐庶何所<lb/>
見而必欲屈先主枉駕顧之此四人者自其已成之效<lb/>
<pb n="KR2c0007_WYG_020-13a"/>
觀之童子知其非常士也當其窮困未遇之時臣謂常<lb/>
人之識必無能知之理人之知識若登梯然進一級所見逾<lb/>
廣上者能兼下之所見下者必不能如上所見陛下誠<lb/>
能坐進此道使古今人品瞭然於心目則四子之事又<lb/>
豈足為陛下道哉若猶屈鳯翼於雞鶩之羣日與𤨏者<lb/>
共事信其俗耳庸目以是非古今臧否人物則非臣之<lb/>
所敢知也其四曰臣嘗謂天下之事有可立致者有當<lb/>
馴致者㫖趣之差議論之失是惟不悟悟者則可以立<lb/>
<pb n="KR2c0007_WYG_020-13b"/>
致至如救宿弊之風俗正乆隳之法度雖大舜周公復<lb/>
生亦不能一旦盡如其意惟其趨向既定規模既立徐<lb/>
圖漸治磨以歲月乃可望其丕變此則所謂當馴致者<lb/>
日至之時陽氣即應此立致之驗也大冬不能一日而<lb/>
為大夏此馴致之驗也凡事不合天理不當人心者必<lb/>
害天下效見之著無智愚皆知其非然或者明不燭理<lb/>
量不容物一旦不勝其忿驟為變更其禍敗往往甚於<lb/>
前日後人懲之乃謂無可變更之理真所謂懲羮吹虀<lb/>
<pb n="KR2c0007_WYG_020-14a"/>
因噎廢食者也自秦漢以來治道厖雜而甘心懐愧於<lb/>
前古者病正坐此歲在壬辰臣省試對䇿首篇大抵言<lb/>
古事是非初不難論但論於今日多類空言事體遼絶<lb/>
形勢隔塞無可施行末章有云然則三代之政其終不<lb/>
可復哉顧當為之以漸而不可驟耳有包荒之量有馮<lb/>
河之勇有不遐遺之明有朋亡之公於復三代乎何有<lb/>
臣乃今日復為陛下誦之其五曰臣聞人主不親細事<lb/>
故臯陶賡歌致叢脞之戒周公作立政稱文王罔攸兼<lb/>
<pb n="KR2c0007_WYG_020-14b"/>
於庶言庶獄庶事唐德宗親擇吏宰畿邑栁渾曰陛下<lb/>
當擇臣輩以輔聖德臣當選京兆尹以承大化尹當求<lb/>
令長以親細事代尹擇令非陛下所宜此言誠得臯陶<lb/>
周公之㫖今陛下米鹽靡密之務往往皆上累宸聽臣<lb/>
謂陛下雖得臯陶周公亦何暇與之論道經邦哉荀卿<lb/>
子曰主好要則百事詳主好詳則百事荒臣觀今日之<lb/>
事有宜責之令者令則曰我不得自行其事有宜責之<lb/>
守者守亦曰我不得自行其事推而上之莫不皆然文<lb/>
<pb n="KR2c0007_WYG_020-15a"/>
移往復互相牽制其説曰所以防私而行私者方藉是<lb/>
以藏姦伏慝使人不可致詰焉盡忠竭力之人欲舉其<lb/>
職則苦於隔絶而不得遂其志以陛下之英明焦勞於<lb/>
上而事勢之在天下者皆不能如陛下之志則豈非好<lb/>
詳之過耶此臣所謂㫖趣之差議論之失而可以立變<lb/>
者也臣謂必深懲此失然後能遂求道之志致知人之<lb/>
明陛下雖垂拱無為而百事治矣上反覆贊嘆<lb/>
十二年五月庚寅地震尚書左郎官楊萬里應詔上書<lb/>
<pb n="KR2c0007_WYG_020-15b"/>
曰臣聞言有事於無事之時不害其為忠言無事於有<lb/>
事之時其為奸大矣南北和好踰二十年一旦絶使敵<lb/>
情不測而或者曰彼有五單于爭立之禍又曰彼有匈<lb/>
奴困於東胡之禍既而皆不驗道途相傳繕汴京城池<lb/>
開海州漕渠又於河南北僉民兵増驛騎製馬櫪籍井<lb/>
泉而吾之間諜不得以入此何為者耶臣所謂言有事<lb/>
於無事之時者一也或謂金主北歸可為中國之賀臣<lb/>
以中國之憂正在乎此此人北歸葢懲創於金亮之空<lb/>
<pb n="KR2c0007_WYG_020-16a"/>
國而南侵也將欲南之必故北之或者以身鎮撫其北<lb/>
而以其子與壻經營其南也臣所謂言有事於無事之<lb/>
時者二也臣竊聞論者或謂緩急淮不可守則棄淮而<lb/>
守江是不然昔者吴與魏力爭而得合肥然後吴始安<lb/>
李煜失滁掦二州自此南唐始蹙今日棄淮而保江既<lb/>
無淮矣江可得而保乎臣所謂言有事於無事之時者<lb/>
三也今淮東西凢十五郡所謂守帥不知陛下使宰相<lb/>
擇之乎使樞廷擇之乎使宰相擇之宰相未必為樞廷<lb/>
<pb n="KR2c0007_WYG_020-16b"/>
慮也使樞廷擇之則除授不自宰相也一則不為之慮<lb/>
一則不自己出緩急敗事則皆曰非我也陛下將責之<lb/>
誰乎臣所謂言有事於無事之時者四也且南北各有<lb/>
長技若騎若射北之長技也若舟若歩南之長技也今<lb/>
為北之計者日繕治其海舟而南之海舟則不聞繕治<lb/>
焉或曰吾舟素具也或曰舟雖未具而憚於擾也紹興<lb/>
辛巳之戰山東采石之功不以騎也不以射也不以歩<lb/>
也惟舟而已當時之舟今可復用乎且夫斯民一日之<lb/>
<pb n="KR2c0007_WYG_020-17a"/>
擾與社稷百世之安危孰輕孰重事固有大於優者也<lb/>
臣所謂言有事於無事之時者五也陛下以今日為何等<lb/>
時耶金人日逼疆埸日擾而未聞防金人者何䇿保疆<lb/>
埸者何道但聞某日修某禮文也某日進某書史也是<lb/>
以鄉飲理軍以千羽解圍也臣所謂言有事於無事之<lb/>
時者六也臣聞古者人君人不能悟之則天地能悟之<lb/>
今也國家之事敵情不測如此而君臣上下處之如太<lb/>
平無事之時是人不能悟之矣故上天見災異異時熒<lb/>
<pb n="KR2c0007_WYG_020-17b"/>
惑犯南斗邇日鎮星犯端門熒惑守羽林臣書生不曉<lb/>
天文未敢以為必然也至於春正月日𤯝無光若有兩<lb/>
日相摩者兹不曰大異乎然天猶恐陛下不信也至於<lb/>
春日載陽復有雨雪殺物兹不曰大異乎然天猶恐陛<lb/>
下又不信也廼五月庚寅又有地震兹又不曰大異乎且<lb/>
夫天變在逺臣子不敢奏也不信可也地震在外州郡<lb/>
不敢聞也不信可也今也天變頻仍地震輦轂而君臣<lb/>
不聞警懼朝廷不聞咨訪人不能悟之則天地能悟之<lb/>
<pb n="KR2c0007_WYG_020-18a"/>
臣不知陛下於此悟乎否乎臣所謂言有事於無事之<lb/>
時者七也自頻年以來兩浙最近則先旱江淮則又旱<lb/>
湖廣則又旱流徙相續道殣相枕而常平之積名存而<lb/>
實亡入粟之令上行而下慢靜而無事未知所以賑救<lb/>
之動而有事將何所仰以為資耶臣所謂言有事於無<lb/>
事之時者八也古者足國裕民惟食與貨今之所謂錢<lb/>
者富商巨賈閹宦權貴皆盈室以藏之至於百姓三軍<lb/>
之用惟破楮劵爾萬一如唐涇原之師因怒糲食蹴而<lb/>
<pb n="KR2c0007_WYG_020-18b"/>
覆之出不遜語遂起朱泚之亂可不為寒心哉臣所謂<lb/>
言有事於無事之時者九也古者立國必有可畏非畏<lb/>
其國也畏其人也故苻堅欲圖晉而王猛以為不可謂<lb/>
謝安桓冲江左之望是存晉者二人而已異時名相如<lb/>
趙鼎張浚名將如岳飛韓世忠此金人所憚也近時劉<lb/>
珙可用則早死張栻可用則沮死萬一有緩急不知可<lb/>
以督諸軍者何人可以當一面者何人而金人之所素<lb/>
畏者又何人也或者謂人之有才用而後見臣聞之記曰<lb/>
<pb n="KR2c0007_WYG_020-19a"/>
茍有車必見其軾茍有言必聞其聲今曰有其人而未<lb/>
聞其可將可相是有車而無軾有言而無聲也且夫<lb/>
用而後見非臨之以大安危試之以大勝負則莫見其<lb/>
用也平居無以知其人必待大安危大勝負而後見焉<lb/>
成事幸矣萬一敗事悔何及耶昔者謝𤣥之北禦苻堅<lb/>
而郗超知其必勝桓温之西伐李勢而劉惔知其必取<lb/>
葢𤣥履屐之間無不當其任温於蒱博不必得則不為<lb/>
二子於平居無事之日葢必有以察其小而後信其大<lb/>
<pb n="KR2c0007_WYG_020-19b"/>
也豈必大用而後見哉臣所謂言有事於無事之時者<lb/>
十也願陛下超然逺見昭然早寤勿恃聖德之崇高而<lb/>
増其所未能勿恃中國之生聚而嚴其所未備勿以天<lb/>
地之變異為適然而法宣王之懼災勿以臣下之苦言<lb/>
為逆耳而體太宗之導諌勿以女謁近習之害政為細<lb/>
故而監漢唐季世致亂之由勿以仇讐之包藏為無他<lb/>
而懲宣政晚年受禍之酷責大臣以通知邊事軍務如<lb/>
富弼之請勿以東西二府異其心委大臣以薦進謀將<lb/>
<pb n="KR2c0007_WYG_020-20a"/>
如蕭何所奇勿以文武兩途而殊其轍勿使賂宦者而<lb/>
得旄節如唐大厯之弊勿使貨近幸而得招討如梁段<lb/>
凝之敗以董蜀之心而董荆襄使東西形勢之相接以<lb/>
保江之心而保兩淮使表裏唇齒之相依勿以海道為<lb/>
無虞勿以大江為可恃増屯聚糧治艦扼險君臣之所咨<lb/>
訪朝夕之所講求姑置不急之務唯專備敵之䇿庶幾<lb/>
上可消於天變下可不墮於敵姦然天下之事有本根<lb/>
有枝葉臣前所陳枝葉而已所謂本根則人主不可以<lb/>
<pb n="KR2c0007_WYG_020-20b"/>
自用人主自用則人臣不任責然猶未害也至於軍事<lb/>
而猶曰誰當憂此吾當自為今日之事將無類此傳曰水<lb/>
木有本原聖學高明願留心於所以為本原者焉<lb/>
十五年十二月朱熹上封事言大本急務大本者陛下<lb/>
之心急務則輔翼太子選任大臣振舉紀綱變化風俗<lb/>
愛養民力修明軍政六者是也臣輒以陛下之心為天<lb/>
下之大本者何也天下事千變萬化其端無窮而無一<lb/>
不本於人主之心者此自然之理也人主之心既正則<lb/>
<pb n="KR2c0007_WYG_020-21a"/>
視明聽聦周旋中禮而身無不正是以所行無過不及<lb/>
而惟執其中雖以天下之大而無一人不歸吾之仁者<lb/>
然邪正之驗著於外者莫先於家人而次及於左右然<lb/>
後有以逹於朝廷而及於天下若宫闈之内端莊齋肅<lb/>
后妃有闗雎之德後宫無盛色之譏貫魚順序而無一<lb/>
人敢恃恩私以亂典常納賄賂而行請謁此則家之正<lb/>
也貴戚近臣㩦僕奄尹陪侍左右各恭其職而上憚不<lb/>
惡之嚴下謹覆盆之戒無一人敢通内外竊威福招權<lb/>
<pb n="KR2c0007_WYG_020-21b"/>
市寵以紊朝政此則左右之正也内自禁省外徹朝廷<lb/>
二者之間洞然無有毫髪私邪之間然後發號施令羣<lb/>
聽不疑進賢退姦衆志咸服紀綱得以振而無侵撓之<lb/>
患政事得以修而無阿私之失此朝廷百官六軍萬民<lb/>
無敢不出於正而治道畢也心一不正則是數者固無<lb/>
從而得其正是數者一有不正而曰心正則亦安有是<lb/>
理哉宫省事禁臣固有不得而知者然不見其形而視<lb/>
其影則爵賞之濫貨賂之流閭巷竊言乆已不勝其籍<lb/>
<pb n="KR2c0007_WYG_020-22a"/>
籍矣臣竊以是窺之則陛下所以修之家者恐未有以<lb/>
及古之聖王也至於左右便嬖之私恩遇過當往者淵<lb/>
覿説抃之徒勢熖熏灼傾動一時今已無可言矣獨有<lb/>
前日臣所面奏者雖䝉陛下委曲開譬然臣之愚終竊<lb/>
以為此輩但當使之守門傳令供掃除之役不當假借<lb/>
崇長使得逞邪媚作淫巧於内以蕩上心立門庭招權<lb/>
勢於外以累聖政而其有才無才有罪無罪自不當論<lb/>
况其有才適所以為姦有罪而不可復用乎臣之痛心<lb/>
<pb n="KR2c0007_WYG_020-22b"/>
始者惟在於此比至都城則又知此曹之用事者非獨<lb/>
此人而侍從之臣葢已有出其門者矣至其納財之途<lb/>
則又不於士大夫而專於將帥陛下竭生靈之膏血以<lb/>
養軍士本非得已而為將帥者巧立名色頭㑹箕歛隂<lb/>
奪其糧賜而行貨賂於近習以圗進用此既厭足矣然<lb/>
後時以薄少號為羡餘隂奉燕私之費以嫁士卒怨怒<lb/>
之毒於陛下而陛下不悟反寵暱之以是為我之私人<lb/>
至使宰相不得議其制置之得失給諌不得論其除授<lb/>
<pb n="KR2c0007_WYG_020-23a"/>
之是非以此而觀則陛下所以正其左右未及古帝王<lb/>
又明矣且私之得名何為也哉据已分之所獨有而不<lb/>
得以通乎其外之稱也匹夫以一家為私諸侯以一國為<lb/>
私至於天子則窮覆極載莫非已分之所有而無外之<lb/>
不通矣又何以私為哉今以不能勝其一念之邪而至<lb/>
於有私心以不能正其家人近習之故而至於有私人<lb/>
以私心用私人則不能無私費於是内損經費之入外<lb/>
納羡餘之獻而至於有私財陛下上為皇天之所子全<lb/>
<pb n="KR2c0007_WYG_020-23b"/>
付所覆使其無有私而不公之處其所以與我者亦不<lb/>
細矣乃不能充其大而自為割裂以狹小之使天下萬<lb/>
事之弊莫不由此而出是豈不可惜也哉若以時勢之<lb/>
利害言之則天下之勢合則彊分則弱故諸葛亮之告<lb/>
其君曰宫中府中俱為一體陟罰臧否不宜異同若有<lb/>
作姦犯科及為忠善者宜付有司論其刑賞以昭陛下<lb/>
平明之理不宜偏私使内外異法也當是之時昭烈父<lb/>
子以區區之蜀抗衡天下十分之九規取中原以興漢<lb/>
<pb n="KR2c0007_WYG_020-24a"/>
室以亮忠智為之深謀而其䇿不過如此夫以蜀之小<lb/>
而於其中又以公私自分彼此如兩國然則是將以梁<lb/>
益之半圖呉魏之全又且内小人而外君子廢法令而<lb/>
保姦囘則是此兩國者又自相攻而其内之私者常勝外<lb/>
之公者常負也外有隣敵之虞内有隂邪之冦日夜夾<lb/>
攻而不置為國家者亦已危矣夫以義理言之既如彼<lb/>
以利害言之又如此則今日之事如不早正臣恐陛下<lb/>
之心雖勞於求賢而賢人終不得用所用者皆庸繆憸<lb/>
<pb n="KR2c0007_WYG_020-24b"/>
巧之人雖勤於立政而善政必不得立所行者皆阿私<lb/>
苟且之政日往月來養成禍本臣竊寒心不知陛下何<lb/>
以善其後也然則臣之所謂天下大本惟在陛下之一<lb/>
心者可不汲汲皇皇而求有以正之哉至於輔翼太子<lb/>
之説則臣竊怪陛下所以調䕶東宫者何其踈略之甚<lb/>
也夫立太子而不置師傅賔客則無以發其隆師親友<lb/>
尊德樂義之心獨使春坊使臣得侍左右則無以防其<lb/>
戲慢媟狎奇衺雜進之害至於皇孫德性未定又非皇<lb/>
<pb n="KR2c0007_WYG_020-25a"/>
太子之比謂宜深詔大臣討論前代典故東宫别置師<lb/>
傅賔客之官使與朝夕逰處罷去春坊使臣而使詹事<lb/>
庶子各復其職又置贊善大夫擬諌官以箴闕失王府<lb/>
則稍倣六典親王之制置傅友諮議以司訓導置長史<lb/>
司馬以縂衆職妙選耆德不雜他材皆置正員不為兼<lb/>
職明其職掌以責功效此今日急務之一也至於選任<lb/>
大臣之説則以陛下之聰明豈不知天下事必得剛明<lb/>
公正之人而後可任也哉其所以常不得如此之人而<lb/>
<pb n="KR2c0007_WYG_020-25b"/>
反容鄙夫之竊位者非有他也直以一念間未能撤其<lb/>
私邪之蔽而燕私之好便嬖之流不能盡由於法度若<lb/>
用剛明公正之人以為輔相則恐其有以妨吾之事害<lb/>
吾之人而不得肆是以選掄之際常先排擯此等寘之<lb/>
度外而後取凢疲懦軟熟平日不敢直言正色之人而<lb/>
揣摩之又於其中得其至庸極陋决可保其不至於有<lb/>
所妨者然後舉而加之位是以除書未出而物色先定<lb/>
姓名未顯而中外已逆知其决非天下第一流矣夫其<lb/>
<pb n="KR2c0007_WYG_020-26a"/>
所以取之者如此故任之不得而重而彼之自任亦輕<lb/>
以至庸之材當至輕之任則雖名為大臣而其實不過<lb/>
供給唯諾奉行文書如吏卒之為而已求其有以輔聖<lb/>
德修朝政而振紀綱不待智者而知其不能也陛下試<lb/>
反是心以求之不求其可喜而求其可畏不求其能適<lb/>
吾意而求其能輔吾德不憂其自任之不重而常恐吾<lb/>
所以任之者未盡不為燕私近習一時之計而為宗社<lb/>
生靈萬世無窮之計若是而猶曰不得其人豈理也哉<lb/>
<pb n="KR2c0007_WYG_020-26b"/>
至於振肅紀綱變化風俗之説則以陛下一念既未能<lb/>
去其私邪之蔽而宫省之間禁密之地凢為不公不正<lb/>
者得以盤據窟穴於其間至其敗露則又未能深割私<lb/>
愛付諸外庭之議論以有司之法是以紀綱不容無所<lb/>
撓敗而所以施諸外者亦因是而不欲深切究治紀綱<lb/>
既壞於上風俗頽弊於下葢其為患之日乆矣而浙中<lb/>
為尤甚大率習為軟美之態依阿之言而以不務是非<lb/>
不辨曲直為得計下之事上固不敢少忤其意上之御<lb/>
<pb n="KR2c0007_WYG_020-27a"/>
下亦不肯稍拂其情惟其私意之所在則千塗萬轍經<lb/>
營計較惟得之求無復亷恥父詔其子兄勉其弟一用<lb/>
此術而不復知有忠義名節之可貴一有剛毅正直守<lb/>
道循理之士出乎其間則羣議衆排指為道學之人而<lb/>
加以矯激之罪葢自朝廷以及閭巷十數年間以此二<lb/>
字禁錮天下之賢人君子復如崇宣間所謂元祐學術<lb/>
者嗚呼此豈盛世之事而尚復忍言之哉又其甚者乃敢<lb/>
誦言於衆以為陛下嘗謂今日幸無變故雖有仗節死<lb/>
<pb n="KR2c0007_WYG_020-27b"/>
義之士亦何所用夫仗節死義之士當平居無事誠若<lb/>
無所用者然古之人君所以必汲汲以求之者葢以如<lb/>
此之人臨患難而能外死生則其在平世必能輕爵禄<lb/>
臨患難而能盡忠莭則其在平世必能不詭隨平居無事<lb/>
時得而用之則君心正於上風俗美於下足以逆折姦<lb/>
萌潜消禍本自然不至真有仗節死義之事非謂必知<lb/>
後日當有變故而預畜此人以擬之也惟其平日自恃<lb/>
安寧便謂此等人材必無所用而專取一種無道理無<lb/>
<pb n="KR2c0007_WYG_020-28a"/>
學識重爵禄輕名義之人以為不務矯激而尊寵之是<lb/>
以紀綱日壞風俗日偷非常之禍伏於㝠㝠而發於一<lb/>
朝平日所用之人交臂降叛而無一人可同患難然後<lb/>
前日擯棄流落之士始復不幸而著其忠義如唐天寶<lb/>
之亂其將相貴戚皆已頓顙賊庭而起兵討賊至於殺<lb/>
身湛族而不悔如巡逺杲卿之流則逺方下邑人主不<lb/>
識其靣目之人也使明皇早得巡等而用之豈不能銷<lb/>
患於未萌巡等早見用於明皇又豈至真為仗節死義<lb/>
<pb n="KR2c0007_WYG_020-28b"/>
之舉哉商鑒不逺此識者所以深恨於或者之言也至<lb/>
於愛養民力修明軍政之説則民力之未裕生於私心<lb/>
之未克而宰相臺諌失職軍政之未修生於私心之未<lb/>
克而近習得以謀帥臣皆已極陳於前矣凡此六事皆<lb/>
不可緩而其本皆在於陛下之一心一心正則六事無<lb/>
不正一有人心私欲以介乎其間則雖欲憊精竭力以<lb/>
求正夫六事者亦將徒為文具而愈至於不可為故所<lb/>
謂天下之大本者又急務之最急而尤不可以少緩者<lb/>
<pb n="KR2c0007_WYG_020-29a"/>
惟陛下深留聖意而亟圖之䟽入漏下七刻帝已就寢<lb/>
亟起秉燭讀之終篇然竟不能用<lb/>
　　陳亮恢復之議<lb/>
孝宗隆興元年十二月婺州人陳亮上中興論時金人<lb/>
約和中外忻然幸得蘇息獨亮以為不可發解至京師<lb/>
因上言曰臣竊惟海内塗炭四十餘載矣赤子嗸嗸無<lb/>
告不可以不拯國家憑陵之恥不可以不雪陵寢不可<lb/>
以不還輿地不可以不復此三尺童子之所共知曩<lb/>
<pb n="KR2c0007_WYG_020-29b"/>
獨畏其强耳韓信有言能反其道其强易弱况今敵人<lb/>
庸懦政令日弛捨弓矢鞍馬之長而從事中州浮靡之<lb/>
習君臣之間日趨怠惰自古强弱之勢未有四五十年<lb/>
而無變者稽之天時揆之人事當不逺矣不於此時早<lb/>
為之計縱有他變何以乗之萬一敵人懲創更立令主<lb/>
不然豪傑並起業歸他姓則南北之患方始又况南渡<lb/>
已乆中原父老日以殂謝生長於他豈知有我昔宋文<lb/>
帝欲取河南故地魏太武以為我自生髪未燥即知河<lb/>
<pb n="KR2c0007_WYG_020-30a"/>
南是我境土安得為南朝故地故文帝既得而復失之<lb/>
河北諸鎮終唐之世以奉職為忠義狃於其習而時被<lb/>
其恩力與上國為敵而不自知其為逆過此以往而不<lb/>
能恢復則中原之民烏知我之為誰縱有倍力功未必<lb/>
半以俚俗喻之父祖質産於人子孫不能繼贖更數十年<lb/>
時事一變皆自陳於官認為故產吾安得言質而復取<lb/>
之則今日之事可得而更緩乎陛下以神武之資憂勤<lb/>
側席慨然有平一天下之志固已不惑於羣議矣然猶<lb/>
<pb n="KR2c0007_WYG_020-30b"/>
患人心之不同天時之未順賢者私憂而奸者竊笑是<lb/>
何也不思所以反其道故也誠反其道則政化行政化<lb/>
行則人心同人心同則天時順天不違人人不自反耳<lb/>
今宜清中書之務以立大計重六卿之權以總大綱任<lb/>
賢使能以清官曹尊老慈㓜以厚風俗减進士以列選<lb/>
能之科革任子以崇薦舉之實多置臺諌以肅朝綱精<lb/>
擇監司以清郡邑簡法重令以澄其源崇禮立制以齊<lb/>
其習立綱目以節浮費示先務以斥虚文嚴政條以核<lb/>
<pb n="KR2c0007_WYG_020-31a"/>
名實懲吏奸以明賞罰時簡外郡之卒以充禁旅之數<lb/>
調度總司之贏以佐軍旅之儲擇守令以滋戸口户口<lb/>
繁則財自阜揀將材以立軍政軍政明則兵自强置大<lb/>
帥以總邊陲委之專則邊陲之利自興任文武以分邊<lb/>
郡付之乆則邊郡之守自固右武事以振國家之勢慰<lb/>
敢言以作天下之氣精間諜以得敵人之情據形勢以<lb/>
動中原之心不出數月紀綱自定比及兩稔内外自實<lb/>
人心自同天時自順有所不往一往而民自歸何者耳<lb/>
<pb n="KR2c0007_WYG_020-31b"/>
同聽而心同服有所不動一動而敵自鬬何者形同趨<lb/>
而勢同利中興之功可蹻足而須也夫攻守之道必有<lb/>
奇變形之而敵必從衝之而敵莫救禁之而敵不敢動<lb/>
乖之而敵不知所往故我常專而敵常分敵有窮而我<lb/>
常無窮也夫奇變之道雖本乎人謀而常因乎地形一<lb/>
縱一横或長或短緩急之相形盈虚之相傾此人謀之<lb/>
所措而奇變之所寓也今東西彌亘綿數千里如長蛇<lb/>
之横道地形適等無所參錯攻守之道無他奇變今朝<lb/>
<pb n="KR2c0007_WYG_020-32a"/>
廷鑒守江之弊大城兩淮慮非不深也能保吾城之卒<lb/>
守乎故不若為術以乖其所之至論進取之道必先東<lb/>
舉齊西舉秦則大江以南長淮以北固吾腹中物齊秦<lb/>
誠天下之兩臂也奈敵人以為天設之險而固守之乎<lb/>
故必有批亢擣虚形格勢禁之道竊嘗觀天下之大勢<lb/>
矣襄漢者敵人之所緩今日之所當有事也控引京洛<lb/>
側睨淮蔡包括荆楚襟帶吴蜀沃野千里可耕可守地<lb/>
形四通可左可右今誠命一重臣德望素著謀謨明審<lb/>
<pb n="KR2c0007_WYG_020-32b"/>
者鎮撫荆襄輯和軍民開布大信不爭小利謹擇守宰省刑<lb/>
薄斂進城要險大建屯田荆楚奇才劒客自昔稱雄徐<lb/>
行召募以實軍籍民俗剽悍聽於農隙時講武藝襄陽<lb/>
既為重鎮而安隨信陽及光黄一切用藝祖委任邊將<lb/>
之法給以州兵而更使自募與以州賦而縱其自用使<lb/>
養士足以得死力用間足以得敵情兵雖少而衆建其<lb/>
助官雖輕而重假其權列城相援比鄰相和養銳以伺<lb/>
觸機而發一旦金人玩故習常來犯江淮則荆襄之帥<lb/>
<pb n="KR2c0007_WYG_020-33a"/>
率諸軍進討襲有唐鄧諸州屯兵於潁蔡之間示必截<lb/>
其後因命諸州轉城進築如三受降城法依呉軍故城<lb/>
為蔡州使唐鄧相距各二百里並桐栢山以為固揚兵<lb/>
擣壘増陂深塹招集土豪千家一堡興雜耕之利為乆<lb/>
駐之基敵來則嬰城固守出奇制變敵去則列城相應<lb/>
首尾如一精間諜明斥堠諸軍進屯光黄安隨襄郢之<lb/>
間前為諸州之援後依屯田之利朝廷徙都建業築行<lb/>
宫於武昌大駕時一巡幸敵知吾意在京洛則京洛陳<lb/>
<pb n="KR2c0007_WYG_020-33b"/>
許汝鄭之備當日増而東西之勢分則齊秦之間可乘<lb/>
矣四川之帥親率大軍以待鳯翔之敵則命驍將出祁<lb/>
山以截隴右偏將由子午以窺長安金房開逹之師入<lb/>
武闗以鎮三輔則秦地可謀矣命山東之歸正者往説<lb/>
豪傑隂為内應舟師由海道以搗其脊彼方支梧奔走<lb/>
而大軍兩道並進以揕其胸則齊地可謀矣吾雖示形<lb/>
於唐鄧上蔡而不再謀進坐為東西形援勢如猿臂彼<lb/>
將愈疑吾之有意京洛特持重以示不進則京洛之備<lb/>
<pb n="KR2c0007_WYG_020-34a"/>
愈專而吾必得志於齊秦矣撫定齊秦則京洛將安往<lb/>
哉此所謂批亢擣虛形格勢禁之道也就使吾未為東<lb/>
西之舉彼必不敢離京洛而輕犯江淮亦可謂乖其所<lb/>
之也又使其合力以壓唐蔡則淮西之師起而禁其東<lb/>
金房開逹之師起而禁其西變化形敵多方牽制而權<lb/>
始在我矣然荆襄之帥必得純意於國家無貪功生事<lb/>
之心而後付之平居無事則欲開布誠信以攻敵心一<lb/>
日進取則欲見便擇利而止以禁敵勢東西之師有功<lb/>
<pb n="KR2c0007_WYG_020-34b"/>
則欲制馭諸將持重不進以分敵形此非陸抗羊祜之<lb/>
徒孰能為之夫伐國大事也昔人以為譬拔小兒之齒<lb/>
必以漸搖撼之一拔得齒必且損兒今欲竭東南之力<lb/>
成大舉之勢臣恐進取未必得志得地未必能守邂逅<lb/>
不如意則吾之根本撼矣此豈謀國萬全之道臣故曰<lb/>
攻守之間必有奇變臣迂人也何足以明天下之大計<lb/>
姑就愚慮之略曰中興論惟陛下裁之不報亮退居永<lb/>
康力學著書亮嘗環視錢塘喟然嘆曰城可灌也葢以<lb/>
<pb n="KR2c0007_WYG_020-35a"/>
地下於西湖故云<lb/>
淳熈五年春正月丁巳陳亮詣闕上書曰臣惟中國天<lb/>
地之正氣也天命所鍾也人心所㑹也衣冠禮樂所萃<lb/>
也百代帝王之所相承也挈中國衣冠禮樂而寓之偏<lb/>
方雖天命人心猶有所係然豈以是為可乆安而無事<lb/>
也天地之正氣鬱遏而乆不得騁必將有所發泄而天<lb/>
命人心固非偏方所可乆係也國家二百年太平之基<lb/>
三代之所無也二聖北狩之痛漢唐之所未有也方南<lb/>
<pb n="KR2c0007_WYG_020-35b"/>
渡之初君臣上下痛心疾首誓不與之俱生卒能以奔<lb/>
敗之餘而勝百戰之敵及秦檜倡邪議力沮之忠臣義<lb/>
士斥死南方而天下之氣惰矣三十年之餘雖西北流<lb/>
寓皆抱孫長息於東南而君父之大仇一切不復闗念<lb/>
自非金亮之来淮南亦不知兵戈為何事也况望其憤<lb/>
故國之恥而相率以發一矢哉丙午丁未之變距今尚<lb/>
以為逺而海陵之禍葢陛下即位之前一年也獨陛下<lb/>
奮不自顧志在㓕敵而天下之人安如無事時方口議<lb/>
<pb n="KR2c0007_WYG_020-36a"/>
腹誹以陛下為喜功名而不恤後患雖陛下亦不能以<lb/>
崇高之勢勝之隱忍以至於今又十有七年矣昔春秋<lb/>
時君臣父子相戕殺之禍舉一世皆安之而孔子獨以<lb/>
為三綱既絶則人道遂為禽獸皇皇奔走義不能以一<lb/>
朝安然卒於無所遇而發其志於春秋之書猶能以懼<lb/>
亂臣賊子今舉一世而忘君父之大仇此豈人道所可<lb/>
安乎使學者知學孔子之道當導陛下以有為决不沮<lb/>
陛下以茍安南師之不出於今幾年矣豈無一豪傑之<lb/>
<pb n="KR2c0007_WYG_020-36b"/>
能自奮哉其勢必有時而發泄矣茍國家不能起而承<lb/>
之必將有承之者矣不可恃衣冠禮樂之舊祖宗積累<lb/>
之深以為天命人心可以安坐而乆係也春秋之末齊<lb/>
晉秦楚皆衰吴越起於小邦遂霸諸侯黄池之㑹孔子<lb/>
所甚痛也可以明中國之無人矣王通有言帝王之德<lb/>
黎民懐之三才其舎諸此今世儒者之未講也金源之<lb/>
植根既乆不可一舉而遂㓕國家之大勢未張不可一<lb/>
朝而大舉而人情皆便於通和臣以為通和者所以成<lb/>
<pb n="KR2c0007_WYG_020-37a"/>
上下之茍安而為妄庸兩售之地宜其為人情之所便<lb/>
也自和好之成蓋已有年凡今日之指畫方略者他日將<lb/>
用之以坐籌也今日之擊毬射鵰者他日將用之以决<lb/>
勝也府庫充滿無非財也介胄鮮明無非兵也使兵端<lb/>
一開則其迹敗矣何者人才以用而見其能否安坐而<lb/>
能者不足恃也兵食以用而見其盈虛安坐而盈者不<lb/>
足恃也朝廷方幸一旦之無事庸愚齷齪之人皆得以<lb/>
守格令行文書以奉陛下之命令而陛下亦幸其易制<lb/>
<pb n="KR2c0007_WYG_020-37b"/>
而無他也徒使度外之士擯棄而不得騁日月蹉跎而<lb/>
老將至矣臣故曰通和者所以成上下之茍安而為妄<lb/>
庸兩售之地也東晉百年之間南北未嘗通和也故其<lb/>
臣東西馳騁多可用之才今和好一不通朝野之論常<lb/>
如敵兵之在境惟恐其不得和也雖陛下亦不得不和<lb/>
矣昔者金人草居野處往來無常能使人不知所備而<lb/>
兵無日不可出也今城郭宫室政教號令一切不異於<lb/>
中國㸃兵聚糧文移往返動渉歲月一方有警三邊騷<lb/>
<pb n="KR2c0007_WYG_020-38a"/>
動此豈能歲出師以擾我乎然使朝野常如敵兵之在<lb/>
境乃國家之福而英雄所用以爭天下之機也執事者<lb/>
胡為速和以惰其心乎晉楚之戰於邲也欒書以為楚<lb/>
自克庸以來其君無日不討國人而訓之於民生之不<lb/>
易禍至之無日戒懼之不可以怠在軍無日不討軍實<lb/>
而申儆之于勝之不可保紂之百克而卒無後晉楚之<lb/>
弭兵於宋也子罕以為兵所以威不軌而昭文德也聖<lb/>
人以興亂人以廢廢興存亡昏明之術皆兵之由也而<lb/>
<pb n="KR2c0007_WYG_020-38b"/>
求去之是以誣道蔽諸侯也夫人心之不可惰兵威之<lb/>
不可廢故雖成康太平猶有所謂四征不庭張皇六師<lb/>
者此李沆所以深不願真宗皇帝之與遼和親也况南<lb/>
北角立之時而廢兵以惰人心使之安於忘君父之大<lb/>
讐而置中國於度外徒以便安妄庸之人則執事者之<lb/>
失䇿亦甚矣陛下何不明大義而慨然與金絶也貶損<lb/>
乗輿却御正殿痛自刻責誓必復仇以勵羣臣以振天<lb/>
下之氣以動中原之心雖未出兵而人心不敢惰矣東<lb/>
<pb n="KR2c0007_WYG_020-39a"/>
西馳騁而人才出矣盈虛相補而兵食見矣狂妄之辭<lb/>
不攻而自息懦庸之夫不却而日退縮矣當有度外之<lb/>
士起而惟陛下之所欲用矣是雲合響應之勢而非可安<lb/>
坐所致也臣請為陛下陳國家立國之本末而開今日<lb/>
大有為之略論天下形勢之消長而來今日大有為之<lb/>
機惟陛下幸聽之唐自肅代以後上失其柄藩鎮自相<lb/>
雄長擅其土地人民用其甲兵財賦官爵惟其所命而<lb/>
人才亦各盡心於其所事卒以成君弱臣强正統數易<lb/>
<pb n="KR2c0007_WYG_020-39b"/>
之禍藝祖皇帝一興而四方次第平定藩鎮拱手以趨<lb/>
約束使列郡各得自逹於京師以京官權知三年一易<lb/>
財歸於漕司而兵各歸於郡朝廷以一紙下郡國如臂之<lb/>
使指無有留難自筦庫微職必命於朝廷而天下之勢<lb/>
一矣故京師常宿重兵而郡國亦各有禁軍無非天子<lb/>
所以自守其地也兵皆天子之兵財皆天子之財官皆<lb/>
天子之官民皆天子之民紀綱總攝法令明備郡縣不<lb/>
得以一事自專也士以尺度而取官以資格而進不求<lb/>
<pb n="KR2c0007_WYG_020-40a"/>
度外之奇才不慕絶世之儁功天子早夜憂勤於其上<lb/>
以義理亷恥攖士大夫之心以仁義公恕厚斯民之生<lb/>
舉天下皆由於規矩凖繩之中而二百年太平之基從<lb/>
此而立然契丹遂得以漸積之勢與中國抗衡儼然為<lb/>
南北兩朝而邊方侵削殆無寧嵗微澶淵一戰則中國<lb/>
之勢浸微根本雖厚而不可立矣故慶厯増幣之事富<lb/>
弼以為朝廷之大恥而終身不敢自論其勞蓋契丹征<lb/>
令是主上之操也天子供貢是臣下之禮也契丹之所<lb/>
<pb n="KR2c0007_WYG_020-40b"/>
以卒勝中國者其積有漸也立國之初其勢固必至此<lb/>
故我祖宗嘗嚴廟堂而尊大臣寛郡縣而重守令於文<lb/>
法之内未嘗折困天下之富商巨室於格律之外有以<lb/>
容奬天下之英偉奇傑皆所以助立國之勢而為不虞<lb/>
之備也慶厯諸臣亦嘗憤中國之勢不振矣而其大要<lb/>
則使羣臣爭進其説更法易令而廟堂輕矣嚴按察之<lb/>
權邀功生事而郡縣又輕矣豈惟於立國之勢無所助<lb/>
又從而朘削之雖微章得象陳執中以排沮其事亦安<lb/>
<pb n="KR2c0007_WYG_020-41a"/>
得而不自沮哉獨其破去舊例以不次用人而勸農桑<lb/>
務寛大為有合於因革之宜而其大要已非矣此所以<lb/>
不能洗契丹卑視中國之恥而卒發神宗皇帝之大憤<lb/>
也王安石以正法度之説首合聖意而其實則欲籍天<lb/>
下之兵盡統於朝廷别行教閲以為强也括郡縣之財<lb/>
盡入於朝廷别行封樁以為富也青苖之政惟恐富民<lb/>
之不困也均輸之法惟恐商賈之不折也罪無大小動<lb/>
輙興獄而士大夫緘口畏罪矣西北兩邊至使内臣經<lb/>
<pb n="KR2c0007_WYG_020-41b"/>
畫而豪傑恥於為役矣徒使神宗皇帝見兵財之數既<lb/>
多銳然南征北伐卒乖聖意而天下之勢實未嘗振也<lb/>
彼盖不知本朝立國之勢正患文為之太密事權之太<lb/>
分郡縣太輕於下而委𤨏不足恃兵財太闗於上而重遲<lb/>
不易舉祖宗惟用前四者以助其勢而安石竭之不遺<lb/>
餘力不知立國之本末者真不足以謀國也元祐紹聖<lb/>
一反一覆而卒為金人侵侮之資尚何望其振中國以<lb/>
威逺人哉南渡以來大抵遵祖宗之舊雖微有因革増<lb/>
<pb n="KR2c0007_WYG_020-42a"/>
損不足為重輕有無如趙鼎諸臣固已不究變通之理<lb/>
况秦檜盡取而沮毁之忍恥事讐飾太平於一隅以為<lb/>
欺可勝誅哉陛下憤王業之屈於一隅勵志復讐不免<lb/>
籍天下之兵以為强括郡縣之利以為富加惠百姓而<lb/>
富人無五年之積不重征稅而大商無巨萬之藏國勢<lb/>
日以困竭臣恐尺籍之兵府庫之財不足以支一日之<lb/>
用也陛下早朝晏罷冀中興日月之功而以䋲墨取人<lb/>
以文法涖事聖斷裁制中外而大臣充位胥史坐行條<lb/>
<pb n="KR2c0007_WYG_020-42b"/>
令而百司逃責人才日以闒茸臣恐程文之士資格之<lb/>
官不足當度外之用也藝祖經營天下之大略太宗已<lb/>
不能盡用今其遺意豈無望於陛下也陛下茍推原其<lb/>
意而行之可以開社稷數百年之基而况於復故物乎<lb/>
不然維持之具既窮臣恐祖宗之積累亦不足恃也陛<lb/>
下誠令臣畢陳於前則今日大有為之略必知所處矣<lb/>
夫呉蜀天地之偏氣錢塘三呉之一隅當唐之衰錢鏐<lb/>
以閭巷之雄起王其地自此不能獨立常朝事中國以<lb/>
<pb n="KR2c0007_WYG_020-43a"/>
為重及我宋受命俶以全家入京師而自獻其土故錢<lb/>
塘終始五代被兵最少而二百年之間人物日以蕃盛<lb/>
遂甲於東南及建炎紹興間為六飛所駐之地當時論<lb/>
者固已疑其不足張形勢而事恢復矣秦檜又從而備<lb/>
百司庶府以講禮樂於其中其風俗固已華靡士大夫<lb/>
又從而治園囿臺榭以樂其生於干戈之餘上下晏安<lb/>
而錢塘為樂國矣一隙之地本不足以容萬乗而鎮壓<lb/>
且五十年山川之氣葢亦發泄而無餘矣故穀粟桑麻<lb/>
<pb n="KR2c0007_WYG_020-43b"/>
絲枲之利歲耗於一歲禽獸魚鼈草木之生日微於一<lb/>
日而上下不以為異也公卿將相大抵皆江浙閩蜀之<lb/>
人而人才日以凡下塲屋之士以十萬數而文墨小異<lb/>
已足以稱雄於其間矣陛下據錢塘已耗之氣用閩浙<lb/>
日衰之士而欲鼓東南習安脆弱之衆北向以爭中原<lb/>
臣是以知其難也荆襄之地在春秋時楚用以虎視齊<lb/>
晉而齊晉不能屈也及戰國之際獨能與秦爭帝其後<lb/>
三百餘年而光武起於南陽同時共事往往多南陽故<lb/>
<pb n="KR2c0007_WYG_020-44a"/>
人又二百餘年遂為三國交據之地諸葛亮由此起輔<lb/>
先主荆楚之士從之如雲而漢氏頼以復存於蜀周瑜<lb/>
魯肅吕䝉陸遜陸抗鄧艾羊祜皆以其地顯名又百餘<lb/>
年而晉氏南渡荆襄常雄於東南而東南往往倚以為<lb/>
强梁竟以此代齊及其氣發泄無餘而隋唐以來遂為<lb/>
偏方下州五代之際髙氏獨常臣事諸國本朝二百年<lb/>
間降為荒落之邦北連許汝民居稀少土産卑薄人才<lb/>
之能通姓名於上國者如晨星相望至於建炎紹興之<lb/>
<pb n="KR2c0007_WYG_020-44b"/>
際羣盗出沒於其間而被禍尤極以迄於今雖南北分<lb/>
畫交據往往又置於不足用民食無所從出而兵不可<lb/>
由此而進議者或以為憂而不知其勢之足用也其地<lb/>
雖要為偏方然未有偏方之氣五六百年而不發泄者<lb/>
况其東通呉㑹西連巴蜀南極湖湘北控闗洛左右伸<lb/>
縮皆足為進取之機今誠能開拓其地洗濯其人以發<lb/>
泄其氣而用之使足以接闗洛之氣則可以争衡於中<lb/>
國矣是亦形勢消長之常𢾗也陛下慨然移都建業百<lb/>
<pb n="KR2c0007_WYG_020-45a"/>
司庶府皆從草創軍國之儀皆從簡略又作行宫於武<lb/>
昌以示不敢寧居之意常以江淮之師為金人侵軼之<lb/>
備而精擇士人之沉鷙有謀開豁無他者委以荆襄之<lb/>
任寛其文法聽其廢置撫摩振勵於三數年之間則國<lb/>
家之勢成矣石晉失盧龍一道以成開運之禍葢丙午<lb/>
丁未歲也明年藝祖皇帝始從郭太祖征伐卒以平定<lb/>
天下其後契丹以甲辰敗於澶淵而丁未戊申之間真<lb/>
宗皇帝東封西祀以告太平蓋本朝極盛之時也又六<lb/>
<pb n="KR2c0007_WYG_020-45b"/>
十年而神宗皇帝實以丁未歲即位國家之事於此一<lb/>
變矣又六十年丙午丁未遂為靖康之禍天獨啟陛下<lb/>
於是年而又啟陛下以北向復讐之志今者去丙午丁<lb/>
未近在十年間矣天道六十年一變陛下可不有以應<lb/>
其變乎此誠今日大有為之機不可茍安以玩歲月也<lb/>
臣不佞自少有馳驅四方之志嘗數至行都人物如林<lb/>
其論皆不足以起人意臣是以知陛下大有為之志孤<lb/>
矣辛夘壬辰之間始退而窮天地造化之初考古今沿<lb/>
<pb n="KR2c0007_WYG_020-46a"/>
革之變以推極皇帝王霸之道而得漢魏晉唐長短之<lb/>
由天人之際昭昭然可考而知也始悟今世之儒士自<lb/>
以為得正心誠意之學者皆風痺不知痛癢之人也舉<lb/>
一世安於君父之讐而方低頭拱手以談性命不知何<lb/>
者謂之性命乎陛下接之而不任以事臣於是服陛下<lb/>
之仁又悟今世之才臣自以為得富國强兵之術者皆<lb/>
狂惑以肆呌呼之人也不以暇時講究立國之本末而<lb/>
方掦眉伸氣以論富强不知何者謂之富强乎陛下察<lb/>
<pb n="KR2c0007_WYG_020-46b"/>
之而不敢盡用臣於是服陛下之明陛下勵志復仇足<lb/>
以對天命篤於仁愛足以結民心而又明足以照臨羣<lb/>
臣一偏之論此百代之英主也今乃委任庸人籠絡小<lb/>
儒以遷延大有為之歲月臣不勝憤悱是以忘其賤而<lb/>
獻其愚陛下誠令臣畢陳於前豈惟臣區區之願將天<lb/>
地之神祖宗之靈實與聞之書奏帝赫然震動欲牓朝<lb/>
堂以勵羣臣用种放故事召令上殿將擢用之左右大<lb/>
臣莫知所為惟曽覿知之將見亮亮恥為覿所知踰垣<lb/>
<pb n="KR2c0007_WYG_020-47a"/>
而逃覿以其不詣已而不恱大臣尤惡其直言無諱交<lb/>
沮之乃有都堂審察之命宰相臨以上㫖問所欲言皆<lb/>
落落不少貶又不合待命十日再詣闕上書曰恭惟皇<lb/>
帝陛下勵志復仇不肯即安於一隅是有大功於社稷<lb/>
也然坐錢塘浮侈之隅以圗中原則非其地用東南習<lb/>
安之衆以行進取則非其人財止於府庫則不足以通<lb/>
天下之有無兵止於尺籍則不足以兼天下之勇怯是<lb/>
以遷延之計遂行而陛下大有為之志怯矣此臣所以<lb/>
<pb n="KR2c0007_WYG_020-47b"/>
不勝忠憤齋沐裁書獻之闕下願得望見顏色陳國家<lb/>
立國之本末而開大有為之略論天下形勢之消長而<lb/>
决大有為之機務合於藝祖經畫天下之本㫖然待命<lb/>
八日未有聞焉臣恐天下豪傑有以測陛下之意向而<lb/>
雲合響應之舉不得而成矣又上書曰臣妄意國家維<lb/>
持之具至今日而窮而藝祖皇帝經畫天下之大指猶<lb/>
可恃以長乆茍推原其意而變通之則恢復不足為矣<lb/>
然而變通之道有三有可以遷延數十年之䇿有可以<lb/>
<pb n="KR2c0007_WYG_020-48a"/>
為百五六十年之計有可以復開數百年之基事勢昭<lb/>
然而效見殊絶非陛下聰明度越百代决不能一一以<lb/>
聽之臣不敢泄之大臣之前而大臣拱手稱㫖以問臣<lb/>
亦姑取其大體之可言者三事以答之其一曰二聖北<lb/>
狩之痛蓋國家之大恥而天下之公憤也五十年之餘<lb/>
雖天下之氣銷鑠頺墮不復知仇恥之當念正在主上<lb/>
與二三大臣振作其氣以泄其憤使人人如報私仇此<lb/>
春秋書衛人殺州吁之意也其二曰國家之規模使天<lb/>
<pb n="KR2c0007_WYG_020-48b"/>
下奉規矩凖繩以從事羣臣救過之不給而何暇展布<lb/>
四體以求濟度外之功哉其三曰藝祖皇帝用天下之<lb/>
士人以易武臣之任事者故本朝以儒立國而儒道之<lb/>
振獨優於前代今天下之士熟爛委靡誠可厭惡正在<lb/>
主上與二三大臣反其道以教之作其氣而養之使臨<lb/>
事不至乏才隨才皆足有用則立國之規模不至戾藝<lb/>
祖之本㫖而東西馳騁以定禍亂不必專在武臣也臣<lb/>
所以為大臣論者其略如此書既上帝欲官之亮笑曰<lb/>
<pb n="KR2c0007_WYG_020-49a"/>
吾欲為社稷開數百年之基寧用以博一官乎亟渡江<lb/>
而歸日落魄醉酒與邑之狂士飲醉中戲為大言言渉<lb/>
犯上一士欲中亮以其事首刑部侍即何澹嘗為考試<lb/>
官黜亮亮不平語數侵澹澹聞而嗛之即繳狀以聞事<lb/>
下大理笞亮無完膚誣服為不軌事聞帝知為亮嘗隂<lb/>
遣左右㢘知其事及奏入取㫖帝曰秀才醉後妄言何<lb/>
罪之有劃其牘於地亮遂得免居無何亮家僮殺人於<lb/>
境適被殺者嘗辱亮父其家疑事由亮聞於官笞榜僮<lb/>
<pb n="KR2c0007_WYG_020-49b"/>
死而復蘇者數不服又囚亮父子於州獄而屬臺官論<lb/>
亮情重下大理寺丞相王淮知帝欲生亮而辛棄疾羅<lb/>
㸃髙亮才援之尤力復得不死亮自以豪俠屢遭大獄<lb/>
歸家益勵志讀書所學益博其學自孟子後惟推王通嘗<lb/>
曰研窮義理之精微辨析古今之同異原心於杪忽較<lb/>
理於分寸以積累為工以涵養為正晬面盎背則於諸<lb/>
儒誠有愧焉至於堂堂之陳正正之旗風雨雲雷交發<lb/>
而並至龍蛇虎豹變現而出没推倒一世之智勇開拓<lb/>
<pb n="KR2c0007_WYG_020-50a"/>
萬世之心胷自謂差有一日之長亮意蓋指朱熹吕祖<lb/>
謙等云<lb/>
十五年夏四月陳亮上䟽曰有非常之人然後可以建<lb/>
非常之功求非常之功而用常才出常計舉常事以應<lb/>
之者不待知者而後知其不濟也秦檜以和誤國二十<lb/>
餘年而天下之氣索然無餘矣陛下慨然有削平宇内<lb/>
之志又二十餘年天下之士始知所向其有功於宗廟<lb/>
社稷者非臣區區所能誦説其萬一也高宗皇帝春秋<lb/>
<pb n="KR2c0007_WYG_020-50b"/>
既高陛下不欲大舉驚動慈顏抑心俯首以致色養聖<lb/>
孝之盛書册之所未有也今者高宗既已祔廟天下之<lb/>
英雄豪傑皆仰首以觀陛下之舉動陛下其忍使二十<lb/>
年間所以作天下之氣者一旦而復索然乎天下不可<lb/>
以坐取也兵不可以常勝也驅馳運動又非年高德尊<lb/>
者之所宜也東宫居曰監國行曰撫軍陛下何以不於<lb/>
此時而命東宫撫軍大將軍歲巡建業使之兼統諸司<lb/>
盡䕶諸將置長史司馬以專其勞而陛下於宅憂之餘<lb/>
<pb n="KR2c0007_WYG_020-51a"/>
運用人才均調天下以應無窮之變此肅宗所以命廣<lb/>
平王之故事也兵雖未出而聖意振動天下之英雄豪<lb/>
傑靡然知所向則吾之馳驅運動亦有所憑藉矣臣請<lb/>
為陛下論天下之形勢而後知江南之不必憂和議之<lb/>
不必守敵人之不足畏而書生之論不足憑也臣聞呉<lb/>
㑹者晉人以為不可都而錢鏐據之以抗四鄰蓋自毗陵<lb/>
而外不能有也其地南有浙江西有崇山峻嶺東北則<lb/>
有重湖沮洳而松江震澤横亘其前雖有戎馬百萬何<lb/>
<pb n="KR2c0007_WYG_020-51b"/>
所用之此錢鏐所恃以為安而國家六十年都之而無<lb/>
外憂者也獨海道可以徑逹呉㑹而海道之險呉兒習<lb/>
舟楫者之所畏敵人能以輕師而徑至乎破人家國而<lb/>
止可用其輕師乎書生以為江南不易保者是真兒女<lb/>
子之論也臣嘗疑書册不足慿故嘗一到京口建業登<lb/>
高四望深識天地設險之意而古今之論為未盡也京<lb/>
口連延三靣而大江横陳江旁極目千里其勢大略如<lb/>
虎之出穴而非居穴之藏虎也昔人以為京口酒可飲兵<lb/>
<pb n="KR2c0007_WYG_020-52a"/>
可用而北府之兵為天下雄蓋其地勢當然而人善用<lb/>
之耳臣雖不到采石其地與京口股肱建業必有據險<lb/>
臨前之勢而非止於僅僅自守者也天豈使南方日限<lb/>
於一江之表而不使與中國而為一哉江旁極目千里<lb/>
固將使謀夫勇士得以展布四體以與中國争衡者也<lb/>
韓世忠頓兵八萬於山陽如老熊之當道而淮東頼以<lb/>
安寢此守淮東之要法也天下有變則長驅而用之耳<lb/>
若一一欲塹而守之分兵而據之出奇設險如兎之䕶<lb/>
<pb n="KR2c0007_WYG_020-52b"/>
窟勢分力弱反以成戎馬長驅之勢耳是以二十年間<lb/>
紛紛獻䇿以勞聖慮而卒無一成雖成亦不足恃者不<lb/>
知所以用淮東之勢者也而書生便以為長淮不易守<lb/>
者是亦問道於盲之類耳自晉之永嘉以迄於隋之開<lb/>
皇在南方則定建業為都更六姓而天下分裂者三百<lb/>
餘年南師之謀北者不知其幾北師之謀南者蓋亦凡<lb/>
有數耳南北通和之時則絶無而僅有未聞有如今日<lb/>
之岌岌然以北方為可畏以南方為可憂一日不和則<lb/>
<pb n="KR2c0007_WYG_020-53a"/>
君臣上下朝不能以謀夕也罪在於書生之不識形勢<lb/>
併與夫逆順曲直而忘之耳髙宗皇帝於金有父兄之<lb/>
仇生不能以報之則死必有望於子孫何忍以升遐之<lb/>
哀告之仇哉遺留報謝三使繼遣金帛寶貨千兩連發<lb/>
而金人僅以一使如臨小邦聞諸道路哀祭之辭寂聊<lb/>
簡慢義士仁人痛切心骨豈以陛下之聖明智勇而能<lb/>
忍之乎意者執事之臣憂畏萬端有以誤陛下也南方<lb/>
之女紅積尺寸之功於機杼歲以輸敵人固已不勝其<lb/>
<pb n="KR2c0007_WYG_020-53b"/>
痛矣金寶之出於山澤者有限而輸諸敵人者無窮十<lb/>
數年後豈不就盡哉陛下何不翻然思大讐之未報尋<lb/>
即位之初心大泄而一用之以與天下更始乎未聞以<lb/>
數千里之地而畏人者也劉淵石勒石虎苻堅皆夷羌之<lb/>
雄曽不能以終其世而阿固達之興於今僅八十年中<lb/>
原塗炭又六十年矣父子相夷之禍具在眼中而方畏<lb/>
為南方之患豈不誤哉陛下倘以大義為當正撫軍之<lb/>
言為可行則當先經理建業而後使臨之今之建業非<lb/>
<pb n="KR2c0007_WYG_020-54a"/>
昔之建業也臣嘗登石頭鍾阜而望今也直在沙觜之<lb/>
傍耳鍾阜之支隴隠隠而下今行宫據其平處以臨城<lb/>
市之前則逼山而斗絶焉此必後世之讀山經而相宅<lb/>
者之所定江南李氏之所為非有據髙臨下以乗正氣<lb/>
而用之之意也本朝以至仁平天下不恃險以為固而<lb/>
與天下共守之故因而不廢耳臣嘗問之鍾阜之僧亦<lb/>
能言臺城在鍾阜之側大司馬門適當在今馬軍新營<lb/>
之旁耳其地據髙臨下東環平岡以為固西城石頭以<lb/>
<pb n="KR2c0007_WYG_020-54b"/>
為重帶𤣥武以為險擁秦淮清溪以為阻是以王氣可<lb/>
乘而運動如意若如今城則費侯景數日之力耳曹彬<lb/>
之登長干烏珠之上雨花臺皆俯瞰城市雖一飛鳥不<lb/>
能逃也臣又嘗問之守臣以為今城不必改作若上有<lb/>
北方之志則此直寄路焉耳臣疑其言雖大而實未切<lb/>
也據其地而命將出師以謀守國不使之乗正氣而有<lb/>
為雖省目前經營之勞烏知其異日不垂得而復失哉<lb/>
縱今歲未為北舉之謀而為經理建康之計以震動天<lb/>
<pb n="KR2c0007_WYG_020-55a"/>
下而與金絶陛下即位之初志亦庶幾於少伸矣第非<lb/>
常之事非可與常人謀也陛下即位之初喜怒哀樂是<lb/>
非好惡皦然如日月之在天雷動風行天下方如草之<lb/>
偃惟其或失之大怯故書生得拘文執法以議其後而<lb/>
其真有志者私自奮勵以求稱聖意之所在則陛下或<lb/>
未之知也陛下見天下之士皆不足以望清光而書生<lb/>
拘文執法之説徃徃有驗而聖意亦少衰矣故大事必<lb/>
集議除授必資格才者以跅弛而棄不才者以平穏而<lb/>
<pb n="KR2c0007_WYG_020-55b"/>
用正言以迂闊而廢巽言以軟美而入竒論目為横議<lb/>
庸論謂有典則陛下以雄心英畧委曲上下於其間遲<lb/>
囘莫前而不敢有翻然之喜隠忍事仇而不敢奮赫斯<lb/>
之怒朝得一才士而暮以當路不便而逐心知為庸人<lb/>
而外以人言不至而留冺其喜怒哀樂雜其是非好惡<lb/>
而用依違以為仁戒諭以為義牢籠以為禮關防以為<lb/>
智陛下聰明自天英武蓋世而何事出此哉天下非有<lb/>
豪猾不可制之奸敵人非有方興未艾之勢而何必用<lb/>
<pb n="KR2c0007_WYG_020-56a"/>
此哉夫喜怒哀樂愛惡人主之所以鼓動天下而用之<lb/>
之具也而皇極之所謂無作者不使加意於其間耳豈<lb/>
欲如老莊所謂槁木死灰與天下為嬰兒而後為至治<lb/>
之極哉陛下二十七年之間遵養時晦示天下以樂而<lb/>
有親而天下歸其孝行三年之䘮一誠不變示天下以<lb/>
哀而從禮而天下服其義陛下以一身之哀樂而鼓天<lb/>
下以從之其驗如影響矣乙巳丙午之間敵人非無變<lb/>
故而陛下不獨不形諸喜而亦不泄諸機密之臣近者<lb/>
<pb n="KR2c0007_WYG_020-56b"/>
非常之變敵人畧於奉慰而陛下不獨不形諸怒而亦<lb/>
不密其簡慢之文陛下不以喜怒示天下天下惡知仇<lb/>
敵之不可安棄其喜怒以動天下之機而欲事功之自<lb/>
成是閉目而欲行也小臣之得對陛下有卓然知其才<lb/>
者外臣之奉公陛下有隠然念其忠者而已用者旋去<lb/>
既去者無路以自進是陛下不得而示天下以愛也大<lb/>
臣之弄權陛下既知其有塞路者議人之多私陛下<lb/>
既知其有罔我者而去之惟恐傷其意發之惟恐其悵<lb/>
<pb n="KR2c0007_WYG_020-57a"/>
恨而不滿是陛下不得而示天下以惡也陛下翻然思<lb/>
即位之初心豈知其今日至此乎臣猶為陛下悵念於<lb/>
既徃而天生英雄豈使其終老於不濟乎長江大河一<lb/>
㵼千里茍得非常之人以共之則電掃六合非難致之<lb/>
事也本朝以儒道治天下以格律守天下而天下之人<lb/>
知經義之為常制科舉之為正路法不得自議其私人<lb/>
不得自用其智而二百年之太平由此而出也至於艱<lb/>
難變故之際書生之智知議論之當正而不知事功之<lb/>
<pb n="KR2c0007_WYG_020-57b"/>
為何物知節義之當守而不知形勢之為何用宛轉於<lb/>
文法之中而無一人能自㧞者陛下雖欲得非常之人<lb/>
以共斯世而天下其誰肯信乎臣於戊戌之春正月丁<lb/>
巳嘗極論宗廟社稷大計陛下亦慨然有感於其言而<lb/>
卒不得一望清光以布露其區區之誠非廷臣之盡皆<lb/>
見惡亦其勢然耳臣今者非以其言之小驗而再冒萬<lb/>
死以自陳實以宗廟社稷之大計不得不决於斯時也<lb/>
陛下用其喜怒哀樂愛惡之權以鼓動天下使如臣者<lb/>
<pb n="KR2c0007_WYG_020-58a"/>
得借方寸之地以終前書之所言而附寸名於竹帛之<lb/>
間不使鄧禹笑人寂寂而陛下得以發其雄心英畧以<lb/>
與四海才臣智士共之天生英雄殆不偶然而帝王自<lb/>
有真非區區小智所可附㑹也大畧欲激帝恢復而是<lb/>
時帝將内禪不報由是在廷交怒以亮為狂怪<lb/>
　<lb/>
　<lb/>
　<lb/>
<pb n="KR2c0007_WYG_020-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋史紀事本末卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹書紀年卷上</head>
    <p>
<pb n="KR2b0001_WYG_001-1a"/>
欽定四庫全書<lb/>
　竹書紀年卷上　　　　　　梁　沈約　注<lb/>
黄帝軒轅氏<lb/>
　母曰附寳見大電繞北斗樞星光照郊野感而孕二<lb/>
　十五月而生帝於夀丘弱而能言龍顔有聖徳劾百<lb/>
　神朝而使之應龍攻蚩尤戰虎豹熊羆四獸之力以<lb/>
　女魃止淫雨天下既定聖徳光被羣瑞畢臻有屈軼<lb/>
　之草生於庭佞人入朝則草指之是以佞人不敢進<lb/>
<pb n="KR2b0001_WYG_001-1b"/>
元年帝即位居有熊　初制冕服<lb/>
二十年景雲見以雲紀官<lb/>
　有景雲之瑞赤方氣與青方氣相連赤方中有兩星<lb/>
　青方中有一星凡三星皆黄色以天清明時見於攝<lb/>
　提名曰景星帝黄服齋於中宫坐於𤣥扈洛水之上<lb/>
　有鳯凰集不食生蟲不履生草或止帝之東園或巢<lb/>
　於阿閣或鳴於庭其雄自歌其雌自舞麒麟在囿神<lb/>
　鳥来儀有大螻如羊大螾如虹帝以土氣勝遂以土<lb/>
<pb n="KR2b0001_WYG_001-2a"/>
　徳王<lb/>
五十年秋七月庚申鳯鳥至帝祭于洛水<lb/>
　庚申天露三日三夜晝昏帝問天老力牧容成曰於<lb/>
　公何如天老曰臣聞之國安其主好文則鳯凰居之<lb/>
　國亂其主好武則鳯凰去之今鳯凰翔於東郊而樂<lb/>
　之其鳴音中夷則與天相副以是觀之天有嚴教以<lb/>
　賜帝帝勿犯也召史卜之龜燋史曰臣不能占也其<lb/>
　問之聖人帝曰已問天老力牧容成矣史北面再拜<lb/>
<pb n="KR2b0001_WYG_001-2b"/>
　曰龜不違聖智故燋霧既降游于洛水之上見大魚<lb/>
　殺五牲以醮之天乃甚雨七日七夜魚流於海得圖<lb/>
　書焉龍圖出河龜書出洛赤文篆字以授軒轅接萬<lb/>
　神於明庭今塞門谷口是也<lb/>
五十九年貫胷氏来賔　長股氏来賓<lb/>
七十七年昌意降居若水産帝乾荒<lb/>
一百年地裂　帝陟<lb/>
　帝王之崩皆曰陟書稱新陟王謂新崩也帝以土徳<lb/>
<pb n="KR2b0001_WYG_001-3a"/>
　王應地裂而陟葬羣臣有左徹者感思帝徳取衣冠<lb/>
　几杖而朝饗之諸侯大夫嵗時朝焉<lb/>
　約按帝摯少昊氏母曰女節見星如虹下流華渚既<lb/>
　而夢接意感生少昊登帝位有鳯凰之瑞或曰名清<lb/>
　不居帝位帥鳥師居西方以鳥紀官<lb/>
帝顓頊髙陽氏<lb/>
　母曰女樞見瑤光之星貫月如虹感己於幽房之宫<lb/>
　生顓頊於若水首戴干戈有聖徳生十年而佐少昊<lb/>
<pb n="KR2b0001_WYG_001-3b"/>
　氏二十而登帝位<lb/>
元年帝即位居濮<lb/>
十三年初作厯象<lb/>
二十一年作承雲之樂<lb/>
三十年帝産伯鯀居天穆之陽<lb/>
七十八年帝陟　術器作亂辛侯滅之<lb/>
帝嚳髙辛氏<lb/>
　生而駢齒有聖徳初封辛侯代髙陽氏王天下使鼔<lb/>
<pb n="KR2b0001_WYG_001-4a"/>
　人拊鞞鼓擊鐘磬鳯皇鼓翼而舞<lb/>
元年帝即位居亳<lb/>
十六年帝使重帥師滅有鄶<lb/>
四十五年帝錫唐侯命<lb/>
六十三年帝陟<lb/>
　帝子摰立九年而廢<lb/>
帝堯陶唐氏<lb/>
　母曰慶都生於斗維之野常有黄雲覆其上及長觀<lb/>
<pb n="KR2b0001_WYG_001-4b"/>
　于三河常有龍隨之一旦龍負圖而至其文要曰亦<lb/>
　受天祐眉八彩鬚髪長七尺二寸面銳上豐下足履<lb/>
　翼宿既而隂風四合赤龍感之孕十四月而生堯於<lb/>
　丹陵其狀如圖及長身長十尺有聖徳封於唐夢攀<lb/>
　天而上髙辛氏衰天下歸之<lb/>
元年丙子帝即位居冀　命羲和厯象<lb/>
五年初巡狩四岳<lb/>
七年有麟<lb/>
<pb n="KR2b0001_WYG_001-5a"/>
十二年初治兵<lb/>
十六年渠搜氏来賓<lb/>
十九年命共工治河<lb/>
二十九年春僬僥氏来朝貢沒羽<lb/>
四十二年景星見于翼<lb/>
五十年帝㳺于首山乗素車𤣥駒<lb/>
五十三年帝祭于洛<lb/>
五十八年帝使后稷放帝子朱於丹水<lb/>
<pb n="KR2b0001_WYG_001-5b"/>
六十一年命崇伯鯀治河<lb/>
六十九年黜崇伯鯀<lb/>
七十年春正月帝使四岳錫虞舜命<lb/>
　帝在位七十年景星出翼鳯皇在庭朱草生嘉禾秀<lb/>
　甘露潤醴泉出日月如合璧五星如聨珠厨中自生<lb/>
　肉其薄如箑搖動則風生食物寒而不臭名曰箑脯<lb/>
　又有草莢階而生月朔始生一莢月半而生十五莢<lb/>
　十六日以後日落一莢及晦而盡月小則一莢焦而<lb/>
<pb n="KR2b0001_WYG_001-6a"/>
　不落名曰蓂莢一曰厯莢洪水既平歸功於舜將以<lb/>
　天下禪之乃潔齊修壇場於河洛擇良日率舜等升<lb/>
　首山遵河渚有五老㳺焉蓋五星之精也相謂曰河<lb/>
　圖將来告帝以期知我者重瞳黄姚五老因飛為流<lb/>
　星上入昴二月辛丑昧明禮備至於日昃榮光出河<lb/>
　休氣四塞白雲起回風搖乃有龍馬銜甲赤文緑色<lb/>
　縁壇而上吐甲圖而去甲似龜背廣九尺其圖以白<lb/>
　玉為檢赤土為泥似黄金約以青繩檢文曰闓色授<lb/>
<pb n="KR2b0001_WYG_001-6b"/>
　帝舜言虞夏當授天命帝乃寫其言藏於東序後二<lb/>
　年二月仲辛率羣臣沈璧於洛禮畢退俟至于下昃<lb/>
　赤光起元龜負書而出背甲赤文成字止壇其書言<lb/>
　當禪舜遂讓舜<lb/>
七十一年帝命二女嬪于舜<lb/>
七十三年春正月舜受終于文祖<lb/>
七十四年虞舜初巡狩四岳<lb/>
七十五年司空禹治河<lb/>
<pb n="KR2b0001_WYG_001-7a"/>
七十六年司空伐曹魏之戎克之<lb/>
八十六年司空入覲贄用𤣥圭<lb/>
八十七年初建十有二州<lb/>
八十九年作游宫於陶<lb/>
九十年帝游居于陶<lb/>
九十七年司空巡十有二州<lb/>
一百年帝陟于陶<lb/>
　帝子丹朱避舜于房陵舜讓不克朱遂封于房為虞<lb/>
<pb n="KR2b0001_WYG_001-7b"/>
　賔三年舜即天子之位<lb/>
帝舜有虞氏<lb/>
　母曰握登見大虹意感而生舜於姚墟目重瞳子故<lb/>
　名重華龍顔大口黒色身長六尺一寸舜父母憎舜<lb/>
　使其塗廩自下焚之舜服鳥工衣服飛去又使浚井<lb/>
　自上填之以石舜服龍工衣自傍而出耕於歴夢眉<lb/>
　長與髪等遂登庸<lb/>
元年己未帝即位居冀　作大韶之樂<lb/>
<pb n="KR2b0001_WYG_001-8a"/>
　即帝位蓂莢生於階鳯凰巢於庭擊石拊石以歌九<lb/>
　韶百獸率舞景星出于房地出乗黄之馬<lb/>
三年命臯陶作刑<lb/>
九年西王母来朝<lb/>
　西王母之来朝獻白環玉玦<lb/>
十四年卿雲見命禹代虞事<lb/>
　在位十有四年奏鐘石笙管未罷而天大靁雨疾風<lb/>
　登屋拔木桴鼓播地鐘<hi>缺</hi>亂行舞人頓伏樂正狂走<lb/>
<pb n="KR2b0001_WYG_001-8b"/>
　舜乃<hi>缺</hi>堵持衡而笑曰明哉天下非一人之天下也<lb/>
　亦乃見于鐘石笙筦乎乃薦禹于天使行天子事也<lb/>
　于時和氣普應慶雲興焉若烟非烟若雲非雲郁郁<lb/>
　紛紛蕭索輪囷百工相和而歌慶雲帝乃倡之曰慶<lb/>
　雲爛兮糺縵縵兮日月光華旦復旦兮羣臣咸進頓<lb/>
　首曰明明上天爛然星陳日月光華𢎞于一人帝乃<lb/>
　再歌曰日月有常星辰有行四時從經萬姓允誠於<lb/>
　予論樂配天之靈遷于聖賢莫不咸聴鼚乎鼓之軒<lb/>
<pb n="KR2b0001_WYG_001-9a"/>
　乎舞之精華以竭褰裳去之於是八風循通慶雲叢<lb/>
　聚蟠龍奮迅於其藏蛟魚踊躍於其淵龜鼈咸出其<lb/>
　穴遷虞而事夏舜乃設壇於河依堯故事至于下昃<lb/>
　榮光休至黄龍負圖長三十二尺廣九尺出于壇畔<lb/>
　赤文縁錯其文言當禪禹<lb/>
十五年帝命夏后有事于太室<lb/>
十七年春二月入學初用萬<lb/>
二十五年息慎氏来朝貢弓矢<lb/>
<pb n="KR2b0001_WYG_001-9b"/>
二十九年帝命子義鈞封于商<lb/>
三十年葬后育于渭<lb/>
三十二年帝命夏后總師遂陟方岳<lb/>
三十三年春正月夏后受命于神宗遂復九州<lb/>
三十五年帝命夏后征有苗有苗氏来朝<lb/>
四十二年𤣥都氏来朝貢寳玉<lb/>
四十七年冬隕霜不殺草木<lb/>
四十九年帝居于鳴條<lb/>
<pb n="KR2b0001_WYG_001-10a"/>
五十年帝陟<lb/>
　義鈞封于商是謂商鈞后育娥皇也鳴條有蒼梧之<lb/>
　山帝崩遂葬焉今海州<lb/>
帝禹夏后氏<lb/>
　母曰修己出行見流星貫昴夢接意感既而吞神珠修<lb/>
　己背剖而生禹於石紐虎鼻口兩耳參鏤首戴鈎鈐<lb/>
　胸有玉斗足文履已故名文命長有聖徳長九尺九<lb/>
　寸夢自洗於河取水飲之又有白狐九尾之瑞當堯<lb/>
<pb n="KR2b0001_WYG_001-10b"/>
　之世舜舉之禹觀於河有長人白面魚身出曰吾河<lb/>
　精也呼禹曰文命治水言訖授禹河圖言治水之事<lb/>
　乃退入于淵禹治水既畢天錫𤣥圭以告成功夏道<lb/>
　將興草木暢茂青龍止于郊祝融之神降于崇山乃<lb/>
　受舜禪即天子之位洛出龜書是為洪範三年喪畢<lb/>
　都于陽城<lb/>
元年壬子帝即位居冀　頒夏時于邦國<lb/>
二年咎陶薨<lb/>
<pb n="KR2b0001_WYG_001-11a"/>
五年巡狩會諸侯于塗山<lb/>
　南巡狩濟江中流有二黄龍負舟舟人皆懼禹笑曰<lb/>
　吾受命于天屈力以養人生性也死命也奚憂龍哉<lb/>
　龍于是曳尾而逝<lb/>
八年春會諸侯于會稽殺防風氏　夏六月雨金于夏<lb/>
邑　秋八月帝陟于會稽禹立四十五年<lb/>
　禹薦益於天七年禹崩三年喪畢天下歸啟<lb/>
帝啟<lb/>
<pb n="KR2b0001_WYG_001-11b"/>
元年癸亥帝即位于夏邑大饗諸侯于鈞臺諸侯從帝<lb/>
歸于冀都大饗諸侯于璿臺<lb/>
二年費侯伯益出就國　王帥師伐有扈大戰于甘<hi>有扈</hi>
<hi>在始平鄠縣</hi>
六年伯益薨祠之<lb/>
八年帝使孟涂如巴涖訟<lb/>
十年帝巡狩舞九韶于大穆之野<lb/>
十一年放王季子武觀于西河<hi>武觀即五觀也觀國今頓丘衛縣</hi>
<pb n="KR2b0001_WYG_001-12a"/>
十五年武觀以西河叛彭百夀帥師征西河武觀来歸<lb/>
十六年陟<lb/>
帝太康<lb/>
元年癸未帝即位居斟鄩畋于洛表羿入居斟鄩<lb/>
四年陟<lb/>
帝仲康<lb/>
元年己丑帝即位居斟鄩<lb/>
五年秋九月庚戌朔日有食之命<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>侯帥師征羲和<lb/>
<pb n="KR2b0001_WYG_001-12b"/>
六年錫昆吾命作伯<lb/>
七年陟　世子相出居商丘依邳侯<hi>一作依同姓諸侯斟灌斟鄩</hi>
帝相<lb/>
元年戊戌帝即位居商　征淮夷<lb/>
二年征風及黄夷<lb/>
七年夷来賔<lb/>
八年寒浞殺羿使其子澆居過<lb/>
九年相居于斟灌<lb/>
<pb n="KR2b0001_WYG_001-13a"/>
十五年商侯相土作乗馬遂遷于商丘<lb/>
二十年寒浞滅戈<lb/>
二十六年寒浞使其子澆帥師滅斟灌<lb/>
二十七年澆<hi>缺</hi>斟鄩大戰于濰覆其舟滅之<lb/>
二十八年寒浞使其子澆弑帝后緡歸于有仍伯靡出<lb/>
奔鬲<lb/>
　斟灌之墟是為帝丘后緡方娠逃出自竇歸于有仍<lb/>
　伯靡奔有鬲氏<lb/>
<pb n="KR2b0001_WYG_001-13b"/>
夏世子少康生<hi>丙寅年</hi>
少康自有仍奔虞<hi>乙酉年</hi>
伯靡自鬲帥斟鄩斟灌之師以伐浞世子少康使汝艾<lb/>
伐過殺澆<hi>甲辰年</hi>　伯子杼帥師滅戈<lb/>
伯靡殺寒浞少康自綸歸于夏邑<hi>乙巳年</hi>
　明年后緡生少康既長為仍牧正惎澆能戒之澆使<lb/>
　椒求之將至仍少康逃奔有虞為之庖正以除其害<lb/>
　虞思於是妻之以二姚而邑諸綸有田一成有衆一<lb/>
<pb n="KR2b0001_WYG_001-14a"/>
　旅能布其徳而兆其謀以收夏衆撫其官職夏之遺<lb/>
　臣伯靡自有鬲氏收二斟之燼以伐浞浞恃澆皆康<lb/>
　娛日忘其惡而不為備少康使汝艾諜澆初浞娶純<lb/>
　狐氏有子早死其婦曰女岐寡居澆强圉徃至其户<lb/>
　陽有所求女岐為之縫裳共舎而宿汝艾夜使人襲<lb/>
　斷其首乃女岐也澆既多力又善走艾乃田獵放犬<lb/>
　逐獸因嗾澆顛隕乃斬澆以歸于少康於是夏衆滅<lb/>
　浞奉少康歸于夏邑諸侯始聞之立為天子祀夏配<lb/>
<pb n="KR2b0001_WYG_001-14b"/>
　天不失舊物<lb/>
帝少康<lb/>
元年丙午帝即位諸侯来朝賓虞公<lb/>
二年方夷来賓<lb/>
三年復田稷<lb/>
　后稷之後不窟失官至是而復<lb/>
十一年使商侯㝠治河<lb/>
十八年遷于原<lb/>
<pb n="KR2b0001_WYG_001-15a"/>
二十一年陟<lb/>
帝杼<lb/>
元年己巳帝即位居原<lb/>
五年自原遷于老丘<lb/>
八年征于東海及三夀得一狐九尾<lb/>
十三年商侯㝠死于河<lb/>
十七年陟<lb/>
　杼或作帝宇一曰伯杼杼能帥禹者也故夏后氏報<lb/>
<pb n="KR2b0001_WYG_001-15b"/>
　焉<lb/>
帝芬<lb/>
元年戊子帝即位<lb/>
三年九夷来御<lb/>
十六年洛伯用與河伯馮夷鬭<lb/>
三十三年封昆吾氏子于有蘓<lb/>
三十六年作圜土<lb/>
四十四年陟<lb/>
<pb n="KR2b0001_WYG_001-16a"/>
　芬或曰芬𤼵<lb/>
帝芒<lb/>
元年壬申帝即位以𤣥珪賓于河<lb/>
十三年冬狩于海獲大魚<lb/>
三十三年商侯遷于殷<lb/>
五十八年陟<lb/>
　芒或曰帝荒<lb/>
帝泄<lb/>
<pb n="KR2b0001_WYG_001-16b"/>
元年辛未帝即位<lb/>
十二年殷侯子亥賓于有易有易殺而放之<lb/>
十六年殷侯微以河伯之師伐有易殺其君綿臣<lb/>
　殷侯子亥賓于有易而淫焉有易之君綿臣殺而放<lb/>
　之故殷上甲微假師于河伯以伐有易滅之遂殺其<lb/>
　君綿臣中葉衰而上甲微復興故殷人報焉<lb/>
二十一年命畎夷白夷𤣥夷風夷<hi>缺</hi>　黄夷<lb/>
二十五年陟<lb/>
<pb n="KR2b0001_WYG_001-17a"/>
帝不降<lb/>
元年己亥帝即位<lb/>
六年伐九苑<lb/>
三十五年殷滅皮氏<lb/>
五十九年遜位于弟扄<lb/>
帝扄<lb/>
元年戊戌帝即位<lb/>
十年帝不降陟<lb/>
<pb n="KR2b0001_WYG_001-17b"/>
　三代之世内禪惟不降實有聖徳<lb/>
十八年陟<lb/>
帝厪<lb/>
　一名𦙍甲<lb/>
元年己未帝即位居西河<lb/>
四年作西音　昆吾氏遷于許<hi>己姓名樊封于衛夏衰為伯遷于舊許</hi>
八年天有祅孽十日竝出其年陟<lb/>
帝孔甲<lb/>
<pb n="KR2b0001_WYG_001-18a"/>
元年乙巳帝即位居西河　廢豕韋氏使劉累豢龍<lb/>
三年王畋于萯山<lb/>
五年作東音<lb/>
七年劉累遷于魯陽<lb/>
　王好事鬼神肆行淫亂諸侯化之夏政始衰田于東<lb/>
　陽萯山天大風晦盲孔甲迷惑入于民室主人方乳<lb/>
　或曰后来見良日也之子必大吉或又曰不勝也之<lb/>
　子必有殃孔甲聞之曰以為余一人子夫誰殃之乃<lb/>
<pb n="KR2b0001_WYG_001-18b"/>
　取其子以歸既長為斧所戕乃作破斧之歌是為東<lb/>
　音劉累所畜龍一雌死潛醢以食夏后夏后饗之既<lb/>
　而使求之懼而遷于魯陽其後為范氏<lb/>
九年陟　殷侯復歸于商丘<lb/>
帝昊<lb/>
　昊一作臯<lb/>
元年庚辰帝即位　使豕韋氏復國<hi>夏衰昆吾豕韋相繼為伯</hi>
三年陟<lb/>
<pb n="KR2b0001_WYG_001-19a"/>
帝𤼵<lb/>
　一名后敬或曰𤼵恵<lb/>
元年乙酉帝即位　諸夷賓于王門再保墉會于上池<lb/>
　諸夷入舞<lb/>
七年陟　泰山震<lb/>
帝癸<lb/>
　一名桀<lb/>
元年壬辰帝即位居斟鄩<lb/>
<pb n="KR2b0001_WYG_001-19b"/>
三年築傾宫　毁容臺　畎夷入于岐以叛<lb/>
六年岐踵戎来賓<lb/>
十年五星錯行夜中星隕如雨　地震　伊洛竭<lb/>
十一年㑹諸侯于仍有緡氏逃歸遂滅有緡<lb/>
十三年遷于河南　初作輦<lb/>
十四年扁帥師伐岷山<hi>一作山民</hi>
　癸命扁伐山民山民女于桀二人曰琬曰琰后愛二<lb/>
　人女無子焉斵其名于苕華之玉苕是琬華是琰而<lb/>
<pb n="KR2b0001_WYG_001-20a"/>
　棄其元妃于洛曰妺喜於傾宫飾瑤臺居之<lb/>
十五年商侯履遷于亳<hi>成湯元年</hi>
十七年商使伊尹来朝<lb/>
二十年伊尹歸于商及汝鳩汝方會于北門<lb/>
二十一年商師征有洛克之遂征荆荆降<lb/>
二十二年商侯履来朝命囚履于夏臺<lb/>
二十三年釋商侯履　諸侯遂賔于商<lb/>
二十六年商滅温<lb/>
<pb n="KR2b0001_WYG_001-20b"/>
二十八年昆吾氏伐商商會諸侯于景亳遂征韋商師<lb/>
取韋遂征顧　太史令終古出奔商<lb/>
二十九年商師取顧　三日竝出　費伯昌出奔商<lb/>
冬十月鑿山穿陵以通于河<lb/>
三十年瞿山崩　殺其大夫闗龍逄　商師征昆吾<lb/>
冬耹遂災<lb/>
三十一年商自陑征夏邑克昆吾大雷雨戰于鳴條夏<lb/>
師敗績桀出奔三朡商師征三朡戰于郕獲桀于焦門<lb/>
<pb n="KR2b0001_WYG_001-21a"/>
放之于南巢<lb/>
　自禹至桀十七世有王與無王用嵗四百七十一年<lb/>
　<hi>起壬子終壬戌</hi>
殷商成湯<lb/>
　名履<lb/>
　湯有七名而九征放桀于南巢而還諸侯八譯而来<lb/>
　者千八百國竒肱氏以車至乃同尊天乙履為天子<lb/>
　三讓遂即天子之位初髙辛氏之世妃曰簡狄以春<lb/>
<pb n="KR2b0001_WYG_001-21b"/>
　分𤣥鳥至之日從帝祀郊禖與其妹浴于𤣥丘之水<lb/>
　有𤣥鳥銜卵而墜之五色甚好二人競取覆以二筐<lb/>
　簡狄先得而吞之遂孕胸剖而生契長為堯司徒成<lb/>
　功於民受封於商後十三世生主癸主癸之妃曰扶<lb/>
　都見白氣貫月意感以乙日生湯號天乙豐下銳上<lb/>
　晳而有䫇句身而揚聲長九尺臂有四肘是為成湯<lb/>
　湯在亳能修其徳伊摯將應湯命夢乗船過日月之<lb/>
　傍湯乃東至于洛觀帝堯之壇沈璧退立黄魚雙踴<lb/>
<pb n="KR2b0001_WYG_001-22a"/>
　黒鳥隨之止于壇化為黒玉又有黒龜竝赤文成字<lb/>
　言夏桀無道湯當代之檮杌之神見于邳山有神牽<lb/>
　白狼銜鉤而入商朝金徳將盛銀自山溢湯將奉天<lb/>
　命放桀夢及天而䑛之遂有天下商人後改天下之號<lb/>
　曰殷<lb/>
十八年癸亥王即位居亳　始屋夏社<lb/>
十九年大旱　氐羌来貢<lb/>
二十年大旱　夏桀卒于亭山禁弦歌舞<lb/>
<pb n="KR2b0001_WYG_001-22b"/>
二十一年大旱　鑄金幣<lb/>
二十二年大旱<lb/>
二十三年大旱<lb/>
二十四年大旱王禱于桑林雨<lb/>
二十五年作大濩樂　初巡狩定獻令<lb/>
二十七年遷九鼎于商邑<lb/>
二十九年陟<lb/>
外丙<lb/>
<pb n="KR2b0001_WYG_001-23a"/>
　名勝<lb/>
元年乙亥王即位居亳命卿士伊尹<lb/>
二年陟<lb/>
仲壬<lb/>
　名庸<lb/>
元年丁丑王即位居亳命卿士伊尹<lb/>
四年陟<lb/>
太甲<lb/>
<pb n="KR2b0001_WYG_001-23b"/>
　名至<lb/>
元年辛巳王即位居亳命卿士伊尹伊尹放太甲于桐<lb/>
乃自立<lb/>
　約按伊尹自立蓋誤以攝政為真爾<lb/>
七年王潛出自桐殺伊尹天大霧三日乃立其子伊陟<lb/>
伊奮命復其父之田宅而中分之<lb/>
　約按此文與前後不類蓋後世所益<lb/>
十年大饗于太廟　初祀方明<lb/>
<pb n="KR2b0001_WYG_001-24a"/>
十二年陟<lb/>
沃丁<lb/>
　名絢<lb/>
元年癸巳王即位居亳命卿士咎單<lb/>
八年祠保衡<lb/>
十九年陟<lb/>
小庚<hi>約按史記作太庚</hi>
　名辨<lb/>
<pb n="KR2b0001_WYG_001-24b"/>
元年壬子王即位居亳<lb/>
五年陟<lb/>
小甲<lb/>
　名髙<lb/>
元年丁巳王即位居亳<lb/>
十七年陟<lb/>
雍己<lb/>
　名佃<lb/>
<pb n="KR2b0001_WYG_001-25a"/>
元年甲戌王即位居亳<lb/>
十二年陟<lb/>
太戊<lb/>
　名密<lb/>
元年丙戌王即位居亳命卿士伊陟臣扈<lb/>
七年有桑榖生于朝<lb/>
十一年命巫咸禱于山川<lb/>
二十六年西戎来賓王使王孟聘西戎<lb/>
<pb n="KR2b0001_WYG_001-25b"/>
三十一年命費侯中衍為車正<lb/>
三十五年作寅車<lb/>
四十六年大有年<lb/>
五十八年城蒲姑<lb/>
六十一年東九夷来賔<lb/>
七十五年陟<lb/>
　太戊遇祥桑側身修行三年之後逺方慕明徳重譯<lb/>
　而至者七十六國商道復興廟為中宗<hi>竹書作太宗</hi>
<pb n="KR2b0001_WYG_001-26a"/>
仲丁<lb/>
　名莊<lb/>
元年辛丑王即位自亳遷于囂于河上<lb/>
六年征藍夷<lb/>
九年陟<lb/>
外壬<lb/>
　名𤼵<lb/>
元年庚戌王即位居囂　邳人姺人叛<lb/>
<pb n="KR2b0001_WYG_001-26b"/>
十年陟<lb/>
河亶甲<lb/>
　名整<lb/>
元年庚申王即位自囂遷于相<lb/>
三年彭伯克邳<lb/>
四年征藍夷<lb/>
五年姺人入于班方彭伯韋伯伐班方姺人来賔<lb/>
九年陟<lb/>
<pb n="KR2b0001_WYG_001-27a"/>
祖乙<lb/>
　名滕<lb/>
元年己巳王即位自相遷于耿命彭伯韋伯<lb/>
二年圮于耿自耿遷于庇<lb/>
三年命卿士巫賢<lb/>
八年城庇<lb/>
十五年命邠侯髙圉<lb/>
十九年陟<lb/>
<pb n="KR2b0001_WYG_001-27b"/>
　祖乙之世商道復興廟為中宗<hi>史記與無逸皆無之</hi>
祖辛<lb/>
　名旦<lb/>
元年戊子王即位居庇<lb/>
十四年陟<lb/>
開甲<hi>史記作沃甲</hi>
　名踰<lb/>
元年壬寅王即位居庇<lb/>
<pb n="KR2b0001_WYG_001-28a"/>
五年陟<lb/>
祖丁<lb/>
　名新<lb/>
元年丁未王即位居庇<lb/>
九年陟<lb/>
南庚<lb/>
　名更<lb/>
元年丙辰王即位居庇<lb/>
<pb n="KR2b0001_WYG_001-28b"/>
三年遷于奄<lb/>
六年陟<lb/>
陽甲<hi>一名和甲</hi>
　名和<lb/>
元年壬戌王即位居奄<lb/>
三年西征丹山戎<lb/>
四年陟<lb/>
盤庚<lb/>
<pb n="KR2b0001_WYG_001-29a"/>
　名旬<lb/>
元年丙寅王即位居奄<lb/>
七年應侯来朝<lb/>
十四年自奄遷于北䝉曰殷<lb/>
十五年營殷邑<lb/>
十九年命邠侯亞圉<lb/>
二十八年陟<lb/>
小辛<lb/>
<pb n="KR2b0001_WYG_001-29b"/>
　名頌<lb/>
元年甲午王即位居殷<lb/>
三年陟<lb/>
小乙<lb/>
　名歛<lb/>
元年丁酉王即位居殷<lb/>
六年命世子武丁居于河學于甘盤<lb/>
十年陟<lb/>
<pb n="KR2b0001_WYG_001-30a"/>
武丁<lb/>
　名昭<lb/>
元年丁未王即位居殷命卿士甘盤<lb/>
三年夢求傅説得之<lb/>
六年命卿士傅説視學養老<lb/>
十二年報祀上甲微<lb/>
二十五年王子孝己卒于野<lb/>
二十九年肜祭太廟有雉来<lb/>
<pb n="KR2b0001_WYG_001-30b"/>
三十二年伐鬼方次于荆<lb/>
三十四年王師克鬼方氐羌来賓<lb/>
四十三年王師滅大彭<lb/>
五十年征豕韋克之<lb/>
五十九年陟<lb/>
　王殷之大仁也力行王道不敢荒寧嘉靖殷邦至于<lb/>
　大小無時或怨是時輿地東不過江黄西不過氐羌<lb/>
　南不過荆蠻北不過朔方而頌聲作禮廢而復起廟<lb/>
<pb n="KR2b0001_WYG_001-31a"/>
　號髙宗<lb/>
祖庚<lb/>
　名曜<lb/>
元年丙午即位居殷作髙宗之訓<lb/>
十一年陟<lb/>
祖甲<hi>國語作帝甲</hi>
　名載<lb/>
元年丁巳王即位居殷<lb/>
<pb n="KR2b0001_WYG_001-31b"/>
十二年征西戎　冬王返自西戎<hi>祖甲西征得一丹山</hi>
十三年西戎来賓命邠侯組紺<lb/>
二十四年重作湯刑<lb/>
二十七年命王子囂王子良<lb/>
三十三年陟<lb/>
　王舊在野及即位知小人之依能保恵庶民不侮鰥<lb/>
　寡迨其末也繁刑以攜逺殷道復衰<hi>國語曰元王勤商十有四世帝</hi>
　<hi>甲亂之七世而隕</hi>
<pb n="KR2b0001_WYG_001-32a"/>
馮辛<hi>史記作廪辛</hi>
　名先<lb/>
元年庚寅王即位居殷<lb/>
四年陟<lb/>
庚丁<lb/>
　名囂<lb/>
元年甲午王即位居殷<lb/>
八年陟<lb/>
<pb n="KR2b0001_WYG_001-32b"/>
武乙<lb/>
　名瞿<lb/>
元年壬寅王即位居殷頒遷于岐周<lb/>
三年自殷遷于河北　命周公亶父賜以岐邑<lb/>
十五年自河北遷于沬<lb/>
二十一年周公亶父薨<lb/>
二十四年周師伐程戰于畢克之<lb/>
三十年周師伐義渠乃獲其君以歸<lb/>
<pb n="KR2b0001_WYG_001-33a"/>
三十四年周公季歴来朝王賜地三十里玉十瑴馬十<lb/>
匹<lb/>
二十五年周公季歴伐西落鬼戎　王畋于河渭大雷<lb/>
震死<lb/>
文丁<hi>史記作太丁非</hi>
　名杞<lb/>
元年丁丑王即位居殷<hi>自沬歸殷邑</hi>
二年周公季歴伐燕京之戎敗績<lb/>
<pb n="KR2b0001_WYG_001-33b"/>
三年洹水一日三絶<lb/>
四年周公季歴伐余無之戎克之命為牧師<lb/>
五年周作程邑<lb/>
七年周公季歴伐始呼之戎克之<lb/>
十一年周公季歴伐翳徒之戎獲其三大夫来獻捷王<lb/>
殺季歴<lb/>
　王嘉季歴之功錫之圭瓉秬鬯九命為伯既而執諸<lb/>
　塞庫季歴困而死因謂文丁殺季歴<hi>執王季於塞庫羈文王於玉門</hi>
<pb n="KR2b0001_WYG_001-34a"/>
　<hi>鬱尼之情辭以作歌其𫝊久矣</hi>
十二年<hi>周文王元年</hi>有鳯集於岐山<lb/>
十三年陟<lb/>
帝乙<lb/>
　名羡<lb/>
元年庚寅王即位居殷<lb/>
三年王命南仲西拘昆夷城朔方　夏六月周地震<lb/>
九年陟<lb/>
<pb n="KR2b0001_WYG_001-34b"/>
帝辛<lb/>
　名受<hi>即紂也曰受辛</hi>
元年己亥王即位居殷命九侯周侯邘侯<hi>周侯為西伯昌</hi>
三年有雀生鸇<lb/>
四年大蒐于黎　作炮烙之刑<lb/>
五年夏築南單之臺　雨土于亳<lb/>
六年西伯初禴于畢<lb/>
九年王師伐有蘇獲妲己以歸　作瓊室立玉門<lb/>
<pb n="KR2b0001_WYG_001-35a"/>
十年夏六月王畋于西郊<lb/>
十七年西伯伐翟　冬王遊於漢<lb/>
二十一年春正月諸侯朝周　伯夷叔齊自孤竹歸于<lb/>
周<lb/>
二十二年冬大蒐于渭<lb/>
二十三年囚西伯于羑里<lb/>
二十九年釋西伯諸侯逆西伯歸于程<lb/>
三十年春三月西伯率諸侯入貢<lb/>
<pb n="KR2b0001_WYG_001-35b"/>
三十一年西伯治兵于畢得吕尚以為師<lb/>
三十二年五星聚于房　有赤鳥集于周社　密人侵<lb/>
阮西伯帥師伐宻<lb/>
三十三年宻人降于周師遂遷于程　王錫命西伯得<lb/>
専征伐<lb/>
　約按文王受命九年大統未集蓋得専征伐受命自<lb/>
　此年始<lb/>
三十四年周師取耆及邦遂伐崇崇人降　冬十二月<lb/>
<pb n="KR2b0001_WYG_001-36a"/>
昆夷侵周<lb/>
三十五年周大饑西伯自程遷于豐<lb/>
三十六年春正月諸侯朝于周遂伐昆夷　西伯使世<lb/>
子發營鎬<lb/>
三十七年周作辟雍<lb/>
三十九年大夫辛甲出奔周<lb/>
四十年周作靈臺　王使膠鬲求玉于周<lb/>
四十一年春三月西伯昌薨<hi>周文王葬畢郢西於豐三十里</hi>
<pb n="KR2b0001_WYG_001-36b"/>
四十二年<hi>周武王元年</hi>西伯𤼵受丹書于吕尚　有女子化<lb/>
為丈夫<lb/>
四十三年春大閱　嶢山崩<lb/>
四十四年西伯𤼵伐黎<lb/>
四十七年内史向摯出奔周<lb/>
四十八年夷羊見　二日竝出<lb/>
五十一年冬十一月戊子周師渡盟津而還　王囚箕<lb/>
子殺王子比干微子出奔<lb/>
<pb n="KR2b0001_WYG_001-37a"/>
五十二年庚寅周始伐殷　秋周師次于鮮原　冬十<lb/>
有二月周師有事于上帝庸蜀羌髳㣲盧彭濮從周師<lb/>
伐殷<hi>伐殷至邢丘更名邢丘曰懐</hi>
　湯滅夏以至于受二十九王用嵗四百九十六年<hi>起癸</hi>
　<hi>亥終戊寅</hi>
　<lb/>
　<lb/>
　<lb/>
<pb n="KR2b0001_WYG_001-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹書紀年卷上<lb/>
</p>
<p>
</p>
  </div>
</body>
</text>
</TEI>
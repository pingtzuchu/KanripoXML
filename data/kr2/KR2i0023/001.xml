<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>越史畧卷上</head> <lb/>
    <p>
<pb n="KR2i0023_WYG_001-1a"/>
欽定四庫全書<lb/>
　越史畧卷上<lb/>
　　國初沿革<lb/>
昔黄帝既建萬國以交趾逺在百粤之表莫能統屬遂<lb/>
界於西南隅其部落十有五焉曰交趾越裳氏武寧軍<lb/>
寧嘉寧寧海陸海湯泉新昌平文文郎九真日南懐驤<lb/>
九德皆禹貢之所不及至周成王時越裳氏始獻白雉<lb/>
春秋謂之闕地戴記謂之雕題至周莊王時嘉寧部有<lb/>
<pb n="KR2i0023_WYG_001-1b"/>
異人焉能以幻術服諸部落自稱碓王都於文郎號文<lb/>
郎國以淳質爲俗結繩爲政傳十八世皆稱碓王越勾<lb/>
踐嘗遣使来諭碓王拒之周末爲蜀王子泮所逐而代<lb/>
之泮築城於越裳號安陽王竟不與周通秦末趙佗據<lb/>
欝林南海象郡以稱王都番禺國號越自稱武皇時安<lb/>
陽王有神人曰臯魯能造栁弩一張十放教軍萬人武<lb/>
皇知之乃遣其子始為質請通好焉後王遇臯魯稍薄<lb/>
臯魯去之王女媚珠又與始私焉始誘媚珠求看神弩<lb/>
<pb n="KR2i0023_WYG_001-2a"/>
因毁其機馳使報武皇武皇復興兵攻之軍至王又如<lb/>
初弩折衆皆潰散武皇遂破之王銜生犀入水水為之<lb/>
開國遂屬趙<lb/>
　　趙紀<lb/>
　　　武帝<lb/>
諱佗姓趙氏漢真定人秦始皇三十三年已併天下略<lb/>
定揚粤以任囂為南海尉佗為龍川令至二世時囂死<lb/>
以佗代囂秦滅佗并有桂林象郡之地自立為南越王<lb/>
<pb n="KR2i0023_WYG_001-2b"/>
漢髙祖既定天下遣陸賈奉璽綬往拜佗為南越王漢<lb/>
髙后五年王自即皇帝位發兵攻長沙招撫甌駱閩粤<lb/>
皆屬焉有地東西萬餘里御黄屋左纛漢文帝立復遣<lb/>
陸賈遺書問之賈至王慙謝請復為藩王長供貢職至<lb/>
漢武帝建元之年薨諡曰武帝在位十八年孫胡立是<lb/>
為文王<lb/>
　　　文王<lb/>
諱胡武帝孫也漢武帝時嘗遣子嬰齊入侍後王薨諡<lb/>
<pb n="KR2i0023_WYG_001-3a"/>
曰文王子嬰齊立是為明王<lb/>
　　　明王<lb/>
諱嬰齊文王子也初為太子入宿衛於漢在長安娶樛<lb/>
氏女生子興及文王薨至是即位立樛氏為后興為太<lb/>
子漢元鼎四年王薨諡曰明王子興立是為哀王<lb/>
　　　哀王<lb/>
諱興明王子也初即位尊母樛氏為太后太后未嫁於<lb/>
明王時嘗與覇陵人安國少季通及即位漢遣少季来<lb/>
<pb n="KR2i0023_WYG_001-3b"/>
諭王入朝太后復與少季通遂勸王入朝其相吕嘉數<lb/>
諌止王王不聽太后恐嘉不從置酒欲誅嘉嘉知之隂<lb/>
與大臣謀作亂漢武帝聞嘉不聽乃使韓千秋等將兵<lb/>
二千人以攻嘉嘉乃與其弟及國人攻弑王及太后盡<lb/>
殺漢使者迎明王長子術陽王立之而諡曰哀王<lb/>
　　　術陽王<lb/>
諱建德哀王庶兄也元鼎五年十一月其相吕嘉出兵<lb/>
撃韓千秋等盡殺之函封漢使節置境上元鼎六年漢<lb/>
<pb n="KR2i0023_WYG_001-4a"/>
以路博德為㐲波將軍出桂陽下湟水楊僕為樓船將<lb/>
軍出豫章下横浦以歸義侯二人為戈船下瀨將軍出<lb/>
零陵下離水馳義侯因巴蜀罪人發夜郎兵下牂柯江<lb/>
同㑹番禺以攻嘉嘉及王遁入海博德使人追之擒王<lb/>
及嘉時戈船下瀬兵及馳義侯兵未下而南越已平矣<lb/>
遂分其地為九郡南海蒼梧鬱林合浦交阯九真日南<lb/>
珠崖儋耳<lb/>
　　　　右趙自武帝至術陽王凡五主始丁已終庚<lb/>
<pb n="KR2i0023_WYG_001-4b"/>
　　　　午共七十四年而亡自漢武帝元封元年以<lb/>
　　　　後皆北人除授<lb/>
　　歴代守任<lb/>
　　　石戴漢武帝時人<lb/>
　　　周章漢昭帝時人<lb/>
　　　魏朗子明漢宣帝時人<lb/>
　　　蘇定漢光武帝時人<lb/>
　　　馬援<lb/>
<pb n="KR2i0023_WYG_001-5a"/>
後漢光武建武十六年麊泠縣人徴側雒將之女也嫁<lb/>
為米鳶縣人詩索妻性甚雄勇所為不法太守蘇定繩<lb/>
之以法側怒乃與其妹貳起峰州兵攻䧟郡縣九真日<lb/>
南皆應之略定漢南外六十五城自立為王都麊泠十<lb/>
七年漢拜馬援為伏波將軍以擊之十八年援縁海而<lb/>
進隨山刋道千有餘里至浪泊上與側戰側不能支退<lb/>
保禁溪十九年側益困遂走為援所殺追擊其餘黨至<lb/>
居風降之乃立銅柱為極界分其地為封溪望海二縣<lb/>
<pb n="KR2i0023_WYG_001-5b"/>
援又築為繭城其圎如繭二十一年秋援還漢<lb/>
　　　周敞順帝時為刺史<lb/>
　　　張喬<lb/>
順帝永和三年象休蠻區憐反攻殺長吏以喬為刺史<lb/>
喬至慰諭並皆降散<lb/>
　　　夏方<lb/>
桓帝延熹三年九真復反拜方為刺史冬十一月賊衆<lb/>
二萬餘人皆来降<lb/>
<pb n="KR2i0023_WYG_001-6a"/>
　　　劉操桓帝時人<lb/>
　　　周隅靈帝時人<lb/>
　　　朱儁<lb/>
靈帝光和四年夏四月烏滸蠻為亂州人梁龍等因之<lb/>
以反有衆數萬人帝命儁擊破之以儁為刺史<lb/>
　　　賈琮<lb/>
靈帝中平元年州人屯兵執刺史帝以琮為刺史琮至<lb/>
為撫輯之州境乃安百姓歌曰賈父来晚使我先反今<lb/>
<pb n="KR2i0023_WYG_001-6b"/>
見清平吏不敢飯琮在事三年拜為議郎<lb/>
　　　阮進漢中平中為刺史<lb/>
　　　士燮<lb/>
燮字彥威蒼梧廣信人父賜桓帝時為日南太守燮少<lb/>
逰學京師好左氏春秋為之註解又通尚書大義父喪<lb/>
闋舉茂才除巫令遷交趾太守謙恭下士漢避亂者多<lb/>
往依焉獻帝聞其賢賜璽書褒諭以為綏南中郎將領<lb/>
交趾太守如故建安末燮遣子廞質於吴又以珠貝犀<lb/>
<pb n="KR2i0023_WYG_001-7a"/>
象及香果之珍羙者遺孫權權嘉之封龍編侯弟三人<lb/>
壹䵋武並為郡長燮既學問優博又達於從政處大亂<lb/>
之世保全一郡二十餘年疆場無事民皆樂業威尊無<lb/>
上出入鳴鐘磬備威儀笳簫鼓吹車騎滿道常有數十<lb/>
妻妾乗輜軿當時貴重威震南蠻尉佗不足數也魏黄初<lb/>
七年王薨壽九十在治四十餘年孫權聞王死析合浦<lb/>
以北屬廣州吕岱為刺史合浦以南為交州戴良為刺<lb/>
史以陳時代王為太守王子徽等發兵共拒良後吕岱<lb/>
<pb n="KR2i0023_WYG_001-7b"/>
皆以計誅之傳首武昌<lb/>
　　　戴良呉人<lb/>
　　　吕岱呉人<lb/>
　　　陸允呉人<lb/>
　　　孫諝呉人<lb/>
　　　鄧荀<lb/>
先是呉以孫諝貪暴為民患故使荀督察之荀至擅調<lb/>
孔雀三十頭送建業民憚逺不去與郡吏呉興殺諝及<lb/>
<pb n="KR2i0023_WYG_001-8a"/>
荀<lb/>
　　　呉興<lb/>
　　　霍弋<lb/>
　　　馬融<lb/>
　　　楊稷<lb/>
　　　劉俊<lb/>
　　　陶璜<lb/>
晉武帝泰始三年孫皓遣陶璜等攻楊稷不克遂襲董<lb/>
<pb n="KR2i0023_WYG_001-8b"/>
元營獲其寳物船載而歸以璜領州督璜又擊元殺之<lb/>
稷以其將王素代元璜又䧟其州因以璜為刺史後璜<lb/>
見徴為武昌督時呉王已降於晉晉詔璜復其本職封<lb/>
宛陵侯卒璜在州三十年恩威交著及卒舉州號哭如<lb/>
喪父母<lb/>
　　　吾彥代璜為刺史<lb/>
　　　顧秘代吾彥為刺史<lb/>
　　　陶威璜子<lb/>
<pb n="KR2i0023_WYG_001-9a"/>
　　　陶淑威弟<lb/>
　　　陶綏淑子<lb/>
　　　陶侃<lb/>
晉元帝大興元年十一月詔加侃廣州刺史都督交州<lb/>
諸軍事<lb/>
　　　王諒<lb/>
晉元帝永昌元年以諒為刺史使收梁碩碩圍諒於龍<lb/>
編奪諒節諒不與乃斷右臂而取之諒死明帝太寧元<lb/>
<pb n="KR2i0023_WYG_001-9b"/>
年遣將軍髙寳攻碩斬之<lb/>
　　　阮放晉成帝時為刺史<lb/>
　　　阮敷穆帝時為刺史<lb/>
　　　朱輔秦苻堅時為刺史<lb/>
　　　阮遜<lb/>
　　　杜瑗<lb/>
晉孝武帝太元五年九真太守阮遜據州叛六年杜瑗<lb/>
斬遜州境乃平<lb/>
<pb n="KR2i0023_WYG_001-10a"/>
　　　杜惠度<lb/>
瑗子也義熈七年永嘉太守盧循來奔攻破合浦徑向<lb/>
州治晉帝以惠度為刺史惠度率府兵擊破之於石碕<lb/>
又與循戰於龍編南津惠度以雉尾炬燒其船夾岸射<lb/>
之循兵大潰循溺水死惠度取其屍斬之函首詣建康<lb/>
孝武帝初元元年七月林邑入冦惠度擊破之林邑乞<lb/>
降惠度為政民畏而愛之城門夜開道不拾遺<lb/>
　　　杜宏文惠度子<lb/>
<pb n="KR2i0023_WYG_001-10b"/>
　　　王徽代宏文為刺史<lb/>
　　　檀和之<lb/>
宋文帝元嘉二十三年命刺史檀和之討林邑南陽人<lb/>
宗慤性好武事嘗言願隨長風破萬里浪及和之伐林<lb/>
邑毅然請行以慤為振武將軍林邑王范陽邁聞軍出<lb/>
上表請還所掠地和之進軍圍林邑將范㐲龍於區粟<lb/>
城宗慤擊破之五月拔區粟城斬伏龍乗勝入象浦陽<lb/>
邁傾國來戰以甲被象前後無際宗慤又為獅子形以<lb/>
<pb n="KR2i0023_WYG_001-11a"/>
拒之象果驚走林邑兵大敗陽邁遁去二十四年和之<lb/>
還北<lb/>
　　　劉牧宋明帝時刺史<lb/>
　　　劉勃<lb/>
　　　阮長仁宋明帝時刺史<lb/>
　　　沈煥齊髙帝時刺史<lb/>
　　　阮叔獻<lb/>
叔獻長仁之從子長仁卒叔獻代領州事以號令未行<lb/>
<pb n="KR2i0023_WYG_001-11b"/>
求刺史於宋宋以沈煥為刺史以叔獻為武平新昌二<lb/>
郡太守叔獻既得朝命遂發兵守險不納煥煥停鬱林<lb/>
病卒齊髙帝建元元年以叔獻為刺史叔獻既受命乃<lb/>
斷絶貢獻永明三年命劉楷為刺史以討叔獻叔獻懼<lb/>
間道還朝<lb/>
　　　劉楷齊髙帝時刺史<lb/>
　　　房法宗齊明帝時刺史<lb/>
　　　伏登之<lb/>
<pb n="KR2i0023_WYG_001-12a"/>
法宗長史也以法宗多病囚之别室而奪其權法宗好<lb/>
讀書在囚中求書觀之登之曰使君安居猶恐動疾豈<lb/>
可看書竟弗與齊以登之為刺史法宗還過嶺而卒<lb/>
　　　阮凱齊明帝時刺史<lb/>
　　　阮畟梁人凱叛畟斬之代為刺史<lb/>
　　　侯諮梁武帝時刺史<lb/>
　　　楊瞟<lb/>
初州人阮賁反據龍編城自稱南越帝置百官改元天<lb/>
<pb n="KR2i0023_WYG_001-12b"/>
德國號萬春梁武帝拜瞟為交州刺史陳霸先為司馬<lb/>
以擊賁賁率衆三萬拒之敗於朱鳶又敗於蘇歴江口<lb/>
賁奔嘉寧城瞟進軍圍之賁奔入新昌獠中又率衆二<lb/>
萬出屯典澈湖大造船艦充塞湖中是夜江水暴漲霸<lb/>
先率所部兵隨流先進諸軍鼓譟以從賁不為備因大<lb/>
潰退保屈獠洞病卒餘黨畏霸先兵勢乃舉衆就降賁<lb/>
子天寳入九真霸先舉兵討平之以九真為愛州<lb/>
　　　陳霸先<lb/>
<pb n="KR2i0023_WYG_001-13a"/>
以討阮賁之功授兵威將軍交州刺史尋徴還北<lb/>
　　　劉方<lb/>
隋文帝仁壽二年州帥阮佛子據越王城作亂兄子大<lb/>
權據龍編文帝以方為行軍總管以討佛子佛子懼請<lb/>
降焬帝大業中以林邑反帝改日南為驩州以方為驩<lb/>
州道行軍總管以討林邑方軍至闍梨江林邑兵皆騎<lb/>
巨象四面而至方乃多掘小坑草覆其上既戰偽北林<lb/>
邑逐之象多陷死因以鋭師繼之林邑大敗俘馘萬計<lb/>
<pb n="KR2i0023_WYG_001-13b"/>
方追之屢戰皆捷過馬援銅柱南八日至其國都林邑<lb/>
王梵志棄城遁方入城獲廟主十八皆鑄金為之方刻<lb/>
石紀功而還道病卒<lb/>
　　　丘和<lb/>
唐髙祖武德五年授和大總管爵譚國公和復奏置都<lb/>
督府主<lb/>
　　　劉延祐<lb/>
唐髙宗調露元年改交州刺史為安南都䕶府以延祐<lb/>
<pb n="KR2i0023_WYG_001-14a"/>
為都䕶舊俚户歳半租延祐責令全入衆始怨延祐誅<lb/>
其渠李嗣仙餘黨遂叛圍府城殺延祐<lb/>
　　　曲覽<lb/>
中宗時為都䕶以貪暴失衆心為司録甘猛所殺<lb/>
　　　張順肅宗時為都䕶<lb/>
　　　張伯儀<lb/>
張順子肅宗至德二載改安南曰鎮南都䕶府以伯儀<lb/>
為都䕶代宗大厯二年張伯儀更築羅城三年復為安<lb/>
<pb n="KR2i0023_WYG_001-14b"/>
南都䕶府<lb/>
　　　髙正平代宗時為都䕶<lb/>
　　　趙昌<lb/>
代正平為都䕶德宗貞元七年昌奏置柔逺軍<lb/>
　　　裴泰<lb/>
代昌為都䕶為府人王季元所殺以趙均為都䕶<lb/>
　　　趙均<lb/>
　　　李象古<lb/>
<pb n="KR2i0023_WYG_001-15a"/>
憲宗時為都䕶為府人楊清所殺<lb/>
　　　阮元喜<lb/>
穆宗長慶二年以元喜為安南都䕶以城門有逆水恐<lb/>
州人多出反叛因卜今城時方築小城相者卜曰君力<lb/>
不足修大城五十年後必有髙人於此定都建府也至<lb/>
咸通中髙駢乃増築羅城<lb/>
　　　韓約朗州武陵人本名重革<lb/>
文宗太和中廢州都督咸屬安南都䕶府以約為都䕶<lb/>
<pb n="KR2i0023_WYG_001-15b"/>
　　　武渾武宗時人<lb/>
　　　裴元祐武宗時人<lb/>
　　　阮涿宣宗時為都䕶經畧使<lb/>
　　　王式<lb/>
父起王楷之弟也擢進士第式巧於仕宦遷殿中侍御<lb/>
史大中中為晉州刺史徙安南都䕶<lb/>
　　　李鄠<lb/>
宣宗大中十二年代王式為都䕶十二月土蠻引南詔<lb/>
<pb n="KR2i0023_WYG_001-16a"/>
兵襲本府陷之鄠奔武州二年鄠集土兵攻羣蠻復取<lb/>
府城懿宗責其失守貶儋州司户咸通中罷安南都䕶<lb/>
府置行交州於海門鎮尋復之<lb/>
　　　王寛代鄠為都䕶<lb/>
　　　蔡襲<lb/>
懿宗咸通中南詔率蠻來冦懿宗以湖南觀察使蔡襲<lb/>
代王寛仍發單滑徐汴荆襄潭鄂諸道兵以擊之蠻遂<lb/>
引去時嶺南節度使蔡京忌襲功成罷戍兵襲以蠻冦<lb/>
<pb n="KR2i0023_WYG_001-16b"/>
未定兵疲食盡作十必死狀申於中書省時相信京言<lb/>
終不省四年春正月南詔復率蠻兵五萬來攻復陷府<lb/>
城援兵不至襲左右皆徒步力戰身中十矢欲下船不<lb/>
及溺水而死荆南虞候元惟德謂其衆曰吾輩無船入<lb/>
水則死不若還向城與蠻人鬭以一身易二蠻亦為有<lb/>
利遂自東羅門入蠻不為備惟德縱兵擊之殺二千餘<lb/>
人明日蠻將楊思進出戰惟德死之蠻所殺虜凡五十<lb/>
萬人留兵二萬人懿宗召還諸道兵罷安南都䕶府置<lb/>
<pb n="KR2i0023_WYG_001-17a"/>
行交州於海門鎮以宋戎為交州刺史七月復置都䕶<lb/>
府咸通五年以容管經畧使張茵勾當安南軍府事茵<lb/>
逗留不進夏侯薦髙駢以代茵<lb/>
　　　髙駢<lb/>
駢字千里崇文之孫也世在軍中折節讀書好談論古<lb/>
人少事朱叔明有二鵰並飛引弓祝之曰我且貴當中<lb/>
之一發而二鵰俱貫衆大驚號落鵰侍御以功遷秦州<lb/>
防禦使時南詔盡有交州地咸通五年駢以驍衛將軍<lb/>
<pb n="KR2i0023_WYG_001-17b"/>
為安南都䕶府經略招討使悉以張茵所將兵委之九<lb/>
月駢至南峯州蠻衆五萬方穫秋稲駢掩擊大破之遂<lb/>
進攻南詔又破之殺其將叚酋遷及土蠻兵斬首三萬<lb/>
餘級乃廢都䕶府置靜海軍以駢為節度使駢據本州<lb/>
稱王自羣蠻為冦殆十年至是乃安駢修築羅城周迴<lb/>
一千九百八十丈零五尺髙二丈六尺腳廣二丈六尺<lb/>
四面女牆髙五尺五寸敵樓五十五所門樓五所甕門<lb/>
六所水渠三所踏道三十四所又築隄子周迴二千一<lb/>
<pb n="KR2i0023_WYG_001-18a"/>
百二十五丈八尺髙一丈五尺腳濶三尺又造屋五千<lb/>
餘間髙駢以我州至邕廣海路多潛石覆舟漕運不通<lb/>
遂命長史林諷等疏鑿夏四月五日起役踰月之間將<lb/>
欲開達但中間値巨石綿亘者數丈堅硬如鉄刀下刃<lb/>
卷斧施柯折役者相顧殆㡬中止五月二十六日當書<lb/>
黒雲滃興怒風暴作俄而轟雷大發連震數聲儵爾開<lb/>
霽而巨石已破碎矣但餘兩處至六月二十一日復大<lb/>
震如初而巨石一時瓦裂事畢因命其處曰天威涇九<lb/>
<pb n="KR2i0023_WYG_001-18b"/>
年懿宗以駢為右金吾大將軍加撿挍尚書右僕射徙<lb/>
天平節度使尋卒<lb/>
　　　髙鄩<lb/>
駢之從孫懿宗朝駢以鄩嘗為先鋒薦之代領我州<lb/>
　　　曾衮<lb/>
僖宗時代髙鄩為節度使以撫字有聲州人呼曾尚書<lb/>
撰交州記一篇<lb/>
　　　朱全昱全忠兄代衮為節度使<lb/>
<pb n="KR2i0023_WYG_001-19a"/>
　　　獨孤損<lb/>
昭宗時為宰相哀帝授靜海節度使以代全昱州人號<lb/>
為嶽尚書<lb/>
　　　曲顥梁開平元年代損為節度使<lb/>
　　　曲全美<lb/>
顥弟也明宗時代顥為節度使後為南海將梁克真所<lb/>
執送南漢以阮進代之<lb/>
　　　阮進<lb/>
<pb n="KR2i0023_WYG_001-19b"/>
後唐明宗長興元年南漢主劉龑遣其將劉克真來伐<lb/>
我州擒節度使曲全美以其將阮進代之<lb/>
　　　楊廷藝<lb/>
愛州人唐明宗長興中廷藝發兵攻阮進進逃歸廷藝<lb/>
自稱節度使晉天福二年為矯公羨所殺<lb/>
　　　矯公羨<lb/>
峯州人後晉髙祖天福二年春三月公羨殺廷藝而代之<lb/>
後為呉王所殺<lb/>
<pb n="KR2i0023_WYG_001-20a"/>
　　　　右歴代守任自西漢武帝元封元年辛未至<lb/>
　　　　石晉髙祖天福三年戊戌凡一千三十八年<lb/>
　　　　而呉始興或北人除授或本國自稱無慮百<lb/>
　　　　餘人見記者八十三人<lb/>
　　呉紀<lb/>
　　　前呉王<lb/>
諱權姓呉氏先府之子也事楊廷藝為將軍後晉髙祖<lb/>
天福三年冬十二月權自愛州舉兵攻公羨公羨使人<lb/>
<pb n="KR2i0023_WYG_001-20b"/>
求救於南漢劉龑以其子萬王洪操為靜海軍節度使<lb/>
將兵救公羨洪操舟師自白藤江入欲攻權而權已殺<lb/>
公羨矣權聞洪操至於海口?植鐡頭大杙及漲潮使<lb/>
以小舟挑戰而佯北洪操追之潮退杙露洪操拒戰不<lb/>
暇而潮落甚急舟盡礙於杙内權奪擊大破之溺死過<lb/>
半殺洪操權始稱王以晉出帝開運元年王薨在治凡<lb/>
七年<lb/>
　　　楊平王<lb/>
<pb n="KR2i0023_WYG_001-21a"/>
諱主將姓楊氏前呉王家臣也呉王薨自立為王呉王<lb/>
子昌岌奔茶鄉范令公家主將以其弟昌文為已子昌<lb/>
文弟南興乾興皆幼乆之主將使人將兵至令公家索<lb/>
昌岌令公懼匿昌岌於洞中後漢隠帝乾祐三年主將<lb/>
遣昌文及楊杜二使將兵攻太平唐阮二村行至慈廉<lb/>
昌文謂二使曰我先王之德洽於民心不幸違棄羣臣<lb/>
主將自行不義罪莫大焉今又使我往伐無辜之邑幸<lb/>
而勝之彼終不服為之奈何二使曰惟命是聽遂反兵<lb/>
<pb n="KR2i0023_WYG_001-21b"/>
襲平王克之昌文以平王與已有恩乃降於張陽使食<lb/>
其邑平王在位七年<lb/>
　　　後呉王南晉天策<lb/>
南晉諱昌文呉王權之第二子也以漢乾祐三年廢楊<lb/>
平王而自立稱南晉至周太祖廣順元年遣使迎其兄<lb/>
昌岌與之更相為政岌稱天䇿時有華閭洞人丁部領<lb/>
負谿山險固不修臣職二王欲討之部領懼遣其子璉<lb/>
入貢璉至二王責其不庭執璉而往征之踰月不克王<lb/>
<pb n="KR2i0023_WYG_001-22a"/>
乃懸璉竿上謂部領曰不降即殺之部領怒曰大丈夫<lb/>
豈以兒子之故累大事耶遽命十餘弓射璉二王驚異<lb/>
乃班師焉時天策擅作威福而南晉不復預政矣顯德<lb/>
元年天策薨南晉王遣使於漢劉鋹以王為靜海節度<lb/>
使宋太祖乾德三年王率師攻太平唐阮二村王舶上<lb/>
觀戰為伏弩所中而薨時十二使君並起各據州郡自<lb/>
治天策在位三年南晉十三年顯德周世宗年號<lb/>
　　　　右前呉王至後呉王凡三主始戊戌終乙丑<lb/>
<pb n="KR2i0023_WYG_001-22b"/>
　　　　共二十八年而亡<lb/>
　　十二使君<lb/>
　　　矯三制名公桿據峯州<lb/>
　　　阮太平名寛一名記據阮家<lb/>
　　　陳公覽名日慶據唐林<lb/>
　　　杜景公名景碩據杜洞<lb/>
　　　阮逰奕名昌識據王槁<lb/>
　　　阮郎公名珪據超𩔖<lb/>
<pb n="KR2i0023_WYG_001-23a"/>
　　　阮令公名守捷據仙逰<lb/>
　　　吕左公名獷據細江<lb/>
　　　阮右公名超據扶列<lb/>
　　　矯令公名順據洄湖<lb/>
　　　范防遏名白虎據藤州<lb/>
　　　陳明公名覽據江布口<lb/>
　　　　右十二使君始乙丑終丁卯凡三年而丁先<lb/>
　　　　王始併<lb/>
<pb n="KR2i0023_WYG_001-23b"/>
　　丁紀<lb/>
　　　先王<lb/>
諸部領姓丁氏華閭洞人少孤與母媪五人居山神祠<lb/>
側門外有山荷叢葉上蝸跡成天子字王為兒時與羣<lb/>
童牧牛於山野皆推為衆兒長以君臣禮事之相與嬉<lb/>
戯則共交手為椅以捧王又取蘆花為前導以左右引<lb/>
象天子隊仗暇日羣兒相率摘柴以供役課晚歸其母<lb/>
母見之喜為烹豚以饗之鄉中父老皆相戒曰此兒器<lb/>
<pb n="KR2i0023_WYG_001-24a"/>
宇非常必能濟世安民我輩若不早附異日必悔其晚<lb/>
率子弟往從之居於汹澳柵其叔獨據柵不從王率衆<lb/>
攻之不勝奔至潭家灣橋壊䧟於濘叔欲刺之見二黄<lb/>
龍覆其上叔懼而退乃降時境内無主王聞陳明公賢<lb/>
而無嗣乃以其子往依焉明公一見為器重之養為已<lb/>
子盡付以所部兵使攻十二使君皆平之戊辰明公卒<lb/>
京府吏民多往歸之王以趙宋太祖開寳元年稱皇帝<lb/>
於華閭洞起宫殿制朝儀置百官立社稷尊號曰大勝<lb/>
<pb n="KR2i0023_WYG_001-24b"/>
明皇帝置大鼎於庭養虎於檻下令曰有犯法者受烹<lb/>
噬之罪人皆懾伏不敢違命<lb/>
<hi>己已</hi>二年閏五月封長子璉為南越王<lb/>
<hi>庚午</hi>三年改元曰太平元年宋封王為安南郡王立王后<lb/>
五人<hi>有年號自此始</hi>
<hi>辛未</hi>太平二年置文武僧道階品以劉某為都䕶府太師<lb/>
阮匐為定國公黎桓為十道將軍宋聞王稱尊號使遺<lb/>
王書其畧曰中夏之於蠻貊猶人之有四肢也茍心腹<lb/>
<pb n="KR2i0023_WYG_001-25a"/>
未安四體庸能治乎蕞爾交州逺在天末唐季多難未<lb/>
遑區處今聖朝蓋覆萬國太平之業亦既成矣俟爾至<lb/>
止康乎帝躬爾母向隅為我小患俾我為絶蹯㫁節之<lb/>
計用屠爾國悔其焉追<lb/>
<hi>壬申</hi>太平三年封子璿為衛王立季子項郎為太子命阮<lb/>
子猷如宋修好<lb/>
<hi>甲戌</hi>太平五年王得讖曰杜釋弑丁丁黎家出聖明競頭<lb/>
多横死道路絶人行<lb/>
<pb n="KR2i0023_WYG_001-25b"/>
<hi>丙子</hi>太平七年<lb/>
<hi>已卯</hi>太平十年春越王璉使人殺太子項郎　冬十一月<lb/>
王夜宴為福侯宏杜釋所弑及越王璉等先是釋為桐<lb/>
關吏夜卧橋上見流星入口釋以為休徴遂萌弑逆之<lb/>
心王既遇害釋潛入宫中匿於霤下踰三日渴甚以手<lb/>
盛雨水而食宫女見之告定國阮匐收斬之與其將軍<lb/>
黎桓奉衛王璿即皇帝位追尊王為先王母為太后王<lb/>
在位十一年壽五十五改元者一<lb/>
<pb n="KR2i0023_WYG_001-26a"/>
　　　衛王<lb/>
諱璿先王次子也先王為杜釋所弑阮匐黎桓共奉衛<lb/>
王即皇帝位<lb/>
二年秋七月宋人伐我衆以璿幼弱共推黎桓為帝降<lb/>
璿為衛王<lb/>
　　　　右丁先王至衛王共二主始戊辰終庚辰凡<lb/>
　　　　十三年而亡<lb/>
　　黎紀<lb/>
<pb n="KR2i0023_WYG_001-26b"/>
　　　大行王<lb/>
諱桓姓黎氏長州人也父覔母鄧氏初懐娠夢腹生蓮<lb/>
花俄而結實收之分與人食及寤莫識其故以天福元<lb/>
年七月十五日生王母見其手色異常語人曰此兒長<lb/>
成恐吾不及享其禄矣逾數年而父母俱亡本州有黎<lb/>
觀察者見而異之養為已子王遇冬寒覆舂而卧觀察<lb/>
視之見有黄龍覆其上由是益竒之及長事南越王璉<lb/>
先王嘉其勇智累遷至十道將軍殿前指揮使太平十<lb/>
<pb n="KR2i0023_WYG_001-27a"/>
年先王遇弑衛王尚幼王乃攝行國政稱為副王阮匐<lb/>
丁佃以王將不利於孺子乃相率起兵王出師攻之斬<lb/>
佃於陣執匐送京師殺之衛王二年宋太常博士侯仁<lb/>
寳請兵伐本國宋以仁寳為交州路轉運使領諸軍來<lb/>
攻時諒州聞兵至以狀聞太后命南栅人范巨備為大<lb/>
將軍率師拒之師出之日巨備直入省中謂王曰今主<lb/>
上幼弱未知我輩勤勞脫有尺寸之功其誰知之不如<lb/>
先策十道為天子然後出師軍士聞之咸呼萬歳太后<lb/>
<pb n="KR2i0023_WYG_001-27b"/>
見人情恱服使以龍衮加王躬請即位庚辰之年王即<lb/>
位封父為長興王母鄧氏為太后<lb/>
<hi>辛已</hi>天福元年春三月侯仁寳軍至浪山陳欽祚至西結<lb/>
劉澄至白藤王自將拒之植杙捍江宋兵退保寧江王<lb/>
令詐降以誘仁寳北軍敗擒斬之欽祚等聞軍敗引退<lb/>
　上尊號為明乾應運神武昇平至仁廣孝皇帝<lb/>
<hi>壬午</hi>天福二年立五王后王遣徐穆等使占城為所執王<lb/>
怒自將討之斬其王篦眉税於陣俘馘不可勝數獲宫<lb/>
<pb n="KR2i0023_WYG_001-28a"/>
妓數百遷其重器收金銀寳貨以萬數滅其城池毁其<lb/>
宗廟是歳還京師大饑<lb/>
<hi>癸未</hi>天福三年初王征占城經銅鼓山至婆和以海路險<lb/>
阻艱於去來使開渠由是舟楫乃通<lb/>
<hi>甲申</hi>天福四年造百寳千歳殿於火雲山其柱裹以金銀<lb/>
東建風流殿西建榮華殿左建蓬萊殿右建極樂殿次<lb/>
構火雲樓連起長春殿其側起龍禄殿盖以銀瓦<lb/>
<hi>乙酉</hi>天福五年秋七月丁已王之誕辰也使造舟江中以<lb/>
<pb n="KR2i0023_WYG_001-28b"/>
竹作假山於舟上號南山遂設競渡禮<lb/>
<hi>丙戌</hi>天福六年宋授王靜海軍節度使<lb/>
<hi>丁亥</hi>天福七年王初耕藉田於隊山得金銀甕一耕於皤<lb/>
悔山得甕一名其地曰金銀田<lb/>
<hi>戊子</hi>天福八年<lb/>
<hi>巳丑</hi>天福九年管甲楊進禄以驩愛二州附占城王親征<lb/>
擒之復取二州封第三子為南封王<lb/>
<hi>庚寅</hi>興統元年春正月改元曰興統宋命左正言宋鎬來<lb/>
<pb n="KR2i0023_WYG_001-29a"/>
封王<lb/>
<hi>辛卯</hi>興統二年封弟之子為禦蠻王居峯州<lb/>
<hi>壬辰</hi>興統三年春王御乾元樓觀燈<lb/>
<hi>甲午</hi>興統五年封第十一子為行軍王居北岸吉覽州<lb/>
<hi>乙未</hi>應天元年正月改元命杜亨使於宋　封義子為扶<lb/>
帶王居扶帶<lb/>
<hi>丙申</hi>應天二年王親征麻黄大發丹波之洞拔之<lb/>
<hi>丁酉</hi>應天三年秋七月王征杜洞江賊擒之　大水<lb/>
<pb n="KR2i0023_WYG_001-29b"/>
<hi>戊戌</hi>應天四年<lb/>
<hi>已亥</hi>應天五年王親討何洞之十九州平之<lb/>
<hi>庚子</hi>應天六年討峯州賊鄭航擒之命劉紹如宋<lb/>
<hi>辛丑</hi>應天七年征莒隆賊賊見王張弩注矢欲射之矢尋<lb/>
墜再舉絃斷懼而退王御樓船入窮江追之賊陳於兩<lb/>
岸與王拒戰王兵䧟於江衛王璿中流矢死王呼天三<lb/>
聲賊自敗<lb/>
<hi>壬寅</hi>應天八年造銀兠鍪數千餘頂頒賜軍人<lb/>
<pb n="KR2i0023_WYG_001-30a"/>
<hi>癸卯</hi>應天九年王幸驩州鑿多盖港直至暗州<lb/>
<hi>甲辰</hi>應天十年王拽<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>得巨蛇忽然逆流而去　遣行軍<lb/>
王如宋<lb/>
<hi>乙巳</hi>應天十一年王薨於長春殿謂之大行王因為廟號<lb/>
在位二十七年壽六十五改元者三葬長州德陵<lb/>
　　　中宗<lb/>
諱龍鉞大行第三子也母初侯姨女九歳封南封王大<lb/>
行初薨王與東城王中國王開明王爭立九閲月國中<lb/>
<pb n="KR2i0023_WYG_001-30b"/>
無主東城王敗奔占城為所殺元年正月王即位凡三<lb/>
日為開明王所弑號中宗壽二十五<lb/>
　　　臥朝王<lb/>
諱龍廷大行第五子也中宗母弟興統三年封開明王<lb/>
篡中宗而自立丙午元年王即位尊號曰開天應運聖<lb/>
文神武則天崇道大勝明光孝皇帝王性好殺人有臨<lb/>
刑用茅纒以火燒之又使優人廖守心持鈍刀而解之<lb/>
以遲其死如此數日其人哀號痛切守心戯曰汝不慣<lb/>
<pb n="KR2i0023_WYG_001-31a"/>
受死王大笑以為樂凡征討所獲虜俘則押赴江岸潮<lb/>
退令人作水牢驅入其中潮漲則呵呷而亡又使登髙<lb/>
木從下伐之王又幸支寧江江多蛟乃繫人於舟側往<lb/>
來中流令蛟害之凡牲牢將供庖厨先使人牽入手刺<lb/>
殺之然後付庖人又削甘蔗於僧統郭卯頭上陽為失<lb/>
手傷卯頭流血王大笑或寅夜殺猫賜諸王食食畢以<lb/>
猫頭示之諸王皆嘔吐每視朝則使優人喋喋其口以<lb/>
亂執政之奏事又以守宫為膾以與人相爭而食諸王<lb/>
<pb n="KR2i0023_WYG_001-31b"/>
叛王討平之伐禦蠻王克之改峯州為太平府尊母氏<lb/>
為興國廣聖太后<lb/>
<hi>丁未</hi>二年定文武官制一遵於宋<lb/>
<hi>戊申</hi>三年正月改元景瑞元年王親征都良渭龍二州俘<lb/>
蠻人及馬數百匹使人以杖擊蠻囚痛甚蠻大呼誤犯<lb/>
大行諱王大笑再命擊之蠻人復呼屢犯王甚恱又討<lb/>
愛州俘其人作囤寘其中而笑之<lb/>
<hi>已酉</hi>景瑞二年秋七月王征驩唐何石等州　冬十月辛<lb/>
<pb n="KR2i0023_WYG_001-32a"/>
亥王薨於寢殿號臥朝王王有痔疾臥以視朝年二十<lb/>
二即位在位四年年二十五改元者一<lb/>
　　　　右黎自大行至臥朝共三主始庚辰終己酉<lb/>
　　　　凡三十年而亡<lb/>
　<lb/>
　<lb/>
　<lb/>
　<lb/>
<pb n="KR2i0023_WYG_001-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　越史畧卷上<lb/>
</p>
<p>
</p>
  </div>
</body>
</text>
</TEI>
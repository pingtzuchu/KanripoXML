<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>越史略</head>
    <p>
<pb n="KR2i0023_WYG_000-1a"/>
欽定四庫全書　　　　　史部九<lb/>
　越史略　　　　　　　　載記𩔖<hi>附録</hi>
　　提要<lb/>
　　　　<hi>臣</hi>等謹案越史略三卷不著撰人名氏紀安<lb/>
　　　　南國事上卷曰國初沿革為趙佗以下諸王<lb/>
　　　　曰歴代守任為西漢至石晉交州牧守姓名<lb/>
　　　　曰吳紀乃五代末吳權及其子昌岌昌文等<lb/>
　　　　事蹟曰十二使君乃昌文没後諸將杜景碩<lb/>
<pb n="KR2i0023_WYG_000-1b"/>
　　　　等争立事蹟曰丁紀則丁部領以下諸王曰<lb/>
　　　　黎紀則黎桓以下諸王中卷下卷皆曰阮紀<lb/>
　　　　則自李公藴得國後諸王事蹟紀述特詳惟<lb/>
　　　　以李為阮與史不合案黎崱安南志略稱陳<lb/>
　　　　氏代立凡李氏宗族及齊民姓李者皆令更<lb/>
　　　　為阮以絶民望則此書當為陳氏之臣所作<lb/>
　　　　崱志又載陳普嘗作越志黎休嘗修越志俱<lb/>
　　　　陳太王時人太王者陳日煚之諡則此書或<lb/>
<pb n="KR2i0023_WYG_000-2a"/>
　　　　即出普休二人手未可知也安南自漢迄唐<lb/>
　　　　並為州郡五季末為土豪竊據宋初始自立<lb/>
　　　　國此書自唐以前大抵全襲史文自丁部領<lb/>
　　　　以下則出其國人之詞與史所載殊有同異<lb/>
　　　　葢史臣但承赴告之辭故如薨卒之𩔖往往<lb/>
　　　　較差一年至名號官爵或祇自行國中而不<lb/>
　　　　以通于大朝故亦有所錯互其牴牾之處頗<lb/>
　　　　可與正史相參證又史稱陳日尊自帝其國<lb/>
<pb n="KR2i0023_WYG_000-2b"/>
　　　　尊公藴為太祖神武皇帝國號大越此書原<lb/>
　　　　題大越史略葢舉國號為名而所列公藴至<lb/>
　　　　昊旵八王皆僭帝號不獨陳日尊一代則尤<lb/>
　　　　史所未詳又玉海記交趾天貺寳象神武彰<lb/>
　　　　聖嘉慶諸年號此書皆與相合特所列黎阮<lb/>
　　　　諸王無不改元者而史家並未悉載則必當<lb/>
　　　　時深自諱之故中國不能盡知耳書末又載<lb/>
　　　　陳日煚以下紀年一篇但録所僭諡號改元<lb/>
<pb n="KR2i0023_WYG_000-3a"/>
　　　　而不具事蹟其中所稱太王者以史按之當<lb/>
　　　　為陳叔明其稱今王者當為陳煒而史載日<lb/>
　　　　煚至煒十二世此書乃僅得十世未詳其故<lb/>
　　　　又考㢘州府志紀康熈十三年海濵得鐘題<lb/>
　　　　皇越昌符九年乙丑説者疑為宋時李乾徳<lb/>
　　　　以後僭號今此書稱今王昌符元年丁已當<lb/>
　　　　明洪武十二年其九年正值乙丑則為陳煒<lb/>
　　　　僭號無疑是亦足資考證矣安南自宋以後<lb/>
<pb n="KR2i0023_WYG_000-3b"/>
　　　　世共職貢乃敢乗前代失馭之際輒竊號國<lb/>
　　　　中至著之簡䇿以妄自誇大實悖謬不足採<lb/>
　　　　然吳楚僭王春秋絶之而作傳者亦不没其<lb/>
　　　　實故特依偽史例録之以著其罪且以補宋<lb/>
　　　　元二史外國傳之所未備焉乾隆四十五年<lb/>
　　　　九月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
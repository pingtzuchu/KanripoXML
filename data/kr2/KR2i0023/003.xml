<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>越史畧卷下</head> <lb/>
    <p>
<pb n="KR2i0023_WYG_003-1a"/>
欽定四庫全書<lb/>
　越史畧卷下<lb/>
　　　神宗<lb/>
諱陽煥聖宗之孫崇賢侯子也母杜氏生三歳仁宗養<lb/>
於宫中立為太子以天符慶壽元年十二月即位於柩<lb/>
前殯仁宗於壺天殿癸未成服乙酉王御天安殿視朝<lb/>
即日除服因幸那岸觀宫女上火壇殉仁宗葬<lb/>
<hi>戊申</hi>大順元年辛卯詔以國哀禁國中不得騎馬　庚子<lb/>
<pb n="KR2i0023_WYG_003-1b"/>
王初御經筵　以武衛黎伯玉為太尉内人火頭劉波<lb/>
楊珥為太傅中丞牟都俞為諌議大夫　癸卯使賫書<lb/>
於宋訃仁宗之喪及告以王初即位時宋髙宗避金人<lb/>
已渡江都臨安矣　真臘㓂乂安州　乙丑上尊號曰<lb/>
順天廣運欽眀仁孝皇帝庚午王御天安殿盟國人於<lb/>
龍墀　六月以王生日為瑞天節　立后三尊義母宸<lb/>
妃為太后　二月真臘冦乂安命太傅阮公平討之擒<lb/>
其將而還<lb/>
<pb n="KR2i0023_WYG_003-2a"/>
<hi>己酉</hi>大順二年春正月設慶成八萬四千寳塔㑹於天付<lb/>
閣　甲午尊父崇賢侯為太上王母杜氏為太后居洞<lb/>
仁宫　秋七月仁宗靈位燈生兩燄　青竹蛇蟠於寳<lb/>
扆<lb/>
<hi>庚戌</hi>大順三年夏五月獻白雀　五月太上王薨諡恭王<lb/>
　六月旱禱而雨　占城來貢　競渡　遣使於宋<lb/>
<hi>辛亥</hi>大順四年夏三月詔家奴不得娶百姓女　宋髙宗<lb/>
封王為郡王<lb/>
<pb n="KR2i0023_WYG_003-2b"/>
<hi>壬子</hi>大順五年夏三月黄龍見於麗光宫　秋八月真臘<lb/>
占城冦乂安州詔太尉楊英珥討克之　阮承恩使於<lb/>
宋<lb/>
<hi>癸丑</hi>天彰寳嗣元年春正月改元　二月大眀殿延命燈<lb/>
發花寳幡舞　馬生距　夏六月黄龍見於永光殿<lb/>
冬十月造延生五岳觀<lb/>
<hi>甲寅</hi>天彰寳嗣二年春二月真臘占城來貢　自春至夏<lb/>
不雨　冬十二月古法堂枯樹生花<lb/>
<pb n="KR2i0023_WYG_003-3a"/>
<hi>乙卯</hi>天彰寳嗣三年春正月古銅鐘見　神龜見胷有一<lb/>
天永聖四字<lb/>
<hi>丙辰</hi>天彰寳嗣四年春二月乂安州地震江水如血　九<lb/>
月詔京城内外三家為一保　真臘將蘇破稜冦乂安<lb/>
州命太傅阮公平擊敗之<lb/>
<hi>丁巳</hi>天彰寳嗣五年夏五月内人午炎獻生金一塊重六<lb/>
十六兩　秋九月王不豫薨於永光殿壽二十一在位<lb/>
十年廟號神宗葬天徳府<lb/>
<pb n="KR2i0023_WYG_003-3b"/>
　　　英宗<lb/>
諱天祚神宗第二子也母感聖夫人姓黎氏王為人隆<lb/>
凖龍顔仁慈寛恕年方三歳即位於柩前上尊號曰體<lb/>
天順道睿文神武純仁顯義徽謀聖智御民育物群靈<lb/>
丕應大眀至孝皇帝改元以天彰寳嗣五年秋九月為<lb/>
紹眀元年尊號感聖夫人為太后　黄龍飛入城　冬<lb/>
十月己酉黄龍夜自太清宫飛入禁内　乙卯盟國人<lb/>
於龍墀<lb/>
<pb n="KR2i0023_WYG_003-4a"/>
<hi>戊午</hi>紹眀二年夏四月以王生日為壽寧節　宋髙宗封<lb/>
王為郡王立后一<lb/>
<hi>己未</hi>紹眀三年翁申利自稱仁宗之子據上源州以叛僭<lb/>
號平皇有衆千餘人二月詔諌議大夫劉禹偁擊之為<lb/>
利所敗利出據西儂州攻破富良府欲向京師命太尉<lb/>
杜英武討之至曠驛與利相遇大戰利軍大敗死者不<lb/>
可勝數利奔隆令州十月英武攻隆令州破之俘二千<lb/>
餘人利奔諒州為太傅蘇靈成所擒送京師斬之<lb/>
<pb n="KR2i0023_WYG_003-4b"/>
<hi>庚申</hi>大定元年正月改元　二月獻白蟾蜍　冬十二月<lb/>
詔諸典賣熟田二十年内聽贖之凡相争田地五十年<lb/>
外不得申訟諸賣田地已有契不得贖　自春至夏不<lb/>
雨王禱之乃雨<lb/>
<hi>辛酉</hi>大定二年秋八月丙寅黄龍夜見於永壽殿後橙樹<lb/>
<hi>壬戌</hi>大定三年春二月富良州首領楊嗣眀尚韶容公主<lb/>
　三月馬四足生距　夏五月太尉杜英武獻白龜年<lb/>
都俞獻白雀以都俞為太師<lb/>
<pb n="KR2i0023_WYG_003-5a"/>
<hi>癸亥</hi>大定四年夏四月獻六眸龜胷有以行法公四字<lb/>
秋八月宋妖人譚友諒入思琅州自號吕先生率衆冦<lb/>
廣源州　構廣慈宫太后居之　夏滛雨禱之有騐<lb/>
黄龍見於永壽殿<lb/>
<hi>甲子</hi>大定五年夏四月彗見　秋七月造天資庫六所<lb/>
<hi>乙丑</hi>大定六年秋八月象放光羣臣上表稱賀　九月獻<lb/>
白鴉　太后薨諡昭孝　書家阮昭獻白鴉<lb/>
<hi>丙寅</hi>大定七年春二月幸蓓仁耕籍田<lb/>
<pb n="KR2i0023_WYG_003-5b"/>
<hi>丁卯</hi>大定八年夏四月王御龍墀觀捕象<lb/>
<hi>戊辰</hi>大定九年春二月獻赤馬生距　秋九月真臘冦乂<lb/>
安州　王聽太尉杜英武獄徙英武為昇田宏初王冲<lb/>
幼政無小大皆委英武而英武又私於太后因益驕恣<lb/>
居朝廷則攘臂厲聲命官吏則頤指氣使衆皆側目而<lb/>
不敢言駙馬楊嗣明等與殿前指揮使武帶率軍士詣<lb/>
越城門外大呼曰英武出入掖庭恣行凶穢聲聞於外<lb/>
臣等請除之毋貽後患因収英武繫於具聖廊太后令<lb/>
<pb n="KR2i0023_WYG_003-6a"/>
人送酒食而密置金以賂帶等時具聖都火頭阮揚言<lb/>
於衆曰汝等欲貪其賂我與汝必不免於英武之手不<lb/>
如殺之以紓吾禍執戈欲刺之左具聲譚乃奪其戈止<lb/>
之曰殿前謂我英武罪雖死必當先禀上命揚怒詬之<lb/>
曰殿前是武吉非武帶也何其貪人之賂而不顧公議<lb/>
耶言訖赴井而死英武既得罪太后憂悶思所以復英<lb/>
武職任者英武累䝉赦宥復為太尉輔政如之而寵任<lb/>
益隆由是得擅禍福之柄常欲思報前怨乃私以百餘<lb/>
<pb n="KR2i0023_WYG_003-6b"/>
人為奉衛都凡有罪者悉委本衛都捕之英武密言於<lb/>
王曰往者武帶等擅以兵入禁庭其罪莫大請除之王<lb/>
可其奏英武遂命奉衛都捕帶等下吏治之獄成詔降<lb/>
智眀王為侯内侍杜乙等五人上木馬玉堦火頭八人<lb/>
等斬於西市殿前指揮使武帶等二十人梟於江頭駙<lb/>
馬楊嗣眀等三十人流惡水餘並徒為田宏犒甲果如<lb/>
阮揚所言是歳禁閽寺不得擅入宫中朝士不得往來<lb/>
王侯家諸犯入奉衛都地分者杖八十入廊内者死罪<lb/>
<pb n="KR2i0023_WYG_003-7a"/>
　中書火阮伯獻赤麒麟　夏旱禱而雨<lb/>
<hi>己巳</hi>大定十年夏三月㯽榔一本生二十八株　秋八月<lb/>
王幸廣慈宫觀競渡<lb/>
<hi>庚午</hi>大定十一年春二月獻六眸龜胷有籀文王以八萬<lb/>
四字夏四月朔地震　五月天雨黄沙　冬十月殿試<lb/>
　占城雍眀疊來朝請王封命王遣阮䝉以兵五千如<lb/>
占城立雍眀疉為占城王<lb/>
<hi>辛未</hi>大定十二年<lb/>
<pb n="KR2i0023_WYG_003-7b"/>
<hi>壬申</hi>大定十三年春正月撞龍山獠叛　大黄山獠儂可<lb/>
來叛王親征之　九月築圜丘壇於城南門以為郊天<lb/>
之處　占城製皮囉筆來貢<lb/>
<hi>癸酉</hi>大定十四年秋八月競渡　大水地震　冬十月嵗<lb/>
星犯太白　十一月占臘來貢　十二月地震<lb/>
<hi>甲戌</hi>大定十五年春三月天雨黄沙　冬十二月御庫火<lb/>
　米價騰踴　造御天宫延富閣賞花亭<lb/>
<hi>乙亥</hi>大定十六年宋髙宗封王為南平王至是又遣外郎<lb/>
<pb n="KR2i0023_WYG_003-8a"/>
阮國以賫送禮物宋髙宗賜王衣帶鞍馬<lb/>
<hi>丙子</hi>大定十七年秋杜英武獻白孔雀　冬十月起國威<lb/>
行宫及孔子祠　十一月起長廊自千秋門至客樓<lb/>
宋髙宗加王檢挍太師<lb/>
<hi>丁丑</hi>大定十八年夏六月乙未日月相鬭　詔新定律令<lb/>
若干條諸殿前使及官職都火頭不得服私家役違者<lb/>
杖八十諸色人著青衫者杖八十徒為犒甲諸權勢家<lb/>
不得擅受百姓色人等諸王侯夜間不得來往城内諸<lb/>
<pb n="KR2i0023_WYG_003-8b"/>
王侯家奴不得刺龍形於胷　秋王幸清海行宫　大<lb/>
魚出東步其形如牛<lb/>
<hi>戊寅</hi>大定十九年夏五月左司阮國以使來囘言臣到宋<lb/>
國見庭中有銅匭以受四方之章疏臣請陛下倣其制<lb/>
以達天下之情王然之為置案於朝廷下令曰有欲言<lb/>
事者裁書投之旬月之間書疏填滿有暗投無名書一<lb/>
道曰太尉杜英武欲起兵入宫作亂得書者以告英武<lb/>
英武曰公為予奏按之乆不得其人英武誣奏曰此必<lb/>
<pb n="KR2i0023_WYG_003-9a"/>
立案之人為之王以為然命收國以及其弟儀下吏治<lb/>
之誣服乃流國以於歸化寨未㡬王欲召國以英武使<lb/>
人以酖送國以曰服此藥可以辟瘴氣國以知不免服<lb/>
藥而死　冬十月造真教寺　詔以府金塗梵王帝釋<lb/>
像置天符天祐二寺<lb/>
<hi>己卯</hi>大定二十年詔内眀字及大僚班稱呼太傅郎將上<lb/>
制崇班供奉侍禁殿直稱呼太保無官者稱呼管田祇<lb/>
候火頭稱呼奉御掃宏呼主都　天符天祐寺柱流血<lb/>
<pb n="KR2i0023_WYG_003-9b"/>
<hi>庚辰</hi>大定二十一年起二女及蚩尤祠於布盖坊　占城<lb/>
來貢<lb/>
<hi>辛巳</hi>大定二十二年秋七月起古州法雲寺　太后薨諡<lb/>
靈照　平隆場叛命少師費公信攻破之<lb/>
<hi>壬午</hi>大定二十三年詔六十以上為老劣十七至十九為<lb/>
第二等十六以下為黄男　詔自割勢者杖八十刺左<lb/>
膊二十三字還本色　仲夏地震　秋造衆仙臺上層<lb/>
盖以金瓦下層盖以銀瓦<lb/>
<pb n="KR2i0023_WYG_003-10a"/>
<hi>癸未</hi>政隆寳應元年正月改元禁國中不得服用假珍珠<lb/>
　五月宋孝宗即位使賫禮物國書至欽州王遣使迎<lb/>
之<lb/>
<hi>甲申</hi>政隆寳應二年春三月重修天安殿　芒貫江弄洛<lb/>
蠻叛命蘇憲成討破之<lb/>
<hi>乙酉</hi>政隆寳應三年春築廣照延命燈臺　秋試學生詔<lb/>
徙朝東門大羅城却七十五尺築以磚石以避江水衝<lb/>
囓　占城來貢<lb/>
<pb n="KR2i0023_WYG_003-10b"/>
<hi>丙戌</hi>政隆寳應四年春二月幸景靈宫觀浴道浴道禮自<lb/>
此始　六眸玉字緑文龜見又獻六眸紅龜項有赤文<lb/>
腹下具五色尾端有距　獻白黒孔雀　冬大僚阮恩<lb/>
獻六眸龜胷有天子萬世萬萬世七字　獻白鴉<lb/>
<hi>丁亥</hi>政隆寳應五年重修大興門　天極公主歸於諒州<lb/>
牧懐忠侯<lb/>
<hi>戊子</hi>政隆寳應六年獻優曇花<lb/>
<hi>己丑</hi>政隆寳應七年<lb/>
<pb n="KR2i0023_WYG_003-11a"/>
<hi>庚寅</hi>政隆寳應八年季夏迎蟾宫火　占城來貢<lb/>
<hi>辛卯</hi>政隆寳應九年罷浴道禮　永光殿無故自動　孟<lb/>
夏詔修文宣王廟及后土祠　造太白閣　秋七月地<lb/>
震<lb/>
<hi>壬辰</hi>政隆寳應十年冬造貞靈夫人祠於西陽橋外<lb/>
<hi>癸巳</hi>政隆寳應十一年重修太和橋　宋致書買象以備<lb/>
南郊鹵簿命大僚班尹子充賫象十頭如宋<lb/>
<hi>甲午</hi>天感至寳元年正月改元宋以我越為安南國王為<lb/>
<pb n="KR2i0023_WYG_003-11b"/>
國王立國號自此始　降太子龍昶為保國王立龍幹<lb/>
為太子龍昶性好色宫中有寵幸者皆私通焉王頗惡<lb/>
其無禮元妃徐氏有寵后乃使昶密傳私情以惑之欲<lb/>
徐氏自此見踈徐氏具以其狀白王因怒廢之一日王<lb/>
出視朝乳母抱髙宗從之髙宗啼不止上脫冠冠之乃<lb/>
止王竒之曰成吾業者必此兒十一月立為太子降昶<lb/>
為王<lb/>
<hi>乙未</hi>天感至寳二年秋七月王不豫后請復立保國王上<lb/>
<pb n="KR2i0023_WYG_003-12a"/>
曰為人子而不敬其親為人君而能愛其民乎甲辰疾<lb/>
大漸謂太子曰國家山竒水秀人傑地靈珠玉寳貝靡<lb/>
不生焉他國莫比也宜慎守之乙巳王薨於瑞光殿壽<lb/>
四十一廟號英宗在位三十九年改元者三葬天德府<lb/>
　　　髙宗<lb/>
諱龍幹英宗第六子也母瑞珠后姓杜氏王方二歳以<lb/>
天感至寳二年七月即位於柩前尊母瑞珠后曰照天<lb/>
至理太后上尊號曰應乾御極宏文憲武靈瑞昭符彰<lb/>
<pb n="KR2i0023_WYG_003-12b"/>
道至仁愛民理物睿謀神智化感政醇敷惠示慈綏猷<lb/>
建美功全業盛龍見神居聖眀光孝皇帝王方冲幼政<lb/>
無巨細悉委太傅蘇憲成太后有廢立意伺憲成之出<lb/>
使以金帛賂其室吕氏使語憲成憲成曰吾身居相位<lb/>
受先王顧託以輔幼主今受人之賂而謀廢立天下其<lb/>
謂我何縱使衆人皆塗其耳目而無知者則將何辭以<lb/>
對先王於地下乎太后知其謀之不濟然意終不改乃<lb/>
召憲成謂之曰公於國家可謂忠矣然公之齒亦已向<lb/>
<pb n="KR2i0023_WYG_003-13a"/>
暮而事冲幼之君公之所為其誰知之不如立長君則<lb/>
彼將徳公之賜而長保冨貴豈不韙歟憲成曰不義而<lb/>
冨且貴非忠臣義士所樂為况先王遺囑言猶在耳其<lb/>
如公議何臣不敢奉詔遂趨而出太后乃遣促召保國<lb/>
王保國且驚且喜遂以小舟由蘇歴江而入憲成乃召<lb/>
左右官職都諭之曰先王以吾與爾曹戮力王室無貳<lb/>
厥心故以幼主付託今保國王以太后命謂廢主上而<lb/>
自立汝等宜盡其忠竭其力以聽吾約束用吾命者賞<lb/>
<pb n="KR2i0023_WYG_003-13b"/>
延於世違吾命者顯戮於市汝其勉之官職都皆翕然<lb/>
聽命頃之保國王至銀河門太后召益急保國欲入官<lb/>
職都止之曰未聽詔㫖不敢奉命王茍自彊入其犯之<lb/>
者非我也兵也保國聞之慙懼而退　季秋以太后弟<lb/>
杜安順為關内憲國侯以憲成為太尉　大覽山神光<lb/>
見　孟冬盟國人於龍墀<lb/>
<hi>丙申</hi>貞符元年宋孝宗賜王安南國王之印　太尉蘇憲<lb/>
成獻白雀殿前指揮使黄玖獻白鹿<lb/>
<pb n="KR2i0023_WYG_003-14a"/>
<hi>丁酉</hi>貞符二年占城人入乂安州東界　獻六眸龜項有<lb/>
朱文　上源州首領楊倚叛<lb/>
<hi>戊戌</hi>貞符三年仲夏以生日為乾興節<lb/>
<hi>己亥</hi>貞符四年孟春地震　仲夏増修真教寺詔以其寺<lb/>
為英宗忌辰行香所　六月甲辰兩日並見　己酉太<lb/>
尉蘇憲成卒輟朝七日清膳三日初憲成寢疾惟叅知<lb/>
政事武贊唐夙夜侍側諫議大夫陳忠佐以事務頗劇<lb/>
不暇存省及疾篤太后問疾曰如有不諱其誰代之憲<lb/>
<pb n="KR2i0023_WYG_003-14b"/>
成曰平日所知惟忠佐而已太后曰贊唐日侍湯藥而<lb/>
公言不及何也對曰陛下問其可否故臣言及忠佐如<lb/>
問其侍養非贊唐而誰太后雖嘉其忠竟不用其言乃<lb/>
以杜安順聽政　禁魚鹽鐵器不得至源頭博易　王<lb/>
與太后觀僧官子弟試誦般若經又御鳳鳴殿試黄男<lb/>
辦冩古人詩及運筭孟冬又御崇章殿試三教子弟辦<lb/>
寫古詩及賦詩經義運筭等科　戊戌獻三足六眸龜<lb/>
<hi>庚子</hi>貞符五年詔三教修大内碑文定王侯入朝例　夏<lb/>
<pb n="KR2i0023_WYG_003-15a"/>
以令書家阮午為副行遣　孟秋大水永光㑹仙二殿<lb/>
地震　冬以渭龍州首領何公輔尚華陽公主<lb/>
<hi>辛丑</hi>貞符六年夏四月熒惑入南斗　大飢民死殆半<lb/>
<hi>壬寅</hi>貞符七年春三月以玉堦員外郎蕭汝翼為評簿司<lb/>
　夏杜安順進白鴉　以中書火朱遂良為中書省令<lb/>
書家以杜安順為太師輔政時人畏其威凡有獄訟胥<lb/>
吏追不逮者安順命巾車兒追之即立至時優人戯以<lb/>
一人為刑部尚書差胥追獄不至曰汝何不稱為太師<lb/>
<pb n="KR2i0023_WYG_003-15b"/>
巾車兒乎如其言果獲　冬十二月壬寅王初御經筵<lb/>
　禁不得殺牛不得以黄線縫衣裳<lb/>
<hi>癸卯</hi>貞符八年春蟲結窠子於二林寺木上色如金銀<lb/>
<hi>甲辰</hi>貞符九年冬司䝉栅鄭栅烏米栅叛王命太傅王仁<lb/>
慈討之仁慈以州人范品屯翁仲隘張顔范杜屯沛鄉<lb/>
段松屯可老仁慈直攻蕩沛萬米二栅㧞之至羅鑣寨<lb/>
為獠所襲官軍大敗仁慈奔至安檜山陷於濘為獠所<lb/>
刺而死山獠相謂曰今日有一婦人為我所刺亡卒知<lb/>
<pb n="KR2i0023_WYG_003-16a"/>
仁慈已死徧求山澤間果得其屍仁慈宦官也故似婦<lb/>
人　雨黒水　獻連穂禾藁長七尺五寸<lb/>
<hi>乙巳</hi>貞符十年春建寧王龍益帥兵一萬二千餘人伐靈<lb/>
栅山獠以報羅鑣之役軍於杜家村使招諭之首軍丁<lb/>
武官即丁創等皆降龍益盡擒之武等哀呌從人阮多<lb/>
錦以武等既被拘囚必當恐懼遂詬辱之而溺於口獠<lb/>
性兇悍遂囓其隂莖多錦以手擊之武失口多錦亦仆<lb/>
地㡬死於是龍益使官職作木魚箝武等口杖殺之而<lb/>
<pb n="KR2i0023_WYG_003-16b"/>
脯其屍　季夏暴風大起二寺門地裂<lb/>
<hi>丙午</hi>貞符十一年夏四月獲白象賜名天資象乃改元為<lb/>
天資嘉瑞元年駙馬郎保貞侯杜直獻元鹿<lb/>
<hi>丁未</hi>天資嘉瑞二年仲夏太廟震　秋西域僧至王問其<lb/>
所能曰能降虎王命祇候奉御黎能長館之遣人捕虎<lb/>
以試其術旬餘僧謂能長虎可伏矣能長以聞王命築<lb/>
檻於永平閣使僧入檻僧方禹步誦咒向虎前以杖扣<lb/>
其頭虎格執其杖僧因奏曰有惡人解臣咒術請復加<lb/>
<pb n="KR2i0023_WYG_003-17a"/>
持然後行之王從其請僧復加持乆之王欲窮其術一<lb/>
日命僧復入檻虎乃跳梁搏噬僧恐懼退却莫知所為<lb/>
倚檻而死　仲冬熒惑見<lb/>
<hi>戊申</hi>天資嘉瑞三年春二月丁卯朔日有食之　獻白鴉<lb/>
　夏造聖儀宫　季夏地震　大暴風　太師杜安順<lb/>
卒以太傅呉履信輔政　秋古宏甲叛<lb/>
<hi>己酉</hi>天資嘉瑞四年春二月朔日有食之　夏日月色赤<lb/>
如血　地震　王命太𫝊呉履信都官郎中黎能長按<lb/>
<pb n="KR2i0023_WYG_003-17b"/>
少師莫顯績訟能長等畏顯績不敢推究國人嘲之曰<lb/>
呉輔國是蘭黎都官是擊按一莫顯績但跼蹐而已時<lb/>
王尚幼顯績通於太后故當時畏之蘭擊二狂人名<lb/>
大俚僧惠明戒日等來朝<lb/>
<hi>庚戌</hi>天資嘉瑞五年春二月太后薨諡靈道　三月地震<lb/>
詔流莫顯績於歸化寨　太傅呉履信卒以太傅譚以<lb/>
䝉輔政<lb/>
<hi>辛亥</hi>天資嘉瑞六年真臘國來貢　以都官郎中黎能長<lb/>
<pb n="KR2i0023_WYG_003-18a"/>
為左輔鄧秀父為參知政事　冬十二月熒惑犯太白<lb/>
<hi>壬子</hi>天資嘉瑞七年春正月清化古宏甲叛初甲人先見<lb/>
牛跡縁於菴羅樹尋跡視之見白牛在樹上復以他岐<lb/>
而下入於江中因忽不見州人占曰牛在下之物而在<lb/>
木上乃下而在上之象因相率以反是夏詔譚以䝉發<lb/>
清化府兵擊古宏甲以䝉命多伐蕉江中以船礙賊賊<lb/>
縱横不復成陣以䝉急攻大破之擒其長黎晚等檻歸<lb/>
京師詔晩等上木馬　冬十二月迎蟾宫火疏蘇歴江<lb/>
<pb n="KR2i0023_WYG_003-18b"/>
　築石塘　演州胡□叛以䝉討擒之<lb/>
<hi>癸丑</hi>天資嘉瑞八年<lb/>
<hi>甲寅</hi>天資嘉瑞九年春真登州首領何黎叛命譚以䝉討<lb/>
擒之　仲夏永壽殿金龍頭發光　秋七月以金銀塗<lb/>
梵王帝釋像安置於二寺　設競渡宴禮於後宫　冬<lb/>
觀魚於晦是日雨雹大如馬頭死者甚衆　占城真臘<lb/>
來貢<lb/>
<hi>乙卯</hi>天資嘉瑞十年春二月王御大興門設廣照燈㑹己<lb/>
<pb n="KR2i0023_WYG_003-19a"/>
巳御天安殿設春筵燕禮　地震　五月地又震　真<lb/>
臘來貢　大疫<lb/>
<hi>丙辰</hi>天資嘉瑞十一年孟秋戊寅明離閣震　孟冬試三<lb/>
教子弟辦冩古人詩運筭賦詩經義等科賜及第出身<lb/>
有差<lb/>
<hi>丁巳</hi>天資嘉瑞十二年春三月幸龍水海口造迎蟾宫及<lb/>
行宫百餘所　秋詔國子入學　進譚以䝉爵為列侯<lb/>
<hi>戊午</hi>天資嘉瑞十三年譚以䝉言於王曰方今僧徒頗與<lb/>
<pb n="KR2i0023_WYG_003-19b"/>
役夫相半自結伴侣妄立師資聚𩔖羣居多為穢行或<lb/>
於戒場精舍公行酒肉禪房浄院私自姦滛晝伏夜行<lb/>
有如狐鼠敗俗傷教漸漸成風此而不禁乆必滋甚王<lb/>
可其奏以䝉召集國中僧徒留於穀倉度其知名者數<lb/>
十人為僧餘悉湼手還俗　王幸錦潭觀魚　秋左武<lb/>
勝廊震　王御天慶殿治判上林院獄　孟冬輔國太<lb/>
傅譚以䝉决都䕶府獄於畫關外　諒州產白錫緑銅<lb/>
大青<lb/>
<pb n="KR2i0023_WYG_003-20a"/>
<hi>己未</hi>天資嘉瑞十四年春二月王幸清化府觀捕象　夏<lb/>
地震　秋省試學生　後宫火　以䝉獻白鴉白雀<lb/>
<hi>庚申</hi>天資嘉瑞十五年仲春王幸玉山寨觀捕象　季夏<lb/>
地震　秋設競渡燕禮<lb/>
<hi>辛酉</hi>天資嘉瑞十六年<lb/>
<hi>壬戌</hi>天資寳祐元年春正月改元羣臣請王加尊號　夏<lb/>
六月地震　冬十月王幸海清行宫每夜則命樂工弹<lb/>
婆魯唱調擬占城曲其聲清怨哀切左右聞之皆泣下<lb/>
<pb n="KR2i0023_WYG_003-20b"/>
僧副阮常曰吾見詩序云亂國之音怨以怒其政乖亡<lb/>
國之音哀以思其民困今主上巡遊無度政教乖離下<lb/>
民愁困至此愈盛而日聞哀怨之音無乃亂亡之兆乎<lb/>
吾知車駕此還不再幸其宫矣後海内大亂果如其言<lb/>
<hi>癸亥</hi>天資寳祐二年正月造新宫於寢殿西中置天瑞殿<lb/>
左起陽明殿右起蟾光殿前安正儀殿上構敬天殿堦<lb/>
曰麗瑤中啟永嚴門右啟越城門堦曰銀虹後啟勝壽<lb/>
殿上構聖壽閣左構日金閣右構月寳閣周圍設廊廡<lb/>
<pb n="KR2i0023_WYG_003-21a"/>
其堦金晶月寳閣右置凉石座閣西起浴堂後構富國<lb/>
閣堦曰鳳簫後起透垣門養魚池池上構玩漪亭亭三<lb/>
面樹以竒花異木池水通於江其雕飾之工土木之麗<lb/>
古未有也初敬天閣成有鵲巢其上而產雛羣臣因之<lb/>
諌曰昔魏明帝始構凌霄閣有鵲巢焉髙堂隆曰詩云<lb/>
維鵲有巢維鳩居之今宫室初成而鵲巢之臣愚以為<lb/>
有異姓居之臣願陛下逺鑒髙堂隆之言先務克已修<lb/>
徳後乃興其工役可也王黙然良乆以問宦官范秉彛<lb/>
<pb n="KR2i0023_WYG_003-21b"/>
范秉彛曰閣成而鵲巢有產其雛者此天錫陛下本支<lb/>
百世之休徴也王悦命促修之百姓由是益困　秋七<lb/>
月知乂安州殿前指揮使杜清及州牧范延等上言占<lb/>
城國主布池為其叔布由所逐以備瀾二百餘隻載其<lb/>
妻子寓於几羅海口欲以求救八月王命輔國太傅譚<lb/>
以䝉樞密使杜安等往議其事以䝉至几羅杜安曰布<lb/>
池有船二百隻狼子野心不可盡信諺曰蟻孔潰堤寸<lb/>
煙燎屋今布池之衆豈特蟻孔寸煙之謂也願公思之<lb/>
<pb n="KR2i0023_WYG_003-22a"/>
以䝉以語清延使為之備清延曰彼以難而求救於我<lb/>
宜推誠相恤今乃反見疑貳無乃不可乎以䝉怒遂引<lb/>
軍還清延相謂曰我等已忤輔國之心必有後患不如<lb/>
反襲布池以為自全之計謀泄反為布池所覺池懼乃<lb/>
謂其衆曰我等以難而來求救於大國既無恤鄰之義<lb/>
反欲虜我為囚痛莫甚焉因伺間以誘清延清延使乂<lb/>
安人繫舟於占城備瀾以守之占城人夜以竹炬置槍<lb/>
匿船中一夜守者疲困撤備而卧占城因燒火炬投於<lb/>
<pb n="KR2i0023_WYG_003-22b"/>
其舟守者驚起莫知所為皆投於水為占城所殺及溺<lb/>
死者二百餘人清延軍大潰而布池率衆亡歸其國<lb/>
九月大黄人費郎反先是大黄人築大城門聞淋邑陀<lb/>
某邑已叛遂率衆逃歸而反　上將軍阮保良吏部尚<lb/>
書徐英珥劾奏以䝉蠧國害民莫此為甚詔降以䝉為<lb/>
大僚班初保良造聖日閣稽期以䝉怒命笞之保良佯<lb/>
為痛甚不能起以䝉叱起之保良曰杖痛如此安能起<lb/>
乎中心積怨　乙未以祇候奉御陳馨為元帥領兵討<lb/>
<pb n="KR2i0023_WYG_003-23a"/>
大黄仍命吏部尚書徐英珥率清化府兵以討之甲寅<lb/>
英珥次路沛江口陳馨與費郎遇兩軍交戰英珥救之<lb/>
皆敗為郎所殺<lb/>
<hi>甲子</hi>天資寳祐三年命輔國太保杜敬修討大黄敬修怯<lb/>
懦不敢深入乃屯於越灣分軍進攻諸道而敬修但往<lb/>
來章山安老間而已又上書言盛夏暑熱師老糧絶王<lb/>
乃召還五月又命關内侯杜英允討之又不克引退<lb/>
黄龍見於聖日閣八月又見於聖壽殿飛繞御寢門及<lb/>
<pb n="KR2i0023_WYG_003-23b"/>
於天瑞殿御座遺爪迹殆百餘所又見於後宫者三引<lb/>
其宫女黎娘置於殿頭　十月命以䝉將諸道兵築壘<lb/>
自婆溝徑以北㳂路沛江口抵文雷寨以禦大黄人<lb/>
大風<lb/>
<hi>乙丑</hi>天資寳祐四年初以䝉築壘成作樓船數十艘命富<lb/>
良弩手居其上以長索繫船尾令之曰賊至則撑船過<lb/>
江而射之如有不利則挽其船以囘及以䝉被召還京<lb/>
大黄人率其黨屯於北岸戍人如以䝉所教大黄人岸<lb/>
<pb n="KR2i0023_WYG_003-24a"/>
上鼓譟挽船卒見其勢甚盛各自驚怖棄索而走船薄<lb/>
賊岸而弩手盡為所殺官軍大潰費郎等恃其數勝遂<lb/>
率志土蠻獠官鏟等攻抜一帶鄉村焚應豐行宫及倉<lb/>
穀部落屋宇殆盡後至蜆洞為洞人邀擊大破之　秋<lb/>
八月王命侍衛都火頭阮謂往招諭大黄人謂至費郎<lb/>
與其豪長一百七十餘人出降　九月壬辰改元為平<lb/>
治龍應元年是月覽山崩　黄龍見於勝壽殿　天瑞<lb/>
殿成賜羣臣三日宴以落之王頗徇於貨利以賣官粥<lb/>
<pb n="KR2i0023_WYG_003-24b"/>
獄為事諸兩人相争田地產物而一人進納者不問其<lb/>
情理曲直皆以没官故府庫財貨山積而百姓咨怨盗<lb/>
賊蠭起<lb/>
<hi>丙寅</hi>治平龍應二年春正月王御敬天閣觀抛飛團　二<lb/>
月壬子朔日有食之　三月奉天宫火　夏五月造聖<lb/>
勲寺　冬十月重修真教寺　是歳境内既亂而王頗<lb/>
好遊幸道塗梗阻無所可適乃於應明池别為應豐海<lb/>
清行宫日率近臣宫女以遊觀為樂又以巨舟為御舶<lb/>
<pb n="KR2i0023_WYG_003-25a"/>
以小舟為兩隊使宫女伶人發橈而引其左右以倣行<lb/>
幸之儀又以臘封疋帛及海物之𩔖沈於池中令人入<lb/>
水取之以為龍宫所獻羣臣見其遊蕩無度皆畏懼莫<lb/>
敢言伶人武髙詐謂上品奉御鄭寧曰適髙過透池邊<lb/>
見一異人執手遵池而行至菴羅樹下忽引入水髙懼<lb/>
其溺不敢前頃之水忽自裂行至一處見其宫殿顯敞<lb/>
侍衛甚嚴髙問是誰所居其人曰即吾所居以管攝於<lb/>
此池也遂具杯盤與髙對飲酒䦨髙謝求歸其人惠以<lb/>
<pb n="KR2i0023_WYG_003-25b"/>
㯽榔送至菴羅樹下因忽不見其人而手中㯽榔已化<lb/>
為石矣乃知池中有神物也寧驚異具奏於王王雖聞<lb/>
其言畧無畏懼乃使以鐡厭之至冬月池水涸王謂左<lb/>
右曰有能以江水漲溢於此者吾必厚賞佞臣陳宿曰<lb/>
臣能之王以為然使行其法竟不騐一日王幸於此池<lb/>
聞城外有為剽掠者所叫而尚耽於遊逸佯為不聞王<lb/>
性畏雷每於動止之間便生驚怖近臣阮餘自言有降<lb/>
雷之術㑹雷鳴命餘降之餘仰天誦咒而雷聲愈厲王<lb/>
<pb n="KR2i0023_WYG_003-26a"/>
詰之餘曰臣戒之乆矣豈意彼猶强暴如此<lb/>
<hi>丁卯</hi>治平龍應三年大黄人費郎復反攻雜字邑　三月<lb/>
國威州救段可列王滿反　夏四月譚以䝉復輔政<lb/>
秋八月段尚段主反王命大發兵攻之譚以䝉出大通<lb/>
道保貞侯出南册道上品奉御范秉彛出可了道祗候<lb/>
火頭陳馨出扶帶道欲㑹攻尚尚密遣人賂上品奉御<lb/>
范猷請以其衆歸猷猷為力請於王王遣使召以䝉等<lb/>
軍還尚遂脱自是以䝉秉彛與猷有隙是歳王見盗賊<lb/>
<pb n="KR2i0023_WYG_003-26b"/>
蜂起乃追悔前過因下詔曰朕幼膺大業深處九重不<lb/>
知民事之艱難自納小人之言以取怨於下民既胥怨<lb/>
朕將疇依今其改過自新與民更始諸有地産業之没<lb/>
於官者悉還之<lb/>
<hi>戊辰</hi>治平龍應四年大飢餓死者相枕　冬十月大水<lb/>
十二月宋禄州人韋智剛攻諒州　以范猷知乂安州<lb/>
軍事猷言於王曰方今天下擾亂姦賊輩起或有與臣<lb/>
妬寵私為暴亂雖臣之首頗不能自保况陛下之恩徳<lb/>
<pb n="KR2i0023_WYG_003-27a"/>
乎願少加聖慮容臣使得選其壯勇以自備庶免不虞<lb/>
之禍王然之於是猷乃招納亡命鳩聚盗賊號曰侯人<lb/>
公行刼掠無所忌憚盗賊因之蠭起而國威人亦率其<lb/>
徒屯於西結文雷寨人屯於拖幕江自此道路阻絶舟<lb/>
船不通上命上品奉御范秉彛將藤州人禦之而猷又<lb/>
歸古蔑鄉與烘人尚主等㑹攻藤州藤州人請秉彛攻<lb/>
猷不克乃還<lb/>
<hi>己巳</hi>治平龍應五年春正月秉彛復帥藤人快人攻猷秉<lb/>
<pb n="KR2i0023_WYG_003-27b"/>
彛數敗秉彛怒斬其走者以徇他日復戰克之猷奔於<lb/>
烘秉彛籍其家而焚之猷與秉彛愈増怨惡　猪洞人<lb/>
阮破鄰領其部曲夜盗隊舍官府財物　宋韋智剛復<lb/>
攻諒州　戍時日夜見　三月日晷忽冥移時復見<lb/>
丁未秉彛又攻烘人尚主於衛橋烘人潰主陷於濘為<lb/>
何文雷所刺　王命祇候奉御陳馨徴猷歸京師　秋<lb/>
七月秉彛至京師將入奏事有止之曰王既先入猷言<lb/>
怒公未解秉彛曰吾事上盡忠而反為人譖耶况有君<lb/>
<pb n="KR2i0023_WYG_003-28a"/>
命吾其焉逃遂入王使執之及其子輔囚於水院欲加<lb/>
以刑其將郭卜等聞之領兵鼓譟而入至大成門為閽<lb/>
者所拒卜等刮其扉而入王聞事急促召秉彛入金晶<lb/>
堦凉石處俄而猷與其弟京等皆自御堂出以御槍殺<lb/>
秉彛及輔卜等聞秉彛死遂使軍士突入凉石處以王<lb/>
所御巾車舁秉彛屍以御席裹輔屍由越城門出下朝<lb/>
東步既而復入萬延宫逆王子忱王子旵歸於海邑壬<lb/>
寅我元祖大帥舟師詣京師逆王子旵并母元妃譚氏<lb/>
<pb n="KR2i0023_WYG_003-28b"/>
及同母妹二人歸於海邑段氏家遂於其家奉王子忱<lb/>
即位時旵家臣劉紹就元祖及遙濠人范愚言曰忱雖<lb/>
長子庶也旵雖幼嫡也惟二公圖之元祖遂與愚逆旵<lb/>
歸茫仁即位徽稱勝王降忱為王頃之旵復歸於海邑<lb/>
寓劉家村館以我元祖仲女為元妃以譚以䝉為太尉<lb/>
阮正吏為參知政事元祖為明字愚為上品奉御蘇忠<lb/>
嗣為殿前指揮使餘各有差王命猷往烘路訓練軍士<lb/>
欲伐順流人㑹烘人來迎及期而猷尚與天極公主私<lb/>
<pb n="KR2i0023_WYG_003-29a"/>
不覺移時遂與烘人相失猷乃登舟由江路而去次古<lb/>
州步陸行至麻浪阿杲社為北江人阮耨阮乃所執送<lb/>
於王子旵殺之　秋八月順流快以秉彛之死大率舟<lb/>
師攻京師前軍泊於東步由左掖門直入禁中盗取寳<lb/>
物大軍泊天河步欲從千秋門入至雨師觀為列侯髙<lb/>
舸㐲於軫園射一卒中乳舸為之撫掌諠譟士卒奔北<lb/>
而還船人疑有官軍來攻皆撑舟離岸遇北風疾吹盡<lb/>
為漂散二軍聞舟船已失皆自奔潰京城人追殺之死<lb/>
<pb n="KR2i0023_WYG_003-29b"/>
者三百餘人<lb/>
<hi>庚午</hi>治平龍應六年春正月勝嚴寺地裂　蘇忠嗣自以<lb/>
私受王子旵封爵恐罪及已乃勒兵攻快人因就海邑<lb/>
執王子旵等歸於京師丁未王命上品奉御杜廣如忠<lb/>
嗣家逆王子旵王子所署官者皆逃去以䝉竄於安朗<lb/>
鄉因與其屬謀捕諸受王子封爵者以贖其罪因移檄<lb/>
募諸道兵分為五隊以攻之以䝉領茄人及清化府人<lb/>
攻即墨鄉為其所敗於是諸道兵聞之皆引退　秋七<lb/>
<pb n="KR2i0023_WYG_003-30a"/>
月以䝉收所受王子封爵者二十八人以獻杜英允當<lb/>
門數之曰汝為國大臣既懐無君之心私受賊子封爵<lb/>
今反與吾並列吾雖不才復何顔與汝相見以䝉慚懼<lb/>
而退　彗星出　冬十月王不豫壬午王寢疾忽見二<lb/>
青衣執杖立座側王問執杖者為誰左右曰無所見是<lb/>
夜王薨於勝夀殿年三十七廟號髙宗在位三十六年<lb/>
葬天德府壽陵改元者四<lb/>
　　　惠宗<lb/>
<pb n="KR2i0023_WYG_003-30b"/>
諱日旵髙宗第三子也母元妃譚氏以治平龍應六年<lb/>
十月即位於柩前尊號曰資天統御欽仁宏孝皇帝尊<lb/>
母譚氏為太后同聽政十一月殯髙宗於崇陽殿王與<lb/>
太后及羣臣皆除服　己酉順流明字陳嗣慶帥舟師<lb/>
次細江步請其舅蘇忠嗣同赴髙宗之喪忠嗣亦相疑<lb/>
貳嗣慶乃囘軍　是月王使迎陳仲女嗣慶不應　以<lb/>
太傅杜敬修為太尉　十二月祗候奉御杜廣等執敬<lb/>
修送於忠嗣沈之大通步以敬修謀殺忠嗣故也　丁<lb/>
<pb n="KR2i0023_WYG_003-31a"/>
巳忠嗣聞關内侯杜世規與祇候奉御杜廣小侍衛人<lb/>
火頭費例謀廢立因引軍至興聖巷遇廣例欲襲之以<lb/>
廣例軍衆乃陽與謀曰主上初喪民情未定盍各屏兵<lb/>
甲自詣朝省同謀協力以匡王室不亦善乎廣例以為<lb/>
然遂許諾㑹日暮約以明早是夜忠嗣更増軍士多於<lb/>
前日欲圖廣例明日廣例如約先㑹於秘書閣以待忠<lb/>
嗣忠嗣至四達亭先遣禆將陶判將兵由右掖門入屯<lb/>
沙墀龍墀使阮字阮陁羅屯千秋門時例方飯見列侯<lb/>
<pb n="KR2i0023_WYG_003-31b"/>
髙舸命之食舸曰事急矣食可乎例問故曰忠嗣軍士<lb/>
倍於前日欲圖子矣例乃投箸而起執戈就龍門窺之<lb/>
見陶判軍鼓譟而入例進擊殺一人退保門内又聞千<lb/>
秋門有屯軍遂由越門出延具門為判軍所追例以戈<lb/>
撃之又殺一人判軍少止例至千秋門遂脫判引軍襲<lb/>
世規世規竄於髙宗柩下求之弗獲忠嗣執其守殯閹<lb/>
豎問世規所在豎猶畏世規乃佯以手加額而指之隨<lb/>
指而求乃獲世規忠嗣命斬於東市先斫二脛次解胷<lb/>
<pb n="KR2i0023_WYG_003-32a"/>
脊及臂世規神色自若後剖其腹乃死是日忠嗣收小<lb/>
侍衛人譚入殺於長廣門外以入附於皇子忱杜廣亦<lb/>
殺寄班武利於門外　己未以忠嗣為招討大使譚以<lb/>
䝉為太尉　辛未詔斬杜英允尹亭阮元阮仁於封坡<lb/>
　進以䝉王爵<lb/>
<hi>辛未</hi>建嘉元年春正月王復使迎陳仲女嗣慶不應　乙<lb/>
丑選文臣為都䕶府士師　癸酉復迎陳仲女嗣慶使<lb/>
内殿直馮仇周與其禆將潘隣阮硬送仲女於京師㑹<lb/>
<pb n="KR2i0023_WYG_003-32b"/>
忠嗣與廣戰於朝東門乃泊於大通步　己卯忠嗣假<lb/>
兵於隣硬廣軍大潰閏月獲廣等　庚寅立陳仲女為<lb/>
元妃　辛丑王與太后御景延門聽杜廣訟廣等七人<lb/>
皆斬　三月以招討大使關内侯蘇忠嗣為太尉　夏<lb/>
四月葬髙宗　阮字偏將阮□告忠嗣曰字欲殺公女<lb/>
壻阮麻邏因而反忠嗣怒奪字兵權字懼奔國威　六<lb/>
月忠嗣夜如嘉林第與天極公主私通為其夫關内侯<lb/>
王尚所殺時字聞忠嗣已死乃還京師夜帥部黨盗御<lb/>
<pb n="KR2i0023_WYG_003-33a"/>
府貨物王怒詔捕字甚急字竄於枯柵山獠數月衣食<lb/>
窘乏將謀歸嗣慶至灘邑邑中父老遮道請留曰此地<lb/>
困於山獠乆矣明公茍能少留則一帶邑皆䝉全活其<lb/>
德公者不少字乃决意居之大㑹邑人屠牛歃血而盟<lb/>
諭以利害衆皆許諾字以其得衆乃引兵攻破山獠斬<lb/>
首而還又為莽人數十餘各執火炬夜置山獠柵使人<lb/>
守之戒曰汝見山獠屋火起則速燃其炬而諠譟夜半<lb/>
使阮局焚山獠屋守者見火發亦燃其炬而譟山獠驚<lb/>
<pb n="KR2i0023_WYG_003-33b"/>
起倉皇欲拒戰疑前後兵衆不敢出俱向柵前而射又<lb/>
恐字引兵至乃降自此一帶郡縣皆為字有阮麻邏以<lb/>
忠嗣之死往說我太祖請進兵安輯快諸邑麻邏與其<lb/>
妻蘇氏登舟欲如順流道遇忠嗣將阮貞為所殺遂虜<lb/>
蘇氏以歸蘇氏使人訴於太祖太祖怒貞非義遂謀圖<lb/>
貞嗣慶葬忠嗣於穫鄉太祖次海邑使召貞貞不至乃<lb/>
使蘇氏誘以殺之　烘人攻黄㸃隘嗣慶使賴靈率兵<lb/>
與快將阮堂拒之堂為守隘人所擒以致於烘嗣慶怒<lb/>
<pb n="KR2i0023_WYG_003-34a"/>
決江水灌諸邑而還快人失望歸附於烘尚與文雷乃<lb/>
譖嗣慶於王曰嗣慶將發兵赴京師欲圖改立王怒秋<lb/>
七月詔諸道兵討嗣慶降元妃陳氏為御女　烘人段<lb/>
尚段文雷引兵㑹師詔進尚侯爵　太傅户翊罷詔譚<lb/>
以䝉復聽政　嗣慶引兵伐麻雷人丁感敗之而還<lb/>
冬十月嗣慶復伐其邑先攻隊山殺獲甚多感奔山獠<lb/>
　烘人攻南柵范武等降之使其將段持耒守之持耒<lb/>
不能招集其衆為武所襲殺持耒於芮邑烘人又率衆<lb/>
<pb n="KR2i0023_WYG_003-34b"/>
渡江攻南册南册人竄於竒特山武縊而死南册人使<lb/>
求救於嗣慶嗣慶使其將丁瑰將兵擊烘烘人敗走瑰<lb/>
經畧諒州至三峙山盡有其地十二月嗣慶大發兵次<lb/>
細江歩太后聞軍至疑有廢立意嗣慶乃剪髮誓天又<lb/>
使天貞公主奏言已意無他太后亦不之信太后夜令<lb/>
收仁國王及王子第六郎第七郎並沈於御堂井以杜<lb/>
改立之萌既而使舁其屍積於琳光宫門外侍臣皆畏<lb/>
太后不敢視惟小官鄭道哭之甚哀曰先君焉往使三<lb/>
<pb n="KR2i0023_WYG_003-35a"/>
子如是乎髙宗初薨童有謡曰髙宗葬未畢三屍積為<lb/>
一<lb/>
<hi>壬申</hi>建嘉二年春正月王及太后幸冷涇洲百官就其洲<lb/>
迎駕還宫　順流明字陳嗣慶與阮字㑹於朝東步誓<lb/>
為刎頸交盡忠報國共平禍亂乃分大江之兩岸各自<lb/>
統率自土塊至那岸㳂北江道及陸路鄉邑屬於嗣慶<lb/>
自京岸至烏鳶屬於字期以三月㑹攻烘人　庚戌進<lb/>
嗣慶侯爵諡彰誠　以太后弟譚經邦聽政　嗣慶還<lb/>
<pb n="KR2i0023_WYG_003-35b"/>
細江步　丁瑰攻諒州降之掠天極公主家財物而去<lb/>
　二月字攻吉利人呉賞於武髙為流矢所中乃還居<lb/>
西陽巷旬餘誤與婦人合毒氣復發而卒王使人招撫<lb/>
其衆為其佐阮局所殺王大怒自將討局於西陽城外<lb/>
至普喜巷官軍大敗失王所御寳劒王策馬而還至窰<lb/>
作巷乃脫王與太后幸東岸大僚班杜賞第欲幸諒州<lb/>
嗣慶聞之乃引軍至京師使其將頼靈潘隣等兵至賞<lb/>
第迎車駕還宫王驚疑是夜幸諒州靈鄰等執鞚叩頭<lb/>
<pb n="KR2i0023_WYG_003-36a"/>
請留乃止明日彰誠侯陳嗣慶次東岸步迎之乃還駐<lb/>
駕於慈調步嗣慶使人洒掃聖儀宫車駕居其宫王與<lb/>
太后詣佛前誓曰朕以菲德忝嗣瑤圖致遭亂離將墜<lb/>
前業以至宫駕屢為播遷今欲遜於天位以讓賢德言<lb/>
訖引刀欲剪其髮嗣慶及群臣皆叩頭流血乃止　庚<lb/>
午車駕還宫　彰誠侯嗣慶次於鶴橋是日命文武百<lb/>
僚皆聽命於彰誠　夏四月嗣慶攻烘人於池邑　冬<lb/>
十二月譚經邦等以内明字尹信翊罪狀聞於嗣慶嗣<lb/>
<pb n="KR2i0023_WYG_003-36b"/>
慶怒發兵𫝊龍城使殿前指揮使阮硬將官職都入禁<lb/>
中大呼曰信翊阿諛上意瀆亂國經出入柩庭不分名<lb/>
分臣請除之毋汚清議信翊大懼乃竄於香閣上硬突<lb/>
入捕送於嗣慶繋鐡索五重送於美禄館<lb/>
<hi>癸酉</hi>建嘉三年春正月太后密遣小侍衛火頭王常徴扶<lb/>
樂道將潘世北江道呉乃等約以是月甲寅共發兵襲<lb/>
嗣慶甲寅常世等進襲嗣慶軍於大興門外欲因之遂<lb/>
入後宫擒其母蘇氏范市知其謀乃潛將蘇氏踰城登<lb/>
<pb n="KR2i0023_WYG_003-37a"/>
舟而遁時軍中不設備見乃至皆奔潰嗣慶在大通歩<lb/>
不之知　辛酉嗣慶引軍入禁中焚翫蟾橋囘軍大通<lb/>
歩　嗣慶使人如北江召其將阮嫩嫩至繋以鐡索五<lb/>
重　壬戌王幸土塊營太尉譚以䝉及烘侯段尚皆來<lb/>
㑹王命尚及以䝉攻嗣慶　二月王自將撃嗣慶於米<lb/>
所　嗣慶攻國威州降之　三月王與太后還聖儀宫<lb/>
　乙丑嗣慶縱信翊歸京師因厚賂而謂之曰公此歸<lb/>
善為吾言於兩宫明其始終臣節勿聽小人之言使予<lb/>
<pb n="KR2i0023_WYG_003-37b"/>
得以保全性命信翊至京王問嗣慶信翊言嗣慶有篡<lb/>
逆之心王與太后益忌之　庚午王及太后還大内<lb/>
夏四月王命以䝉往井州側三帶江諸軍以攻嗣慶<lb/>
五月丁卯越城門震　六月正儀殿震　秋七月以尹<lb/>
信翊復為太傅進侯爵　南冊人范以等撃丁瑰走之<lb/>
　九月嗣慶開阮嫩鐡索嫩為人狀貌瑰異襟量倜儻<lb/>
雖居縲絏神色自若見勇士跳距帶鐡索跳之過於勇<lb/>
士嗣慶見而異之復以為將以母姨之女妻之仍授以<lb/>
<pb n="KR2i0023_WYG_003-38a"/>
神溪个屢二邑嗣慶將丁瑰反嗣慶執而殺之<lb/>
<hi>甲戌</hi>建嘉四年正月彰誠侯嗣慶㑹諸道兵盟於東扶列<lb/>
杜太尉祠欲攻京師嗣慶分水陸二道潘隣阮嫩將國<lb/>
威兵由平樂道攻陸路嗣慶自領舟師次拖幕江我太<lb/>
祖及嗣慶攻瀘江右岸陳守達陳獻琛阮硬攻瀘江左<lb/>
岸王犁阮改攻朝東歩浮梁王自將討嗣慶㑹大霧黒<lb/>
昏舟人莫辨至米所遇犁改軍未交戰犁改鼓譟勒兵<lb/>
官軍自潰軍士皆棄舟登陸而走犁改獲龍舟我太祖<lb/>
<pb n="KR2i0023_WYG_003-38b"/>
欲進攻瀘江右岸至安沿步遇譚以䝉及安仁王領北<lb/>
江道諸軍來悉以鋭師逆戰二軍皆敗守度獻琛等乗<lb/>
勝進至慈調歩又克之隣等遂至椰市遇烘將段禁武<lb/>
忽等擊之皆敗走度東步浮梁而歸時王在茶亭聞諸<lb/>
軍皆敗大懼命駕入禁中迎太后共上船欲奔諒州過<lb/>
天德大室以䝉慟哭止之曰諒州道路遼逺地多瘴氣<lb/>
非其所安今陛下避難而適彼譬如逃熱而趨火有何<lb/>
益乎願少留於此使臣等率烘人復與彼戰以為後圖<lb/>
<pb n="KR2i0023_WYG_003-39a"/>
萬一不利然後行幸亦未為晚王從之以䝉召烘人不<lb/>
至因奔於烘上深以為憂己卯幸諒州車駕至芮曳鄉<lb/>
阮順第少歇是夜又行至多感鄉鄭農家農進膳食畢<lb/>
又去宿朱麻洞陶年第嗣慶在鶴橋分命將帥招撫諸<lb/>
道新集兵賴靈守義住潘鄰守超𩔖守度守朗隘范茄<lb/>
守貧隘阮嫩守北江時守度遇烘人段尚段文雷段可<lb/>
如兵與戰烘人奔北王聞嫩守北江遂命安鐡將申長<lb/>
申荄等拒於芮曳原並為嫩所殺王乃與太后奔於牧<lb/>
<pb n="KR2i0023_WYG_003-39b"/>
寓關内侯王尚第數日嗣慶乃剪髪使人以獻於王及<lb/>
具言已意謂臣見群小在側壅遏忠良蔽惑聖聰民情<lb/>
鬱抑無由上達故因國人之怒起兵以討此輩剪除禍<lb/>
根以慰衆心耳至於君臣之分不敢少犯豈意深負專<lb/>
征之罪致使車駕播遷自揆臣身罪當萬死願陛下少<lb/>
霽威怒返駕京師以副人望王不省　嗣慶又使譚經<lb/>
邦率百官備法駕迎王還京王欲從之群臣皆喜信翊<lb/>
言於太后曰彼人乆蓄異心欲設計以俘囚耳何謂迎<lb/>
<pb n="KR2i0023_WYG_003-40a"/>
耶願陛下再三思之太后然之明日王命駕還入白太<lb/>
后太后曰王以國家之重不得不歸老母將何歸乎王<lb/>
知太后無還意遂與之幸古弄經邦等皆遮道攀馬首<lb/>
涕泣曰京師四方所觀望也舍此不歸欲將何往又曰<lb/>
臣觀嗣慶之心忠赤無二陛下何疑焉王油然下馬謂<lb/>
群臣曰國家不幸遭此多故今太后逺渉艱險朕其敢<lb/>
離朝夕之省問哉促駕而行時扈蹕者多散去惟内侍<lb/>
判首陳欣等三十人與俱王與太后登舟幸三峙山寓<lb/>
<pb n="KR2i0023_WYG_003-40b"/>
黄伍舍乆之以水土不便乃退次湯歩是夜稅駕於象<lb/>
奴村二月辛未車駕入鳳山旬餘復還南册　戊申彰<lb/>
誠侯嗣慶召諸王及百官議改立乃使人迎英宗子惠<lb/>
文王赴鶴橋立之　是日収太后族譚經邦等並加鐡<lb/>
索囚於美禄　癸亥盟國人於龍墀三月惠文王即位<lb/>
於天安殿改元乾寧號元王是日大雷雨　烘人段軟<lb/>
攻北江東究山東究人不設備見軟來以為大軍齊至<lb/>
遂大潰軟素勇悍得勝益驕遂焚屋舍殺掠雞犬殆盡<lb/>
<pb n="KR2i0023_WYG_003-41a"/>
因解甲登山寺撞鐘為樂時諸寺戍人皆撞鐘嫩聞鐘<lb/>
以兵邀而擊之殺軟等嫩乗勝追之至法橋為烘人段<lb/>
宜伏於橋下以戈擊之透鐵甲傷背引兵而退初嫩以<lb/>
東究與烘接境恐烘人掩襲救之不及預戒戍卒曰見<lb/>
烘人則各撞寺鐘以為警急令嫩聞而來救至是軟誤<lb/>
撞寺鐘故為所敗　夏四月甘蔗將軍潘具反嗣慶囚<lb/>
之於美禄甘蔗將軍杜備反嗣慶使潘隣捕之為其所<lb/>
敗復使賴靈往救之又敗太祖以二軍之敗乃自將擊<lb/>
<pb n="KR2i0023_WYG_003-41b"/>
之不克而還　北江阮嫩反嗣慶因歸其妻嗣慶殺義<lb/>
信王於窰潭以其與嫩通謀是日嗣慶發兵畧官府金<lb/>
銀貨物因迎元王赴利仁行宫使賴靈焚京都宫室十<lb/>
九所　嗣慶次大通步築壘於義住　嗣慶將潘鄰欲<lb/>
舉兵應嫩謀泄嗣慶斬於大通州　六月嗣慶攻嫩於<lb/>
聖儀宫焚其宫　丙午王與太后自南栅囘宿於太室<lb/>
是日以北江道將軍阮嫩為侯　丁未至大内太后密<lb/>
詔扶樂道將軍潘世誘烏金侯阮八殺之擊八傷頰賴<lb/>
<pb n="KR2i0023_WYG_003-42a"/>
士卒急救遂免　秋七月戊辰詔築壘自萬春城門至<lb/>
盖市以禦嗣慶　八月北江侯嫩攻烏金侯八於西陽<lb/>
橋　己酉嗣慶使譚弼獻土物　九月嗣慶使阮硬送<lb/>
經邦還京師具言已意無他王聞硬至益懼遂幸畨琴<lb/>
巷尹播家硬去乃還宫　壬寅試僧官子弟　癸未左<lb/>
輔阮正吏擅取武庫器械詔捕之正吏懼奔北江　丁<lb/>
亥嗣慶引兵犯闕王與太后幸兵㑹是日嗣慶縱軍士<lb/>
虜御府財物因焚其宫室及京城人家殆盡　己未王<lb/>
<pb n="KR2i0023_WYG_003-42b"/>
與太后還京師見宫室盡為焚蕩遂次泰和橋側祝聖<lb/>
祠使築茅屋居之<lb/>
<hi>乙亥</hi>建嘉五年春正月詔曰陳嗣慶聚兇黨㓂攘京師水<lb/>
陸戰攻痛關宗社爰於去冬虐燄逾熾率彼師徒肆行<lb/>
貪虐虜掠我財物焚蕩我宫室以至京城巷陌化成灰<lb/>
燼朕因億兆臣庻之怒賴一祖六宗之靈躬舉六師親<lb/>
行征討咨爾將帥之衆士卒之徒咸聽詔言各盡乃心<lb/>
用塞朕意　嗣慶引軍屯究連分其將士屯九臯究翁<lb/>
<pb n="KR2i0023_WYG_003-43a"/>
以禦嫩仍遣快路將軍阮堂阮□守地民堂□復與嫩<lb/>
通謀以攻嗣慶嗣慶又使賴靈守安㳂扶列自往攻堂<lb/>
□及嫩　王使人攻安沿扶列克之　二月封北江侯<lb/>
嫩為王　義住人朱停以其邑附嫩　三月嗣慶攻快<lb/>
鄉㧞之堂與其子吐出降於是嗣慶遣堂□築黄壘安<lb/>
唎築安家壘楊慈築公主壘嫩又攻唎及堂□皆克之<lb/>
嗣慶聞堂敗乃引兵救之仍使其將守慶獻琛陶判屯<lb/>
於欄橋攻嫩將費探敗之　五月嗣慶以其妹陳三娘<lb/>
<pb n="KR2i0023_WYG_003-43b"/>
妻於堂　王謂群臣曰朕欲遜於位卿等以為何如群<lb/>
臣皆涕泣止之王不聽乃與太后引刀剃髪是日王自<lb/>
泰和營幸張耕鄧老第囘駕西陽橋紙作巷内寄班杜<lb/>
安宅　嗣慶攻大黄軍潰其將阮堂溺死　秋七月嗣<lb/>
慶焚洞仁宫王使迎靈仁太后神主歸於祝聖祠　冬<lb/>
十月聽上林院獄　十一月嗣慶送還平天冠　十二<lb/>
月構草殿於杜安宅<lb/>
<hi>丙子</hi>建嘉六年春正月王與太后御草殿視朝嗣慶還金<lb/>
<pb n="KR2i0023_WYG_003-44a"/>
椅　三月雨雹上命捕刼人於機舍巷為杲將杜乙所<lb/>
擊上命召乙乙不應命顯信王八討乙乙終不服　五<lb/>
月杲將杜芮攻可戊午上幸外寨因遣使請兵於嗣慶<lb/>
以討芮芮奔於嫩　己巳徙列侯杜芮為犒甲　甲辰<lb/>
王與夫人陳氏夜如順流軍歸嗣慶天明遇其將王犁<lb/>
以舟來迎時太后及王子公主皆遜於烏金嗣慶見王<lb/>
大喜將士皆歡欣鼓舞自是王與嗣慶决意攻北江王<lb/>
嫩顯信王八烘人段文雷歸化何髙等　甲辰太后至<lb/>
<pb n="KR2i0023_WYG_003-44b"/>
安唱時嫩髙以太后命攻慈亷諸邑皆抜之　庚戌嗣<lb/>
慶起草殿於西扶列其規模一倣大内　顯信王阮八<lb/>
降　詔明字馮佐周為招討使　甲辰王次於慈亷命<lb/>
嗣慶討嫩　詔徒嫩為兵　秋八月顯信王八反陷兵<lb/>
合邑將杜細奔丹鳳　冬十二月進我太祖爵列侯馮<lb/>
佐周賴靈並關内侯以嗣慶為太尉贊拜不名太祖長<lb/>
子桏為關内侯嗣慶長子海為王又以太祖為内侍判<lb/>
首每大宴禮賜坐局天安殿<lb/>
<pb n="KR2i0023_WYG_003-45a"/>
<hi>丁丑</hi>建嘉七年夏四月太尉分諸軍為六道討嫩嫩引兵<lb/>
出其不意擊范恩恩軍陷於冷涇潭口為嫩所殺者五<lb/>
十餘人嫩乗勝復襲隘道遇太尉軍交戰嫩軍遂潰<lb/>
王御凉石座聽范恩敗軍訟貶恩小侍衛人杖八十<lb/>
仲夏烘人段尚舉衆降封尚為王　太尉引兵攻峯州<lb/>
真那諸邑皆抜之丁卯峯州諸屬邑皆出降太尉復引<lb/>
軍攻顯信王八克之八奔安樂栅自此一帶鄉邑悉平<lb/>
　起萬嵗山五峯　永壽殿火　孟冬甲寅地夜震<lb/>
<pb n="KR2i0023_WYG_003-45b"/>
王觀魚於隊山<lb/>
<hi>戊寅</hi>建嘉八年仲春以麻論栅山獠明字白浪為列侯<lb/>
孟夏幸究連州觀捕魚　戊寅幸舊京食荔支　詔諸<lb/>
獄案成先令審刑院官預加考訂然後聞奏　己未地<lb/>
震　我太祖領諸道兵圖嫩於北江仍命決其隄以灌<lb/>
諸鄉邑賴靈隨其水勢攻之嫩軍大潰獲嫩妻子嫩以<lb/>
百餘人退保扶寧是日太尉引兵至弩驛歇坐戯指木<lb/>
上小枝謂左右曰吾為君等射中此枝一發而中衆皆<lb/>
<pb n="KR2i0023_WYG_003-46a"/>
驚服坐頃其驛為頽壓覆太尉衆大懼撤尾木以出之<lb/>
而太尉無恙　以關内侯賴靈知乂安州事太祖與太<lb/>
尉嗣慶以其妹陳三娘嫁烘侯段文雷文雷勇敢有智<lb/>
畧能得衆心故烘人多歸之　七月大水<lb/>
<hi>己卯</hi>建嘉九年春二月丙辰雨雹　乙丑王聽都䕶府訟<lb/>
降上林院士師阮宣及其子分鄧盛為書家　夏六月<lb/>
以劉琰為上林院士師　乙丑王幸舊京朝東步觀諸<lb/>
軍攻嫩不克　南冊范以卒初太尉使王犁等將兵向<lb/>
<pb n="KR2i0023_WYG_003-46b"/>
南冊與以㑹謀共伐嫩㑹以疾篤嗣慶使醫石章往治<lb/>
之未至而卒乙巳嗣慶發兵往南冊道遇犁等還怒其<lb/>
不留欲刑之因使將軍阮改阮木引兵徑至平橋時嫩<lb/>
已先據其邑改木力戰争之嫩兵自潰太尉自陸路向<lb/>
安丁橋遇將軍自挑謂嫩兵已傅於安丁洞太尉使攻<lb/>
之不克太尉復攻平槁南冊將黄个卒阮利皆出降南<lb/>
冊平　仲秋王御長廣門觀秋社　冬十二月嫩病篤<lb/>
太尉軍於朝東步而嫩已死庚午嫩將費探送太后及<lb/>
<pb n="KR2i0023_WYG_003-47a"/>
王子公主等於太尉以降嫩大將阮盈竄於侍降險林<lb/>
逾五日自度計窮乃獻名馬以降北江平<lb/>
<hi>庚辰</hi>建嘉十年春正月以上品奉御陳豹為關内侯陳獻<lb/>
琛為列侯阮佐時知審刑院事　季春雨雹　三月後<lb/>
宫震　夏四月太尉嗣慶與太祖等發兵攻歸化寨何<lb/>
髙分為二道太尉及太祖由歸化江賴靈潘具由宣光<lb/>
江兩道俱進具陷於澤為髙將阮乃所斬髙聞太尉軍<lb/>
四面圍之最急遂與其妻子俱縊而死自是上源路三<lb/>
<pb n="KR2i0023_WYG_003-47b"/>
帶江等皆平太尉以潘具死國請追封明信王　六月<lb/>
己未朔兩日並見　仲秋新宫成　冬十一月王幸扶<lb/>
列步觀鬭舟<lb/>
<hi>辛巳</hi>建嘉十一年季夏惠文王薨即元王也輟朝五日清<lb/>
膳三日　秋九月戊申幸美禄太尉第<lb/>
<hi>壬午</hi>建嘉十二年秋八月彗星見於西南方　孟冬王與<lb/>
太后御天安殿觀太尉子顯道王海納昏禮　九月大<lb/>
水<lb/>
<pb n="KR2i0023_WYG_003-48a"/>
<hi>癸未</hi>建嘉十三年春正月太尉使人收寳信侯賴靈靈縊<lb/>
而死　孟冬太尉伐䝉栅山獠　十二月己夘輔國太<lb/>
尉陳嗣慶卒於扶列第王與太后臨其喪哭之盡哀諡<lb/>
建國王　己丑地震　是冬虎入諸村邑<lb/>
<hi>甲申</hi>建嘉十四年春正月丁未葬建國王於美禄是春以<lb/>
太祖為輔國太尉馮佐周為内侍判首進上品侯陳豹<lb/>
爵為王諡顯誠　季秋自上源頭至京師江水赤如血<lb/>
　冬十二月外寨佛跡山裂長三十丈<lb/>
<pb n="KR2i0023_WYG_003-48b"/>
<hi>乙酉</hi>建嘉十五年命太祖討乂安州降之　王御大興門<lb/>
觀設藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>詔國中淑女觀之　夏彗星見　六月王遜<lb/>
位於第二昭聖公主諡昭王尊王為太上王改元天彰<lb/>
有道　己卯盟國人於龍墀　冬十二月　王以女主<lb/>
而幼為憂召馮佐周謀曰朕以不德獲戻於天絶無繼<lb/>
嗣傳位於女以一隂而御羣陽衆所不與必致悔亡以<lb/>
吾觀之莫若逺法唐堯近體仁祖擇其賢者而授之今<lb/>
所見太尉仲子某年雖冲幼相貌非常必能濟世安民<lb/>
<pb n="KR2i0023_WYG_003-49a"/>
欲以為子而主神器仍以昭王配之卿等為朕言於太<lb/>
尉太祖亦未之信左輔阮正吏謂太祖曰阮氏之有國<lb/>
也賢君六七作其餘德遺澤入人也深一旦遽以異姓<lb/>
為嗣意其試之以觀我何如耳茍因而受之天下必謂<lb/>
太尉實有篡逆之志太祖欲從之上品奉御陳守度曰<lb/>
左輔之言非也假如上王有子反欲遜於二郎揆之於<lb/>
義則不可奉詔今以無嗣欲擇賢而付之此乃上王逺<lb/>
法堯舜之真讓又何疑哉况天位不可久曠而上王遜<lb/>
<pb n="KR2i0023_WYG_003-49b"/>
避之意已决别選他姓為嗣雖欲不臣事之其可得乎<lb/>
且上王以二郎為嗣乃天意也天與不取反受其咎願<lb/>
太尉熟思之冬十二月命内侍判首馮佐周内行遣左<lb/>
司郎中陳智宏將内外文武臣僚領龍舟備法駕赴星<lb/>
罡府迎我太宗以是年十二月初一日受禪即位於天<lb/>
安殿尊順貞皇后為太后降昭王為昭聖王后改元建<lb/>
中太上王與其母譚太后出居扶列寺號惠光禪師以<lb/>
建中二年八月丙戌薨於善教寺廟號惠宗在位十五<lb/>
<pb n="KR2i0023_WYG_003-50a"/>
年有竒改元者一曰建嘉凡十五年壽三十三殯於安<lb/>
華府寳光寺<lb/>
　　　　右阮朝自太祖至惠宗凡八主始庚戌終乙<lb/>
　　　　酉共二百一十六年而亡<lb/>
　<lb/>
　<lb/>
　<lb/>
　<lb/>
<pb n="KR2i0023_WYG_003-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　越史畧卷下<lb/>
</p>
<p>
</p>
  </div>
</body>
</text>
</TEI>
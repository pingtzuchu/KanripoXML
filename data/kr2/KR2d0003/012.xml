<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建康實録巻十二</head> <lb/>
    <p>
<pb n="KR2d0003_WYG_012-1a"/>
欽定四庫全書<lb/>
　建康實録巻十二<lb/>
　　　　　　　　　　　　　唐　許嵩　撰<lb/>
　宋<lb/>
　　太祖文皇帝<lb/>
太祖文皇帝諱義隆小字車兒武帝第三子也晉義熈<lb/>
三年生於京口十一年封彭城縣公永初元年封宜都<lb/>
郡王鎮西將軍荆州刺史加都督時年十四長七尺五<lb/>
<pb n="KR2d0003_WYG_012-1b"/>
寸博渉經史善𨽻書是嵗來朝㑹武帝當聴訟乃遣上<lb/>
訊獄囚辯斷稱㫖武帝甚恱景平初有黒龍見西方上<lb/>
䕃五色雲隨之二年江陵城上有紫雲望氣者以為帝<lb/>
王之符當在西方其年少帝廢百官議所立徐羨之傅<lb/>
亮等以禎符所集備法駕奉迎入承皇統立行臺於江<lb/>
陵尚書令傅亮奉表進璽紱州府佐吏並稱臣請題榜<lb/>
諸門一依宫省上皆不許敎州府國綱紀宥所統内見<lb/>
刑是時司空徐羨之等新有弑害及鑾駕西迎人懐疑<lb/>
<pb n="KR2d0003_WYG_012-2a"/>
懼唯長史王曇首司馬王華南蠻校尉到彦之共明朝<lb/>
臣並無異志因曰諸公受遺不容背貳且勞臣舊將内<lb/>
外充滿今兵力足以制物夫何所疑甲戌乃發江陵命<lb/>
王華知州府留後事令劉彦之監襄陽車駕在道有黒<lb/>
龍負上所乘之舟左右失色上謂王曇首曰此乃夏禹<lb/>
所以受天命我何徳以堪之及至都羣臣迎拜於新亭<lb/>
先謁初寧陵次入中堂百官奉璽紱冲讓未受勸請數<lb/>
四乃從之景平二年秋八月丁酉皇帝即位於太極殿<lb/>
<pb n="KR2d0003_WYG_012-2b"/>
詔曰朕閔凶在疚遭家不造崇基景業將墜於地永樂<lb/>
太后深鑒安危股肱忠臣協謀同力用集大命於予一<lb/>
人兢兢憂懼罔識攸處思與萬國享兹惟新其大赦天<lb/>
下改元為元嘉<lb/>
元嘉元年文武各進位二等逋租宿調一切放免戊戌<lb/>
追復廬陵王國庚子詔撫軍將軍領䕶南蠻校尉武陵<lb/>
公謝晦為荆州刺史京師精田多割賜之將行色自矜<lb/>
過辭叔父澹澹問以年晦曰三十有五澹曰昔荀中郎<lb/>
<pb n="KR2d0003_WYG_012-3a"/>
二十七為北府都督卿方之老矣晦有慙色癸亥以徐<lb/>
羨之為侍中司徒南平公王宏司空建安公檀道濟征<lb/>
北將軍武陵公傅亮散騎常侍左光祿大夫開府儀同<lb/>
三司始興公食邑各四千戸甲辰封皇第五弟義恭為<lb/>
江夏王第六弟義宣為竟陵王第七弟義季為衡陽王<lb/>
各食邑五千户丙午徐羨之遜位不許九月辛酉給彭<lb/>
城王義康謝晦檀道濟鼓吹各一部丙寅追尊所生胡<lb/>
婕妤曰章皇太后陵曰熙寧丙子立皇后袁氏冬十一<lb/>
<pb n="KR2d0003_WYG_012-3b"/>
月己丑以王華為侍中壬戌追贈后父袁湛為侍中左<lb/>
光祿大夫開府儀同三司是嵗大旱置竹林寺<hi>案原註寺記元</hi>
<hi>嘉元年外國僧毗舍闍造又置下定林寺東去縣城一十五里僧監造在蔣山陵里也</hi>
二年春正月丁酉朔范泰上疏曰元正改律品物惟始<lb/>
頃旱魃為虐元陽愆度通川燥流異井同竭老弱不堪<lb/>
逺汲貧寡疲於負水租輸既重賦税無降臣年過七十<lb/>
尋春秋之意察洪範之言王澤不流於四方伏願推忠<lb/>
恕之仁矜不逮之獄遊心民瘼措意幽冥如此則苞桑<lb/>
<pb n="KR2d0003_WYG_012-4a"/>
可係危幾無兆而災害自消也故夏禹引百姓之罪殷<lb/>
湯甘萬方之過天髙聴卑吉凶在人循末俗者難為風<lb/>
改正音者易為雅書奏乃棄官如東陽丙寅徐羨之傅<lb/>
亮上疏歸政言自大禮告終鑚燧三改大明佇耀逺近<lb/>
傾屬帝不許書三上帝又辭羨亮重請曰伏願以宗廟<lb/>
為重百姓為心𢎞大業以嗣先軌隆聖慈以増徽烈愚<lb/>
瞽所獻情盡於斯帝乃許之於是徐羨之避位歸第侍<lb/>
中程道惠等勸奉詔攝職羨之舊與高祖深相結無他<lb/>
<pb n="KR2d0003_WYG_012-4b"/>
學術而局力堅正沉宻少言憂喜不形於色及居宰輔<lb/>
雅允朝望<lb/>
裴子野曰昔王鳯待罪杜欽説而起之終於漢室中興<lb/>
王氏覆族王韶之説徐公竟速三家之禍人之多言鮮<lb/>
有不敗甚哉夫君子之為人謀也外審治亂内定枉直<lb/>
主於忠信加以篤誠故其詞寡而利溥道大而義明患<lb/>
難靜於一朝風流振乎百世豈惟喋喋矜耳恱色而已<lb/>
哉以詔之交謟於亂惜矣<lb/>
<pb n="KR2d0003_WYG_012-5a"/>
辛未拜郊大赦天下二月乙巳䇿秀才于中堂庚子徴<lb/>
戴顒為國子博士不就顒父逵髙尚不仕顒兄勃又隠桐<lb/>
廬山嘗久病顒慨然曰本謂隨兄得閒非有心語黙至於<lb/>
窮困顒之罪也請行干祿之事以為藥石之資可乎求為<lb/>
海虞令事未行而勃卒顒亦止衡陽王義季鎮京口常與<lb/>
顒㑹竹林寺野服鼓琴談宴終日帝聞其好樂贈正聲一<lb/>
部昔韋𤣥隠於闗中髙祖初平姚秦召之不起及赫連勃<lb/>
勃陷闗中召𤣥父華為太常徴𤣥為太子中庻子𤣥出就<lb/>
<pb n="KR2d0003_WYG_012-5b"/>
職勃勃怒曰昔劉公辟之而不至吾召𤣥而𤣥來豈謂吾<lb/>
曺不識出處遂殺之丁亥加左衛將軍殷景仁為侍中時<lb/>
同居門下者王華王曇首劉湛殷景仁皆以為風力楨幹<lb/>
一時冠冕内侍之美近世莫及是春有江鷗百許頭集太<lb/>
極殿堦六月丙午呉郡大風山水湧出五丈殺居人秋<lb/>
八月甲申以三輔流人出漢中者置扶風馮翊二郡冬<lb/>
十月乙夘中散大夫徐廣卒廣世篤學為時儒所宗年<lb/>
過八十猶嵗讀五經一遍俗世禮法皆取决焉十二月<lb/>
<pb n="KR2d0003_WYG_012-6a"/>
戊申蔡廓卒贈太常初穆之當朝士畢集惟謝混郗僧<lb/>
施謝方明蔡廓等數人不至穆之為憾謝混等既誅蔡<lb/>
廓方明始就穆之並稱於髙祖曰鼎才也廓嘗器其小<lb/>
子謂有已風與親故書曰小兒四歳器似不可入非類<lb/>
之室不共小人之遊故以興宗為名興宗為之字也置<lb/>
清園寺東北去縣二里<hi>案原塔寺記駙馬王景琛為母范氏宋元嘉二年以王坦之祠</hi>
<hi>堂地與比丘尼業首為精舍十五年潘淑儀施西營地以足之起殿又有七佛殿二間泥素精絶後代希有及</hi>
<hi>者置嚴林寺西北去縣四十五里元嘉二年僧招賢二法師造</hi>
<pb n="KR2d0003_WYG_012-6b"/>
三年春正月丙寅詔罪徐羡之傅亮謝晦等三人以廢<lb/>
立殺戮事曰廬陵王英秀明逺徽風播發魯衛之寄朝<lb/>
野屬情羡之等暴蔑專求忌賢畏逼構造貝錦成此<lb/>
無端罔主䝉上横加流貶矯誣先㫖致滋禍害寄以<lb/>
國命而剪若仇讐旬月之間再肆兇毒痛感二靈怨結<lb/>
人鬼自書契以來棄常安忍反易天命未有如斯之甚<lb/>
者也命司㓂肅明刑典晦據有上流或不即罪朕親御<lb/>
六師為其防遏氛霧既祛庻幾治道思與億兆勵精圖<lb/>
<pb n="KR2d0003_WYG_012-7a"/>
理大赦天下帝去秋便命脩舟艦以備北征傅亮書與<lb/>
謝晦曰薄伐河朔事猶未巳朝野之慮所懼者多謝晦<lb/>
不悟帝召檀道濟使西討王華以為不可帝曰道濟從<lb/>
人者也曩非創謀撫而使之必將無慮遣召羡之亮等<lb/>
入省亮將至謝晦弟㬭為給事黄門侍郎直門下使人<lb/>
送亮書曰殿中有異處分亮辭嫂疾暫還遣報羡之羡<lb/>
之乘内人問訊車出南郭歩走新林縊於陶竈舁屍付<lb/>
獄亮至兄廸墓拜辭告罪追擒廷尉上亦使以詔謂曰<lb/>
<pb n="KR2d0003_WYG_012-7b"/>
以公江陵之誠當使諸子無恙羡之子喬晦子百世休<lb/>
並賜死囚謝㬭于東宫流亮妻子於建安郡初亮父瑗<lb/>
與郗超善常見二子焉亮年五歳超使人解衣持去曽<lb/>
無吝色超曰季乃才流位望逾逺於兄然保卿家業其<lb/>
在廸也亮早知名才學强贍為晋給事黄門侍郎直西<lb/>
省髙祖欲以為東陽郡告其兄廸廸還語亮通夜不寐<lb/>
既旦入見髙祖曰昨承賜教東陽以徇私計然亮本願<lb/>
附鳯翼攀龍鱗以成宿昔至於饑寒未敢慼慼髙祖恱<lb/>
<pb n="KR2d0003_WYG_012-8a"/>
之用為從事中郎委任文議及貴幸兄廸每誡之而不<lb/>
即從也<lb/>
裴子野曰夫萬邦思治故言歸君長豈一夫行其辛螫彼<lb/>
蒼有情爰惡治而好禮就其無情故用羣心所事以奪天<lb/>
下為家非常安之道顛覆厥徳何世無之道遭聖明可為<lb/>
髙陽之遇賢歸于伊尹蓋前王已然之規矩後世立事之<lb/>
憲章伊尹之廢太甲廢之也霍光之廢昌邑去之也事同<lb/>
主異是以殊途自斯以後抑有百慮晉景則除己之害桓<lb/>
<pb n="KR2d0003_WYG_012-8b"/>
温即藉已之威提挈自我無辯逆順如徐傅之徒非覬<lb/>
覦者也求其忠順非忘身者也身既未忘不能脱屣權<lb/>
柄誠二君矣何以取信嚴君惡不足信權由震主危亡<lb/>
之機疾于激箭髙位厚味何以久乎昔景平既終奉身<lb/>
夙退滅身之禍庻幾可逃夫賢人君子受六尺之孤任<lb/>
尺寸之命推權變臨大節繋乎存存難乎存亡矣<lb/>
追贈廬陵王侍中大將軍諡曰孝獻王丁夘徙驃<lb/>
騎將軍義康為荆州刺史壬申内外戒嚴閏月乙<lb/>
<pb n="KR2d0003_WYG_012-9a"/>
夘遣中領軍到彦之北征檀道濟為前驅西伐帝問䇿<lb/>
於道濟道濟對曰臣昔與謝晦同從北征入闗十䇿晦<lb/>
有其九謀略明練殆難與敵然未嘗孤軍决勝恐非所<lb/>
長臣悉晦智晦悉臣勇今奉王命以討不戰而可擒也<lb/>
江夏太守程道恵遣報謝晦晦以徐傅誅憂恐與南蠻<lb/>
校尉何承天計發兵决戰以南蠻司馬周超為行軍以<lb/>
司馬庾登為長史先舉徐傅哀次發子弟問處分軍旅<lb/>
二三日間得精兵三萬戊申大風折木㑹稽太守謝方<lb/>
<pb n="KR2d0003_WYG_012-9b"/>
明卒曽為南郡至歳暮囚無輕重皆縱歸家與期三日<lb/>
如期無不至者丙寅以豫章太守鄭鮮之為尚書左僕<lb/>
射以范泰為侍中泰時脚疾賜轝以升殿<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>申帝御舟<lb/>
丙戌以彭城王義康及王𢎞殷景仁居守癸亥謝晦發<lb/>
荆州軍容甚偉自江陵至于破冡旌旗相亞晦撫巡軍<lb/>
憑流歎曰恨不以為勤王之師造夏口到彦之次彭城<lb/>
丁夘竹林監蕭欽及謝晦中兵叅軍孔延秀戰欽敗績<lb/>
于彭城洲彦之退保隱磯謝晦至彭城上䟽罪王𢎞㺯<lb/>
<pb n="KR2d0003_WYG_012-10a"/>
威權而責帝忘義負德蕭欽敗而檀道濟次于薄磯謝<lb/>
晦令其黨曰檀公已誅死及聞道濟來師人皆恐懼戊<lb/>
辰檀到等軍併艦泝江俄而便風揚㠶俱濟謝晦軍莫<lb/>
能戰皆登岸走晦單舸歸江陵初到彦之退道濟軍至<lb/>
沙橋為周超所破死者過半及晦還退棄衆歸降謝晦<lb/>
與弟姪北走至延頭戍戍主晦故吏也乃檻晦送京師<lb/>
丙午帝自蕪湖班師車駕西至丙戌太白晝見癸未斬<lb/>
謝晦于建康市及弟㬭兄子世基周超等晦有風姿鬚<lb/>
<pb n="KR2d0003_WYG_012-10b"/>
鬢如畫兄瞻五歳能屬文十歳善言𤣥理風華黼藻獨<lb/>
歩當時為給事黄門侍郎見晦勢傾朝廷乃堅籬隔其<lb/>
庭曰吾不忍見禍之至也先晦而卒夏五月下檀道濟<lb/>
于獄以沙橋之敗也乙未徙檀道濟為征南將軍開府<lb/>
儀同三司江州刺史到彦之右將軍豫州刺史己巳使<lb/>
使兼散騎常侍巡行天下將命方國周行封畿親與刺<lb/>
史二千石等觀長吏申述至誡亷詢治體觀察吏政切<lb/>
求民瘼旌舉操行存問所疾禮俗得失一依周典毎事<lb/>
<pb n="KR2d0003_WYG_012-11a"/>
名為書其條件奏俾朕昭然有如親覧大夫君子其各<lb/>
悉心敬事無墮乃力其有深謀逺圗讜言忠誠之士使<lb/>
者以聞丙午聽訟于延賢堂自是毎嵗三訊八月左光<lb/>
禄大夫阮韶之卒韶之嘗為司馬道子太傅主簿蓬首<lb/>
散帯不綜其職自永初已後不復朝請閉門飬志以終<lb/>
其身是歳秋旱且蝗詔使捕之范泰上䟽曰陛下昧旦<lb/>
丕顯求民之瘼明斷庻獄無倦政事理出羣心澤布萬<lb/>
里小小災變何以致之宗宰之臣所不能究上天之譴<lb/>
<pb n="KR2d0003_WYG_012-11b"/>
民所不敢誣有蝗去處而縣官訊問捕之無益於枯苖<lb/>
有傷於殺害臣聞桑榖時成無假斤斧因請宥謝晦婦<lb/>
女囚尚方者皆從之冬十二月丁夘前呉郡太守徐佩<lb/>
之羡之兄子以不自安將圖來年春正月謀反伏誅白<lb/>
雀見于京師太清里<lb/>
四年春正月乙亥曲赦京師百里内辛巳郊二月乙夘<lb/>
幸丹徒車府令請易輦䇨欲用紫皮縁輦席上以竹䇨<lb/>
未至於壞紫色貴並不聽三月丙子宴丹徒宫帝鄉父<lb/>
<pb n="KR2d0003_WYG_012-12a"/>
老咸與焉蠲今年租布原五歳已下刑丁亥車駕至自<lb/>
丹徒戊子尚書左僕射鄭鮮之卒鮮之自大司馬録事<lb/>
叅軍遷御史中丞為人亮直時號格侯壬寅採富陽令<lb/>
諸葛闡議禁斷夏至日五絲命縷之属議曰夫歳時有<lb/>
利害之収而農桑有經常之告機杼有不輟之勤而用<lb/>
度有奢儉之異是以愛民者莭其費用務本者躬其女<lb/>
工一月得四十五日明其以夜繼晝匪勤則逸者飾章<lb/>
奢侈有自來矣然不出奉生送死之誠今者民人夏至<lb/>
<pb n="KR2d0003_WYG_012-12b"/>
有五色續命縷之服以為無用之費博矣謹率愚管謂<lb/>
宜禁革從之河南秦綿性至孝母𦵏至墓留不忍歸鄉<lb/>
人於墓所為築室三年吳逵家疫父母兄嫂並亡逵夫<lb/>
妻行賃力負土成七墳十二棺皆儉而合禮云至是孔<lb/>
邈等並表薦之帝各表其門閭戊辰甘露降于京師五<lb/>
月癸酉散騎常侍袁瑜薦㑹稽郭世道詔改所居曰孝<lb/>
行里蠲復三世世道事繼母至孝貧産子不舉謂妻曰<lb/>
傷茲以終孝吾無恨也母亡負土成墳親近來助初皆<lb/>
<pb n="KR2d0003_WYG_012-13a"/>
不許墓畢傭力報焉是月京師疾疫使使巡問給醫藥<lb/>
死無家者賜以棺殮六月癸夘朔日有蝕之丙辰青黒<lb/>
虹見東西經天劉懷敬劉懷肅懷慎皆髙祖姨兄也髙<lb/>
祖生夕穆后殂從母乃斷懷敬乳而飬髙祖因以寄奴<lb/>
為小字也王𢎞之曽為桓謙衛將軍屬殷仲文往南州<lb/>
傾都餞送謙邀𢎞𢎞曰凢登髙送逺貴在有情下官與<lb/>
殷風馬不接未敢扈從謙敬其方直也魯國孔淳之隱<lb/>
于上虞謝方明為㑹稽固延不致謂曰茍不入吾郡何<lb/>
<pb n="KR2d0003_WYG_012-13b"/>
為入吾山淳之笑曰潜游者未謝其水巢栖者非辯其<lb/>
林飛沉所至何問其主八月詔曰乃者權臣肇亂吉陽<lb/>
令張約之抗䟽至誠事屈羣醜隕命遐荒叅述前蹤贈以<lb/>
一郡賜錢十萬布百疋散騎常侍殷道鸞薦梓桐張楚<lb/>
母年一百四歳危疾楚祈禱懇惻燒二指誓神母䝉愈<lb/>
十一月辛未甘露降初寜陵散騎常侍陸子真薦豫章<lb/>
雷次宗尋陽陶潜南郡劉凝之並隱者也潜苦貧求仕<lb/>
為彭澤令不屈督郵棄官而去及其亡也顔延之傷而<lb/>
<pb n="KR2d0003_WYG_012-14a"/>
誄之其序曰夫璿玉至美不為池隍之寳椒桂信芳且<lb/>
非園林之飾豈其深而致逺哉盖云殊性而已矣若乃<lb/>
巢由之雅行夷皓之峻節故以父老堯禹錙銖周漢綿<lb/>
世遐逺光靈不屬菁華隠沒流芳歇絶不其惜乎雖今<lb/>
之作者人自為量道路同塵輟塗殊軌者多矣豈所以<lb/>
照末景泛餘波有晉徴士弱不好㺯長實素心學匪稱<lb/>
師文取指逹處言逾見其嘿在衆不失其直後為彭澤<lb/>
令道不偶物棄官從好遂乃解體世紛結志區外諡曰<lb/>
<pb n="KR2d0003_WYG_012-14b"/>
靖節徴士又有劉凝之率已自任以老萊嚴遵為師友<lb/>
妻富於財散之親故丘園而居非績不衣非耕不食吏<lb/>
有租布一歳三輸荆州刺史衡陽王餉錢十萬凝之甚<lb/>
悦負出市門付與餓人一旦俱盡其年饑也呉興沈道<lb/>
䖍好老易居縣北與人捃拾推已所有以釋爭者尋陽<lb/>
翟法賜四代隠居皆有髙德法賜親亡後不食五榖結<lb/>
草為衣不衣布帛置永豐寺去縣七十里<hi>原注案塔寺記元嘉四年</hi>
<hi>謝方明造本名長樂寺為同郡延陵有之改焉畢置南林寺建康闕  三里元嘉四年司馬梁王妃捨宅為晉</hi>
<pb n="KR2d0003_WYG_012-15a"/>
<hi>陵公主造在中興里陳亡廢</hi>
五年正月庚午朔大風司徒王𢎞遜位不許乙亥詔曰<lb/>
恭承洪業臨饗四海風化未𢎞治道多昧求人之事鍳<lb/>
寐惟憂加頃隂陽違序旱疫成患仰惟災戒責深在予<lb/>
思所以側身尅巳審詳刑獄上答天譴下䘏民責羣后<lb/>
百司其各獻讜言指陳得失勿有所諱甲申閱武于北<lb/>
郊戊子京師大火使使賑賜夏四月河南上白麞五月<lb/>
己巳太白經天以張邵為征虜將軍雍州刺史邵為太<lb/>
<pb n="KR2d0003_WYG_012-15b"/>
祖西中郎司馬王華為録事叅軍二人共府不睦及華<lb/>
在朝多為之懼邵謂所知曰子陵方以至公允天下必<lb/>
不以私隙害正義邵是任也華先舉焉六月庚戌都下<lb/>
大水乙夘遣使檢行賑贍秋七月己丑大風八月壬戌<lb/>
侍中特進左光祿大夫陽遂鄉侯范泰卒贈車騎將軍<lb/>
諡曰宣侯初議贈開府殷景仁曰范伯倫素望非重不<lb/>
可擬議台鼎竟不行既𦵏王𢎞撫棺哭曰君平生重殷<lb/>
鐡今以此為報九月癸酉夜有黒氣如流星出奎婁沒<lb/>
<pb n="KR2d0003_WYG_012-16a"/>
羽林壬戌散騎常侍荀伯子上言曰伏見百官位次陳<lb/>
留王在零陵王上臣愚以為疑昔武王尅殷封神農後<lb/>
於焦黄帝後於祝帝堯後於薊帝舜後於陳夏之後於<lb/>
杞殷之後於宋宋杞陳並為列國薊焦蔑爾無聞斯則<lb/>
褒異所承優於逺代之顯驗也逮以春秋次序宋居杞<lb/>
陳之上臣請零陵王宜升陳留王宜降爵十二月天竺<lb/>
毗黎國遣使貢獻平原令河南成粲貽書於王𢎞曰僕<lb/>
聞軌物設教隨時制宜世代盈虛與時消息夫勢之所<lb/>
<pb n="KR2d0003_WYG_012-16b"/>
處非親不居是以周之宗盟異姓為後權軸之重任歸<lb/>
二南斯前代之良謀今世之顯轍明公位極台鼎四海<lb/>
具瞻劬勞夙夜義同吐握名實重盛莫之與儔天道福<lb/>
謙宜存損挹驃騎彭城王道徳昭備上之懿弟宜入秉<lb/>
朝政翊賛皇猷竟陵衡陽春秋已長又冝出授列藩齊<lb/>
光魯衛明公髙枕道德燮理隂陽則天地和平災害不<lb/>
生矣初范泰將死亦謂王𢎞曰天下務廣權要難居卿<lb/>
弟兄太盛而彭城王久居南楚安身之道其未足乎𢎞<lb/>
<pb n="KR2d0003_WYG_012-17a"/>
累求退及是又上䟽曰臣聞異姓為後宗周之明義親<lb/>
不在外有國之所同故魯長滕君春秋所美楚出棄疾<lb/>
前史垂誡驃騎臣義康徽猷淵邈明德彌劭冝入摠朝<lb/>
務以允民望昔叔孫未進楚人所哂展季在下臧文貽<lb/>
譏臣於古人無能為役負乘竊位物將謂何乞解揚州<lb/>
録事優詔答不聽是歳索虜拓䟦燾滅西夏赫連氏盡<lb/>
有闗中地<lb/>
六年春正月辛丑祀南郊癸丑徴彭城王義康為侍中<lb/>
<pb n="KR2d0003_WYG_012-17b"/>
司徒録尚書事平北將軍南徐州刺史入知朝政以江<lb/>
夏王義恭為撫軍將軍荆州刺史以侍中劉湛剛正用<lb/>
法為南蠻校尉撫軍長史行荆州事勅書誡義恭曰禮<lb/>
賢下士聖人垂訓驕奢矜尚先哲所去豁逹大度漢主<lb/>
之德猜忌褊急魏武之累西楚殷廣宜勤接對府舎池<lb/>
堂無求改作訊罪决獄擇善從之不可專意自决凡左<lb/>
右所白不可泄漏或相讒謗勿輕信受毎有此事冝善<lb/>
察之官爵賜予尤宜裁量供奉一身皆令有度竒服異<lb/>
<pb n="KR2d0003_WYG_012-18a"/>
器慎不可興宜與寮吏相見為數不數則不親不親則<lb/>
視聽不博於言事者又得自盡皆急務也爾其慎諸劉<lb/>
湛既西意甚怏怏永初末諸王居憂多曠士禮湛為廬<lb/>
陵王從事禁膳魚肉嘗在王座厨人進車螯及酒湛怒<lb/>
曰既不以禮自處又不以禮處人趨出三月丁巳立皇<lb/>
子劭為皇太子大赦天下文武賜位一等五月壬辰朔<lb/>
日有蝕之七月壬寅㑹稽晉陵呉郡大風折木庚寅裴<lb/>
松之上書言曰智周則萬里自賔鍳逺則物無遺炤雖<lb/>
<pb n="KR2d0003_WYG_012-18b"/>
盡性窮㣲深不可覩至於餘緒所寄則接乎塵跡臣前<lb/>
被詔使將三國異同註陳夀三國志壽書銓簡可觀事多<lb/>
審正誠遊覧之苑囿廼後世之嘉史然失在於略時有<lb/>
所漏臣案三國雖歴年不逺而事闗漢晋首尾所渉出<lb/>
入百齡注記分錯年月舛互其壽所不載事宜存録者<lb/>
罔不畢取以補其闕或同説一事而詞有乖雜或出事<lb/>
本異疑不能制抄内以備聞謹寫封上呈帝覧之曰裴<lb/>
世期為不朽矣九月青州獻白兎十一月己丑朔日有<lb/>
<pb n="KR2d0003_WYG_012-19a"/>
蝕之不盡如鎌星晝見隴西諸國使使貢獻<lb/>
七年春正月乙未孟顗䟽康樂侯謝靈運謀反帝不之<lb/>
罪遷為臨川内史二月壬戌雪且雷三月戊子遣右將<lb/>
軍到彦之安北將軍王仲徳兖州刺史竺秀靈等率師<lb/>
北伐索虜尅復河北以長沙王義欣監征討諸軍事去<lb/>
年冬殷景仁毋憂去職至是起景仁為鎮軍將軍凡在<lb/>
䘮曰起在外曰徴遷曰徙<lb/>
裴子野曰三年之䘮有生之鉅痛既貫天道實惟民極<lb/>
<pb n="KR2d0003_WYG_012-19b"/>
中世汙隆或行或否末世企勉還尚典刑而國之重臣<lb/>
多從權制因習漸染遂以成俗棄衰麻而服冕弁匪金<lb/>
革而徇冦戎君子辱乎上小人通乎下名教倒置將安<lb/>
用之茍非有為已之可也<lb/>
夏四月己丑有司奏西陵縣民董陽五世同居内無異<lb/>
㸑百濟林邑國使使貢獻六月乙夘爵楊難當為武都<lb/>
王七月丁未侍中王曇首卒贈散騎常侍左光祿大夫<lb/>
諡文侯初曇首為西中郎長史髙祖誡文帝曰王曇首<lb/>
<pb n="KR2d0003_WYG_012-20a"/>
沉毅有器度宰相才也曇首與兄𢎞俱有盛名家世久<lb/>
為揚州彭城心欲其所嘗謂客曰神州詎可卧理而王<lb/>
公久病居之𢎞恐辭疾終不許及曇首求為吳郡上曰<lb/>
豈有欲建大厦而棄其梁棟若賢兄謝病此卿之席也<lb/>
到彦之自淮入泗次東平湏昌虜濟州刺史庫悉告燒<lb/>
碻磝兖州刺史羅秩燒滑臺彦之留司徒從事中郎朱<lb/>
循之守滑臺虜將大赤歇未及荆州刺史魯軌守虎牢<lb/>
彦之遣揚武將軍王𤣥謨進逼虎牢大破虜軍斬大赤<lb/>
<pb n="KR2d0003_WYG_012-20b"/>
歇未等洛州刺史逹奚蟬燒城走彦之使建武將軍杜<lb/>
冀守金墉諸軍進屯靈昌津司兖既収軍有喜色王仲<lb/>
德獨憂曰索虜雖仁義不足兇狡有餘今歛戈北歸并<lb/>
力完聚若河冰冬合方為三軍之憂九月河冰可涉靈<lb/>
昌衆軍還固冬十月乙夘并二豫復為一州鎮壽陽戊<lb/>
午初置錢署鑄四銖錢戊寅虜逼金墉虎牢諸軍相繼<lb/>
奔走到彦之焚舟棄甲而歸詔免彦之官壬辰以征虜<lb/>
大將軍檀道濟都督征討諸軍事率衆四萬北趨成臯<lb/>
<pb n="KR2d0003_WYG_012-21a"/>
甲午西北有赤氣中黒如旌旗十二月丙戌太白晝見<lb/>
甲午斬兖州刺史竺靈秀于彭城靈秀之歸也虜進湘<lb/>
陸秀謂其衆曰湘陸民為抄吾先為収其榖軍徐後來<lb/>
與麾下前走師皆沒是以誅之乙亥夜京師火延太社<lb/>
北垣<lb/>
八年春正月<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>寅置朱崖郡以屬交州丁酉道濟軍次<lb/>
夀陽與虜悉結庫頰戰高梁亭斬之二月滑臺糧盡城<lb/>
内燻鼠為食辛酉城陷虜執朱脩之以歸自是河南復<lb/>
<pb n="KR2d0003_WYG_012-21b"/>
亡且道濟高梁之㨗也虜來萬數道濟三十餘戰輙尅<lb/>
敵滑臺既陷糧且盡退軍軍士有叛者以飢告虜師人<lb/>
恐懼道濟夜頓命軍中高唱量沙散布餘米明旦去之<lb/>
虜夜聞量籌曉見棄粟謂降者欺已斬之道濟遂領軍<lb/>
而返大為虜所懼服河畔老小常以檀公相怖二城既<lb/>
䧟汝隂太守王𤣥謨上䟽言王途始開隨復淪塞非唯<lb/>
天時抑亦人事虎牢滑臺豈惟將之不良抑亦本之不<lb/>
固本之不固亦由民憚逺役臣謂以西陽之魯陽襄陽<lb/>
<pb n="KR2d0003_WYG_012-22a"/>
之南鄉發甲卒分為兩道直趨崤澠征夫無逺役之思<lb/>
吏民有屢休之歌若以東國之衆經營牢落道途既逺<lb/>
獨尅實難是月大雩夏四月甲子檀道濟請罪不許辛<lb/>
亥太白書見獲白雀于左衛府六月乙丑大赦天下己<lb/>
夘割江南為南徐州江北為南兖州以左將軍竟陵王<lb/>
義宣為兖州刺史鎮山陽是日大雩閏月庚子詔曰頃<lb/>
農桑惰業遊食者衆荒萊不開督課一時水旱便有罄<lb/>
匱不深存務本豐給靡期郡守賦止千里縣宰職主親<lb/>
<pb n="KR2d0003_WYG_012-22b"/>
民宜乃勸勵農桑秋七月壬戌夜白虹見于東方十二<lb/>
月庚辰雷癸亥罷湘州復并荆州<lb/>
九年春二月辛夘詔以先朝功臣王鎮惡劉穆之等皆<lb/>
銘功天府配祭廟庭辛亥華容公王𢎞薨贈太保給節<lb/>
羽葆鼓吹増班劍六十人諡文昭公六月甲戌以樂陵<lb/>
清河平原廣川四郡為州以司徒彭城王義康為揚州<lb/>
刺史解平北將軍開府儀同三司以兖州刺史臨川王<lb/>
義恭為平西將軍荆州刺史壬子江州獻白麞戊辰御<lb/>
<pb n="KR2d0003_WYG_012-23a"/>
史中丞荀伯子奏曰臣聞烏以反哺託體羔羊生而跪<lb/>
乳禮為嘉䞇雖在㣲禽猶識學道矧與人倫而忘愁疾<lb/>
齊侯復九世之怨丁蘭報木母之耻取褒于春秋見列<lb/>
於國傳況乃分天之痛枕戈之慼者哉案給事黄門侍<lb/>
郎郗敬叔父兄為晉故荆州刺史殷仲堪所害仲堪息<lb/>
緬之永初三年除員外散騎常侍敬叔元嘉元年除中<lb/>
書侍郎宻跡隣省經渉三載每到公庭必相瞻覿散騎<lb/>
在前中書在後相去之間不盈咫尺縉紳視而含哂義<lb/>
<pb n="KR2d0003_WYG_012-23b"/>
士聞而増嘆夫復讐禮之所許法之不禁若畏王憲僶<lb/>
俛茍且者宜退藏于家與之遐阻豈可接跡躡影靦然<lb/>
無怍以叨榮祿笑傲卒歳且中書散騎職為同寮若使<lb/>
𬗟之不幸敬叔當素服弔祭於殷氏之庭乎自古悖禮<lb/>
無若斯之甚者也不有嚴革風教將頽案敬叔率其庸<lb/>
鄙乏闕典墳行與道違心與義塞息天属之性遺顧復<lb/>
之恩傷仁敗俗情禮都盡雖事經曠蕩非肆眚所及請<lb/>
免敬叔所居官禁錮終身情義之敗付之鄉論有詔理<lb/>
<pb n="KR2d0003_WYG_012-24a"/>
焉詔有司盱眙王彭所居曰通靈里蠲復二世彭㓜喪<lb/>
母後父亡將營𦵏值天旱逺汲以泥磚泣號勤悴一旦<lb/>
大霧霧歇於磚竈前有水如池得以周用窆訖歸助者<lb/>
或亡其斧返求之至向水所則積旱揚塵塵有雉浴鄉<lb/>
人異焉<lb/>
裴子野曰天地之大徳曰生生民之至德曰孝所以報<lb/>
本返始盡性窮神行莫重焉教莫先焉夫茹藿羮藜父<lb/>
子和恱易衣并食兄弟怡怡所以利不寘於有餘則慈<lb/>
<pb n="KR2d0003_WYG_012-24b"/>
愛隆于不足承顔禀色庸淺易敦若乃貴髙九五富有<lb/>
萬國前聆鄭衛傍侍綺羅其始也以宴褻成踈其漸也<lb/>
以勢利嫌隙由是乎恩乏天然思輕膝下今之人互為<lb/>
魚肉聖人知其若是惡其流蔓故禮以節之樂以和之<lb/>
朝夕安否嘗藥侍膳父子之禮也陳詩齒族紏合宴私<lb/>
兄弟之樂也夫然後禮樂交暢無相奪倫孝悌興于國<lb/>
門德教加于百姓上和三光旁穆四海先王化成天下<lb/>
而禍亂不作用此道也昔漢髙有宇内五日一朝櫟陽<lb/>
<pb n="KR2d0003_WYG_012-25a"/>
之禮也魏文有天下同氣建封若狴牢四體若仇讐當<lb/>
塗之制也迄于宋有不可言者焉嗚呼流弊可陳于前<lb/>
鍳戒無悛于後<lb/>
夏四月乙亥宥到彦之為䕶軍將軍己丑太白晝見乙<lb/>
未雨雹傷牛馬鳥獸八月癸未封江夏王義恭子朗為<lb/>
南豐王奉滎陽王祀第五皇子紹為廬陵王奉孝獻王<lb/>
祀是春司馬飛龍自仇池入冦綿竹破平陸州撃之時<lb/>
益州刺史劉道濟以五城人白氐奴為叅軍督䕶長史<lb/>
<pb n="KR2d0003_WYG_012-25b"/>
費謙固執不可氐奴怒去詐其黨曰司馬殿下在湯泉<lb/>
山中五日奉之則大勲可建蜀人趙廣聚衆數千與㑹<lb/>
因費謙等貪害百姓百姓咸思亂遂入湯泉山脅沙門<lb/>
程道飬使為司馬飛龍推行益州牧事車騎大將軍僣<lb/>
號蜀王稱太始元年圍益州刺史劉道濟於成都白氐<lb/>
奴號征虜將軍趙廣號鎮軍將軍衆至十萬四面圍城<lb/>
使告道濟曰使君若速送費謙張熈出即解圍臨川内<lb/>
史謝靈運于廣州棄市靈運之居也雅不治職前臨川<lb/>
<pb n="KR2d0003_WYG_012-26a"/>
内史司馬協少子來投義故靈運舍諸正寢為居始如<lb/>
酣笑久而不止非隠其事諷主者以黷貨劾焉江州部<lb/>
從事収靈運乃徙廣州勅於南海行刑靈運名公孫少<lb/>
而文章秀逸聲譽流聞冠耀天下然輕肆躁擾不可大<lb/>
任世以為文與顔延之為江左第一縱横俊發過之是<lb/>
月劉道濟大破蜀賊因而病十二月蜀賊又圍益州破<lb/>
外軍道濟既久病城内以為死也人情不安振威將軍<lb/>
梁俊説道濟曰將軍久病氣力㣲怯外有異論今軍人<lb/>
<pb n="KR2d0003_WYG_012-26b"/>
外敗强冦内逼一旦不虞憂禍立至宜稱小損聽侍者<lb/>
出外不然敗矣道濟然之呼給使四十人謂曰吾不幸<lb/>
久卧爾等扶侍有勞今㣲差矣可以休息湏召復歸給<lb/>
事者皆出衆問曰使君已死幾日咸曰無之傳以相告<lb/>
城内乃定是嵗朱脩之歸自黄龍初脩之見獲遇毛脩<lb/>
之於桑乾毛脩之三年不敢問其家室語及國事問當<lb/>
軸者誰曰殷景仁毛歎曰吾昔在朝殷時尚少今日歸<lb/>
罪則巾韝詣門乎遂問其子朱具答脩之悲甚直視不能<lb/>
<pb n="KR2d0003_WYG_012-27a"/>
復言朱脩之懼禍奔馮𢎞𢎞以為天子邊人泛海柁折<lb/>
舟人大懼海師因垂長索舫乃正視上有飛鳥知去岸<lb/>
不逺俄而逹東萊郡帝拜為給事黄門侍郎毛脩之<lb/>
竟死於魏<lb/>
十年春正月侍中左衛率謝𢎞微卒𢎞㣲為從父<lb/>
混所知混嘗論諸子靈運博而無檢宣明納善不<lb/>
周雖復功濟三才終必以此為疾至如㣲子吾無<lb/>
間然後咸如所言己未大赦天下孤老久病不能<lb/>
<pb n="KR2d0003_WYG_012-27b"/>
自存者賜穀五斛是月益州刺史劉道濟卒梁俊<lb/>
祕之不發喪埋之於齋使書以㑹之遣前後軍大<lb/>
破賊賊乃散走益州平六月闍婆州訶羅單國遣<lb/>
使貢方物乙亥丹陽尹王淮之卒淮之自曽祖彪<lb/>
之已來稱為多識朝廷舊事問無不對彭城王每<lb/>
稱之曰如得王淮之兩三人天下便足淮之有遺<lb/>
抄一篋謂之青箱學秋八月置太原郡以屬青州冬<lb/>
十月氐賊冦漢中梁州刺史甄法䕶棄州奔江陵下獄<lb/>
<pb n="KR2d0003_WYG_012-28a"/>
死<lb/>
十一年三月丙申禊飲於樂遊園且為江夏衡陽二王<lb/>
來朝帝有詔㑹者賦詩命太子中庻子顔延之為序其<lb/>
大略曰有宋函夏帝圖𢎞逺髙祖以神武定鼎規同造<lb/>
物皇上以睿文承厯景属宸居隆周之卜既永宗漢之<lb/>
兆在焉正體流德於少陽王宰宣哲于元輔左關巖磴<lb/>
右瞰湖源情深景遽歡洽日斜夏四月秦梁二州刺史<lb/>
横野將軍蕭思話破氐賊於漢中漢中平思話遷郡于<lb/>
<pb n="KR2d0003_WYG_012-28b"/>
南鄭五月青州獻白雀六月省魏郡冬十二月扶南訶<lb/>
羅單國遣使貢獻置竹園寺西北去縣一里在今建康<lb/>
東村蔣陵里檀橋<hi>案寺記宋元嘉十一年縣城東一里宋臨川公主造</hi>
十二年春正月辛酉大赦天下辛未郊癸酉封黄龍馮<lb/>
𢎞為燕王夏四月乙巳以殷景仁為中書令䕶軍以家<lb/>
為府丙辰詔曰宗周以寧實由多士漢室之盛亦在得<lb/>
人朕寤寐求賢為日久矣遺才在野管庫虛朝永懷前<lb/>
載慙德深矣是夜京師地震六月禁酒秋八月壬申置<lb/>
<pb n="KR2d0003_WYG_012-29a"/>
南晉夀新巴西郡屬益州冬十月壬子太白晝見江州<lb/>
刺史檀道濟來朝<lb/>
十三年春正月癸丑朔不朝㑹帝疾故也三月己未散<lb/>
騎常侍司空江州刺史永修公檀道濟下獄死道濟威<lb/>
名甚重見忌於彭城王時帝久疾欲先為之所言於帝<lb/>
諷入朝留之累月㑹帝有間將遣歸鎮是日帝疾動召<lb/>
入省止焉道濟憤怒氣盛目光如炬俄爾之間引飲一<lb/>
斛王遂矯詔賜死道濟投幘而語曰何故毁汝萬里長<lb/>
<pb n="KR2d0003_WYG_012-29b"/>
城収其妻子皆從坐義興獻白兎夏六月高麗國遣使<lb/>
貢獻武昌得古鼎秋七月己未零陵王太妃禇氏殂追<lb/>
崇為晉皇后九月癸丑封皇子濬為始興王第三子駿<lb/>
為武陵王辛未附𦵏晉思恭皇后于冲平陵備物一如<lb/>
晉典有司求晉遺臣以襄𦵏職時前永嘉太守顔延之<lb/>
廢處於家札取延之兼侍中延之投札于地曰顔延之<lb/>
未能事生焉能事鬼遂不行<lb/>
十四年正月辛夘郊大赦天下文武各賜位一等戊戌<lb/>
<pb n="KR2d0003_WYG_012-30a"/>
鳯凰二見於京師有鳥隨之改其地為鳯凰里冬十二<lb/>
月辛酉初停賀雪之禮河南西河訶羅單國使使貢獻<lb/>
十五年春二月京師木連理夏四月黄龍國使使貢獻<lb/>
五月征北大將軍王仲德卒仲德曽在北為慕容垂所<lb/>
逐潦水暴至不知所如有白狼來對仲德號訖厲水渡<lb/>
仲德隨之獲免又曽夜行澤中大道每有炬火照路後<lb/>
每圖白狼祀之秋七月南兖州獻白兎新作東宫賜將<lb/>
作大匠布帛有差八月詔徴南郡宗炳為太子中庻子<lb/>
<pb n="KR2d0003_WYG_012-30b"/>
裴子野曰夫動與静天地之法也剛與柔隂陽之道也<lb/>
得之以生曰人禀之為靈曰性備之者謂聖偏之者謂<lb/>
賢慘舒動静有所麗此性分之畧也戴顒奏遍舞于山<lb/>
楹沈處移大賚於子姪羊秋足不踐閶闔而終身佩青<lb/>
緺白圭之操斯為玷矣雷次宗頗逺近賢又似避諱肖<lb/>
夫隠者其劉凝之乎若乃黨世位以邀名事流俗以買<lb/>
譽交于貨賄冒于酒食州亭縣簿無不必走榮徴重辟<lb/>
擇而後起是謂路數洿惡史人所耻論也<lb/>
<pb n="KR2d0003_WYG_012-31a"/>
冬十一月壬子流星出太白入紫㣲有聲如雷是月立<lb/>
儒學于北郊延雷次宗修之辭入宫掖乃自華林東閤<lb/>
入講于延賢堂明年尚書尹何尚之立𤣥學著作郎何<lb/>
承天立史學司徒參軍謝元立文學各集門徒多就業<lb/>
者時上好儒雅朝臣嘉儉素之風鄉閭耻輕薄之行江<lb/>
左風俗于斯為美帝躬親檢行寛恕被物庻政𢎞而不<lb/>
弭禁網理而不峻邦甸穆然言理政者以元嘉為稱首<lb/>
焉<lb/>
<pb n="KR2d0003_WYG_012-31b"/>
十六年春正月戊寅閱武于北郊癸巳復置湘州二月<lb/>
己丑割長沙江寕江夏四縣為巴陵郡五月丁卯太白<lb/>
經天六月己酉改封吐谷渾慕容延為河南王八月戊<lb/>
午太白晝見閏月戊寅復分豫州置南豫州冬十二月<lb/>
乙亥皇太子劭冠大赦天下劭之初生也帝往視之帽<lb/>
無故墜地名劭訓字以為召刀帝甚惡之改刀為力焉<lb/>
武都河内林邑並遣使貢獻置上定林寺西南去縣十<lb/>
八里<hi>原案寺記元嘉十六年禪師竺法秀造在下定林之後法秀初止祗洹寺移居于此也</hi>
<pb n="KR2d0003_WYG_012-32a"/>
十七年春二月己巳夜有黒氣經天夏四月戊午朔日<lb/>
有蝕之六月己酉太白晝見秋七月壬子皇后袁氏崩<lb/>
于顯陽殿八月徐兖青冀大水使使巡行賑賜辛亥𦵏<lb/>
袁皇后于長寧詔史臣顔延之作䇿文文成奏帝帝傷<lb/>
之自下筆加其二句追存悼亡感今懷昔以致深意焉<lb/>
冬十一月戊午前丹陽尹劉湛有罪伏誅親眷並死殷<lb/>
景仁之毁也湛不好浮華慕崔琰之為人有經國才志<lb/>
善論理道言之喋喋使聴者忘疲初上為江夏王荆州<lb/>
<pb n="KR2d0003_WYG_012-32b"/>
西歸日夕引見及與殷景仁嫌隙上私謂左右曰劉<lb/>
湛初歸吾與言常候日早晏慮其將出比日對之亦察<lb/>
日早晚慮其不出時帝疾篤彭城王義康内侍醫藥有<lb/>
憂色帝危殆勅義康以周公之事且令具顧命詔草義<lb/>
康出流涕以語湛湛曰行天下事豈㓜主所堪義康不<lb/>
答湛私與孔允秀等尋晉成帝崩康帝即位儀注帝既<lb/>
瘳㣲知其事未之發也及湛丁艱伏甲室中以待上臨<lb/>
弔謀又泄帝召殷景仁彭城王入内省數以湛過是以<lb/>
<pb n="KR2d0003_WYG_012-33a"/>
大赦天下文武賜位二等出義康為江州刺史實幽于<lb/>
豫章太守義康之敗也東府井水無故湧溢野雉江鷗<lb/>
集飛内寢義康將南嘆曰昔謝述唯勸吾退劉湛唯勸<lb/>
吾進今述存而湛死吾敗宜哉甲戌以殷景仁為揚州<lb/>
刺史尚書僕射領太子詹事十一月乙酉朔甘露降于<lb/>
樂遊苑己丑殷景仁卒詔曰尚書左僕射殷景仁秉徳<lb/>
𢎞正思理明逺翊亮朝端風猷允集經緯屯夷嘉猷克<lb/>
舉綢繆樞祕獻替惟休方佇良圖以隆國道徽庸不遂<lb/>
<pb n="KR2d0003_WYG_012-33b"/>
痛悼兼深考終之禮宜存優泰可贈常侍司空諡文成<lb/>
公景仁入西州疾篤就寢則見劉湛為厲如是數旬上<lb/>
為之累息勅西州道上不得有車聲<lb/>
十八年春正月甲辰以彭城王義康都督江交廣三州<lb/>
軍事前龍驤將軍巴東扶令育詣闕上書引漢袁盎諫<lb/>
孝文遷淮南王事臣聞哲王不逆切諫以博聞為道人<lb/>
臣不忘殱夷之罰以盡言為忠是故周昌極諌馮唐面<lb/>
折所以孝恵克固儲嗣魏尚所以復任雲中彼二臣豈<lb/>
<pb n="KR2d0003_WYG_012-34a"/>
好逆主干時犯顔違色者哉書奏帝怒下獄死<lb/>
裴子野曰彼人臣者祿及其親榮庇其後身以之泰道<lb/>
以之行是故君親臨之有恩有敬綢繆繾綣義莫重焉<lb/>
敬之欲其尊愛之欲其報忠諫之道自此而興名實既<lb/>
頽君臣交喪猜離懸隔非近股肱上則疾勝已好文過<lb/>
而倨隔下則階梯緬邈懷憤懣而莫通憤懣在心辭多<lb/>
偏矯矜倨在已易以誅殘故逆彼驪龍自貽虀粉雖趣<lb/>
膚寸動及雷霆若扶令育者無位於國挺然萬里觕明<lb/>
<pb n="KR2d0003_WYG_012-34b"/>
主所甚諱是欲行義古之遺直者歟比夫全軀懷禄之<lb/>
人有殊間矣以太祖之含𢎞尚掩耳於彭城之戮自斯<lb/>
已後誰易由言有宋累葉罕聞諒直豈骨鯁之氣乃愧<lb/>
前古抑王之刑政使之然乎張約隕于權臣扶育斃于<lb/>
哲后宋之鼎鑊吁可畏哉<lb/>
三月庚子雨雹戊申置尚書刪定郎官夏四月汝隂獻<lb/>
白雉五月南徐獻白鷰吳郡獻白雀彭城獻白兎甲申<lb/>
甘露䧏臨川王園河水溢泛害居民使巡行賑賜七月<lb/>
<pb n="KR2d0003_WYG_012-35a"/>
壬辰夜天有光通照冬十月剡縣獻白鳩氐賊楊難當<lb/>
僣稱秦王立后及太子置百官災異多降復自貶為武<lb/>
都王傾國南㓂欲王于蜀遣别將傅冲冦漢川刺史劉<lb/>
道真拒破之十一月氐賊冦萌晉夀昌太守申悝進及<lb/>
涪城巴西太守劉道錫嬰城固守氐不能㧞乃退中書<lb/>
舍人徐爰有寵於帝帝嘗命王球及殷景仁與之相知<lb/>
蒨玉辭曰士庻區别國之章也臣不敢奉詔帝改容謝<lb/>
焉十二月河南肅慎高麗林邑蘇摩黎並遣使貢獻<lb/>
<pb n="KR2d0003_WYG_012-35b"/>
十九年春正月乙未中散大夫羊欣卒欣以晉隆安中<lb/>
司馬元顯使欣書扇欣不奉命元顯取為後軍舎人伍<lb/>
衆為耻欣淡然自若二月宣城野蠶成蠒三月乙未太<lb/>
白晝見壬寅帝親臨儒學徴士雷次宗以巾幅講學近<lb/>
侍王公卿士畢至迄夕罷賜諸生帛有差詔曰將陶鈞<lb/>
庻品混一殊風四月甲戌大赦天下以何尚之領國子<lb/>
祭酒中散大夫裴松之太子率更令何承天領國子博<lb/>
士于時朝廷碩學推裴荀何傅傅隆長于為政承天病<lb/>
<pb n="KR2d0003_WYG_012-36a"/>
於疎曠伯子通脫率易不以鎮重自居裴西鄉清簡恬<lb/>
素最以不競為法位不踰於三子名則差焉顔延之亦<lb/>
號博聞而剛愎潜忌時人惡之名顔虎五月罷揚州府<lb/>
佐吏京師大水使使賑賜劉真道征仇池自正月至此<lb/>
月始尅之楊難當奔于索虜偽丞相萬夀率左右歸降<lb/>
難當既走以輔國司馬胡崇之為秦州刺史將就鎮焉<lb/>
秋七月甲戌晦日有蝕之九月丙辰有客星在北斗因<lb/>
為彗入于文昌貫五車掃畢拂天節經天苑季冬乃滅<lb/>
<pb n="KR2d0003_WYG_012-36b"/>
冬十月蠕蠕國遣使貢獻輔國將軍雍州刺史劉道産<lb/>
卒道産在州恵化大行有蠻不順化者悉出居樊河村<lb/>
落相望百姓歌之號曰襄陽樂及喪東還漢濵羣蠻縗<lb/>
絰號哭送之千餘里十一月丙申詔曰胄子始集學業<lb/>
方興自㣲言滅絶將渉千祀懷仁感事意有慨然奉聖<lb/>
之𦙍速議繼襲於先廟地特為營造給祠直令四時享<lb/>
祭并下魯郡修學舎蠲墓側五戸剪除掃灑婆黄國使<lb/>
使貢獻<lb/>
<pb n="KR2d0003_WYG_012-37a"/>
二十年春正月辛亥郊開萬春千秋等門二月甲戌閱<lb/>
武于北郊是月胡崇之未至仇池八十里遇後魏將拓<lb/>
㧞齊戰敗于濁水執崇之餘兵奔西鄭夏四月甲午封<lb/>
第六皇子誕為廣陵王六月呉郡獻白龜秣陵縣言白<lb/>
雀見初劉真道征仇池也郡帥掠居民盗善馬為有司<lb/>
所劾至是下獄死秋八月壬子加右衛將軍沈演之為<lb/>
侍中上曰侍中領衛皆為宰相鴻漸江左罕受此職故<lb/>
以此處卿演之辭謝就職其居顯要能謙約自保上嘗<lb/>
<pb n="KR2d0003_WYG_012-37b"/>
賜以女樂譲不敢當冬十一月辛丑太白晝見十二月<lb/>
壬午詔曰國以民為本民以食為命故一夫不耕飢者<lb/>
必及倉廩既實禮節以興頃有貧罄之家誠由徳政不<lb/>
舉以臻斯弊抑亦耕桑未廣地利多遺其有遊食之徒<lb/>
咸令附業朕當親率百辟致禮甸侯庻幾素誠奬彼斯<lb/>
民百濟倭國使使貢獻自去秋迄乎是秋水旱傷稼民<lb/>
多飢詔郡國開倉賜糧種<lb/>
二十一年春正月復禁酒恤飢也辛酉躬耕帝藉下詔<lb/>
<pb n="KR2d0003_WYG_012-38a"/>
大赦天下一切逋負自十九年已前並放免二月庚辰<lb/>
以沈演之為中領軍辛夘封第七皇子宏為建平王三<lb/>
月甲戌太白經天夏四月晉陵民徐耕以米千斛助恤<lb/>
飢民六月京師霖雨使使賑賜七月甘露降樂遊苑<hi>原案</hi>
<hi>輿地志縣東北八里晉時為藥圃盧循之築藥園壘即此處也其地舊是晉北郊宋元嘉中移郊壇出外以其</hi>
<hi>地為北苑遂更興造樓觀于覆舟山乃築堤壅水號曰後湖其山北臨湖水後改曰樂遊苑山上大設亭觀山</hi>
<hi>北有氷井孝武藏氷之所至大明中又盛造正陽殿梁侯景之亂悉焚毁至陳天嘉二年更加修葺于山上立</hi>
<hi>甘露亭陳亡並廢</hi>八月庚辰徐湛之母㑹稽長公主薨主臧后<lb/>
<pb n="KR2d0003_WYG_012-38b"/>
所生起自布衣故見尊重彭城王既徙上嘗宴于主第<lb/>
酒酣主下席叩頭流涕帝自起扶之問其故答曰車子<lb/>
嵗暮必不為陛下所容帝揮淚指蔣山曰若其有此則<lb/>
負初寧陵是以畢主身義康無恙九月甲申後魏拓㧞<lb/>
帝滅沮渠盡有河西地冬十月丙子起徐湛之本職丹<lb/>
陽尹於郡設喪位乙亥令之國丙子雷且電十一月湘<lb/>
州獻赤鸚鵡何承天上元嘉厯云君當順天以求合非<lb/>
為合以驗天也堯時冬至日在須女十度漢太初厯冬<lb/>
<pb n="KR2d0003_WYG_012-39a"/>
至日在牽牛初後漢四分及魏景初法同在斗二十一<lb/>
度臣以月蝕驗之則景初冬至應在斗十七度又後漢<lb/>
至春分日長秋分日短差過半刻則二至之間而有短<lb/>
長誠由春分近夏至故長秋分近冬至故短也又奏改<lb/>
刻漏二十五箭帝並從之<lb/>
裴子野曰夫厯以端時時以頒政政成而民不僣晷叶<lb/>
而時不違先王厯象日月欽若昊天敬授民時謂是物<lb/>
也後世穿鑿拘於禁忌推步盈虛其細已甚削逺以附<lb/>
<pb n="KR2d0003_WYG_012-39b"/>
近毁雅以敦俗多鄙俚之説亂探索之㫖由是縉紳先<lb/>
生不以隂陽為學及何承天能正累代遺術博物君子<lb/>
也<lb/>
二十二年春正月辛夘朔初班元嘉厯壬辰撫軍將軍<lb/>
武陵王駿為雍州刺史南平王鑠為冠軍將軍豫州刺<lb/>
史以二豫為一州二月甲戌封第八皇子褘為東海王<lb/>
第九皇子昶為義陽王三月乙未皇太子劭釋奠于國<lb/>
學賜王公而下帛有差六月武昌獲古鼎豫章獲鐘秋<lb/>
<pb n="KR2d0003_WYG_012-40a"/>
七月遷南州羣蠻四萬一千口于丹徒劉道産卒而㐮<lb/>
陽蠻入武陵鎮主淳于坦遣中兵參軍撃破之故徙也<lb/>
八月甲午太白晝見是月開酒禁有年也九月乙酉建<lb/>
宇於武帳岡上將行勅諸子且勿食至㑹所有饌日旰<lb/>
食不至皆有飢色上誡曰汝曹少長豊佚不見百姓艱<lb/>
難今使汝等識有飢苦知以節儉御物也<lb/>
裴子野曰善乎太祖之訓也是謂宜其為君夫為君役<lb/>
興於有餘儉生於不足物之數也其欲隠約莫若窮賤<lb/>
<pb n="KR2d0003_WYG_012-40b"/>
縱其驕蹇莫甚尊榮自河徂亳殷宗所以克隆索綯播<lb/>
稼岐周所以聿興習其險艱利以任使達其情偽易以<lb/>
躬臨是以居世之懿徳字民之要道不可忽焉太祖若<lb/>
能率此訓也俾之難其志操卑其禮秩教民成徳立功<lb/>
然後授以政事則無怠無荒可播之于九服矣初髙祖<lb/>
思固本支崇樹强幹後世遵守迭據方岳及乎太祖之<lb/>
初昇明之季絶恩于衾衽者數十人國之存亡既不是<lb/>
繋早肆民上非善誨也<lb/>
<pb n="KR2d0003_WYG_012-41a"/>
冬藉田獲嘉禾十月己未太子詹事范曄負外散騎常<lb/>
侍孔熈先等奉大將軍謀反伏誅丁酉免侍中彭城王<lb/>
為庻人絶屬籍幽于安城郡孔熙先者廣州刺史黙之<lb/>
子有才畧頗渉學不為當世所知憤憤不得志且善占<lb/>
星言江州分野出天子文帝當見殘于骨肉因與謝綜<lb/>
等宻謀奉大將軍反熙先謂范曄曰潜圖構於表裏疾<lb/>
雷奮于肘腋昔毛玠竭節不容於魏武張温畢議見逐<lb/>
於孫權彼二人者國之信臣朝之俊乂豈瑕疵暴露言<lb/>
<pb n="KR2d0003_WYG_012-41b"/>
行玷缺然後至於禍辱哉且崇樹聖明至徳也大業洪<lb/>
名美號也三王五霸所以覆軍敗將而爭之者也一朝<lb/>
含垢不亦可乎曄為彭城王吏及王太妃殂曄為吏部<lb/>
郎與司徒屬王深及弟廣夜中酣飲開北牖聴挽歌王<lb/>
大怒左遷宣城太守後因孔熈先議謀立大將軍義康<lb/>
而宻要徐湛之湛之初與同及武帳之㑹也逆謀竊發<lb/>
許耀侍上持刀以目曄曄不敢視俄而座散徐湛之以<lb/>
其謀聞于上帝使探索其事始末悉得檄文於是収范<lb/>
<pb n="KR2d0003_WYG_012-42a"/>
曄等親黨皆棄市曄善草𨽻書稱妙著後漢書九十卷<lb/>
起建武迄于延康為一代良史然薄徳淺行家禮不足<lb/>
見収之日妓妾不勝珠翠老母唯有二厨盛樵薪熙先<lb/>
先在獄上使使謂曰朕知卿才智如此早相器任庻不<lb/>
及今日熙先乃上書言其首謀之事多言天文事誡上<lb/>
嚴慎骨肉又請其祖察父黙集及黙所撰榖梁傳乞還<lb/>
家上許之初謝綜交熙先也弟約不預每誡兄曰此人<lb/>
輕事好竒不近於道觀其嬉戱不料敵之强弱每服藥<lb/>
<pb n="KR2d0003_WYG_012-42b"/>
石便謂羽化可期果鋭無檢未可與狎初曄方進何尚<lb/>
之察其意趣言於帝請出曄為廣州刺史帝曰始誅劉<lb/>
湛復出曄人謂卿等不能容才但使共知如此不憂致<lb/>
大也<lb/>
裴子野曰夫有逸羣之才必思冲天據盖俗之量則閔<lb/>
常均之下其能導之以禮將之以識作而不失于義行<lb/>
而不犯于禮殆難為乎若劉仁𢎞之剛毅才堪上相范<lb/>
蔚宗之致思名出凡庸然皆切志而貪權務才而徇逆<lb/>
<pb n="KR2d0003_WYG_012-43a"/>
天符所釁以欲干時及罪暴刑加子父相哭累葉風素<lb/>
殞於一朝向之所謂智能翻為亡身之具矣<lb/>
有司奏徐湛之昵比匪人闗預逆黨事起積嵗方始歸<lb/>
聞請免官削爵収付廷尉帝不許湛之懼詣闕上疏自<lb/>
理優詔答之是冬浚淮起湖熟田千餘頃置延夀寺西<lb/>
北去縣八十里<hi>原案寺記元嘉二年義陽王昶母謝太妃造隋末廢上元二年重置又名延熙</hi>
<hi>寺</hi>
二十三年正月庚申以孟顗為光禄大夫領太子詹事<lb/>
<pb n="KR2d0003_WYG_012-43b"/>
二月交州獻白鹿丁夘後魏冦兖豫青冀四州刺史申<lb/>
恬拒破之夏四月丁未大赦天下六月癸未朔日有蝕<lb/>
之交州刺史檀和之安西將軍蕭景憲憲副將宗慤等<lb/>
帥師攻林邑國破之林邑王范陽邁悉國之崑崙兵皆<lb/>
乘象以鬬士卒不能當宗慤曰吾聞獅子伏百獸試為<lb/>
之可以逞乃削木為首編毛為身力士數人䝉之以振<lb/>
尅日又戰師乃望陣而馳其象奔迸賊軍乃潰走因滅<lb/>
其國納口二萬餘金五萬斤其無名之寶不可勝筭慤<lb/>
<pb n="KR2d0003_WYG_012-44a"/>
奉以歸于其至也唯行時巾櫛衣服上聞而嘉焉擢為<lb/>
太尉中兵參軍慤叔父炳荆楚髙人子弟皆以琴書相<lb/>
尚慤獨感激好功名慤嘗遇炳曰願乘長風破萬里浪<lb/>
炳歎曰汝若不富貴必敗吾宗為江夏國上將軍十五<lb/>
年不改職至是始大知名乙亥以北地段英為都督闗<lb/>
隴諸軍事安西將軍雍州刺史後魏破之死其將河東<lb/>
薛安都棄衆走歸國九月乙夘上臨試諸生于國學賜<lb/>
學官帛有差呉郡獲野稻嘉禾秀于華林園殿甘露降<lb/>
<pb n="KR2d0003_WYG_012-44b"/>
于長寧陵是嵗堰𤣥武湖于樂遊苑北興景陽山于華<lb/>
林園役及居民民有怨者是嵗置華林園東五里<hi>原案地輿</hi>
<hi>志呉時舊宫苑也晉孝武更築立宫室宋元嘉二十二年重脩廣之又築景陽武壯諸山鑿池名天淵造景陽</hi>
<hi>樓以通天觀至孝武大明中紫雲出景陽樓因改為景雲樓又造琴堂東有雙樹連理又改為連玉堂又造靈</hi>
<hi>曜前後殿又芳香堂日觀臺元嘉中築蔬圃又築景陽東嶺又造光華殿設射棚又立鳯光殿醴泉堂花蕚池</hi>
<hi>又造一柱臺層城觀興光殿梁武又造重閣上名重雲殿下名興光殿及朝日夕月之樓登之而階道遶樓九</hi>
<hi>轉自呉晋宋齊梁陳六代互有搆造盡古今之妙陳永初中更造聴訟殿天嘉三年又作臨政殿其山川制置</hi>
<hi>多是宋將作大匠張永所作其宫殿數多舊來不用乃取華林園以為號陳亡悉廢矣</hi>
<pb n="KR2d0003_WYG_012-45a"/>
二十四年春正月壬寅以徐湛之為中書令領太子詹<lb/>
事甲戌大赦天下文武賜位一等孤老久疾不能自存<lb/>
者人賜榖五斛蠲建康秣陵今年田租之半華林園職<lb/>
掌疇量賜之二月京師木連理三月甘露降景陽山夏<lb/>
四月河濟俱清六月京師疾疫使使巡行給醫藥初行<lb/>
大錢一當細錢二是時民或盗鑄始剪古錢議其禁沈<lb/>
演之議龜貝行于上古泉刀興于周世所以豐財通利<lb/>
實國富民若以大當兩則國用難朽之貨家贏一倍之<lb/>
<pb n="KR2d0003_WYG_012-45b"/>
利不俟加憲巧源自絶既而錢形不一民不之便是時<lb/>
劉秀之為梁州刺史初令民用錢而遂行之而江湖之<lb/>
南多以布米為貨錢之所行未皆普也八月御史中丞<lb/>
何承天將遷廷尉且欲為吏部郎便自舉代既受㫖出<lb/>
為人言之以編勅得罪卒于家十月壬辰盗殺豫章太<lb/>
守桓隆之時胡藩有十七子不遵法度第十四者曰遵<lb/>
世同范曄逆謀帝以藩功臣匿其事勅江州以他罪殺<lb/>
之十六者延世以羣從秘兵二百餘人攻郡殺桓隆之<lb/>
<pb n="KR2d0003_WYG_012-46a"/>
將奉故彭城王以作亂值交州刺史檀和之去官歸便<lb/>
道討平之乃奪藩封邑徙其子于交州十一月甲寅封<lb/>
第十皇子渾為汝隂王是嵗徐兖青冀大水<lb/>
二十五年春正月使使巡行四方貸糧種二月庚寅詔<lb/>
曰安不忘危經世之所尚治兵教戰有國之恒典故服<lb/>
訓明耻然後少長知禁頃戎政雖修而號令未審今宣<lb/>
武塲始成便可尅日大習衆軍校獵講武事閏月己酉<lb/>
大蒐辛亥雨雹吏部尚書庾炳之有罪免上始臨朝任<lb/>
<pb n="KR2d0003_WYG_012-46b"/>
王華王曇首殷景仁謝𢎞㣲劉湛等號曰五臣亞以范<lb/>
曄沈演之庾炳之庾炳之後則徐湛之又何尚之王僧<lb/>
綽以終元嘉之世炳之無文學性强急輕淺既居選部<lb/>
好詆詈賔客且通貨賄士咸怨之是時請急還家尚書<lb/>
令史諮事一人善彈一人工歌留與宿有司以違制奏<lb/>
焉上以其事問何尚之尚之因言炳罪上欲去其丹陽<lb/>
尹再問尚之尚之對曰臣既乏賈生應對之才又乏汲<lb/>
黯犯顔之直至于侍坐仰酬多不能盡庾炳之事跡異<lb/>
<pb n="KR2d0003_WYG_012-47a"/>
口同音咸無善聲古今未有受貨數萬而得髙官厚禄<lb/>
如炳之者唯明主審之古人有言無賞無罰堯舜不能<lb/>
為治陛下豈可坐損皇家之重迷一凡人事若復在可<lb/>
否之間臣不敢茍陳管窺今之枉直明白炳然睿主哲<lb/>
王反更不悟帝乃可有司逐炳之歸田里以夀終幸也<lb/>
三月庚辰校獵宣武塲夏四月新作閶闔廣莫等門改<lb/>
先廣莫門曰承明開陽曰津陽丁夘太白經天丁丑青<lb/>
龍見于𤣥武湖南五月乙夘罷當兩大錢戊戌黒龍見<lb/>
<pb n="KR2d0003_WYG_012-47b"/>
𤣥武湖六月庚戌零陵王司馬元瑜薨時始興王濬潘<lb/>
淑妃之子以母寵故出入後宫不禁遂通于第四妹海<lb/>
鹽公主出適丹陽尹趙伯符子倩倩入宫而怒肆罵搏<lb/>
撃引絶帳帯聞于上上有詔離婚罪主所生蔣美人伯<lb/>
符慙發病死贈西平將軍常侍如故侍中特進太子少<lb/>
傅王敬宏卒于呉興舎亭山贈開府儀同三司敬宏辭<lb/>
職東歸深見禮重清簡方正子弟嵗中不過一再相見<lb/>
子恢之嘗為秘書郎上將為廬陵王納其女辭曰臣女<lb/>
<pb n="KR2d0003_WYG_012-48a"/>
稚年先許孔淳之息乃使恢之求奉朝請曰秘書有限<lb/>
故有競朝請無限故無競吾欲使汝處無競之地上皆<lb/>
許之方其在位帝嘗問得失敬宏對曰天下有道庻人<lb/>
不議<lb/>
裴子野曰有其位無其言君子耻之王公之談為不類<lb/>
矣居官不事以敵為名正始元康之風中原所敗也縱<lb/>
而勿檢致治難哉<lb/>
八月甲子封第十一皇子彧為淮陽王華林園嘉禾秀<lb/>
<pb n="KR2d0003_WYG_012-48b"/>
九月辛未以何尚之為尚書左僕射領汝渭之地<lb/>
二十六年春正月辛巳祀南郊二月己亥幸丹徒宫大<lb/>
赦復丹徒縣僑舊今嵗租布之半所行經縣並蠲免田<lb/>
租之半癸亥使使祭晉故司空忠肅公何無忌墓壬午<lb/>
婆皇國婆達國並遣使貢獻冬十月庚子改封廣陵王<lb/>
誕為南郡王癸夘彗星見于太微甲辰以揚州刺史始<lb/>
興王濬為征北將軍開府儀同三司南徐兖二州刺史<lb/>
二十七年春正月辛夘百濟國遣使貢獻二月魏軍攻<lb/>
<pb n="KR2d0003_WYG_012-49a"/>
懸瓠以軍興減百官俸禄三分之一三月乙丑淮南太<lb/>
守諸葛闡求減俸禄同内百官於是縣丞尉並同減矣<lb/>
戊寅罷國子學秋七月庚午遣建寧將軍王𤣥謨拒魏<lb/>
軍以大尉江夏王義恭出次彭城總統諸軍冬十一月<lb/>
丁未大赦十二月庚午魏太武率大衆至𤓰步聲欲渡<lb/>
江都下震懼咸荷擔而立壬午内外戒嚴㳂江六七百<lb/>
里艦舳相接始議北侵朝士多有不同至是帝登石城<lb/>
烽火樓極望不悦謂江湛曰向使檀道濟在此虜敢犯<lb/>
<pb n="KR2d0003_WYG_012-49b"/>
我境耶然侵北之計同議者少今日士庻勞怨豈得無<lb/>
慙貽士大夫之憂在予過矣甲申使使饋百牢于魏<lb/>
二十八年春正月丁亥魏太武自𤓰步退歸俘廣陵居<lb/>
人萬餘家北徐豫青冀二兖州殺戮不可勝計所過州<lb/>
縣無遺矣二月甲戌降太尉領司徒江夏王義恭為驃<lb/>
騎將軍開府儀同三司壬午帝幸𤓰歩是日戒嚴三月<lb/>
乙酉車駕還宫丙申拜初寧陵大旱四月癸酉婆達國<lb/>
遣使貢獻己夘彗星見于昴是月都下疾疫使使給藥<lb/>
<pb n="KR2d0003_WYG_012-50a"/>
五月乙酉亡命司馬順則自號齊王據梁鄒城丁巳婆<lb/>
皇國河南國並遣使貢獻壬午彗星見太㣲中對帝座<lb/>
秋七月甲辰進安東將軍倭王綏濟為安東大將軍八<lb/>
月癸酉梁鄒平斬司馬順則是秋猛獸入郭為災冬十<lb/>
月高麗國遣使貢獻十一月壬寅曲赦二兖徐豫青冀<lb/>
六州徙彭城流人淮西流人于姑熟合千餘家是嵗魏<lb/>
正平元年也<lb/>
二十九年春正月甲午詔經冦六州仍連水澇可量加<lb/>
<pb n="KR2d0003_WYG_012-50b"/>
救贍二月乙未雷且雪庚午封皇子休仁為建安王三<lb/>
月壬午大風㧞木都下災夏四月戊午訶羅國遣使貢<lb/>
獻秋七月壬辰封汝隂王渾為武昌王淮陽王彧為湘<lb/>
東王丁酉省大司農太子僕廷尉監官九月丁亥以平西<lb/>
將軍吐谷渾拾寅為安西將軍秦河二州刺史封河南<lb/>
王冬十一月壬寅揚州刺史廬陵王紹薨十二月戊申<lb/>
黄霧四塞辛未以兖州刺史江夏王義恭為大將軍南<lb/>
徐州刺史録尚書事如故是嵗魏侍中常侍宗愛構逆<lb/>
<pb n="KR2d0003_WYG_012-51a"/>
太武皇帝崩乃奉南安王余為帝改元承平尋又廢余<lb/>
殿中尚書長孫渴侯尚書陸麗奉皇孫是為魏文成皇<lb/>
帝改元興元<lb/>
三十年春正月乙亥朔㑹羣臣于太極殿有青黒氣從<lb/>
東南來覆映宫上戊寅以司空荆州刺史南譙王義宣<lb/>
為司徒中軍將軍揚州刺史壬午以南徐州始興王濬<lb/>
為衛將軍開府儀同三司戊子使江州刺史武陵王駿<lb/>
統衆軍伐西陽之蠻二月甲子元凶劭搆逆弑帝崩于<lb/>
<pb n="KR2d0003_WYG_012-51b"/>
含章殿時年四十七諡曰景皇帝廟號中宗三月癸巳𦵏<lb/>
長寧陵陵在今縣東北二十里周迴三十五歩髙一丈<lb/>
八尺孝武帝踐阼追諡為文皇帝廟號太祖<hi>原案帝聰明仁厚雅</hi>
<hi>重文儒躬勤政事孜孜無怠加以在位日久唯簡静為心于時政平訟理朝野悦服自江左以來未之有也又</hi>
<hi>性好節儉不好奢侈車府令嘗以輦䇨故改易之又輦席舊欲以紫皮縁之上皆不許其勤儉率此類也</hi>
　<lb/>
　<lb/>
　建康實録卷十二<lb/>
</p>
<p>
</p>
  </div>
</body>
</text>
</TEI>
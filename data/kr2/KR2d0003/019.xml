<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建康實録卷十九</head> <lb/>
    <p>
<pb n="KR2d0003_WYG_019-1a"/>
欽定四庫全書<lb/>
　建康實録卷十九<lb/>
　　　　　　　　　　　　　唐　許嵩　撰<lb/>
　陳<lb/>
　　高祖武皇帝<lb/>
高祖姓陳氏諱霸先字興國呉興長城下若里人漢太<lb/>
丘長實之後本居潁川實𤣥孫晉太尉凖凖生匡匡生<lb/>
達永嘉初為丞相掾隨晉南遷拜太子洗馬出為長城<lb/>
<pb n="KR2d0003_WYG_019-1b"/>
令悦其山水遂家焉常謂所親曰此地山川秀麗當有<lb/>
王者興焉二百年後我子孫必鍾斯運達生康康復為<lb/>
丞相掾晉成帝咸和中土㫁故為長城人高祖即康之<lb/>
九世孫也<hi>原案陳書達生康康生盱眙太守英英生尚書郎公弼公弼生步兵校尉鼎鼎生散騎侍</hi>
<hi>郎高高生懷安令詠詠生安成太守猛猛生太常卿道巨道巨生皇考文纘</hi>父文纉不仕文<lb/>
纉以梁天監二年嵗次癸未生高祖少倜儻有大志意<lb/>
氣雄傑好史籍讀書長於謀策明緯候孤虚遁甲又善<lb/>
武藝不事産業家貧每以捕魚為事身長七尺五寸日<lb/>
<pb n="KR2d0003_WYG_019-2a"/>
角龍顔垂手過膝髭生連骨普通中嘗遊義興館於許<lb/>
氏夜夣天開數丈有朱衣四人捧日而至納於高祖口<lb/>
中驚覺腹内猶熱心獨喜之初仕鄉為里正後逃於義<lb/>
興呉興太守蕭映過從之建業映遂用為夾砦吏尋轉<lb/>
為油庫長既而映鎮廣州奏高祖為中直兵參軍從至<lb/>
廣州映令高祖招集士馬先是武林侯蕭諮為交州刺<lb/>
史失徳土人李賁連結郡縣反而高新二州刺史孫冏<lb/>
盧子雄等不進討賊皆伏誅子雄弟子略與孫冏子侄<lb/>
<pb n="KR2d0003_WYG_019-2b"/>
及杜天合杜僧明等以兵攻廣州高祖率兵大破賊軍<lb/>
虜僧明等是嵗梁大同十年梁高祖聞深異之遥授直<lb/>
閣將軍封新安縣子遣使圖其形貌入觀之既而蕭映<lb/>
卒高祖送映䘮至大庾嶺梁帝詔高祖為交州司馬領<lb/>
武平太守與刺史楊膘南討李賁定交趾初楊膘委高<lb/>
祖經略衆軍發自畨禺蕭勃為定州刺史於江西相㑹<lb/>
勃知軍士憚其逺役隂購誘之因詭説留膘膘問計於<lb/>
高祖高祖對曰交趾叛渙罪由宗室遂使僣亂數州彌<lb/>
<pb n="KR2d0003_WYG_019-3a"/>
歴年稔定州復欲昧利目前不顧大計節下奉辭伐罪<lb/>
故當死生以之豈可畏憚宗室抵拒邦憲今若奪沮其<lb/>
衆何必交州討賊問罪之師即回有所指矣於是勒兵<lb/>
鼓行而進梁大同十六年六月軍至交州賁衆數萬於<lb/>
蘇麻江口城栅以拒官軍膘推高祖為前鋒所向摧陷<lb/>
賁走曲徹湖於屈獠洞界立砦大造船艦充塞湖中衆<lb/>
憚之頓於湖口不敢進高祖謂諸將曰我師已老將復<lb/>
疲勞嵗月相持恐非良計且孤軍無援入人腹心若一<lb/>
<pb n="KR2d0003_WYG_019-3b"/>
戰不㨗豈得生全今藉其屢奔人情未固夷獠烏合易<lb/>
為摧殄只當共出百死决力取之無故停留王事去矣<lb/>
諸將皆黙莫有應者是夜江水暴起七丈注湖中奔流<lb/>
迅激高祖勒所部兵衆乘流先進衆軍鼓噪隨之賊衆<lb/>
大潰賁竄入屈獠洞中洞中人斬賁傳首京師李賁兄<lb/>
天寳遁于九真因逼冦愛州梁太清元年高祖討天寳<lb/>
平之除振逺將軍西江督䕶高要太守梁太清二年侯<lb/>
景作亂廣州刺史元景仲謀同侯景高祖知之擊破之<lb/>
<pb n="KR2d0003_WYG_019-4a"/>
殺景仲而迎定州刺史蕭勃為廣州刺史及京師不守<lb/>
高祖遣杜僧明胡潁等將兵二千屯於嶺上遂厚結始<lb/>
興豪傑同謀義舉以救京師侯安都張偲等率衆來附<lb/>
將東下蕭勃聞之使鍾休悦留高祖不許度嶺言侯景<lb/>
驍雄天下無敵援軍前後無敢當鋒嶺北王侯又已自<lb/>
相屠戮君之疎外豈可暗投未若且住始興以張形勢<lb/>
高祖泣謂休悦曰君辱臣死誰敢愛命吾行計决矣勃<lb/>
既不能止因令蔡路養等以兵遏高祖軍大寳元年正<lb/>
<pb n="KR2d0003_WYG_019-4b"/>
月庚午高祖於始興大破蔡養譚逺軍於大庾嶺高祖<lb/>
進鎮南康南康今之䖍州乃遣使間道往江陵禀承節<lb/>
度於梁湘東王蕭繹是為元帝帝承制授高祖持節明<lb/>
威將軍交州刺史改封南野縣伯高祖乃修南康古城<lb/>
居之人常逺望見城上有紫雲氣埀覆左右深結事之<lb/>
尋遷南江州刺史改封長城侯大寳二年六月高祖發<lb/>
自南康下頓西昌<hi>案陳書南康贑石水舊有二十四灘灘多巨石行旅為難自高祖之發水</hi>
<hi>暴漲高數丈三百里間巨石皆沒時有龍見於水濵約高五丈五彩鮮明軍人觀者大歎慶焉</hi>時湘東<lb/>
<pb n="KR2d0003_WYG_019-5a"/>
王遣征東將軍王僧辯督衆討侯景師次湓城高祖率<lb/>
杜僧明侯安都等戈甲三萬將往會焉高祖聞西軍乏<lb/>
糧乃分三十萬斛米以資西軍<hi>案陳書高祖自下南江有軍糧五十萬石聞西</hi>
<hi>軍乏糧乃分三十萬資之</hi>是年侯景廢簡文帝嗣而<hi>闕</hi>月五日龍見<lb/>
於御路自太社至於象魏<lb/>
太平二年春正月加高祖班劍三十人置丞相别榻以<lb/>
近扆坐追贈高祖考侍中加金章紫綬封義興郡公諡<lb/>
曰恭又追贈高祖兄道談為散騎常侍平北將軍封長<lb/>
<pb n="KR2d0003_WYG_019-5b"/>
城縣公諡曰昭烈弟休光侍中使持節驃騎將軍南徐<lb/>
州刺史諡曰忠壯各邑二千户遣侍中僕射陸繕策拜<lb/>
長城夫人章氏為義興國夫人追贈章夫人祖侍中追<lb/>
封高祖母許氏為嘉興縣君諡曰敬皇妣張氏義興國<lb/>
太夫人諡曰宣二月廣州刺史蕭勃反㳂江而下江州<lb/>
刺史余孝頃起兵應之高祖命侯安都討平之秋八月<lb/>
甲午進高祖位太傅加黄鉞劍履上殿入朝不趨前後<lb/>
羽葆鼔吹皂輪車九月進加相國封十郡為陳公備九<lb/>
<pb n="KR2d0003_WYG_019-6a"/>
錫之禮十月戊辰進爵為王加二十郡冕十有二旒建<lb/>
天子旌旗出警入蹕乘金根車駕六馬備副車置旄頭<lb/>
雲䍐樂舞八佾設鐘簴宫縣陳臺百官一依舊式辛未<lb/>
梁敬帝禪位於陳王策命曰惟王乃聖乃神欽明文思<lb/>
二儀並運四節合敘天錫勇智人挺雄傑爰初投袂日<lb/>
夜勤王王公卿士莫不攸屬敬從人神之願授帝位於<lb/>
爾躬四海困窮天禄永終王其允執厥中乃命太保王<lb/>
通太尉長史王瑒奉皇帝璽紱受終之禮一依唐虞故<lb/>
<pb n="KR2d0003_WYG_019-6b"/>
事是日梁敬帝方智遜位於别宫高祖三讓羣臣固請<lb/>
以梁太平二年冬十月乙亥設壇於南郊即皇帝位柴<lb/>
燎告天禮畢輿駕旋建康宫臨太極前殿大赦改梁太<lb/>
平二年為永定元年丁丑冬十月乙亥先是氛霧雨雪<lb/>
晝夜晦暝至此日景氣清晏詔百官文武進位有差先<lb/>
繫囚徒一切釋放奉梁帝為江隂王居晉陵行梁之正<lb/>
朔車騎服色一依前凖宫館資待務盡優假又降皇太<lb/>
后為江隂國太妃丙子輿駕幸鍾山祀蔣帝廟遣使宣<lb/>
<pb n="KR2d0003_WYG_019-7a"/>
勞四方庚辰詔出佛牙於杜母宅集四部設無遮大齋<lb/>
帝出大司馬門致禮辛巳追尊皇考為景皇帝廟號太<lb/>
祖皇妃董氏為景太后追諡前夫人錢氏為昭皇后追<lb/>
諡世子克為孝懷太子立夫人章氏為皇后癸未尊景<lb/>
帝陵為瑞陵昭后陵曰嘉陵依梁初園邑故事追封兄<lb/>
道談為始興郡王諡曰昭烈追封母弟休光為南康郡<lb/>
王諡曰忠壯乙酉立刪定郎刊定律令十一月封兄子<lb/>
蒨為臨川王遥襲封昭烈王子頊為始興王祀昭烈後<lb/>
<pb n="KR2d0003_WYG_019-7b"/>
遥襲忠壯王子曇朗嗣南康王後<lb/>
永定二年春三月王琳立梁永嘉王蕭莊於郢州以奉<lb/>
梁後令兵向建康使招北齊為援齊乃進兵助之四月<lb/>
甲子駕親祀太廟戊辰重雲殿東鴟吻有紫煙出屬天<lb/>
五月辛酉帝幸大莊嚴寺捨身壬戌王公已下奉表請<lb/>
還宫六月詔司空侯瑱徐度等討王琳七月新作太極<lb/>
殿欠一柱忽有樟木大十八圍長四丈五尺自流泊陶<lb/>
家後渚監軍鄒子度以聞詔起部尚書蔡儔兼將作大<lb/>
<pb n="KR2d0003_WYG_019-8a"/>
匠取木以構之<hi>案梁書侯景作亂王僧辯下平之縱軍士入宫探取火燒宫及太極殿兼西堂</hi>
<hi>省寺陳有天下至此復之耳</hi>冬十二月甲子又幸莊嚴寺設無碍大<lb/>
會捨乘輿法駕羣臣備禮奉迎還宫<lb/>
三年春正月丁酉大雪太極殿前有龍跡見甲午廣州<lb/>
有仙人見於羅浮山小石樓長三丈通身潔白衣服麗<lb/>
楚夏四月豫章太守熊曇朗反殺江州刺史周文育育<lb/>
字景徳義興陽羨人五月朔日有蝕之有司奏舊儀御<lb/>
前殿合服朱紗袍衮冕之服自今永可為凖丙寅扶南<lb/>
<pb n="KR2d0003_WYG_019-8b"/>
使貢方物乙亥周文育䘮至帝素服哭於朝堂哀慟甚<lb/>
因發疾六月丁酉帝不和遣太宰尚書左僕射王通以<lb/>
疾告太廟太宰中書令謝哲告太社及南北郊癸丑夜<lb/>
熒惑在心詔賜尚書令沈衆死　衆字仲監呉興武康<lb/>
人祖約父珽衆好學頗有文詞起家南平王參軍高祖<lb/>
即位遷侍中性鄙於財而不潔於已每於朝會中衣裳<lb/>
破裂或躬提冠履又薄於奉養在朝常服布袍芒屩以<lb/>
麻繩為帶及囊麥飯食之朝士咸共笑其所為性急於<lb/>
<pb n="KR2d0003_WYG_019-9a"/>
忿恨非毁朝廷高祖大怒因其休假遂賜死帝漸疾甚<lb/>
詔迎臨川王蒨入纂大業丙午高祖崩於琁璣殿秋七<lb/>
月甲寅大行皇帝遷殯於太極西階丙申葬於萬安陵<lb/>
在今縣東南三十里彭城驛側周六十步高二丈帝年<lb/>
五十五即位在位三年年五十七諡武帝廟號高祖帝<lb/>
神武莫儔英謀獨㫁性貴儉素志賤浮華常膳進不過<lb/>
數品私饗曲宴皆用瓦器蚌盤肴庶珍羞纔足而已自<lb/>
總軍要及即位玉帛子女悉頒將士歌鐘伎樂不列於<lb/>
<pb n="KR2d0003_WYG_019-9b"/>
前末年躬儉彌篤<lb/>
　　世祖文皇帝<lb/>
帝諱蒨字子華始興昭烈王長子<hi>案陳書昭烈王是高祖第二兄也</hi>少<lb/>
沉敏有識量美容儀精經史高祖甚愛之常稱此兒吾<lb/>
家英秀也梁太清初蒨曽夣兩日鬪一大一小大者光<lb/>
滅墮地蒨取而懷之侯景之亂避地於臨安縣郭文舉<lb/>
舊宅及高祖與王僧辯東下帝為侯景所收以幽禁之<lb/>
數欲加害會景敗乃免<hi>原案陳書侯景初聞高祖舉義兵景怒使収世祖及衡陽獻王</hi>
<pb n="KR2d0003_WYG_019-10a"/>
<hi>囚之初世祖見収乃宻懷一小刀冀因便而害景及至以付郎中王翻幽守故事不獲行高祖既圍石頭欲加</hi>
<hi>害者數矣會景敗乃免</hi>起家為呉興太守高祖討王僧辯先宻令<lb/>
世祖防備僧辯腹心人震州刺史韋載杜龕等據呉興<lb/>
遣使掩襲蒨士卒皆惶恐失色而帝獨言笑處分益明<lb/>
及高祖遣周文育討杜龕蒨已先攻下之拜為會稽太<lb/>
守高祖即位進封臨川王拜侍中安東將軍永定三年<lb/>
六月丙午高祖崩遺詔徴帝入纂皇儲甲寅至自南皖<lb/>
辭讓再三羣臣内外固請其日入居中書省皇太后令<lb/>
<pb n="KR2d0003_WYG_019-10b"/>
曰昊天不弔上𤣥降禍大行皇帝奄棄萬國諸孤藐爾<lb/>
反國無期須立長君以寧㝢縣侍中臨川王四海宅心<lb/>
可膺寳籙是日具禮儀即位於太極前殿大赦公卿百<lb/>
官進位一等尊皇后為太皇后詔封子伯茂為始興郡<lb/>
王繼昭烈之後賜為父後者爵一級　伯茂字鬱之初<lb/>
昭烈王仕梁為東宫直長後值侯景亂中流矢卒高祖<lb/>
即位追贈驃騎大將軍太傅揚州牧始興郡王生帝及<lb/>
安成王頊梁江陵陷安成王遷於闗右高祖襲封安成<lb/>
<pb n="KR2d0003_WYG_019-11a"/>
王為始興祀及帝以本宗之饗詔改封嗣王頊為安成<lb/>
王封伯茂為始興王以奉昭烈祀初東征北軍於丹徒<lb/>
盜發晉郄曇墓大獲晉王羲之書及諸名賢遺跡事覺<lb/>
其書悉入於祕府帝以伯茂好書賜之由是大工草𨽻<lb/>
秋七月尚書八座奏請立皇后及諸王太子九月辛酉<lb/>
立皇子伯宗為皇太子立妃沈氏為皇后十一月乙卯<lb/>
王琳進冦大雷前鋒逼梁山詔太尉侯瑱禦之<lb/>
天嘉元年正月大赦改元賜鰥寡孤獨孝悌力田粟各<lb/>
<pb n="KR2d0003_WYG_019-11b"/>
五斛甲寅發使宣勞四方二月辛夘老人星見丙申侯<lb/>
瑱大破王琳於梁山敗齊軍於博望擒王琳下將劉伯<lb/>
球王琳及梁王蕭莊走齊之鍾陵三月丁巳江州刺史<lb/>
周廸追斬賊帥熊曇朗於新塗　曇朗豫章南昌人世為<lb/>
郡著姓曇朗跅跎不覊有膂力容貌甚偉侯景之亂因<lb/>
聚少年據豐城縣多為刼盜梁元帝平侯景拜巴西太<lb/>
守江陵陷後遂刧掠隣縣縳賣人民山谷之中最為巨<lb/>
患高祖即位以曇朗南川豪帥拜飊猛將軍桂州刺史<lb/>
<pb n="KR2d0003_WYG_019-12a"/>
與周文育討余孝勱既而反害文育盡收其衆以應王<lb/>
琳乃修新塗縣城居之及王琳東下南川兵為曇朗所<lb/>
梗江州刺史周廸與高州刺史黄法氍等會兵攻曇朗<lb/>
曇朗敗走入山村村民斬之傳首京師懸於朱雀觀於<lb/>
是盡收其宗黨無少長皆棄市是月驃騎將軍湘州牧<lb/>
衡陽王昌薨於魯山江中夏四月䘮至帝親臨詔諡獻<lb/>
王立第七子伯信為衡陽王奉獻王祀六月壬辰葬梁<lb/>
元帝於江寧舊塋車旗禮章並依梁典帝臨於太極前<lb/>
<pb n="KR2d0003_WYG_019-12b"/>
殿百寮陪哭秋八月戊子詔非兵器及國容所須金銀<lb/>
珠玉衣服雜玩悉皆禁㫁九月乙夘周將獨孤盛與賀<lb/>
若敦等水陸引軍趨巴湘兩道俱進太尉瑱自尋陽往<lb/>
破盛等於楊葉洲是嵗以侍中國子祭酒周宏正使長<lb/>
安迎帝弟安成王頊周人并留之<lb/>
天嘉二年正月高麗倭國及百濟並遣使貢方物六月<lb/>
齊人通好冬十月乙夘東夷遣使朝貢乙未領大著作<lb/>
虞荔卒　荔字山披會稽餘姚人祖權父儉荔幼而聰<lb/>
<pb n="KR2d0003_WYG_019-13a"/>
敏年九嵗太常陸倕問五經凡十條荔隨問應答無遺<lb/>
失及梁末將母入臺城尋遇城陷情禮不申由是蔬食<lb/>
布衣不聽音樂及陳受禪世祖嗣位除太子中庶子尋<lb/>
領大著作荔第二弟寄寓於閩中為陳寳應留連不得<lb/>
還荔每言之流涕帝哀之曰我有弟在逺此情甚切他<lb/>
人豈知乃勅寳應求寄寳應終不遣荔亦感疾年五十<lb/>
九卒柩還鄉里世祖親送人以為貴子世基世南並知<lb/>
名　寄字次安年數嵗有人嘲之曰郎君姓虞必定無<lb/>
<pb n="KR2d0003_WYG_019-13b"/>
智寄應聲曰文字不辯豈得非愚客大慙陳寳應破後<lb/>
乃歸朝拜大中大夫是嵗南安將軍周廸不受徴與留<lb/>
異結構謀逆<lb/>
天嘉三年正月庚戌設帷於南郊告胡公以配天是月<lb/>
後梁蕭詧薨子巋代立二月安成王頊自後周還帝見<lb/>
之大喜以功進周𢎞正位金紫光祿大夫以安成王頊<lb/>
為司空閏二月甲子改鑄五銖錢三月周廸留異等舉<lb/>
兵反司空侯安都破之於桃枝嶺<lb/>
<pb n="KR2d0003_WYG_019-14a"/>
四年三月甲申留異等走投閩州刺史陳寳應寳應納<lb/>
之五月己巳太白晝見是日侯安都自盡　安都字成<lb/>
師始興曲江人善書能鼔琴好騎射自始興内史主簿<lb/>
招集兵馬得三千人討侯景與高祖攻破蔡路養下平<lb/>
侯景有功梁元帝封為猛烈將軍隨高祖鎮京口定計<lb/>
入誅王僧辯自石城北捨舟登岸被甲帶長刀踰城北<lb/>
女牆而入僧辯卧室以功授散騎常侍南徐州刺史既<lb/>
而秦郡太守徐嗣徽等引北齊入冦安都領水軍於中<lb/>
<pb n="KR2d0003_WYG_019-14b"/>
路㫁賊糧運并收其家口騾馬鷹犬及嗣徽所彈琵琶<lb/>
嗣徽大懼請和時紹泰元年也明年嗣徽又入丹陽至<lb/>
姑孰高祖使安都拒之大戰破於高橋斬徽生擒齊儀<lb/>
同乞伏無芳追敗於蔣山龍尾及幕府山累以戰功封<lb/>
曲江公給鼓吹一部世祖嗣位討留異於桃枝嶺中流<lb/>
矢血流至踝容色不變收其妻子人馬甲仗振旅而歸<lb/>
自以勲庸漸高驕恣數招文武之客隂鏗褚才張正見<lb/>
等每有表啟事所未盡乃開封更自書之云又啟某事<lb/>
<pb n="KR2d0003_WYG_019-15a"/>
及侍宴酒酣或箕距傾倚自白帝曰何如作臨川王日<lb/>
帝佯不應乃再三言之帝曰此雖天命亦明公之力也<lb/>
或坐御牀賓客稱夀後重雲殿災安都帶甲而入帝惡<lb/>
之出為江呉二州刺史征南大將軍自京口還都於石<lb/>
頭世祖引安都宴於嘉福殿又集會將帥於朝堂坐上<lb/>
收安都囚之西省出中書舍人蔡景歴表以示於朝數<lb/>
安都之罪詔速刑書是日安都上表陳謝自殺六月丁<lb/>
未夜白虹兩道出北斗間秋七月乙未皇太子納妃朱<lb/>
<pb n="KR2d0003_WYG_019-15b"/>
氏在位文武賜帛有差九月辛丑周廸復冦臨川詔䕶<lb/>
軍將軍章昭達討平之十二月昭達軍次建安討陳寳<lb/>
應丙申大赦殊死已下<lb/>
五年四月庚子太白嵗星合在奎中十一月章昭達擒<lb/>
陳寳應留異等　異東陽長山人少豪雄多聚惡少凌<lb/>
侮貧賤守宰皆患之起家為梁朝蟹浦戍主紹泰二年<lb/>
自安固令有應接功領東陽太守封永興縣侯累遷散<lb/>
騎常侍信威將軍陳文帝長女安豐公主配異第三子<lb/>
<pb n="KR2d0003_WYG_019-16a"/>
貞臣徴異為南州刺史異不進尋改東陽太守異遣長<lb/>
史王漸入朝還言朝廷虚弱異信之外示臣節内懷兩<lb/>
端遣使自鄱陽信安嶺潜通於王琳分兵戍下淮及建<lb/>
徳以備江路帝使侯安都討之異本謂官軍自錢唐江<lb/>
而上安都乃宻由會稽諸暨步道襲之異聞兵至走桃<lb/>
枝嶺安都進破之異與第二子忠臣及周廸等奔陳寳<lb/>
應　寳應晉安候官人世為閩土著姓多變詐梁朝晉安<lb/>
數為反叛屢殺守將陳寳應因官軍鄉導討平之由是<lb/>
<pb n="KR2d0003_WYG_019-16b"/>
一郡兵權皆自己出帝嗣位録其功命入宗室并遣使<lb/>
條其子女無大小並加封爵及安都討留異寳應乃遣<lb/>
兵助異帝大怒命章昭達督衆軍由建安南道度嶺又<lb/>
命余孝頃督會稽東陽臨海永嘉等兵討之詔宗正絶<lb/>
其屬籍寳應遂據建安湖際逆拒王師水陸為柵昭達<lb/>
至深溝高壘不與戰達命軍士伐竹木為筏俄而水盛<lb/>
遂乘流放筏突其水柵而使步騎薄之寳應衆潰追擒<lb/>
於草中并留異等同逆者俱送建康市斬之是日詔討<lb/>
<pb n="KR2d0003_WYG_019-17a"/>
陳寳應將士亡者並與棺木遞還本土<lb/>
六年正月乙酉皇太子加元服王公已下賜各有差六<lb/>
月周人來聘七月癸未大風自西南至纔廣百餘步激<lb/>
壞靈臺候館甲申儀賢堂前架無故自壞<hi>原案儀賢堂呉時造號為</hi>
<hi>中堂在宣陽門内路西七間亦名聽訟堂每年策孝廉秀才考學士學業嵗莫習元會儀於此前在鴻臚寺西</hi>
<hi>南衛尉府南宗正寺太僕寺大弩署脂澤庫更南即太史署太府寺東南角逼路宣陽門内過東即客省右尚</hi>
<hi>方並在今縣城東一里二百步𤣥風觀後隔路儀賢堂更近北也</hi>丙戌臨川太守駱牙<lb/>
斬周廸於山穴傳首建康梟於朱雀門　廸臨川人少<lb/>
<pb n="KR2d0003_WYG_019-17b"/>
居山谷有膂力能挽彊弩以弋獵為事梁元帝平侯景<lb/>
以功遷振逺將軍高祖秉政加江州刺史及即位王琳<lb/>
東下至湓城與新呉洞主余孝頃相合衆二萬來趨工<lb/>
塘連八城以逼周廸廸使周敷率兵頓臨川故郡廸自<lb/>
㫁江口與樊猛等戰大破之屠其八城生擒李欽樊猛<lb/>
余孝頃遞送建康市収其器械軍實山積虜其人馬並<lb/>
自納之永定二年以功進廸平南將軍開府儀同三司<lb/>
給鼓吹一部王琳既平帝徴廸出鎮湓城令子入朝廸<lb/>
<pb n="KR2d0003_WYG_019-18a"/>
乃顧望生疑不至及帝録破熊曇朗功加周敷黄法氍<lb/>
等官賞廸甚不平遂隂與留異相結及王師討異廸疑<lb/>
恐不安乃令弟方與率衆襲周敷於豫章不利而退三<lb/>
年帝使章昭達討廸廸衆潰妻子悉擒乃脱身踰嶺赴<lb/>
晉安依陳寳應寳應使兵助之明年秋復越東興嶺世<lb/>
祖使程靈洗等破之廸竄山穴中日月既久遣人潜出<lb/>
臨川郡買鮭魚使人脚痛舍於邑子邑子告太守駱牙<lb/>
牙執之令取廸自効因使勇士隨入山中誘廸出獵伏<lb/>
<pb n="KR2d0003_WYG_019-18b"/>
兵斬於道傍傳首京師<lb/>
七年春二月丙子大赦改元為天康元年三月己夘進<lb/>
司空安成王頊為尚書令夏四月癸酉帝崩於有覺殿<lb/>
丙戌葬永寧陵<hi>陵在今縣東北四十里陵山之陽周四十五步高十丈九尺</hi>帝年四<lb/>
十即位在位八年羣臣上諡曰文皇帝廟號世祖帝起<lb/>
自布衣知百姓艱難疾苦國家資用務在儉約常所調<lb/>
斂事不獲已者必咨嗟改色妙識真偽下不容姧一夜<lb/>
内刺閨取外事分判者前後相續每鷄人伺漏傳籖於<lb/>
<pb n="KR2d0003_WYG_019-19a"/>
殿中者令投之於階石上使鏘然有聲云吾雖眠睡亦<lb/>
令驚覺其終始自彊梗槩如此<lb/>
　　廢皇帝<lb/>
帝諱伯宗字奉業文帝嫡子梁承聖三年五月庚寅生<lb/>
永定二年春二月戊辰拜臨川王世子三年文帝嗣位<lb/>
八月立為皇太子自梁侯景亂離東宫焚火太子居永<lb/>
福省天康元年四月癸酉文帝崩是日即位於太極前<lb/>
殿大赦内外復職逺方悉停赴䘮五月上尊皇太后為<lb/>
<pb n="KR2d0003_WYG_019-19b"/>
太皇太后皇后曰皇太后以司空安成王頊為司徒録<lb/>
尚書都督中外諸軍事始興公伯茂為征東將軍袁樞<lb/>
為尚書左僕射沈欽為右僕射七月丁酉立妃王氏為<lb/>
皇后后諱少姬侍中金紫光禄大夫固之女天嘉四年<lb/>
聘為太子妃　固字休堅瑯邪臨沂人祖汾父林固少<lb/>
涉史籍以梁帝外甥封英口亭侯舉秀才起家為尚書<lb/>
郎太子洗馬高祖即位累遷至侍中禮遇甚厚性信佛<lb/>
法嘗禪坐誦經又妙於𤣥言使聘魏國宴饗請救一羊<lb/>
<pb n="KR2d0003_WYG_019-20a"/>
羊於固前跪足而拜又宴昆明池魏朝以固南人嗜魚<lb/>
大設罔罟於水中固以佛法呪之一無所獲冬十月享<lb/>
於太廟十一月乙亥周人來弔<lb/>
光大元年春正月辛亥改號辛夘祠南郊大赦二月南豫<lb/>
州刺史余孝頃反伏誅五月湘州刺史華皎反引後周<lb/>
為援六月詔征南大將軍淳于量討平之七月戊子立<lb/>
皇子至澤為太子九月周將元定入郢州與華皎水陸<lb/>
俱進淳于量呉明徹等逆擊大破之皎單舸奔江陵擒<lb/>
<pb n="KR2d0003_WYG_019-20b"/>
元定送建康<lb/>
二年春正月以侍中安成王頊為太傅領司徒揚州牧<lb/>
加殊禮劍履上殿入朝不趨賛拜不名庚子以淳于量<lb/>
為中軍大將軍四月辛巳太白晝見五月丙辰太𫝊安<lb/>
成王獻玉璽一紐六月丁夘彗星見九月新羅林邑狼<lb/>
牙修國並使朝貢時安成王與僕射到仲舉中書舍人<lb/>
劉師知等恒在禁中參决衆務而安成王為揚州刺史<lb/>
左右甲仗三百人入居尚書省十一月劉師知到仲舉<lb/>
<pb n="KR2d0003_WYG_019-21a"/>
等見安成秉政惡其權重隂説於帝矯太后令下詔安<lb/>
成王曰今四方無事可遷東府經治州務安成將出毛<lb/>
喜馳入止之曰王今出外便受制於他人譬如曹爽願<lb/>
作富家翁不可得也此必師知等矯太后之令請覆之<lb/>
安成大懼乃稱疾召師知留與語遂遣毛喜入言白於<lb/>
太后太后曰今伯宗年幼政事並委二郎此非我意喜<lb/>
出以報安成安成囚師知自入見后及帝極陳師知之<lb/>
過乃自草勅收師知付廷尉獄賜死自是政事大小皆<lb/>
<pb n="KR2d0003_WYG_019-21b"/>
决於安成王王以上流多反叛乃諷慈訓太后甲寅太<lb/>
后令廢帝為臨海王送之藩邸詔曰太傅安成王頊固<lb/>
天生徳齊聖廣深二后鍾心三靈佇眷自先朝不豫任<lb/>
總邦家威惠相宣刑禮兼設且地彰靈璽天表長彗除<lb/>
舊布新禎祥咸顯文皇知子之鑒事甚帝堯傳弟之懷<lb/>
允符太伯今可崇立賢君内外宜依舊典以輿駕奉迎<lb/>
是日廢帝出居别第大建二年四月乙夘薨年十九帝<lb/>
仁弱無人君之量世祖每虞不堪繼業既居冡嫡廢立<lb/>
<pb n="KR2d0003_WYG_019-22a"/>
事重是以依違積年及將大漸召高宗謂曰吾欲遵太<lb/>
伯之事高宗初未達㫖良久方悟乃拜伏流涕固辭其<lb/>
後宣太后依先帝之㫖乃此廢帝焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0003_WYG_019-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建康實録卷十九<lb/>
</p>
<p>
</p>
  </div>
</body>
</text>
</TEI>
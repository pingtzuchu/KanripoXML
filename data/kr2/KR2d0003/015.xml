<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建康實録卷十五</head> <lb/>
    <p>
<pb n="KR2d0003_WYG_015-1a"/>
欽定四庫全書<lb/>
　建康實録卷十五<lb/>
　　　　　　　　　　　　　唐　許嵩　撰<lb/>
　齊<lb/>
　　太祖高皇帝<lb/>
太祖高皇帝姓蕭諱道成字紹伯小名鬬將漢相國何<lb/>
二十四代孫何初居沛何孫侍中彪免官居東海蘭陵<lb/>
縣中都里晉元康元年乃分東海為蘭陵郡中朝亂帝<lb/>
<pb n="KR2d0003_WYG_015-1b"/>
四世祖淮隂令整過江居晉陵武進縣寓居江左者僑<lb/>
置本土加以南名扵是為南蘭陵人也皇考承之字嗣<lb/>
伯少有大志而才力過人初為宋建威大將軍府叅軍<lb/>
累遷漢中太守追破氐帥楊難當於峨公山乃平梁州<lb/>
入為右軍將軍元嘉二十五年梁土思之於峨公山立<lb/>
廟太祖以宋元嘉四年丁卯歲生姿表英異龍顙鐘聲<lb/>
鱗文遍體年十三從雷次宗學於鷄籠山受禮及左氏<lb/>
春秋二十三年隨戍沔口初為左軍中兵叅軍二十九<lb/>
<pb n="KR2d0003_WYG_015-2a"/>
年領偏軍征仇池破二壘文帝崩累遷自建康令為右<lb/>
將軍大破薛索兒於石梁明帝即位授南兖州刺史冠<lb/>
軍將軍而明帝常嫌太祖非人臣相且民間流言蕭姓<lb/>
當為天子明帝愈以為疑泰始七年徵赴京師拜散騎<lb/>
常侍太子左衛率明帝崩詔為右衛將軍加兵五百人<lb/>
與尚書令袁粲禇淵等共掌機事及蒼梧王立元徽二<lb/>
年江州刺史桂陽王休範舉兵叛於尋陽衆二萬發湓<lb/>
口太祖議分軍屯守出鎮自新亭单車白服宋天子加<lb/>
<pb n="KR2d0003_WYG_015-2b"/>
太祖持節都督征討諸軍事平南將軍築新亭城未畢<lb/>
賊前驅已至太祖方觧衣高卧以安衆心乃索白虎幡<lb/>
登西垣使將軍高道慶陳顯達浮舸與賊水戰自新亭<lb/>
北至赤岸大破之燒其舩艦賊上新亭休範乗肩輿率<lb/>
衆至而太祖大破之張敬兒斬休範首而賊將丁文豪<lb/>
仍設伏破臺軍於皂莢橋至朱雀航而太祖使陳顯達<lb/>
任農夫張敬兒周盤龍等散討諸賊時休範典籖許公<lb/>
與等詐稱休範在新亭士庻惶懼詣壘期赴休範投名<lb/>
<pb n="KR2d0003_WYG_015-3a"/>
者千數太祖得而燒之喻遣還乃振旅凱入百姓聚觀<lb/>
曰全國家者此公也遷鎮軍將軍兖州刺史進爵為公<lb/>
邑三千戶休範平後蒼梧王兇暴猜忌欲加大禍陳太<lb/>
妃罵之曰蕭道成有功扵國今若害之後誰為汝著力<lb/>
也乃止太祖加憂懼後常欲以太祖臍為射的僅得免<lb/>
乃與二十五人謀反與楊玉夫等同謀殺蒼梧王而迎立<lb/>
汝隂王其夜王敬則馳蒼梧首扵太祖太祖夜入承明<lb/>
門乗所騎赤馬入殿内及太祖踐阼號此馬為龍驤將<lb/>
<pb n="KR2d0003_WYG_015-3b"/>
軍世謂龍驤赤色也及沈攸之矯太后令下都京師恐<lb/>
懼太祖入居朝堂命諸將西討之袁粲劉秉等謀於石<lb/>
頭皆殺之秉走雒檐湖王蘊走鬬塲追擒斬之粲無經<lb/>
世之畧而疏放好酒步屧白楊郊野間道遇士大夫便<lb/>
呼與酣飲明日謂彼知故到門求通粲曰昨飲酒無偶<lb/>
聊相邀爾竟不相見初蒼梧之廢也秉出集議於路逢<lb/>
弟韞曰今日之事故當歸兄耶秉曰吾等已讓領軍矣<lb/>
韞自搥胷曰君肉中詎有血乎詔假太祖黄鉞率大衆<lb/>
<pb n="KR2d0003_WYG_015-4a"/>
出新亭中興壘以拒攸之攸之敗傳首京師進太祖太<lb/>
尉都督徐兖等十六州諸軍事己酉増班劒四十人甲<lb/>
仗百人入殿加羽葆鼓吹自大明太始已來相承奢侈<lb/>
百姓成俗太祖輔政罷御府省二尚方諸飾翫請禁不<lb/>
得以金銀錦繡為縁噐等九月進位領揚州牧劒履上<lb/>
殿入朝不趨賛拜不名置左右長史司馬從事中郎將<lb/>
掾屬各四人昇明三年三月甲辰詔進位相國總百揆<lb/>
封十郡為齊公備九錫之禮加璽紱逺逰冠位在諸王<lb/>
<pb n="KR2d0003_WYG_015-4b"/>
公上加相國緑綟綬三譲公卿敦勸乃受宋帝䇿命詔<lb/>
齊國初建給錢帛布四月癸酉進齊公爵為王衛將軍<lb/>
禇淵奉䇿授璽紱金虎符第一至第五錫兹𤣥土苴以<lb/>
白茅改立王社丙戍命齊王冕十有二旒建天子旌旗<lb/>
出警入蹕一依天子儀辛卯宋帝禪位便遜位别宮詔<lb/>
依唐虞魏晉故事是日宋帝遜位東邸備羽儀出東掖<lb/>
門曰何不奏鼓吹左右無有答者壬辰䇿命齊王遣使<lb/>
持節兼太保雩都縣侯禇淵兼太尉王僧䖍奉皇帝璽<lb/>
<pb n="KR2d0003_WYG_015-5a"/>
紱受終之禮一依唐虞故事太祖三辭宋帝王公已下<lb/>
固請太史令將作匠文建陳符命曰六亢位也漢建武<lb/>
至建安二十五年一百九十六年而禪魏魏自黄初至<lb/>
咸熈二年四十六年而禪晉晉自泰始至元熈二年一<lb/>
百五十六年而禪宋宋自永初元年至昇明三年凢六<lb/>
十年咸以六終六受右僕射王儉奏被宋詔遜位臣等<lb/>
叅議冝尅日輿駕受禪撰立儀注太祖乃許之<lb/>
建元元年夏四月甲午上即皇帝位於南郊設壇柴燎<lb/>
<pb n="KR2d0003_WYG_015-5b"/>
告天禮畢車駕還宫臨太極前殿大赦天下改昇明三<lb/>
年為建元元年封宋帝為汝隂王築宫丹陽故縣行宋<lb/>
正朔車旗服色一如晉宋故事上書不為表答表不稱<lb/>
詔宋諸王降為公公主為縣君詔封降有差有司奏除<lb/>
元嘉厯為建元厯木徳盛邜終未以正月邜社十二月<lb/>
未臘丙辰詔遣大使巡行四方己未汝隂王薨諡為順<lb/>
帝追尊皇考曰宣皇帝妣曰孝皇后追尊兄道度道生<lb/>
為王庚辰七廟主備法駕即于太廟詔諸將及客戮力<lb/>
<pb n="KR2d0003_WYG_015-6a"/>
艱難盡勤直衛其從還宫者普賜位一階甲申立皇太<lb/>
子賾見刑入重者降一等立皇子嶷等為王乙酉葬宋<lb/>
順帝於遂寧陵秋七月詔南蘭陵桑梓本鄉長蠲租賦<lb/>
武進王業所基復十年丙子立彭城劉𦙍為汝陰王奉<lb/>
宋帝後<lb/>
二年四月丙寅高麗吐谷渾遣使貢獻進高麗王高璉<lb/>
為樂浪公號驃騎大将軍五月立六門都牆六月癸未<lb/>
詔昔嵗水旱曲赦丹陽等郡遭水尤劇之縣元年以前<lb/>
<pb n="KR2d0003_WYG_015-6b"/>
三調未充虚列已畢官長局吏應共償備外詳所除宥<lb/>
秋七月甲寅以輔國將軍盧紹之為青冀二州刺史九<lb/>
月葬皇太子妃裴氏休安陵時議欲立石誌不出禮典<lb/>
起宋元嘉中顔延之為王球石誌素族無碑䇿故以紀<lb/>
行自爾以來王公以下咸共遵用儲妃之重禮殊恒<lb/>
列既有哀䇿謂不須石誌從之<hi>闕</hi>黄門郎沈攸之在<lb/>
荆楚宋朝宻為之備至元徽四年沈攸之事起上以中<lb/>
流可以待敵據湓口城為戰守之備太祖聞喜曰真我<lb/>
<pb n="KR2d0003_WYG_015-7a"/>
子也齊國建為齊世子以石頭為世子宫太祖即位為<lb/>
皇太子建元四年三月壬戍太祖崩上即位大赦征鎮<lb/>
州郡令長軍屯部伍各行䘮三日不得離任乙丑以司<lb/>
徒禇淵録尚書事左僕射王儉為尚書令車騎将軍張<lb/>
敬兒開府儀同三司六月立皇太子長懋丙寅立皇太<lb/>
子妃王氏八月禇淵薨<lb/>
永明元年正月車駕祠南郊大赦改元内外羣僚各舉<lb/>
所知而隨分登敘下詔改葬袁粲劉秉褒賛前功而沈<lb/>
<pb n="KR2d0003_WYG_015-7b"/>
攸之喪柩得送反還舊墓庚申以蕭景先為中領軍甲<lb/>
子詔築青溪舊宫二月熒惑入太微時中書舍人各住<lb/>
一省時謂之四省既總重權而勢傾天下𤣥象失度史<lb/>
官請行祈禳之禮王儉曰天文乖忤此禍由四省乃具<lb/>
奏舍人吕文顯等専權上納而不改<lb/>
二年秋八月車駕幸青溪舊宫小㑹金石樂作在位者<lb/>
賦詩戊申幸𤣥武湖<lb/>
三年八月乙未幸中堂聽訟<lb/>
<pb n="KR2d0003_WYG_015-8a"/>
四年春正月甲申藉田禮畢車駕幸閲武堂勞酒小㑹<lb/>
五年二月戊子幸芳林園禊宴九月九日登商飈館館<lb/>
所立在孫陵岡世呼為九日臺也<lb/>
六年春正月聽覽京師二百里内獄囚<lb/>
七年五月王儉薨<lb/>
八年六月大雷雨有黄光竟天照地状如金色王融上<lb/>
金天頌王擒曰此熒惑光非金也十月桃李再花占曰<lb/>
人君妃妾過制虚飾無實今則桃李再花時後宫萬餘<lb/>
<pb n="KR2d0003_WYG_015-8b"/>
人宫内不容<lb/>
九年<lb/>
十年<lb/>
十一年春正月癸丑詔京師見繋囚詳所原遣以<lb/>
江州刺史鄱陽鏘為領軍將軍丙子皇太子長懋薨<lb/>
夏四月甲午立皇孫昭業為皇太孫立妃何氏賜天下<lb/>
為父後者爵一級七月上不豫徙御延昌殿車輿始登<lb/>
階而殿屋鳴咤上惡之戊寅大漸詔曰太孫進徳日茂<lb/>
<pb n="KR2d0003_WYG_015-9a"/>
社稷有寄子良善相毗輔尚書中務悉委王晏徐孝嗣<lb/>
等軍旅捍邉委王敬則陳顯達王廣之沈文季等又詔<lb/>
不得寳器入梓宫是日上崩年五十四廟號世祖諡武<lb/>
皇帝上剛毅有㫁治敎大體以富國為先頗好逰宴九<lb/>
月𦵏景安陵初十一年秋七月月入太微先是匃奴中<lb/>
謡言云赤火南流喪南國扵是匃奴始欲為冦帝方患<lb/>
而憂之是嵗果有沙門從北來齎此火而至火色赤於<lb/>
常火熱小微可治疾貴賤爭取之多得其騐二十餘日<lb/>
<pb n="KR2d0003_WYG_015-9b"/>
京師咸云聖火詔使吏澆滅之而民亦有竊畜者治病<lb/>
先齋戒以火炙桃板七炷而疾愈呉興邱國賔好事士<lb/>
也竊還鄉邑邑人楊道慶虛疾二十年間形容骨立依<lb/>
法灸板一炷能坐即全瘥是月帝崩<lb/>
史臣曰齊高帝基命之初武功潜用泰始開運大拯時<lb/>
艱及蒼梧暴虐釁結朝野而百姓懍懔命縣朝夕權道<lb/>
既行兼濟天下元功振主利器難以假人羣方戮力實<lb/>
懐尺寸之望豈惟天厭水行固已人希木徳歸功與能<lb/>
<pb n="KR2d0003_WYG_015-10a"/>
事極乎此武帝雲雷伊始功参佐命雖為繼體事實艱<lb/>
難御衮垂旒深存政典文武授任不革舊章明罸厚恩<lb/>
皆由已出外表無塵内朝多豫機事平理職貢有常府<lb/>
藏内充鮮人勞役宫室苑圃未足以傷財安樂延年衆<lb/>
庻所同幸亦有齊之良王也<lb/>
　　廢帝鬱林王<lb/>
鬰林王昭業字元尚文惠太子長子也小名法身世祖<lb/>
即位封南郡王户二千永明五年十一月戊子冠於東<lb/>
<pb n="KR2d0003_WYG_015-10b"/>
宫崇政殿其日小㑹賜王公以下帛各有差文惠薨立為<lb/>
皇太孫居東宫世祖永明十一年七月崩太孫即帝位<lb/>
辛酉追尊文惠為世宗文皇帝尊太妃為皇太后立何<lb/>
氏為皇后初昭業年五嵗戯高帝牀前方㧞白髪召問<lb/>
太孫曰我誰耶答曰太公高帝笑曰豈有為人曽祖㧞<lb/>
白髪乎即擲鏡鑷隆昌元年春正月丁未改元大赦詔<lb/>
百寮陳得失各舉所知七月癸已皇太后令廢帝為鬱<lb/>
林王昭業美容止好𨽻書世祖勅皇孫手書不得妄出<lb/>
<pb n="KR2d0003_WYG_015-11a"/>
以重之出入常禁其起居節其用度昭業嘗謂豫章王<lb/>
妃庾氏曰阿婆佛法言有福徳生帝王家今日見作天<lb/>
王便是大罪左右主帥動見拘摰不如作市邉屠沽冨<lb/>
兒百倍矣及即位極意賜與動百數十萬未朞之間世<lb/>
祖庫儲錢億數垂盡而開主衣庫與皇后寵姬觀之人<lb/>
恣意所欲取之諸寳器以相撃剖破碎之以為笑樂居<lb/>
常祼袒著紅縠禈雜綵衵服好鬪鷄宻買鷄至數千世<lb/>
祖御物甘草杖宫人寸㫁用之與文帝幸姬霍氏淫通<lb/>
<pb n="KR2d0003_WYG_015-11b"/>
長留宫内聲云度霍氏為尼以餘人代之何皇后亦淫<lb/>
亂齋閣通夜洞開内外混雜西昌侯鸞屢諫不納乃疑<lb/>
鸞有異志鸞懼變先謀廢帝二十二日使蕭諶坦之等<lb/>
扵省誅帝羽翼曹道剛朱隆之等率兵自尚書省入雲<lb/>
龍門戎服加朱衣扵上比入門三失履廢帝在夀昌殿<lb/>
聞外變走向愛姬徐氏户拔劒自刺不中以帛綿纒頭<lb/>
輿接出延徳殿諶初入宿衛將士皆執弓楯相拒諶曰<lb/>
所取自有人卿等不湏動宿衛信之及見帝出各欲自<lb/>
<pb n="KR2d0003_WYG_015-12a"/>
奮帝竟無言及被殺時年二十一輿屍出徐龍駒宅殯<lb/>
𦵏以王禮餘黨亦見誅明日乃宣令而立海陵王<lb/>
　　廢帝海陵王<lb/>
海陵王昭文字季尚文惠太子第二子也鬱林即位封<lb/>
為新安王其年鬱林廢尚書令西昌侯鸞議立昭文為<lb/>
帝<lb/>
延興元年秋七月丁酉即皇帝位以西昌侯鸞為録尚<lb/>
書事揚州刺史宣城郡公大赦天下改元九月癸未誅<lb/>
<pb n="KR2d0003_WYG_015-12b"/>
司徒鄱陽王鏘大將軍隨王子隆南兖州刺史安陸王<lb/>
子敬於是江州刺史晉安王子懋遂起兵遣中䕶<lb/>
軍王𤣥邈討誅之己未鸞假黄鉞内外纂嚴丁酉<lb/>
進宣城公鸞為太傅加殊禮進為王而盡誅諸王<lb/>
為藩鎮者以宣城王輔政帝起居皆諮而後行常<lb/>
思蒸魚菜太官令答無録公命竟不獻十月辛亥<lb/>
皇太后令以嗣主幼冲庶政多失宗王四海藩戚<lb/>
外叛自非樹長君無以鎮淵器太傅宣城王𦙍體<lb/>
<pb n="KR2d0003_WYG_015-13a"/>
宣皇鍾慈太祖宜入承寳命帝降海陵王建武元<lb/>
年詔海陵王依漢東海王故事十一月稱王有疾<lb/>
遣御師占視乃殞之時年十五諡曰恭王先是寳<lb/>
志沙門住東宫常從平昌門入忽云門限上血汚人<lb/>
衣褰裳走過俄而載帝屍自此門出帝頸血流于門<lb/>
限<lb/>
史臣曰郭璞稱永昌之占二日之象而隆昌之號亦同<lb/>
焉案漢靈帝中平六年四月崩太子辯十嵗即位改光<lb/>
<pb n="KR2d0003_WYG_015-13b"/>
熹元年張讓段珪誅後改為昭寜董卓輔政改為永漢<lb/>
卓廢帝為𢎞農王一百七十日鴆之九月立靈帝子協<lb/>
却號中平一年四號也晉恵帝太平二年長沙王乂事<lb/>
敗成都王頴改元為永安頴自郢奔河間王復改元為<lb/>
永興一嵗三號也隆昌延興建武亦三號故知䘮亂之<lb/>
軌雖千載而必同矣<lb/>
　　高宗明皇帝<lb/>
高宗明皇帝諱鸞字景栖始安貞王道生之子也小名<lb/>
<pb n="KR2d0003_WYG_015-14a"/>
元度少孤太祖撫育過於諸子宋太豫元年為安吉令<lb/>
有嚴能之名累遷輔國將軍淮南太守太祖踐阼遷侍<lb/>
中封西昌侯世祖即位為度支尚書轉左衛將軍清道而<lb/>
行遷左僕射海陵王立為録尚書事鎮東府加黄鉞班<lb/>
劒進為宣城王太后廢帝為海陵王以上入纂太祖為<lb/>
第三子也羣臣三請乃受命冬十月癸亥即皇帝位大<lb/>
改元<lb/>
建武元年大司馬王敬則等十三人並進封邑户詔省<lb/>
<pb n="KR2d0003_WYG_015-14b"/>
尚方雕刻新林苑地悉以還百姓追尊始安貞王為景<lb/>
皇帝妃為懿王后丙戍以輔國將軍聞喜公遥欣為荆<lb/>
州刺史寧朔將軍豐城公遥昌為豫州刺史詔諸工番<lb/>
假休息戊子立皇子寳卷為皇太子賜天下為父後者爵<lb/>
一級上輔政所誅諸王是月復屬籍各封子為侯<lb/>
二年夏六月誅西陽南海邵陵等三王而殺蕭諶十月納<lb/>
皇太子妃禇氏大赦王公已下賜有差十二月詔晉宋<lb/>
諸陵悉加修理<lb/>
<pb n="KR2d0003_WYG_015-15a"/>
三年冬閏十二月皇太子冠賜王公已下帛有差<lb/>
四年春大赦壬寅詔人産子者蠲父母役一年新婚者<lb/>
蠲夫役一年二月甲子以左僕射徐孝嗣為尚書令蕭<lb/>
季敞為廣州刺史<lb/>
永泰元年春正月朔大赦丁未誅河東臨賀西陽永陽<lb/>
南康衡陽湘東南郡巴陵桂陽等十王子皆死之四月<lb/>
甲寅改元大赦丁丑大司馬㑹稽太守王敬則舉兵反<lb/>
夏五月使輔國将軍劉山陽東討斬敬則秋七月己酉<lb/>
<pb n="KR2d0003_WYG_015-15b"/>
帝崩于正福殿時年四十七遺詔以沈文季為左僕射<lb/>
江祐為右僕射封江祀侍中劉暄衛尉卿軍政大事内<lb/>
外皆委徐孝嗣遥光蕭坦之等為心膂之任𦵏興安陵<lb/>
諡明皇帝廟號高宗帝明審有吏才持法無所借制御<lb/>
親幸臣下肅清驅使大存儉約輿輦舟乗剔去金銀<lb/>
還主衣庫太官進食有裹蒸帝曰我食此不盡可四片<lb/>
破之餘充晚食而世祖掖庭中宫服御一無所改性多<lb/>
猜慮故亟行誅戮而出入互唱南出唱北東行唱西而<lb/>
<pb n="KR2d0003_WYG_015-16a"/>
示簡於出入竟不南郊上初有疾信道術身衣絳衣服<lb/>
飾皆赤以厭之巫云後湖水頭徑入宫内致帝有疾乃<lb/>
自至太官行水溝左右啓太官若無此水則不立决意<lb/>
塞之欲南引淮流㑹帝崩事寝<lb/>
　　廢帝東昏侯<lb/>
東昏侯寳卷字智蔵高宗第二子也本名賢高宗輔政<lb/>
改焉建武元年立為太子永泰元年七月髙宗崩太子<lb/>
即位改元<lb/>
<pb n="KR2d0003_WYG_015-16b"/>
永元元年十一月立皇子誦為皇太子賜為父後者爵<lb/>
一級丙辰揚州刺史始安王遥光據東府反遣領軍蕭<lb/>
坦之討平之傳首九月壬戍以頻誅大臣大赦天下十<lb/>
一月太尉江州刺史陳顯達反十二月顯達至京師乙<lb/>
酉斬首餘黨盡平<lb/>
二年三月詔使崔惠景討豫州刺史裴叔業及兄子植<lb/>
惠景時為平西将軍於廣陵起兵反襲京師徐州刺史<lb/>
江夏王寳元以京城納之乙夘帝使領軍王瑩屯北籬<lb/>
<pb n="KR2d0003_WYG_015-17a"/>
門惠景破之遂入京師豫州刺史蕭懿起義兵大破惠<lb/>
景詔曲赦京邑江夏王寳元伏誅十月害尚書令蕭懿<lb/>
十一月甲寅蕭頴胄起兵扵荆州十二月雍州刺史梁<lb/>
王蕭衍起義兵扵襄陽<lb/>
三年二月詔羽林兵征雍州中外纂嚴三月丁未衍立<lb/>
南康王寳融即皇帝位扵江陵癸丑遣平西将軍陳伯<lb/>
之西征八月以光禄張瓌鎮石頭以太子左衛率李居<lb/>
士總督諸軍屯新亭是日義軍至南州李居士敗新亭<lb/>
<pb n="KR2d0003_WYG_015-17b"/>
降義軍将軍徐元瑜以東府城降義軍十二月王珍國<lb/>
侍中張稷率兵入殿廢帝時年十九帝在東宫便好弄<lb/>
不喜書常夜捕䑕達旦為樂高宗臨崩屬以隆昌為戒<lb/>
曰作事不可在人後故數誅大臣委任羣小性訥澀少<lb/>
言惟親閹竪及左右自江祐始安王遥光等誅後騎馬<lb/>
日夜於後堂戯呌呼倡伎以五更就卧至晡方起王侯<lb/>
朝臣節朔朝見晡後方前或時遣出臺閣奏案月數十<lb/>
日不報二年元㑹食後方出朝賀纔竟便還西序寝自<lb/>
<pb n="KR2d0003_WYG_015-18a"/>
已至申百僚陪位皆僵仆菜色比起就㑹怱遽便罷陳<lb/>
顯達平後出逰走逐居民于郊外數十里皆空家盡室<lb/>
巷陌懸幔高為障置伎人防守謂之屏除或周環京邑<lb/>
是時一月二十餘出三四更中鼓聲四出幡㦸横路百<lb/>
姓喧走士庻不辯出不言定所夜出夜返火光照天鼓<lb/>
吹鳴鈸聒地置射雉塲二百十六所郊郭帷翳四民皆<lb/>
廢業樵蘇路㫁又於後宫起仙華神仙玉夀諸殿盡用<lb/>
雕彩以麝雜香塗壁時世祖興光樓上施青漆世謂之<lb/>
<pb n="KR2d0003_WYG_015-18b"/>
青樓帝曰武帝不巧何不純用瑠璃貴妃潘氏服御極<lb/>
選珍異主衣庫舊物不復充用琥珀釧一隻直一百七<lb/>
十萬京邑酒租皆折使輸金又立紫閣諸樓壁上畫男<lb/>
女私褻之像種好樹美竹徵求民家望樹便取朝栽暮<lb/>
㧞道路相繼又扵宫立市太官乃朝進酒肉肴菓使宫<lb/>
人閹竪共為禆販潘妃為市令帝為市魁将鬪者就潘<lb/>
氏判决苑中作土山築渠立堰以新蔡人徐世檦為直<lb/>
閣将軍殺戮專决其黨茹法珍梅蟲兒等專權内外緘<lb/>
<pb n="KR2d0003_WYG_015-19a"/>
口及義師至近郊乃聚兵為固守之計而信鬼神迎拜<lb/>
蔣子文為相國揚州牧封鍾山王時范雲謂朱光尚曰<lb/>
卿是天子要人當思諌諍光尚曰至尊不可諌正當以<lb/>
鬼神達意後帝馬驚光尚曰先帝嗔不許數出帝大怒<lb/>
乃㧞刀與光尚尋覔不見乃縳草作高宗形北靣斬之<lb/>
懸首苑門上潘妃生女百日死帝斬衰絰杖羣臣來吊<lb/>
盤地坐舉手受執及将軍席豪死於是閉城自守城内<lb/>
軍事一委任王珍國而聞外鼓吹叫聲披大紅袍登景<lb/>
<pb n="KR2d0003_WYG_015-19b"/>
陽樓屋上望弩㡬中之士卒怨之不為致力募兵出戰<lb/>
至城門皆坐甲自守恐城外有伏乃燒城旁府署六門<lb/>
之内皆盡於西掖内相聚為市販牛馬肉及義師至便<lb/>
勅太官備百日糧而惜金錢不肯賞賜茹法珍等叩頭<lb/>
請之帝曰賊來獨取我耶而就我求物後堂儲數百具<lb/>
榜板啟為防城之具帝曰擬修殿竟不與故王珍國張<lb/>
稷等見不能用計懼禍及故反率兵入殿是夜帝在含<lb/>
徳殿吹笙歌作女兒子卧未熟聞兵入起出北户欲還<lb/>
<pb n="KR2d0003_WYG_015-20a"/>
宫閹人黄泰平以刀傷其膝仆地顧曰奴反耶直後閤<lb/>
張齊遂斬首送梁王宣徳太后令言其兇惡追封為東<lb/>
昏侯法珍等伏誅初義師築長圍帝乃著五色衣服登<lb/>
城望賊還輙與六宫御刀在華光殿共立單壘别制鎧<lb/>
仗多用金玉親自攻壘詐作戰敗被瘡板掆将去将來<lb/>
相對為樂<lb/>
　　和帝<lb/>
和帝諱寳融字智昭明帝第八子也建武元年封隨郡<lb/>
<pb n="KR2d0003_WYG_015-20b"/>
王永元元年改封南康王出為西中郎将荆州刺史督<lb/>
九州軍事二年十一月甲寅長史蕭頴胄奉王舉兵其<lb/>
日太白及辰星俱見西方乙夘教纂嚴丙辰以雍州刺<lb/>
史蕭衍為使持節都督前鋒諸軍事戊午衍表勸進十<lb/>
二月乙亥羣僚勸進竝不許壬辰驍騎将軍夏侯亶自<lb/>
建鄴至江陵稱宣徳太后令西中郎將南康王冝纂承<lb/>
皇祚光臨億兆可且封宣城王相國荆州牧加黄鉞置<lb/>
僚屬三年正月乙巳王受命大赦唯梅蟲兒茹法珍等<lb/>
<pb n="KR2d0003_WYG_015-21a"/>
不在例是日長星見竟天甲寅建牙于城南二月己巳<lb/>
羣僚上尊號立宗廟及南北郊中興元年春三月乙巳<lb/>
皇帝即位大赦改永元三年為中興文武賜位二等是<lb/>
夜彗星竟天以相國左長史蕭頴胄為尚書令加雍州<lb/>
刺史蕭衍尚書左僕射都督征討諸軍以晉安王寳義<lb/>
為司空廬陵王寳源為車騎将軍開府儀同三司丙午<lb/>
有司奏封庻人寳卷為零陵侯詔不許又奏為涪陵王<lb/>
詔可夏四月戊辰詔凡東討衆軍及諸向義之衆普復<lb/>
<pb n="KR2d0003_WYG_015-21b"/>
除五年秋七月丁夘魯山城主孫樂祖以城降己未郢<lb/>
城主薛元嗣降八月丙子平西将軍陳伯之降九月己<lb/>
未詔假黄鉞蕭衍若定京邑得以便冝從事冬十一月<lb/>
壬寅尚書令鎮國将軍蕭頴胄卒十二月丙寅建康城<lb/>
平己巳宣徳皇太后令以征東大将軍蕭衍為大司馬<lb/>
録尚書驃騎大将軍揚州刺史封建安郡公依晉武陵<lb/>
王遵承制故事壬申改封建安王寳夤為鄱陽王癸酉<lb/>
以司徒揚州刺史晉安王寳義為太尉領司徒乙酉以<lb/>
<pb n="KR2d0003_WYG_015-22a"/>
尚書右僕射王瑩為左僕射<lb/>
二年春正月戊戌宣徳皇太后臨朝入居内殿壬寅大<lb/>
司馬蕭衍都督中外諸軍事加殊禮己酉以大司馬長<lb/>
史王亮為守尚書令甲寅加大司馬蕭衍位相國梁公<lb/>
備九錫禮二月壬戍誅湘東王寳眰丙戌進梁公蕭衍<lb/>
爵為王三月辛丑鄱陽王寳夤奔魏誅邵陵王寳攸晉<lb/>
熈王寳貞庚戍車駕東歸至姑孰丙辰遜位于梁丁巳<lb/>
廬陵王寳源薨四月辛酉禪詔至皇太后遜居外宫梁<lb/>
<pb n="KR2d0003_WYG_015-22b"/>
受命奉帝為巴陵王宫于姑孰戊辰巴陵王殂年十五<lb/>
追尊為齊和帝𦵏恭安陵初梁武帝欲以南海郡為巴<lb/>
陵國邑而遷帝焉以問范雲雲俛首未對沈約曰今古<lb/>
殊事魏武所云不可慕虛名而受實禍梁武頷之於是<lb/>
遣鄭伯禽進以生金帝曰我死不須金醇酒足矣乃引<lb/>
飲一升伯禽就加摺焉先是文惠太子與才人共賦七<lb/>
言詩句後輙云愁和帝至是其言方騐又永明中望氣<lb/>
者云新林婁湖青溪並有天子氣於其處大起樓苑宫<lb/>
<pb n="KR2d0003_WYG_015-23a"/>
觀武帝屢㳺幸以應之又起舊宫於青溪以弭其氣而<lb/>
明帝舊居東府城西延興末明帝龍飛至是梁武帝衆<lb/>
軍城於新林而武帝舊宅亦在婁湖百姓皆著下屋白<lb/>
紗帽而反裙覆頂東昏曰裙應在下今更在上不祥命<lb/>
㫁之扵是百姓皆反裙向下此服妖也帽者首之所寄<lb/>
今而向下天意若曰元首方為猥賤乎東昏又令左右<lb/>
作逐鹿帽形甚窄狹後果有逐鹿之事東昏宫裏又作<lb/>
散叛髮反髻根向後百姓爭學之及東昏狂惑天下散<lb/>
<pb n="KR2d0003_WYG_015-23b"/>
叛矣東昏又與羣小别立㡌騫其口而舒兩翅名曰鳳<lb/>
度三橋帬向後揔而結之名曰反縳黄麗東昏與刀敕<lb/>
之徒親自著之皆用金寳鑿以璧璫又作著調帽鏤以<lb/>
金玉間以孔翠此皆天意梁武帝舊宅在三橋而鳳度<lb/>
之名鳳翔之驗也黄麗者黄離為日而反縳之東昏戮<lb/>
死之應也調者梁武帝至都而風俗和調先是百姓及<lb/>
朝士皆以方帛填胷名曰假兩此又服妖假非正名也<lb/>
儲兩而假之明不得真也東昏誅其子廢為庻人假兩<lb/>
<pb n="KR2d0003_WYG_015-24a"/>
之意也<lb/>
史臣曰欎林地居長嫡瑕釁未彰而武皇之心不變周<lb/>
道故得保兹守器正位尊極既而愆鄙内作兆自宫闈<lb/>
雖為害不逺而足傾社禝郭璞稱永昌之名有二日之<lb/>
象隆昌之號實亦同焉明帝越自支庶任當負荷乗機<lb/>
而作大致殱夷流涕行誅非云義舉事茍非安能無内<lb/>
愧既而自樹本枝根𦙍孤弱貽厥所授屬在凶愚用覆<lb/>
宗祊亦其理也夫名以行義往賢垂範備而之禅術士<lb/>
<pb n="KR2d0003_WYG_015-24b"/>
誡之東昏以卷矣藏以終之其兆先徵盖亦天所命矣<lb/>
　　列傳<lb/>
栁世隆字彦緒河東解人也祖憑世隆少有風器伯父<lb/>
元景為宋尚書令愛賞之言於宋孝武召見帝曰此兒<lb/>
将來復是三公也宋累遷虎威将軍上庸太守帝謂元<lb/>
景曰卿昔以虎威之號為隨郡今復以授世隆使卿門<lb/>
世不絶公也以沈攸之叛守郢城有功事定徵為侍中<lb/>
遷尚書右僕射貞陽侯齊太祖踐阼自母憂起為平南<lb/>
<pb n="KR2d0003_WYG_015-25a"/>
将軍豫州刺史進為公帝問禇淵曰向見栁世隆毁瘠<lb/>
過禮使人惻然淵曰世隆至性天深䘮過乎禮事陛下<lb/>
在危盡忠䘮親居憂杖而後起立人之本二理同極加<lb/>
榮増寵足以勵風俗世隆性好書啟太祖借祕閣書上<lb/>
給二千卷轉尚書令常自云馬矟第一清談第二彈琴<lb/>
第三在朝不干世務垂簾鼓琴風韻清逸甚得世譽以<lb/>
疾遜位永明九年卒詔給東園祕器朝服贈司空班鼓<lb/>
吹葬於倪塘著龜經祕要二卷見行扵世<lb/>
<pb n="KR2d0003_WYG_015-25b"/>
張瓌字祖逸吴郡吴人也祖裕為宋金紫光禄大夫父<lb/>
永為右光禄曉音律宋孝武問永太極殿前鍾聲嘶永荅<lb/>
鐘有銅滓乃叩鐘求其處鑿而去之聲遂清越瓌解褐<lb/>
江夏王太尉府叅軍以遭父喪還呉初劉彦節有異圗<lb/>
弟遐為呉郡守聚師三千太祖宻遣瓌取遐瓌領兵直<lb/>
入呉郡斬遐郡内莫敢動太祖以告張冲沖曰瓌以百<lb/>
口一擲出手得盧矣即授呉郡太守封義成縣侯世祖<lb/>
即位為左尚書領右軍及鬱林之廢見朝廷多難恒卧<lb/>
<pb n="KR2d0003_WYG_015-26a"/>
疾而居室妓妾盈房生子十餘人嘗云中應有好者梁<lb/>
天監中卒<lb/>
垣崇祖字敬逺下邳人也族姓豪彊石季龍時自洛陽<lb/>
徙鄴曽祖敞為慕容吏部尚書祖苗自宋武征廣固率<lb/>
衆歸降仍家下邳官龍驤將軍父詢之宋冀州刺史崇<lb/>
祖年十四有幹略伯父豫州刺史護之謂門宗曰此兒<lb/>
必大吾門汝等不及也太祖在淮隂崇祖時戍朐山既<lb/>
受都督祗奉甚至及平沈攸之復遷冠軍将軍兖州刺<lb/>
<pb n="KR2d0003_WYG_015-26b"/>
史初下邳見太祖謂妹夫皇甫肅曰此真吾君也太祖<lb/>
亦曰韓白不及太祖踐阼為豫州刺史鎮夀春盡力奉<lb/>
邉建元二年虜遣劉昶馬步號二十萬冦夀春崇祖著<lb/>
白紗帽肩輿登城指揮大破虜軍啟至上笑曰今真得<lb/>
其人矣進平西将軍崇祖聞陳顯達増給軍儀乃啟上<lb/>
求鼓吹上勅曰韓白何可不與遂給鼓吹一部世祖即<lb/>
位徵還為五兵尚書永明元年詔稱與荀伯玉搆扇邉<lb/>
荒誅之時年四十四子恵隆徙畨禺卒<lb/>
<pb n="KR2d0003_WYG_015-27a"/>
張敬兒南陽冠軍人也本名茍兒宋明帝以其名鄙改<lb/>
之父醜為蜀郡将軍敬兒年少便弓馬有膽氣射猛獸<lb/>
發無不中以補府将擊蠻賊累功為南陽太守後佐太<lb/>
祖大破桂陽王於新亭親詐降斬休範首以功遷為雍<lb/>
州刺史驍騎将軍以平沈攸之封襄陽侯太祖即位為<lb/>
中軍将軍太祖崩遺詔加開府儀同三司将拜謂其妻<lb/>
曰我拜後府開黄閤因口自為鼓吹聲其妻謂曰吾嘗<lb/>
時夢一手熱如火而君為南陽郡元徽中夢半身熱而<lb/>
<pb n="KR2d0003_WYG_015-27b"/>
君得本州今復夢舉身熱矣有閹人聞之以事達世祖<lb/>
世祖疑有異志使收之敬兒脱冠投地曰用此物誤我<lb/>
於是伏誅子道慶見宥<lb/>
王敬則晉陵南沙人母為女巫敬則生而胞紫色謂人<lb/>
曰此兒必有鼔角相人笑曰得為人吹角可矣及年長<lb/>
兩腋下生乳各長數寸夢騎五色獅子年二十餘善拍<lb/>
張好刀劒補刀㦸跳刀高與虎幢等如此五六接無不<lb/>
中宋明帝即位為直閤將軍封重安縣子敬則少扵草<lb/>
<pb n="KR2d0003_WYG_015-28a"/>
中遇蟲如烏豆集其身摘去乃脱其處皆流血敬則惡<lb/>
之詣道士卜云此封侯之瑞也果如其言出補暨陽令<lb/>
性倜儻不覊初屠狗商販徧於三呉嘗與暨陽縣吏鬭<lb/>
曰我得暨陽當鞭汝小吏背吏唾其面曰汝得暨陽我<lb/>
亦得司徒公矣及作暨陽召吏謂曰汝何時得司徒公<lb/>
邪竟善遇之及佐破桂陽王遂盡力扵太祖太祖即位<lb/>
以殺蒼梧功遷安東將軍呉興太守封潯陽郡公世祖<lb/>
十一年累遷司空出為㑹稽太守初在呉興出行市見<lb/>
<pb n="KR2d0003_WYG_015-28b"/>
屠肉枅歎曰呉興昔無此枅是我少時在此所作也海<lb/>
陵王立進位太尉敬則名位雖逹不以富貴自遇初為㪚<lb/>
騎使虜於北館種楊桞後貟外郎虞長曜北使還敬則<lb/>
曰我昔種楊栁今若大小長曜曰北人以為甘棠敬則<lb/>
從世祖嘗宴扵華林羣臣各出妓敬則脱章服袒髀以<lb/>
片絹糺髻奮臂拍張叫動左右上不悦曰豈聞三公為<lb/>
此對曰臣拍張故得三公而拍張當時以為名譽明帝<lb/>
即位為大司馬臺使拜授日而雨大洪注敬則不悦及<lb/>
<pb n="KR2d0003_WYG_015-29a"/>
使蕭坦之將齋仗五百人行武進陵敬則憂惶上知使<lb/>
敬則世子仲雄入東安慰其父雖然愈益猜忌高宗疑<lb/>
焉後竟起兵反過浙江帝諸子在京者盡殺之遣将軍<lb/>
左興盛等討之敬則遇興盛遥告敬則曰公兒死已盡<lb/>
公持許底作官軍不敵欲退馬軍主胡松領馬軍突之<lb/>
敬則大敗興盛軍客袁文曠斬之傳首京師時年七十<lb/>
初敬則東起高祖疾篤朝廷倉卒東昏侯在東宫議欲<lb/>
叛使人上屋見征虜亭失火謂敬則至急装欲走或有<lb/>
<pb n="KR2d0003_WYG_015-29b"/>
告敬則者敬則曰檀公三十六䇿走是上䇿汝父子唯<lb/>
應急走耳盖諺云檀道濟避虜也<lb/>
陳顯達南彭城人宋孝武世為張永前軍幢主景和中<lb/>
以勞驅使累遷濮陽太守桂陽王反大敗賊丁文豪等<lb/>
扵杜姹宅矢中左眼㧞而鏃不出地黄村潘嫗者善禁<lb/>
先以釘釘柱嫗禹步作氣釘即出乃禁顯達目中鏃出<lb/>
以功封彭城侯再遷平越中郎将廣州刺史太祖即位<lb/>
為安西将軍益州刺史山夷震服永明八年徵為征南<lb/>
<pb n="KR2d0003_WYG_015-30a"/>
大将軍江州刺史給鼓吹顯達性謙厚多智計有子十<lb/>
人誡之曰我本不及此汝勿以富貴陵人高宗之世進<lb/>
位太尉鄱陽公常不自安每自卑下及北討督平北将<lb/>
軍崔惠景等圍馬圈城四十日入據城而魏孝文帝率<lb/>
十萬騎自至齊軍敗顯達走軍主崔恭祖胡松以烏布<lb/>
幔盛顯達僅獲免以為江州刺史鎮湓城東昏立無道<lb/>
殺害賢良顯達懼禍十一月遂舉兵朝廷遣胡松等拒<lb/>
於采石大破之松軍敗京邑震駭遂於新林多置屯火<lb/>
<pb n="KR2d0003_WYG_015-30b"/>
於岸十二月潜軍夜渡取石頭入宫城與官軍戰於西<lb/>
州顯達敗走西州烏榜村騎官趙潭注矟刺落馬斬於<lb/>
籬門側血灑湔籬似淳于伯之被刑也時年七十三諸<lb/>
子皆伏誅<lb/>
劉懐珍字道玉平原人漢膠東王後伯父奉伯為宋陳<lb/>
郡太守懐珍幼隨奉伯在夀陽時刺史出獵百姓觀之<lb/>
懐珍獨避不視伯父異之曰此兒方興吾宗也本州辟<lb/>
主簿自宋文以來數有軍功遷至将軍封中宿侯太祖<lb/>
<pb n="KR2d0003_WYG_015-31a"/>
輔政以布衣之舊徵為相國左司馬建元初改封宣城<lb/>
侯而尋轉光禄大夫子靈哲字文明累遷至前将軍兖<lb/>
州刺史母病靈哲躬祈禱夢見黄衣公曰可取南山竹<lb/>
笋食之靈哲覺如其言乃立愈<lb/>
李安民蘭陵承人也父欽之殿中将軍隨父沒虜率部<lb/>
曲自㧞南歸累遷冠軍司馬廣陵太守初討晉安王子<lb/>
勛事平明帝大㑹新亭勞諸軍主摴蒱官賭而安民五<lb/>
擲皆盧帝大驚帝自謂安民曰卿面方如田封侯相也<lb/>
<pb n="KR2d0003_WYG_015-31b"/>
及太祖即位為中領軍封康樂侯家國宻事太祖唯與<lb/>
安民論議每謂曰署事有卿名我便不復細覧也世祖<lb/>
即位遷尚書僕射以疾辭退為安東将軍呉興太守呉<lb/>
興有項羽神護郡㕔事太守至必先殺軛下牛祭安民<lb/>
奉佛不與牛祭而設八關齋俄而牛死埋於廟側今呼<lb/>
為李公牛塜也<lb/>
王元載字彦休下邳人也建元二年為梁秦二州刺史<lb/>
兄弟同時為方伯封河陽侯永明四年卒<lb/>
<pb n="KR2d0003_WYG_015-32a"/>
崔祖思字敬元清河東武城人也魏中尉琰七世孫祖<lb/>
諲宋冀州刺史父僧䕶州秀才祖思少有志氣好讀<lb/>
書初辟州主簿與刺史劉懐珍於堯廟祀神廟有蘇<lb/>
侯像與堯偶坐懐珍曰唐堯聖人而與雜神同列去之<lb/>
何如祖思曰使君若清蕩此坐則是堯廟重去四凶之<lb/>
伍也遂相與除雜神太祖在淮隂祖思聞風自從之及<lb/>
宋初議封太祖為梁公祖思啓太祖曰䜟云金刀利刃<lb/>
齊刈之今冝稱齊實應天命從之太祖即位遷征虜将<lb/>
<pb n="KR2d0003_WYG_015-32b"/>
軍青冀二州刺史因啓陳政事上優詔報荅尋遷寧<hi>闕</hi>
宋孝建中為後軍叅軍事太祖累遷寜國将軍東海太<lb/>
守榮祖善弹登西樓見海鵠羣翔謂左右當生取之扵<lb/>
是弹其兩翅毛脱盡墜地無傷飬毛生後飛去其妙如<lb/>
此佐命勲封将樂縣子永明二年遷冠軍兖州刺史九<lb/>
年卒<lb/>
吕安國廣陵人也宋大明末以将領見任隱重有幹局<lb/>
副劉勔破殷琰扵夀陽以功第一封彭澤男累以軍功<lb/>
<pb n="KR2d0003_WYG_015-33a"/>
遷金紫光禄大夫給事中永明九年卒<lb/>
周山圗字季寂義興義鄉人也貧微扵書題甚拙不事<lb/>
産業有器幹以軍功累遷左中郎将衆稱其勇呼為武<lb/>
原将以佐太祖輔政出征有功封晉興縣男世祖即位<lb/>
遷竟陵王鎮北司馬及疾上手敕問疾尋卒<lb/>
周盤龍北蘭陵人也盤龍膽氣過人尤便弓馬隨軍討<lb/>
擊陷陣先登累遷龍驤将軍封晉安子建元二年助垣<lb/>
崇祖拒魏大破之上聞大喜送金釵二十枚與盤龍愛<lb/>
<pb n="KR2d0003_WYG_015-33b"/>
妾杜氏手敕曰餉周公阿杜轉太子左率敕令助成買<lb/>
與虜拒戰於淮隂甬城父子二人衝突出入縈擾數萬<lb/>
衆遷平北将軍兖州刺史後為光禄大夫世祖戯之曰<lb/>
卿着貂蝉何如兠鍪對曰此貂蝉從兠鍪中出病卒子<lb/>
奉叔勇力絶人少隨父征討得直閤将軍善騎馬鬱林<lb/>
從其學騎後遷冠軍将軍青州刺史後為高宗所殺<lb/>
王廣之字林之沛郡相人也少好弓馬有勇力初為馬<lb/>
隊主累遷左衛将軍世祖見其子珍國異之曰珍國大<lb/>
<pb n="KR2d0003_WYG_015-34a"/>
堪事卿可謂老蚌卒扵江州刺史進應城公<lb/>
薛淵河東汾隂人也宋徐州刺史安都從子本名道淵<lb/>
避太祖偏諱改焉安都降虜而親族皆入北太祖鎮淮<lb/>
隂淵來奔委身事太祖隆昌元年封司州刺史卒<lb/>
戴僧静㑹稽永興人也少有膽力便弓馬初祖飾謀亂伏法<lb/>
家口徙青州僧静自歸太祖為北徐州刺史徙高平太<lb/>
守卒<lb/>
桓康北蘭陵承人也勇而驍果宋末隨太祖及世祖起<lb/>
<pb n="KR2d0003_WYG_015-34b"/>
義為郡所縶衆皆散而康裝擔一頭貯穆后一頭貯文<lb/>
惠太子及竟陵王子良自負置山中與門客蕭欣祖四<lb/>
十餘人相結破郡獄出世祖郡兵追急康死戰破之隨<lb/>
世祖起義摧堅陷陣膂力絶人所經村邑恣其行暴江<lb/>
南人畏之以其名怖小兒畫其形而辟瘧無不立愈建<lb/>
元元年封吴平縣伯後軍将軍明年大破魏虜為持節<lb/>
都督青州刺史卒<lb/>
焦度字文續南安氐人也祖文珪避難奔䘮居仇池元<lb/>
<pb n="KR2d0003_WYG_015-35a"/>
嘉中僑立天水郡洛陽縣乃屬焉度少有器幹便弓馬<lb/>
孝武初青州刺史顔師伯出鎮滑臺差度領幢主送之<lb/>
後破虜有功㧞為輔國府叅軍孝武見而謂師伯曰真<lb/>
健物也補晉安王子勛夾轂隊主子勛起兵以度為龍<lb/>
驤将軍事敗逃扵宫亭湖中為賊江州刺史王景文誘<lb/>
降之沈攸之事起拒攸之扵郢城登樓罵辱攸之攸之<lb/>
攻不能下至今呼此樓為焦度樓事寕後以功為直閤<lb/>
將軍封東昌縣子<lb/>
<pb n="KR2d0003_WYG_015-35b"/>
庾杲之字景行新野人祖深之雍州刺史父粲司功叅<lb/>
軍杲之幼有孝行起家奉朝請累至王儉衛軍府長史<lb/>
蕭緬與儉書曰盛府元僚實難其選景行汎緑水依芙<lb/>
蓉何其麗也世呼儉府為芙蓉池故緬書美之也轉黄<lb/>
門侍郎杲之風範和潤善音吐世祖令對虜使歎其風<lb/>
姿之美王儉在坐曰杲之為蝉冕所照更生光彩遷左<lb/>
衛率上表退蝉冕及章上不許杲之從孫夐家冨扵財<lb/>
狀皃豐美頥頰開張人皆以為有方伯之任無凍餒之<lb/>
<pb n="KR2d0003_WYG_015-36a"/>
憂後江陵亂竟餓死又有都督禇蘿面有毛從理入口<lb/>
竟不乏衣食而終<lb/>
高帝十九男昭皇后生武帝及豫章文獻王嶷謝貴嬪<lb/>
生臨川獻王映長沙威王晃羅太妃生武陵昭王曄<lb/>
任太妃生安成恭王暠陸脩儀生鄱陽王鏘晉熈王銶<lb/>
袁修容生桂陽王鑠何太妃生始興簡王鑑冝都王鏗<lb/>
歐貴人生衡陽王鈞張淑妃生江夏王鋒河東王鉉李<lb/>
美人生南平王鋭第九第十三第十四第十七皇子早<lb/>
<pb n="KR2d0003_WYG_015-36b"/>
亡衡陽王鈞出繼元王後<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建康實録卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建康實録卷二十</head> <lb/>
    <p>
<pb n="KR2d0003_WYG_020-1a"/>
欽定四庫全書<lb/>
　建康實録卷二十<lb/>
　　　　　　　　　　　　　唐　許嵩　撰<lb/>
　陳<lb/>
　　高宗孝宣皇帝<lb/>
高宗孝宣皇帝諱頊字紹世世祖母弟始興昭烈王第<lb/>
二子梁中大通二年七月辛酉生於鄉里産夕有赤光<lb/>
滿室帝少寛大多智略及長美容儀身長八尺埀手過<lb/>
<pb n="KR2d0003_WYG_020-1b"/>
膝有勇力善騎射高祖平侯景梁元帝使徴高祖子姪<lb/>
入侍帝赴江陵累官至直閤將軍中書侍郎忽酒醉假<lb/>
寐於室馬軍主李總見是大龍乃驚走人密竒之江陵<lb/>
陷帝隨例遷於闗右高祖即位永定初遥襲封為始興<lb/>
郡王文帝嗣位遥改安成王天嘉三年自周還累至侍<lb/>
中廢帝立進驃騎大將軍録尚書尋轉太傅揚州牧光<lb/>
大二年十一月甲寅慈訓太后黜廢帝為臨海王而召<lb/>
帝入三年正月甲午改元<lb/>
<pb n="KR2d0003_WYG_020-2a"/>
太建元年即位於太極前殿大赦進文武位一等復太<lb/>
后尊號曰太皇太后退文皇太后沈氏為文皇后　后字<lb/>
妙姬呉興武康人建成侯法深之女永定元年策為臨<lb/>
川王妃世祖即位為皇后廢帝即位尊為皇太后及安<lb/>
成秉政后憂悶計無所出乃賂宧者蔣裕令誘建安人<lb/>
張安國使據郡反因此以圖安成尋而事覺遂誅安國<lb/>
等及帝立乃黜后為文皇后<hi>案陳書后妃傳陳亡入隋大業初自長安東歸江南</hi>
<hi>頃之卒</hi>乙未謁太廟立妃栁氏為皇后以嫡子叔寳為皇<lb/>
<pb n="KR2d0003_WYG_020-2b"/>
太子封諸子為郡王丁酉使御史出四方觀行風俗以<lb/>
沈欽為左僕射王勱為右僕射辛丑祀南郊七月辛夘<lb/>
太子納妃沈氏王公已下賜帛有差十月廣州刺史歐<lb/>
陽紇據南海反詔章昭達討平之　紇字奉聖長沙臨<lb/>
湘人父頠梁左衞將軍紇隨蘭欽南征東獠擒陳文徹<lb/>
獲輜重及獻銅鼓累代無此器高祖即位進散騎常侍<lb/>
封陽山公紇有幹略天嘉四年除黄門侍郎遷安逺將<lb/>
軍襲封陽山郡公都督交廣越定明新高合羅愛建宜<lb/>
<pb n="KR2d0003_WYG_020-3a"/>
黄利雙石等十九州軍事廣州刺史在州十餘年威名<lb/>
著於西越帝以紇乆在南方意頗疑之大建元年詔徴<lb/>
還朝廷紇懼未敢動左右乃勸令反遂舉兵攻衡州衡<lb/>
州刺史錢道戢告變帝遣章昭達討擒紇送京師年三<lb/>
十三家口籍沒<hi>案陳書江揔紇之故人收其子詢撫養之及長善草𨽻書博學著藝宣百卷皇</hi>
<hi>朝位銀青光祿大夫也</hi>
大建二年春三月丙申太皇太后崩於紫極殿袝葬萬<lb/>
安陵諡曰宣太后　太后字要兒本姓鈕氏幼為章氏所<lb/>
<pb n="KR2d0003_WYG_020-3b"/>
養因姓章氏母蘇氏嘗遇道士以龜遺之光彩五色曰<lb/>
三年有徴及期生后産夕紫光照室因失龜所在后少<lb/>
聰慧美容儀手爪長五寸色並紅白每有期功之事則一爪<lb/>
先折后善書計能誦詩及楚詞高祖永定元年立為皇<lb/>
后及高祖崩后與中書舍人蔡景歴定策秘不發䘮乃<lb/>
詔世祖入纂皇業世祖即位尊為太后居慈訓宫光大<lb/>
元年下令黜廢帝命宣帝嗣業至是崩年六十五四月<lb/>
乙巳太白晝見五月齊人來弔<lb/>
<pb n="KR2d0003_WYG_020-4a"/>
大建三年辛夘正月癸丑以著作徐陵為尚書僕射辛<lb/>
酉祀南郊二月辛巳祀明堂丁酉耕藉田三月大赦五<lb/>
月丹丹天竺盤盤等國貢方物八月辛丑太子釋奠於<lb/>
太學十二月壬辰章昭達薨　昭達字伯通呉興武康<lb/>
人性倜儻輕財尚氣少時嘗遇相者謂達曰卿容貌大<lb/>
善須小虧損當冨貴耳後因醉墜馬鬚角小傷相者曰<lb/>
未也及侯景亂昭達募鄉人援臺城為流矢所中眇其<lb/>
一目相者曰卿相善矣侯景平後與文帝結君臣之<lb/>
<pb n="KR2d0003_WYG_020-4b"/>
分及王僧辯誅後杜龕反遣杜泰攻長城世祖命昭達<lb/>
總知城内兵事以拒杜龕龕等退走追討平之累戰功<lb/>
拜交州刺史隨侯安都拒王琳於沌口為前鋒破琳册<lb/>
勲為都督巴郢武源四州諸軍事封欣樂縣侯給鼓吹<lb/>
一部天嘉四年陳寳應與周廸等冦臨川詔昭達為都<lb/>
督討平之進位前將軍開府儀同三司初世祖曽夢昭<lb/>
達升於台鉉及旦以夣告之至是侍宴世祖顧昭達曰<lb/>
卿憶夣否何以償之昭達謝之曰當効犬馬以盡臣節<lb/>
<pb n="KR2d0003_WYG_020-5a"/>
大建初討歐陽紇於嶺南以功拜司空一年率師征蕭<lb/>
巋巋與周軍大蓄船艦於青泥中昭達分遣偏將錢道<lb/>
戢程文秀乘輕舟襲之焚其舟檝周兵又於峽下南岸<lb/>
築壘名曰安蜀城兼令於江上引大索編葦為橋以度<lb/>
軍糧昭達命軍士為長㦸施於樓船上仰割其索索㫁<lb/>
糧絶因縱兵攻其城降之薨時年五十四<lb/>
大建四年八月辛未周遣使來聘丁丑景雲見九月庚<lb/>
子朔日有蝕之詔徐度杜稜程靈洗等配食武帝廟庭<lb/>
<pb n="KR2d0003_WYG_020-5b"/>
章昭達配食文帝廟庭十一月己亥夜地大震十二月<lb/>
衞尉卿許亨卒　亨字亨道高陽新城人晉徴君許詢<lb/>
字𤣥度六代孫祖勇惠齊冗從僕射父懋梁始平天門<lb/>
二郡太守太子庶子散騎常侍以學聞撰毛詩風雅比<lb/>
興義十五卷亨少傳家業有節行博通羣書多識前代<lb/>
舊事解褐梁安東王行軍參軍兼太常博士遷太尉從<lb/>
事中郎晉安王承制授給事黄門侍郎高祖即位拜大<lb/>
中大夫領大著作修梁史初高祖誅王僧辯父子數人<lb/>
<pb n="KR2d0003_WYG_020-6a"/>
同瘞一穴至是無敢言者亨以故吏抗表請葬僧辯世<lb/>
祖許之乃與徐陵張種孔奐等以家財營葬具凡七柩<lb/>
自石頭城改窆於方山東南亨卒時年六十四所撰齊<lb/>
史五十卷文集六卷子善心入隋位至尚書度支郎有<lb/>
應對才遷禮部侍郎有集二十卷後為宇文化及所害<lb/>
五年春二月夜有白氣如虹自北斗貫紫㣲宫三月丙<lb/>
戌西衡州獻馬生角詔呉明徹為征討大都督北伐統<lb/>
軍十萬發自白下四月大破齊師於淮南九月壬辰晦<lb/>
<pb n="KR2d0003_WYG_020-6b"/>
夜明乙巳呉明徹尅夀陽斬王琳傳首京師梟於朱雀<lb/>
航　琳太原人少無學業而彊記内敏事多記識軍中<lb/>
萬人盡記名姓累官梁元帝司空梁敬帝太平二年見<lb/>
高祖方盛梁祚漸衰懼梁社稷將亡遂與諸將謀迎<lb/>
梁元帝孫永嘉王莊於北齊歸立為主號天啟元年正<lb/>
月設壇於南浦之南備法駕即帝位幸江夏新宫臨定<lb/>
武前殿以琳為都督中外軍事天嘉二年世祖遣侯安<lb/>
都討大破之琳與蕭莊俱奔齊齊以莊為揚州刺史與<lb/>
<pb n="KR2d0003_WYG_020-7a"/>
王琳鎮夀春至是呉明徹破之是嵗諸軍略地所在皆<lb/>
尅㨗淮南諸郡悉平之<hi>原案梁書自侯景亂江右淮北州郡皆沒北齊及江陵陷失高</hi>
<hi>祖輔政而徐嗣徽任約等招引北齊軍變江南高祖即位王琳復起上流而敗西據夀陽以歸於齊高宗即位</hi>
<hi>五年大舉始収淮南之地</hi>
六年正月壬戌大赦江右淮北諸州甲申周人來聘二<lb/>
月壬辰耕藉田四月庚子彗星見八月尚書右僕射周<lb/>
𢎞正卒　𢎞正字思行汝南安成人晉僕射顗九代孫<lb/>
祖顒父寳𢎞正幼聰惠年十五為國子生季春入學孟<lb/>
<pb n="KR2d0003_WYG_020-7b"/>
冬應舉解褐梁晉安王主簿累國子博士初梁武帝於<lb/>
域西立士林館延𢎞正居之以講授聽者傾朝嘗啟梁<lb/>
主决定周易疑義凡五十條性博物善占大同未知天<lb/>
下將亂謂弟𢎞讓曰國家厄運數年當有義兵起吾與<lb/>
汝何處逃刑及梁納侯景之降𢎞正曰亂階此矣梁元<lb/>
帝平侯景徴𢎞正為黄門侍郎累遷散騎常侍與王褒<lb/>
論利害諫元帝下都建康荆峽人士皆云周王皆是東<lb/>
人恣求東下恐非良計𢎞正面折曰若東人勸東下謂<lb/>
<pb n="KR2d0003_WYG_020-8a"/>
非良計即西人欲西豈成良策元帝大笑竟不還都及<lb/>
魏平江陵𢎞正遁歸建康高祖踐阼拜太子詹事天嘉<lb/>
元年遷侍中國子祭酒使長安迎安成王三年還授金<lb/>
紫光禄大夫進右僕射𢎞正善𤣥言明釋典雖名僧碩<lb/>
徳皆請質疑滯卒時年六十所著易疏十六卷論語疏<lb/>
十卷莊子疏八卷老子疏五卷孝經疏兩卷文集二十<lb/>
卷子墳官至吏部郎<hi>原案陳書云𢎞讓亦博學天嘉初以白衣領太常卿金紫光禄大夫</hi>
<hi>猶子確位南平府長史行揚州事代稱良吏也</hi>
<pb n="KR2d0003_WYG_020-8b"/>
七年春正月乙亥衞將軍樊毅尅潼州城辛巳祠南北<lb/>
郊三月詔豫二兖譙徐合霍南司定等九州及所部在<lb/>
北諸郡置雲旗義士徃與大軍及諸鎮守備防禦四月<lb/>
庚寅豫州刺史陳桃根獻青牛詔還百姓乙未桃根又<lb/>
獻織成羅文錦被表各二詔於雲龍門外焚之六月丙<lb/>
戌詔北征將士死王事者尅日舉哀乙酉改作雲龍神<lb/>
虎二門<hi>原案宫殿簿雲龍是二宫墻東面門晉本名東華門東出東掖門梁改之西對第三重墻萬春</hi>
<hi>門神虎門是第二重宫墻西面門晉本名中華門西出西華門本晉西掖門宋改名西華門東入對第三重宫</hi>
<pb n="KR2d0003_WYG_020-9a"/>
<hi>墻千秋門</hi>秋閏九月壬辰呉明徹大破齊軍於吕梁是月甘<lb/>
露三降樂遊苑丁未幸樂遊採甘露宴羣臣詔於苑内<lb/>
覆舟山上立甘露亭十一月甲子南康郡獻瑞鍾一口<lb/>
是嵗殷不害自周還優詔拜為司農卿尋遷光禄大夫<lb/>
　不害字長卿陳郡長平人祖汪父高明不害性至孝<lb/>
少知名家世儉約居甚貧窶年十七事梁累遷平北府<lb/>
咨議參軍侯景亂臺城陷文武奔散惟不害與徐摛侍<lb/>
梁簡文於永福省及簡文幽縶請不害同處侯景許之<lb/>
<pb n="KR2d0003_WYG_020-9b"/>
不害供侍益謹簡文夜夣吞一塊土意惡之以告不害<lb/>
不害曰昔晉文出奔野人遺塊卒返其國簡文曰若神<lb/>
道有知尚冀言之不忘及元帝即位拜廷尉卿尋又江<lb/>
陵陷因失母所在時當寒雪凍死者填滿溝壑不害涕<lb/>
泣號呼尋見死人在溝者則身自捧視舉體凍僵水漿<lb/>
不入口者七日始得母屍慿屍而哭行路為之悲哀及<lb/>
殯後與王褒庾信等同入長安布衣蔬食至此年方得<lb/>
還累進給事中<hi>原案陳書後禎明三年隋滅陳又西入隋卒於道</hi>弟不疑不占<lb/>
<pb n="KR2d0003_WYG_020-10a"/>
不齊不佞<lb/>
八年春正月庚辰西南紫雲見拜呉明徹為司空録左<lb/>
僕射王克為右僕射九月立皇子叔彪為淮南王叔齊<lb/>
叔文皆為郡王<lb/>
九年丁酉春正月後周滅北齊<hi>齊主高緯方禪位於其太子恒改元承光周師</hi>
<hi>平鄴緯與恒赴長安齊五帝二十八年</hi>二月壬子輿駕耕藉田七月庚辰<lb/>
大風雨震萬安陵華表癸夘震瓦棺寺重門一女子死<lb/>
十月呉明徹大破周將梁士彦於吕梁修東宫成十二<lb/>
<pb n="KR2d0003_WYG_020-10b"/>
月移太子居新宫<hi>原案輿地志其地本晉東海王第後築為永安宫穆章何皇后居之宋文</hi>
<hi>帝元嘉十五年始築為東宫齊宋為火災焚盡梁天監五年更修築於故齊地盛加結構侯景亂又燒盡陳初</hi>
<hi>置太子於永福省至此居新宫</hi>
十年春正月己巳以中領軍廬陵王伯仁為平北將軍<lb/>
是月散騎常侍太子右衞率韋載卒　載字徳基京兆<lb/>
杜陵人祖叡父正載少聰惠好學年十三沛國劉顯問<lb/>
漢書中十事隨問隨答略無凝滯自歴職位常樂退靜<lb/>
有田十餘頃在江乘縣之白山遂辭疾去官築室居焉<lb/>
<pb n="KR2d0003_WYG_020-11a"/>
屏絶人事吉凶慶弔無所往來不入西籬門或十年年<lb/>
五十八卒於家夏六月大雨震大皇寺刹莊嚴寺露盤<lb/>
重陽閣東樓千秋門内槐樹鴻臚寺府門是月司空呉<lb/>
明徹薨　明徹字通照秦郡人父樹梁右軍將軍明徹<lb/>
幼孤性至孝年十四感墳塋未修家貧未辦乃勤力耕<lb/>
種遇大旱苖稼焦枯明徹哀憤每至田中號哭仰天告<lb/>
愬居數日有自田回者云苖已更生明徹疑之及往果<lb/>
如所言至秋大穫足充葬用有尹生善占墓謂其兄曰<lb/>
<pb n="KR2d0003_WYG_020-11b"/>
君家葬日必有乘白馬逐鹿者來經墓所是最小孝子<lb/>
大貴之徴也至時果有應明徹樹之小子也起家梁東<lb/>
宫直後及侯景亂天下飢明徹有粟麥三千餘斛鄉里<lb/>
飢乃白諸兄曰當今草竊人不圖生既有粟麥可與鄉<lb/>
里人共之於是計口平分同為豐儉羣盜聞而避之高<lb/>
祖鎮京口深相要結降階執手明徹妙解天文孤虚遁<lb/>
甲高祖竒之以梁承聖三年請為戎昭將軍高祖踐阼<lb/>
拜散騎常侍兖州刺史宣帝大建五年加侍中都督征<lb/>
<pb n="KR2d0003_WYG_020-12a"/>
討諸軍事北伐賜女樂一部封南郡公總戎十萬發自<lb/>
京師所向皆尅㨗八月進逼夀陽王琳拒守明徹乘夜<lb/>
攻之中宵而潰琳等退據相國城及金城明徹遏肥水<lb/>
以灌之城中苦溼多腹疾手足皆腫死者十有六七齊<lb/>
遣大將皮景和率兵數十萬來援去夀春三十里頓軍<lb/>
諸將皆曰計將安出明徹曰兵貴在速而彼結營不進<lb/>
吾知其不敢戰也於是躬擐甲胄四面疾攻城中震恐<lb/>
一鼓而尅生擒王琳斬之傳首京師宣帝優詔褒崇加<lb/>
<pb n="KR2d0003_WYG_020-12b"/>
車騎大將軍豫州刺史就夀春授册明徹於城南設壇<lb/>
士卒二十萬陳其旗鼓戈甲登壇拜受成禮而退士卒<lb/>
無不踴躍六年率諸將渡淮北七年閏九月大破齊軍<lb/>
於吕梁八年進位司空九年詔明徹北侵軍至吕梁周<lb/>
將梁士彦拒戰頻破之會明徹苦背疾拔軍至清口衆<lb/>
軍皆潰明徹窮蹙就執以憂遘疾卒於長安九月乙巳<lb/>
立方明壇於婁湖臨壇誓衆乙夘分遣大使以盟誓頒<lb/>
下四方上下相警以備周人<lb/>
<pb n="KR2d0003_WYG_020-13a"/>
十一年乙亥春正月龍見於南兖州永寧樓側池中七<lb/>
月辛夘初用大貨六銖錢丁夘於大壯觀閲武十一月<lb/>
戊午周將梁士彦圍我夀陽尅之又尅霍州是月以始<lb/>
興王叔陵為征討大都督率水步衆軍以拒周師十二<lb/>
月乙丑南北兖晉三州及盱眙山陽陽平馬頭秦郡歴<lb/>
陽沛北譙南梁等九郡民並自拔以歸建康周又進尅<lb/>
譙北徐二州乘勝而前自是淮南之地復盡歸於周矣<lb/>
十二年庚子六月大風吹壞臯門中闥是月黄門侍郎<lb/>
<pb n="KR2d0003_WYG_020-13b"/>
顧野王卒　野王字希馮呉郡呉人也祖子喬父烜野<lb/>
王幼以儒術知名年七嵗誦五經略知大㫖九嵗能屬<lb/>
文十二隨父之建安乃撰建安地記二篇及長遍觀經<lb/>
史精記黙識天文地理蓍龜占候二篆竒字無所不通<lb/>
起家梁太學博士中領軍府記室陳有天下遷黄門侍<lb/>
郎光禄卿年六十二卒野王少篤學在物無過辭失色<lb/>
觀其容貌似不能言及其勵精力行皆人莫及又善丹<lb/>
青曽於東府六齋畫古賢命王褒書讃世人稱為二絶<lb/>
<pb n="KR2d0003_WYG_020-14a"/>
又撰玉篇二十卷輿地志三十卷符瑞圖十卷顧氏譜<lb/>
十卷分野樞要一百卷通史要略一百卷國史紀傳二<lb/>
百卷續洞冥記一卷𤣥象表一卷文集二十卷並行於<lb/>
世秋八月乙未周鄖州總管司馬消難以所統九州八<lb/>
鎮之地來降詔消難為大都督充九州八鎮諸軍事遷<lb/>
司空給鼓吹女樂一部率衆江北授之大軍北伐是月<lb/>
遣南豫州刺史任忠率衆趨歴陽陳惠紀趨南兖州庚<lb/>
午散騎侍郎淳于陵尅臨江郡癸酉魯廣達尅郭黙城<lb/>
<pb n="KR2d0003_WYG_020-14b"/>
甲戌大雨霖丙子淳于陵尅祐州城九月周臨江太守<lb/>
劉顯光率衆來降是月天東南有聲如風水相激三夜<lb/>
乃止丁亥周將王延貴率衆來援歴陽任忠擊破之擒<lb/>
延貴以送建康己酉周廣陵義軍主曹藥率衆來降<lb/>
十三年辛丑以晉王伯恭為尚書左僕射袁憲為右僕<lb/>
射二月乙亥親耕藉田四月乙巳分衡州始興郡為東<lb/>
衡州以本衡州為西衡州七月徴君馬樞卒　樞字要<lb/>
理扶風郿人寓居京口祖靈慶樞少好學六嵗能誦孝<lb/>
<pb n="KR2d0003_WYG_020-15a"/>
經論語及長博極經史尤善佛經及周易老子義梁邵<lb/>
陵王綸為南徐州刺史引為學士命講維摩老子周易<lb/>
同日三部一齊發題論者縱横樞隨問剖判應接如流<lb/>
論者拱黙而退綸甚竒之及征侯景留書二萬餘卷與<lb/>
之常閒居喟然歎曰吾聞貴爵位者以巢由為桎梏愛<lb/>
山林者以伊吕為管庫束名實則蒭芥柱下之言翫清<lb/>
虚則糠粃席上之論稽之篤論亦各從其所好乃隠於<lb/>
茅山則終焉之志陳天嘉元年世祖徴為度支尚書辭<lb/>
<pb n="KR2d0003_WYG_020-15b"/>
不應命每王公大人有饋餉辭不獲免者十分受一屬<lb/>
世亂所居盜賊不入依托者數百家皆得全樞目精洞<lb/>
黄能視暗中物常有白鷰一雙巢其庭樹馴狎欄廡年<lb/>
八十六卒撰道覺論行於世九月癸亥夜大風從西北<lb/>
來發屋拔樹大雨雹十二月辛巳彗星見西南是嵗周<lb/>
靜帝文衍遜位於隋文帝楊堅改元開皇元年周三代<lb/>
五帝二十五年<lb/>
十四年春正月己酉帝不豫甲寅崩于宣福殿二月癸<lb/>
<pb n="KR2d0003_WYG_020-16a"/>
已葬顯寧陵帝年四十即位在位十四年年五十三諡<lb/>
曰孝宣帝廟號高宗有子四十二人遺詔庶事務從儉<lb/>
約金銀之飾不以入壙明器皆令用瓦初帝在田本有<lb/>
恢𢎞之度及居尊位實允天人之望于時國步初弭創<lb/>
痍未復淮南之地並入於齊帝志復舊境返侵地而彊<lb/>
弱懸絶適足為禽及周滅齊乘勝而舉略地又至江際<lb/>
自此懷懼既而力修城隍為扞禦之備獲銘曰二百年<lb/>
後當有癡人修吾破城者時莫測所從云<lb/>
<pb n="KR2d0003_WYG_020-16b"/>
　　後主長城公叔寳<lb/>
後主諱叔寳字元秀小字黄奴宣帝嫡長子梁承聖二<lb/>
年十一月戊寅生於江陵天嘉三年立為安成王世子<lb/>
大建元年正月甲午立為皇太子十四年正月甲寅宣<lb/>
帝崩乙夘始興王叔陵構逆　叔陵字子嵩髙宗第二子<lb/>
承聖中生於江陵天嘉三年封康樂侯少有機辯徇聲<lb/>
名彊梁無所摧屈大建元年封始興王出使江郢晉三<lb/>
州軍事始年十六政自己出寮佐莫敢預焉弟叔堅爭<lb/>
<pb n="KR2d0003_WYG_020-17a"/>
寵招致賔客每朝會鹵簿不肯為先後必分道而趨高<lb/>
宗不之知叔堅後主同侍寢疾便隂有異志乃命典藥<lb/>
吏曰剉藥刀甚鈍可礪之及高宗崩倉卒之際速命左<lb/>
右取劍左右不寤乃取朝服木劍以進叔陵怒叔堅在<lb/>
側聞之知有變伺之翌日少殮叔陵取剉藥刀趨進斫<lb/>
後主中項後主悶絶於地太后與後主乳母樂安君呉<lb/>
媪以身蔽之叔堅自拖叔陵并奪其刀將欲殺之後主<lb/>
不能處分叔陵多力自奮得脱突出雲龍門入東府召<lb/>
<pb n="KR2d0003_WYG_020-17b"/>
左右㫁青溪橋道放東城囚以為戰士遣人往新林追<lb/>
所部兵馬仍自被甲著白布帽登城西門以召百姓太<lb/>
后使太子舍人司馬申以後主命召蕭摩訶討之叔陵<lb/>
又遣記室韋諒送鼔吹與摩訶仍謂曰事㨗必以公為<lb/>
台鼎摩訶不報當日執將軍戴洫譚騏驎二人送臺斬<lb/>
之叔陵自知不濟乃入内沉其妃張氏及寵妾七人於<lb/>
井中部麾下度小航將趨新林蕭摩呵追擒於白楊路<lb/>
斬首送臺流屍於江中丁巳後主即皇帝位於太極前<lb/>
<pb n="KR2d0003_WYG_020-18a"/>
殿大赦如宣帝故事以丹陽尹長沙王叔堅為驃騎大<lb/>
將軍尊皇后為太后居栢香殿　太后諱敬淑姓栁河<lb/>
東解人父偃尚梁武長公主拜駙馬都尉大寳中鄱陽<lb/>
太守卒官後高宗赴江陵梁元帝以后配焉生後主江<lb/>
陵陷與後主俱留穰城文帝天嘉二年高宗自周還立<lb/>
為安成王妃及即位為皇后后美姿容身長七尺二寸<lb/>
垂手過膝初錢貴妃甚寵后傾心下之每有供奉之物<lb/>
其上者推於貴妃而自御其次者高宗崩叔陵為亂後<lb/>
<pb n="KR2d0003_WYG_020-18b"/>
主賴后及呉媪救䕶得免是時新失淮南之地國遭大<lb/>
䘮後主又病瘡不能聽政百司衆務假以後主命實皆<lb/>
决於太后也<hi>案陳書后陳亡後入長安隋大業十三年薨於東都年八十三</hi>甲戌於太<lb/>
極殿設無礙大齋詔内外百官各薦一人是月右衞將<lb/>
軍秘書監傅縡下獄死　縡字宜事北地靈州人父彛<lb/>
梁臨沂令縡幼聰敏七嵗能誦古詩賦至十餘萬言長<lb/>
為世祖撰史學士累遷安成王記室縡篤信佛教從興<lb/>
皇寺惠朗法師受三論盡通其學初有大心寺曇法師<lb/>
<pb n="KR2d0003_WYG_020-19a"/>
著無淨論以詆之縡乃為明道論用釋其難後主即位<lb/>
拜祕書監中書舍人掌詔誥為文典麗性敏速雖軍國<lb/>
大事下筆輒成未嘗起草然木彊不持檢操負才使氣<lb/>
凌侮人物朝士多銜之初施文慶沈客卿便佞親幸而<lb/>
縡益疎慶等因共譛毁受高麗使金後主収縡下獄縡<lb/>
素剛因獄中上書曰夫人君者恭事上帝子愛下人省<lb/>
嗜慾逺諂佞未明求衣日旰忘食是以澤被區宇慶流<lb/>
子孫陛下頃來酒色過度不䖍郊廟小人在側宦豎弄<lb/>
<pb n="KR2d0003_WYG_020-19b"/>
權惡忠直如仇讎視百姓如草芥公行貨賄衆叛親離<lb/>
臣恐東南王氣自斯而盡書奏後主大怒頃之意解遣<lb/>
使謂縡曰我欲赦卿卿能改過否縡對曰臣心如面臣<lb/>
面可改則心可改後主益怒命宦者李善度窮治其罪<lb/>
遂賜死獄中年五十五有文集十卷行世四月丙申立<lb/>
子𦙍為皇太子賜為父後者爵一級假王公已下賚帛<lb/>
有差七月辛未大赦天下是月自建康至荆州江水色<lb/>
赤如血八月丁酉天赤如火九月設無礙大會於太極<lb/>
<pb n="KR2d0003_WYG_020-20a"/>
前殿捨身及乘輿御服又大赦天下辛亥夜天東北有<lb/>
聲如蟲飛漸移西北乙夘太白晝見<lb/>
至徳元年春正月大赦改元秋八月丁夘以長沙王叔<lb/>
堅為司空九月丁巳天東南有聲如蟲飛冬十<hi>月</hi>封弟<lb/>
九人為郡王<hi>案陳書封弟叔平為湘東王叔敖臨賀王叔宣陽山王叔穆西陽王叔儉南安王叔</hi>
<hi>澄南郡王叔興沅陵王叔韶岳山王叔純新興王</hi>十二月丙辰頭利國遣使朝<lb/>
貢戊午夜天門自西北至東南其内青黄雜色隆隆若<lb/>
雷聲是嵗左光禄大夫太子少傅徐陵卒　陵字孝穆<lb/>
<pb n="KR2d0003_WYG_020-20b"/>
東海郯人祖超之父摛梁昭戎將軍太子左衞率母王<lb/>
氏常夣五色雲化為鳯集左肩上已而誕陵年數嵗家<lb/>
人擕見寳誌上人誌以手摩頂曰天上石麒麟也光宅<lb/>
寺慧雲法師每嗟陵早就謂之顔回八嵗能屬文十三<lb/>
通莊老長乃口辯縱横起家寧蠻府參軍累遷通直散<lb/>
騎常侍使魏魏人館宴之日甚熱魏之主客魏収謂陵<lb/>
曰今日之熱當由徐公陵答曰昔王肅至此為魏始制<lb/>
禮儀今僕來聘使卿復知寒暑収大慚留連數年後隨<lb/>
<pb n="KR2d0003_WYG_020-21a"/>
真陽侯蕭淵明歸陳有天下累官吏部尚書領大著作<lb/>
尚書僕射自陳創業文檄軍書及受禪制策皆陵所製<lb/>
而九錫尤美為一代文宗亦不以此矜物於後進者接<lb/>
引無倦世以此重之有集三十卷子四人儉份儀僔皆<lb/>
至班位陵第三弟孝克少通𤣥理曉五經正義解褐梁<lb/>
太學博士性至孝值侯景亂京邑大餓死者十有八九<lb/>
孝克養母饘粥不給其妻領軍將軍臧氏女有容色孝<lb/>
克謂妻曰今饑荒如此供養交闕欲假卿於富家望其<lb/>
<pb n="KR2d0003_WYG_020-21b"/>
彼此俱濟如何臧氏初不許之孝克乃私與媒者商量<lb/>
嫁與侯景將孔景行從左右以逼之臧氏涕泣而去所<lb/>
得穀帛悉以養母孝克乃自剃髮為沙門名法整兼乞<lb/>
食以充給焉臧氏猶念舊恩亦數私致餉饋故不乏絶<lb/>
後景行戰死世平臧氏伺孝克於塗中累日乃見謂曰<lb/>
往日之事非為相負今既得脱當歸供養孝克嘿然無<lb/>
答於是歸俗更為夫妻天嘉中徴為剡令累遷散騎常<lb/>
侍國子祭酒每侍宴會無所噉至席散當其前羞膳减<lb/>
<pb n="KR2d0003_WYG_020-22a"/>
損高宗密記伺之見孝克取珍菓内紳帶中歸以遺母<lb/>
高宗咨嗟久之自後宴饗孝克前饌並遣將歸餉母後<lb/>
主即位遷都官尚書陳亡隨例入長安家徒壁立母患<lb/>
思粳米粥不能辦母亡後遂終身噉麥有遺粳米者對<lb/>
之而泣開皇十九年卒於長安有子萬載位至隋太子<lb/>
洗馬<lb/>
至徳二年甲申正月丁夘分遣八使巡省風俗夏四月<lb/>
以江總為右僕射七月壬午皇太子加元服在位文武<lb/>
<pb n="KR2d0003_WYG_020-22b"/>
賜帛有差孝悌力田為父後者爵一級鰥寡孤獨不能<lb/>
自存者人穀五石<lb/>
至徳三年正月戊午朔日有食之三月豐州刺史章大<lb/>
寳舉兵反四月豐州義軍主陳景詳斬大寳傳首京師<lb/>
八月戊子老人星見十一月詔修孔子廟辛巳幸長干<lb/>
寺大赦高麗百濟使來朝賀<lb/>
至徳四年九月幸𤣥武湖肆艫艦閲武宴群臣賦詩十<lb/>
月以江總為尚書令謝伷為尚書右僕射<lb/>
<pb n="KR2d0003_WYG_020-23a"/>
禎明元年春正月戊寅大赦改元乙未地震四月光禄<lb/>
大夫毛喜卒　喜字伯武滎陽陽武人好學善草𨽻書<lb/>
起家為梁西昌侯參軍高祖鎮京口命喜與高宗俱往<lb/>
江陵謁元帝帝以喜為尚書及江陵陷高宗遷闗右喜<lb/>
走郢州及高宗還喜自郢州奉迎高宗遣入闗以家屬<lb/>
為請周冡宰宇文䕶執喜手曰能結二國之好者卿也<lb/>
遂將栁皇后及後主還初世祖謂高宗曰我諸子皆以<lb/>
伯為名汝諸兒宜以叔為稱高宗以訪於喜喜即條自<lb/>
<pb n="KR2d0003_WYG_020-23b"/>
古名賢杜叔英虞叔卿等二十餘人以答世祖世祖稱<lb/>
善世祖崩僕射劉仲舉與右衞將軍韓子高等知朝望<lb/>
有歸乃矯太后令遣高宗還東府喜入諫高宗曰陳有<lb/>
天下日淺海内未夷萬邦恐悚皇后深惟社稷之計令<lb/>
主入省共治庶績今日之言必非太后之意宗社至重<lb/>
伏願三思須臾奏聞竟如其議後主即位山陵未踰年<lb/>
置酒作樂命喜喜不懌欲進諫及升堦後主已醉喜佯<lb/>
為心疾仆堦下舁去尋負氣出為南安内史禎明元年<lb/>
<pb n="KR2d0003_WYG_020-24a"/>
徴還百姓沐其惠政追送者數百人道卒年七十二秋<lb/>
九月庚寅梁太傅安平王蕭巖荆州刺史蕭巘以其文<lb/>
武官寮家屬濟江還十月以蕭巖為平東將軍乙亥割<lb/>
揚州呉郡置呉州以錢唐縣為郡屬焉是嵗起部尚書<lb/>
孫㻛卒　㻛字徳璉呉郡呉人祖文惠父修道㻛少倜<lb/>
儻博學經史起家梁臨川王參軍累進平南府司馬陳<lb/>
高祖即位遷散騎常侍都督荆郢武巴湘五州諸軍事<lb/>
安西將軍郢州刺史天嘉初封定襄侯世祖嘗從容謂<lb/>
<pb n="KR2d0003_WYG_020-24b"/>
㻛曰昔朱買臣願為本郡卿有意乎乃授持節安東將<lb/>
軍呉郡太守給鼓吹一部將辭乘輿幸近畿餞送鄉里<lb/>
榮之宣帝大建四年除安西將軍荆州刺史後主嗣位<lb/>
拜散騎常侍兼起部尚書瑒兄弟篤睦性通泰有財皆<lb/>
散之親友居處奢豪宅在青溪東大路北西臨青溪溪<lb/>
西即江總宅瑒家庭穿築極林泉之致歌鐘舞女當世<lb/>
罕儔賓客填門軒車不絶及出鎮郢州乃合十餘船為<lb/>
一大舫於中立池亭植芰荷良辰美景賓寮畢集泛長<lb/>
<pb n="KR2d0003_WYG_020-25a"/>
江置渌酒亦一代之勝賞又立山齋設講肆集𤣥儒之<lb/>
士冬夏資奉而處己率易不以名位驕物又深有巧思<lb/>
多所創立及卒尚書令江總為之銘鋕後主又題銘後<lb/>
四十字遣左户尚書蔡徴就宅宣敇䥴之其詞略曰秋<lb/>
風動竹烟水驚波幾人樵逕何處山阿今朝日月宿昔<lb/>
綺羅天長路逺地久靈多功名未勒此意如何世論以<lb/>
為榮子讓早卒<hi>案陳書次子訓知名入隋為高康太守</hi>
禎明二年春正月立皇子恮為東陽王恬為錢唐王夏<lb/>
<pb n="KR2d0003_WYG_020-25b"/>
四月戊申羣䑕無數自蔡洲岸入石頭縁淮至於青塘<lb/>
兩岸數日自死隨流入江是月郢州南浦水黒如墨五<lb/>
月甲午東冶鑄鐵有物赤色如火大數升自天墜鎔所<lb/>
隆隆有聲如雷鐵鑄飛出墻外燒人家庚子廢皇太子<lb/>
𦙍為呉興王立始安王深為皇太子丁巳大風自西北<lb/>
激濤水入石頭城淮渚暴溢漂没船舫己酉帝幸幕府<lb/>
山大獵初隋文帝受周禪甚敦隣好宣帝尚不禁侵掠<lb/>
大建末隋兵大舉聞宣帝崩乃命班師遣使赴弔行敵<lb/>
<pb n="KR2d0003_WYG_020-26a"/>
國之禮書稱姓名頓首而後主益驕怠答書甚慢末云<lb/>
想彼統内如宜此宇宙清泰隋文覽書不悦以示朝臣<lb/>
清河公楊素以為主辱臣死再拜請罪襄邑公賀若弼<lb/>
等並求致討後主意愈驕不虞外難荒於酒色不恤政<lb/>
事左右嬖倖珥貂者五十人婦人姜貌麗服以從者千<lb/>
餘人後主嘗使張貴妃孔貴人等八人夾坐江總孔範<lb/>
姚察等十人預宴號曰狎客先令八婦人襞彩牋制五<lb/>
言詩十客一時繼和遲則罰酒君臣酣飲從夕達旦以<lb/>
<pb n="KR2d0003_WYG_020-26b"/>
此為常而復盛修造起土功税市税船徴取百端刑罰<lb/>
酷濫初覆舟山及蔣山松柏林冬月恒出木醴後主以<lb/>
為甘露之瑞俗呼為雀餳前後災異甚多又有神人自<lb/>
稱老子以遊都下與人言而不見形言吉凶多驗經三<lb/>
四年乃去船下有聲云明年亂視之得嬰兒長三尺無<lb/>
頭又蔣山衆鳥鼓翼拊膺曰奈何帝奈何帝又建康城<lb/>
自壞又青龍出建陽門井中湧赤霧地生白黒毛又大<lb/>
風拔朱雀門又臨平湖舊常草塞不通忽然自通此湖<lb/>
<pb n="KR2d0003_WYG_020-27a"/>
孫皓末年已曽開通<hi>案呉書江表傳云自漢末年呉郡臨平湖草塞不通呉後主末忽然</hi>
<hi>自開故老相傳此湖開即太平及晉平呉天下一統永嘉初又草穢禎明初又忽開通</hi>時後主又<lb/>
自夣黄衣圍城有血霑階至卧床頭而火起又有狐入<lb/>
其床下捕之不見以為妖精後主乃自賣身於佛寺為<lb/>
奴以禳之又於郭内大皇寺造七層塔未畢功而火從<lb/>
中起飛向石頭城燒人家無數又使人採木於湘州城<lb/>
栰下至牛渚磯盡没水中既而漁人見栰浮於海上乃<lb/>
起齊雲觀未就國人歌曰齊雲觀賊來無際畔始北齊<lb/>
<pb n="KR2d0003_WYG_020-27b"/>
末諸省官人皆稱省主未幾而滅至是朝官亦稱省主<lb/>
識者以為省主主將見省之兆也隋文帝謂高熲曰我<lb/>
為百姓父母豈可阻一衣帶之水不拯蒼生塗炭乃命<lb/>
大作戰船羣臣曰伐國大事事宜密之文帝曰吾將顯<lb/>
行天誅何密之有使投柹流下於江彼若能改吾又何<lb/>
求後主殊不知悟文帝益忿乃勅晉王廣為元帥督八<lb/>
十總管致討先送璽書暴後主二十惡又散冩詔書三<lb/>
十萬紙遍諭江外及隋軍繼下江濱鎮戍相繼奏聞施<lb/>
<pb n="KR2d0003_WYG_020-28a"/>
文慶沈客卿掌機密並抑而不言及隋軍臨江諸防戍<lb/>
船艦悉還都下江中無一鬪艦上流諸軍鎮兵士皆阻<lb/>
楊素軍不得下後主聞隋軍臨江曰王氣在此齊兵三<lb/>
來周人再至皆並摧没今虜雖來必應自敗孔範亦言<lb/>
無渡江之理但奏伎縱酒作詩不輟有東宫學士張譏<lb/>
因皇太子以進諫曰彊冦侵境沿江無禦備之敵請停<lb/>
内宴以調軍事後主大怒　譏字直言清河武城人祖<lb/>
僧寳父仲悦梁尚書祠部郎譏幼好學愛𤣥言受業於<lb/>
<pb n="KR2d0003_WYG_020-28b"/>
周𢎞正梁大同中召補國子正言生與袁憲侍講於文<lb/>
徳殿勅令論議諸儒莫敢先發譏整容而進咨審循環<lb/>
辭令温雅梁帝器之賜裾襦絹等曰表卿稽古之力進<lb/>
位國子博士後主在東宫新造玉柄麈尾成後主執之<lb/>
曰當今多士如林至於堪捉此者獨張譏耳即手自授<lb/>
譏乃令於温文殿講莊老後主即位荒殆前政及隋軍<lb/>
逼江孔範等言無渡江之理惟譏知其必濟又進諫請<lb/>
䘏軍士後主大怒収下獄或救者僅獲免城陷隨例入<lb/>
<pb n="KR2d0003_WYG_020-29a"/>
長安終不仕譏性恬雅所居宅舍築山池植花果講周<lb/>
易莊老教授門徒年七十六卒所著書易禮詩莊老等<lb/>
疏共一百卷皆入秘閣子孝則嗣<lb/>
禎明三年春正月乙丑朔朝大霧四塞入人鼻皆辛酸<lb/>
後主昏睡至晡乃醒是日隋將賀若弼從廣陵濟京口<lb/>
韓擒虎從横江濟採石南北俱進縁江鎮戍望風盡走<lb/>
丙辰採石戍主徐子建馳告變是日後主方下詔曰犬<lb/>
羊凌縱侵竊郊畿蜂蠆有毒宜時掃定朕當親御六師<lb/>
<pb n="KR2d0003_WYG_020-29b"/>
廓清八表内外並可戒嚴以驃騎將軍蕭摩訶為皇畿<lb/>
大都督樊猛為上流大都督樊毅為下流大都督司馬<lb/>
消難施文慶並為大監軍重立賞格分兵鎮守僧尼道<lb/>
士盡皆執役庚午賀若弼陷南徐州辛未韓擒虎又陷<lb/>
南徐州乃遣豫章王叔英屯朝堂追蕭摩訶屯樂遊苑<lb/>
樊毅屯闍黎寺魯達屯白土岡忠武將軍孔範屯寳田<lb/>
寺鎮東將軍任忠自呉興入戍仍屯朱雀門辛巳賀若<lb/>
弼進據中山頓白土崗東南大破陳軍士卒奔北弼乘<lb/>
<pb n="KR2d0003_WYG_020-30a"/>
勝破魯廣達蕭摩訶等於樂遊苑遊騎次宫城燒北掖<lb/>
門是日韓擒虎率衆自新林石子岡進大將軍任忠出<lb/>
降乃引擒虎徑至朱雀航趨宫城自南掖門入文武百<lb/>
司皆遁出惟尚書令江總吏部尚書姚察侍中王寛度<lb/>
支尚書王援等居省中尚書僕射袁憲後閤舍人夏侯<lb/>
公韻二人入居殿中以侍後主俄頃隋兵至憲韻二人<lb/>
勸後主端坐殿上正色待之後主曰鋒刃之下未可交<lb/>
當吾自有計乃將張麗華孔貴嬪二妃入景陽樓井中<lb/>
<pb n="KR2d0003_WYG_020-30b"/>
憲韻等苦諫以身蔽井後主不從與之力爭乆之方得<lb/>
入二人拜哭而去　袁憲字徳章陳郡人尚書僕射樞<lb/>
之弟幼聰敏年十四召為國子正言生在學一年博士<lb/>
周𢎞正深重其才舉高第以貴公子選尚梁簡文女南<lb/>
海公主起家秘書郎累遷南康内史入陳位僕射禎明<lb/>
三年隋伐陳軍人燒北掖門朝士皆散走獨憲與夏侯<lb/>
公韻入殿侍後主後主謂曰我從來待卿不先他人今<lb/>
日見卿可謂嵗寒然後知松栢之後彫及隋兵入閤後<lb/>
<pb n="KR2d0003_WYG_020-31a"/>
主遑遽避匿憲正色曰北軍兵人必無所犯大事如此<lb/>
陛下安之整衣冠御前殿依梁武見候景故事後主不<lb/>
從因下榻馳去憲從出後堂至景陽殿後主投下井中<lb/>
憲等拜哭而去國陷入隋文帝嘉其雅操授開府儀同<lb/>
三司昌州刺史開皇十八年卒贈大將軍安成郡公諡<lb/>
曰簡長子承家仕隋至秘書丞是日隋軍雖亂沈皇后<lb/>
居處如常太子深年十五閉閤而坐舍人孔伯魚侍側<lb/>
及隋軍叩閤入深安坐勞之曰戎旅在塗不至勞乎既<lb/>
<pb n="KR2d0003_WYG_020-31b"/>
而隋軍求後主不得因窺井呼之後主初不應欲下石<lb/>
始聞呉人呌聲乃以繩引之驚其太重俄與張麗華孔<lb/>
貴嬪三人同乘而上隋文帝聞之大驚開府鮑宏曰東<lb/>
井上於天文為秦今王都所在投井其天意耶丙戌隋<lb/>
晉王廣入據臺城送後主於東宫命斬張貴妃於青溪<lb/>
橋　妃姓張字麗華襄陽兵家女素貧賤父兄織蓆為<lb/>
業後主為太子以選入東宫侍龔良娣給使後主見悦<lb/>
之因得幸生太子深後主即位拜貴妃始興王叔陵構<lb/>
<pb n="KR2d0003_WYG_020-32a"/>
亂後主被傷卧於承香閤中諸妃並不敢進惟貴妃侍<lb/>
焉至徳二年於光昭殿前起臨春結綺望仙等三閣閣<lb/>
高數丈並數十間牕牖户壁欄檻皆以沉檀香木為之<lb/>
又飾以金玉珠翠外施珠簾内有寳帳其服玩之屬瓌<lb/>
寳珍麗皆近古所未有每㣲風一至香聞數里朝日初<lb/>
照光映後庭其下積石為山引水為池植以竒樹雜以<lb/>
花果後主自居臨春閣張貴妃居結綺閣龔孔二貴嬪<lb/>
居望仙閣並複道交相往來又有王李二美人張薛二<lb/>
<pb n="KR2d0003_WYG_020-32b"/>
淑媛袁昭儀何媫妤江修容等七人並有寵遞代以遊<lb/>
其閣上宫人有文學如袁大捨等並為女學士後主每<lb/>
引賓客同貴妃等遊宴使諸貴人及女學士與諸狎客<lb/>
共賦新詩互相贈答采其尤艷麗者以為曲詞被以新<lb/>
聲選宫女有容色者以千百數令習而歌之分部迭進<lb/>
持以相樂有玉樹後庭花臨春樂等大抵所歸皆美張<lb/>
貴妃孔貴嬪之容色其略曰璧月夜夜滿瓊樹朝朝新<lb/>
皆此之類也張麗華髮長七尺鬒黒如漆其光可鑑特<lb/>
<pb n="KR2d0003_WYG_020-33a"/>
聰惠有神彩進止閒雅容色端麗每瞻視顧盼光彩溢<lb/>
目照映左右常於閣上靚粧臨軒檻宫中遥望杳若神<lb/>
仙兼有才理辯識强記善候人主顔色薦引宫女假鬼<lb/>
道以惑後主後主怠於政事百司啟奏並因宧者蔡臨<lb/>
兒等進之後主置張妃於膝上共决之有不能記者貴<lb/>
妃並為疏條無所遺脱由是益加寵異冠於後宫更於<lb/>
閹宦便佞之徒内外交結轉相引致賄賂公行綱紀瞀<lb/>
亂及隋軍陷城與後主俱入井中後為晉王廣斬於青<lb/>
<pb n="KR2d0003_WYG_020-33b"/>
溪三月己巳後主與王公卿士内外文武百司發自建<lb/>
康而入長安隋文詔京城權分人家第宅以禮接待之<lb/>
遣使迎勞使人還奏曰後主已下在路五百餘里纍纍<lb/>
不絶文帝歎曰一人無良以至於此及至京師列輿服<lb/>
器皿等於庭引後主及二太子諸王弟二十八人及司<lb/>
空司馬消難尚書令江總僕射袁憲驃騎將軍蕭摩訶<lb/>
征西將軍樊毅安北將軍魯廣達鎮東將軍任忠吏部<lb/>
尚書姚察中書令蔡徴散騎常侍王元規等二百餘人<lb/>
<pb n="KR2d0003_WYG_020-34a"/>
帝使納言宣慰内使宣詔讓後主後主伏地雀息不能<lb/>
祇對並赦宥之賜封長城侯文武皆隨才擢用詔下江<lb/>
南陳文武宣帝陵各給五户看守之給賜後主甚厚常<lb/>
引同三公之席勅樂户不奏呉音之樂恐傷其心至仁<lb/>
夀四年冬十一月壬子終於洛陽葬河南之芒山沈<lb/>
皇后自為哀策詞甚酸楚　后諱務華吳興人儀同三司<lb/>
沈君理之女母高祖女㑹稽公主早亡后年幼哀慟過<lb/>
禮大建三年納為太子妃後主即位立為后性端靜好<lb/>
<pb n="KR2d0003_WYG_020-34b"/>
學工書當張貴妃盛寵勢傾後宫澹然居求賢殿未嘗<lb/>
有怨尤之容居處儉約衣無錦繡左右近侍纔留五人<lb/>
惟尋閲圖史及佛經陳亡與後主俱入長安及後主薨<lb/>
后感其家國亡滅自為哀誄詞甚悲切<hi>案後主年三十即位立七年年</hi>
<hi>三十七以陳禎明三年當開皇九年正月二十日國亡入隋封為長城侯後十五年年五十二薨有子二十二</hi>
<hi>人</hi>初陳高祖即位日其夜奉朝請史普直宿省中夣有<lb/>
人自天而下導從數十人至太極前殿北面執策策金<lb/>
字曰陳氏五帝三十四年又後主在東宫有婦人突入<lb/>
<pb n="KR2d0003_WYG_020-35a"/>
唱曰畢畢國國主主尋而不見又嘗有一足鳥集於殿<lb/>
庭以觜畫城成文曰獨足上高臺茂草化為灰欲知我<lb/>
家處朱門向水開解者以為獨足葢指後主獨行無衆<lb/>
盛草言荒穢也隋承火運草得火故為灰矣及後主至<lb/>
京師與其家屬館於都水臺所謂上高臺當水開者其<lb/>
言皆騐初宣帝器宇𢎞廓有人君之量文帝知冡嗣仁<lb/>
弱早存太伯之心未及而崩既承萎薾之後志纂鴻運<lb/>
拓土開疆晩致吕梁之敗江左日蹙後主因削弱之餘<lb/>
<pb n="KR2d0003_WYG_020-35b"/>
滅亡之運加以荒淫沉敗酒色過度梁末童謡曰可憐<lb/>
巴馬子一日行千里不見馬上郎但見黄塵起黄塵汚<lb/>
人衣皂莢相料理及王僧辯滅羣臣以謡言奏高祖曰<lb/>
王僧辯本乘巴馬以擊侯景馬上郎王字也塵為陳也<lb/>
世不解皂莢之義及陳滅於隋隋氏姓楊楊羊也説者<lb/>
以江東人謂羖羊角為皂莢言終滅於隋夫興廢之兆<lb/>
其由來定矣<lb/>
　　陳朝功臣<lb/>
<pb n="KR2d0003_WYG_020-36a"/>
江總字總持濟陽考城人晉散騎常侍統十代孫宋光<lb/>
禄大夫洪五代孫祖奮父經皆列職中外總性至孝少<lb/>
孤養於外家蕭氏好學年十八起家梁武陵王法曹參<lb/>
軍累至太子洗馬侯景亂隨舅蕭勃在廣州侯景平後<lb/>
梁元帝徴為明威將軍入陳累位司徒左長史太常卿<lb/>
尚書令中權將軍入隋為上開府開皇十四年卒於江<lb/>
都<lb/>
蕭摩訶字元𦙍南蘭陵人祖靚父諒卒於始興摩訶少<lb/>
<pb n="KR2d0003_WYG_020-36b"/>
孤姑夫蔡路養収養之少果毅有勇力高祖破路養摩<lb/>
訶出戰敗歸侯安都常從征伐先登陷陣累至巴山太<lb/>
守大建五年隨呉明徹北伐濟江攻秦郡齊軍大至衆<lb/>
十餘萬其前隊有蒼頭犀角大力之號皆身長八尺膂<lb/>
力絶倫又有西域胡人妙嫻弓矢弦不虚發來氣甚鋭<lb/>
衆軍尤憚之明徹自起酌酒飲摩訶曰闗侯斬顔良正<lb/>
今日矣摩訶飲訖馳馬挺身入齊軍遥擲銑鋧擊中胡<lb/>
人又斬十餘大力者而還齊兵莫不驚慴後從戰吕梁<lb/>
<pb n="KR2d0003_WYG_020-37a"/>
突衆手奪齊軍大旗屢以戰功進驃騎大將軍侍中光<lb/>
禄大夫舊制三公黄閤㕔置鴟尾後特詔摩訶開黄閤<lb/>
門施行馬㕔事寢堂並置鴟尾仍納其女為皇太子妃<lb/>
及隋軍來韓擒虎賀若弼進至鍾山龍尾後主謂摩訶<lb/>
曰公可為我一决摩訶曰從來行陣為國為身今日之<lb/>
事兼為妻子摩訶引兵於賊軍南偏鎮東大將軍任忠<lb/>
次之護軍樊毅尚書孔範又次之衆軍南北亘二十里<lb/>
首尾各不相知遂戰魯廣達率所部俱進陣未合士卒<lb/>
<pb n="KR2d0003_WYG_020-37b"/>
潰散摩訶無所用力為隋軍所執及京師陷後主為隋<lb/>
人守衞於内省摩訶請弼曰今為囚虜命在須臾願一<lb/>
見舊主死無所恨弼許之摩訶入見後主俯伏號泣仍<lb/>
於舊廚取食進之辭訣而去守衞者皆不能仰視入隋<lb/>
為開府後同漢王諒反於并州伏誅<lb/>
樊毅字智烈南陽人祖方興梁同州刺史父文熾梁益<lb/>
州刺史叔父文皎侯景亂戰死於青溪毅陳亡入闗頃<lb/>
之卒<lb/>
<pb n="KR2d0003_WYG_020-38a"/>
魯廣達字遍覧呉州刺史悉達之弟廣達少聰悟慷慨<lb/>
愛賓客累至壯武將軍晉州刺史及王僧辯之下平侯<lb/>
景廣達出境候接資奉軍儲僧辯謂沈炯曰魯晉州亦<lb/>
是王師東道主人進位散騎常侍陳有天下累以功勞<lb/>
至安南將軍侍中轉安北將軍入隋悲愴本朝淪沒發<lb/>
疾而卒<lb/>
任忠字奉誠小名蠻奴汝隂人少孤㣲不為鄉里所齒<lb/>
晉熈太守梅伯龍討景累遷蕩冦將軍陳有天下進號<lb/>
<pb n="KR2d0003_WYG_020-38b"/>
征南將軍給鼓吹一部尋加侍中信安郡王出為呉興<lb/>
内史及隋軍到白土岡忠馳入啟白當具舟檝以就上<lb/>
流臣以死奉衞後主信之令宫人裝束以待久望不至<lb/>
既而忠已率數十騎徃石子崗降於韓擒虎後入隋為<lb/>
開府儀同三司卒隋文帝嘗因宴集謂羣臣曰我常恨<lb/>
初平陳之日不先斬任蠻奴以懲不忠<lb/>
蔡徴字希祥侍中中撫軍景厯之子徴幼聰敏累遷吏<lb/>
部尚書為人清簡無事京城陷入隋為民部尚書給事<lb/>
<pb n="KR2d0003_WYG_020-39a"/>
中有口辯多所詳究至於仕流官宧皇宗戚屬及朝儀<lb/>
制度憲章軌則户口風俗山川土地問無不對子翼位<lb/>
至司徒<lb/>
姚察字伯審呉郡武康人六嵗誦書萬餘言十二能屬<lb/>
文起家梁朝司文侍郎梁室傾亂﨑嶇采野實以供給<lb/>
養入於已分减推諸弟妺乃至故舊亦皆相分自甘藜<lb/>
藿雖亂離之中篤學不廢陳有天下累進位尚書祠部<lb/>
郎中轉祕書監領著作入隋為秘書郎别勅成梁陳二<lb/>
<pb n="KR2d0003_WYG_020-39b"/>
代史隋文帝嘗召察謂朝臣曰我平陳惟得察一人而<lb/>
已大業二年卒於東都<lb/>
王元規字正範太原晉陽人祖寳父偉早卒元規八嵗<lb/>
而孤隨母舅氏往臨海郡年十二郡豪劉瑱有財巨萬<lb/>
欲以女妻之母將許焉元規泣諫曰因不失其親古人<lb/>
所重豈得茍安異壤輒婚非類母感其言而止梁時山<lb/>
隂縣有暴水流漂居人元規惟有一小船倉卒引其母<lb/>
妺并姑姪等並入船留其男女三人閣於樹杪及水退<lb/>
<pb n="KR2d0003_WYG_020-40a"/>
俱獲全濟世人稱其志行少好學起家為梁相國左常<lb/>
侍陳有天下累遷散騎常侍南平王府參軍自梁諸儒<lb/>
相傳為左氏學者皆以賈逵服䖍之義難駮杜預凡一<lb/>
百八十條元規引證通析無復疑滯禎明三年入隋為<lb/>
秦王府東閣祭酒年七十卒於廣陵所著春秋發題辭<lb/>
及義記十卷續經典大義十四卷孝經義兩卷左傳音<lb/>
三卷禮記音兩卷<lb/>
　<lb/>
<pb n="KR2d0003_WYG_020-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建康實録卷二十<lb/>
</p>
<p>
</p>
  </div>
</body>
</text>
</TEI>
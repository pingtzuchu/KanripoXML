<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建康實録卷十四</head> <lb/>
    <p>
<pb n="KR2d0003_WYG_014-1a"/>
欽定四庫全書<lb/>
　建康實録卷十四<lb/>
　　　　　　　　　　　　　唐　許嵩　撰<lb/>
　宋<lb/>
　　太宗明皇帝<lb/>
太宗明皇帝諱彧字休炳小字榮期文帝第十一子也<lb/>
元嘉十六年十月戊辰生二十五年封淮南王二十九<lb/>
年改封湘東王孝武踐阼累遷鎮軍將軍景和中位雍<lb/>
<pb n="KR2d0003_WYG_014-1b"/>
州刺史即本號開府儀同三司是歲入朝時廢帝誅戮<lb/>
大臣疑畏諸父收上付廷尉將加禍害者非一既害上<lb/>
意定明旦應就禍上先已與腹心阮佃夫李道兒等密<lb/>
謀廢帝左右常慮禍人人有異志唯直閣將軍宗越譚<lb/>
金童太一等數人為其腹心並有幹力在殿省莫敢動<lb/>
是夜越等並外宿佃夫道兒固結壽寂之等戮廢帝於<lb/>
後堂時十一月二十九日也事定尚未知所為建安王<lb/>
休仁便稱臣奉引上西堂登御座召見諸大臣于時事<lb/>
<pb n="KR2d0003_WYG_014-2a"/>
出倉卒上失履跣至西堂猶著烏㡌座定休仁呼主衣<lb/>
以紗㡌代引備羽儀雖未即位凡衆事悉稱令書己未<lb/>
司徒豫章王子尚山隂公主並賜死宗越譚金童太一<lb/>
謀反伏誅十二月庚申朔以司空東海王禕為中書監<lb/>
太尉進鎮軍將軍江州刺史晉安王子勛車騎將軍開<lb/>
府儀同三司癸亥以新除驃騎將軍建安王休仁為司<lb/>
徒尚書令揚州刺史乙丑改封安隆王子綏為江夏王<lb/>
泰始元年冬十二月丙寅皇帝即位於太極前殿大赦<lb/>
<pb n="KR2d0003_WYG_014-2b"/>
改元賜人爵二級辛未改封臨賀王子產為南平王晉<lb/>
熈王子輿為廬陵王壬申以尚書右僕射王景文為尚<lb/>
書左僕射癸酉詔分遣大使廣求人瘼乙亥追尊所生<lb/>
母沈婕妤曰宣皇太后戊寅改太皇太后為崇憲太后<lb/>
立皇后王氏壬戌罷二銖錢江州刺史晉安王子勛舉<lb/>
兵反鎮軍長史鄧琬為其謀主雍州刺史袁顗赴之壬<lb/>
申謁太廟郢州刺史安陸王子綏㑹稽太守尋陽王子<lb/>
房臨海王子頊並舉兵同逆<lb/>
<pb n="KR2d0003_WYG_014-3a"/>
二年春正月乙未晉安王子勛僭即偽位于尋陽年號<lb/>
義嘉壬辰徐州刺史薛安都反甲午内外戒嚴司徒建<lb/>
安王休仁都督征討軍事統衆軍南討丙戌徐州刺史<lb/>
申令孫司州刺史龎孟虯豫州刺史殷琰青州刺史沈<lb/>
文秀冀州刺史崔道固湖州刺史行軍何慧文廣州刺<lb/>
史袁曇益州刺史蕭慧開梁州刺史栁元怡並同逆丙<lb/>
午車駕親御六軍於中興堂辛亥南豫州刺史山陽王<lb/>
休祐改為豫州刺史統諸軍西討吳郡太守顧琛吳興<lb/>
<pb n="KR2d0003_WYG_014-3b"/>
太守王曇生義興太守劉延熙晉陵太守袁標山陽太<lb/>
守程天祚等並舉兵反鎮軍將軍巴陵王休若統衆軍<lb/>
東討壬子崇憲皇太后崩二月乙丑曲赦吳興晉陵義<lb/>
興山陽郡以吏部尚書蔡興宗為右僕射以吳興太守<lb/>
蕭道成東討平晉陵癸未曲赦江南五郡丁亥建武將<lb/>
軍吳嘉公率諸軍破賊於吳興㑹稽平定三郡同逆皆<lb/>
伏誅輔國將軍蕭道成前鋒東討輔國將軍劉勔前鋒<lb/>
西討賊劉胡衆四萬據赭圻三月庚寅撫軍將軍殷孝<lb/>
<pb n="KR2d0003_WYG_014-4a"/>
祖攻赭圻死之以輔國沈攸之代為南討前鋒賊稍盛<lb/>
袁顗頓鵲尾連營至蕪湖衆十餘萬壬辰以新除太子<lb/>
詹事張永為青冀二州刺史丙申鎮北將軍南徐州<lb/>
刺史桂陽王休範總統北討諸軍事戊戌貶尋陽子房<lb/>
爵為松滋縣侯癸卯令人入米七百碩除郡減此有差<lb/>
壬子斷雜錢專用古文錢癸丑原赦揚徐二州囚繫凡<lb/>
逋亡一無所問夏五月丁酉曲赦豫州甲寅葬崇德皇<lb/>
太后於循寧陵秋七月丁酉以仇池太守楊僧嗣為秦<lb/>
<pb n="KR2d0003_WYG_014-4b"/>
州刺史封武郡王八月己酉司徒建安王休仁帥衆軍<lb/>
大破賊斬偽尚書僕射袁顗進討江郢荆襄雍五州平<lb/>
之晉安王子勛安陸王子綏臨海王子頊邵陵王子元<lb/>
並賜死同黨皆伏誅諸將帥封賞各有差九月乙酉曲<lb/>
赦江郢荆襄雍五州守宰不得離職癸巳六軍解嚴大<lb/>
赦賜文武爵一級戊戌以車騎將軍江州刺史王𤣥謨<lb/>
為左光禄大夫開府儀同三司鎮軍將軍冬十月乙卯<lb/>
永嘉王子仁始安王子真淮南王子孟南平王子產廬<lb/>
<pb n="KR2d0003_WYG_014-5a"/>
陵王子輿松滋王子房並賜死丁卯以郢州刺史沈攸<lb/>
之為中領軍與張永俱北伐戊寅立皇子昱為皇太子<lb/>
曲赦揚南徐二州十二月壬辰立建平王景素子延年<lb/>
為新安王薛安都要引魏軍張永沈攸之大敗於是遂<lb/>
失淮南北四州及豫州淮西地是歲即魏天安元年<lb/>
三年春正月庚子以農役將興詔太官停宰牛癸卯曲<lb/>
赦揚豫二州庚午都下大雨雪遣使巡行賑貸各有差<lb/>
二月甲申為戰亡將士舉哀丙申曲赦青冀二州夏四<lb/>
<pb n="KR2d0003_WYG_014-5b"/>
月丙戌詔以故丞相江夏文憲王故太尉巴東忠烈公<lb/>
栁元景故司空始興襄公沈慶之故征西將軍洮陽肅<lb/>
侯宗慤陪祭孝武廟庭庚子立桂陽王休範第二子德<lb/>
嗣為廬陵王立侍中劉韞第三子銑為南豐王以奉廬<lb/>
陵昭王南豐哀王祀五月丙申詔宣太后崇寧陵禁内<lb/>
墳瘞遷徙者給葬直蠲復其家壬戌以太子詹事袁粲<lb/>
為尚書僕射秋八月壬寅以中領軍沈攸之行南兖州<lb/>
刺史率衆北侵癸卯大赦丙午遷吏部尚書褚彥回慰<lb/>
<pb n="KR2d0003_WYG_014-6a"/>
勞縁淮將帥隨宜量賜九月戊午以皇后六宫已下雜<lb/>
衣千領金釵千枚賜北伐將士甲子曲赦徐兖青冀四<lb/>
州冬十月壬午改封新安王延年為始平王戊子蠕蠕<lb/>
國遣使朝貢辛丑復郡縣公田進鎮西大將軍西秦河<lb/>
二州刺史吐谷渾拾寅為征西大將軍十一月立建安<lb/>
王休仁第二子伯猷為江夏王高麗百濟等並遣使朝<lb/>
貢是歲魏皇興元年<lb/>
四年春正月丙辰朔雨草於宫己未祀南郊大赦乙亥<lb/>
<pb n="KR2d0003_WYG_014-6b"/>
零陵王朂薨二月乙巳光禄大夫王𤣥謨薨三月交州<lb/>
人李長仁據州叛引妖賊攻廣州殺刺史羊希南龍驤<lb/>
將軍陳伯紹討平之夏四月己卯復減郡縣田禄之半<lb/>
丙申改封東海王禕為廬江王山陽王休祐為晉平王<lb/>
辛丑蠕蠕國河南國遣使朝貢五月乙巳曲赦廣州秋<lb/>
七月戊辰詔定黥刖之制有司奏自今凡劫竊執官仗<lb/>
拒戰邏司攻剽亭寺及傷害吏人并監司將吏自為劫<lb/>
皆不限人數悉依舊制斬刑若遇赦黥額及兩頰劫字<lb/>
<pb n="KR2d0003_WYG_014-7a"/>
斷去兩腳筋徙付交梁寧州戍五人已下止相逼奪者<lb/>
亦依黥作劫字斷去兩腳筋徙赴遠州若遇赦原斷徙<lb/>
猶黥面依舊移家口應及坐悉依舊結讁及上崩其例<lb/>
乃寢庚午上備法駕幸東宫小㑹赦揚南徐兖豫四州<lb/>
冬十月癸酉日有蝕之發諸州兵北伐<lb/>
五年春正月癸亥親耕藉田大赦賜力田爵一級乙丑<lb/>
魏尅青州執刺史沈文秀三月庚申以太尉廬江王禕<lb/>
為車騎將軍開府儀同三司南豫州刺史五月己巳河<lb/>
<pb n="KR2d0003_WYG_014-7b"/>
南國遣使朝貢六月辛未立晉平王休祐子宣曜為南<lb/>
平王癸酉以軍興已來百官斷奉並給生食秋七月壬<lb/>
戌改輔國將軍為輔師將軍九月甲寅立長沙王纂子<lb/>
延之為始平王冬十月丁卯朔日有蝕之十一月丁未<lb/>
魏人來聘十二月庚申分荆益二州五郡置三巴校尉<lb/>
六年春正月辛未祀南郊乙亥初制二年一祭南郊一<lb/>
年一祭明堂二月甲寅大赦夏四月己亥立皇子燮為<lb/>
晉熙王六月癸卯以鎮南將軍江州刺史王景文為尚<lb/>
<pb n="KR2d0003_WYG_014-8a"/>
書左僕射揚州刺史以尚書僕射袁粲為右僕射己未<lb/>
改臨賀郡為臨慶郡追東平王休倩為臨慶王秋七月<lb/>
丙戌臨慶王智井薨九月戊寅立總明觀徵學士充之<lb/>
置東觀祭酒訪舉各一人舉士二十人分為儒道文史<lb/>
隂陽五部學言隂陽者遂無其人冬十月辛卯立皇子<lb/>
贊為武陵王十一月高麗遣使朝貢十二月癸巳以邊<lb/>
難未息制父母隔在異域者悉使婚宦<lb/>
七年春正月甲戌置散騎奏舉郎二月癸丑征西將軍<lb/>
<pb n="KR2d0003_WYG_014-8b"/>
荆州刺史巴陵王休若進號征西大將軍及征南大將<lb/>
軍江州刺史桂陽王休範並開府儀同三司妖賊宋逸<lb/>
攻合肥殺汝隂太守王穆之郡縣討平之甲寅南徐州<lb/>
刺史晉平王休祐薨三月辛酉減天下死罪一等凡勅<lb/>
繫滯悉遣之五月戊午鴆司徒建安王休仁庚午以袁<lb/>
粲為尚書令褚彥回為右僕射丙戌追免晉平王休祐<lb/>
為庶人秋七月丁巳罷散騎奏舉郎乙丑江州刺史巴<lb/>
陵王休若賜死八月戊子以皇子躋繼江夏文獻王義<lb/>
<pb n="KR2d0003_WYG_014-9a"/>
㳟庚寅帝疾間大赦戊戌立皇子凖為安成王冬十一<lb/>
月戊午百濟國遣使朝貢是歲魏獻文帝禪位于太子<lb/>
為孝文皇帝改元曰延興<lb/>
泰豫元年春正月甲寅朔上以疾未痊改元丁巳巨人<lb/>
跡見西池冰上㑹皇太子昱貢計於東宫三月癸丑朔<lb/>
林邑國遣使朝貢夏四月己亥上疾大漸加江州刺史<lb/>
桂陽王休範位司空以中領軍劉勔為尚書右僕射鎮<lb/>
東將軍蔡興宗為征西將軍開府儀同三司荆州刺史<lb/>
<pb n="KR2d0003_WYG_014-9b"/>
郢州刺史沈攸之進號安西將軍袁粲褚彥回劉勔蔡<lb/>
興宗沈攸之入問疾被顧命是日上崩于景福殿時年<lb/>
三十四五月戊寅葬臨沂縣幕府山高寧陵帝少而和<lb/>
令風姿端雅少失所生養於路太后房内大明中諸弟<lb/>
多見猜忌唯上見親常侍太后醫藥好讀書愛文義在<lb/>
藩時撰江左已來文章志又續衛瓘所注論語行於世<lb/>
及即大位四方反叛以寛仁待物諸軍有父兄子弟同<lb/>
逆者並授以禁兵委任不異莫不盡力及平定天下逆<lb/>
<pb n="KR2d0003_WYG_014-10a"/>
黨多被全宥有才能者並見拔用如舊臣才學之士多<lb/>
蒙引進於華林園茅堂誦周易常自臨聽末年好鬼神<lb/>
多忌諱言語文書有禍敗凶喪及疑似言應迴避者數<lb/>
百千品犯者必加罪戮改騧馬字為馬傍作𤓰以騧似<lb/>
禍字故也又嘗以南苑借張永云給三百年期滿更啓<lb/>
復命問曰永不以為少乎其事類如此宣陽門聞人謂<lb/>
之白門上以白門之名不祥甚諱之尚書左丞江謐嘗<lb/>
誤犯上變色曰白汝家門謐頓首謝罪久之方釋路太<lb/>
<pb n="KR2d0003_WYG_014-10b"/>
后停屍漆牀移出東宫上嘗幸宫見之怒甚免中庶子<lb/>
職局以之坐死者數十人内外常慮所犯人不自得宫<lb/>
内禁忌尤甚移牀修壁必先祭神使文詞祝策如大祭<lb/>
饗阮佃夫楊運長王道隆皆擅威權言為詔勅郡守令<lb/>
長一缺十除内外渾然官以賄進王阮家富於公室中<lb/>
書舍人胡母顥者亦專權所進奏無不可時人語曰禾<lb/>
絹閉眼諾胡母大張槖禾絹謂上也及泰始泰豫之際<lb/>
更忍虐好殺左右失㫖忤意往往有刳斮斷截者禁中<lb/>
<pb n="KR2d0003_WYG_014-11a"/>
凛凛若踐刀劍夜夢人曰豫章太守劉愔反遣使就郡<lb/>
斬之經畧淮泗軍旅不息荒弊積久府藏空虚百官並<lb/>
斷俸禄又令小黄門於殿後埋錢以為私藏性嗜味以<lb/>
蜜漬鱁鮧一食數升噉猪肉炙嘗至二百臠奢費無度<lb/>
預為服侈每所造製必為正御三十副御次副三十須<lb/>
一物輒造九十枚天下騷然人不堪之其餘事蹟别見<lb/>
衆篇<lb/>
　　後廢帝<lb/>
<pb n="KR2d0003_WYG_014-11b"/>
後廢帝諱昱字德融明帝長子也大明七年正月辛丑<lb/>
生於衛尉府明帝諸子在孕皆以周易筮之即以所得<lb/>
卦為小字故帝小字慧震其餘皇子並如之泰始二年<lb/>
立為皇太子三年始制太子改名昱安車乘象輅六年<lb/>
出東宫又制太子元正朝賀衮冕九章衣泰豫元年四<lb/>
月己亥明帝崩庚子太子即皇帝位大赦以尚書袁粲<lb/>
為䕶軍將軍褚彥回共輔朝政班劍依舊入殿六月壬<lb/>
辰詔遣大使分行四方觀採風謠問其疾苦求政善惡<lb/>
<pb n="KR2d0003_WYG_014-12a"/>
乙巳尊皇后曰皇太后立皇后江氏秋七月戊辰崇拜<lb/>
帝所生陳貴妃為皇太妃八月戊辰新除秘書監左光<lb/>
禄大夫開府儀同三司蔡興宗薨冬十一月乙亥新除<lb/>
郢州刺史劉彥節為尚書左僕射蠕蠕國高麗國並遣<lb/>
使朝貢<lb/>
元徽元年春正月戊寅大赦壬寅詔自元年以前徙放<lb/>
者並聽還本土魏人來聘夏六月乙卯壽陽大水遣使<lb/>
賑䘏秋八月都下旱庚子陳留王曹銑薨九月丁亥立<lb/>
<pb n="KR2d0003_WYG_014-12b"/>
衡陽王嶷子伯玉為南平王冬十二月癸卯朔日有食<lb/>
之乙巳進司空江州刺史桂陽王休範位太尉癸卯立<lb/>
前建安王世子伯融為始安王是歲浮南國遣使朝貢<lb/>
二年夏五月壬午太尉江州刺史桂陽王休範舉兵反<lb/>
庚寅内外戒嚴以中領軍劉勔右衛將軍蕭道成為前<lb/>
鋒南討出屯新亭征北將軍張永屯白下前南兖州刺<lb/>
史沈懷明戍石頭衛將軍袁粲中軍將軍褚彥回入衛<lb/>
殿省壬申賊奄至攻新亭壘蕭道成拒擊大破之越騎<lb/>
<pb n="KR2d0003_WYG_014-13a"/>
校尉張敬兒斬休範黨杜黒蠡丁文豪分兵向朱<lb/>
雀航劉勔拒賊敗績死之右軍將軍王道隆奔走<lb/>
遇害張永潰于白下沈懐明自石頭奔散戊午䕶<lb/>
軍典籖茅恬開東府納賊賊入屯中堂羽林監陳顯<lb/>
達撃大破之丙申張敬兒等破賊於宜陽門莊嚴寺<lb/>
小市進平東府城梟擒羣賊賞賜封爵各有差丁酉<lb/>
詔瘞戰敗亡者大赦解嚴文武俱進位一等荆州刺史<lb/>
沈攸之南徐州刺史建平王景素郢州刺史晉熈王燮<lb/>
<pb n="KR2d0003_WYG_014-13b"/>
湘州刺史王僧䖍雍州刺史張世興並舉義兵赴建業<lb/>
己亥蠕蠕國遣使朝貢六月癸卯晉熈王燮遣軍克尋<lb/>
陽江州平丙午改輔師將軍還為輔國將軍秋七月庚<lb/>
辰立皇弟友為邵陵王乙酉徐州刺史建平王景素進<lb/>
號征北將軍開府儀同三司九月丁酉以尚書新除衛<lb/>
將軍袁粲為中書監即本號開府儀同三司加䕶軍將<lb/>
軍褚彥回為尚書令冬十一月丙戌帝加元服大赦賜<lb/>
人爵一級為人後及三老孝悌力田者爵二級大酺五<lb/>
<pb n="KR2d0003_WYG_014-14a"/>
日賜王公已下各有差十二月癸亥立皇弟躋為江夏<lb/>
王贊為武陵王<lb/>
三年春正月辛巳祀南郊及明堂三月己巳都下大水<lb/>
六月魏人來聘秋七月庚戌以兼司徒袁粲為尚書令<lb/>
九月丙辰征西大將軍河南王吐谷渾拾寅進號車騎<lb/>
征西大將軍是歲浮南國高麗國並遣使朝貢<lb/>
四年春正月己亥耕籍田大赦賜力田爵一級六月乙<lb/>
亥加領軍蕭道成尚書左僕射秋七月戊子征北將軍<lb/>
<pb n="KR2d0003_WYG_014-14b"/>
南徐州刺史建平王景素據京城反乙亥内外戒嚴遣<lb/>
車騎將軍任農夫冠軍將軍黄回北討䕶軍將軍蕭道<lb/>
成總統衆軍曲赦南徐州始安王伯融都鄉侯伯猷並<lb/>
賜死乙未克京城斬景素同逆皆伏誅是日解嚴丙申<lb/>
大赦封賞各有差八月丁夘立皇弟翽為南陽王嵩為<lb/>
新興王禧為始建王庚午以黄門侍郎阮佃夫為南豫<lb/>
州刺史九月戊子驍騎將軍高道慶有罪賜死己丑車<lb/>
騎將軍揚州刺史安成王凖進號驃騎大將軍開府儀<lb/>
<pb n="KR2d0003_WYG_014-15a"/>
同三司冬十月辛酉以吏部尚書王僧䖍為尚書右僕<lb/>
射是歲魏承明元年太上獻文皇帝崩<lb/>
五年春正月辛卯祀南郊夏四月甲戌豫州刺史阮佃<lb/>
夫步兵校尉申伯宗朱幼謀廢立事皆伏誅五月地震<lb/>
六月甲戌誅司徒長史沈勃散騎常侍杜幼文游擊將<lb/>
軍孫超之長水校尉杜叔文大赦七月戊子夜帝遇弑<lb/>
於仁壽殿時年十五己丑皇太后令貶帝為蒼梧郡王<lb/>
葬丹陽秣陵縣郊壇西初帝之生夕明帝夢一人乗馬<lb/>
<pb n="KR2d0003_WYG_014-15b"/>
馬無頭及後足有人謂明帝曰太子也及在東宫五六<lb/>
歲時始就書而惰業好戲主師不能禁好縁漆帳竿去<lb/>
地文餘如此者半食頃乃下年漸長喜怒乖節左右失<lb/>
㫖者輒手加撲打徒跣蹲踞以此為常主師以白明帝<lb/>
帝輒勅所生嚴加捶訓及嗣位内畏太后外憚諸大臣<lb/>
猶未得肆志自加元服變態轉興三年秋冬間便好出<lb/>
遊行太妃每乘青犢車隨相檢攝帝漸自放逸太妃不<lb/>
能禁單將左右棄部伍或十里或入市㕓遇慢罵則悦<lb/>
<pb n="KR2d0003_WYG_014-16a"/>
而受焉或往營署日暮乃歸四年春夏彌數自京城克<lb/>
定意志轉驕無日不出與左右解僧智張五兒恒相馳<lb/>
逐夜出開承明門夕去晨返或晨出暮還從者並執鋋<lb/>
矛行人男女及犬馬牛驢逢無免者若為鬼神所慿人<lb/>
間擾懼盡日不敢開門道上行人殆絶常著小袴未嘗<lb/>
服衣冠或有忤意輒加虐害有白棓數十各有名號鉗<lb/>
鑿錐鋸之類不離左右為擊腦槌隂刺心剖腹之誅日<lb/>
有數十常見臥屍流血然後為樂常以鐵錐錐人隂破<lb/>
<pb n="KR2d0003_WYG_014-16b"/>
左右有斂眉者帝大怒令此人裸形正立以矛刺洞之<lb/>
於曜靈殿上養驢數十頭所自乗馬養於御牀側與左<lb/>
右衛翼輦營女子私通每從之遊持數千錢為酒肉之<lb/>
費或單騎出遊逢人婚姻葬送輙就挽歌與小兒同聚<lb/>
飲酒為樂阮佃夫腹心人張羊為佃夫委信佃夫敗叛<lb/>
走復捕得之帝自於承明殿前以車轢殺之又殺杜延<lb/>
載杜幼文孫超皆躬運矛鋋手自臠割刑及嬰孩察孫<lb/>
超有蒜氣剖腹視其所食執杜幼文兄叔於𤣥武湖北<lb/>
<pb n="KR2d0003_WYG_014-17a"/>
帝馳馬執戰矟自往刺之又好行盜掠時吳興沈勃多<lb/>
寳貨帝將數十人劫之揮刀獨前左右未至勃時居喪<lb/>
在廬帝望見便投鋋不中勃知不免手摶帝耳唾罵之<lb/>
曰汝罪逾桀紂屠戮無日尋遂見害帝自臠割肌骨腸<lb/>
胃莫不分割又製露車一乘施篷乘以出入從者不過<lb/>
數十人羽儀追者恒不及又各慮禍亦不敢追惟整部<lb/>
伍别在一處瞻望而已凡諸鄙事過目即能能鍛金銀<lb/>
裁衣作㡌莫不精絶嘗吹篪執管便韻天性好殺以虐<lb/>
<pb n="KR2d0003_WYG_014-17b"/>
為歡一日無事輒慘慘不樂内外百司人不自保殿省<lb/>
憂懼夕不及旦領軍將軍蕭道成與直閣將軍王敬則<lb/>
謀之七月戊子帝微行出湖北單馬先走羽騎禁衛隨<lb/>
後追之左右張五兒墜湖帝怒取馬置明光亭前馳騎<lb/>
刺馬屠割之與左右作羌部小樂又於蠻岡賭跳因乘<lb/>
露車從者二十餘人無復鹵簿羽儀往青園尼寺新安<lb/>
寺偷狗就曇度道人煑之飲酒夕還先是左右楊玉夫<lb/>
常得意而數日忽然見憎遇輒切齒謂人曰明日當殺<lb/>
<pb n="KR2d0003_WYG_014-18a"/>
小子取肝肺玉夫大懼是夜七夕令玉夫伺織女度報<lb/>
已因與内人穿針訖大醉仁壽殿東阿氊幄中時帝出<lb/>
入無恒省内諸閣夜間不閉且廊下畏相連無敢出者<lb/>
宿衛内外無相禁攝王敬則先結玉夫及餘左右陳奉<lb/>
伯楊萬年等合二十五人其夕敬則出外玉夫候帝眠<lb/>
熟至二更與萬年同入氊幄中取千牛刀行殺之<lb/>
　　順帝<lb/>
順皇帝諱凖字仲謨小字智觀明帝第三子也泰始五<lb/>
<pb n="KR2d0003_WYG_014-18b"/>
年七月癸丑生七年封安成王拜撫軍將軍姿貌端華<lb/>
眉目如畫見者以為神人廢帝即位加揚州刺史元徽<lb/>
二年加都督揚南豫二州諸軍事四年進號驃騎大將<lb/>
軍開府儀同三司給班劍三十人及廢帝崩蕭道成奉<lb/>
太后令迎王入居朝堂是歲魏太和元年<lb/>
昇平元年秋七月壬辰皇帝即位大赦改元賜文武位<lb/>
二等甲午鎮軍蕭道成出鎮東城輔政丙申征西大將<lb/>
軍荆州刺史沈攸之進號車騎大將軍開府儀同三司<lb/>
<pb n="KR2d0003_WYG_014-19a"/>
加蕭道成司空録尚書事以尚書令袁粲為中書監以<lb/>
司徒褚彥回為衛軍將軍開府儀同三司以撫軍劉彥<lb/>
節為尚書令加中軍將軍辛丑以尚書左僕射王僧䖍<lb/>
為尚書僕射癸卯車駕謁太廟八月壬子遣使賑䘏蠲<lb/>
除税調癸亥司徒袁粲鎮石頭戊子崇拜帝所生陳昭<lb/>
華為皇太后庚午司徒蕭道成讓職庚辰以為驃騎大<lb/>
將軍開府儀同三司録尚書如故九月己丑詔州郡搜<lb/>
揭幽仄己酉廬陵王暠薨冬十一月丁酉倭國遣使朝<lb/>
<pb n="KR2d0003_WYG_014-19b"/>
貢十二月丁巳荆州刺史沈攸之舉兵不從執政丁卯<lb/>
蕭道成入守朝堂侍中蕭嶷鎮東府戊辰中外纂嚴壬<lb/>
申司徒袁粲謀誅蕭道成不果旋見覆滅甲戌大赦乙<lb/>
亥以僕射王僧䖍為左僕射除中書令王延之為右<lb/>
僕射吳郡太守劉遐據郡不從執政輔國將軍張<lb/>
瓌攻斬之閏月辛巳屯騎校尉王宜興貳於執政<lb/>
見誅癸巳沈攸之攻圍郢城前軍長史栁世隆固<lb/>
守己亥中外戒嚴驃騎大將軍蕭道成假黄鉞出<lb/>
<pb n="KR2d0003_WYG_014-20a"/>
新亭<lb/>
二年春正月丁卯沈攸之自郢州奔散己巳華容縣人<lb/>
斬攸之首送之辛未雍州刺史張敬兒克江陵荆州平<lb/>
丙子解嚴以新授侍中栁世隆為右僕射以蕭道成旋<lb/>
領東府二月庚辰以王僧䖍為尚書令右僕射王延之<lb/>
為左僕射癸未以蕭道成加授太尉以衛軍將軍褚彥<lb/>
回為中書監丙申曲赦荆州撫軍將軍揚州刺史晉熙<lb/>
王燮進號中軍開府儀同三司三月己丑日有食之夏<lb/>
<pb n="KR2d0003_WYG_014-20b"/>
四月南兖州刺史黄回貳於執政賜死五月戊午以倭<lb/>
國王武為安東大將軍六月丁酉以輔國將軍楊文𢎞<lb/>
為北秦州刺史封武都王九月乙酉朔日有食之丙午<lb/>
加太尉蕭道成黄鉞都督中外諸軍事為太傅領揚州<lb/>
牧賜殊禮以揚州刺史晉熙王燮為司徒冬十月壬寅<lb/>
立皇后謝氏降死罪以下囚十一月壬子立故武昌太<lb/>
守劉琨息頒為南豐縣王癸亥誅臨豐侯劉晃甲子改<lb/>
封南陽王翽為隨郡王十二月丙戌皇后見於太廟是<lb/>
<pb n="KR2d0003_WYG_014-21a"/>
歲蠕蠕國高麗倭國並遣使朝貢<lb/>
三年春正月辛亥領軍蕭賾加尚書右僕射進號中軍<lb/>
大將軍開府儀同三司二月丙子南豫州刺史邵陵王<lb/>
友薨丙申地震建陽門三月癸亥朔日有蝕之甲辰加<lb/>
太傅蕭道成相國總百揆封十郡為齊公備九錫之禮<lb/>
庚戍誅臨川王綽夏四月壬申進齊公蕭道成爵為王<lb/>
安西將軍武陵王贊薨辛卯帝禪位於齊王壬辰遜於<lb/>
東邸是日王敬則以兵陳於殿庭帝猶居於内聞之逃<lb/>
<pb n="KR2d0003_WYG_014-21b"/>
於佛葢下太后懼自帥閹竪索得帝焉扶幸板輿黄門<lb/>
或促之帝怒抽刀投之中頃而殞帝既出宫人行哭俱<lb/>
遷備羽儀乘畫輪車出東掖門問今日何不奏鼓吹左<lb/>
右莫有答者及齊受命封帝為汝隂王居丹徒宫待以<lb/>
不臣之禮齊兵為衛建元元年五月己未帝聞外有馳<lb/>
馬者懼亂作監人殺王而以疾赴齊人德焉賞之以邑<lb/>
六月乙酉葬於遂寧陵諡曰順帝宋之王侯無少長皆<lb/>
幽死矣<lb/>
<pb n="KR2d0003_WYG_014-22a"/>
　　列傳<lb/>
徐湛之字孝源東海郯人司徒羨之兄孫祖欽之父達<lb/>
之尚髙祖長女㑹稽長公主湛之幼孤為高祖所愛常<lb/>
與江夏王義恭寢食不離帝側元嘉元年東宫始建起<lb/>
家補太子洗馬累遷太子詹事加侍中高祖微時自於<lb/>
新洲伐荻有衲布衫襖是敬皇后手自作也後文帝時<lb/>
害彭城王義康等長公主將擲殿前以示上曰汝家本<lb/>
賤貧此是我母為汝父作此衲衣今日有一頓飽食便<lb/>
<pb n="KR2d0003_WYG_014-22b"/>
欲殘害我兒子上亦號哭湛之由此得全湛之服食鮮<lb/>
麗遊宴奢侈時安成公何朂無忌子也臨汝公孟靈休<lb/>
昶之子也各奢豪京師語曰安成食臨汝飾湛之二事<lb/>
兼美之以范煜事發出為南兖州刺史元嘉二十六年<lb/>
入為丹陽尹轉尚書僕射後與江湛竝居權要世謂之<lb/>
江徐二宫巫蠱事發上將廢劭賜死上與湛之等連議<lb/>
不決其夕向旦劭入殺文帝湛之趨北戸未及開而見<lb/>
害時年四十四世祖即位追贈司空與王僧綽江湛三<lb/>
<pb n="KR2d0003_WYG_014-23a"/>
家詔加優䘏常給廪子恒之嗣<lb/>
江湛字徽淵濟陽考城人也湘州刺史夷之子也好學<lb/>
善彈棋鼓琴為著作累遷至侍中吏部尚書家貧不營<lb/>
財利餉饋一無所受身無兼服餘食嘗為上召值澣衣<lb/>
稱疾經日衣成然後起及元兇入殺上湛省中聞叫噪<lb/>
聲乃匿旁小屋劭遣收之據窓受害時年四十六五子<lb/>
皆見殺世祖即位贈黄門侍郎<lb/>
王僧綽琅邪臨沂人少有大成之度衆以國器許之年<lb/>
<pb n="KR2d0003_WYG_014-23b"/>
十三襲豫章侯尚太祖長女東陽獻公主累遷尚書吏<lb/>
部郎參掌選職藻品人物拔才舉能咸盡其分拜侍中<lb/>
時年二十九太祖嘗以後事為念大相付託朝政大小<lb/>
皆與參焉後元兇簒弑時文帝獨與僧綽徐湛之謀議<lb/>
未決明旦元兇入宫害文帝而誅江徐轉僧綽為吏部<lb/>
尚書尋元兇料檢太祖巾箱及江湛家書疏得僧綽所<lb/>
啓廢諸王事乃收害焉時年三十一以因此陷北第諸<lb/>
王侯以為與僧綽有異志也初太社西有空地一區吳<lb/>
<pb n="KR2d0003_WYG_014-24a"/>
時丁奉宅孫皓流徙其家晉有江左初為周顗蘇峻宅<lb/>
其後為袁悦宅又為章武王司馬秀宅皆凶敗後給與<lb/>
臧燾亦頻遇喪禍世稱凶地王僧綽常以正達自居宅<lb/>
無吉凶請為第始就修築未居而敗子儉嗣為齊尚書<lb/>
僕射<lb/>
顏延之字延年琅邪臨沂人曾祖含父顯延之少孤居<lb/>
貧自負南郭數頃室甚陋好讀書無所不覽文章之美<lb/>
冠絶當時好飲酒不拘細行年三十猶未婚起自豫章<lb/>
<pb n="KR2d0003_WYG_014-24b"/>
公世子參軍累遷出為始安太守徵入為中書侍郎後<lb/>
拜秘書監太祖賞愛釋惠琳嘗升獨榻延之甚疾焉因<lb/>
醉白上曰昔趙談參乘袁絲正色此三台之座豈可刑<lb/>
餘居之延之自率性真言無迴隠居身清約不求財利<lb/>
布衣蔬食獨酌郊野元兇立以為光禄大夫子峻為世<lb/>
祖南中郎世祖入造書檄延之與靈運詞采齊而遲速<lb/>
懸絶嘗俱入勅擬樂府北上篇延之立成靈運久之乃<lb/>
就帝問優劣於鮑昭昭曰謝五言如初發芙蓉自然可<lb/>
<pb n="KR2d0003_WYG_014-25a"/>
愛顏詩如鋪錦列繡亦雕繪滿眼世祖登位為金紫光<lb/>
禄大夫孝建三年卒年七十三贈特進自潘安陸機之<lb/>
後文士莫及江左稱顔延之謝靈運謂之顏謝<lb/>
臧質字含文東莞莒人父憙字義和敬皇后弟也嘗與<lb/>
溧陽令阮崇共獵值虎直前獨射之應弦而倒質少好<lb/>
鷹犬高祖即位累遷太子左衛率太祖北伐質守盱眙<lb/>
魏主自廣陵北返悉力攻盱眙水陸路斷魏主與質書<lb/>
質荅之曰省示具悉爾不聞童謡言耶戎馬飲江水<lb/>
<pb n="KR2d0003_WYG_014-25b"/>
夘年佛狸死此㝠期使然非復人事也哉苦攻城三旬<lb/>
不下虜乃退元兇踐位以為丹陽尹後世祖時為車騎<lb/>
將軍封始興公同南郡王義宣作逆以孝建元年為沈<lb/>
慶之破於梁山軍敗南走追斬於南湖傳首京師<lb/>
魯爽小字女生扶風郿人也祖宗之晉末位至鎮北將<lb/>
軍封南陽公子軌一名象齒爽之父也高祖初舉兵因<lb/>
擬北走盡室入羌中虜以軌為荆州刺史世祖鎮襄陽<lb/>
自表求歸宋元嘉二十六年軌死爽代為荆州刺史鎮<lb/>
<pb n="KR2d0003_WYG_014-26a"/>
長社幼染殊俗無華風使酒數有過失拓跋燾怒欲誅<lb/>
之爽懼因從拓跋遂與次弟秀南歸世祖大悦以爽為<lb/>
征虜將軍司州刺史秀為輔國將軍子弟過者隨才遷<lb/>
用即元嘉二十八年也魏虜皆毁其墳二十九年入朝<lb/>
三十年元兇弑逆世祖平元兇以為左將軍南譙王義<lb/>
宣反與臧質謀舉兵稱建平元年爽於是送所造服輿<lb/>
之江陵與義宣為薛安都破於小峴乃傳首京師<lb/>
沈攸之字仲達吳興武康人也慶之從父兄子世祖與<lb/>
<pb n="KR2d0003_WYG_014-26b"/>
元兇戰於新亭立功累遷左將軍晉世京邑二岸揚州<lb/>
舊置都部從事分掌二縣非違孝建已來攸之掌北岸<lb/>
㑹稽孔璪掌南岸後罷之太宗即位四方多叛攸之與<lb/>
王𤣥謨等南上平定進至夏口便有異圖太祖崩與蔡<lb/>
興宗平桂陽王休範亂進位征南大將軍開府儀同三<lb/>
司廢帝崩蕭道成輔政遣其子沈元琰進父攸之為車<lb/>
騎大將軍攸之曰吾寧為王陵死不作賈充生又太后<lb/>
賜攸之燭十挺剖之得手令曰國家之事悉以相委明<lb/>
<pb n="KR2d0003_WYG_014-27a"/>
日遂起兵初時有象三頭至江陵城北數里攸之自出<lb/>
將殺之忽有流矢集攸之馬障泥其後刺客事發廢帝<lb/>
殞順帝立攸之遂發兵戰士十萬鐵馬三千匹泗州刺<lb/>
史張敬兒等皆響應至夏口沙門僧粲見攸之發江陵<lb/>
筮曰必不至京邑及攻郢城不下而潰走向江陵聞城<lb/>
已為張敬兒所據遂自縊死村人斬首傳送京師<lb/>
王僧達琅邪臨沂人太保𢎞之少子太祖聞僧達早慧<lb/>
召見於德陽殿嘉之妻以臨川王義慶女少好學善屬<lb/>
<pb n="KR2d0003_WYG_014-27b"/>
文為太子舍人坐屬疾而於揚列橋觀鬬鴨為有司所<lb/>
糾乃原不問元嘉三十年元兇弑逆世祖下平元兇為<lb/>
人所説歸世祖於鵲頭拜長史及元兇平累為尚書右<lb/>
僕射轉䕶軍中書令尋出為吳郡太守使主簿劫東臺<lb/>
寺富沙門得財數萬坐役公力免官後竟因高闍事下獄<lb/>
死年三十六子道琰<lb/>
顏竣字士遜琅邪臨沂人光禄延之子太祖嘗問延之<lb/>
曰卿諸子誰有卿風延之對曰竣得臣筆測得臣文㚟<lb/>
<pb n="KR2d0003_WYG_014-28a"/>
得臣義躍得臣酒何尚之嘲曰誰得卿狂延之曰不可<lb/>
及也竣為世祖撫軍主簿補益悉心以平元兇功遷侍<lb/>
中封達成侯轉吏部尚書留心選舉後謝莊代竣領選<lb/>
竣容貌嚴毅莊風姿甚美賓客諠訴常微笑答之時<lb/>
人為之語曰顏竣嗔而與人官謝莊笑而不與人官南<lb/>
郡王義宣反後遷領軍將軍尋代褚湛之為丹陽尹以<lb/>
立議鵝眼綖環等錢加中書令後以切直諫諍又自謂<lb/>
恩舊莫比當務居中永執朝政而所陳多不被納遂求<lb/>
<pb n="KR2d0003_WYG_014-28b"/>
岀為東揚州刺史憂懼無計而每對親故言頗憤怨而<lb/>
説朝事違謬人主得失及王僧達被誅陳竣忿懟上遂<lb/>
使御史中丞庾徽之奏付廷尉治罪未即大戮且止免<lb/>
官後陳啓謝罪乞性命上愈怒以竟陵王誕逆發因此<lb/>
陷之言通於誕詔下獄死徙子辟疆於交州道殺之<lb/>
朱脩之字恭祖義陽平氏人父諶益州刺史脩之自州<lb/>
主簿累遷中郎將隨到彥之征魏虜守滑臺為虜所圍<lb/>
累月糧盡外援不至遂陷沒初母聞脩之被圍常悲憂<lb/>
<pb n="KR2d0003_WYG_014-29a"/>
忽一旦乳汁驚出母號慟告家人曰我年老非復有乳<lb/>
今如此兒必沒矣後問至脩之果以此日城陷沒拓跋<lb/>
燾嘉其守節以為侍中後鮮卑馮𢎞稱燕王於黄龍城<lb/>
拓跋燾伐之人遂説𢎞令脩之歸求救乃發使遂泛海<lb/>
未至東萊遇猛風船失柁海師慮向海北垂長索船乃<lb/>
正海師仰望見飛鳥知去岸近尋至東萊郡元嘉九年<lb/>
至京師上以為黄門侍郎累遷江夏内史元兇弑逆孝<lb/>
武即位為荆州刺史南郡王反平後以功封南昌侯治<lb/>
<pb n="KR2d0003_WYG_014-29b"/>
身清約法令嚴明尋徵為左民尚書轉領軍將軍去鎮<lb/>
秋毫無犯在州已來不燃官燭油及牛馬食皆以私錢<lb/>
裨之然薄於恩情姊在鄉里飢寒不立脩之貴為刺史<lb/>
未嘗供贍往姊家姊為設菜羮麤飯以激之脩之曰此<lb/>
是貧家好食進之致飽卒贈大將軍子雍嗣<lb/>
宗慤字元幹南陽湟陽人叔父炳字少文高尚不仕少<lb/>
時炳嘗問慤志答曰願乘長風破萬里浪炳曰汝若不<lb/>
富貴必破我門戸也起為輔國將軍參軍十五年不改<lb/>
<pb n="KR2d0003_WYG_014-30a"/>
官後除安西參軍隨檀和之破林邑王范陽邁傾國來<lb/>
迎以具裝被象慤以師子威服百獸乃製其形與象相<lb/>
拒象見果驚奔敗賊衆潰遂克林邑收其珍異皆是未<lb/>
名之寳金銀各六萬兩太祖嘉之以為南中郎諮議參<lb/>
軍領中兵世祖即位累遷西平將軍洮陽侯轉左衛將<lb/>
軍光禄大夫金章紫綬卒贈征西將軍子元寳嗣<lb/>
栁元景字孝仁河東野人也曽祖卓自本郡遷於襄陽<lb/>
官至汝南太守祖恬西河太守父慿馮翊太守元景少<lb/>
<pb n="KR2d0003_WYG_014-30b"/>
便弓馬以朝廷北伐為中兵參軍與薛安都破魏軍入<lb/>
狐關前無堅敵遷寧朔將軍入為世祖討元兇為前鋒<lb/>
宗慤薛安都等十三軍皆𨽻焉既破元兇於朱雀門進<lb/>
侍中前將軍雍州刺史曲江公以破義宣臧質魯爽等<lb/>
於姑孰多張旗幟加開府改封巴東公尋為驃騎大將<lb/>
軍南兖州刺史留衛京邑世祖遺詔遷尚書令丹陽尹<lb/>
元景起自將帥及當朝有𢎞雅之風多事產業居南岸<lb/>
有菜園數十畝後為廢帝所害太宗即位追贈太尉<lb/>
<pb n="KR2d0003_WYG_014-31a"/>
顔師伯字長淵琅邪臨沂人東揚州刺史峻族兄也父<lb/>
邵以謝晦敗服藥死師伯少孤涉獵書傳以安北將軍<lb/>
入討元兇世祖即位遷黄門侍郎封平都縣子以青州<lb/>
刺史大破魏虜斬河南公進吏部尚書世祖崩受遺詔<lb/>
輔少主為尚書右僕射廢帝即位居權與栁元景同誅<lb/>
年四十四七子皆見殺太宗即位贈太尉<lb/>
沈慶之字𢎞先吳興武康人也兄敞之為趙倫之征虜<lb/>
參軍慶之未冠隨鄉族擊孫恩屢捷後鄉族流散慶之<lb/>
<pb n="KR2d0003_WYG_014-31b"/>
歸耕年四十未知名乃往襄陽省兄敞之倫之見而竒<lb/>
之令子伯符版為中兵參軍後檀道濟稱於太祖言其<lb/>
曉兵稍得接引出入禁省遂轉為正員將軍劉湛被收<lb/>
之夕召慶之慶之戎服履韎縛袴入上見驚曰卿何故<lb/>
乃爾急裝慶之曰夜半呼隊主不容緩服乃遣收吳郡<lb/>
太守劉斌殺之後為建威將軍遷世祖中兵參軍隨西<lb/>
上平定諸山賊羣蠻皆稽顙慶之先患頭風好著狐皮<lb/>
㡌羣蠻惡之號曰蒼頭公每見慶之軍輒懼曰蒼頭公<lb/>
<pb n="KR2d0003_WYG_014-32a"/>
已復來矣元嘉二十七年太祖將北伐以慶之為步兵<lb/>
校尉慶之曰治國如治家耕當問奴織當問婢陛下今<lb/>
欲伐人國而與白面書生輩謀事何由濟上大笑及北<lb/>
伐果無功王𤣥謨等退虜大進後隨世祖討淮汝蠻㑹<lb/>
元兇立慶之説世祖曰蕭斌婦人不足數其餘皆易與<lb/>
耳遂與謀下平元兇初慶之統諸軍事擊蠻從孝武至<lb/>
五洲元兇密與慶之書令殺孝武慶之入孝武稱疾不<lb/>
見慶之突前以元兇書呈孝武孝武泣求入内與母辭<lb/>
<pb n="KR2d0003_WYG_014-32b"/>
慶之曰下官受先帝厚恩今日唯力是視殿下何疑帝<lb/>
再拜曰家國安危悉在將軍即日勒兵處分主簿顔峻<lb/>
曰宜待衆軍慶之曰方興大事而與黄口小兒參預此<lb/>
禍至矣宜斬以徇軍峻再拜慶之曰君但知筆札之事<lb/>
世祖立以為領軍將軍南兖州刺史封南昌公鎮盱眙<lb/>
及魯爽等反遣慶之與薛安都等往討之斬爽進慶之<lb/>
鎮北大將軍尋與栁元景俱開府儀同三司封始興公<lb/>
大明三年竟陵王誕據廣陵以慶之統諸軍平廣陵進<lb/>
<pb n="KR2d0003_WYG_014-33a"/>
司空給吏五十人門施行馬慶之居在西明門外有宅<lb/>
四所又有園在婁湖世祖崩受遺詔廢帝即位加几杖<lb/>
給三望車進太尉帝使慶之從子攸之齎藥酒飲之死<lb/>
年八十贈太尉<lb/>
蕭思話南蘭陵人也孝懿皇后弟子也父原琅邪太守<lb/>
思話年十五未知書以遨遊為意好騎射侵暴隣里患<lb/>
之自爾折節數年遂有令譽好書史善彈琴時高祖一<lb/>
見便以國器許之頗能𨽻書解音律年十八除大司馬<lb/>
<pb n="KR2d0003_WYG_014-33b"/>
參軍累遷至振威將軍青州刺史以虜南冦退鎮徵下<lb/>
廷尉初在青州嘗用銅斗覆在藥厨下忽於斗下得二<lb/>
死雀思話歎曰斗覆而雙雀殞其不祥乎既而被繫時<lb/>
氐帥楊難當冦漢中起為横野將軍梁秦二州刺史遂<lb/>
殺難當平漢中元嘉二十四年除侍中左衛將軍嘗從<lb/>
太祖登鍾山北嶺中道有盤石清泉上使於石上彈琴<lb/>
因賜銀鍾酒而謂曰相賞有松石間意思話以去州無<lb/>
復事力借府庫九人太祖戲之曰丈人終不為田父於<lb/>
<pb n="KR2d0003_WYG_014-34a"/>
里閭何憂無人使耶元兇滅立以為徐兖二州刺史<lb/>
思話率部曲歸彭城以應世祖世祖登位徵為中書令<lb/>
丹陽尹以外戚令望歴十二州杖節監督者九焉長子<lb/>
惠開<lb/>
劉延孫彭城吕梁人也雍州刺史道產子舉秀才累遷<lb/>
世祖侍中前軍將軍封東昌侯轉尚書右僕射延孫病<lb/>
不任拜起上使乘板船自溪至平昌門入尚書明年乃<lb/>
卒贈司徒<lb/>
<pb n="KR2d0003_WYG_014-34b"/>
劉秀之字道寳東莞莒人司徒穆之從兄子世居京口<lb/>
祖爽山隂令父仲道餘姚令秀之少孤嘗與諸兒戲㕔<lb/>
前忽有大蛇來勢甚猛皆驚呼而走秀之不動何承天<lb/>
以女妻之自建康令累遷至益州刺史元兇平復以破<lb/>
南譙王功封康樂侯進丹陽尹初從叔父穆之為丹陽<lb/>
尹令子弟皆於㕔事飲宴謂諸子弟曰爾試以栗遙擲<lb/>
柱孔中者後必得此郡唯秀之獨中焉後果然以廣陵<lb/>
王平後進尚書左僕射為安北將軍雍州刺史卒贈司<lb/>
<pb n="KR2d0003_WYG_014-35a"/>
空<lb/>
顧琛字𢎞瑋吳郡人曾祖和祖履之父琰不好浮華以<lb/>
尚書庫部郎至常侍年八十六<lb/>
顧愷之字偉仁吳郡人也高祖謙字公讓為平原内史<lb/>
陸機姊夫父黄老愷之初為郡主簿遷䕶軍司馬時彭<lb/>
城王義康與殷劉隙著遂辭脚疾免之每夜於牀上行<lb/>
脚家人異之莫曉其意及義康徙廢朝廷多受禍愷之<lb/>
竟免後起山隂令累遷右光禄大夫愷之心跡全清獨<lb/>
<pb n="KR2d0003_WYG_014-35b"/>
無所豫太祖甚嘉之轉左將軍湘州刺史家門雍穆有<lb/>
五子約縝綽緄緝時綽豐財民多負債愷之召收其文<lb/>
契皆燒之宣言逺近負三郎債皆不須還後卒於湘州<lb/>
諡曰簡子<lb/>
周朗字義利汝南安城人父淳官至侍中兄嶠尚高祖<lb/>
女宣城公主有二女妻建平王宏廬陵王禕朗少愛竒<lb/>
初為江夏王義恭太尉參軍累遷廬陵内史因獵火逸<lb/>
燒郡廨屋以私秩償修之後坐母憂誣失孝行遷寧州<lb/>
<pb n="KR2d0003_WYG_014-36a"/>
道殺之<lb/>
宗越南陽葉人也本河南人晉亂徙南陽因為葉縣人<lb/>
安北將軍趙倫之鎮襄陽使長史范凱之修次氏族辯<lb/>
其高卑因為凱之黜以役門出補郡吏父為蠻所殺後<lb/>
市中得讎人刺殺之世祖鎮襄陽累用為揚武將軍領<lb/>
隊主元嘉二十四年啓太祖求復次門移戸屬冠軍縣<lb/>
許之世祖即位頻破反逆累遷司州刺史前廢帝以為<lb/>
游擊將軍越等既為廢帝盡心及太宗即位不自安謀<lb/>
<pb n="KR2d0003_WYG_014-36b"/>
作難沈攸之白帝收越下獄死之越善立營陣好殺害<lb/>
御衆嚴酷動用軍法時王𤣥謨御下亦少恩將士為之<lb/>
語曰寧作五年徒不逢王𤣥謨𤣥謨猶尚可宗越更殺<lb/>
我<lb/>
譚金南荒中傖人也嘗隨薛安都征伐以功共破元兇<lb/>
梁山遂遷屯騎校尉廢帝誅羣公金為所用封平都縣<lb/>
男<lb/>
童太一東菅人也官至大將軍而與宗越同死<lb/>
<pb n="KR2d0003_WYG_014-37a"/>
吳喜吳興臨安人也本名喜公太宗改為喜初出身為<lb/>
領軍府白衣沈演之為領軍將軍進為主圖令史世祖<lb/>
即位遷河東太守太宗即位以四方叛逆假建威將軍<lb/>
簡羽林勇士配之喜率兵東討平定荆州遷前將軍恣<lb/>
意剽虜後尋賜死於所居及死發詔賻贈極厚<lb/>
黄回竟陵郡軍人也出身充郡府雜役及臧質臨郡而<lb/>
討元兇回隨質有功免軍戸又隨質往江州擢為隊主<lb/>
自質反梁山敗走遇赦原委任如初後累功至太宗即<lb/>
<pb n="KR2d0003_WYG_014-37b"/>
位四方叛以回為河朔將軍使募江西楚人得八百隸<lb/>
劉勔西討累遷為將校尉封葛陽侯廢帝元徽初桂陽<lb/>
王休範為逆回𨽻蕭道成於新亭有功轉驍騎將軍封<lb/>
聞喜侯及破景素累遷右衛將軍後沈攸之反為平西<lb/>
將軍郢州刺史未發在新亭而與袁粲等謀攻臺城討<lb/>
齊王道成不果齊王撫之如舊攸之平後率衆還封安<lb/>
陸郡公鎮北將軍南兖州刺史尋被齊王表其罪詔誅<lb/>
之<lb/>
<pb n="KR2d0003_WYG_014-38a"/>
鄧琬字元琰豫章南昌人父𦙍之光禄勲琬初為南海<lb/>
太守累遷晉安王子勛鎮軍長史尋陽内史行江州事<lb/>
前廢帝狂悖景和元年十一月子勛即日戒嚴戎服出<lb/>
聽事集僚佐議廢昏立明使宣告内外馳檄遠邇以謀<lb/>
王室左右贊成以琬為前鋒軍掌内外及太宗弑帝定<lb/>
位使子勛子勛不受命徵兵四方遂㑹同逆宗室王公<lb/>
皆令建牙於鵲尾傳檄四方及京師購太宗萬户侯餘<lb/>
各有差琬乃稱説符瑞造輿服以泰始二年正月七日<lb/>
<pb n="KR2d0003_WYG_014-38b"/>
子勛即偽位於尋陽城以景和三年為義嘉元年子勛<lb/>
平琬亦為張悦伏甲斬首送建業<lb/>
劉胡南陽湼陽人也本名㘭胡以其面黝黒似胡故名<lb/>
黝胡後單名胡焉出身郡將稍至隊主口善處分討伐<lb/>
諸蠻往無不捷明帝即位除越騎校尉同鄧琬反立子<lb/>
勛為天子軍敗走竟陵引刀自刺蠻人至今畏之小兒<lb/>
啼語曰劉胡來便止<lb/>
袁顗字景章陳郡陽夏人太尉淑兄子也父洵吳郡太<lb/>
<pb n="KR2d0003_WYG_014-39a"/>
守顗為太子洗馬累遷吏部尚書封新塗縣子前廢帝<lb/>
深重之俄而意趣乖異寵待頓衰恐禍及求出沈慶之<lb/>
為言出為雍梁四州領寧蠻校尉雍州刺史顗舅蔡興<lb/>
宗謂之曰襄陽星惡豈可冐邪顗曰白刃交前不救流<lb/>
矢今者之行本願生出彪口且天道遼逺何必皆驗如<lb/>
其有徵當修德以禳之於是狼狽上路恒慮見追行至<lb/>
尋陽曰今知免矣與鄧琬欵狎每清閒必盡日窮夜顗<lb/>
與琬人地本殊衆知有異志矣顗遂謀與鄧琬劉胡詐被<lb/>
<pb n="KR2d0003_WYG_014-39b"/>
皇太后令使起兵建牙奉晉安王子勛即大位進顗為<lb/>
安北將軍率樓船千艘及戰士二萬來入鵲尾尋而劉<lb/>
胡叛走顗尋亦遁走至鵲頭鵲頭戍主薛伯珍殺顗而<lb/>
傳首詣軍主顗年四十七太宗流其屍於江弟子彖密<lb/>
致喪於石頭後岡諸子悉誅<lb/>
孔覬字思遠㑹稽山隂人父邈覬少骨鯁有風力以是<lb/>
非為己任早知名舉揚州秀才累遷至尋陽王子房右<lb/>
軍長史太宗即位徵為詹事時上流多叛使都水使者<lb/>
<pb n="KR2d0003_WYG_014-40a"/>
孔璪入東慰勞璪既至而説覬言廢帝侈費國家傾危<lb/>
使其舉兵覬從之遂起兵檄四方以泰始二年正月覬<lb/>
子弟在京者皆逃還覬為前鋒度浙江吳興太守王曇<lb/>
義興太守劉延熈晉陵太守袁標等一時響應太宗使<lb/>
建威將軍沈懷明巴陵王休若等統軍東討諸軍散進<lb/>
大破之皆斬首京邑及蕭道成張永繼進大破之於晉<lb/>
陵而覬衆散竄於嵴山村偽車騎從事中郎張綏詣喜<lb/>
歸誠孔璪投陸林夫嵴山民縳覬詣上虞令王晏晏斬<lb/>
<pb n="KR2d0003_WYG_014-40b"/>
之孔璪亦被殺覬臨死索酒曰此是平生所好死年五<lb/>
十一<lb/>
謝莊字希逸陳郡人太常𢎞微子也七歲屬文長美容<lb/>
儀太祖異之顧僕射殷景仁曰藍田生玉豈虚哉為始<lb/>
興王濬法曹參軍分左氏經傳隨國立篇製木方丈圖<lb/>
山川土地各有分理離之則州郡殊别合之則㝢内為<lb/>
一元嘉二十七年累遷太子中庶子時南平王鑠獻赤<lb/>
鸚鵡普詔羣臣為賦太子左衛率袁淑見而歎曰江東<lb/>
<pb n="KR2d0003_WYG_014-41a"/>
無我卿當獨秀我若無卿亦一時之傑也初孝武嘗問<lb/>
顏延之曰謝希逸月賦何如延之答曰美則美矣但莊<lb/>
始知隔千里兮共明月帝召莊以延之答語莊莊應聲<lb/>
答曰延之曽作秋胡詩始知生為久離别沒為長不歸<lb/>
帝撫掌竟日世祖平元兇累拜侍中右衛將軍平時以<lb/>
搜材路狹乃上表言之尋轉吏部尚書居選部與江夏<lb/>
王書固辭帝以為吏部猶輕下詔於是置吏部尚書二<lb/>
人省五兵尚書莊為度支尚書顧愷之並補選部職時<lb/>
<pb n="KR2d0003_WYG_014-41b"/>
河南獻舞馬使莊作舞馬賦又作舞馬歌令樂府歌之<lb/>
遷侍中領前將軍及廢帝即位進金紫光禄大夫太宗<lb/>
即位轉中書令年四十六卒追贈右光禄大夫常侍如<lb/>
故諡曰憲子所著文章四百餘首長子颺晉平太守女<lb/>
為順帝后莊有五子颺朏顥嵸瀹世謂莊名子以風月<lb/>
景山水初莊為孝武殷淑妃誄而用漢昭事云贊軌堯<lb/>
門廢帝在東宫銜之及即位召問謂莊曰卿昔作殷淑<lb/>
妃誄頗知有東宫否將誅之留尚方太宗即位乃出之<lb/>
<pb n="KR2d0003_WYG_014-42a"/>
王景文琅邪臨沂人也名與明帝同諱景文其字也父<lb/>
僧朗官至尚書右僕射景文美風姿好言𤣥理少與謝<lb/>
莊齊名起家太子太傅主簿累遷右僕射景和元年太<lb/>
宗即位平定四方徵為左僕射領吏部為揚州刺史封<lb/>
江安侯加詹事常侍如故時東宫詹事用人雖美職次<lb/>
止可比中書令又進領太子太傅常侍僕射揚州如故<lb/>
景文固辭太傅上遣僕射褚淵宣㫖以古來此例大事<lb/>
詰難之不得已乃受拜時太子及諸皇子並小上稍為<lb/>
<pb n="KR2d0003_WYG_014-42b"/>
身後之計諸將帥吳喜壽寂之徒慮其不能奉幼主並<lb/>
殺之時景文外戚貴盛求解揚州上詔答之上既有疾<lb/>
慮一旦晏駕皇后臨朝則景文自然成宰相門族强盛<lb/>
藉元舅之重歲暮不為純臣泰豫元年中夜對客碁賜<lb/>
藥酒死<lb/>
殷孝祖陳郡長平人也曾祖羨晉光禄勲父祖官並不<lb/>
達孝祖少誕節好酒色有氣幹世祖即位以為積射將<lb/>
軍頻大破逆黨前廢帝景和元年遷兖州刺史太宗即<lb/>
<pb n="KR2d0003_WYG_014-43a"/>
位四方叛累遷冠軍將軍督前鋒諸軍事先有諸葛亮<lb/>
筩袖鎧鐵帽二十五石弩射之不能入上悉以賜孝祖<lb/>
泰始二年三月三日與賊合戰於赭圻以鼓葢自隨軍<lb/>
中人相謂曰殷統軍可謂死將矣今與賊交鋒而以羽<lb/>
儀自標顯若射者十手攢射欲不斃得乎是日中流矢<lb/>
死追贈建安縣侯諡曰忠<lb/>
劉勔字伯猷彭城安上里人也祖懷義始興太守父穎<lb/>
之汝南太守勔少有志節兼好文義家貧為廣州増城<lb/>
<pb n="KR2d0003_WYG_014-43b"/>
令奉使詣京都太祖引見之酬對稱㫖除寧逺將軍太<lb/>
宗即位四方反叛征討有功拜散騎常侍中領軍太宗<lb/>
崩命為尚書右僕射輔廢帝加兵五百人後桂陽王休<lb/>
範為亂奄至京邑加勔領軍置佐吏鎮石頭與賊戰朱<lb/>
雀航南戰敗臨陣死事平贈司空子悛嗣<lb/>
蕭惠開南蘭陵人也思話之子初名開後改為惠開少<lb/>
有風義涉獵文史家雖貴戚而居服簡素初為秘書郎<lb/>
累遷黄門侍郎丁父艱居喪有孝性家素事佛凡為父<lb/>
<pb n="KR2d0003_WYG_014-44a"/>
造四寺南岡下名曰禪岡寺於曲阿舊鄉宅名曰禪鄉<lb/>
寺於京口墓亭名曰禪亭寺於所封邑封陽縣名曰禪<lb/>
封寺尋除襲封侯妹適桂陽王休範女又適世祖子乃<lb/>
以為豫章内史入為御史中丞益寧二州刺史惠開素<lb/>
有大意至蜀廣樹恩德太宗即位進號征西將軍以晉<lb/>
安王子勛逆事故明帝遣宗人寳首水路慰勞六年除<lb/>
少府不得志寺門所住齋前種萱草甚美惠開悉剗除<lb/>
别種白楊年四十九卒子濬嗣<lb/>
<pb n="KR2d0003_WYG_014-44b"/>
殷琰字敬珉陳郡長平人父道鸞右軍長史琰少為太<lb/>
祖所知初為江夏王征北參軍累遷豫州刺史時晉安<lb/>
王子勛叛以琰為司馬不與同逆而土人前將軍杜叔<lb/>
寳又逼之琰不得已而同之及劉勔破諸逆而上使王<lb/>
道隆齎詔宥琰罪及與琰書化令歸順云足下明識淵<lb/>
見想必不俟終日琰本無反心事由力屈時杜叔寳亦<lb/>
有降意又進攻城築長圍并用草茅苞土擲以塞塹城<lb/>
上以火箭射之草未及燃後土續至塹便欲滿城内以<lb/>
<pb n="KR2d0003_WYG_014-45a"/>
鐵珠灌之珠深得入草於是火燃草盡及尋陽遂降諸<lb/>
將面縛請罪勔並撫宥之無所誅戮後除少府卒初在<lb/>
壽陽被攻圍百姓懷其德<lb/>
薛安都河東汾隂人也世為彊族同姓有三千家父廣<lb/>
為宗豪宋高祖定關河以為上黨太守安都少以勇聞<lb/>
身長七尺八寸便弓馬為秦雍二州都督虜主拓跋燾<lb/>
擊芮芮敗安都起義襲得𢎞農歸國太祖延見之求北<lb/>
還構扇河陜招聚義衆上許之為揚武將軍𢎞農太守<lb/>
<pb n="KR2d0003_WYG_014-45b"/>
所向克捷事在柳元景傳及世祖下平元兇除右將軍<lb/>
率所部騎前鋒直入殿庭賊數百人一見奔散以功封<lb/>
南鄉男初征關陜至臼口夢仰頭視天正見天門開謂<lb/>
左右曰天門開乃中興之象及魯爽叛上遣安都率步<lb/>
騎據歴陽追爽至小峴刺爽斬之爽世號驍勇生習戰<lb/>
陣咸言萬人敵安都單騎直入斬之而返時人云關侯<lb/>
斬顏良不之過也進爵為侯以景和初為平北將軍徐<lb/>
州刺史太宗即位安都將舉兵同晉安王子勛為逆太<lb/>
<pb n="KR2d0003_WYG_014-46a"/>
宗使沈攸之張永以重兵迎之安都慮不免罪遂降魏<lb/>
虜魏虜遣將救之永等退虜授安都徐州刺史封河東<lb/>
公詔還桑乾後數年死在虜中時年六十<lb/>
沈文秀字仲逺吳興武康人司空慶之之弟子父劭文<lb/>
秀以慶之貴後累遷青州刺史時前廢帝狂悖内外憂<lb/>
危文秀將之鎮部曲出屯白下乃説慶之因此衆力圖<lb/>
之慶之不從後廢帝果殺慶之又遣直閣江方興領兵<lb/>
誅文秀兵未至太宗已定亂時晉安王子勛反朝廷徵<lb/>
<pb n="KR2d0003_WYG_014-46b"/>
兵於文秀文秀遣劉彌之張靈慶崔僧璇三軍赴朝廷<lb/>
時薛安都已同子勛反遣使要文秀文秀即令彌之回<lb/>
應安都彌之尋歸順則北海平原清河等並起義兵推<lb/>
文秀為主進軍尋陽平定太宗遣尚書崔元孫慰勞諸<lb/>
義兵遣文秀弟文炳持詔赦文秀罪後破虜軍太宗進<lb/>
號右將軍封新城侯魏圍青州久之太宗遣兵並不敢<lb/>
進乃為虜所陷文秀被圍三載外無援士卒為之用命<lb/>
無敢叛者日夜戰鬬甲胄生蟣蝨五年正月為虜陷敗<lb/>
<pb n="KR2d0003_WYG_014-47a"/>
之日解釋戎服夜緩服命左右取所持節虜既入城兵<lb/>
刃交至問曰青州刺史沈文秀厲聲曰身在因囚執之<lb/>
出剥衣服將見白曜於城西南角樓裸縛令拜之文秀<lb/>
曰各為二國大臣無相拜禮曜命還衣服設酒食送桑<lb/>
乾十九年齊永明四年病死年六十一<lb/>
袁粲字景倩陳郡陽夏人也太尉淑兄子父濯揚州秀<lb/>
才早卒祖哀其幼孤名曰愍孫時伯叔並當世榮顯而<lb/>
愍孫飢寒不足母琅邪王氏太尉長史誕之女躬事紡<lb/>
<pb n="KR2d0003_WYG_014-47b"/>
績以供朝夕愍孫少好學有清才早以立操見知初為<lb/>
揚州從事及世祖即位累遷侍中吏部尚書粲嘗為海<lb/>
陵太守在郡夢日墮其胷上自驚覺尋被徵管機密粲<lb/>
少有風操嘗著妙德先生傳以續嵇康高士傳其文畧<lb/>
曰有妙德先生陳國人也嘗謂人曰昔有一國國中有<lb/>
一水號曰狂泉國人飲此水無不狂惟國君穿井而汲<lb/>
獨得無恙國人既並狂反謂國主之不狂為狂於是聚<lb/>
謀共執國主療其狂疾火艾針藥莫不畢其國主不任<lb/>
<pb n="KR2d0003_WYG_014-48a"/>
其苦於是到泉所酌水飲之飲畢便狂君臣大小其狂<lb/>
若一衆乃歡然我既不狂難以獨立比亦欲試飲此水<lb/>
矣世祖時求改名粲不許明帝時改為粲字景倩焉後<lb/>
遷領軍將軍仗士三十人入六門轉尚書僕射領吏部<lb/>
復加中書令上於華林園茅堂講周易粲為執經又知<lb/>
東宫事七年遷尚書令太宗崩與褚淵等受遺顧命加<lb/>
班劍給鼓吹後廢帝即位丁母憂葬畢攝令親職加衛<lb/>
軍將軍不受中使相望終不受性至孝居喪毁甚及桂<lb/>
<pb n="KR2d0003_WYG_014-48b"/>
陽王休範為逆粲扶曳入殿詔加兵自衛置左史及賊<lb/>
至掖門粲曰孤子受先帝顧託本以死報今日當與褚<lb/>
䕶軍同死社稷因命左右被馬辭色尤壯陳顯達等感<lb/>
激出戰賊平後授中書監即號開府領司徒以揚州廨<lb/>
為府固不可移終服乃受命時粲與蕭道成褚淵劉秉<lb/>
日入直平決萬機時謂之四貴粲閒黙寡言不肯當事<lb/>
主書每往諮決或高詠對之時立一意則衆莫能改好<lb/>
飲酒吟諷獨酌庭中以此自適順帝即位遷中書監司<lb/>
<pb n="KR2d0003_WYG_014-49a"/>
徒侍中如故時齊王居東府使粲鎮石頭望氣者曰石<lb/>
頭氣甚凶往必有禍粲不答又給油絡通幰車仗士五<lb/>
十人時齊王功高德重天命有歸粲自以身受顧命不<lb/>
欲事二姓密有異圖遂與丹陽尹劉秉王藴相結及諸<lb/>
將帥黄回等遂以昇明元年與荆州刺史沈攸之舉兵<lb/>
反尅日矯太后令使藴伯興等率宿衛兵攻齊王於朝<lb/>
堂回等皆外來應未及夜而劉秉載婦女席捲就粲事<lb/>
泄王藴聞劉秉已奔曰今年事敗矣竟為齊王所破收<lb/>
<pb n="KR2d0003_WYG_014-49b"/>
藴伯興斬之使軍主戴僧靜與薛淵等攻圍粲子最獨<lb/>
衛粲為僧靜等斬之父子俱死年五十八齊永明初詔<lb/>
改葬粲等初宋太宗時粲與蕭惠開周朗同車行逢大<lb/>
航閉駐車惠開自照鏡曰無年可仕朗執鏡曰視死如<lb/>
歸粲最後曰當至三公而不終果各如其言<lb/>
何子平廬江灊人也以元兇平後為海虞令縣禄唯供<lb/>
養母一身不以及妻子人或疑其儉薄子平曰禄本在<lb/>
養親不在為己問者慙退母亡以喪亂之年未及葬常<lb/>
<pb n="KR2d0003_WYG_014-50a"/>
悲慟不絶所居屋敗不蔽風雨兄子伯與將伐茅草為<lb/>
葺之子平不肯曰我情事未申天地一罪人耳屋何宜<lb/>
覆昇平初乃卒<lb/>
王鎮之字伯重琅邪臨沂人也曽祖廙父隨之鎮之初<lb/>
為剡上虞令累有清績遷廣州刺史高祖謂曰鎮之少<lb/>
著清績必將繼美吳隠嶺南之弊非此人不康後至祠<lb/>
部尚書<lb/>
阮長之字茂景陳留尉氏人也祖思曠金紫光禄大夫<lb/>
<pb n="KR2d0003_WYG_014-50b"/>
父普之長之初為諸府參軍遷臨海太守母亡不勝憂<lb/>
時郡縣田禄以芒種為斷此前去官者則一年秩禄皆<lb/>
入後人此後去官者則一年秩禄皆入前人始以元嘉<lb/>
末改此科計月分禄長之嘗為武昌太守去郡代人未<lb/>
至以芒種前一日解印綬去發京師親故或以器物贈<lb/>
别得便緘録後歸悉還元嘉十一年卒<lb/>
江秉之字𤣥叔濟陽考城人也祖逌晉太常父纂給事<lb/>
中秉之少孤宋受禪以山隂令累拜臨海太守初山隂<lb/>
<pb n="KR2d0003_WYG_014-51a"/>
為劇縣人户三萬政事繁擾秉之御煩以簡常得無事<lb/>
及至臨海卒所得秩悉散之親故妻子等不免飢寒有<lb/>
勸營田者秉之正色答曰食禄之家豈可與農人競利<lb/>
在郡作書案一枚及去官留付郡庫<lb/>
陸徽字休猷吳郡人也辟令主簿累遷平越中郎將廣<lb/>
州刺史薦士於朝廷曰臣聞霜凌茂穎貞柯必振風漾<lb/>
長波清流斯挹是以袁盎揮譽於西京韓延播德於東<lb/>
夏伏見廣州别駕從事朱萬嗣字少豫年五十治業冲<lb/>
<pb n="KR2d0003_WYG_014-51b"/>
夷秉操堅白行稱私庭能著官政民非世禄官無通資<lb/>
後丁母憂卒<lb/>
戴顒字仲若譙郡銍人也父逵兄勃並隠遁有高名顒<lb/>
年十六遭父憂幾於毁滅以父不仕復修其業父善琴<lb/>
書顒並傳之㑹稽剡縣多名山故世居剡下顒及兄勃<lb/>
並受琴於父父沒所傳之聲不忍復奏與兄勃各造新<lb/>
弄勃制五部顒制十五部又自制長弄一部並傳於世<lb/>
後遊桐廬又多名山兄弟因居焉勃病桐廬僻逺難以<lb/>
<pb n="KR2d0003_WYG_014-52a"/>
養疾乃出居吳下吳下居人共為築室乃述莊周大㫖<lb/>
著逍遙篇論注禮記中庸篇三吳將守要同遊野澤堪<lb/>
行便去不為矯介高祖命為太尉參軍後累徵不起元<lb/>
嘉初又徵為常侍不起後衡陽王義季鎮京口長史孫<lb/>
劭迎顒於黄鵠山之竹林精舍林澗甚美因憩于此澗<lb/>
常為義季彈琴其三調遊絃廣陵止息皆新聲與世異<lb/>
太祖每欲見之常謂黄門侍郎張敷曰吾東巡之日當<lb/>
宴於戴公山下也自漢世始有佛像形制未工顒特善<lb/>
<pb n="KR2d0003_WYG_014-52b"/>
其事宋世子鑄丈六銅像於瓦官寺既成時議面恨瘦<lb/>
工人不能改顒曰非面瘦臂胛肥耳及減臂胛患即除<lb/>
無不歎服元嘉十八年卒年六十四<lb/>
周續之字道祖鴈門廣武人也年十二從豫章太守范<lb/>
甯受業居學數年通五經五緯號曰十經名冠當時同<lb/>
門稱為顏子閒居讀易老入廬山事沙門惠遠時彭城<lb/>
劉遺民遁廬山陶淵明亦居彭澤山時謂之尋陽三隠<lb/>
續之終身不娶好遊名山注嵇康高士傳高祖即位乃<lb/>
<pb n="KR2d0003_WYG_014-53a"/>
召之上為開館東郭外招集生徒乘輿臨幸後疾居鍾<lb/>
山卒通詩六義及禮論注公羊傳皆行於世<lb/>
王𢎞之字方平琅邪臨沂人宣訓衛尉鎮之弟也少孤<lb/>
從叔獻之重焉晉隆安中為司徒主簿性好山水病歸<lb/>
時殷仲文還姑孰桓謙要𢎞之送别𢎞之曰凡祖離送<lb/>
别必在有情下官與殷風馬不接無縁扈從謙貴其言<lb/>
家在㑹稽上虞從兄敬𢎞為右僕射嘗解貂裘乞𢎞之<lb/>
𢎞之即著以採藥性好釣上虞江有一處名三石頭𢎞<lb/>
<pb n="KR2d0003_WYG_014-53b"/>
之嘗垂綸於此經過者不識之或問漁師得魚賣不𢎞<lb/>
之曰亦自不得得亦不賣日夕載魚入上虞郭經親故<lb/>
門各留一兩頭置門内而去始寧沃川有佳山水𢎞之<lb/>
又依巖築室謝靈運顏延之並相欽重焉元嘉四年卒<lb/>
子曇生<lb/>
劉凝之字志安小名長年南郡枝江人父期公衡陽太<lb/>
守兄盛公高尚不仕凝之少慕老萊嚴子陵為人立屋<lb/>
野外非力不食妻梁氏不慕榮華夫妻共乘薄笨車出<lb/>
<pb n="KR2d0003_WYG_014-54a"/>
市買易周用之外輒以施人數徵不起為村里所誣一<lb/>
年二輸公調求輒與之時荆州饑衡陽王義季遺錢十<lb/>
萬凝之得大喜將錢至市門覩有飢色者悉分與之好<lb/>
山水一旦泛江湖隠於衡山高嶺絶人事以元嘉二十<lb/>
五年卒<lb/>
戴法興㑹稽山隂人也家貧父碩子以販紵為業法興<lb/>
與二兄延壽延興並修慕學延壽善書法興好學山隂<lb/>
有陳戴者家富有錢三千萬鄉人盛云戴碩子三男敵<lb/>
<pb n="KR2d0003_WYG_014-54b"/>
陳戴三千萬錢法興少賣葛於山隂市後為世祖征虜<lb/>
記室使典籖世祖即位累遷至南臺御史同中書舍人<lb/>
轉給事中太子旅賁中郎將專管内外權重當時家累<lb/>
千金廢帝即位遷騎校尉時巢尚之為始興王濬侍讀<lb/>
轉至中書與法興執權威行内外廢帝未親萬機凡詔<lb/>
勅悉決法興手尚書中事無大小專斷之顔師伯江夏<lb/>
王義恭皆空名而已後為閹人華願兒詭謀言於上云<lb/>
百姓以法興為真天子帝怒免官還田里賜死巢尚之<lb/>
<pb n="KR2d0003_WYG_014-55a"/>
出為新安太守卒<lb/>
阮佃夫㑹稽諸暨人也元嘉中出身為臺小吏太宗初<lb/>
出閣選為主衣景和末太宗被拘於殿内住在秘書省<lb/>
為帝所疑大禍將至其夜佃夫與王道隆李道兒等謀<lb/>
共廢立時景和元年帝出華林堂後園射佃夫與内官<lb/>
侍衛連謀殺帝於華林園堂中建安王休範山陽王祐<lb/>
時隨帝在堂覺奔景陽山太宗即位論功封佃夫建成<lb/>
侯佃夫與王道隆楊運長等並執權亞人主方於巢戴<lb/>
<pb n="KR2d0003_WYG_014-55b"/>
蔑如也宅舍園池諸王莫比奢侈羅錦女妓冠絶每製<lb/>
一衣一物京邑莫不法效焉於宅内開瀆東出十許里<lb/>
塘岸齊整每奏女樂泛輕舟若有賓客十數時至於珍<lb/>
饈必備佃夫僕從附𨽻皆受不次之位而捉車人虎賁<lb/>
中郎將傍馬者員外郎太宗崩廢帝即位佃夫權任轉<lb/>
重元徽初遷黄門侍郎尋拜冠軍將軍南豫州刺史仍<lb/>
管内任時廢帝猖狂遊走無度内外惶懼佃夫密與直<lb/>
閤將軍申伯宗步兵校尉于天寳等謀因帝出江乘射<lb/>
<pb n="KR2d0003_WYG_014-56a"/>
雉執廢之而立安城王㑹帝不成向江乘其事不行于<lb/>
天寳以其謀告帝乃收佃夫伯宗等並賜死<lb/>
晉義熈十三年嵩山獲玉璧三十二沙門法稱曰璧劉<lb/>
氏卜世之數也本志曰三十年一世三十二者二世也<lb/>
宋有天下實六十初零陵作宫不得終為黔首而宋氏<lb/>
八帝遺命者五主存命者三君往復報施如斯之速也<lb/>
謂天葢高何其察也宋髙祖武皇帝以葢世雄才起匹<lb/>
夫而併六合尅國得雋竒畧多於魏武施功天下盛德<lb/>
<pb n="KR2d0003_WYG_014-56b"/>
厚於晉宣懷荒伐叛之勞夷邊蕩險之力百戰百勝有<lb/>
可得而論者矣拔足行間却孫恩蟻聚之衆一朝奮臂<lb/>
掃桓𤣥盤石之宗萬軌長驅則三齊無堅壘迴戈五兵<lb/>
内起則丘嶺無餘妖殘孽命孫秀高於巨海之上而番<lb/>
禺席捲擢朱齡石於百夫之下而庸蜀來王羌胡畏威<lb/>
交為表裏董率虎旅以俟中原石門鉅野之隘指麾開<lb/>
闢鵲頭灞上之阻曽莫藩籬虜其酋豪遷其重寳登未<lb/>
央而灑酒過長陵而下拜盛矣哉悠悠百年未之有也<lb/>
<pb n="KR2d0003_WYG_014-57a"/>
於是倒載干戈休兵四水彤弓納陛肇有宋都然後請<lb/>
號上帝步躡前王零陵去之而無猜心高祖受之而無<lb/>
愧色古之所謂義取天下者斯之謂焉其提挈創業則<lb/>
魏孟何劉輔相總持則穆之徐羨鎮惡道濟經其武傅<lb/>
亮謝晦緯其文長沙以家第共艱難烈武以清貧定南<lb/>
楚其他胥附奔走雲霏霧集若榱椽之構大厦衆星之<lb/>
仰河漢或取之於民譽或得之於未名羣材必呈智能<lb/>
咸効爵不妄加官不私謁晉末以荒淫混亂阿黨容縱<lb/>
<pb n="KR2d0003_WYG_014-57b"/>
莫不掃蕩革易與之更始君行卑而咸不為奢民勤戍<lb/>
而下無怨讟品令宥密賞罰端逺無不懷邇無不附屬<lb/>
為郡縣者則南過交阯西苞劍閣北劃大河東境東海<lb/>
七分天下而復其四永初末歲天子負扆矜懷以燕代<lb/>
戎幄岐梁重梗將誓六師屠桑乾而境北狄三事大夫<lb/>
顧相謂曰待夫振旅凱入乗轅南返請具銀繩瓊檢昭<lb/>
告東嶽既而洮頮不興即年厭世滎陽狎子不訓以敗<lb/>
皇輿太祖寛肅宣惠大成先志表越二昆來膺寳命沈<lb/>
<pb n="KR2d0003_WYG_014-58a"/>
明内斷不欲由甯氏堯權逼使芒刺在躬親臨朝政率<lb/>
遵恭法斟酌先王之典𢎞宣當世之宜民樂其生鮮陷<lb/>
刑辟仁厚之化既以播流率土欣欣無思不悦每車駕<lb/>
巡幸簫鼓所聞百姓皆扶老攜幼相望儀形愛之樂之<lb/>
孜孜如不足爾初徐傅伏誅繼求内相王𢎞處之而思<lb/>
降彭城欲之而不違王華殷景仁以中熈帝載謝𢎞微<lb/>
王曇首以沈密贊樞機徐湛之江湛王僧綽以體國彰<lb/>
義正謝方明劉道產以德愛稱良能高閒則王全明清<lb/>
<pb n="KR2d0003_WYG_014-58b"/>
貴則方續文章則顏延之謝靈運有命世之巨才儒雅<lb/>
則裴荀何傅為師表之高學<hi>闕</hi>　則徐亮骨鯁則袁粲<lb/>
徐子廣建言忠益則范泰何尚之其宗室藩翰帝弟帝<lb/>
子江夏衡陽南平廬陵隨王建平臨川新渝或倩令冲<lb/>
夷或文敏沾洽皆博愛以禮率土明美流譽三四十年<lb/>
為多士矣上亦藴藉義文思𢎞儒術庠序建於國都四<lb/>
學分於家巷天子乃移蹕下輦以從之束帛宴語以觀<lb/>
之莫不敦閲詩書沐浴禮義淑慎規矩斐然向風其行<lb/>
<pb n="KR2d0003_WYG_014-59a"/>
修言道者然後登朝受職威儀輕佻者不齒於鄉閭公<lb/>
宫非儐羽不來庭私家非軒葢不逾國冠冕以之雍容<lb/>
如也於是文教既興武功亦慕命將受律指日如期檀<lb/>
蕭薄伐則南澄象郡劉裴爰整則四踐仇池良駒巨象<lb/>
充塞外廏竒琛寳貨下逮百寮禽獸草木之瑞月有六<lb/>
七繩山航海之譯歲且十餘江東以來有國有家豐功<lb/>
茂德未有如斯盛者也然值北方强周韓歲擾金墉虎<lb/>
牢代有得失二十七年偏師克復河南横挑强胡百萬<lb/>
<pb n="KR2d0003_WYG_014-59b"/>
之衆匈奴遂跨彭澤航淮浦設穹廬於𤓰步請公主以<lb/>
和親於時精兵猛將嬰城而不敢闢謀臣智士折撓而<lb/>
無所稱天子三朝燕饗單于臨江高㑹於是起盡室之<lb/>
財舳艫千里縁江而陳我守既嚴北兵亦急且知大川<lb/>
所以限南北也疲老而歸退我追奔之師櫜弓裹足係<lb/>
虜之民流離道路江淮以北蕭然矣重以含章巫蠱始<lb/>
自二逆弑帝合殿史之所聞仲尼以為非一朝一夕之<lb/>
故其所由來者漸矣由辯之不早辯也世祖率先九牧<lb/>
<pb n="KR2d0003_WYG_014-60a"/>
大雪寃恥身當厯數正位震居聰明徇達博文强識威<lb/>
可以整法智足以勝姦人君之略幾殆備矣時之風流<lb/>
領袖則謝莊何偃王元長蔡興宗袁顗袁粲禦侮將則<lb/>
沈慶之栁元景宗慤朱脩之或清華以秀雅或驍果以<lb/>
出類固以軌道廊廟之中方駕向時之畧若顔峻經綸<lb/>
忠烈乃躬諒直雖晉之狐趙無以尚焉帝即位二三年<lb/>
間方逞其欲言拒諫違天下失望而有世祖宏才明帝<lb/>
少以禮度自肅思武皇之節儉追太祖之寛恕則漢之<lb/>
<pb n="KR2d0003_WYG_014-60b"/>
文景曽何足論景和申之以淫虐太宗易之以昏縱師<lb/>
旅荐興邊鄙蹙迫人懷茍且朝無紀綱内寵方議其安<lb/>
外物已視其敗矣世祖登遐既委重於二戴太宗晏駕<lb/>
亦託孤於王阮瀆近之禍有歸沖人之釁如一然宋祚<lb/>
未絶於永光重以宗藩見窘水徳遂亡實由强臣之<lb/>
受辱且顧命羣公從容自若懦弛伊霍之機倚靡<lb/>
唐虞之際於是蔚炳骨肉變命就遷俯仰之間興衰易<lb/>
覿之矣周自平王東遷﨑嶇河洛其後二十四世而赧<lb/>
<pb n="KR2d0003_WYG_014-61a"/>
始亡之漢自章和既降顛覆閹豎其後百有餘載而獻<lb/>
始禪之何則周漢靈長如彼難拔近代脆從若此易崩<lb/>
非徒天時有人事矣開洪荒者難為慮因成事者易為<lb/>
力曹馬規模懸乎前載茍有斯㑹實啓英雄而況太宗<lb/>
為之驅除先顛其本根既蹙枝葉自摧斯則始於人事<lb/>
者昔二代將亡殷辛夏癸相去數百年間異代而復出<lb/>
宋自景和元徽首尾不能十載而除過於兩君斯則天<lb/>
之所棄於前王也天意人事其微如是雖欲勿喪其可<lb/>
<pb n="KR2d0003_WYG_014-61b"/>
得乎若乃極厥塗炭馭逆取欲者湯武之功也鋤當路<lb/>
飾揖讓之名者近代之事也豈應天從民道有優劣故<lb/>
宗廟社稷脩短有數乎不然何以殊途緬邈如斯之逺<lb/>
也夫山嶽崩頽必有朽壞之隟春秋迭代必有去故之<lb/>
悲是以臨危亡而撫運未有不扼腕留連者也古之弊<lb/>
化薄俗行乎宋氏宋氏成敗得失驗乎行事設而言之<lb/>
載於篇籍矣繫叙其所創業垂統而懷其舊俗遺風餘<lb/>
烈將不啻然逮乎賢人君子英聲餘論以附於兹子野<lb/>
<pb n="KR2d0003_WYG_014-62a"/>
祖宋中大夫西鄉侯以文帝十三受詔撰起居注十六<lb/>
年重被詔續成何承天宋書其年終於位書則未遑述<lb/>
作齊興後十餘年定之新史既行於世子野生乎太始<lb/>
之季長於永明之間家有舊書聞見交接是以不量深<lb/>
淺因宗之新史以為宋畧二十卷篇剪裁繁文删撮事<lb/>
要即其簡宣志以為名若夫黜惡彰善臧否與奪則質<lb/>
以先達格言不有私也豈以勒成一家貽之好事葢司<lb/>
典之後而不敢忘焉<lb/>
<pb n="KR2d0003_WYG_014-62b"/>
裴子野曰余齊末無事聊撰此書近史易行頗見傳寫<lb/>
比更尋讀繁穢猶多微重刋削尚未為詳定<lb/>
　<lb/>
　<lb/>
　<lb/>
　<lb/>
　<lb/>
　建康實録卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建康實録卷十七</head> <lb/>
    <p>
<pb n="KR2d0003_WYG_017-1a"/>
欽定四庫全書<lb/>
　建康實録卷十七<lb/>
　　　　　　　　　　　　　唐　許嵩　撰<lb/>
　梁<lb/>
　　髙祖武皇帝<lb/>
髙祖武皇帝姓蕭諱衍字叔達小字練兒蘭陵中都人<lb/>
漢相國何之後而與齊朝同承淮隂令整整生皇髙祖<lb/>
鎋位濟隂太守鎋生皇曽祖副子位州治中從事副子<lb/>
<pb n="KR2d0003_WYG_017-1b"/>
生皇祖道賜位南臺治書侍御道賜生皇考順之字文<lb/>
緯齊高帝族弟叅預佐命封臨湘縣侯歴官侍中衛尉<lb/>
太子詹事領軍將軍丹陽尹贈鎮北將軍髙祖以宋<lb/>
孝武大明八年甲辰嵗生于秣陵縣同夏里三橋宅初<lb/>
皇妣張氏常夢抱日已而有孕乃生帝帝生有竒異之<lb/>
光兩骻胼骨狀貌殊特頂上隆起日角龍顔重嶽虎顧<lb/>
舌文為八字項有浮光身映日無影為兒童能蹈空而<lb/>
行有文在左手曰武及長博學多通好籌畧有文武才<lb/>
<pb n="KR2d0003_WYG_017-2a"/>
幹流輩咸推許焉所居宅常若有雲氣人有過者體輒<lb/>
肅然起家巴陵王參軍遷衛軍王儉府東閣祭酒王儉<lb/>
一見深相器異請為户曹屬謂廬江何憲曰此蕭郎三<lb/>
十内當作侍中出此則貴不可言竟陵王子良開西邸<lb/>
招文學之士髙祖與沈約謝朓王融蕭琛范雲任昉陸<lb/>
倕等並遊焉號為八友王融俊爽識覽過人尤敬異髙<lb/>
祖每謂所親曰宰制天下必在此人累遷隋王諮議行<lb/>
經牛渚逢風入泊龍瀆有一老人謂曰君龍行虎步貴<lb/>
<pb n="KR2d0003_WYG_017-2b"/>
不可言天下將亂能安之者其在君乎以皇考艱去職<lb/>
齊明帝輔政為寧朔將軍鎮夀春服闋拜黄門侍郎入<lb/>
直殿省與蕭諶等定策封建陽侯建武二年虜冦司州<lb/>
以髙祖為冠軍討之進戰魏軍棄圍走還為太子中庻<lb/>
子領羽林監頃之出鎮石頭四年敗魏軍於雍州進使<lb/>
持節雍梁南北秦四州軍事雍州刺史其月齊明帝崩<lb/>
及東昏侯立而揚州刺史始安王遥光尚書令徐孝嗣<lb/>
右僕射江祐將軍蕭坦之侍中江祀衛尉劉暄更直内<lb/>
<pb n="KR2d0003_WYG_017-3a"/>
省使分日帖勅世所謂六貴髙祖聞之謂從舅張宏筞<lb/>
曰政出多門亂其階矣詩云一國三公吾誰適從況此<lb/>
六貴也又有御刀茹法珍梅蟲兒豐勇之等八人號為<lb/>
八要及舍人王暄之等四十餘人皆口擅王命權行國<lb/>
憲今有六貴而何得理嫌隙若成方将誅滅當今避難<lb/>
唯有此地但勤行仁義可坐作西伯然諸弟在都恐不<lb/>
離患須與益州圗之時髙祖長兄懿罷益州還仍行潁<lb/>
州事使宏筞詣都陳計於懿云晋惠庸主諸王爭權遂<lb/>
<pb n="KR2d0003_WYG_017-3b"/>
内難九興外冦三作今六貴爭權人握邦憲制主畫勅<lb/>
各欲專威始安将為趙倫形迹已見蹇人上天信無此<lb/>
理乎徐孝嗣才非柱石聽人穿鼻幸圗身計不可後人<lb/>
智者見機無待終日懿聞色變心不之許是嵗髙祖到<lb/>
襄陽潜造噐械伐竹木扵檀溪宻為舟裝之備所住齋<lb/>
常有五色氣迴轉狀若蟠龍其上紫雲騰起形如繖盖<lb/>
望者莫不異焉永元二年冬懿被害信至髙祖宻召長<lb/>
史王茂中兵吕僧珍别駕栁慶逺功曹史吉士瞻等謀<lb/>
<pb n="KR2d0003_WYG_017-4a"/>
之以十一月乙巳召僚佐集於㕔事謂曰武王㑹孟津<lb/>
皆曰紂可伐今昏虐暴主誅戮朝賢生民塗炭卿等同<lb/>
心嫉惡共興義舉良在兹日是日建牙扵軍門收拾甲<lb/>
士三萬餘人馬一千匹舩三百艘髙祖謂張宏筞曰夫<lb/>
用兵之道心戰為上兵戰次之乃使行人封空函以疑<lb/>
劉山陽而定荆土引荆州軍下沔南立新野郡以集新<lb/>
附三年二月南康王寳融為相國以髙祖為征東大將<lb/>
軍封公給鼓吹一部戊申髙祖發襄陽留弟偉守城總<lb/>
<pb n="KR2d0003_WYG_017-4b"/>
州府事録事郭<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>知轉漕移<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>京師命長史王茂與景<lb/>
陵太守曹景宗為前將軍出漢口輕兵㳂江逼郢城大<lb/>
破刺史張冲軍扵石橋追斬扵九里亭髙祖築漢口城<lb/>
以守時張冲軍復以長史程茂為主己巳南康王寳融<lb/>
即帝位扵江陵改永元三年為中興元年遥廢東昏為<lb/>
涪陵王以髙祖為左僕射假黄鉞西臺置百官司馬七<lb/>
月襲破上流征鎮相繼歸欵九月留長史鄭紹叔守江<lb/>
州前軍次蕪湖南豫州刺史申胄棄姑孰奔歸東昏又<lb/>
<pb n="KR2d0003_WYG_017-5a"/>
使屯破墩髙祖悉大軍據姑孰使曹景宗蕭頴達領馬<lb/>
步進屯江寧東昏征虜將軍李居士率馬步逆戰擊破<lb/>
之進與新亭城主江道林大戰扵路生擒之而次新林<lb/>
使王茂進據越城曹景宗據皂莢橋鄧元起據道士墩<lb/>
陳伯之屯籬門李居士收散軍猶據新亭壘請東昏燒<lb/>
南岸邑屋以開戰塲自大航以西新亭以北蕩然矣十<lb/>
月石頭軍主朱僧勇率水軍二千歸義東昏又遣征虜<lb/>
將軍王珍國率胡虎牙等列陣扵航南大路珍國决死<lb/>
<pb n="KR2d0003_WYG_017-5b"/>
戰大敗投淮死者與航等追兵乗之以濟諸軍相望大<lb/>
潰追至宣陽門東府石頭白下等諸軍並降壬午髙祖<lb/>
鎮石頭命衆軍圍城十一月東昏悉燒門内驅逼營署<lb/>
官府並入城有衆二十萬髙祖築長圍逼之十二月丙<lb/>
寅旦兼衛尉張稷北徐州刺史王珍國斬東昏首送髙<lb/>
祖遣使曉喻南徐兖及四方屯戍悉降乃分遣宗黨鎮<lb/>
守而使吕僧珍勒兵封庫及圗藉嬖庻兇黨王咺之已<lb/>
下四十八人並誅之宣徳皇后下令追廢涪陵王為東<lb/>
<pb n="KR2d0003_WYG_017-6a"/>
昏侯依漢海昏故事授髙祖中書監揚徐軍事大司馬<lb/>
録尚書驃騎大將軍揚州刺史封建安公食邑萬户給<lb/>
班劒四十人假黄鉞依晉武陵王司馬遵承制故事己<lb/>
夘髙祖入屯閲武堂下令曰皇家不造遘此昏凶禍延<lb/>
動植虐被人鬼社稷之危㡬扵累卵吾身籍皇宗曲荷<lb/>
先顧受任邉疆推轂萬里投袂受戈克殄多難凢厥負<lb/>
釁咸與惟新可大赦天下唯王咺之已下四十八人不在<lb/>
原例又下令曰一切淫刑濫罰賦役並原放今明昏遞<lb/>
<pb n="KR2d0003_WYG_017-6b"/>
運大道公行思治之氓來蘇兹日<lb/>
二年正月齊和帝自江陵遣侍中席闡文兼黄門侍郎<lb/>
樂法才慰勞京邑追贈髙祖皇祖散騎常侍皇考侍中<lb/>
戊申宣徳皇后臨軒入内殿大司馬承制百僚致敬如<lb/>
前詔進髙祖劒履上殿入朝不趨賛拜不名加前後羽<lb/>
葆鼓吹置左右長焉從事中郎掾屬各四人尋進相國<lb/>
封十郡為梁王備九錫之禮加璽紱逺逰冠位在王公<lb/>
之上加相國緑綟綬任總百司髙祖固辭二月府寮勸<lb/>
<pb n="KR2d0003_WYG_017-7a"/>
進是日焚東昏淫奢異服共六十二事扵都街乙丑南<lb/>
隊主陳文興扵城内鑿井得鏤騏驎玉璧水精環各二<lb/>
枚又鳳皇見建康縣桐下里宣徳皇后稱美符瑞歸于<lb/>
相國府丙寅詔梁國初建可依舊選諸要職悉依天朝<lb/>
之制髙祖上表曰臣聞以言取士士飾其言以行取人<lb/>
人竭其行所謂才生扵世窮達惟期而風流遂行馳騖<lb/>
成俗媒糵誇衒利盡錐刀遂使官人之門肩摩轂擊豈<lb/>
直暴盖露冕不避寒暑兼乃戢屨杖䇿風雨必至良由<lb/>
<pb n="KR2d0003_WYG_017-7b"/>
鄉舉里選不師古始請自今選曹精加隠括依舊立簿<lb/>
使冠履無爽名實不違庻人識涯涘造請自息且聞中<lb/>
間立格甲族以二十登仕後門以過立試吏豈所以𢎞<lb/>
奨風流希向後進此實巨蠧尤冝刋革詔依表施行丙<lb/>
戍詔進梁公爵為王以豫州之南譙廬江江州之尋陽<lb/>
郢州之武昌西陽南徐州之南瑯琊南東海晉陵揚州<lb/>
之臨海永嘉十郡益梁國并前為二十郡帝固辭有詔<lb/>
㫁表相國左長史王瑩等率百寮敬請正月辛夘延陵<lb/>
<pb n="KR2d0003_WYG_017-8a"/>
縣華陽邏主戴車牒稱云十二月乙酉甘露降茅山彌漫<lb/>
數里正月己酉邏將潘道益於山石穴中得毛龜一三<lb/>
月辛酉邏將徐靈符又扵山東見白麞丙寅平旦山上<lb/>
雲霧四合湏臾有𤣥黄色狀如龍形長十餘丈乍隠乍<lb/>
見乆乃西北昇夭夀張縣見騏驎一物己未夜郢城有<lb/>
一物如獸色白而長攀樹而泣若将别者因投城外黄<lb/>
鶴磯水中庚申郢州降梁梁王曰何意罵義軍朱曉曰<lb/>
明公試思桀犬何嘗不吠堯王以為知言丙午命王冕<lb/>
<pb n="KR2d0003_WYG_017-8b"/>
十有二旒建天子旌旗出警入蹕乗金根車駕六馬備<lb/>
五時副車置毛頭雲罕樂舞八佾設鍾簴宫縣王妃王<lb/>
子王女爵命進號依舊儀丙辰齊帝禪位于梁王王即<lb/>
位于姑孰依唐虞晉宋故事四月辛酉宣徳太后下令<lb/>
曰憲章前代敬禪神器於梁明可臨軒遣使恭授<lb/>
璽紱壬戍遣使持節兼太保侍中中書監兼尚書<lb/>
令汝南縣開國侯亮兼太尉散騎常侍中書令新吳<lb/>
縣開國侯志奉皇帝璽紱受終之禮王其陟元后君臨<lb/>
<pb n="KR2d0003_WYG_017-9a"/>
萬方式傳洪業以答上天之休命髙祖抗表陳讓於是齊<lb/>
百官豫章王綝等八百一十九人及梁臺侍中臣雲等<lb/>
一百一十七人並上表勸髙祖謙讓不受太史令蔣道<lb/>
秀陳天文符䜟六十四條事並明著羣臣等固請乃從<lb/>
之夏四月丙寅髙祖即位南郊設壇柴燎告類于天禮<lb/>
畢備法駕還建康宫太極前殿大赦天下改元中興二<lb/>
年為天監元年<lb/>
天監元年壬午封齊帝為巴陵王全食一郡一依齊典<lb/>
<pb n="KR2d0003_WYG_017-9b"/>
行齊正朔降宣徳太后為齊文帝妃后王氏為巴陵王<lb/>
妃詔降前代王公封爵悉皆除省唯宋汝南王不在除<lb/>
例追尊皇考為文皇帝廟號太祖皇妣張氏為獻皇后<lb/>
妃郗氏為徳皇后諡兄懿為長沙王詔封文武各有差<lb/>
以弟宏為臨川王揚州刺史弟秀為安成王弟偉為建<lb/>
安王弟恢為鄱陽王弟憺為始安王詔後宫樂府一切<lb/>
放還戊辰巴陵王薨扵姑孰諡為和送終一依宋順帝<lb/>
故事詔分遣内侍周省四方觀政舉淪滯求遺隠問百<lb/>
<pb n="KR2d0003_WYG_017-10a"/>
年蠲獄訟天下有罪許人贖論復蘭陵武晉縣依前世<lb/>
之科乃立公車府謗木肺石傍各置一函欲有横議投<lb/>
謗木函五月江州刺史陳伯之舉兵反使王茂為征南<lb/>
將軍江州刺史討平之伯之奔魏丁未詔中書監等八<lb/>
人叅定律令林邑國于陁利國各遣使貢方物十一月<lb/>
乙未立小廟甲子立皇子統為太子是嵗旱米一斗五<lb/>
千文人多餓死立長干寺<hi>原案寺記寺在秣陵縣東長千里内有阿育王舍利塔梁</hi>
<hi>朝改為阿育王寺昔佛湼槃後周敬王朝阿育王造八萬四千舍利塔此其一焉又案梁書大同二年八月髙</hi>
<pb n="KR2d0003_WYG_017-10b"/>
<hi>祖改阿育王塔塔下舍利及佛爪髮髮青紺色衆僧以手伸之隨手長短放之則旋屈為蠡形此塔比吴朝因</hi>
<hi>孫綝亂曽毁廢之塔亦同冺平吴後諸道人扵舊所建立焉晉末宋初更修飾之至簡文咸安中使沙門程安</hi>
<hi>造小塔未成而亡弟子僧明繼而修立至孝武太元九年上金相輪及承露盤其後離石縣人劉薩阿因死更</hi>
<hi>蘇便出家名惠達行禮次至丹陽未知阿育王塔處乃登城四望見長千里有異氣因就禮拜果見先置塔所</hi>
<hi>方知必有舍利乃對衆掘地一丈得三石碑各長六尺中碑下有鐡函函内有銀函函内又有金函盛三舍利</hi>
<hi>及爪髪各一枚髮長數尺即選比丘簡文所造四層十六年又使沙門僧尚加三層即髙祖所開者也髙祖初</hi>
<hi>穿三四尺得龍甲九尺許方得石石下有石函函内有鐡壺以盛銀坩坩内有金縷罌盛三舍利如粟粒大圎</hi>
<hi>正光潔又有瑠璃椀椀得四舍利及爪髪爪有一枚為沉香色髙祖至寺大㑹造二刹各以金罌及罌重盛舍</hi>
<pb n="KR2d0003_WYG_017-11a"/>
<hi>利爪髪内七寳塔中又以石函盛寳塔分入刹下二塔俱放光明勅鎮東将軍邵陵王綸製寺大功徳碑文晉</hi>
<hi>咸和中丹陽尹髙悝行至張侯橋見地中有五色光長數尺不知何恠乃令人扵光處剖視之得金像悝乃下</hi>
<hi>車載像至長干巷首牛不肯進悝令御人任牛所之牛直牽車至寺悝因留像付僧每至中夜嘗放光明又聞</hi>
<hi>空中有金石之響經一嵗臨安縣漁人張係世扵海口忽見有銅花趺浮水上係世取以送縣縣以送臺乃施</hi>
<hi>扵像足宛然相當又晉簡文咸安元年交州合浦縣人董宗之採珠投水底得光熖交州押送臺以施像上又</hi>
<hi>合焉自咸安歴隆安二十餘年光趺如其初髙悝得像後西域有胡僧五人來詣悝曰昔扵天竺得阿育王所</hi>
<hi>造像來過鄴下值冦亂埋像於河邉尋失所在五人嘗一夜夢像語曰吾出江東為髙悝所得悝乃送五僧至</hi>
<hi>寺諸僧見像歔欷流涕像便放光耀燭殿宇又瓦棺寺僧惠邃欲模冩像形寺主僧慮虧損金色謂邃曰若能</hi>
<pb n="KR2d0003_WYG_017-11b"/>
<hi>請像放光囘身西向乃可相許也邃便懇拜請之其像即轉坐放光西向當便模之又銅花趺上先有外國書</hi>
<hi>莫有識者後有三闕除郍趺摩識云是阿育王為第四女所造也及梁朝勅  市側數百家以廣寺闕堂殿樓</hi>
<hi>閣頗極輪奐其圖諸經變相並是張僧繇闕石塔之功為其冠絶陳亡寺内殿宇悉皆焚燼今見有    三層</hi>
<hi>髙一丈二尺闕福寺尺形狀闕内非人工焉鳥雀不敢棲息西京記光    大興寺殿  有闕        像門</hi>
<hi>爾隋文梁陳數有竒異陳國亡忽面自西向雖止之還      帝載入闕  内中供養後移置此寺寺衆以殿</hi>
<hi>大像小不可當陽置之扵北面明日乃自轉正闕動咸驚異復置北靣明還復轉南面衆乃懴謝不復更  又</hi>
<hi>靖安闕崇闕寺有石像一軀髙五尺製作麄惡甚有靈驗傳云是阿育王第四女所造也其女貌醜嘗自嘅恨</hi>
<hi>多作佛像及成皆類如此千數乃至誠祝禱忽感佛見形更造諸像相好方具其父使鬼神遍散諸像於天下</hi>
<pb n="KR2d0003_WYG_017-12a"/>
<hi>此石像是其一也</hi>
天監二年四月癸夘尚書刪定法度上梁律二十卷科<lb/>
四十卷扶南龜兹中天竺國各遣使貢方物交州進鸚<lb/>
鵡能歌不納置法王寺北去縣二十里<hi>原案塔寺記武帝造其地本號</hi>
<hi>新林前代苑也梁武義軍至首祚王業故以法王為名武大同九年於寺側起王逰苑尚書令沈約為寺碑文美</hi>
<hi>功也</hi>置永建寺北去縣六十里李師建造置佛窟寺北去<lb/>
縣三十里僧明慶造其寺拓山巖殊稱形勝遂因佛窟<lb/>
而名置永修觀東南去縣五十里五月六日武皇帝造<lb/>
<pb n="KR2d0003_WYG_017-12b"/>
至貞觀六年廢<lb/>
三年天下多疾疫<lb/>
四年正月癸夘詔自今九流常選年未滿三十不通一<lb/>
經不得解褐五月建康縣定隂里生嘉禾一莖十二穗<lb/>
六月立孔子廟十月大舉北伐十二月天清朗西南有<lb/>
電光聞雷聲者三嵗大穰榖一斛三十文置敬業寺禮<lb/>
部侍郎盧法振造<lb/>
五年正月丁夘詔凡諸舊族無在朝位者選官捜括四<lb/>
<pb n="KR2d0003_WYG_017-13a"/>
月丙申廬陵髙昌之仁山獲銅劔二始豐獲八目龜一<lb/>
置净居寺北去縣六十二里潁州刺史劉威造<lb/>
六年詔隠淪之士皆令自陳三月有象入京師四月置<lb/>
左右驍衛左右逰擊將軍七月甲子太白晝見丙寅置<lb/>
桂州八月戊戍大風折木京師大水濤入加御道七尺<lb/>
乙亥改閲武堂為徳陽堂聽訟堂為儀賢堂置光宅寺<lb/>
西去縣十里武帝捨宅造寺未成扵小莊嚴寺造無量<lb/>
寺像長一丈八尺及鑄銅不足帝又給功徳銅三千斤<lb/>
<pb n="KR2d0003_WYG_017-13b"/>
臺内送銅未至像處已見銅車到鑪所於是就冶一灌<lb/>
便足在後臺司銅至方知向來送銅靈感所致及開模<lb/>
像以成丈九而相好不差又有大錢二枚見衣條上竟<lb/>
不消鑠其年九月𣣔移像過寺未移前淮中估客毎夜<lb/>
輙聞大橋上數百人修道路往視不見人俄而像度光<lb/>
彩輝焕觀者莫不歸心又東都記云秘書省内著作院<lb/>
後有梁武帝及名臣沈約范雲周興嗣已下三公數十<lb/>
人銅像初梁武帝登極乃立私宅為寺寺内有此像後<lb/>
<pb n="KR2d0003_WYG_017-14a"/>
長慶中李千里為明堂採木使舩載至東都置於省内<lb/>
置明慶寺後閤舍人王曇明造去縣十八里寺内有泉<lb/>
水清澈陳梁已前嘗取供御愈疾寺碑太子舍人陳昭<lb/>
之文<lb/>
七年夏四月乙夘太子納妃赦大辟已下罪五月己亥<lb/>
詔復置宗正太僕大匠鴻臚等卿又増太府太舟充為<lb/>
十二卿六月辛酉復建修二陵周迴五里改陵監為陵<lb/>
令七月壬辰置童子奉車郎置湼槃寺在縣北二十里<lb/>
<pb n="KR2d0003_WYG_017-14b"/>
沙門僧寵造峯頂又有翠微寺天晴日暖望見廣陵城<lb/>
在目前水陸之逺盖二百里前潤州畢構因行屬城造<lb/>
於山頂勒石為銘<lb/>
八年正月詔能通一經始末無差許以敘録<lb/>
九年新作縁淮塘北㟁起石頭迄東冶南起後渚離門<lb/>
連于三橋三月己丑輿駕幸國子學親臨講席賜祭酒<lb/>
已下帛有差四月丁巳選尚書五都令史革用士流是<lb/>
嵗置本業寺西去縣五十里比丘浄潔造在蔣山里<lb/>
<pb n="KR2d0003_WYG_017-15a"/>
十年春正月親祠南郊六月異蓮一莖三花生樂逰苑<lb/>
九月丙申天西北隆隆有聲赤氣下至地冬十二月山<lb/>
車見扵臨城縣庚辰馬仙琕大破魏軍斬馘十萬克復<lb/>
昫山是嵗初作宫城門三重及開二道置解脱寺在縣<lb/>
西南六百里武帝為徳皇后造大清里内<lb/>
十一年二月新昌濟陽二郡野蠶成蠒癸丑齊宣徳太<lb/>
妃王氏薨<lb/>
十二年正月詔掩骼埋胔二月辛巳新作太極殿改為<lb/>
<pb n="KR2d0003_WYG_017-15b"/>
十三間四月京邑大水六月癸巳新作太廟増基九尺<lb/>
庚子太極殿成<lb/>
十三年二月丁亥輿駕躬耕藉田孝悌力田増爵一級<lb/>
老人星見七月乙亥立皇子綸為邵陵王繹為湘東王<lb/>
紀為武陵王八月作浮山堰時都下訛言有魋鬼取人<lb/>
肝肺以祠天狗百姓大懼置勸善寺去縣西北十八里<lb/>
帝為賢志造<lb/>
十四年正月乙巳皇太子冠大赦天下賜為父後者爵<lb/>
<pb n="KR2d0003_WYG_017-16a"/>
一級王公以下有差停逺近上慶禮<lb/>
十五年詔以兵騶奴婢六十者皆為庻人<lb/>
十六年春正月辛未祀南郊詔尤貧家勿收今年三月<lb/>
調無田業者所在量冝賦給及優蠲産子之家恤理寃<lb/>
獄并振孤老鰥寡不能自存者二月辛亥耕籍田甲寅赦<lb/>
罪人三月丙子敕太醫不得以生類為藥公家織宮紋<lb/>
錦飾並㫁仙人鳥跡之形以為䙝衣裁剪有乖仁恕於<lb/>
是祈告天地宗廟以去殺之理欲被之含識郊廟牲牷<lb/>
<pb n="KR2d0003_WYG_017-16b"/>
皆代以麵其山川諸祀則否時以宗廟去牲則為不復<lb/>
血食雖公卿異議朝野喧囂竟不從冬十月宗廟薦羞<lb/>
始用蔬果<lb/>
十七年春二月癸巳雍州刺史安成王秀薨甲辰大赦<lb/>
三月丙寅改建安郡王偉為南平王<lb/>
十八年四月丁巳大赦天下七月甲申老人星見置惠<lb/>
日寺<hi>原案西南去縣二里阮翻捨宅造之在建西尉定隂里舊説云大同八年丹陽尹王齡造今在縣東</hi>
<hi>二里考其二跡不同此惠日寺是宋之禪林寺王修儀為尼淨秀立精舍新蔡公主為佛殿泰始三年明帝助</hi>
<pb n="KR2d0003_WYG_017-17a"/>
<hi>修號曰禪林濟惠文起房如此之狀歴歴明矣隋末亂離並從毁壊唐初杜伏威與輔公祏等共修殿内文六</hi>
<hi>金像并左右侍者始武徳四年止六年正月十五畢功寺西廢禪林寺亦併入禪林之域其年公祏背叛七年</hi>
<hi>李孝㳟來討為軍火所及貞觀七年始移加恵日之名於此矣</hi>
十九年春正月改天監十九年為普通元年<lb/>
普通元年大赦天下丙子日有蝕之扶南高麗遣使<lb/>
貢獻三月丹滑國貢獻四月河南國貢獻七月江淮<lb/>
海三瀆並溢九月乙亥夜有星晨見東方光爛如火<lb/>
是嵗魏明帝正光元年也置大愛敬寺西南去縣十<lb/>
<pb n="KR2d0003_WYG_017-17b"/>
八里武帝為太祖文皇帝造大通四年又造一丈六<lb/>
尺旃檀像量之剰二尺成丈八形次衣文及手足更<lb/>
重量又剰一尺五分至大通五年寺主僧洽重量又<lb/>
剰七寸即是長二丈矣大同四年移入大殿勅主書<lb/>
吳文寵更量又剰五寸凡五度量即長二丈七寸<lb/>
豈非精誠所感耶置永明寺西北去縣五十里<hi>原案</hi>
<hi>寺記南平襄王造大唐武徳六年廢上元二年五月奉勅重造</hi>置果願尼寺西南<lb/>
去縣五十里東陽太守王均造須陀寺去縣十七<lb/>
<pb n="KR2d0003_WYG_017-18a"/>
里<lb/>
二年春正月辛巳祠南郊詔置獨孤園以恤孤幼戊子<lb/>
大赦二月辛丑祠明堂四月乙夘改作南北郊丙辰詔<lb/>
曰平秩東作義不在南因徙籍田扵東郊外十五里五<lb/>
月癸卯琬琰殿火延燒後宫三千餘間八月丁亥始平<lb/>
郡石鼓村地自開成井方六尺六寸深二十二丈十二<lb/>
月百濟新羅遣使貢獻以百濟王餘隆為寜東大將軍<lb/>
三年五月詔公卿百寮各上封事連帥郡國舉賢良方<lb/>
<pb n="KR2d0003_WYG_017-18b"/>
正直言之士八月甲子婆利白題國遣使貢獻十一月<lb/>
造猛信尼寺西北去縣五十里後閤主書髙僧猛造在<lb/>
鋪山西北梁紹泰二年廢上元二年勅令重造福静寺<lb/>
西北去縣六里尼修義造<lb/>
四年十二月給事王子雲議鑄錢狼牙修國遣使貢獻<lb/>
五年六月乙酉龍鬬于曲阿陂西行至建陵所過樹木<lb/>
皆折地開數十丈征北将軍元澍率衆侵魏置衆造寺<lb/>
西南去縣五十里後閤舍人呉慶之造置善覺尼寺在<lb/>
<pb n="KR2d0003_WYG_017-19a"/>
縣東七里穆貴妃造其殿宇房廊刹置竒絶元帝繹為<lb/>
寺碑<lb/>
六年正月魏徐州刺史元法僧以城來降封始興郡王<lb/>
七年正月詔在位郡縣各舉所知凢是清亷咸湏聞薦<lb/>
十一月河南髙麗林邑滑國並遣使貢獻<lb/>
八年正月甲戍大赦改元<lb/>
大通元年辛未祀南郊詔流亾者復其宅業蠲役五年<lb/>
尤貧者勿令出今年三調孝弟力田賜爵一級帝創同<lb/>
<pb n="KR2d0003_WYG_017-19b"/>
泰寺寺在宫後别開一門名大通門對寺之南門取反<lb/>
語以協同泰為名帝晨夕講議多逰此門寺在縣東六<lb/>
里<hi>原案輿地志在北掖門外路西寺南與臺隔抵廣莫門内路西梁武普通中起是呉之後苑晉廷尉之地</hi>
<hi>遷於六門外以其地為寺兼開左右營置四周池塹浮圗九層大殿六所小殿及堂十餘所宫各像日月之形</hi>
<hi>禪窟禪房山林之内東西般若臺各三層築山構隴亘在西北栢殿在其中東南有璇璣殿殿外積石種樹為</hi>
<hi>山有盖天儀激水隨滴而轉起寺十餘年一旦震火焚寺唯餘瑞儀栢殿其餘略盡即更構造而作十二層塔</hi>
<hi>未就而侯景作亂帝為賊幽餒而崩</hi>帝初幸寺捨身改普通八年為大通<lb/>
元年五月丙寅成景雋剋臨潼竹邑十月庚戍魏東豫<lb/>
<pb n="KR2d0003_WYG_017-20a"/>
州刺史元慶和降十一月丁夘蕭藻為都督鎮渦口侵魏<lb/>
是嵗林邑師子髙麗等國各遣使貢獻置園居尼寺北<lb/>
去縣四十三里大通四年舍人袁頵造<lb/>
二年二月築寒山堰四月戊戍魏爾朱榮廢君殺主胡<lb/>
太后臨朝時魏大亂魏王子北海臨淮汝南等並割地<lb/>
來奔又郢州北青州南荆州皆以地來降十月帝以魏<lb/>
北海王元顥為魏主令東宫直閤将軍陳慶之衛兵以<lb/>
送還北魏豫州刺史鄧獻以地降<lb/>
<pb n="KR2d0003_WYG_017-20b"/>
三年十月改中大通元年大赦賜孝悌力田爵一級夏<lb/>
四月癸巳陳慶之拔魏梁城進屠考城擒魏濟隂王暉<lb/>
業五月又進剋虎牢魏荘帝出居河北元顥入洛陽僣<lb/>
號建元元年稱建武皇帝六月都下疫甚帝扵重雲殿<lb/>
為萬姓設救苦齋以身為禱九月辛未幸同泰寺設四<lb/>
部無碍大㑹上釋服御法衣行清浄大捨以便省為房<lb/>
用素床瓦噐乗小車私人執役甲午陞法座為大衆講<lb/>
湼槃經癸夘群臣以錢億萬奉贖皇帝衆僧黙許乙酉<lb/>
<pb n="KR2d0003_WYG_017-21a"/>
百辟詣寺東門奉表請還宫三請乃許帝三答書前後<lb/>
並稱頓首十月己酉又大㑹設四部道俗五萬餘人㑹<lb/>
畢帝御金輅還宫御太極殿大赦十一月盤盤蠕蠕國<lb/>
並遣使朝貢置禅巖寺西北去縣三十五里大通元年<lb/>
嚴袪之造貞觀六年廢上元二年勅重造<lb/>
二年四月癸丑幸同泰寺六月林邑扶南遣使貢獻八<lb/>
月幸徳陽堂<lb/>
三年四月己巳太子統薨諡曰昭明六月癸丑立昭明<lb/>
<pb n="KR2d0003_WYG_017-21b"/>
太子子歡譽並為郡王是月丹丹國使貢獻七月乙亥<lb/>
立晉安王綱為皇太子大赦賜為父後者爵一級忠孝<lb/>
文武清勤並如之庚寅皇宗族有服屬者並賜湯沭食<lb/>
邑九月狼牙修國遣使貢獻是嵗吳興生野稻饑者頼<lb/>
焉十一月幸同泰寺講般若經十二月魏渤海王髙歡<lb/>
舉兵扵信都别奉渤海太守元朗為天子改元號中興<lb/>
其年二月爾朱隆等已立獻文孫廣陵王元恭扵洛陽<lb/>
改元號普泰<lb/>
<pb n="KR2d0003_WYG_017-22a"/>
四年二月封諸王嫡子為王庚子皇子邵陵王綸有罪<lb/>
免為庻人是日髙麗平爾朱氏廢元恭以酖殺之諡曰<lb/>
節閔年三十五又中興帝元朗自以疎屬遜位别邸髙<lb/>
歡立孝文孫平陽王修扵洛陽改元永興又改永熈七<lb/>
月甲辰星殞如雨十月侍中領國子博士蕭子顯表置<lb/>
制㫖孝經助敎一人生十人專通上所釋孝經義十二<lb/>
月髙麗遣使朝貢是歳魏相髙歡以女妻孝武帝元修<lb/>
為后<lb/>
<pb n="KR2d0003_WYG_017-22b"/>
五年正月辛夘祠南郊忽聞異香三隨風至及行事奏<lb/>
樂迎拜拜畢有神光圓照滿壇上五色食頃乃滅戊申<lb/>
京師地震己酉長星見五月戊子京師大水御道通航<lb/>
海南波斯盤盤遣使朝貢置法苑寺北去縣五十里<hi>案寺</hi>
<hi>記大通五年張文闕造一名廣化寺貞觀六年廢上元二年奉勅重造</hi>
六年二月親耕籍田大賜孝悌力田三月百濟遣使貢<lb/>
方物四月丁夘以信都将軍元慶和率衆北侵魏閠八<lb/>
月魏孝武帝西入闗都長安以宇文泰為丞相孝武又<lb/>
<pb n="KR2d0003_WYG_017-23a"/>
與文泰不平至十一月遇酖崩泰立孝文孫南陽王寳<lb/>
矩為文帝初魏武入關髙歡立孝文曽孫清河王亶世<lb/>
子善見都鄴改元天平號東魏魏扵是始分為兩十二<lb/>
月西南有雷聲二<lb/>
七年正月戊申大赦改元<lb/>
大同元年髙麗丹滑波斯等國朝貢壬戍上幸同泰寺<lb/>
鑄銀像十月黄塵如雪十二月北梁州刺史蘭欽攻漢<lb/>
中魏梁州刺史元羅降是嵗西魏文皇帝大統元年置<lb/>
<pb n="KR2d0003_WYG_017-23b"/>
頭陁寺東北去縣二十二里<hi>原案寺記舍人石與造其寺在蔣山頂第一峯殿後</hi>
<hi>有泉井與江淮水通隨潮水増减非常靈異累世仍舊</hi>萬福尼寺北去縣十八里<lb/>
吳僧暢造本願尼寺湘州刺史蕭環造巖栖觀去縣東<lb/>
六十里貞觀六年併入洞𤣥觀<lb/>
二年正月詔求讜言及令文武官舉士十一月己亥詔<lb/>
大舉兵北侵魏壬午幸同泰寺設無碍大齋雨塵如雪<lb/>
攬之盈掬大兵班師都下地生白毛長二尺壬申魏遣<lb/>
使來請和許之置慈恩寺東南去縣二十五里邵陵王<lb/>
<pb n="KR2d0003_WYG_017-24a"/>
綸造普光寺東南去縣八十里安豐縣令張延造化成<lb/>
寺東北去縣七十里江寧縣令陶道宗造興福寺東北<lb/>
去縣一百里袁平造善業尼寺東北去縣五十里蕭恪<lb/>
造寒林寺西北去縣三十五里常侍陳景造<lb/>
三年四月辛丑夜朱雀門災壬寅大雨灰黄色七月東<lb/>
魏遣人來聘閏九月使散騎常侍張臯報聘東魏冬地<lb/>
大震年饑置一乗寺西北去縣六里邵陵王綸造在丹<lb/>
陽縣之左隔邸舊開東門門對寺梁末賊起遂延燒至<lb/>
<pb n="KR2d0003_WYG_017-24b"/>
陳尚書令江總捨書堂於寺今之堂是也寺門遍畫凹凸<lb/>
花代稱張僧繇手跡其花乃天竺遺法朱及青緑所成逺<lb/>
望眼暈如凹凸就視即平世咸異之乃名凹凸寺置玉<lb/>
清觀西北去縣五十八里南康令鬷哲造<lb/>
四年三月河北蠕蠕國朝貢東魏人來聘七月散騎常<lb/>
侍劉孝儀聘東魏八月甲辰詔淮南十二州飢饉逋租<lb/>
宿債勿收九月閲武扵樂逰苑十二月國子助敎黄侃<lb/>
表上禮記疏義五十卷置洞靈觀在縣南四十里陳宣<lb/>
<pb n="KR2d0003_WYG_017-25a"/>
逺所造<lb/>
五年春正月賜廬陵王等官階丁巳御史中丞叅禮儀<lb/>
事賀琛奏今南北郊籍田往還並冝御輦不復乗輅二<lb/>
郊請用素輦皆以侍中陪乗停大將軍及太僕詔付尚<lb/>
書博議施行改素輦為大同輦八月扶南獻生犀十一<lb/>
月魏人來聘遣侍中栁豹聘之是時都下訛言云天子<lb/>
取人肝以飼天狗大小相驚日晚閇門持刀杖數月乃<lb/>
止<lb/>
<pb n="KR2d0003_WYG_017-25b"/>
六年二月己亥耕籍田五月己卯河南王遣使獻馬及<lb/>
方物求經論十四條并請制所定湼槃經般若經光明<lb/>
經講疏一百三卷七月東魏人來聘九月始興太守獻<lb/>
嘉禾一莖十七穗<lb/>
七年二月扵宫城西立士林館延集學者宕昌蠕蠕各<lb/>
遣使貢物百濟王求湼槃經疏及醫工畫師毛詩博士<lb/>
並許之<lb/>
八年正月安城郡劉敬躬反江州刺史湘東王繹遣中<lb/>
<pb n="KR2d0003_WYG_017-26a"/>
兵叅軍討平擒送都下斬之十一月丙子詔所在役女<lb/>
丁罷之是嵗交州賊李賁攻刺史蕭諮奔越州<lb/>
九年正月丙申地震生毛置江潭苑去縣二十里<hi>原案地誌</hi>
<hi>武帝自新亭鑿渠通新林浦又為池開大道立殿宇亦名王逰苑未成而侯景亂</hi>
十年春李賁竊位交趾置百官號天徳元年三月甲午<lb/>
幸蘭陵庚子謁建陵陵上有紫雲覆乆而乃散帝望陵<lb/>
流涕所沾草木變色陵旁先有枯泉是時流水香潔辛<lb/>
丑帝哭扵修陵又扵皇基寺設法㑹賜蘭陵老少位各<lb/>
<pb n="KR2d0003_WYG_017-26b"/>
一階所經縣邑放今年租賦因賦還舊鄉詩己酉幸京<lb/>
口登北固樓因改為北顧又幸逥賔亭宴帝鄉故老及<lb/>
迎候者數千人各賜錢三千文五月辛州刺史盧子雄<lb/>
兄弟被誅乃舉兵反廣州刺史蕭映討平之十一月大<lb/>
雪三尺<lb/>
十一年正月震華林園光嚴殿帝自貶拜謝上天累刻<lb/>
乃止置履道寺西北去縣二十五里<hi>原案注宣集貞威将軍給事後閤舍</hi>
<hi>人章法護造</hi>置渴寒寺西北去縣二十五里<lb/>
<pb n="KR2d0003_WYG_017-27a"/>
十二年正月改年為中大同元年<lb/>
中大同元年曲阿縣建陵隧口石壁邪起舞有大虵鬪<lb/>
隧中其一被傷奔走又青蟲食陵樹葉俱盡癸丑交州<lb/>
刺史楊㬓剋交趾嘉寜城李賁走入屈獠洞交州平三<lb/>
月庚戍幸同泰寺講三惠經乃捨身為奴四月皇太子<lb/>
已下羣臣出錢億萬奉贖是夜同泰寺為天火所燒略<lb/>
盡六月辛巳天有聲如雷及風水相薄之音七月甲子<lb/>
詔今已後有犯罪非大逆及殺父母已下並勿坐丙寅<lb/>
<pb n="KR2d0003_WYG_017-27b"/>
詔通用足陌錢甲午渴盤陁國貢方物<lb/>
二年正月改元<lb/>
太清元年東魏髙歡薨二月白虹貫日庚辰東魏司徒<lb/>
濮陽王侯景率河南十三州地歸降使行臺丁和奉表<lb/>
帝許之壬午以景為大将軍封河南王大行臺承制如<lb/>
鄧禹故事甲辰以司州刺史羊鴉仁桓和等率兵應接<lb/>
侯景乙巳帝陞光嚴殿講三惠經又捨身羣臣以億萬<lb/>
奉贖僧衆黙許百辟詣鳳荘門上表請帝帝三答皆稱<lb/>
<pb n="KR2d0003_WYG_017-28a"/>
頓首丁亥服衮冕還宫幸太極殿如初即位之禮是日<lb/>
神馬出太子獻寳馬頌六月以雍州刺史鄱陽王範為<lb/>
征北将軍總督縁邉初附之州以大将軍侯景為録尚<lb/>
書十一月軍至寒山為後魏慕容紹宗大敗之蕭明被<lb/>
執置幽巖寺北去縣四十里永康公主造<hi>原案釋法論集牛頭山佛</hi>
<hi>窟寺大毗曇師傳云承聖二年法師入秣陵香山始創舍名曰幽巖與佛窟相去十里毗曇所立不云永康矣</hi>
立儀香尼寺西北去縣五十里宫獲造<lb/>
二年正月朔兩月相承如鈎見西方詔大臣各舉所知<lb/>
<pb n="KR2d0003_WYG_017-28b"/>
己亥交州刺史楊㬓司馬陳覇先破屈獠洞斬李賁傳<lb/>
首京師六月天裂於西北長十丈闊二丈光出若雷聲<lb/>
動如雷七月使常侍謝珽於東魏結和八月侯景敗歸<lb/>
自夀陽舉兵反十月攻下馬頭破歴陽自採石臨江詔<lb/>
邵陵王綸討景景自横江渡於採石辛亥至京師十一<lb/>
月邵陵王入援京師乙酉戰於𤣥武湖東而保愛敬寺<lb/>
為賊所破十二月戊申天西北裂有光如火時栁仲禮<lb/>
入援京師以仲禮為都督置靈隠寺西北去縣五十里<lb/>
<pb n="KR2d0003_WYG_017-29a"/>
炅待公所造<lb/>
三年三月丁巳侯景破仲禮于青塘壬午火守心乙酉<lb/>
太白晝見三月乙夘景攻䧟宫城縱兵大掠己巳景自<lb/>
矯詔為大丞相四月己酉髙祖以所求不供以憂憤寝<lb/>
疾五月丙辰帝幽餒而崩于淨居殿年八十六辛巳遷<lb/>
大行皇帝於太極殿冬十一月追尊為武皇帝廟號髙<lb/>
祖乙夘葬于修陵髙祖自捨身後或書經坐禪盡日不<lb/>
食又扵元光殿坐師子座講金字經文於王明殿施素<lb/>
<pb n="KR2d0003_WYG_017-29b"/>
牀瓦噐以用性純孝年六嵗獻皇后崩水漿不入口三<lb/>
日哭泣哀苦有過成人及文皇帝崩初為齊王諮議在<lb/>
荆州聞問便投地絶漿及居宸極手不釋卷常至扵夜<lb/>
燈燭不絶光著孝經義周易六十四卦二繫文言序卦<lb/>
等義毛詩問答尚書大義中庸講論老子疏凡二百餘<lb/>
卷並正先儒之迷開古聖之㫖并撰吉凶軍賔嘉五禮<lb/>
凡一千餘卷又製湼槃大明三淨等經義疏數百卷又<lb/>
撰通史製譛序凡六百卷天性鋭敏下筆成章又著文<lb/>
<pb n="KR2d0003_WYG_017-30a"/>
集一百卷又撰金䇿三十卷明諸醫藥卜筮隂陽律候<lb/>
占决並善𨽻書觧騎射弓馬莫不竒妙衣服儉素冬衣<lb/>
木綿一冠二年一被三年年五十九即㫁房室六宫無<lb/>
錦繡之飾不飲酒不聽音樂開蕩蕩之王道革靡靡之<lb/>
商俗鼓扇𤣥風興重儒素然不能息末敦本斵雕為樸<lb/>
慕名好事崇尚浮華抑揚孔墨留連釋老侯景立皇太<lb/>
子綱為簡文帝<lb/>
　　太宗簡文皇帝<lb/>
<pb n="KR2d0003_WYG_017-30b"/>
簡文帝字世纉諱綱武帝太子太清三年五月武帝崩<lb/>
侯景立帝改元<lb/>
太寳元年<lb/>
二年八月侯景廢帝立豫章王棟使吕季略送詔令帝<lb/>
冩之帝書至先皇念神器之重思社稷之固越升非次<lb/>
遂主震方嗚咽不能自止賊衆皆為掩泣十一月帝遇<lb/>
害諡簡文帝廟號太宗年四十九豫章王棟即位其年<lb/>
十一月景又廢帝自稱漢<hi>案豫章王棟即昭明太子子歡之子歡之子長曰棟次曰</hi>
<pb n="KR2d0003_WYG_017-31a"/>
<hi>闕小曰樛景既廢帝自立為漢王改太始元年立一百日而闕  太始元年是大寳二年也</hi>六月征<lb/>
南将軍陳霸先從南康下頓西昌時湘東王繹遣征東<lb/>
将軍王僧辯督衆軍下討侯景師次湓城陳霸先率杜<lb/>
僧明侯安都等甲兵三萬将往㑹焉先遣長史沈衮奉<lb/>
表江陵勸湘東王進位十一月王授霸先都督東陽新<lb/>
安㑹稽臨淮永嘉五郡軍事平東将軍揚州刺史<lb/>
三年正月王僧辯等諸軍發湓城與霸先㑹于白茅津<lb/>
共登洲立壇刑牲飲血盟約同心併力進討侯景詞理<lb/>
<pb n="KR2d0003_WYG_017-31b"/>
悲切泣下沽衣詞曰賊臣侯景逆天無状構造姦惡違<lb/>
背恩義掠我國家毒害生民移改宗廟我髙祖聰明睿<lb/>
聖光宅天下劬勞兆庻五十餘年侯景以窮見歸撫之<lb/>
如子故我髙祖於景何薄百姓於景何辜而景肆長㦸<lb/>
以凌蹙朝廷騁鋸牙而殘害百類皇枝襁褓之上皆窮<lb/>
刃極爼豈有人臣忍聞此痛臣僧辯霸先荷湘東王泣<lb/>
血之寄摩足之恩抽腸瀝膽誓誅姦逆雪天地之怨耻<lb/>
報君父之仇讎同心叶和㒺有違戾若有欺負明靈殛<lb/>
<pb n="KR2d0003_WYG_017-32a"/>
之二月大軍進姑孰先鋒次蔡洲侯景登石城望官軍<lb/>
之盛不悦宻謂左右曰彼軍上有紫氣不可當也乃使<lb/>
盧暉恪守石頭自於石城北築數壘而據髙嶺以拒霸<lb/>
先霸先於石城西北連營立柵至落星山左右俱進霸先<lb/>
謂軍吏曰善用兵者如常山虵令其救首尾困而無暇<lb/>
於是不日平定侯景矣陳霸先進屯京口<hi>案梁書云王僧辯破侯景</hi>
<hi>景之走也郭元建舉廣陵以歸欵請降景子鍳奔清江説元建曰我曹梁氏讎豈能相活耶遂與建謀反降北</hi>
<hi>齊齊使将軍辛術來援廣陵霸先将欲往廣陵納軍至歐陽聞元建已投北齊遂還軍京口</hi>
<pb n="KR2d0003_WYG_017-32b"/>
　　世祖元皇帝<lb/>
元帝諱繹武帝子先封湘東王荆州刺史大寳二年即<lb/>
位於江陵改號承聖元年以陳霸先為司空南徐州刺<lb/>
史岳陽王蕭詧引西魏軍冦江陵三年十月西魏将于<lb/>
謹圍江陵十一月城陷帝為魏人所殺年四十七<lb/>
　　敬皇帝<lb/>
敬皇帝諱方智元帝第九子先封晉安王江州刺史霸<lb/>
先僧辯以承聖三年十二月迎入建康即位改元紹泰<lb/>
<pb n="KR2d0003_WYG_017-33a"/>
元年是月蕭詧立於江陵號太安元年稱後梁五月北<lb/>
齊送蕭懿第五子貞陽侯淵歸主梁嗣七月僧辯納之<lb/>
立為帝以敬帝為太子霸先聞之遣使四諌不從霸先<lb/>
憤宻謂所親曰武皇盤石之宗逺布四海至於尅雪讎<lb/>
耻寧濟艱難唯孝元而已功業茂盛前代未聞我與王<lb/>
公俱受重寄聲猶在耳語未絶音豈期一旦便有異同<lb/>
嗣主武皇之孫元帝之子海内曯目天下宅心竟有何<lb/>
辜生致廢黜逺求夷狄假立非次觀其此情亦可知矣<lb/>
<pb n="KR2d0003_WYG_017-33b"/>
乃宻與徐度侯安都周文育等謀反水陸俱進襲王僧<lb/>
辯使周文育率勇士夜至石頭北踰垣而入霸先自引<lb/>
軍入南門左右告僧辯外有軍僧辯驚起未及召軍主<lb/>
而周文育與僧辯子頠戰於庭霸先攻南門而入僧辯<lb/>
大敗窘急登城南樓霸先因風縱火僧辯就擒縊而斬<lb/>
之遂廢貞陽侯而復方智為帝改紹泰元年進霸先都<lb/>
督中外軍事車騎大将軍揚州牧司空如故班劒鼓吹<lb/>
時義興太守章載震州刺史杜龕等聞僧辯之誅遂舉<lb/>
<pb n="KR2d0003_WYG_017-34a"/>
兵反扵呉興霸先自往討之秦州刺史徐嗣徽南豫州<lb/>
刺史任約等聞霸先不在宻招北齊舉兵乗虛渡江掩<lb/>
至闕下侯安都拒之乃據石頭霸先聞之卷甲還都十<lb/>
一月北齊遣兵千渡江據姑孰又遣安州刺史翟子崇<lb/>
劉士榮等及淮州刺史栁達摩以兵一萬於湖墅以米<lb/>
三萬石馬千匹潜渡據石頭霸先命侯安都水軍夜襲<lb/>
湖墅燒齊舩舫令周鐡虎率舟師㫁齊運輸霸先自領<lb/>
精騎出西明門以襲齊軍十二月盡命衆軍分部對冶<lb/>
<pb n="KR2d0003_WYG_017-34b"/>
城以舩渡兵攻其水南二柵栁達摩拒淮據之霸先督<lb/>
衆軍疾戰縱火燒柵煙塵漲天齊人敗走使侯安都水<lb/>
軍追破嗣徽嗣徽單舸走達摩等各率軍入保石頭霸<lb/>
先於石頭南北岸絶其汲路又堙塞城東門城中諸井<lb/>
無水水一合質米一升米一升質絹一匹或炒米而食<lb/>
之達摩謂其衆曰我在此聞謡言云石頭擣兩襠擣青<lb/>
復擣黄昔侯景著青色已倒於此今吾徒衣黄豈不是<lb/>
謡言驗乎庚辰達摩請和霸先偽許之與城外盟約任<lb/>
<pb n="KR2d0003_WYG_017-35a"/>
其将士南北辛酉霸先陳兵石頭南門送齊人北歸及<lb/>
至皆殺之二年三月齊将蕭軌東方老裴英洛州刺史<lb/>
李希光并任約徐嗣徽衆軍十萬出柵口向梁山頓軍<lb/>
蕪湖五月丙申齊軍至秣陵故城霸先遣周文育屯方<lb/>
邱徐度屯馬牧霸先自率宗室王侯朝臣等立壇於司<lb/>
馬門外仁虎闕下刑牲告天以齊人背約食言慷慨涕<lb/>
泗交流士卒觀者益加奮勇辛丑齊軍於秣陵東跨淮<lb/>
上橋引兵度自方邱進及倪塘㳺騎至城下震恐霸先<lb/>
<pb n="KR2d0003_WYG_017-35b"/>
潜以兵三千配沈泰度江襲齊軍行臺趙彦琛於𤓰歩<lb/>
獲其舟粟之輜重是日天子總羽林禁兵頓長干寺六<lb/>
月甲辰齊兵度鍾山龍尾據幕府山覇先又遣錢明水<lb/>
軍出江乘斷齊人運糧齊人大饑殺馬以食之壬子齊<lb/>
軍至𤣥武湖西北將屯北郊壇覇先引軍自覆舟山東<lb/>
移於郊南與齊人對陣其夜大雨雷電暴風㧞木平地<lb/>
水深一丈餘齊軍日夜坐立泥中懸鬲而㸑足指皆爛<lb/>
而城中及潮溝北水退路乾官軍常得乾地時食盡霸<lb/>
<pb n="KR2d0003_WYG_017-36a"/>
先懼軍人皆給麥餅兵士甚餒㑹陽倩自東陽送米二<lb/>
千石鴨千頭霸先乃炊飯煑鴨誓軍士一戰乃尅之及<lb/>
旦身計裹糧肉數臠畢自率麾下於幕府山南呉明徹<lb/>
沈泰等衆軍首尾齊舉縱兵大戰侯安都自白下㫁其<lb/>
後齊師大潰相藉死者不可勝計生執徐嗣徽斬之以<lb/>
徇追奔至江乗攝山擒蕭軌東方老裴英李希光王僧<lb/>
智等四十六人皆誅之其餘軍士得竄至江者自盧龍<lb/>
縳筏以濟中流筏廢溺死者不知㡬極流屍至京口翳<lb/>
<pb n="KR2d0003_WYG_017-36b"/>
水彌岸唯任約王僧愔獲免丁巳霸先出南州燒賊舩<lb/>
乙未斬徐嗣彦傅野猪于建康市誅齊将等於城下改<lb/>
元<lb/>
太平元年秋九月天子進霸先位丞相録尚書事揚州<lb/>
刺史義興郡公<lb/>
二年正月又加霸先班劒三十人置丞相别榻霸先房<lb/>
從悉追贈之二月廣州刺史蕭勃反㳂江而下南江州<lb/>
刺史余孝頃以兵應之霸先令周文育討平之八月甲<lb/>
<pb n="KR2d0003_WYG_017-37a"/>
午進霸先位太傅加黄鉞劒履上殿入朝不趨賛拜不<lb/>
名給前後羽葆置皂輪九月進總百揆封十郡為陳公<lb/>
備九錫之禮授璽紱逺逰冠位在諸侯王上陳國置官<lb/>
屬一依舊式十月進爵為王加冕旒建旌旗出警入蹕<lb/>
乗金根車駕六馬備五時副車置旄頭雲罕舞八佾設<lb/>
鍾簴宫懸陳臺並依齊末故事辛未敬帝禪位於陳王<lb/>
乃命太尉王通長史王㻛奉皇帝璽紱受終之禮一依<lb/>
唐虞故事敬帝方智遜位别宫霸先三讓羣臣固請以<lb/>
<pb n="KR2d0003_WYG_017-37b"/>
太平二年十月乙亥霸先設壇于南郊即皇帝位柴燎<lb/>
告天禮畢輿駕還建康宫臨太極殿大赦改永定元年<lb/>
奉帝為江隂王行梁正朔服色一依前典<lb/>
史臣曰唐鄭國公魏徵曰梁太祖固天攸縱聰明稽古<lb/>
道亞生知學為博物允文允武多才多藝爰自諸生有<lb/>
不覊之度屬昏兇肆虐天倫及禍糾合義旅将雪家寃<lb/>
曰紂可伐不期而㑹龍躍樊漢電激湘郢剪離徳如振<lb/>
槁取獨夫如拾遺其䧺武大略固無得而稱焉既縣白<lb/>
<pb n="KR2d0003_WYG_017-38a"/>
旗之首方應皇天之睠今乃布徳施惠悦近來逺大修<lb/>
文敎盛飾禮容聲振寰區澤浸遐裔干戈載戢凢數十<lb/>
年濟濟焉洋洋焉魏晉已來未若斯之盛也或終夜不<lb/>
寝終日不食非全道以制物唯飾智以警愚卑心遺榮<lb/>
虛厠倉頭之位髙談脫屣終戀黄屋之尊夫人之大欲<lb/>
在乎飲食男女至於軒冕殿宇非有切身之累髙祖屏<lb/>
除嗜慾眷戀軒冕通於所難而滯於所易可謂神有所<lb/>
不迨智有所不及矣及夫精華稍竭鳯徳已衰惑於聽<lb/>
<pb n="KR2d0003_WYG_017-38b"/>
受權在邪佞儲后百辟莫能盡言躁險之心暮年踰甚<lb/>
利而後動愎諫違卜開門揖盗棄好即讎釁起蕭牆禍<lb/>
成戎羯身殞非命災被億兆衣冠斃扵鋒鏑之下老幼<lb/>
粉扵戎馬之足瞻彼黍離痛深周廟永言麥秀悲甚殷<lb/>
墟自古以安為危既成而敗顛覆之速書契所未聞也<lb/>
偽漢侯景字萬景父摽本朔方人移家扵鴈門少驍勇<lb/>
有膽力魏末遷北鎮戍兵稍立功効魏胡太后臨朝朝<lb/>
政紊亂天柱将軍爾朱榮自晉陽入殺胡后景以私衆<lb/>
<pb n="KR2d0003_WYG_017-39a"/>
見榮甚竒之即委之典軍事㑹榮南逼命景先驅以功<lb/>
拜定州刺史始魏相髙歡微時與景相友好及歡入洛<lb/>
誅爾朱氏景復以衆歸之仍為歡委用景殘虐馭軍嚴<lb/>
整然破掠所得財物皆頒賜将士故人人咸為之用命<lb/>
所向多㨗後為河南道大行臺位司徒言於歡曰請兵<lb/>
三萬横行天下要須濟江縳取蕭衍老公作太平寺主<lb/>
歡壮其言使擁衆十萬專制河南仗任若已之半體及<lb/>
歡疾篤謂子澄曰侯景狡猾多計反覆難知我死後必<lb/>
<pb n="KR2d0003_WYG_017-39b"/>
不為汝用乃以書召之景懼禍乃以梁太清元年遣行<lb/>
臺郎中丁和上表請降梁武封為河南王又遣行臺左<lb/>
丞王偉詣闕請立元貞為魏主梁乃封貞咸陽王資以<lb/>
乗輿副御髙澄又遣慕容紹宗追破景入渦陽食盡士<lb/>
卒散景乃收散卒得八百人奔夀陽爾後徵求稍闕表<lb/>
䟽跋扈鄱陽王範鎮合肥司州刺史羊鴉仁素稱景有<lb/>
異志梁相朱异曰景數百叛虜何能為事抑而不奏景<lb/>
知臨賀王正徳怨望朝廷乃宻使要結以為内應八月<lb/>
<pb n="KR2d0003_WYG_017-40a"/>
景發兵濟自歴陽髙祖命邵陵王綸督衆軍巡江防遏<lb/>
蕭正徳屯丹陽至是率兵與景㑹合景乗勢遂至闕下<lb/>
西豐公大春棄石頭走景遣将于子恱據之景乃立正<lb/>
徳為帝扵儀賢堂改年曰正平正徳拜景天柱将軍以<lb/>
女妻之又攻陷東府城城内文武百官躶身而出使交<lb/>
兵殺之死者三千餘人又起土山以臨臺城綸馬歩三<lb/>
萬以據鍾山景於覆舟山列陣南安侯駿衆退軍亂敗<lb/>
績十二月景引𤣥武湖水灌臺城闕前御街並為洪波<lb/>
<pb n="KR2d0003_WYG_017-40b"/>
燒劫府寺營衛市肆郭區内外居人略盡湘東王世子<lb/>
方矩李遷哲羊鴉仁任尊等援軍四方雲合衆號百萬<lb/>
景乞和宣城王大噐僕射王<hi>闕</hi>
　<lb/>
　<lb/>
　<lb/>
　<lb/>
　建康實録卷十七<lb/>
</p>
<p>
</p>
  </div>
</body>
</text>
</TEI>
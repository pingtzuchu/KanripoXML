<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀鑑卷二</head> <lb/>
    <p>
<pb n="KR2c0005_WYG_002-1a"/>
欽定四庫全書<lb/>
　蜀鑑卷二<lb/>
　　　　　　　　　　　　宋　郭允蹈　撰<lb/>
　　曹操平張魯取漢中<lb/>
漢獻帝初平二年益州牧劉焉遣張魯襲漢中劉焉在<lb/>
益州隂圖異計沛人張魯自祖父陵以來為五斗米道<lb/>
居於蜀焉乃以魯為督義司馬掩殺漢中太守蘇固斷<lb/>
絶閣道殺害漢使建安五年劉璋襲父焉位魯以璋<lb/>
<pb n="KR2c0005_WYG_002-1b"/>
闇懦不復承順襲别部司馬張修殺之而并其衆魯遂<lb/>
據漢中與璋為敵<lb/>
建安二十年曹操擊張魯自武都入氐氐人塞道遣張<lb/>
郃朱靈攻破之<lb/>
　武都今階州同谷武興等地舊有白馬氐據之<lb/>
操自陳倉出散闗至河池屠氐王竇茂衆萬餘人秋七<lb/>
月操至陽平魯遣其弟衛等據陽平闗操遣將夜襲破<lb/>
之魯潰奔巴中操遂入南鄭<lb/>
<pb n="KR2c0005_WYG_002-2a"/>
　軍自武都山行千里升降險阻操於是大饗軍士七<lb/>
　月至陽平魯使弟衞與將楊昻等據陽平關横山築城<lb/>
　十餘里攻之不能拔操乘險夜襲大破之魯潰奔巴中操<lb/>
　入南鄭盡得府庫珍寳　陽平後漢史注周地圖記<lb/>
　曰褒谷西北有古陽平闗其地在今梁州褒城縣西<lb/>
　北也又按寰宇記褒城縣有漢陽闗在縣西北漢時<lb/>
　所立也先主破夏侯淵於其地水經又注云白馬城<lb/>
　亦名濜口有陽平闗在今西縣西縣乃古沔陽去褒<lb/>
<pb n="KR2c0005_WYG_002-2b"/>
　城縣七十里邑名遷徙未可知也郡縣志因謂曹操<lb/>
　昭烈孔明皆嘗至闗下未嘗越闗則誤矣今大安軍<lb/>
　五里亦有陽平闗頗險要然非舊迹也<lb/>
十二月操留夏侯淵張郃守漢中<lb/>
　操之留淵郃也以雞肋示外人外人莫察主簿楊修<lb/>
　獨曰夫雞肋棄之如可惜食之無所得也<lb/>
　論曰曹操芟夷羣雄偽定一時再入漢中而不能下<lb/>
　殆強弩之末非真不可向也抑天留以遺昭烈孔明<lb/>
<pb n="KR2c0005_WYG_002-3a"/>
　使萬世之三綱頼以不冺耶<lb/>
　　昭烈君臣由江道入蜀<lb/>
建安十六年昭烈自荆州將數萬人入蜀至江州北由<lb/>
墊江水詣涪<lb/>
　昭烈帝在荆州三顧諸葛亮於草廬問以計策亮曰<lb/>
　荆州北據漢沔利盡南海東連吳會西通巴蜀此用<lb/>
　武之國而其主不能守此殆天所以資將軍將軍豈<lb/>
　有意乎益州險塞沃野千里天府之土髙祖因之以<lb/>
<pb n="KR2c0005_WYG_002-3b"/>
　成帝業劉璋暗弱張魯在北民殷國富而不知存䘏<lb/>
　智能之士思得明君將軍既帝室之胄信義著於四<lb/>
　海㧾攬英雄思賢如渇若跨有荆益保其巖阻西和<lb/>
　諸戎南撫夷越天下有變則命一上將將荆州之軍<lb/>
　以向宛洛將軍身率益州之衆出於秦川百姓孰敢<lb/>
　不簞食壺漿以迎將軍者乎誠如是則覇業可成漢<lb/>
　室可興矣昭烈既破曹操張松説璋遣法正迎昭烈<lb/>
　於荆州法正隂勸昭烈取益州昭烈疑未决龎統復<lb/>
<pb n="KR2c0005_WYG_002-4a"/>
　賛之昭烈乃留諸葛亮守荆州以趙雲領留營司馬<lb/>
　昭烈將步卒數萬人入益州自江州北由墊江水詣<lb/>
　涪去成都三百六十里璋率步騎三萬人往會之歡<lb/>
　飲百餘日<lb/>
　按昭烈自今重慶府入合州江路上水至涪即今綿<lb/>
　州唐乾符間王助綿州富樂山碑云昭烈入蜀劉璋<lb/>
　延之此山望見蜀之富盛飲食樂甚故得名<lb/>
璋推昭烈為大司馬使擊張魯昭烈至葭萌<lb/>
<pb n="KR2c0005_WYG_002-4b"/>
　璋增昭烈兵厚加資給使擊張魯又令督白水軍璋<lb/>
　還成都昭烈北到葭萌未即討魯　白水軍按後漢<lb/>
　史注公孫述將侯丹開白水関城西南有水闗葭萌<lb/>
　在今利州<lb/>
昭烈自葭萌襲蜀進據涪城<lb/>
　劉璋斬張松昭烈大怒召白水軍督楊懐髙沛責以<lb/>
　無禮斬之勒兵徑至闗頭并其兵遂進據涪城　涪<lb/>
　城今綿州<lb/>
<pb n="KR2c0005_WYG_002-5a"/>
建安十八年昭烈圍雒城<lb/>
　雒城今雒縣<lb/>
建安十九年諸葛亮留闗羽守荆州遂與張飛趙雲沂<lb/>
流克巴東至江州破巴郡太守顔嚴生獲之分遣趙雲<lb/>
從外水定江陽犍為飛定巴西徳陽<lb/>
　法正與劉璋書曰今張益徳數萬之衆已定巴東入<lb/>
　犍為界分平資中徳陽三道並進將何以禦之又魚<lb/>
　復與闗頭實為益州禍福之門今二門悉開數道並<lb/>
<pb n="KR2c0005_WYG_002-5b"/>
　進已入心腹愚以為可圖變化以保尊門　秦滅巴<lb/>
　置巴郡治江州江州縣名今重慶府巴縣是也劉焉<lb/>
　分巴為三墊江已上為巴西治安漢今果州墊江以<lb/>
　下為巴東治江州墊江今合州是也江陽今瀘州犍<lb/>
　為今資榮嘉眉等地徳陽今遂寜府趙雲自外水至<lb/>
　瀘州分定資中嘉眉等地張飛自重慶入合州定遂<lb/>
　寜果州等地今按法正稱益徳入犍為界分平資中<lb/>
　徳陽時正在雒城與璋書非能遥度於千里之外者<lb/>
<pb n="KR2c0005_WYG_002-6a"/>
　飛自墊江上未嘗入犍為資中也<lb/>
昭烈進圍成都劉璋出降<lb/>
　雒城潰進圍成都諸葛亮張飛趙雲引兵來會馬超<lb/>
　自武都宻書請降昭烈令引兵屯城北城中震怖圍<lb/>
　城數十日璋遂出降<lb/>
　　吳蜀分荆州<lb/>
建安二十年闗羽屯江陵呉孫權遣諸葛瑾求荆州諸<lb/>
郡昭烈不許吕䝉取長沙桂陽三郡零陵太守郝普固<lb/>
<pb n="KR2c0005_WYG_002-6b"/>
守<lb/>
　權令諸葛瑾從備求荆州諸郡昭烈不許曰吾方圖<lb/>
　凉州凉州定乃盡以荆州相與耳權曰此假而不反<lb/>
　欲以虛辭引歲者也遂置長沙零陵桂陽三郡長吏<lb/>
　闗羽盡逐之權遣吕䝉督兵二萬以取三郡長沙桂<lb/>
　陽皆望風歸服惟零陵太守郝普城守不降　長沙<lb/>
　在今潭州零陵在今永州桂陽在今郴州<lb/>
昭烈至公安遣闗羽至益陽爭三郡呉孫權進住陸口<lb/>
<pb n="KR2c0005_WYG_002-7a"/>
魯肅屯益陽以拒羽郝普以零陵降吕䝉<lb/>
　權遣書召吕䝉舎零陵急還助魯肅䝉得書秘之夜<lb/>
　召諸將授以方畧晨當攻零陵遣客語郝普以昭烈<lb/>
　在漢中闗羽在南郡無外援可恃普懼出降䝉即日<lb/>
　引軍赴益陽　公安在今江陵府陸口在今鄂州蒲<lb/>
　圻縣寰宇記有孫權城益陽在今潭州益陽縣寰宇<lb/>
　記云有魯肅城常徳府沅江縣有闗羽屯兵之處名<lb/>
　曰闗州沅江亦益陽縣境魯肅闗羽㑹語於此<lb/>
<pb n="KR2c0005_WYG_002-7b"/>
昭烈求和於吳遂分荆州以湘水為界長沙江夏桂陽<lb/>
以東屬吳南郡零陵武陵以西屬漢<lb/>
　昭烈聞曹操攻漢中遣使通好於權遂中分荆州<lb/>
　江夏在今鄂州南郡今江陵府武陵今常徳府<lb/>
　論曰荆州首呉尾蜀據腹心之會合二長以向中原<lb/>
　可也跨有荆益保其巖阻次也若中分而與吳共之<lb/>
　則吳可以攻而蜀不可以守公孫述之困於夷陵是<lb/>
　已惜哉昭烈君臣奮興之晩而三分天下僅有區區<lb/>
<pb n="KR2c0005_WYG_002-8a"/>
　之一隅也<lb/>
　　昭烈取漢中<lb/>
建安二十一年張飛大破張郃軍於宕渠<lb/>
　曹操既定漢中留夏侯淵張郃守之黄權言於昭烈<lb/>
　曰若失漢中則三巴不振此為割蜀之股臂也操使<lb/>
　張郃督諸軍狥三巴欲徙其民於漢中進軍宕渠巴<lb/>
　西太守張飛與郃相拒五十餘日飛襲擊郃大破之<lb/>
　郃走還南鄭<lb/>
<pb n="KR2c0005_WYG_002-8b"/>
建安二十二年昭烈率諸將進兵漢中遣張飛馬超吳<lb/>
蘭等屯下辨曹洪拒之<lb/>
　法正説昭烈曰曹操一舉而降張魯定漢中不因此<lb/>
　以圖巴蜀必有内憂故耳今舉衆取漢中必可克之<lb/>
　克之之日廣農積穀觀釁伺隙上可以傾覆冦敵中<lb/>
　可以廣拓境土下可以固守要害此不可失也昭烈<lb/>
　從之　下辨今成州同谷縣<lb/>
建安二十三年魏曹洪及吳蘭戰於固山蘭敗死之<lb/>
<pb n="KR2c0005_WYG_002-9a"/>
　洪將擊吳蘭張飛屯固山聲言欲斷軍後衆議狐疑<lb/>
　曹休曰賊實斷道者當伏兵潜行今乃先張聲勢此<lb/>
　其不能明矣宜乗其未集促擊蘭蘭破飛自走矣洪<lb/>
　從之進擊破蘭殺之張飛馬超走　固山未詳<lb/>
昭烈屯陽平闗<lb/>
　夏侯淵張郃徐晃等與之相拒昭烈遣陳式等絶馬<lb/>
　鳴閣道徐晃擊破之張郃屯廣石昭烈攻之不能克<lb/>
　急書發益州兵諸葛亮以問楊洪洪曰漢中益州咽<lb/>
<pb n="KR2c0005_WYG_002-9b"/>
　喉存亡之機會若無漢中則無蜀矣此家門之禍也<lb/>
　男子當戰女子當運發兵何疑　馬鳴閣寰宇記曰<lb/>
　在今利州昭化縣按蜀志曹操曰此閣道乃漢中之<lb/>
　險要咽喉按此恐非昭化也廣石陽平闗西有礦石<lb/>
　闗<lb/>
建安二十四年昭烈自陽平破夏侯淵於定軍山斬淵<lb/>
首<lb/>
　昭烈與夏侯淵相拒踰年昭烈自陽平南渡沔水縁<lb/>
<pb n="KR2c0005_WYG_002-10a"/>
　山稍前營於定軍興勢淵引兵爭之法正曰可擊矣<lb/>
　遂使黄忠乗高鼓譟攻斬淵及趙顒張郃引軍還陽<lb/>
　平明日昭烈欲渡漢水攻郃諸將以衆寡不敵依水<lb/>
　為陳以拒之郭淮謂郃曰不如逺水為陳引而致之<lb/>
　半濟而後擊之可破也既陳昭烈疑不渡淮遂固守<lb/>
　　定軍山在今興元府西縣興勢在今洋州興道縣<lb/>
　有興勢山<lb/>
三月曹操自長安出斜谷至漢中趙雲破其軍於漢水<lb/>
<pb n="KR2c0005_WYG_002-10b"/>
　操自長安出斜谷軍遮要以臨漢中昭烈曰曹操雖<lb/>
　來無能為也我必有漢川矣乃歛衆拒險終不交鋒<lb/>
　操運米北山下黄忠引兵欲取之過期不還趙雲將<lb/>
　數十騎出營視之值操揚兵大出雲猝與相遇遂前<lb/>
　突其陳且鬬且却魏兵散而復合追至營下雲入營<lb/>
　更大開門偃旗息鼓魏兵疑雲有伏引兵還雲擂鼓<lb/>
　震天惟以勁弩於後射魏兵魏兵驚駭墮漢水中死<lb/>
　者甚多明旦昭烈自來至雲營視昨戰處曰子龍一<lb/>
<pb n="KR2c0005_WYG_002-11a"/>
　身都是膽也　遮要興元記云曹操城在縣西北十<lb/>
　二里斜谷口遮要置軍處<lb/>
夏五月操與漢中諸軍還長安<lb/>
　操後嘗語人曰南鄭直為天獄中斜谷道為五百里<lb/>
　石穴耳<lb/>
昭烈遣孟達從秭歸北攻房陵下之遣劉封乗沔水與<lb/>
達會攻上庸太守申耽舉郡降<lb/>
　以耽為上庸太守耽弟儀為西城太守定漢中地<lb/>
<pb n="KR2c0005_WYG_002-11b"/>
　秭歸今歸州房陵今房州上庸西城皆今金州地即<lb/>
　漢地理志漢中諸郡也<lb/>
秋七月昭烈即漢中王位於沔陽以魏延領漢中太守<lb/>
　沔陽今興元府西縣<lb/>
　　孫權襲荆州<lb/>
建安二十四年闗公自江陵攻樊大破于禁龎惪於漢<lb/>
水<lb/>
　闗公使糜芳守江陵傅士仁守公安自率衆攻曹仁<lb/>
<pb n="KR2c0005_WYG_002-12a"/>
　於樊仁使于禁龎惪等屯樊北八月大霖雨漢水溢<lb/>
　平地數丈于禁等七軍皆没禁等登髙避水公乗大<lb/>
　船就攻之于禁遂降殺龎惪　樊城在今襄陽府<lb/>
公圍樊城<lb/>
　公急攻樊城城得水往往崩壊衆皆洶懼滿寵謂曹<lb/>
　仁曰今若遁去洪河以南非復國家有也乃殺白馬<lb/>
　為盟同心固守公乗船臨城立圍數重外内斷絶公<lb/>
　又遣别將圍吕常於襄陽荆州刺史胡修南陽太守<lb/>
<pb n="KR2c0005_WYG_002-12b"/>
　傅方皆降於公公威震華夏操議徙都以避其銳<lb/>
吕䝉襲江陵取之闗公退走死於章鄉孫權遂定荆州<lb/>
　吕䝉屯陸口勸孫權取蜀全據長江䝉遂稱病篤權<lb/>
　檄䝉至蕪湖隂與圖計遣陸遜代䝉屯陸口遜深自<lb/>
　謙抑為盡忠自託之意於公公意大安稍撤兵以赴<lb/>
　樊公得于禁等人馬數萬糧食乏絶擅取權湘闗米<lb/>
　權聞之遂發兵襲公以吕䝉為大都督又上表曹操<lb/>
　請討蜀自效公聞之猶豫不能去㑹傅方胡修皆死<lb/>
<pb n="KR2c0005_WYG_002-13a"/>
　公遂撤樊城之圍吕䝉至尋陽公所置江陵守麋芳<lb/>
　公安守傅士仁皆降䝉入江陵撫其將士封府庫以<lb/>
　俟權至公聞南郡破即走南還權至江陵荆州將吏<lb/>
　悉皆歸附獨治中從事潘濬稱疾不見權輿致之即<lb/>
　遣濬平武陵斬其從事樊佃以陸遜領宜都太守闗<lb/>
　公西保麥城權命朱然斷其徑路得公及其子平於<lb/>
　章鄉害之遂定荆州　陸口今鄂州蒲圻縣蕪湖今<lb/>
　太平州尋陽今江州武陵今鼎州宜都今峽州宜都<lb/>
<pb n="KR2c0005_WYG_002-13b"/>
　縣麥城在沮水上水經注沮水又逕麥城西荆州記<lb/>
　云麥城東有驢城西有磨城伍子胥造此二城攻麥<lb/>
　城俗諺云東驢西磨麥自破章鄉在漳水上水經注漳<lb/>
　水出臨沮縣東荆山又東過章鄉南荆州記云即楚<lb/>
　交城古老相傳楚昭王所築並在今荆門軍當陽縣<lb/>
　　蜀失漢中三郡<lb/>
蜀漢章武元年孟達以上庸降魏<lb/>
　將軍孟達屯上庸與劉封不協封侵凌之達率部曲<lb/>
<pb n="KR2c0005_WYG_002-14a"/>
　四千餘家來降魏主丕合房陵上庸西城三郡為新<lb/>
　城以達領新城太守委以西南之任行軍長史劉曄<lb/>
　曰達有茍得之心而恃才好術新城與劉孫接連若<lb/>
　有變態為國生患達與夏侯尚等共襲劉封上庸太<lb/>
　守申耽叛封降魏封破走還成都丞相亮勸昭烈除<lb/>
　之遂賜封死達後入城登白塞嘆曰劉封申耽據金<lb/>
　城千里而失之乎　上庸西城今荆州縣房陵今房<lb/>
　州<lb/>
<pb n="KR2c0005_WYG_002-14b"/>
　　昭烈攻荆州不利<lb/>
章武元年昭烈自率諸軍擊孫權張飛自閬中會江州<lb/>
飛將張達范疆殺飛以奔孫權<lb/>
章武三年昭烈至秭歸遣黄權督江北諸軍昭烈屯於<lb/>
夷道猇亭<lb/>
　昭烈自秭歸將進擊吳黄權諫曰吳人悍戰而水軍<lb/>
　沿流進易退難請為先驅以當敵昭烈不從以權為<lb/>
　鎮北將軍自率諸將自江南縁山截嶺軍於夷道猇<lb/>
<pb n="KR2c0005_WYG_002-15a"/>
　亭吳將皆欲迎擊之陸遜曰蜀軍縁山行軍勢不得<lb/>
　展自當罷於木石之間徐制其敝矣漢人自佷山通<lb/>
　武陵使馬良以金銀賜五溪諸蠻夷授以官爵　猇<lb/>
　亭在今峽州夷陵縣蹤跡夷滅已不可考佷山在今<lb/>
　峽州長揚縣武陵今常徳府<lb/>
昭烈敗績於猇亭<lb/>
　漢人自巫峽建平連營至夷陵界立數十屯以馮習<lb/>
　為大督張南為前部督自正月與吳相拒至六月不<lb/>
<pb n="KR2c0005_WYG_002-15b"/>
　决陸遜上疏於孫權曰夷陵要害國之闗限雖為易<lb/>
　得亦復易失失之非徒損一郡之地荆州可憂今敵<lb/>
　師捨船就步處處結營察其布置必無他變諸將先<lb/>
　進攻一營不利遜曰吾已曉破之之術乃敇各持一<lb/>
　把茅以火攻㧞之通率諸軍同時俱攻斬張南馮習<lb/>
　等首破其四十餘營昭烈升馬鞍山陳兵自繞遜督<lb/>
　促諸軍四靣蹙之死者萬數昭烈夜遁驛人自擔燒<lb/>
　鐃鎧斷後僅得入白帝城傅彤為後殿死之馬良亦<lb/>
<pb n="KR2c0005_WYG_002-16a"/>
　死於五溪黄權在江北率其衆降魏　建平在今歸<lb/>
　州馬鞍山在猇亭夷陵志云夷陵要害南有石鼻馬<lb/>
　鞍猇亭寰宇記云今歸州巴東縣有石門山山有石<lb/>
　徑深若重門劉主為陸遜所破燒鎧斷道然後得免<lb/>
　論曰闗雲長以萬人之敵卧䕶荆州昭烈君臣以為<lb/>
　長城而堕吕䝉之詭計昭烈勇於一决以爭荆州君<lb/>
　臣於是俱失之矣或謂是役也昭烈不自將而孔明<lb/>
　長嘯以下荆州則何如曰非孔明之志也孔明固謂<lb/>
<pb n="KR2c0005_WYG_002-16b"/>
　孫權可與為援而不可圖又謂國賊曹操非孫權又<lb/>
　謂法孝直在必能諫上此行孔明葢亦難之矣曰然<lb/>
　則荆州遂可置之度外乎曰向使雲長自江陵出襄<lb/>
　陽而益得黄權有一人焉為居守之計則固可震撼<lb/>
　中原而無後顧之憂矣雲長既死雖孔明亦末如之<lb/>
　何也<lb/>
巴西太守閻芝遣馬忠將五千人至永安<lb/>
章武四年諸葛亮至永安昭烈崩於永安<lb/>
<pb n="KR2c0005_WYG_002-17a"/>
　永安今䕫州奉節縣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0005_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀鑑卷二<lb/>
</p>
<p>
</p>
  </div>
</body>
</text>
</TEI>
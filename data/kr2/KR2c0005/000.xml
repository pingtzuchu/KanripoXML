<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蜀鑑</head>
    <p>
<pb n="KR2c0005_WYG_000-1a"/>
欽定四庫全書　　　　　史部三<lb/>
　蜀鑑　　　　　　　　　紀事本末類<lb/>
　　提要<lb/>
　　　　<hi>臣</hi>等謹案蜀鑑十卷不著撰人名氏前有方<lb/>
　　　　孝孺序稱宋端平中紹武李文子嘗仕於蜀<lb/>
　　　　蒐採史傳起秦取南鄭至宋平孟昶上下千<lb/>
　　　　二百年事之繫乎蜀者為書十卷云云世遂<lb/>
　　　　題為文子作考亭淵源録亦載李文子字公<lb/>
<pb n="KR2c0005_WYG_000-1b"/>
　　　　謹光澤人<hi>案光澤即紹武之屬縣今尚仍古名</hi>李方子之弟紹<lb/>
　　　　興四年進士官至知太安軍綿閬州潼川府<lb/>
　　　　著蜀鑑十卷然考端平三年文子所作序中<lb/>
　　　　稱燕居深念紬繹前聞因俾資中郭允蹈緝<lb/>
　　　　為一編云云則此書為資州郭允蹈所撰文<lb/>
　　　　子特總其事耳世即以為文子作亦猶大易<lb/>
　　　　粹言本曾穜命方聞一作而直齋書録解題<lb/>
　　　　遂誤以為穜作也其書每事各標總題如袁<lb/>
<pb n="KR2c0005_WYG_000-2a"/>
　　　　樞通鑑紀事本末之例其兼以考證附目末<lb/>
　　　　則較綱目為詳贍焉宋自南渡後以荆襄為<lb/>
　　　　前障以興元漢中為後户天下形勢恒在楚<lb/>
　　　　蜀故允蹈是書所述皆戰守勝敗之迹於軍<lb/>
　　　　事之得失地形之險易恒三致意而於古人<lb/>
　　　　用兵故道必評其今在某處其經營擘畫用<lb/>
　　　　意頗深他如辨荆門之浮橋引水經注以證<lb/>
　　　　荆州記之誤陳倉之馬鳴閣引蜀志以糾寰<lb/>
<pb n="KR2c0005_WYG_000-2b"/>
　　　　宇記之誤斜谷之遮要引興元記以補裴松<lb/>
　　　　之注之缺諸葛亮之築樂城引通鑑以辨華<lb/>
　　　　陽國志寰宇記之異同於地理亦頗精核又<lb/>
　　　　所載羅尚之抗李雄張羅之據犍為亦較晉<lb/>
　　　　書載記及十六國春秋為詳皆足禆史乗之<lb/>
　　　　考證唯所論蜀之地勢可以北取中原引漢<lb/>
　　　　髙祖為證則與李舜臣江東十鑑同意姑以<lb/>
　　　　勵恢復之氣耳諸葛亮所不能為而謂後人<lb/>
<pb n="KR2c0005_WYG_000-3a"/>
　　　　能之乎末二卷叙西南夷始末其載犍為郡<lb/>
　　　　之置始於漢代不知唐之莊琰播郎等州即<lb/>
　　　　其故地又所載南詔始末謂驃信敗於韋臯<lb/>
　　　　而南蠻始衰不知實敗於高駢而蠻乃不振<lb/>
　　　　所記未免稍略然其時方慮内訌無暇外攘<lb/>
　　　　著書之志主於捍拒秦隴之師振控巴渝之<lb/>
　　　　險其他邊徼之事固在所略亦其時勢為之<lb/>
　　　　矣乾隆四十六年十月恭校上<lb/>
<pb n="KR2c0005_WYG_000-3b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2c0005_WYG_000-4a"/>
蜀鑑序<lb/>
宋端平中昭武李文子嘗仕于蜀蒐擇史傳自秦取南<lb/>
鄭至宋平孟昶上下千二百年事之繫乎蜀者為書拾<lb/>
卷凡一統之離合地勢之險易賢才之衆寡攻守之得<lb/>
失與夫忠順致福之基逆亂取禍之原莫不畢舉而詳<lb/>
之名曰蜀鑑殿下受封兹土既篤志二帝三王之典以<lb/>
明道立徳復縱觀史䇿攷論臧否以為勸戒暇日覽是<lb/>
書而有取焉俾臣序之將重鋟而傳於世臣惟流峙不<lb/>
<pb n="KR2c0005_WYG_000-4b"/>
易者山川之形也變遷靡常者古今之事也形勢得之<lb/>
而後固事變得之而後安君不得之則無以守其國臣<lb/>
不得之則無以守其身者萬世當行之道也蜀之形勢<lb/>
天下之險莫先焉然惟有道者處之行仁義之政盡忠<lb/>
順之禮惟持人心之具膠結而不可解範防外患之方<lb/>
鞏固而不可陵則山若為之益髙江若為之彌深闗門<lb/>
不加譏呵而衆庶樂業福祥自至茍不循道上無以得<lb/>
乎君下無以冝乎民而欲恃江山以為守其果足恃乎<lb/>
<pb n="KR2c0005_WYG_000-5a"/>
是非成敗之已然者槩可見於此書矣恭惟殿下之國<lb/>
甫五載寛大仁厚之政洽乎夷蠻忠孝慎恭之徳聞於<lb/>
四方不怒而羣臣知恥不殺而萬民畏威固已超乎千<lb/>
載之表尚何俟此書以為鑑抑書之意亦何俟臣之言<lb/>
而後明哉然聖智之慮不止於善一身安一時而必欲<lb/>
埀法子孫黎民以傳示後世夫後世至逺也子孫黎民<lb/>
至衆也欲至逺與至衆者皆若殿下之心以保邦家於<lb/>
無窮則示之以往古之鑑非過也而臣承命而有言焉<lb/>
<pb n="KR2c0005_WYG_000-5b"/>
雖自知其過而亦不敢辭也漢中府學教授方孝孺譔<lb/>
</p>
<p>
</p>
  </div>
</body>
</text>
</TEI>
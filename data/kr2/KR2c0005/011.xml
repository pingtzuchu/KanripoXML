<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0005_WYG_011-1a"/>
　天險不可升也地險山川邱陵也王公設險以守其<lb/>
　國險之時用大矣哉<hi>易坎卦</hi>
　　髙不可升者天之險也山川丘陵地之險也王公<lb/>
　　君人者觀坎之象知險之不可陵也故設為城郭<lb/>
　　溝池之險以守其國保其民人是有用險之時其<lb/>
　　用甚大故贊其大矣哉山河城池設險之大端也<lb/>
　　若夫尊卑之辨貴賤之分明等威異物采凡以杜<lb/>
　　絶陵僭限隔上下者皆體險之用也<hi>伊川易傳</hi>
<pb n="KR2c0005_WYG_011-1b"/>
　　天非險也而人不可升者豈天之大險歟地非險<lb/>
　　也而山川丘陵豈地之大險歟天地之大尚未離<lb/>
　　乎坎險之道是以王公内則治教政刑外則城郭<lb/>
　　溝池皆所以象天地之險以守其國也故彖又曰<lb/>
　　險之時用大矣哉盖人知用險於小而不知險有<lb/>
　　大人之事孟子所謂王請大之者是亦孔子大矣<lb/>
　　哉之意也<hi>白雲郭氏易説</hi>
　孟子曰天時不如地利地利不如人和三里之城七<lb/>
<pb n="KR2c0005_WYG_011-2a"/>
　　里之郭環而攻之而不勝夫環而攻之必有得天<lb/>
　　時者矣然而不勝者是天時不如地利也城非不<lb/>
　　髙也池非不深也兵革非不堅利也米粟非不多<lb/>
　　也委而去之是地利不如人和也故曰域民不以<lb/>
　　封疆之界固國不以山谿之險威天下不以兵革<lb/>
　　之利得道者多助失道者寡助寡助之至親戚畔<lb/>
　　之多助之至天下順之以天下之所順攻親戚之<lb/>
　　所畔故君子有不戰戰必勝矣<hi>孟子</hi>
<pb n="KR2c0005_WYG_011-2b"/>
　魏武侯浮西河而下中流顧謂吴起曰美哉山河之<lb/>
　　固此魏國之寶也對曰在徳不在險昔三苗氏左<lb/>
　　洞庭右彭蠡徳義不修禹滅之夏桀之居左河濟<lb/>
　　右泰華伊闕在其南羊腸在其北脩政不仁湯放<lb/>
　　之商紂之國左孟門右太行常山在其北大河經<lb/>
　　其南脩政不徳武王殺之由此觀之在徳不在險<lb/>
　　若君不脩徳舟中之人皆敵國也武侯曰善<hi>通鑑周紀</hi>
<pb n="KR2c0005_WYG_011-3a"/>
　　余與資中士友郭允蹈居仁既為蜀鑑一編使凡<lb/>
　　仕蜀者知古今成敗興衰治亂之蹟以為龜鑑其<lb/>
　　事備矣復取大易習坎設險之義與孟軻氏天時<lb/>
　　地利人和之説吴起在徳不在險之對以附諸編<lb/>
　　末盖山川有自然之險而仁義不足以維持之則險<lb/>
　　非其險矣夫乾天下之至徤也徳行恒易以知險夫<lb/>
　　坤天下之至順也徳行恒簡以知阻易簡之中險阻<lb/>
　　伏焉易簡者何仁義是也故至仁有不仁至義有不<lb/>
<pb n="KR2c0005_WYG_011-3b"/>
　　義夫能以仁義治其國者國必昌不能以仁義治<lb/>
　　其國者國必亡是道也推之以保四海可也豈特<lb/>
　　區區一隅之蜀哉荀卿子曰齊之技擊不可以遇<lb/>
　　魏之武卒魏之武卒不可以遇秦之鋭士秦之鋭<lb/>
　　士不可以當威文之節制威文之節制不可以敵<lb/>
　　湯武之仁義真知言哉<lb/>
　　嘉熈丁酉重五日文子謹跋<lb/>
　　昔蕭何入秦丞相府獨收秦圖書備知天下扼塞户<lb/>
<pb n="KR2c0005_WYG_011-4a"/>
　　口多少强弱處乃用以相漢益信周官訓方刑方<lb/>
　　等官之設其意為有在矣余向師江陵郭湛溪仕<lb/>
　　蜀而出遂為江陵寓公毎語余以蜀事而不知其<lb/>
　　著此書也後十餘年蜀道洶洶余自邇列出鎮長<lb/>
　　沙名為託裏而其子渉出示此書於是湛溪即世<lb/>
　　亦幾十牟矣嗟乎揚雄既沒而法言乃行今蜀事<lb/>
　　如許此書之出豈不足為經理恢拓者之助乎<lb/>
　　淳祐五年八月十二日古郢别<hi>闕</hi>
</p>
<p>
</p>
  </div>
</body>
</text>
</TEI>
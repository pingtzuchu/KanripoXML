<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀鑑卷七</head> <lb/>
    <p>
<pb n="KR2c0005_WYG_007-1a"/>
欽定四庫全書<lb/>
　蜀鑑卷七<lb/>
　　　　　　　　　　　　宋　郭允蹈　撰<lb/>
　　唐明皇幸蜀<lb/>
唐𤣥宗天寶十五載帝出奔蜀<lb/>
　安禄山反哥舒翰敗績賊遂入關楊國忠首倡幸蜀<lb/>
　之策上然之乃御勤政樓下制云欲親征聞者皆莫之信<lb/>
　既夕命陳𤣥禮整比六軍厚賜錢帛選閑廏馬九百<lb/>
<pb n="KR2c0005_WYG_007-1b"/>
　餘疋黎明上獨與貴妃姊妹皇子妃主皇孫楊國忠<lb/>
　韋見素魏方進陳𤣥禮及親近宦官宫人出延秋門<lb/>
　妃主皇孫之在外者皆委之而去<lb/>
次于馬嵬楊國忠及貴妃楊氏伏誅<lb/>
帝發馬嵬留太子東討賊<lb/>
　馬嵬驛在興平二十二里<lb/>
帝至扶風<lb/>
　上至扶風士卒流言不遜㑹成都貢春綿十餘萬疋<lb/>
<pb n="KR2c0005_WYG_007-2a"/>
　至上命陳之於庭召將士諭之曰朕衰老託任非人<lb/>
　卿等從朕倉卒不得别父母妻子逺渉至此勞苦至<lb/>
　矣朕甚愧之蜀路阻長郡縣褊小人馬衆多或不能<lb/>
　供今聽卿等各還家朕獨與子孫中宫前行入蜀亦<lb/>
　自足逹衆皆哭曰臣等以死從陛下不敢有二扶風<lb/>
　改為鳯翔郡<lb/>
帝至散關<lb/>
　分扈從將士為六軍使頴王璬先行詣劎南壽王瑁<lb/>
<pb n="KR2c0005_WYG_007-2b"/>
　等分將六軍以次之<lb/>
帝至河池郡<lb/>
　劎南節度使崔圓奉表迎車駕具陳蜀土豐稔<lb/>
帝至普安房琯謁見以琯同平章事<lb/>
　普安今隆慶府<lb/>
太子即位於靈武上皇至成都<lb/>
　江淮奏請貢獻之蜀之靈武者皆自襄陽取上津路<lb/>
　抵扶風<lb/>
<pb n="KR2c0005_WYG_007-3a"/>
至徳二載上遣太子太師韋見素入蜀奉迎上皇<lb/>
冬十月上皇發蜀郡<lb/>
上皇至鳯翔<lb/>
上皇命悉以甲兵輸郡庫上發精騎三千奉迎<lb/>
十二月丙午上皇至咸陽<lb/>
　論曰蜀蕞爾一隅耳漢髙帝以布衣特起項羽王之<lb/>
　漢中焚絶棧道示無還意矣徘徊南鄭鬰鬰不欲乆<lb/>
　居明皇以英武之姿廼沉溺宴安召禍致冦不復堅<lb/>
<pb n="KR2c0005_WYG_007-3b"/>
　守京師狼狽奔蜀使非李郭諸人輔肅宗以歸關中<lb/>
　唐之宗社亦岌岌矣哉厥後徳宗至興元而遽反中<lb/>
　和之駕留蜀者三年朱温遂以簒唐唐人謂神堯以<lb/>
　一旅取天下而後世不能以天下取河北夫豈知河<lb/>
　北之失又基於明皇之棄京師而走蜀歟<lb/>
　　髙崇文討劉闢<lb/>
順宗永正元年劎南西川支度副使劉闢自為留後<lb/>
　節度使韋臯薨闢乆佐臯幕自為留後使諸將表求<lb/>
<pb n="KR2c0005_WYG_007-4a"/>
　節鉞朝廷不許以袁滋為西川節度使徴闢為給事<lb/>
　中闢不受徴阻兵自守袁滋畏其强不敢進上怒貶<lb/>
　滋吉州刺史以闢為西川節度副使知節度事憲宗<lb/>
　以初嗣位未能討也諫議大夫韋丹上䟽以為釋闢<lb/>
　不誅則朝廷可以指臂而使者惟兩京耳此外誰不<lb/>
　為叛上善其言以丹為東川節度使闢既得旌節志<lb/>
　益驕求兼領三山上不許<lb/>
劉闢圍東川節度使李康於梓州<lb/>
<pb n="KR2c0005_WYG_007-4b"/>
憲宗元和元年以神䇿軍使髙崇文將前軍兵馬李元<lb/>
奕將次軍山南西道節度使嚴礪討闢髙崇文出斜谷<lb/>
李元奕出駱谷<lb/>
　上欲討闢而重於用兵公卿議者亦以為蜀險固難<lb/>
　取杜黄裳獨曰闢狂戅書生取之如拾芥耳臣知神<lb/>
　䇿軍將髙崇文勇略可用願陛下專以軍事委之勿<lb/>
　置監軍闢必可擒廼命髙崇文將五千李元奕將二<lb/>
　千與嚴礪同討闢髙崇文屯長武城練卒五千常如<lb/>
<pb n="KR2c0005_WYG_007-5a"/>
　㓂至卯時受詔辰時即行器械糗糧一無所闕崇文<lb/>
　軍至興元軍士有折人筋者崇文斬之以狥<lb/>
劉闢陷梓州執李康嚴礪㧞劒州斬其刺史文徳昭<lb/>
　闢據劒閣以抗王師<lb/>
髙崇文入屯梓州斬李康以崇文為東川節度使<lb/>
　崇文引兵自閬州趨梓州闢歸李康於崇文以求自<lb/>
　雪崇文以康敗軍失守斬之嚴礪奏克梓州制削奪<lb/>
　闢官爵韋丹至漢中表言崇文客軍逺鬬無所資若<lb/>
<pb n="KR2c0005_WYG_007-5b"/>
　與梓州綴其士心必能有功以崇文為東川節度使<lb/>
劉闢城鹿頭關髙崇文擊敗之又破闢於漢州嚴礪將<lb/>
嚴秦破闢衆萬餘人於石碑谷<lb/>
　闢城鹿頭關連八栅屯兵萬餘人以拒崇文崇文擊<lb/>
　敗之闢置栅於關東萬勝堆崇文遣將髙霞寓攻奪<lb/>
　之崇文又破闢於徳陽又破之於漢州嚴秦破闢衆<lb/>
　萬餘人於綿州石碑谷　鹿頭關在漢州徳陽縣萬<lb/>
　勝堆未詳<lb/>
<pb n="KR2c0005_WYG_007-6a"/>
髙崇文破劉闢衆萬人於𤣥武<lb/>
　詔凡西川繼援之兵悉取崇文處分　𤣥武今潼川<lb/>
　府中江縣<lb/>
髙崇文又敗劉闢於鹿頭關嚴秦敗劉闢之衆於神泉<lb/>
　於是闢綿江栅將李文恱鹿頭守將仇良輔皆以城<lb/>
　降於崇文士卒降者萬計<lb/>
髙崇文克成都擒闢檻送京師伏誅<lb/>
　崇文直指成都克之劉闢西奔吐蕃崇文使髙霞寓<lb/>
<pb n="KR2c0005_WYG_007-6b"/>
　等追之及於羊灌田闢赴江不死擒之盧文若先殺<lb/>
　妻子乃繫石自沉檻送京師斬之<lb/>
以髙崇文為西川節度使嚴礪為東川節度使<lb/>
　杜黄裳建議征蜀及指授髙崇文方略皆合事宜於<lb/>
　是始用兵討蜀以至威行兩河皆黄裳啓之也<lb/>
　論曰河北連衡屢拒朝命地險勢强誠未易支也區<lb/>
　區之蜀豈得與之為比唐都關中蜀近在户限之外<lb/>
　徒以貞元姑息吐蕃陸梁韋臯得以乆任者二十餘<lb/>
<pb n="KR2c0005_WYG_007-7a"/>
　年劉闢一狂生遽欲踵臯之轍自為留後此而不討<lb/>
　何以為國憲宗任杜黄裳為相天誅一加而威行兩<lb/>
　河偉哉<lb/>
　　唐僖宗幸蜀<lb/>
唐僖宗廣明元年黄巢入長安上走興元<lb/>
　黄巢趨長安既入城田令孜帥神䇿兵五百奉帝自<lb/>
　金光門出惟福穆澤壽四王及妃嬪數人從行百官<lb/>
　皆莫之知晡時賊前鋒入長安金吾將軍張直方帥<lb/>
<pb n="KR2c0005_WYG_007-7b"/>
　文武數十人迎於覇上上趨駱谷鳯翔節度使鄭畋<lb/>
　謁於道次請留鳯翔上曰朕不欲密邇巨冦且幸興<lb/>
　元徴兵以圖救復卿可紏合鄰道勉建大勲上至壻<lb/>
　水詔陳敬瑄諭以京城不守且幸興元若賊勢猶盛<lb/>
　將幸成都宜豫為備擬<lb/>
帝至興元詔諸道出兵收復京師<lb/>
中和元年春正月發興元至成都<lb/>
　陳敬瑄迎謁於鹿頭關至綿州東川節度使楊師立<lb/>
<pb n="KR2c0005_WYG_007-8a"/>
　謁見鄭畋遣其子凝績詣行在凝績追及上於漢州<lb/>
　車駕至成都館於府舍<lb/>
鄭畋傳檄天下合兵討賊<lb/>
　時天子在蜀詔令不通天下謂朝廷不能復振及得<lb/>
　畋檄爭發兵應之<lb/>
西川黄頭軍作亂討平之<lb/>
　黄頭軍使郭琪帥所部作亂命諸軍擊之琪夜突圍<lb/>
　出奔廣陵<lb/>
<pb n="KR2c0005_WYG_007-8b"/>
殺左拾遺孟昭圖<lb/>
　田令孜用事昭圖上言曰天下者髙祖太宗之天下<lb/>
　非北司之天下天子者四海九州之天子非北司之<lb/>
　天子北司未必盡可信南司未必盡無用䟽入令孜<lb/>
　屏不奏矯詔貶昭圖嘉州司户遣人沉於蟇頥津聞<lb/>
　者氣塞而莫敢言　蟇頥津在眉州眉山縣<lb/>
中和二年卭州牙官阡能作亂押牙髙仁厚討平之<lb/>
　陳敬瑄鎮西川多遣人歴縣鎮詗事謂之尋事多所<lb/>
<pb n="KR2c0005_WYG_007-9a"/>
　求取有二人過資陽鎮獨無所求鎮將謝𢎞讓邀之<lb/>
　不至自疑有罪夜亡入羣盜中而實無罪也捕盜使<lb/>
　楊遷誘而執之以求功敬瑄不之問釘於西城煎油<lb/>
　潑之備極慘酷卭州牙官阡能因公事違期亡命遷<lb/>
　復誘之能方出首聞𢎞讓之寃發憤為盜踰月衆至<lb/>
　萬人州縣不能制敬瑄遣楊行遷將兵數千人討之<lb/>
　官軍與戰不利恐獲罪多執村民為俘日數十百人<lb/>
　敬瑄不問悉斬之其中亦有老弱婦人或問之皆曰<lb/>
<pb n="KR2c0005_WYG_007-9b"/>
　我方治田績麻官軍忽入村繫虜以來竟不知何罪<lb/>
　蜀人羅渾擎句胡僧羅夫子韓求皆聚衆以應之阡<lb/>
　能入蜀州境陳敬瑄以押牙髙仁厚為都招討指揮<lb/>
　使徃伐之未發前一日執阡能之諜者仁厚温言問<lb/>
　之皆曰某村民阡能囚某父母妻子而曰汝詗事得<lb/>
　實則免汝家不然皆死某非願爾也仁厚曰誠如是<lb/>
　我何忍殺汝汝歸但語阡能云髙尚書來日發所將<lb/>
　止五百人無多兵也然我活汝一家汝為我潜語寨<lb/>
<pb n="KR2c0005_WYG_007-10a"/>
　中人云僕射閔汝曹皆良人為賊所制使尚書求汝<lb/>
　汝若投兵迎降當書汝背為歸順字遣汝復舊業所<lb/>
　欲誅者阡能等五人耳諜曰此皆百姓心上事尚書<lb/>
　盡知而赦之其誰不聽命遂遣之明日引兵發至雙<lb/>
　流周視槧柵怒曰重復牢密如此宜其可以安眠飽<lb/>
　食養冦邀功將斬之監軍力救僅免命悉平槧栅賊<lb/>
　伏兵千人於野橋箐以邀官軍仁厚詗知之引兵圍<lb/>
　之下令勿殺遣人釋戎服入賊中告諭賊大喜争棄<lb/>
<pb n="KR2c0005_WYG_007-10b"/>
　甲兵請降仁厚悉撫諭之書其背使歸寨中餘衆爭出<lb/>
　降渾擎走其衆執之以來仁厚謂降者始欲即遣汝<lb/>
　歸為前諸寨未知吾心或有憂疑藉汝曹為我前行<lb/>
　過諸寨示以背字告喻之乃取渾擎旂倒繫之每五<lb/>
　十人授以一旂使前走曰羅渾擎已擒大軍行至汝<lb/>
　曹速如我出降立得為良人無事矣至穿口新津<lb/>
　延貢寨中皆争出降執句胡僧斬韓求羅夫子奔阡<lb/>
　能寨與之謀悉衆决戰未定執旂先驅者至能欲出<lb/>
<pb n="KR2c0005_WYG_007-11a"/>
　兵衆皆不應明旦諸寨呼譟爭出羅夫子自剄衆挈<lb/>
　其首縛阡能驅之前迎官軍見仁厚擁馬首大呼泣<lb/>
　拜曰百姓負寃日乆無所控訴諜者還百姓引領度<lb/>
　頃刻如朞年今遇尚書如出九泉睹白日已死而復<lb/>
　生矣賊寨在他所者分遣諸將徃降之仁厚出軍凡<lb/>
　六日五賊悉平敬瑄梟二首於市釘阡能羅渾擎句<lb/>
　胡僧而咼之阡能孔目官張榮屢舉進士不中第歸<lb/>
　於能為之謀主仁厚送府釘於馬市自餘不戮一人<lb/>
<pb n="KR2c0005_WYG_007-11b"/>
　敬瑄榜卭州賊黨皆釋不問未㡬卭州刺史申捕獲<lb/>
　阡能叔父行全家請凖法敬瑄以聞孔目官唐溪對<lb/>
　曰公已榜勿問而刺史復捕之此必有故今若殺之<lb/>
　豈非使明公失大信竊恐阡能之黨紛紛復起矣敬<lb/>
　瑄從之因問其故果行全有良田刺史欲買之不與<lb/>
　故陷之耳敬瑄召刺史將按之刺史以憂死他日行<lb/>
　全密餉溪金百兩溪怒曰此乃太師仁明何預吾事<lb/>
　汝乃懐禍相餉乎還其金斥逐使去<lb/>
<pb n="KR2c0005_WYG_007-12a"/>
　胡氏曰唐溪明足以昭姦智足以守信亷足以提身<lb/>
　若使處敬瑄之位阡能韓秀昇楊師立之禍無自起<lb/>
　矣由是觀之自古衰世人才之易地者豈特一唐溪<lb/>
　哉經世之人所以汲汲於求賢惟恐不聞良有以也<lb/>
涪州刺史韓秀昇反髙仁厚討平之<lb/>
　涪州刺史韓秀昇等聚衆冦江淮貢賦斷絶雲安淯<lb/>
　井路不通乏鹽敬瑄乃奏以髙仁厚為行軍司馬將<lb/>
　兵三千以討平之　雲安今𨽻䕫州淯井今長寧軍<lb/>
<pb n="KR2c0005_WYG_007-12b"/>
中和四年東川節度使楊師立舉兵反詔以髙仁厚為<lb/>
留後將兵討平之以仁厚為東川節度使<lb/>
　髙仁厚之討韓秀昇也陳敬瑄語之曰成功而還當<lb/>
　以東川相賞師立聞之怒舉兵反詔仁厚討之仁厚<lb/>
　屯徳陽師立遣其將鄭君雄據鹿頭以拒之堅壁不<lb/>
　出仁厚列寨圍之夜二鼔君雄等出勁兵掩擊城北<lb/>
　副使寨楊茂言不能禦帥衆走諸寨聞之皆走茂言<lb/>
　走至張杷追及之詰旦仁厚斬以狥仁厚圍梓州久<lb/>
<pb n="KR2c0005_WYG_007-13a"/>
　不下乃為書射城中遺其將士曰仁厚不忍城中玉<lb/>
　石俱焚為諸君緩師十日使諸君自成其功數日鄭君<lb/>
　雄斬師立出䧏詔以仁厚為東川節度使　張杷在<lb/>
　潼川府<lb/>
光啟元年車駕發成都三月至京師<lb/>
光啟二年陳敬瑄殺東川節度使髙仁厚<lb/>
　敬瑄疑仁厚欲去之㑹遂州刺史鄭君立起兵陷成<lb/>
　都敬瑄遣其將李順之逆戰君立敗死敬瑄又發維<lb/>
<pb n="KR2c0005_WYG_007-13b"/>
　茂羗軍擊仁厚殺之　司馬公考異云張<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>耆舊傳<lb/>
　不言仁厚所終惟數敬瑄六錯云太師殺髙仁厚一<lb/>
　錯髙僕射權謀智勇累有大功於太師又極忠孝若在<lb/>
　王司徒不過梓潼司徒謂王建也<lb/>
　論曰僖宗之幸蜀歴三年之乆而叛者亦三起非一<lb/>
　髙仁厚為之掃平則雖區區之蜀不容以一朝居也<lb/>
　愚觀仁厚忠誠智略雖古名將何以加諸嗚呼世運<lb/>
　雖衰而天之生才也未嘗乏當僖宗之時有鄭畋以<lb/>
<pb n="KR2c0005_WYG_007-14a"/>
　為相有仁厚以為將使二子得伸其志而敬瑄令孜<lb/>
　不遂其姦則唐宗未至於不可支也觀仁厚之平阡<lb/>
　能等吐露心腹於蚩蚩之氓而至於不戮一人亦可<lb/>
　謂忠厚之至矣議者謂蜀民喜亂不為過乎彼唐溪<lb/>
　卭州一孔目官耳其明智與廉為後世君子之所樂<lb/>
　道而髙仁厚之忠厚卓卓如此宋景文公乃略其事<lb/>
　謂其不可與事天子惜夫<lb/>
　　王建據蜀<lb/>
<pb n="KR2c0005_WYG_007-14b"/>
唐僖宗光啟三年利州刺史王建襲據閬州<lb/>
　山南節度使楊守亮忌王建驍勇屢召之建懼不徃<lb/>
　周庠說建曰唐祚將終立大功者非公而誰然葭萌<lb/>
　四戰之地難以乆安閬州地僻人富刺史楊茂實不<lb/>
　修職貢若表其罪興兵討之可一戰而擒也建從之<lb/>
　召募溪洞酋豪有衆八千沿嘉陵江而下襲閬州逐<lb/>
　茂實自稱防禦使軍勢益盛<lb/>
王建攻成都不克退保漢州<lb/>
<pb n="KR2c0005_WYG_007-15a"/>
　西川陳敬瑄懼王建與東川顧彦朗合謀圖已田令<lb/>
　孜曰建吾子也今折簡召之可致麾下遣使召之建<lb/>
　大喜帥精騎至鹿頭闗敬瑄悔遣人止之建怒破闗<lb/>
　而進敗漢州刺史張頊於綿遂㧞漢州進軍學射山<lb/>
　又敗西川將句維立於蠶此又㧞徳陽顧彦朗以其<lb/>
　弟彦暉為漢州刺史發兵助建急攻成都三日不克<lb/>
　而退還屯漢州　學射山在成都蠶此屬新繁縣<lb/>
文徳元年王建攻彭山陳敬瑄救之而去<lb/>
<pb n="KR2c0005_WYG_007-15b"/>
以韋昭度為西川節度使兼兩川招撫使<lb/>
　王建表請討陳敬瑄以贖罪因求卭州顧彦朗亦請<lb/>
　赦建罪移敬瑄他鎮以靖兩川上素惡田令孜憤藩<lb/>
　鎮䟦扈㑹得彦朗建表以令孜所恃者敬瑄耳以韋<lb/>
　昭度鎮西川楊守亮副之王建軍新都綿竹土豪何<lb/>
　義陽安仁費師懃等擁兵自保皆附於建<lb/>
以王建為永平軍節度使治卭州<lb/>
　割卭蜀黎雅置永平軍以建為節度使削奪陳敬瑄<lb/>
<pb n="KR2c0005_WYG_007-16a"/>
　官爵<lb/>
昭宗大順元年王建攻卭州㧞之<lb/>
　簡資嘉戎四州皆降又取蜀州<lb/>
大順二年詔顧彦朗王建罷兵王建逐韋昭度還攻成都<lb/>
　周庠勸建請韋公還朝獨攻成都克而有之建從之<lb/>
　臠其親吏昭度大懼以印節授建即日東還建送之<lb/>
　出劒門即以兵守之不復内東軍急攻成都環城烽<lb/>
　塹亘五十里<lb/>
<pb n="KR2c0005_WYG_007-16b"/>
王建克成都自稱西川留後以王建為西川節度使<lb/>
　田令孜以印節詣建陳敬瑄開門納之建遂自稱成<lb/>
　都留後徙敬瑄居新津以縣租賦給之<lb/>
景福元年王建圍彭州<lb/>
　陳敬瑄以其將楊晟守彭州王建圍彭州踰年乆不<lb/>
　下民皆竄匿山谷諸寨日出俘掠有軍士王先成者<lb/>
　新津人本書生也世亂為兵度諸將惟王宗侃最賢<lb/>
　徃說之曰彭州本西川之廵屬也陳田以授楊晟使<lb/>
<pb n="KR2c0005_WYG_007-17a"/>
　拒朝命今陳田已平而晟猶據之州民皆知四川大<lb/>
　府而司徒其主也故大軍始至民皆入山谷以俟招<lb/>
　安今軍士掠之而司徒不恤彼將更思楊氏矣宗侃<lb/>
　惻然不覺屢移其狀前問之先成曰又有甚於此者<lb/>
　今諸寨旦出淘虜薄暮乃返曽無守備之意城中萬<lb/>
　一有智者為之畫䇿伏兵門内俟淘虜者稍逺便出<lb/>
　奮擊又於三面城下各出耀兵諸寨咸自備禦無暇<lb/>
　相救能無敗乎宗侃矍然曰此誠有之將若之何先<lb/>
<pb n="KR2c0005_WYG_007-17b"/>
　成請條列為狀以白王建凡七條一乞招安山中百<lb/>
　姓二乞禁諸寨淘虜三乞置招安寨選部將謹幹者執<lb/>
　兵巡衞四乞招安之事願降帖付宗侃專掌五乞悉索所<lb/>
　虜彭州百姓集於營場有父子兄弟夫婦自相認者<lb/>
　即便送招安寨敢匿者斬六乞置九隴行縣於招安<lb/>
　寨中撫理百姓給牒入山招其親戚七乞彭土冝麻<lb/>
　民未入山多漚藏者冝令縣令曉諭各歸田里出而<lb/>
　鬻之以為資糧必漸復業建得之大喜即行之三日<lb/>
<pb n="KR2c0005_WYG_007-18a"/>
　民出山赴寨如歸市乆之見村落無抄暴稍辭縣令<lb/>
　復其故業月餘招安寨皆空<lb/>
　胡氏曰古人所以廣取士之路者為賢才難知恐其<lb/>
　遺也取之廣然後賢才不在下而皆在上則下受其<lb/>
　賜而亂無自起矣王茂先走卒也王建得之遂不用<lb/>
　兵而下一州然則人才之隠伏于塵土草茅可勝計<lb/>
　哉是冝表而用之俾盡見其所長而建不能冝所就<lb/>
　之狹劣也<lb/>
<pb n="KR2c0005_WYG_007-18b"/>
　論曰昔先正吕汲公之叙華陽國志也其言曰自先<lb/>
　漢至晉初踰四百嵗士女可書者四百人可謂衆矣<lb/>
　復自晉初至于周顯徳僅七百嵗而史所書無㡬人<lb/>
　忠魂義骨與逰塵野馬同没于邱原者多矣觀唐溪<lb/>
　卭州一孔目官王先成彭州一軍士而致堂胡氏拳<lb/>
　拳予而進之也如此蜀文才遺逸之久如汲公之言<lb/>
　真可惜也<lb/>
鳳翔節度使李茂真取興元楊守亮奔閬州<lb/>
<pb n="KR2c0005_WYG_007-19a"/>
　宦者楊復㳟奔興元與山南節度使楊守亮拒王命<lb/>
　茂真討之遂取興元守亮等奔閬州茂真表其子繼<lb/>
　密知興元府事遂有漢中之地<lb/>
王建遣兵擊楊守亮於閬州破之<lb/>
大順二年王建殺陳敬瑄田令孜<lb/>
　建請於朝不許遂殺之<lb/>
乾寧元年王建克彭州殺楊晟<lb/>
　建克彭州楊晟猶帥衆力戰刀子都虞侯王茂權斬<lb/>
<pb n="KR2c0005_WYG_007-19b"/>
　之獲其馬歩使安師建建欲使為將帥建泣謝曰誓<lb/>
　與楊司徒同生死不忍復戴日月再三諭之不從乃<lb/>
　殺之禮葬而祭之　晟今有廟在彭州後圃<lb/>
乾寧三年荆南將許存降於王建更名宗播<lb/>
　荆南節度使成汭遣存泝江畧地以存為萬州刺史<lb/>
　存遂降於建<lb/>
乾寧四年王建遣王宗侃攻渝州王宗阮攻瀘州取之<lb/>
　宗侃取渝州降刺史牟宗厚宗阮㧞瀘州斬刺今馬<lb/>
<pb n="KR2c0005_WYG_007-20a"/>
　敬儒峽路通<lb/>
王建遣華洪攻東川王宗謹敗鳳翔將李繼徽等於𤣥<lb/>
武<lb/>
　顧彦暉代其兄彦朗為節度使楊守亮嘗攻之求救<lb/>
　於王建建嘗遣華洪救彦暉因而執之彦暉覺其謀<lb/>
　至是彭州既平建乃謀東川　𤣥武今中江縣<lb/>
鳳翔將李繼昭救東川留偏將守劒門王宗播擊擒之<lb/>
王建自將攻東川克之顧彦暉自殺<lb/>
<pb n="KR2c0005_WYG_007-20b"/>
　以張琳守成都更華洪姓名曰王崇滌朝廷遣使和<lb/>
　解兩川遇建於張杷塞建指執旗者曰戰士之情不<lb/>
　可奪也建與彦暉五十餘戰遂圍梓州用蜀州刺史<lb/>
　周徳權䇿遣使諭以外無救援彦暉勢益孤知遂州<lb/>
　侯紹知合州王仁威鳳翔將李繼溥皆以援兵降於<lb/>
　王建建攻益急彦暉自殺城兵尚七萬人命王宗綰<lb/>
　分兵狥昌普等州以王宗滌為東川留後　彦暉兄<lb/>
　弟有廟在潼川府子城<lb/>
<pb n="KR2c0005_WYG_007-21a"/>
　論曰王建以盗賊之質乗陳敬瑄田令孜斗筲盜竊之<lb/>
　時遂假王命以逐元帥楊晟顧彦暉獨攖其鋒以死<lb/>
　拒之然晟葢敬瑄之黨而彦暉亦欲為建者非果忠<lb/>
　於唐也以區區之蜀連兵蹀血數年乃定其禍也惨<lb/>
　矣二州之人尸而祝之不亦異乎<lb/>
天復二年王建取利州<lb/>
　西川兵至利州李繼忠棄鎮奔鳳翔王建以王宗偉<lb/>
　守之<lb/>
<pb n="KR2c0005_WYG_007-21b"/>
王建取興元<lb/>
　西川軍至興元李繼密戍三泉以拒之王宗播遂破<lb/>
　金牛黑水西縣褒城西寨王宗綰破馬盤寨繼密戰<lb/>
　敗奔還漢中西川軍遂乗勝至城下王宗滌帥衆先<lb/>
　登遂克之繼密請降遷於成都得兵三萬騎五千詔<lb/>
　以王宗滌鎮之宗滌有勇略得衆心王建忌之遂殺<lb/>
　之以王宗賀權興元留後　三泉今大安軍金牛黑<lb/>
　水西縣褒城馬盤並在今興元府<lb/>
<pb n="KR2c0005_WYG_007-22a"/>
王建取洋州興州<lb/>
　李思敬以洋州降於建建攻㧞興州以王宗浩為興<lb/>
　州刺史<lb/>
天復三年王建出攻秦隴遣判官韋莊入貢<lb/>
　建亦修好於朱全忠全忠遣押牙王殷報聘殷言蜀<lb/>
　甲兵誠多但乏馬耳建作色曰當道江山險阻騎兵<lb/>
　無所施然馬亦不乏乃集諸州馬大閲於星宿山官<lb/>
　馬八千私馬四千部隊甚整殷嘆服建本騎將故得<lb/>
<pb n="KR2c0005_WYG_007-22b"/>
　蜀之後於文維黎茂州市邊馬十年之間遂及兹數<lb/>
進王建爵蜀王<lb/>
王建取䕫忠萬施四州屯軍䕫州<lb/>
　王宗本兵至䕫州刺史侯矩以城降宗本遂定䕫忠<lb/>
　萬施四州建復以矩為䕫州刺史更姓名曰王宗矩<lb/>
　蜀之議者以瞿唐蜀之險要乃棄歸峽屯軍䕫州<lb/>
　王建自光啟三年丁未據閬州反至天復三年癸亥<lb/>
　凡十七年然後取䕫門盡有蜀地<lb/>
<pb n="KR2c0005_WYG_007-23a"/>
天祐元年王建遣兵迎車駕<lb/>
　朱全忠刼上幸洛陽上遣間使以御札告難于王建<lb/>
　建遣王宗祐將兵㑹鳳翔至興平遇汴兵不得進建<lb/>
　始自用墨制除官<lb/>
五月趙匡凝攻䕫州不克<lb/>
　匡凝鎮荆南遣水軍上峽攻䕫州知渝州王宗阮擊<lb/>
　敗之萬州刺史張武作鐵絙絶江中流立栅於兩端<lb/>
　謂之鎖峽<lb/>
<pb n="KR2c0005_WYG_007-23b"/>
王建與鳳翔李茂貞連和合兵討朱全忠<lb/>
　馮涓言於建曰梁唐虎争勢不兩立若併而為一舉<lb/>
　兵得蜀雖諸葛復生不能敵矣鳳翔蜀之藩籬不若<lb/>
　與之和親無事則務農訓兵有事則觀釁而動可以<lb/>
　萬全建曰善乃與茂貞修好<lb/>
天祐二年王建取金州馮行襲復取之<lb/>
　行襲奏金州荒殘乞徙理均州從之後數年桑𢎞志<lb/>
　又克之<lb/>
<pb n="KR2c0005_WYG_007-24a"/>
天祐四年王建稱帝<lb/>
　　岐蜀交争<lb/>
蜀永平元年岐攻興元唐道襲擊禦之<lb/>
　梁以僣號唐已亡矣今係以蜀<lb/>
　岐王使劉知俊李繼崇將兵擊蜀王宗侃等與戰於<lb/>
　青泥嶺蜀兵大敗王宗浩奔興州道襲奔興元先是<lb/>
　王宗綰城西縣號安逺軍宗侃宗賀等收散兵卒保<lb/>
　之知俊繼崇追圍之衆議欲棄興元道襲曰無興元<lb/>
<pb n="KR2c0005_WYG_007-24b"/>
　則無安逺利州遂為敵境矣吾必以死守之王宗播<lb/>
　將兵救安逺軍壁於亷讓之間與唐道襲合擊岐兵<lb/>
　大破之於明珠曲明日又戰於鳬口斬其成州刺史<lb/>
　李彦琛　青泥嶺在沔州長舉縣西縣屬興元王建<lb/>
　置安逺軍亷讓二水名南齊梁州記范栢年因出謁<lb/>
　宋明帝言及廣州貪泉因謂曰卿州復有此否答曰<lb/>
　梁州惟有文川武鄉亷泉讓水曰卿宅何在曰在亷<lb/>
　讓間明珠曲未詳鳬口鳬谷水口也在今興元府亷<lb/>
<pb n="KR2c0005_WYG_007-25a"/>
　水縣<lb/>
蜀主自將擊岐兵大破之<lb/>
　蜀主如利州命彭君集破岐二寨王宗侃在安逺遣<lb/>
　人自中巴間行至泥溪見蜀主告急蜀主命王宗弼<lb/>
　救安逺宗弼及劉知俊戰於斜谷破之宗弼敗岐兵<lb/>
　於金牛㧞十六寨俘斬六千餘級王宗播敗岐兵於<lb/>
　黄牛川蜀主自利州如興元安逺軍望其旗王宗侃<lb/>
　等鼔譟而出與援軍夾攻岐兵大破之㧞二十一寨<lb/>
<pb n="KR2c0005_WYG_007-25b"/>
　岐兵解圍遁去　金牛屬大安軍黄牛川在南鄭縣<lb/>
　黄牛山下中巴在今巴州泥溪在利州西南今米倉<lb/>
　山間道也<lb/>
蜀永平二年王宗汾攻岐文州㧞之<lb/>
永平四年蜀攻岐階州破長城闗<lb/>
永平五年蜀遣兵攻岐克階成秦鳳州<lb/>
　蜀遣王宗播攻秦州王宗瑶攻鳳州王宗翰引兵出<lb/>
　青泥嶺克固鎮與秦州將郭守謙戰於泥陽川蜀兵<lb/>
<pb n="KR2c0005_WYG_007-26a"/>
　敗退保鹿臺山王宗綰等敗秦州兵於金沙谷乗勝<lb/>
　趨秦州王宗鐸克階州王宗綰克成州蜀軍至上染<lb/>
　坊秦州節度使李繼崇奉牌印迎降王宗綰自河池<lb/>
　兩當㑹王宗瑶攻鳳州克之　泥陽水北出泥谷上<lb/>
　染坊屬天水入<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>郊堡南<lb/>
通正元年蜀攻岐圍鳳翔<lb/>
　王宗綰舉軍出大散闗大破岐兵俘斬萬計遂取寳<lb/>
　雞王宗播等出故闗至隴州李繼岌棄隴州奔於蜀<lb/>
<pb n="KR2c0005_WYG_007-26b"/>
　軍蜀軍進攻隴州㑹大雪蜀主召軍還　故闗在隴<lb/>
　州隴安縣<lb/>
先天元年蜀主建殂太子宗衍立<lb/>
　　髙季昌攻蜀<lb/>
蜀王建永平四年荆南髙季昌攻䕫州不克<lb/>
　髙季昌以蜀䕫萬忠涪四州舊𨽻荆南興兵取之先<lb/>
　以水軍攻䕫州刺史王成先逆戰季昌縱火船焚蜀<lb/>
　浮橋招討副使張武舉鐵絙拒之船不得進㑹風反<lb/>
<pb n="KR2c0005_WYG_007-27a"/>
　荆南兵焚溺死者甚衆季昌乗戰艦䝉以牛革飛石<lb/>
　中之折其尾季昌易小舟以遁荆南兵大敗俘斬五<lb/>
　千級<lb/>
　　後唐取蜀<lb/>
後唐莊宗同光三年唐遣魏王繼岌及郭崇韜伐蜀李<lb/>
紹琛攻蜀威武城克之郭崇韜入散闗<lb/>
　紹琛攻蜀威武城指揮使唐彦思等降得城中糧二<lb/>
　十萬斛紹琛縱其敗兵萬餘人逸去因倍道趨鳳州<lb/>
<pb n="KR2c0005_WYG_007-27b"/>
　李嚴飛書以諭王承㨗李繼曮竭鳳翔蓄積以饋軍<lb/>
　不能充人情憂恐郭崇韜入散闗指其山曰吾軰進<lb/>
　無成功不得復還此矣今饋運將竭冝先取鳳州因<lb/>
　其糧乃倍道而進<lb/>
王承㨗以鳳興文扶四州降<lb/>
　得兵八千糧四十萬斛以承㨗攝武興節度使<lb/>
蜀主王衍東逰至利州遣王崇勲等將兵逆戰李紹琛<lb/>
等戰於三泉大破之<lb/>
<pb n="KR2c0005_WYG_007-28a"/>
　蜀主至利州遇威武敗卒始信唐兵之來乃以王崇<lb/>
　勲等為三招討將兵三萬人逆戰兵皆怨憤曰龍武<lb/>
　軍糧賜倍於他軍他軍安能禦敵紹琛等克興州與<lb/>
　戰三泉大敗之又得糧十五萬斛<lb/>
蜀主王衍西走斷桔柏津命王宗弼守利州<lb/>
　李紹琛趨利州魏王繼岌至興州宋光葆及諸城鎮<lb/>
　皆降<lb/>
　蜀武徳留後宋光葆以梓綿劒龍普五州王承肇以<lb/>
<pb n="KR2c0005_WYG_007-28b"/>
　洋蓬壁三州王崇威以梁開通渠麟五州階州刺史<lb/>
　王承岳以階州皆降其餘城鎮皆望風款附<lb/>
安重覇以秦隴降王承休自文扶歸成都<lb/>
　王承休與安重覇在秦隴謀掩擊唐軍重覇曰擊之<lb/>
　不勝則大事去矣蜀天下險固唐兵雖勇安能直度<lb/>
　劒門耶然公受國恩聞難不可不赴願與公俱西承<lb/>
　休以為然重覇請賂羗人買文扶州路以歸承休使<lb/>
　重覇將龍武軍及所募兵萬二千人以從將行州人<lb/>
<pb n="KR2c0005_WYG_007-29a"/>
　餞於城外承休上道重覇拜於馬前曰國家竭力以<lb/>
　得秦隴若從開府還朝誰當守之開府行矣重覇請<lb/>
　為公留守承休無如之何遂與招討副使王宗汭自<lb/>
　文扶西南還蜀其地皆不毛羗人抄之且戰且行士<lb/>
　卒凍餒北至茂州餘衆二千而已重覇遂以秦隴来<lb/>
　降　寰宇記廢扶州在文州曲水縣今為鎮文州西<lb/>
　至扶州鎮審界一百三十五里舊屬隴西道松州都<lb/>
　督松州北至扶州三百里至吐蕃界五十五里南至<lb/>
<pb n="KR2c0005_WYG_007-29b"/>
　茂州三百里<lb/>
髙季興將水軍上峽取施州尋遁去䕫忠萬三州遣使<lb/>
詣魏王繼岌降<lb/>
　唐之伐蜀也亦命髙季興充招討使季興常欲取三<lb/>
　峽畏峽路招討使張武威名至是乗唐兵勢自將水<lb/>
　軍上峽取施州張武以鐵鏁斷江路季興遣勇士乗<lb/>
　舟砍之㑹風大起舟絓於鎖不能進退矢石交下壊<lb/>
　其戰艦季興輕舟遁去既而聞北路陷敗䕫忠萬三<lb/>
<pb n="KR2c0005_WYG_007-30a"/>
　州遣使詣魏王降<lb/>
同光三年李紹琛入利州修桔柏浮梁<lb/>
魏王繼岌至劒州<lb/>
　蜀武信節度使王宗壽以遂合渝瀘昌五州降<lb/>
李紹琛至綿州浮馬渡江入鹿頭闗進至漢州<lb/>
　紹琛進至綿州倉庫民居已為蜀兵所燔又斷綿江<lb/>
　浮梁無舟楫可渡紹琛謂李嚴曰吾懸軍深入利在<lb/>
　速戰乗蜀人破膽之時但得百騎過鹿頭闗彼且迎<lb/>
<pb n="KR2c0005_WYG_007-30b"/>
　降不暇若俟修繕橋梁必留數日或教王衍堅閉近<lb/>
　闗折吾兵勢儻延旬浹則勝負未可知矣乃與嚴乗<lb/>
　馬浮渡江從兵得濟者僅千人溺死者六千餘人遂<lb/>
　入鹿頭闗進據漢州<lb/>
王宗弼差使勞軍且輸降款<lb/>
魏王繼岌郭崇韜李紹琛李嚴等至成都蜀主王衍出<lb/>
降<lb/>
　自出師至克蜀凡七十日王宗弼王承休伏誅莊宗<lb/>
<pb n="KR2c0005_WYG_007-31a"/>
　聞破蜀遣宦官向延嗣還上蜀簿得兵三十萬馬九<lb/>
　千五百匹兵器七百萬糧二百五十三萬石錢一百<lb/>
　九十二萬緡金銀二十二兩珠玉犀象二萬文錦綾<lb/>
　羅五十萬疋莊宗曰人言蜀天下之富國也所得止<lb/>
　於此耶延嗣因言蜀之寶貨皆入崇韜家<lb/>
　王建自光啟三年丁未入閬州至唐同光三年乙酉<lb/>
　蜀滅凡三十九年<lb/>
　<lb/>
<pb n="KR2c0005_WYG_007-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀鑑卷七<lb/>
</p>
<p>
</p>
  </div>
</body>
</text>
</TEI>
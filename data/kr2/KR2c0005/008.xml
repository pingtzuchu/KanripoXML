<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀鑑卷八</head> <lb/>
    <p>
<pb n="KR2c0005_WYG_008-1a"/>
欽定四庫全書<lb/>
　蜀鑑卷八<lb/>
　　　　　　　　　　　　宋　郭允蹈　撰<lb/>
　　孟知祥董璋連兵拒命<lb/>
後唐莊宗同光三年以孟知祥為西川節度使董璋為<lb/>
東川節度使<lb/>
　郭崇韜之伐蜀也以孟知祥有薦引舊恩將行言於<lb/>
　上曰知祥信厚有謀可為西川帥崇韜素與董璋善<lb/>
<pb n="KR2c0005_WYG_008-1b"/>
　蜀平崇韜薦為東川節度使詔以孟知祥為西川節<lb/>
　度使<lb/>
紹琛反於蜀魏王繼岌使工部尚書任圜討平之孟知<lb/>
祥討定餘冦<lb/>
　平蜀之役紹琛功為多董璋位居下帥東川紹琛不<lb/>
　能平㑹郭崇韜誅紹琛謂董璋曰欲復呫囁誰門耶<lb/>
　璋懼謝罪魏王繼岌至武連遇敕使諭以令董璋將<lb/>
　兵誅朱令徳紹琛以不見委大驚俄而璋過不謁紹<lb/>
<pb n="KR2c0005_WYG_008-2a"/>
　琛怒自劒州擁兵西還自稱西川節度使詔以任圜<lb/>
　討之董璋將兵二萬㑹任圜討紹琛至漢州紹琛逆<lb/>
　戰張礪請以羸兵誘之圜從之紹琛大敗閉城不出<lb/>
　漢州無城槧樹木為柵圜攻焚之紹琛戰敗奔綿竹<lb/>
　追擒之蜀中羣盜猶未息知祥擇亷吏使治州縣與<lb/>
　民更始遣趙廷隠將兵分討羣盜悉誅之<lb/>
天成三年遣李仁矩如兩川<lb/>
　詔令西川獻一百萬緡東川五十萬緡皆辭以軍用<lb/>
<pb n="KR2c0005_WYG_008-2b"/>
　不足西川獻五十萬緡東川獻十萬緡<lb/>
以李仁矩為保寕節度使夏魯竒為武信節度使<lb/>
　詔割果閬二州以仁矩為節度使安重誨之謀也又<lb/>
　詔綿州刺史武䖍裕將兵赴治又使武信節度使夏<lb/>
　魯竒治遂州城隍繕甲益兵戍之董璋孟知祥大懼<lb/>
　璋素與知祥有隙至是結為婚姻謀併力以拒朝廷<lb/>
長興元年董璋築寨劒門與孟知祥上表拒命<lb/>
　董璋遣兵築七寨于劒門孟知祥遣趙季良詣璋修<lb/>
<pb n="KR2c0005_WYG_008-3a"/>
　好還言璋貪殘好勝終必為患知祥與璋上表言兩<lb/>
　川聞朝廷於閬中進節綿遂益兵無不憂恐詔書慰<lb/>
　諭之璋表武虔裕兼行軍司馬囚之府廷又閱集民<lb/>
　兵皆剪髪黥面復於劒門北置永定關布列烽火<lb/>
兩川節度使董璋孟知祥連兵反璋擊閬州知祥遣李<lb/>
仁罕等攻遂州侯𢎞實㑹璋攻閬州<lb/>
　知祥謀於趙季良請以東川先取遂閬然後併兵守<lb/>
　劒門知祥從之遂使約董璋同舉兵<lb/>
<pb n="KR2c0005_WYG_008-3b"/>
董璋陷閬州殺李仁矩<lb/>
詔削董璋官爵遣石敬塘討之<lb/>
　以孟知祥兼供饋使石敬塘為招討使夏魯竒副之<lb/>
孟知祥遣李仁罕圍遂州<lb/>
　夏魯竒嬰城固守孟知祥命髙敬柔帥資州義軍二<lb/>
　萬築長城環之魯竒遣馬軍都指揮使康文通出戰<lb/>
　文通以其衆降於仁罕<lb/>
董璋攻利州不克<lb/>
<pb n="KR2c0005_WYG_008-4a"/>
　知祥聞之曰比破閬中正欲徑取利州其帥不武必<lb/>
　望風遁去吾獲倉廩據漫天之險北軍終不能西救<lb/>
　武信今董公僻處閬州還弃劒閣非計也　漫天山<lb/>
　名在利州<lb/>
孟知祥遣張武將水軍趨䕫州<lb/>
　武至渝州刺史張環降之遂取瀘州遣朱偓分兵趨<lb/>
　黔涪<lb/>
削孟知祥官爵并討之<lb/>
<pb n="KR2c0005_WYG_008-4b"/>
石敬塘襲劒門克之王𢎞贄等破劒州退保劒門<lb/>
　石敬塘入大散闗王𢎞贄等引兵出人頭山後過劒<lb/>
　門之南殺東川兵三千人據而守之𢎞贄等破劒州<lb/>
　而大軍不繼乃焚其廬舎取其資糧還保劒門　人<lb/>
　頭山在利州昭化西<lb/>
孟知祥遣李肇據劒州趙廷隠自遂州將兵㑹屯劒州<lb/>
李筠向龍州董璋將兵屯木馬寨<lb/>
　知祥聞劒門失守大懼曰董公果誤我矣遣李肇將<lb/>
<pb n="KR2c0005_WYG_008-5a"/>
　兵五千赴之戒之曰爾倍道兼行先據劒州北軍無<lb/>
　能為也又遣使指遂州令趙廷隠將萬人㑹屯劒州<lb/>
　又遣李筠將兵四千趨龍州守要害董璋自閬州將<lb/>
　兩川兵屯木馬寨先是西川牙内指揮使龎福誠謝<lb/>
　鍠屯來蘇村聞劒門失守相謂曰使北軍更得劒州<lb/>
　則二蜀勢危矣遽引部兵千餘人間道趨劒州始至<lb/>
　官軍萬餘人自北山大下㑹日暮二人謀曰衆寡不<lb/>
　敵逮明則吾屬無遺矣福誠夜引兵數百升北山大<lb/>
<pb n="KR2c0005_WYG_008-5b"/>
　譟於官軍營後鍠帥餘衆操短兵自其前急擊之官<lb/>
　軍大驚空營遁去復保劒門十餘日不出孟知祥聞<lb/>
　之喜曰吾始謂𢎞贄等克劒門徑據劒州堅守其城<lb/>
　或引兵直趨梓州董公必弃閬州奔還我軍失援亦<lb/>
　須解遂州之圍如此則内外受敵兩川震動勢可憂<lb/>
　危今乃焚毁劒州運糧東歸劒門頓兵不進吾事濟<lb/>
　矣　木馬寨距劒州十里來蘇近劒門小路也劒門<lb/>
　南清疆對與大路合<lb/>
<pb n="KR2c0005_WYG_008-6a"/>
王𢎞贄等遣兵分道向文州<lb/>
　官軍將襲龍州為西川潘福超等所敗董璋遣前陵<lb/>
　州刺史王暉將兵三千㑹李肇等分屯劒州南山<lb/>
石敬塘進屯劒州不利退屯劒門<lb/>
　敬塘屯劒州北山趙廷隠陳兵于牙城後山李肇王<lb/>
　暉陳于河橋敬塘引歩兵進擊廷隠廷隠擇善射者<lb/>
　五百人伏敬塘歸路按甲待之矛矟欲相及乃揚旗<lb/>
　鼔譟擊之斬百餘人敬塘又使騎兵衝河橋李肇以<lb/>
<pb n="KR2c0005_WYG_008-6b"/>
　强弩射之騎兵不能進薄暮敬塘引去廷隠引兵躡<lb/>
　之與伏兵合擊敗之敬塘還屯劒門<lb/>
詔遣安重誨督征蜀諸軍<lb/>
　石敬塘本不欲西征及重誨西出乃累表論奏以為<lb/>
　蜀可伐明宗頗然之<lb/>
長興二年孟知祥兵䧟遂州守將夏魯竒死之<lb/>
　魯竒有廟在遂寧府<lb/>
召安重誨還石敬塘引兵遁歸兩川兵追之䧟利州<lb/>
<pb n="KR2c0005_WYG_008-7a"/>
　石敬塘以遂閬既降糧運不繼燒營北歸軍前以告<lb/>
　孟知祥知祥匿其書謂趙季良曰北軍漸進柰何季<lb/>
　良曰不過綿州必遁知祥問其故曰我逸彼勞彼懸<lb/>
　軍千里糧盡能無遁乎知祥大笑以書示之兩川兵<lb/>
　追敬塘至利州李彦琦弃城走兩川兵入利州知祥<lb/>
　以趙廷隠為昭武留後<lb/>
遣兩川將吏還諭本鎮<lb/>
　安重誨以䜛誅遣西川進奏官蘇愿果州軍將劉澄<lb/>
<pb n="KR2c0005_WYG_008-7b"/>
　各還本道諭以安重誨專命興兵今已伏辜孟知祥<lb/>
　遣使告董璋欲與之俱上表謝璋怒曰孟公親戚皆<lb/>
　完璋已族滅尚何謝為由是復為怨敵<lb/>
孟知祥遣李肇守利州<lb/>
　昭武留後趙廷隠請兵於孟知祥欲以取興元及秦<lb/>
　鳳知祥不許廷隠以頃在劍州與李肇同功願以昭<lb/>
　武讓肇知祥褒諭不許廷隠三讓知祥從之<lb/>
　　孟知祥圖蜀<lb/>
<pb n="KR2c0005_WYG_008-8a"/>
明宗天成元年孟知祥増置營兵<lb/>
　知祥隂有據蜀之志閲庫中得鎧甲二十萬置左右<lb/>
　牙等兵十六營凡萬六千人營於牙城内外又置左<lb/>
　右飛棹兵六營凡六千人分戍濱江諸州習水戰以<lb/>
　備䕫峽<lb/>
以趙季良為三川制置轉運使李嚴為西川都監<lb/>
　郭崇韜率蜀中富民輸犒賞錢五百萬緡晝夜督責<lb/>
　有自殺者給軍之餘猶二百萬緡至是任圜判三司<lb/>
<pb n="KR2c0005_WYG_008-8b"/>
　知成都富饒遣季良為三川都轉運使蜀人欲皆不<lb/>
　與知祥曰府庫他人所聚輸之可也州縣租稅以贍<lb/>
　鎮兵決不可得季良但發庫物不敢復言制置轉運<lb/>
　職事矣安重誨以知祥及東川節度使董璋皆據險<lb/>
　擁兵又知祥乃莊宗近姻隂欲圖之李嚴自請為西<lb/>
　川監軍<lb/>
天成二年孟知祥殺李嚴<lb/>
高季興襲取䕫州<lb/>
<pb n="KR2c0005_WYG_008-9a"/>
　季興請䕫忠萬州為屬郡唐主許之又請自除刺史<lb/>
　不許季興輒遣兵突入䕫據之又襲涪州不克魏王<lb/>
　繼岌遣押牙韓珙等部送蜀珍貨四十萬浮江而下<lb/>
　季興殺而掠之朝廷詰之對曰欲知覆溺之故自冝<lb/>
　按問水神帝以劉訓為南面招討使東川節度使董<lb/>
　璋將蜀兵下峽㑹湖南兵三面進攻<lb/>
以趙季良為西川副使<lb/>
　從孟知祥之請也<lb/>
<pb n="KR2c0005_WYG_008-9b"/>
唐蜀兵敗荆南軍取䕫忠萬州<lb/>
孟知祥發民丁二十萬修成都城<lb/>
天成三年孟知祥置三場於漢州𣙜鹽<lb/>
　孟知祥屢與董璋争鹽利璋誘商旅販東川鹽入西<lb/>
　川知祥患之乃於漢州置三場重征之嵗得錢七萬<lb/>
　緡商旅不復之東川<lb/>
詔發西川兵戍䕫州孟知祥請免之<lb/>
　毛重威將三千人徃知祥奏䕫忠萬三州已平請召<lb/>
<pb n="KR2c0005_WYG_008-10a"/>
　戍兵還以省饋運帝不許重威帥其衆鼔譟逃歸帝<lb/>
　命按其罪知祥請而免之<lb/>
長興元年孟知祥割雲安鹽監𨽻西川<lb/>
　知祥累表請割雲安等十三鹽監𨽻西川以鹽直贍寜<lb/>
　江屯兵許之<lb/>
長興二年孟知祥兵䧟忠萬䕫州<lb/>
　知祥以李仁罕為峽路招討使將水軍東畧地至䕫<lb/>
　州寧江節度使安崇阮弃鎮自均房逃歸<lb/>
<pb n="KR2c0005_WYG_008-10b"/>
　　孟知祥擊東川全有蜀地<lb/>
長興三年董璋襲西川克漢州<lb/>
　董璋㑹諸將謀襲成都皆曰必克前陵州刺史王暉<lb/>
　曰劒南萬里成都為大師出無名必無成功璋不從<lb/>
　孟知祥遣潘仁嗣將三千人詣漢州詗之璋入境破<lb/>
　白楊林鎮潘仁嗣與戰于赤水大敗為璋所擒璋遂<lb/>
　克漢州<lb/>
孟知祥遣趙廷隠拒董璋知祥出與璋戰璋遁走<lb/>
<pb n="KR2c0005_WYG_008-11a"/>
　廷隠將三萬人拒之知祥留趙季良守成都自將兵<lb/>
　八千趨漢州至彌牟鎮趙廷隠陳於鎮北遲明廷隠<lb/>
　陳於雞蹤橋璋望西川兵盛退陳於武侯廟下璋帳<lb/>
　下驍卒大譟曰日中曝我軰何為何不速戰璋乃上<lb/>
　馬前鋒始交東川張守進降於知祥言璋兵盡此無<lb/>
　復後繼當急擊之知祥登髙冡督戰毛重威李敬塘<lb/>
　守雞蹤橋趙廷隠三戰不利知祥懼以馬箠指後陳<lb/>
　張公鐸帥衆大呼而進東川兵大敗死者數千人擒<lb/>
<pb n="KR2c0005_WYG_008-11b"/>
　其親兵八十餘人璋拊膺曰吾何依乎與數騎遁去<lb/>
　餘衆七千人降知祥引兵追璋至五侯津趙廷隠追<lb/>
　至赤水　赤水在漢州東彌牟鎮有武侯八陣圖雞<lb/>
　蹤橋在彌牟鎮五侯津在瀰濛水李膺益州記云昔<lb/>
　有人姓侯兄弟五人住此水側皆武勇殷富俗人呼<lb/>
　為五侯水<lb/>
董璋歸東川王暉殺董璋降于知祥<lb/>
知祥入梓州遂定東川<lb/>
<pb n="KR2c0005_WYG_008-12a"/>
長興四年以孟知祥為東川節度使蜀王<lb/>
閔帝應順元年孟知祥稱帝<lb/>
唐山南節度使張䖍釗武定節度使孫漢韶以兩鎮降<lb/>
　遂有山南洋川之地乃命李肇將五千人還利州張<lb/>
　業將兵一萬屯大漫天以迎之<lb/>
　　孟昶得階成秦鳳四州<lb/>
昶明徳十年漢秦州節度使何重建以秦州降<lb/>
　據五代史蜀檮杌亦云<lb/>
<pb n="KR2c0005_WYG_008-12b"/>
階州刺史王君懐以州降<lb/>
　據通鑑<lb/>
昶遣孫漢韶攻鳳州下之遣何重建攻成州克之<lb/>
　攻鳳州據五代史云克成州據蜀檮杌於是盡有王<lb/>
　衍故地蜀檮杌云遣李廷珪非孫漢韶也今從之又<lb/>
　通鑑書此殊略<lb/>
　　周世宗伐蜀取四州<lb/>
周世宗顯徳二年詔遣鳳翔節度使王景伐蜀<lb/>
<pb n="KR2c0005_WYG_008-13a"/>
王景㧞黄牛寨蜀將趙季札遁歸蜀王昶斬之<lb/>
　世宗常憤中國日蹙有削平天下之志㑹秦州民夷<lb/>
　有獻䇿請恢復舊疆者帝納其言蜀主聞之遣趙季<lb/>
　札按視邊備季札以文武才畧自任使還請自行世<lb/>
　宗遣王景伐蜀自散闗趨秦州王景㧞黄牛寨季札<lb/>
　至徳陽聞周師入境懼不敢進單騎馳還成都蜀主<lb/>
　怒斬之　黄牛寨在鳳州東州去興趙原四十里原<lb/>
　去寨十五里<lb/>
<pb n="KR2c0005_WYG_008-13b"/>
王景敗蜀師于黄花谷蜀師皆潰取秦階成州<lb/>
　宰相以景等乆無功饋運不繼固請罷兵帝命我太<lb/>
　祖皇帝徃視之還言秦鳳可取之狀帝從之蜀李廷<lb/>
　珪遣先鋒都指揮使李進據馬嶺寨又遣竒兵出斜<lb/>
　谷屯白澗又分兵出鳳州之北唐倉鎮及黄花谷絶<lb/>
　周糧道閏月王景遣禆將張建雄將兵二千抵黄花<lb/>
　又遣千人趨唐倉扼蜀歸路蜀染院使王巒將兵出<lb/>
　唐倉與建雄戰於黄花蜀兵敗奔唐倉遇周兵又敗<lb/>
<pb n="KR2c0005_WYG_008-14a"/>
　虜巒及其將士三千人馬嶺白澗兵皆潰李廷珪髙<lb/>
　彦儔等退保青泥嶺蜀雄武節度使韓繼勲弃秦州<lb/>
　奔還成都斜谷援兵亦潰成階二州皆降蜀人震恐<lb/>
　　馬嶺寨在鳳州之西去州三十五里白澗鎮在鳳<lb/>
　州唐倉鎮及黄花谷在北川水上水經注北川水出<lb/>
　北洛椾山南流逕唐倉城下黄花谷水亦出此山寰<lb/>
　宇記云唐倉鎮入蜀要路魏將唐倉於此栅而立倉<lb/>
　廪故謂之唐倉栅廢黄花縣在今鳳州梁泉縣<lb/>
<pb n="KR2c0005_WYG_008-14b"/>
王景克鳳州取之<lb/>
　王景等圍鳳州韓通分兵城固鎮以絶蜀之援兵遂克鳳<lb/>
　州擒其節度使王環及都監趙崇浦等將士五千人崇溥<lb/>
　不食而死制曲赦秦鳳階成境内所獲蜀將士詔曰其四<lb/>
　州之民二税徵科之外凡蜀人所立諸色科徭悉罷之<lb/>
　固鎮屬鳳州<lb/>
　論曰王建孟知祥乗世之亂盗有土宇塵汙華岷論<lb/>
　蜀者羞稱焉然建之入蜀也十有七年始偽定蜀地<lb/>
<pb n="KR2c0005_WYG_008-15a"/>
　知祥之據蜀也奕世而后能有階成秦鳳四州襲而<lb/>
　取之可謂難矣及其末也兵不戰而自潰褒斜劒閣<lb/>
　如渉無人之境焉果何足恃哉易曰天險不可升也<lb/>
　地險山川邱陵也王公設險以守其國所謂設險者<lb/>
　以人為險也故曰固國不以山谿之險蓋士之賢於<lb/>
　長城也乆矣區區之蜀何足道哉<lb/>
　　本朝王全斌下蜀<lb/>
太祖皇帝乾徳二年以王全斌為鳳州路都部署劉光<lb/>
<pb n="KR2c0005_WYG_008-15b"/>
義為歸州路副都部署分道伐蜀<lb/>
　蜀知樞密院王昭逺說蜀主遣使并門發兵南下而<lb/>
　蜀自黄花子午谷出兵應之使中原受敵以窺闗右<lb/>
　之地蜀主遣趙彦韜等齎蠟弹帛書遺北漢主劉鈞<lb/>
　約兵濟河同舉入冦彦韜至都下取其書以獻上笑<lb/>
　曰吾西討有名矣翰林醫官穆昭嗣初事髙季興侍<lb/>
　上問以蜀中地理昭嗣曰荆南即西川江南廣南都<lb/>
　㑹也今已克此則水陸皆可趨蜀上笑於是命全斌<lb/>
<pb n="KR2c0005_WYG_008-16a"/>
　等分道進討上出畫圖謂全斌等曰西川可取否禆<lb/>
　將史延徳前奏曰西川在天上固不可到在地上即<lb/>
　平矣蜀主聞有北師以王昭逺等帥兵拒戰<lb/>
十二月王全斌取興州<lb/>
　全斌等攻㧞乾渠渡萬仞燕子等寨遂取興州敗蜀<lb/>
　兵七千人獲軍糧四十餘萬石刺史藍思綰退保西<lb/>
　縣全斌又攻石圌魚闗白水閣二十餘寨皆㧞之<lb/>
蜀山南節度使韓保正弃城走史延徳入興元追獲之<lb/>
<pb n="KR2c0005_WYG_008-16b"/>
蜀軍退保葭萌<lb/>
　保正聞興州破遂弃山南退保西縣史延徳以先鋒<lb/>
　至保正懦懼不敢出遣兵數萬人依山背城結陣自<lb/>
　固延徳擊走之追擒保正及其副李進獲糧三十餘<lb/>
　萬斛禆將崔彦進與康延澤等逐北過三泉遂至嘉<lb/>
　州殺掠甚衆蜀軍燒絶棧道退保葭萌<lb/>
劉光義入䕫州蜀守將髙彦儔死之<lb/>
　光義等連破松木三㑹巫山等寨殺其將南光海等<lb/>
<pb n="KR2c0005_WYG_008-17a"/>
　生擒戰棹都指揮使袁德宏等奪戰艦二百餘艘又斬獲<lb/>
　水軍六千餘衆初蜀於䕫州鎖江為浮梁上設敵柵三重<lb/>
　夾江列礟具光義等行上出地圖指其處謂曰泝流<lb/>
　至此切勿以舟師争勝當先遣歩騎潜擊之俟其稍<lb/>
　却乃以戰棹夾攻可必敗也光義等未至鎖江三十<lb/>
　里許捨舟前奪浮梁復引舟而上遂屯兵白帝廟西<lb/>
　守將髙彦儔謂其副趙崇濟武守謙曰北軍渉險逺<lb/>
　來利在速戰冝堅壁待之守謙曰冦據吾城下而不<lb/>
<pb n="KR2c0005_WYG_008-17b"/>
　擊又何待也遂領千人以出光義亦遣張廷翰等引<lb/>
　兵與守謙戰於猪頭鋪守謙敗走廷翰等乗勢登其<lb/>
　城彦儔整衆出鬬而廷翰等已入其城中矣彦儔力<lb/>
　戰不勝身被十餘槍左右皆散去彦儔奔歸府第判<lb/>
　官羅濟勸彦儔歸蜀彦儔曰我昔已失秦川今復不<lb/>
　能守此縱人主不殺我我何面目見蜀人乎解符印<lb/>
　授濟反拒其户整衣冠再拜登樓縱火自焚<lb/>
王全斌入利州<lb/>
<pb n="KR2c0005_WYG_008-18a"/>
　全斌以蜀人斷棧大軍不得進議取羅川路入蜀康<lb/>
　延澤潜謂崔彦進曰羅川路隘難並進不如分兵修<lb/>
　棧約㑹大軍於深渡可也彦進遣白全斌許之不數<lb/>
　日閣道成遂進擊金山寨又破小漫天寨而全斌亦<lb/>
　以大軍由羅川至深渡與彦進㑹蜀人依江而陳彦<lb/>
　進遣張萬友等擊之奪其橋㑹暮夜蜀人退保大漫<lb/>
　天寨明日彦進延澤萬友分兵三道擊之蜀人悉其<lb/>
　精銳來拒又大破之乗勝㧞其寨王昭逺趙崇韜引<lb/>
<pb n="KR2c0005_WYG_008-18b"/>
　兵來戰三敗追奔至利州地昭逺等遁去渡桔柏津<lb/>
　焚浮梁退保劒門全斌等入利州獲軍糧八十萬斛<lb/>
乾徳三月正月王全斌等入劒州<lb/>
　蜀主聞王昭逺等敗甚懼乃募兵守劒門命太子𤣥<lb/>
　喆為元帥王全斌等自利州趨劒門次益光㑹議曰<lb/>
　劒門天險古稱一夫荷戈萬夫莫當諸君冝求進取<lb/>
　之䇿軍頭向韜曰得降卒言益光江東越大山數重<lb/>
　有峽名來蘓蜀人于江西置柵對江可渡自此出劒<lb/>
<pb n="KR2c0005_WYG_008-19a"/>
　門南二十里青彊店與官道合若大軍行此路則劒<lb/>
　門之險不足恃也全斌等欲赴之康延澤曰蜀人數<lb/>
　戰數敗膽氣奪矣可急攻而下且來蘓狹徑主帥不<lb/>
　可自行但可遣一偏將徃耳若扺青彊北與大軍夾<lb/>
　擊劒門昭逺等必成擒矣全斌等然之命史延徳分<lb/>
　兵趨來蘓跨江為浮梁以濟蜀人見之弃寨而走延<lb/>
　徳遂至青彊王昭逺等引兵退駐漢源坡留其偏將<lb/>
　守劒門全斌等以銳兵奮擊破之及漢源趙崇韜布<lb/>
<pb n="KR2c0005_WYG_008-19b"/>
　陣䇿馬先登昭逺據胡牀不能起崇韜戰敗猶手斬<lb/>
　數人乃被執昭逺免胄棄甲而逃全斌等遂取劒州<lb/>
　昭逺為追騎所獲太子𤣥喆等皆嬉逰不䘏軍政至<lb/>
　綿州聞劒門已破棄軍西還<lb/>
王全斌次魏城蜀主孟昶以表請降全斌等入成都<lb/>
　蜀老將石奉頵請聚兵堅守蜀主嘆曰吾父子以豊<lb/>
　衣美食養士四十年一旦遇敵不能為吾東向放一<lb/>
　箭今雖欲閉壁誰肯效死者李昊勸昶降廼遣伊審<lb/>
<pb n="KR2c0005_WYG_008-20a"/>
　微奉降表詣軍前<lb/>
劉光義曹彬自䕫門㑹王全斌等于成都<lb/>
　光義等發䕫門萬施開忠等刺史皆迎降至遂州知<lb/>
　州陳愈亦降諸將所過咸用屠戮以逞曹彬禁之乃<lb/>
　止故峽路兵始終秋毫不犯至成都王全斌等縱部<lb/>
　下掠奪子女曹彬屢請旋師不聼其後事具國史兹<lb/>
　不著<lb/>
　論曰唐末五代宇縣分裂歴七姓十三君垂五十年<lb/>
<pb n="KR2c0005_WYG_008-20b"/>
　僅守中原之境自江以南割而為四僣竊蜂起豈獨<lb/>
　建與知祥而已哉我宋龍興削平僣偽昶不率先諸<lb/>
　侯以朝京師而天討所加方且尤其豊衣美食之不<lb/>
　足以得士抑愚矣王師既定蜀繼下江南俘李煜而<lb/>
　車書混一列聖撫摩覆育深仁厚澤淪肌浹髓<hi>下闕</hi>
　<lb/>
　<lb/>
　蜀鑑卷八<lb/>
</p>
<p>
</p>
  </div>
</body>
</text>
</TEI>
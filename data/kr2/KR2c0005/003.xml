<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀鑑卷三</head> <lb/>
    <p>
<pb n="KR2c0005_WYG_003-1a"/>
欽定四庫全書<lb/>
　蜀鑑卷三<lb/>
　　　　　　　　　　　　宋　郭允蹈　撰<lb/>
　　漢諸葛忠武侯北伐<lb/>
蜀漢建興五年丞相亮出屯漢中營沔北陽平石馬<lb/>
　陽平沔之北石馬或云陽平闗北有白馬山石當作<lb/>
　白字之誤也<lb/>
建興六年丞相亮出師攻祁山天水南安安定皆降<lb/>
<pb n="KR2c0005_WYG_003-1b"/>
　亮與羣下謀之丞相司馬魏延請假精兵五千負糧<lb/>
　五千直從褒中出循秦嶺而東當子午而北不過十<lb/>
　日可到長安公從斜谷來亦足以達亮以為此危計<lb/>
　不如安從坦道可以平取隴右不用延計亮揚聲由<lb/>
　斜谷取郿使趙雲鄧芝為疑軍據箕谷亮身率大軍<lb/>
　攻祁山戎陣整齊號令明肅於是天水南安安定皆<lb/>
　叛應亮闗中響震　祁山在今岷州長道縣東寰宇<lb/>
　記云上有城極嚴固開山圖云祁山九州之名阻天<lb/>
<pb n="KR2c0005_WYG_003-2a"/>
　下之竒峻又云南岈北岈萬有餘家諸葛亮表云祁<lb/>
　山縣去沮五百里有人萬户沮在今沔州天水南安<lb/>
　今秦州地安定今涇州地三郡即隴右也郿今鳳翔<lb/>
　府郿縣箕谷今鳳翔府寳雞縣子午谷王莽所通從<lb/>
　杜陵直絶南山徑漢中從今洋州路<lb/>
魏遣將張郃拒亮馬謖與郃戰於街亭敗績天水三郡<lb/>
復入於魏<lb/>
　亮以馬謖督諸軍在前與張郃戰於街亭謖違亮節<lb/>
<pb n="KR2c0005_WYG_003-2b"/>
　度舉措煩擾舎水上山不下據城張郃絶其汲道擊<lb/>
　大破之亮乃㧞西縣千餘家還漢中收謖下獄殺之<lb/>
　趙雲鄧芝亦敗於箕口天水三郡復入於魏　街亭<lb/>
　今秦州隴城縣有街泉亭即馬謖所敗之地寰宇記<lb/>
　云南鄭載之誤矣西縣隴西郡有西縣今興元府有<lb/>
　諸葛亮城樂史云亮㧞隴西千餘家築城以處之<lb/>
冬丞相亮出散闗圍陳倉不克師還魏將王䨇追亮亮<lb/>
破其師斬之<lb/>
<pb n="KR2c0005_WYG_003-3a"/>
　亮上言曰漢賊不兩立王業不偏安以先帝之明固<lb/>
　知臣伐賊才弱敵強然不伐賊王業亦亡與其坐而<lb/>
　待亡孰與伐之今民窮兵疲而事不可息事不可息<lb/>
　則住之與行勞費正等臣鞠躬盡瘁死而後已至於<lb/>
　成敗利鈍非臣之明所能逆睹魏使郝昭守陳倉亮<lb/>
　不能克糧盡引去　散闗今大散闗陳倉今鳳翔寳<lb/>
　雞縣城是也寰宇記云陳倉有二城相連上城是秦<lb/>
　文公築下城郝昭築<lb/>
<pb n="KR2c0005_WYG_003-3b"/>
八年丞相亮攻武都隂平二郡㧞之<lb/>
　亮遣其將陳式攻武都隂平二郡郭淮引兵救之亮<lb/>
　自出至建威淮退遂㧞二郡以歸　曹操嘗徙武都<lb/>
　氐五萬餘落於秦州故丞相亮得取其地　建威水<lb/>
　經注漢水又西建安川入焉導源建威西北鳳州圖<lb/>
　經云梁泉縣有武侯城又有思計臺在城南武侯登<lb/>
　臺籌畫因以為名華陽國志武都郡治下辨今成州<lb/>
　一名武街有故道縣河池縣即鳳州也葢武都乃今<lb/>
<pb n="KR2c0005_WYG_003-4a"/>
　階成鳳州之地南鄭之喉襟武侯所必爭也隂平今<lb/>
　文龍等州<lb/>
丞相亮徙府營於南山原上築漢城於沔陽築樂城於<lb/>
城固<lb/>
　昭烈即位於沔陽故漢中治沔陽今西縣是也以沔<lb/>
　陽為漢城城固為樂城通鑑所書據華陽國志寰宇<lb/>
　記云西縣有樂城在山上周三十里亮築以防邉當<lb/>
　考<lb/>
<pb n="KR2c0005_WYG_003-4b"/>
魏使司馬懿由西城張郃由子午曹真由斜谷來攻丞<lb/>
相亮次於城固赤坂<lb/>
　㑹天大雨棧道斷絶真等皆還　西城今金州子午<lb/>
　在萬年縣斜谷今鳳翔府城固在興元府<lb/>
建興九年春丞相亮出軍圍祁山始以木牛運魏司馬<lb/>
懿張郃救祁山夏六月師還郃追至青封破之郃中箭<lb/>
死<lb/>
　亮分兵留攻祁山自逆司馬懿於上邽郭淮等徼亮<lb/>
<pb n="KR2c0005_WYG_003-5a"/>
　亮破之因大芟刈其麥與懿遇於上邽之東懿歛軍<lb/>
　依險兵不得交亮引還懿等尋亮至於鹵城亮既至<lb/>
　又登山掘圍不肯戰賈詡魏平數請戰因曰公畏蜀<lb/>
　如虎柰天下笑何懿病之乃使張郃向亮亮使魏延<lb/>
　等逆戰魏兵大敗漢人獲甲首三千懿還保營六月<lb/>
　亮以糧盡退軍懿遣張郃追之郃進至木門與亮戰<lb/>
　蜀人乗高布伏弓弩亂發飛矢中郃右膝而卒　上<lb/>
　邽鹵城皆在今秦州青封通鑑云在今木門未詳<lb/>
<pb n="KR2c0005_WYG_003-5b"/>
建興十年亮休士勸農於黄沙作流馬運黄沙<lb/>
　寰宇記云漢水之東黄沙水注之水側有黄沙屯亮<lb/>
　所開也今興元府有黄沙倉<lb/>
建興十一年丞相亮使諸軍運米集斜谷伐魏夏四月<lb/>
至郿軍於渭水之南屯五丈原<lb/>
　司馬懿引軍渡渭背水為壘以拒之謂諸將曰亮若<lb/>
　出武功依山而東誠為可憂若上五丈原諸將無事<lb/>
　矣亮果屯五丈原郭淮言於懿曰亮必爭北原若跨<lb/>
<pb n="KR2c0005_WYG_003-6a"/>
　渭登原連兵北向隔絶隴道揺盪民夷非我之利也<lb/>
　乃使淮屯北原漢兵大至淮逆擊却之亮以前者數<lb/>
　出皆以糧運不繼使已志不伸乃分兵屯田為乆駐<lb/>
　之基耕者雜於渭濵居民之間百姓安堵軍無私焉<lb/>
　　五丈原在武功故縣今在鳳翔府郿縣水經注云<lb/>
　積石原在渭水北即郭淮所據北原也<lb/>
八月丞相亮薨於渭南<lb/>
　亮數挑戰懿不敢出亮遣遺巾幗懿患之上表請戰<lb/>
<pb n="KR2c0005_WYG_003-6b"/>
　魏主叡使辛毗杖節為軍師以制之亮謂其下曰彼<lb/>
　本無戰情所以固請戰者示武於其衆耳將在軍君<lb/>
　命有所不受茍能制吾豈千里而請戰耶相持百餘<lb/>
　日亮疾病宻授揚儀費禕等退師節度亮薨年五十<lb/>
　四遺令𦵏定軍山不封不樹莫知所在　張宣公曰<lb/>
　三代衰五伯起而功利之説盈天下謀國者不復知<lb/>
　正誼明道之為貴三老董公獨得宏綱以告漢高帝<lb/>
　惜漢高帝未能盡其用也武侯當漢祚之季乃能執<lb/>
<pb n="KR2c0005_WYG_003-7a"/>
　其機而用之其言曰漢賊不兩立臣鞠躬盡力死而<lb/>
　後已至於成敗利鈍非臣之明所能逆睹嗚呼此夏<lb/>
　少康四十年經營宗祀而卒以配天之本心也昭烈<lb/>
　名義既正好賢之意又篤安得不以身許之侯恢復<lb/>
　規模先務為根本之計務農訓兵内治國事國事既<lb/>
　定北向致討軍旅将發拜表納忠尤為切至侯之慮<lb/>
　深且逺矣侯之規模至使耕者雜於渭濵軍無私焉<lb/>
　輿圖之復已在目中不幸薨謝匪大數然歟或謂魏<lb/>
<pb n="KR2c0005_WYG_003-7b"/>
　延之策惜侯不用不知天将昌漢以侯舉措掃擒亂<lb/>
　賊直餘事耳行險僥倖非侯志也<lb/>
　　蜀漢蔣琬費禕保蜀<lb/>
後主延熈元年大将軍蒋琬出屯漢中<lb/>
　丞相亮之薨至是五年<lb/>
延熈五年将軍姜維自漢中還屯涪縣<lb/>
延熈六年大司馬蒋琬自漢中還住涪以王平督漢中<lb/>
　先是蔣琬以丞相亮數出秦川糧運乏絶迄無成功<lb/>
<pb n="KR2c0005_WYG_003-8a"/>
　乃多作舟船欲乗漢沔東下襲魏興上庸會舊疾連<lb/>
　動未時得行漢人或以為事有不㨗還路甚難非常<lb/>
　策也後主遣費禕姜維等喻指琬乃上言魏跨帶九<lb/>
　州未易速得志且當分裂蠶食摧其支黨議以凉州<lb/>
　胡塞之要進退有資且羗胡思漢如渇宜以維為凉<lb/>
　州刺史若維征行銜制河右臣當帥軍為維後繼今<lb/>
　涪水陸四通惟急是應若東北有虞赴之不難請徙<lb/>
　屯涪從之維遂徙屯琬自漢中還住涪疾益甚以漢<lb/>
<pb n="KR2c0005_WYG_003-8b"/>
　中太守王平督漢中吳步隲朱然亦上疏於呉王曰<lb/>
　自蜀還者咸言蜀欲背盟與魏交通蔣琬守漢中聞<lb/>
　司馬懿南向不出兵乗虚以掎角之反委漢中還近<lb/>
　成都事已彰灼無所復疑宜為之備　魏以西城為<lb/>
　魏興郡在今金州上庸今房州涪今綿州<lb/>
　論曰蔣琬委去南鄭稱疾屯涪無復逺畧非但不足<lb/>
　於攻且不足於守然則所謂乗漢沔以復漢中保凉<lb/>
　州而役氐羌殆虚語耳蜀之不競琬之罪也<lb/>
<pb n="KR2c0005_WYG_003-9a"/>
延熈七年魏大將軍曹爽由駱谷向漢中将軍王平拒<lb/>
興勢遣大将軍費禕往赴救魏師退禕還成都<lb/>
　爽西至長安發卒十萬餘人與夏侯𤣥自駱谷入漢中漢<lb/>
　中守兵不滿三萬諸將皆恐欲守城不出以待涪兵<lb/>
　王平曰漢中去涪垂千里賊若得闗便為深禍今宜<lb/>
　先遣劉敏據興勢平為後拒若賊分向黄金平率千<lb/>
　人下自臨之比爾間涪軍亦至此計之上也遂率前<lb/>
　領據興勢多張旗幟彌亘百餘里遣大將軍費禕督<lb/>
<pb n="KR2c0005_WYG_003-9b"/>
　諸軍救漢中爽兵距興勢不得進涪軍及費禕兵繼<lb/>
　至遂引退禕進據三嶺以截爽爽爭險苦戰僅乃得<lb/>
　過失亡甚衆闗中為之虗耗　駱谷在鳳翔府盩厔<lb/>
　縣西南一百二十里寰宇記云漢魏通道也興勢今<lb/>
　洋州興道縣有興勢山駱谷入洋州上屈曲八十里<lb/>
　下屈曲八十四盤黄金戍在縣西北張魯所築水陸<lb/>
　艱險以黄金水得名三嶺闗名在蒻嶺闗南陽嶺北<lb/>
延熈八年大將軍費禕至漢中行圍守<lb/>
<pb n="KR2c0005_WYG_003-10a"/>
延熈九年費禕還成都大司馬蔣琬卒<lb/>
延熈十年雍凉羌胡叛降漢漢姜維將兵出隴右以應<lb/>
之<lb/>
延熈十一年大将軍費禕出漢中<lb/>
延熈十二年衛将軍姜維出攻雍州不克而還<lb/>
　維至雍州依麴山築二城使句安李歆等守之魏郭<lb/>
　淮陳㤗禦之㤗曰麴城雖固去蜀險逺當須運糧可<lb/>
　不血刄而㧞其地也乃使泰率徐質鄧艾進兵圍麴<lb/>
<pb n="KR2c0005_WYG_003-10b"/>
　城斷其運道及城外流水安等挑戰不許将士困窘<lb/>
　分糧聚雪以引日月維引兵救之出自牛頭山與㤗<lb/>
　相對㤗曰兵法貴在不戰而屈人今絶牛頭維無反<lb/>
　道則我之禽也遣使白淮使淮趣牛頭截其還路淮<lb/>
　從之進軍洮水維懼遁走安等孤絶遂降鄧艾留屯<lb/>
　白水北維遣其将廖化自白水南向艾結營艾謂諸<lb/>
　将曰維必自東襲取洮城洮城在水北去艾屯六十<lb/>
　里艾即夜潛軍徑到維果來渡而艾先至據城得以<lb/>
<pb n="KR2c0005_WYG_003-11a"/>
　不敗漢軍遂還<lb/>
延熈十三年姜維復入西平不克<lb/>
延熈十四年大司馬費禕出屯漢壽<lb/>
　昭烈改葭萌為漢壽<lb/>
延熈十五年盗殺大司馬禕於漢壽<lb/>
　姜維出師隴右<lb/>
延熈十六年姜維出師圍狄道<lb/>
　姜維自以練西方風俗兼負其才武欲誘羌胡以為<lb/>
<pb n="KR2c0005_WYG_003-11b"/>
　羽翼謂自隴以西可斷而有每欲興軍大舉費禕常<lb/>
　裁制不從及禕死維得行其志乃將數萬人圍狄道<lb/>
　司馬師使郭淮陳泰拒之維糧盡退還　陳壽蜀書<lb/>
　云維圍南安狄道今熈州渭州南安今鞏州<lb/>
延熈十七年姜維出師隴西㧞狄道河間臨洮三縣民<lb/>
居於綿竹繁縣<lb/>
　狄道長李簡宻書請降於漢六月姜維出隴西自狄<lb/>
　道進㧞河間臨洮徐質與維戰殺将軍張嶷漢兵乃<lb/>
<pb n="KR2c0005_WYG_003-12a"/>
　還　狄道今熙州渭州臨洮今洮州所治臨潭縣河<lb/>
　間當作河闗今西寧州龍支縣<lb/>
延熙十八年姜維出師至狄道與魏将王經戰大破之<lb/>
經退保狄道城維駐兵鍾題<lb/>
　維将數萬人至枹䍐趣狄道魏陳㤗敕其将王經進<lb/>
　屯狄道湏㤗軍到東西合勢㤗進軍陳倉經所統諸<lb/>
　軍於故闗與漢人戰不利經輙渡洮水與維戰於洮<lb/>
　西大敗以萬餘人還保狄道城維進圍之鄧艾與陳<lb/>
<pb n="KR2c0005_WYG_003-12b"/>
　㤗并力拒維㤗謂諸将曰姜維提兵深入當挫其鋭<lb/>
　氣王經與戰使賊得計經既破走維若進兵東向據<lb/>
　櫟陽積穀之實放兵收降招納羌胡東爭闗隴傳檄<lb/>
　四郡此我之所惡也而乃以乗勝之兵挫峻城之下<lb/>
　孤軍逺僑糧榖不繼是我破賊之時也遂進軍度髙<lb/>
　城嶺潛行夜至狄道東南髙山上多舉𤇺火鳴鼓角<lb/>
　維不意救兵卒至縁山急攻㤗與交戰維遁走退駐<lb/>
　鍾題　枹䍐今河州洮水源出西羌中北至抱䍐東<lb/>
<pb n="KR2c0005_WYG_003-13a"/>
　入河狄道今熙渭坊州地鍾題在古狄道縣<lb/>
延熙十九年姜維出師攻祁山趣上邽與鄧艾戰敗績<lb/>
　姜維在鍾題鄧艾曰洮西之敗非小失也今彼以船<lb/>
　行吾以陸軍勞逸不同狄道隴西南安祁山各當有<lb/>
　守彼專為一我分為四彼從南安隴西困食羌穀<lb/>
　若趣祁山熟麥千頃為之外倉賊有黠計其來必矣<lb/>
　率衆出祁山聞艾已有備乃西從董亭趣南安艾據<lb/>
　武城山以拒之維與艾爭險不克其夜渡渭東山縁<lb/>
<pb n="KR2c0005_WYG_003-13b"/>
　山趣上邽艾與戰於叚谷大破之　狄道今熙州隴<lb/>
　西今渭州南安今鞏州祁山今長道縣渭水出今隴<lb/>
　州渭州之間上邽今秦州叚谷水出秦州清水縣東<lb/>
　山下<lb/>
延熙二十年姜維出駱谷次於芒水<lb/>
　維聞魏分闗中兵以赴淮南欲乘虚向秦川率數萬<lb/>
　人出駱谷至沈嶺時長城積穀甚多鄧艾進兵據之<lb/>
　以拒維維壁於芒水數挑戰艾不應　駱谷在盩厔<lb/>
<pb n="KR2c0005_WYG_003-14a"/>
　縣沈嶺寰宇記云姜維嶺在縣南五十里長城在華<lb/>
　城華隂縣秦晉分界處芒水注水經云出南芒谷<lb/>
景耀二年督漢中胡濟屯漢壽将軍王含守樂城䕶軍<lb/>
蔣斌守漢城<lb/>
　初昭烈留魏延鎮漢中實兵諸圍以禦外敵及姜維<lb/>
　用事建議以為錯守諸圍適可禦敵不獲大利不若<lb/>
　歛兵聚榖退就漢樂二城使敵不得入平且重關鎮守以<lb/>
　擇之敵攻闗不克千里運糧自然疲乏引退之日然<lb/>
<pb n="KR2c0005_WYG_003-14b"/>
　後諸城併力摶之此殄敵之術也後主從之　漢城<lb/>
　在沔陽今西縣樂城在城固今洋州杜佑通典云洋<lb/>
　州郡之西鄉興道洋源皆為漢成固舊地今非故境<lb/>
　矣漢壽在今利州<lb/>
　論曰蜀之門尸漢中而已漢中之險要在漢魏則陽<lb/>
　平而已武侯之用蜀也固陽平之圍守而分二城以<lb/>
　嚴前後之防其守也使之不可窺而後其攻也使之<lb/>
　莫能禦此敵所以畏之如虎也今姜維之退屯漢壽<lb/>
<pb n="KR2c0005_WYG_003-15a"/>
　也徹漢中之備而為行險僥倖之計則根本先撥矣<lb/>
　異時鍾會長驅而入漢中曾無一人之守而敵已欣<lb/>
　然得志初不必鄧艾之出江油而蜀已不支不待知<lb/>
　者而後解見嗚呼姜維之亡蜀也殆哉<lb/>
景耀五年姜維出師洮陽與鄧艾戰敗於侯和維退住<lb/>
沓中<lb/>
　侯和城名其後苻秦使王撫守侯和<lb/>
　　鄧艾鍾會取蜀<lb/>
<pb n="KR2c0005_WYG_003-15b"/>
後主景耀六年魏遣鄧艾鍾會等伐蜀取之<lb/>
　魏大興徒衆命鄧艾鍾會諸葛緒等數道並攻姜維<lb/>
　先表後主聞鍾會治兵闗中欲規進取宜遣張翼廖<lb/>
　化督諸軍分䕶陽安闗口及隂平之橋頭以防漢主<lb/>
　不聽鄧艾自狄道趣甘松沓中以連綴姜維雍州刺<lb/>
　史諸葛緒督三萬人自祁山趣武街橋頭絶維歸路<lb/>
　鍾會統十餘萬衆分從斜谷駱谷子午谷趣漢中漢<lb/>
　人聞魏兵至乃遣廖化将兵詣沓中為姜維繼援張<lb/>
<pb n="KR2c0005_WYG_003-16a"/>
　翼董厥等詣陽安闗口為諸圍外助敕諸圍皆不得<lb/>
　戰退保漢樂二城城中各有兵五千人翼厥比至隂<lb/>
　平聞諸葛緒将向建威故住待之㑹率諸軍行至漢<lb/>
　中使李輔圍王含於樂城荀愷圍蒋斌於漢城㑹徑<lb/>
　過西出陽安口遣人祭諸葛亮墓鍾會聞闗口已下<lb/>
　長驅而前鄧艾遣天水太守王頎直攻姜維營維聞<lb/>
　鍾㑹諸軍已入漢中引兵還頎等追躡於漒川口大<lb/>
　戰維敗走遂還至隂平合集士衆欲赴闗城未到聞<lb/>
<pb n="KR2c0005_WYG_003-16b"/>
　其已破退趣白水遇廖化張翼董厥等合兵守劔閣<lb/>
　以拒會維列營守險㑹攻之不能克糧道險逺軍食<lb/>
　乏欲引還鄧艾上言賊已摧折宜遂乗之若從隂平<lb/>
　由邪徑經漢徳陽亭趣涪出劔閣西百里去成都三<lb/>
　百餘里竒兵衝其腹心出其不意劔閣之守必還赴<lb/>
　涪則㑹方軌而進劒閣之軍不還則應涪之兵寡矣<lb/>
　遂自隂平行無人之地七百餘里鑿山通道造作橋<lb/>
　閣山高谷深至為艱險又糧運将匱瀕於危殆艾以<lb/>
<pb n="KR2c0005_WYG_003-17a"/>
　氊自裹推轉而下将士皆攀木緣崖魚貫而進先登<lb/>
　至江由蜀守将馬邈降諸葛瞻督諸軍拒艾至涪亭<lb/>
　住不進艾遂長驅而前擊破瞻前鋒瞻退住綿竹列<lb/>
　陣以待艾遂與子尚俱死之譙周勸後主出降後主<lb/>
　從其計北地王諶哭於昭烈之廟先殺其妻子而後<lb/>
　自殺後主又遣使喻姜維使降鍾㑹維降将士以刄<lb/>
　擊石　陽安闗口即陽平闗隂平橋頭即今文州橋<lb/>
　頭在白水上水經注云白水東北徑橋頭甘松城名<lb/>
<pb n="KR2c0005_WYG_003-17b"/>
　在秦州其後乞伏國仁升以為郡今廢松中是也沓<lb/>
　中近甘松其後王澄自孱陵欲奔沓中<lb/>
　<lb/>
　<lb/>
　<lb/>
　<lb/>
　<lb/>
　蜀鑑卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀鑑卷六</head> <lb/>
    <p>
<pb n="KR2c0005_WYG_006-1a"/>
欽定四庫全書<lb/>
　蜀鑑卷六<lb/>
　　　　　　　　　　　　宋　郭允蹈　撰<lb/>
　　氐羗楊氏據武都<lb/>
晉恵帝元康六年畧陽氐羗揚茂捜保仇池<lb/>
　初畧陽清水氐楊駒始居仇池仇池方百頃其旁平<lb/>
　地二十餘里四面斗絶而髙為羊腸蟠道三十六回<lb/>
　而上至其孫千萬附魏封為百頃王千萬孫飛龍復<lb/>
<pb n="KR2c0005_WYG_006-1b"/>
　强盛徙居畧陽飛龍以其甥令狐茂捜為子茂捜避<lb/>
　齊萬年之亂十二月自畧陽帥部落四千家還保仇<lb/>
　池自號輔國將軍右賢王　仇池在今成州即武都<lb/>
　地<lb/>
愍帝建興二年楊難敵楊虎攻漢中刺史張光子孟萇<lb/>
死之梁州人張咸起兵逐難敵<lb/>
元帝建武二年氐王茂捜卒長子難敵立<lb/>
　茂捜長子難敵與少子堅頭分領部曲難敵號左賢<lb/>
<pb n="KR2c0005_WYG_006-2a"/>
　王屯下辦堅頭號右賢王屯河池　下辦今成州河<lb/>
　池今鳳州<lb/>
永昌元年趙王劉曜擊楊難敵難敵逆戰不勝退保仇<lb/>
池難敵稱藩於趙<lb/>
明帝太寜元年楊難敵與弟堅頭奔漢中趙遣擊之以<lb/>
田崧鎮仇池難敵請降於蜀難敵還武都<lb/>
　秦州刺史陳安據隴右趙主曜擊殺之難敵懼奔漢<lb/>
　中曜以田崧鎮仇池難敵既送降遂還武都據險不<lb/>
<pb n="KR2c0005_WYG_006-2b"/>
　服雄遣李稚出白水李夀出隂平以擊難敵難敵遣<lb/>
　兵拒之夀不得進李稚及李琀長驅至下辦難敵遣<lb/>
　兵斷其歸路四面攻之稚琀深入無繼皆為難敵所<lb/>
　殺<lb/>
太寜三年楊難敵襲仇池克之殺田崧<lb/>
成帝咸和二年趙劉朗襲楊難敵於仇池弗克<lb/>
　朗掠三千戶而歸<lb/>
咸和六年蜀李夀攻隂平武都楊難敵降之<lb/>
<pb n="KR2c0005_WYG_006-3a"/>
咸和九年仇池王楊難敵卒子毅立<lb/>
　毅自稱左賢王下辦公以叔父堅頭之子盤為右賢<lb/>
　王河池公遣使来稱藩<lb/>
咸康四年仇池氐楊初襲殺毅自立為仇池公<lb/>
　初毅族弟稱臣於趙<lb/>
穆帝永和九年秦攻楊初於仇池為初所敗<lb/>
永和十一年楊毅弟宋奴刺殺楊初初子楊國殺宋奴<lb/>
自立為仇池公桓温表國為鎮北将軍秦州刺史<lb/>
<pb n="KR2c0005_WYG_006-3b"/>
永和十二年仇池公楊國從父俊殺國自立國子安奔<lb/>
秦<lb/>
升平四年仇池公楊俊卒子世立<lb/>
海西公太和三年楊世稱藩于晉以世為秦州刺史<lb/>
　以世弟統為武都太守世又稱臣於秦<lb/>
太和五年楊世卒子纂立<lb/>
　世始與秦絶叔父武都太守統與之争國起兵相攻<lb/>
簡文帝咸安元年秦西縣侯雅楊安姚萇等伐仇池楊統<lb/>
<pb n="KR2c0005_WYG_006-4a"/>
帥武都之衆降纂亦降秦以統為南秦州刺史<lb/>
　秦西縣侯雅楊安姚萇等伐仇池楊纂帥五萬之衆<lb/>
　拒之晉梁州刺史楊亮遣兵助纂與秦兵戰於峡中<lb/>
　纂兵大敗纂收𣪚兵遁還西縣侯雅進攻仇池楊統<lb/>
　帥武都之衆降秦纂懼面縛出降雅送纂於長安以<lb/>
　統為南秦州刺史以楊安鎮仇池<lb/>
孝武帝寜康元年晉梁州刺史楊亮遣其子廣襲仇池<lb/>
不克<lb/>
<pb n="KR2c0005_WYG_006-4b"/>
　廣與楊安戰兵敗沮水諸戍皆委城奔潰亮退守磬<lb/>
　險九月安進攻漢川<lb/>
秦王堅伐蜀䧟之以楊安鎮成都王統鎮仇池<lb/>
太元十年楊定自稱仇池公<lb/>
　秦以楊定為雍州牧楊定徙治歴城置儲蓄於百頃<lb/>
　自稱龍驤将軍仇池公遣使来稱藩因其所號假之<lb/>
　其後又取天水畧陽之地<lb/>
太元十九年楊定攻西秦兵敗死定弟盛稱仇池公遣<lb/>
<pb n="KR2c0005_WYG_006-5a"/>
使稱藩<lb/>
　秦王苻崇為西秦王乾歸所逐奔隴西王楊定乾歸<lb/>
　遣将殺定及崇定無子其叔父佛狗之子盛守仇池<lb/>
　自稱征西将軍秦州刺史仇池公<lb/>
太元二十一年封楊盛為仇池公<lb/>
晉安帝義熈元年仇池王楊盛據漢中<lb/>
　譙縱反蜀大亂漢中空虚氐王楊盛遣其兄子平南<lb/>
　将軍撫據之<lb/>
<pb n="KR2c0005_WYG_006-5b"/>
秦伐仇池攻漢中拔成固楊盛請降於秦<lb/>
　秦徙流民三千餘家於闗中<lb/>
義熈三年楊盛遣苻宣入漢中刺史王敏攻之盛軍濜<lb/>
口敏退屯武興<lb/>
　盛復通於晉晉以大將軍授之濜口在陽平關武興<lb/>
　今沔州<lb/>
義熈十年後秦伐仇池不克<lb/>
　楊盛侵擾祁山秦主興遣趙琨等攻之姚恢入鷲峡<lb/>
<pb n="KR2c0005_WYG_006-6a"/>
　姚嵩入羊頭峡胡翼度出汧城興自雍赴之天水太<lb/>
　守王松忩言曰先帝神畧無方再入仇池無功而還<lb/>
　非楊氏智勇能全也直地勢險固爾使君具悉形便<lb/>
　何不表聞嵩不從琨衆寡不敵為盛所敗<lb/>
義熈十二年楊盛攻秦祁山拔之<lb/>
宋武帝永初二年封楊盛為仇池王<lb/>
宋文帝元嘉二年楊盛卒子𤣥立<lb/>
　盛聞晉亡不改義熈年號謂世子𤣥曰吾老矣終當<lb/>
<pb n="KR2c0005_WYG_006-6b"/>
　為晉臣汝善事宋帝及𤣥立使来告䘮始用元嘉年<lb/>
　號<lb/>
元嘉三年龎諮據武興楊難當將兵拒諮不克<lb/>
　難當𤣥弟<lb/>
元嘉四年楊𤣥圍秦梁州刺史赫連輔政於赤水軍糧<lb/>
盡民執輔政以降輔政至駱谷逃還　駱谷見上水經<lb/>
　注云駱谷水南逕仇池郡<lb/>
魏封楊𤣥為南秦王<lb/>
<pb n="KR2c0005_WYG_006-7a"/>
　魏遣公孫軌齎䇿拜𤣥𤣥不出境軌責讓之𤣥懼而<lb/>
　郊迎<lb/>
元嘉六年楊𤣥卒弟難當廢其子保宗而自立<lb/>
元嘉九年難當以保宗鎮宕昌以其子順守上邽保宗謀<lb/>
襲難當難當囚之<lb/>
　宕昌西羌國名今西和州界後五年釋保宗之囚使<lb/>
　鎮董亭<lb/>
楊難當遣司馬飛龍㓂蜀逐隂平太守益州刺史劉道<lb/>
<pb n="KR2c0005_WYG_006-7b"/>
濟擊斬之<lb/>
　益州刺史劉道濟聚歛刻虐流民許穆之變姓名稱<lb/>
　司馬飛龍自云晉室近親往依難當難當因民之怨資<lb/>
　飛龍以兵使侵擾益州道濟擊斬之蜀人趙廣等因<lb/>
　是為亂攻道濟以司馬飛龍為名後恭軍裴方明討<lb/>
　平之踰年而後定<lb/>
元嘉十年楊難當襲漢中據之<lb/>
　梁秦刺史甄法護刑政不治失氐羌之和宋帝乃自<lb/>
<pb n="KR2c0005_WYG_006-8a"/>
　徒中起蕭思話代之楊難當因思話未至法䕶将下<lb/>
　舉兵襲白馬又攻葭萌法䕶棄城奔洋川之西城遂<lb/>
　有漢中之地　水經沔水注洋川者漢戚夫人所生<lb/>
　之地帝蠲復其鄉更名曰縣目曰洋川以表其祥<lb/>
元嘉十一年蕭思話討楊難當破之復取漢中<lb/>
　蕭思話至襄陽遣蕭承之為前驅縁道收兵進據磝<lb/>
　頭難當焚掠漢中引衆西還留趙温守梁州薛健據<lb/>
　黄金山思話遣隂平太守蕭坦攻鐡城戍拔之臨川<lb/>
<pb n="KR2c0005_WYG_006-8b"/>
　王義慶遣裴方明助承之拔黄金戍温棄州城思話擊<lb/>
　破之健甲子退保下桃難當遣其子和将兵與蒲甲<lb/>
　子等共擊蕭承之相拒四十餘日蕭承之以矟擊之<lb/>
　氐不能當走據大桃追之斬獲甚衆悉收漢中故地置<lb/>
　戍於葭萌水甄法䕶賜死蕭思話徙鎮南鄭初盛據<lb/>
　漢中刺史范元之等皆治魏興惟得魏興上庸新城<lb/>
　三郡及索邈為刺史乃治南城為氐所焚故思話徙<lb/>
　焉　寰宇記云黄金城張魯所築水經漢水東逕小<lb/>
<pb n="KR2c0005_WYG_006-9a"/>
　大黄金南注云山有黄金峭水北對黄金谷有黄金<lb/>
　戍傍山依峭險折七里氐掠漢中阻此為戍與鐡城<lb/>
　相對一城在山上一城在下皆容百許人以其峻險<lb/>
　故以金鐡制名下桃城南城北城在城固皆今洋州<lb/>
　貢符縣地或言韓信所立或言張良創築葭萌水華<lb/>
　陽國志曰漢水有二源西源出隴西嶓冢山㑹泉逕<lb/>
　葭萌入漢<lb/>
元嘉十三年楊難當自稱大秦王<lb/>
<pb n="KR2c0005_WYG_006-9b"/>
　改元建義然猶貢奉宋魏不絶其後復稱武都王<lb/>
魏伐楊難當於上邽降之<lb/>
　楊難當據上邽魏遣師討之先遣崔賾齎詔書諭難<lb/>
　當難當懼請奉詔攝上邽守兵還仇池難當以其子<lb/>
　順為雍州刺史守下辨<lb/>
元嘉十六年楊難當㓂魏上邽<lb/>
　魏主以璽書責讓難當難當引還仇池<lb/>
元嘉十八年楊難當㓂漢川詔裴方明討之<lb/>
<pb n="KR2c0005_WYG_006-10a"/>
　難當傾國入㓂謀據蜀土遣苻冲出東洛以禦梁州<lb/>
　兵劉真道擊冲斬之難當攻拔葭萌獲晉夀太守申<lb/>
　坦遂圍涪城劉道錫嬰城固守難當攻之十餘日不<lb/>
　克乃還詔裴方明討之<lb/>
元嘉十九年裴方明克楊難當難當奔魏以楊保熾守<lb/>
仇池<lb/>
　裴方眀等至漢中與劉真道分兵攻武興下辯白水<lb/>
　皆取之楊難當遣苻𢎞祖守蘭臯使其子和将重兵<lb/>
<pb n="KR2c0005_WYG_006-10b"/>
　為後繼方明與𢎞祖戰於濁水大破之追和至赤亭<lb/>
　又破之難當奔上邽獲其兄子保熾又獲子虎送建<lb/>
　康斬之仇池平以胡崇之為北秦州刺史鎮其地立<lb/>
　保熾為楊𤣥後守仇池魏人迎難當詣平城真道方<lb/>
　明竟坐匿金寳馬下獄死　濁水水經注白水之異<lb/>
　名也<lb/>
元嘉二十年魏擊仇池取之<lb/>
　楊保熾走<lb/>
<pb n="KR2c0005_WYG_006-11a"/>
魏殺武都王楊保宗宋立楊文徳為武都王屯葭蘆城<lb/>
　楊保宗謀叛魏魏河間公對鎮雒谷誘保宗送平城<lb/>
　殺之鎮東司馬苻達遂舉兵立楊文徳為主據白崖<lb/>
　分兵取諸戍進圍仇池自號仇池公魏遣古弼擊楊<lb/>
　文徳文徳退走皮豹子督闗中諸軍至下辯聞仇池<lb/>
　觧圍欲還弼遣人謂豹子曰宋人耻敗必将復来軍<lb/>
　還之後再舉為難不如練兵蓄力以待之不出秋冬<lb/>
　宋師必至豹子從之魏以豹子為仇池鎮将楊文徳<lb/>
<pb n="KR2c0005_WYG_006-11b"/>
　遣使来求援秋七月詔以文徳屯葭蘆城武都隂平<lb/>
　氐多歸之　葭蘆水經注羌水又逕葭蘆城南寰宇<lb/>
　記在文州曲水縣城五十里<lb/>
宋姜道盛楊文徳合衆攻魏濁水城不克<lb/>
　魏皮豹子等救之道盛戰死<lb/>
元嘉二十四年魏人擊楊文徳敗走漢中<lb/>
　楊文徳據葭蘆城招誘氐羌武都守五郡氐皆應之<lb/>
　魏仇池鎮将皮豹子帥諸軍擊之文徳奔漢中宋人<lb/>
<pb n="KR2c0005_WYG_006-12a"/>
　削其爵土<lb/>
元嘉二十七年取隂平平武郡以楊頭戍葭蘆<lb/>
　起楊文徳為輔國将軍引兵自漢中西入揺動汧隴<lb/>
　隂平平武悉平梁南秦刺史遣文徳伐啖提氐不克<lb/>
　執送荆州使文徳從祖兄頭戍葭蘆<lb/>
元嘉三十年蕭道成等帥氐羌攻魏武都魏鎮将茍莫<lb/>
干将突騎救之道成等引還南鄭<lb/>
孝武帝孝建二年以保宗子元和為征虜將軍楊頭為<lb/>
<pb n="KR2c0005_WYG_006-12b"/>
輔國將軍<lb/>
　元和保宗子也宋以其㓜弱未正位號部落無定主<lb/>
　其族父頭先戍葭蘆母妻子弟並為魏所執而為宋<lb/>
　堅守無貳心王𤣥謨請以頭為西秦州刺史安輯其<lb/>
　衆俟元和稍長使嗣故業若其不稱即以授頭必能<lb/>
　藩扞漢川使無敵患若葭蘆不守漢川亦不可立矣<lb/>
　不從<lb/>
明帝泰始二年以楊僧嗣為武都王<lb/>
<pb n="KR2c0005_WYG_006-13a"/>
　初武都王楊元和棄國奔魏從弟僧嗣復自立屯葭<lb/>
　蘆蕭恵開復遣兵至梁州楊僧嗣帥羣氐斷其道間<lb/>
　使以聞以僧嗣為武都王恵開自益州舉兵多任刑<lb/>
　誅蜀人猜怨合兵圍成都上赦其罪圍亦觧<lb/>
蒼梧王元徽元年楊僧嗣卒於葭蘆弟文度立降魏<lb/>
　魏以文度為武興鎮将<lb/>
順帝昇明元年楊文𢎞襲仇池䧟之魏皮歡喜等討之文<lb/>
𢎞棄城走魏拔葭蘆斬文度以其弟文𢎞為武都王<lb/>
<pb n="KR2c0005_WYG_006-13b"/>
　魏皮歡喜拔葭蘆斬文度魏以楊難當族弟廣香為<lb/>
　隂平公葭蘆戍主仍詔歡喜築駱谷城文𢎞奉表謝<lb/>
　罪於魏遣子茍奴入侍<lb/>
齊髙帝建元元年魏葭蘆鎮主楊廣香降於齊<lb/>
建元二年齊以楊難當之孫後起馬武都王鎮武興<lb/>
武帝永明四年氐王楊後起卒種人集始立<lb/>
　集始文𢎞之子也後起弟後明為白水太守魏亦以<lb/>
　集始為武都王<lb/>
<pb n="KR2c0005_WYG_006-14a"/>
永明十年楊集始㓂漢中至白馬梁州刺史隂智伯擊<lb/>
破之<lb/>
　集始走還武興請降於魏<lb/>
明帝建武二年魏圍蜀南鄭不克<lb/>
　魏仇池鎮将拓拔英圍南鄭梁州刺史蕭懿誘仇池<lb/>
　諸氐斷其運道英全軍還<lb/>
建武四年氐帥楊靈珍来降遣其弟襲武興王集始<lb/>
殺其二弟集同集衆集始亦来降魏遣李崇伐之克武<lb/>
<pb n="KR2c0005_WYG_006-14b"/>
興楊靈珍奔齊<lb/>
　李崇槎山分道出氐不意表裏襲之羣氐皆棄楊靈<lb/>
　珍𣪚歸崇進據赤土靈珍遣從弟建屯龍門自帥精<lb/>
　勇一萬屯鷲峡龍門之北數十里中伐樹塞路鷲峡<lb/>
　之口積大木聚礌石臨崖下之以拒魏兵崇命慕容<lb/>
　拒從它路夜襲龍門破之崇自攻鷲峡靈珍連戰敗<lb/>
　走獲其妻子遂克武興靈珍奔還漢中魏主聞之喜<lb/>
　曰使朕無西顧之憂者李崇也以靈珍為仇池公武<lb/>
<pb n="KR2c0005_WYG_006-15a"/>
　都王<lb/>
齊東昏侯永元二年楊集始自齊降魏守武興<lb/>
　集始将衆萬餘自漢中北出規復舊地魏梁州刺史<lb/>
　楊椿遺集始書開以利害集始遂降魏魏人還其爵<lb/>
　位使守武興<lb/>
梁武帝天監二年楊集始卒子紹先立<lb/>
　紹先㓜國事决於二叔父集起集義<lb/>
天監四年漢中太守夏侯道遷殺楊靈珍以漢中叛降<lb/>
<pb n="KR2c0005_WYG_006-15b"/>
於魏<lb/>
　夏侯道遷為南譙太守奔魏魏使道遷從王肅鎮夀<lb/>
　陽以道遷守合肥肅卒道遷棄戍来奔從梁州刺史<lb/>
　莊丘黒鎮南鄭以道遷領漢中太守黒卒詔以王珍<lb/>
　國為刺史未至道遷謀降於魏先是楊靈珍来奔以<lb/>
　為假武都王助戍漢中有部曲六百餘人道遷憚之<lb/>
　發兵擊靈珍父子斬之遂送於魏魏以邢巒都督梁<lb/>
　益諸軍事魏擊諸城戍所向摧破晉夀太守王景𦙍<lb/>
<pb n="KR2c0005_WYG_006-16a"/>
　據石亭巒遣将擊走之巴西太守龎景民據郡不下<lb/>
　郡民嚴𤣥思附於魏攻景民斬之楊集起集義聞魏<lb/>
　克漢中而懼遂帥羣氐叛魏斷漢中糧道巒屢遣軍<lb/>
　擊破之梁遣孔陵戍深坑魯方達戍南安仕僧襃等戍<lb/>
　石同以拒魏邢巒遣王足将兵擊破之遂入劍閣陵<lb/>
　等退保梓潼梁州十四郡地東西七百里南北千里<lb/>
　皆入於魏　石亭水經注漢水逕西石亭　深坑在<lb/>
　今梁州北南安李膺記云宋置南安在今劒州　成縣<lb/>
<pb n="KR2c0005_WYG_006-16b"/>
　南石同在利州西今名石同谿按南鄭非魏能取之乃<lb/>
　夏侯道遷以之降魏也然魏得仇池則漢中亦漸孤<lb/>
　矣<lb/>
天監五年魏執楊紹先滅之置東益州<lb/>
　紹先稱帝集起集義稱王圍魏闗城邢巒使傅豎眼<lb/>
　破之克武興執楊紹先送洛陽楊集起集義亡走遂<lb/>
　滅其國以為武興鎮又改為東益州　按武都郡即<lb/>
　今階城鳳沔文五州之地也自晉恵帝元康六年丙<lb/>
<pb n="KR2c0005_WYG_006-17a"/>
　辰楊茂捜據之至梁天監五年丙戍為後魏所滅凡<lb/>
　二百一十一年論曰蜀長江之上流也褒斜漢中蜀<lb/>
　之門戸也武都又漢中之藩籬也江左君臣視蜀如<lb/>
　土梗弁髦然自以為長江全勢無俟乎蜀也蜀與漢<lb/>
　中置之度外而區區氐羌遂得以據四州之險厯二<lb/>
　百年而后亡然無武都則無漢中無漢中則無蜀蜀<lb/>
　非梁有一傳為陳而江左之勢孤矣已事之覆轍可<lb/>
　不鑒乎雖然以武都四川之地而氐羌恃以立國者<lb/>
<pb n="KR2c0005_WYG_006-17b"/>
　二百年曾謂以吴蜀之全力而不能守乎<lb/>
　　蜀刺史始不専用武人<lb/>
齊武帝永明二年始以始興王鑑為益州刺史<lb/>
　晉代以来益州刺史皆以名將為之帝以始興王鑑<lb/>
　為刺史先是刼帥韓武方聚黨千餘人斷流為暴郡<lb/>
　縣不能禁鑑行至境上韓武方出降僚佐咸請殺之<lb/>
　鑑曰殺之失信且無以勸善乃宥之於是巴面蠻夷<lb/>
　為冦暴者皆望風降附鑑時年十四喜文學器服如<lb/>
<pb n="KR2c0005_WYG_006-18a"/>
　素士蜀人悦之　晉宋齊梁益州刺史　晉周撫<lb/>
　周楚撫之子　周仲孫　羅友　司馬軌之　鮑陋<lb/>
　　宋張茂度　劉道濟激趙廣之變　甄灋崇　周<lb/>
　籍之　蕭惠開多任刑誅晉原一郡反　齊始興<lb/>
　王鑑年十四　劉悛為江淹奏贓貨鉅萬在益州置<lb/>
　金浴盆　梁劉季連反　魯休烈　鄧元起　蕭淵<lb/>
　猷　蕭淵藻　武陵王紀十七年　見於史者十九<lb/>
　人<lb/>
<pb n="KR2c0005_WYG_006-18b"/>
　論曰巽巖李氏曰自晉永和而桓温始平李氏訖梁<lb/>
　承聖而蜀乃盡入於周跨厯四代咸撫而有雖苻堅<lb/>
　之侵䧟譙縱之盗竊聲教暫阻而旋即討平其職貢<lb/>
　於江東者年所居多而蜀士未有光顯者豈果無人<lb/>
　當两漢之際蜀人文章節義足以冠冕海内柱石帝<lb/>
　京夫豈足用於两漢而無用於晉宋齊梁者失在於<lb/>
　不能招徕之也愚按蜀之士大夫狼狽於杜<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>之流<lb/>
　徙空虚於蠻獠之衝突非復两漢之舊矣為益州刺<lb/>
<pb n="KR2c0005_WYG_006-19a"/>
　史者類無豈弟之政一始興王鑑乳臭少年粗好文<lb/>
　學而蜀人已歸之邢巒所謂蜀之民望文學風流亦<lb/>
　為不少率居山谷不獲仕進則流風餘俗豈盡冺哉<lb/>
　李文簡公之論其亦深究當時之實矣<lb/>
　　魏邢巒謀代蜀<lb/>
梁天監四年魏統軍王足進攻涪城<lb/>
　梁将魯方達王景𦙍等三十九人皆敗死蜀人震恐<lb/>
　益州城戍降魏者梁州東西七百里南北千里流<lb/>
<pb n="KR2c0005_WYG_006-19b"/>
　民自上名籍者五萬餘戸<lb/>
魏梁州刺史邢巒上表請戍蜀不報魏王足奔於梁巴<lb/>
西復降於梁<lb/>
　巒上表曰建康成都相去萬里陸行既絶惟資水路<lb/>
　水軍西上非周年不達益州外無軍援一可圖也頃<lb/>
　經劉季連反鄧元起攻圍資儲空竭吏民無復固守<lb/>
　之志二可圖也蕭淵藻裠屐少年未洽治務宿昔名<lb/>
　将多見囚戮今之所任皆左右少年三可圖也蜀之<lb/>
<pb n="KR2c0005_WYG_006-20a"/>
　所恃惟在劍閣今既克南安已奪其險據彼境内三<lb/>
　分已一自南安向涪方軌無礙前軍累敗後衆䘮魄<lb/>
　四可圖也淵藻是蕭衍骨肉至親必無死理若克涪<lb/>
　城淵藻安肯城中坐而受困必将望風逃矣若其出<lb/>
　鬬庸蜀士卒駑怯弓矢寡弱五可圖也臣内省文吏<lb/>
　不習軍旅頼将士竭力頻有薄捷既克重阻民心懐<lb/>
　服瞻望涪益旦夕可圖正以兵少粮匱未宜前出今<lb/>
　若不取後圖便難况益州殷實戸口十萬比夀春義<lb/>
<pb n="KR2c0005_WYG_006-20b"/>
　陽其利三倍朝廷若欲進取時不可失若欲保境寜<lb/>
　民則臣居此無事乞歸侍養魏主詔以平蜀之舉當<lb/>
　更聼後敕㓂難未夷何得以養親為辭巒又表稱昔<lb/>
　鄧艾鍾㑹帥十八萬衆傾中國資儲僅能平蜀所以<lb/>
　然者闘實力也况臣才非古人何宜以二萬之衆而<lb/>
　希平蜀所以敢者正以據得要險士民慕義此往則<lb/>
　易彼来則難任力而行理有可克今王足已逼涪城<lb/>
　脱得涪則益州乃成擒之物但得之有早晚耳且梓<lb/>
<pb n="KR2c0005_WYG_006-21a"/>
　潼已附民戸數萬朝廷豈可不守又劍閣天險得而<lb/>
　棄之良可惜矣臣誠知戰伐危事未易可為自軍度<lb/>
　劍閣以来鬢髪中白日夜戰懼何可為心所以勉强<lb/>
　者既得此地而自退不守恐負陛下之爵禄故也且<lb/>
　臣之意算正欲先取涪城以漸而進若得涪城則中<lb/>
　分益州之地斷水陸之衝彼外無援軍孤城自守何<lb/>
　能復持乆哉臣今欲使軍軍相次聲勢連接先為萬<lb/>
　全之計然後圖功得之則大利不得則自全又巴西<lb/>
<pb n="KR2c0005_WYG_006-21b"/>
　南鄭相距千四百里去州迢逓常多擾動昔在南之<lb/>
　日以其統綰勢難増立巴州鎮静夷獠梁州藉利因<lb/>
　而表罷彼土民望嚴蒲何楊非惟一族雖率居山谷<lb/>
　而豪右甚多文學風流亦為不少但以去州既逺不<lb/>
　獲進仕至於州綱無由厠迹是以鬱怏多生異途比<lb/>
　道遷建義之始嚴𤣥思自號巴州刺史克城以来仍<lb/>
　使行事巴西廣袤千里戸餘四萬若於彼立州鎮攝<lb/>
　華獠則大帖民情從墊江已還不勞征伐自為國有<lb/>
<pb n="KR2c0005_WYG_006-22a"/>
　魏主不從先是魏主以王足行益州刺史梁遣張齊<lb/>
　将兵救益州未至魏主更以羊祉為益州刺史王足<lb/>
　聞之不悦輙引兵還遂不能定蜀乆之足自魏奔梁<lb/>
　邢巒在梁州接豪右以禮撫小民以恵州人悦之巒<lb/>
　之克巴西也使軍主李仲遷守之仲遷溺於酒色費<lb/>
　𣪚兵儲公事諮承無能見者巒忿之切齒仲遷懼謀<lb/>
　叛城人斬其首以城来降　南安今劍州普成縣涪<lb/>
　今綿州巴西縣晉穆帝永和中於梓潼郡傐置巴西<lb/>
<pb n="KR2c0005_WYG_006-22b"/>
　宋元嘉十五年割屬益州為巴西梓潼二郡治故涪<lb/>
　今名巴西縣<lb/>
　　梁魏争漢中<lb/>
梁天監十三年魏遣髙肇督歩騎侵益州梁遣任大洪<lb/>
禦之不克<lb/>
　肇将歩騎十五萬命傅豎眼出巴北羊祉出涪城奚<lb/>
　康生出綿竹甄琛出劍閣㳺肇諫以為今頻年水旱<lb/>
　百姓不宜勞役往昔開拓皆因城主歸欵故有征無<lb/>
<pb n="KR2c0005_WYG_006-23a"/>
　戰蜀地險隘鎮戍無隙豈得虚動大軍舉不謹始悔<lb/>
　将何及不從軍至晉夀蜀人震恐傅豎眼将歩兵三<lb/>
　萬擊巴北梁遣任大洪自隂平間道入其州詔誘氐<lb/>
　羗絶魏運路㑹魏大軍北還大洪襲破魏東洛除口<lb/>
　二戍進圍闗城豎眼遣姜喜等擊大洪大破之大洪<lb/>
　棄闗城走還<lb/>
天監十四年晉夀歸於梁<lb/>
　傅豎眼性清素民獠懐之元法僧代之素無治幹加<lb/>
<pb n="KR2c0005_WYG_006-23b"/>
　以貪殘王賈諸姓本州士族法僧皆召為兵葭萌民<lb/>
　任令宗因衆心之怨魏也殺晉夀太守以城来降民<lb/>
　獠多應之益州刺史鄱陽王恢遣巴西梓潼二郡太<lb/>
　守張齊将兵三萬迎之<lb/>
天監十五年梁張齊圍武興魏擊敗之復取東益州<lb/>
　元法僧遣其子景隆将兵拒張齊齊與戰於葭萌大<lb/>
　破之屠十餘城遂圍武興法僧嬰城自守境内皆叛<lb/>
　遣使告急於魏魏遣傅豎眼赴之豎眼入境轉戰三<lb/>
<pb n="KR2c0005_WYG_006-24a"/>
　日行二百里九遇皆捷張齊退保白水梓潼太守茍金<lb/>
　龍領闗城戍主梁兵至其妻劉氏拒戰百有餘日梁<lb/>
　兵遂退張齊復去白水侵葭萌傅豎眼敗之齊走還<lb/>
　諸戍皆棄城走東益州復入於魏<lb/>
普通六年梁蕭淵猷圍魏和安於小劍魏淳于誕擊敗<lb/>
之<lb/>
　淵猷圍和安於小劔遣其将樊文熾置柵於龍鬚山<lb/>
　上以防歸路魏淳于誕焚其柵乗而擊之文熾大敗<lb/>
<pb n="KR2c0005_WYG_006-24b"/>
　僅以身免<lb/>
大同元年梁鄱陽王範樊文熾圍晉夀魏東益州刺史<lb/>
傅敬和来降晉夀歸於梁　敬和豎眼之子也<lb/>
梁蘭欽引兵敗南鄭魏梁州刺史元羅降南鄭歸於梁<lb/>
　自天監四年漢中入於魏凡三十年而歸於梁<lb/>
梁簡文帝大寳二年魏侵梁南鄭<lb/>
　侯景之逼江陵也湘東王繹求援於魏命梁秦二州<lb/>
　刺史宜豐侯循以南鄭與魏循不可魏宇文泰遣達<lb/>
<pb n="KR2c0005_WYG_006-25a"/>
　奚武取漢中循遣参軍劉璠求救於武陵王紀紀遣<lb/>
　潼州刺史楊乾運救之<lb/>
梁元帝承聖元年梁遣兵救南鄭魏人敗之<lb/>
　楊乾運至劔北達奚武逆擊破之劉璠還至白馬西<lb/>
　為武所獲送長安宇文泰素聞其名待之如舊交時<lb/>
　南鄭乆不下武請屠之泰将許之璠請之不許泣請<lb/>
　不已㤗曰事人當如是遂從其請<lb/>
梁州刺史蕭循以州叛降於魏<lb/>
<pb n="KR2c0005_WYG_006-25b"/>
　達奚武遣人入南鄭説蕭循曰足下所固者險所恃<lb/>
　者援所保者民今險不足據援不可恃民不可保而<lb/>
　宗國䘮亂社稷無主欲誰為忠乎循乃請降魏賀蘭<lb/>
　徳願請攻之赫連達曰不戰而獲城䇿之上者豈可<lb/>
　利其子女貪其貨財而不愛民命乎且觀其士馬猶<lb/>
　强城池尚固攻之不克必彼此俱傷如困獸猶闘則<lb/>
　成敗未可知也武曰公言是也乃受循降獲男女二<lb/>
　萬口而還於是劒北皆入於魏　自大同元年漢中<lb/>
<pb n="KR2c0005_WYG_006-26a"/>
　歸於梁厯二十七年而復入於魏<lb/>
　　西魏尉遲迥取蜀<lb/>
梁承聖元年武陵王紀稱帝於成都<lb/>
　紀在蜀十七年南開寜州越嶲西通資陵吐谷渾内<lb/>
　修耕桑塩鐡之政外通商賈逺方之利侯景之叛湘<lb/>
　東王繹起兵紀遂稱帝<lb/>
承聖二年武陵王紀伐江陵魏尉遲㢠伐成都以救之<lb/>
　紀帥諸軍東下留蕭撝守成都梁王繹甚懼與魏書<lb/>
<pb n="KR2c0005_WYG_006-26b"/>
　曰子糾親也諸侯君討之宇文泰曰取蜀制梁在兹一<lb/>
　舉大將尉遲迥泰之甥也獨以為可迥曰蜀與中國<lb/>
　隔絶百有餘年恃其險逺不虞我至若以鐵騎兼行<lb/>
　襲之無不克矣泰乃遣迥自散闗伐蜀<lb/>
魏師圍成都武陵王紀還次於西陵紀衆敗梁主殺之<lb/>
成都降魏魏以尉遲迥為益州刺史<lb/>
　尉遲迥圍成都五旬蕭撝屢戰皆敗乃請降諸將欲<lb/>
　不許迥曰降之則將士全逺人悦敗之則將士傷逺<lb/>
<pb n="KR2c0005_WYG_006-27a"/>
　人懼矣受之魏以㢠為益州刺史　蜀自晉恵帝元<lb/>
　康八年戊午李特亂至梁承聖元年壬申入於西魏<lb/>
　凡二百四十五年<lb/>
　論曰蜀在江左厯晉宋齊梁君若存若亡者凡二百<lb/>
　年而夏侯道遷以漢中入於魏非魏能取之梁自亡<lb/>
　之也厯三十年據於魏而元羅又以漢中歸於南又<lb/>
　厯二十七年歸於梁而蕭循復以漢中入於北亦非<lb/>
　魏能取之梁自亡之也漢中既亡而魏人以涪城為<lb/>
<pb n="KR2c0005_WYG_006-27b"/>
　重鎮涪城今綿州武陵王紀空國東下尉遲㢠擣虚<lb/>
　而来蕭撝遂以成都降矣豈迥之威武足以加蜀哉<lb/>
　蜀一也諸葛孔眀以一隅之地抗衡中原而有餘江<lb/>
　左諸人以吴蜀之全保蜀而不足果在徳不在險也<lb/>
　<lb/>
　<lb/>
　<lb/>
　蜀鑑卷六<lb/>
</p>
<p>
</p>
  </div>
</body>
</text>
</TEI>
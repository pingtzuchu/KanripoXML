<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>都城紀勝</head> <lb/>
    <p>
<pb n="KR2k0117_WYG_001-1a"/>
欽定四庫全書<lb/>
　都城紀勝<lb/>
　　井市<lb/>
自犬内和寧門外新路南北早間珠玉珍異及花果時<lb/>
新海鮮野味奇器天下所無者悉集於此以至朝天門<lb/>
清河坊中瓦前灞頭官巷口棚心衆安橋食物店鋪人<lb/>
煙浩穰其夜市除大内前外諸處亦然惟中瓦前最勝<lb/>
撲賣奇巧器皿百色物件與日間無異其餘坊巷市井<lb/>
<pb n="KR2k0117_WYG_001-1b"/>
買賣闗撲酒樓歌館直至四鼓後方靜而五鼓朝馬將<lb/>
動其有趁賣早市者復起開張無論四時皆然如遇元<lb/>
宵猶盛排門和買民居作觀玩幕次不可勝紀隆興間<lb/>
髙廟與六宫等在中瓦相對今修内司染坊看位觀孝<lb/>
宗皇帝孟享迴就觀燈買市簾前排列内侍官帙行堆<lb/>
垜見錢宣押市食歌叫支賜錢物或有得金銀錢者是<lb/>
時尚有京師流寓經紀人市店遭遇者如李婆婆羮南<lb/>
瓦子張家糰子若遇車駕行幸春秋社㑹等連簷竝壁<lb/>
<pb n="KR2k0117_WYG_001-2a"/>
幕次排列此外如執政府牆下空地<hi>舊名南倉前</hi>諸色路岐<lb/>
人在此作場尤為駢闐又皇城司馬道亦然候潮門外<lb/>
殿司教場夏月亦有絶伎作場其他街市如此空隙地<lb/>
段多有作場之人如大瓦肉市炭橋藥市橘園亭書房<lb/>
城東菜市城北米市其餘如五間樓福客糖果所聚之<lb/>
類未易縷舉<lb/>
　　諸行<lb/>
市肆謂之行<hi>音杭</hi>者因官府科索而得此名不以其物小<lb/>
<pb n="KR2k0117_WYG_001-2b"/>
大但合充用者皆置為行雖醫卜亦有職醫尅擇之差<lb/>
占則與市肆當行同也内亦有不當行而借名之者如<lb/>
酒行食飯行是也又有名為團者如城南之花團泥路<lb/>
之青果團江下之鮝團後市街之柑子團是也其他工<lb/>
伎之人或名為作如篦刃作腰帶作金銀鍍作鈒作是<lb/>
也又有異名者如七寶謂之骨董行浴堂謂之香水行<lb/>
是也大抵都下萬物所聚如官巷之花行所聚花朶冠<lb/>
梳釵環領抹極其工巧古所無也都下市肆名家馳譽<lb/>
<pb n="KR2k0117_WYG_001-3a"/>
者如中瓦前皁兒水雜賣場前甘豆湯如戈家蜜棗兒<lb/>
官巷口光家羮大瓦子水果子夀慈宫前熟肉錢塘門<lb/>
外宋五嫂魚羮湧金門灌肺中瓦前職家羊飯彭家油<lb/>
靴南瓦宣家台衣張家糰子候潮門顧四笛大瓦子丘<lb/>
家篳篥之類<lb/>
　　酒肆<lb/>
除官庫子庫脚店之外其餘皆謂之拍戸有茶飯店謂<lb/>
兼賣食次下酒是也但要索喚及時食品知處不然則<lb/>
<pb n="KR2k0117_WYG_001-3b"/>
酒家亦有單于牌面㸃選也　包子酒店謂賣鵝鴨包<lb/>
子四色兠子腸血粉羮魚子魚白之類此處易為支費<lb/>
　宅子酒店謂外門面裝飾如仕宦宅舍或是舊仕宦<lb/>
宅子改作者　花園酒店城外多有之或城中傚學園<lb/>
館裝折　直賣店謂不賣食次也　散酒店謂零賣百<lb/>
單四七十七五十二三十八并折賣外坊酒門首亦不<lb/>
設油漆杈子多是竹栅布幕謂之打椀遂言只一杯也<lb/>
却不甚尊貴非髙人所往　菴酒店謂有娼妓在内可<lb/>
<pb n="KR2k0117_WYG_001-4a"/>
以就懽而於酒閣内暗藏卧牀也門首紅梔子燈上不<lb/>
以晴雨必用箬㔶葢之以為記認其他大酒店娼妓只<lb/>
伴坐而巳欲買懽則多往其居　羅酒店在山東河北<lb/>
有之今借名以賣渾頭遂不貴重也　酒家事物門設<lb/>
紅杈子緋緣簾貼金紅紗梔子燈之類舊傳因五代郭<lb/>
髙祖遊幸汴京潘樓至今成俗酒閣名為㕔院若樓上<lb/>
則又或名為山一山二山三之類牌額寫過山非特有<lb/>
山謂酒力髙逺也　大凡入店不可輕易登樓上閣恐<lb/>
<pb n="KR2k0117_WYG_001-4b"/>
飲燕淺短如買酒不多則只就樓下散坐謂之門牀馬<lb/>
道初坐定酒家人先下看菜問買多少然後别換菜蔬<lb/>
亦有生疎不慣人便忽下筯被笑多矣大抵店肆飲酒<lb/>
在人出著如何只如食次謂之下湯水其錢少止百錢<lb/>
五千者謂之小分下酒若命妓則此輩多是虚駕驕貴<lb/>
索喚髙價細食全要出著經慣不被所侮也如煮酒或<lb/>
有先索到十瓶逐旋開飲少頃只飲五六瓶佳者其餘<lb/>
退囘亦是搜弊之一訣<lb/>
<pb n="KR2k0117_WYG_001-5a"/>
官庫則東酒庫曰大和樓西酒庫曰金文庫有樓曰西<lb/>
樓舊有樓攻媿書榜後為好奇者取去南酒庫曰昇暘<lb/>
宫樓曰和樂樓北酒庫曰春風樓正南樓對吴越兩山<lb/>
南上酒庫曰和豐樓西子庫曰豐樂樓在今湧金門外<lb/>
乃舊楊和王之聳翠樓後張定叟兼領庫事取為官庫<lb/>
正跨西湖對兩山之勝西子庫曰太平樓中酒庫曰中<lb/>
和樓南外庫在便門外東外庫在崇新門外此外庫在<lb/>
湖州市有樓曰春融樓其他則有西溪并赤山九里松<lb/>
<pb n="KR2k0117_WYG_001-5b"/>
酒庫其中和和樂和豐並在御街其太平大和因囘禄<lb/>
後其樓悉廢若欲賞妓往官庫中㸃花牌其酒家人亦<lb/>
多隠庇推托須是親識其妓及以利委之可也<lb/>
天府諸酒庫每遇寒食節前開沽煮酒中秋節前後開<lb/>
沽新酒各用妓弟乘騎作三等裝束　一等特髻大衣<lb/>
者　二等冠子帬背者　三等冠子衫子襠袴者前有<lb/>
小女童等及諸社㑹動大樂迎酒樣赴府治呈作樂呈<lb/>
伎蓻雜劇三盞退出於大街諸處迎引歸庫<lb/>
<pb n="KR2k0117_WYG_001-6a"/>
　　食店<lb/>
都城食店多是舊京師人開張如羊飯店兼賣酒凡㸃<lb/>
索食次大要及時如欲速飽則前重後輕如欲遲飽則<lb/>
前輕後重<hi>重者如頭羹者石髓飯大骨飯泡飯軟羊浙米飯  輕  如煎事件  托胎  嬭房</hi>
<hi>肚尖子肚胘  腰  之類</hi>南食店謂之南食川飯分茶葢因京師開<lb/>
此店以備南人不服北食者今既在南則其名誤矣所<lb/>
以專賣麵食魚肉之屬如<hi>鋪羊麵麵盫生麵桐姜撥刀  鹽煎    鯙魚  皮麵</hi>
<hi>抹肉淘子肉虀淘汁棊子  鰕燥  麵  帶  煎</hi>下至<hi>撲刀雞鵞麵家常三刀麵</hi>皆是也若<lb/>
<pb n="KR2k0117_WYG_001-6b"/>
欲索供逐店自有單子牌面　飽<graphic n="KR2571" url="https://raw.githubusercontent.com/kanripo/KR-Gaiji/master/images/KR2571.png" mimeType="image/png"/>店專賣<hi>大燠<graphic n="KR2571" url="https://raw.githubusercontent.com/kanripo/KR-Gaiji/master/images/KR2571.png" mimeType="image/png"/>燥子䬣</hi>
<hi>并餛飩</hi>菜麵店專賣<hi>菜麵經虀淘或血臓麵/子    帶    有撥刀</hi>　<hi>素棊冷淘</hi>此處<lb/>
不甚尊貴非待客之所　素食店賣<hi>素簽乳頭羮河麵食    蠒    鯤</hi>
　<hi>脯<graphic n="KR3042" url="https://raw.githubusercontent.com/kanripo/KR-Gaiji/master/images/KR3042.png" mimeType="image/png"/>元魚</hi>凡麩筍乳蕈飲食充齋素筵㑹之備　衢州飯<lb/>
店又謂之悶飯店葢盫飯也專賣家常<hi>鰕魚粉羮魚麵蝴蝶之屬</hi>欲<lb/>
求麤飽者可往惟不宜尊貴人<lb/>
市食㸃心涼暖之月大槩多賣<hi>猪羊雞煎煠□剗子四色饅頭  灌脯灌腸</hi>
<hi>紅燠薑豉屬蹄子肘件之</hi>夜間頂盤挑架者如<hi>鵪鶉餶飿兒餅焦鎚  羊脂韮</hi>
<pb n="KR2k0117_WYG_001-7a"/>
<hi>餅餤少春餅餈旋餅炙□沙糰子宜利    獻  糕    犯子之類</hi>遍路歌叫都人固自<lb/>
為常若逺方僻土之人乍見之則以為稀遇其餘店鋪<lb/>
夜市不可細數如豬胰胡餅自中興以來只東京臟三<lb/>
家一分每夜在太平坊巷口近來又或有傚之者大抵<lb/>
都下買物多趨有名之家如昔時之内前下家從食街<lb/>
市王宣旋餅望仙橋糕麋是也如酪面亦只後市街賣<lb/>
酥賀家一分每箇五百貫以新樣油餅兩枚夾而食之<lb/>
此北食也其餘諸行百戸亦如此　市食有名存而實<lb/>
<pb n="KR2k0117_WYG_001-7b"/>
亡者如瓠羮是也亦有名亡而實存者如甕羮今號虀<lb/>
麵是也又有誤名之者如呼熟肉為白肉是也葢白肉<lb/>
白是砧壓去油者<lb/>
又有專賣小兒戲劇糖果如打嬌惜蝦鬚糖宜娘打鞦<lb/>
韆稠餳之類<lb/>
　　茶坊<lb/>
大茶坊張挂名人書畫在京師只熟食店挂畫所以消<lb/>
遣久待也今茶坊皆然冬天兼賣擂茶或賣鹽豉湯暑<lb/>
<pb n="KR2k0117_WYG_001-8a"/>
天兼賣梅花酒紹興間用鼓樂吹梅花酒曲用旋杓如<lb/>
酒肆間正是論角如京師量賣茶樓多有都人子弟占<lb/>
此㑹聚習學樂器或唱叫之類謂之挂牌兒　人情茶<lb/>
坊本非以茶湯為正但将此為由多下茶錢也又有一<lb/>
等專是娼妓弟兄打聚處又有一等專是諸行借工賣<lb/>
伎人㑹聚行老處謂之市頭　水茶坊乃娼家聊設桌<lb/>
凳以茶為由後生輩甘於費錢謂之乾茶錢　提茶瓶<lb/>
即是趁赴充茶酒人尋常月旦望每日與人傳語往還<lb/>
<pb n="KR2k0117_WYG_001-8b"/>
或講集人情分子又有一等是街司人兵以此為名乞<lb/>
見錢物謂之齪茶<lb/>
　　四司六局<lb/>
官府貴家置四司六局各有所掌故筵席排當凡事整<lb/>
齊都下街市亦有之常時人户每遇禮席以錢倩之皆<lb/>
可辦也帳設司專掌仰塵繳壁卓幃搭席簾幕罘罳屏<lb/>
風繡額書畫簇子之類<lb/>
專掌打料批切烹炮下食調和節次　茶酒司專掌賓<lb/>
<pb n="KR2k0117_WYG_001-9a"/>
客茶湯暖盪篩酒請坐諮席開盞歇坐掲席迎送應干<lb/>
節次　臺盤司專掌托盤打送齎擎勸酒出食接盞等事<lb/>
　果子局専掌装簇盤飣看果時果準備勸酒　蜜煎<lb/>
局專掌糖蜜花果鹹酸勸酒之屬　菜蔬局專掌甌飣<lb/>
菜蔬糟藏之屬　油燭局專掌燈火照耀立臺剪燭壁<lb/>
燈燭籠裝香簇炭之類　香藥局專掌藥楪香毬火箱<lb/>
香餅聴候索喚諸般奇香及醒酒湯藥之類　排辦局<lb/>
專掌挂畫插花掃灑打渲拭抹供過之事　凡四司六<lb/>
<pb n="KR2k0117_WYG_001-9b"/>
局人祇應慣熟便省賔主一半力故常諺曰燒香㸃茶<lb/>
挂畫插花四般閒事不許戾家若其失忘支節皆是祇<lb/>
應等人不學之過只如結席喝犒亦合依次第先㕑子<lb/>
次茶酒三樂人<lb/>
　　瓦舍衆伎<lb/>
瓦者野合易散之意也不知起於何時但在京師時甚<lb/>
為士庶放蕩不羈之所亦為子弟流連破壊之地　散<lb/>
樂傳學教坊十三部唯以雜劇為正色舊教坊有篳篥<lb/>
<pb n="KR2k0117_WYG_001-10a"/>
部大鼓部杖鼓部拍板色笛色琵琶色箏色方響色笙<lb/>
色舞旋色歌板色雜劇色叅軍色色有色長部有部頭<lb/>
上有教坊使副鈐轄都管掌儀範者皆是命官其諸部<lb/>
分紫緋緑三等寛衫兩下各垂黄義襴雜劇部又戴諢<lb/>
裹其餘只是帽子幞頭以次又有小兒隊并女童採蓮<lb/>
隊又别有釣客班今四孟隨在駕後乘馬動樂者是其<lb/>
故事也紹興三十一年省廢教坊之後每遇大宴則撥<lb/>
差臨安府衙前樂等人充應屬修内司教樂所掌管教<lb/>
<pb n="KR2k0117_WYG_001-10b"/>
坊大使在京師時有孟角毬曽撰雜劇本子又有葛守<lb/>
成撰四十大曲詞又有丁仙現捷才知音紹興間亦有<lb/>
丁漢弼楊國祥　雜劇中末泥為長每四人或五人為<lb/>
一場先做尋常熟事一段名曰豓段次做正雜劇通名<lb/>
為兩段末泥色主張引戲色分付副淨色發喬副末色<lb/>
打諢又或添一人裝孤其吹曲破斷送者謂之把色大<lb/>
抵全以故事世務為滑稽本是鑒戒或隠為諌諍也故<lb/>
從便跣露謂之無過蟲<lb/>
<pb n="KR2k0117_WYG_001-11a"/>
諸宫調本京師孔三傳編撰傳奇靈怪八曲説唱　細<lb/>
樂比之教坊大樂則不用大鼓杖鼓羯鼓頭管琵琶箏<lb/>
也每以簫管笙<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>稽琴方響之類合動　小樂器只一<lb/>
二人合動也如雙韻合阮咸稽琴合簫管鍫琴合葫蘆<lb/>
琴單撥十四弦吹賺動鼓板渤海樂一拍子至於拍番<lb/>
鼓子敲水盞鑼板和鼓兒皆是也今街市有樂人三五<lb/>
為隊專趕春場看潮賞芙蓉及酒坐祇應與錢亦不多<lb/>
謂之荒鼓板　清樂比馬後樂加方響笙笛用小提鼓<lb/>
<pb n="KR2k0117_WYG_001-11b"/>
其聲亦輕細也<lb/>
淳熙間德夀宫龍笛色使臣四十名每中秋或月夜令<lb/>
獨奏龍笛聲聞於人間真清樂也　唱叫小唱謂執板<lb/>
唱慢曲曲破大率重起輕殺故曰淺斟低唱與四十大<lb/>
曲舞旋為一體今瓦市中絶無　嘌唱謂上鼓面唱令<lb/>
曲小詞驅駕虚聲縱弄宫調與叫果子唱耍曲兒為一<lb/>
體本只街市今宅院往往有之　叫聲自京師起撰因<lb/>
市井諸色歌吟賣物之聲採合宫調而成也若加以嘌<lb/>
<pb n="KR2k0117_WYG_001-12a"/>
唱為引子次用四句就入者謂之下影帶無影帶者名<lb/>
散叫若不上鼓面祇敲盞者謂之打拍　唱賺在京師<lb/>
口有纒令纒達有引子尾聲為纒令引子後只以兩腔<lb/>
遞且循環間用者為纒達中興後張五牛大夫因聴動<lb/>
鼓板中又有四片太平令或賺鼓板<hi>即今拍板大篩揚處是也</hi>遂撰<lb/>
為賺賺者悮賺之義也令人正堪美聴不覺已至尾聲<lb/>
是不宜為片序也今又有覆賺又且變花前月下之情<lb/>
及鐵騎之類凡賺最難以其兼慢曲曲破大曲嘌唱耍<lb/>
<pb n="KR2k0117_WYG_001-12b"/>
令番曲叫聲諸家腔譜也<lb/>
雜扮或名雜旺又名紐元子又名技和乃雜劇之散段<lb/>
在京師時村人罕得入城遂撰此端多是借裝為山東<lb/>
河北村人以資笑今之打和鼓撚梢子散耍皆是也<lb/>
百戲在京師時各名左右軍竝是開封府衙前樂營<lb/>
相撲爭交謂之角觝之戲别有使拳自為一家與相撲<lb/>
曲折相反而與軍頭司大士相近也　踢弄每大禮後<lb/>
宣赦時搶金雞者用此等人上竿打筋斗踏蹺打交輥<lb/>
<pb n="KR2k0117_WYG_001-13a"/>
脫索裝神鬼抱鑼舞判舞斫刀舞蠻牌舞劒與馬打毬<lb/>
并教船水鞦韆東西班野戰諸軍馬上呈驍騎<hi>北人乍栁</hi>街<lb/>
市轉焦䭔為一體　雜手藝皆有巧名踢瓶弄椀踢磬<lb/>
弄花鼓搥踢墨筆弄毬子桚築毬弄斗打硬教蟲蟻及<lb/>
魚弄熊燒煙火放爆仗火戲兒水戲兒聖花撮藥藏壓<lb/>
藥法傀儡壁上睡小則劇術射穿弩子打彈攢壺瓶<hi>即古</hi>
<hi>之投壺</hi>手影戲弄頭錢變線兒寫沙書改字　弄懸絲傀<lb/>
儡<hi>起於陳平六奇解圍</hi>杖頭傀儡水傀儡肉傀儡<hi>以小兒後生輩為之</hi>凡傀<lb/>
<pb n="KR2k0117_WYG_001-13b"/>
儡敷演煙粉靈怪故事鐵騎公案之類其話本或如雜<lb/>
劇或如崖詞大抵多虚少實如巨靈神朱姬大仙之類<lb/>
是也影戲　凡影戲乃京師人初以素紙雕鏃後用彩<lb/>
色裝皮為之其話本與講史書者頗同大抵真假相半<lb/>
公忠者雕以正貌姦邪者與之醜貌葢亦寓褒貶於市<lb/>
俗之眼戲也　説話有四家一者小説謂之銀字兒如<lb/>
煙粉靈怪傳奇　説公案皆是搏刀赶捧及發跡變泰<lb/>
之事説鐵騎兒謂士馬金鼓之事　説經謂演説佛書<lb/>
<pb n="KR2k0117_WYG_001-14a"/>
　説叅請謂賔主叅禪悟道等事　講史書講説前代<lb/>
書史文傳興廢爭戰之事最畏小説人葢小説者能以<lb/>
一朝一代故事頃刻間提破　合生與起令隨令相似<lb/>
各占一事　商謎舊用鼓板吹賀聖朝聚人猜詩謎字<lb/>
謎戾謎社謎本是隠語　有道謎<hi>來客念隠語説謎又名打謎</hi>正猜<lb/>
<hi>來客索猜</hi>下套<hi>商者以物類相似/者譏之人名對智</hi>貼套<hi>貼智/思索</hi>走智<hi>改物類以困猜者</hi>
横下<hi>許旁人猜</hi>問因<hi>商者喝/問句頭</hi>調爽<hi>假作難猜以定其智</hi>
　　社㑹<lb/>
<pb n="KR2k0117_WYG_001-14b"/>
文士則有西湖詩社此社非其他社集之比乃行都士<lb/>
夫及寓居詩人舊多出名士　隠語則有南北垕齋西<lb/>
齋皆依江右謎法習詩之流萃而為齋　又有蹴鞠打<lb/>
毬社川弩射弓社　奉佛則有上天竺寺光明㑹皆城<lb/>
内外富家助備香花燈燭齋襯施利以備本寺一嵗之<lb/>
用　又有茶湯㑹此㑹每遇諸山寺院作齋㑹則往彼<lb/>
以茶湯助緣供應㑹中善人　城中太平興國傳法寺<lb/>
淨業㑹每月十七日則集男士十八日則集女人入寺<lb/>
<pb n="KR2k0117_WYG_001-15a"/>
諷經聴法嵗終則建藥師㑹七晝夜　西湖每嵗四月<lb/>
放生㑹其餘諸寺經㑹各有方所日分每嵗行都神祠<lb/>
誕辰迎獻則有酒行　錦體社八仙社漁父習間社神<lb/>
鬼社小女童像生叫聲社遏雲社奇巧飲食社花果社<lb/>
七寶考古社皆中外奇珍異貨馬社豪貴緋緑清樂社<lb/>
此社風流最勝<lb/>
　　園苑<lb/>
在城則有萬松嶺内貴王氏富覽園三茅觀東山梅亭<lb/>
<pb n="KR2k0117_WYG_001-15b"/>
慶夀菴　禇家塘　御東園<hi>係瓊華園</hi>清湖北慈明殿園楊<lb/>
府秀芳園張府北園楊府風雲慶㑹閣　城東新開門<lb/>
外則有東御園<hi>今名富景園</hi>五栁御園　城西清波錢湖門<lb/>
外聚景御園<hi>舊名西園</hi>張府七位曹園南山長橋則西有慶<lb/>
樂御園<hi>舊名南園</hi>淨慈寺前屏山御園雷峰塔前張府真珠<lb/>
園<hi>内有髙寒堂極華麗</hi>寺園霍家園方家谿劉園北山則有集芳<lb/>
御園四聖延祥御園<hi>西湖勝地惟此為最</hi>下竺寺御園　錢塘門<lb/>
外則有栁巷楊府雲洞園西園劉府玉壺園四并亭園<lb/>
<pb n="KR2k0117_WYG_001-16a"/>
楊府水閣又具美園又飲綠亭裵府山濤園趙秀王府<lb/>
水月園張府凝碧園孤山路口内貴張氏總宜園德生<lb/>
堂放生亭新建白公竹閣<hi>袁樞尹天府就寺重建</hi>㳂蘇堤新建先<lb/>
賢堂園<hi>本裵氏園袁樞新建</hi>又有三賢堂園<hi>本新亭子袁樞於水仙王廟移像新建</hi>
九里松嬉遊園<hi>天府酒庫</hi>湧金門外則有顯應觀西齋堂張<lb/>
府泳澤園慈明殿環碧園<hi>舊是清暉御園</hi>大小漁莊其餘貴府<lb/>
富室大小園館猶有不知其名者　城南嘉㑹門外則<lb/>
有玉津御園<hi>虜使時射弓所</hi>又有就包山作園以植桃花都人<lb/>
<pb n="KR2k0117_WYG_001-16b"/>
春時最為勝賞惟内貴張侯壯觀園為最城北北闗門<lb/>
外則有趙郭家園東西馬城諸園乃都城種植奇異花<lb/>
木處<lb/>
　　舟<lb/>
行都左江右湖河運通流舟船最便而西湖舟船大小<lb/>
不等有一千料約長五十餘丈中可容百餘客五百料<lb/>
約長三二十丈可容三五十餘客皆奇巧打造雕欄畫<lb/>
棟行運平穏如坐平地無論四時常有遊玩人賃假舟<lb/>
<pb n="KR2k0117_WYG_001-17a"/>
中所須器物一一畢備但朝出登舟而飲暮則徑歸不<lb/>
勞餘力惟支費錢耳其有貴府富室自造者又特精緻<lb/>
耳西湖春中浙江秋中皆有龍舟爭標輕捷可觀有金<lb/>
明池之遺風而東浦河亦然惟浙江自孟秋至中秋間<lb/>
則有弄潮者持旗執竿狎戲波濤中甚為奇觀天下獨<lb/>
此有之<lb/>
　　鋪席<lb/>
都城天街舊自清河坊南則呼南瓦北謂之界北中瓦<lb/>
<pb n="KR2k0117_WYG_001-17b"/>
前謂之五花兒中心自五間樓北至官巷南御街兩行<lb/>
多是上户金銀鈔引交易鋪僅百餘家門列金銀及見<lb/>
錢謂之看垜錢此錢備入納算請鈔引幷諸作匠爐韝<lb/>
紛紜無數自融和坊北至市南坊謂之珠子市頭如遇<lb/>
買賣動以萬數間有府第富室質庫十數處皆不以貫<lb/>
萬收質其他如名家綵帛鋪堆上細疋段而錦綺縑素<lb/>
皆諸處所無者又如廂王家絨線鋪<hi>自東京流寓</hi>今於御街<lb/>
開張數鋪亦不下萬計又有大小鋪席皆是廣大物貨<lb/>
<pb n="KR2k0117_WYG_001-18a"/>
如平津橋㳂河布鋪扇鋪温州漆器鋪青白碗器鋪之<lb/>
類且夫外郡各以一物稱最<hi>如無紗洪扇吴錢之𩔖</hi>都㑹之下皆<lb/>
物所聚之處况夫人物繁夥客販往來至於故楮羽毛扇<lb/>
牌皆有行鋪其餘可知矣<lb/>
　　坊院<lb/>
栁永咏錢塘詞云參差一萬人家此元豐以前語也今<lb/>
中興行都巳百餘年其戸口蕃息僅百萬餘家者城之<lb/>
南西北三處各數十里人煙生聚市井坊陌數日經行<lb/>
<pb n="KR2k0117_WYG_001-18b"/>
不盡各可比外路一小小州郡足見行都繁盛而城中<lb/>
北闗水門内有水數十里曰白洋湖其富家於水次起<lb/>
迭塌坊十數所每所為屋千餘間小者亦數百間以寄<lb/>
藏都城店鋪及客旅物貨四維皆水亦可防避風燭又<lb/>
免盜賊甚為都城富室之便其他州郡無此雖荆南沙<lb/>
市太平州黄池皆客商所聚亦無此等坊院<lb/>
　　閒人<lb/>
本食客也古之孟嘗門下中下等人但不著業次以閒<lb/>
<pb n="KR2k0117_WYG_001-19a"/>
事而食於人者<lb/>
有一等是無成子弟失業次人頗能知書寫字撫琴下<lb/>
碁及善音樂藝俱不精專陪渉富貴家子弟遊宴及相<lb/>
伴外方官員到都幹事其猥下者為妓家書寫簡帖取<lb/>
送之類<lb/>
又有專以叅隨服事為生舊有百事皆能者如紐元子<lb/>
學像生動樂器雜手藝唱叫白詞相席打令傳言送語<lb/>
弄水使拳之類竝是本色<lb/>
<pb n="KR2k0117_WYG_001-19b"/>
又有專為棚頭又謂之習閒凡擎鷹駕鷂調鵓鴿養鵪<lb/>
鶉鬬雞賭博落生之類<lb/>
又有是刀鑷手作人長於此態故謂之渉兒取過水之<lb/>
意也此等刀鑷專攻街市皁院取奉郎君子弟幹當雜<lb/>
事説合交易等<lb/>
又有赶趁唱喏者探聴妓館人客及遊湖賞翫所在專<lb/>
以獻香送勸為由覔錢贍家大抵此輩若顧之則貪婪<lb/>
不顧之則强顔取奉多呈本事必得而後巳但在出著<lb/>
<pb n="KR2k0117_WYG_001-20a"/>
發放如何也<lb/>
　　三教外地<lb/>
都城内外自有文武兩學宗學京學縣學之外其餘鄉<lb/>
校家塾舍館書㑹每一里巷須一二所弦誦之聲往往<lb/>
相聞遇大比之嵗間有登第補中舍選者<lb/>
凡佛寺自諸大禪刹如靈隠光孝等寺律寺如明慶靈<lb/>
芝等寺教院如大傳法慧林慧因等各不下百數所之<lb/>
外又有僧尼廨院菴舍白衣社㑹道場奉佛處所不可<lb/>
<pb n="KR2k0117_WYG_001-20b"/>
勝紀若大寺院有所營修則於此地招集前去助緣其<lb/>
間有精修能事者<lb/>
凡道流自御前香火太乙宫延祥觀等及諸宫觀道館<lb/>
之外則有諸府第道堂<hi>如靈應希夷之類</hi>道院皆係捨俗道人<lb/>
及接待外路名山洞府往來髙士而時有神仙應緣現<lb/>
跡異人自有紀載爾<lb/>
　<lb/>
　都城紀勝<lb/>
</p>
<p>
</p>
  </div></body>
</text>\m</TEI>
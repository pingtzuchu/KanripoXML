<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>增補武林舊事巻三</head>
    <p>
<pb n="KR2k0120_WYG_003-1a"/>
欽定四庫全書<lb/>
　增補武林舊事巻三　　　宋　周　宻　原本<lb/>
　　　　　　　　　　　　明　朱廷煥　補<lb/>
　　西湖逰幸<hi>都人逰賞補八條</hi>
淳熈間夀皇以天下養毎奉徳夀三殿逰幸湖山御大<lb/>
龍舟宰執從官以至大璫應奉諸司及京府彈壓等各<lb/>
乗大舫無慮數百時承平日乆樂與民同凡逰觀買賣<lb/>
皆無所禁畫楫輕舫旁午如織至扵果蔬羮酒闗撲宜<lb/>
<pb n="KR2k0120_WYG_003-1b"/>
男戯具閙竿花籃畫扇綵旗糖魚粉餌時花泥嬰等謂<lb/>
之湖中土宜又有珠翠冠梳銷金綵段犀鈿髹漆織藤<lb/>
窑器玩具等物無不羅列如先賢堂三賢堂四聖觀等<lb/>
處最盛或有以輕橈趂逐求售者歌妓舞鬟嚴粧自衒<lb/>
以待招呼謂之水仙子吹彈舞拍雜劇雜扮撮㺯勝花<lb/>
泥丸鼓板投壺花彈蹴踘分茶㺯水踏滚水撥盆雜藝<lb/>
散耍謳唱息器教水族飛禽水傀儡鬻道術烟火起輪<lb/>
走線流星水爆風箏不可指數總謂之趕趂人盖耳目<lb/>
<pb n="KR2k0120_WYG_003-2a"/>
不暇給焉御舟四垂珠簾錦幕懸掛七寳珠翠龍船梭<lb/>
子閙竿花籃等物宫姬韶部儼如神仙天香濃郁花栁<lb/>
避妍小舟時有宣喚賜予如宋五嫂魚羮嘗經御賞人<lb/>
所共趨遂成富媪　朱静佳六言詩云栁下白頭釣叟<lb/>
不知生長何年前度君王逰幸賣魚収得金錢往往修<lb/>
舊京金眀池故事以安太上之心豈特事逰觀之美哉<lb/>
湖上御園南有聚景真珠南屏北有集芳延祥玉壺然<lb/>
多幸聚景一日御舟經斷橋橋旁有小酒肆頗雅潔中<lb/>
<pb n="KR2k0120_WYG_003-2b"/>
飾素屏風書風入松一詞於上光堯駐目稱賞久之宣<lb/>
問何人所作乃太學生俞國寳醉筆也　其詞云一春<lb/>
長費買花錢日日醉湖邊玉驄慣識湖邊路驕嘶過沽<lb/>
酒樓前紅杏香中歌舞綠楊影裏鞦韆暖風十里麗人<lb/>
天花壓鬢雲偏畫船載取春歸去餘情付湖水湖烟明<lb/>
日重携殘酒来尋陌上花鈿上笑曰此詞甚好但末句<lb/>
未免儒酸因為改定云眀日重扶殘醉則逈不同矣即<lb/>
日命解褐云<lb/>
<pb n="KR2k0120_WYG_003-3a"/>
淳熈六年春車駕過宫請太上太后逰聚景園至會芳<lb/>
殿降輦上及皇后翠華殿降輦兩殿至瑶津少坐並乗<lb/>
步輦遍逰園中再坐瑶津西軒酒三行都管劉景供進<lb/>
新製泛蘭舟曲破吳興佑舞各賜銀絹上親捧玉酒船<lb/>
上夀酒斟船中人物皆動太上喜至錦壁賞花牡丹千<lb/>
餘叢各有牙牌金字别採好色千朶安頓花架並水晶<lb/>
玻璃天青汝窑金瓶中間放沉香卓安白玉碾花商尊<lb/>
髙三尺徑一尺三寸獨挿照殿紅十五枝隨駕官各賜<lb/>
<pb n="KR2k0120_WYG_003-3b"/>
兩靣翠葉滴金牡丹沉香柄金絲御書扇各一把　知<lb/>
閤張掄進壺中天詞云洞天深處賞嬌紅輕玉髙張雲<lb/>
幕國艶天香相競秀瓊苑風光如昨露洗妖妍風傳馥<lb/>
郁雲雨巫山約春光濃如酒五雲臺榭樓閣聖代道治<lb/>
功成一塵不動四境無鳴柝屢有豐年天助順基業增<lb/>
隆山岳兩世眀君千秋萬嵗永享昇平樂東皇呈瑞更<lb/>
無一片花落太上喜賜金盃盤法錦數事又至翠華登<lb/>
御舟入裏湖至斷橋入真珠園太上命買湖中魚鱉放<lb/>
<pb n="KR2k0120_WYG_003-4a"/>
生宣喚湖中買賣人等内侍用小旗招引各有支賜時<lb/>
有賣魚羮宋五嫂東京人太上念其老宣上船賜金錢<lb/>
十文銀錢百文絹十疋仍令後苑供應泛索至申時御<lb/>
舟稍泊花光亭至會芳少歇太上已醉上親扶上船乗<lb/>
轎都人傾城瞻嘆聖孝<hi>西湖志</hi>
兩宫幸聚景園夜過萬松嶺索火炬三千趙從善命取<lb/>
諸瓦舍妓館蘆簾實以脂油巻而繩之繫扵夹道松樹<lb/>
左右照耀如同白日<hi>西湖志</hi>
<pb n="KR2k0120_WYG_003-4b"/>
西湖天下景朝昬晴雨四序總宜杭人亦無時不逰而<lb/>
春逰特盛承平時頭船如大綠間綠十様錦百花寶勝<lb/>
眀玉之類何翅百餘其次不計數皆華麗雅靚誇竒競<lb/>
好都人凡締姻賽社會親送𦵏經會獻神仕宦㤙賞之<lb/>
經營禁省臺府之囑託貴璫要地大賈豪民買笑千金<lb/>
呼盧百萬以至癡騃子宻約幽期無不在焉日糜金錢<lb/>
靡有紀極杭諺有銷金鍋兒之號此語不為過也<lb/>
蘇子瞻守杭州春時毎遇休暇必約客湖上早食於山<lb/>
<pb n="KR2k0120_WYG_003-5a"/>
水佳處飯畢每客一舟令隊長一人各領數妓任其所<lb/>
適晡後鳴鑼集之復㑹望湖樓或竹閣極歡而罷至一<lb/>
二鼓夜市猶未散列燭以歸城中士女夾道雲集觀之<lb/>
故其詩云逰舫巳粧吳榜穏舞衫初試越羅新又云映山<lb/>
黃㡌螭頭舫夾道青烟雀尾爐誠熈世樂事也<hi>西湖志餘</hi>
都城自過収燈貴逰巨室皆爭先出郊謂之探春至禁<lb/>
烟為最盛龍舟十餘綵旗疊鼓旁午曼衍粲如織錦内<lb/>
有曾經宣喚者則錦衣花帽以自别扵衆京尹為立賞<lb/>
<pb n="KR2k0120_WYG_003-5b"/>
格競渡爭標内璫貴客賞犒無算都人士女兩堤駢集<lb/>
幾於無置足地水靣畫楫櫛比如魚鱗亦無行舟之路<lb/>
歌讙簫鼓之聲振動逺近其盛可以想見若逰之次第<lb/>
則先南而後北至午則盡入西泠橋裏湖其外幾無一<lb/>
舸矣弁陽老人有詞云看畫船盡入西泠閒却半湖春<lb/>
色葢紀實也既而小泊斷橋千舫駢聚歌管喧奏粉黛<lb/>
羅列最為繁盛橋上少年郎競縱紙鳶以相勾牽剪截<lb/>
以線絶者為負此雖小伎亦有專門爆仗起輪走線之<lb/>
<pb n="KR2k0120_WYG_003-6a"/>
戲多設於此至花影暗而月華生始漸散去綘紗籠燭<lb/>
車馬爭門日以為常　張武子詩云帖帖平湖印晚天<lb/>
踏歌逰賞錦相牽都城半掩人爭路猶有胡琴落後船<lb/>
最能狀此景茂陵在御畧無逰幸之事離宫别館不復<lb/>
增修　黄洪詩云龍舟大半没西湖此是先皇節儉圗<lb/>
三十六年安靜裏櫂歌一曲在康衢理宗時亦嘗製一<lb/>
舟悉用香楠木搶金為之亦極華侈然終於不用至景<lb/>
定間周漢國公主得㫖偕駙馬都尉楊鎮汎湖一時文<lb/>
<pb n="KR2k0120_WYG_003-6b"/>
物亦盛髣髴承平之舊傾城縦觀都人為之罷市然是<lb/>
時先朝龍舫乆已沉没小舟號小烏龍者以賜楊郡王<lb/>
故尚在其舟平底有柁製度簡朴或傳此舟每出必有<lb/>
風雨余嘗屢乗初無此異也<lb/>
周文璞趙師秀數詩人春日薄逰湖山極飲西湖林橋<lb/>
酒壚皆大醉熟睡忽有髽髻道人過睨之哂曰詩仙醉<lb/>
耶顧酒家善看客我當代償酒錢索水小盂以瓢中藥<lb/>
少投之入口畧𠻳噀之地上皆精銀也時逰人方盛皆<lb/>
<pb n="KR2k0120_WYG_003-7a"/>
環視駭歎忽失道人所在薄暮諸公始醒酒家具道所<lb/>
以皆悵然自失其家持銀往市得錢止可酬所直了無<lb/>
贏餘明日喧傳都下酒家圗其事於壁目為遇仙酒肆<lb/>
好事者競趨之遂為湖上旗亭之甲<hi>癸辛雜識</hi>
林外字豈鹿泉南人瀟爽不覊在上庠暇日獨逰西湖<lb/>
幽寂處得小旗亭飲焉外美丰姿角巾羽氅飄飄然神<lb/>
仙中人豫市虎皮錢篋數枚藏腰間每出其一命酒家<lb/>
保傾倒使視其數償酒直即藏云酒且盡復出之一篋<lb/>
<pb n="KR2k0120_WYG_003-7b"/>
傾倒如初逮暮飲幾斗餘不醉而篋中錢若循環無窮<lb/>
者肆人皆驚異將去索筆題壁間曰　藥爐丹竈舊生<lb/>
涯白雲深處是吾家江城戀酒不歸去老却碧桃無限<lb/>
花明日都下盛傳某家酒肆有神仙至云<hi>癸辛雜識</hi>
西湖巨麗唐初未聞自相里君韓僕射輩繼作五亭而<lb/>
靈竺之勝始顯白樂天搜竒索隠江山風月咸屬品題<lb/>
而佳境彌章蘇子瞻昭曠𤣥襟追踪遐躅南渡後英俊<lb/>
叢集昕夕流連而西湖底藴表襮殆盡雖其時法禁舒<lb/>
<pb n="KR2k0120_WYG_003-8a"/>
假長民者得以適性徜徉而府庫充盈羡餘可舉閭閻<lb/>
康裕募化有資故寺觀日益且髙僧真士又得與達官<lb/>
長者倡和逍遥故妝㸃湖山愈加繁媚今法禁嚴眀動<lb/>
有掣肘為吏兹土者上畏督察下惕誹議汨沒簿書修<lb/>
職救愆猶慮不給尚敢盤桓山水之間哉至於道院禪<lb/>
林日就崩廢緇黄之流服役追呼與氓𨽻等即有募化<lb/>
無過升斗葢盛極而衰亦循環之理也<hi>西湖志</hi>
宋時湖船大者一千料約長十餘丈容四五十人小者<lb/>
<pb n="KR2k0120_WYG_003-8b"/>
二三百料長四五丈容三二十人賈似道車船不煩篙<lb/>
櫓但用闗輪脚踏而行其速如飛他若大綠間綠十様<lb/>
錦勝金羈等船皆民間物也今時湖船比宋差小而檻<lb/>
牖敞豁便扵倚眺如水月樓烟水浮居湖山浪跡尤勝<lb/>
童巨卿以子漢臣貴封御史行樂湖山手搆一室棟宇<lb/>
畧具䕶以箔幕小可巻舒出則携之或栁堤花塢當心<lb/>
處席地布屋吟酌其中題曰雲水行亭編巨竹為桴放<lb/>
湖中隨波流止渺然蓮葉也月眀風清墜露淅淅吹洞<lb/>
<pb n="KR2k0120_WYG_003-9a"/>
簫蘆葦間山鳴谷應聞者冷然有出塵之想題曰煙波<lb/>
釣筏一時風致良可尚也<hi>西湖志</hi>
湖山佳麗及逰覽之盛張文東西湖行已見其槩詩云<lb/>
僑居武林城慣識西湖景佳麗冠東南清標勝松潁兩<lb/>
山環遶翠屏開百雉縈紆錦帶迴對列雙峯類巫峡孤<lb/>
生一嶼像蓬萊鳳凰古號龍飛地眀聖繇來顯靈異水<lb/>
浸平堤十二橋雲鎻南朝四百寺珠宫迢遞碧霞鮮寶<lb/>
塔崢嶸日月懸幽境行行足巖石深郊處處蓄林泉時<lb/>
<pb n="KR2k0120_WYG_003-9b"/>
當上巳春之暮都人士女紛無數畫船輕載綠萍風絲<lb/>
騎遍尋芳草路夏首香蓮艶碧池秋髙眀月漾金陂三<lb/>
冬霽雪偏堪賞四時晴雨總相宜憶昔宋皇南渡日紫<lb/>
盖黄麾曾駐蹕御舟嬉水伎尤多禁園聚景名非一只<lb/>
今殿闕盡銷沉秪見荆榛滿舊岑茂陵玉盌幾時出建<lb/>
鄴銅臺何處尋我思先賢有遺愛白渠李井經千代逋<lb/>
仙梅鶴人共傳蘇公桃栁今猶在始信繁華一旦休不<lb/>
若聲名萬古流人生立功須及早何為宴逰以終老<hi>窮</hi>
<pb n="KR2k0120_WYG_003-10a"/>
<hi>居集</hi>
　　放春<lb/>
蔣苑使有小圃不滿二畞花朩匼匝亭榭竒巧春時悉<lb/>
以所有書畫玩器冠花器㺯之物羅列滿前戯効闗撲<lb/>
有珠翠冠僅大如錢者閙竿花籃之類悉皆鏤絲玉金<lb/>
為之極其精妙且立標竿射垜及鞦韆梭門鬬雞蹴踘<lb/>
諸戯事以娛逰客衣冠士女至者招邀杯酒往往過禁<lb/>
烟乃巳盖效禁苑具體而㣲者也<lb/>
<pb n="KR2k0120_WYG_003-10b"/>
　　社會<hi>補</hi>一<hi>條</hi>
二月八日為桐川張王生辰霍山行宫朝拜極盛百戯<lb/>
競集如緋綠社<hi>雜劇</hi>齊雲社<hi>蹴/毬</hi>遏雲社<hi>唱/賺</hi>同文社<hi>耍詞</hi>角觝<lb/>
社<hi>相撲</hi>清音社<hi>清/樂</hi>錦標社<hi>射/弩</hi>錦體社<hi>花/繡</hi>英畧社<hi>使棒</hi>雄辯社<lb/>
<hi>小説</hi>翠錦社<hi>行/院</hi>繪革社<hi>影/戲</hi>淨髪社<hi>梳/剃</hi>律華社<hi>吟/呌</hi>雲機社<hi>撮㺯</hi>
而七寶□馬二會為最玉山寶帶尺璧寸珠璀璨奪目<lb/>
而天驥龍媒絨韉寶轡競賞神駿好竒者至剪毛為花<lb/>
草人物厨行果局窮極肴核之珍有所謂意思作者悉<lb/>
<pb n="KR2k0120_WYG_003-11a"/>
以通草羅<hi>帛</hi>雕為樓臺故事飾以珠翠極其精緻一盤<lb/>
直數萬然皆浮靡無用物不過資一玩耳竒禽則紅鸚<lb/>
白雀水族則銀蟹金龜髙麗華山之竒松交廣海嶠之<lb/>
異卉不可縷數莫非動心駭目之觀若三月三日殿司<lb/>
真武會三月二十八日東嶽生辰社會之盛大率類此<lb/>
不暇贅陳<lb/>
三月三日俗傳為北極佑聖真君生辰佑聖觀中修崇<lb/>
醮事士女拈香是日觀中有雀竿之戲樹長竿於庭髙<lb/>
<pb n="KR2k0120_WYG_003-11b"/>
可三丈一人攀緣而上舞蹈其顛盤旋上下有鷂子翻<lb/>
身金雞獨立鍾馗抹額玉兎搗藥之類變態多方觀者<lb/>
目瞪神驚汗流浃背為此技者如蝶拍鴉翻蘧蘧然自<lb/>
若也男女皆戴薺花諺云三春戴薺花桃李羞繁華<hi>西</hi>
<hi>湖志</hi>
　　祭掃<hi>補一條</hi>
清眀前三日為寒食節都城人家皆挿栁滿簷雖小坊<lb/>
幽曲亦青青可愛大家則加棗䭅扵栁上然多取之湖<lb/>
<pb n="KR2k0120_WYG_003-12a"/>
隄有詩云莫把青青都折盡眀朝更有出城人朝廷遣<lb/>
臺臣中使宫人車馬朝饗諸陵原廟薦獻用麥糕稠餳<lb/>
人家上塜者多用棗䭅薑豉南北兩山之間車馬紛然<lb/>
野祭者尤多如大昭慶九曲等處婦人淚裝素衣提携<lb/>
兒女酒壺肴疊村店山家分餕逰息至暮則花栁土宜<lb/>
隨車而歸若玉津聚景御園包家山之桃闗東青門之<lb/>
菜市東西馬塍尼菴道院尋芳討勝極意縱逰隨處各<lb/>
有買賣趕趂等人野果山花别有幽趣盖輦下驕民無<lb/>
<pb n="KR2k0120_WYG_003-12b"/>
日不在春風歌舞中而逰手末伎為尤盛也<lb/>
從冬至數至一百五日即其節也是日傾城上塜兩山<lb/>
間車馬闐集酒尊食罍或張幕藉草並舫隨波日暮忘<lb/>
返蘇堤一帶桃栁隂濃紅翠間錯走索驃騎飛錢抛鈸<lb/>
踢木撒沙吞刀吐火躍圈觔斗舞盤及諸色禽蟲之戲<lb/>
紛然叢集外方優妓歌吹覔錢者接踵承應又有綵粧<lb/>
傀儡蓮船戰馬餳笙鼗鼓𤨏碎戯具誘悦童曹者在在<lb/>
成市是夜人家貼清明嫁九娘一去不還鄉之句扵楹<lb/>
<pb n="KR2k0120_WYG_003-13a"/>
壁間謂夏月無青蟲撲燈之擾僧道採揚桐葉染飯謂<lb/>
之青精飯以饋施主<hi>西湖志</hi>
　　浴佛<lb/>
四月八為佛誕日諸寺院各有浴佛會僧尼輩競以小<lb/>
盆貯銅像浸以糖水覆以花棚鐃鈸交迎遍往邸第富<lb/>
室以小杓澆灌以求施利是日西湖作放生會舟楫盛<lb/>
多畧如春時小舟競賣龜魚螺蚌放生　髙峯和尚偈<lb/>
云呱聲未絶便稱尊攪得三千海嶽昬惡水一年澆一<lb/>
<pb n="KR2k0120_WYG_003-13b"/>
度知他雪屈是酬恩<lb/>
　　迎新<lb/>
户部㸃檢所十三酒庫例於四月初開煮九月初開清<lb/>
先是提領所呈様品嘗然後迎引至諸所𨽻官府而散<lb/>
毎庫各用疋布書庫名髙品以長竿懸之謂之布牌以<lb/>
木牀鐵擎為仙佛鬼神之類駕空飛動謂之臺閣雜劇<lb/>
百戲諸藝外又為漁父習閑竹馬出獵八仙故事妓家<lb/>
女使褁頭花巾為酒家保有花褁五熟盤架放生籠養<lb/>
<pb n="KR2k0120_WYG_003-14a"/>
等各庫爭為新好庫妓琤琤者皆珠翠盛飾銷金紅背<lb/>
乗繡韉寶勒駿騎各有皂衣黄號私身數對訶𨗳於前<lb/>
羅扇衣笈浮浪間客隨逐於後少年狎客往往簇飣持<lb/>
杯爭勸馬首金錢綵段霑及輿臺所經之地髙樓邃閣<lb/>
繡幕如雲累足駢肩真所謂萬人海也<lb/>
　　端午<hi>補一條</hi>
先期學士院供帖子如春日禁中排當例用朔日謂之<lb/>
端一或傳舊京亦然挿食盤架設天師艾虎意思山子<lb/>
<pb n="KR2k0120_WYG_003-14b"/>
數十座五色蒲絲百草霜以大合三層飾以珠翠葵榴<lb/>
艾花蜈蚣蛇蝎蜥蜴等謂之毒蟲及作糖霜韻果糖蜜<lb/>
巧粽極其精巧又以大金瓶數十遍挿葵榴梔子花環<lb/>
繞殿閣及分賜后妃諸閣大璫近侍翠葉五色葵榴金<lb/>
絲翠扇真珠百索釵符經筒香囊軟香龍涎佩帶及紫<lb/>
練白葛紅蕉之類大臣貴邸均被細葛香羅蒲絲艾朶<lb/>
彩團巧粽之賜而外邸節物大率效尤焉巧粽之品不<lb/>
一至結為樓臺舫輅又以青羅作赤口白舌帖子與艾<lb/>
<pb n="KR2k0120_WYG_003-15a"/>
人並懸門楣以為禳禬道宫法院多送佩帶符篆而市<lb/>
人門首各設大盆雜植艾蒲葵花上掛五色紙錢排飣<lb/>
果粽雖貧者亦然湖中是日逰舫亦盛盖迤邐炎暑晏<lb/>
逰漸稀故也俗以此日為馬本命凡御廐邸第上乗悉<lb/>
用五綵為鬃尾之飾竒韉寶轡充滿道途亦可觀玩也<lb/>
西湖競渡自二月八日為始端午尤盛是日畫舫齊開<lb/>
逰人如蟻龍舟六隻俱裝十太尉七聖二郎神雜劇飾<lb/>
以綵旗錦傘花籃閙竿鼓吹之類帥守往一清堂彈壓<lb/>
<pb n="KR2k0120_WYG_003-15b"/>
立標竿於湖中挂錦綵銀碗官楮以賞㨗者有一小節<lb/>
級披黄衫青帽挿孔雀尾乗小舟横節仗聲喏取指揮<lb/>
次以舟回朝龍舟以綵旗招之諸舟鳴鑼鼓分兩翼逺<lb/>
近排列成行再以綵旗引之諸舟競發先至標所者取<lb/>
賞聲喏而退其餘犒錢而已　吳子和賦喜遷鶯云梅<lb/>
霖初歇正綘色海榴爭開佳節角黍包金香蒲切玉是<lb/>
處玳筵羅列鬭巧盡輸年少玉腕綵絲雙結艤畫舫見<lb/>
龍舟兩兩波心齊發竒絶難畫處激起浪花翻作湖間<lb/>
<pb n="KR2k0120_WYG_003-16a"/>
雪畫鼓轟雷紅旗掣電奪罷錦標方徹望中水天日暮<lb/>
猶自珠簾髙揭棹歸晚載荷香十里一鈎新月<hi>西湖志</hi>
　　禁中納凉<lb/>
禁中避暑多御復古選徳等殿及翠寒堂長松修竹濃<lb/>
翠蔽日層巒竒岫靜窈縈深寒瀑飛空下注大池可十<lb/>
畝池中紅白菡蓞萬柄盖園丁以瓦盎别種分列水底<lb/>
時易新者美觀又置茉莉素馨建蘭麝香藤朱槿玉桂<lb/>
紅蕉闍婆薝蔔等南花數百盆於廣庭鼓以風輪清芬<lb/>
<pb n="KR2k0120_WYG_003-16b"/>
滿殿御笐兩旁各設金盆數十架積雪如山紗厨後先<lb/>
皆懸掛伽蘭木真蠟龍涎等香珠百餘蔗漿金盌珍果<lb/>
玉壺初不知人間有塵暑也聞洪景盧學士嘗賜對於<lb/>
翠寒堂當三伏中體粟戰慄不可久立上問故笑遣中<lb/>
貴人以北綾半臂賜之則境界可想見矣<lb/>
　　都人避暑<lb/>
六月六日顯應觀崔府君誕辰自東都時廟食已盛是<lb/>
日都人士女駢集炷香已而登舟汎湖為避暑之逰時<lb/>
<pb n="KR2k0120_WYG_003-17a"/>
物則新荔枝軍庭李二果産閩奉化項里之楊梅聚景<lb/>
園之秀蓮新藕蜜筒甜𤓰椒核枇杷紫菱碧芡來禽金<lb/>
桃蜜漬昌元梅木𤓰豆兒水荔枝膏金橘水糰麻飲芥<lb/>
辣白醪凉水氷雪爽口之物闗撲香囊畫扇涎花珠佩<lb/>
而茉莉為最盛初出之時其價甚穹婦人簇帶多至七<lb/>
挿所直數十劵不過供一餉之娛盖入夏則逰船不復<lb/>
入裏湖多占蒲深栁宻寛凉之地披襟釣水月上始還<lb/>
好事者則敞大舫設蘄簟髙枕取凉櫛髪快浴惟取適<lb/>
<pb n="KR2k0120_WYG_003-17b"/>
意或留宿湖心竟夕而歸<lb/>
　　乞巧<lb/>
立秋日都人戴楸葉飲秋水赤小豆七夕節物多尚果<lb/>
食茜雞及泥孩兒號摩㬋羅有極精巧飾以金珠者其<lb/>
直不貲併以蠟印鳬雁水禽之類浮水上婦女夜對月<lb/>
穿鍼餖飣杯盤飲酒為樂謂之乞巧以小蜘蛛貯合内<lb/>
候結網踈宻爲得巧之多少小兒女多衣荷葉半臂手<lb/>
持荷葉效顰摩㬋羅<lb/>
<pb n="KR2k0120_WYG_003-18a"/>
七夕前修内司例進摩㬋羅十卓毎卓三十枚大者髙<lb/>
三尺或用象牙雕鏤或用龍涎拂手香製造悉用鏤金<lb/>
珠翠衣帽金錢釵鋜佩環真珠頭鬚及手中所執戲具<lb/>
皆七寶為之各䕶以五色鏤金紗厨制閫貴臣及京府<lb/>
等處至有鑄金為貢者宫姬市娃冠花衣領皆以乞巧<lb/>
時物為飾<lb/>
　　中元<hi>補一條</hi>
七月十五日道家謂之中元節各有齋醮等會僧寺則<lb/>
<pb n="KR2k0120_WYG_003-18b"/>
於此日作盂蘭盆齋人家亦以此日祀先例用新米新<lb/>
醬㝠衣時果綵段麫棊茹素者幾十八九屠門為之罷<lb/>
市<lb/>
中元節俗傳地官赦罪之辰人家多持齋誦經薦奠祖<lb/>
考攝孤判斛屠門罷市僧家建盂蘭盆會放燈西湖及<lb/>
塔上河中謂之照㝠官府亦祭郡厲邑厲壇　張伯雨<lb/>
西湖放燈詩云共泛蘭舟燈火閙不知風露濕青㝠如<lb/>
今池底休鋪錦此夕槎頭直掛星爛若金蓮分夜炬空<lb/>
<pb n="KR2k0120_WYG_003-19a"/>
於雲母隔秋屏却憐牛渚清狂甚苦欲燃犀走百靈<lb/>
劉邦彦詩云金蓮萬朶漾中流疑是潘妃夜出逰光射<lb/>
魚龍離窟宅影摇鴻鳥亂汀洲凌波未必通銀浦趂月<lb/>
偏憐近綵舟忽憶少年清泛處滿身風露獨凭樓<hi>西湖志</hi>
　　中秋<lb/>
禁中是夕有賞月延桂排當如倚桂閣秋暉堂碧岑皆<lb/>
臨時取㫖夜深天樂直徹人間御街如絨線蜜煎香鋪<lb/>
皆鋪設貨物誇多競好謂之歇眼燈燭華燦竟夕乃止<lb/>
<pb n="KR2k0120_WYG_003-19b"/>
此夕浙江放一㸃紅羊皮小水燈數十萬盞浮滿水靣<lb/>
爛如繁星或謂此乃江神所喜非徒事觀美也<lb/>
　　觀潮<hi>補八條</hi>
浙江之潮天下之偉觀也自既望以至十八日為最盛<lb/>
方其逺出海門僅如銀線既而漸近則玉城雪嶺際天<lb/>
而来大聲如雷霆震撼激射吞天沃日勢極雄豪楊誠<lb/>
齋詩云海濶銀為郭江横玉繫腰者是也每嵗京尹出<lb/>
浙江亭教閲水軍艨艟數百分列兩岸既而盡奔騰分<lb/>
<pb n="KR2k0120_WYG_003-20a"/>
合五陣之勢并有乗騎㺯旗標搶舞刀於水靣者如履<lb/>
平地倐爾黄烟四起人物畧不相覩水爆轟震聲如崩<lb/>
山烟消波靜則一舸無迹僅有敵舟為火所焚隨波而<lb/>
逝吳兒善泅者數百皆被髪文身手持十幅大綵旗爭<lb/>
先鼓勇泝迎而上出没於鯨波萬仞中騰身百變而旗<lb/>
尾畧不霑濕以此誇能而豪民貴宦爭賞銀綵江干上<lb/>
下十餘里間珠翠羅綺溢目車馬塞途飲食百物皆倍<lb/>
扵常時而僦賃看幕雖席地不容間也禁中例觀潮於<lb/>
<pb n="KR2k0120_WYG_003-20b"/>
天開圖畫髙臺下瞰如在指掌都民遥瞻黄繖雉扇於<lb/>
九霄之上真若簫臺蓬島也<lb/>
淳熈十年八月十八日駕詣徳夀宫迎上皇觀潮先期<lb/>
浙江亭<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>縛蓆屋五十間用綵纈幕帟上皇至賜從官<lb/>
酒食並免侍班聴從便觀看先是澉浦金山都綂司水<lb/>
軍五千人抵下江至是又命殿司新剌防江水軍臨安<lb/>
府水軍並行閲試軍船擺開西興龍山兩岸近千隻管<lb/>
軍官於江靣分布五陣乗騎㺯旗標舞刀如履平地㸃<lb/>
<pb n="KR2k0120_WYG_003-21a"/>
放五色烟炮滿江烟收炮息諸般皆不見自龍山以下<lb/>
貴邸豪民綵幕綿亘二十餘里幾無行路西興一帶亦<lb/>
縛幕次綵繡照江如鋪錦市井㺯水者憎兒留住等凡<lb/>
百餘人皆手持十幅綵旗踏浪爭雄直至海門迎潮又<lb/>
有踏滚木水傀儡水百戲撮㺯各呈伎藝上皇喜曰錢<lb/>
唐形勝天下所無上起奏曰江潮亦天下所獨宣諭侍<lb/>
官各賦酹江月一曲以吳琚為第一　其詞云玉虹遥<lb/>
挂望青山隐隐如一抹忽覺天風吹海立好似春霆初<lb/>
<pb n="KR2k0120_WYG_003-21b"/>
發白馬凌空瓊鼇駕水日夜朝天闕飛龍舞鳳鬱葱環<lb/>
拱吳越此景天下應無東南形勝偉觀真竒絶好是吳<lb/>
兒飛綵幟蹵起一江秋雪黄屋天臨水犀雲擁看擊中<lb/>
流楫晚來波靜海門飛上眀月兩宫賞賜無限至月上<lb/>
始還<hi>西湖志</hi>
江在郡城東南登西湖諸山則大畧可瞰其源發自徽<lb/>
州曲折而東以入於海故名浙江亦曰浙河其潮晝夜<lb/>
再上諸家立説不同宋時郡志載姚寛西溪叢語及徐<lb/>
<pb n="KR2k0120_WYG_003-22a"/>
叔眀髙麗錄二篇大抵皆云潮隨日而應月依隂而附<lb/>
陽元時褧伯宣作浙江潮候圗説文多不載<hi>西湖志</hi>
白樂天看潮詩早潮纔落晚潮來一月周流六十回不<lb/>
獨光隂朝復暮杭州老去被潮催　羅隠江潮詩怒聲<lb/>
洶洶勢悠悠羅刹江邊地欲浮謾道往来存大信也知<lb/>
翻覆向平流任抛巨浸疑無地猛過西陵只有頭至竟<lb/>
朝昬誰主宰好騎赤鯉問陽侯　蘇子瞻中秋看潮五<lb/>
絶定知玉兎十分圎已作霜風九月寒寄語重門休上<lb/>
<pb n="KR2k0120_WYG_003-22b"/>
鑰夜潮留向月中看萬人鼓譟懾吳儂猶似浮江老阿<lb/>
童欲識潮頭髙幾許越山渾在浪花中江邊身世兩悠<lb/>
悠乆與滄波共白頭造物亦知人易老故教江水向西<lb/>
流吳兒生長狎濤淵冒利輕生不自憐東海若知明主<lb/>
意應教波浪變桑田江神河伯兩醯雞海若東來氣吐<lb/>
霓安得夫差水犀手三千强弩射潮低<hi>西湖志</hi>
張文東江上四時歌碧水金沙麗逺天青堤翠栁染芳<lb/>
烟浪泛桃花如濯錦波開萍葉類投錢赤日丹江雲氣<lb/>
<pb n="KR2k0120_WYG_003-23a"/>
流蘭橈桂楫遡中洲捐珮已臨江女浦采蓮還並越人<lb/>
舟秋月輸光委玉波秋江騰影接銀河斗間海客年年<lb/>
至天漢僊槎嵗嵗過穹海𤣥雲晝亦昬黄風白雪遍江<lb/>
村山隂豪客堪乗興南汝髙人獨閉門<lb/>
瀕江人好踏浪翻波名曰㺯潮宋治平中郡守蔡襄作<lb/>
戒㺯潮文斗牛之分吳越之中惟江濤之最雄乗秋風<lb/>
而益怒乃其俗習於此觀逰厥有善泅之徒競作㺯潮<lb/>
之戲以父母所生之遺體投魚龍不測之深淵自為矜<lb/>
<pb n="KR2k0120_WYG_003-23b"/>
夸時或沉溺精魄永淪於泉下妻孥望哭於水濱生也<lb/>
有涯盍終於天命死而不弔重棄於人倫推予不忍之<lb/>
心伸爾無窮之戒所有今年觀潮並依常例其軍人百<lb/>
姓輙敢㺯潮必行科罰<hi>西湖志</hi>
錢唐江錢氏時為石隄隄外又植大材十餘行名曰滉<lb/>
柱盖以折水之勢不與水争力故隄得無患也寳元康<lb/>
定間人有獻議取滉柱者謂可得良材數十萬杭帥然<lb/>
之木出皆不可用而隄為濤激寖就摧决矣後人不知前<lb/>
<pb n="KR2k0120_WYG_003-24a"/>
人之用心輕變其制其患有如此者吁可戒哉<hi>杭州府志</hi>
浙江一名錢唐一名羅刹所謂羅刹者江心有石即秦<lb/>
望山脚横截波濤中商旅船到此多值風濤傾覆遂呼<lb/>
云事見吳越僧贊寧傳載中<hi>郎瑛七修類稿</hi>
至正壬辰癸巳間浙江潮不波其時彭和尚以妖術為<lb/>
亂陷饒信杭徽等州未幾尅復又為張九四所據浙西<lb/>
不復再為元有昔宋末海潮不波而宋亡元末海潮不<lb/>
波而元亡亦天數之一終也盖杭州是閙潮不閙是其<lb/>
<pb n="KR2k0120_WYG_003-24b"/>
變<hi>葉子竒草木子</hi>
　　重九<hi>補一條</hi>
禁中例於八日作重九排當於慶瑞殿分列黄菊燦然<lb/>
眩眼㸃菊燈畧如元夕内人樂部亦有隨花賞如前賞<lb/>
花例盖賞燈之宴權輿於此自是日盛矣或於清燕殿<lb/>
綴金亭賞橙橘遇郊祀嵗則罷宴<lb/>
都人是月飲新酒汎茰簪菊各以菊糕為饋以糖肉秫<lb/>
麫雜糅為之上縷肉絲鴨餅綴以榴顆標以綵旗又作<lb/>
<pb n="KR2k0120_WYG_003-25a"/>
蠻王獅子於上及糜栗為屑合以蜂蜜印花脱餅以為<lb/>
果餌又以蘇子㣲漬梅滷雜和蔗霜梨橙玉榴小顆名<lb/>
曰春蘭秋菊雨後新凉則已有炒銀杏梧桐子吟呌於<lb/>
市矣<lb/>
霜降日帥府致祭旗纛神因而張列軍器以金鼓𨗳之<lb/>
遶街迎賽謂之揚兵旗幟刀㦸弓矢斧鉞盔甲種種精<lb/>
明有飈騎數十飛轡往来逞㺯解數如雙燕綽水二鬼<lb/>
爭環隔肚穿鍼枯松倒掛魁星踢斗夜乂探海八蠻進<lb/>
<pb n="KR2k0120_WYG_003-25b"/>
寶四女呈妖六臂哪吒二僊傳道圯橋進履玉女穿梭<lb/>
擔水救火踏梯望月之屬窮態極變難以殫名騰躍上<lb/>
下不離鞍鐙間猶猿猱之寄木也<hi>西湖志</hi>
　　開爐<hi>補二條</hi>
是日御前供進夾羅御服臣僚服錦襖子夾公服授衣<lb/>
之意也自此御爐日設火至眀年二月朔止皇后殿開<lb/>
爐節排當是月遣使朝陵如寒食儀都人亦出郊拜墓<lb/>
用綿毬楮衣之類<lb/>
<pb n="KR2k0120_WYG_003-26a"/>
十月朔日人家祭奠祖考或舉掃松澆墓之禮十五日<lb/>
為下元節俗傳水官解厄辰亦有持齋誦經者<lb/>
立冬日以各色香草及菊花金銀花煎湯沐浴謂之掃<lb/>
芥<hi>西湖志</hi>
　　冬至<hi>補一條</hi>
朝廷大朝會慶賀排當並如元正儀而都人最重一陽<lb/>
賀冬車馬皆華整鮮好五鼓已填擁雜遝於九街婦人<lb/>
小兒服飾華炫往來如雲嶽祠城隍諸廟炷香者尤盛<lb/>
<pb n="KR2k0120_WYG_003-26b"/>
三日内店肆皆罷市垂簾飲博謂之做節享先則以餛<lb/>
飩有冬餛飩年<graphic n="KR3806" url="https://raw.githubusercontent.com/kanripo/KR-Gaiji/master/images/KR3806.png" mimeType="image/png"/>飥之諺貴家求竒一器凡十餘色謂<lb/>
之百味餛飩<lb/>
冬至謂之亞嵗官府民間各相慶賀一如元日儀吳中<lb/>
最盛故有肥冬瘦年之説舂粢糕以祀先祖婦女獻鞋<lb/>
襪於尊長亦古人履長之義<hi>杭州府志</hi>
　　賞雪<lb/>
禁中賞雪多御明逺樓<hi>禁中稱楠木樓</hi>後苑進大小雪獅子並<lb/>
<pb n="KR2k0120_WYG_003-27a"/>
以金鈴綵縷為飾作雪花雪燈雪山滴酥為花並金盆<lb/>
盛進以供賞玩并造雜煎品味如春盤餖飣羊羔兒酒<lb/>
以賜併於内藏庫支撥官劵數百萬以犒諸軍令臨安<lb/>
府分給貧民或皇后殿别自支犒貴家富室亦各以錢<lb/>
米犒閭里之貧者<lb/>
　　嵗除<hi>補一條</hi>
禁中以臘月二十四為小節夜三十日為大節夜呈女<lb/>
童驅儺裝六丁六甲六神之類大率如夢華所載後苑<lb/>
<pb n="KR2k0120_WYG_003-27b"/>
修内司各進消夜果大合簇飣凡百餘種如蜜煎珍果<lb/>
花餳箕豆以至玉杯寶器珠翠花朶犀象博戲之具銷<lb/>
金斗葉諸色戯㺯物無不備具皆極小巧又於其上作<lb/>
玉輅髙至三四尺悉以金玉等為飾護以貼金龍鳳羅<lb/>
罩竒侈求勝一合之費不啻中人十家之産止以資天<lb/>
顔一笑耳后妃諸閣又各進嵗軸兒及珠翠百事吉利<lb/>
市袋兒小様金銀器皿并隨年金錢一百二十文旋亦<lb/>
分賜親王貴邸宰臣巨璫至於爆仗有為果子人物等<lb/>
<pb n="KR2k0120_WYG_003-28a"/>
類不一而殿司所進屏風外畫鍾馗捕鬼之類内藏藥<lb/>
線一爇連百餘不絶簫鼓迎春雞人警唱而玉漏漸移<lb/>
金門巳啟矣<lb/>
除夕更深人靜或有禱竈請方抱鏡出門窺聴市人無<lb/>
意之言以卜来嵗休咎是日官府封印不復僉押至新<lb/>
正三日始開諸行亦皆罷市往来邀飲盖杭人奢靡不<lb/>
論貧富俱競市什物以慶嘉節光飾門户塗潤婦女衣<lb/>
服釵環之屬更造一新皆故都遺俗也<hi>郡志</hi>
<pb n="KR2k0120_WYG_003-28b"/>
　　嵗晚節物<hi>補一條</hi>
臘月賜宰執親王三衙從官内侍省官并外閫前宰執<lb/>
等臘藥係和劑局方造進及御藥院特㫖製造銀合各<lb/>
一百兩以至五十兩三十兩各有差伏日賜暑藥亦同<lb/>
都下自十月以来朝天門内外競售錦裝新厯諸般大<lb/>
小門神桃符鍾馗狻猊虎頭及金綵縷花春帖旛勝之<lb/>
類為市甚盛八日則寺院及人家用胡桃松子乳蕈柿<lb/>
栗之類作粥謂之臘八粥醫家亦多合藥劑侑以虎頭<lb/>
<pb n="KR2k0120_WYG_003-29a"/>
丹八神屠蘇貯以絳囊饋遺大家謂之臘藥至於餽嵗<lb/>
盤合酒擔羊腔充斥道路二十四日謂之交年祀竈用<lb/>
花餳米餌燒替代作糖豆粥謂之口數市井迎儺以鑼<lb/>
鼓遍至人家乞求利市除夜則比屋以五色錢紙酒果<lb/>
迎送六神於門至夜蕡燭籸盆紅暎霄漢爆竹鼔吹之<lb/>
聲喧闐徹夜謂之聒㕔小兒女終夕博戯不寐謂之守<lb/>
嵗又眀燈牀下謂之照虚耗及貼天行帖兒財門於楣<lb/>
祀先之禮則或昬或曉各有不同如飲屠蘇百事吉膠<lb/>
<pb n="KR2k0120_WYG_003-29b"/>
牙餳燒术賣懵等事率多東都遺風守嵗之詞雖多極<lb/>
難其選獨楊守齋一枝春最為近世所稱併書於此<lb/>
竹爆驚春競喧闐夜起千門簫鼔流蘇帳暖翠鼎緩騰<lb/>
香霧停杯未舉奈剛要送年新句應自賞歌字清圎未<lb/>
誇上林鶯語從他嵗窮日暮縱閒愁怎減劉郎風度屠<lb/>
蘇辦了迤邐栁忻梅妬宫壺未曉早驕馬繡車盈路還<lb/>
又把花朝自今細數<lb/>
除夕先期具羊豕酒果或三牲報祀城隍百神至日致<lb/>
<pb n="KR2k0120_WYG_003-30a"/>
奠祖先并懸掛影像於堂以申瞻慕及夕先炳燭炷香<lb/>
於各神前焚楮幣以送舊神畢架松柴門外焚之<hi>有齊房簷</hi>
<hi>者</hi>謂之籸盆<hi>有䘮之家止焚扵堂中爐内</hi>已而張燈熾炭合坐宴飲<lb/>
謂之分嵗<hi>古有守嵗之宴言為達曙飲也今至夜分而止故杭俗謂之分嵗</hi>杭俗崇尚<lb/>
釋老其来已久毎值相傳仙佛誕辰多往炷香設會如<lb/>
正月六日南山法相寺九日城中宗陽宫玉皇殿十五<lb/>
日吳山三官廟<hi>七月十月望日同</hi>二月十九日西山天竺寺觀<lb/>
音殿三月三日城中佑聖觀二十八日古蕩東嶽廟六<lb/>
<pb n="KR2k0120_WYG_003-30b"/>
月二十四日北山雷院如此類者未能悉舉<hi>杭州府志</hi>
　<lb/>
　<lb/>
　<lb/>
　<lb/>
　<lb/>
　<lb/>
　增補武林舊事巻三<lb/>
</p>
<p>
</p>
  </div>
</body>
</text>
</TEI>
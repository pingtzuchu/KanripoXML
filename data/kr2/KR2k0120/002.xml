<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>增補武林舊事巻二</head>
    <p>
<pb n="KR2k0120_WYG_002-1a"/>
欽定四庫全書<lb/>
　增補武林舊事巻二　　　宋　周　宻　原本<lb/>
　　　　　　　　　　　　明　朱廷煥　補<lb/>
　睿藻<hi>增</hi>
光堯御製盤松贊墨本云天賜瑞木得自嶔岑枝蟠數<lb/>
萬榦不倍尋怒騰雲勢静奏琴音凌寒鬱茂當暑隂森<lb/>
封以腴壤邇以碧潯越千萬年以慰我心碑在宫中又<lb/>
汪季路逵得御製祭土地文藁真蹟文云維淳熈五年<lb/>
<pb n="KR2k0120_WYG_002-1b"/>
嵗次戊戌十一月日太上皇帝遣<hi>具階</hi>張宗尹特設<lb/>
牲牢㫖酒珍菓香花致祭於本宫土地之神神有百職<lb/>
職各不同典司草木土示是供我逰湖園乃獲竒松植<lb/>
之禁苑百態千容婆娑偃盖天矯騰龍翠色凝露清音<lb/>
舞風醉吟閒遣予情所鍾壅培封殖久或力窮鳥烏外<lb/>
擾蟻蠧内攻神其勦絶勿使能終精邪竊據盜斧適逢<lb/>
神其呵逐勿使遺蹤常令勁質坐閲隆冬堅踰五柞弱<lb/>
異雙桐歴千萬年鬱鬱葱葱牲牢㫖酒嗣錄汝功<hi>周必</hi>
<pb n="KR2k0120_WYG_002-2a"/>
<hi>大玉堂雜記</hi>
光堯當内修外攘之際尤以文徳服逺至於宸章睿藻<lb/>
日星昭垂者非一紹興二十八年將郊祀有司以太常<lb/>
樂章篇序失次文義勿協請遵真宗仁宗朝故事親製<lb/>
祭享樂章詔從之自郊社宗廟等共十有四章肆筆而<lb/>
成睿思雅正宸文典贍所謂大哉王言也至於一時閒<lb/>
適寓景而作則有漁父辭十五章又清新蕳逺備騷雅<lb/>
之體　其辭有曰薄晚烟林淡翠㣲江邊秋月已明輝<lb/>
<pb n="KR2k0120_WYG_002-2b"/>
縱逺柁適天機水底閒雲片段飛　青草開時己過船<lb/>
錦鱗躍處浪痕圓竹葉酒栁花氊有意沙鷗伴我眠<lb/>
水涵㣲影湛虚明小笠輕簔未易晴明鏡裏縠紋生白<lb/>
鷺飛來空外聲觀此雖古騷人詞客老於江湖擅名一<lb/>
時者豈能企及<hi>廖瑩中江行雜錄</hi>
吳郡王益憲聖太后弟也一日竹冠練衣芒鞋笻杖獨<lb/>
携一童縱行三竺靈隠山中濯足冷泉盤石上逰人望<lb/>
之儼如神仙邏者奏聞次日徳夀以小詩召之曰趂此<lb/>
<pb n="KR2k0120_WYG_002-3a"/>
一椽風月好橘香酒熟待君來令小璫持賜王遂亟往<lb/>
光堯笑迎曰昨日冷泉之逰樂乎王恍然頓首謝光堯<lb/>
曰朕宫中亦有此景卿欲見否盖疊石引泉象飛來香<lb/>
林之勝架堂其上冷泉亭中揭一畫乃圗王野服濯足<lb/>
於盤石上具御製一贊云富貴不驕戚畹稱賢掃除膏<lb/>
粱放曠林泉滄浪濯足風度蕭然國之元舅人中神仙<lb/>
於是盡醉而罷因舉圗賜之<hi>西湖志</hi>
髙宗以府治為行宫題中和堂詩云六龍轉淮海萬騎<lb/>
<pb n="KR2k0120_WYG_002-3b"/>
臨吳津王者本無外駕言蘇逺民瞻彼草木秀感此瘡<lb/>
痍新登堂望稽山懐哉夏禹勤神功既盛大後世蒙其<lb/>
仁願同越句踐焦思先吾身艱難務遵養聖賢有屈伸<lb/>
髙風動君子屬意種蠡臣<hi>西湖志</hi>
光堯雅愛湖山恐數蹕煩民鑿大池宫内引水注之疊<lb/>
石為山象飛來峰有堂名冷泉孝宗賦詩云山中色秀<lb/>
何佳哉一峰獨立名飛來參差翠麓儼如畫石骨蒼潤<lb/>
神所開忽聞彷像來宫囿指顧已驚成列岫規模絶似<lb/>
<pb n="KR2k0120_WYG_002-4a"/>
靈隠前靣勢恍疑天竺後孰云人力非自然千巖萬壑<lb/>
藏雲煙上有崢嶸倚空之翠壁下有潺湲潄玉之飛泉<lb/>
一堂虚敞臨清沼宻䕃交加森羽葆山頭草木四時春<lb/>
閲盡嵗寒長不老聖心仁智情優閒壺中天地非人間<lb/>
蓬萊方丈渺空濶豈若坐對三神山日長雅趣超塵俗<lb/>
散步逍遥快心目山光水色無盡時長將挹向盃中淥<lb/>
光堯跋曰吾兒自幼岐嶷進徳修業如雲升川增一日<lb/>
千里吾比就寛閒之地疊石為山引湖為泉作小亭於<lb/>
<pb n="KR2k0120_WYG_002-4b"/>
其旁用為娛老之具且俾吾兒萬幾之暇時来逰豫父<lb/>
子杯酒相屬挹山光而聴泉流濯喧埃而發清興恍若<lb/>
徜徉乎靈隠天竺之間其樂可勝紀哉吾兒乃肆筆成<lb/>
章形容盡美雖吟詠之作帝王之餘事然造語用意髙<lb/>
出百世之上非巨儒積力可窺其粗亦有以見天縱之<lb/>
多能覽之欣然老眼為之增明矣<hi>西湖志餘</hi>
　　御教<hi>補一則</hi>
夀皇留意武事在位凡五大閲<hi>乾道二年四年六年淳熈四年十年</hi>或幸<lb/>
<pb n="KR2k0120_WYG_002-5a"/>
白石或幸茅灘或幸龍山一時儀文士馬戈甲旌旗之<lb/>
盛雖各不同今撮其要以著於此<lb/>
先一日諸軍人馬全裝執色於教塲東布列軍幕宿營<lb/>
至日殿前馬步諸軍先赴教塲下方營并親隨軍排列<lb/>
將壇之後質明三衙管軍官並全裝從駕上自祥曦殿<lb/>
戎服乗馬太子親王宰執近臣並戎服乗馬以從䕶聖<lb/>
馬軍八百騎分執鎗旗弓矢軍器前後奏隨軍番部大<lb/>
樂等<hi>詳見後御教儀衛次第</hi>駕入教塲升幄殿殿帥執撾躬奏諸<lb/>
<pb n="KR2k0120_WYG_002-5b"/>
司人馬排立齊舉黄旗招諸軍向御殿梆子一鼔唱喏<lb/>
一鼓呼萬嵗再一鼓又呼萬嵗疊鼓呼萬萬嵗又一鼔<lb/>
唱喏殿帥奏取聖㫖鳴角發嚴上御金裝甲胄登將壇<lb/>
幄殿鳴角戒嚴殿帥奏取聖㫖馬步軍整隊成屯以備<lb/>
教戰連三鼓馬軍上馬步軍起旗槍分東西為應敵之<lb/>
勢舉白旗教方陣黄旗變圓陣皂旗變曲陣青旗變直<lb/>
陣緋旗變鋭陣緋心皂旗作長蛇陣緋心白旗作伏虎<lb/>
陣殿帥奏取聖㫖兩陣各遣勇將挑戰變八圓陣疊鼓<lb/>
<pb n="KR2k0120_WYG_002-6a"/>
舉旗左馬軍戰右步軍右馬軍戰左步軍再疊鼔交旗<lb/>
擊刺混戰三疊金分陣大勢馬軍四靣大戰三疊金分<lb/>
陣殿帥奏教陣訖取㫖人馬排列當頭鳴角簇隊以俟<lb/>
放教諸軍呈大刀車砲煙槍諸色武藝御前傳宣撫諭<lb/>
將士射生官進獻獐鹿上更戎服賜宰臣己下對御酒<lb/>
五行殿帥奏取㫖謝恩如前唱喏訖駕出教塲是日太<lb/>
上皇於都亭驛設簾幄以觀駕至邀上入幄宣喚管軍<lb/>
官賜大金碗酒於簾外都人贊歎以為盛觀時殿司旗<lb/>
<pb n="KR2k0120_WYG_002-6b"/>
幟以黄馬司以緋步司以白道路隘促止用從駕軍一<lb/>
萬二千四百人分為二百四十八小隊戈甲耀日旌旗<lb/>
蔽天連亘二十餘里粲如錦繡都人縱觀以為前所未<lb/>
有凡支犒金銀錢帛以鉅萬計悉出内庫户部不與焉<lb/>
　　御教儀衛次第<lb/>
文物儀衛並同四孟駕出今止添入後項<lb/>
　　　彈壓前隊侍立使臣都轄<lb/>
　　　執黄龍旗使臣　　　執繡龍旗使臣<lb/>
<pb n="KR2k0120_WYG_002-7a"/>
　　　帶弓箭汗胯豹尾使四員<lb/>
　　　帶汗胯員騎劍使臣十員<lb/>
　　　彈壓後隊侍立使臣都轄<lb/>
　　　黄羅戲珠龍旗　　　黄繡龍旗二<lb/>
　　　豹尾使臣四　　　　員騎劍使臣十人<lb/>
　　　供進馬四疋　　　　帶甲御馬<lb/>
　　　御前全裝甲馬　　　管押使臣幕士<lb/>
　　　内中正供馬　　　　獸醫押槽<lb/>
<pb n="KR2k0120_WYG_002-7b"/>
　　　黄繡龍傳宣旗二　　小龍傳宣旗十<lb/>
　　　隨逐廵視官　　　　馬院禁衛官<lb/>
　　　引馬監官二員　　　供馬監官二員<lb/>
　　　聖駕供鞭通管二員　掇梢提轄二員<lb/>
　　　日烏獨脚旗　　　　挾駕指揮四十二人<lb/>
　　　銷金龍旗二　　　　犀皮御座椅<lb/>
　　　鈐鎚刀子左　　　　匙筯刀子<hi>右</hi>
　　　青氊御笠　　　　　褐氊御笠<lb/>
<pb n="KR2k0120_WYG_002-8a"/>
　　　金鳳瓶　　　　　　絲鞵篋子<lb/>
　　　御膳篋子　　　　　玉靶于闐刀<lb/>
　　　馬腦于闐刀　　　　水晶于闐刀<lb/>
　　　金洗𠻳　　　　　　皂白御靴<lb/>
　　　通犀于闐刀　　　　角靶于闐刀<lb/>
　　　酒鱉子<hi>大小</hi>　　　　　白虎皮杖榼<lb/>
　　　白豹皮杖榼　　　　梳刷馬盂袋<lb/>
　　　黑漆套盤　　　　　圭木套盤<lb/>
<pb n="KR2k0120_WYG_002-8b"/>
　　　銷金弓箭葫蘆　　　虎豹皮弓袋箭葫蘆<lb/>
　　　飲水角　　　　　　拍板二<lb/>
　　　哨笛四　　　　　　番鼓二十四人<lb/>
　　　彈壓樂器使臣　　　管押訓練官<lb/>
　　　杏黄龍旗二　　　　觱篥二<lb/>
　　　札子九　　　　　　大鼓十<lb/>
　　　龍笛四　　　　　　從駕官幸臣已下<hi>並如常日</hi>
　　　臨安府彈壓官屬<lb/>
<pb n="KR2k0120_WYG_002-9a"/>
隆興初孝宗鋭志復古戒燕安之鴆躬御鞍馬習勞事<lb/>
倣陶侃運甓意時召諸將擊鞠殿中雖風雨亦張油帟<lb/>
布沙除地羣臣以宗廟之重不宜乗危交章進諫弗聴<lb/>
一日上親按鞠折旋稍乆馬不勝勩逸入廡間簷甚低<lb/>
觸於楣挟陛驚呼失色亟奔凑馬已馳而過上手擁楣<lb/>
垂立扶下神采不動顧指馬所往使逐之殿下皆稱萬<lb/>
嵗盖與藝祖抵城挽鬃事若合符節英武天縱固宜有<lb/>
神助也<hi>岳珂挰史</hi>
<pb n="KR2k0120_WYG_002-9b"/>
　　燕射<lb/>
淳熈元年九月孝宗幸玉津園講燕射禮皇太子宰執<lb/>
使相侍從正任皆從輦至殿門外少駐教坊進念致語<lb/>
口號作樂至麗正門繇嘉會門至玉津園賜宴酒三行<lb/>
上服頭巾窄衣束帶絲鞵臨軒内侍御帶進弓箭看箭<lb/>
人喝看御箭教坊樂作射垜前排立招箭班應喏皇帝<lb/>
第二箭射中皇太子已下各再拜稱賀進御酒并宣勸<lb/>
訖皇太子已下及臣僚射弓第四箭射中上再射第三<lb/>
<pb n="KR2k0120_WYG_002-10a"/>
箭又中的傳㫖不賀舍人先引皇太子當殿賜窄衣金<lb/>
束帶次引射中臣僚受賜如前再進御酒奏樂用雜劇<lb/>
次賜宰臣已下十兩銀碗各一隻上賦七言詩丞相曾<lb/>
懐已下屬和以進上乗逍遥輦出玉津園門教坊進念<lb/>
口號至祥曦殿降輦招箭班者服紫衣幞頭乂手立於<lb/>
垜前御箭之來能以幞頭取勢轉𨗳入的亦絶伎也<lb/>
　　公主下降<hi>補一條</hi>
南渡以来公主無及嫁者獨理宗朝周漢國公主出降<lb/>
<pb n="KR2k0120_WYG_002-10b"/>
慈眀太后姪孫楊鎮禮文頗盛今摭梗槩於此<lb/>
先是擇日遣天使宣召駙馬至東華門引見便殿賜玉<lb/>
帶靴笏鞍馬及紅羅百疋銀器百兩衣著百疋聘財銀<lb/>
一萬兩對御賜筵五盞用教坊樂俟畢謝恩訖乗塗金<lb/>
御仙花鞍轡狨座馬執絲鞭張三簷傘教坊樂部五十<lb/>
人前引還第謂之宣繫　進財物件並照國朝會要太<lb/>
常寺闗報有司辦造<lb/>
先一月宣宰執常服繫鞵詣後殿西廊觀看公主房奩<lb/>
<pb n="KR2k0120_WYG_002-11a"/>
　真珠九翬四鳳冠　　褕翟衣一副<lb/>
　真珠玉珮一副　　　金革帶一條<lb/>
　玉龍冠　　　　　　綬玉環<lb/>
　北珠冠花箆環　　　七寶冠花箆環<lb/>
　真珠大衣背子　　　真珠翠領四時衣服<lb/>
　纍珠嵌寶金器　　　塗金器<lb/>
　貼金器　　　　　　出從貼金銀裝擔等<lb/>
　錦繡銷金帳幔陳設茵褥地衣步障等物<lb/>
<pb n="KR2k0120_WYG_002-11b"/>
其日駙馬常服玉帶乗馬至和寧門易冕服至東華門<lb/>
用鴈幣玉馬等行親迎禮用熈寧故事<lb/>
公主服九翬四鳳冠褕翟纁袖升□其前<lb/>
　天文官　　　本位從物從人　燭籠二十<lb/>
　本位使臣　　挿釵童子八人　方扇四<lb/>
　圓扇四　　　引障花十　　　提燈二十<lb/>
　行障坐障<lb/>
皇后親送乗九龍□子皇太子乗馬圍子左右兩重其<lb/>
<pb n="KR2k0120_WYG_002-12a"/>
後太師判宗正寺榮王榮王夫人及諸命婦至第賜御<lb/>
筵九盞筵畢皇后太子先還公主歸位行同牢禮<hi>用開寶禮</hi>
然後親行盥饋舅姑之禮<hi>開寶通禮</hi>謁見舅姑用名紙一副<lb/>
衣一襲手帕一合粧盝藻豆袋銀器三百兩衣著五百<lb/>
疋餘親各有差三朝公主駙馬並入内謝恩宣賜禮物<lb/>
賜宴禁中外庭奉表稱賀賜宰執親王侍從内職管軍<lb/>
副都指使已上金銀錢盛包子有差<hi>依熈寧式</hi>駙馬家親屬<lb/>
各等第推恩<lb/>
<pb n="KR2k0120_WYG_002-12b"/>
周漢國公主下降諸閫及權貴各獻添房之物如珠領<lb/>
寶花金銀器之類時馬天驥為平江發運使獨獻螺鈿<lb/>
細栁箱籠百隻并鍍金銀鎻百具錦袱百條實以芝楮<lb/>
百萬理宗為之大喜<hi>西湖志</hi>
　　唱名<hi>補三條</hi>
　第一名承事郎　　　第二第三名並文林郎<lb/>
　第一甲賜進士及第　第二甲同進士及第<lb/>
　第三第四甲賜進士出身<lb/>
<pb n="KR2k0120_WYG_002-13a"/>
　第五甲同進士出身　武舉第一名秉義郎<lb/>
　特奏第一名同進士出身<lb/>
上御集英殿拆號唱進士名各賜綠襴袍白簡黄襯衫<lb/>
武舉人賜紫羅袍鍍金帶牙笏賜狀元等三人酒食五<lb/>
盞餘人各賜泡飯前三名各進謝恩詩一首皆重戴絲<lb/>
袍絲鞭駿馬快行各持敕黄於前黄旗雜沓多至數十<lb/>
百靣各書詩句於上呵殿如雲皆平日交逰親舊相迓<lb/>
之人或三學使令齋臧輩若執事人則繫帥漕司差到<lb/>
<pb n="KR2k0120_WYG_002-13b"/>
狀元局祗應亦有術人相士輩自衒預定魁選鼓舞於<lb/>
中自東華門至期集所豪家貴邸競列綵幕縱觀少年<lb/>
未有室家者亦往往於此擇壻焉期集所例置局於禮<lb/>
部貢院前三人主之於内遴選所長以充職事有紏彈<lb/>
牋表主管題名小錄掌儀典客掌計掌器掌膳掌酒果<lb/>
監門等後旬日朝謝又數日拜黄甲叙同年其儀三名<lb/>
設褥於堂上東西相向四十已上立於東廊四十已下<lb/>
立於西廊皆再拜拜巳擇榜中年長者一人狀元拜之<lb/>
<pb n="KR2k0120_WYG_002-14a"/>
復擇少者一人拜狀元又數日赴國子監謁謝　先聖<lb/>
先師訖賜聞喜宴於局中侍從已上及館職皆與知舉<lb/>
官押宴遂立題名石刻凡費悉出於官及諸閫饋遺云<lb/>
光堯與子孝愛日隆每問安北宫間及治道時孝宗鋭<lb/>
志大功新進逢意務為可喜效每落落淳熈中上益眀<lb/>
習國事老成鄉用矣一日躬朝徳夀從容曰天下事不<lb/>
必乗快要在堅忍終於有成上再拜請書紳歸而大字<lb/>
揭於選徳殿壁辛丑嵗將廷䇿多士貢名者或謂時事<lb/>
<pb n="KR2k0120_WYG_002-14b"/>
於朝路間聞其語而不敢形於大對即其近似或曰持<lb/>
守或曰要終既御集英臚唱宰執進讀獨有巻曰天下<lb/>
未嘗有難成之事人主不可無堅忍之心上覽而是之<lb/>
遂為第一<hi>岳珂桯史</hi>
紹興間黄公度榜第三人陳修福建解試四海想中興<lb/>
之美賦第五韻隔對云葱嶺金隄不日復廣輪之大泰<lb/>
山玉牒何時清封禪之塵時諸郡試巻多經御覽髙宗<lb/>
親書此聫粘之殿壁及唱名上云卿便是陳修因誦此<lb/>
<pb n="KR2k0120_WYG_002-15a"/>
聮淒然出涕問卿有子否對曰臣年六十三嵗尚未娶<lb/>
乃詔出内人施氏嫁之年三十三奩具甚厚時人戯為<lb/>
之語曰新人若問郎年幾四十年前二十三第五人方<lb/>
翥興化人解試中興日月可冀賦一聮云停觀僚屬復<lb/>
光司𨽻之儀忍死須臾咸泣山東之詔亦經御覽唱名<lb/>
特加一資<hi>西湖志餘</hi>
髙宗孝宗在御每三年大比下詔前一日捧詔露香黙<lb/>
禱曰朝廷用人别無他路止有科舉願天生幾箇好人<lb/>
<pb n="KR2k0120_WYG_002-15b"/>
來輔國家及進殿試䇿題臨軒唱名必三日前精禱於<lb/>
天所以兩朝人才彬彬有聞二帝祈天之効也<hi>西湖志</hi>
　　恩澤<hi>增</hi>
楊和王居殿巖日建第清湖洪福橋規制甚廣自居其<lb/>
中旁列子舍四皆極宏麗落成日縱人逰觀一僧善相<lb/>
宅云此龜形也得水則吉失水則㐫時和王方被殊眷<lb/>
從容聞奏欲引湖水環其居思陵首肯曰朕無不可第<lb/>
恐外庭有語宜宻速為之退即督濠寨兵數百且多募<lb/>
<pb n="KR2k0120_WYG_002-16a"/>
民夫夜以繼晝入自五房院出自惠利井蜿蜒縈繞凡<lb/>
數百丈三晝夜竣事未幾臺臣果有疏言擅灌湖水入<lb/>
私第以擬宫禁者上曉之曰南渡初敵人退而羣盜起<lb/>
朕用議者羈糜之䇿刻印盡封之所有者止淮浙數郡<lb/>
耳會諸將盡平羣盜朕因自誓除土地外凡府庫金帛<lb/>
置不問故諸將有餘力給泉池園圃之費若以平盜之<lb/>
功言雖盡以西湖賜之曾不為過况此役已成惟卿容<lb/>
之言者遂止繼後建傑閣藏思陵御劄且揭上賜風雲<lb/>
<pb n="KR2k0120_WYG_002-16b"/>
慶會四大字於上盖取大龜昻首下視西湖之象以成<lb/>
僧說自此百餘年間無復火災人皆神之<hi>癸辛雜識</hi>
夀皇登極赦恩凡宗子不以服屬逺近人數多少其曾<lb/>
獲文解兩次者並直赴殿試畧通文墨者所在州量試<lb/>
即補承信郎由是入仕者過千人以上淳熈十六年二<lb/>
月紹熈五年七月二赦皆然故皇族得官不可以數計<lb/>
<hi>洪邁容齋隨筆</hi>
舊傳三嵗拜郊或明堂大禮所有在前誤國奸臣首級<lb/>
<pb n="KR2k0120_WYG_002-17a"/>
在大理寺者必以文祭盖訛傳謂以汚穢物祭之實乃<lb/>
少牢也其文云國家於三年恩霈汝雖誤國然今亦不<lb/>
忘汝之舊特用以祭繆傳若此豈朝廷寛大之恩哉<hi>李</hi>
<hi>有古杭雜記</hi>
景定春詔以魏國公賈似道有再造功命有司建第宅<lb/>
家廟賈固辭遂以集芳園及緡錢百萬賜之園故思陵<lb/>
舊物古木夀籐多南渡以前所植者積翠四抱仰不見<lb/>
日架廊疊磴幽𣺌逶迤極營度之巧猶以為未也則隧<lb/>
<pb n="KR2k0120_WYG_002-17b"/>
地通道抗以石梁傍透湖濱架百餘楹飛樓層臺凉亭<lb/>
燠館華卉精妙前揖孤山後據葛嶺兩嶺映帶一水横<lb/>
陳各隨地勢搆架焉堂榭之有名曰蟠翠<hi>古松</hi>雪香<hi>古梅</hi>翠<lb/>
巖<hi>竒石</hi>倚繡<hi>雜/花</hi>浥露<hi>海/棠</hi>玉蘂<hi>瓊花/荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>
                    </hi>清勝<hi>假山已上集舊物髙宗御扁</hi>西<lb/>
湖一曲竒勛<hi>理宗御書</hi>秋壑遂初容堂<hi>度宗/御書</hi>初陽精舍<hi>熈然夢砌</hi>
<hi>臺</hi>山坳曰無邊風月見天地心水濱曰琳琅步歸身<hi>旱船</hi>
通名曰後樂園四世家廟則居第左廟有記又以為未<lb/>
足於第左數百步瞰湖作别墅曰光漾閣春雨觀養樂<lb/>
<pb n="KR2k0120_WYG_002-18a"/>
堂嘉生堂<hi>干頭木奴</hi>生意瀟然生物之府通名曰養樂園其<lb/>
傍則廖羣玉香月陵在焉又於西隣之外樹竹干挺架<lb/>
樓臨之曰秋水觀第一春梅塢剡船亭則通謂之水竹<lb/>
院落後復葺南山水樂洞賜園有聲在堂介堂愛此留<lb/>
照獨喜玉淵潄石宜晚上下四方之宇諸亭據勝專竒<lb/>
殆無遺䇿矣其後志之郡乗從而為之辭曰園圃一也<lb/>
有藏歌貯舞流連光景者有曠志怡神蜉蝣塵外者有<lb/>
澄想遐觀運量宇宙而㳺特其寄焉者意使園圃常興<lb/>
<pb n="KR2k0120_WYG_002-18b"/>
而無廢天下常治而無亂非後天下之樂而樂者其誰<lb/>
能嗚呼當時為此語者亦安知俯仰間遽有荒田野草<lb/>
之悲哉昔陸務觀作南園記於平原極盛之時尚能勉<lb/>
之以抑畏退休今賈氏當國十有六年諛之者惟恐不<lb/>
極其至况敢幾㣲及此意乎近世以詩弔之者甚衆<lb/>
吳人湯益一詩頗為人所稱云檀板歌殘陌上花過牆<lb/>
荆棘刺簷牙指揮已失鐵如意賜予寧存玉辟邪<hi>李輔國</hi>
敗屋春歸無主燕廢池雨産在官蛙朩綿庵外尤愁絶<lb/>
<pb n="KR2k0120_WYG_002-19a"/>
月黑夜深聞鬼車　李彭老一絶云瑶房錦樹曲相通<lb/>
能幾畨春事已空惆悵舊時吹笛處壊窓風雨剝青紅<lb/>
<hi>癸辛雜識</hi>
　　元正<lb/>
朝廷元日冬至行大朝會儀則百官冠冕朝服備法駕<lb/>
設黄麾仗三千三百五十人<hi>視東京已减三之一</hi>用太常雅樂宫<lb/>
架登歌太子上公親王宰執並赴紫宸殿立班進酒上<lb/>
千萬嵗夀上公致辭樞宻宣答諸國使人及諸州入獻<lb/>
<pb n="KR2k0120_WYG_002-19b"/>
朝賀然後奏樂進酒賜宴此禮不能常行每嵗禁中止<lb/>
是以三茅鐘鳴駕興上服幞頭玉帶靴袍先詣福寧殿<lb/>
龍墀及聖堂炷香<hi>用蠟沉腦子</hi>次至天章閣祖宗神御殿行<lb/>
酌獻禮次詣東朝奉賀復回福寧殿受皇后太子皇子<lb/>
公主貴妃至郡夫人内官大内已下賀賀畢駕始過大<lb/>
慶殿御史臺閤門分引文武百僚追班稱賀大起居十<lb/>
六拜致辭上夀樞宻宣答禮畢放仗是日後苑排辦御<lb/>
筵於清燕殿用插食盤架午後修内司排辦晚筵於慶<lb/>
<pb n="KR2k0120_WYG_002-20a"/>
瑞殿用煙火進市食賞燈並如元夕<lb/>
　　立春<lb/>
前一日臨安府進大春牛設福寧殿庭駕臨幸内官皆<lb/>
用五色絲綵杖鞭牛御藥院例取牛睛以充眼藥餘屬<lb/>
直閤婆<hi>號管人都行首</hi>掌管預造小春牛數十飾綵旛雪栁分<lb/>
送殿閤巨璫各以金銀錢彩段為酬是日賜百官春旛<lb/>
勝宰執親王以金餘以金褁銀及羅帛為之繫文思院<lb/>
造進各垂於幞頭之左入謝後苑辦造春盤供進及分<lb/>
<pb n="KR2k0120_WYG_002-20b"/>
賜貴邸宰臣巨璫翠縷紅絲金雞玉燕備極精巧毎盤<lb/>
直萬錢學士院撰進春帖子帝后貴妃夫人諸閤各有<lb/>
定式綘羅金縷華粲可觀臨安府亦鞭春開宴邸第饋<lb/>
遺則多效内庭焉<lb/>
　　元夕<hi>補一條</hi>
禁中自去嵗九月賞菊燈後迤邐試燈謂之預賞一入<lb/>
新正燈火日盛皆修内司諸璫分主之競出新意年異<lb/>
而嵗不同往往於復古膺福清燕眀華等殿張掛及宣<lb/>
<pb n="KR2k0120_WYG_002-21a"/>
徳門梅堂三間臺等處臨時取㫖起立鰲山燈之品極<lb/>
多<hi>見後燈品</hi>以蘇燈為最圈片大者徑三四尺皆五色琉璃<lb/>
所成山水人物花竹翎毛種種竒妙儼然着色便靣也<lb/>
其後福州所進則純用白玉晃耀奪目如清氷玉壺爽<lb/>
徹心目近嵗新安所進益竒雖圈骨悉皆琉璃所為號<lb/>
無骨燈禁中嘗作琉璃燈山髙五丈人物皆用機闗活<lb/>
動結大綵樓貯之又於殿堂梁棟窓户間為涌壁作諸<lb/>
色故事龍鳳噀水蜿蜒如生為諸燈之冠前後設玉柵<lb/>
<pb n="KR2k0120_WYG_002-21b"/>
簾寶光花影不可正視仙韶内人迭奏新曲聲聞人間<lb/>
殿上鋪連五色琉璃閤皆毬文戯龍百花小窻間垂小<lb/>
水晶簾流蘇寶帶交映璀璨中設御座恍然在廣寒清<lb/>
虚府中也至二鼓上乗小輦幸宣徳門觀鼇山擎輦者<lb/>
皆倒行以便觀賞金爐腦麝如祥雲五色熒煌炫轉照<lb/>
耀天地山燈凡數千百種極其新巧怪怪竒竒無所不<lb/>
有中以五色玉柵簇成皇帝萬嵗四大字其上伶官奏<lb/>
樂稱念口號致語其下為大露臺百藝羣工競呈竒伎<lb/>
<pb n="KR2k0120_WYG_002-22a"/>
内人及小黄門百餘皆巾褁翠蛾傚街坊清樂傀儡繚<lb/>
繞燈月之下既而取㫖宣喚市井舞隊及市食盤架先<lb/>
是京尹預擇華潔及善歌呌者謹伺於外至是歌呼競<lb/>
入既經進御妃嬪内人而下亦爭買之皆數倍得直金<lb/>
珠磊落有一夕至富者宫漏既深始宣放烟大百餘架<lb/>
樂聲四起燭影縱横而駕始還矣大率傚宣和盛際愈<lb/>
加精妙特無登樓賜宴之事人間不能詳知耳<lb/>
都城自舊嵗冬孟駕囘則已有乗肩小女鼓吹舞綰者<lb/>
<pb n="KR2k0120_WYG_002-22b"/>
數十隊以供貴邸豪家幕次之翫而天街茶肆漸已羅<lb/>
列燈毬等求售謂之燈市自此以後每夕皆然三橋等<lb/>
處客邸最盛舞者往来最多每夕樓燈初上則簫鼔已<lb/>
紛然自獻扵下酒邊一笑所費殊不多往往至四鼓乃<lb/>
還自此日盛一日　姜白石有詩云燈已闌珊月氣寒<lb/>
舞兒往往夜深還只應不盡婆娑意更向街心㺯影看<lb/>
　又云南陌東城盡舞兒畫金刺繡滿羅衣也知愛惜<lb/>
春逰夜舞落銀蟾不肯歸　吳夢窓玉樓春云茸茸貍<lb/>
<pb n="KR2k0120_WYG_002-23a"/>
帽遮梅額金蟬羅剪胡衫窄乗肩爭看小腰身倦態强<lb/>
隨閒鼔笛問稱家在城東陌欲買千金應不惜歸来困<lb/>
頓殢春眠猶夢婆娑斜趂拍深得其意態也至節後漸<lb/>
有大隊如四國朝傀儡杵歌之類日趨於盛其多至數<lb/>
十百隊天府每夕差官㸃視各給錢酒油燭多寡有差<lb/>
且使之南至昇暘宫支酒燭北至春風樓支錢終夕天<lb/>
街鼓吹不絶都民士女羅綺如雲無夕不然至五夜則<lb/>
京尹乗小提轎諸舞隊次第簇擁前後連亘十餘里錦<lb/>
<pb n="KR2k0120_WYG_002-23b"/>
繡填委簫鼓振作耳目不暇給吏魁以大囊貯楮劵凡<lb/>
遇小經紀人必犒數十謂之買市至有黠者以小盤貯<lb/>
梨藕數片騰身迭出於稠人之中支請官錢數次者亦<lb/>
不禁也　李篔房詩云斜陽盡處蕩輕烟輦路東風入<lb/>
管絃五夜好春隨步暖一年明月打頭圓香塵掠粉翻<lb/>
羅帶宻炬籠綃鬭玉鈿人影漸稀花露冷踏歌吹度曉<lb/>
雲邊京尹幕次例占市西坊繁閙之地蕡燭籸盆照耀<lb/>
如晝其前列荷校囚數人大書犯繇云某人不合搶撲<lb/>
<pb n="KR2k0120_WYG_002-24a"/>
釵環挨搪婦女繼而行遣一二謂之裝燈實皆獄囚借<lb/>
此以警姦民分委府僚巡警風燭及命轄房使臣等分<lb/>
任地方以緝姦盜三獄亦張燈建淨獄道塲多裝獄户<lb/>
故事及陳列獄具邸第好事者如清河張府蔣御藥家<lb/>
間設雅戯煙火花邊水際燈燭粲然逰人士女縱觀則<lb/>
迎門酌酒而去又有幽坊靜巷好事之家多設五色琉<lb/>
璃泡燈更自雅潔靚粧笑語望之如神仙　白石詩云<lb/>
沙河雲合無行處惆悵来逰路已迷却入靜坊燈火空<lb/>
<pb n="KR2k0120_WYG_002-24b"/>
門門相似列蛾眉　又云逰人歸後天街靜坊陌人家<lb/>
未閉門簾裏垂燈照樽俎坐中嬉笑覺春温或戯扵小<lb/>
樓以人為大影戯兒童歡呼終夕不絶此類不可遽數<lb/>
也西湖諸寺惟三竺張燈最盛往往有宫禁所賜貴璫<lb/>
所遺者都人好竒亦往觀焉　白石詩云珠絡琉璃到<lb/>
地垂鳳頭御帶玉交枝君王不賞無人進天竺堂深夜<lb/>
雨時<lb/>
元夕節物婦人皆帶珠翠閙蛾玉梅雪栁菩提葉燈毬<lb/>
<pb n="KR2k0120_WYG_002-25a"/>
銷金合蟬貉袖項帕而衣多尚白盖月下所宜也㳺手<lb/>
浮浪輩則以白紙為大蟬謂之夜蛾又以棗肉炭屑為<lb/>
丸繫以鐵絲然之名火楊梅節食所尚則乳糖丸子䭔<lb/>
□科斗粉豉湯水晶膾韭餅及南北珍果并皂兒糕宜<lb/>
利少澄沙糰子滴酥鮑螺酪麵玉消膏琥珀餳輕餳生<lb/>
熟灌藕諸色瓏□蜜煎蜜褁糖𤓰蔞煎七寶姜豉十般<lb/>
糖之類皆用鏤鍮裝花盤架車兒簇挿飛蛾紅燈綵盝<lb/>
歌呌喧闐幕次往往使之吟呌倍酬其直　白石亦有<lb/>
<pb n="KR2k0120_WYG_002-25b"/>
詩云貴客鈎簾看御街市中珍品一時来簾前花架無<lb/>
行路不得金錢不肯囘競以金盤鈿合簇飣饋遺謂之<lb/>
市食合兒翠簾綃幕絳燭紗籠遍呈舞隊宻擁歌姬脆<lb/>
管清吭新聲交奏戯具粉嬰鬻歌售藝者紛然而集至<lb/>
夜闌則有持小燈照路拾遺者謂之掃街遺鈿墮珥往<lb/>
往得之亦東都遺風也<lb/>
杭州元宵之盛自唐已然白樂天詩云嵗熟人心樂朝<lb/>
逰復夜逰春風来海上眀月在江頭燈火家家市笙歌<lb/>
<pb n="KR2k0120_WYG_002-26a"/>
處處樓無妨思帝里不合厭杭州<hi>西湖志</hi>
　　舞隊<lb/>
大小全棚傀儡<lb/>
　查查鬼<hi>查大</hi>　李大口<hi>一字/口</hi>賀豐年　　長瓠歛<hi>長頭</hi>
　兎吉<hi>兎毛大伯</hi>　吃遂　　　大憨兒　　麤姐<lb/>
　麻婆子　　快活三郎　黄金杏　　瞎判官<lb/>
　快活三娘　沈承務　　一臉膜　　猫兒相公<lb/>
　洞公觜　　細姐　　　河東子　　黒遂<lb/>
<pb n="KR2k0120_WYG_002-26b"/>
　王缺兒　　交椅　　　夾棒　　　屏風<lb/>
　男女竹馬　男女杵歌　大小斫刀鮑老<lb/>
　交衮鮑老　子弟清音　女童清音　諸國獻寶<lb/>
　交國朝　　四國朝　　穿心國入貢<lb/>
　孫武子教女兵　　　　遏雲社　　緋盝社<lb/>
　胡女　　　鳳阮嵇琴　撲蝴蝶　　回陽丹<lb/>
　大樂　　　瓦鼓　　　焦鎚架兒　喬三教<lb/>
　喬迎酒　　喬親事　　喬樂神<hi>馬明王</hi>喬捉蛇<lb/>
<pb n="KR2k0120_WYG_002-27a"/>
　喬學堂　　喬宅眷　　喬像生　　喬師娘<lb/>
　獨自喬　　地仙　　　旱划船　　教象<lb/>
　裝態　　　村田樂　　鼓板　　　踏蹺<lb/>
　撲旗　　　抱鑼裝鬼　獅豹蠻牌　十齋郎<lb/>
　耍和尚　　劉衮　　　散錢行　　貨郎<lb/>
　打嬌惜<lb/>
其品甚夥不可悉數首飾衣裝相矜侈靡珠翠錦綺炫<lb/>
耀華麗如傀儡杵歌竹馬之類多至十餘隊十二十三<lb/>
<pb n="KR2k0120_WYG_002-27b"/>
兩日國忌禁樂則有裝宅眷籠燈前引珠翠盛飾少年<lb/>
尾其後訶殿而来卒然遇之不辨真偽及為喬經紀人<lb/>
如賣蜂糖餅小八塊風子賣字本䖍婆賣旗兒之類以<lb/>
資一笑者尤多也<lb/>
　　燈品<lb/>
燈品至多蘇福為冠新安晚出精妙絶倫無骨燈用絹<lb/>
囊貯粟為胎燒之及成去粟則混然玻璃毬也景物竒<lb/>
巧前無其比又為大屏灌水轉機百物活動趙忠惠守<lb/>
<pb n="KR2k0120_WYG_002-28a"/>
吳日嘗命製春雨堂五大間左為汴京御樓右為武林<lb/>
燈市歌舞雜藝纖悉曲盡凡用干工外此有魫燈則刻<lb/>
鏤犀珀玳瑁以飾之珠子燈則以五色珠為網下垂流<lb/>
蘇或為龍船鳳輦樓臺故事羊皮燈則鏃鏤精巧五色<lb/>
粧染如影戯之法羅帛燈尤多或為百花或細眼間以<lb/>
紅白號萬眼羅者為最竒外此有五色蠟紙菩提葉若<lb/>
沙戯影燈馬騎人物旋轉如飛又有深閨巧娃剪紙而<lb/>
成尤為精妙又有絹燈剪為詩詞時寓譏笑及畫人物<lb/>
<pb n="KR2k0120_WYG_002-28b"/>
藏頭隐語及舊京諢語戯㺯行人有貴邸出新意以細<lb/>
竹絲為之加以彩飾疎眀可愛穆陵喜之令製百盞期<lb/>
限既迫勢難卒成内苑諸璫恥於不自已出思所以勝<lb/>
之遂以黄草布剪縷加之㸃染與竹無異凡兩日百盞<lb/>
已進御矣<lb/>
　　挑菜<lb/>
二月一日謂之中和節唐人最重今惟作假及進單羅<lb/>
御服百官服單羅公裳而已二日宫中排辦挑菜御宴<lb/>
<pb n="KR2k0120_WYG_002-29a"/>
先是預備朱綠花斛下以羅帛作小巻書品目於上繫<lb/>
以紅絲上植生菜薺花諸品俟宴酬樂作自中殿以次<lb/>
各以金箆挑之后妃皇子貴主媫妤及都知等皆有賞<lb/>
無罰以次毎斛十號五紅字為賞五黑字為罰上賞則<lb/>
成號真珠玉杯金器北珠箆環珠翠領抹次亦鋌銀酒<lb/>
器冠鋌翠花段帛龍涎御扇筆墨官窑定器之類罰則<lb/>
唱舞吟詩念佛飲冷水吃生薑用此以資戯笑王宫貴<lb/>
邸亦多傚之<lb/>
<pb n="KR2k0120_WYG_002-29b"/>
　　進茶<hi>補一條</hi>
仲秋上旬福建漕司進第一綱茶名北苑試新方寸小<lb/>
銙進御止百銙䕶以黄羅軟盝藉以青篛褁以黄羅夾<lb/>
複臣封朱印外用朱漆小匣鍍金鎻又以細竹絲織笈<lb/>
貯之凡數重此乃雀舌水芽所造一銙之直四十萬僅<lb/>
可供數甌之啜耳或以一二賜外邸則以生線分解轉<lb/>
遺好事以為竒玩茶之初進御也翰林司例有品嘗之<lb/>
費皆漕司邸吏賂之間不滿欲則入鹽少許茗花為之<lb/>
<pb n="KR2k0120_WYG_002-30a"/>
散漫而味亦漓矣禁中大慶會則用大鍍金<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>以五色<lb/>
韻果簇飣龍鳳謂之繡茶不過悦目亦有專工者外人<lb/>
罕知<lb/>
寶雲山産者名寶雲茶下天竺香林洞者名香林茶上<lb/>
天竺白雲峯者名白雲茶蘇東坡詩有云白雲山下兩<lb/>
旗新又寶嚴院垂雲亭亦産茶東坡有僧怡然以垂雲<lb/>
新茶見餉報以大龍團戯作一律云　妙供来香積珍<lb/>
烹具大官揀芽分雀舌賜茗出龍團曉日雲庵暖春風<lb/>
<pb n="KR2k0120_WYG_002-30b"/>
浴殿寒聊將試道眼莫作兩般看又嘗逰諸寺一日飲<lb/>
釅茶七碗戯書云　示病維摩元不病在家靈運已忘<lb/>
家何須魏帝一丸藥且盡盧仝七碗茶又南屏謙師妙<lb/>
於茶事自云得心應手非可以言傳學到者贈之詩云<lb/>
　道人曉出南屏山来試㸃茶三昧手怒驚午盞兎毛<lb/>
班打作春甕鵞兒酒天台乳花世不見玉川風腋今安<lb/>
有先生有意續茶經會使老謙名不朽盖西湖南北諸<lb/>
山及諸旁邑皆産茶而龍井徑山尤馳譽也<hi>西湖志餘</hi>
<pb n="KR2k0120_WYG_002-31a"/>
　　賞花<lb/>
禁中賞花非一先期後苑及修内司分任排辦凡海苑<lb/>
亭榭花木粧㸃一新錦簾綃幕飛梭繡毬以至茵褥設<lb/>
放器玩盆窠珍禽異物各務竒麗又命小璫内司列肆<lb/>
闗撲珠翠冠朶箆環繡段畫領花扇官窑定器孩兒戯<lb/>
具閙竿龍船等物及有賣買果木酒食餅餌蔬茹之類<lb/>
莫不備具悉傚西湖景物起自梅堂賞梅芳春堂賞杏<lb/>
花桃源觀桃粲錦堂金林檎照粧亭海棠蘭亭修褉至<lb/>
<pb n="KR2k0120_WYG_002-31b"/>
於鍾美堂大花為極盛堂前三靣皆以花石為臺三層<lb/>
各植名品標以象牌覆以碧幕臺後分植玉繡毬數百<lb/>
株儼如鏤玉屏堂内左右各列三層雕花綵檻䕶以彩<lb/>
色牡丹畫衣間列碾玉水晶金壺及大食玻璃官窑等<lb/>
瓶各簪竒品如姚魏御衣黄照殿紅之類幾千朶别以<lb/>
銀箔間貼大斛分種數千百窠分列四靣至於梁棟牕<lb/>
户間亦以湘筒貯花鱗次簇挿何翅萬朶堂中設牡丹<lb/>
紅錦地茵自中殿妃嬪以至内官各賜翠葉牡丹分枝<lb/>
<pb n="KR2k0120_WYG_002-32a"/>
鋪翠牡丹御書畫扇龍涎金合之類有差下至伶官樂<lb/>
部應奉等人亦霑恩賜謂之隨花賞或天顔悦懌謝恩<lb/>
賜予多至數次至春暮則稽古堂會瀛堂賞瓊花靜侣<lb/>
亭紫笑淨香亭采蘭挑筍則春事已在綠隂芳草間矣<lb/>
大抵内宴賞初坐再坐挿金盤架者謂之排當否則但<lb/>
謂之進酒<lb/>
乾道三年春南内遣閤長至徳夀宫奏知連日天氣甚<lb/>
好欲恭邀車駕幸聚景園看花取自聖意定日太上云<lb/>
<pb n="KR2k0120_WYG_002-32b"/>
傳語官家備見聖孝但頻出不惟費用又且勞人本宫<lb/>
後園亦有幾株好花不若来日請官家過来閒看遂遣<lb/>
提舉官同到南内奏過遵依次早車駕與皇后太子過<lb/>
宫起居二殿訖先至燦錦亭進茶宣召吳郡王曾兩府<lb/>
已下六員侍宴同至後苑看花兩廊並是小内侍及幕<lb/>
士效學西湖鋪放珠翠花朶玩具疋帛及花籃閙竿市<lb/>
食等許從内人闗撲次至毬場看小内侍抛綵毬蹴鞦<lb/>
韆又至射㕔看百戯依例宣賜囘至清妍亭看荼䕷就<lb/>
<pb n="KR2k0120_WYG_002-33a"/>
登御舟繞堤閒逰亦有小舟數十隻供應雜藝嘌唱鼔<lb/>
板蔬菓無異湖中太上倚闌閒看適有雙燕掠水飛過<lb/>
令曾覿進詞賦遂進阮郎歸云　栁隂庭院占風光呢<lb/>
喃春晝長碧波新漲小池塘雙雙蹴水忙萍散漫絮飛<lb/>
揚輕盈體態狂為憐流水落花香啣將歸畫梁既登舟<lb/>
知閤張掄進栁梢青云　栁色初濃餘寒似水纖雨如<lb/>
塵一陣東風縠紋㣲皺碧沼鱗鱗仙娥花月精神奏鳳<lb/>
筦鸞絃鬬新萬嵗聲中九霞盃内長醉芳春曾覿和進<lb/>
<pb n="KR2k0120_WYG_002-33b"/>
云　桃靨紅勻梨腮粉薄鴛徑無塵鳳閣凌虚龍池澄<lb/>
碧芳意鱗鱗清時酒聖花神看内苑風光又新一部仙<lb/>
韶九重鸞仗天上長春各有宣賜次至靜樂堂看牡丹<lb/>
進酒三盃太后邀太皇官家同到劉婉容奉華堂聴摘<lb/>
阮奏曲罷婉容進茶訖遂奏太后云近教得二女童瓊<lb/>
華綠華並能琴阮下棊冩字畫竹背誦古文欲得納與<lb/>
官家則劇遂令各逞伎藝併進自製阮譜三十曲太后<lb/>
遂宣賜婉容宣和殿玉軸沉香槽三峡流泉正阮一靣<lb/>
<pb n="KR2k0120_WYG_002-34a"/>
白玉九芝道冠北珠緣領道氅銀絹三百疋兩會子三<lb/>
百萬貫是日三殿並醉酉牌還内<hi>西湖志</hi>
馬塍藝花如藝粟槖駞之技名天下往往發非時之品<lb/>
真足以侔造化通仙靈凡花之早放者名曰堂花其法以<lb/>
紙飾宻室鑿地作坎緶竹置花其上糞土以牛溲硫黄<lb/>
盡培溉之法然後置沸湯於坎中少候湯氣薰蒸則扇<lb/>
之㣲風盎然融淑之氣經宿則花放矣若牡丹梅花之<lb/>
類無不然獨桂花則反是盖桂必清凉而後放法當置之<lb/>
<pb n="KR2k0120_WYG_002-34b"/>
石洞巖竇間暑氣不到處鼓以凉颸養以清氣竟日乃<lb/>
開此雖揠而助長然必適其寒温之性而後能臻其妙<lb/>
<hi>癸辛雜識</hi>
　<lb/>
　<lb/>
　<lb/>
　<lb/>
　增補武林舊事巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史巻三十一</head> <lb/>
    <p>
<pb n="KR2a0036_WYG_031-1a"/>
欽定四庫全書<lb/>
　元史巻三十一<lb/>
　明翰林學士亞中大夫知制誥兼修國史宋濓等修<lb/>
　本紀第三十一<lb/>
　　明宗<lb/>
明宗翼獻景孝皇帝諱和實拉武宗長子也母曰仁獻<lb/>
章聖皇后伊竒哩氏成宗大徳三年命武宗撫軍北邊<lb/>
帝以四年十一月壬子生成宗崩十一年武宗入繼大<lb/>
<pb n="KR2a0036_WYG_031-1b"/>
統立仁宗為皇太子命以次𫝊於帝武宗崩仁宗立延<lb/>
祐三年春議建東宫時丞相特們徳爾欲固位取寵乃<lb/>
議立英宗為皇太子又與太后幸臣實勒們譖帝於兩<lb/>
宫浸潤久之其計遂行於是封帝為周王出鎮雲南置<lb/>
常侍府官屬以遥授中書左丞相圖古勒大司徒鄂爾<lb/>
多中政使尚嘉努山北遼陽等路䝉古軍萬户博囉翰<lb/>
林侍講學士嘉琿等並為常侍中衛親軍都指揮使唐<lb/>
吉兵部尚書賽堪巴圖爾為中書仍置諮議記室各二<lb/>
<pb n="KR2a0036_WYG_031-2a"/>
員遣就鎮是年冬十一月帝次延安圖古勒尚嘉努博<lb/>
囉及武宗舊臣哩日沙布鼎哈瑪爾圖等皆來㑹嘉琿<lb/>
謀曰天下者我武皇之天下也出鎮之事夲非上意由<lb/>
左右搆間致然請以其故白行省俾聞之朝廷庶可杜<lb/>
塞離間不然事變叵測遂與數騎馳去先是阿斯罕為<lb/>
太師特們徳爾奪其位出之為陕西行省丞相及嘉琿<lb/>
等至即與平章政事塔齊爾行臺御史大夫圖魯卜中<lb/>
丞托歡悉發闗中兵分道自潼闗河中府入已而塔齊<lb/>
<pb n="KR2a0036_WYG_031-2b"/>
爾托歡襲殺阿斯罕嘉琿于河中帝遂西行至北邊金<lb/>
山西北諸王察克台等聞帝至咸率衆來附帝至其部<lb/>
與定約束每嵗冬居扎延夏居阿嚕噶察山春則命從<lb/>
者耕於約尼十餘年間邊境寧謐延祐七年仁宗崩英<lb/>
宗立是嵗夏四月丙寅子托歡特穆爾生是為至正帝<lb/>
至治三年八月癸亥御史大夫特克實等弑英宗晉王<lb/>
伊蘇特穆爾自立為皇帝改元泰定五月遣使扈從皇<lb/>
后班布爾實至自京師二年帝弟圖卜特穆爾以懷王<lb/>
<pb n="KR2a0036_WYG_031-3a"/>
出居於建康三年三月癸酉子伊埒哲伯生是為寧宗<lb/>
嵗戊辰七月庚午泰定皇帝崩于上都都爾蘇專政踰<lb/>
月不立君朝野疑懼時僉都密院事雅克特穆爾留守<lb/>
京師謀舉義八月甲子黎明召百官集興聖宫兵皆露<lb/>
刃號於衆曰武皇有聖子二人孝友仁文天下歸心大<lb/>
統所在當迎立之不從者死乃縳平章額卜徳哷勒巴<lb/>
延徹爾以中書左丞托多參知政事王士熙等下于獄<lb/>
雅克特木爾與西安王喇特納實哩固守内庭於是帝<lb/>
<pb n="KR2a0036_WYG_031-3b"/>
方逺在沙漠猝未能至慮生他變乃先迎帝弟懷王於<lb/>
江陵且宣言已遣使北迎帝以安衆心復矯稱帝所遣<lb/>
使者自北方來云周王從諸王兵整駕南轅旦夕即至<lb/>
矣丁巳懷王入京師羣臣請正大統固讓曰大兄在北<lb/>
以長以徳當有天下必不得已當明以朕志播告中外<lb/>
九月壬申懷王即位是為文宗改元天厯詔天下曰謹<lb/>
俟大兄之至以遂朕固讓之心時都爾蘇在上都立泰<lb/>
定皇帝子為皇帝乃遣分道犯大都而梁王旺沁右丞<lb/>
<pb n="KR2a0036_WYG_031-4a"/>
相達實特穆爾御史大夫寧珠太尉布哈等兵皆次于<lb/>
榆林雅克特穆爾與其弟薩都子騰吉斯等帥師與戰<lb/>
屢敗之上都兵潰十月辛丑齊王伊嚕特穆爾元帥布<lb/>
哈特穆爾以兵圍上都都爾蘇乃奉皇帝寶出降兩京<lb/>
道路始通於是文宗遣克繖及薩題等來迎朔漠諸王<lb/>
勸帝南還京師遂發北邊諸王察克台沿邊元帥圖埓<lb/>
訥萬文瑪魯等咸帥師扈行舊臣博囉尚嘉努哈瑪爾<lb/>
圖皆從至金山嶺北行省平章政事普爾普奉迎武寧<lb/>
<pb n="KR2a0036_WYG_031-4b"/>
王齊齊克圖僉樞密院事特穆爾布哈繼至乃命博囉<lb/>
如京師兩京之民聞帝使者至驩舞曰吾天子實自北<lb/>
來矣諸王舊臣爭先迎謁所至成聚天厯二年正月乙<lb/>
丑文宗復遣中書左丞伊爾特穆爾來迎乙酉薩題等<lb/>
至入見帝于行幄以文宗命勸進丙戌帝即位于和寧<lb/>
之北扈行諸王大臣咸入賀乃命薩題遣人還報京師<lb/>
是月前翰林學士承㫖布特實哩以太府太監實剌卜<lb/>
輦金銀幣帛至遣薩題等還京師帝命之曰朕弟曩嘗<lb/>
<pb n="KR2a0036_WYG_031-5a"/>
覽觀書史邇者得無廢乎聴政之暇宜親賢士大夫講<lb/>
論史籍以知古今治亂得失卿等至京師當以朕意諭<lb/>
之二月壬辰宣靖王邁努自京師來覲辛丑追尊皇妣<lb/>
伊竒哩氏曰仁獻章聖后是月文宗立奎章閣學士院<lb/>
於京師遣人以除目來奏帝並從之三月戊午朔次格<lb/>
根察罕之地辛酉文宗遣右丞相雅克特穆爾奉皇帝<lb/>
寳來上御史中丞巴濟拉知樞密院使圖勒噶特穆爾<lb/>
等率其屬以從壬戌造乗輿服御及近侍諸服用丙寅<lb/>
<pb n="KR2a0036_WYG_031-5b"/>
帝謂中書左丞伊爾特穆爾曰朕至上都宗藩諸王必<lb/>
皆來非尋常朝㑹比諸王察克台今亦從朕逺來有司<lb/>
供張皆宜豫備其與中書臣僚議之丁亥雨土霾四月<lb/>
癸巳雅克特穆爾見帝於行在率百官上皇帝寳帝嘉<lb/>
其勲拜太師仍命為中書右丞相開府儀同三司上柱<lb/>
國録軍國重事監修國史達爾罕太平王並如故復諭<lb/>
雅克特穆爾等曰凡京師百官朕弟所用者並仍其舊<lb/>
卿等其以朕意諭之雅克特穆爾奏陛下君臨萬方國<lb/>
<pb n="KR2a0036_WYG_031-6a"/>
家大事所繫者中書省樞密院御史臺而已宜擇人居<lb/>
之帝然其言以武宗舊人哈瑪爾圖為中書平章政事<lb/>
前中書平章政事拜特穆爾知樞密院事常侍博囉為<lb/>
御史大夫甲午立行樞密院命昭武王赫伯知樞宻院<lb/>
事和碩領行樞密院事賽音特穆爾邁努並同知行樞<lb/>
密院事是日帝晏諸王大臣雅克特穆爾哈瑪爾圖拜<lb/>
特穆爾博囉侍帝特命臺臣曰太祖皇帝特命臣下云<lb/>
美色名馬人皆悦之然方寸一有繫累即能壊名敗徳<lb/>
<pb n="KR2a0036_WYG_031-6b"/>
卿等居風紀之司亦嘗念及此乎世祖初立御史臺首<lb/>
命塔齊爾巴特嘉勒二人協司其政天下國家譬猶一<lb/>
人之身中書則右手也樞密則左手也左右手有病治<lb/>
之以良醫省院闕失不以御史臺治之可乎凡諸王百<lb/>
司違法越禮一聴舉劾風紀重則貪墨懼猶斧斤重則<lb/>
入木深其勢然也朕有闕失卿亦以聞朕不爾責也乙<lb/>
未命博囉等𫝊㫖宣諭雅克特穆爾博廸蘇和碩哈瑪<lb/>
爾圖巴濟拉等曰世祖皇帝立中書省樞密院御史臺<lb/>
<pb n="KR2a0036_WYG_031-7a"/>
及百司庶府共治天下大小職掌已有定制世祖命廷<lb/>
臣集律令章程以為萬世法成宗以來列聖相承㒺不<lb/>
恪遵成憲朕今居太祖世祖所居之位凡省院臺百司<lb/>
庶政詢謀僉同標譯所奏以告於朕軍務機密樞密院<lb/>
當即以聞毋以夙夜為間而稽留之其他事務果有所<lb/>
言必先中書院臺其下百司及<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之臣毋得隔越陳<lb/>
請宜宣諭諸司咸俾聞知儻違朕意必罰無赦丁酉以<lb/>
陜西行臺御史大夫特穆爾圖為上都留守辛丑文宗<lb/>
<pb n="KR2a0036_WYG_031-7b"/>
立都督府於京師遣使來奏又以臺憲官除目來上從<lb/>
之癸卯遣使如京師卜日命中書左丞相特穆爾布哈<lb/>
攝告即位於郊廟社稷遣武寧王齊齊克圖及哈瑪爾<lb/>
圖立文宗為皇太子仍立詹事院罷儲濟司以徹爾特<lb/>
穆圖為中書平章政事竒爾濟蘇為中書右丞齊哈濟<lb/>
爾噶爾並為甘肅行省平章政事呼喇台為江浙行省<lb/>
平章政事諾海為嶺北行省平章政事甲辰敕中書省<lb/>
賜官吏送寶者秩一等從者賚以幣帛乙巳監察御史<lb/>
<pb n="KR2a0036_WYG_031-8a"/>
言嶺北行省控制一方廣輪萬里實為太祖肇基之地<lb/>
國家根本繫焉方面之寄豈可輕任平章塔竒濟素非<lb/>
勲舊奴事都爾蘇崛起宿衛輒為右丞相陞平章年已<lb/>
七十眊昬殊甚左丞瑪們夲晉邸部民以女妻都爾蘇<lb/>
引為都水遂除左丞郎中羅壘市井小人圖嚕庫乃晉<lb/>
邸衛卒不諳政務並宜黜退臺臣以聞帝曰御史言甚<lb/>
善其並黜之又諭臺臣曰御史劾嶺北省臣朕甚嘉之<lb/>
繼今所當言者毋有所憚被劾之人苟營求申訴朕必<lb/>
<pb n="KR2a0036_WYG_031-8b"/>
罪之或亷非其實毋輒以聞五月丁巳朔次於爾伯珍<lb/>
之地戊午遣西安王阿喇特納實哩還京師封特穆爾<lb/>
為保徳郡王賜扈駕宿衛士等幣帛有差己未皇太子<lb/>
遣翰林學士承㫖額哩特穆爾來覲庚申次於勒歡<lb/>
摩東辛酉御史大夫博囉中政使尚嘉努並特授開府<lb/>
儀同三司以典四畨宿衛癸亥次必齊克圖之地翰林<lb/>
學士承㫖鄂爾多自京來覲命有司新武宗幄殿車輿<lb/>
庚午命雅克特穆爾陞用嶺北行省官吏其餘官吏賜<lb/>
<pb n="KR2a0036_WYG_031-9a"/>
散官一級選用潛邸舊臣及扈從士受制命者八十有<lb/>
五人六品以下二十有六人壬申次圖都爾哈之地詔<lb/>
封琳沁巴勒為栁城郡王以巴濟拉為陕西行省御史<lb/>
大夫重嘉努為御史中丞乙亥次圖古勒敕大都省臣<lb/>
鑄皇太子寶時求太子故寶不知所在近侍拜布哈言<lb/>
寶藏於上都行幄遣人至上都索之無所得乃命更鑄<lb/>
之實黙里等四十三驛旱災命中書以糧賑之計八千<lb/>
二百石丁丑皇太子發京師鎮南王特穆爾布哈諸王<lb/>
<pb n="KR2a0036_WYG_031-9b"/>
伊蘇昻吉達賚布哈多爾濟巴勒巴延額布根駙馬巴<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>爾及䕶衛百官從行戊寅京師市馬二百八十疋載<lb/>
乗輿服御送行在所己夘次圖古勒河東加翰林學士<lb/>
承㫖唐古為太尉趙王滿濟勒噶部落旱民五萬五千<lb/>
四百口不能自存敕河東宣慰司賑之庚辰賜諸王楊珠<lb/>
濟達鈔二百錠幣帛二千匹辛巳次鄂羅木圖之地壬<lb/>
午次布勒圖之地是日左丞相特木爾布哈等以帝即<lb/>
位攝告南郊甲申次和勒和實衮之地六月丁亥朔次<lb/>
<pb n="KR2a0036_WYG_031-10a"/>
昆都楞鄂布爾之地是日特穆爾布哈等以帝即位攝<lb/>
告於宗廟社稷戊子雅克特穆爾等奏中政院越中書<lb/>
省擅奏除授移文來徴制勑已如所請授之然於大體<lb/>
非宜乞禁止庶使政權歸一從之庚寅次薩里之地陕<lb/>
西行省告饑遣使還都與諸老臣議賑救之丁酉次烏<lb/>
納巴之地陞都督府為大都督府己亥次和塔之地樞<lb/>
密院奏皇太子遣使來言近已頒赦四川諸省兵遣還<lb/>
營惟雲南逆謀叵測兵未可即罷令臣等以聞帝曰可<lb/>
<pb n="KR2a0036_WYG_031-10b"/>
仍屯戍俟平定而後罷辛丑次索勒濟爾之地壬寅戒<lb/>
近侍毋得輒有奏請甲辰賜駙馬圖卜巴爾鈔千錠往<lb/>
雲南丁未次哈拉衮戊申次呼圖克阿剌勒辛亥次哈<lb/>
喇哈納圖之地詔諭中書省臣凡國家錢榖銓選諸大<lb/>
政事先啟皇太子然後以聞癸丑次呼圖之地甲寅賑<lb/>
陕西臨潼華陰二十三驛鈔千八百錠晉寧路十五驛<lb/>
鈔八百錠是月特穆爾布哈以乆旱啟于皇太子辭相<lb/>
位乞更選賢徳委以燮理皇太子遣使以聞帝諭竒爾<lb/>
<pb n="KR2a0036_WYG_031-11a"/>
濟蘇等曰修徳應天乃君臣當為之事特穆爾布哈所<lb/>
言良是天明可畏朕未嘗斯須忘於懷也皇太子來㑹<lb/>
當與共圖其可以澤民利物者行之卿等其以朕意諭<lb/>
羣臣七月丙辰朔日有食之甲子次博囉和尼之地壬<lb/>
申監察御史巴勒丹伊實言朝廷自去秋命將出師戡<lb/>
定禍亂其供給軍需賞賚將士所費不可勝紀若以嵗<lb/>
入經賦較之其所出已過數倍況今諸王朝㑹舊制一<lb/>
切供億俱尚未給而陕西等處饑饉荐臻餓殍枕籍加<lb/>
<pb n="KR2a0036_WYG_031-11b"/>
以冬春之交雪雨愆期麥苗槁死秋田未種民庶遑遑<lb/>
流移者衆臣伏思之此正國家節用之時也如果有功<lb/>
必當賞賚者宜視其官之崇卑而輕重之不惟省費亦<lb/>
可示勸其近侍諸臣奏請恩賜宜悉停罷以紓民力臺<lb/>
臣以聞帝嘉納之仍敕中書省以所言示百司乙亥次<lb/>
博囉察罕之地丙子文宗受皇太子寶戊寅次薩勒札<lb/>
之地壬午遣使詣京師敕中書平章政事哈瑪爾圖同<lb/>
翰林國史院官致祭太祖太宗睿宗三朝御容發諸衛<lb/>
<pb n="KR2a0036_WYG_031-12a"/>
軍六千完京城八月乙酉朔次翁果察圖之地丙戌皇<lb/>
太子入見是日宴皇太子及諸王大臣于行殿庚寅帝<lb/>
暴崩年三十葬起輦谷從諸陵是月己亥皇太子復即<lb/>
皇帝位十二月乙巳知樞密使事臣額布勒等議請上<lb/>
尊諡曰翼獻景孝皇帝廟號明宗三年三月壬申祔于<lb/>
太廟<lb/>
　<lb/>
　<lb/>
<pb n="KR2a0036_WYG_031-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史巻三十一<lb/>
<pb n="KR2a0036_WYG_031-13a"/>
元史巻三十一考證<lb/>
天厯二年三月　按三月原刻訛二月今據永樂大典<lb/>
　改<lb/>
四月甲午立行樞宻院命昭武王赫伯知樞宻院事<lb/>
　　按君前臣名天澤之義昭郡王原刻未書名今據<lb/>
　諸王表増<lb/>
十二月乙巳請上尊謚　按文宗紀作十月丙申與此<lb/>
　異<lb/>
</p>
<p>
</p>
  </div>
</body>
</text>
</TEI>
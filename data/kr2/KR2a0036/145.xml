<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百四十五</head> <lb/>
    <p>
<pb n="KR2a0036_WYG_145-1a"/>
欽定四庫全書<lb/>
　元史卷一百四十五<lb/>
　　明翰林學士亞中大夫知制誥兼脩國史宋濂等脩<lb/>
　列傳第三十二<lb/>
　　琳沁巴勒<lb/>
琳沁巴勒西夏人父安巴以忠勤事世祖為知樞宻院<lb/>
事琳沁巴勒性剛正動有禮法仁宗令入宿衛延祐六<lb/>
年超拜翰林侍講學士中奉大夫至治二年調同知通<lb/>
<pb n="KR2a0036_WYG_145-1b"/>
政院事擢虎符唐古親軍都指揮使泰定初遷資善大<lb/>
夫典瑞院使天厯二年以選為太子家令尋陞資政大<lb/>
夫同知樞宻院事擢侍御史仍兼指揮使至順初拜翰<lb/>
林學士承㫖榮禄大夫遷功德使指揮使如故尋出為<lb/>
陜西行省平章政事未行復為翰林學士承㫖元統至<lb/>
元之間巴延為丞相専權擅政嫉其論事不阿出為江<lb/>
南行臺御史大夫尋殺其子達爾瑪而謫置海南及巴<lb/>
延敗乃得召還朝至正六年拜光禄大夫御史大夫盡<lb/>
<pb n="KR2a0036_WYG_145-2a"/>
選中外廉能之官置諸風憲一時號稱得人遷宣政院<lb/>
使出為甘肅行省平章政事設法弭西羌之寇民賴以<lb/>
安立石頌之召還為銀青榮禄大夫知樞宻院事提調<lb/>
太醫院尋加金紫光禄大夫復為御史大夫知經筵事<lb/>
兼宣忠烏魯斯扈衞親軍指揮使嘗奏言風俗人心日<lb/>
趍於薄請禁故吏不許彈劾所事官長太師滿濟勒噶<lb/>
台與子丞相托克托既謫居在外時相欲傾之嗾人告<lb/>
變且扳臺臣同上奏琳沁巴勒曰凡為相者孰無閒退<lb/>
<pb n="KR2a0036_WYG_145-2b"/>
况托克托父子無大咎過柰何迫之於險終不從經筵<lb/>
進講必詳必慎每讀譯文必被嘉納監察御史劾奏時<lb/>
相帝不聽琳沁巴勒反復論奏不已由是忤上意出為<lb/>
江浙行省平章政事遷拜湖廣行省左丞相復召知樞<lb/>
宻院事十一年潁亳兵起朝廷命將出師多失律致敗<lb/>
數進言于時相不見聽復出為江浙行省左丞相十二<lb/>
年移江西行省左丞相於時妖寇由蘄黄陷饒州饒之<lb/>
屬邑安仁與龍興接境其民皆相挺為亂琳沁巴勒道<lb/>
<pb n="KR2a0036_WYG_145-3a"/>
出安仁因駐兵招之來者厚加賞賚不從者命子哈喇<lb/>
多爾濟與江西左丞和尼齊等乘髙縱火攻散之餘干<lb/>
久為盜區亦聞風順服先是江西行省平章政事道通<lb/>
以寛容為政軍民懈弛琳沁巴勒至風采一新威聲大<lb/>
振所在羣盜咸謀歸欵矣十四年八月以疾卒于官所<lb/>
部為之喪氣事聞贈推忠佐運正憲秉義同德功臣追<lb/>
封齊王謚忠獻子九人長達爾瑪次布達實哩翰林學<lb/>
士承㫖知制誥兼修國史僧格巴勒同知青海宣慰司<lb/>
<pb n="KR2a0036_WYG_145-3b"/>
事哈喇多爾濟宣政院使僧格達實嶺北行省平章沙<lb/>
克嘉實哩嶺北行省參政伊納克實哩大宗正伊克扎<lb/>
爾古齊滿達實哩簽書樞宻院事滿拉實哩内八府宰<lb/>
相<lb/>
　　廉和斯哈雅<lb/>
廉和斯哈雅字公亮博羅哈雅之孫希憲之從子也父<lb/>
阿哩衮哈雅廣德路達嚕噶齊和斯哈雅幼孤言及父<lb/>
輒泣下獨養母而家日不給垢衣糲食不以為恥母喪<lb/>
<pb n="KR2a0036_WYG_145-4a"/>
哀毁踰禮負喪渡江而風濤作舟人以神龍忌屍為言<lb/>
即仰天大呼曰吾將祔母于先人神柰何阨我也風遂<lb/>
止年弱冠大臣欲俾入宿衞辭曰吾伯父事世祖以通<lb/>
經號廉孟子今方設科取士願讀書以科第進乃入國<lb/>
學積分至治元年登進士第授承事郎同知順州事有<lb/>
弓匠提舉滿達勒者怙勢奪州民田同列畏之和斯哈<lb/>
雅至即治其事在官期年用薦者召入史館預修英宗<lb/>
仁宗實録尋拜監察御史時中書省有大臣貪猥狼籍<lb/>
<pb n="KR2a0036_WYG_145-4b"/>
即抗章劾之語同列曰儻以言責獲罪吾之職也既又<lb/>
劾奏明埓棟阿不當攝祭太廟遷都水監疏㑹通河隄<lb/>
灤漆二水又修京東閘歴秘書丞㑹福總管府治中上<lb/>
疏言二月迎佛費財蠧俗時論韙之出僉淮東廉訪司<lb/>
事遷江浙行省左右司員外郎既而歴僉河東河南江<lb/>
西廉訪司事陞江南行御史臺經歴時山東鹽法大壊<lb/>
以選除都轉運使曽未朞月用課最賞賚金幣上尊至<lb/>
正三年初行郊禮召拜侍儀使明年預修遼金宋三史<lb/>
<pb n="KR2a0036_WYG_145-5a"/>
遷崇文太監自是累遷為河南行省右丞時有詔發民<lb/>
治決河徧騷屬郡亟以不便上言而時宰不用遷湖廣<lb/>
行省右丞以武昌失守連坐既而事白遷江西行省右<lb/>
丞時所隸郡縣多陷于賊乃與平章政事司徒道通協<lb/>
謀殫力以定守禦招捕之䇿就除本道廉訪使未幾江<lb/>
西省治亦陷和斯哈雅遁往福建久之除僉江浙行樞<lb/>
宻院事改拜福建行省右丞以兵鎮延平邵武境内以<lb/>
寧居嵗餘奉詔還治省事總備禦事且督賦税由海道<lb/>
<pb n="KR2a0036_WYG_145-5b"/>
供京師朝廷賴焉遷行宣政院使明年拜翰林學士承<lb/>
㫖知制誥兼修國史卒年七十有一<lb/>
　　伊嚕布哈<lb/>
伊嚕布哈字彥明䝉古蘇達蘇氏生而容貌魁偉咸以<lb/>
令器期之未冠父圖卜特穆爾以千户戍越因受業于<lb/>
韓性先生為文下筆立就粲然成章就試江浙闈中右<lb/>
榜第一方揭暁試官夢月中有花象已而果符其名<hi>案伊</hi>
<hi>嚕布哈舊作月魯不花𫝊内所稱屬附㑹</hi>登元統元年進士第授將仕郎台<lb/>
<pb n="KR2a0036_WYG_145-6a"/>
州路録事司達嚕噶齊縣未有學乃首建孔子廟既又<lb/>
延儒士為之師以教後進丁外艱至正八年朝廷立行<lb/>
都水監以選為其監經歴尋擢廣東廉訪司經歴㑹廷<lb/>
議將治河決以行都水監丞召之比至改集賢待制除<lb/>
吏部員外郎奉命至江浙糴粟二十四萬石至則第户<lb/>
産之髙下以為糴之多寡不擾而事集既而軍餉不給<lb/>
又奉命出糴于江浙召父老諭曰今天子宵衣旰食惟<lb/>
恐澤不下民而民不得其所耳然柰盜賊何夫討賊者<lb/>
<pb n="KR2a0036_WYG_145-6b"/>
必先糧餉以我不汝擾故命我復來蓋討賊即所以安<lb/>
民耳父老其謂何衆咸應曰公言是也不踰月糧事以<lb/>
畢丁母憂中書遣賻且起復不應未幾太師右丞相托<lb/>
克托南征辟從軍督饋餉饋餉用舒陞吏部郎中尋拜<lb/>
監察御史首上疏言郊廟禮甚缺天子宜躬祀南郊殷<lb/>
祭太室繼又上疏言皇太子天下之本當簡老成重臣<lb/>
為輔導以成其德帝皆嘉納之陞吏部侍郎銓選於江<lb/>
浙時稱其公允適朝廷有建議欲於河間長蘆置局造<lb/>
<pb n="KR2a0036_WYG_145-7a"/>
海船三百艘者伊嚕布哈即為書具言其非便言入中<lb/>
書忤議者遷工部侍郎後分部彰德道過河間民遮擁<lb/>
拜謝曰微公言吾民其斃矣㑹方重選守令以保定宻<lb/>
邇京畿除保定路達嚕噶齊陛辭詔諭諄切保定嵗輸<lb/>
糧數十萬石於新鄉苦弗便伊嚕布哈請輸京倉以便<lb/>
之俄除吏部尚書保定父老百數詣闕言乞留監郡以<lb/>
撫吾民遂以尚書仍知郡事㑹賊北渡河日修城浚濠<lb/>
為戰守具廷議發五省八衞軍出戍外鎮伊嚕布哈疏<lb/>
<pb n="KR2a0036_WYG_145-7b"/>
願留其兵䕶本郡遂兼統黑軍數千人及團結西山八<lb/>
十二寨民義軍勢大張賊再侵境皆不利遁去陞中奉<lb/>
大夫錫上尊四馬百疋僚佐増秩有差别降宣勅俾賞<lb/>
有功者召還為詳定使保定民不忍其去繪像以祀之<lb/>
去保定一月而城陷矣朝廷以伊嚕布哈夙負民望令<lb/>
入城招諭之抵城賊堅壁不出民多竊出謁拜者改大<lb/>
都路達嚕噶齊有執政以故中書令耶律楚材先塋地<lb/>
冒奏與番僧為業者伊嚕布哈格之卒弗與轉吏部尚<lb/>
<pb n="KR2a0036_WYG_145-8a"/>
書㑹劇賊程思忠據永平其佐雷特穆爾布哈偽降事<lb/>
覺被擒殺之思忠壁守遂益堅詔令伊嚕布哈招撫之<lb/>
衆悉難其行伊嚕布哈毅然曰臣死君命分也奈何先<lb/>
計禍福哉竟入城諭賊賊皆感泣羅拜納降還遷翰林<lb/>
侍講學士俄復為大都路達嚕哈齊入見帝宣文閣有<lb/>
㫖若曰朕以畿甸之民疲敝特選爾撫吾民爾毋峻威<lb/>
毋弛法或挾權以干汝於非法其即以聞視事之初帝<lb/>
及皇后皇太子皆遣使賜之酒有權臣以免役事來謁<lb/>
<pb n="KR2a0036_WYG_145-8b"/>
伊嚕布哈而斥曰聖訓在耳不敢違轉資善大夫拜江<lb/>
南行御史臺中丞陛辭之日帝御嘉禧殿慰勞之且賜<lb/>
以上尊金幣皇太子亦書成德誠明四大字賜之伊嚕<lb/>
布哈乃由海道趍紹與為政寛猛不頗詔進階一品為<lb/>
榮禄大夫既而除浙西肅政廉訪使㑹張士誠據浙西<lb/>
僭王號度弗可與並處謂姪同夀曰吾家世受國恩恨<lb/>
不能刺賊以報國矧乃與賊同處邪令同夀具舟載妻<lb/>
子而匿身木櫃中蔽以藁秸脱走至慶元士誠部下察<lb/>
<pb n="KR2a0036_WYG_145-9a"/>
知之遣鐵騎百餘追至曹娥江不及而返俄改山南道<lb/>
廉訪使浮海北而往道阻還抵鐵山遇倭賊船甚衆乃<lb/>
挾同舟人力戰拒之倭賊紿言投降弗納於是賊即登<lb/>
舟攫伊嚕布哈令拜伏伊嚕布哈罵曰吾朝廷重臣寧<lb/>
為賊拜邪遂遇害當遇害時麾家奴諾海刺殺首賊次<lb/>
子樞宻院判官羅阿姪伯嘉努扞敵亦死之同舟死事<lb/>
者八十餘人事聞朝廷贈攄忠宣武正憲徇義功臣銀<lb/>
青榮禄大夫遼陽等處行中書省平章政事上柱國諡<lb/>
<pb n="KR2a0036_WYG_145-9b"/>
忠肅<lb/>
　　達爾瑪實哩<lb/>
達爾瑪實哩字遵道齊哩克台氏其先北方大族六世<lb/>
祖居開平父阿拉克布哈江西行省參知政事追封趙<lb/>
國公諡襄惠達爾瑪實哩幼穎敏從師授經史過目輒<lb/>
領解至正五年經筵選充譯史益自砥礪于學搢紳先<lb/>
生皆以逺大期之轉補御史臺譯史遂除御史臺照磨<lb/>
十五年拜監察御史出僉山北道肅政廉訪司事未行<lb/>
<pb n="KR2a0036_WYG_145-10a"/>
留為詹事院長史俄遷工部員外郎復留為長史明年<lb/>
除中議尋陞參議詹事院事十七年為太子家令十八<lb/>
年歴秘書太監吏部侍郎御史臺經歴中書右司郎中<lb/>
十九年除刑部尚書提調南北兵馬司巡綽事盜逼畿<lb/>
甸人心大恐達爾瑪實哩能鎮之以靜民恃以為安二<lb/>
十一年由中書參議陞中書參知政事同知經筵事二<lb/>
十三年冬遷上都留守兼開平府尹加榮禄大夫分司<lb/>
土嶺東鎮三州以督轉輸二十四年朝廷以前中書平<lb/>
<pb n="KR2a0036_WYG_145-10b"/>
章政事達實特穆爾來為留守時博羅特穆爾擁兵京<lb/>
師而皇太子出居于外達爾瑪實哩與達實特穆爾皆<lb/>
以忠義許國相與結人心以觀時變未幾改授達實特<lb/>
穆爾為大司農達實特穆爾謂達爾瑪實哩曰我至京<lb/>
師則制於强臣未易圖也因留不行適塔竒勒以博囉<lb/>
特穆爾命屯兵哈里泊託腹心於宗王伊蘇額布根授<lb/>
以金印俾駐上都之東郊而以留守善安集兵於鄂濟<lb/>
哩部落達爾瑪實哩遇之有禮善安辭去博囉特穆爾<lb/>
<pb n="KR2a0036_WYG_145-11a"/>
復調特穆爾托噶蘇克至上都以守禦為名事益矛盾<lb/>
達爾瑪實哩與之周旋畧無幾微見於外而密遣前宗<lb/>
正扎爾古齊伊嚕特穆爾潛通音問于汗哈勒哈及行<lb/>
樞宻知院伊埓岱爾請亟調兵南行又遣留守司照磨<lb/>
陳恭取兵興州訪求在間官吏之有才者約束東西手<lb/>
巴爾噶齊虎賁司糺集丁壯苖軍火銃什伍相連一旦<lb/>
布列鐵旛竿山下揚言四方勤王之師皆至特穆爾等<lb/>
大駭一夕東走其所將兵盡潰由是達爾瑪實哩増修<lb/>
<pb n="KR2a0036_WYG_145-11b"/>
武備城守益嚴二十五年皇太子在冀寧命立上都分<lb/>
省達實特穆爾為平章政事達爾瑪實哩為右丞便宜<lb/>
行事以固䕶根本七月圖沁特穆爾用博囉特穆爾命<lb/>
以兵犯上都先遣利用少監特爾格齊至上都令廣備<lb/>
糧餼逺迓大軍達爾瑪實哩開陳大義戮之於市民情<lb/>
乃定已而圖沁特穆爾帥鐵甲馬步軍蔽野而至呼聲<lb/>
動天達爾瑪實哩飭軍士城守申明順逆之理以安人<lb/>
心巡視城壁晝夜不少息夜遣死士縋城而下焚其攻<lb/>
<pb n="KR2a0036_WYG_145-12a"/>
具而調副留守圖嚕黙色哈雅引兵由小東門出與之<lb/>
大戰卧龍岡敗之未幾博囉特穆爾伏誅圖沁特穆爾<lb/>
皆奔潰而上都以安拜中書右丞兼上都留守提調虎<lb/>
賁司加光禄大夫賜黄金繫腰仍命提調東西手巴爾<lb/>
噶齊既而上都分省罷遥授中書平章政事上都留守<lb/>
位居第一力辭不允明年召為大宗正府伊克扎爾古<lb/>
齊又明年拜太子詹事奉詔至軍中宣明大義藩將感<lb/>
悦遷翰林學士承㫖秋除知樞宻院事大撫軍院事初<lb/>
<pb n="KR2a0036_WYG_145-12b"/>
大撫軍院之立皇太子用諤勒哲特穆爾達爾瑪特哩<lb/>
實克巴延特穆爾李國鳯等計専備禦庫庫特穆爾既<lb/>
而政權不一事務益乖各引去而達爾瑪實哩之至事<lb/>
且無可為者達爾瑪實哩之卒也先一夕集賽官哈喇<lb/>
章者阿爾拉氏阿嚕圖孫也夜夢太祖召見語之曰我<lb/>
以勤勞取天下以傳于托歡特穆爾而阿裕爾實哩達<lb/>
喇不克肖似廢壊我家法苟不即改圖天命不可保矣<lb/>
爾吾功臣之後且誠實故召汝語汝明旦亟以吾言告<lb/>
<pb n="KR2a0036_WYG_145-13a"/>
而主及阿裕爾實哩達喇汝不以告吾即殛汝告而不<lb/>
改則吾它有處之達爾瑪實哩其人庶幾識事宜者然<lb/>
知而不言將焉用之吾其先殛之矣明旦哈喇章入見<lb/>
帝具以夢告帝令以告皇太子比出則達爾瑪實哩已<lb/>
無疾而卒矣<lb/>
　<lb/>
　<lb/>
　<lb/>
<pb n="KR2a0036_WYG_145-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百四十五<lb/>
<pb n="KR2a0036_WYG_145-14a"/>
元史卷一百四十五考證<lb/>
額琳沁巴勒傳天厯二年以選為太子家令　按天厯<lb/>
　舊訛太厯據本紀改<lb/>
額琳沁巴勒傳召還為銀青光禄大夫復為御史大夫<lb/>
　知經筵事　按還字舊訛逺知字舊訛則並據文義<lb/>
　改<lb/>
亷和斯哈雅傳吾伯父事世祖以通經號亷孟子　按<lb/>
　伯父舊訛大父考本傳和斯哈雅為希憲從子今據<lb/>
<pb n="KR2a0036_WYG_145-14b"/>
　改<lb/>
伊嚕布哈傳至正八年朝廷立行都水監　按八年舊<lb/>
　訛元年據百官志改<lb/>
達爾瑪實哩傳與達實特穆爾皆以忠義許國　按達<lb/>
　實特穆爾原文作塔失帖木兒又作塔世達世俱係<lb/>
　一人今併改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百九十九</head> <lb/>
    <p>
<pb n="KR2a0036_WYG_199-1a"/>
欽定四庫全書<lb/>
　元史卷一百九十九<lb/>
　　明翰林學士亞中大夫知制誥兼修國史宋濂等修<lb/>
　列𫝊第八十六<lb/>
　　隱逸<lb/>
古之君子負經也之術度時不可為故高蹈以全其志<lb/>
使得其時未嘗不欲仕仕而行所學及物之功豈少哉<lb/>
後世之士其所藴蓄或未至而好以跡為高當邦有道<lb/>
<pb n="KR2a0036_WYG_199-1b"/>
之時且遁世離羣謂之隠士世主亦苟取其名而强起<lb/>
之及考其實不如所聞則曰是欺世釣譽者也上下豈<lb/>
不兩失也哉元之隠士亦多矣如杜瑛遺執政書暨張<lb/>
特立居官之政則非徒隠者也蓋其得時則行可隠而<lb/>
隠頗有古君子之風而世主亦不强之使起可謂兩得<lb/>
也已自是以隠逸稱者蓋往往而有今摭其可傳者作<lb/>
隠逸傳<lb/>
杜瑛字文玉其先霸州信安人父時昇金史有傳瑛長<lb/>
<pb n="KR2a0036_WYG_199-2a"/>
七尺美鬚髯氣貌魁偉金將亡士猶以文辭規進取瑛<lb/>
獨避地河南緱氏山中時兵後文物凋喪瑛搜訪諸書<lb/>
盡讀之讀輒不忘而究其指趣古今得失如指諸掌間<lb/>
闗轉徒教授汾晉間中書鈕祜祿珪開府於相瑛赴其<lb/>
聘遂家焉與良田千畝辭不受術者言其所居下有藏<lb/>
金家人欲𤼵視輒止之後來居者果得黄金百斤其不<lb/>
苟取如此嵗己未世祖南伐至相召見問計瑛従容對<lb/>
曰漢唐以還人君所恃以為國者法與兵食三事而已<lb/>
<pb n="KR2a0036_WYG_199-2b"/>
國無法不立人無食不生亂無兵不守今宋皆蔑之殆<lb/>
將亡矣興之在聖主若控襄樊之師委戈下流以擣其<lb/>
背大業可定矣帝悦曰儒者中乃有此人乎瑛復勸帝<lb/>
數事以謂事不如此後當如彼帝納之心賢瑛謂可大<lb/>
用命従行以疾弗果中統初詔徵瑛時王文統方用事<lb/>
辭不就左丞張文謙宣撫河北奏為懷孟彰徳大名等<lb/>
路提舉學校官又辭遺執政書其畧曰先王之道不明<lb/>
異端邪説害之也横流奔放天理不絶如線今天子神<lb/>
<pb n="KR2a0036_WYG_199-3a"/>
聖俊乂輻輳言納計用先王之禮樂教化興明修復維<lb/>
其時矣若夫簿書期會文法末節漢唐猶不屑也執事<lb/>
者因陋就簡此焉是務良可惜哉夫善始者未必善終<lb/>
今不能遡流求源明法正俗育材興化以拯數百千年<lb/>
之禍僕恐後日之弊將有不可勝言者矣人或勉之仕<lb/>
則曰後世去古雖逺而先王之所設施本末先後猶可<lb/>
考見故為政者莫先於復古苟因習舊弊以求合乎先<lb/>
王之意不亦難乎吾又不能隨時俛仰以赴機會將焉<lb/>
<pb n="KR2a0036_WYG_199-3b"/>
用仕於是杜門著書一不以窮通得喪動其志優游道<lb/>
藝以終其身年七十遺命其子處立處愿曰吾即死當<lb/>
表吾墓曰緱山杜處士天厯中贈資徳大夫翰林學士<lb/>
上護軍追封魏郡公諡文獻所著書曰春秋地理原委<lb/>
十卷語孟旁通八卷皇極引用八卷皇極疑事四卷極<lb/>
學十卷律呂律厯禮樂雜志三十卷文集十卷其於律<lb/>
則究其始研其義長短清濁周徑積實各以類分取經<lb/>
史之説以實之而折衷其是非其於厯則謂造厯者皆<lb/>
<pb n="KR2a0036_WYG_199-4a"/>
従十一月甲子朔夜半冬至為厯元獨邵子以為天開<lb/>
於子取日甲月子星甲辰子為元會運世之數無朔虚<lb/>
無閏餘率以三百六十為嵗而天地之盈虚百物之消<lb/>
長不能出乎其中矣論閉物開物則曰開於己閉於戊<lb/>
五天之中也六地之中也戊巳月之中星也又分卦配<lb/>
之紀年金之大定庚寅交小過之初六國朝之甲寅三<lb/>
月二十有三日寅時交小過之九四多先儒所未𤼵掇<lb/>
其要著於篇云<lb/>
<pb n="KR2a0036_WYG_199-4b"/>
張特立字文舉東明人初名永避金衞紹王諱易今名<lb/>
中泰和進士為偃師主簿改宣徳州司候州多金國戚<lb/>
號難治特立至官俱往謁之有五將軍率家奴劫民羣<lb/>
羊特立命大索閭里遂過將軍家溫言誘之曰將軍宅<lb/>
寧有盜羊者邪聊視之以杜衆口潛使人索其後庭得<lb/>
羊數十遂縛其奴繫獄其子匿他舍捕得之以近族得<lb/>
減死論豪貴由是遵法民賴以全正大初遷洛陽令時<lb/>
軍旅數起郡縣窘迫東帥赫舍哩約赫徳又侮慢儒士<lb/>
<pb n="KR2a0036_WYG_199-5a"/>
會移鎮陜右道經洛陽見特立淳古不禮之遽責令治<lb/>
糗具期三日足後期如軍法縣民素賢特立爭輸於庭<lb/>
帥大奇之既而拜監察御史首言世宗諸孫不宜幽囚<lb/>
尚書左丞延扎舒嚕與民爭田參知政事圖克坦烏登<lb/>
諂事近習皆當罷黜執政者忌之會平章政事巴薩犒<lb/>
軍陜西特立又劾其掾不法巴薩訴於哀宗言特立所<lb/>
言事失實哀宗宥之遂歸田里特立通程氏易晩教授<lb/>
諸生東平嚴實每加禮焉嵗丙午世祖在潛邸受王印<lb/>
<pb n="KR2a0036_WYG_199-5b"/>
首傳㫖諭特立曰前監察御史張特立養素丘園易代<lb/>
如一今年幾七十研究聖經宜錫嘉名以光潛徳可特<lb/>
賜號曰中庸先生又諭曰先生年老目病不能就道故<lb/>
令趙寶臣諭意且名其讀書之堂曰麗澤壬子嵗復降<lb/>
壐書諭特立曰白首窮經誨人不倦無過不及學者宗<lb/>
之昔已賜嘉名今復諭意癸丑特立卒年七十五中統<lb/>
二年詔曰中庸先生學有淵源行無瑕玷雖經喪亂不<lb/>
改故常未遂丘園之賁俄興窀穸之悲可復賜前號以<lb/>
<pb n="KR2a0036_WYG_199-6a"/>
彰寵數特立所著書有易集説厯年係事記<lb/>
杜本字伯原其先居京兆後徙天台又徙臨江之清江<lb/>
遂為清江人本博學善屬文江浙行省丞相呼哩木得<lb/>
其所上救荒策大奇之及入為御史大夫力薦於武宗<lb/>
嘗召至京師未幾歸隱武夷山中文宗在江南時聞其<lb/>
名及即位以幣徵之不起至正三年右丞相托克托以<lb/>
隠士薦詔遣使賜以金織文幣上尊酒召為翰林待制<lb/>
奉議大夫兼國史院編修官使者致君相意趣之行至<lb/>
<pb n="KR2a0036_WYG_199-6b"/>
杭州稱疾固辭而致書於丞相曰以萬事合為一理以<lb/>
萬民合為一心以千載合為一日以四海合為一家則<lb/>
可言制禮作樂而躋五帝三王之盛矣遂不行本湛静<lb/>
寡欲無疾言遽色與人交尤篤於義有貧無以養親無<lb/>
貲以為學者皆濟之平居書冊未嘗釋手天文地理律<lb/>
厯度數靡不通究尤工於篆𨽻所著有四經表義六書<lb/>
通編十原等書學者稱為清碧先生至正十年卒年七<lb/>
十有五時有張樞子長者婺之金華人亦屢徵不起樞<lb/>
<pb n="KR2a0036_WYG_199-7a"/>
幼聰慧外家潘氏蓄書數萬卷樞盡取而讀之過目輒<lb/>
不忘既長肆筆成章頃刻數千言有問以古今沿革政<lb/>
治得失宇宙之分合禮樂之廢興以至帝號官名嵗月<lb/>
先後厯厯如指諸掌其為文務推明經史以扶翼教道<lb/>
尤長於紀事嘗取三國時事撰漢本紀列傳附以魏吳<lb/>
載記為續後漢書七十三卷臨川危素稱其立義精密<lb/>
可備勸講朝廷取其書寘宣文閣浙東部使者交薦之<lb/>
前後章九上至正三年命儒臣纂修遼金宋三史右丞<lb/>
<pb n="KR2a0036_WYG_199-7b"/>
相托克托以監修國史領都總裁辟樞本府長史力辭<lb/>
不拜七年申命史臣纂修本朝后妃功臣傳復以翰林<lb/>
修撰儒林郎同知制誥兼國史院編修官召樞俾與討<lb/>
論復避不就使者强之行至杭州固辭而歸嘗著春秋<lb/>
三傳歸一義三十卷刋定三國志六十五卷林下竊議<lb/>
曲江張公年譜各一卷敝帚編若干卷至正八年卒年<lb/>
五十有七<lb/>
孫轍字履常其先自金陵徙家臨川轍幼孤母蔡氏教<lb/>
<pb n="KR2a0036_WYG_199-8a"/>
之知警策自樹立比長學行純篤事母甚孝家居教授<lb/>
門庭蕭然而考徳問業者日盛郡中俊彥有聲者皆出<lb/>
其門轍與人言一以孝弟忠信為本辭溫氣和聞者莫<lb/>
不油然感悟待親戚鄉里禮意周洽言論間未嘗幾微<lb/>
及人過失長短士子至郡者必來見部使者長吏以下<lb/>
仁且賢者必造焉轍樂易莊敬接之以禮言不及官府<lb/>
憲司屢辟皆不就江西行省特以遺逸舉轍一人轍善<lb/>
為文章吳澂嘗敘其集曰所謂仁義之人其言藹如也<lb/>
<pb n="KR2a0036_WYG_199-8b"/>
其見稱許如此元統二年年七十有三卒於家同郡吳<lb/>
定翁字仲谷其先當宋初自金陵來徙定翁幼嵗儼如<lb/>
成人寒暑衣冠不少懈清修文雅與孫轍齊名而最善<lb/>
為詩揭傒斯稱其幽茂疎澹可比盧摯御史及江西之<lb/>
方伯牧守部使者辟薦相望終身不為動程鉅夫嘗貽<lb/>
書曰臨川士友及門者踵相接也何相望足下耿耿如<lb/>
玉人而不可得見乎定翁嘗曰士無求用於世惟求無<lb/>
媿於世人以為名言<lb/>
<pb n="KR2a0036_WYG_199-9a"/>
何中字太虚撫之樂安人少穎拔以古學自任家有藏<lb/>
書萬卷手自校讐其學𢎞深該博廣平程鉅夫清河元<lb/>
明善栁城姚燧東平王搆同郡吳澂揭傒斯皆推服之<lb/>
至順二年江西行省平章全約珠聘為龍興郡學師明<lb/>
年六月以疾卒所著有易類象二卷書傳補遺十卷通<lb/>
鑑綱目測海三卷知非堂藳十七卷同郡危復之字見<lb/>
心宋末為太學生師事湯漢博覽羣書好讀易尤工於<lb/>
詩至元初元帥郭昻屢薦為儒學官不就至元中朝廷<lb/>
<pb n="KR2a0036_WYG_199-9b"/>
累遣奉御察罕及翰林應奉詹玉以幣徵之皆弗起隠<lb/>
於紫霞山中士友私諡曰貞白先生<lb/>
武恪字伯威宣徳府人初以神童遊學江南吳澂為江<lb/>
西儒學副提舉薦入國學肄業明宗在潛邸選恪為説<lb/>
書秀才及出鎮雲南恪在行明宗欲起兵陜西恪諫曰<lb/>
太子北行於國有君命於家有叔父之命今若向京師<lb/>
𤼵一箭史官必書太子反左右惡恪言乃曰武秀才有<lb/>
母在京合遣其囘恪遂還京師居陋巷教訓子弟文宗<lb/>
<pb n="KR2a0036_WYG_199-10a"/>
知其名除秘書監典簿秩滿丁内艱再除中瑞司典簿<lb/>
改汾西縣尹皆不起或勸之仕恪曰向為親屈今親<lb/>
已死不復仕矣居數嵗會朝廷選守令台哈布哈舉恪為<lb/>
平陽沁水縣尹亦不赴近臣又薦為授經郎恪遂陽為<lb/>
㾦瘂不就恪好讀周易每日堅坐或問之曰先生之學<lb/>
以何為木恪曰以敬為本所著有水雲集若干卷其従<lb/>
學者多有所成佛嘉努為太尉諤勒哲布哈僉樞密院<lb/>
事皆有賢名<lb/>
<pb n="KR2a0036_WYG_199-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百九十九<lb/>
<pb n="KR2a0036_WYG_199-11a"/>
元史卷一百九十九考證<lb/>
杜瑛𫝊中書鈕祜祿開府於相　按蘇天爵撰杜瑛行<lb/>
　狀云鈕祜祿開府彰徳地理志彰徳唐相州地據此<lb/>
　則原文應是開府於相作為相誤<lb/>
張特立𫝊赫舎哩約赫徳延扎舒嚕　赫舎哩約赫徳<lb/>
　金史作紇石烈牙吾塔此作紇石烈牙兀䚟延扎舒<lb/>
　嚕金史作顔盞世魯此作顔盞石魯今畫一改<lb/>
巴薩訴於哀宗言特立所言事失實哀宗宥之　原本<lb/>
<pb n="KR2a0036_WYG_199-11b"/>
　作世宗𫝊上言金世宗遂連及誤書按特立正大初<lb/>
　為洛陽令正大金哀宗號在金世宗後三十餘年又<lb/>
　按巴薩為平章亦在哀宗末據改<lb/>
杜本𫝊所著有四經表義六書通編十原等書　按危<lb/>
　素撰本墓碑有清江碧嶂集及同文正聲韻類等書<lb/>
　又𫝊内附張樞列其著作凡六而名賢錄稱樞録宋<lb/>
　末仗節諸人名及宋季逸事𫝊皆未載<lb/>
孫轍𫝊吳定翁與轍齊名最善為詩揭傒斯稱其可比<lb/>
<pb n="KR2a0036_WYG_199-12a"/>
　盧摰　按元史不立摯𫝊畿輔通志載摯涿郡人官<lb/>
　翰林學士書史會要摰字處道元初稱能詩者以摰<lb/>
　為首所著有疎齋集<lb/>
</p>
<p>
</p>
  </div>
</body>
</text>
</TEI>
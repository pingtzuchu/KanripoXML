<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷二</head> <lb/>
    <p>
<pb n="KR2a0036_WYG_002-1a"/>
欽定四庫全書<lb/>
　元史卷二<lb/>
　明翰林學士亞中大夫知制誥兼修國史宋濓等修<lb/>
　本紀第二<lb/>
　　太宗<lb/>
太宗英文皇帝諱諤格徳依太祖第三子母曰光獻皇<lb/>
后鴻吉哩氏太祖伐金定西域帝攻城略地之功居多<lb/>
太祖崩自和博果之地來會喪<lb/>
<pb n="KR2a0036_WYG_002-1b"/>
元年己丑夏至固爾班蘇巴克之地皇弟圖類來見秋<lb/>
八月己未諸王百官大會於吉魯爾河齊達勒敖拉地<lb/>
以太祖遺詔即皇帝位于奎騰阿喇勒始立朝儀皇族<lb/>
尊屬皆拜頒大札薩克<hi>華言大法令也</hi>金遣阿固岱來歸太祖<lb/>
之賵帝曰汝主久不降使先帝老于兵間吾豈能忘也<lb/>
賵何為哉却之遂議伐金敕䝉古民有馬百者輸牝馬<lb/>
一牛百者輸牸牛一羊百者輸羒羊一為永制始置倉<lb/>
廪立驛傳命河北漢民以户計出賦調耶律楚材主之<lb/>
<pb n="KR2a0036_WYG_002-2a"/>
西域人以丁計出賦調瑪哈穆第哈喇斯宻主之印度<lb/>
國主穆壘國主來朝西域伊始巴爾城酋長來降是歳<lb/>
金復遣使來聘不受<lb/>
二年庚寅春正月詔自今以前事勿問定諸路課税酒<lb/>
課驗實息十取一雜税三十取一是春帝與圖類獵于<lb/>
諤爾根河遂遣兵圍京兆金主率師來援敗之尋㧞其<lb/>
城夏避暑塔宻爾河多果朗及金兵戰敗績命蘇布特<lb/>
援之秋七月帝自將南伐皇弟圖類皇姪莽賚和率師<lb/>
<pb n="KR2a0036_WYG_002-2b"/>
從㧞天成等堡遂渡河攻鳳翔冬十一月始置十路徵<lb/>
收課税使以陳時可趙昉使燕京劉中劉桓使宣徳周<lb/>
立和王貞使西京呂振劉子振使太原楊簡髙廷英使<lb/>
平陽王晉賈從使真定張瑜王鋭使東平王徳亨侯顯<lb/>
使北京𤓰爾佳永程泰使平州田木西李天翼使濟南<lb/>
是月攻潼關藍關不克十二月㧞天勝寨及韓城蒲城<lb/>
三年辛卯春二月克鳳翔攻洛陽河中諸城下之夏五<lb/>
月避暑于九十九泉命圖類出師寳鷄遣綽布干使宋<lb/>
<pb n="KR2a0036_WYG_002-3a"/>
假道宋殺之復遣李國昌使宋需糧秋八月幸雲中始<lb/>
立中書省改侍從官名以耶律楚材為中書令鈕祜禄<lb/>
珠順為左丞相鎮海為右丞相是月以髙麗殺使者命<lb/>
薩里台往討之取四十餘城髙麗王㬚遣其弟懐安公<lb/>
請降薩里台承制設官分鎮其地乃還冬十月乙酉帝<lb/>
圍河中十二月己未㧞之<lb/>
四年壬辰春正月戊子帝由白坡渡河庚寅圖類渡漢<lb/>
江遣使來報即詔諸軍進發甲午次鄭州金防城提控<lb/>
<pb n="KR2a0036_WYG_002-3b"/>
馬伯堅降授伯堅金符使守之丙申大雪丁酉又雪次<lb/>
新鄭是日圖類及金師戰于鈞州之三峯大敗之獲金<lb/>
將布哈戊戌帝至三峯壬寅攻鈞州克之獲金將哈達<lb/>
遂下商虢嵩汝陜洛許鄭陳亳潁夀睢永等州三月命<lb/>
蘇布特等圍南京金主遣弟曹王額爾克入質帝還留<lb/>
蘇布特守河南夏四月出居庸避暑官山髙麗叛殺所<lb/>
置官吏徙居江華島秋七月遣唐慶使金諭降金殺之<lb/>
八月薩里台復征髙麗中矢卒金㕘政完顔色埓恒山<lb/>
<pb n="KR2a0036_WYG_002-4a"/>
公武仙救南京諸軍與戰敗之九月圖類薨帝還龍庭<lb/>
冬十一月獵于納琳齊拉衮之野十二月如太祖行宫<lb/>
五年癸巳春正月庚申金主奔歸徳戊辰金西靣元帥<lb/>
崔立殺留守完顔納新完顔薩尼雅布以南京降二月<lb/>
幸托里圖地詔諸王議伐萬努遂命皇子庫裕克及諸<lb/>
王阿齊台將左翼軍討之夏四月蘇布特進至青城崔<lb/>
立以金太后王氏后圖克坦氏梁王從恪荆王守純等<lb/>
至軍中蘇布特遣送行在遂入南京六月金主奔蔡塔<lb/>
<pb n="KR2a0036_WYG_002-4b"/>
齊爾率師圍之詔以孔子五十一世孫元措襲封衍聖<lb/>
公秋八月獵于額伯蘇地以阿克棟阿充宣差勘事官<lb/>
括中州户得七十三萬餘九月擒萬努冬十一月宋遣<lb/>
荆鄂都統孟珙以兵糧來助十二月諸軍與宋兵合攻<lb/>
蔡敗武仙于息州金人以海沂萊濰等州降是冬帝至<lb/>
阿魯烏格衮行宫大風霾七晝夜敇修孔子廟及渾天<lb/>
儀<lb/>
六年甲午春正月金主傳位于宗室子承麟遂自經而<lb/>
<pb n="KR2a0036_WYG_002-5a"/>
焚城㧞獲承麟殺之宋兵取金主餘骨以歸金亡是春<lb/>
會諸王宴射于鄂爾根河夏五月帝在達蘭達巴之地<lb/>
大會諸王百僚諭條令曰凡當會不赴而私宴者斬諸<lb/>
出入宫禁各有從者男女止以十人為朋出入毋得相<lb/>
雜軍中凡十人置甲長聽其指揮專擅者論罪其甲長<lb/>
以事來宫中即置權攝一人甲外一人二人不得擅自<lb/>
往來違者罪之諸公事非當言而言者拳其耳再犯笞<lb/>
三犯杖四犯論死諸千戸越萬戸前行者隨以木鏃射<lb/>
<pb n="KR2a0036_WYG_002-5b"/>
之百戸甲長諸軍有犯其罪同不遵此法者斥罷今後<lb/>
來會諸軍甲内數不足於近翼抽補足之諸人或居室<lb/>
或在軍毋敢喧呼凡來會用善馬五十疋為一覊守者<lb/>
五人飼羸馬三人守克哷蘇嚕克三人但盗馬一二者<lb/>
即論死諸人馬不應絆於克哷蘇嚕克内者輙没與畜<lb/>
虎豹人諸婦人製濟遜燕服不如法者及妬者乘以驏<lb/>
牛徇部中論罪即聚財為更娶秋七月以呼圖克諾延<lb/>
為中州斷事官遣達海甘布征蜀帝在巴爾斯達蘭達<lb/>
<pb n="KR2a0036_WYG_002-6a"/>
巴之地議自將伐宋國王札拉呼請行遂遣之冬獵于<lb/>
托卜輝罕地<lb/>
七年乙未春城和琳作萬安宫遣諸王巴圖皇子庫裕<lb/>
克皇姪莽賚扣征西域皇子奎騰征秦鞏皇子庫春及<lb/>
呼圖克伐宋唐古征髙麗秋九月諸王琨布哈獲宋何<lb/>
太尉冬十月庫春圍棗陽㧞之遂徇襄鄧入郢虜人民<lb/>
牛馬數萬而還十一月奎騰攻石門金便宜都總帥汪<lb/>
世顯降中書省臣請契勘大明厯從之<lb/>
<pb n="KR2a0036_WYG_002-6b"/>
八年丙申春正月諸王各治具來會宴萬安宫落成詔<lb/>
印造交鈔行之二月命應州郭勝鈞州富珠哩玖珠鄧<lb/>
州趙祥從庫春充先鋒伐宋三月復修孔子廟及司天<lb/>
臺夏六月復括中州戸口得續戸一百一十餘萬耶律<lb/>
楚材請立編修所於燕京經籍所於平陽編集經史召<lb/>
儒士梁陟充長官以王萬慶趙著副之秋七月命陳時<lb/>
可閲刑名科差課税等案赴闕磨照詔以真定民戸<lb/>
太后湯沐中原諸州民戸分賜諸王貴戚鄂爾多巴圖<lb/>
<pb n="KR2a0036_WYG_002-7a"/>
平陽府察罕台太原府古裕大名府博囉台邢州古魯<lb/>
格河間府布爾古特廣寜府伊克益都濟南二府戸内<lb/>
撥賜阿齊台濵棣州旺沁諾延平灤州皇子奎騰駙馬<lb/>
徹庫公主阿勒哈公主果戩國王扎拉呼察罕台丹津<lb/>
䝉古罕扎昻吉諾延青諾延和斯濟蘇竝於東平府戸<lb/>
内撥賜有差耶律楚材言非便遂命各位止設達嚕噶<lb/>
齊朝廷置官吏收其租頒之非奉詔不得徴兵賦奎騰<lb/>
率汪世顯等入蜀取宋關外數州斬蜀將曹友聞冬十<lb/>
<pb n="KR2a0036_WYG_002-7b"/>
月奎騰入成都詔招諭秦鞏等二十餘州皆降皇子庫<lb/>
春薨張柔等攻郢州㧞之襄陽府來附以游顯領襄陽<lb/>
樊城事<lb/>
九年丁酉春獵于齊齊克察罕澤莽賚扣征欽察破之擒<lb/>
其酋巴齊瑪克夏四月築繅琳城作格根察罕殿六月<lb/>
左翼諸部訛言括民女帝怒因括以賜麾下秋八月命<lb/>
摩和納劉中試諸路儒士中選者除本貫議事官得四<lb/>
千三十人冬十月獵于野馬川幸龍庭遂至行宫是冬<lb/>
<pb n="KR2a0036_WYG_002-8a"/>
琨布哈帥師圍光州命張柔鞏彦暉史天澤攻下之遂<lb/>
别攻蘄州降隨州略地至黄州宋懼請和乃還<lb/>
十年戊戌春塔斯軍至北峽關宋將汪統制降夏襄陽<lb/>
别將劉義叛執游顯等降宋宋兵復取襄樊帝獵于齊<lb/>
齊克察罕澤築托斯和城作迎駕殿秋八月陳時可髙<lb/>
慶民等言諸路旱蝗詔免今年田租仍停舊未輸納者<lb/>
俟豐歳議之<lb/>
十一年己亥春復獵于齊齊克察罕澤皇子奎騰軍至<lb/>
<pb n="KR2a0036_WYG_002-8b"/>
自西川秋七月游顯自宋逃歸以山東諸路災免其税<lb/>
糧冬十一月莽賚扣率師圍烏蘇木竒城閲三月㧞之<lb/>
十二月商人温都爾哈瑪爾買撲中原銀課二萬二千<lb/>
錠以四萬四千錠為額從之<lb/>
十二年庚子春正月以温都爾哈瑪爾充提領諸路課<lb/>
税所官皇子庫裕克克西域未下諸部命張柔等八萬<lb/>
戸往伐宋冬十二月詔庫裕克班師敕州郡失盜不獲<lb/>
者以官物償之國初令民代償民多亡命至是罷之是<lb/>
<pb n="KR2a0036_WYG_002-9a"/>
歳以官民貸回鶻金償官者歳加倍名羊羔息其害為<lb/>
甚詔以官物代還凡七萬六千錠仍命凡假貸歳久惟<lb/>
子本相侔而止著為令籍諸王大臣所俘男女為民<lb/>
十三年辛丑春二月獵于齊齊克察罕澤帝有疾詔赦<lb/>
天下囚徒帝瘳秋髙麗國王王㬚以族子綧入質冬十<lb/>
月命伊囉斡齊主管漢民公事十一月丁亥大獵庚寅<lb/>
還至諤特古呼蘭山温都爾哈瑪爾進酒帝歡飲極夜<lb/>
乃罷辛卯遲明崩于行殿在位十三年夀五十有六𦵏<lb/>
<pb n="KR2a0036_WYG_002-9b"/>
起輦谷追諡英文皇帝廟號太宗帝有寛𢎞之量忠恕<lb/>
之心量時度力舉無過事華夏富庶羊馬成羣旅不齎<lb/>
糧時稱治平<lb/>
壬寅年春六皇后尼瑪察氏始稱制秋七月張柔自五<lb/>
河口渡淮攻宋揚滁和等州<lb/>
癸卯年春正月張柔分兵屯田于襄城夏五月熒惑犯<lb/>
房星秋后命張柔總兵戍杞<lb/>
甲辰年夏五月中書令耶律楚材薨<lb/>
<pb n="KR2a0036_WYG_002-10a"/>
乙巳年秋后命馬步軍都元帥察罕等率騎三萬與張<lb/>
柔掠淮西攻夀州㧞之遂攻泗州盱眙及揚州宋制置<lb/>
趙蔡請和乃還<lb/>
　　定宗<lb/>
定宗簡平皇帝諱庫裕克太宗長子母六皇后尼瑪察<lb/>
氏以丙寅年生帝太宗嘗命諸王阿齊台伐金帝以皇<lb/>
子從虜其親王而歸又從諸王巴圖西征次阿蘇境攻<lb/>
圍木柵山寨以三十餘人與戰帝及憲宗與焉太宗嘗<lb/>
<pb n="KR2a0036_WYG_002-10b"/>
有㫖以皇孫實勒們為嗣太宗崩皇后臨朝會諸王百<lb/>
官於達蘭達巴之地遂議立帝<lb/>
元年丙午春正月張柔入覲於和琳秋七月即皇帝位<lb/>
于昻吉蘇黙托里之地帝雖御極而朝政猶出於六皇<lb/>
后云冬獵黄羊于野馬川權萬戸史權等耀兵淮南攻<lb/>
虎頭關寨㧞之進圍黄州<lb/>
二年丁未春張柔攻泗州夏避暑竒爾圭哈爾吉斯之<lb/>
地秋西巡八月命伊勒吉濟達率綽斯滿部兵征西是<lb/>
<pb n="KR2a0036_WYG_002-11a"/>
月詔䝉古人户每百以一名充巴圖爾九月取太宗宿<lb/>
衛之半以伊克們都爾領之冬十月括人户<lb/>
三年戊申春三月帝崩于杭錫雅爾之地在位三年夀<lb/>
四十有三𦵏起輦谷追諡簡平皇帝廟號定宗是歳大<lb/>
旱河水盡涸野草自焚牛馬十死八九人不聊生諸王<lb/>
及各部又遣使於燕京迤南諸郡徴求貨財弓矢鞍轡<lb/>
之物或於西域回鶻索取珠璣或於海東索取鷹鶻馹<lb/>
騎絡繹晝夜不絶民力益困然自壬寅以來法度不一<lb/>
<pb n="KR2a0036_WYG_002-11b"/>
内外離心而太宗之政衰矣<lb/>
己酉年<lb/>
庚戌年定宗崩後議所立未決當是時已三歳無君其<lb/>
行事之詳簡䇿失書無從考也<lb/>
　<lb/>
　<lb/>
　<lb/>
　元史卷二<lb/>
<pb n="KR2a0036_WYG_002-12a"/>
元史卷二考證<lb/>
二年命蘇布特援之　原文作速不台他卷又作唆布<lb/>
　台又作速卜帶今併改<lb/>
五年諸王阿齊台　原文作按赤帶他卷又作安赤台<lb/>
　又作按只□按只帶今併改<lb/>
梁王從恪荆王守純　原文作荆王從恪梁王守純考<lb/>
　金史列傳從恪衞紹王子崔立為亂太后立為梁王<lb/>
　守純宣宗正大元年進封荆王史文顛倒今據改<lb/>
<pb n="KR2a0036_WYG_002-12b"/>
孔子五十一世孫元措　原文作元楷參考續通鑑綱<lb/>
　目及邪律楚材傳並據孔氏家譜改<lb/>
七年皇子庫春及呼圖克伐宋　庫春原文作曲出他<lb/>
　卷又作濶出又作濶赤又訛作斡赤呼圖克　原文<lb/>
　文作忽都忽他卷又作忽都虎忽都秃又作忽都今<lb/>
　併改<lb/>
九年獵于齊齊克察罕之地　原文作掲掲察哈他卷<lb/>
　又作怯蹇又罕今併改<lb/>
<pb n="KR2a0036_WYG_002-13a"/>
定宗三年或於海東取鷹鶻　原文取鷹鶻上衍樓字<lb/>
　地志並無海東樓之名考續通鑑綱目有海東取鷹<lb/>
　鶻之文據刪<lb/>
</p>
<p>
</p>
  </div>
</body>
</text>
</TEI>
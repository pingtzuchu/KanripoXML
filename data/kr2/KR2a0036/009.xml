<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷九</head> <lb/>
    <p>
<pb n="KR2a0036_WYG_009-1a"/>
欽定四庫全書<lb/>
　元史卷九<lb/>
　明翰林學士亞中大夫知制誥兼修國史宋濓等修<lb/>
　本紀第九<lb/>
　　世祖六<lb/>
十三年春正月丁夘朔克潭州宋安撫使李芾盡室自<lb/>
焚死阿爾哈雅分遣官屬招徠未附者旬日間湖南州<lb/>
郡相繼悉降得府一州六軍二縣四十户五十餘萬一<lb/>
<pb n="KR2a0036_WYG_009-1b"/>
千一百一十二口百五十三萬七千七百四十巴延軍<lb/>
次嘉興府安撫劉漢傑以城降董文炳軍次乍浦宋統<lb/>
制官劉英以本軍降辛未董文炳軍至海鹽知縣事王<lb/>
與賢及澉浦鎮統制胡全福建路馬歩軍總管沈世隆<lb/>
皆䧏壬申改都統領司為通政院命烏蘭哈逹等領之<lb/>
立回易庫於諸路凡十有一掌市易幣帛諸物敕大都<lb/>
路總管府和顧和買權豪與民均輸癸酉宋相陳冝中<lb/>
遣軍器監劉庭瑞賫宋主稱藩表章詣軍前禀議又致<lb/>
<pb n="KR2a0036_WYG_009-2a"/>
宜中等書於巴延巴延以書荅之乙亥詔諭四川制置<lb/>
使趙定應來朝徙大都等路獵户戍大洪山之東符寶<lb/>
郎董文忠請貧病者勿徙從之宋復遣監察御史劉岊<lb/>
賫宋主稱藩表至軍前且致書巴延為宗社生靈請命<lb/>
丙子賞哈𠻳婁台所部將士征建都功銀鈔錦衣丁丑<lb/>
宋遣都統洪模賫陳冝中吳堅等書請俟宗長福王至<lb/>
同詣軍前戊寅巴延以軍出嘉興府留萬户呼圖克千<lb/>
户王圖烈齊戍之劉漢傑仍為其府安撫使辛巳命雲<lb/>
<pb n="KR2a0036_WYG_009-2b"/>
南行省給建都屯軍弓矢軍次崇徳縣宋遣侍郎劉庭<lb/>
瑞都統洪模來迓行都元帥府宋都木逹言江西隆興<lb/>
建昌撫州等郡雖附而閩廣諸州尚阻兵乞増兵進討<lb/>
敕以襄漢軍四千益之壬午軍次長安鎮董文炳以兵<lb/>
來㑹宋陳宜中吳堅等違約不至癸未軍次臨平鎮甲<lb/>
申次臯亭山阿嘍罕以兵來㑹宋主遣其保康軍承宣<lb/>
使尹甫和州防禦使吉甫等賫𫝊國玉璽及降表詣軍<lb/>
前其辭曰大宋國主㬎謹百拜秦表於大元仁明神武<lb/>
<pb n="KR2a0036_WYG_009-3a"/>
皇帝陛下臣昨嘗遣侍郎栁岳正言洪雷震捧表馳詣<lb/>
闕庭敬伸卑悃伏計已徹聖聽臣眇焉幼沖遭家多難<lb/>
權奸似道背盟誤國臣不及知至於興師問罪宗社阽<lb/>
危生靈可念臣與太皇日夕憂懼非不欲遷辟以求两<lb/>
全實以百萬生民之命寄臣之身今天命有歸臣將焉<lb/>
往惟是世𫝊之鎮寶不敢愛惜謹奉太皇命戒痛自貶<lb/>
損削帝號以两浙福建江東西湖南北二廣四川見在<lb/>
州郡謹悉奉上聖朝為宗社生靈祈哀請命欲望聖慈<lb/>
<pb n="KR2a0036_WYG_009-3b"/>
垂哀祖母太后耄及卧病數載臣煢煢在疚情有足矜<lb/>
不忍臣祖宗三百年宗社遽至殞絶曲賜裁處特與存<lb/>
全大元皇帝再生之徳則趙氏子孫世世皆賴不敢弭<lb/>
忘臣無任感天望聖激切屏營之至巴延旣受降表玉<lb/>
璽復遣囊嘉特以趙尹甫賈餘慶等還臨安召宰相出<lb/>
議降事乙酉師次臨安北十五里囊嘉特洪模以總管<lb/>
殷俊來報宋陳宜中張世傑蘓劉義劉師勇等挾益廣<lb/>
二王出嘉㑹門渡浙江遁去惟太皇太后嗣君在宫巴<lb/>
<pb n="KR2a0036_WYG_009-4a"/>
延亟使諭阿嘍罕董文炳范文虎率諸軍先據守錢塘<lb/>
口以勁兵五千人追陳冝中等過浙江不及而還丙戌<lb/>
巴延下令禁軍士入城違者以軍法從事遣吕文煥齎<lb/>
黄榜安諭臨安中外軍民俾按堵如故時宋三司衛兵<lb/>
白晝殺人張世傑部曲尤横閭里小民乘時剽殺令下<lb/>
民大悅巴延又遣宣撫程鵬飛計議孫鼎亨囊嘉特洪<lb/>
君祥入宮安諭太皇謝氏丁亥雲南行省賽音諤徳齊<lb/>
以改定雲南諸路名號來上又言雲南貿易與中州不<lb/>
<pb n="KR2a0036_WYG_009-4b"/>
同鈔法實所未諳莫若以交㑹<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子公私通行為便並<lb/>
從之戊子中書省臣言王孝忠等以罪命往巴逹山採<lb/>
寶玉自効道經沙州值和和叛孝忠等自㧞來歸令於<lb/>
瓜沙等處屯田從之大名路達嚕噶齊舒沁布坐姦贓<lb/>
伏誅没其家宋主祖母謝氏遣其丞相吳堅文天祥樞<lb/>
密謝堂安撫賈餘慶中貴鄧惟善來見巴延於明因寺<lb/>
巴延顧文天祥舉動不常疑有異志遂令萬户孟古岱<lb/>
宣撫索多羈留軍中且以其降表不稱臣仍書宋號遣<lb/>
<pb n="KR2a0036_WYG_009-5a"/>
程鵬飛洪君祥偕來使賈餘慶復往易之巳丑軍次湖<lb/>
州市遣千户囊嘉特省掾王祐齎傳國玉璽赴闕敇髙<lb/>
麗國以有官子弟為質中書省臣言賦民舊籍已有定<lb/>
額至元七年新括恊濟合併户為數凡二十萬五千一<lb/>
百八十敕減今嵗絲賦之半庚寅巴延建大將旗鼔率<lb/>
左右翼萬户巡臨安城觀潮浙江於是宋宗室大臣以<lb/>
次來見暮還湖州市辛夘張宏範孟祺程鵬飛齎所易<lb/>
宋主稱臣降表至軍前甲午復薊州平谷縣立隨路都<lb/>
<pb n="KR2a0036_WYG_009-5b"/>
轉運司仍詔諭諸處管民官以昻吉爾岱綽哈所部軍<lb/>
五百戍哈逹城卜竒台所部軍六百移戍建都其烏爾<lb/>
圖托輝軍前在建都者並遣還翼穿濟州漕渠以真定<lb/>
總管實保為中書右丞二月丁酉詔劉頡程徳輝招淮<lb/>
西制置使夏貴己亥克臨江軍庚子宋主㬎率文武百<lb/>
僚詣祥曦殿望闕上表乞為藩輔遣右丞相兼樞密使<lb/>
賈餘慶樞密使謝堂端明殿學士簽樞密院事家鉉翁<lb/>
端明殿學士同簽樞密院事劉岊奉表以聞宋主祖母<lb/>
<pb n="KR2a0036_WYG_009-6a"/>
太皇太后亦奉表及牋是日宋文武百司出臨安府詣<lb/>
行中書省各以其職來見行省承制以臨安為两浙大<lb/>
都督府都督孟古岱范文虎入城視事辛丑巴延令張<lb/>
惠阿嘍罕董文炳左右司官石天麟楊晦等入城取軍<lb/>
民錢榖之數閱實倉庫収百官誥命符印悉罷宋官府<lb/>
㪚免侍衛禁軍宋主㬎遣其右丞相賈餘慶等充祈請<lb/>
使詣闕請命右丞相命吳堅文天祥同行行中書省右<lb/>
丞相巴延等以宋主㬎舉國内附具表稱賀兩浙路得<lb/>
<pb n="KR2a0036_WYG_009-6b"/>
府八州六軍一縣八十一户二百九十八萬三千六百<lb/>
七十二口五百六十九萬二千六百五十丁未詔諭臨<lb/>
安新附府州司縣官吏士民軍卒人等曰間者行中書<lb/>
省右丞相巴延遣使來奏宋母后幼主曁諸大臣百官<lb/>
已於正月十八日齎璽綬奉表降附朕惟自古降王必<lb/>
有朝覲之禮已遣使特往迎致爾等各守職業其勿妄<lb/>
生疑畏凡歸附前犯罪悉從原免公私逋欠不得徴理<lb/>
應抗拒王師及逃亡嘯聚者並赦其罪百官有司諸王<lb/>
<pb n="KR2a0036_WYG_009-7a"/>
邸第三學寺監祕省史館及禁衛諸司各冝安居所在<lb/>
山林河泊除巨木花果外餘物權免徴稅祕書省圖書<lb/>
太常寺祭器樂器法服樂工鹵簿儀衛宗正譜牒天文<lb/>
地理圖册凡典故文字并户口版籍盡仰収拾前代聖<lb/>
賢之後髙尚儒醫僧道卜筮通曉天文厯數并山林隱<lb/>
逸名士仰所在官司具以名聞名山大川寺觀廟宇并<lb/>
前代名人遺迹不許拆毁鰥寡孤獨不能自存之人量<lb/>
加贍給巴延就遣宋内侍王埜入宫収宋國衮冕圭璧<lb/>
<pb n="KR2a0036_WYG_009-7b"/>
符璽及宫中圖籍寶玩車輅輦乘鹵簿麾仗等物戊申<lb/>
立浙東西宣慰司於臨安以户部尚書麥歸祕書監焦<lb/>
友直為宣慰使吏部侍郎楊居寛同知宣慰司事並兼<lb/>
知臨安府事乙夘詔諭淮東制置使李庭芝淮西制置<lb/>
使夏貴及所轄州軍縣鎮官吏軍民丁己命焦友直括<lb/>
宋祕書省禁書圖籍戊午祀先農東郊淮西制置夏貴<lb/>
以淮西諸郡來降唯鎮巢軍復叛貴遣使招之守將洪<lb/>
福殺其使貴親至城下福始降阿珠斬之軍中淮西路<lb/>
<pb n="KR2a0036_WYG_009-8a"/>
得府二州六軍四縣三十四户五十一萬三千八百二<lb/>
十七口一百二萬一千三百四十九庚申召巴延偕宋<lb/>
君臣入朝辛酉車駕幸上都設資戒大㑹於順徳府開<lb/>
元寺巴延遣本布周青招泉州蒲夀庚夀晟兄弟甲子<lb/>
董文炳索多發宋隨朝文士劉褒然及三學諸生赴京<lb/>
師太學生徐應鑣父子四人同赴井死帝既平宋召宋<lb/>
諸將問曰爾等何降之易耶對曰宋有强臣賈似道擅<lb/>
國柄每優禮文士而獨輕武官臣等久積不平心離體<lb/>
<pb n="KR2a0036_WYG_009-8b"/>
解所以望風而送欵也帝命董文忠荅之曰借使似道<lb/>
實輕汝曹特似道一人之過耳且汝主何負焉正如所<lb/>
言則似道之輕汝也固冝三月丁夘命樞密副使張易<lb/>
兼知祕書監事巴延入臨安遣郎中孟祺籍宋太廟四<lb/>
祖殿景靈宫禮樂器冊寶曁郊天儀仗及祕書省國子<lb/>
監國史院學士院太常寺圖書祭器樂器等物戊辰括<lb/>
江南已附州郡軍器甲戌阿珠遣使報廬州夏邑已降<lb/>
文天祥自鎮江遁去追之勿獲荆湖南路行中書省言<lb/>
<pb n="KR2a0036_WYG_009-9a"/>
潭州旣定湖南州郡降者相繼即分命諸將鎮守其地<lb/>
從之宋福王與芮自浙東至巴延軍中以獨松闗守將<lb/>
張濡嘗殺奉使廉希賢斬之籍其家乙亥巴延等發臨<lb/>
安丁丑安塔哈阿嘍罕董文炳詣宋主宫趣宋主㬎同<lb/>
太后入覲郎中孟祺奉詔宣讀至免繫頸牽羊之語太<lb/>
后全氏聞之泣謂宋主㬎曰荷天子聖慈活汝當望闕<lb/>
拜謝宋主㬎拜畢子母皆肩輿出宫唯太皇太后謝氏<lb/>
以疾留戊寅敕諸路儒户通文學者三千八百九十並<lb/>
<pb n="KR2a0036_WYG_009-9b"/>
免其徭役其富實以儒户避役者為民貧乏者五百户<lb/>
𨽻太常寺敕淮南廬州置總管萬户將以中書右丞河<lb/>
南等路宣慰使哈喇哈斯襄陽管軍萬户邸浹並行府<lb/>
事庚辰囊嘉特以宋玉璽來上乙酉贛吉袁南安四郡<lb/>
内附庚寅賜郡王卓多銀印敕上都和顧和買並依大<lb/>
都例以中書右丞實保為户部尚書閏月丙申置宣慰<lb/>
司於濟寧路掌印造交鈔為給江南軍儲以前西夏中<lb/>
興簽行中書省事温都爾濟遜大都路總管張守智並<lb/>
<pb n="KR2a0036_WYG_009-10a"/>
為宣慰使東川行樞密院總使汪惟正略地涪州克山<lb/>
寨谿洞凡十有三所丁酉詔湖廣阿爾哈雅呼圖克特<lb/>
穆爾赴闕令托博和囉哈圖崔斌並留後鄂州辛亥命<lb/>
副樞張易遣宋降臣吳堅夏貴等赴上都戊午淮西萬<lb/>
户府招降方山等六寨甲子禁西番僧持軍器以中書<lb/>
省左右司郎中郝禎参知政事夏四月乙丑朔阿珠以<lb/>
宋髙郵寶應嘗餽餉揚州遣䝉古軍將哲辰及史弼等<lb/>
守之别遣都元帥博囉罕等攻泰州之新城丁夘賜諸<lb/>
<pb n="KR2a0036_WYG_009-10b"/>
王圖嚕金印戊辰以河南兵事未息開元路民饑並弛<lb/>
正月五月屠殺之禁庚午敕南商貿易京師者毋禁辛<lb/>
未行江西都元師宋都木逹以應詔儒生醫卜士鄭夢<lb/>
得等六人進敕𨽻祕書監丙子省東川行樞密院及成<lb/>
都經略司以其事入西川行院復石人山寨居民於信<lb/>
陽軍免大都醫户去嵗絲銀己夘以侍衛親軍征戍嵗<lb/>
久放令還家期六月各歸其軍庚辰以碩逹勒逹分地<lb/>
嵗輸皮革自今並入上都壬午召嗣漢天師張宗演赴<lb/>
<pb n="KR2a0036_WYG_009-11a"/>
闕乙酉召昭文館大學士姚樞翰林學士王磐翰林侍<lb/>
講學士圖克坦公履赴上都庚寅修太廟以北京行中<lb/>
書省廉希憲為中書右丞行中書省事於荆南府五月<lb/>
乙未朔巴延以宋主㬎至上都制授㬎開府儀同三司<lb/>
檢校大司徒封瀛國公以平宋遣官告天地祖宗於上<lb/>
都之近郊遣使代祀嶽瀆已亥巴延請罷兩浙宣慰司<lb/>
以孟古岱范文虎仍行兩浙大都督府事從之庚子定<lb/>
度量壬寅宋三學生四十六人至京師癸夘復沂莒膠<lb/>
<pb n="KR2a0036_WYG_009-11b"/>
密寧海五州所括民為防城軍者為民免其租徭二年<lb/>
乙巳賜巴延所部有功將校銀二萬四千六百兩阿珠<lb/>
遣總管陳傑攻㧞泰州之新城遣萬户烏瑪喇守之以<lb/>
偪泰州丁未宋揚州都統姜才攻灣頭堡阿爾彬擊走<lb/>
之殺其歩騎四百人右衛親軍千户董士元戰死戊申<lb/>
宋馮都統等自真州率兵二千戰船百艘襲𤓰洲阿珠<lb/>
遣萬户實喇罕阿都齊等出戰大敗之追至珠金沙得<lb/>
船七十七艘馮都統等赴水死改博州為東昌路己酉<lb/>
<pb n="KR2a0036_WYG_009-12a"/>
括獵户鷹坊户為兵乙夘靖州張州判及李信李發焚<lb/>
其城退保飛山新城行中書省發兵攻殺之徙其黨及<lb/>
家屬於大都宋江西制置黄萬石率其軍來附敕令入<lb/>
覲辛酉安西王相府請頒詔招合州張珏不從癸亥陞<lb/>
異様局為總管府秩三品六月甲子朔敇新附三衛兵<lb/>
之老弱者放還其家己巳以孔子五十三世孫曲阜縣<lb/>
尹孔治兼權主祀事命東征元帥府選襄陽生劵軍五<lb/>
百充侍衛軍置行户部于大名府掌印造交鈔通江南<lb/>
<pb n="KR2a0036_WYG_009-12b"/>
貿易庚午敕西京僧道伊囉勒昆逹實密等有室家者<lb/>
與民一體輸賦辛未命阿爾哈雅出征廣西請益兵選<lb/>
軍三萬俾將之壬申罷兩浙大都督府立行尚書省於<lb/>
鄂州臨安設諸路宣慰司以行省官為之並帯相銜其<lb/>
立行省者不立宣慰司甲戌以大明厯浸差命太子贊<lb/>
善王恂與江南日官置局更造新厯以樞密副使張易<lb/>
董其事易恂奏今之厯家徒知厯術罕明厯理冝得耆<lb/>
儒如許衡者商訂詔衡赴京師宋揚州姜才夜率歩騎<lb/>
<pb n="KR2a0036_WYG_009-13a"/>
數千趨丁村堡守將史弼哲辰出戰斬首百餘級獲馬<lb/>
四十匹詰旦阿里都督陳巖以灣頭堡兵邀其後巴延<lb/>
徹爾踵至所將皆阿珠麾下兵姜才軍遙望旗幟即走<lb/>
遂大破之獲米五千餘石阿珠又以宋髙郵水路不通<lb/>
必由陸路餽運千户額森呼圖克以千騎邀之數日米<lb/>
運果來殺負米卒數千獲米三千石戊寅詔作平金平<lb/>
宋録及諸國臣服𫝊記仍命平章軍國重事耶律鑄監<lb/>
修國史戊子樞密院言陳冝中張世傑聚兵福建攻我<lb/>
<pb n="KR2a0036_WYG_009-13b"/>
師江西都元帥宋都木逹求援命以安慶蘄黄等郡兵<lb/>
付宋都木逹將之己丑宋都木逹言福建魏天佑游義<lb/>
榮棄家來附以天祐為管軍總管兼知邵武軍事義榮<lb/>
遙授建寕路同知充管軍千户壬辰下詔招諭宋揚州<lb/>
制置李庭芝以次軍官及通泰真滁髙郵大小官員又<lb/>
詔諭陳宜中張世傑蘇劉義劉師勇等使降李庭芝留<lb/>
朱煥守揚州與姜才率歩騎五千東走阿珠親率百餘<lb/>
騎馳去督右丞阿里萬户劉國傑分道追及泰州西殺<lb/>
<pb n="KR2a0036_WYG_009-14a"/>
歩率千人庭芝等僅得入遂築長圍塹而守之阿珠獨<lb/>
當東南面斷其走路以户部尚書張澍参知政事行中<lb/>
書省事于北京秋七月乙未行中書省左右司郎中孟<lb/>
祺以亡宋金玉寶及牌印來上命太府監収之丙申淮<lb/>
安寶應民流寓邳州者萬餘口聽還其家丁酉宋涪州<lb/>
觀察陽立子嗣榮請降詔招諭其父從之戊戌陞䦘州<lb/>
為保寧府敕山丹城直𨽻省部以逹嚕噶齊希扎仍領<lb/>
之壬寅以李庭出征賞其部將李承慶等鈔馬衣服甲<lb/>
<pb n="KR2a0036_WYG_009-14b"/>
仗有差乙巳朱煥以揚州降丁未詔諭廣西路静江府<lb/>
等大小州城官吏使降甲寅賜諸王博囉印以楊村至<lb/>
灣雞泊漕渠洄逺改從孫家務乙夘宋泰州守將孫良<lb/>
臣與李庭芝帳下卒劉發鄭俊開北門以降執李庭芝<lb/>
姜才繫揚州獄丙辰阿珠以總管烏瑪喇等守泰州其<lb/>
通滁髙郵等處相繼來附淮東路得州十六縣三十三<lb/>
户五十四萬二千六百二十四口一百八萬三千二百<lb/>
十七遣使持香幣祠嶽瀆后土以中書右丞阿爾哈雅<lb/>
<pb n="KR2a0036_WYG_009-15a"/>
為平章政事簽書樞密院事淮東行樞密院拜竒頁勒<lb/>
密實為中書右丞参知政事董文炳為中書左丞淮東<lb/>
左副都元師逹春兩浙大都督范文虎江東江西大都<lb/>
督知江州吕文䕫淮東淮西左副都元帥陳巖並参知<lb/>
政事八月己巳穿武清䝉村漕渠敕漢軍都元帥庫庫<lb/>
岱李庭將侍衛軍二千人西征陞漷隂縣為漷州乙亥<lb/>
斬宋淮東制置使李庭芝都統姜才于揚州市庚辰罷<lb/>
襄陽統軍司車駕至自上都遣太常卿托果斯以銅爵<lb/>
<pb n="KR2a0036_WYG_009-15b"/>
一豆二獻于太廟以四萬户總管鄂囉齊参知政事九<lb/>
月壬辰朔命國師琳沁作佛事于太廟己亥享于太廟<lb/>
常饌外益野豕鹿羊蒲萄酒庚子命姚樞王磐選宋三<lb/>
學生之有實學者留於京師餘聽還家辛丑遣瀘州屯<lb/>
田軍四千轉漕重慶癸夘以平宋赦天下乙巳髙麗國<lb/>
王王愖上参議中贊金方慶功授虎符丙午敕常徳府<lb/>
嵗貢包茅丁未諭西川行樞密院移檄重慶俾内附命<lb/>
有司隳沿淮城罍辛亥太白犯南斗甲寅太白入南斗<lb/>
<pb n="KR2a0036_WYG_009-16a"/>
乙夘以吐番哈逹城為寧逺府辛酉召宋宗臣鄂州教<lb/>
授趙與票赴闕設資戒㑹於京師阿珠入覲江淮及浙<lb/>
東西湖南北等路得府三十七州一百二十八闗一監<lb/>
一縣七百三十三戸九百三十七萬四百七十二口千<lb/>
九百七十二萬一千一十五冬十月甲子以陳巖㧞新<lb/>
城丁村功賜金五十兩部將劉忠等賜銀有差乙亥賜<lb/>
皇子北平王出征軍士貧乏者羊馬幣帛有差申明以<lb/>
良為娼之禁丁亥两浙宣撫使焦友直以臨安經籍圖<lb/>
<pb n="KR2a0036_WYG_009-16b"/>
畫隂陽祕書來上戊子淮西安撫使夏貴請入覲乞令<lb/>
其孫貽孫權領宣撫司事從之以淮東左副都元帥阿<lb/>
里為平章政事河南等路宣慰使哈喇哈斯為中書右<lb/>
丞兵部尚書王儀吏部尚書兼臨安府安撫使楊鎮河<lb/>
南河北道提刑按察使密里呼忻並参知政事参知政<lb/>
事陳巖行中書省事於淮東十一月癸巳安西王所部<lb/>
軍克萬州丙午賜阿珠所部有功將士二百三十九人<lb/>
各銀二百五十兩西川行院呼敦言所部軍士久圍重<lb/>
<pb n="KR2a0036_WYG_009-17a"/>
慶逃亡者衆乞益軍一萬并降詔招誘逋民之在大良<lb/>
平者並從之壬子賜婁逹衮軍有功及死事者銀鈔有<lb/>
差癸丑併省内外諸司乙夘太隂犯填星庚申敕管民<lb/>
及理財之官由中書銓調軍官由樞密院定議隳襄漢<lb/>
荆湖諸城南平招撫使兼知峽州事趙真請降詔招諭<lb/>
䕫州安撫張起巖從之髙麗國王王愖遣其臣判祕書<lb/>
寺朱悅來告更名睶十二月辛酉朔熒惑掩鈎鈴以十<lb/>
四年厯賜髙麗丁夘改雲南蘿葡甸為元江府路辛未<lb/>
<pb n="KR2a0036_WYG_009-17b"/>
賜塔海所部戰士及死事者銀鈔有差賜呼巴里等戰<lb/>
功十九人銀千二百兩壬申李思敬告運使姜毅所言<lb/>
悖妄指毅妻子為證帝曰妻子豈為證者耶詔勿問乙<lb/>
亥定江南所設官府辛巳以軍士圍守崇慶勞苦使鈔<lb/>
六千定庚寅詔諭浙東西江東西淮東西湖南北府州<lb/>
軍縣官吏軍民昔以萬户千户漁奪其民致令逃㪚今<lb/>
悉以人民歸之元籍州縣凡管軍將校及宋官吏有以<lb/>
勢力奪民田廬産業者俾各歸其主無主則以給附近<lb/>
<pb n="KR2a0036_WYG_009-18a"/>
人民之無生産者其田租商稅茶鹽酒醋金銀鐵冶竹<lb/>
貨湖泊課程從實辦之凡故宋繁冗科差聖節上供經<lb/>
總制錢等百有餘件悉除免之巴延言張惠守宋府庫<lb/>
不俟命擅啟管鑰詔阿珠詰其事仍諭江之東西浙之<lb/>
東西淮之東西官吏等檢覈新舊錢穀除浙西浙東江<lb/>
西江東湖北五道宣慰使陞江淩為上路瑞安府仍為<lb/>
温州隴州為㪚府薊州復置豐潤縣陞臨洮渭源堡為<lb/>
縣賜諸王金銀幣帛如嵗例賜諸王奈曼岱等羊馬價<lb/>
<pb n="KR2a0036_WYG_009-18b"/>
賞阿珠等戰功及賜降臣吳堅夏貴等銀鈔幣帛各有<lb/>
差賜巴延阿珠等青䑕銀䑕黄㣙濟遜衣餘功臣賜豹<lb/>
裘獐裘及皮衣㡌各有差是嵗東平濟南泰安徳州漣<lb/>
海清河平灤西京西三州以水旱缺食賑軍民站户米<lb/>
二十二萬五千五百六十石粟四萬七千七百十二石<lb/>
鈔四千二百八十二錠有竒平陽路旱濟寕路及髙麗<lb/>
瀋州水並免今年田租斷死罪三十四人<lb/>
十四年春正月癸巳行都元帥府軍次廣東知循州劉<lb/>
<pb n="KR2a0036_WYG_009-19a"/>
興以城降丙申以江南平百姓疲於供軍免諸路今嵗<lb/>
所納絲銀賜嗣漢天師張宗演演道靈應冲和真人領<lb/>
江南諸路道教戊戌髙麗金方慶等為亂命髙麗王治<lb/>
之仍命實都洪察球爾飭兵禦備癸夘復立諸道提刑<lb/>
按察司甲辰命阿珠選銳軍萬人赴闕丁未知梅州錢<lb/>
榮之以城降戊申賜三衛軍士貧乏者八千三百五十<lb/>
二人各鈔二錠幣十匹己酉賜耶律禱鈔千錠甲寅敕<lb/>
宋福王趙與芮家貲之在杭越者有司輦至京師付其<lb/>
<pb n="KR2a0036_WYG_009-19b"/>
家丙辰立建都羅羅斯四路守戍鄂摩等處並置官属<lb/>
己未以白玉碧玉水晶爵六獻於太廟括上都隆興北<lb/>
京西京四路獵户二千為兵置江淮等路諸轉運鹽使<lb/>
司及江淮𣙜茶都轉運使司命嗣漢天師張宗演修周<lb/>
天醮於長春宫宗演還江南以其弟子張留孫留京師<lb/>
二月辛酉命征東都元帥洪察球爾將兵二千赴上都<lb/>
壬戌瑞州安撫姚文龍率張文顯來降家屬為宋人所<lb/>
害賜文龍文顯等鈔有差癸亥彗星出東北長四尺餘<lb/>
<pb n="KR2a0036_WYG_009-20a"/>
甲子遣使代祀嶽瀆后土丙寅改安西王傅銅印為銀<lb/>
印立永昌路山丹城等驛仍給鈔千錠為本俾取息以<lb/>
給驛𫝊之須諸王哲伯特穆爾言永昌路驛百二十戸<lb/>
疲於供給質妻孥以應役詔賜鈔百八十錠贖還之丁<lb/>
卯荆湖北道宣慰使塔哈拔歸州山寨四十七戊辰祀<lb/>
先農于東郊甲戌西川行院布哈率衆數萬至重慶營<lb/>
浮屠闗造梯衝將攻之其夜都統趙安以城降張珏<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>
舡江中與其妻妾順流走涪州元帥張徳潤以舟師邀<lb/>
<pb n="KR2a0036_WYG_009-20b"/>
之珏遂降車駕幸上都辛巳命北京選福珠所統軍三<lb/>
百赴上都壬午隳吉撫二州城隆興濱西江姑存之仍<lb/>
選汀州軍馬守禦瑞金縣丙戌連州守過元龍已降復<lb/>
叛塔海將兵討之元龍遁丁亥知南恩州陳堯道僉判<lb/>
林叔虎以城降詔以僧康戩琳沁嘉噶爾斡並為江南<lb/>
總攝掌釋敎除僧租賦禁擾寺宇者以大司農御史大<lb/>
夫宣慰使兼領侍儀司事博囉為樞密副使兼宣徽使<lb/>
領侍儀司事三月庚寅朔以冬無雨雪春澤未繼遣使<lb/>
<pb n="KR2a0036_WYG_009-21a"/>
問便民之事於翰林國史院耶律鑄姚樞王磐竇黙等<lb/>
對曰足食之道唯節浮費靡榖之多無踰醪醴麯蘖况<lb/>
自周漢以來嘗有明禁祈賽神社費亦不貲宜一切<lb/>
禁止從之辛邜湖廣行中書省言廣西二十四郡並内<lb/>
附議復行中書省于潭州置廣南西路宣撫司於靜<lb/>
江詔鄭鼎所將侍衛萬人還京師崔斌阿爾哈雅同<lb/>
駐静江呼圖克特穆爾鄭鼎同駐鄂漢賈居貞托博和<lb/>
囉哈圖同駐潭州癸巳以行都水監兼行漕運司事甲<lb/>
<pb n="KR2a0036_WYG_009-21b"/>
午以鄭鼎所部軍士撫定静江之勞命還家少休期六<lb/>
月赴上都乙未福建漳泉二郡蒲夀庚印徳傅李珏<lb/>
李公度皆以城降丁酉括馬三萬二千二百六匹孕駒<lb/>
者還其主壬寅廣東肇慶府新封等州皆來降癸邜夀<lb/>
昌府張之綱以從叛棄市乙巳命中外軍民官所佩金<lb/>
銀符以色組繫於肩腋庶無褻瀆具為令庚戌建寜府<lb/>
通判郭纘以城降黄州歸附官史勝入覲以所部將校<lb/>
于躍等三十一人戰功聞命官之簽書東西川行樞密院<lb/>
<pb n="KR2a0036_WYG_009-22a"/>
事昝順言比遣同知隆州事趙孟烯齎詔招諭南平軍<lb/>
都掌蠻羅計蠻及鳳凰中瓏羅韋髙崖等四砦皆降田<lb/>
楊二家豕鵞夷民亦各遣使納欵壬子寳應軍人施<lb/>
福殺其守將降于淮東都元帥府詔以福為千户佩金<lb/>
符癸丑命汪惟正自東川移鎮鞏昌行中書省承制<lb/>
以閩浙溫處台福泉汀漳劒建寧邵武興化等郡降<lb/>
官各治其郡潭州行省遣使上言廣南西路慶逺鬱林<lb/>
昭賀藤梧融賓桞象邕亷容貴潯皆降得府一州十四<lb/>
<pb n="KR2a0036_WYG_009-22b"/>
復立襄陽府襄陽縣平章政事浙西道宣慰使安塔哈<lb/>
為平章政事行中書省事於江淮郡王哈逹為平章<lb/>
政事行中書省事於北京夏四月甲子宋特磨道將軍農<lb/>
士貴知安平州李惟屏知來安州岑從毅等以所屬州縣溪<lb/>
洞百四十七戸二十五萬六千來附癸酉省各路轉運司<lb/>
事入總管府設鹽轉運司四置𣙜塲於碉門黎州與吐<lb/>
蕃貿易丙子召安撫趙與可宣撫陳巖入覲丙戌禁江<lb/>
南行用銅錢均州復立南漳縣五月癸巳申嚴大都酒<lb/>
<pb n="KR2a0036_WYG_009-23a"/>
禁犯者籍家貲散之貧民辛丑千戸哈喇哈斯死於琿<lb/>
塔噶之戰命其子呼圖克岱爾襲職癸邜改廣南西路<lb/>
宣撫司為宣慰司廣西欽横二州改立安撫司各道提<lb/>
刑按察司兼勸農事敕江南歸附官三品以上者遣質<lb/>
子一人入侍西番長阿里鼎寧濟等三十一族來附得<lb/>
户四萬七百丙子融州安撫使譚昌謀為不軌伏誅辛<lb/>
亥以河南山東水旱除河泊課聴民自漁乙邜選蒙古<lb/>
漢軍相叅宿衛詔諭思州安撫使田景賢又詔諭瀘州<lb/>
<pb n="KR2a0036_WYG_009-23b"/>
西南番蠻王阿永筠連騰串等處諸族蠻夷使其來附<lb/>
命真人李徳和代祀濟瀆六月丙寅涪州安撫陽立及<lb/>
其子嗣榮相繼來附命立為夔路安撫使嗣榮為管軍<lb/>
總管並佩虎符仍賜鈔百錠壬申賞征廣戰死之家銀<lb/>
各五十兩丁丑置尚膳院秩三品以提㸃尚食尚藥局<lb/>
呼魯蘇為尚膳使其屬司有七庚辰賞陽立所部戰士<lb/>
鈔千錠甲申荆湖北道宣慰使赫徳得諜者言䕫府將<lb/>
出兵攻荆南諭陽立等與塔海會兵禦之丁亥陞崇明<lb/>
<pb n="KR2a0036_WYG_009-24a"/>
沙為崇明州以行省參政行江東道宣慰使阿嘍罕為<lb/>
中書左丞行江東道宣慰使湖北道宣慰使鄂囉齊<lb/>
參知政事行湖北道宣慰使秋七月戊子朔罷大名濟寧<lb/>
印鈔局壬辰敕犯盗者皆棄市符寳郎董文忠言盗有<lb/>
强竊贜有多寡似難悉寘于法帝然其言遽命止之丁<lb/>
酉敕自今非佩符使臣及軍情急速不聼乘𫝊戊戌申<lb/>
禁羊馬羣之在北者八月内毋縱出北口諸隘踐食京<lb/>
畿之禾犯者沒其畜癸邜諸王錫里濟刦北平王于阿<lb/>
<pb n="KR2a0036_WYG_009-24b"/>
里瑪圖之地械繫右丞相安圖誘脅諸王以叛使通好<lb/>
于海都海都弗納東道諸王亦弗從遂率西道諸王至<lb/>
和林城北詔右丞相巴延帥軍往禦之諸王呼嚕岱率<lb/>
其屬來歸與右丞相巴延等軍合丙午置行御史臺于<lb/>
揚州以都元帥姜衛為御史大夫置八道提刑按察司<lb/>
戊申東川都元帥張徳潤等攻涪州大敗之擒安撫<lb/>
程聰程廣置行中書省于江西以參知政事行江西宣<lb/>
慰使達春為右丞參知政事行江西宣慰使敏珠爾丹<lb/>
<pb n="KR2a0036_WYG_009-25a"/>
為左丞淮東宣慰使徹爾特穆爾江東宣慰使張榮實江<lb/>
西宣慰使李恒招討使頁特宻實萬戸實勒們荆湖路<lb/>
宣撫使程鵬飛閩廣大都督兵馬招討使蒲夀庚並參<lb/>
知政事行江西省事壬子𣙜大都商税丁巳湖北宣慰<lb/>
司調兵攻司空山復夀昌黄州二郡賜平宋將帥軍士<lb/>
及簡州軍士廣西死事者銀鈔各冇差回水窩淵聖廣<lb/>
源王加封善佑常山靈濟昭應王加封廣惠安丘雹泉<lb/>
靈霈侯追封靈霈公以參知政事行江東道宣慰使呂<lb/>
<pb n="KR2a0036_WYG_009-25b"/>
文煥為中書左丞八月戊午朔詔布哈行院西川丁邜<lb/>
成都路倉收羡餘五千石按察司已治其罪命以其米<lb/>
就給西川兵辛未常徳府總管魯希文與李三俊結搆<lb/>
為亂事覺命行省誅之車駕畋于上都之北九月壬申<lb/>
製鑌鐵海青圓符丙申廣南東路廣連韶徳慶惠潮南<lb/>
雄英徳等郡皆内附甲辰福建行省以宋二王在其疆<lb/>
境調都督孟古岱招討髙興領兵討之昂吉爾實都唐<lb/>
古特等引兵攻司空山寨破之殺張徳興執其三子以<lb/>
<pb n="KR2a0036_WYG_009-26a"/>
歸壬子福建路宣慰使行征南都元帥索多遣招討使<lb/>
伯嘉努丁廣取建寧之崇安等縣及南劔州冬十月丙<lb/>
辰朔日有食之己未享於太廟庚申湖北宣慰使塔爾<lb/>
海略地至䕫府太原坪禽其將誅之辛酉弛盖州獵禁<lb/>
乙亥以宋張世傑文天祥猶未降命安塔哈選銳兵防<lb/>
遏隆興諸城禁無籍軍隨大軍剽剠者勿過闗渡己夘<lb/>
降臣郭曉魏象祖入覲賜幣帛有差壬午置宣慰司于<lb/>
黄州甲申播州安撫使楊邦憲言本族自唐至宋世守<lb/>
<pb n="KR2a0036_WYG_009-26b"/>
此土將五百年昨奉㫖許仍舊乞降璽書從之以行省<lb/>
参政呼圖克特穆爾托博和囉哈圖崔斌並為中書左<lb/>
丞鄂州總管府逹嚕噶齊張鼎湖北道宣慰使賈居貞<lb/>
並参知政事十一月戊子樞密院臣言宋文天祥與其<lb/>
徒趙孟瀯同起兵行中書發兵攻之殺孟瀯天祥僅以<lb/>
身免詔以其妻孥赴京師右副都元帥張徳潤上涪州<lb/>
功賜鈔千錠乙未凡偽造寶鈔同情者並處死分用者<lb/>
減死杖之具為令庚子令中書省檄諭中外江南既平<lb/>
<pb n="KR2a0036_WYG_009-27a"/>
宋冝曰亡宋行在冝曰杭州以吏部尚書巴圖爾丹参<lb/>
知政事十二月丙辰置中灤唐村淇門驛丁夘以大都<lb/>
物價翔踴發官廪萬石賑糶貧民庚午梁山軍袁世安<lb/>
以其城及金石城軍民來降壬申潭州行省復祈陽縣<lb/>
斬首賊羅飛餘黨悉平乙亥都元帥楊文安攻咸淳府<lb/>
克之以十五年厯日賜髙麗國以参議中書省事耿仁<lb/>
参和政事冠州及永年縣水免今年田租𨗳任河復民<lb/>
田三千餘頃賜諸王金銀幣帛等如嵗例賜諸王額布<lb/>
<pb n="KR2a0036_WYG_009-27b"/>
根雅克特穆爾等五百二十九人羊馬價鈔八千四百<lb/>
五十二錠賞拜逹勒等千三百五十五人戰功金百兩<lb/>
銀萬五千一百兩鈔百三十錠及納竒實金素幣帛貂<lb/>
䑕豹裘衣㡌有差是嵗賑東平濟南等郡饑民米二萬<lb/>
一千六百十七石粟二萬八千六百十三石鈔萬一百<lb/>
十二錠斷死罪三十二人<lb/>
　<lb/>
　元史卷九<lb/>
<pb n="KR2a0036_WYG_009-28a"/>
元史本紀卷九考證<lb/>
至元十三年二月庚子宋文武百司各以其職來見<lb/>
　案原本脱來見二字今據明南監本增<lb/>
七月丁酉陽立子榮請招諭其父　案陽字原本訛揚<lb/>
　今據宋史改<lb/>
九月辛丑遣瀘州屯田軍轉漕重慶　案瀘州刻本訛<lb/>
　廬今據地理志及明南監本改<lb/>
十一月乙夘太隂犯填星　案乙夘原本訛丁夘今據<lb/>
<pb n="KR2a0036_WYG_009-28b"/>
　前後干支及天文志改<lb/>
十二月辛酉朔　案辛酉原本訛辛夘考天文志及宋<lb/>
　史益廣二王𫝊俱作辛酉與前後干支合今據改<lb/>
十四年二月丁亥禁擾寺宇者　案原本禁訛棼今據<lb/>
　明南監本改<lb/>
六月壬申賞征廣戰死之家銀各五十兩　案原本作<lb/>
　壬寅今據前後干支改<lb/>
七月戊申東川都元帥張徳潤攻涪州　案徳潤原本<lb/>
<pb n="KR2a0036_WYG_009-29a"/>
　訛得潤今據前後卷及明南監本改<lb/>
</p>
<p>
</p>
  </div>
</body>
</text>
</TEI>
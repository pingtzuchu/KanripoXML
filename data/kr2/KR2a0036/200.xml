<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷二百</head> <lb/>
    <p>
<pb n="KR2a0036_WYG_200-1a"/>
欽定四庫全書<lb/>
　元史卷二百<lb/>
　　明翰林學士亞中大夫知制誥兼修國史宋濂等修<lb/>
　列傳第八十七<lb/>
　　列女一<lb/>
　　　崔氏　　　周氏　　　楊氏<lb/>
　　　胡烈婦　　闞文興妻　郎氏<lb/>
　　　秦氏二女　焦氏　　　趙孝婦<lb/>
<pb n="KR2a0036_WYG_200-1b"/>
　　　霍氏二婦　王徳政妻　濟嚕克沁<lb/>
　　　段氏　　　朱虎妻　　聞氏<lb/>
　　　馬英　　　馮氏　　　李君進妻<lb/>
　　　朱淑信　　葛妙真　　王氏<lb/>
　　　張義婦　　丁氏　　　趙美妻<lb/>
　　　托克托鼐　趙彬妻　　貴格<lb/>
　　　臺叔齡妻　李智貞　　蔡三玉<lb/>
古者女子之居室也必有傅姆師保為陳詩書圖史以<lb/>
<pb n="KR2a0036_WYG_200-2a"/>
訓之凡左右佩服之儀内外授受之别與所以事父母<lb/>
舅姑之道蓋無所不備也而又有天子之后妃諸侯之<lb/>
夫人躬行於上以率化之則其居安而有淑順之稱臨<lb/>
變而有貞特之操者夫豈偶然哉後世此道既廢女生<lb/>
而處閨闥之中溺情愛之私耳不聆箴史之言目不覩<lb/>
防範之具由是動踰禮則而往往自放於邪僻矣茍於<lb/>
是時而有能以懿節自著者焉非其生質之美則亦豈<lb/>
易致哉史氏之書所以必錄而弗敢畧也元受命百餘<lb/>
<pb n="KR2a0036_WYG_200-2b"/>
年女婦之能以行聞於朝者多矣不能盡書采其尤卓<lb/>
異者具載於篇其問有不忍夫死感慨自殺以従之者<lb/>
雖或失於過中然較之茍生受辱與更適而不知愧者<lb/>
有間矣故特著之以示勸厲之義云<lb/>
崔氏周珠赫妻也丁亥嵗従珠赫官平陽金將來攻城<lb/>
克之下令官屬妻子敢匿者死時珠赫以使事在上黨<lb/>
崔氏急即抱幼子禎以詭計自言於將將信之使軍吏<lb/>
書其臂出之崔氏曰婦人臂使人執而書非禮也以金<lb/>
<pb n="KR2a0036_WYG_200-3a"/>
賂吏使書之紙吏曰吾知汝誠賢婦然令不敢違令崔<lb/>
自揎袖吏懸筆而書焉既出有言其詐者將怒命追之<lb/>
崔與禎伏土窖三日得免既與珠赫會未幾珠赫以病<lb/>
亡崔年二十九即大慟柩前誓不更嫁斥去麗飾服皂<lb/>
布弊衣放散婢僕躬自紡績悉以資產遺親舊有權貴<lb/>
使人諷求娶輒自爬毁其面不欲生四十年未嘗妄言<lb/>
笑預吉㑹治家教子有法人比古烈婦云<lb/>
周氏灤平石城人年十六適李伯通生一子名易金末<lb/>
<pb n="KR2a0036_WYG_200-3b"/>
伯通監豐潤縣國兵攻之城破不知所終周氏與易被<lb/>
虜謂偕行者曰人苟愛其生萬一受辱不如死也即自<lb/>
投於塹主者怒拔佩刀三刃其體而去得不死遂攜易<lb/>
而逃間闗至汴績絍以自給教易讀書有成<lb/>
楊氏東平須城人夫郭三従軍襄陽楊氏留事舅姑以<lb/>
孝聞至元六年夫死戍所母欲奪嫁之楊氏號痛自誓<lb/>
乃已久之夫骨還舅曰新婦年少終必他適可令吾子<lb/>
鰥處地下耶將求里人亡女骨合瘞之楊氏聞益悲不<lb/>
<pb n="KR2a0036_WYG_200-4a"/>
食五日自經死遂與夫共葬焉<lb/>
胡烈婦渤海劉平妻也至元七年平當戍棗陽車載其<lb/>
家以行夜宿沙河傍有虎至銜平去胡覺起追及之持<lb/>
虎足顧呼車中兒取刀殺虎虎死扶平還至季陽城求<lb/>
醫以傷卒縣官言狀命恤其母子仍旌異之至大間建<lb/>
徳王氏女父出耘舍傍遇豹為所噬曳之升山父大呼<lb/>
女識父聲驚趨救以父所棄鋤擊豹腦殺之父乃得生<lb/>
闞文興妻王氏名醜醜建康人也文興従軍漳州為其<lb/>
<pb n="KR2a0036_WYG_200-4b"/>
萬户府知事王氏與俱行至元十七年陳弔眼作亂攻<lb/>
漳州文興率兵與戰死之王氏被掠義不受辱乃紿賊<lb/>
曰俟吾葬夫即汝従也賊許之遂脱得負屍還積薪焚<lb/>
之火既熾即自投火中死至順三年事聞贈文興侯爵<lb/>
諡曰英烈王氏曰貞烈夫人有司為立廟祀之號䨇節<lb/>
云<lb/>
郎氏湖州安吉人宋進士朱甲妻也朱嘗仕浙東以郎<lb/>
氏従至元間朱歿郎氏護喪還至玉山里留居避盜勢<lb/>
<pb n="KR2a0036_WYG_200-5a"/>
家栁氏欲强聘之郎誓不從夜棄装奉柩遁栁邀之中<lb/>
道復死拒得免家居養姑甚謹姑嘗病郎禱天刲股肉<lb/>
進啖而愈後姑喪以哀聞大徳十一年旌美之又有東<lb/>
平鄭氏大寧杜氏安西楊氏竝少寡守志割體肉療姑<lb/>
病<lb/>
秦氏二女河南南陽人逸其名父嘗有危疾醫云不可<lb/>
攻姊閉户黙禱鑿已腦和藥進飲遂愈父後復病欲絶<lb/>
妹刲股肉置粥中父小啜即甦孫氏女河間人父病癩<lb/>
<pb n="KR2a0036_WYG_200-5b"/>
十年女禱於天求以身代且吮其膿血旬月而愈許氏<lb/>
女安豐人父疾割股啖之乃痊張氏女廬州人嫁為髙<lb/>
垕妻母病目喪明張氏歸省抱母泣以舌䑛之目忽能<lb/>
視州縣各以狀聞褒表之<lb/>
焦氏涇陽袁天祐妻也天祐祖父始皆從軍歿祖母楊<lb/>
氏母焦氏竝家居守志至元二十三年天祐復従征死<lb/>
甘州妻焦氏年少宗族欲改嫁之焦氏哭且言曰袁氏<lb/>
不幸三世早寡自祖姑以來皆守節義豈可至吾而遂<lb/>
<pb n="KR2a0036_WYG_200-6a"/>
廢乎吾生為袁氏婦死則葬袁氏土爾終不能改容事<lb/>
他人也衆不敢復言周氏澤州人嫁為安西張興祖妻<lb/>
年二十四興祖殁舅姑欲使再適周氏弗従曰妾家祖<lb/>
父皆早世妾祖母妾母竝以貞操聞妾或中道易節是<lb/>
忘故夫而辱先人也夫忘故夫不義辱先人不孝不孝<lb/>
不義妾不為也遂居嫠三十年奉舅姑生事死葬無違<lb/>
禮其父與外祖皆無後葬祭之禮亦周氏主之有司以<lb/>
聞竝賜旌異<lb/>
<pb n="KR2a0036_WYG_200-6b"/>
趙孝婦徳安應城人早寡事姑孝家貧傭織於人得美<lb/>
食必持歸奉姑自啖麤糲不厭嘗念姑老一旦有不諱<lb/>
無由得棺乃以次子鬻富家得錢百緡買杉木治之棺<lb/>
成置於家南隣失火時南風烈甚火勢及孝婦家孝婦<lb/>
亟扶姑出避而棺重不可移乃撫膺大哭曰吾為姑賣<lb/>
兒得棺無能為我救之者苦莫大焉言畢風轉而北孝<lb/>
婦家得不焚人以為孝感所致<lb/>
霍氏二婦尹氏楊氏夫家鄭州人至元間尹氏夫耀卿<lb/>
<pb n="KR2a0036_WYG_200-7a"/>
殁姑命其更嫁尹氏曰婦之行一節而已再嫁而失節<lb/>
妾不忍為也姑曰世之婦皆然人未嘗以為非汝獨何<lb/>
恥之有尹氏曰人之志不同妾知守妾志爾姑不能强<lb/>
楊氏夫顯卿繼殁慮姑欲其嫁即先白姑曰妾聞娣姒<lb/>
猶兄弟也宜相好焉今姒既留妾可獨去乎願與共修<lb/>
婦道以終事吾姑姑曰汝果能若是吾何言哉於是同<lb/>
處二十餘年以節孝聞又有邠州任氏乾州田氏皆一<lb/>
家三婦俱少寡誓不他適戮力蠶桑以養舅姑事聞竝<lb/>
<pb n="KR2a0036_WYG_200-7b"/>
命褒表<lb/>
王徳政妻郭氏大名人少孤事母張氏孝謹以女儀聞<lb/>
於鄉及笄富貴家慕之争求聘張氏不許時徳政教授<lb/>
里中年四十餘貌甚古陋張氏以貧不能教二子欲納<lb/>
徳政為壻使教之宗族皆不然郭氏慨然願順母志既<lb/>
婚與徳政相敬如賓屬教二弟有成未幾徳政卒郭氏<lb/>
年方二十餘厲節自守甚有貞名大徳間表其家<lb/>
濟嚕克沁䝉古氏年二十六夫呼圖克病卒誓不再醮<lb/>
<pb n="KR2a0036_WYG_200-8a"/>
孝養舅姑逾十五年舅姑殁塵衣垢面廬於墓終身至<lb/>
元間旌之其後又有翼城宋仲榮妻梁氏舅殁負土為<lb/>
墳懐孟何氏大名趙氏竝以夫殁守志養舅姑以壽終<lb/>
親負土築其墳髙三丈餘<lb/>
段氏隆興霍榮妻也榮無子嘗乞人為養子榮卒段氏<lb/>
年二十六養舅姑以孝稱舅姑歿榮諸父仲汶貪其產<lb/>
謂段曰汝子假子也可令歸宗汝無子宜改適霍氏業<lb/>
汝無預焉段曰家資不可計但再醮非義尚容妾思之<lb/>
<pb n="KR2a0036_WYG_200-8b"/>
即退入寢室引針刺面墨漬之誓死不貳大徳二年府<lb/>
上狀中書給羊酒幣帛仍命旌門復役如制又有興和<lb/>
吳氏自刺其面成紀謝思明妻趙氏自髠其髮冀寧田<lb/>
濟川妻武氏溧水曹子英妻尤氏嚙指滴血竝誓不更<lb/>
嫁各以有司為請旌之<lb/>
朱虎妻茅氏崇明人大徳間虎官都水監坐罪籍其家<lb/>
吏錄送茅氏及二子赴京師太醫提㸃師甲乞歸家欲<lb/>
妻之茅氏誓死不従母子三人以裾相結連晝夜倚抱<lb/>
<pb n="KR2a0036_WYG_200-9a"/>
號哭形貌銷毁師知不可奪釋之茅氏託居永明尼寺<lb/>
憂憤不食卒<lb/>
聞氏紹興俞新之妻也大徳四年新之歿聞氏年尚少<lb/>
父母慮其不能守欲更嫁之聞氏哭曰一身二夫烈婦<lb/>
所恥妾可無生可無恥乎且姑老子幼妾去當令誰視<lb/>
也即㫁髮自誓父知其志篤乃不忍强姑久病風且失<lb/>
明聞氏手滌溷穢不怠時潄口上堂䑛其目目為復明<lb/>
及姑卒家貧無資傭工與子親負土葬之朝夕悲號聞<lb/>
<pb n="KR2a0036_WYG_200-9b"/>
者慘惻鄉里嘉其孝為之語曰欲學孝婦當問俞母又<lb/>
有劉氏渤海李五妻也少寡父母使再醮不従舅患疽<lb/>
劉禱於天數日潰吮其血乃愈既而親挽小車載舅詣<lb/>
岳祠以答神貺<lb/>
馬英河内人性孝友父喪哀毁二兄繼殁英獨事母甚<lb/>
謹又奉二寡嫂與居使得保全嫠節及喪母卜地葬諸<lb/>
喪親負土為四墳手植松柏廬墓側終身趙氏女名玉<lb/>
兒冠州人嘗許為李氏婦未婚夫死遂誓不嫁以養父<lb/>
<pb n="KR2a0036_WYG_200-10a"/>
母父母殁負土為墳鄉里稱孝焉<lb/>
馮氏名淑安字靜君大名宦家女山隂縣尹山東李如<lb/>
忠繼室也如忠初娶蒙古氏生子任數嵗而卒大徳五<lb/>
年如忠病篤謂馮曰吾已矣其奈汝何馮氏引刀㫁髮<lb/>
自誓不他適如忠殁兩月遺腹生一子名伏李氏及䝉<lb/>
古氏之族在北聞如忠殁於官家多遺財相率來山隂<lb/>
馮氏方病乘間盡取其貲及子任以去馮不與較一室<lb/>
蕭然唯餘如忠及䝉古氏之柩而已朝夕哭泣隣里不<lb/>
<pb n="KR2a0036_WYG_200-10b"/>
忍聞久之鬻衣權厝二柩蕺山下攜其子廬墓側時年<lb/>
始二十二羸形苦節為女師以自給父母來視之憐其<lb/>
孤苦欲使更事人馮爪面流血不肯従居二十年始護<lb/>
喪歸葬汶上齊魯之人聞之莫不嘆息<lb/>
李君進妻王氏遼陽人大徳八年君進病卒卜葬將發<lb/>
引親戚隣里咸㑹王氏謂衆曰夫婦死同穴義也吾得<lb/>
従良人逝不亦可乎因撫棺大慟嘔血升許即仆於地<lb/>
死衆為歛之與夫柩竝葬送者數百人莫不洒泣伊喇<lb/>
<pb n="KR2a0036_WYG_200-11a"/>
氏同知湖州路事耶律呼圖克布哈妻也夫歿割耳自<lb/>
誓既葬廬墓側悲號不食死趙氏名哇兒大寧人年二<lb/>
十夫蕭氏病劇謂哇兒曰我死汝年少若之何哇兒曰<lb/>
君幸自寛脱有不可諱妾不獨生必従君地下遂命匠<lb/>
制巨棺夫殁即自經死家人同棺歛葬焉又有雷州朱<lb/>
克彬妻周氏大都費巖妻王氏邁格妻耶律氏曹州鄭<lb/>
臘兒妻康氏陜州陳某妻别娥娥大同宋堅童妻班氏<lb/>
李安童妻胡氏晉州劉恕妻趙氏冀寜王思忠妻張氏<lb/>
<pb n="KR2a0036_WYG_200-11b"/>
饒州劉楫妻趙氏東平徐順妻彭氏大寧趙<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>兒妻安<lb/>
氏陳恭妻張氏武壽妻劉氏宋敬先妻謝氏薩里妻蕭<lb/>
氏古城魏貴妻周氏任城郭灰兒妻趙氏棗陽朱某妻<lb/>
丁氏葉縣王保子妻趙氏興州某氏妻魏氏灤州裴某<lb/>
妻董貴哥成都張保童妻郝氏利州高托卜嘉妻白氏<lb/>
河南楊某妻盧氏䝉古氏泰珠妻額卜齊桑烏遜妻托<lb/>
克托沁竝早寡不忍獨生以死従夫者事聞悉命褒表<lb/>
或賜錢贈諡云<lb/>
<pb n="KR2a0036_WYG_200-12a"/>
朱淑信山隂人少寡誓不再嫁一女妙淨幼哭父雙目<lb/>
並失明及長擇偶者不至家貧嵗凶母子相依以苦節<lb/>
自厲士人王士貴重其孝乃求娶焉<lb/>
葛妙真宣城民家女九嵗聞日者言母年五十當死妙<lb/>
真即悲憂祝天誓不嫁終身齋素以延母年母後年八<lb/>
十一卒輝和爾氏三女家錢塘諸兄逺仕不歸母思之<lb/>
疾三女欲慰母意共㫁髮誓天終身不嫁以養母同力<lb/>
侍護四十餘年母竟以壽終事上竝賜旌異<lb/>
<pb n="KR2a0036_WYG_200-12b"/>
王氏燕人張邁努妻也年十六邁努官錢塘病殁葬城<lb/>
西十里外王氏毎旦被髮步往奠之伏墓大慟欲絶久<lb/>
而致疾舅姑力止其行乃已服闋舅姑謂之曰吾子已<lb/>
殁新婦年尚少宜自圖終身計毋徒淹吾家也王氏泣<lb/>
曰父母命妾奉箕帚於張子今夫不幸早逝天也此足<lb/>
豈可復履他人門乎固不従㷀居三十年貞白無少玷<lb/>
又有馮翊王義妻盧氏雎陽劉澤妻解氏東平陽三妻<lb/>
張氏並守志有節命旌其門<lb/>
<pb n="KR2a0036_WYG_200-13a"/>
張義婦濟南鄒平人年十八歸里人李伍伍與従子零<lb/>
戍福寧未幾死戌所張獨家居養舅姑甚至父母舅姑<lb/>
病凡四刲股肉救不懈及死喪葬無遺禮既而歎曰妾<lb/>
夫死數千里外妾不能歸骨以葬者以舅姑父母在無<lb/>
所仰故也今不幸父母舅姑已死而夫骨終暴棄逺土<lb/>
使無妾即己妾在敢愛死乎乃卧積冰上誓曰天若許<lb/>
妾取夫骨雖寒甚當得不死踰月竟不死鄉人異之乃<lb/>
相率贈以錢大書其事於衣以行行四十日至福寧見<lb/>
<pb n="KR2a0036_WYG_200-13b"/>
零問夫葬地則榛莽四塞不可識張哀慟欲絶夫忽降<lb/>
於童言動無異其生時告張死時事甚悲且指示骨所<lb/>
在處張如其言發得之持骨祝曰爾信妾夫耶入口當<lb/>
如冰雪黏如膠已而果然官義之上於大府使零䕶喪<lb/>
還給錢使葬仍旌門復其役<lb/>
丁氏新建鄭伯文妻也大徳間伯文病將殁丁氏與訣<lb/>
曰妾自得侍巾櫛誓與偕老君今不幸疾若是脱有不<lb/>
諱妾當従但君父母已老無他子婦侍養妾苟復自亡<lb/>
<pb n="KR2a0036_WYG_200-14a"/>
使君父母食不甘味則君亦不瞑目矣妾且忍死以奉<lb/>
其餘年必不改事他人以負君於㝠㝠也伯文卒丁氏<lb/>
年二十七居喪哀毁服既除父母屢議奪嫁之丁氏每<lb/>
聞必慟哭曰妾所以不死者非苟生有他志也與良人<lb/>
約將以事舅姑耳今舅姑在堂固無恙妾可棄去而不<lb/>
信於良人乎父遂止舅姑嘗病丁氏夙夜䕶視衣不解<lb/>
帶及死喪葬盡禮事上表其門白氏太原人夫慕釋氏<lb/>
道棄家為僧白氏年二十留養姑不去服勤績絍以供<lb/>
<pb n="KR2a0036_WYG_200-14b"/>
租賦夫一日還迫使他適白㫁髮誓不従夫不能奪乃<lb/>
去姑年九十卒竭力營葬畫姑像祀之終身<lb/>
趙美妻王氏内黄人至治元年美溺水死王氏誓守志<lb/>
舅姑念其年少無子欲使更適人王氏曰婦義無再醮<lb/>
且舅姑在妾可棄而去耶舅姑乃欲以族姪與繼婚王<lb/>
氏拒不従舅姑迫之力王氏知不免即引繩自經死李<lb/>
冬兒甄城人丁従信妻也年二十三従信殁服闋父母<lb/>
呼婦問之曰汝年少居孀又無子何以自立吾為汝再<lb/>
<pb n="KR2a0036_WYG_200-15a"/>
擇壻何如冬兒不従詣従信冢哭欲縊墓樹上家人防<lb/>
之不果日暮還従信家夜二鼓入室更新衣自經死李<lb/>
氏濱州恵髙兒妻也年二十六高兒殁父欲奪歸嫁之<lb/>
李氏不従自縊而死<lb/>
托克托鼐昻吉爾氏有色善女工年二十六夫哈喇布<lb/>
哈卒前妻有二子皆壯無婦欲以本俗制收繼之托克托<lb/>
鼐以死自誓二子百計求遂托克托鼐恚罵曰汝禽獸<lb/>
行欲妻母耶若死何面目見汝父地下二子慙懼謝罪<lb/>
<pb n="KR2a0036_WYG_200-15b"/>
乃析業而居三十年以貞操聞王氏成都李世安妻也<lb/>
年十九世安卒夫弟世顯欲收繼之王氏不従引刃㫁<lb/>
髮復自割其耳創甚親戚驚嘆為醫療百日乃愈狀上<lb/>
並旌之<lb/>
趙彬妻朱氏名錦哥洛陽人也天厯初西兵掠河南朱<lb/>
氏遇兵五人被執逼與亂朱氏拒曰我良家婦豈従汝<lb/>
賊耶兵怒提曳箠楚之朱氏度不能脱即紿謂之曰汝<lb/>
幸釋我舍後井傍有瘞金當發以遺汝兵信之乃隨其<lb/>
<pb n="KR2a0036_WYG_200-16a"/>
行朱氏得近井即抱三嵗女踴身赴井中死是嵗又有<lb/>
偃師王氏女名安哥従父避兵印山丁家洞兵入搜得<lb/>
之見安哥色美驅使出欲汚之安哥不従投澗死有司<lb/>
言狀並表其廬<lb/>
貴格䝉古氏同知宣政院事羅五十三妻也天厯初五<lb/>
十三得罪貶海南籍其家詔以貴格賜近侍茂罕茂罕<lb/>
親率車騎至其家迎之貴格度不能免令婢僕以飲食<lb/>
延茂罕於㕔事如廐自經死<lb/>
<pb n="KR2a0036_WYG_200-16b"/>
臺叔齡妻劉氏順寧人也粗知書克修婦道一日地震<lb/>
屋壞壓叔齡不能起家復失火叔齡母前救不得欲就<lb/>
焚叔齡望見呼曰吾已不可得出當亟救吾母劉謂夫<lb/>
妹曰汝救汝母汝兄必死吾不用復生矣即自投火中<lb/>
死火滅家人得二屍燼中猶手相握不開官嘉其烈上<lb/>
於朝命錄付史臣<lb/>
李智貞建寧浦城人父子明無子智貞七嵗能讀書九<lb/>
嵗母病調䕶甚謹及卒哀慟欲絶不茹葷三年治女工<lb/>
<pb n="KR2a0036_WYG_200-17a"/>
供祭祀及奉父甘旨不乏鄉里稱為孝女父嘗許為鄭<lb/>
全妻未嫁従父客邵武邵武豪陳良悦其慧强納采求<lb/>
聘智貞㫁髮拒之且數自求死良不能奪卒歸全事舅<lb/>
姑父母皆有道泰定間全病殁智貞悲泣不食數日而<lb/>
死<lb/>
蔡三玉龍溪陳端才妻也盜起漳州掠龍溪父廣瑞與<lb/>
端才各竄去三玉獨偕夫妹出避隣祠中盜入斫夫妹<lb/>
見三玉美不忍傷與里婦歐氏同驅納舟中行至栁營<lb/>
<pb n="KR2a0036_WYG_200-17b"/>
江迫妻之三玉佯許諾因起更衣自投江水而死越三<lb/>
日屍流至廣瑞舟側廣瑞識為女收歛之歐氏脱歸言<lb/>
狀有司高其操為請表之乃命旌門復役仍給錢以葬<lb/>
　<lb/>
　<lb/>
　<lb/>
　<lb/>
　元史卷二百<lb/>
<pb n="KR2a0036_WYG_200-18a"/>
元史卷二百考證<lb/>
闞文興妻王氏𫝊至順三年贈文興侯爵諡曰英烈<lb/>
　按順帝紀元統二年五月贈文興英毅侯與𫝊互異<lb/>
霍氏𫝊乾州田氏一家夫婦俱少寡誓不他適　按續<lb/>
　通考田大妻郝氏田二妻胥氏田三妻周氏<lb/>
李君進妻王氏　君進續通考作君用𫝊内趙氏哇兒<lb/>
　夫蕭氏續通考作趙哇兒妻蕭氏<lb/>
</p>
<p>
</p>
  </div>
</body>
</text>
</TEI>
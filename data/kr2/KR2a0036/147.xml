<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百四十七</head> <lb/>
    <p>
<pb n="KR2a0036_WYG_147-1a"/>
欽定四庫全書<lb/>
　元史卷一百四十七<lb/>
　　明翰林學士亞中大夫知制誥兼修國史宋濓等修<lb/>
　列傳第三十四<lb/>
　　張柔<lb/>
張柔字徳剛易州定興人世力農柔少慷慨尚氣莭善<lb/>
騎射以豪俠稱金貞祐間河北盗起柔聚族黨保西山<lb/>
東流寨選壯士結隊伍以自衛盗不敢犯郡人張信假<lb/>
<pb n="KR2a0036_WYG_147-1b"/>
柔聲勢納流人女為妻柔鞭信百而還其女信憾之謀<lb/>
結黨害柔未㡬信有罪當誅柔救之得免於是驍勇之<lb/>
士多慕義從之中都經畧史苖道潤承制授柔定興令<lb/>
累遷青州防禦使道潤表其才加昭毅大将軍遥領永<lb/>
寜軍莭度使兼雄州管内觀察使權元帥左都監行元<lb/>
帥府事繼而道潤為其副賈瑀所殺瑀遣使以好辭來<lb/>
告曰吾得除道潤者以君不助兵故也柔怒叱使者曰<lb/>
瑀殺吾所事吾食瑀肉且未足快意反以此言相戲耶<lb/>
<pb n="KR2a0036_WYG_147-2a"/>
遂移檄道潤部曲㑹易州軍市川誓衆為之復讎衆皆<lb/>
感泣適道潤麾下何伯祥得道潤所佩金虎符以獻因<lb/>
推柔行經畧使事事聞加驃騎将軍中都留守兼大興<lb/>
府尹本路經畧使行元帥事戊寅國兵出紫荆口柔率<lb/>
所部逆戰於狼牙嶺馬蹶被執遂以衆降太祖還其舊<lb/>
職得以便宜行亊柔招集部曲下雄易安保諸州攻破<lb/>
賈瑀於孔山誅瑀剖其心祭道潤瑀黨郭收亦降盡有<lb/>
其衆徙治滿城金眞定帥武仙㑹兵數萬來攻柔以兵<lb/>
<pb n="KR2a0036_WYG_147-2b"/>
數百出奇迎戰大破之乗勝攻完州下之獲州佐甄仝<lb/>
仝慷慨就戮柔義而釋之且升為守使将部曲以從已<lb/>
邜仙復來攻敗走之進㧞郎山祁州曲陽諸城寨聞之<lb/>
皆降既而中山叛柔引兵圍之與仙將葛鐵鎗戰于新<lb/>
樂流矢中柔頷折其二齒㧞矢以戰斬首數千級擒藁<lb/>
城令劉成遂㧞中山仙復㑹兵攻滿城柔登城拒戰復<lb/>
為流矢所中仙兵大呼曰中張柔矣柔不為動開門突<lb/>
戰皆敗走畧地至鼔城單騎入城喻以禍福城遂降又<lb/>
<pb n="KR2a0036_WYG_147-3a"/>
敗仙於祁州進攻深澤寜晉安平克之分遣别将攻下<lb/>
平棘藁城無極欒城諸縣闢地千餘里由是深冀以北<lb/>
鎮定以東三十餘城縁山反側鹿児野貍等寨相繼降<lb/>
附一月之間與仙遇者凡十有七每戰則勝方獻捷于<lb/>
行在所行次宣徳而易州軍叛逐其守盧應妻子據西<lb/>
山馬頭寨柔聞之即棄輜重還出奇計破其寨而誅叛<lb/>
者歸其妻子加榮禄大夫河北東西等路都元帥號巴<lb/>
圗爾置官屬将士遷授有差燕帥徹辰台數凌柔柔不<lb/>
<pb n="KR2a0036_WYG_147-3b"/>
為下乃譖柔於中都行臺曰張柔驍勇無敵向被執而<lb/>
降今委以兵柄戰勝攻取威震河朔失今不圖後必難<lb/>
制常欲殺我我不敢南也行臺召柔幽之土室徹辰台<lb/>
施帳寝其上環以甲騎明日將殺之徹辰台一夕暴死<lb/>
柔乃得免金經畧使固安王子昌善戰知名與信安張<lb/>
進連兵阻水為固逺近憚之柔出其不意率兵徑渡生<lb/>
擒以還乙酉真定武仙殺其帥史天倪其弟天澤使來<lb/>
求援柔遣驍将喬惟忠等率千餘騎赴之與仙戰敗之<lb/>
<pb n="KR2a0036_WYG_147-4a"/>
遂分遣惟忠宋演畧彰徳徇齊魯聶福堅畧青魏山東<lb/>
璽書授柔行軍千户保州等處都元帥丙戌遣将以兵<lb/>
從國王博囉攻李全于益都降之丁亥移鎮保州保自<lb/>
兵火之餘荒廢者十五年盗出沒其間柔為之畫市井<lb/>
定民居置官廨引泉入城疏溝渠以瀉卑濕通商惠工<lb/>
遂致殷富遷廟學于城東南增其舊制壬辰從睿宗伐<lb/>
金語其衆曰吾用兵殺人多矣寜無寃者自今以往非<lb/>
與敵戰誓不殺也圍汴京柔軍於城西北金兵屢出拒<lb/>
<pb n="KR2a0036_WYG_147-4b"/>
戰柔單騎陷陣出入數四金人莫能支金主自黄陵岡<lb/>
渡河次漚麻岡欲取衛州柔以兵合擊金主敗走睢陽<lb/>
其臣崔立以汴京降柔於金帛一無所取獨入史館取<lb/>
金實錄并祕府圖書訪求耆徳及燕趙故族十餘家衛<lb/>
送北歸遂圍睢陽金主走汝南汝南恃柴潭為阻㑹宋<lb/>
孟珙以兵糧來㑹珙決其南潭水涸金人懼啓南門求<lb/>
死戰柔以歩卒二十餘突其陣促聶福堅先登擒二校<lb/>
以歸又遣張信據其内隍諸軍齊進金主自殺汝南既<lb/>
<pb n="KR2a0036_WYG_147-5a"/>
破下令屠城一小校縛十人以待一人貎獨異柔問之<lb/>
狀元王鶚也解其縳賓禮之入朝太宗歴數其戰功班<lb/>
諸帥上賜金虎符升軍民萬户乙未從皇子庫春㧞棗<lb/>
陽繼從大帥塔心攻徐邳丁酉詔屯兵曹武以逼宋道<lb/>
出九里闗柔欲率所部徑往或言闗甚險宋必設伏不<lb/>
若與大軍俱進不聴與二十騎直前據關方解甲而食<lb/>
宋兵出兩山間圍數重騎皆失色柔單騎馳突潰圍大<lb/>
軍繼至遂達曹武悉下縁山諸堡攻洪山寨破之遂營<lb/>
<pb n="KR2a0036_WYG_147-5b"/>
山下柔率衆出畧地他處宋兵乗虛來襲柔還與之遇<lb/>
自旦至暮凡十餘戰大敗宋師斬其将校十有三人遂<lb/>
㑹諸軍取光州又進趣黄州破三山寨至大湖中得戰<lb/>
艦沿江接戰壁於黄州西北隅有乗舟出者柔曰此偵<lb/>
伺我隙者也夜必襲吾不備乃分軍為三以待之二鼓<lb/>
時宋師果至柔遮擊之俘數百人溺死者不可計攻其<lb/>
東門矢石雨注軍少却柔率死士十餘奮戈大呼所向<lb/>
仆踣執俘而還宋師懼請和乃還軍大帥察罕攻滁州<lb/>
<pb n="KR2a0036_WYG_147-6a"/>
柔以二百騎往時廬泗盱眙安豐間宋屯戍相望斥堠<lb/>
甚嚴或勸柔勿行不聴且戰且前凡二十餘戰北至滁<lb/>
察罕以滁久不㧞欲解去柔請決戰從之既陣宋驍將<lb/>
出挑戰柔佯却宋將驕柔馳及之檛擊墜地宋將執柔<lb/>
轡曵入其陣飛石中柔鼻兩軍閧柔得還裹瘡復戰夜<lb/>
遣鞏彦輝刼其營焚城東南隅柔鋭卒五十七人先登<lb/>
㧞之己亥以本官莭度河南諸翼兵馬征行事河南三<lb/>
十餘城皆屬焉庚子詔柔等八萬戸伐宋辛丑升保州<lb/>
<pb n="KR2a0036_WYG_147-6b"/>
為順天府賜御衣數襲名馬二尚廐馬百柔率師自五<lb/>
河口濟淮畧和州諸城師還分遣部下將千人屯田于<lb/>
襄城察罕奏柔總諸軍鎮杞初河決于汴西南入陳留<lb/>
分而為三杞居其中潬宋兵恃舟楫之利駐亳泗犯汴<lb/>
洛以擾河南柔乃即故杞之東西中三山夾河順殺水<lb/>
勢築連城結浮梁為進戰退耕之計敵不敢至㑹諸軍<lb/>
攻破夀州柔欲留兵守之察罕不從又敗宋師于泗州<lb/>
還杞帳下吏𤓰爾佳顯祖得罪亡走上變誣柔執柔以<lb/>
<pb n="KR2a0036_WYG_147-7a"/>
北大臣多以闔門保柔者卒辨其誣顯祖伏誅辛亥憲<lb/>
宗即位換授金虎符仍軍民萬戸甲寅移鎮亳州環亳<lb/>
皆水非舟楫不達柔甃城壁為橋梁屬汴堤以通商賈<lb/>
之利復建孔子廟設校官弟子貟入奏帝悦賜衣一襲<lb/>
翎根甲一金符九銀符十九頒將校之有功者己未分<lb/>
禆將張果王仲仁從憲宗征蜀王安國胡進田伯榮宋<lb/>
演從宗王塔齊爾攻荆山柔從世祖攻鄂世祖由大勝<lb/>
關柔由虎頭關與宋兵遇於沙窩柔子宏彦擊破之進<lb/>
<pb n="KR2a0036_WYG_147-7b"/>
與守闗兵戰敗之世祖自陽羅渡江促柔㑹兵攻鄂百<lb/>
餘日不能下世祖諭之曰吾猶獵者不能擒圈中豕野<lb/>
獵以供汝食汝可破圈而取之柔乃令何伯祥作鵝車<lb/>
洞掘其城别遣勇士先登攻其西南陬屢破之㑹憲宗<lb/>
凶問至宋亦行成世祖北還命柔統領蒙古漢軍以俟<lb/>
後命城白鹿磯為久駐計中統元年世祖即位詔班師<lb/>
額呼布格反世祖北征詔柔入衛至廬胊河有詔止之<lb/>
分其兵三千五百衛京師以子宏慶為質二年以金實<lb/>
<pb n="KR2a0036_WYG_147-8a"/>
録獻諸朝且請致仕封安肅公命第八子宏畧襲職至<lb/>
元三年加榮禄大夫判行工部事城大都四年進封蔡<lb/>
國公五年六月卒年七十九贈推忠宣力翊運功臣太<lb/>
師開府儀同三司上柱國諡武康延祐五年加封汝南<lb/>
王諡忠武子十有一人宏畧宏範最顯宏範自有傳<lb/>
宏畧字仲傑柔第八子也有謀畧通經史善騎射嘗從<lb/>
柔鎮杞徙亳嵗乙卯入朝憲宗授金符權順天萬戸從<lb/>
征蜀以其幼賜錦衣令還鎮柔既致仕授宏畧金虎符<lb/>
<pb n="KR2a0036_WYG_147-8b"/>
順天路管民總管行軍萬户仍總宣徳河南懷孟等路<lb/>
諸軍屯亳者中統三年李璮反求救於宋將夏貴貴自<lb/>
蘄乗虛北奪亳滕徐宿邳滄濱七州新蔡符離蘄利津<lb/>
四縣殺守将宏畧率戰船遏之于渦口貴退保蘄宏畧<lb/>
發亳軍攻之水陸並進宋兵素憚亳軍焚城宵遁追殺<lb/>
殆盡獲軍資不可計盡復所失地李璮既誅追問當時<lb/>
與璮通書者獨宏畧書皆勸以忠義事得釋朝廷懲璮<lb/>
叛逆務裁諸侯權以保全之因解宏畧兵職宿衛京師<lb/>
<pb n="KR2a0036_WYG_147-9a"/>
賜濟遜冠服以從宴享至元三年城大都佐其父為築<lb/>
宫城總管八年授朝列大夫同行工部事兼領宿衛親<lb/>
軍儀鸞等局十三年城成賜内帑金釦瑇瑁巵授中奉<lb/>
大夫淮東道宣慰使十四年宋廣王昺據閩廣時東海<lb/>
縣儲粟數萬行省檄宏畧将兵二千戍之仍命造舟運<lb/>
粟入淮安宏畧顧民舟有能載粟十石者與一石人爭<lb/>
趍之一月而畢十六年遷江西宣慰使㑹饒州盗起犯<lb/>
都昌宏畧以為饒雖屬江東與南康止隔一湖此冦不<lb/>
<pb n="KR2a0036_WYG_147-9b"/>
滅則吾境必有相扇而起者乃使人直擣其巢穴生縳<lb/>
賊酋磔于市餘黨潰散下令曰不操兵者皆為平民餘<lb/>
無所問頃之以疾歸亳有讒貴臣子在江南買田宅樂<lb/>
而忘歸者詞引宏畧或謂宏畧曰公但居亳未嘗在江<lb/>
南入見宜自眀宏畧曰眀之則言者獲譴矣吾寜稱疾<lb/>
家居二十九年見世祖于龍虎臺請曰臣之子玠長矣<lb/>
願備宿衛從之且賜以酒曰卿年未老謝事何為特命<lb/>
為河南行省參知政事元貞二年卒贈推忠佐理功臣<lb/>
<pb n="KR2a0036_WYG_147-10a"/>
銀青榮禄大夫平章政事上柱國蔡國公諡忠毅子三<lb/>
人玠瑾琰<lb/>
　　史天倪<lb/>
史天倪字和甫燕之永清人曽祖倫少好俠因築室發<lb/>
土得金始饒於財金末中原塗炭乃建家塾招徠學者<lb/>
所藏活豪士甚衆以俠稱於河朔士族䧟為奴虜者輙<lb/>
出金贖之甲子嵗大祲發粟八萬石賑饑者士皆爭附<lb/>
之祖成珪倜儻有父風遭亂盗賊四起乃悉散其家財<lb/>
<pb n="KR2a0036_WYG_147-10b"/>
唯存廩粟而已父秉直讀書尚氣義癸酉太師國王穆<lb/>
呼哩統兵南伐所向殘破秉直聚族謀曰方今國家喪<lb/>
亂吾家百口何以自保既而知降者皆得免乃率里中<lb/>
老稚數千人詣涿刋軍門降穆呼哩欲用秉直秉直辭<lb/>
而薦其子乃以天倪為萬戸而命秉直管領降人家屬<lb/>
屯霸州秉直拊循有方逺近聞而附者十餘萬家尋遷<lb/>
之漠圵降人道饑秉直得所賜牛羊悉分食之多所全<lb/>
活甲戌從穆呼哩攻圵京乙亥北京降穆呼哩承制以<lb/>
<pb n="KR2a0036_WYG_147-11a"/>
烏頁爾為圵京路都元帥秉直行尚書六部事主餽餉<lb/>
軍中未嘗乏絶庚寅以老謝事歸鄉里卒年七十一三<lb/>
子長天倪次天安次天澤天澤自有𫝊天倪始生之夕<lb/>
白氣貫庭成童姿貎魁傑有道士見而異之曰封候相<lb/>
也及長好學日誦千言大安末舉進士不第乃歎曰大<lb/>
丈夫立身獨以文乎哉使吾遇荒雞夜鳴擁百萬之衆<lb/>
功名可唾手取也穆呼哩見而奇之既以萬戸統諸降<lb/>
卒從穆呼哩畧地三關已南至于東海所過城邑皆下<lb/>
<pb n="KR2a0036_WYG_147-11b"/>
因進言於穆呼哩曰金棄幽燕遷都于汴已失䇿矣遼<lb/>
水東西諸郡金之腹心也我若得大寜以㧖其咽襟則<lb/>
金雖有遼陽終不能保矣穆呼哩善之先倫<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>時河朔<lb/>
諸郡結清樂社四十餘社近千人嵗時像倫而祠之至<lb/>
是天倪選其壯勇萬人為義兵號清樂軍以從兄天祥<lb/>
為先鋒所向無敵分兵畧三河薊州諸砦望風欵服甲<lb/>
戌朝太祖于燕之幄殿所陳皆奇謀至計大稱旨賜金<lb/>
符授馬歩軍都統管領二十四萬戸從穆呼哩攻髙州<lb/>
<pb n="KR2a0036_WYG_147-12a"/>
又從攻北京皆不戰而克乙亥授右副都元帥改賜金<lb/>
虎符奉詔南征圍平州金經畧使奇珠降進兵真定所<lb/>
屬部邑無不欵附而真定帥武仙固守不下遂移軍圍<lb/>
大名衆謂城堅不可擊天倪使攻其西南角勁卒屢上<lb/>
屢却天倪先登守者辟易遂破其城丙子㑹穆呼哩兵<lb/>
於燕南清州監軍王守約平州推官哈達俱以城叛連<lb/>
謀越海歸金天倪追襲至樂安哈達以益都行省孟古<lb/>
兵來拒敗之殺守約擒孟古斬首萬級丁丑徇山東諸<lb/>
<pb n="KR2a0036_WYG_147-12b"/>
郡部卒有殺民豕者立斬以徇軍中肅然逺近響應知<lb/>
中山李眀趙州李瑀邢州武貴威州武振磁州李平洺<lb/>
州張立等望風皆下己卯從穆呼哩徇河東至絳州其<lb/>
圑樓甃以石牢不可破天倪命穴其旁地虛樓陥遂拔<lb/>
之穆呼哩喜賞以繡衣金鞍名馬庚辰還軍真定武仙<lb/>
降穆呼哩承制以天倪為金紫光禄大夫河北西路兵<lb/>
馬都元帥行府事仙副之天倪乃言於穆呼哩曰今中<lb/>
原粗定而所過猶縱抄掠非王者弔民伐罪意也且王<lb/>
<pb n="KR2a0036_WYG_147-13a"/>
奉天子命為天下除暴豈復效其所為乎王曰善下令<lb/>
敢有剽虜者以軍法從事辛巳金懷州元帥王榮潞州<lb/>
元帥裴守謙澤州太守王珍皆以城降壬午攻濟南水<lb/>
砦破之癸未徇山西遂克三闗不浹旬定四十餘砦兵<lb/>
至河衛喜曰河衛者夷門之限也河衛既破則夷門不<lb/>
能守矣嚴實以兵來㑹請自攻河衛天倪曰哈達布哈<lb/>
亦勍敵也實曰易與耳保為公破之眀日實與布哈兵<lb/>
遇於南門哈達兵自北奄至實兵敗竟為所執天倪曰<lb/>
<pb n="KR2a0036_WYG_147-13b"/>
哈達以實歸汴必以今夕急命馮存杜必貴率壮士一<lb/>
千三百伏延津栁渡果夜縳實過延津遇存等與戰敗<lb/>
之實得脱歸必貴戰死未㡬帝命天倪回軍真定甲申<lb/>
夏大名總管彭義斌以宋兵犯河朔天倪逆戰於恩州<lb/>
義斌敗入保大名乙酉師還聞武仙之黨據西山腰水<lb/>
鐵壁二砦以叛天倪直擣其巢穴盡掩殺之仙怒謀作<lb/>
亂乃設宴邀天倪有知其謀者止天倪毋徃天倪不從<lb/>
遂為仙所殺天倪之赴真定也秉直密戒之曰觀武仙<lb/>
<pb n="KR2a0036_WYG_147-14a"/>
之辭氣終不為我用宜備之天倪曰我以赤心待人人<lb/>
或相負天必不容願無慮秉直乃攜其孫楫權還北京<lb/>
至是人服其先識先是天倪撃鞠夜歸有大星隕馬前<lb/>
有聲心惡之果及禍天倪死時年三十九妻程氏聞亂<lb/>
恐汚於賊乃自殺子五人其三人尚幼俱死於難惟楫<lb/>
權在<lb/>
楫字大濟嵗己亥知中山府事尋遷征南行軍萬戸翼<lb/>
經畧徇地蘄黄善撫士卒所向有功壬寅天澤引楫入<lb/>
<pb n="KR2a0036_WYG_147-14b"/>
見太宗奏曰臣兄天倪死事時二子尚幼臣受詔攝行<lb/>
府事今楫已成人乞解職授之帝嘉歎曰今之爭官者<lb/>
多讓官者少卿此舉殊可嘉尚朕自有官與之即以楫<lb/>
為真定兵馬都總管佩金虎符辛亥朝廷始徴包銀楫<lb/>
請以銀與物折仍減其元數詔從之著為令各道以楮<lb/>
幣相貿易不得出境二三嵗輒一易鈔本日耗商旅不<lb/>
通楫請立銀鈔相權法人以為便或請運鹽按籍計口<lb/>
給民以食楫爭其不可曰鹽鐵從民貿易何可若差税<lb/>
<pb n="KR2a0036_WYG_147-15a"/>
例配之議遂寝元氏民有愬府僚於達官者質之無實<lb/>
將抵之死楫力為營解達官曰是人陷汝輩死地而反<lb/>
捄之何耶楫曰誅之固足以懲後未若宥之以愧其心<lb/>
况人命至重豈宜以妄言之故而加以極刑乃杖而遣<lb/>
之中統元年授真定路總管同判本道宣撫司事真定<lb/>
表山帶河連屬三十餘城生殺進退咸倚専決楫謹身<lb/>
率先眀政化信賞罰任賢良汰貪墨恤㷀獨民咸徳之<lb/>
所舉州縣佐史有文學者三十餘人後皆知名㑹天澤<lb/>
<pb n="KR2a0036_WYG_147-15b"/>
言兵民之柄不可併居一門行之請自臣家始楫即日<lb/>
解綬歸卒年五十九子炫常徳管軍總管煇知孟州燧<lb/>
同知東昌府事煊潼關提舉煬僉廣西按察司事<lb/>
權字伯衡勇而有謀初以權萬戸從天澤南征嵗壬子<lb/>
天澤以萬戸改河南經畧使乃以權代其任甲寅屯軍<lb/>
鄧州敗宋将髙達於樊城己未世祖自將伐宋權出迎<lb/>
於淮西世祖渡江次鄂州而憲宗崩世祖北還乃命權<lb/>
總兵鎮江北岸之武磯山中統元年降詔奨諭賜金虎<lb/>
<pb n="KR2a0036_WYG_147-16a"/>
符授真定河間濱棣邢洺衛輝等州路并摩哩乣軍兼<lb/>
屯田州城民户沿邊鎮守諸軍總管萬戸其所屬千户<lb/>
萬户悉聴號令至元六年召至闕下問以征南之䇿對<lb/>
曰襄陽乃江陵之藩蔽樊城乃襄陽之外郛我軍若先<lb/>
攻樊城則襄陽不能支梧不戰自降矣然後駐兵嘉定<lb/>
耀武淮泗事必有濟帝善其計七年宋兵侵邊權引兵<lb/>
趍荆子口大破之帝賜白金五百兩權悉以分勞士卒<lb/>
宋将夏貴以船萬艘載壮士欲奪江面權進攻破之帝<lb/>
<pb n="KR2a0036_WYG_147-16b"/>
賜以衣幣弓矢鞍勒既而轉糧于隨貴復引兵扼我前<lb/>
路權戰破之賜白金七百兩制授河南等路宣撫使未<lb/>
上賜金虎符充江漢大都督總制軍馬總管屯田萬户<lb/>
㑹天澤言一門不可兼掌兵民之柄乃授權鎮國上将<lb/>
軍真定等路總管兼府尹徙東平又徙河間卒<lb/>
樞字子眀父天安字全甫秉直仲子也嵗癸酉從秉直<lb/>
降太師穆呼哩以其兄天倪為萬户而質天安軍中丁<lb/>
丑從討錦州叛人張致平之己卯從畧地闗右生擒鄜<lb/>
<pb n="KR2a0036_WYG_147-17a"/>
州驍将張資禄號張鐵槍者乙酉武仙殺天倪于真定<lb/>
天安率衆來㑹天澤併力攻仙敗走之以功授行北京<lb/>
元帥府事撫治真定庚寅宋聚兵邢之西山聲言為仙<lb/>
援遣其徒趙和行間城中誣倅副李甲劉清嘗輸欵為<lb/>
内應守将械兩人送府大帥趣命戮之天安揣知其詐<lb/>
請自鞫之果得其情遂斬和以徇壬辰從伐金師還討<lb/>
劇盗梁滿蘇傑等悉平之甲午宣權眞定等路萬戸賜<lb/>
金符丙午入覲賜黄金五十兩白狐裘一牝馬百乙夘<lb/>
<pb n="KR2a0036_WYG_147-17b"/>
卒樞年二十餘以勲臣子知中山府有治績甲寅初籍<lb/>
新軍天澤以長兄二子各有官位而仲兄之子未仕乃<lb/>
奏樞為征行萬戸配以真定彰徳衛州懷孟新軍戍唐<lb/>
鄧乙卯敗宋舟師於漢水之鴛鴦灘賜金虎符戊午憲<lb/>
宗伐宋入自蜀從天澤詣行在朝帝于大散關帝勞之<lb/>
曰卿久鎮東方茲復逺來勤亦至矣樞對曰臣之祖父<lb/>
受國厚恩今陛下親御六師暴露萬里之外臣獨不能<lb/>
出死力以報萬分之一邪帝壯其言命為前鋒立宋劔<lb/>
<pb n="KR2a0036_WYG_147-18a"/>
州僑治於苦竹崖前阻絶澗深數百尺恃險而不備帝<lb/>
使樞偵之樞率健卒數十縋而下得其所以致師處以<lb/>
聞帝趣樞急取之宋人懼乃降翼曰大宴帝顧皇后命<lb/>
飲樞酒且諭新附渠帥曰我國家自開創以來未有皇<lb/>
后賜臣下酒者特以樞父子世篤忠貞故寵以殊禮有<lb/>
能盡瘁事國者禮亦如之己未從天澤擊敗宋将呂文<lb/>
徳於嘉陵江追至重慶而還賜黄金五十兩白金二百<lb/>
兩錦一匹世祖即位改賜金虎符中統二年從天澤扈<lb/>
<pb n="KR2a0036_WYG_147-18b"/>
駕北征三年李璮叛據濟南復從天澤往討之城西南<lb/>
有大澗亘歴山樞一軍獨當其險夾澗而城竪木柵於<lb/>
澗中淫雨暴漲木柵盡壞樞曰賊乗吾隙俟夜必出命<lb/>
作葦炬數百置城上逮三鼓賊果至飛炬擲之風怒火<lb/>
烈弓弩齊發賊衆大潰自相蹂躪死者不可勝計未久<lb/>
璮就擒至元四年宋兵圍開達諸州以樞為左壁總帥<lb/>
佩虎符凡河南山東懷孟平陽太原京兆延安等軍悉<lb/>
統之宋兵聞之解去六年髙麗人金通精據珍島以叛<lb/>
<pb n="KR2a0036_WYG_147-19a"/>
討之嵗餘不下七年進樞昭勇大将軍鳳州經畧使樞<lb/>
至謂諸將佐曰賊勢方張未易力勝况炎暑海氣蒸欝<lb/>
弓力弛弱猝不可用宜分軍為三多張旗幟以疑之吾<lb/>
與諸君潛師擣其巢穴破之必矣與戰大破之其地悉<lb/>
平十二年復以萬户從丞相巴延伐宋賜錦衣一寶鞍<lb/>
一弓一矢百甲十注馬十二疋仍給天澤帳下士十人<lb/>
以從宋平署安吉州安撫使時新附之初民所在依險<lb/>
阻自保樞以威信招懷之復業為民者以千萬計十四<lb/>
<pb n="KR2a0036_WYG_147-19b"/>
年移疾還十九年起為東京路總管辭不受二十三年<lb/>
拜中奉大夫山東東西道宣慰使治濟南後又治益都<lb/>
二十四年卒年六十七子煥昭勇大将軍後衛親軍都<lb/>
指揮使佩金虎符煇奉訓大夫祕書少監<lb/>
　　史天祥<lb/>
史天祥父懷徳尚書秉直之弟也嵗癸酉太師國王穆<lb/>
呼哩從太祖伐金天祥隨秉直迎降於涿穆呼哩命懷<lb/>
徳就領其黑軍隸帳下署天祥都鎮撫選䧏卒長身武<lb/>
<pb n="KR2a0036_WYG_147-20a"/>
勇者二百人使領之招徠丁壮得衆萬餘從取霸州文<lb/>
安大城滄濱長山等二十餘城東下淄沂密三州所至<lb/>
皆先登詔賜以銀符從大軍攻燕不克甲戌畧地髙州<lb/>
㧞惠和金源和衆龍山利建富庶等十五城惟大寜固<lb/>
守不下天祥獲金将完顔呼遜穆呼哩欲殺之天祥曰<lb/>
殺一人無損於敵適驅天下之人為吾敵也且其降時<lb/>
嘗許以不死今殺之無以取信於後不若從而用之乃<lb/>
以為千户復合衆攻其城懷徳先登擒其二將為流矢<lb/>
<pb n="KR2a0036_WYG_147-20b"/>
所中殁于軍乃以所統黒軍命天祥領之天祥憤痛其<lb/>
父之死攻之愈急乙亥與大師烏頁爾降其北京留守<lb/>
伊勒都呼同知烏庫哩進攻北京傍近諸寨磨雲山王都<lb/>
統首詣軍門降天祥命入列崖擒都統布拉釋其縳仍<lb/>
曉以大義布拉感泣願効死天祥察其誠許與王都統<lb/>
往説降城子崖旺嘉努乃命三人各將舊卒付空名告<lb/>
身使諭樓子崖等二十餘寨悉降得老幼數萬勝兵八<lb/>
千西乾河達魯五指山楊昭努獨固守不下天祥撃之<lb/>
<pb n="KR2a0036_WYG_147-21a"/>
大小百餘戰昭努死達魯敗走得戸二萬授西山總帥<lb/>
兵馬興州莭度使趙守玉反天祥與烏頁爾分道討平<lb/>
之達魯復聚衆攻龍山以槊刺烏頁爾中胷隨墮馬天<lb/>
祥馳救得免復整陣出戰大敗之斬首八千級達魯戰<lb/>
死進克中興府張致盗據錦州從穆呼哩討平之㑹契<lb/>
丹漢軍擒關肅復利州殺劉禄於銀冶斬首五十級尖<lb/>
山香爐紅螺塔山大蟲駱駝圑崖諸寨悉平虜生口萬<lb/>
餘得錦州舊将杜節并黑軍五百人即命討之丙子春<lb/>
<pb n="KR2a0036_WYG_147-21b"/>
覲太祖於魚兒灤賜金符授提控元帥拔盖金蘇復等<lb/>
州獲金完顔努力耶律圖美遷鎮國上将軍利州莭度<lb/>
使所部降民都總管監軍兵馬元帥丁丑夏山賊祁和<lb/>
尚據武平討平之縛金将巢元帥又滅綽爾盗衆萬人<lb/>
於興州之車河己卯權兵馬都元帥䝉古漢軍黑軍並<lb/>
聴節制下河東平陽河中岢嵐絳石隰吉廓等八十餘<lb/>
城庚辰至真定穆呼哩使天祥攻城天祥因請曰攻之<lb/>
恐戮及無辜不如先往諭之苟其不從加兵未晩穆呼<lb/>
<pb n="KR2a0036_WYG_147-22a"/>
哩許之天祥往見守将武仙諭以禍福仙晤乃降烏頁<lb/>
爾請留天祥守真定穆呼哩曰天下未定智勇士可離<lb/>
左右乎吾将别處之乃以秉直之子天倪為河北西路<lb/>
兵馬都元帥鎮真定以天祥為左副都元帥餘如故引<lb/>
兵南屯邢西遥水山下仙允貴以萬人壁於山上負固<lb/>
不下天祥攜完顔呼遜及黑軍百人由鳥道扳援而上<lb/>
盡掩捕之仙驚曰公若有羽翼者不然何其能也遂下<lb/>
邢磁相三州從戰黄龍岡破單勝兖三州穆呼哩圍東<lb/>
<pb n="KR2a0036_WYG_147-22b"/>
平久不下怒烏頁爾不盡力将手斬之天祥請代攻穆<lb/>
呼哩喜付皮甲一又與已鐵鎧并被之鏖戰不已穆呼<lb/>
哩使人止之曰爾力竭矣宜少休復以金鞍名馬與之<lb/>
辛巳從取綏徳鄜坊等五十餘城壬午穆呼哩攻青龍<lb/>
金勝諸堡花㡌軍堅守不下既破欲屠之天祥力諫而<lb/>
止獲壮士五千人癸未春還軍河中穆呼哩上其功賜<lb/>
金虎符授蒙古漢軍兵馬都元帥總十二萬戸鎮河中<lb/>
冬徇西夏破賀蘭山還遇賊射傷額出血目為之昏甲<lb/>
<pb n="KR2a0036_WYG_147-23a"/>
申歸北京授右副北京等七路兵馬都元帥庚寅朝太<lb/>
宗於盧朐河乞致仕不允辛卯太宗用兵河南強從之<lb/>
行轉漕河上給餉諸軍壬辰命天祥領汴京百工數千<lb/>
屯霸州之益津行元帥府事賜錦衣一襲初天祥夜中<lb/>
流矢鏃入頰骨不能出至是金瘡再發鏃自口出睿宗<lb/>
聞而閔之授海濱和衆利州等處總管兼領霸州御衣<lb/>
局人匠都達魯噶齊行北京七路兵馬都元帥府事憲<lb/>
宗即位俾仍舊職戊午秋九月以疾卒年六十八天祥<lb/>
<pb n="KR2a0036_WYG_147-23b"/>
幼有大志長身駢脅力絶人性不嗜酒喜稼穯好施予<lb/>
乙未括户縱其奴千餘口俾為民晩雖喪眀憂國愛民<lb/>
之心未嘗亡也子彬江東提刑按察副使槐襲霸州御<lb/>
衣局人匠都達嚕噶齊<lb/>
　<lb/>
　<lb/>
　<lb/>
　元史卷一百四十七<lb/>
<pb n="KR2a0036_WYG_147-24a"/>
元史卷一百四十七考證<lb/>
史天倪𫝊子權充江漢大都督　案世祖本紀史權于<lb/>
　中統三年已為江漢大都督命將兵赴燕此言七年<lb/>
　始充是職彼此互異<lb/>
</p>
<p>
</p>
  </div>
</body>
</text>
</TEI>
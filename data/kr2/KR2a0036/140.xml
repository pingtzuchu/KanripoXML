<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百四十</head> <lb/>
    <p>
<pb n="KR2a0036_WYG_140-1a"/>
欽定四庫全書<lb/>
　元史卷一百四十<lb/>
　　明翰林學士亞中大夫知制誥兼修國史宋濓等修<lb/>
　列傳第二十七<lb/>
　　伯勒齊爾布哈<lb/>
伯勒齊爾布哈字大用揚珠濟達氏曽祖穆齊特以千<lb/>
戸從憲宗南征有功父阿固台事成宗為丞相被誅後<lb/>
贈和寧忠獻王伯勒齊爾布哈蚤孤八歲以興聖太后<lb/>
<pb n="KR2a0036_WYG_140-1b"/>
及武宗命侍明宗藩邸尋入國子學為諸生明宗以周<lb/>
王鎮雲南伯勒齊爾布哈從行至大同而還仁宗召入<lb/>
宿衞一日從殿中望見其儀榘夐異即召對慰諭之八<lb/>
番宣撫司長乃其世職英宗遂授懐遠大將軍八番宣<lb/>
撫司達嚕噶齊既至宣布國家恩信峒民感悅有累歲<lb/>
不服者皆喜曰吾故賢帥子孫也其敢違命率十四部<lb/>
來受約束伯勒齊爾布哈以其事入奏天子嘉而留之<lb/>
泰定三年特授同知太常禮儀院事益從耆老文學之<lb/>
<pb n="KR2a0036_WYG_140-2a"/>
士雍容議論尋拜監察御史明年遷中書右司郎中又<lb/>
明年陞㕘議中書省事居二年除吏部尚書至順元年<lb/>
其兄治書侍御史䇿丹諫止明埒棟阿子拉里不當為<lb/>
監察御史并出伯勒齊爾布哈為廣西兩江道宣慰使<lb/>
司都元帥未幾丁内艱還起復為江浙行省㕘知政事<lb/>
江浙歲漕米由海道達京師伯勒齊爾布哈董其事尋<lb/>
除禮部尚書遷徽政院副使擢侍御史命領宿衞陞榮<lb/>
禄大夫宣徽使加開府儀同三司凡宿衞士有從掌領<lb/>
<pb n="KR2a0036_WYG_140-2b"/>
官薦用者往往所舉多其親暱伯勒齊爾布哈獨推擇<lb/>
歲久者舉之衆論翕服宣徽所造酒横索者衆歲費陶<lb/>
瓶甚多伯勒齊爾布哈奏製銀瓶以貯索者遂止至元<lb/>
四年拜御史大夫知經筵事尋遷中書平章至正二年<lb/>
拜江浙行省左丞相行至淮東聞杭城大火燒官廨民<lb/>
廬幾盡仰天揮涕曰杭浙省所治吾被命出鎮而火如<lb/>
此是我不德累杭人也疾馳赴鎮即下令録被災者二<lb/>
萬三千餘戸戸給鈔一錠焚死者亦如之人給月米二<lb/>
<pb n="KR2a0036_WYG_140-3a"/>
斗幼穉給其半又請日減酒課為錢千二百五十緡織<lb/>
坊減元額之半軍器漆器權停一年泛稅皆停事聞朝<lb/>
廷從之又大作省治民居附其旁者増直買其基募民<lb/>
就役則厚其傭直又請歲减江浙福建鹽課十三萬引<lb/>
或遇淫雨亢旱輒出禱于神祠所禱無不應在鎮二年<lb/>
雖兒童女婦莫不感其恩召還除翰林學士承旨仍掌<lb/>
宿衛四年拜中書左丞相朝廷議選奉使宣撫使問民<lb/>
疾苦察吏貪亷且選習北藩風土知典故者俾伯勒齊<lb/>
<pb n="KR2a0036_WYG_140-3b"/>
爾布哈周行沙漠洗寃除弊不可勝計又奏發使諭諸<lb/>
王賜以金衣重寳使各撫其民毋踰法制於是内外震<lb/>
肅明年歲大饑流民載道令有司賑之欲還鄉者給路<lb/>
糧又録在京貧民日糶以糧帝還自上都遣中使數輩<lb/>
趣使迎謁比見帝親酌酒勞之七年進右丞相明年御<lb/>
史劾奏伯勒齊爾布哈徽政院使高龍卜在帝側為觧<lb/>
帝遂不允乃出御史大夫琳沁巴勒為江浙左丞相中<lb/>
丞下皆辭職詔加太保於是兩臺各道言章交至伯勒<lb/>
<pb n="KR2a0036_WYG_140-4a"/>
齊爾布哈不自安尋謫居渤海縣十年正月卒後子達<lb/>
實特穆爾用於朝遂贈𢎞文輔治秉文守正寅亮同德<lb/>
功臣開府儀同三司上柱國太師追封冀王諡忠宣達<lb/>
實特穆爾字原理仕至中書平章政事有學識能世其<lb/>
家<lb/>
　　太平<lb/>
太平字允中初姓賀氏名惟一後賜姓䝉古氏名太平<lb/>
仁傑之孫勝之子也初勝以非罪死太平年尚幼泰定<lb/>
<pb n="KR2a0036_WYG_140-4b"/>
帝雪其父寃而撫䘏之太平資性開朗正大雖在弱齡<lb/>
儼然如老成人嘗受業於趙孟頫又師事雲中吕弼太<lb/>
平始襲父職為虎賁親軍都指揮使尋擢陜西漢中道<lb/>
亷訪副使文宗召為工部尚書都主管奎章閣工事又<lb/>
除上都留守同知順帝元統初命為樞宻副使尋陞同<lb/>
知樞宻院事遷御史中丞時中書有㕘議佛嘉律者憸<lb/>
人也御史劾其罪時宰庇之事寢不行太平辭疾卧家<lb/>
至正二年詔起為中書㕘知政事辭進右丞又辭會御<lb/>
<pb n="KR2a0036_WYG_140-5a"/>
史祁君璧復劾佛嘉律黜之乃起就職宗室諸王歲賜<lb/>
廩食衣幣不均太平請於帝均其厚薄守令多失職請<lb/>
選臺閣名臣充之仍遣使覈其治行其治最者則増秩<lb/>
賜金幣遼金宋三史久未克修至是太平力贊其事為<lb/>
總裁官修成之時粟貴而金銀賤太平請出官本委官<lb/>
收市之所得不貲其後兵興卒獲其用四年陞中書平<lb/>
章政事五年遷宣徽院使宣徽典飲饍權勢多横索太<lb/>
平取簿閲之惟太常禮儀使阿拉克布哈一無所需太<lb/>
<pb n="KR2a0036_WYG_140-5b"/>
平言於帝請擢居近職且厚賜之六年拜御史大夫故<lb/>
事臺端非國姓不以授太平因辭詔特賜姓而改其名<lb/>
七年遷中書平章政事班同列上國王多爾濟為左丞<lb/>
相請于帝曰臣藉先臣之䕃蚤襲位國王昧於國家之<lb/>
理今備位宰相非得太平不足與共事十一月拜太平<lb/>
左丞相多爾濟為右丞相太平辭帝不允仍詔示天下<lb/>
明年正月詔修后妃功臣傳特命太平同監修國史葢<lb/>
異數也太平請僧道有妻子者勒為民以減蠧耗給校<lb/>
<pb n="KR2a0036_WYG_140-6a"/>
官俸以防虛冒請賜經筵講官坐以崇聖學立行都水<lb/>
監以治黄河舉隐士諤勒哲圖濟爾噶朗董立張樞李<lb/>
孝光時天下無事朝廷稽古禮文之典有墜必舉平生<lb/>
好訪問人材不問南北記録于冊至是多進用之初托<lb/>
克托罷相出居西土㑹其父滿濟勒噶台卒太平力請<lb/>
令托克托歸𦵏以全孝道左右以為難太平曰托克托<lb/>
乃心王室大義滅親今父殁不克奔訃為善者不幾於<lb/>
怠乎為之固請故托克托得還托克托既還朝即拜太<lb/>
<pb n="KR2a0036_WYG_140-6b"/>
傅然不知太平之有德於己也因汝中柏讒間成隙遽<lb/>
欲中傷之是時中書㕘政孔思立等皆一時名人太平<lb/>
所㧞用者悉誣以罪黜去九年七月罷為翰林學士承<lb/>
旨既又誣劾其過并論其子額森呼圖克不宜僭娶宗<lb/>
室女托克托母聞之謂托克托兄弟曰太平好人也何<lb/>
害於汝而欲去之汝兄弟若違吾言非吾子也侍御史<lb/>
實黙圖揚言于朝曰御史欲害正人壊臺綱如天下後<lb/>
世何即卧病不起故吏田復勸太平自裁太平曰吾無<lb/>
<pb n="KR2a0036_WYG_140-7a"/>
罪當聽於天若自殺則誠有慊矣遂還奉元杜門謝客<lb/>
以書史自適河南盗起十五年詔命太平為江浙行省<lb/>
左丞相未行改為淮南行省左丞相兼知行樞宻院事<lb/>
總制諸軍駐于濟寕時諸軍久出糧餉苦不繼太平命<lb/>
有司給牛具以種麥自濟寧達于海州民不擾而兵賴<lb/>
以濟議立土兵元帥府輪番耕戰十六年移鎮益都未<lb/>
幾除遼陽行省左丞相糴粟以給京師處置有法所致<lb/>
甚多而民不擾十七年五月召為中書左丞相時毛貴<lb/>
<pb n="KR2a0036_WYG_140-7b"/>
據山東明年由河間入寇官軍屢敗漸逼京都中外大<lb/>
駭廷議遷都以避之和者如出一口太平力争以為不<lb/>
可起同知樞宻院事劉哈喇布哈于彰德引兵擊之大<lb/>
敗賊衆京城遂安㑹張士誠以浙西降而晉冀關陜之<lb/>
間察哈特穆爾屢以捷奏聞於是中外人心翕然有中<lb/>
興之望矣太平又考求凡死節之臣雖布衣亦加贈諡<lb/>
有官者就官其子孫人尤感動當時右丞相吹斯戩家<lb/>
人以造偽鈔事覺刑部欲連逮吹斯戩太平力為觧之<lb/>
<pb n="KR2a0036_WYG_140-8a"/>
曰堂堂宰相烏得有此事四海聞之若國體何吹斯戩<lb/>
既劾罷太平所得俸禄多分饋之二皇后竒氏與皇太<lb/>
子謀欲内禪遣宦者資正院使保布哈諭意於太平太<lb/>
平不答皇后又召太平至宫中舉酒申前意太平依違<lb/>
而已是時皇太子欲盡逐帝近臣又令監察御史劾帝<lb/>
親暱臣御史中丞圖嚕特穆爾未及奏而御史被遷為<lb/>
他官皇太子疑額森呼圖克泄其事益决意去太平政<lb/>
柄知樞宻院事努都爾噶聞而歎曰善人國之紀也苟<lb/>
<pb n="KR2a0036_WYG_140-8b"/>
去之國将何賴乎數於帝前左右之以故皇太子之志<lb/>
未及逞㑹努都爾噶死皇太子令監察御史邁珠僧格<lb/>
實哩劾左丞成遵參政趙中等下獄死以二人為太平<lb/>
黨也太平知勢有不可留數以疾辭位二十年二月拜<lb/>
太保俾養疾于家臺臣奏言以為當時事之艱危政賴<lb/>
賢材之宏濟太平以師保兼相職為宜帝不從㑹陽翟<lb/>
王阿勒呼木特穆爾倡亂騷動北邊勢逼上都皇太子<lb/>
乃言于帝命太平留守上都實欲置之死地太平遂往<lb/>
<pb n="KR2a0036_WYG_140-9a"/>
有同知太常院事托歡者額森呼圖克故將也聞陽翟<lb/>
王將至引兵縛王至軍前太平不受令生致闕下北邊<lb/>
以寧太平終不以為己功未幾詔拜太傅賜田若干頃<lb/>
俾歸奉元帝欲以巴咱爾為丞相巴咱爾辭曰臣老不<lb/>
足以任宰相陛下必以命臣非得太平同事不可於是<lb/>
宻旨令巴咱爾留太平毋行太平至沙井聞命而止宿<lb/>
留乆之皇太子惡其既去而復留也二十三年令御史<lb/>
大夫布哈劾太平故違上命當正其罪詔乃悉拘所授<lb/>
<pb n="KR2a0036_WYG_140-9b"/>
宣命及所賜物俾往陜西之西居焉吹斯戩因誣奏之<lb/>
安置土蕃尋遣使者逼令自裁太平至東勝賦詩一篇<lb/>
自殺年六十三二十七年監察御史辯其非辜請加褒<lb/>
贈額森呼圖克名均字公秉少好學有俊才累遷殿中<lb/>
侍御史治書侍御史翰林侍讀學士皆兼襲虎賁親軍<lb/>
都指揮使太平之為相也務廣延才彦額森呼圖克以<lb/>
丞相子又傾已下士以故名稱籍然已而被劾罷從親<lb/>
還奉元居六年召為兵部尚書同知樞宻院事除通政<lb/>
<pb n="KR2a0036_WYG_140-10a"/>
院使太平再相授知樞宻院事遷太子詹事十九年羣<lb/>
盜由開平東屯遼陽冬詔額森呼圖克以知樞宻院事<lb/>
兼太子詹事率師往討太平以其年少請改命不允及至<lb/>
則遣將抜懿州省治盜踰遼河東奔而朝廷䜛搆日甚<lb/>
罷為上都留守尋改宣政院亊丁内艱不起吹斯戩再<lb/>
相復奏强起之即日監察御史額森特穆爾李好直又<lb/>
劾罷之己而吹斯戩㣘皇太子旨搆成大獄誣魯達實<lb/>
曼濟阿南達實哩沙克嘉實哩額森呼圖克及托歡等<lb/>
<pb n="KR2a0036_WYG_140-10b"/>
不軌執托歡煆錬其獄連逮不已帝知無辜欲釋其亊<lb/>
命大赦而吹斯戩増入條畫内獨不赦前獄惟魯達實<lb/>
逃于博囉特穆爾大同軍中曼濟阿南達實哩等皆貶<lb/>
死額森呼圖克當貶薩斯嘉之地道由圖沙瑪行宣政<lb/>
院使呼濟哩素受知太平因留居其地執政知其故奏<lb/>
額森呼圖克違命杖死之年四十四有詩集十卷<lb/>
　　特穆爾達實<lb/>
特穆爾達實字九齡國王托克托子資禀宏偉補國子<lb/>
<pb n="KR2a0036_WYG_140-11a"/>
學諸生讀書穎悟絶人事明宗於潛邸文宗初由同知<lb/>
都䕶府事累遷禮部尚書進㕘議中書省事擢陜西行<lb/>
臺侍御史留為奎章閣侍書學士除大都留守尋同知<lb/>
樞宻院事後至元六年拜中書右丞至正改元陞平章<lb/>
政事巴延罷相庶務多所更張特穆爾達實盡心輔贊<lb/>
每入番直帝為出宿宣文閣賜坐榻前詢以政道必夜<lb/>
分乃罷二年郊特穆爾達實言大祀竣事必有實惠及<lb/>
民以當天心乃賜民明年田租之半嶺北地寒不任穡<lb/>
<pb n="KR2a0036_WYG_140-11b"/>
事歲募富民和糴為邊餉民雖稍利而費官鹽為多特<lb/>
穆爾達實乃請别輸京倉米百萬斛儲于和琳以為備<lb/>
日本商百餘人遇風漂入高麗高麗掠其貨表請沒入<lb/>
其人以為奴特穆爾達實持不可曰天子一視同仁豈<lb/>
宜乘人之險以為利宜資其還已而日本果上表稱謝<lb/>
俄有日本僧告其國遣人刺探國事者特穆爾達實曰<lb/>
刺探在敵國固有之今六合一家何以刺探為設果有<lb/>
之正可令覩中國之盛歸告其主使知嚮化兩浙閩鹽<lb/>
<pb n="KR2a0036_WYG_140-12a"/>
額累増而課愈虧江浙行省請減額特穆爾達實奏歲<lb/>
減十三萬引五年拜御史大夫務以静重持大體不為<lb/>
苛嬈以立聲威建言近歲大臣獲罪重者族滅輕者籍<lb/>
其妻孥祖宗聖訓父子罪不相及請除之著為令近歲<lb/>
飢民争赴京城奏出贓罰鈔糴米萬石即近郊寺觀為<lb/>
糜食之所活不可勝計居歲餘遷平章政亊位居第一<lb/>
大駕時巡留鎮大都舊法細民糴於官倉出印劵月給<lb/>
之者其直三百文謂之紅帖米賦籌而給之盡三月止<lb/>
<pb n="KR2a0036_WYG_140-12b"/>
者其直五百文謂之散籌米貪民買其籌帖以為利特<lb/>
穆爾達實請别發米二十萬石遣官坐市肆使人持五<lb/>
十文即得米一升姦弊遂絶七年首相去位帝召特穆<lb/>
爾達實諭㫖若曰爾先人事我先朝顯有勞績爾實能<lb/>
世其家今命爾為左丞相特穆爾達實叩頭固辭不允<lb/>
乃拜命特穆爾達實修飭綱紀立内外通調之法朝官<lb/>
外補許得陛辭親授帝訓責以成效郡邑賢能吏次第<lb/>
甄㧞入補朝闕分海漕米四十萬石置沿河諸倉以備<lb/>
<pb n="KR2a0036_WYG_140-13a"/>
凶荒先是僧人與齊民均受役于官其法中變至是奏<lb/>
復其舊孔子後襲封衍聖公階止四品奏陞為三品歲<lb/>
一再詣國學進諸生而奬勵之中書故事用老臣預議<lb/>
大政乆廢不設特穆爾達實奏復其規起達罕張元朴<lb/>
等四人為議事平章曽未半年捄偏補弊之政以次興<lb/>
舉中外咸悦從幸上京還入政事堂甫一日俄感暴疾<lb/>
薨年四十六贈開誠濟美同德翊運功臣太師中書右<lb/>
丞相追封冀寕王諡文忠特穆爾達實天性忠亮學術<lb/>
<pb n="KR2a0036_WYG_140-13b"/>
正大伊洛諸儒之書深所研究帝嘗問為治何先對曰<lb/>
法祖宗帝曰王文統竒才也朕恨不得如斯人者用之<lb/>
對曰世祖有堯舜之資文統不以王道告君而乃尚霸<lb/>
術要近利世祖之罪人也使今有文統正當逺之又何<lb/>
足取乎初巴延議罷科舉特穆爾達實時在㕘議府訖<lb/>
不署奏牘及入中書乃議復行之徴用處士待以不次<lb/>
之擢或疑為太優特穆爾達實曰隐士無求於朝廷朝<lb/>
廷有求於隐士區區名爵奚足惜哉識者誦之時修遼<lb/>
<pb n="KR2a0036_WYG_140-14a"/>
金宋三史特穆爾達實為總裁官多所協贊云<lb/>
　　達實特穆爾<lb/>
達實特穆爾字九成幼與其兄特穆爾達實俱入國學<lb/>
為諸生讀經史悉能通大義尤好讀書初以世胄補官<lb/>
為太府監提㸃擢治書侍御史以言罷除樞宻院同知<lb/>
陞中書右丞翰林承旨遷大司農至正七年出為江浙<lb/>
行省平章政事明年又入為大司農九年為湖廣行省<lb/>
平章政事沅靖郴桂等路猺獠竊發朝廷以溪洞險阻<lb/>
<pb n="KR2a0036_WYG_140-14b"/>
下詔招諭之達實特穆爾謂寇情不可料請置三分省<lb/>
一治静江一治沅靖一治郴桂以左右丞㕘政分兵鎮<lb/>
其地罷靖州路總管府改立靖州軍民安撫司設萬戸<lb/>
府益以戍兵朝廷皆如其言已而諸猺獠悉降召還復<lb/>
為大司農十一年台州方國珍起海上達實特穆爾奉<lb/>
詔與江浙行省㕘知政事樊執敬往招諭之明年盜起<lb/>
河南拜河南行省平章政事至則修城池飭備禦賊不<lb/>
敢犯其境遷淮南行省平章政事十五年入為中書平<lb/>
<pb n="KR2a0036_WYG_140-15a"/>
章政事時中書庶務多為吏胥遲留至則責委提控掾<lb/>
史二人分督左右曹悉為剖决出為江浙行省左丞相<lb/>
尋兼知行樞宻院事許以便宜行事時江淮盜勢日盛<lb/>
南北阻隔達實特穆爾獨治方面而任用非人肆通賄<lb/>
賂賣官鬻爵一視貨之輕重以為髙下於是謗議紛然<lb/>
所部郡縣往往淪陷亦恬不以為意十六年正月張士<lb/>
誠陷平江七月逼杭州達實特穆爾即棄城遁于富陽<lb/>
萬戸普賢努力拒之苖軍帥楊諤勒哲時駐嘉興引兵<lb/>
<pb n="KR2a0036_WYG_140-15b"/>
至敗走張士誠達實特穆爾乃還初達實特穆爾以鄂<lb/>
勒哲為海北宣慰使都元帥尋陞江浙行省㕘政至是<lb/>
遂陞右丞而苖軍素無紀律肆為鈔掠所過蕩然無遺<lb/>
達實特穆爾方倚諤勒哲為重莫敢禁遏故鄂勒哲矜<lb/>
驕日肆不可制明年士誠寇嘉興屢為諤勒哲所敗士<lb/>
誠遣曼濟哈雅以書詐降曼濟雅哈嘗為南行臺御史<lb/>
中丞以軍結水寨屯采石為大明兵所敗因走歸士誠<lb/>
士誠使之來而書詞多不遜諤勒哲欲納之達實特穆<lb/>
<pb n="KR2a0036_WYG_140-16a"/>
爾不可曰我昔在淮南嘗招安士誠知其反覆降不可<lb/>
信鄂勒哲固勸乃許之士誠始要王爵達實特穆爾不<lb/>
許又請爵為三公達實特穆爾曰三公非有司所定今<lb/>
我雖便宜行事然不敢專也諤勒哲又力為請達實特<lb/>
穆爾雖外為正詞實幸其降又恐忤諤勒哲意遂授士<lb/>
誠太尉其弟士德淮南行省平章政事士信同知行樞<lb/>
宻院事其黨皆授官有差士德尋為大明兵所擒復陞<lb/>
士信淮南行省平章政事然士誠雖降而城池府庫甲<lb/>
<pb n="KR2a0036_WYG_140-16b"/>
兵錢穀皆自據如故於是朝廷以招安張士誠為達實<lb/>
特穆爾功詔加太尉是時徽州建德皆陷諤勒哲屢出<lb/>
師不利士誠素欲圖鄂勒哲諤勒哲時又强娶平章政<lb/>
事慶童女達實特穆爾雖主其婚然亦甚厭之隂與士<lb/>
誠謀除諤勒哲揚言使士誠出兵復建德諤勒哲營在<lb/>
杭城北不為備遂被圍苗軍悉潰諤勒哲與弟巴延皆<lb/>
自殺其後事聞于朝贈諤勒哲潭國忠愍公巴延衡國<lb/>
忠烈公諤勒哲死士誠遂據杭州十九年朝廷因授士<lb/>
<pb n="KR2a0036_WYG_140-17a"/>
信江浙行省平章政事士信乃大發浙西諸郡民築杭<lb/>
城先是海漕乆不通朝廷遣使來徵糧士誠運米十餘<lb/>
萬石達京師方面之權悉歸張氏達實特穆爾徒存虚<lb/>
名而已俄而士誠令其部屬自頌功德必欲求王爵達<lb/>
實特穆爾謂左右曰我承制居此徒藉口舌以馭此輩<lb/>
今張氏復要王爵朝廷雖微終不為其所脇但我今若<lb/>
逆其意則目前必受害當含垢忍恥以從之耳乃為具<lb/>
文書聞于朝至再三不報士誠遂自立為吳王即平江<lb/>
<pb n="KR2a0036_WYG_140-17b"/>
治宫闕立官屬時達蘭特穆爾為江浙行省右丞哲伯<lb/>
為左右司郎中二人謟事士誠多受金帛數媒孽達實<lb/>
特穆爾短以故與張氏遂有不相容之勢二十四年士<lb/>
信乃使王晟等面數達實特穆爾過失勒其移咨省院<lb/>
自陳老病願退又言丞相之任非士信不可士信即逼<lb/>
取其諸所掌符印而自為江浙行省左丞相徙達實特<lb/>
穆爾至嘉興士信峻其垣墻錮其門闥所以防禁之者<lb/>
甚嚴達實特穆爾皆不以為意日對妻妾飲酒放歌自<lb/>
<pb n="KR2a0036_WYG_140-18a"/>
若士誠令有司公牘皆首稱吳王令旨又諷行臺為請<lb/>
實授于朝行臺御史大夫布哈特穆爾皆不從至是既<lb/>
拘達實特穆爾即使人至紹興從布哈特穆爾索行臺<lb/>
印章布哈特穆爾封其印置諸庫曰我頭可㫁印不可<lb/>
與又迫之登舟曰我可死不可辱也從容沐浴更衣與<lb/>
妻子訣賦詩二章乃仰藥而死臨死擲杯地上曰我死<lb/>
矣逆賊當踵我亡也後數日達實特穆爾聞之歎曰大<lb/>
夫且死吾不死何為遂命左右以藥酒進飲之而死士<lb/>
<pb n="KR2a0036_WYG_140-18b"/>
誠乃使載其柩及其妻孥北返京師布哈特穆爾字兼<lb/>
善達蘭奈曼氏行臺御史大夫特穆格子也累遷福建<lb/>
行省平章政事時境内皆為諸豪所據不能有所施設<lb/>
及遷南行臺又為張士誠所逼而死然論者以為其死<lb/>
視達實特穆爾為差勝云<lb/>
　<lb/>
　<lb/>
　元史卷一百四十<lb/>
<pb n="KR2a0036_WYG_140-19a"/>
元史卷一百四十考證<lb/>
伯勒齊爾布哈傳至元四年拜御史大夫知經筵事尋<lb/>
　遷中書平章至正二年拜江浙行省左丞相　按順<lb/>
　帝本紀伯勒齊爾布哈以御史大夫知經筵在至元<lb/>
　六年又宰相表除江浙左丞相在至元元年<lb/>
伯勒齊爾布哈傳四年拜中書左丞相　按順帝本紀<lb/>
　及宋元通鑑俱作三年<lb/>
伯勒齊爾布哈傳七年進右丞相明年御史劾奏伯勒<lb/>
<pb n="KR2a0036_WYG_140-19b"/>
　齊爾布哈帝不允復加太保于是両臺各道言章交<lb/>
　至伯勒齊爾布哈益不自安尋謫居渤海縣十年正<lb/>
　月卒　按阿嚕圖傳至正六年伯勒齊爾布哈諷御<lb/>
　史劾阿嚕圖不宜居相位罷之遂為右丞相又順帝<lb/>
　本紀及宰相表伯勒齊爾布哈以七年正月進右丞<lb/>
　相尋辭職四月再命五月以灾異迭見詔以太保就<lb/>
　第本紀又載七年十二月陜西行臺奏伯勒齊爾布<lb/>
　哈不可居太保之職是其由右相罷為太保實在七<lb/>
<pb n="KR2a0036_WYG_140-20a"/>
　年今本傳云明年則是八年方罷與紀表異順帝紀<lb/>
　八年十二月又有御史張楨劾伯勒齊爾布哈宜加<lb/>
　逺貶事則在既罷相以後矣<lb/>
太平傳文宗召為工部尚書又除上都留守同知　按<lb/>
　虞集撰賀勝墓誌泰定改元之明年惟一即拜正議<lb/>
　大夫同知上都留守事誌作于泰定四年當得其實<lb/>
太平傳六年拜御史大夫　按本紀及表俱作五年<lb/>
達實特穆爾傳沅靖郴桂等路猺獠竊發　按郴字舊<lb/>
<pb n="KR2a0036_WYG_140-20b"/>
　訛柳據地理志改<lb/>
達實特穆爾傳方國珍起海上達實特穆爾奉詔與江<lb/>
　浙行省參政樊執敬招諭之　按元史類編稱達實<lb/>
　特穆爾與浙東宣慰台哈布哈同招諭國珍且云史<lb/>
　作樊執敬者誤考本紀亦作樊執敬又有浙東亷訪<lb/>
　使董守慤同往台哈布哈傳云詔分兵於温州夾攻<lb/>
　國珍國珍敗遁至博囉特穆爾被執朝廷遣達實特<lb/>
　穆爾等至黃岩招之台哈布哈方乗間欲襲殺國珍<lb/>
<pb n="KR2a0036_WYG_140-21a"/>
　達實特穆爾不可而止是同往招諭者實樊執敬董<lb/>
　守慤非台哈布哈也至列傳第二十八之台哈布哈<lb/>
　則未嘗為浙東宣慰也<lb/>
達實特穆爾傳十六年正月張士誠䧟平江　按本紀<lb/>
　作二月<lb/>
</p>
<p>
</p>
  </div>
</body>
</text>
</TEI>
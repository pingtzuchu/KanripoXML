<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷三十七</head> <lb/>
    <p>
<pb n="KR2a0036_WYG_037-1a"/>
欽定四庫全書<lb/>
　元史卷三十七<lb/>
　明翰林學士亞中大夫知制誥兼修國史宋濂等修<lb/>
　本紀第三十七<lb/>
　　寧宗<lb/>
寧宗冲聖嗣孝皇帝諱伊埓哲伯明宗第二子也母曰<lb/>
皇后鼐瑪錦氏初武宗有子二人長明宗次文宗延祐<lb/>
中明宗封周王出居朔漠泰定之際正統遂偏天厯元<lb/>
<pb n="KR2a0036_WYG_037-1b"/>
年文宗入紹大統内難既平即遣使奉皇帝璽綬北迎<lb/>
明宗明宗崩文宗復即皇帝位明宗有子二人長托歡<lb/>
特穆爾次即帝也天厯二年二月乙巳封帝為鄜王至<lb/>
順三年八月己酉文宗崩于上都皇后導揚末命申固<lb/>
讓初志傳位於明宗之子時托歡特穆爾出居靜江帝<lb/>
以文宗眷愛之篤留京師太師太平王右丞相雅克特<lb/>
穆爾請立帝以繼大統乃遣使徴諸王會京師朝廷政<lb/>
務咸啓中宮取進止甲寅中書省臣奉中宮㫖預備大<lb/>
<pb n="KR2a0036_WYG_037-2a"/>
朝會賞賜金銀幣帛等物乙卯雅克特穆爾奉中宮㫖<lb/>
賜駙馬額布根子呼塔噶齊太尉布哷齊句容郡王達<lb/>
朗達賚僉事蘇爾蘇克穆爾台之子圖卜特穆爾公主<lb/>
布逹拉安逺王綽哈妃公主托歡巴圖永寧王瑪展妃<lb/>
公主諤勒哲台及公主徹爾特穆爾等金銀幣鈔有差<lb/>
是月渾源雲内二州隕霜殺禾冀寧路之陽曲河曲二<lb/>
縣及荆門州皆旱江水又溢髙郵府之寶應興化二縣<lb/>
德安府之雲夢應城二縣大雨水九月丁丑填星犯太<lb/>
<pb n="KR2a0036_WYG_037-2b"/>
微垣左執法辛巳修皇太后儀仗是夜地震有聲來自<lb/>
北是月益都路之莒沂二州泰安州之奉符縣濟寧路<lb/>
之魚臺豐縣曹州之楚丘縣平江常州鎮江三路松江<lb/>
府江隂州中興路之江陵縣皆大水河南府之洛陽縣<lb/>
旱十月庚子帝即位于大明殿大赦天下詔曰洪惟太<lb/>
祖皇帝啓闢疆宇世祖皇帝統一萬方列聖相承法度<lb/>
明著庫魯克皇帝入纂大統修舉庶政動合成法授大<lb/>
寶位于布延圖皇帝以及格根皇帝厯數之歸當在胡<lb/>
<pb n="KR2a0036_WYG_037-3a"/>
土克圖皇帝濟雅圖皇帝而各播越遼逺時則惟雅克<lb/>
特穆爾建義效忠戡平内難以定邦國協恭推戴濟雅<lb/>
圖皇帝登極之始即以讓兄之詔明告天下隨奉璽綬<lb/>
逺迓胡土克圖皇帝朔方言還奄棄臣庶濟雅圖皇帝<lb/>
薦正宸極仁義之至視民如傷恩澤旁被無間逺邇顧<lb/>
育眇躬尤篤慈愛賓天之日皇后傳顧命於太師太平<lb/>
王右丞相達爾罕雅克特穆爾太保浚寧王知樞密院<lb/>
事巴延等謂聖體彌留益推固讓之初志以宗社之重<lb/>
<pb n="KR2a0036_WYG_037-3b"/>
屬諸大兄胡土克圖皇帝之世嫡乃召諸王宗親以十<lb/>
月一日來會于大都與宗王大臣同奉遺詔揆諸成憲<lb/>
宜御神器以至順三年十月初四日即皇帝位于大明<lb/>
殿可大赦天下自至順三年十月初四日昧爽以前除<lb/>
謀反大逆謀殺祖父母父母妻妾殺夫奴婢殺主謀故<lb/>
殺人但犯强盜印造偽鈔蠱毒魘魅犯上者不赦外其<lb/>
餘一切罪犯咸赦除之大都上都興和三路差税免三<lb/>
年腹裏差發并其餘諸郡不納差發去處税糧十分為<lb/>
<pb n="KR2a0036_WYG_037-4a"/>
率免二分江淮以南夏税亦免二分土木工役除倉庫<lb/>
必合修理外毋復剏造以紓民力民間在前應有逋欠<lb/>
差税課程盡行蠲免監察御史肅政廉訪司官并内外<lb/>
三品以上正官嵗舉才堪守令者一人申達省部先行<lb/>
錄用如果稱職舉官優加旌擢一任之内或犯贓私者<lb/>
量其輕重黜罰其不該原免重囚淹禁三年以上疑不<lb/>
能決者申達省部詳讞釋放學校農桑孝義貞節科舉<lb/>
取士國學貢試並依舊制廣海雲南梗化之民詔書到<lb/>
<pb n="KR2a0036_WYG_037-4b"/>
日限六十日内出官與免本罪許以自新於戲肆予冲<lb/>
人託于天下臣民之上任大守重若渉淵氷尚頼宗王<lb/>
大臣百司庶府交修乃職思盡厥忠嘉與億兆之民共<lb/>
保承平之治咨爾多方體予至意故兹詔示想宜知悉<lb/>
詔以知樞密院事薩都為御史大夫中書右丞薩題為<lb/>
中書平章政事宣政使竒爾濟蘇為中書左丞中書平<lb/>
章政事圖勒噶特穆爾知樞密院事乙巳造皇太后玉<lb/>
冊玉寶丁未皇太后命作兩宮幄殿車乘供張戊申賞<lb/>
<pb n="KR2a0036_WYG_037-5a"/>
賚諸王金幣其數如文宗即位之制立徽政中政二院<lb/>
己酉太白犯斗宿敕諸王駙馬勲舊大臣及中書省樞<lb/>
密院御史臺秩正二品百司庶府秩至一品者闕門内<lb/>
得施繩床以坐餘皆禁之庚戌修郊祀法服以宦者特<lb/>
古斯哈喇烏達里克哈噶濟庫庫楚並為中政院使辛<lb/>
亥以江浙嵗比不登其海運糧不及數俟來嵗補運壬<lb/>
子定婦人犯私鹽罪著為令甲寅諸王保賽音遣使貢<lb/>
塔哩雅八十八斤佩刀八十賜鈔三千三百錠乙卯以<lb/>
<pb n="KR2a0036_WYG_037-5b"/>
即位告祭南郊丙辰給宿衞士蒙古漢軍三萬人禦寒<lb/>
衣命江浙行省範銅造和寧宣聖廟祭器凡百三十有<lb/>
五事己未告祭太廟庚申告祭社稷以巴延為徽政院<lb/>
使依前開府儀同三司浚寧王太保錄軍國重事知樞<lb/>
密院事提調忠翊侍衞親軍都指揮使司事巴咱爾右<lb/>
都威衞都指揮使常布哷齊並為徽政院使賜諸妃后<lb/>
大朝會賞賚有差甲子賜諸王呼喇台鈔五百錠皇弟<lb/>
雅克特古斯受戒於西僧嘉勒斡巴勒百官及宿衞士<lb/>
<pb n="KR2a0036_WYG_037-6a"/>
有濟遜衣者凡與宴饗皆服以侍其質諸人者罪之丙<lb/>
寅楚丘縣河堤壞發民丁二千三百五十人修之十一<lb/>
月己巳詔翰林國史集賢院奎章閣學士院集議先皇<lb/>
帝廟號神主升祔武宗皇后及改元事庚午賜郯王齊<lb/>
齊克圖以海寧州朐山贛榆沭陽三縣壬申命郯王齊<lb/>
齊克圖鎮遼陽甲戌遣宿衞官阿恰齊以上皇太后玉<lb/>
冊告祭南郊中書平章巴咱爾告祭太廟戊寅奉玉冊<lb/>
玉寶尊皇后曰皇太后皇太后御興聖殿受朝賀己卯<lb/>
<pb n="KR2a0036_WYG_037-6b"/>
帝御大明殿受朝賀庚寅賜諸王庫春幣帛各二千匹<lb/>
以周其貧左欽察衞士饑賑糧二月壬辰帝崩年七嵗<lb/>
甲午葬起輦谷從諸陵明年六月己巳明宗長子托歡<lb/>
特穆爾即位至元四年三月辛酉諡曰冲聖嗣孝廟號<lb/>
寧宗四月乙酉祔于太廟<lb/>
　<lb/>
　<lb/>
　元史卷三十七<lb/>
<pb n="KR2a0036_WYG_037-7a"/>
元史卷三十七考證<lb/>
請立帝以繼大統　按順帝紀及雅克特穆爾𫝊雅克<lb/>
　特穆爾欲立文宗子雅克特古斯后不從而止此云<lb/>
　請立帝以繼大統殊為失實<lb/>
甲寅　原刻上有八月二字係複出今刪<lb/>
想宜知悉　原刻脱宜字不復成句今據永樂大典増<lb/>
至元四年三月辛酉謚曰冲聖嗣孝廟號寧宗　按順<lb/>
　帝紀上諡祔廟在三年正月與此異<lb/>
</p>
<p>
</p>
  </div>
</body>
</text>
</TEI>
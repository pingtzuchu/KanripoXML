<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷九十九</head> <lb/>
    <p>
<pb n="KR2a0036_WYG_099-1a"/>
欽定四庫全書<lb/>
　元史卷九十九<lb/>
　　明翰林學士亞中大夫知制誥兼修國史宋濓等修<lb/>
　兵志第四十七<lb/>
　　兵二<lb/>
　　　宿衛<lb/>
宿衛者天子之禁兵也元制宿衛諸軍在内而鎮戍諸<lb/>
軍在外内外相維以制輕重之勢亦一代之良法哉方<lb/>
<pb n="KR2a0036_WYG_099-1b"/>
太祖時以穆呼哩齊拉衮博勒呼博爾濟為四集賽領<lb/>
集賽台分番宿衛及世祖時又設五衛以象五方始有<lb/>
侍衛親軍之屬置都指揮使以領之而其後増置改易<lb/>
於是禁兵之設殆不止於前矣夫屬櫜鞬列宫禁宿衛<lb/>
之事也而其用非一端用之於大朝㑹則謂之圍宿軍<lb/>
用之於大祭祀則謂之儀仗軍車駕巡幸用之則曰扈<lb/>
從軍守䕶天子之帑藏則曰看守軍或夜以之警非常<lb/>
則為巡邏軍或嵗漕至京師用之以彈壓則為鎮遏軍<lb/>
<pb n="KR2a0036_WYG_099-2a"/>
今總之為宿衛而以餘者附見焉<lb/>
四集賽太祖功臣博勒呼博爾濟穆呼哩齊拉衮時<lb/>
號都爾本庫魯克猶言四傑也太祖命其世領集賽之<lb/>
長集賽者猶言畨直宿衛也凡宿衛每三日一更申酉<lb/>
戌日博爾呼領之為第一集賽即伊克集賽博爾呼早<lb/>
絶太祖命以博索部代之而非四傑功臣之類故太祖<lb/>
以自名領之其云伊克者言天子自領之故也亥子丑<lb/>
日博爾濟領之為第二集賽寅夘辰日穆呼哩領之為<lb/>
<pb n="KR2a0036_WYG_099-2b"/>
第三集賽己午未日齊拉衮領之為第四集賽齊拉衮<lb/>
後絶其後集賽常以右丞相領之凡集賽長之子孫或<lb/>
由天子所親信或由宰相所薦舉或以其次序所當為<lb/>
即襲其職以掌環衛雖其官卑勿論也及年老既久則<lb/>
遂擢為一品官而四集賽之長天子或又命大臣以總<lb/>
之然不常設也其它預集賽之職而居禁近者分冠服<lb/>
弓矢食飲文史車馬廬帳府庫醫藥卜祝之事悉世守<lb/>
之雖以才能授任使服官政貴盛之極然一日歸至内<lb/>
<pb n="KR2a0036_WYG_099-3a"/>
庭則執其事如故至於子孫無改非甚親信不得預也<lb/>
其集賽執事之名則主弓矢鷹隼者曰和爾齊實保齊<lb/>
齊哩克齊書寫聖㫖曰扎爾拉克齊為天子主文史者<lb/>
曰筆且齊親烹飪以奉上飲食者曰博囉齊侍上帶刀<lb/>
及弓矢者曰伊勒都齊庫特齊司閽者曰巴爾噶齊掌<lb/>
酒者曰達喇齊典車馬者曰烏拉齊摩哩齊掌内府尚<lb/>
供衣服者曰舒庫爾齊收駱駝者曰特黙齊牧羊者曰<lb/>
和尼齊捕盗者曰和囉噶齊奏樂者曰浩爾齊又名忠<lb/>
<pb n="KR2a0036_WYG_099-3b"/>
勇之士曰巴圖爾勇敢無敵之士曰巴圖其名類蓋不<lb/>
一然皆天子左右服勞侍從執事之人其分番更直亦<lb/>
如四集賽之制而領於四集賽之長若夫宿衛之士則<lb/>
謂之集賽台亦以三日分番入衛其初名數甚簡後累<lb/>
增為萬四千人揆之古制猶天子之禁軍是故無事則<lb/>
各執其事以備宿衛禁庭有事則惟天子之所指使比<lb/>
之樞宻各衛諸軍於是為尤親信者也然四集賽台自<lb/>
太祖以後累朝所御鄂爾多其宿衛未嘗廢是故一朝<lb/>
<pb n="KR2a0036_WYG_099-4a"/>
有一朝之集賽總而計之其數滋多每嵗所賜鈔幣動<lb/>
以億萬計國家大費每敝於此焉<lb/>
右衛　中統三年以侍衛親軍都指揮使董文炳兼山<lb/>
東東路經畧使共領武衛軍事命益都行省大都督薩<lb/>
竒蘇驗壬子年已定民籍及照李璮總籍軍數每千戸<lb/>
内選練習軍士二人充侍衛軍并海州東海漣州三處<lb/>
之軍屬焉至元元年改武衛為侍衛親軍分左右翼置<lb/>
都指揮使八年改立左右中三衛掌宿衛扈從兼屯田<lb/>
<pb n="KR2a0036_WYG_099-4b"/>
國有大事則調度之<lb/>
左衛<lb/>
中衛　並至元八年侍衛親軍改立<lb/>
前衛　至元十六年以侍衛親軍創置前後二衛掌宿<lb/>
衛扈從兼營屯田國有大事則調度之置都指揮使<lb/>
後衛　亦至元十六年置<lb/>
武衛　至元二十五年尚書省奏諾海尼都以漢軍一<lb/>
萬人如上都所立虎賁司營屯田修城隍二十六年樞<lb/>
<pb n="KR2a0036_WYG_099-5a"/>
宻院官安巴奏以六衛六千人塔喇海布格所掌大都<lb/>
屯田三千人及近路迤南萬户府一千人總一萬人立<lb/>
武衛親軍都指揮使司掌修治城隍及京師内外工役<lb/>
之事<lb/>
左都威衛　至元十六年世祖以新取到侍衛親軍一<lb/>
萬戸屬之東宫立侍衛親軍都指揮使司三十一年復<lb/>
以屬皇太后改隆福宫左都威衛使司至大三年選其<lb/>
軍之善造作者八百人立千戸所一及百戸翼八以掌<lb/>
<pb n="KR2a0036_WYG_099-5b"/>
之而分局造作皇慶元年以王平章舊所領軍一千人<lb/>
立屯田至治三年罷匠軍千戸所<lb/>
右都威衛　國初穆呼哩奉太祖命收扎拉爾烏嚕䝉<lb/>
古諾海四投下以安扎爾博囉實訥岱伯爾克巴圖爾<lb/>
庫庫布哈五人領特黙齊軍既平金隨處鎮守中統三<lb/>
年世祖以五投下特黙齊立䝉古特黙齊總管府至元<lb/>
十六年罷其軍各於本投下應役十九年仍令充軍二<lb/>
十一年樞宻院奏以五投下特黙齊軍俱屬之東宫復<lb/>
<pb n="KR2a0036_WYG_099-6a"/>
置官屬如舊二十二年改䝉古侍衛親軍指揮使司三<lb/>
十一年改隆福宫右都威衛使司<lb/>
唐古衛　至元十八年阿實克烏蘇言今春奉命總領<lb/>
河西軍三千人但其所帶虎符金牌者甚衆征伐之重<lb/>
若無官署何以防閑之樞宻院以聞遂立唐古衛親軍<lb/>
都指揮使司以總之<lb/>
桂齊衛　至元二十四年立<lb/>
西域親軍　元貞元年依桂齊唐古二衛例始立西域<lb/>
<pb n="KR2a0036_WYG_099-6b"/>
親軍都指揮使司<lb/>
衛候直都指揮使司　至元元年裕宗招集控鶴一百<lb/>
三十五人三十一年徽政院增控鶴六十五人立衛候<lb/>
司以領之且掌儀從金銀器物元貞元年皇太后衛以<lb/>
晉王校尉一百人𨽻焉大徳十一年益以懐孟從行控<lb/>
鶴二百人陞衛候直都指揮使司至大元年復増控鶴<lb/>
百人總六百人設百戸所六以為其屬至治三年罷之<lb/>
四年以控鶴六百三十人歸於皇后位下後復置立<lb/>
<pb n="KR2a0036_WYG_099-7a"/>
右阿蘇衛　至元九年初立阿蘇巴圖達嚕噶齊後招<lb/>
阿蘇正軍三千餘名復選阿蘇齊齊克齊拉衮集賽台<lb/>
軍七百人扈從車駕掌宿衛城禁兼管潮河蘇沽兩川<lb/>
屯田并供給軍儲二十三年為阿蘇軍南攻鎮巢殘傷<lb/>
者衆遂以鎮巢六百户屬之并前軍總為一萬户𨽻前<lb/>
後二衛至大二年始改立右衛阿蘇親軍都指揮使司<lb/>
左阿蘇衛　亦至大二年改立<lb/>
隆鎮衛　睿宗在潛邸嘗於居庸闗立南北口屯軍徼<lb/>
<pb n="KR2a0036_WYG_099-7b"/>
巡盗賊各設千戸所至元二十五年以南北口上千户<lb/>
所總領之至大四年改千戸所為萬戸府分欽察唐古<lb/>
桂齊西域左右阿蘇諸衛軍三千人并南北口大和嶺<lb/>
舊隘漢軍六百九十三人屯駐東西四十三處立十千<lb/>
戸所置隆鎮上萬户府以統之皇慶元年始改為隆鎮<lb/>
衛親軍都指揮使司延祐二年又以哈喇婁軍千户所<lb/>
𨽻焉至治元年置䝉古漢軍籍<lb/>
左衛率府　至大元年命以中衛兵萬人立衛率府屬<lb/>
<pb n="KR2a0036_WYG_099-8a"/>
之東宫時仁宗為皇太子曰世祖立五衛象五方也其<lb/>
制猶中書之六部殆不可易遂命江南行省萬户府選<lb/>
漢軍之精鋭者一萬人為東宫衛兵立衛率府延祐元<lb/>
年改為忠翊府未㡬復改為御臨親軍都指揮使司又<lb/>
以御臨非古典改為羽林六年英宗立為皇太子復以<lb/>
𨽻東宫仍為左衛率府<lb/>
右衛率府延祐五年以詹事圖們岱爾所管薩勒竒諾<lb/>
爾萬户府及迤東女直兩萬户府右翼屯田萬户府兵<lb/>
<pb n="KR2a0036_WYG_099-8b"/>
合為右衛率府𨽻皇太子位下<lb/>
喀喇衛　武宗至大三年定喀喇軍籍凡喀喇氏之非<lb/>
者皆别而黜之驗其實始得入籍及諸侯王阿濟格呼<lb/>
魯蘇所領特黙齊屬喀喇氏者令樞宻院喀喇衛遣人<lb/>
乘傳往置籍焉<lb/>
忠翊侍衛　至元二十九年始立屯田府大徳十一年<lb/>
増軍數立為大同等處侍衛親軍都指揮使司至大四<lb/>
年四月皇大后修五臺寺遂移屬徽政院并以京兆軍<lb/>
<pb n="KR2a0036_WYG_099-9a"/>
三千人増入延祐元年改中都威衛使司仍𨽻徽政院<lb/>
至治元年始改為忠翊侍衛親軍都指揮使司<lb/>
宗仁衛　至治二年右丞相拜珠奏圖卜特穆爾叛時<lb/>
沒入伊竒喇斯人一百戸與今所收䝉古子女通三千<lb/>
戸清州徹匠二千户合為行軍五千户請立宗仁衛以<lb/>
統之於是命右丞相拜珠總衛事給降虎符牌面如右<lb/>
衛率府又置行軍千户所𨽻焉<lb/>
右欽察衛　至元二十三年依河西等衛例立欽察衛<lb/>
<pb n="KR2a0036_WYG_099-9b"/>
至治二年分為左右兩衛天厯二年以本衛屬大都督<lb/>
府<lb/>
左欽察衛　亦至治二年立始至元中立衛時設行軍<lb/>
千户十有九所屯田三所大徳中置濟爾噶朗特古納<lb/>
兩千戸所至大元年復設四千户所至是始分為左右<lb/>
二衛亦屬大都督府<lb/>
龍翊侍衛　天厯元年十二月立龍翊衛親軍都指揮<lb/>
使司以左欽察衛騰吉斯等九千户𨽻焉<lb/>
<pb n="KR2a0036_WYG_099-10a"/>
虎賁清軍都指揮使司<lb/>
左翊䝉古侍衛親軍都指揮使司<lb/>
右翊䝉古侍衛親軍都指揮使司<lb/>
宣忠俄羅斯扈衛親軍都指揮使司<lb/>
威武阿蘇衛親軍都指揮使司<lb/>
東路䝉古侍衛親軍都指揮使司<lb/>
女直侍衛親軍萬户府<lb/>
髙麗女直漢軍萬户府管女直侍衛親軍萬户府<lb/>
<pb n="KR2a0036_WYG_099-10b"/>
鎮守海口侍衛親軍屯儲都指揮使司<lb/>
宣鎮侍衛<lb/>
世祖中統元年四月諭隨路管軍萬户有舊從萬户僧<lb/>
格征西軍人悉遣至京師充防城軍孟古岱軍三百一<lb/>
十九人嚴萬户軍一千三百四十五人濟南路軍一百<lb/>
四十人塔齊爾軍一百四十九人竒扎爾軍一百四十<lb/>
五人馬總管軍一百四十四人　三年十月諭益都大<lb/>
小管軍官及軍人等先李璮懐逆䝉蔽朝廷恩命驅駕<lb/>
<pb n="KR2a0036_WYG_099-11a"/>
爾等以為已惠爾等雖有效過功勞殊無聞報一旦冺<lb/>
絶此非爾等不忠之愆實李璮懐逆之罪也今侍衛親<lb/>
軍都指揮使董文炳來奏其詳言爾等各有願為朝廷<lb/>
出力之語此復見爾等存忠之久也今命董文炳仍為<lb/>
山東東路經畧使收集爾等直𨽻朝廷充武衛軍近侍<lb/>
勾當比及應職且當守把南邉隄防外隙庶内境軍民<lb/>
各得安業爾等宜益盡心以圖勲效　至元二年十二<lb/>
月増侍衛親軍一萬人内選女直軍三千髙麗軍三千<lb/>
<pb n="KR2a0036_WYG_099-11b"/>
阿哈三千益都路一千每千人置千戸一員百人置百<lb/>
戸一員以領之仍選丁力壯鋭者以應役焉　三年五<lb/>
月帝謂樞宻臣曰侍衛親軍非朕命不得發充夫役修<lb/>
瓊華島士卒即日放還　四年七月諭東京等路宣撫<lb/>
司命於所管户内以十等為率於從上第三等户僉選<lb/>
侍衛親軍一千八百名若第三等户不敷於第二等户<lb/>
内僉補仍定立千戸百戸牌子頭并其家屬同來赴中<lb/>
都應役　十四年五月以䝉古軍與漢軍相叅備都城<lb/>
<pb n="KR2a0036_WYG_099-12a"/>
内外及萬夀山宿衛仍以伊蘇布哈專領圍宿事　十<lb/>
五年五月總管胡翔請召還侍衛軍先是宿州蘄縣等<lb/>
萬户府士卒百人有㫖俾充侍衛軍後從僉省嚴忠範<lb/>
征西川既而嘉定重慶夔府皆下忠範回軍留西道翔<lb/>
上言從之九月以總管張子房所匿軍二千二百二十<lb/>
二人充侍衛軍士　十六年四月選揚州省新附軍二<lb/>
萬人充侍衛親軍併其妻子遷赴京師　二十四年十<lb/>
月總帥汪惟和選麾下鋭卒一千人請擇昆弟中一人<lb/>
<pb n="KR2a0036_WYG_099-12b"/>
統之以備侍衛從之<lb/>
成宗大徳二年八月詔䝉古侍衛所管特黙齊軍人子<lb/>
弟投充諸王位下身役者悉遵世祖成憲發還元役充<lb/>
軍　大徳六年二月調䝉古侍衛等軍一萬人往官山<lb/>
住夏<lb/>
仁宗延祐六年九月知樞宻院事達實特穆爾言諸漢<lb/>
人不得㸃圍宿軍士圖籍係軍數者雖御史亦不得預<lb/>
知此國制也比者領圍宿官言中書命司計李處恭巡<lb/>
<pb n="KR2a0036_WYG_099-13a"/>
視守倉庫軍卒有曠役者則罪之以懲其後使無怠而<lb/>
已而李司計擅取軍數箠士卒在法為過臣等議宜自<lb/>
中書與樞宻遣人案之驗實以聞制可　七年六月以<lb/>
紅城中都威衛係掌軍務之司屬徽政院不便命遵舊<lb/>
制俾樞宻總之<lb/>
　　　　衛宿軍<lb/>
世祖至元二十六年七月命大都侍衛軍内復起一萬<lb/>
人赴上都以備衛宿<lb/>
<pb n="KR2a0036_WYG_099-13b"/>
成宗元貞二年十月樞宻院臣言昔大朝㑹時皇城外<lb/>
皆無牆垣故用軍環繞以備圍宿今墻垣已成南北西<lb/>
三畔皆可置軍獨御酒庫西地窄不能容臣等與丞相<lb/>
鄂勒哲議各城門以䝉古漢軍列衛及於周橋南置戍<lb/>
樓以警昏旦從之<lb/>
武宗至大四年正月省臣等傳皇太子命以大朝㑹調<lb/>
䝉古漢軍三萬人備圍宿仍遣使發山東河北河南淮<lb/>
北諸路軍至京師復命都府左右翼右都威衛整器仗<lb/>
<pb n="KR2a0036_WYG_099-14a"/>
車騎六月以諸侯王駙馬等來朝命發各衛色目漢軍<lb/>
八百二十六人至上京復命指揮使伊克布哈領之<lb/>
仁宗皇慶元年六月命衛率府軍士備圍宿守隆福宫<lb/>
内外禁門十一月樞宻院臣言皇太后有㫖禁掖門可<lb/>
嚴守衛臣等議增置百户一員及於欽察桂齊西域唐<lb/>
古阿蘇等衛調軍士九十人増守諸掖門復命千户一<lb/>
員帥領百户一員備巡邏從之　延祐三年十月以諸<lb/>
侯王來朝命圍宿軍士六千人増至一萬人復命伊爾<lb/>
<pb n="KR2a0036_WYG_099-14b"/>
根圖嚕分左右部領其事十一月詔圍宿軍士除舊有<lb/>
者更増色目軍萬人以備禁衛十二月樞宻院臣言圍<lb/>
宿軍士不及數其已發各衛者地逺至不能如期可遷<lb/>
刈葦草及青塔寺工役軍先備守衛其各衛還家軍士<lb/>
亦發二萬五千人令備車馬器械俱㑹京師制可　六<lb/>
年閏八月命知樞密院事忠嘉領圍宿發五衛軍代羽<lb/>
林軍士仍以千户二員百户十員擇士卒精鋭者二百<lb/>
人屬之<lb/>
<pb n="KR2a0036_WYG_099-15a"/>
英宗至治元年正月帝詣石佛寺以其墻垣䟱壊命副<lb/>
樞凖台僉院阿薩爾領圍宿士卒以備巡邏八月東内<lb/>
皇城建宿衛屋二十五楹命五衛内摘軍二百五十人<lb/>
居之以備禁衛<lb/>
文宗天厯二年二月樞宻院臣言去嵗嘗奉㫖依先制<lb/>
調軍把守圍宿此時各翼軍人皆隨處出征亦有潰散<lb/>
者故不及依次調遣止於右翼侍衛及右都威衛内發<lb/>
軍一千一百二十六名以備圍宿今嵗車駕行幸臣等<lb/>
<pb n="KR2a0036_WYG_099-15b"/>
議於河南山東兩都府内起遣未差軍士一千三名以<lb/>
備扈從制可五月樞密臣又言比奉令㫖放散軍人臣<lb/>
等議常制以三月一日放散六月一日赴限今放散既<lb/>
遲可令於八月一日赴限從之<lb/>
　　　　儀仗軍<lb/>
世祖至元十二年十二月上尊號受册告祭天地宗廟<lb/>
調左右中三衛軍五千人為蹕街清路軍<lb/>
武宗至大二年十二月上尊號百官行朝賀禮樞密院<lb/>
<pb n="KR2a0036_WYG_099-16a"/>
調軍一千人備儀仗　三年十月上皇太后尊號行册<lb/>
寳禮用内外儀仗軍及防䕶軍色甲馬軍二百人<lb/>
四年二月合祭天地太廟社稷用蹕街清道及守内外<lb/>
壝門軍一百八十人命以圍宿軍為之事畢還役七月<lb/>
以奉迎武宗玉冊祔廟用清路蹕街軍一百五十人管<lb/>
軍千户百户各一員九月以祭享太廟用蹕街清路軍<lb/>
一百五十人千戸百户各一員<lb/>
仁宗皇慶元年三月天夀節行禮用内外儀仗軍一千<lb/>
<pb n="KR2a0036_WYG_099-16b"/>
人<lb/>
英宗至治元年十一月命有司選控鶴衛士及色目漢<lb/>
軍以備鹵簿儀仗十二月定鹵簿隊仗用軍士二千三<lb/>
百三十人萬户千户百户四十五員仍議用軍士一千<lb/>
九百五十人萬户千户百户五十九員以備儀仗<lb/>
致和元年六月以享太廟用蹕街清路軍一百名看籸<lb/>
盆軍一百名管軍官千户百戸各一員九月行大禮用<lb/>
擎執儀仗䝉古漢軍一千名<lb/>
<pb n="KR2a0036_WYG_099-17a"/>
文宗天厯元年十一月親祭太廟内外用儀仗并五色<lb/>
甲馬軍一千六百五十名仍命指揮青山及洪副使攝<lb/>
折衝都尉提調　二年正旦行禮用儀仗軍一千人享<lb/>
太廟用蹕街清路軍一百名看守籸盆軍一百名管軍<lb/>
千户百户各一員天夀節行禮用儀仗軍一千名皇后<lb/>
册寳擎執儀仗用軍一千二百名軍官四員<lb/>
　　　　扈從軍<lb/>
世祖至元十七年三月發䝉古岱綽爾齊所領西河軍<lb/>
<pb n="KR2a0036_WYG_099-17b"/>
士及額爾赫麾下二百人入備扈從<lb/>
武宗至大二年太后將幸五臺徽政院官請調軍扈從<lb/>
省臣議昔大太后嘗幸五臺於住夏特黙齊及漢軍内<lb/>
各起扈從軍三百人今遵故事從之十一月樞密院臣<lb/>
言去嵗六衛漢軍内以諸處興建工役故用六千軍士<lb/>
於上都臣等議來嵗車駕行幸復令騎卒六千人備車<lb/>
馬器仗與步卒二千人扈從制可<lb/>
　　　　看守軍<lb/>
<pb n="KR2a0036_WYG_099-18a"/>
世祖至元二十五年十一月以軍守都城外倉初大都<lb/>
城内倉敖有軍守之城外豐閏豐實廣貯通濟四倉無<lb/>
守者至是收糧頗多丞相僧格以為言乃依都城内倉<lb/>
例每倉發軍五人守之十二月中書省臣言樞密院公<lb/>
廨後有倉貯糧乞調軍五人看守從之<lb/>
成宗大徳四年二月調軍五百人於新浚河内看閘<lb/>
武宗至大四年六月帝御大安閣樞密院臣奏嘗奉㫖<lb/>
令各門置軍守備臣等議特黙齊軍士去其所戍地逺<lb/>
<pb n="KR2a0036_WYG_099-18b"/>
卒莫能至擬發阿蘇唐古等軍叅漢軍用之各門置五<lb/>
十人制可<lb/>
仁宗延祐元年閏三月隆禧院官言初世祖影殿有軍<lb/>
士守之今武宗御容於大崇恩福元寺安置宜依例調<lb/>
軍守衛從之三年二月嶺北省乞軍守衛倉庫命於<lb/>
綽哈所屬萬户三千特黙齊軍内摘軍三百人與之<lb/>
英宗至治元年増守太廟墻垣軍初以衛士軍人共守<lb/>
圍宿故止言䝉古軍四百人至是以衛士守内墻垣其<lb/>
<pb n="KR2a0036_WYG_099-19a"/>
外壖止用軍士乃増至八百復命僉院哈克繖院判阿<lb/>
拉克特穆爾領之四月敕吹斯戩幹納爾巴克實寺内<lb/>
常令軍士五人守衛<lb/>
　　　　巡邏軍<lb/>
仁宗皇慶元年三月丞相特們徳爾奏每嵗既幸上京<lb/>
於各宿衛中留衛士三百七十人以備巡邏今嵗多盗<lb/>
賊宜増百人以嚴守禦制可仍命樞密與中書分領之<lb/>
延祐七年五月詔留守司及虎賁司官親率衆於夜巡<lb/>
<pb n="KR2a0036_WYG_099-19b"/>
邏<lb/>
　　　　鎮遏軍<lb/>
仁宗延祐元年閏三月樞密院官奏中書省言江淛春<lb/>
運糧八十三萬六千二百六十石取日開洋前來直沽<lb/>
請預差軍人鎮遏照依年例調軍一千名命右衛副都<lb/>
指揮使巴延往鎮遏之　三年四月海運至直沽樞密<lb/>
院官奏今嵗軍數不敷乞調軍士五百人巡鎮從之<lb/>
七年四月調海運鎮遏軍一千人如舊制<lb/>
<pb n="KR2a0036_WYG_099-20a"/>
　　　鎮戍<lb/>
元初以武功定天下四方鎮戍之兵亦重矣然自其始<lb/>
而觀之則太祖太宗相繼以有西域中原而攻取之際<lb/>
屯兵盖無定數其制殆不可考也世祖之時海宇混一<lb/>
然後命宗王將兵鎮邉徼襟喉之地而河洛山束據天<lb/>
下腹心則以䝉古特黙齊軍列大府以屯之淮江以南<lb/>
地盡南海則名藩列郡又各以漢軍及新附等軍戍焉<lb/>
皆世祖宏規逺畧與二三大臣之所共議達兵機之要<lb/>
<pb n="KR2a0036_WYG_099-20b"/>
審地理之宜而足以貽謀於後世者也故其後江南三<lb/>
行省嘗以遷調戍兵為言當時莫敢有變其法者誠以<lb/>
祖宗成憲不易於變更也然卒之承平既久將驕卒惰<lb/>
軍政不修而天下之勢遂至於不可為夫豈其制之不<lb/>
善哉葢法久必敝古今之勢然也今故著其調兵屯兵<lb/>
之制而列之為鎮戍焉<lb/>
世祖中統元年五月詔漢軍萬户各於本管新舊軍内<lb/>
摘發軍人備衣甲器仗差官領赴燕京近地屯駐萬户<lb/>
<pb n="KR2a0036_WYG_099-21a"/>
史天澤一萬四百三十五人張瑪格二百四十人解成<lb/>
一千七百六十人竒扎爾四百六十六人實喇巴圖八<lb/>
百九十六人扶溝瑪均努一百二十九人内黄特穆爾<lb/>
一百四十四人趙諾海四十一人鄢陵實都爾古六十<lb/>
五人十一月命右三部尚書克哷木平章政事趙璧領<lb/>
䝉古漢軍於燕京近地屯駐平章塔齊爾領武衛軍一<lb/>
萬人屯駐北山漢軍質子軍及僉到民間諸投下軍於<lb/>
西京宣徳屯駐復命克哷木為大都督管領諸軍勾當<lb/>
<pb n="KR2a0036_WYG_099-21b"/>
分達勒達軍為兩路一赴宣徳徳興一赴興州其諸萬<lb/>
户漢軍令赴潮河屯守復以興州達勒達軍合入徳興<lb/>
宣徳命漢軍萬户悉赴懐來縉山川中屯駐　三年十<lb/>
月詔田徳實所管固安質子軍九百十六户及平灤州<lb/>
劉布嚕哈所管質子軍四百户還元管地面屯駐　至<lb/>
元七年以金州軍八百隸東川統軍司還成都呼喇濟<lb/>
軍戍東川　十一年正月以孟古岱等新舊軍一萬一<lb/>
千人戍建都調襄陽府生劵軍六百人熟劵軍四百人<lb/>
<pb n="KR2a0036_WYG_099-22a"/>
由京兆府鎮戍鴨池命金州招討使欽察部領之十二<lb/>
月調西川王安撫楊總帥軍與和尼齊相合與綽哈鴻<lb/>
和爾同鎮守哈達之城　十二年二月詔以東川新得<lb/>
城寨逼近夔府恐南兵來侵發鞏昌路補僉軍三千人<lb/>
戍之三月海州丁安撫等來降選五州丁壯四千人守<lb/>
海州東海　十三年十月命色岱呼呼必賚巴圖爾二<lb/>
人為都元帥領䝉古軍二千人河西軍一千人守鄂端<lb/>
城　十五年三月分揚州行省兵於隆興府初置行省<lb/>
<pb n="KR2a0036_WYG_099-22b"/>
分兵諸路調遣江西省軍為最少至是以南廣地濶阻<lb/>
山谿之險命特穆爾布哈領兵一萬人赴之合元帥達<lb/>
春軍以備戰守四月詔以巴延阿珠所調河南新僉軍<lb/>
三千人守廬州六月命荆湖北道宣慰使塔爾海調遣<lb/>
䕫府諸軍七月詔以塔爾海征䕫軍之還戍者及揚州<lb/>
江西舟師悉付水軍萬户張榮實將之守禦江中八月<lb/>
命江南諸路戍卒散歸各所屬萬户屯戍初渡江所得<lb/>
城池發各萬户部曲士卒以戍之久而亡命死傷者衆<lb/>
<pb n="KR2a0036_WYG_099-23a"/>
續至者多不著行伍至是總還各營以備屯戍安西王<lb/>
相府言川蜀既平城邑山砦洞穴凡八十三所其渠州<lb/>
禮義城等處凡三十三所宜以兵鎮守餘悉撤去從之<lb/>
九月詔發東京北京軍四百人往戍應昌府其應昌舊<lb/>
戍士卒悉令散歸十一月定軍民異屬之制及䝉古軍<lb/>
屯戍之地先是以李璮叛分軍民為二而異其屬後因<lb/>
平江南軍官始兼民職遂因之凡以千户守一郡則率<lb/>
其麾下從之百户亦然不便至是令軍民各異屬如初<lb/>
<pb n="KR2a0036_WYG_099-23b"/>
制士卒以萬户為率擇可屯之地屯之諸䝉古軍士散<lb/>
處南北及還各鄂囉者亦皆收聚令四萬户所領之衆<lb/>
屯河北阿珠二萬户屯河南以備調遣餘丁定其版籍<lb/>
編入行伍俾各有所屬遇征伐則遣之　十六年二月<lb/>
命萬户富珠哩敬領其麾下舊有士卒守湖州先是以<lb/>
唐鄧均三州士卒二百八十八人屬敬麾下後遷戍江<lb/>
陵府至是還之四月定上都戍卒用本路元籍軍士國<lb/>
制郡邑鎮戍士卒皆更相易置故每嵗以他郡兵戍上<lb/>
<pb n="KR2a0036_WYG_099-24a"/>
都軍士罷於轉輸至是以上都民充軍者四千人每嵗<lb/>
令備鎮戍罷他郡戍兵六月周門魚通及黎雅諸處民<lb/>
户不奉國法議以兵戍其地發新附軍五百人䝉古軍<lb/>
一百人漢軍四百人往鎮戍之七月以西川䝉古軍七<lb/>
千人新附軍三千人付皇子西安王命實喇特穆爾以<lb/>
戍杭州軍六百九十人赴京師調兩淮招討鍚沙䝉古<lb/>
軍及自北方迴特黙齊軍代之八月調江南新附軍五<lb/>
千駐太原五千駐大名五千駐衛州又發特黙齊軍一<lb/>
<pb n="KR2a0036_WYG_099-24b"/>
萬人及䕫府招討張萬之新附軍俾四川西道宣慰使<lb/>
伊克徳濟將之戍鄂端　十七年正月詔以塔爾巴噶<lb/>
守建都伯竒台守長河西之地無令遷易三月同知淛<lb/>
東道宣慰司事張鐸言江南鎮戍軍官不便請以時更<lb/>
易置之國制既平江南以兵戍列城其長軍之官皆世<lb/>
守不易故多與富民樹黨因奪民田宅居室蠧有司政<lb/>
事為害滋甚鐸上言以為皆不遷易之弊請更其制限<lb/>
以嵗月遷調之庶使初附之民得以安業也五月命樞<lb/>
<pb n="KR2a0036_WYG_099-25a"/>
密院調兵六百人守居庸闗南北口七月勅更代廣州<lb/>
鎮戍士卒初以丞相巴延等麾下哈必齊軍二千五百<lb/>
人從元帥張𢎞範征廣王因留戍焉嵗久多死亡者至<lb/>
是命更代之復以揚州行省四萬户䝉古軍更戍潭州<lb/>
十月發砲卒千人入甘州備戰守十二月八番羅甸宣<lb/>
慰司請増戍卒先是以三千人戍八番後征亦奚不薛<lb/>
分摘其半至是師還宣慰司復請益兵以備戰守從之<lb/>
　十八年正月命萬户張珪率麾下徃就潭州還其祖<lb/>
<pb n="KR2a0036_WYG_099-25b"/>
父所領亳州士卒并統之二月以哈必齊軍三千戍揚<lb/>
州十月髙麗王并行省皆言金州合浦固城全羅州等<lb/>
處㳂海上下與日本正當衝要宜設立鎮邉萬户府屯<lb/>
鎮從之十一月詔以征東留後軍分鎮慶元上海澉浦<lb/>
三處上船海口　十九年二月命唐古特於㳂江州郡<lb/>
視便宜置軍鎮戍及諭鄂州揚州隆興泉州等四省議<lb/>
用兵戍列城徙淛東宣慰司於温州分軍戍守江南自<lb/>
歸州及江隂至三海口凡二十八所四月調揚州哈必<lb/>
<pb n="KR2a0036_WYG_099-26a"/>
齊軍三千人鎮泉州又潭州行省以臨川鎮地接占城<lb/>
及未附黎洞請立總管府一同鎮戍從之七月以隆興<lb/>
西京軍士代上都戍卒還西川先是上都屯戍士卒其<lb/>
鄂囉皆在西川而戍西川者多隆興西京軍士每嵗轉<lb/>
餉不勝勞費至是更之　二十年八月留䝉古軍千人<lb/>
戍揚州餘悉縱還揚州所有䝉古士卒九千人行省請<lb/>
以三分為率留一分鎮戍史塔爾琿曰䝉古士卒悍勇<lb/>
孰敢當留一千人足矣從之十月發乾討虜軍千人増<lb/>
<pb n="KR2a0036_WYG_099-26b"/>
戍福建行省先是福建行省以其地險常有盗負固為<lb/>
亂兵少不足戰守請増䝉古漢軍千人樞密院議以劉<lb/>
萬努所領乾討虜軍益之　二十一年四月詔潭州䝉<lb/>
古軍依揚州例留一千人餘悉放還諸鄂囉十月増兵<lb/>
鎮守金齒國以其地民户剛狠舊嘗以漢軍新附軍三<lb/>
千人戍守今再調特黙齊䝉古軍二千人令雅爾哈率<lb/>
赴之　二十二年二月詔改江淮江西元帥招討司為<lb/>
上中下三萬户府䝉古漢人新附諸軍相叅作三十七<lb/>
<pb n="KR2a0036_WYG_099-27a"/>
翼上萬户宿州蘄縣真定沂郯益都髙郵㳂海七翼中<lb/>
萬户棗陽十字路邳州鄧州杭州懐州孟州真定八翼<lb/>
下萬户常州鎮江潁州廬州亳州安慶江隂水軍益都<lb/>
新軍湖州淮安夀春揚州泰州弩手保甲處州上都新<lb/>
軍黄州安豐松江鎮江水軍建康二十二翼每翼設達<lb/>
嚕噶齊萬户副萬户各一人以隸所在行院　二十四<lb/>
年五月調各衛諸色軍士五百人於平灤以備鎮戍十<lb/>
月詔以廣東邉徼之地山險人稀兼江西福建賊徒聚<lb/>
<pb n="KR2a0036_WYG_099-27b"/>
集不時越境作亂發江西行省呼圖克特穆爾麾下軍<lb/>
五千人往鎮守之　二十五年二月調揚州省軍赴鄂<lb/>
州代鎮戍士卒三月詔黄州蘄州夀昌諸軍還隸江淮<lb/>
省始三處舊置鎮守軍以近鄂州省嘗分隸領之至是<lb/>
軍官以為言遂仍其舊遼陽行省言懿州地接賊境請<lb/>
益兵鎮戍從之四月調江淮行省全翼一下萬户軍移<lb/>
鎮江西從皇子托歡士卒及劉二巴圖爾麾下一萬人<lb/>
皆散歸各營十一月増軍戍咸平府以察罕伊爾蘇克<lb/>
<pb n="KR2a0036_WYG_099-28a"/>
言其地實邉徼請益兵鎮守以備不虞故也　二十六<lb/>
年二月命萬户劉得祿以軍五千人鎮守八番　二十<lb/>
七年六月調各行省軍於江西以備鎮戍俟盗賊平息<lb/>
而後縱還九月以元帥諾海麾下軍四百人守文州調<lb/>
江淮省下萬户府軍於福建鎮戍十一月江淮行省言<lb/>
先是丞相巴延及元帥阿珠安塔哈等守行省時各路<lb/>
置軍鎮戍視地之輕重而為之多寡厥後孟古岱代之<lb/>
悉更其法易置將吏士卒殊失其宜今福建盗賊已平<lb/>
<pb n="KR2a0036_WYG_099-28b"/>
惟淛東一道地極邉惡賊所巢宂請復遷三萬户以戍<lb/>
守之哈喇岱一軍戍㳂海明台伊竒哩一軍戍温處扎<lb/>
呼岱一軍戍紹興婺州其寜國徽州初用土兵後皆與<lb/>
賊通今盡遷之江北更調髙郵泰州兩萬户漢軍戍之<lb/>
揚州建康鎮江三城跨據大江人民繁㑹置七萬户府<lb/>
杭州行省諸司府庫所在置四萬户府水戰之法舊止<lb/>
十所今擇平海㳂江要害二十二所分兵閲習伺察諸<lb/>
盜錢塘控扼海口舊置戰艦二十艘今増置戰艦百艘<lb/>
<pb n="KR2a0036_WYG_099-29a"/>
海船二十艘樞院以聞悉從之　二十八年年二月調<lb/>
江淮省特黙齊軍及漢軍二千人於托歡太子側近揚<lb/>
州屯駐　二十九年以咸平府東京所屯新附軍五百<lb/>
人増戍女直地　三十年正月詔西征特黙齊軍八千<lb/>
人分留一千或二千餘令放還皇子鄂囉齊大王珠卜<lb/>
言切恐軍散釁生宜留四千還四千從之五月命思播<lb/>
黄平鎮逺拘刷亡宋避役手號軍人以増鎮守七月調<lb/>
四州行院新附軍一千人戍松山<lb/>
<pb n="KR2a0036_WYG_099-29b"/>
成宗元貞元年七月樞密院官奏劉二巴圗爾言初鄂<lb/>
州省安置軍馬之時南面止是潭州等處後得廣西海<lb/>
外四州八畨洞蠻等地疆界闊逺闕少戍軍復増四萬<lb/>
人今將元屬本省四翼萬户軍分出軍力減少臣等謂<lb/>
劉二巴圖爾之言有理雖然江南平定之時㳂江安置<lb/>
軍馬巴延阿珠安塔哈阿爾哈雅阿嘍罕等俱係元經<lb/>
攻取之人又與近臣阿爾婁博囉等樞密院官同議安<lb/>
置者乞命通軍事知地理之人同議増減安置庶後無<lb/>
<pb n="KR2a0036_WYG_099-30a"/>
弊從之　二年五月江淛行省言近以鎮守建康太平<lb/>
保定萬户府全翼軍馬七千二百一十二名調屬湖廣<lb/>
省乞分兩淮戍兵於本省㳂海鎮遏樞密院官議㳂江<lb/>
軍馬係巴延阿珠安置勿令改動止於本省元管千户<lb/>
百户軍内發兵鎮守之制可九月詔以兩廣海外四州<lb/>
城池戍兵嵗一更代往來勞苦給俸錢選良醫往治其<lb/>
疾病者命三二年一更代之　三年二月調揚州翼鄧<lb/>
新萬户府全翼軍馬分屯蘄黄大徳元年三月陜西<lb/>
<pb n="KR2a0036_WYG_099-30b"/>
平章政事圗魯卜領總帥府軍三千人收捕西番囘詔<lb/>
留總帥軍百人及階州舊軍圖沙瑪軍各二百人守階<lb/>
州餘軍還元翼湖廣省請以保定翼萬人移鎮郴州樞<lb/>
密院官議此翼乃張柔所領征伐舊軍宜遷入鄂州省<lb/>
屯駐别調兵守之七月招收亡宋左右兩江土軍千人<lb/>
從思明上思等處都元帥實喇布哈言也十一月河南<lb/>
行省言前揚州立江淮行省江陵立荆湖行省各統軍<lb/>
馬上下鎮遏後江淮省移於杭州荆湖省遷於鄂州黄<lb/>
<pb n="KR2a0036_WYG_099-31a"/>
河之南大江迤北汴梁古郡設立河南江北行省通管<lb/>
江淮荆湖兩省元有地面近年併入軍馬通行管領所<lb/>
屬之地大江最為𦂳要兩淮地險人頑宋亡之後始來<lb/>
歸順當時㳂江一帶斟酌緩急安置定三十一翼軍馬<lb/>
鎮遏後遷調十二翼前去江南餘有一十九翼於内調<lb/>
發止存原額十分中一二况兩淮荆襄自古隘要之地<lb/>
歸附至今雖即寜静宜慮未然乞照㳂江元置軍馬遷<lb/>
調江南翼分并各省所占本省軍人發還元翼仍前鎮<lb/>
<pb n="KR2a0036_WYG_099-31b"/>
遏省院官議以為㳂江安置三十一翼軍馬之説本院<lb/>
無此簿書問之河南省官博囉罕其省亦無樞密院文<lb/>
卷内但稱至元十九年巴延伊蘇特穆爾等共擬其地<lb/>
安置三萬二千軍後增二千總三萬四千今悉令各省<lb/>
差占及逃亡事故者還充役足矣又博囉罕言去年巴<lb/>
延㸃視河南省見有軍五萬二百之上又若還其占役<lb/>
事故軍人則共有七八萬人此數之外托歡太子位下<lb/>
有一千特黙齊一千漢軍阿勒巴齊等哈喇婁亦在其<lb/>
<pb n="KR2a0036_WYG_099-32a"/>
地設有非常皆可調用㩀各省占役總計軍官軍人一萬三千<lb/>
八百八十一名軍官二百九名軍人一萬三千六百七十二名<lb/>
内漢軍五千五百八十名新附軍八千二十八名䝉古軍六十<lb/>
四名江淛省占役軍官軍人四千九百五十七名湖廣省占役<lb/>
軍官軍人七千六百三名福建省占役軍官軍人一千二百七<lb/>
十二名江西省出征收捕未囘新附軍四十九名悉令還役江<lb/>
淛省亦言河南行省見占本省軍人八千八百三十三名亦宜<lb/>
遣還鎮遏有㫖兩省各差官赴闕辨議　二年正月樞宻院言<lb/>
<pb n="KR2a0036_WYG_099-32b"/>
拉克岱托果斯所領漢人女直髙麗等軍二千一百三十六名<lb/>
内有青海對陣者有久戍四五年者物力消乏乞於六衛軍内<lb/>
分一千二百人大同屯田軍八百人徹爾台軍二百人總二<lb/>
千二百人徃代之制可三月詔各省合併鎮守軍福建所置<lb/>
者合為五十三所江淛所置者合為二百二十七所江西元<lb/>
立屯軍鎮守二百二十六所減去一百六十二所存六十四<lb/>
所　三年三月沅州賊人嘯聚命以毗陽萬户府鎮守辰州<lb/>
鎮巢萬戸府鎮守沅州靖州上均萬户府鎮守常州澧州<lb/>
<pb n="KR2a0036_WYG_099-33a"/>
五年三月詔河南省占役江淛省軍一萬一千四百七十二<lb/>
名除洪澤芍陂屯田外餘令發還元翼　七年四月調碉門<lb/>
四川軍一千人鎮守羅羅斯　八年二月以江南海口軍少<lb/>
調蘄縣王萬户翼漢軍一百人寗萬户翼漢軍一百人新附<lb/>
軍二百人守慶元自納延來者䝉古軍三百人守定海<lb/>
武宗至大二年七月樞密院臣言去年日本商船焚掠<lb/>
慶元官軍不能敵江淛省言請以慶元台州㳂海萬户<lb/>
府新附軍往陸路鎮守以蘄縣宿州兩萬户府陸路漢<lb/>
<pb n="KR2a0036_WYG_099-33b"/>
軍移就㳂海屯鎮臣等議自世祖時巴延阿珠等相地<lb/>
之勢制事之宜然後安置軍馬豈可輕動前行省孟古<lb/>
岱等亦言以水陸軍互換遷調世祖有訓曰孟古岱得<lb/>
非狂醉而發此言以水路之兵習陸路之伎驅步騎之<lb/>
士而從風水之役難成易敗於事何補今欲禦備姦宄<lb/>
莫若從宜於水路㳂海萬户府新附軍三分取一與陸<lb/>
路蘄縣萬户府漢軍相叅鎮守從之　四年十月以江<lb/>
浙省嘗言兩淛㳂海瀕江隘口地接諸番海宼出沒兼<lb/>
<pb n="KR2a0036_WYG_099-34a"/>
收附江南之後三十餘年承平日久將驕卒惰帥領不<lb/>
得其人軍馬安置不當乞斟酌衝要去處遷調鎮遏樞<lb/>
密院官議慶元與日本相接且為倭商焚毁宜如所請<lb/>
其餘遷調軍馬事闗機務别議行之十二月雲南八百<lb/>
媳婦大小徹里等作耗調四川省䝉古漢軍四千人命<lb/>
萬户囊嘉特部領赴雲南鎮守其四川省言本省地方<lb/>
東南控接荆湖西北襟連秦隴阻山帶江密邇番蠻素<lb/>
號天險古稱極邉重地乞於存恤歇役六年軍内調二<lb/>
<pb n="KR2a0036_WYG_099-34b"/>
千人往從之<lb/>
仁宗皇慶元年十一月詔江西省瘴地内諸路鎮守軍<lb/>
各移近地屯駐　延祐四年四月河南行省言本省地<lb/>
方寛廣闗係非輕所屬萬户府俱於臨江㳂淮上下鎮<lb/>
守方面相離省府近者千里之上逺者二千餘里不測<lb/>
調度卒難相應况汴梁國家腹心之地設立行省别無<lb/>
親臨軍馬較之江淛江西湖廣陜西四川等處俱有隨<lb/>
省軍馬惟本省未䝉撥付樞密院以聞命於山東河北<lb/>
<pb n="KR2a0036_WYG_099-35a"/>
䝉古軍河南淮北䝉古軍兩都萬户府調軍一千人與<lb/>
之十一月陜西都萬户府言碉門特黙齊軍一百五十<lb/>
名鎮守多年乞放還元翼樞密院臣議彼中亦係要地<lb/>
不宜放還止令於元翼起遣一百五十名三年一更鎮<lb/>
守元調四川各翼漢軍一千名鎮守碉門黎雅亦令一<lb/>
體更代<lb/>
泰定四年三月陜西行省嘗言奉元建立行省行臺别<lb/>
無軍府唯有䝉古軍都萬户府逺在鳳翔置司相離三<lb/>
<pb n="KR2a0036_WYG_099-35b"/>
百五十餘里緩急難用乞移都萬户府於奉元置司軍<lb/>
民兩便及後陜西都萬户府言自大徳三年命移司酌<lb/>
中安置經今三十餘年鳳翔離天都土番甘肅俱各三<lb/>
千里地面酌中不移為便樞密言陜西舊例未嘗提調<lb/>
軍馬况鳳翔置司三十餘年不宜移動制可十二月河<lb/>
南行省言所轄之地東連淮海南限大江北抵黄河西<lb/>
接闗陜洞蠻草賊出沒與民為害本省軍馬俱在瀕海<lb/>
㳂江安置逺者二千近者一千餘里乞以砲手弩軍兩<lb/>
<pb n="KR2a0036_WYG_099-36a"/>
翼移於汴梁并各萬户府摘軍五千名益之樞密院臣<lb/>
言世祖命知地理省院官共議於瀕海㳂江六十三處<lb/>
安置軍馬時汴梁未嘗置軍揚州衝要重地置五翼軍<lb/>
馬并砲手弩軍今親王托歡太子鎮遏揚州提調四省<lb/>
軍馬此軍不宜更動設若河南省果用軍則布達拉濟<lb/>
所管四萬户䝉古軍内三萬户在黄河之南河南省之<lb/>
西一萬户在河南省之南圖卜台所管五萬户䝉古軍<lb/>
俱在黄河之北河南省東北阿拉克特穆爾安圖等兩<lb/>
<pb n="KR2a0036_WYG_099-36b"/>
侍衛䝉古軍在河南省之北共十一衛翼䝉古軍馬俱<lb/>
在河南省周圍屯駐又本省所轄一十九翼軍馬俱在<lb/>
河南省之南㳂江置列果用兵即馳奏於諸軍馬内調<lb/>
發從之<lb/>
　<lb/>
　<lb/>
　<lb/>
　元史卷九十九<lb/>
<pb n="KR2a0036_WYG_099-37a"/>
元史卷九十九考證<lb/>
宗仁衞沒入伊竒喇斯人一百户與今所收䝉古子女<lb/>
　通三千户清州徹匠二千户合為行軍五千户　按<lb/>
　三千户上舊脱通字與行軍五千之數不合又合為<lb/>
　行軍五千户句脱户字並據經世大典增<lb/>
成宗大徳二年八月詔蒙古侍衞所管特黙齊軍人子<lb/>
　弟　按成宗元貞三年二月改元大徳其四年實大<lb/>
　徳二年也舊作元貞四年誤今改<lb/>
<pb n="KR2a0036_WYG_099-37b"/>
圍宿軍各城門以䝉古漢軍列衞　按原本脱漢字據<lb/>
　經世大典增<lb/>
世祖至元十七年七月勅更代廣州鎮戍士卒　按原<lb/>
　本脱勅更代三字據經世大典增<lb/>
至元二十二年詔改江淮江西元帥招討司為上中下<lb/>
　萬户府下萬户二十二翼　按志所載止二十翼世<lb/>
　祖本紀及續通考諸書亦少二翼據本卷後成宗元<lb/>
　年江浙行省奏建康太平保定萬户府全翼軍馬云<lb/>
<pb n="KR2a0036_WYG_099-38a"/>
　云疑此處建康翼之下尚有太平保定二翼也<lb/>
㤗定四年以砲手努軍兩翼移於汴梁并各萬户府摘<lb/>
　軍五千名益之樞宻院臣言世祖命知地理省院官<lb/>
　共議云云　按原本於五千名下脱去益之及樞宻<lb/>
　院臣言七字據經世大典增<lb/>
</p>
<p>
</p>
  </div>
</body>
</text>
</TEI>
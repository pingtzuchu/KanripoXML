<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷六十八</head> <lb/>
    <p>
<pb n="KR2a0036_WYG_068-1a"/>
欽定四庫全書<lb/>
　元史卷六十八<lb/>
　　明翰林學士亞中大夫知制誥兼修國史宋濓等修<lb/>
　禮樂志第十九<lb/>
　　禮樂二<lb/>
　　　制樂始末<lb/>
太祖初年以河西高智耀言徵用西夏舊樂大宗十年<lb/>
十一月宣聖五十一代孫衍聖公元措來朝言于帝曰<lb/>
<pb n="KR2a0036_WYG_068-1b"/>
今禮樂散失燕京南京等處亡金太常故臣及禮冊樂<lb/>
器多存者乞降㫖收錄於是降㫖令各處管民官如有<lb/>
亡金知禮樂舊人可并其家属徙赴東平令元措領之<lb/>
於本路税課所給其食十一年元措奉㫖至燕京得金<lb/>
掌樂許政掌禮王節及樂工翟剛等九十二人十二年<lb/>
夏四月始命制登歌樂肄習于曲阜宣聖廟十六年太<lb/>
常用許政所舉大樂令苖蘭詣東平指授工人造琴十<lb/>
張一絃三絃五絃七絃九絃者各二憲宗二年三月五<lb/>
<pb n="KR2a0036_WYG_068-2a"/>
日命東平萬户嚴忠濟立局置冠冕法服鐘磬筍簴儀<lb/>
物肄習五月十三日召太常禮樂人赴日月山八月七<lb/>
日學士魏祥卿徐世隆郎中姚樞等以樂工李明昌許<lb/>
政吳徳段楫宼忠杜延年趙徳等五十餘人見於行宫<lb/>
帝問制作禮樂之始世隆對曰堯舜之世禮樂興焉時<lb/>
明昌等各執鐘磬笛簫篪塤巢笙於帝前奏之曲終復<lb/>
合奏之凡三終十一月始用登歌樂祀昊天上帝于日<lb/>
月山祭畢命驛送樂工還東平三年時世祖居潛邸命<lb/>
<pb n="KR2a0036_WYG_068-2b"/>
勾當東平府公事宋周臣兼領大樂禮官樂工人等常<lb/>
令肄習仍用萬户嚴忠濟依已降㫖存恤六年夏五月<lb/>
世祖以潛邸次灤州下教命嚴忠濟督宋周臣以所得<lb/>
禮樂舊人肄習宜如故事勉行之毋忽冬十有一月敕<lb/>
樂工老不堪任事者以子孫代之不足者以他户補之<lb/>
中統元年春正月命宣撫亷希憲等召太常禮樂人至<lb/>
燕京夏六月命許唐臣等制樂器公服法服秋七月七<lb/>
日工畢十一日用新製雅樂享祖宗于中書省禮畢賜<lb/>
<pb n="KR2a0036_WYG_068-3a"/>
預祭官及禮樂人百四十九人鈔有差八月命太常禮<lb/>
樂人復還東平二年秋九月敕太常少卿王鏞領東平<lb/>
樂工常加督視肄習以備朝廷之用五年太常寺言自<lb/>
古帝王功成作樂樂各有名盛徳形容於是乎在伏覩<lb/>
皇上踐阼以來留心至治聲名文物思復承平之舊首<lb/>
敕有司修完登歌宫縣八佾樂舞以備郊廟之用若稽<lb/>
古典宜有徽稱謹案歴代樂名黄帝曰咸池龍門大卷<lb/>
少昊大淵顓頊六莖高辛五英唐堯大咸大章虞舜大<lb/>
<pb n="KR2a0036_WYG_068-3b"/>
韶夏禹大夏商湯大濩周武大武降及近代咸有厥名<lb/>
宋總名曰大晟金總名曰大和今采輿議權以數名伏<lb/>
乞詳定曰大成按尚書簫韶九成鳯凰來儀樂記曰王<lb/>
者功成作樂詩云展也大成曰大明按白虎通言如唐<lb/>
堯之徳能大明天人之道曰大順易曰天之所助者順<lb/>
又曰順乎天而應乎人曰大同樂記曰樂者為同禮者<lb/>
為異禮運曰大道之行也故人不獨親其親不獨子其<lb/>
子是之為大同曰大豫易曰豫順以動故天地如之象<lb/>
<pb n="KR2a0036_WYG_068-4a"/>
曰雷出地奮豫先王以作樂崇徳殷薦之上帝以配祖<lb/>
考中書省遂定名曰大成之樂乃上表稱賀表曰離日<lb/>
中天已覩文明之化豫雷出地又聞正大之音神人以<lb/>
和祖考來格欽惟皇帝陛下潤色洪業游息太平爰從<lb/>
龍邸之潛久敬鳯儀之奏及登寶位申命鼎司謂雖陳<lb/>
堂上之登歌而尚闕庭前之舞佾方嚴禋祀當備聲容<lb/>
属天語之一宣廼春官之畢㑹臣等素無學術徒有汗<lb/>
顔聿求舊署之師工仍討累朝之典故按圖索器永言<lb/>
<pb n="KR2a0036_WYG_068-4b"/>
和聲較鐘律于積黍之中續琴調于絶絃之後金而模<lb/>
石而琢簴斯豎筍斯横合八音而克諧閲三嵗而始就<lb/>
列文武兩階之干羽象帝王四面之宫庭一洗哇淫之<lb/>
聲可謂盛大之舉既完雅器未錫嘉名盖聞軒昊以來<lb/>
俱有咸雲之號莖英章韶以象徳夏濩武勺以表功洪<lb/>
惟國朝誕受天命地大物鉅人和嵗豊宜符古記之文<lb/>
稱曰大成之樂漢庭聚議作章敢望于一䕫舜殿嗚絃<lb/>
率舞願觀于百獸至元元年冬十有一月括金樂器散<lb/>
<pb n="KR2a0036_WYG_068-5a"/>
在寺觀民家者先是括到燕京鐘磬等器凡三百九十<lb/>
有九事下翟剛辨騐給價至是大興府又以所括鐘磬<lb/>
樂器十事來進太常因言亡金散失樂器若止于燕京<lb/>
拘括似為未盡合于各路各觀民家括之庶省鑄造于<lb/>
是奏檄各道宣慰司括到鐘三百六十有七磬十有七<lb/>
錞一送于太常又中都宣徳平灤順天河東真定西京<lb/>
大名濟南北京東平等處括到大小鐘磬五百六十有<lb/>
九其完者景鐘二鏄鐘十六大聲鐘十中聲鐘一小聲<lb/>
<pb n="KR2a0036_WYG_068-5b"/>
鐘二十有七編鐘百五十有五編磬七其不完者景鐘<lb/>
四鎛鐘二十有三大聲鐘十有三中聲鐘一小聲鐘四<lb/>
十有五編鐘二百五十有一編磬十有四三年初用宫<lb/>
縣登歌樂文武二舞于太廟先是東平萬户嚴光範奏<lb/>
太常登歌樂器樂工已完宫縣樂文武二舞未備凡用<lb/>
人四百一十二請以東平漏籍户充之合用樂器官為<lb/>
置備制可命中書省臣議行于是中書命左三部太常<lb/>
寺少府監於興禪寺置局委官楊天祐太祝郭敏董其<lb/>
<pb n="KR2a0036_WYG_068-6a"/>
事大樂正翟剛辨驗音律充收受樂器官丞相耶律鑄<lb/>
又言今製宫縣大樂内編磬十有二簴宜於諸處選石<lb/>
材為之太常寺以新撥宫縣樂工文武二舞四百一十<lb/>
二人未習其藝遣大樂令許政往東平教之大樂署言<lb/>
堂上下樂舞官員及樂工合用衣服冠冕鞾履等物乞<lb/>
行製造中書禮部移准太常博士議定制度下所属製<lb/>
造宫縣樂器既成大樂署郭敏開坐名數以上編鐘磬<lb/>
三十有六簴樹鼔四<hi>建鞞應同一座</hi>晋鼔一路鼓二鼗鼓二相<lb/>
<pb n="KR2a0036_WYG_068-6b"/>
鼓二雅鼓二柷一敔一笙二十有七<hi>巢和竽</hi>塤八篪簫籥<lb/>
笛各十琴二十有七瑟十有四單鐸雙鐸鐃錞鉦麾旌<lb/>
纛各二補鑄編鐘百九十有二靈壁石磬如其數省臣<lb/>
言太廟殿室向成宫縣樂器咸備請徵東平樂工赴京<lb/>
師肄習以俟享廟制可秋七月新樂服成樂工至自東<lb/>
平敕翰林院定譔八室樂章大樂署編運舞節俾肄習<lb/>
之冬十有一月有事于大廟宫縣登歌樂文武二舞咸<lb/>
備其迎送神曰曰來成之曲烈祖曰開成之曲太祖曰<lb/>
<pb n="KR2a0036_WYG_068-7a"/>
武成之曲太宗曰文成之曲皇伯考卓沁曰弼成之曲<lb/>
皇伯考察罕台曰協成之曲睿宗曰明成之曲定宗曰<lb/>
熙成之曲憲宗曰威成之曲初獻升降曰肅成之曲司<lb/>
徒奉俎曰嘉成之曲文舞退武舞進曰和成之曲亞終<lb/>
獻酌獻曰順成之曲徹豆曰豐成之曲文舞曰武定文<lb/>
綏之舞武舞曰内平外成之舞第一成象滅王汗二成<lb/>
破西夏三成克金四成收西域定河南五成取西蜀平<lb/>
南詔六成臣髙麗服交趾<hi>詳見樂舞篇</hi>十有二月籍近畿儒<lb/>
<pb n="KR2a0036_WYG_068-7b"/>
户三百八十四人為樂工先是召用東平樂工凡四百<lb/>
一十二人中書以東平地逺惟留其户九十有二餘盡<lb/>
遣還復入民籍十一年秋八月製内廷曲舞中書以上<lb/>
皇帝冊寶下太常大樂署編運無射宫大寧等曲及上<lb/>
夀曲譜<hi>當時議殿庭用雅樂後不果用</hi>十三年以近畿樂户多迯亡僅<lb/>
得四十有二徴用東平樂工十六年冬十月命太常卿<lb/>
呼圖克約蘇召太常樂工是月十一曰大樂令完顔椿<lb/>
等以樂工見于香閣文郎魏英舞迎神黄鐘曲武郎安<lb/>
<pb n="KR2a0036_WYG_068-8a"/>
仁舞亞獻無射宫曲十八年冬十月昭睿順聖皇后将<lb/>
祔廟製昭睿順聖皇后室曲舞十九年王積翁奏請徴<lb/>
亡宋雅樂器置京師置於八作司二十一年大樂署言<lb/>
宜付本署收掌中書命八作司與之鏄鐘二十有七編<lb/>
鐘七百二十有三特磬二十有二編磬二十有八鐃六<lb/>
單鐸雙鐸各五錫錞各八二十二年冬閏十一月太常<lb/>
卿呼圖克約蘇奏大樂見用石磬聲律不協稽諸古典<lb/>
磬石莫善於泗濵女直未嘗得此今泗在封疆内宜取<lb/>
<pb n="KR2a0036_WYG_068-8b"/>
其石以製磬從之選審聴音律大樂正趙榮祖及識辨<lb/>
磬材石工牛全詣泗州採之得磬石九十製編磬二百<lb/>
三十命大樂令陳革等料簡應律者百有五二十三年<lb/>
呼圖克約蘇奏太廟樂器編鐘笙匏嵗久就壊音律不<lb/>
協遂補鑄編鐘八十有一合律者五十造笙匏三十有<lb/>
四二十九年四月太常太卿希沙請采石増製編磬遣<lb/>
孔鐸馳驛往泗州得磬璞五十八製磬九十大樂令毛<lb/>
荘等審聴之得應律磬五十有八於是編磬始備三十<lb/>
<pb n="KR2a0036_WYG_068-9a"/>
年夏六月初立社稷命大樂許徳良運製曲譜翰林國<lb/>
史院譔樂章其降送神曰鎮寧之曲初獻盥洗升壇降<lb/>
壇望瘞位皆肅寧之曲正配位奠玉幣曰億寧之曲司<lb/>
徒奉俎徹豆曰豊寧之曲正配位酌獻曰保寧之曲亞<lb/>
終獻曰咸寧之曲<hi>按祭社稷先農及大徳六年祀大地五方帝樂章皆用金舊名釋奠宣聖</hi>
<hi>亦因宋不改詳樂章篇</hi>三十一年世祖裕宗袝廟命大樂署編運<lb/>
曲譜舞節翰林定譔樂章世祖室曰混成之曲裕宗室<lb/>
曰昭成之曲成宗大徳九年新建郊壇既成命大樂署<lb/>
<pb n="KR2a0036_WYG_068-9b"/>
編運曲譜舞節翰林譔樂章十一月二十八日祀圜丘<lb/>
用之其迎送神曰天成之曲初獻奠玉幣曰欽成之曲<lb/>
酌獻曰明成之曲登降曰隆成之曲亞終酌獻曰和成<lb/>
之曲奉饌徹豆曰寧成之曲望燎如登降<hi>惟用黄鐘宫</hi>文舞<lb/>
曰崇徳之舞武舞曰定功之舞十年命江浙行省製造<lb/>
宣聖廟樂器以宋舊樂工施徳仲審較應律運至京師<lb/>
秋八月用于廟祀宣聖先令翰林新譔樂章命樂工習<lb/>
之降送神曰凝安之曲初獻盥洗陞殿降殿望瘞皆同<lb/>
<pb n="KR2a0036_WYG_068-10a"/>
安之曲奠幣曰明安之曲奉俎曰豊安之曲酌獻曰成<lb/>
安之曲亞終獻曰文安之曲徹豆曰娛安之曲盖舊曲<lb/>
也新樂章不果用十一年武宗即位祭告天地命大樂<lb/>
署編運皇地衹酌獻大吕宫一曲及舞節翰林譔樂章<lb/>
<hi>無曲名</hi>九月順宗成宗二室祔廟下大樂署編運曲譜舞<lb/>
節翰林譔樂章順宗室曰慶成之曲成宗室曰守成之<lb/>
曲至大二年親享太廟皇帝入門奏順成之曲盥洗陞<lb/>
殿用至元中初獻陞降肅成之曲亦曰順成之曲出入<lb/>
<pb n="KR2a0036_WYG_068-10b"/>
小次奏昌寧之曲迎神用至元中來成之曲改曰思成<lb/>
初獻攝太尉盥洗陞殿奏肅寧之曲酌獻太祖室仍用<lb/>
舊曲改名開成<hi>開成本至元中烈祖曲名其詞則太祖舊曲也</hi>睿宗室仍用舊<lb/>
曲改名武成<hi>此亦至元中太祖曲名其詞則神祖創業以下仍舊</hi>皇帝飲福登歌<lb/>
奏釐成之曲<hi>新製曲</hi>文舞退武舞進仍用舊曲改名肅寧<lb/>
<hi>舊名和成之曲天生五材孰能去兵以下是也</hi>亞終獻酌獻仍用舊曲改名肅<lb/>
寧<hi>舊名順成其詞幽明精禋以下是也</hi>徹豆曰豊寧之曲<hi>舊名豊成詞語亦異</hi>送神<lb/>
曰保成之曲皇帝出廟廷亦曰昌寧之曲<hi>太常集禮曰樂章據孔思</hi>
<pb n="KR2a0036_WYG_068-11a"/>
<hi>逮本錄之國朝樂章皆用成字凡用寧字者金曲也國初禮樂之事悉用前代舊工循習故常遂有用其舊者</hi>
<hi>亦有不用其詞而冒以舊號者如郊祀先農等樂是也</hi>冬十有二月始製先農樂<lb/>
章以太常登歌樂祀之先是有命祀先農以登歌樂如<lb/>
祭社稷之制大樂署言禮祀先農如社遂錄祭社林鐘<lb/>
宫鎮寧等曲以上盖金曲也三年冬十月置曲阜宣聖<lb/>
廟登歌樂初宣聖五十四代孫左三部照磨思逮言闕<lb/>
里宣聖祖廟釋奠行禮久闕祭服登歌之樂未䝉寵賜<lb/>
如䝉移咨江浙行省于各處贍學祭餘子粒内製造登<lb/>
<pb n="KR2a0036_WYG_068-11b"/>
歌樂器及祭服以備祭祀庶盡事神之禮中書允其請<lb/>
移文江浙製造至是樂器成運赴闕里用之十有一月<lb/>
敕以二十三日冬至祀昊天上帝于南郊配以太祖令<lb/>
大樂署運製配位及親祀曲譜舞節翰林譔樂章皇帝<lb/>
出入中壝黄鐘宫曲二盥洗黄鐘宮曲一升殿登歌大<lb/>
吕宫曲一酌獻黄鐘宫曲一飲福登歌大吕宫曲一出<lb/>
入小次黄鐘宫曲一<hi>皆無曲名</hi>四年夏六月武宗祔廟命樂<lb/>
正謝世寧等編曲譜舞節翰林侍講學士張士觀譔樂<lb/>
<pb n="KR2a0036_WYG_068-12a"/>
章曲名威成之曲仁宗皇慶二年秋九月用登歌樂祀<lb/>
太上皇<hi>睿宗</hi>于真定玉華宫自是嵗用之至延祐七年春<lb/>
三月奏罷延祐五年命各路府宣聖廟置雅樂選擇習<lb/>
古樂師教肄生徒以供春秋祭祀六年秋八月議置三<lb/>
皇廟樂不果行七年仁宗袝廟命樂正劉瓊等編運酌<lb/>
獻樂譜舞節翰林譔樂章曲名曰歆成之曲英宗至治<lb/>
二年冬十月用登歌樂于太廟是月英宗祔廟下大樂<lb/>
署編運樂譜舞節翰林譔樂章曲曰獻成之曲文宗天<lb/>
<pb n="KR2a0036_WYG_068-12b"/>
厯二年春三月明宗祔廟下大樂署編運樂譜舞節翰<lb/>
林定譔樂章曲曰永成之曲<lb/>
　　登歌樂器<lb/>
金部<lb/>
編鐘一簴鐘十有六範金為之筍簴<hi>横曰筍植曰簴</hi>皆雕繪樹<lb/>
羽塗金雙鳯五中列博山崇牙十有六縣以紅絨組簴<lb/>
趺青龍籍地以綠油卧梯二加兩跗焉筍兩端金螭首<lb/>
銜鍮石壁翣五色銷金流蘇絛以紅絨維之鐵<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>者四<lb/>
<pb n="KR2a0036_WYG_068-13a"/>
所以備欹側在太室以礙地甓因易以石麟簴額識以<lb/>
金餙篆字擊鐘者以茱茰木為之合竹為柄凡鐘未奏<lb/>
覆以黄羅兩覆以油絹磬亦然元初鐘用宋金舊器其<lb/>
識曰大晟大和景定者是也後增製兼用之<lb/>
石部<lb/>
編磬一簴磬十有六石為之縣以紅絨紃簴跗狻猊拊<lb/>
磬者以牛角為之餘筍簴崇牙樹羽壁翣流蘇之制並<lb/>
與鐘同元初磬亦用宋金舊器至元中始采泗濵靈壁<lb/>
<pb n="KR2a0036_WYG_068-13b"/>
石為之<lb/>
絲部<lb/>
琴十一絃三絃五絃七絃九絃者各二斵桐為面梓為<lb/>
㡳冰絃木軫漆貭金徽長三尺九寸首濶五寸二分通<lb/>
足中高二寸七分旁各高二寸尾濶四寸二分通足中<lb/>
高二寸旁各高一寸五分俱以黄綺夾囊貯之琴卓髹<lb/>
以綠<lb/>
瑟四其制底面皆用梓木面施采色兩端繪錦長七尺<lb/>
<pb n="KR2a0036_WYG_068-14a"/>
首濶尺有一寸九分通足中高四寸旁各高三寸尾濶<lb/>
尺有一寸二分通足中高五寸旁各高三寸五分朱絲<lb/>
為絃凡二十有五各設柱兩頭有孔疏通相連以黄綺<lb/>
夾嚢貯之架四髹以綠金餙鳳首八<lb/>
竹部<lb/>
簫二編竹為之毎架十有六管濶尺有六分黑槍金鸞<lb/>
鳳為餙鍮石釘鉸以黄絨紃維於人項左右復垂紅絨<lb/>
絛結架以木為之高尺有二寸亦號排簫韜以黄嚢<lb/>
<pb n="KR2a0036_WYG_068-14b"/>
笛二㫁竹為之長尺有四寸七孔亦號長笛纒以朱絲<lb/>
垂以紅絨絛結韜以黄嚢<lb/>
籥二制如笛三孔纒以朱絲垂以紅絨絛結韜以黄嚢<lb/>
箎二髹色如桐葉七孔纒以朱絲垂以紅絨絛結韜以<lb/>
黄嚢<lb/>
匏部<lb/>
巢笙四和笙四七星匏一九曜匏一潤餘匏一皆以斑<lb/>
竹為之𤣥髹底置管匏中施簧管端参差如鳥翼大者<lb/>
<pb n="KR2a0036_WYG_068-15a"/>
曰巢笙次曰和笙管皆十九簧如之十三簧者曰閏餘<lb/>
匏九簧者曰九曜匏七簧者曰七星匏皆韜以黄囊<lb/>
土部<lb/>
塤二陶土為之圍五寸半長三寸四分形如稱錘六孔<lb/>
上一前二後三韜以黄囊<lb/>
革部<lb/>
搏拊二制如鼔而小中實以糠外髹以朱繪以綠雲繫<lb/>
以青絨絛兩手用之或搏或拊以節登歌之樂<lb/>
<pb n="KR2a0036_WYG_068-15b"/>
木部<lb/>
柷一以桐木為之状如方桶繪山于上髹以粉旁為圓<lb/>
孔納于椎中椎以杞木為之撞之以作樂<lb/>
敔一製以桐木状如伏虎彩繪為餙背有二十七鉏鋙<lb/>
刻下承以槃用竹長二尺四寸破為十莖其名曰籈櫟<lb/>
其背以止樂<lb/>
　　　宫縣樂噐<lb/>
金部<lb/>
<pb n="KR2a0036_WYG_068-16a"/>
鏄鐘十有二簴簴一鐘制視編鐘而大依十二辰位特<lb/>
縣之亦號辰鐘筍簴朱髹塗金彩繪飛龍跗東青龍西<lb/>
白虎南赤豸北𤣥麟素羅五色流蘇餘制並與編鐘同<lb/>
編鐘十有二簴簴有十六鐘制見登歌<hi>此下樂器制與登歌同者皆不</hi>
<hi>重載</hi>
石部<lb/>
編磬十有六簴簴十有二磬制見登歌筍簴與鏄鐘同<lb/>
絲部<lb/>
<pb n="KR2a0036_WYG_068-16b"/>
琴二十有七一絃者三三絃者五七絃九絃者各六瑟<lb/>
十有二<lb/>
竹部<lb/>
簫十籥十篪十笛十<lb/>
匏部<lb/>
巢笙十<lb/>
竽十竹為之與巢笙皆十九簧惟指法各異<lb/>
七星匏一九曜匏一閏餘匏一<lb/>
<pb n="KR2a0036_WYG_068-17a"/>
土部<lb/>
塤八<lb/>
革部<lb/>
晉鼓一長六尺六寸面徑四尺圍丈有二尺穹隆者居<lb/>
鼔面三之一穹徑六尺六寸三分寸之一面繪雲龍為<lb/>
餙其皋陶以朱髹之下承以彩繪跌座并鼔高丈餘在<lb/>
郊祀者鞔以馬革<lb/>
樹鼓四毎樹三鼓其制高六尺六寸中植以柱曰建鼔<lb/>
<pb n="KR2a0036_WYG_068-17b"/>
柱末為翔鷺下施小圓輪又為重斗方盖並繚以彩繪<lb/>
四角有竿各垂壁翣流蘇下以青狻猊四為跌建旁挾<lb/>
二小鼓曰鞞曰應樹樂縣之四隅踏床鼓桴並髹以朱<lb/>
雷鼓二制如鼓而小鞔以馬革持其柄播之旁耳自擊<lb/>
郊祀用之<lb/>
雷鼗二亦以馬革鞔之為大小鼓三交午貫之以柄郊<lb/>
祀用之<lb/>
路鼓二制如雷鼓惟非馬革祀宗廟用之<lb/>
<pb n="KR2a0036_WYG_068-18a"/>
路鼗二其制為大小二鼔午貫之旁各有耳以柄搖之<lb/>
耳往還自擊不以馬革祀宗廟用之<lb/>
木部<lb/>
柷一敔一<lb/>
　　　節樂之器<lb/>
麾一製以繒繒長七尺畫升龍於上以塗金龍首朱杠<lb/>
縣之樂長執之舉以作樂偃以止樂<lb/>
照燭二以長竿置絳羅籠於其末然燭於中夜暗麾逺<lb/>
<pb n="KR2a0036_WYG_068-18b"/>
難辨樂正執之舉以作樂偃以止樂<lb/>
　　　文舞器<lb/>
纛二制若旌幢高七尺杠首刻象牛首下施朱繒盖為<lb/>
三重以道文舞<lb/>
籥六十有四木為之象籥之制舞人所執<lb/>
翟六十有四木柄端刻龍首餙以雉羽綴以流蘇舞人<lb/>
所執<lb/>
　　　武舞器<lb/>
<pb n="KR2a0036_WYG_068-19a"/>
旌二制如纛杠首栖以鳯以導武舞<lb/>
干六十有四木為之加以彩繪舞人所執<lb/>
戚六十有四制若劔然舞人所執<hi>禮記注戚斧也今制與古異</hi>
金錞二範銅為之中虛鼻象狻猊木方跌二人舉錞築<lb/>
於跌上<lb/>
金釭二制如桐槃縣而擊之以節樂<lb/>
金鐃二制如火斗有柄以銅為匡疏其上如鈴中有丸<lb/>
執其柄而搖之其聲鐃鐃然用以止鼓<lb/>
<pb n="KR2a0036_WYG_068-19b"/>
單鐸雙鐸各二制如小鐘上有柄以金為舌用以振武<lb/>
舞兩鐸通一柄者號曰雙鐸<lb/>
雅鼓二制如漆筩鞔以羊革旁有兩紐工人持之築地<lb/>
以節舞<lb/>
相鼓二制如搏拊以韋為表實之以糠拊其兩端以相<lb/>
樂舞節<lb/>
鼗鼓二<lb/>
　　　舞表<lb/>
<pb n="KR2a0036_WYG_068-20a"/>
表四木杆鑿方石樹之用以識舞人之兆綴<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_068-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷六十八<lb/>
<pb n="KR2a0036_WYG_068-21a"/>
元史卷六十八考證<lb/>
制樂始末二十二年冬閏十一月太常卿呼圖克約蘇<lb/>
　奏大樂見用石磬聲律不諧　按二十二年舊訛十<lb/>
　二年據本紀改<lb/>
登歌樂器絲部瑟四　按瑟字舊訛琴今改<lb/>
登歌樂器竹部笛二㫁竹為之　按笛二舊訛笛三據<lb/>
　永樂大典本改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史巻二百十</head> <lb/>
    <p>
<pb n="KR2a0036_WYG_210-1a"/>
欽定四庫全書<lb/>
　元史巻二百十<lb/>
　　明翰林學士亞中大夫知制誥兼修國史宋濓等修<lb/>
　列傳第九十六<lb/>
　　緬<lb/>
緬國為西南夷不知何種其地有接大理及去成都不<lb/>
遠者又不知其方幾里也其人有城郭屋廬以居有象<lb/>
馬以乗舟筏以濟其文字進上者用金葉寫之次用紙<lb/>
<pb n="KR2a0036_WYG_210-1b"/>
又次用㯽榔葉蓋謄譯而後通也世祖至元八年大理<lb/>
鄯闡等路宣慰司都元帥府遣奇塔特托音等使緬招<lb/>
諭其王内附四月竒塔特托音等導其使博來以聞十<lb/>
年二月遣噶瑪拉實哩竒塔特托音等使其國持詔諭<lb/>
曰間者大理鄯闡等路宣慰司都元帥府差竒塔特托<lb/>
音導王國使博詣京師且言嚮至王國但見其臣下未<lb/>
嘗見王又欲觀吾大國舎利朕矜憫遠來即使來使覲<lb/>
見又令縱觀舎利益詢其所來乃知王有内附意國雖<lb/>
<pb n="KR2a0036_WYG_210-2a"/>
云遠一視同仁今再遣噶瑪拉實哩及禮部郎中國信<lb/>
使竒塔特托音工部郎中國信副使布雅喀實往諭王<lb/>
誠能謹事大之禮遣其子弟若貴近臣一來以彰我國<lb/>
家無外之義用敦永好時乃之休至若用兵夫誰所好<lb/>
王其思之十二年四月建寧路安撫使賀天爵言得金<lb/>
齒頭目阿郭所云竒塔特托音之使緬乃故父阿必所<lb/>
指也至元九年三月緬王恨父阿必故領兵數萬來侵<lb/>
執父阿必而去不得已厚獻其國乃得釋之因知緬巾<lb/>
<pb n="KR2a0036_WYG_210-2b"/>
部落之人猶羣狗耳比者緬遣阿的八等九人至乃候<lb/>
視國家動靜也今白衣頭目是阿郭親戚與緬為隣嘗<lb/>
謂入緬有三道一由天部馬一由驃甸一由阿郭地界<lb/>
俱會緬之江頭城又阿郭親戚阿提犯在緬掌五甸户<lb/>
各萬餘欲内附阿郭願先招阿提犯及金齒之未降者<lb/>
以為引道雲南省因言緬王無降心去使不返必須征<lb/>
討六月樞密院以聞帝曰姑緩之十一月雲南省始報<lb/>
差人探伺國使消息而蒲賊阻道今蒲人多降道已通<lb/>
<pb n="KR2a0036_WYG_210-3a"/>
遣金齒干額總管阿禾探得國使達緬俱安十四年三<lb/>
月緬人以阿禾内附怨之攻其地欲立砦騰越永昌之<lb/>
間時詔大理路䝉古萬户呼圖克大理路總管信苴日<lb/>
總把千户托多爾海伐永昌之西騰越蒲驃阿昌金齒<lb/>
未降部族駐南甸阿禾告急呼圖克等晝夜行與緬軍<lb/>
遇一河邊其衆四五萬象八百馬萬匹呼圖克等軍僅<lb/>
七百人緬人前乗馬次象次步卒象披甲背負戰樓兩<lb/>
旁挾大竹筩置短搶數十於其中乗象者取以擊刺呼<lb/>
<pb n="KR2a0036_WYG_210-3b"/>
圖克曰賊衆我寡當先衝河北軍親率二百八十一騎為<lb/>
一隊信苴日以二百三十三騎傍河為一隊托多爾海<lb/>
以一百八十七人依山為一隊交戰良久賊敗走信苴<lb/>
日追之三里抵寨門旋濘而退忽南面賊兵萬餘繞出<lb/>
官軍後信苴日馳報呼圖克復列三陣進至河岸擊之<lb/>
又敗走追破其十七砦逐北至窄山口轉戰三十餘里<lb/>
賊及象馬自相蹂死者盈三巨溝日暮呼圖克中傷遂收<lb/>
兵明日追之至干額不及而還捕虜甚衆軍中以一<lb/>
<pb n="KR2a0036_WYG_210-4a"/>
㡌或一兩靴一氊衣易一生口其脫者又為阿禾阿昌<lb/>
邀殺歸者無幾官軍負傷者雖多惟䝉古軍獲一象不<lb/>
得其性被擊而斃餘無死者十月雲南省遣本省宣慰<lb/>
使都元帥尼雅斯拉鼎率䝉古㸑僰摩些軍三千八百<lb/>
四十餘人征緬至江頭深蹂酋首細安立砦之所招降<lb/>
其磨欲等三百餘砦土官曲蠟蒲折户四千孟磨愛呂<lb/>
户一千磨奈䝉匡里荅八剌户二萬䝉忙甸土官甫祿<lb/>
堡户一萬木都彈禿户二百凡三萬五千二百户以天<lb/>
<pb n="KR2a0036_WYG_210-4b"/>
熱還師十七年二月尼雅斯拉鼎等上言緬輿地形勢<lb/>
皆在臣目中矣先奉㫖若重慶諸郡平然後有事緬國<lb/>
今四川已底寧請益兵征之帝以問丞相托多爾海托<lb/>
多爾海曰陛下初命發哈喇章及四川與阿爾哈雅麾<lb/>
下士卒六萬人䋊緬今尼雅斯拉鼎止需萬人帝曰是<lb/>
矣即命樞密繕甲兵修武備議選將出師五月詔雲南<lb/>
行省發四川軍萬人命雅爾哈領之與前所遣將同征<lb/>
緬十九年二月詔思播叙諸郡及亦奚不薛諸蠻夷等<lb/>
<pb n="KR2a0036_WYG_210-5a"/>
處發士卒征緬二十年十一月官軍伐緬克之先是<lb/>
宗王桑阿克達爾右丞相台布參知政事伊克徳濟奉<lb/>
詔征緬是年九月大軍發中慶十月至南甸台布由羅<lb/>
必甸進軍十一月桑阿克達爾命伊克徳濟取道阿昔<lb/>
江達鎮西阿禾江造舟二百下流至江頭城斷緬人水<lb/>
路自將一軍從驃甸徑抵其國與台布軍會令諸將分<lb/>
地攻取破其江頭城擊殺萬餘人别令都元帥袁世安<lb/>
以兵守其地積糧餉以給軍士遣使持輿地圖奏上二十<lb/>
<pb n="KR2a0036_WYG_210-5b"/>
二年十一月緬王遣其鹽井大官阿必立相至太公城<lb/>
欲來納欵為孟乃甸白衣頭目碍塞阻道不得行遣膽<lb/>
馬宅者持信劄一片來告驃甸土官匿俗乞報上司免<lb/>
軍馬入境匿俗給榜遣膽馬宅囘江頭城招阿必立相<lb/>
赴省且報鎮西平緬麓川等路宣慰司宣撫司差三摻<lb/>
持榜至江頭城付阿必立相忙直卜算二人期兩月領<lb/>
軍來江頭城宣撫司率蒙古軍至驃甸相見議事阿必<lb/>
立相乞言於朝廷降㫖許其悔過然後差大官赴闕朝<lb/>
<pb n="KR2a0036_WYG_210-6a"/>
廷尋遣鎮西平緬宣撫司達嚕噶齊兼招討使齊喇使<lb/>
其國二十三年十月以招討使張萬為征緬副都元帥<lb/>
額森特穆爾征緬招討司達嚕噶齊千户張成征緬招<lb/>
討使並給虎符敕造戰船將兵六千人征緬俾都元帥<lb/>
圖們岱總之雲南王以行省右丞愛魯克奉㫖徴金齒<lb/>
察罕迭吉連地撥軍一千人是月發中慶府繼至永昌<lb/>
府與征緬省官會經阿昔甸差軍五百人䕶送招緬使<lb/>
齊喇至太公城二十四年正月至忙乃甸緬王為其世<lb/>
<pb n="KR2a0036_WYG_210-6b"/>
子不速速古里所執囚於昔里怯荅剌之地又害其嫡<lb/>
子三人與大官木浪周等四人為逆雲南王所命官阿<lb/>
南達等亦受害二月齊喇自忙乃甸登舟留元送軍五<lb/>
百人于彼雲南省請今秋進討不聽既而雲南王與諸<lb/>
王進征至蒲甘喪師七千餘緬始平乃定嵗貢方物大<lb/>
徳元年二月以緬王的立普哇拿阿廸提牙嘗遣其子<lb/>
僧合八的奉表入朝請嵗輸銀二千五百兩帛千匹馴<lb/>
象二十糧萬石詔封的立普哇拿阿廸提牙為緬王賜<lb/>
<pb n="KR2a0036_WYG_210-7a"/>
銀印子僧合八的為緬國世子賜以虎符三年三月緬<lb/>
復遣其世子奉表入謝自陳部民為金齒殺掠率皆貧<lb/>
乏以致上供金幣不能如期輸納帝憫之止命間嵗貢<lb/>
象仍賜衣遣還四年四月遣使進白象五月的立普哇<lb/>
拿阿迪提牙為其弟阿散哥也等所殺其子窟麻剌哥<lb/>
撒八逃詣京師令孟古圖嚕默色率師往問其罪蠻賊<lb/>
與八百媳婦國通其勢張甚孟古圖嚕默色請益兵又<lb/>
命色辰額哷等將兵萬二千人征之仍令諸王庫庫節<lb/>
<pb n="KR2a0036_WYG_210-7b"/>
制其軍六月詔立窟麻剌哥撒八為王賜以銀印秋七<lb/>
月緬賊阿散哥也弟者蘇等九十一人各奉方物入朝<lb/>
命餘人置中慶遣者蘇等來上都八月緬國阿散哥也<lb/>
等昆弟赴闕自言殺主之罪罷征緬兵五年九月雲南<lb/>
參知政事高慶宣撫使察罕布哈伏誅初慶等從色辰<lb/>
額哷圍緬兩月城中薪食俱盡勢將出降慶等受其重<lb/>
賂以炎暑瘴疫為辭輒引兵還故誅之十月緬遣使入<lb/>
貢<lb/>
<pb n="KR2a0036_WYG_210-8a"/>
　　占城<lb/>
占城近瓊州順風舟行一日可抵其國世祖至元間廣<lb/>
南西道宣慰使馬成旺嘗請兵三千人馬三百匹征之<lb/>
十五年左丞索多以宋平遣人至占城還言其王失里<lb/>
咱牙信合八剌哈迭瓦有内附意詔降虎符授榮祿大<lb/>
夫封占城郡王十六年十二月遣兵部侍郎嘉琿達總<lb/>
管孟慶元萬户孫勝夫與索多等使占城諭其王入朝<lb/>
十七年二月占城國王保寳旦拏囉耶卭南詙占把地<lb/>
<pb n="KR2a0036_WYG_210-8b"/>
囉耶遣使貢方物奉表降十九年十月朝廷以占城國<lb/>
主孛由補剌者吾曩嵗遣使來朝稱臣内屬遂命右丞<lb/>
索多等即其地立省以撫安之既而其子補的專國負<lb/>
固弗服萬户何子志千户皇甫傑使暹國宣慰使尤永<lb/>
賢伊蘭等使馬八兒國舟經占城皆被執故遣兵征之<lb/>
帝曰老王無罪逆命者乃其子與一蠻人耳苟獲此兩<lb/>
人當依曹彬故事百姓不戮一人十一月占城行省官<lb/>
率兵自廣州航海至占城港港口北連海海旁有小港<lb/>
<pb n="KR2a0036_WYG_210-9a"/>
五通其國大州東南止山西旁木城官軍依海岸屯駐<lb/>
占城兵治木城四面約二十餘里起樓棚立囘囘三梢<lb/>
礮百餘座又木城西十里建行宫孛由補剌者吾親率<lb/>
重兵屯守應援行省遣都鎮撫李天祐總把賈甫招之<lb/>
七往終不服十二月招真臘國使色埒默請往招諭復<lb/>
與天祐甫偕行得其囘書云已脩木城備甲兵刻期請<lb/>
戰二十年正月行省傳令軍中以十五日夜半𤼵船攻<lb/>
城至期分遣瓊州安撫使陳仲達總管劉金總把栗全<lb/>
<pb n="KR2a0036_WYG_210-9b"/>
以兵千六百人由水路攻木城北面總把張斌百户趙<lb/>
達以三百人攻東面沙觜省官三千人分三道攻南面<lb/>
舟行至天明泊岸為風濤所碎者十七八賊開木城南<lb/>
門建旗鼓出萬餘人乗象者數十亦分三隊迎敵矢石<lb/>
交下自卯至午賊敗北官軍入木城復與東北二軍合<lb/>
擊之殺溺死者數千人守城供餉餽者數萬人悉潰散<lb/>
國主棄行宫燒倉廪殺永賢伊蘭等與其臣逃入山<lb/>
十七日整兵攻大州十九日國主使報荅者來求降二十<lb/>
<pb n="KR2a0036_WYG_210-10a"/>
日兵至大州東南遣報荅者回許其降免罪二十一日<lb/>
入大州又遣博思兀魯班者來言奉王命來降國主太<lb/>
子即後至行省檄召之官軍復駐城外二十二日遣其<lb/>
舅寳脫禿花等三十餘人奉國王信物雜布二百匹大<lb/>
銀三錠小銀五十七錠碎銀一甕為質來歸欵又獻金<lb/>
葉九節標槍曰國主欲來病未能進先使持其槍來以<lb/>
見誠意長子補的期三日請見省官却其物寳脫秃花<lb/>
曰不受是薄之也行省度不可却姑令收置乃以上聞<lb/>
<pb n="KR2a0036_WYG_210-10b"/>
寳脫秃花復令其主第四子利世麻八都八徳剌第五<lb/>
子利世印徳剌來見且言先有兵十萬故來戰今皆敗<lb/>
散聞敗兵言補的被傷已死國主頰中箭今小愈愧懼<lb/>
未能見也故先遣二子來議赴闕進見事省官疑其非<lb/>
真子聼其還諭國主早降且以問疾為辭遣千戸林子<lb/>
全總把栗全李徳堅偕往覘之二子在途先歸子全等<lb/>
入山兩程國主遣人來拒不果見寳脫秃花謂子全日<lb/>
國主遷延不肯出降今反揚言欲殺我可歸告省官來<lb/>
<pb n="KR2a0036_WYG_210-11a"/>
則來不來我當執以往子全等囘營是曰又殺何子志<lb/>
皇甫傑等百餘人二月八日寳脫秃花又至自言吾祖<lb/>
父伯叔前皆為國主至吾兄今孛由補剌者吾殺而奪<lb/>
其位斬我左右二大指我實怨之願禽孛由補剌者吾<lb/>
補的父子及大拔撒機兒以獻請給大元服色行省賜<lb/>
衣冠撫諭以行十三日居占城唐人曾延等來言國主<lb/>
逃於大州西北鴉候山聚兵三千餘人招集他郡兵未<lb/>
至不日將與官軍交戰懼唐人泄其事將盡殺之延等<lb/>
<pb n="KR2a0036_WYG_210-11b"/>
覺而逃來十五日寳脫禿花偕宰相報孫達兒及撮及<lb/>
大師等五人來降行省官引曽延等見寳脫秃花詰之<lb/>
曰延等姦細人也請繫縲之國主軍皆潰散安敢復戰<lb/>
又言今未附州郡凡十二處每州遣一人招之舊州水<lb/>
路乞行省與陳安撫及寳脱秃花各遣一人乗舟招諭<lb/>
攻取陸路則乞行省官陳安撫與已往禽國主補的及<lb/>
攻其城行省猶信其言調兵一千屯半山塔遣子全徳<lb/>
堅等領軍百人與寳脫秃花同赴大州進討約有急則<lb/>
<pb n="KR2a0036_WYG_210-12a"/>
報半山軍子全等比至城西寳脱秃花背約間行自北<lb/>
門乗象遁入山官軍獲諜者曰國主實在鴉候山立砦<lb/>
聚兵約二萬餘遣使交趾真臘闍婆等國借兵及徴賔<lb/>
多龍舊州等軍未至十六日遣萬户張顒等領兵赴國<lb/>
主所棲之境十九日顒兵近木城二十里賊浚濠塹拒<lb/>
以大木官軍斬刈超距奮擊破其二千餘衆轉戰至木<lb/>
城下山林阻隘不能進賊旁出截歸路軍皆殊死戰遂<lb/>
得解還營行省遂整軍聚糧剏木城遣總管劉金千户<lb/>
<pb n="KR2a0036_WYG_210-12b"/>
劉涓岳榮守禦二十一年三月六日索多領軍囘十五<lb/>
日江淮行省遣助索多軍萬戸呼圖克等至占城索多<lb/>
舊置行省舒眉蓮港見營舎燒盡始知官軍已囘二十<lb/>
日呼圖克令百户陳奎招其國主來降二十七日占城<lb/>
主遣王通事者來稱納降呼圖克等諭令其父子奉表<lb/>
進獻國主遣文勞卭大巴南等來稱索多除蕩其國貧<lb/>
無以獻來年當備禮物令嫡子入朝四月十二日國主<lb/>
令其孫濟目理勒蟄文勞卭大巴南等奉表歸欵是年<lb/>
<pb n="KR2a0036_WYG_210-13a"/>
命平章政事阿爾哈雅奉鎮南王托歡發兵假道交趾<lb/>
伐占城不果行<lb/>
　　暹<lb/>
暹國當成宗元貞元年進金字表欲朝廷遣使至其國<lb/>
比其表至已先遣使蓋彼未之知也賜來使素金符佩<lb/>
之使急追詔使同往以暹人與麻里子兒舊相讐殺至<lb/>
是皆歸順有㫖諭暹人勿傷麻里子兒以踐爾言大徳<lb/>
三年暹國主上言其父在位時朝廷嘗賜鞍轡白馬及<lb/>
<pb n="KR2a0036_WYG_210-13b"/>
金縷衣乞循例以賜帝以丞相鄂勒哲達爾罕言彼小<lb/>
國而賜以馬恐其隣實都輩譏議朝廷仍賜金縷衣不<lb/>
賜以馬<lb/>
　　瓜哇<lb/>
瓜哇在海外視占城益逺自泉南登舟海行者先至占<lb/>
城而後至其國其風俗土產不可考大率海外諸番國<lb/>
多出竒寳取貴於中國而其人則醜怪情性語言與中<lb/>
國不能相通世祖撫有四夷其出師海外諸番者惟瓜<lb/>
<pb n="KR2a0036_WYG_210-14a"/>
哇之役為大至元二十九年二月詔福建行省除史弼<lb/>
伊克穆蘇高興平章政事征瓜哇㑹福建江西湖廣三<lb/>
行省兵凡二萬設左右軍都元帥府二征行上萬户四<lb/>
發舟千艘給糧一年鈔四萬錠降虎符十金符四十銀<lb/>
符百金衣段百端用備功賞伊克穆蘇等陛辭帝曰卿<lb/>
等至瓜哇明告其國軍民朝廷初與瓜哇通使往來交<lb/>
好後刺詔使孟右丞之面以此進討九月軍會慶元弼<lb/>
伊克穆蘇領省事赴泉州興率輜重自慶元登舟涉海<lb/>
<pb n="KR2a0036_WYG_210-14b"/>
十一月福建江西湖廣三省軍會泉州十二月自後渚<lb/>
啟行三十年正月至构欄山議方畧二月伊克穆蘇孫<lb/>
參政先領本省幕官并招諭瓜哇等處宣慰司官庫春<lb/>
哈雅楊梓全忠祖萬户張達喇齊等五百餘人船十艘<lb/>
先往招諭之大軍繼進於吉利門弼興進至瓜哇之杜<lb/>
竝足與伊克穆蘇等議分軍下岸水陸並進弼興孫參<lb/>
政帥都元帥諾海萬户寗居仁等水軍自杜並足由戎<lb/>
牙路港口至八節澗興與伊克穆蘇帥都元帥鄭鎮國<lb/>
<pb n="KR2a0036_WYG_210-15a"/>
萬户托歡等馬步軍自杜竝足陸行以萬户申元為前<lb/>
鋒遣副帥圖古徳埒克萬户褚懐逺李忠等乗鑽風船<lb/>
由戎牙路於麻喏巴歇浮梁前進赴八節澗期會招諭<lb/>
瓜哇宣撫司官言瓜哇主壻土罕必闍耶舉國降土罕<lb/>
必闍耶不能離軍先令楊梓甘珠爾布哈全忠祖引其<lb/>
宰相昔剌難荅吒耶等五十餘人來迎三月一日會軍<lb/>
八節澗澗上接杜馬班王府下通莆奔大海乃瓜哇咽<lb/>
喉必爭之地又其謀臣希寧官沿河泊舟觀望成敗屢<lb/>
<pb n="KR2a0036_WYG_210-15b"/>
招諭不降行省於澗邊設偃月營留萬户王天祥守<lb/>
河津圖古徳埒克李忠等領水軍鄭鎮國省都鎮撫倫<lb/>
信等領馬步軍水陸竝進希寧官懼棄船宵遁獲鬼頭<lb/>
大船百餘艘令都元帥諾海萬户寗居仁鄭珪髙徳誠<lb/>
張受等鎮八節澗海口大軍方進土罕必闍耶遣師來<lb/>
告葛郎主追殺至麻喏巴歇請官軍救之伊克穆蘇張<lb/>
參政先往安慰土罕必闍耶鄭鎮國引軍赴章孤接援<lb/>
興進至麻喏巴歇却稱葛郎兵未知遠近興囘八節澗伊<lb/>
<pb n="KR2a0036_WYG_210-16a"/>
克穆蘇尋報賊兵今夜當至召興赴麻喏巴歇七日葛<lb/>
郎兵三路攻土罕必闍耶八日黎明伊克穆蘇孫參政<lb/>
率萬户李明迎賊於西南不遇興與托歡由東南路與<lb/>
賊戰殺數百人餘奔潰山谷日中西南路賊又至興再<lb/>
戰至晡又敗之十五日分軍為三道伐葛郎期十九日<lb/>
會荅哈聽礮聲接戰圖古徳埒克等軍泝流而上伊克<lb/>
穆蘇等由西道興等由東道進土罕必闍耶軍繼其後<lb/>
十九日至荅哈葛郎國主以兵十餘萬交戰自卯至未<lb/>
<pb n="KR2a0036_WYG_210-16b"/>
連三戰賊敗奔潰擁入河死者數萬人殺五千餘人國<lb/>
主入内城拒守官軍圍之且招其降是夕國王哈只葛<lb/>
當出降撫諭令還四月二日遣土罕必闍耶還其地具入<lb/>
貢禮以萬户鼐珠卜丹甘珠爾布哈率兵二百護送十<lb/>
九日土罕必闍耶潛叛去留軍拒戰鼐珠卜丹甘珠爾<lb/>
布哈省掾馮祥皆遇害二十四日軍還得哈只葛當妻<lb/>
子官屬百餘人及地圖户籍所上金字表以還事見史<lb/>
弼高興傳<lb/>
<pb n="KR2a0036_WYG_210-17a"/>
　　瑠求<lb/>
瑠求在南海之東漳泉興福四州界内彭湖諸島與瑠<lb/>
求相對亦素不通天氣清明時望之隠約若煙若霧其<lb/>
遠不知幾千里也西南北岸皆水至彭湖漸低近瑠求<lb/>
則謂之落漈漈者水趨下而不囘也凡西岸漁舟到彭<lb/>
湖已下遇颶風𤼵作漂流落漈囘者百一瑠求在外夷<lb/>
最小而險者也漢唐以來史所不載近代諸番市舶不<lb/>
聞至其國世祖至元二十八年九月海船副萬户楊祥<lb/>
<pb n="KR2a0036_WYG_210-17b"/>
請以六千軍往降之不聽命則遂伐之朝廷從其請繼<lb/>
有書生呉志斗者上言生長福建<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>知海道利病以為<lb/>
若欲收附且就彭湖發船往諭相水勢地利然後興兵<lb/>
未晩也冬十月乃命楊祥充宣撫使給金符呉志斗禮<lb/>
部員外郎阮堅兵部員外郎並給銀符徃使瑠求詔曰<lb/>
收撫江南已十七年海外諸番罔不臣屬惟瑠求邇閩<lb/>
境未曾歸附議者請即加兵朕惟祖宗立法凡不庭之<lb/>
國先遣使招諭來則按堵如故否則必致征討今止其<lb/>
<pb n="KR2a0036_WYG_210-18a"/>
兵命楊祥阮鑒往諭汝國果能慕義來朝存爾國祀保<lb/>
爾黎庶若不效順自恃險阻舟師奄及恐貽後悔爾其<lb/>
慎擇之二十九年三月二十九日自汀路尾澳舟行至<lb/>
是曰巳時海洋中正東望見有山長而低者約去五十<lb/>
里祥稱是瑠求國鑒稱不知的否祥乗小舟至低山下<lb/>
以人衆不親上岸令軍官劉閏等二百餘人以小舟十<lb/>
一艘載軍器領三嶼人陳煇者登岸岸上人衆不曉三<lb/>
嶼人語為其殺死者三人遂還四月二日至彭湖祥責<lb/>
<pb n="KR2a0036_WYG_210-18b"/>
鑒志斗已到瑠求文字二人不從明日不見志斗蹤跡<lb/>
覓之無有也先志斗嘗斥言祥生事要功欲取富貴其<lb/>
言誕妄難信至是疑祥害之祥顧稱志斗初言瑠求不<lb/>
可往今祥已至瑠求而還志斗懼罪逃去志斗妻子訴<lb/>
于官有㫖發祥鑒還福建置對後遇赦不竟其事成宗<lb/>
元貞三年福建省平章政事髙興言今立省泉州距瑠<lb/>
求為近可伺其消息或宜招宜伐不必它調兵力興請<lb/>
就近試之九月高興遣省都鎮撫張浩福州新軍萬户<lb/>
<pb n="KR2a0036_WYG_210-19a"/>
張進赴瑠求國禽生口一百三十餘人<lb/>
　　三嶼<lb/>
三嶼國近瑠求世祖至元三十年命選人招誘之平章<lb/>
政事巴延等言臣等與識者議此國之民不及二百户<lb/>
時有至泉州為商賈者去年入瑠求軍船過其國國人<lb/>
餉以糧食館我將校無它志也乞不遣使帝從之<lb/>
　　馬八兒等國<lb/>
海外諸番國惟馬八兒與俱藍足以綱領諸國而俱藍<lb/>
<pb n="KR2a0036_WYG_210-19b"/>
又為馬八兒後障自泉州至其國約十萬里其國至阿<lb/>
不合大王城水路得便風約十五日可到比餘國最大<lb/>
世祖至元間行中書省左丞索多等奉璽書十通招諭<lb/>
諸番未幾占城馬八兒國俱奉表稱藩餘俱藍諸國未<lb/>
下行省議遣使十五人往諭之帝曰非索多等所可專<lb/>
也若無朕命不得擅遣使十六年十二月遣廣東招討<lb/>
司達嚕噶齊楊廷璧招俱監十七年三月至其國國主<lb/>
必納的令其弟肯那却不剌木省書囘囘字降表附庭<lb/>
<pb n="KR2a0036_WYG_210-20a"/>
璧以進言來嵗遣使入貢十月授噶扎爾哈雅俱藍國<lb/>
宣慰使偕庭璧再往招諭十八年正月自泉州入海行<lb/>
三月抵僧伽耶山舟人鄭震等以阻風乏糧勸往馬八<lb/>
兒國或可假陸路以達俱藍國從之四月至馬八兒國<lb/>
新村馬頭登岸其國宰相馬因的謂官人此來甚善本<lb/>
國船到泉州時官司亦嘗慰勞無以為報今以何事至<lb/>
此庭璧等告其故因及假道之事馬因的乃託以不通<lb/>
為辭與其宰相不阿里相見又言假道不阿里亦以它<lb/>
<pb n="KR2a0036_WYG_210-20b"/>
事辭五月二人蚤至館屏人令其官者為通情實乞為<lb/>
達朝廷我一心願為皇帝奴我使札馬里丁入朝我大<lb/>
必闍赤赴算彈<hi>華言國主也</hi>告變算彈籍我金銀田產妻孥<lb/>
又欲殺我我詭辭得免今算彈兄弟五人皆聚加一之<lb/>
地議與俱藍交兵及聞天使來對衆稱本國貧陋此是<lb/>
妄言凡囘囘國金珠寳貝盡出本國其餘囘囘盡來商<lb/>
賈此間諸國皆有降心若馬八兒既下我使人持書招<lb/>
之可使盡降時噶扎爾哈雅與庭璧以阻風不至俱藍<lb/>
<pb n="KR2a0036_WYG_210-21a"/>
遂還噶扎爾哈雅入朝計事期以十一月俟北風再舉<lb/>
至期朝廷遣使令庭璧獨往十九年二月抵俱藍國國<lb/>
主及其相馬合麻等迎拜璽書三月遣其臣祝阿里沙<lb/>
忙里八的入貢時也里可溫兀咱兒撒里馬及木速蠻<lb/>
主馬合麻等亦在其國聞詔使至皆相率來告願納嵗<lb/>
幣遣使入覲會蘇木達國亦遣人因俱藍主乞降庭璧<lb/>
皆從其請四月還至那旺國庭璧復説下其主忙昻比<lb/>
至蘇木都剌國國主土漢八的迎使者庭璧因喻以大<lb/>
<pb n="KR2a0036_WYG_210-21b"/>
義即日納欵稱藩遣其臣哈散速里蠻二人入朝二十<lb/>
年馬八兒國遣僧撮及班入朝五月將至上京帝即遣<lb/>
使迓諸途二十三年海外諸番國以楊庭璧奉詔招諭<lb/>
至是皆來降諸國凡十曰馬八兒曰須門那曰僧急里<lb/>
曰南無力曰馬蘭丹曰那旺曰丁呵兒曰來來曰急蘭<lb/>
亦䚟曰蘇木都剌皆遣使貢方物<lb/>
　<lb/>
　元史巻二百十<lb/>
<pb n="KR2a0036_WYG_210-22a"/>
元史卷二百十考證<lb/>
緬國𫝊大理路蒙古萬户呼圗克　萬户舊作千户按<lb/>
　地理志憲宗六年收附大理國立上下二萬户信苴<lb/>
　日𫝊亦載萬户呼圗克據改<lb/>
大軍𤼵中慶　按中慶即鄯闡地至元十三年改鄯闡<lb/>
　為中慶路見地理志<lb/>
占城傳世祖至元十五年左丞索多以宋平遣人至占<lb/>
　城十九年十月命右丞索多等即其地立省　按索<lb/>
<pb n="KR2a0036_WYG_210-22b"/>
　多𫝊十五年由參政陞左丞十八年改右丞原本上<lb/>
　下文左右互訛今改正<lb/>
瑠求𫝊漢唐以來史所不載　按隋書北史皆有琉求<lb/>
　國𫝊並見於宋史及通典通志文獻通考夷堅志諸<lb/>
　書史文未檢<lb/>
</p>
<p>
</p>
  </div>
</body>
</text>
</TEI>
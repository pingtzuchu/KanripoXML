<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史巻一百十五</head> <lb/>
    <p>
<pb n="KR2a0036_WYG_115-1a"/>
欽定四庫全書<lb/>
　元史巻一百十五<lb/>
　　明翰林學士亞中大夫知制誥兼修國史宋濓等修<lb/>
　列傳第二<lb/>
　　睿宗<lb/>
睿宗景襄皇帝諱圗類太祖第四子太宗母弟也方太<lb/>
祖崩時太宗留和博之地國事無所屬圗類實身任之<lb/>
聞燕京盜賊白晝掠富民財吏不能禁遂遣塔齊爾烏<lb/>
<pb n="KR2a0036_WYG_115-1b"/>
爾圗薩哈勒往窮治之殺十有六人盜始屏息己丑夏<lb/>
太宗還京八月即位明年庚寅秋太宗伐金命圗類帥<lb/>
師以從破天城堡㧞蒲城縣聞金平章哈達參政布哈<lb/>
守西邊遂渡河攻鳯翔㑹前兵戰不利從太宗援之哈<lb/>
達乃退辛卯春破洛陽河中諸城太宗還官山大㑹諸<lb/>
侯王謂曰人言耗國家者實由冦敵今金未殄實我敵<lb/>
也諸君寧無計乎圗類進曰臣有愚計非衆可聞太宗<lb/>
屏左右亟臨問之其言秘人莫知也鳯翔既下有降人<lb/>
<pb n="KR2a0036_WYG_115-2a"/>
李昌國者言金主遷汴所恃者黄河潼闗之險爾若出<lb/>
寶雞入漢中不一月可達唐鄧金人聞之寧不謂我師<lb/>
從天而下乎圗類然之言于太宗太宗太喜語諸王大<lb/>
臣曰昔太祖嘗有志此舉今圗類能言之真賽音也賽<lb/>
音猶華言大好云遂大發兵太宗以中軍自碗子城南<lb/>
下渡河由洛陽進旺沁諾延以左軍由濟南進而圗類<lb/>
總右軍自鳯翔渡渭水過寳雞入小潼闗涉宋人之境<lb/>
沿漢水而下期以明年春俱㑹于汴遣綽布千詣宋假<lb/>
<pb n="KR2a0036_WYG_115-2b"/>
道且約合兵宋殺使者圗類大怒曰彼昔遣苟夢玉來<lb/>
通好遽自食言背盟乎乃分兵攻宋諸城堡長驅入漢<lb/>
中進襲四川克閬州過南部而還遂由金取房前鋒三<lb/>
千人破金兵十餘萬于武當山趨均州乗騎浮渡漢水<lb/>
遣桂徹訥率千騎馳白太宗太宗方詣漢水將分兵應<lb/>
之㑹桂徹訥至即遣慰諭圗類亟合兵焉圗類既渡漢<lb/>
金大將哈達設伏二十餘萬于鄧州之西據隘待之時<lb/>
圗類兵不滿四萬及得諜報乃悉留輜重輕騎以進十<lb/>
<pb n="KR2a0036_WYG_115-3a"/>
二月丙子及金人戰于山徉北以誘之金人不動圗<lb/>
類舉火夜行金哈達聞其且至退保鄧州攻之三日不<lb/>
下遂將而北以三千騎命扎拉等率之為殿明旦大霧<lb/>
迷道為金人所襲殺傷相當圗類以扎拉失律罷之而<lb/>
以伊勒吉濟達代焉未幾敗金軍壬辰春哈達等知圗<lb/>
類已北合步騎十五萬躡其後圗類按兵遣其將圗類<lb/>
克等誘之日且暮令軍中曰毋令彼得休息宜夜鼓譟<lb/>
以擾之太宗時亦渡河遣親王昆布哈等將萬餘騎來<lb/>
<pb n="KR2a0036_WYG_115-3b"/>
㑹時天大雨雪金人僵凍無人色幾不能軍圗類即欲<lb/>
擊之諸將請俟太宗至破之未晩圗類曰機不可失彼<lb/>
脱入城未易圗也况大敵在前敢以遺君父乎遂奮擊<lb/>
于三峯山大破之追奔數十里流血被道資仗委積金<lb/>
之精鋭盡于此矣餘衆迸走睢州伏兵起又敗之哈達<lb/>
走鈞州僅遺數百騎布哈走汴至望京橋復禽獲之太<lb/>
宗尋至按行戰地顧諭圗類曰微汝不能致此㨗也諸<lb/>
侯王進曰誠如聖諭然圗類之功著在社稷蓋又指其<lb/>
<pb n="KR2a0036_WYG_115-4a"/>
定䇿云爾圗類從容對曰臣何功之有此天之威皇帝<lb/>
之福也聞者服其不伐從太祖攻鈞州㧞之獲哈達攻<lb/>
許州又㧞之遂從太宗收定河南諸郡四月由半渡入<lb/>
真定過中都出北口住夏于宫山五月太宗不豫六月<lb/>
疾甚圗類禱于天地請以身代之又取巫覡祓除釁滌<lb/>
之水飲焉居數日太宗疾愈圗類從之北還至阿爾哈<lb/>
達遜之地遇疾而薨夀四十有<hi>闕</hi>妃竒<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>氏子十一人<lb/>
長憲宗次四則世祖也憲宗立追謚曰英武皇帝廟號<lb/>
<pb n="KR2a0036_WYG_115-4b"/>
睿宗三年合祭昊天后土以太祖睿宗配享世祖至元<lb/>
二年改謚景襄皇帝<lb/>
　　裕宗<lb/>
裕宗文恵明孝皇帝諱珍戩世祖嫡子也母昭睿順聖<lb/>
皇后鴻吉哩氏少從姚樞竇黙授孝經及終巻世祖大<lb/>
悦設食饗樞等中統三年封燕王守中書令丞相史天<lb/>
倪入啟事王曰我幼未嘗習祖宗典則閑于政體一旦<lb/>
當大任惟汝耆徳頼焉復諭贊善王恂曰省臣所啓等<lb/>
<pb n="KR2a0036_WYG_115-5a"/>
國事也爾宜入與聞之四年兼判樞宻院事至元初省<lb/>
臣奏請王署勅毎月必再至中書于是王將入中書乳<lb/>
母進新衣笑却之曰吾何事美觀也嘗從幸宜興世祖<lb/>
違豫憂形于色夕不能寐聞母皇后暴得風疾即悲泣<lb/>
衣不解帶而行七年秋受詔巡撫青海至冬還京間謂<lb/>
諸王扎拉呼及從官巴延等曰吾屬適有兹暇宜各悉<lb/>
乃心慎言所守俾吾聞之於是色埓黙曰太祖有訓欲<lb/>
治身先治心欲責人先責己巴延曰皇上有訓欺㒺盗<lb/>
<pb n="KR2a0036_WYG_115-5b"/>
竊人之至惡一為欺㒺則後雖出善言人終弗信一為<lb/>
盜竊則事雖未覺心常惴惴若捕者將至扎拉呼曰我<lb/>
祖有訓長者梢深者底蓋言貴有終始長必極其杪深<lb/>
必究其底不可中輟也王曰皇上有訓毋持大心大心<lb/>
一持事即隳敗吾觀孔子之語即與聖訓合也至王恂<lb/>
陳説尤多事見恂傳十年三月立為皇太子仍兼中書<lb/>
令判樞宻院事受玉冊皇帝若曰咨爾皇太子珍戩仰<lb/>
惟太祖皇帝遺訓嫡子中有克嗣服繼統者豫選定之<lb/>
<pb n="KR2a0036_WYG_115-6a"/>
是用立太宗英文皇帝以紹隆丕構自時厥後為不顯<lb/>
立冢嫡遂啟爭端朕上遵祖宗宏規下協昆弟僉同之<lb/>
議乃從燕邸即立爾為皇太子積有日矣比者儒臣敷<lb/>
奏國家定立儲嗣宜有冊命此典禮也今遣攝太尉左<lb/>
丞相巴延持節授爾玉冊金寶於戲聖武燕謀爾其承<lb/>
奉昆弟宗親爾其和協使仁孝顯于躬行抑可謂不負<lb/>
所托矣尚其戒哉勿替朕命九月丙戌詔立宫師府設<lb/>
官屬三十有八員起處士楊恭懿于京兆太子嘗有疾<lb/>
<pb n="KR2a0036_WYG_115-6b"/>
世祖臨幸親和藥以賜之遣侍臣李衆馳祀嶽瀆名山<lb/>
川太子戒其所至郡邑毋煩吏迎送重擾民也詔以侍<lb/>
衛親軍萬人益隸東宫太子命王慶端董士亨選其驍<lb/>
勇者教以兵法時閲試焉太子服綾祫為瀋所漬命侍<lb/>
臣重加染治侍臣請織綾更製之太子曰吾欲織百端<lb/>
非難也顧是物未敝豈宜棄之東宫香殿成工請鑿石<lb/>
為池如曲水流觴故事太子曰古有肉林酒池爾欲吾<lb/>
效之耶不許毎與諸王近臣習射之暇輒講論經典若<lb/>
<pb n="KR2a0036_WYG_115-7a"/>
資治通鑑貞觀政要王恂許衡所述遼金帝王行事要<lb/>
略下至武經等書從容片言之間苟有允愜未嘗不為<lb/>
之灑然改容時侍經幄者如王怐白棟皆朝夕不出東<lb/>
宫而待制李謙太常宋衟尤加咨訪蓋無問也十八年<lb/>
二月昭睿順聖皇后崩太子自獵所奔赴勺飲不入口<lb/>
者終日設廬帳居之命宋衟擇可備顧問者衟以郭祐<lb/>
何瑋徐琰馬紹楊居寛何榮祖楊仁風等為言太子曰<lb/>
是數人者盡為我致之宜自近者始遂召瑋于易州琰<lb/>
<pb n="KR2a0036_WYG_115-7b"/>
于東平贊善王恂卒太子聞之嗟悼賻鈔二千五百緡<lb/>
一日顧謂左右曰王贊善當言必言未嘗顧惜隨事規<lb/>
正良多禆補今鮮有其匹也時阿哈瑪特専國太子惡<lb/>
其姦惡未嘗少假顔色盜知阿哈瑪特所畏憚者獨太子<lb/>
爾因為偽太子夜入京城召而殺之及和爾果斯入相<lb/>
太子曰阿哈瑪特死于盜手汝任中書有便國利民者<lb/>
毋憚更張苟或沮撓我當力持之中書啟以何瑋參議<lb/>
省事徐琰為左司郎中瑋琰入見太子諭之曰汝等學<lb/>
<pb n="KR2a0036_WYG_115-8a"/>
孔子之道今始得行宜盡平生所學以行之辟楊仁風<lb/>
于潞州馬紹于東平復辟楊恭懿置省中議事以衛輝<lb/>
總管董文用練達官政與恭懿同置省中按察副使王<lb/>
惲進承華事畧一曰廣孝二曰立愛三曰端本四曰進<lb/>
學五曰擇術六曰謹習七曰聽政八曰達聰九曰撫軍<lb/>
十曰明分十一曰崇儒十二曰親賢十三曰去邪十四<lb/>
曰尚儉十五曰幾諌十六曰從諌十七曰推㤙十八曰<lb/>
尚儉十九曰戒逸二十曰審官太子聞漢成帝不絶馳<lb/>
<pb n="KR2a0036_WYG_115-8b"/>
道唐肅宗改絳紗袍為朱明服大喜曰使吾行之亦當<lb/>
若此及説邢峙止齊太子食邪蒿顧宫臣曰菜名邪蒿<lb/>
未必果邪也雖食之豈遽使人不正耶張九思對曰古<lb/>
人設戒義固當爾詔割江西龍興路為太子分地太子<lb/>
謂左右曰安得治民如邢州張耕者乎誠使之往治俾<lb/>
江南諸郡取法民必安集于是召宋衟大選署守長江<lb/>
西行省以嵗課羡餘鈔四十七萬緡獻太子怒曰朝廷<lb/>
令汝等安治百姓百姓安錢糧何患不足百姓不安<lb/>
<pb n="KR2a0036_WYG_115-9a"/>
錢糧雖多安能自奉乎盡郤之阿里以民官兼課司請<lb/>
嵗附輸羊三百太子以其越例罷之參政劉思敬遣其<lb/>
弟思恭以新民百六十戸來獻太子問民所從來對曰<lb/>
思敬征重慶時所俘獲者太子蹙然曰歸語汝兄此屬<lb/>
宜隨所在放遣為民毋重失人心烏䝉宣撫司進馬踰<lb/>
嵗獻之額即諭之曰去嵗嘗俾勿多進馬恐道路所經<lb/>
數勞吾民也自今其勿復然二十年春辟劉因于保定<lb/>
因以疾辭固辟之乃至拜右贊善大夫以吏部郎中𤓰<lb/>
<pb n="KR2a0036_WYG_115-9b"/>
爾佳之竒為左贊善大夫時已立國子學李棟宋衟李<lb/>
謙皆以東宫僚友繼典教事至是命因専領之而以衟<lb/>
等仍備咨訪嘗曰吾聞金章宗時有司論太學生廪費<lb/>
太多章宗謂養出一范文正公所償顧豈少哉其言甚<lb/>
善㑹因復以疾乞去二十二年以長史耶律有尚為國<lb/>
子司業中庶子巴拜以其子阿巴齊入見諭令入學巴<lb/>
拜即令其子入䝉古學逾年又見太子問讀何書其子<lb/>
以䝉古書對太子曰我命汝學漢人文字耳其亟入胄<lb/>
<pb n="KR2a0036_WYG_115-10a"/>
監遣使辟宋工部侍郎倪堅于開元既至訪以古今成<lb/>
敗得失堅對言三代得天下以仁其失也以不仁漢唐<lb/>
之亾以外戚閹竪宋之亾以姦黨權臣太子嘉納賜酒<lb/>
至日昃乃罷諭徳李謙𤓰爾佳之竒嘗進言曰殿下睿<lb/>
性夙成閲理久熟方遵聖訓參决庶務如視膳問安之<lb/>
禮固無待于贊諭至于軍民之利病政令之得失事闗<lb/>
朝廷責在臺院有非宫臣所宜言者獨有澄原固本保<lb/>
守成業殿下所當留心臣等不容緘口者也敬陳十事<lb/>
<pb n="KR2a0036_WYG_115-10b"/>
曰正心曰睦親曰崇儉曰親賢曰幾諌曰戢兵曰尚文<lb/>
曰定律曰正名曰革敝其論正心有云太子之心天下<lb/>
之本也太子心正則天心有所屬人心有所繋矣唐太<lb/>
宗嘗言人主一心攻之者衆或以勇力或以辨口或以<lb/>
謟䛕或以姦詐或以嗜欲輻輳攻之各求自售人主少<lb/>
懈而受其一則其害有不可勝言者殿下至尊之儲貳<lb/>
人求自售者亦不為少須常喚醒此心不使為物欲所<lb/>
撓則宗社生靈之福固本澄原莫此為切論睦親以宗<lb/>
<pb n="KR2a0036_WYG_115-11a"/>
親為王室之藩屏人主之所自衛者也大分既定尊卑<lb/>
懸殊必恩意俯逮然後得盡其歡心宗親之歡心得則<lb/>
逺近之歡心得矣其論正名革敝尤切中時政太子在<lb/>
中書日久明于聽斷四方州郡科徴輓漕造作和市有<lb/>
係民休戚者聞之即日奏罷右承盧世榮以言利進太<lb/>
子意深非之嘗曰財非天降安得嵗取贏乎恐生民膏<lb/>
血竭于此也豈惟害民實國之大蠧其後世榮果坐罪<lb/>
僧格素主世榮聞太子有言訖箝口不敢捄至元以來<lb/>
<pb n="KR2a0036_WYG_115-11b"/>
天下臻于太平人材輩出太子優禮遇之在師友之列<lb/>
者非朝廷名徳則布衣節行之士徳意未嘗少衰宋衟<lb/>
目疾賜鈔千五百緡王磐告老而歸官其婿于東平以<lb/>
終養孔洙自江南入覲則責張九思學聖人之道不知<lb/>
有聖人之後其大雅不羣本于天性中外歸心焉于是<lb/>
世祖春秋高江南行臺監察御史言事者請禪位于太<lb/>
子太子聞之懼臺臣寢其奏不敢遽聞而小人以臺臣<lb/>
隠匿乘間發之世祖怒甚太子愈益懼未幾遂薨夀四<lb/>
<pb n="KR2a0036_WYG_115-12a"/>
十有三成宗即位追諡曰文恵明孝皇帝廟號裕宗祔<lb/>
于太廟<lb/>
　　顯宗<lb/>
顯宗光聖仁慈皇帝諱噶瑪拉裕宗長子也母曰徽仁<lb/>
裕聖皇后鴻吉哩氏噶瑪拉少育于祖母昭睿順聖皇<lb/>
后日侍世祖未嘗離左右畏慎不妄言言必無隠至元<lb/>
中奉㫖鎮北邊叛王永和爾等聞其至望風請降既而<lb/>
都勒斡徹伯爾諸王遣使求和邊境以寧嘗出征駐金<lb/>
<pb n="KR2a0036_WYG_115-12b"/>
山㑹大雪擁火坐帳内歡甚顧謂左右曰今日風雪如<lb/>
是吾與卿處猶有寒色彼從士亦人耳腰弓矢荷刃周<lb/>
盧之外其苦可知遂命饔人大為肉糜親嘗而徧賜之<lb/>
撫循部曲之暇則命額黙根以國語講通鑑戒其近侍<lb/>
臣台布哈曰朝廷以藩屏寄我事有不逮正在汝輩輔<lb/>
助其或依勢作威不用我命輕者論遣大者奏聞宜各<lb/>
慎之使百姓安業主上無北顧之憂則予與卿等亦樂<lb/>
處于此乃所以報國家也二十六年世祖以其居邊日<lb/>
<pb n="KR2a0036_WYG_115-13a"/>
久特命獵于栁林之地率衆至漷州恐廪膳不均令左<lb/>
右司之分給從士仍飭其衆曰汝等飲食既足若復侵<lb/>
漁百姓是汝自取罪讁無悔衆皆如約民頼以安北還<lb/>
覲世祖于上京世祖勞之曰汝在栁林民不知擾朕實<lb/>
嘉焉明年冬封梁王授以金印出鎮雲南過中山又明<lb/>
年春過懐孟從卒馬駞之屬不下千百所至未嘗横取<lb/>
于民二十九年改封晉王移鎮北邊統領太祖四大鄂<lb/>
爾多及軍馬達勒達國土更鑄晉王金印授之中書省<lb/>
<pb n="KR2a0036_WYG_115-13b"/>
臣言于世祖曰諸王皆置傅今晉王守太祖肇基之地<lb/>
視諸王宜有加請置内史世祖從之遂以北安王傅托<lb/>
輝梁王傅茂巴爾斯雲南行省平章賽音並為内史明<lb/>
年置内史府乂明年世祖崩晉王聞訃奔赴上都諸王<lb/>
大臣咸在晉王曰昔皇祖命我鎮撫北方以衛社稷久<lb/>
歴邊事願服厥職母弟特穆爾仁孝宜嗣大統于是成<lb/>
宗即帝位而晉王復歸藩邸元貞元年塔塔爾部年穀<lb/>
不熟檄宣徽院賑之又塔塔喇民饑請朝廷賑之詔賜<lb/>
<pb n="KR2a0036_WYG_115-14a"/>
王鈔千萬貫及銀帛有差皇太后復以雲南所貢金器<lb/>
遣達年來賜是嵗冬詔以知樞宻院事扎薩克同知徽<lb/>
政院事阿里哈為内史大徳二年詔給秫米五百石五<lb/>
年成宗以邊士貧乏分給鈔一千萬貫六年正月乙巳<lb/>
王薨年四十五天性仁厚御下有恩元貞初藩邸屬官<lb/>
審伯年老請以其子代之内史言于王王曰惟天子所<lb/>
命其自守如此故尤為朝廷所重然崇尚浮屠命僧作<lb/>
佛事嵗耗財不可勝計子三人曰哈遜特穆爾曰薩克繖<lb/>
<pb n="KR2a0036_WYG_115-14b"/>
曰徳勒格爾布哈王薨後十年仁宗即位諡王獻武又<lb/>
十一年英宗遇弑哈遜特穆爾以嗣晋王即皇帝位追<lb/>
尊曰光聖仁孝皇帝廟號顯宗祔享太室又六年文宗即<lb/>
位乃毁其廟室<lb/>
　　順宗<lb/>
順宗昭聖衍孝皇帝諱逹爾瑪巴拉裕宗第二子也母<lb/>
曰徽仁裕聖皇后鴻吉哩氏至元初裕宗為燕王荅剌<lb/>
麻八剌生于燕邸明年詔裕宗居潮河八月召至京師<lb/>
<pb n="KR2a0036_WYG_115-15a"/>
凡乘輿巡幸及嵗時朝賀未嘗不侍裕宗以行稍長世<lb/>
祖賜女實古氏其後乃納鴻吉哩氏為妃二十二年裕<lb/>
宗薨達爾瑪巴拉以皇孫鍾愛兩宫優其出閤之禮二<lb/>
十八年始詔出鎮懐州以侍衛都指揮使索多尚書王<lb/>
倚從行至趙州從卒有伐民桑棗者民遮訴于道達爾<lb/>
瑪巴拉怒杖從卒以懲衆遣王倚入奏世祖大悦未至<lb/>
以疾召還明年春世祖北幸留治疾京師越兩月而薨<lb/>
年二十冇九子三人長曰阿穆爾克封魏王實古氏出<lb/>
<pb n="KR2a0036_WYG_115-15b"/>
也妃所生者曰哈尚是為武宗曰阿裕爾巴里巴特喇<lb/>
是為仁宗大徳十一年秋武宗即位追謚曰昭聖衍孝<lb/>
皇帝廟號順宗祔享太廟<lb/>
　<lb/>
　<lb/>
　<lb/>
　<lb/>
　元史巻一百十五<lb/>
<pb n="KR2a0036_WYG_115-16a"/>
元史巻一百十五考證<lb/>
顯宗傳叛王永和爾　原文作岳木忽兒他巻又作約<lb/>
　木忽兒藥木忽兒籰木忽兒要不忽兒又作藥不忽<lb/>
　今併改<lb/>
</p>
<p>
</p>
  </div>
</body>
</text>
</TEI>
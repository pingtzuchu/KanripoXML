<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷七十一</head> <lb/>
    <p>
<pb n="KR2a0036_WYG_071-1a"/>
欽定四庫全書<lb/>
　元史卷七十一<lb/>
　　明翰林學士亞中大夫知制誥兼修國史宋濓等修<lb/>
　禮樂志第二十二<lb/>
　　禮樂五<lb/>
　　　樂服<lb/>
樂正副四人舒脚幞頭紫羅公服烏角帶木笏皂鞾<lb/>
照燭二人服同前無笏<lb/>
<pb n="KR2a0036_WYG_071-1b"/>
樂師二人服緋冠笏同前<lb/>
運譜二人服綠冠笏同前<lb/>
舞師二人舒脚幞頭黄羅繡抹額紫服金銅荔枝帶皂<lb/>
　鞾各執仗<hi>仗牙仗也</hi>
執旌二人平冕前後各九旒五就青生色鸞袍黄綾帶<lb/>
　黄絹袴白絹韈赤革履<hi>平冕鸞袍皆倣金制惟冕之旒數不同詳見後至元二年</hi>
　<hi>博士議</hi>
執纛二人青羅巾餘同執旌<lb/>
<pb n="KR2a0036_WYG_071-2a"/>
樂工介幘冠緋羅生色鸞袍黄綾帶皂鞾<hi>冠以皮為之黒油如熊耳</hi>
　<hi>亦金制也</hi>
歌工服同樂工<lb/>
執麾服同上惟加平巾幘<hi>狀若籠金幘以革為之</hi>
舞人青羅生色義花鸞袍緣以皂綾平冕冠<hi>冠前後有旒青白硝</hi>
　<hi>石珠相間</hi>
執器二十人服同樂工綠油母追冠<hi>革為之一名武弁</hi>加紅抹<lb/>
　額<lb/>
<pb n="KR2a0036_WYG_071-2b"/>
　至元二年閏五月大樂署言堂上下樂舞官員及樂<lb/>
　工合用衣服冠冕鞾履等物乞行製造太常寺下博<lb/>
　士議定樂正副四人樂師二人照燭二人運譜二人<lb/>
　皆服紫羅公服皂紗幞頭舒脚紅鞓角帶木笏皂鞾<lb/>
　引舞色長四人紫羅公服皂紗幞頭展脚黄羅繡南<lb/>
　花抺額金銅帶皂鞾樂工二百四十有六人緋繡義<lb/>
　花鸞袍縣黄揷口介幘冠紫羅帶全黄羅抹帶黄絹<lb/>
　夾袴白綾韈朱履<hi>金太常寺掌故張珎所著疊代世範載金制舞人服黒衫皆四襖有</hi>
<pb n="KR2a0036_WYG_071-3a"/>
　<hi>黄揷口左右垂之黄綾抹帶其衫以紬為之胸背二荅兩肩二荅前後各一荅皆綵色繡二鸞盤飛之狀</hi>
　<hi>綴之於衫冠以平冕亦有天板口圈天門納言以紫絹摽背銅褁邊圏前後各五旒以青白硝石珠相間</hi>
　<hi>大備集所載二舞人皂繡義花鸞衫縣紫揷口黄綾抹帶朱履平冕其冠有口圈亦有天門納言繫帶口</hi>
　<hi>圈髙一尺許天板長二尺闊一尺前微髙後低裏外紫絹糊銅楞道粧釘無旒</hi>執器二十人<lb/>
　緋繡義花鸞袍縣黄揷口綠油革冠黄羅抹帶黄絹<lb/>
　夾袴白綾襪朱履旌纛四人青繡義花鸞袍縣紫揷<lb/>
　口平冕冠二青包巾二黄羅抹帶黄絹夾袴白綾襪<lb/>
　朱履七月中書吏部再準太常博士議定行下所司<lb/>
<pb n="KR2a0036_WYG_071-3b"/>
　製造三年九月服成緋鸞袍二百六十有七青鸞袍<lb/>
　一百三十二黄絹袴一百五十二紫羅公服一十四<lb/>
　黄綾帶三百九十七介幘冠二百四十有四平冕冠<lb/>
　百三十簮全木笏十有六幞頭十有四平巾幘二綠<lb/>
　油革冠二十荔枝銅帶四角帶十皂鞾二百六十對<lb/>
　朱履百五十對<lb/>
宣聖廟樂工黒漆冠三十五綠羅生色胸背花袍三十<lb/>
　五皂鞾三十五對黄絹囊三十五黄絹夾袱三十五<lb/>
<pb n="KR2a0036_WYG_071-4a"/>
　　太樂職掌<lb/>
大樂署令一人丞一人掌郊社宗廟之樂凡樂郊社宗<lb/>
　廟則用宫縣工二百六十有一人社稷則用登歌工<lb/>
　五十有一人二樂用工三百一十有二人代事故者<lb/>
　五十人前祭之月召工習樂及舞祀前一日宿縣於<lb/>
　庭中東方西方設十二鏄鐘各依辰位編鐘處其左<lb/>
　編磬處其右黄鐘之鐘起子位在通街之西㽔賔之<lb/>
　鐘居午位在通街之東每辰三簴謂之一肆十有二<lb/>
<pb n="KR2a0036_WYG_071-4b"/>
　辰凡三十六簴樹建鞞應於四隅左柷右敔設縣中<lb/>
　之北歌工次之<hi>三十二人重行相向而坐</hi>巢笙次之簫次之竽次<lb/>
　之籥次之篪次之塤次之長笛又次之夾街之左右<lb/>
　瑟翼柷敔之東西在前行路皷路鼗次之<hi>郊祀則雷皷雷鼗</hi>
　閏餘匏在簫之東七星匏在西九曜匏次之一絃琴<lb/>
　列路皷之東西<hi>東一西二</hi>三絃五絃七絃九絃次之晉皷<lb/>
　一處縣中之東南以節樂<hi>一絃琴三三絃以下皆六凡坐者髙以杌地以氊</hi>
　立四表於横街南少東設舞位於縣北文郎左執籥<lb/>
<pb n="KR2a0036_WYG_071-5a"/>
　右秉翟武郎左執干右執戚皆六十四人享日與工<lb/>
　人先入就位舞師二人執纛二人引文舞分立於表<lb/>
　南武舞及執器者俟立於宫縣左右執器鼗二雙鐸<lb/>
　二單鐸二鐃二錞二<hi>二錞用六人</hi>鉦二相皷二雅皷二凡<lb/>
　二十人文舞退舞師二人執旌二人引武舞進立其<lb/>
　處文舞還立於縣側又設登歌樂於殿前楹<hi>殿陛旁設樂床</hi>
　<hi>一樂工列於上</hi>搏拊二歌工六柷一敔一在門内相向坐鐘<lb/>
　一簴在前楹東一絃三絃五絃七絃九絃琴五次之<lb/>
<pb n="KR2a0036_WYG_071-5b"/>
　瑟二在其西笛一籥一篪一在琴南巢笙和笙各二<lb/>
　次之塤一在笛南閏餘匏排簫各一次之皆西上磬<lb/>
　一簴在前楹西一絃三絃五絃七絃九絃琴五次之<lb/>
　瑟二在其西笛一籥一篪一在琴南巢笙和笙各二<lb/>
　次之塤一在笛南七星匏九曜匏排簫各一次之皆<lb/>
　東上凡宗廟之樂九成舞九變黄鐘宫三成三變大<lb/>
　吕角二成二變太蔟徴二成二變應鐘羽二成二變<lb/>
　圜丘之樂六成舞六變夾鐘宫三成三變黄鐘角一<lb/>
<pb n="KR2a0036_WYG_071-6a"/>
　成一變太蔟徴一成一變姑洗羽一成一變社稷之<lb/>
　樂八成林鐘宫二成太蔟角二成姑洗徴二成南吕<lb/>
　羽二成凡有事于宗廟大樂令位于殿楹之東西向<lb/>
　丞位於縣北通街之東西向以肅樂舞<lb/>
協律郎二人掌和律吕以合隂陽之聲陽律六黄鐘子<lb/>
　太蔟寅姑洗辰㽔賔午夷則申無射戌隂吕六大吕<lb/>
　丑夾鐘夘仲吕已林鐘未南吕酉應鐘亥文之以宫<lb/>
　商角徴羽變宫變徴播之以金石絲竹匏土革木凡<lb/>
<pb n="KR2a0036_WYG_071-6b"/>
　律管之數九九九相乘八十一以為宫三分去一五<lb/>
　十四以為徴三分益一七十二以為商三分去一四<lb/>
　十八以為羽三分益一六十四以為角如黄鐘為宫<lb/>
　則林鐘為徴太蔟為商南吕為羽姑洗為角應鐘為<lb/>
　變宫㽔賔為變徴是為七聲十二律還相為宫為八<lb/>
　十四調凡大祭祀皆法服一人立於殿楹之西東向<lb/>
　一人立於縣北通街之西東向以節樂<hi>堂上者主登歌堂下者主</hi>
　<hi>宫縣</hi>凡樂作則跪俛伏舉麾以興工皷柷以奏樂止則<lb/>
<pb n="KR2a0036_WYG_071-7a"/>
　偃麾工戛敔而樂止<hi>今執麾者代執之協律郎特拜而已</hi>
樂正二人副二人掌肄樂舞展樂器正樂位凡祭二人<lb/>
　立於殿内二人立於縣間以節樂殿内者視獻者奠<lb/>
　獻用樂作止之節以笏示照燭照燭舉偃以示堂下<lb/>
　若作登歌則以笏示柷敔而已縣間者視堂上照燭<lb/>
　及引初獻照燭動亦以笏示柷敔<lb/>
樂師一人運譜一人掌以樂教工人及運製曲譜凡祭<lb/>
　立於縣間皆北上相向而立<lb/>
<pb n="KR2a0036_WYG_071-7b"/>
舞師四人皆執梃<hi>梃牙仗也</hi>執纛二人執旌二人祭則前舉<lb/>
　以為舞容舞人従南表向第二表為一成則一變従<lb/>
　第二至第三為二成従第三至北第四表為三成舞<lb/>
　人各轉身南向於北表之北還従第一至第二為四<lb/>
　成従第二至第三為五成従第三至南第一表為六<lb/>
　成若八變者更従南北向第二為七成又従第二至<lb/>
　第三為八成若九變者又従第三至北第一為九變<lb/>
執麾一人従協律郎以麾舉偃而節樂<lb/>
<pb n="KR2a0036_WYG_071-8a"/>
照燭二人掌執籠燭而節樂凡樂作止皆舉偃其籠燭<lb/>
　一人立於堂上門東視殿内獻官禮節麾燭以示縣<lb/>
　間一人立於堂下縣間俟三獻入導初獻至位立於<lb/>
　其左<hi>初獻行皆前導亞終則否</hi>凡殿下禮節則麾其燭以示上下<lb/>
　初獻詣盥洗位乃舉其燭止亦如之俟初獻動為節<lb/>
　宫縣樂作詣爵洗位洗拭瓚訖樂止詣階登歌樂作<lb/>
　升自東階至殿門樂止乃立於陛側以俟晨祼訖初<lb/>
　獻出殿登歌樂作至版位樂止司徒迎饌至横街轉<lb/>
<pb n="KR2a0036_WYG_071-8b"/>
　身北向宫縣樂作司徒奉俎至各室遍奠訖樂止酌<lb/>
　獻初獻詣盥洗位宫縣樂作詣爵洗位洗拭爵訖樂<lb/>
　止出笏登歌樂作升自東階至殿門樂止初獻至酒<lb/>
　尊所酌訖宫縣樂作詣神位前祭酒訖拜興讀祝樂<lb/>
　止讀訖樂作再拜訖樂止次詣每室作止如初每室<lb/>
　各奏本室樂曲俱獻畢還至殿門登歌樂作降自東<lb/>
　階至版位樂止文舞退武舞進宫縣樂作舞者立定<lb/>
　樂止亞獻行禮無節步之樂至酒尊所酌酒訖出笏<lb/>
<pb n="KR2a0036_WYG_071-9a"/>
　宫縣樂作詣神位前奠獻畢樂止次詣每室作止如<lb/>
　初俱畢還至版位皆無樂終獻樂作同亞獻助奠以<lb/>
　下升殿奠馬湩至神位蒙古巫祝致詞訖宫縣樂作<lb/>
　同司徒進饌之曲禮畢樂止出殿登歌樂作各復位<lb/>
　樂止太祝徹籩豆登歌樂作卒徹樂止奉禮贊拜衆<lb/>
　官皆再拜訖送神宫縣樂作一成而止<lb/>
　　宴樂之器<lb/>
興隆笙制以楠木形如夾屏上鋭而面平縷金雕鏤枇<lb/>
<pb n="KR2a0036_WYG_071-9b"/>
杷寳相孔雀竹木雲氣兩旁側立花板居背三之一中<lb/>
為虛櫃如笙之匏上豎紫竹管九十管端實以木蓮苞<lb/>
櫃外出小橛十五上豎小管管端實以銅杏葉下有座<lb/>
獅象遶之座上櫃前立花板一雕鏤如背板間出二皮<lb/>
風口用則設朱漆小架于座前繫風囊於風口囊面如<lb/>
琵琶朱漆雜花有柄一人挼小管一人皷風囊則簧自<lb/>
隨調而鳴中統間回回國所進以竹為簧有聲而無律<lb/>
玉宸樂院判官鄭秀乃考音律分定清濁增改如今制<lb/>
<pb n="KR2a0036_WYG_071-10a"/>
其在殿上者盾頭兩旁立刻木孔雀二飾以真孔雀羽<lb/>
中設機每奏工三人一人皷風囊一人按律一人運動<lb/>
其機則孔雀飛舞應節殿庭笙十延祐間增製不用孔<lb/>
雀<lb/>
琵琶制以木曲首長頸四軫頸有品闊面四絃面飾雜<lb/>
花<lb/>
箏如瑟兩頭微垂有柱十三絃<lb/>
和必斯制如琵琶直頸無品有小槽圎腹如半瓶榼以<lb/>
<pb n="KR2a0036_WYG_071-10b"/>
皮為面四絃皮絣同一孤柱<lb/>
胡琴制如和必斯卷頸龍首二絃用弓捩之弓之絃以<lb/>
馬尾<lb/>
方響制以鐵十六枚懸于磬簴小角槌二廷中設下施<lb/>
小交足几黄羅銷金衣<lb/>
龍笛制如笛七孔横吹之管首制龍頭銜同心結帶<lb/>
頭管制以竹為管卷蘆葉為首竅七<lb/>
笙制以匏為底列管于上管十三簧如之<lb/>
<pb n="KR2a0036_WYG_071-11a"/>
箜篌制以木闊腹腹下施横木而加軫二十四柱頭及<lb/>
首並加鳳喙<lb/>
雲璈制以銅為小鑼十三同一木架下有長柄左手持<lb/>
而右手以小槌擊之<lb/>
簫制如笛五孔<lb/>
戲竹制如籈長二尺餘上繫流蘇香囊執而偃之以止<lb/>
樂<lb/>
皷制以木為匡冐以革朱漆雜花面繪復身龍長竿二<lb/>
<pb n="KR2a0036_WYG_071-11b"/>
廷中設則有大木架又有擊撾髙座<lb/>
杖皷制以木為匡細腰以皮冐之上施五綵繡帶右擊<lb/>
以杖左拍以手<lb/>
札皷制如杖皷而小左持而右擊之<lb/>
和皷制如大皷而小左持而右擊之<lb/>
<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>制如箏而七絃有柱用竹軋之<lb/>
羌笛制如笛而長三孔<lb/>
拍板制以木為板以繩聨之<lb/>
<pb n="KR2a0036_WYG_071-12a"/>
水盞制以銅凡十有二擊以鐵箸<lb/>
　　樂隊<lb/>
樂音王隊<hi>元旦用之</hi>引隊大樂禮官二員冠展角幞頭紫袍<lb/>
塗金帶執笏次執戲竹二人同前服次樂工八人冠花<lb/>
幞頭紫窄衫銅束帶龍笛三杖皷三金鞚小皷一板一<lb/>
奏萬年歡之曲従東階升至御前以次而西折繞而南<lb/>
北向立<hi>後隊進皆倣此</hi>次二隊婦女十人冠展角幞頭紫袍隨<lb/>
樂聲進至御前分左右相向立次婦女一人冠唐㡌黄<lb/>
<pb n="KR2a0036_WYG_071-12b"/>
袍進北向立定樂止念致語畢樂作奏長春栁之曲次<lb/>
三隊男子三人戴紅髮青面具雜綵衣次一人冠唐㡌<lb/>
綠襴袍角帶舞蹈而進立於前隊之右次四隊男子一<lb/>
人戴孔雀明王像面具披金甲執乂従者二人戴毗沙<lb/>
神像面具紅袍執斧次五隊男子五人冠五梁冠戴龍<lb/>
王面具繡氅執圭與前隊同進北向立次六隊男子五<lb/>
人為飛天夜乂之像舞蹈以進次七隊樂工八人冠霸<lb/>
王冠青面具錦繡衣龍笛三觱栗三杖皷二與前大樂<lb/>
<pb n="KR2a0036_WYG_071-13a"/>
合奏濟爾噶雅曲次八隊婦女二十人冠廣翠冠銷金<lb/>
綠衣執牡丹花舞唱前曲與樂聲相和進至御前北向<lb/>
列為五重重四人曲終再起與後隊相和次九隊婦女<lb/>
二十人冠金梳翠花鈿繡衣執花鞚稍子皷舞唱前曲<lb/>
與前隊相和次十隊婦女八人花髻服銷金桃紅衣揺<lb/>
日月金鞚稍子皷舞唱同前次男子五人作五方菩薩<lb/>
梵像揺日月皷次一人作樂音王菩薩梵像執花鞚稍<lb/>
子皷齊聲舞前曲一闋樂止次婦女三人歌新水令沽<lb/>
<pb n="KR2a0036_WYG_071-13b"/>
美酒太平令之曲終念口號畢舞唱相和以次而出<lb/>
夀星隊<hi>天夀節用之</hi>引隊禮官樂工大樂冠服並同樂音王<lb/>
隊次二隊婦女十人冠唐巾服銷金紫衣銅束帶次婦<lb/>
女一人冠平天冠服繡鶴氅方心曲領執圭以次進至<lb/>
御前立定樂止念致語畢樂作奏長春栁之曲次三隊<lb/>
男子三人冠服舞蹈並同樂音王隊次四隊男子一人<lb/>
冠金漆弁冠服緋袍塗金帶執笏従者二人錦㡌繡衣<lb/>
執金字福祿牌次五隊男子一人冠捲雲冠青面具綠<lb/>
<pb n="KR2a0036_WYG_071-14a"/>
袍塗金帶分執梅竹松椿石同前隊而進北向立次六<lb/>
隊男子五人為烏鴉之像作飛舞之態進立於前隊之<lb/>
左樂止次七隊樂工十有二人冠雲頭冠銷金緋袍白<lb/>
裙龍笛三觱栗三札皷三和皷一板一與前大樂合奏<lb/>
山荆子帶祅神急之曲次八隊婦女二十人冠鳳翹冠<lb/>
翠花鈿服寛袖衣加雲肩霞綬玉佩各執寳葢舞唱前<lb/>
曲次九隊婦女三十人冠玉女冠翠花鈿服黄銷金寛<lb/>
袖衣加雲肩霞綬玉佩各執椶毛日月扇舞唱前曲與<lb/>
<pb n="KR2a0036_WYG_071-14b"/>
前隊相和次十隊婦女八人服雜綵衣被槲葉魚皷簡<lb/>
子次男子八人冠束髮冠金掩心甲銷金緋袍執㦸次<lb/>
為龜鶴之像各一次男子五人冠黒紗㡌服繡鶴氅朱<lb/>
履策龍頭藜杖齊舞唱前曲一闋樂止次婦女三人歌<lb/>
新水令沽美酒太平令之曲終念口號畢舞唱相和以<lb/>
次而出<lb/>
禮樂隊<hi>朝㑹用之</hi>引隊禮官樂工大樂冠服並同樂音王隊<lb/>
次二隊婦女十人冠黒漆弁冠服青素袍方心曲領白<lb/>
<pb n="KR2a0036_WYG_071-15a"/>
裙束帶執圭次婦女一人冠九龍冠服繡紅袍玉束帶<lb/>
進至御前立定樂止念致語畢樂作奏長春栁之曲次<lb/>
三隊男子三人冠服舞蹈同樂音王隊次四隊男子三<lb/>
人皆冠捲雲冠服黄袍塗金帶執圭次五隊男子五人<lb/>
皆冠三龍冠服紅袍各執劈正金斧同前隊而進北向<lb/>
立次六隊童子五人三髻素衣各執香花舞蹈而進樂<lb/>
止次七隊樂工八人皆冠束髮冠服錦衣白袍龍笛三<lb/>
觱栗三杖皷二與前大樂合奏新水令水仙子之曲次<lb/>
<pb n="KR2a0036_WYG_071-15b"/>
八隊婦女二十人冠籠巾服紫袍金帶執笏歌新水令<lb/>
之曲與樂聲相和進至御前分為四行北向立鞠躬拜<lb/>
興舞蹈叩頭山呼就拜再拜畢復趂聲歌水仙子之曲<lb/>
一闋再歌青山口之曲與後隊相和次九隊婦女二十<lb/>
人冠車髻冠服銷金藍衣雲肩佩綬執孔雀幢舞唱與<lb/>
前隊相和次十隊婦女八人冠翠花唐巾服錦繡衣執<lb/>
寳葢舞唱前曲次男子八人冠鳳翅兠牟披金甲執金<lb/>
㦸次男子一人冠平天冠服繡鶴氅執圭齊舞唱前曲<lb/>
<pb n="KR2a0036_WYG_071-16a"/>
一闋樂止次婦女三人歌新水令沽美酒太平令之曲<lb/>
終念口號畢舞唱相和以次而出<lb/>
説法隊引隊禮官樂工大樂冠服並同樂音王隊次二<lb/>
隊婦女十人冠僧伽㡌服紫禪衣皂絛次婦女一人服<lb/>
錦袈裟餘如前持數珠進至御前北向立定樂止念致<lb/>
語畢樂作奏長春栁之曲次三隊男子三人冠服舞蹈<lb/>
並同樂音王隊次四隊男子一人冠隠士冠服白紗道<lb/>
袍皂絛執麈拂従者二人冠黄包巾服錦繡衣執令字<lb/>
<pb n="KR2a0036_WYG_071-16b"/>
旗次五隊男子五人冠金冠披金甲錦袍執㦸同前隊<lb/>
而進北向立次六隊男子五人為金翅鵰之像舞蹈而<lb/>
進樂止次七隊樂工十有六人冠五福冠服錦繡衣龍<lb/>
笛六觱栗六杖皷四與前大樂合奏金字西番經之曲<lb/>
次八隊婦女二十人冠珠子菩薩冠服銷金黄衣纓絡<lb/>
佩綬執金浮屠白傘葢舞唱前曲與樂聲相和進至御<lb/>
前分為五重重四人曲終再起與後隊相和次九隊婦<lb/>
女二十人冠金翠菩薩冠服銷金紅衣執寳葢舞唱與<lb/>
<pb n="KR2a0036_WYG_071-17a"/>
前隊相和次十隊婦女八人冠青螺髻冠服白紗金衣<lb/>
執金蓮花次男子八人披金甲為八金剛像次一人為<lb/>
文殊像執如意一人為普賢像執西番蓮花一人為如<lb/>
來像齊舞唱前曲一闋樂止次婦女三人歌新水令沽<lb/>
美酒太平令之曲終念口號畢舞唱相和以次而出<lb/>
　<lb/>
　<lb/>
　<lb/>
<pb n="KR2a0036_WYG_071-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷七十一<lb/>
<pb n="KR2a0036_WYG_071-18a"/>
元史卷七十一考證<lb/>
樂服篇朱履百五十對　按太常集禮作朱履百五十<lb/>
　二對<lb/>
大樂職掌篇三絃五絃七絃九絃次之註一絃琴三三<lb/>
　絃以下皆六　按三絃以下舊訛五絃以下與前卷<lb/>
　宫懸樂器琴二十七之數不合今改<lb/>
大樂職掌執器鼗二雙鐸二　按原本脱執字據太常<lb/>
　集禮増<lb/>
<pb n="KR2a0036_WYG_071-18b"/>
大樂職掌設登歌樂於殿之前楹瑟二在其西笛一籥<lb/>
　一箎一在琴之南巢笙和笙各二次之　按舊本脱<lb/>
　瑟二在其西至巢笙和笙各二次之二十三字據太<lb/>
　常集禮補<lb/>
大樂職掌樂師一人運譜一人掌以樂教工人及運製<lb/>
　曲譜　按原本脱及運製曲譜五字據永樂大典本<lb/>
　補<lb/>
大樂職掌執纛二人執旌二人祭則前舉以為舞容舞<lb/>
<pb n="KR2a0036_WYG_071-19a"/>
　人從南表向苐二表為一成則一變　按前舉舊訛<lb/>
　前舞苐二表訛苐一表今改<lb/>
大樂職掌照燭二人初獻詣盥洗位乃舉其燭止亦如<lb/>
　之宫縣樂作詣爵洗位　按舉其燭舊訛偃其燭爵<lb/>
　洗位訛盥洗位並據太常集禮改<lb/>
卷末附載内外導從見輿服志　按史内外導從實統<lb/>
　附於輿服志原本云見儀衞志史無此志名今改<lb/>
</p>
<p>
</p>
  </div>
</body>
</text>
</TEI>
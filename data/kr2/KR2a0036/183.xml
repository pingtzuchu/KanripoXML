<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百八十三</head> <lb/>
    <p>
<pb n="KR2a0036_WYG_183-1a"/>
欽定四庫全書<lb/>
　元史卷一百八十三<lb/>
　　明翰林學士亞中大夫知制誥兼修國史宋濂等修<lb/>
　列傳第七十<lb/>
　　王守誠<lb/>
王守誠字君實太原陽曲人氣宇和粹性好學從鄧文<lb/>
原虞集游文辭日進泰定元年試禮部第一廷對賜同<lb/>
進士出身授祕書郎遷太常博士續編太常集禮若干<lb/>
<pb n="KR2a0036_WYG_183-1b"/>
卷以進轉藝林庫使與著經世大典拜陜西行臺監察<lb/>
御史除奎章閣鑒書博士拜監察御史僉山東亷訪司<lb/>
事改户部員外郎中書右司郎中拜禮部尚書與修遼<lb/>
金宋三史書成擢叅議中書省事調燕南亷訪使至正<lb/>
五年帝遣使宣撫四方除守誠河南行省叅知政事與<lb/>
大都留守達爾巴實哩使四川首薦雲南都元帥舒嚕<lb/>
多爾濟有文武材初四川亷訪使某與行省平章某不<lb/>
相能誣宣使蘇伯延行賄於平章某瘐死獄中至是伯<lb/>
<pb n="KR2a0036_WYG_183-2a"/>
延親屬有愬㑹茶鹽轉運司官亦訟㢘訪使累受金亷<lb/>
訪使倉皇去官至揚州死副使而下皆以事罷憲史四<lb/>
人奏差一人籍其家而竄之餘皆斥去重慶銅梁縣尹<lb/>
張文徳出遇少年執兵刅疑為盗擒執之果拒敵文徳<lb/>
斬其首得懷中帛旗書曰南朝趙王賊黨聞之遂焚刼<lb/>
雙山文徳捕殺百餘人重慶府官以私怨使縣吏誣之<lb/>
乃議文徳罪比不即捕強盗例加四等遇赦免猶擬杖<lb/>
一百守誠至為直其事他如以贓罪誣人動至數千緡<lb/>
<pb n="KR2a0036_WYG_183-2b"/>
與夫小民田婚之訟殆百十計守誠皆辨柝詳讞辭窮<lb/>
吐實為之平反州縣官多取職田者累十有四人悉釐<lb/>
正之因疏言仕於蜀者地僻路遙俸給之薄何以自養<lb/>
請以户絶及屯田之荒者召人耕種收其入以增祿秩<lb/>
宜賓縣尹楊濟亨欲於蟠龍山建憲宗神御殿儒學提<lb/>
舉謝晉賢請復文翁石室為書院皆采以上聞成之風<lb/>
采聳動天下論功居諸道最進資政大夫河南行省左<lb/>
丞未上母劉氏歿于京師聞䘮亟歸遂搆疾以至正九<lb/>
<pb n="KR2a0036_WYG_183-3a"/>
年正月卒年五十有四帝賜鈔萬緡諡文昭有文集若<lb/>
干卷<lb/>
　　王思誠<lb/>
王思誠字致道兗州嵫陽人天資過人七歳從師授孝<lb/>
經論語即能成誦家本業農其祖祐詬家人曰兒大不<lb/>
教力田反教為迂儒邪思誠愈自力弗懈後從汶陽曺<lb/>
元用游學大進中至治元年進士第授管州判官召為<lb/>
國子助教改翰林國史院編修官尋陞應奉翰林文字<lb/>
<pb n="KR2a0036_WYG_183-3b"/>
再轉為待制至正元年遷奉議大夫國子司業二年拜<lb/>
監察御史上疏言京畿去年秋不雨冬無雪方春首月<lb/>
蝗生黄河水溢盖不雨者陽之亢水涌者隂之盛也嘗<lb/>
聞一婦銜寃三年大旱往歳巴延專擅威福讐殺不辜<lb/>
郯王之獄雅克特穆爾宗黨死者不可勝數非直一婦<lb/>
之冤而已豈不感傷和氣邪宜雪其罪勑有司禱百神<lb/>
陳牲幣祭河伯發卒塞其决被災之家死者給塟具庶<lb/>
㡬能召陰陽之和消水旱之變此應天以實不以文也<lb/>
<pb n="KR2a0036_WYG_183-4a"/>
行部至檀州首言采金鐵冶提舉司設司獄吏掌囚之<lb/>
應徒配者<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>趾以㫪金鑛舊嘗給衣與食天厯以來水<lb/>
壞金冶因罷其給齧草飲水死者三十餘人瀕死者又<lb/>
數人夫罪不至死乃拘囚至於饑死不若加杖而使速<lb/>
死之愈也况州縣俱無囚糧輕重囚不决者死於獄中<lb/>
獄吏妄報其病月日用藥次第請定瘐死多寡罪著為<lb/>
令又言至元十六年開埧河設埧夫户八千三百七十<lb/>
有七車户五千七十出車三百九十兩船户九百五十<lb/>
<pb n="KR2a0036_WYG_183-4b"/>
出船一百九十艘埧夫累歳逃亡十損四五而運糧之<lb/>
數十增八九船止六十八艘户止七百六十有一車之<lb/>
存者二百六十七兩户之存者二千七百五十有五晝<lb/>
夜奔馳猶不能給埧夫户之存者一千八百三十有二<lb/>
一夫日運四百餘石肩背成瘡顦顇如鬼甚可哀也河<lb/>
南湖廣等處打捕鷹房府打捕户尚玉等一萬三千二<lb/>
百二十五戸阿南達百姓劉徳元等二千三百戸可以<lb/>
簽補使勞佚相資又言燕南山東密邇京師比歳饑饉<lb/>
<pb n="KR2a0036_WYG_183-5a"/>
羣盗縱横巡尉弓兵與提調捕盗官㑹隣境以討之賊<lb/>
南則㑹于北賊西則㑹于東及與賊㑹望風先遁請立<lb/>
法嚴禁之又言初開海道置海仙鶴哨船四十餘艘往<lb/>
來警邏今弊船十數止於劉家港口以捕盗為名實不<lb/>
出海以致寇賊猖獗宜即萊州洋等處分兵守之不令<lb/>
泊船島嶼禁鎮民與梢水為㛰有能捕賊者以船畀之<lb/>
獲賊首者賞以官仍移江淛河南行省列戍江海諸口<lb/>
以詰海啇還者審非寇賊始令泊船下年糧船開洋之<lb/>
<pb n="KR2a0036_WYG_183-5b"/>
前遣将士乘海仙鶴於二月終旬入海庶㡬海道寧息<lb/>
朝廷多是其議松州官吏誣搆良民以取賂愬于臺者<lb/>
四十人選思誠鞫問思誠密以他事入松州境執監州<lb/>
以下二十三人皆罪之還至三河縣一囚愬不已俾其<lb/>
黨異處使之言囚曰賊向盗某芝麻某追及刺之㡬死<lb/>
賊以是圗復讐今弓手欲捕獲功之數適中賊計其贓<lb/>
實某妻裙也以裙示失主主曰非吾物其黨詞屈遂釋<lb/>
之豐潤縣一囚年最少械繫瀕死疑而問之曰昬暮三<lb/>
<pb n="KR2a0036_WYG_183-6a"/>
人投宿将詣集場約同行未夜半趣行至一冡間見數<lb/>
人如有宿約者疑之衆以為盗告不從脅以白刅驅之<lb/>
前至一民家衆皆入獨留户外遂潛奔赴縣未及報而<lb/>
被收思誠遂正有司罪少年獲免出僉河南山西道肅<lb/>
政亷訪司事行部武鄉縣監縣來迓思誠私語吏屬曰<lb/>
此必贓吏未㡬果有愬于道側者問曰得無訴監縣敓<lb/>
汝馬乎其人曰然監縣抵罪吏屬問思誠先知之故曰<lb/>
衣弊衣乘駿馬非詐而何陜西行臺言欲疏鑿黄河三<lb/>
<pb n="KR2a0036_WYG_183-6b"/>
門立水陸站以達於闗陜移牘思誠㑹陜西河南省憲<lb/>
臣及郡縣長吏視之皆畏險阻欲以虛辭復命思誠怒<lb/>
曰吾屬自欺何以責人何以待朝廷諸君少留吾當躬<lb/>
詣其地衆惶恐從之河中灘磧百有餘里嶕石錯出路<lb/>
窮舍騎徒行攀藤葛以進衆憊喘汗弗敢言凡三十里<lb/>
度其不可乃作詩歴叙其險執政采之遂寢其議召修<lb/>
遼金宋三史調秘書監丞㑹國子監諸生相率為閧復<lb/>
命為司業思誠召諸生立堂下黜其首為閧者五人罰<lb/>
<pb n="KR2a0036_WYG_183-7a"/>
而降齋者七十人勤者升隋者黜於是更相勉勵超陞<lb/>
兵部侍郎監燒燕南昬鈔忽心悸弗寧已而母病事畢<lb/>
馳還京師侍疾及丁内憂扶櫬南歸甫禫朝廷行内外<lb/>
通調法選郡縣守令起思誠太中大夫河間路總管磁<lb/>
河水頻溢決鉄燈千鉄燈干真定境也召其邑吏責而<lb/>
懲之遂集民丁作堤晝夜督工朞月而塞復築夾堤于<lb/>
外亘十餘里命瀕河民及弓手列置草舍於上擊木以<lb/>
防盜決是年民獲耕藝歳用大稔乃募民運碎甓治郭<lb/>
<pb n="KR2a0036_WYG_183-7b"/>
外行道高五尺廣倍之往來者無泥塗之病南皮民父<lb/>
祖嘗瀕御河種栁輸課於官名曰栁課後河决栁俱没<lb/>
官猶徴之凡十餘年其子孫益貧不能償思誠連請於<lb/>
朝除之郡庭生嘉禾三本一本九莖一本十六莖一本<lb/>
十三莖莖五六穗僚屬欲上進思誠曰吾嘗惡人行異<lb/>
政沽美名乃止所轄景州廣川鎮漢董仲舒之里也河<lb/>
間尊福鄉博士毛萇舊居也皆請建書院設山長員召<lb/>
拜禮部尚書十二年帝以四方民頗失業命名臣巡行<lb/>
<pb n="KR2a0036_WYG_183-8a"/>
勸課思誠至河間及山東諸路召集父老宣帝徳意莫<lb/>
不感泣緘進二麥豌豆帝嘉之賜上尊二召還遷國子<lb/>
祭酒俄復為禮部尚書知貢舉升集賢侍講學士兼國<lb/>
子祭酒應詔言事一曰置行省丞相以專方面二曰寛<lb/>
内郡徴輸以固根本三曰汰冗兵以省糧運四曰改祿<lb/>
秩以養官亷五曰罷行兵馬司以便詰捕六曰復倚郭<lb/>
縣以正紀綱七曰設常選以起淹滯尋出為陜西行臺<lb/>
治書侍御史辭以老病不允力疾戒行十七年春紅巾<lb/>
<pb n="KR2a0036_WYG_183-8b"/>
陷商州奪七盤進據藍田縣距奉元一舍思誠㑹豫王<lb/>
喇特納實哩及省院諸官於安西王伊嚕特穆爾邸衆<lb/>
洶懼無言思誠曰陜西重地天下之重輕繫焉察罕特<lb/>
穆爾河南名将賊素畏之宜遣使求援此上䇿也戍将<lb/>
嫉客兵軋已論久不决思誠曰吾兵弱旦夕失守咎将<lb/>
安歸乃移書察罕特穆爾曰河南為京師之庭戸陜西<lb/>
實内郡之藩籬兩省相望互為唇齒陜西危則河南豈<lb/>
能獨安乎察罕特穆爾新復陜州得書大喜曰先生真<lb/>
<pb n="KR2a0036_WYG_183-9a"/>
有為國為民之心吾寧負越境擅𤼵之罪遂提輕兵五<lb/>
千倍道來援思誠犒軍于鳯凰山還定守禦九事夜宿<lb/>
臺中未嘗解衣同官潛送妻子過渭北思誠止之分守<lb/>
北門其屬聞事急欲圗苟免思誠從容諭之曰吾受國<lb/>
重寄安定一方期戮力報效死之可也自古皆有死在<lb/>
遲與速耳衆乃安既而援兵破賊河南總官兵果以察<lb/>
罕特穆爾擅調遣人問之思誠亟請於朝宜命察罕特<lb/>
穆爾專守闗陜仍令便宜行事詔從之行樞密院掾史<lb/>
<pb n="KR2a0036_WYG_183-9b"/>
田甲受賂事覺匿豫邸監察御史捕之急并繫其母思<lb/>
誠過市中見之曰嘻古者罪人不孥况其母乎吾不忍<lb/>
以子而繫其母令釋之不從思誠因自劾不出諸御史<lb/>
謁而謝之初監察御史有封事自中丞以下惟署紙尾<lb/>
莫敢問其由事行始知之思誠曰若是則上下之分安<lb/>
在凡上章必拆視不可行者以臺印封置架閣庫俄起<lb/>
五省餘丁軍思誠争曰闗中方用兵困於供給民多愁<lb/>
怨復有是役萬一為變所繫豈輕耶事遂寢十七年召<lb/>
<pb n="KR2a0036_WYG_183-10a"/>
拜通議大夫國子祭酒時卧疾聞命即起至朝邑疾復<lb/>
作十月卒于旅舍年六十有七謚獻肅<lb/>
　　李好文<lb/>
李好文字惟中大明之東明人登至治元年進士第授<lb/>
大名路濬州判官入為翰林國史院編修官國子助教<lb/>
泰定四年除太常博士㑹盗竊太廟神主好文言在禮<lb/>
神主當以木為之金玉祭器宜貯之别室又言祖宗建<lb/>
國以來七八十年每遇大禮皆臨時取具博士不過循<lb/>
<pb n="KR2a0036_WYG_183-10b"/>
故事應荅而已往年有詔為集禮而乃令各省及各郡<lb/>
縣置局纂修宜其久不成也禮樂自朝廷出郡縣何有<lb/>
哉白長院者選僚屬數人仍請出架閣文牘以資採録<lb/>
三年書成凡五十一卷名曰太常集禮遷國子博士丁内<lb/>
憂服闋起為國子監丞拜監察御史時復以至元紀元<lb/>
好文言年號襲舊於古未聞襲其名而不蹈其實未見<lb/>
其益因言時弊不如至元者十餘事錄囚河東有李拜<lb/>
拜者殺人而行兇之狀不明凡十四年不决好文曰豈<lb/>
<pb n="KR2a0036_WYG_183-11a"/>
有不决之獄如是其久乎立出之王傅巖都拉以足蹋<lb/>
人而死衆皆曰殺人非刅當杖之好文曰怙勢殺人甚<lb/>
於用刅况因有所求而殺之其情為尤重乃置之死河<lb/>
東為之震肅出僉河南浙東兩道亷訪司事六年帝親<lb/>
享太室召僉太常禮儀院事至正元年除國子祭酒改<lb/>
陜西行臺治書侍御史遷河東道亷訪使三年郊祀召<lb/>
為同知太常禮儀院事帝之親祀也至寕宗室遣阿嚕<lb/>
問曰兄拜弟可乎好文與博士劉文對曰為人後者為<lb/>
<pb n="KR2a0036_WYG_183-11b"/>
之子也帝遂拜由是每親祀必命好文攝禮儀使四年<lb/>
除江南行臺治書侍御史未行改禮部尚書與修遼金<lb/>
宋史除治書侍御史仍與史事俄除叅議中書省事視<lb/>
事十日以史故仍為治書已而復除陜西行臺治書侍<lb/>
御史時臺臣皆缺好文獨署臺事西蜀奉使以私憾摭<lb/>
拾亷訪使曽文博僉事烏瑪喇王武事文博死烏瑪剌<lb/>
誣服武不屈以輕侮抵罪好文曰奉使代天子行事當<lb/>
問民疾苦黜陟邪正今行省以下至於郡縣未聞舉劾<lb/>
<pb n="KR2a0036_WYG_183-12a"/>
一人獨風憲之司無一免者此豈正大之體乎率御史<lb/>
力辨武等之枉并言奉使不法者十餘事六年除翰林<lb/>
侍講學士兼國子祭酒又遷改集賢侍講學士仍兼祭<lb/>
酒九年出叅湖廣行省政事改湖北道亷訪使尋召為<lb/>
太常禮儀院使於是帝以皇太子年漸長開端本堂命<lb/>
皇太子入學以右丞相托克托大司徒雅克布哈知端<lb/>
本堂事命好文以翰林學士兼諭徳好文辭上書宰相<lb/>
曰三代聖王莫不以教世子為先務蓋帝王之治本於<lb/>
<pb n="KR2a0036_WYG_183-12b"/>
道聖賢之道存於經而傳經期於明道出治在於為學<lb/>
闗係至重要在得人自非徳堪範模則不足以輔成徳<lb/>
性自非學臻閫奥則不足以啟迪聰明宜求道徳之鴻<lb/>
儒仰成國家之盛事而好文天資本下人望素輕草野<lb/>
之習而久與性成章句之學而寖以事廢驟膺重託負<lb/>
荷誠難必别加選掄庶㡬國家有得人之助而好文免<lb/>
妨賢之譏丞相以其書聞帝嘉嘆之而不允其辭好文<lb/>
言欲求二帝三王之道必由於孔氏其書則孝經大學<lb/>
<pb n="KR2a0036_WYG_183-13a"/>
論語孟子中庸乃摘其要㫖釋以經義又取史傳及先<lb/>
儒論説有闗治體而協經㫖者加以所見倣真徳秀大<lb/>
學衍義之例為書十一卷名曰端本堂經訓要義奉表<lb/>
以進詔付端本堂令太子習焉好文又集歴代帝王故<lb/>
事總百有六篇一曰聖慧如漢孝昭後漢明帝幼敏之<lb/>
類二曰孝友如舜文王及唐𤣥宗友愛之類三曰㳟儉<lb/>
如漢文帝却千里馬罷露臺之類四曰聖學如殷宗緝<lb/>
學及陳隋諸君不善學之類以為太子問安餘暇之助<lb/>
<pb n="KR2a0036_WYG_183-13b"/>
又取古史自三皇迄金宋歴代授受國祚久速治亂興<lb/>
廢為書曰大寳錄又取前代帝王是非善惡之所當法<lb/>
當戒者為書名曰大寳龜鑑皆錄以進焉久之陞翰林<lb/>
學士承㫖階榮祿大夫十六年復上書皇太子其言曰<lb/>
臣之所言即前日所進經典之大意也殿下宜以所進<lb/>
諸書叅以貞觀政要大學衍義等篇果能一一推而行<lb/>
之則萬㡬之政太平之治不難致矣皇太子深敬禮而<lb/>
嘉納之後屢引年乞致仕辭至再三遂拜光祿大夫河<lb/>
<pb n="KR2a0036_WYG_183-14a"/>
南行省平章政事仍以翰林學士承㫖一品祿終其身<lb/>
　　富珠哩翀<hi>子逺附</hi>
富珠哩翀字子翬其先隆安人金泰和間定女直姓氏<lb/>
屬望廣平祖徳從憲宗南征因家鄧之順陽以功封南<lb/>
陽郡侯父居謙用翀貴封南陽郡公初居謙辟掾江西<lb/>
以家自隨生翀贛江舟中釡鳴者三人以為異翀稍長<lb/>
即勤學父歿家事漸落翀不恤而為學益力乃自順陽<lb/>
復往江西從新喻蕭克翁學克翁宋叅政燧之四世孫<lb/>
<pb n="KR2a0036_WYG_183-14b"/>
也隠居不仕學行為州里所敬嘗夜夢大鳥止其所居<lb/>
翼覆軒外舉家驚異出視之冲天而去明日翀至翀始<lb/>
名思温字伯和克翁為易今名字以夢故後復從京兆<lb/>
蕭㪺游其學益宏以肆翰林學士承㫖姚燧以書抵㪺<lb/>
曰燧見人多矣學問文章無足與子翬比倫者於是㪺<lb/>
以女妻之大徳十一年以薦授襄陽縣儒學教諭陞汴<lb/>
梁路儒學學正㑹修世皇實錄燧首以翀薦至大四年<lb/>
授翰林國史院編修官延祐二年擢河東道亷訪使經<lb/>
<pb n="KR2a0036_WYG_183-15a"/>
歴遷陜西行臺監察御史賑濟吐蕃多所建白五年拜<lb/>
監察御史時英皇未出閣翀言宜擇正人以輔導帝嘉<lb/>
納之尋劾奏中書叅議元明善帝初怒不納明日乃命<lb/>
改明善他官而𫝊㫖慰諭翀巡按遼陽有㫖給以弓矢<lb/>
環刀後因為定制還往淮東覈憲司官聲跡淮東憲臣<lb/>
惟尚刑多置獄具翀曰國家所以立風紀蓋将肅清天<lb/>
下初不尚刑也取其獄具焚之時有㫖凡以吏進者例<lb/>
降二等從七品以上不得用翀言科舉未立人才多以<lb/>
<pb n="KR2a0036_WYG_183-15b"/>
吏進若一槩屈抑恐未足盡天下持平之議請吏進者<lb/>
宜止於五品許之因著為令除右司都事時相特們徳<lb/>
爾專事刑戮以復私憾翀因避去頃之擢翰林修撰又<lb/>
改左司都事於是拜珠為左相使人勞翀曰今規模已<lb/>
定不同往日宜早至也翀強為起㑹國子監隸中書俾<lb/>
翀兼領之先是陜西有變府縣之官多罣罥者翀白丞<lb/>
相曰此軰皆脅從非同情者乃悉加銓敘帝方獵栁林<lb/>
駐故東平王安圗碑所因獻駐蹕頌皆稱㫖命坐賜飲<lb/>
<pb n="KR2a0036_WYG_183-16a"/>
上尊從幸上京次龍虎臺拜珠命翀傳㫖中書翀領之<lb/>
行數步還曰命翀傳否拜珠嘆曰真謹飭人也間謂翀<lb/>
曰爾可作宰相否翀對曰宰相固不敢當然所學宰相<lb/>
事也夫為宰相者必福徳才量四者皆備乃足當耳拜<lb/>
珠大悦以酒觴翀曰非公不聞此言迎駕至行在所翀<lb/>
入見帝賜之坐陞右司員外郎奉㫖預修大元通制書<lb/>
成翀為之序泰定元年遷國子司業明年出為河南行<lb/>
省左右司郎中丞相曰吾得賢佐矣翀曰世祖立國成<lb/>
<pb n="KR2a0036_WYG_183-16b"/>
憲具在慎守足矣譬若乘舟非一人之力所能運也翀<lb/>
乃開壅除弊省務為之一新三年擢燕南河北道亷訪<lb/>
使晉州達嚕噶齊有罪就逮而奉使宣撫以印帖徴之<lb/>
欲緩其事翀𤼵其姦奉使因遁去入僉太常禮儀院事<lb/>
盗竊太廟神主翀言各室宜增設都監員内外嚴置扄<lb/>
鎖晝巡夜警永為定制從之又纂修太常集禮書成而<lb/>
未上有㫖命翀兼經筵官文宗之入也大臣問以典故<lb/>
翀所建白近漢文故事衆皆是之文宗嘗字呼子翬而<lb/>
<pb n="KR2a0036_WYG_183-17a"/>
不名命翀與平章政事温徳亨等十人商論大事日夕<lb/>
備顧問宿直東廡下文宗虚大位以俟明宗翀極言大<lb/>
兄逺在朔漠北兵有阻神器不可久虚宜攝位以俟其<lb/>
至文宗納其言及文宗親祀天地社稷宗廟翀為禮儀<lb/>
使詳記行禮節文於笏遇至尊不敢直書必識以兩圈<lb/>
帝偶取笏視曰此為皇帝字乎因大笑以笏還翀竣事<lb/>
上天厯大慶詩三章帝命藏之奎章閣擢陜西漢中道<lb/>
亷訪使㑹立太禧院除僉太禧宗禋院兼祗承神御殿<lb/>
<pb n="KR2a0036_WYG_183-17b"/>
事詔遣使趣之還迎駕至龍虎臺帝問子翬來何緩太<lb/>
禧院使阿榮對曰翀體豐肥不任乘馬從水道來是以<lb/>
緩耳太禧院臣日聚禁中以便顧問帝嘗問阿榮曰子<lb/>
翬飲食何如對曰與衆人同又問談論如何曰翀所談<lb/>
義理之言也從幸上都嘗奉勅撰碑文稱㫖帝曰候朕<lb/>
還大都當還汝潤筆貲也遷集賢直學士兼國子祭酒<lb/>
諸生素已望翀至是私相歡賀翀以古者教育有業退<lb/>
必有居舊制弟子員初入學以羊贄所貳之品與羊等<lb/>
<pb n="KR2a0036_WYG_183-18a"/>
翀曰與其饜口腹孰若為吾黨燥濕寒暑之虞乎命撙<lb/>
節之得錢二萬緡有奇作屋四區以居學者諸生積分<lb/>
有六年未及釋褐者翀至皆使就試而官之帝師至京<lb/>
師有㫖朝臣一品以下皆乘白馬郊迎大臣俯伏進觴<lb/>
帝師不為動惟翀舉觴立進曰帝師釋迦之徒天下僧<lb/>
人師也余孔子之徒天下儒人師也請各不為禮帝師<lb/>
笑而起舉觴卒飲衆為之慄然文宗崩皇太后聴政命<lb/>
拜布哈塔斯哈雅阿爾斯蘭馬祖常史顯夫及翀六人<lb/>
<pb n="KR2a0036_WYG_183-18b"/>
商論國政翀以大位不可久虚請嗣君即位早正宸極<lb/>
以幸天下帝既即位大臣以為赦不可頻行翀曰今上<lb/>
以聖子神孫入繼大統當新天下耳目今不赦豈可收<lb/>
怨於新造之君乎皇太后以為宜從翀言議乃定遷禮<lb/>
部尚書階中憲大夫有大官妻無子而妾有子者其妻<lb/>
以田盡入于僧寺其子訟之翀召其妻詰之曰汝為人<lb/>
妻不以資産遺其子他日何面目見汝夫於地下卒反<lb/>
其田元統二年除江浙行省叅知政事逾年以遷塟故<lb/>
<pb n="KR2a0036_WYG_183-19a"/>
歸鄉里明年召為翰林侍講學士以疾辭不上至元四<lb/>
年卒年六十贈通奉大夫陜西行省叅知政事䕶軍追<lb/>
封南陽郡公謚文靖翀状貌魁梧不妄言笑其為學一<lb/>
本於性命道徳而記問宏博異言僻語無不淹貫文章<lb/>
簡奥典雅深合古法用是天下學者仰為表儀其居國<lb/>
學者久論者謂自許衡之後能以師道自任者惟耶律<lb/>
有尚及翀而已有文集六十卷子逺字明道以翀廕調<lb/>
秘書郎轉襄陽縣尹須次居南陽賊起逺以忠義自奮<lb/>
<pb n="KR2a0036_WYG_183-19b"/>
傾財募丁壯得千餘人與賊拒戰俄而賊大至逺被害<lb/>
死逺妻雷為賊所執賊欲妻之乃詆賊曰我乃叅政冡<lb/>
婦縣令嫡妻夫死不貳肯從汝狗彘以生乎賊醜其言<lb/>
将辱之雷號哭大罵不從乃見殺舉家皆被害<lb/>
　　李泂<lb/>
李泂字溉之滕州人生有異質始從學即頴悟彊記作<lb/>
為文辭如宿習者姚燧以文章負大名一見其文深歎<lb/>
異之力薦于朝授翰林國史院編修官未㡬以親老就<lb/>
<pb n="KR2a0036_WYG_183-20a"/>
養江南久之辟中書掾非其志也及考除集賢院都事<lb/>
轉太常博士拜珠為丞相聞泂名擢監修國史長史歴<lb/>
秘書監著作郎太常禮儀院經歴泰定初除翰林待制<lb/>
以親䘮未克塟辭而歸天厯初復以待制召於是文宗<lb/>
方開奎章閣延天下知名士充學士員泂數進見奏對<lb/>
稱㫖超遷翰林直學士俄特授奎章閣承制學士泂既<lb/>
為帝所知遇乃著書曰輔治篇以進文宗嘉納之朝廷<lb/>
有大議必使與焉㑹詔修經世大典泂方卧疾即強起<lb/>
<pb n="KR2a0036_WYG_183-20b"/>
曰此大制作也吾其可以不預力疾同修書成既進奏<lb/>
旋謁告以歸復除翰林直學士遣使召之竟以疾不能<lb/>
起泂骨格清峻神情開朗秀眉疎髯目瑩如電顔面如<lb/>
氷玉而唇如渥丹然峩冠褒衣望之者疑為神仙中人<lb/>
也其為文章奮筆揮洒迅飛疾動汨汨㴞㴞思態叠出<lb/>
縱横竒變若紛錯而有條理意之所至臻極神妙泂每<lb/>
以李太白自儗當世亦以是許之嘗游匡廬王屋少室<lb/>
諸山留連久乃去人莫測其意也僑居濟南有湖山花<lb/>
<pb n="KR2a0036_WYG_183-21a"/>
竹之勝作亭曰天心水靣文宗嘗勑虞集製文以記之<lb/>
泂尤善書自篆隸草真皆精詣為世所珎愛卒年五十<lb/>
九有文集四十卷<lb/>
　　蘇天爵<lb/>
蘇天爵字伯脩真定人也父志道歴官嶺北行中書省<lb/>
左右司郎中和琳大饑救荒有惠政時稱能吏天爵由<lb/>
國子學生公試名在第一釋褐授從仕郎大都路薊州<lb/>
判官丁内外艱服除調功徳使司照磨泰定元年改翰<lb/>
<pb n="KR2a0036_WYG_183-21b"/>
林國史院典籍官陞應奉翰林文字至順元年預修武<lb/>
宗實錄二年陞修撰擢江南行臺監察御史明年慮囚<lb/>
于湖北湖北地僻逺民獠所雜居天爵冒瘴毒徧歴其<lb/>
地囚有言冤狀者天爵曰憲司歳兩至不言何也皆曰<lb/>
前此慮囚者應故事耳今聞御史至當受刑故不得不<lb/>
言天爵為之太息每事必䆒心雖盛暑猶夜篝燈治文<lb/>
書無倦江陵民文甲無子育其甥雷乙後乃生兩子而<lb/>
出乙乙俟兩子行賣茶即舟中取斧並斮殺之沉斧水<lb/>
<pb n="KR2a0036_WYG_183-22a"/>
中而血漬其衣跡故在事覺乙具服部使者乃以三年<lb/>
之疑獄釋之天爵曰此事二年半耳且不殺人何以衣<lb/>
汚血又何以知斧在水中又其居去殺人處甚近何謂<lb/>
疑獄遂復寘于理常徳民盧甲莫乙汪丙同出傭而甲<lb/>
誤墮水死甲弟之為僧者欲私甲妻不得訴甲妻與乙<lb/>
通而殺其夫乙不能明誣服擊之死㫁其首棄草間屍<lb/>
與仗棄譚氏家溝中吏往索果得髑髏然屍與仗皆無<lb/>
有而譚誣證曾見一屍水漂去天爵曰屍與仗縱存今<lb/>
<pb n="KR2a0036_WYG_183-22b"/>
已八年未有不腐者召譚詰之則甲未死時目已瞽其<lb/>
言曾見一屍水漂去妄也天爵語吏曰此乃疑獄况不<lb/>
止三年俱釋之其明於詳讞大抵此類入為監察御史<lb/>
道改奎章閣授經郎元統元年復拜監察御史在官四<lb/>
閲月章疏凡四十五上自人君至于朝廷政令稽古禮<lb/>
文閭閻幽隠其闗乎大體繫乎得失者知無不言所劾<lb/>
者五人所薦舉者百有九人明年預修文宗實錄遷翰<lb/>
林待制尋除中書右司都事兼經筵叅贊官後至元二<lb/>
<pb n="KR2a0036_WYG_183-23a"/>
年由刑部郎中改御史臺都事三年遷禮部侍郎五年<lb/>
出為淮東道肅政亷訪使憲綱大振一道肅然入為樞<lb/>
密院判官明年改吏部尚書拜陜西行臺治書侍御史<lb/>
復為吏部尚書陞叅議中書省事是時朝廷更立宰相<lb/>
庶務多所弛張而天子圗治之意甚切天爵知無不言<lb/>
言無顧忌夙夜謀畫須髪盡白至正二年拜湖廣行省<lb/>
叅知政事遷陜西行臺侍御史四年召為集賢侍講<lb/>
士兼國子祭酒天爵自以起自諸生進為師長端已悉<lb/>
<pb n="KR2a0036_WYG_183-23b"/>
心以範學者明年出為山東道肅政亷訪使尋召還集<lb/>
賢充京畿奉使宣撫䆒民所疾苦察吏之姦貪其興除<lb/>
者七百八十有三事其紏劾者九百四十有九人都人<lb/>
有包韓之譽然以忤時相意竟坐不稱職罷歸七年天<lb/>
子察其誣乃復起為湖北道宣慰使浙江道亷訪使俱<lb/>
未行拜江浙行省叅知政事江浙財賦居天下十七事<lb/>
務最煩劇天爵條分目别細鉅不遺九年召為大都路<lb/>
都總管以疾歸俄復起為兩淛都轉運使時鹽法弊甚<lb/>
<pb n="KR2a0036_WYG_183-24a"/>
天爵拯治有方所辨課為鈔八十萬錠及期而足十二<lb/>
年妖寇自淮右蔓延及江東詔仍江浙行省叅知政事<lb/>
總兵于饒信所克復者一路六縣其方畧之密節制之<lb/>
嚴雖老帥宿将不能過之然以憂深病積遂卒于軍中<lb/>
年五十九天爵為學博而知要長於紀載嘗著國朝名<lb/>
臣事畧十五卷文類七十卷其為文長於序事平易温<lb/>
厚成一家言而詩尤得古法有詩藁七卷文藁三十卷<lb/>
於是中原前軰凋謝殆盡天爵獨身任一代文獻之寄<lb/>
<pb n="KR2a0036_WYG_183-24b"/>
討論講辨雖老不倦晩歳復以釋經為己任學者因其<lb/>
所居稱之為滋溪先生其他所著文有松㕔章疏五卷<lb/>
春風亭筆記二卷遼金紀年黄河原委未及脱藁云<lb/>
　<lb/>
　<lb/>
　<lb/>
　<lb/>
　元史卷一百八十三<lb/>
<pb n="KR2a0036_WYG_183-25a"/>
元史卷一百八十三考證<lb/>
李好文𫝊凡五十一卷　原刻作五十卷按好文自撰<lb/>
　　太常集禮稿序云為編秩者社祀九社稷三宗廟二<lb/>
　　十有一輿服二樂七諸神祀三諸臣請諡及官制因<lb/>
　　革典籍六合五十一卷今據増<lb/>
富珠哩翀傳始名思温　原刻訛恩温據永樂大典及<lb/>
　　滋溪集改正<lb/>
</p>
<p>
</p>
  </div>
</body>
</text>
</TEI>
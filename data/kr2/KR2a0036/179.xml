<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百七十九</head> <lb/>
    <p>
<pb n="KR2a0036_WYG_179-1a"/>
欽定四庫全書<lb/>
　元史卷一百七十九<lb/>
　　明翰林學士亞中大夫知制誥兼修國史宋濓等修<lb/>
　列𫝊第六十六<lb/>
　　賀勝<lb/>
賀勝仁傑子也字真卿一字舉安小字巴延以小字行<lb/>
嘗從許衡游通經傳大義年十六入宿衞凝重寡言世<lb/>
祖甚器重之大臣有密奏輒屏左右獨留勝許聴之出<lb/>
<pb n="KR2a0036_WYG_179-1b"/>
則參乗輿入則侍帷幄非休沐不得至家至元二十四<lb/>
年納延叛帝親征勝直武帳中雖親王不得輒至勝𫝊<lb/>
旨飭諸將詰旦合戰還侍帝側矢交帳前勝立侍不動<lb/>
納延既敗帝還都乗輿夜行足苦寒勝解衣以身溫之<lb/>
帝一日獵還勝參乗伶人蒙采毳作獅子舞以迎駕輿<lb/>
象驚奔逸不可制勝投身當象前後至者㫁靷縱象乗<lb/>
輿乃安勝退創甚帝親撫之遣尚醫尚食視䕶拜集賢<lb/>
學士領太史院事詔賜一品服盧世榮僧格秉政勢焰<lb/>
<pb n="KR2a0036_WYG_179-2a"/>
熏灼勝父仁傑留守上都不肯為之下僧格欲隂中之<lb/>
累數十奏帝皆不聴至元二十八年僧格敗罷尚書省<lb/>
政歸中書帝問誰可相者勝對曰天下公論皆屬諤勒<lb/>
哲遂相諤勒哲而以勝參知政事三十年僉樞密院事<lb/>
遷大都䕶大徳九年勝父仁傑請老以勝代為上都留<lb/>
守兼本路都總管開平府尹虎賁親軍都指揮使既至<lb/>
通商賈抑豪縱出納有法裁量有度供億不匱民賴以<lb/>
安諸權貴子弟奴隸有暴横驕縱者悉繩以法至大三<lb/>
<pb n="KR2a0036_WYG_179-2b"/>
年進光禄大夫左丞相行上都留守兼本路總管府達<lb/>
嚕噶齊尋又加開府儀同三司上柱國奉聖州民髙氏<lb/>
籍虎賁以貲雄鄉里身死子幼有達官利其財使其部<lb/>
曲强娶髙氏婦勝白帝斥之髙氏以全歳大饑輒發倉<lb/>
廩賑民乃自劾待罪帝報曰祖宗以上都之民付卿父<lb/>
子欲安之也卿能如此朕復何憂卿其視事民徳之為<lb/>
立祠上都西門外帝聞之復命工寫其像以賜俾𫝊示<lb/>
子孫未幾以足疾請老不許曰卿臥護足矣賜小車出<lb/>
<pb n="KR2a0036_WYG_179-3a"/>
入禁闥初開平人張弼家富弼死其奴索錢民家弗得<lb/>
毆負錢者至死有治其獄者教奴引弼子并下之獄丞<lb/>
相特們徳爾受其賂六萬緡終不為直勝素惡特們徳<lb/>
爾貪暴居同巷不與往來聞弼事以語御史中丞楊多<lb/>
爾濟楊多爾濟語監察御史伊嚕音特穆爾徐元素遂<lb/>
劾奏丞相逮治其左右得所賂實事以聞帝亦素惡特<lb/>
們徳爾欲誅之特們徳爾走匿太后官中太后為言僅<lb/>
奪其印綬而罷之及英宗即位在諒闇中特們徳爾遂<lb/>
<pb n="KR2a0036_WYG_179-3b"/>
復出據相位乃執楊多爾濟及中書平章政事蕭拜珠<lb/>
同日戮於市且復誣勝乘賜車迎詔不敬并殺之勝死<lb/>
之日百姓爭持紙錢哭於屍旁甚哀泰定初詔雪其寃<lb/>
贈推忠宣力保徳功臣太傅開府儀同三司上柱國追<lb/>
封秦國公諡惠愍至正三年加贈推忠亮節同徳翊戴<lb/>
功臣太師開府儀同三司上柱國追封涇陽王改諡忠<lb/>
宣子二人惟一開府儀同三司中書左丞相監修國史<lb/>
惟賢太中大夫同知上都留守司事孫均太子詹事<lb/>
<pb n="KR2a0036_WYG_179-4a"/>
　　楊多爾濟<lb/>
楊多爾濟河西寜夏人少孤與其兄皆幼即知自立語<lb/>
言儀度如成人事仁宗於藩邸甚見倚重大德丁未從<lb/>
遷懐孟仁宗聞朝廷有變將北還命多爾濟與李孟先<lb/>
之京師與右丞相哈喇哈斯定議迎武宗於北藩仁宗<lb/>
還京師多爾濟譏察禁衞密致警備仁宗嘉賴焉親解<lb/>
所服帶以賜既佐定内難仁宗居東官論功以為太中<lb/>
大夫家令丞日夕侍側雖休沐不至家衆敬憚之㑹兄<lb/>
<pb n="KR2a0036_WYG_179-4b"/>
卒涕泣不勝哀仁宗憐之存問優厚事寡嫂有禮待兄<lb/>
子不異已子家人化之進正奉大夫延慶使武宗聞其<lb/>
賢召見之仁宗曰此人誠可任大事然剛直寡合武宗<lb/>
顧視之曰然仁宗始總大政執誤國者將盡按誅之多<lb/>
爾濟曰為政而尚殺非帝王之治也帝感其言誅其尤<lb/>
者民大恱服帝他日與中書平章李孟論元從人材孟<lb/>
以多爾濟為第一帝然之拜禮部尚書初尚書省改作<lb/>
至大銀鈔視中統一當其二十五又鑄銅為至大錢至<lb/>
<pb n="KR2a0036_WYG_179-5a"/>
是議罷之多爾濟曰法有便否不當視立法之人為廢<lb/>
置銀鈔固當廢銅錢與楮幣相權而用之昔之道也國<lb/>
無棄寳民無失利錢未可遽廢也言雖不盡用時論是<lb/>
之遷宣徽副使御史請遷為臺官帝以宣徽饍用素不<lb/>
㑹計特以委之未之許也有言近臣受賄者帝怒其非<lb/>
所當言將誅之時張珪為御史中丞叩頭諫不聴多爾<lb/>
濟言於帝曰誅告者失刑違諫者失誼世無諍臣久矣<lb/>
張珪真中丞也帝喜竟用珪言拜多爾濟為侍御史帝<lb/>
<pb n="KR2a0036_WYG_179-5b"/>
宴閒時羣臣侍坐者或言笑踰度帝見其正色為之改<lb/>
容有犯法者雖貴幸無所容貸怨者因共譖之帝知之<lb/>
深譖不得行拜資徳大夫御史中丞中書平章政事張<lb/>
閭以妻病謁告歸江南奪民河渡地多爾濟以失大體<lb/>
劾罷之江東西奉使威喇不稱職權臣匿其奸冀不問<lb/>
多爾濟劾而杖之威喇媿死御史納琳言事忤旨帝怒<lb/>
叵測多爾濟救之一日至八九奏曰臣非愛納琳誠不<lb/>
願陛下有殺御史之名帝曰為卿宥之可左遷為昌平<lb/>
<pb n="KR2a0036_WYG_179-6a"/>
令昌平畿内劇縣欲以是困納琳多爾濟又言曰以御<lb/>
史宰京邑無不可者但以言事而得左遷恐後之來者<lb/>
用是為戒不肯復言矣帝不允後數日帝讀貞觀政要<lb/>
多爾濟侍側帝顧謂曰魏徵古之遺直也朕安得用之<lb/>
對曰直由太宗若太宗不聴徵雖直將焉用之帝曰卿<lb/>
意在納琳耶朕當赦之成爾直名也有上書言朝政闕<lb/>
失而觸宰相宰相怒將取旨殺之多爾濟曰詔書云言<lb/>
雖不當無罪今若此何以示信天下果誅之臣亦負其<lb/>
<pb n="KR2a0036_WYG_179-6b"/>
職矣帝悟釋之於是特加昭文館大學士榮禄大夫以<lb/>
奬其直言時位一品者多乗間邀王爵贈先世或謂多<lb/>
爾濟眷倚方重苟言之當可得也多爾濟曰家世寒微<lb/>
幸際遇至此已懼不稱尚敢求多乎且我為之何以風<lb/>
厲僥倖者遷中政院使未幾復為中丞遷集賢大學士<lb/>
為權臣特們徳爾所害而死年四十二初武宗崩皇太<lb/>
后在興聖宫特們徳爾為丞相踰月仁宗即位因遂相<lb/>
之居兩歳得罪斥罷更自結徽政近臣復再入相恃勢<lb/>
<pb n="KR2a0036_WYG_179-7a"/>
貪虐兇穢過甚中外切齒羣臣不知所為御史中丞蕭<lb/>
拜珠拜中書右丞又拜平章政事稍牽制之多爾濟自<lb/>
侍御史拜御史中丞慨然以糾正其罪為己任上都富<lb/>
民張弼殺人繫獄特們徳爾使大奴脅留守賀巴延出<lb/>
之及强以他奸利事不能得一日坐都堂盛怒以官亊<lb/>
召留守將罪之留守昌言大奴所干非法不敢聴他實<lb/>
無罪特們徳爾語詘得解去多爾濟亷得其所受弼賍<lb/>
鉅萬萬大奴猶數千使御史徐元素按得實入奏而御<lb/>
<pb n="KR2a0036_WYG_179-7b"/>
史納琳又發其私罪二十餘條帝震怒有詔逮問特們<lb/>
徳爾逃匿帝為不御酒數日以待決獄盡誅其大奴同<lb/>
惡數人特們徳爾終不能得多爾濟持之急徽政近臣<lb/>
以太后旨召多爾濟至宫門責以違旨意者對曰待罪<lb/>
御史奉行祖宗法必得罪人非敢違太后旨也帝仁孝<lb/>
恐誠出太后意不忍重傷咈之但罷其相位而遷多爾<lb/>
濟為集賢學士帝猶數以臺事問之對曰非臣職事臣<lb/>
不敢與聞所念者特們徳爾雖去君側反得為東宫師<lb/>
<pb n="KR2a0036_WYG_179-8a"/>
傅在太子左右恐售其奸則禍有不可勝言者仁宗崩<lb/>
英宗猶在東宫特們徳爾復相乃宣太后旨召蕭拜珠<lb/>
多爾濟至徽政院與徽政使實勒們御史大夫圖圖爾<lb/>
哈雜問之責以前違太后旨之罪多爾濟曰中丞之職<lb/>
恨不即斬汝以謝天下耳果違太后旨汝其有今日耶<lb/>
特們徳爾又引同時為御史者二人證成其獄多爾濟<lb/>
顧二人唾之曰汝等嘗得備風憲乃為是犬彘事耶坐<lb/>
者皆慚俯首即起入奏未幾稱旨執多爾濟載詣國門<lb/>
<pb n="KR2a0036_WYG_179-8b"/>
之外與蕭拜珠俱見殺是日風沙晦冥都人恟懼道路<lb/>
相視以目英宗即位詔書遂加以誣罔大臣之罪特們<lb/>
徳爾權勢既成毫髮之怒無不報者太后驚悔帝亦覺<lb/>
其所譖毁者皆先帝舊臣未及論治而特們徳爾以病<lb/>
死會有天灾求直言㑹議廷中集賢大學士張珪中書<lb/>
參議和和皆稱蕭楊等死甚寃是致不雨聞者皆失色言<lb/>
終不得達及珪拜平章即告丞相拜珠曰賞罰不當枉<lb/>
抑不伸不可以為治若蕭楊等冤何不亟昭雪之也丞<lb/>
<pb n="KR2a0036_WYG_179-9a"/>
相善之遂請於帝詔昭雪其冤特贈思順佐理功臣金<lb/>
紫光禄大夫司徒上柱國夏國公諡忠愍多爾濟死時<lb/>
權臣欲奪其妻劉氏與人劉氏剪髮毁容以自誓乃免<lb/>
子布哈<lb/>
布哈幼有才氣能以禮自持好讀書善書初仁宗聞而<lb/>
召之應對稱旨欲以為翰林直學士力辭後遭家難益<lb/>
自勵節為學以䕃補武備司提㸃轉僉河東亷訪司事<lb/>
嘗出按部民有殺子以誣怨者獄成布哈讞之曰以十<lb/>
<pb n="KR2a0036_WYG_179-9b"/>
歳小兒受十一鎗且彼以斧殺怨必盡其力何痕之淺<lb/>
反不入膚耶遂得其情平反出之河東民饑先損已貲<lb/>
以賑請未得命即發公廩繼之民遂賴不死天厯初文<lb/>
宗入繼大統除通政院判將行值陜西諸軍拒詔郡邑<lb/>
守吏率民逃之布哈獨率衆出禦呼西人諭之曰民者<lb/>
祖宗艱難所致國家大事何與於民汝等既昧逆順又<lb/>
欲殘此無辜吾有為民死爾不汝從也陣潰遂見殺二<lb/>
僕亦見執曰吾主既為國死吾縱為人奴今苟得生他<lb/>
<pb n="KR2a0036_WYG_179-10a"/>
日何以見吾主於地下不若死從吾主欲起殺讎讎要<lb/>
斬之至順三年贈嘉議大夫禮部尚書以褒其忠<lb/>
　　蕭拜珠<lb/>
蕭拜珠契丹舒穆嚕氏也曽祖綽納多力善射識見明<lb/>
敏仕金為古北口屯戍千户歳庚午國兵南下金將孔<lb/>
克丹巴克實遁綽納於暮夜潛領兵三千人力戰不克<lb/>
矢中其胸遂開闗降太祖命綽納襲扎克丹巴克實追<lb/>
及平灤降之因攻取平灤檀順深冀等州及昌平紅螺<lb/>
<pb n="KR2a0036_WYG_179-10b"/>
平頂諸砦又兩敗金兵於邦君甸授檀州軍民元帥太<lb/>
祖方西征綽納驛送竹箭弓弩弦各一萬擢檀順昌平<lb/>
萬户仍管打捕鷹房人匠卒於官後追封順國公諡忠<lb/>
毅弟拉旺始以楊城漁寨來降為綽納弟充質子多立<lb/>
戰功襲檀州節度使言安以水柵未下隂誘湯河川人<lb/>
叛去拉旺追之不克死焉綽納子青山中統元年襲萬<lb/>
户至元十一年從丞相巴延平宋還授湖北提刑按察<lb/>
使追封順國公諡武定青山子哈喇特穆爾少事裕宗<lb/>
<pb n="KR2a0036_WYG_179-11a"/>
於東宫典宿衞仕為檀州知州追封順民公諡康惠拜<lb/>
珠乃哈喇特穆爾之子也嘗從仁宗北征特授檀州知<lb/>
州入為禮部郎中擢同知大都路總管府事出知中山<lb/>
府以憂去官屬仁宗過中山有同官者譛於近侍曰知<lb/>
州去官實憚迎候煩勞耳帝頷之適行田野間見老嫗<lb/>
問之曰府中官孰好嫗對曰有蕭知府餘不知也復過<lb/>
神祠有數老人焚香羅拜遣問之曰汝輩何所禱合辭<lb/>
對曰蕭知府奔喪還欲其速來是以禱也帝意遂釋武<lb/>
<pb n="KR2a0036_WYG_179-11b"/>
宗即位起復中書左司郎中出為河間路總管府召為<lb/>
右衞率使遷户部尚書遂拜御史中丞皇慶元年遷陜<lb/>
西行中書省右丞延祐三年進中書平章政事除典瑞<lb/>
院使超授銀青榮禄大夫崇祥院使英宗即位之十有<lb/>
九日右丞相特們徳爾怨拜珠在省中牽制其所為又<lb/>
發其姦贓専制等事遂請依皇太后旨并前御史中丞<lb/>
楊多爾濟皆殺之帝曰人命至重刑殺非輕不宜倉卒<lb/>
二人罪狀未明當白太后請詳審之若果無冤誅之未<lb/>
<pb n="KR2a0036_WYG_179-12a"/>
晩竟殺之並籍其家語見楊多爾濟及特們徳爾𫝊泰<lb/>
定間贈守正佐治功臣太保儀同三司柱國追封薊國<lb/>
公諡忠愍拜珠之死有吳仲者潛守其屍三日不去竟<lb/>
收葬之<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_179-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百七十九<lb/>
<pb n="KR2a0036_WYG_179-13a"/>
元史卷一百七十九考證<lb/>
賀勝𫝊教奴引弼子并下之獄　原刻訛作數奴據元<lb/>
　史類編改正<lb/>
楊多爾濟𫝊御史伊聶沁又𤼵其私罪二十餘事　按<lb/>
　通鑑延祐四年内外御史四十餘人共劾特們徳爾<lb/>
　罪條列甚詳與特們徳爾𫝊所載俱合此云伊聶沁<lb/>
　　一人𤼵其罪彼此互異<lb/>
蕭拜珠𫝊英宗即位之十有九日　按本紀特們徳爾<lb/>
<pb n="KR2a0036_WYG_179-13b"/>
　　以延祐七年二月矯太后㫖殺拜珠英宗于三月十<lb/>
　　一日始即位是拜珠之殺在英宗未即位前與此年<lb/>
　月先後互異<lb/>
</p>
<p>
</p>
  </div>
</body>
</text>
</TEI>
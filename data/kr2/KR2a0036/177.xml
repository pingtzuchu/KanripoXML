<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百七十七</head> <lb/>
    <p>
<pb n="KR2a0036_WYG_177-1a"/>
欽定四庫全書<lb/>
　元史卷一百七十七<lb/>
　　明翰林學士亞中大夫知制誥兼修國史宋濂等修<lb/>
　列傳第六十四<lb/>
　　張思明<lb/>
張思明字士瞻其先獲嘉人後徙居輝州思明頴悟過<lb/>
人讀書日記千言至元十九年由侍儀司舍人辟御史<lb/>
臺掾又辟尚書省掾左丞相阿哈瑪特死世祖追咎其<lb/>
<pb n="KR2a0036_WYG_177-1b"/>
奸欺命尚書簿問遺孽一日召右丞何榮祖左丞馬紹<lb/>
盡輸其贓以入思明抱牘從日已昏命讀之自昏達曙<lb/>
帝聴忘疲曰讀人吐音大似侍儀舍人右丞對曰正由<lb/>
舍人選為掾帝竒之曰斯人可用明日擢為大都路治<lb/>
中思明以超遷踰等固辭乃改湖廣行省都事元貞元<lb/>
年召為中書省檢校六曹無滯案遷户部主事大徳初<lb/>
擢左司都事有獻西域秤法思明以惑衆不用初立海<lb/>
道運糧萬户府于江浙受除者憚渉險不行思明請陞<lb/>
<pb n="KR2a0036_WYG_177-2a"/>
等以優之因著為令五年轉吏部郎中九年改集賢司<lb/>
直十年除江浙行中書省左右司郎中十一年春兩浙<lb/>
大饑首贊發廩賑之至大三年遷兩淛鹽運使未上入<lb/>
㕘議摳宻院事改中書省左司郎中皇慶元年再授兩<lb/>
浙鹽運使歳課充贏僚屬請上增數思明曰贏縮不常<lb/>
萬一以増為額是我希一己之榮遺百世之害二年召<lb/>
為户部尚書延祐元年進㕘議中書省事三年拜中書<lb/>
參知政事仁宗即位浮屠妙總統有寵勑中書官其弟<lb/>
<pb n="KR2a0036_WYG_177-2b"/>
五品思明執不可帝大怒召見切責之對曰選法天下<lb/>
公器徑路一開來者雜遝故寧違㫖獲戾不忍隳祖宗<lb/>
成憲使四方得窺陛下淺深也帝心然其言而業已許<lb/>
之曰卿可姑與之後勿為例乃為萬億庫提舉不與散<lb/>
官乆之近臣疾其持法峭直日搆讒間出為工部尚書<lb/>
帝問左右曰張士瞻居工部得無怏怏乎對曰勤政如<lb/>
初帝嘉歎之命授宣政院副使五年除西京宣慰使嶺<lb/>
北戍士多貧者歳凶相挺為變思明威惠並行邊境乃<lb/>
<pb n="KR2a0036_WYG_177-3a"/>
安因疏和琳運糧不便事十一條帝勞以端硯上尊㑹<lb/>
左丞相哈扎爾辭職帝不允其請益堅帝詰之曰朕任<lb/>
卿未専邪曰非曰近臣有撓政者邪曰無有也然則何<lb/>
為而辭對曰臣自揆才薄恐悞國事若必欲任臣願薦一<lb/>
人為助帝問為誰朕能從汝哈扎爾再拜謝曰臣願得<lb/>
張思明即日拜思明中書參知政事比召至車駕幸上<lb/>
都見於道慰勉之曰卿向不負朕注委故朕用哈扎爾<lb/>
言復起汝未幾陞左丞帝崩英宗宅憂右丞相特們徳<lb/>
<pb n="KR2a0036_WYG_177-3b"/>
爾用事日誅大臣不附己者中外洶洶思明諫曰山陵<lb/>
甫畢新君未立丞相恣行殺戮國人皆謂隂有不臣之<lb/>
心萬一諸王駙馬疑而不至將奈之何不可不熟慮也<lb/>
衆皆危之特們徳爾大悟曰非左丞言幾誤吾事帝造<lb/>
夀安山寺監察御史觀音保索約勒哈陶黙色成珪李<lb/>
謙亨强諫帝震怒殺觀音保索約勒哈陶黙色以成珪<lb/>
李謙亨屬吏思明白丞相曰言事御史職也祖宗已來<lb/>
未嘗殺諫臣成李既屬吏當論法丞相乃力言之二人<lb/>
<pb n="KR2a0036_WYG_177-4a"/>
得從輕典及拜珠為左丞相與特們徳爾各樹朋黨賊<lb/>
害忠良思明懼禍及累表辭不獲後竟誣以不支䝉古<lb/>
子女口糧餓死四百人遂廢于家杜門六年文宗天厯<lb/>
元年起為江浙行中書省左丞㑹陜西大饑中書撥江<lb/>
浙鹽運司歳課十萬錠賑之吏白周歳所入已輸京師<lb/>
當回咨中書思明曰陜西饑民猶鮒在涸轍往復踰月<lb/>
是索之枯魚之肆也其以下年未輸者如數與之有罪<lb/>
吾當坐朝廷韙之二年復以中書左丞召入覲慈仁殿<lb/>
<pb n="KR2a0036_WYG_177-4b"/>
敷陳累朝任賢使能治民足國之道因以衰老辭帝未<lb/>
允明日即移告去重紀至元三年卒年七十八思明平<lb/>
生不治産不畜財收書三萬七千餘卷尤明於律與謝<lb/>
仲和曹鼎新同稱三絶贈推忠翊治守義功臣依前中<lb/>
書左丞上護軍清河郡公諡貞敏<lb/>
　　吳元珪<lb/>
吳元珪字君璋廣平人父鼎燕南提刑按察副使元珪<lb/>
簡重好深沉之思凡征謀治法律令章程皆得於家庭<lb/>
<pb n="KR2a0036_WYG_177-5a"/>
之所授受至元十四年世祖召見命侍左右授後衛經<lb/>
歴佩金符十七年從幸上都受命取御藥於大都萬歳<lb/>
山元珪乘𫝊未盡一晝夜而至帝竒其速擢樞宻都事<lb/>
陞經歴嘗從同知樞宻院事安巴進西畨鎧甲帝問其<lb/>
制度元珪應對詳明帝益竒之初江南既定樞宻奏裁<lb/>
定官屬京師五衛行省萬户府設官有差均俸禄給醫<lb/>
藥設學校置屯田多元珪所論建二十六年㕘議樞宻<lb/>
院事時繕修宫城尚書省奏役軍士萬人留守司主之<lb/>
<pb n="KR2a0036_WYG_177-5b"/>
元珪亟陳其不便乃立武衛繕理宫城以留守段天祐<lb/>
兼都指揮使凡有興作必以聞於樞府尋陞樞宻院判<lb/>
官奏定萬户用軍士八人千户四人百户二人多役者<lb/>
有罰二十八年除禮部侍郎遷左司郎中三十一年參<lb/>
議中書省事大徳元年除吏部尚書選曹銓注多有私<lb/>
其鄉里者元珪曰此風不可長川黨朔黨之興宋之所<lb/>
由衰也請謁悉皆謝絶三年宣撫燕南劾貪吏若干人<lb/>
遷工部尚書河朔連年水旱五榖不登元珪言春秋之<lb/>
<pb n="KR2a0036_WYG_177-6a"/>
義以養民為本凡用民力者必書蓋民力息則生養遂<lb/>
生養遂則教化行而風俗美宰相嘉其言土木之工稍<lb/>
為之息六年僉河南行中書省事將行拜江浙行省參<lb/>
知政事初朱清張瑄以財雄江南徧以金幣連結當路<lb/>
及伏誅録其家具籍所交諸公貴人而江浙省臣為尤<lb/>
甚惟元珪一無所汚武宗即位由僉樞宻院事拜樞宻<lb/>
副使詔元珪二十餘人議政中書若惜人力嚴選舉節<lb/>
財用定律令謹賞罰建科舉課農桑汰冗員易封贈皆<lb/>
<pb n="KR2a0036_WYG_177-6b"/>
切於世務者初詔發軍萬人屯田青海以實邊海都之<lb/>
亂被俘者衆至是頗有來歸者飢寒不能存至鬻子以<lb/>
活元珪具其事以聞詔賜錢贖之帝在軍中即聞元珪<lb/>
名至是特加平章政事賜白金二百五十兩濟遜衣四<lb/>
襲仁宗即位詔元珪與十六人議時政皇慶元年出拜<lb/>
江浙行省左丞江淮漕臣言江南殷富蓋由多匿腴田<lb/>
若再行檢覆之法當益田畝累萬計元珪曰江南之平<lb/>
幾四十年户有定籍田有定畝一有動揺其害不細執<lb/>
<pb n="KR2a0036_WYG_177-7a"/>
其論固争月餘不能止移疾去延祐元年拜甘肅行省<lb/>
左丞歳餘召還俾宣撫遼陽諸郡復為樞宻副使召見<lb/>
嘉禧殿帝曰卿先朝舊臣宜在舊服特加榮禄大夫賜<lb/>
鈔五千緡貂裘二襲元珪奏曰昔世祖限田四百畝以<lb/>
給軍需餘田悉供賦税今經理江淮田土第以増多為<lb/>
能加以有司頭㑹箕斂俾元元之民困苦日甚臣恐變<lb/>
生不測非國之福惟陛下少加意焉帝曰凡爾軍士之<lb/>
田並遵舊制至治元年英宗即位元珪與知樞宻院事<lb/>
<pb n="KR2a0036_WYG_177-7b"/>
特穆爾布哈上軍民之政十餘事大抵言諸王近侍不<lb/>
可干軍政管軍官吏不可漁取軍户軍官之材者當遷<lb/>
其職有司賦役當務均一而軍民不可有所偏軍官襲<lb/>
職惟𫝊適嗣而支庶不可有所亂帝並嘉納即降㫖施<lb/>
行之元珪以年老致仕二年起商議中書省事三年卒<lb/>
泰定元年贈光禄大夫河南等處行省平章政事柱國<lb/>
追封趙國公諡忠簡三年復加推誠佐理功臣光禄大<lb/>
夫司徒<lb/>
<pb n="KR2a0036_WYG_177-8a"/>
　　張昇<lb/>
張昇字伯髙其先定州人後徙平州昇幼警敏過人學<lb/>
語時輒能辨字音應對異於常兒既長力學工文辭至<lb/>
元二十九年用薦者授將仕郎翰林國史院編修官預<lb/>
修世祖實録陞應奉翰林文字尋陞修撰歴興文署令<lb/>
遷太常博士成宗崩大臣承中㫖議奉徽號饗宗廟昇<lb/>
曰在故典凡有事于宗廟必書嗣皇帝名今將何書議<lb/>
遂寢武宗即位議躬祀禮昇據經引古參酌時宜以對<lb/>
<pb n="KR2a0036_WYG_177-8b"/>
帝嘉納之至大初改太常寺為太常禮儀院即除昇為<lb/>
判官乆之外補知汝寧府民有告寄束書於其家者踰<lb/>
三年取閱有禁書一編且記里中大家姓名于上昇亟<lb/>
呼吏焚其書曰妄言誣民且再更赦矣勿論同列懼皆<lb/>
引起既而事聞廷議謂昇脫姦軌遣使窮問卒無跡可<lb/>
指乃詰以擅焚書狀昇對曰事固類姦軌然昇備位郡<lb/>
守為民父母今斥誣訴免冤濫雖重得罪不避乃坐奪<lb/>
俸二月旁郡移文報吳人侯君逺者言歳直壬子六月<lb/>
<pb n="KR2a0036_WYG_177-9a"/>
朔日蝕其占為兵寇歳癸丑其應在吳分野同列欲召<lb/>
屬縣為備禦計昇曰此訛言久當自息毋用惑民聴斥<lb/>
其無稽衆論韙之部使者舉治行為諸郡最歴江西行<lb/>
省左右司郎中除紹興路總管初大徳至大間越大饑<lb/>
且疫癘民死者殆半賦稅鹽課責里胥代納吏並縁為<lb/>
姦害富家昇為証于簿籍白行省蠲之前守有為江淛<lb/>
行省參知政事者争代者禄米有隙欲内之罪移平江<lb/>
歳輸海運糧布囊三萬俾紹興製如數民患苦之不能<lb/>
<pb n="KR2a0036_WYG_177-9b"/>
堪更數守謂歳例如此置弗問昇言麻非越土所生海<lb/>
漕實吳郡事於越無與章上卒罷之昇既謹於繩吏又<lb/>
果於去民瘼故人心悅服歴湖北道㢘訪使江南行臺<lb/>
治書侍御史召為參議中書省事改樞宻院判官尋復<lb/>
中書參議至治二年又出為河東道㢘訪使未行拜治<lb/>
書侍御史明年出為淮西道㢘訪使泰定二年拜陜西<lb/>
行省參知政事加中奉大夫尋遷遼東道㢘訪使屬永<lb/>
平大水民多捐瘠昇請發海道糧十八萬石鈔五萬緡<lb/>
<pb n="KR2a0036_WYG_177-10a"/>
以賑饑民且蠲其歳賦朝廷從之民得全活者衆明年<lb/>
召拜侍御史天厯初出為山東道㢘訪使時方有警有<lb/>
司請完城以為備昇曰民恃吾以生完城是棄民也由<lb/>
是民皆安之文宗賜尚醖文幣以賞其功踰年召為太<lb/>
禧院副使兼奉贊神御殿事除河南省左丞復遷淮西<lb/>
道㢘訪使昇時年六十有九上書乞致仕至順二年復<lb/>
起為集賢侍講學士文宗眷待之意甚隆元統元年順<lb/>
帝即位首詔在廷耆艾訪問治道昇條上時所宜先者<lb/>
<pb n="KR2a0036_WYG_177-10b"/>
十事尋兼經筵官廷試進士特命昇讀卷事已告省先<lb/>
墓帝賜金織文袍以寵其歸明年以奎章閣大學士資<lb/>
善大夫知經筵事召賜上尊趣就職昇以疾辭帝察其<lb/>
不可强許之尋命本郡月給禄半以終其身至正元年<lb/>
卒年八十一贈資徳大夫河南等處行中書省左丞諡<lb/>
文憲<lb/>
　　臧夢解<hi>陸垕</hi>
臧夢解慶元人宋末中進士第未官而國亡至元十三<lb/>
<pb n="KR2a0036_WYG_177-11a"/>
年從其鄉郡守將内附授奉訓大夫婺州路軍民人匠<lb/>
提舉未幾例革其所司而淛東宣慰司舉夢解才兼儒<lb/>
吏可試州郡朝廷是之授息州知州未行改海寧知州<lb/>
時淮東按察副使王之慶按行至其州見夢解剛直㢘<lb/>
慎而學有淵奥自任職以來門無私謁官署蕭然凡有<lb/>
差役皆當其貧富而吏無所預於是民以户計者新増<lb/>
七百六十有四田以頃計者新闢四百四十有三桑柘<lb/>
榆栁交䕃境内而政平訟簡為諸州縣最乃舉夢解才<lb/>
<pb n="KR2a0036_WYG_177-11b"/>
徳兼備宜擢清要以展所藴而御史臺亦以其㢘能抗<lb/>
章薦之二十七年夢解滿去者至是已五年矣屬江隂<lb/>
饑江淛行省委夢解賑之夢解不為文具皆躬至其地<lb/>
而人給以米所活四萬五千餘人江南行臺治書侍御<lb/>
史苟宗道聞而韙之舉其名上聞除同知桂陽路總管<lb/>
府事三十年擢奉議大夫廣西肅政㢘訪副使故事烟<lb/>
瘴之地行部者多不躬至而夢解咸遍歴焉遂按問賔<lb/>
州藤州兩路達嚕噶齊與凡貪官姦吏置于法者無慮<lb/>
<pb n="KR2a0036_WYG_177-12a"/>
八十餘人又平反邕州黄震被誣贓罪及藤州唐氏婦<lb/>
被誣殺夫罪凡兩冤獄大徳元年遷江西肅政㢘訪副<lb/>
使有臨江路總管李倜素狡獪而又附大臣勢以控持<lb/>
省憲夢解按其贓罪而一道澄清六年遷浙東肅政㢘<lb/>
訪副使九年除廣東肅政㢘訪使夢解至是既老且病<lb/>
乃納禄退居杭州以亞中大夫湖南宣慰副使致仕後<lb/>
至元元年卒夢解博學洽聞為時名儒然不少迂腐而<lb/>
敏於政事其操守尤為介特所著書有周官考三卷春<lb/>
<pb n="KR2a0036_WYG_177-12b"/>
秋微一卷夢解嘗自號魯山大夫士之稱之者不以官<lb/>
皆曰魯山先生云同時有陸垕者與夢解齊名監察御<lb/>
史鄭鵬南嘗以二人並薦于朝垕字仁重江隂人也自<lb/>
幼以孝友聞至元間丞相巴延以師南下垕是時年未<lb/>
冠而志强氣銳率其鄉人見之論議有合兵遂不涉其<lb/>
境鄉人義之巴延奏授為同知徽州路總管府事以㢘<lb/>
能擢置臺憲累遷至湖南肅政㢘訪副使陞浙西㢘訪<lb/>
使所至以黜贓吏洗冤獄為已任且嘗上章奏免儒役<lb/>
<pb n="KR2a0036_WYG_177-13a"/>
及舉行浙西助役法年五十卒賜諡莊簡<lb/>
　　陳顥<lb/>
陳顥字仲明其先居盧龍有名山者仕金為穆昆監軍<lb/>
太祖得之以為平陽等路軍民都元帥子孫徙清州遂<lb/>
為清州人顥幼頴悟日記誦千百言稍長遊京師登翰<lb/>
林承㫖王磐安藏之門磐熟金典章安藏通諸國語顥<lb/>
兼習之安藏乃薦顥入宿衛尋為仁宗潛邸說書於是<lb/>
仁宗奉母后出居懐慶顥從行日開陳以古聖賢居艱<lb/>
<pb n="KR2a0036_WYG_177-13b"/>
貞之道㑹成宗崩仁宗入定内難以迎武宗顥皆預謀<lb/>
及仁宗即位以推戴舊勲特拜集賢大學士榮禄大夫<lb/>
仍宿衛禁中政事無不與聞科舉之行顥贊助之力尤<lb/>
多顥時伺帝燕閒輒取聖經所載大經大法有切治體<lb/>
者陳之每見嘉納帝嘗坐便殿羣臣入奏事望見顥喜<lb/>
曰陳仲明在列所奏必善事矣顥以父年老力請歸養<lb/>
清州帝特命顥長子孝伯為知州以就養顥固辭乃以<lb/>
孝伯為州判官帝欲用顥為中書平章政事顥叩首謝<lb/>
<pb n="KR2a0036_WYG_177-14a"/>
曰臣無汗馬之功又乏經濟之畧一旦寘之政塗徒速<lb/>
臣咎臣願得朝夕左右獻替可否庶少裨萬一亦以全<lb/>
臣愚忠帝乃允仁宗崩辭禄家居者十年文宗即位復<lb/>
起為集賢大學士上疏勸帝大興文治増國子學弟子<lb/>
員蠲儒之徭役文宗皆嘉納焉顥先後居集賢署薦士<lb/>
牘累數百有訐之者顥曰吾寧以謬舉受罰蔽賢誠所<lb/>
不忍順帝元統初顥扈蹕行幸上都至龍虎臺帝命造<lb/>
膝前而握其手曰卿累朝老臣更事多矣凡議政事宜<lb/>
<pb n="KR2a0036_WYG_177-14b"/>
極言無隠顥頓首謝不敏顥每集議其言無不剴切後<lb/>
至元四年致政命食全俸于家明年卒年七十六至正<lb/>
十四年贈攄誠秉義佐理功臣光禄大夫河南江北等<lb/>
處行中書省平章政事柱國追封薊國公諡文忠顥出<lb/>
入禁闥數十年樂談人善而惡聞人過大夫士因其薦<lb/>
㧞以至顯列有終身莫知所自者是以結知人主上下<lb/>
無有怨尤歐陽𤣥為國子祭酒與顥同考試國子伴讀<lb/>
每出一卷顥必拾而觀之苟得其片言善即以寘選列<lb/>
<pb n="KR2a0036_WYG_177-15a"/>
為之色喜𤣥歎曰陳公之心蓋篤於仁而踰於厚者真<lb/>
可使鄙夫寛薄夫敦矣次子敬伯至正中仕為中書參<lb/>
知政事歴左丞右丞二十七年拜中書平章政事<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_177-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百七十七<lb/>
<pb n="KR2a0036_WYG_177-16a"/>
元史卷一百七十七考證<lb/>
張并𫝊大臣承中㫖　按原刻訛中書今據永樂大典<lb/>
　改<lb/>
</p>
<p>
</p>
  </div>
</body>
</text>
</TEI>
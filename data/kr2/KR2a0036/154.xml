<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百五十四</head> <lb/>
    <p>
<pb n="KR2a0036_WYG_154-1a"/>
欽定四庫全書<lb/>
　元史卷一百五十四<lb/>
　　明翰林學士亞中大夫知制誥兼修國史宋濓等修<lb/>
　列傳第四十一<lb/>
　　洪福源<hi>俊奇</hi>　<hi>君祥/</hi>　<hi>萬</hi>
洪福源其先中國人唐遣才子八人往教髙麗洪其一<lb/>
也子孫世貴于三韓名所居曰唐城父大宣以都領鎮<lb/>
麟州福源為神騎都領因家焉嵗丙子金源契丹九萬<lb/>
<pb n="KR2a0036_WYG_154-1b"/>
餘衆竄入髙麗丁丑九月奪江東城池據之戊寅冬十<lb/>
二月太祖命哈齊濟扎拉將兵遣討大宣迎降與哈齊<lb/>
濟等共擊之降其元帥趙忠壬午冬十月又遣扎古雅<lb/>
等十二人窺□納欵虚實還遇害辛夘秋九月太宗命<lb/>
將薩喇達討之福源率先附州縣之民與薩喇達併力<lb/>
攻未附者又與阿爾圖等進至王京髙麗王㬚乃遣其<lb/>
弟懷安公請降遂置王京及州縣達嚕噶齊七十二人<lb/>
以鎮之師還壬辰夏六月髙麗復叛殺所置達嚕噶齊<lb/>
<pb n="KR2a0036_WYG_154-2a"/>
悉驅國人入據江華島福源招集北界四十餘城遺民<lb/>
以待秋八月太宗復遣薩喇達將兵來討福源率所部<lb/>
合攻之至王京處仁城薩喇達中流矢卒其副特爾格<lb/>
引兵還唯福源留屯癸巳冬十月髙麗悉衆來攻西京<lb/>
屠其民劫大宣以東福源遂盡以所招集北界之衆來<lb/>
歸處於遼陽瀋陽之間帝嘉其忠甲午夏五月特賜金<lb/>
符為管領歸附髙麗之民長官仍令招討本國未附人<lb/>
民又降㫖諭髙麗之民有執王㬚及元搆難之人來朝<lb/>
<pb n="KR2a0036_WYG_154-2b"/>
者與洪福源同于東京居之優加恩禮櫂用若大兵既<lb/>
加拒者死降者生其降民令福源統之乙未帝命唐古<lb/>
巴圖爾與福源進討攻拔龍崗咸從二縣鳳海洞三州<lb/>
山城及慈州又拔金山歸信昌朔州己亥春二月入朝<lb/>
賜以鎧甲弓矢及金織文叚金銀器金鞍勒等乙巳定<lb/>
宗命阿瑪噶將兵與福源共拔威州平虜城辛亥憲宗<lb/>
即位改授虎符仍為前後歸附髙麗軍民長官癸丑從<lb/>
諸王雅勒呼攻禾山東州春州三角山楊根天龍等城<lb/>
<pb n="KR2a0036_WYG_154-3a"/>
拔之甲寅與扎拉台合兵攻光州安城忠州𤣥鳳珍原<lb/>
甲向玉果等城拔之戊午福源遣其子茶丘從扎拉台<lb/>
軍㑹髙麗族子王綧入質隂欲併統本國歸順人民譖<lb/>
福源于帝遂見殺年五十三後贈嘉議大夫瀋陽侯諡<lb/>
忠憲子七人俊奇君祥最知名<lb/>
俊奇小字茶丘福源第二子也幼從軍以驍勇受知世<lb/>
祖嘗以小字呼之中統二年秋茶丘雪父寃世祖閔之<lb/>
詔諭之曰汝父方加寵用誤絓刑章故于已廢之中庸<lb/>
<pb n="KR2a0036_WYG_154-3b"/>
沛維新之澤可就帶元降虎符襲父職管領歸附髙麗<lb/>
軍民總管至元六年髙麗權臣林衍叛冬十一月詔以<lb/>
其軍三千從國王特訥克討平之遷江華島所有臣民<lb/>
復歸王京十二月帝命茶丘率兵往鳳州等處立屯田<lb/>
總管府八年二月入朝賜鈔百緡林衍餘黨裴仲孫等<lb/>
立髙麗王禃親屬承化侯為王引三别抄軍據珍島以<lb/>
叛五月茶丘奉㫖偕經略使實都進兵討之破其軍殺<lb/>
承化侯其黨金通精率餘衆走躭羅帝遣侍衛親軍千<lb/>
<pb n="KR2a0036_WYG_154-4a"/>
戸王岑與茶丘議征取之䇿茶丘表陳通精之黨多在<lb/>
王京可使招之招而不從擊之未晩從之俄奉㫖往羅<lb/>
州道監造戰船且招降躭羅茶丘得通精之姪金永等<lb/>
七人俾招之通精不從留金永餘盡殺之十年詔茶丘<lb/>
與實都率兵渡海擊破躭羅獲通精殺之悉免其脅從<lb/>
者髙麗始平十一年又命監造戰船經營日本國事三<lb/>
月授昭勇大將軍安撫使髙麗軍民總管如故己夘命<lb/>
茶丘提㸃髙麗農事八月授東征右副都元帥與都元<lb/>
<pb n="KR2a0036_WYG_154-4b"/>
帥呼敦等領舟師二萬渡海征日本拔對馬一岐宜蠻<lb/>
等島十四年正月授鎮國上將軍東征都元帥鎮髙麗<lb/>
二月率蒙古髙麗女直漢軍從丞相巴延北征叛臣珠<lb/>
爾噶岱等四月至圖埒河猝與賊遇茶丘突陣無前巴<lb/>
延以其勇聞賜白金五十兩金鞍勒弓矢十七年授龍<lb/>
虎衛上將軍征東行省右丞十八年與右丞實都將舟<lb/>
師四萬由髙麗金州合浦以進時右丞范文虎等將兵<lb/>
十萬由慶元定海等處渡海期至日本一岐平戸等島<lb/>
<pb n="KR2a0036_WYG_154-5a"/>
合兵登岸兵未交秋八月風壞舟而還十九年十月命<lb/>
茶丘於平灤黑堝兒監造戰船七百艘以圖後舉二十<lb/>
一年十一月復授征東行省右丞二十三年命往江浙<lb/>
等處遣漢人復業二十四年納延叛車駕親征賜以翎<lb/>
根甲寶刀命率髙麗女直漢軍扈從猝遇納顔騎兵萬<lb/>
餘時茶丘兵不滿三千衆有懼色茶丘夜令軍中多裂<lb/>
裳帛為旗幟㫁馬尾為旌掩暎林木張設疑兵納顔兵<lb/>
大驚以為官兵大至遂降帝聞之厚加旌賞凱還授遼<lb/>
<pb n="KR2a0036_WYG_154-5b"/>
陽等處行尚書省右丞二十七年以疾辭叛王哈丹等<lb/>
竄入髙麗侵撓其國西京距遼陽二千里皆騷動中書<lb/>
省特起茶丘鎮遼左帝遣實喇台博羅爾賜以金字圓<lb/>
符命茶丘以便宜行事二十八年以疾卒年四十八子<lb/>
四人長曰萬<lb/>
君祥小字雙叔福源第五子也年十四隨兄茶丘見世<lb/>
祖于上京帝悦命劉秉忠相之秉忠曰是兒目視不凡<lb/>
後必以功名顯但當致力于學耳令選師儒誨之至元<lb/>
<pb n="KR2a0036_WYG_154-6a"/>
三年籍髙麗民三百人為兵令君祥統之從托噶圖烈<lb/>
巴延等軍築萬夀山復從開通州運河帝親諭之曰爾<lb/>
守志忠勤朕所知也帝嘗坐便殿閱江南海東輿地圖<lb/>
欲召知者詢其險易左丞相巴延樞宻副使哈達以君<lb/>
祥應㫖奏對詳明帝悦酌以巨觥顧謂巴延曰是兒逺<lb/>
大器也六年林衍叛從特訥克征之八年戍河南九年<lb/>
掠淮西破其大凹城十年從元帥博囉罕襲淮東之陽<lb/>
湖俘其男女牛馬十一年入朝帝命巴延伐宋朝議以<lb/>
<pb n="KR2a0036_WYG_154-6b"/>
宋之兵力多聚兩淮聞我欲渡江彼必移師拒守遂命<lb/>
右衛指揮使圖們岱率輕鋭二萬攻淮安以牽制之君<lb/>
祥以蒙古漢軍都鎮撫從行後巴延既渡江帝命圖們<lb/>
岱還軍蕭縣時君祥奉使巴延軍中宋黄州制置使陳<lb/>
奕降其子知漣水軍巴延遣三十騎往招之因令君祥<lb/>
入奏帝曰卿可急還陳知府降即偕來也及與俱入朝<lb/>
宴勞甚厚從元帥博囉罕攻清河拔之海州安撫丁順<lb/>
約降博囉罕令君祥以聞時巴延方朝上京見君祥甚<lb/>
<pb n="KR2a0036_WYG_154-7a"/>
喜遂從南伐巴延克淮安至揚州分兵攻淮西宋制置<lb/>
夏貴遣牛都統以書抵巴延曰諺云殺人一萬自損三<lb/>
千願勿廢國力攻奪邊城若行在歸附邊城焉往巴延<lb/>
遣君祥以牛都統入見留三日還軍中仍傳㫖諭巴延<lb/>
曰事難遙度宜臨機審圖之巴延師次鎮江諜報有宋<lb/>
洪都統者為都督府將巴延謂君祥曰汝同姓可往招<lb/>
致也洪都統即欣然來見君祥因厚遇之師進次臨平<lb/>
山距臨安五十里洪都統來報曰宋丞相陳宜中殿帥<lb/>
<pb n="KR2a0036_WYG_154-7b"/>
張世傑皆已逃去惟三宮未行宜早定計以活生民巴<lb/>
延遂令洪都統䕶宋三宮令君祥隨之宋降陞武略將<lb/>
軍中衛親軍千戸十五年命僉江南民兵還陞明威將<lb/>
軍中衛親軍副都指揮使十七年進昭勇大將軍十九<lb/>
年授樞宻院判官二十三年轉昭武大將軍同僉樞宻<lb/>
院事二十四年納顔叛從世祖親征每駐蹕君祥輙以<lb/>
兵車外環為營衛布置嚴宻帝嘉之凱還加輔國上將<lb/>
軍類次車駕起居為東征録二十八年授遼陽行省右<lb/>
<pb n="KR2a0036_WYG_154-8a"/>
丞行樞宻院留復居舊職俄加集賢大學士依舊同僉<lb/>
樞宻院事議者欲自東南海口辛橋開河合灤河運糧<lb/>
至上都奉㫖與中書右丞阿里相其利害還極言不便<lb/>
罷之復奉使髙麗還改僉書樞宻院事成宗即位詔裁<lb/>
減久任官知樞宻院安巴等奏君祥在樞宻十六年最<lb/>
為久者帝曰君祥始終一心可勿遷也大徳二年詔使<lb/>
髙麗臺臣劾君祥以他事中道追囘已而事罷三年奉<lb/>
使江浙間問民疾苦使還退居昌平之皇華山絶口不<lb/>
<pb n="KR2a0036_WYG_154-8b"/>
論時事者五年大徳九年擢司農俄拜中書右丞十年<lb/>
春改浙江行省右丞秋改遼陽右丞請于朝宜新省治<lb/>
増巡兵設儒學提舉官都鎮撫等員以興文化修武備<lb/>
事未成㑹武宗即位徴為同知樞宻院事進榮禄大夫<lb/>
平章政事商議遼陽等處行中書省事改遼陽行省平<lb/>
章政事俄改商議行省事至大二年卒子邁奉訓大夫<lb/>
同知開元總管府事<lb/>
萬小字重喜至元十三年入宿衛十八年襲職為懷逺<lb/>
<pb n="KR2a0036_WYG_154-9a"/>
大將軍安撫使髙麗軍民總管仍佩父茶丘所佩虎符<lb/>
二十四年納顔叛率兵征之六月至薩里圖嚕之地同<lb/>
都萬戸實喇特穆爾與納顔將鴻哈戰大敗之又從世<lb/>
祖與塔布台戰又敗之是月至納顔之地奉㫖留蒙古<lb/>
女直漢軍鎮哈喇河復選精騎扈駕至實喇鄂爾多從<lb/>
御史大夫伊蘇特穆爾討納顔七月至扎穆爾圖與金<lb/>
嘉努戰敗之追至孟克山納古爾江等處平金嘉努塔<lb/>
布台等九月師還哈坦巴喇噶齊再叛十月重喜從諸<lb/>
<pb n="KR2a0036_WYG_154-9b"/>
王阿雅噶齊平章達春萬戸實喇特穆爾征之十二月<lb/>
次瑪古布拉克時諸王托歡監司托台以兵四千餘人<lb/>
與其黨戰稍却重喜率奇兵援之冐鋒陷陣大破其衆<lb/>
又從諸王奈曼阿雅噶齊平章色徹肯與叛王兵戰于<lb/>
烏珠站又戰于黑龍江又戰于塔瑪噶處皆敗之二十<lb/>
五年重喜又從伊蘇特穆爾出師五月至特爾格與哈<lb/>
坦多羅干戰獲功至蒙古勒徹爾又戰八月至果勒河<lb/>
重喜率兵先渉與戰勝之十月又從伊蘇特穆爾往征<lb/>
<pb n="KR2a0036_WYG_154-10a"/>
茂巴爾十二月與輝圖多羅干戰克之二十七年六月<lb/>
賜白金五十兩甲一襲九月至察楚克與哈坦多羅干<lb/>
戰二十八年二月從平章色徹肯至髙麗青州五月與<lb/>
哈丹戰八日又戰敗之六月班師授昭勇大將軍佩三<lb/>
珠虎符職如故十月色徹肯以重喜入朝且以其功聞<lb/>
帝嘉之賜玉帶一白金五十兩授龍虎衛上將軍遼陽<lb/>
等處行中書省右丞二十九年仍佩元降虎符總管髙<lb/>
麗女直漢軍萬户兼安撫使髙麗軍民總管六月改資<lb/>
<pb n="KR2a0036_WYG_154-10b"/>
徳大夫遼陽等處行中書省右丞大徳十年以其叔父<lb/>
君祥代之十一年武宗即位重喜朝于上都七月復授<lb/>
遼陽行省右丞至大二年謫漳州行至杭遇赦而止明<lb/>
年卒子滋襲爵<lb/>
　　鄭鼎<lb/>
鄭鼎澤州陽城人幼孤能自立讀書曉大義不妄言笑<lb/>
既長勇力過人尤善騎射初為澤潞遼沁千戸嵗甲午<lb/>
從塔海甘布征蜀攻二里散闗屢立戰功還屯秦中未<lb/>
<pb n="KR2a0036_WYG_154-11a"/>
㡬宋將余侍郎燒絶棧道以兵圍興元鼎率衆修復之<lb/>
破宋兵解興元之圍乙巳遷陽城縣軍民長官庚戌從<lb/>
憲宗征大理國自六盤山經臨洮下西蕃諸城抵雪山<lb/>
山徑盤屈舍騎徒步嘗背負憲宗以行敵據扼險要鼎<lb/>
奮身力戰敵敗北帝壯之賜馬三匹至金沙江波濤洶<lb/>
湧帝臨水傍危石立馬觀之鼎諫曰此非聖躬所宜親<lb/>
扶下馬帝嘉之俄圍大理晝夜急攻城陷禽其主大理<lb/>
平師還命鼎居後道經吐蕃全軍而歸辛亥入朝帝問<lb/>
<pb n="KR2a0036_WYG_154-11b"/>
以時務鼎敷對詳明帝嘉納之賜名曰伊克巴圖己未<lb/>
賜白金千兩從世祖南伐攻大勝闗破之繼破臺山寨<lb/>
禽其守者胡知縣乗勝獨進前陷泥淖遇伏兵突出葭<lb/>
葦間鼎奮擊連殺三人餘衆遁去帝急召鼎還使者以<lb/>
聞帝曰為將當慎重不可恃勇輕進遂分畀衛士三百<lb/>
人以備不虞且戒之曰自今非奉朕命毋得輕與敵接<lb/>
秋九月帝駐蹕江滸命諸將南渡先達彼岸者舉烽火<lb/>
為應鼎首奪南岸衆軍畢渡進圍鄂州戰益力别攻興<lb/>
<pb n="KR2a0036_WYG_154-12a"/>
國軍遇宋兵五千力戰破之擒其將桑太尉責以懦怯<lb/>
不忠所事斬之中統元年以功遷平陽太原兩路萬户<lb/>
阿勒達爾琿塔哈之亂鼎分率本道兵討之二年詔鼎<lb/>
統征西等軍戍雁門闗隘遷河東南北兩路宣撫使三<lb/>
年改授平陽太原宣慰使至元三年遷平陽路總管是<lb/>
嵗大旱鼎下車而雨平陽地狹人衆常乏食鼎乃導汾<lb/>
水溉民田千餘頃開潞河鵬黄嶺道以來上黨之粟修<lb/>
學校厲風俗建横澗故橋以便行旅民徳之七年改僉<lb/>
<pb n="KR2a0036_WYG_154-12b"/>
書西蜀四川行尚書省事將兵巡東川過嘉定遇蜀兵<lb/>
與戰江中擒其將李越悉獲戰船八年五月改軍前行<lb/>
尚書省事十一年從伐宋十二年鎮黄州夏四月改授<lb/>
淮西宣慰使十三年加昭毅大將軍賜白金五百兩十<lb/>
四年改湖北道宣慰使移鎮鄂州夏五月蘄黄二州叛<lb/>
鼎將兵討之戰于樊口舟覆溺死年六十有三十七年<lb/>
董文忠等奏鄭伊克巴圖遇害其叛人家屬物産宜悉<lb/>
與其子諾海帝從之贈中書右丞諡忠毅後加贈宣忠<lb/>
<pb n="KR2a0036_WYG_154-13a"/>
保節功臣平章政事柱國追封潞國公諡忠肅子制宜<lb/>
制宜小字諾海性聰敏莊重有器局通習國語至元十<lb/>
四年襲父職太原平陽萬户仍戍鄂州時鄂闕守俾攝<lb/>
府事十九年朝廷將征日本造樓船何家洲洲地狹衆<lb/>
欲徙旁居民制宜不從改授寛地居民徳之城中屢災<lb/>
或言于制宜曰恐姦人乗間為變宜捕其疑似者痛治<lb/>
之制宜曰吾但嚴守備而己柰何濫及無辜不笞一人<lb/>
災亦遂息有盗伏近郊晨暮剽劫流言將入城俄有數<lb/>
<pb n="KR2a0036_WYG_154-13b"/>
男子自城外至顧盼異常制宜命吏縛入獄問之無驗<lb/>
行省疑其非將釋之不從明日再出城東遇一人乗白<lb/>
馬貌服殊異制宜叱下訊之乃與前數男子同為盜者<lb/>
遂正其罪一郡帖然二十四年扈駕東征納顔請赴敵<lb/>
自効帝顧左右曰而父歿王事惟有一子毋使在行陣<lb/>
制宜請愈力乃命從伊嚕勒諾延别為一軍以戰功授<lb/>
懷逺大將軍樞宻院判官明年車駕幸上都舊制樞府<lb/>
官從行嵗留一員司本院書漢人不得與至是以屬制<lb/>
<pb n="KR2a0036_WYG_154-14a"/>
宜制宜遜辭帝曰汝豈漢人比耶竟留之二十八年遷<lb/>
湖廣行省叅知政事陛辭帝曰汝父死王事賞未汝及<lb/>
近者約蘇穆爾伏誅籍沒其財産人畜汝可擇其佳者<lb/>
取之制宜對曰彼以贓敗臣復取之寧無汚乎帝賢其<lb/>
所守賜白金五千兩未㡬徴拜内臺侍御史安西舊有<lb/>
牧地圉人恃勢冒奪民田十萬餘頃訟于有司積年不<lb/>
能理制宜奉詔而往按圖籍以正之訟由是息三十年<lb/>
除湖廣行樞宻副使湖南地濶逺羣寇依險出沒昭賀<lb/>
<pb n="KR2a0036_WYG_154-14b"/>
二州及廬陵境民常被害制宜率偏師㣘二州道經廬<lb/>
陵永新獲首賊及其黨皆殺之茶鄉譚計龍者聚惡少<lb/>
年匿兵器為姦既捕獲其家納賂以緩獄事制宜悉以<lb/>
勞軍斬計龍于市自是湖以南無復盜賊元貞元年有<lb/>
制行樞宻院添置副使一員與制宜連署制宜以員非<lb/>
常設先任者當罷俄入朝特授大都留守領少府監兼<lb/>
武衛親軍都指揮使知屯田事大徳七年晉地大震平<lb/>
陽尤甚壓死者衆制宜承命存恤懼緩不及事晝夜倍<lb/>
<pb n="KR2a0036_WYG_154-15a"/>
道兼行至則親入里巷撫瘡殘給粟帛存者賴之成宗<lb/>
素知其名眷遇殊厚每侍宴輙不敢飲終日無惰容帝<lb/>
察其忠勤屢賜内醖輙持以奉母帝聞之特封其母蘇<lb/>
氏為潞國太夫人十年制宜以疾終年四十有七贈推<lb/>
忠贊治功臣銀青榮禄大夫平章政事追封澤國公諡<lb/>
忠宣子阿爾斯蘭嗣<lb/>
　　李進<lb/>
李進保定曲陽人幼隸軍籍初從萬戸張柔屯杞之三<lb/>
<pb n="KR2a0036_WYG_154-15b"/>
乂口時西山之西九十里曰龍岡者宋境也嵗庚戌春<lb/>
張柔引兵築堡岡上㑹淮水汎漲宋以舟師卒至主帥<lb/>
察罕率軍逆戰進以兵十五人載一舟轉鬬十餘里奪<lb/>
一巨艦遂以功陞百戸戊午憲宗西征丞相史天澤時<lb/>
為河南經略大使選諸道兵之驍勇者從遂命進為總<lb/>
把是年秋九月道由陳倉入興元度米倉闗其地荒塞<lb/>
不通進伐木開道七百餘里冬十一月至定逺七星闗<lb/>
其闗上下皆築連堡宋以五百人守之巴渠江水環堡<lb/>
<pb n="KR2a0036_WYG_154-16a"/>
東流天澤命進往闗下說降之不從進潛視間道歸白<lb/>
天澤曰彼可取也是夜二鼓天澤遣進率勇士七十人<lb/>
掩其不備攻之脫門樞而入者二十人守門者覺拔刀<lb/>
拒之進被傷不以為病懸門俄閉諸軍不得入進與二<lb/>
十人力戰殺傷三十人宋兵走上堡進乃毁懸門納諸<lb/>
軍追至上堡殺傷益衆宋兵不能敵棄走夜將旦進遂<lb/>
得其堡守之闗路始通諸軍盡度進以功受上賞己未<lb/>
春二月天澤兵至行在所圍合州釣魚山寨夏五月宋<lb/>
<pb n="KR2a0036_WYG_154-16b"/>
由嘉陵江以舟師來援始大戰三槽山西六月戰山之<lb/>
東有功秋七月宋兵戰船三百餘泊黑石峽東以輕舟<lb/>
五十為前鋒北軍之船七十餘泊峽西相距一里許帝<lb/>
立馬東山擁兵二萬夾江而陣天澤乃號令于衆曰聴<lb/>
吾鼓視吾旗無少怠也頃之聞鼓聲視其旗東指諸軍<lb/>
遂鼓譟而入兵一交宋前鋒潰走戰艦繼亂順流從擊<lb/>
死者不可勝計帝指顧為諸將曰白旗下服紅半臂突<lb/>
而前者誰也天澤以進對賞錦衣名馬八月又戰浮圖<lb/>
<pb n="KR2a0036_WYG_154-17a"/>
闗前後凡五戰皆以功受上賞世祖即位入為侍衛親<lb/>
軍中統二年宣授總把賜銀符三年從征李璮有功至<lb/>
元八年領兵赴襄陽十二年從略地湖北湖南宋平以<lb/>
兵馬使分兵屯鄂州十三年領軍三千屯田河西中興<lb/>
府十四年加武略將軍陞千戸十五年移屯六盤山加<lb/>
武毅將軍賜金符十七年陞明威將軍管軍總管十九<lb/>
年賜虎符復進懷逺大將軍命屯田西域巴實伯里二<lb/>
十三年秋海都及都勒斡等領軍至洪水山進與力戰<lb/>
<pb n="KR2a0036_WYG_154-17b"/>
衆寡不敵軍潰進被擒至綽巴爾遁還至和州收潰兵<lb/>
三百餘人且戰且行還至京師賞金織紋衣二襲鈔一<lb/>
千五百貫二十五年授蒙古侍衛親軍都指揮使司僉<lb/>
事明年改授左翼屯田萬戸元貞元年春卒子雯襲授<lb/>
武徳將軍左翼屯田萬戸佩虎符皇慶二年加宣武將<lb/>
軍延祐六年仁宗念其父進嘗北征被掠特賜雯中統<lb/>
鈔五百錠以恤之泰定元年春以疾辭子多爾濟襲<lb/>
　　舒穆嚕安扎<hi>布拉附</hi>
<pb n="KR2a0036_WYG_154-18a"/>
舒穆嚕安扎契丹人世居太原父大嘉努率漢軍五百<lb/>
歸太祖嵗戊午安扎代領其軍從都元帥耨埒攻成都<lb/>
時宋兵聚於虚泉安扎以所部兵與戰大敗之殺其將<lb/>
韓都統又從都元帥阿敦攻瀘州安扎以戰艦七十艘<lb/>
至馬湖江宋軍先以五百艘控扼江渡安扎擊敗之時<lb/>
宋兵于沿江撤橋據守安扎相地形造浮橋師至無留<lb/>
行宋欲撓其役兵出輙敗自馬湖以達合江涪江清江<lb/>
凡立浮橋二十餘所及四川平浮橋之功居多己未宋<lb/>
<pb n="KR2a0036_WYG_154-18b"/>
以巨艦載甲士數萬屯清河浮橋相距七十日水暴漲<lb/>
浮橋壞西岸軍多漂溺安扎軍東岸急撤浮橋聚舟岸<lb/>
下士卒得不死又援出别部軍五百餘人先鋒博恰和<lb/>
爾齊以聞憲宗遣使慰諭賞賜甚厚叙州守將横截江<lb/>
津軍不得渡安扎聚軍中牛皮作渾脫及皮船乗之與<lb/>
戰破其軍奪其渡口為浮橋以濟師中統三年授河中<lb/>
府船橋水手軍總管佩金符以立浮橋功也至元四年<lb/>
從行省伊蘇岱爾攻瀘州安扎以水軍與宋將陳都統<lb/>
<pb n="KR2a0036_WYG_154-19a"/>
張總制戰于馬湖江安扎身被二創戰愈力敗之六年<lb/>
正月伊蘇岱爾領兵趨瀘州遣安扎以舟運其器械糧<lb/>
食由水道進宋兵復扼馬湖江安扎擊敗之生獲四十<lb/>
人奪其船五艘復以水軍一千運糧於眉簡二州軍中<lb/>
賴之九年從征建都蠻嵗餘不下安扎先登其城力戰<lb/>
遂降之軍還道病卒行省承制以其子布拉代領其軍<lb/>
布拉從攻嘉定以巨艦七十艘載勇士數千人據其上<lb/>
流于府江紅崖灘造浮橋以渡十二年嘉定降宋將鮮<lb/>
<pb n="KR2a0036_WYG_154-19b"/>
于都統率衆遁布拉追至大佛灘盡斃之行院汪田哥<lb/>
攻取紫雲瀘叙等城布拉功最多及諸軍圍重慶布拉<lb/>
先以戰艦三百艘列陣于觀灘絶其走路十三年領隨<lb/>
翼軍五百人㑹招討伊勒哈豎柵于白水江岸以為備<lb/>
布拉乗夜襲宋軍直抵重慶城下攻千斯門宋軍驚潰<lb/>
溺死者衆生擒三十餘人獲其旗幟甲仗以獻宋涪州<lb/>
守將率舟師來援布拉擊敗之于廣陽垻生獲六十餘<lb/>
人奪其船十艘十四年從攻瀘州布拉勒所部兵攻神<lb/>
<pb n="KR2a0036_WYG_154-20a"/>
臂門蟻附以登斬首五十級明日復戰破之十五年復<lb/>
攻重慶太平門布拉先登殺其守陴卒數十人宋都統<lb/>
趙安以城降總管黄亮乗舟遁布拉追擒之及其兵士<lb/>
五十人奪戰艦五十艘十六年命襲父職為懷逺大將<lb/>
軍船橋軍馬總管更賜金虎符兼䕫路守鎮副萬户十<lb/>
八年大小盤諸峒蠻叛命領諸翼蒙古漢軍三千餘人<lb/>
戍施州既而蠻酋向貴誓用等降其餘峒蠻之未服者<lb/>
悉平遂以為保寧等處萬戸<lb/>
<pb n="KR2a0036_WYG_154-20b"/>
　　伊奇哩<lb/>
伊奇哩女直人也大父實巴衮額布根登金進士第金<lb/>
亡歸太宗伊奇哩幼穎悟能記誦長以孝友聞事世祖<lb/>
潛邸得備宿衛中統初命叅議陜西行樞宻院事以商<lb/>
挺佐之比行入奏曰闗陜要地軍務非輕阿爾圖敖拉<lb/>
國之元臣陛下方委任之伏慮臨時議論不協必誤大<lb/>
計儻有異同臣請得以上聞帝可其奏賜宴而遣之未<lb/>
㡬改行省㫁事官復入宿衛李璮平朝議選宿衛之士<lb/>
<pb n="KR2a0036_WYG_154-21a"/>
監漢軍伊奇哩佩虎符監軍于毗陽至元七年命為監<lb/>
戰以所領諸軍圍襄陽築一字堡以張軍勢一時名將<lb/>
索多劉國傑李庭等皆𨽻麾下攻樊城率其軍先登破<lb/>
之所受賞賜悉分將士十一年從丞相巴延次郢州將<lb/>
數騎而出與宋兵遇有部卒墮馬為其所得伊奇哩單<lb/>
騎横戈直入其軍取之以還因殺獲四人時糧儲不繼<lb/>
諸將以為憂伊奇哩乃西攻江陵龍灣堡取其粟萬石<lb/>
衆賴以濟元兵東下宋將夏貴迎戰于陽羅洑巴延未<lb/>
<pb n="KR2a0036_WYG_154-21b"/>
至衆欲少俟之伊奇哩曰兵貴神速機不可失宜及其<lb/>
未定而擊之遂直前衝貴軍獲戰船百餘貴敗走巴延<lb/>
上其功加定逺大將軍十二年攻常州伊奇哩造雲梯<lb/>
繩橋以登遂克之奉省檄徇安吉諸州皆下十三年宋<lb/>
降巴延命伊奇哩監守其宫號令嚴肅秋毫無犯入朝<lb/>
録功遷昭勇大將軍禾㡬拜鎮國上將軍浙東宣慰使<lb/>
鎮守紹興十九年卒年四十二子齊拉衮襲為萬户累<lb/>
遷江東亷訪使托克托淮東宣慰使<lb/>
<pb n="KR2a0036_WYG_154-22a"/>
　　鄭温<lb/>
鄭温真定靈夀人初從中書鈕祜禄納罕南征有功為<lb/>
哈必齊千户從丞相史天澤為新軍萬户鎮撫憲宗征<lb/>
西川温四月不解甲天澤以温見言其功帝曰朕所親<lb/>
見也賜名伊克巴圖賞以鞍勒還至閬州奉㫖分軍守<lb/>
邏青居釣魚等山天澤命温統四千人警邏釣魚山中<lb/>
統元年佩金虎符為總管三年李璮叛詔温以軍還討<lb/>
至濟南大軍圍其城賊將楊巴圖等乗夜破營温力戰<lb/>
<pb n="KR2a0036_WYG_154-22b"/>
至黎明賊退諸王哈必齊丞相史天澤厚賞之七月城<lb/>
破命温率兵三千往定益都以功復受上賞命為侍衞<lb/>
親軍總管至元六年進懷逺大將軍右衞副都指揮使<lb/>
九年詔温統蒙古漢人女直髙麗諸部軍萬人渡海征<lb/>
躭羅平之十二年陞右衛親軍都指揮使率三衛軍萬<lb/>
人從攻岳州江州沙市潭州皆有功平章阿爾哈雅賞<lb/>
銀十錠十四年入朝遷昭勇大將軍樞宻院判官十八<lb/>
年改輔國上將軍江淮行省叅知政事杭民飢出米二<lb/>
<pb n="KR2a0036_WYG_154-23a"/>
十萬石糶之俄賜以常州官田三十頃二十二年召還<lb/>
二十三年陞江浙左丞命以新附漢軍萬五千於淮安<lb/>
雲山泉塘立屯田二十八年卒年八十一子欽利用監<lb/>
丞釭𣙜茶都運使銓右衛親軍千户鏞袁州路判官<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_154-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百五十四<lb/>
<pb n="KR2a0036_WYG_154-24a"/>
元史卷一百五十四考證<lb/>
洪福源傳降其元帥趙忠　案髙麗傳趙忠作趙冲<lb/>
李進傳己未春二月天澤兵至行在所圍合州釣魚山<lb/>
　寨　案史天澤傳載兵圍合州釣魚山寨係己未夏<lb/>
　事此作己未春互異<lb/>
</p>
<p>
</p>
  </div>
</body>
</text>
</TEI>
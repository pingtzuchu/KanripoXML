<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史</head> <lb/>
    <p>
<pb n="KR2a0036_WYG_000-1a"/>
御製改譯遼金元三史序<lb/>
　　改譯遼金元三史成司事者以序請史無序例也<lb/>
　　齊梁陳書及後五代乃有序葢出於宋臣修史者<lb/>
　　剏為之飾例也亦足以觀其政之不綱而事之紛<lb/>
　　紊也若今三史之請序将比於孰乎曰彼之序皆<lb/>
　　序其事而此之序乃序其言則不可以齊梁等比<lb/>
　　之矣序其言亦非為之修辭飾說乃改譯漢文譯<lb/>
　　其國語之訛誤者至於其國制度之理亂君臣之<lb/>
<pb n="KR2a0036_WYG_000-1b"/>
　　得失未嘗一字易葢史者信也所以𫝊萬世垂法<lb/>
　　戒彼其時之史或已不能保其必信數百年之後<lb/>
　　無庸為之修飾且改譯者不過正其訛誤之語而<lb/>
　　其舊史之布天下者自在也讀史者執舊簡而証<lb/>
　　以新書則可知語之異而事之同則此序之不可<lb/>
　　不作乃所以明吾志也夫春秋一字之褒貶示聖<lb/>
　　人大公至正之心若遼金元三國之譯漢文則出<lb/>
　　于秦越人視肥瘠者之手性情各别語言不通而<lb/>
<pb n="KR2a0036_WYG_000-2a"/>
　　又有謬寓嗤斥之意存焉此豈春秋一字褒貶之<lb/>
　　為哉向于改譯三史之㫖及同文韻綂熱河志諸<lb/>
　　序已屢言之兹不復綴夫遼金雖稱帝究屬偏安<lb/>
　　元雖一統而主中華者纔八十年其時漢人之為<lb/>
　　臣僕者心意終未浹洽我國家承<lb/>
天庥命建極垂綂至於今百四十年矣漢人為臣僕者<lb/>
　　自其髙曾逮将五世性情無所不通語言無所不<lb/>
　　曉且今之纂修諸臣即有善通清書兼習諸國字<lb/>
<pb n="KR2a0036_WYG_000-2b"/>
　　之人則兹三史必當及此時而改譯其訛誤者是<lb/>
　　則吾于遼金元三代實厚有造而慰焉雖然是造<lb/>
　　非吾造乃<lb/>
天造我國家重熙累洽而後得此則所以祈<lb/>
天永命日慎一日之忱惟益兢兢懼乃勝于慰焉云耳<lb/>
<pb n="KR2a0036_WYG_000-3a"/>
欽定四庫全書<lb/>
　元史<lb/>
　　提要<lb/>
　　　　<hi>臣</hi>等謹按元史二百一十卷明宋濓等奉勅<lb/>
　　　　撰洪武二年詔修元史以濓及王禕為總裁<lb/>
　　　　二月開局天寧寺八月書成而順帝一朝史<lb/>
　　　　猶未備乃命儒士歐陽佑等往北平採其遺<lb/>
　　　　事明年二月詔重開史局閲六月書成為紀<lb/>
<pb n="KR2a0036_WYG_000-3b"/>
　　　　四十七卷志五十三卷表六卷列𫝊一百十<lb/>
　　　　四卷書始頒行紛紛然已多竊議迨後來遞<lb/>
　　　　相考証紕漏彌彰顧炎武日知録摘其趙孟<lb/>
　　　　頫諸𫝊備書上世贈官仍誌銘之文不知芟<lb/>
　　　　削河渠志言耿㕘政祭祀志言田司徒引案<lb/>
　　　　牘之語失於剪裁朱彝尊曝書亭集又謂<lb/>
　　　　其急於成書故前後複出因舉其一人兩𫝊<lb/>
　　　　者條其篇目為倉猝失檢之證然元史之舛<lb/>
<pb n="KR2a0036_WYG_000-4a"/>
　　　　駁不在於蕆事之速而在於始事之驟以<lb/>
　　　　後世論之元人載籍之存者說部文集尚<lb/>
　　　　不下一二百種以訂史傳時見牴牾不能不<lb/>
　　　　咎考訂之未宻其在當日重開史局距元亡<lb/>
　　　　二三年耳後世所謂古書皆當日時人之書<lb/>
　　　　也其時有未著者有著而未成者有成而<lb/>
　　　　未出者勢不能裒合衆説㕘定異同考徐一<lb/>
　　　　夔始豐稿有重開史局時與王禕書云近代<lb/>
<pb n="KR2a0036_WYG_000-4b"/>
　　　　論史者莫過於曰厯日厯者史之根柢也至<lb/>
　　　　起居注之設亦専以甲子起例盖紀事之<lb/>
　　　　法無踰比也元則不然不置曰厯不置起居<lb/>
　　　　注獨中書置時政科遣一文學掾掌之以事<lb/>
　　　　付史館及易一朝則國史院據所付修實録<lb/>
　　　　而已其朝制原於史事固甚疎畧幸而天厯<lb/>
　　　　間虞集倣六典法纂經世大典一代典章<lb/>
　　　　文物粗備是以前局之史既有十三朝實録<lb/>
<pb n="KR2a0036_WYG_000-5a"/>
　　　　又有經世大典可以參稽厪而成書若順帝<lb/>
　　　　二十六年之事既無實録可據又無參稽之<lb/>
　　　　書惟憑採訪以足成之竊恐事未必覈言未<lb/>
　　　　必馴首尾未必貫穿也云云則是書之疎漏<lb/>
　　　　未經屬草以前一夔已預知之非盡濓等之<lb/>
　　　　過矣惟是事蹟雖難以遽詳其體例則不<lb/>
　　　　難自定其訛脫則不難自校也今觀是書三<lb/>
　　　　公宰相分為兩表禮樂合一志又分祭祀輿<lb/>
<pb n="KR2a0036_WYG_000-5b"/>
　　　　服為兩志列𫝊則先及釋老次以方技皆不<lb/>
　　　　合前史遺規而刪除藝文一志収入列𫝊之<lb/>
　　　　中遂使無傳之人所著皆不可考尤為乖迕<lb/>
　　　　又帝紀則定宗以後憲宗以前闕載者三年<lb/>
　　　　未必寔錄之中竟無一事其為漏落顕然<lb/>
　　　　至於姚燧𫝊中述其論文之語殆不可曉証<lb/>
　　　　以元文類則引其送暢純甫序而互易其<lb/>
　　　　問答之辭殊為顛倒此不得委諸無書可檢<lb/>
<pb n="KR2a0036_WYG_000-6a"/>
　　　　矣是則濓等之過無以解於後人之議者耳<lb/>
　　　　解縉集有與吏部侍郎董倫書稱元史舛<lb/>
　　　　誤承命改修云云其事在太祖末年豈非太<lb/>
　　　　祖亦覺其未善故有是命歟若夫厯志載<lb/>
　　　　許衡郭守敬之厯經李謙之厯議而并及庚<lb/>
　　　　午元厯之未嘗頒用者以証其異同地理志附<lb/>
　　　　載潘昻霄河源考而取朱思本所繹梵字圖<lb/>
　　　　書分証於下河渠志則北水兼及於盧溝河<lb/>
<pb n="KR2a0036_WYG_000-6b"/>
　　　　御河南水兼及於鹽官海塘龍山河道並詳<lb/>
　　　　其繕濬之宜未嘗不可為考古之證讀者節<lb/>
　　　　取其所長可也乾隆五十四年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
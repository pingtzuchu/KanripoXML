<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百三十六</head> <lb/>
    <p>
<pb n="KR2a0036_WYG_136-1a"/>
欽定四庫全書<lb/>
　元史卷一百三十六<lb/>
　　明翰林學士亞中大夫知制誥兼修國史宋濓等修<lb/>
　列傳第二十三<lb/>
　　哈喇哈斯<lb/>
哈喇哈斯威喇諾爾氏曾祖竒爾實勒始事王汗托果<lb/>
琳王汗與太祖約為兄弟及太祖得衆陰忌之謀害太<lb/>
祖竒爾實勒潛以其謀來告太祖乃與二十餘人一夕<lb/>
<pb n="KR2a0036_WYG_136-1b"/>
遁去諸部聞者多歸之還攻滅王汗併其衆擢竒爾實<lb/>
勒為千户賜號達爾罕從平河西西域諸國祖巴哩察<lb/>
太宗時從太弟睿宗攻河南取汴蔡滅金賜順徳以為<lb/>
分邑父囊嘉特從憲宗伐蜀卒于軍哈喇哈斯威重不<lb/>
妄言笑善騎射工國書又雅重儒術至元九年世祖錄<lb/>
勲臣後命掌宿衞襲號達爾罕自是人稱達爾罕而不<lb/>
名帝嘗諭之曰汝家勲載王府行且大用汝矣又語皇<lb/>
太子曰達爾罕非常人比可善遇之十八年割欽亷二<lb/>
<pb n="KR2a0036_WYG_136-2a"/>
州益其食邑二十二年拜大中正用法平允審錄寃滯<lb/>
所活數百人時相請以江南獄𨽻宗正哈喇哈斯曰江<lb/>
南新附教令未孚且相去數千里欲遥制其刑獄得無<lb/>
寃乎事遂止二十八年拜榮祿大夫湖廣行省平章政<lb/>
事臺臣言其在宗正決獄平即去恐難其繼者帝曰湖<lb/>
廣之地朕嘗駐蹕非斯人不可遂行時江湖間盜賊出<lb/>
没剽取商旅貨財哈喇哈斯至則發卒悉擒誅之水陸<lb/>
之途始皆無梗初樞密置行院於各省分兵民為二奸<lb/>
<pb n="KR2a0036_WYG_136-2b"/>
人植黨自蔽後因入覲極陳其不便帝為罷之因問曰<lb/>
風憲之職人多言其撓吏治信乎對曰朝廷設此以糾<lb/>
奸慝貪吏疾之妄為謗耳帝然其言三十年平章劉國<lb/>
傑將兵征交趾哈喇哈斯戒將吏無擾民㑹有奪民魚<lb/>
菜者杖其千戸軍中肅然俄有㫖發湖湘富民萬家屯<lb/>
田廣西以圖交趾哈喇哈斯密遣使奏曰往年逺征無<lb/>
功瘡痍未復今又徙民瘴鄉必將怨叛吏莫知其奏抱<lb/>
卷請署弗荅吏再請則曰姑緩之未幾使還報罷民皆<lb/>
<pb n="KR2a0036_WYG_136-3a"/>
感悅及廣西元帥府請募南丹五千戸屯田事上行省<lb/>
哈喇哈斯曰此土著之民誠為便之内足以實空地外<lb/>
足以制交趾之冦可不煩士卒而饋餉有餘即命度地<lb/>
立為五屯統以屯長給牛種農具與之湖南宣慰張國<lb/>
紀建言欲按唐宋末徵民間夏稅哈喇哈斯曰亡國弊<lb/>
政失寛大之意聖朝其可行耶奏止其議大徳二年入<lb/>
朝上都成宗拜光祿大夫江浙行省左丞相視政七日<lb/>
徴拜中書左丞相進階銀青光祿大夫既拜命斥言利<lb/>
<pb n="KR2a0036_WYG_136-3b"/>
之徒一以節用愛民為務有大政事必引儒臣雜議京<lb/>
師久闕孔子廟而國學寓他署乃奏建廟學選名儒為<lb/>
學官采近臣子弟入學又集羣議建南郊為一代定制<lb/>
五年同列有以雲南行省左丞劉深計倡議曰世祖以<lb/>
神武一海内功盖萬世今上嗣大歴服未有武功以彰<lb/>
休烈西南夷有八百媳婦國未奉正朔請往征之哈喇<lb/>
哈斯曰山嶠小夷遼絶萬里可諭之使來不足以煩中<lb/>
國不聴竟發兵二萬命深將以往道出湖廣民疲於餽<lb/>
<pb n="KR2a0036_WYG_136-4a"/>
餉及次順元深脅蛇節求金三千兩馬三千疋蛇節因<lb/>
民不堪舉兵圍深於窮谷首尾不能相捄事聞遣平章<lb/>
劉國傑往援擒蛇節斬軍中然士卒存者纔十一二轉<lb/>
餉者亦如之訖無成功帝始悔不用其言㑹赦有司議<lb/>
釋深罪哈喇哈斯曰徼名首釁喪師辱國非常罪比不<lb/>
誅無以謝天下奏誅之七年進中書右丞相嘗言治道<lb/>
必先守令近用多不得其人於是精加遴選定官吏贓<lb/>
罪十二章及丁憂婚聘盜賊等制禁獻户及山澤之利<lb/>
<pb n="KR2a0036_WYG_136-4b"/>
每嵗車駕幸上都哈喇哈斯必留守京師時帝弗豫制<lb/>
出中宫羣邪黨附哈喇哈斯以身匡之天下晏然十年<lb/>
加開府儀同三司監修國史置僚屬冬十一月帝寢疾<lb/>
篤甚入侍醫藥出總宿衞藩王欲入侍疾者不聴日理<lb/>
機務如故十一年春成宗崩時武宗撫軍北邉仁宗侍<lb/>
太后在懐慶諸奸臣謀斷北道請成后垂簾聴政立安<lb/>
西王阿南達哈喇哈斯密遣使北迎武宗南迎仁宗悉<lb/>
收京城百司符印封府庫稱疾卧闕下内㫖日數至並<lb/>
<pb n="KR2a0036_WYG_136-5a"/>
不聴文書皆不署衆欲害之未敢發及仁宗至近郊衆<lb/>
猶未知也三月朔列牘請署后決以三月三日御殿聴<lb/>
政乃立署之衆大喜莫知所為明日迎仁宗入執左丞<lb/>
相阿固台及安西王阿南達等就誅内難悉平自冬至<lb/>
春未嘗一至家休沐夏五月武宗至自北即皇帝位拜<lb/>
太傅錄軍國重事仍總百揆賜宅一區以其子托歡入<lb/>
侍初仁宗之入也阿固台有勇力人莫敢近諸王圖喇<lb/>
實手縳之以功封越王三宫盡幸其第賜與甚厚以慶<lb/>
<pb n="KR2a0036_WYG_136-5b"/>
元路為其食邑哈喇哈斯力爭之曰祖宗之制非親王<lb/>
不得加一字之封圖喇踈屬豈得以一日之功廢萬世<lb/>
之制哉帝不聴圖喇因譖于帝曰方安西王謀于大統<lb/>
哈喇哈斯亦嘗署文書由是罷相出鎮北邉詔曰和琳<lb/>
為北邉重鎮今諸部降者又百餘萬非重臣不足以鎮<lb/>
之念無以易哈喇哈斯者賜黄金三百兩白銀三千五<lb/>
百兩鈔十五萬貫帛四萬端乳馬六十匹以太傅右丞<lb/>
相行和琳省事太后亦賜帛二百端鈔五萬貫至鎮斬<lb/>
<pb n="KR2a0036_WYG_136-6a"/>
為盗者一人分遣使者賑降户奏出鈔帛易牛羊以給之<lb/>
近水者教取魚食㑹大雪民無從得食命諸部置傳車<lb/>
相去各三百里凡十傳轉米數萬石以餉饑民不足則<lb/>
益以牛羊又度地置内倉積粟以待來者浚古渠溉田<lb/>
數千頃治青海屯田教部落雜耕其間嵗得米二十餘<lb/>
萬北邉大治至大元年賜大帳如諸王諸藩禮十一月<lb/>
寢疾語其屬曰吾不復能佐理國事矣行省之務汝曹<lb/>
勉之毋貽朝廷憂薨年五十二帝聞之驚悼曰喪我賢<lb/>
<pb n="KR2a0036_WYG_136-6b"/>
相賻鈔二萬五千貫詔歸葬昌平追贈推誠履正佐運<lb/>
功臣太師開府儀同三司上柱國追封順徳王諡忠獻<lb/>
子托歡由太子賓客拜御史中丞襲號達爾罕進御史<lb/>
大夫行臺江南尋拜平章行省江浙進左丞相兼領行<lb/>
宣政院重厚有父風喜讀書為政不尚苛暴得衆心政<lb/>
和元年卒于官年三十七子滿滿<lb/>
　　阿實克布哈<lb/>
阿實克布哈喀喇國王族也初太祖拔喀喇時其祖母<lb/>
<pb n="KR2a0036_WYG_136-7a"/>
臧密古瑪里氏新寡有二子曰庫魯克雅雅皆幼國亂<lb/>
家破無所依欲去而歸朝廷念無以自達一夕有數駞<lb/>
皆重負突入營中驅之不去旦乃繫駞營外置所負其<lb/>
旁夜復納營中候有求者歸之如是十餘日終無求者<lb/>
乃發視其裝皆西域重寶驚曰殆天欲資我而東耶不<lb/>
然此豈吾所宜有遂驅馳載二子越數國至京師時太<lb/>
祖已崩太宗立盡獻其所有帝深異之命有司治邸舍<lb/>
具廩餼以居焉居二年間國中已定謁帝欲歸帝曰汝<lb/>
<pb n="KR2a0036_WYG_136-7b"/>
昔何為而來今何為而去且問其所欲對曰臣妾昔以<lb/>
國亂無主逺歸陛下今賴陛下威徳聞國已定欲歸守<lb/>
墳墓耳妾惟二子雖愚無知願留事陛下帝大喜立召<lb/>
二子入宿衛而禮遣之後十三年復來則二子已從憲<lb/>
宗伐蜀矣逮至和寜聞憲宗崩諸將皆還而二子獨後<lb/>
心方以為憂過一古廟因入禱焉若聞神女連稱好好<lb/>
而不知其故問其國人通漢語者知為吉語還至舍則<lb/>
二子已至遂留居焉庫魯克無子雅雅後封康國王生<lb/>
<pb n="KR2a0036_WYG_136-8a"/>
六子阿實克布哈最賢年十四入侍世祖世祖賜土田<lb/>
奴𨽻使居興和之天城㑹西畨遣使者有所奏請既諭<lb/>
遣之後數日帝問近侍諸大臣曰前日西使何請朕何<lb/>
辭以遣諸大臣莫能對阿實克布哈從旁代對甚詳帝<lb/>
因怒諸大臣曰卿等任天下之重如此反不若一童子<lb/>
耶嘗扈從上都方入朝宫草多露跣足而行帝御大安<lb/>
閣望見之指以為侍臣戒一日故命諸門衛勿納阿實<lb/>
克布哈阿實克布哈至諸門衛皆不納乃從水竇中入<lb/>
<pb n="KR2a0036_WYG_136-8b"/>
帝問故以實對且曰臣一日不入侍身將何歸帝大悅<lb/>
更諭諸門衛聴其出入命飭四宿衛兵器無敢或慢復<lb/>
使掌門無敢闌入帝曰可用矣納延叛諸王諾延等皆<lb/>
應之帝問計將安出對曰臣愚以為莫若先撫安諸王<lb/>
乃行天討則叛者勢自孤矣帝曰善卿試為朕行之即<lb/>
北說諾延曰大王聞納延反耶曰聞之曰大王知納延<lb/>
已遣使者自歸耶曰不知也曰聞大王等皆欲為納延<lb/>
應今納延既自歸矣是獨大王與主上抗幸主上聖明<lb/>
<pb n="KR2a0036_WYG_136-9a"/>
亦知非大王意置之不問然二三大臣不能無惑大王<lb/>
何不往見上自陳為萬全計諾延悅許之於是諸王之<lb/>
謀皆解阿實克布哈還報帝議親征命徵兵遼陽以千<lb/>
户帥實保齊之衆從行納延平阿實克布哈以大同興<lb/>
和兩郡當車駕所經有帷臺嶺者數十里無居民請詔<lb/>
有司作室嶺中徙邑民百户居之割境内實保齊牧地<lb/>
使耕種自飬從之阿實克布哈既領實保齊帝復欲盡<lb/>
徙興和桃山數十村之民以其地為實保齊牧地阿實<lb/>
<pb n="KR2a0036_WYG_136-9b"/>
克布哈固請存三千户給鷹食帝皆聴納民徳之至今<lb/>
飲食必祭至元三十年海都叛成宗以皇孫撫軍於北<lb/>
阿實克布哈從踰金山戰杭愛有功成宗即位㑹大宗<lb/>
正扎爾古齊都爾蘇以贓汚聞詔鞫問之都爾蘓伏罪<lb/>
就命代之成宗目之曰吹嘉勒吹嘉勒譯言閻羅王也<lb/>
有訴朱清張瑄陰私既抵罪帝遣兵馬都指揮使呼喇<lb/>
珠籍其家以受賂誅更命阿實克布哈往具以實聞賜<lb/>
宅一區鈔萬五千緡兼兩城兵馬都指揮使事武宗時<lb/>
<pb n="KR2a0036_WYG_136-10a"/>
為懐寜王總軍漠比問今日才可大用者為誰對曰母<lb/>
弟托克托將相才無以易之遂命從行後果為名臣成<lb/>
宗崩安西王阿南達乘間謀繼大統成后及丞相阿固<lb/>
台諸王穆爾特穆爾皆陰為之助時武宗在北邉太后<lb/>
及仁宗亦在懐孟未至適武宗遣托克托計事京師丞<lb/>
相哈喇哈斯令急還報而成后已密諭通政使濟爾噶<lb/>
朗止其驛馬阿實克布哈知事急與同知通政院事察<lb/>
納謀作先日署文書給馬去濟爾噶朗聞托克托已去<lb/>
<pb n="KR2a0036_WYG_136-10b"/>
方詰問吏閱案牘乃止太后及仁宗既至京師有言安<lb/>
西王謀以三月三日偽賀仁宗千秋節因以舉事者阿<lb/>
實克布哈言之哈喇哈斯曰先人者勝後人者敗后一<lb/>
垂簾聴政我等皆受制於人矣不若先事而起哈喇哈<lb/>
斯曰善乃前二日白仁宗詐稱武宗遣使召安西王計<lb/>
亊至即執送上都盡誅丞相阿固台以下諸姦臣與哈<lb/>
喇哈斯皆居禁中仁宗以太子監國遣使迎武宗而武<lb/>
宗遲迴不進遣使還報太后曰非阿實克布哈往不可<lb/>
<pb n="KR2a0036_WYG_136-11a"/>
乃遣奉衣㡌尚醖以往至野馬川見武宗備道兩宫意<lb/>
及陳安西王謀變始末且言太子監國所以備他變以<lb/>
待陛下臣萬死保其無他武宗大悅解衣衣之拜中書<lb/>
平章政事軍國大事並聴裁決因奏平内難之有功者<lb/>
音扎噶以下干人為兵馬指揮為直省舍人詔先奉蒲<lb/>
萄酒及錦綺還報兩宫仁宗即日率羣臣出迎武宗入<lb/>
上都加阿實克布哈特進太尉依前平章政事命與丞<lb/>
相塔斯布哈還京師治安西王黨諸連坐囊嘉特章等<lb/>
<pb n="KR2a0036_WYG_136-11b"/>
三十餘人皆釋之嘗命出太府金賜諸王貴戚及近侍<lb/>
方出朝見一人倉皇若有所懼狀曰此必盜金者召詰<lb/>
果得黄金五十兩白金百兩以聞就以金賜之命誅盜<lb/>
者辭曰盜誅固當金非臣所宜得願還金以贖盜死帝<lb/>
悅而從之有近臣蹴踘帝前帝即命出鈔十五萬貫賜<lb/>
之阿實克布哈頓首曰以蹴踘而受上賞則竒技淫巧<lb/>
之人日進而賢者日退矣將如國家何臣死不敢奉詔<lb/>
乃止帝嘗御五花殿丞相塔斯布哈三寶努中丞巴延<lb/>
<pb n="KR2a0036_WYG_136-12a"/>
等侍阿實克布哈見帝容色日悴乃進曰八珍之味不<lb/>
知御萬金之身不知愛此古人所戒也陛下不思祖宗<lb/>
倚托之重天下仰望之切而惟麴蘖是躭姬嬪是好是<lb/>
猶兩斧伐孤樹未有不顛仆者也且陛下之天下祖宗<lb/>
之天下也陛下之位祖宗之位也陛下縱不自愛如宗<lb/>
社何帝大悅曰非卿孰為朕言自今毋愛於言朕不忘<lb/>
也因命進酒阿實克布哈頓首謝曰臣方欲陛下節飲<lb/>
而反勸之是臣之言不信於陛下也臣不敢奉詔左右<lb/>
<pb n="KR2a0036_WYG_136-12b"/>
皆賀帝得直臣遂進開府儀同三司中書右丞相行御<lb/>
史大夫俄復平章事錄軍國重事兼廣武侍衛親軍都<lb/>
指揮使封康國公有以左道惑衆者諸世臣大家多信<lb/>
趨之竟置於法遷知樞密院事以至大二年十月薨于<lb/>
位年四十七至正元年贈純誠一徳正憲保大功臣開<lb/>
府儀同三司中書右丞相上柱國追封順寜王諡忠烈<lb/>
其繼室布古魯特氏有至行寡居三十年不妄言笑身<lb/>
不服華綵詔旌其門與元配塔喇海徳齊氏並封順寜<lb/>
<pb n="KR2a0036_WYG_136-13a"/>
王夫人子巴扎納亷直剛敏憂國如憂家嘗為京尹屯<lb/>
儲衛誘小民梅凍兒誣首海商一百十有六人為盜而<lb/>
掠其貲獄具械送刑部命巴扎納審錄之盡得其寃狀<lb/>
白丞相釋之還其貲後遷翰林侍讀學士<lb/>
　　拜珠<lb/>
拜珠安圖孫也五嵗而孤太夫人教飬之稍長宏逺端<lb/>
亮有祖風至大二年襲為宿衛長仁宗即位延祐二年<lb/>
拜資善大夫太常禮儀院使四年進榮祿大夫大司徒<lb/>
<pb n="KR2a0036_WYG_136-13b"/>
五年進金紫光祿大夫六年加開府儀司三司餘並如<lb/>
故每議大政必問曰合典故否同官有異見者曰大朝<lb/>
止說典故耶拜珠微笑曰公試言之國朝何事不依典<lb/>
故同官不能對太常事簡每退食必延儒士諮訪古今<lb/>
禮樂刑政治亂得失盡日不倦嘗曰人之仕宦随所職<lb/>
司事皆可習至於學問有本施於事業此儒者之能事<lb/>
宰相之資也英宗在東宫問宿衛之臣於左右咸稱拜<lb/>
珠賢遣使召之欲與語拜珠謂使者曰嫌疑之際君子<lb/>
<pb n="KR2a0036_WYG_136-14a"/>
所慎我長天子宿衛而與東宫私相往來我固得罪亦<lb/>
豈太子福耶竟不往英宗登極拜中書平章政事㑹諸<lb/>
侯王于大明殿詔進讀太祖金匱寶訓威儀整暇語音<lb/>
明暢莫不注目竦聴夏五月宣徽使實勒們納蘓穆爾<lb/>
妻伊埒扎巴等謀逆帝密得其事御穆清閣召拜珠謀<lb/>
之對曰此輩擅權亂政久矣今猶不懲陰結黨與謀危<lb/>
社稷宜速施天威以正祖宗法度帝動容曰此朕志也<lb/>
命率衛士擒斬之其黨皆伏誅拜中書左丞相先時近<lb/>
<pb n="KR2a0036_WYG_136-14b"/>
侍傳㫖以姓名赴中書銓注者六七百員選曹為之壅<lb/>
滯拜珠奏閣之注授一依選格次第吏無容奸刑曹事<lb/>
有情可矜者寛恕之貪暴不法必不少容帝常諭左右<lb/>
曰汝輩慎之苟陷國法我雖曲赦拜珠不汝恕也至治<lb/>
元年春正月帝欲結綵樓於禁中元夕張燈設宴時居<lb/>
先帝喪參議張飬浩上疏拜珠謂當進諫即袖其疏入<lb/>
奏帝悅而止仍睗飬浩帛以旌直言三月從幸上都次<lb/>
察汗諾爾帝以行宫亨麗殿制度卑隘欲更廣之奏曰<lb/>
<pb n="KR2a0036_WYG_136-15a"/>
此地苦寒入夏始種粟黍陛下初登大寶不求民瘼而<lb/>
遽興大役以妨農務恐失民望從之帝嘗謂拜珠曰朕<lb/>
委卿以大任者以乃祖穆呼哩從太祖開拓土宇安圖<lb/>
相世祖克成善治也卿念祖宗令聞豈有不盡心者乎<lb/>
拜珠再拜曰陛下委臣以大任臣有所畏者三畏辱祖<lb/>
宗畏天下事大識見有所未盡畏年少不克負荷無以<lb/>
上報聖恩惟陛下垂閔時加訓飭幸甚延祐間朔漠大<lb/>
風雪羊馬駝畜盡死人民流散以子女鬻人為奴婢拜<lb/>
<pb n="KR2a0036_WYG_136-15b"/>
珠以興王根本之地其民宜加賑卹請立宗仁衛總之<lb/>
命縣官贖置衞中以遂生飬至元十四年始建太廟于<lb/>
大都至是四十年親享之禮未暇講肄拜珠奏曰古云<lb/>
禮樂百年而後興郊廟祭享此其時矣帝悅曰朕能行<lb/>
之預勅有司以親享太室儀注禮節一遵典故毋擅増<lb/>
損冬十月始有事于太廟二年春正月孟享始備法駕<lb/>
設黄麾大仗帝服通天冠絳紗袍出自崇天門拜珠攝<lb/>
太尉以從帝見羽衛文物之美顧拜珠曰朕用卿言舉<lb/>
<pb n="KR2a0036_WYG_136-16a"/>
行大禮亦卿所共喜也對曰陛下以帝王之道化成天<lb/>
下非獨臣之幸實四海蒼生所共慶也致齋大次行酌<lb/>
獻禮升降周旋儼若素習中外肅然明日還宫鼔吹交<lb/>
作萬姓聳觀百年廢典一旦復見有感泣者拜珠率百<lb/>
僚稱賀于大明殿執事之臣賜金帛有差又奏建太廟<lb/>
前殿議行祫禘配享等禮帝從容謂拜珠曰朕思天下<lb/>
之大非朕一人思慮所及汝為朕股肱毋忘規諫以輔<lb/>
朕之不逮拜珠頓首謝曰昔堯舜為君每事詢衆善則<lb/>
<pb n="KR2a0036_WYG_136-16b"/>
舍己從人萬世稱聖桀紂為君拒諫自賢悅人從己好<lb/>
近小人國滅而身不保民到于今稱為無道之主臣等<lb/>
仰荷洪恩敢不竭忠以報然事言之則易行之則難惟<lb/>
陛下力行臣等不言則臣之罪也帝嘉納之時右丞相<lb/>
特們徳爾貪濫譎險屢殺大臣鬻獄賣官廣立朋黨凡<lb/>
不附己者必以事去之尤惡平章王毅右丞髙昉因在<lb/>
京諸倉糧儲失陷欲奏誅之拜珠密言於帝曰論道經<lb/>
邦宰相事也以金穀細務責之可乎帝然之俱得不死<lb/>
<pb n="KR2a0036_WYG_136-17a"/>
特們徳爾復引參知政事張思明為左丞以助己思明<lb/>
為盡力忌拜珠方正每與其黨密語謀中害之左右得<lb/>
其情乘間以告且請備之拜珠曰我祖宗為國元勲世<lb/>
篤忠貞百有餘年我今年少叨受寵命盖以此耳大臣<lb/>
協和國之利也今以右相讐我我求報之非特我二人<lb/>
之不幸亦國家之不幸吾知盡吾心上不負君父下不<lb/>
負士民而已死生禍福天實鑒之汝輩毋復言未幾奉<lb/>
㫖往立忠憲王碑于范陽特們徳爾久稱疾聞拜珠行<lb/>
<pb n="KR2a0036_WYG_136-17b"/>
將出蒞省事入朝至内門帝遣蘓蘓賜之酒且曰卿年<lb/>
老宜自愛待新年入朝未晩遂怏怏而還然其黨猶布<lb/>
列朝中事必禀於其家以拜珠故不得大肆其奸百計<lb/>
傾之終不能遂在京倉漕管庫之職嵗終例應注代時<lb/>
張思明亦稱疾不出衆皆顧望拜珠雖朝夕帝前以事<lb/>
不可緩乃日中坐省中謂僚屬曰左丞病省事遂廢乎<lb/>
郎中李處恭曰金穀之職須慎選擇不得其人未敢遽<lb/>
擬拜珠曰汝為賣官之計耳遣人善慰思明乃出共畢<lb/>
<pb n="KR2a0036_WYG_136-18a"/>
銓事拜珠每以學校政化大源似緩實急而主者不務<lb/>
盡心遂致廢弛請令内外官議拯治之有言佛教可治<lb/>
天下者帝問之對曰清淨寂滅自治可也若治天下捨<lb/>
仁義則綱常亂矣又嘗謂拜珠曰今亦有如唐魏徵之<lb/>
敢諫者乎對曰槃圓則水圓盂方則水方有太宗納諫<lb/>
之君則有魏徴敢諫之臣帝並善之六月壬寅敇賜平<lb/>
江腴田萬畝拜珠辭曰陛下命臣釐正庶務若先受賜<lb/>
田人其謂何帝曰汝勲舊子孫加以亷慎人或援例朕<lb/>
<pb n="KR2a0036_WYG_136-18b"/>
自諭之秋七月奏召張思明詣上都數其罪杖而逐之<lb/>
特們徳爾繼亦病卒拜珠哭之慟初浙民吳機以累代<lb/>
失業之田賣於司徒劉夔夔賂宣政使巴爾濟蘓買置<lb/>
諸寺以益僧廪矯詔出庫鈔六百五十萬貫酬其直田<lb/>
久為他人之業特們徳爾父子及特克實等上下䝉蔽<lb/>
分受之為贓鉅萬真人蔡道泰以奸殺人獄已成特們<lb/>
徳爾納其金令有司變其獄拜珠舉奏二事命臺察鞫<lb/>
之盡得其情以田歸主劉蔡巴爾濟蘓等坐死餘論罪<lb/>
<pb n="KR2a0036_WYG_136-19a"/>
有差特赦特克實冬十二月進右丞相監修國史帝欲<lb/>
爵以三公懇辭遂不置左相獨任以首政薦張珪復平<lb/>
章政事召用致仕老臣優其祿秩議事中書不次用才<lb/>
惟恐少後日以進賢退不肖為重務患法制不一有司無<lb/>
所守奏詳定舊典以為通制帝幸五臺拜珠奏曰自古<lb/>
帝王得天下以得民心為本失其心則失天下錢榖民<lb/>
之膏血多取則民困而國危薄斂則民足而國安帝曰<lb/>
卿言甚善朕思之民為重君為輕國非民將何以為君<lb/>
<pb n="KR2a0036_WYG_136-19b"/>
今理民之事卿等當熟慮而慎行之三年春二月將進<lb/>
仁宗實錄先一曰詣翰林國史院聴讀首卷書大徳十<lb/>
一年事不書左丞相哈喇哈斯定䇿功惟書越王圖喇<lb/>
勇決從容謂史官曰無左丞相雖百越王何益錄鷹犬<lb/>
之勞而畧發蹤指示之人可乎立命書之其他筆削未<lb/>
盡善者一一正之人皆服其識見夏六月拜珠以海運<lb/>
糧視世祖時頓増數倍今江南民力困極而京倉充滿<lb/>
奏請嵗減二十萬石帝遂併特們徳爾所増江淮糧免<lb/>
<pb n="KR2a0036_WYG_136-20a"/>
之時特們徳爾過惡日彰拜珠悉以奏聞帝悟奪其官<lb/>
仆其碑奸黨特克實等懼帝在上都夜寐不寜命作佛<lb/>
事拜珠以國用不足諫止之既而懼誅者復陰誘羣僧<lb/>
言國當有厄非作佛事而大赦無以禳之拜珠叱曰爾<lb/>
輩不過圖得金帛而已又欲庇有罪耶奸黨聞之益懼<lb/>
乃生異謀晉王伊蘓特穆爾時鎮北邉特克實遣人至<lb/>
王所告以逆謀約事成推王為帝王命囚之遣使赴上<lb/>
都告變未至車駕南還次南坡特克實與齊勒特穆爾<lb/>
<pb n="KR2a0036_WYG_136-20b"/>
等夜以阿蘓衛兵為外應殺拜珠遂弑帝於行幄晉王<lb/>
即位特克實等伏誅詔有司備儀衛百官耆宿前導輿<lb/>
拜珠畫像於海雲寺大作佛事觀者萬數無不歎息泣<lb/>
下拜珠憂國忘家常值内庭知無不言太官以酒進則<lb/>
憂形于色有盜其家金器百餘兩他寶直鉅萬繼而獲<lb/>
盜得金家僮來告色無喜愠自延祐末水旱相仍民不<lb/>
聊生及拜珠入相振立紀綱修舉廢墜裁不急之務杜<lb/>
僥倖之門惠加兵民輕徭薄賦英宗倚之相與勵精圖<lb/>
<pb n="KR2a0036_WYG_136-21a"/>
治時天下晏然國富民足逺夷有古未通中國者皆朝<lb/>
貢請吏而奸臣畏之卒搆禍難云母竒<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>氏年二十二<lb/>
寡居守節初拜珠為太常禮儀院使年方二十吏就第<lb/>
請署字適在後圃閱羣戲出稍後母厲聲呵之曰官事<lb/>
不治若爾所為豈大人事耶拜珠深自克責一日入内<lb/>
侍英宗素知其不飲是日强以數巵既歸母戒之曰太<lb/>
子試汝量故强汝飲汝當日益戒懼無酣于酒又嘗代<lb/>
祀睿宗原廟歸侍左右母問之曰真定官府待汝若何<lb/>
<pb n="KR2a0036_WYG_136-21b"/>
對曰所待甚重母曰彼以天子威靈汝先世勲徳故耳<lb/>
汝何有焉拜珠之賢母之教也後封東平王夫人泰定<lb/>
初中書奏丞相拜珠盡忠效節殞于羣凶乞賜褒崇以<lb/>
光後世制贈清忠一徳功臣太師開府儀同三司上柱<lb/>
國追封東平王諡忠獻至正初改至仁孚道一徳佐運<lb/>
功臣餘如故子都稜特穆爾<lb/>
　<lb/>
　元史卷一百三十六<lb/>
<pb n="KR2a0036_WYG_136-22a"/>
元史卷一百三十六考證<lb/>
哈喇哈斯傳徼名首釁　按名字舊訛民今改<lb/>
阿實克布哈傳丞相三寶努　按寶字舊訛實今據本<lb/>
　紀改<lb/>
拜珠傳㑹諸王于大明殿　按于字舊訛子考元制無<lb/>
　王子之稱當為于字今改<lb/>
拜珠傳帝嘉納之　按嘉字舊訛加今改<lb/>
拜珠傳冬十二月進右丞相　按英宗本紀拜珠為右<lb/>
<pb n="KR2a0036_WYG_136-22b"/>
　丞相實在十月<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷二百八</head> <lb/>
    <p>
<pb n="KR2a0036_WYG_208-1a"/>
欽定四庫全書<lb/>
　元史卷二百八<lb/>
　　明翰林學士亞中大夫知制誥兼修國史宋濓等修<lb/>
　外夷傳第九十五<lb/>
　　高麗<lb/>
高麗本箕子所封之地扶餘别種嘗居之其地東至新<lb/>
羅南至百濟皆跨大海西北渡遼水接營州而靺鞨在<lb/>
其北其國都曰平壤城即漢樂浪郡水有出靺鞨之白<lb/>
<pb n="KR2a0036_WYG_208-1b"/>
山者號鴨淥江而平壤在其東南因恃以為險後闢地<lb/>
益廣幷古新羅百濟高句麗三國而為一其主姓高氏<lb/>
自初立國至唐乾封初而國亾垂拱以來子孫復封其<lb/>
地後稍能自立至五代時代主其國遷都松岳者姓王<lb/>
氏名建自建至燾凡二十七王歴四百餘年未始易姓<lb/>
入元太祖十一年契丹人金山元帥祿格等領衆九萬<lb/>
餘竄入其國十二年九月攻拔江東城據之十三年帝<lb/>
遣哈齋濟扎拉等領兵征之國人洪大宣詣軍中降與<lb/>
<pb n="KR2a0036_WYG_208-2a"/>
哈齋濟等同攻圍之高麗王㬚親奉牛酒出迎王師且<lb/>
遣其樞密院使吏部尚書上將軍翰林學士承㫖趙沖<lb/>
共討滅祿格札拉與沖約為兄弟沖請嵗輸貢賦扎拉<lb/>
曰爾國道遠難於往來每嵗可遣使十人入貢十二月<lb/>
扎拉移文取兵糧送米一千斛十四年正月遣其權知<lb/>
閤門祗候尹公就中書注書崔逸以結和牒文送扎拉<lb/>
行營扎拉遣使報之高麗王以其侍御史朴時允為接<lb/>
伴使迎之帝又遣博囉岱持詔往諭高麗王㬚迎拜設<lb/>
<pb n="KR2a0036_WYG_208-2b"/>
宴九月皇太弟國王及元帥赫辰副元帥扎拉等各以<lb/>
書遣宣差使趣青托果斯等十人來其入貢尋以方物<lb/>
等進十五年九月大頭領官堪恭古扎古雅等復以皇<lb/>
太弟國王書趣之仍進方物十六年七月有㫖諭以伐女<lb/>
直事始奉表陳賀八月扎古雅使其國十月舒蘇布哈<lb/>
等繼使焉十七年十月詔遣扎古雅等十二人至其國<lb/>
察其納𣢾之實十八年八月遣沙卜珠丹等十二人復<lb/>
以皇太弟國王書趣其貢獻十九年二月扎古雅等復<lb/>
<pb n="KR2a0036_WYG_208-3a"/>
使其國十二月又使焉盜殺之于途自是連七嵗絶信<lb/>
使矣太宗三年八月命薩里台征其國國人洪福源迎<lb/>
降于軍得福源所率編民千五百户旁近州郡亦有來<lb/>
歸者薩里台即與福源攻未附州郡又使阿爾圖與福源<lb/>
抵王京招其主王㬚㬚遣其弟懐安公王侹請和許之置<lb/>
京府州縣達嚕噶齊七十二人監之遂班師十一月元<lb/>
帥布達徳矩唐古等領兵至其王京㬚遣使奉牛酒迎<lb/>
之十二月一日復遣使勞元帥于行營明日其使人與<lb/>
<pb n="KR2a0036_WYG_208-3b"/>
元帥所遣人四十餘輩入王城付文牒又明日㬚遣王<lb/>
侹等詣薩里台屯所犒師四年正月帝遣使以璽書諭<lb/>
㬚三月㬚遣中郎將池義源錄事洪巨源金謙等賫國<lb/>
贐牒文送薩里台屯所四月㬚遣其將軍趙叔章御史<lb/>
薛慎等奉表入朝五月復下詔諭之六月㬚盡殺朝廷<lb/>
所置達嚕噶齊七十二人以叛遂率王京及諸州縣民<lb/>
竄海島洪福源集餘民保聚以俟大兵八月復遣薩里<lb/>
台領兵討之至王京南攻其處仁城中流矢卒别將特<lb/>
<pb n="KR2a0036_WYG_208-4a"/>
爾格以軍還其已降之人令福源領之十月㬚遣將軍<lb/>
金寳鼎郎中趙瑞章上表陳情五年四月詔諭㬚悔過<lb/>
來朝且數其五罪自平契丹賊殺扎拉之後未嘗遣一<lb/>
介赴闕罪一也命使賫訓言省諭輒敢射囘罪二也爾<lb/>
等謀害扎古雅乃稱萬努民户殺之罪三也命汝進軍<lb/>
仍令汝躬入朝爾乃抗拒竄諸海島罪四也汝等民户<lb/>
不拘集見數輒敢妄奏罪五也十月㬚復遣兵攻陷已<lb/>
附西京等處降民刼洪福源家六年福源復請領其降<lb/>
<pb n="KR2a0036_WYG_208-4b"/>
民遷居東京賜佩金符七年命唐古與洪福源領兵征<lb/>
之九年拔其龍岡咸從等十餘城十年五月其國人趙<lb/>
𤣥習李元祐等率二千人迎降命居東京受洪福源節<lb/>
制且賜御前銀符使𤣥習等佩之以招未降民戸又李<lb/>
君式等十二人來降待之如𤣥習焉十二月㬚遣其將<lb/>
軍金寳鼎御史宋彦琦等奉表入朝十一年五月詔徴<lb/>
㬚入朝㬚以母喪辭六月乃遣其禮賓卿盧演禮賓少<lb/>
卿金謙充進奉使副奉表入朝十月有㫖諭㬚徴其親<lb/>
<pb n="KR2a0036_WYG_208-5a"/>
朝於明年十二月㬚遣其新安公王佺與寳鼎彥琦等<lb/>
百四十八人奉表入貢十二年三月又遣其右諫議大<lb/>
夫趙修閤門祗候金成寳等奉表入貢五月復下詔諭<lb/>
之十二月㬚遣其禮賓少卿宋彦琦侍御史權韙充行<lb/>
李使入貢是嵗攻㧞昌朔等州十三年秋㬚以族子綧為<lb/>
己子入質當定宗憲宗之世嵗貢不入故自定宗二<lb/>
年至憲宗八年凡四命將征之共拔其城十有四憲宗<lb/>
末㬚遣其世子倎入朝世祖中統元年三月㬚卒命倎<lb/>
<pb n="KR2a0036_WYG_208-5b"/>
歸國為高麗國王以兵衛送之仍赦其境内制曰我太<lb/>
祖王帝肇開大業聖聖相承代有鴻勲芟夷羣雄奄有<lb/>
四海未嘗專嗜殺也凡屬國列候分茅錫土傳祚子孫<lb/>
者不啻萬里孰非向之勍敵哉觀乎此則祖宗之法不<lb/>
待言而章章矣今也普天之下未臣服者惟爾國與宋<lb/>
耳宋所恃者長江而長江失險所藉者川廣而川廣不<lb/>
支邊戍自撤其藩籬大軍已駐乎心腹鼎魚幕燕亾在<lb/>
旦夕爾初世子奉幣納款束身歸朝含哀請命良可矜<lb/>
<pb n="KR2a0036_WYG_208-6a"/>
憫故遣歸國完復舊疆安爾田疇保爾室家𢎞好生之<lb/>
大徳捐宿搆之細故也用是已嘗戒敕邊將歛兵待命<lb/>
東方既定則將廻戈於錢塘迨餘半載乃知爾國内亂<lb/>
渝盟邊將復請戒嚴此何故也以謂果内亂耶權臣何<lb/>
不自立而立世孫以謂𫝊聞之誤耶世子何不之國而<lb/>
盤桓於境上也豈以世子之歸愆期而左右自相猜疑<lb/>
私憂過計而然耶重念島嶼殘民久罹塗炭窮兵極討<lb/>
殆非本心且御失其道則天下狙詐咸作敵推赤心置<lb/>
<pb n="KR2a0036_WYG_208-6b"/>
人腹中則反側之輩自安矣悠悠之言又何足校申<lb/>
邊閫斷自予衷無以逋逃間執政無以飛語亂定盟惟<lb/>
事推誠一切勿問宜施曠蕩之恩一新遐邇之化自尚<lb/>
書金仁雋以次中外枝黨官吏軍民聖㫖到日已前或<lb/>
有首謀内亂旅拒王師已降附而還叛因仇讐而擅殺<lb/>
無所歸而背主亾命不得已而隨衆脅從應據國人但<lb/>
曾犯法罪無輕重咸赦除之世子其趣裝命駕歸國知<lb/>
政解仇釋憾布徳施恩緬惟瘡痍之民正在撫綏之日<lb/>
<pb n="KR2a0036_WYG_208-7a"/>
出彼滄溟宅於平壤賣刀劔而買牛犢捨干戈而操耒<lb/>
耜凡可援濟毋憚勤勞苟富庶之有徴冀禮義之可復<lb/>
亟正疆界以定民心我師不復踰限矣大號一出朕不<lb/>
食言復有敢踵亂犯上者非干爾主乃亂我典刑國有<lb/>
常憲人得誅之於戲世子其王矣往欽哉恭丞丕訓永<lb/>
為東藩以揚我休命四月復降㫖諭倎曰朕祗若天命<lb/>
獲承祖宗休烈仰惟覆燾一視同仁無遐邇小大之間<lb/>
也以爾歸欵既冊為王還國今得爾與邊將之書因知<lb/>
<pb n="KR2a0036_WYG_208-7b"/>
其上下之情朕甚憫焉倎求出水就陸免軍馬侵擾還<lb/>
被虜及逃民皆從之詔班師乃赦其境内六月倎遣其<lb/>
子承安公僖判司宰事韓即入賀即位以國王封冊王<lb/>
印及虎符賜之是月又下詔撫諭之二年三月遣使入<lb/>
貢四月倎入朝六月倎更名禃遣世子愖奉表以聞八<lb/>
月賜禃玉帶一遣侍衛將軍布爾克察禮部郎中高逸<lb/>
民䕶愖還國九月禃遣其侍御史張鎰奉表入謝十月<lb/>
月帝遣額特黙色焦天翼持詔諭以開𣙜塲事三年正<lb/>
<pb n="KR2a0036_WYG_208-8a"/>
月罷互市諸王塔齊爾請置銕冶從之請立互市不從<lb/>
賜禃厯後嵗以為常禃遣使入謝優詔荅之四月禃遣<lb/>
其左諌議大夫朴倫郎將辛洪成等奉表入朝六月遣<lb/>
使入貢八月朴倫等還賜西錦三段閒金熟綾六段十<lb/>
月詔諭禃籍編民出師旅輸糧餉助軍儲是月禃遣使<lb/>
入貢四年二月以禃不荅詔書詰其使者禃表乞俟民<lb/>
生稍集然後惟命帝以其辭意懇實允之朝貢物數亦<lb/>
命稱其力焉自三月至于六月禃凡三遣使入貢賜禃<lb/>
<pb n="KR2a0036_WYG_208-8b"/>
羊五百十一月禃以免置驛籍民等事遣其翰林學士<lb/>
韓就奉表入謝五年正月丁丑朔禃遣使奉表入賀諭<lb/>
還使令禃親朝京師四月以西北諸王率衆𣢾附擬今<lb/>
嵗朝王公羣牧于上都又遣必且齊古伊特徴禃入朝<lb/>
修世見之禮五月禃遣其借國子祭酒張鎰從古伊特<lb/>
入見六月乃親朝九月帝以改中統五年為至元元年<lb/>
遣郎中路得成持赦令與禃郎將康允玿頒其國十月<lb/>
禃入朝十二月遣禃還國是年春禃使入貢物自是終<lb/>
<pb n="KR2a0036_WYG_208-9a"/>
世祖三十一年其國入貢凡三十有六至元三年二月<lb/>
立瀋州以處高麗降民帝欲通好日本以高麗與日本<lb/>
鄰國可為鄉導八月遣國信使兵部侍郎赫徳禮部侍<lb/>
郎殷𢎞計議官伯徳孝先等使日本先至高麗諭㫖十<lb/>
二月禃遣樞密院副使宋君斐借禮部侍郎金贊等導<lb/>
詔使赫徳殷𢎞等往日本不至而還四年正月禃遣君<lb/>
斐等奉表從赫徳等入朝六月帝以禃飾辭令去使徒<lb/>
復遣赫徳與君斐等以詔諭禃委以日本之事以必得<lb/>
<pb n="KR2a0036_WYG_208-9b"/>
其要領為期九月禃遣其起居舎人潘阜書狀官李挺<lb/>
充國信使持書詣日本五年正月禃遣其弟淐入朝帝<lb/>
以禃見欺於淐面數其事切責之特遣北京總管兼大興<lb/>
府伊于約蘇圖禮部郎中孟甲持詔諭禃其畧曰向請<lb/>
撤兵則已撤之矣三年當去水就陸而前言無徴也又<lb/>
太祖法制凡内屬之國納質助軍輸糧設驛編戸籍置<lb/>
長官已嘗明諭之而稽延至今終無成言在太祖時王<lb/>
綧等已入質驛傳亦粗立餘率未奉行今將問罪於宋<lb/>
<pb n="KR2a0036_WYG_208-10a"/>
其所助士卒舟艦幾何輸糧則就為儲積至若設官及<lb/>
户版事其意謂何故以問之三月于約蘇圖等至其國<lb/>
四月禃遣其門下侍郎李藏用奉表與于約蘇圖等入<lb/>
朝五月帝敕藏用曰往諭爾主速以軍數實奏將遣人<lb/>
督之今出軍爾等必疑將出何地或欲南宋或欲日本<lb/>
爾主當造舟一千艘能涉大海可載四千石者藏用曰<lb/>
舟艦之事即當應命但人民殘少恐不及期往者臣國<lb/>
有軍四萬三十餘年間死於兵疫今止有牌子頭五十<lb/>
<pb n="KR2a0036_WYG_208-10b"/>
户百户千户之類虛名而無軍卒帝曰死者有之生者<lb/>
亦有之藏用曰賴聖徳自撤兵以來有生長者僅十嵗<lb/>
耳帝又曰自爾來者言海中之事於宋得便風可三日<lb/>
而至日本則朝發而夕至舟中載米海中捕魚而食之<lb/>
則豈不可行乎又敕藏用曰歸可以此言諭爾主七月<lb/>
詔都統領多托爾武徳將軍統領王國昌武畧將軍<lb/>
副統領劉傑等使其國與其來朝者大將軍崔東秀偕<lb/>
行八月至其國禃出昇天府迎之蓋諭以閱軍造船也<lb/>
<pb n="KR2a0036_WYG_208-11a"/>
九月以禃表奏潘阜等奉使無功而還復遣赫徳等使<lb/>
曰本詔禃遣重臣導送十二月禃遣其知門下省事申<lb/>
思全禮部侍郎陳井起居舎人潘阜等從國信使赫徳<lb/>
等赴日本借禮部侍郎張鎰奉表從多托爾入朝六年<lb/>
正月禃遣其大將軍康允玿奉表奏誅權臣金俊等三<lb/>
月禃復遣申思全奉表從赫徳入朝六月禃遣其世子<lb/>
愖入朝賜禃玉帶一愖金五十兩從官銀幣有差七月<lb/>
詔明威將軍都統領多托爾武徳將軍統領王國昌武<lb/>
<pb n="KR2a0036_WYG_208-11b"/>
畧將軍都統領劉傑相視耽羅等處道路詔禃選官引<lb/>
達以人言耽羅海道往南宋日本甚易故也八月世子<lb/>
愖入朝奏本國臣下擅廢禃立其弟安慶公淐詔臺臣<lb/>
鄂爾多斯布哈李諤等至其國詳問之九月其樞密院<lb/>
副使金方慶奉表從鄂爾多斯布哈等入朝樞密院御<lb/>
史臺奏世子愖言朝廷若出征能辦軍三千備糧五月<lb/>
如官軍入境臣宜同往庶不驚擾帝然之詔授世子愖<lb/>
特進上柱國敕愖率兵三千赴其國難命招布哈往征<lb/>
<pb n="KR2a0036_WYG_208-12a"/>
其國以病不果行詔遣孟格圖代之十月帝以禃淐廢<lb/>
置乃林衍所為遣中憲大夫兵部侍郎赫徳淄萊路總<lb/>
管府判官徐世雄詔禃淐衍等以十二月同詣闕下面<lb/>
陳情實審聽其是非又遣國王特訥克等率兵壓境如<lb/>
踰期不至即當窮治首惡進兵勦戮命趙璧行中書省<lb/>
於東京仍詔諭髙麗國軍民十一月髙麗都統領崔坦<lb/>
等以林衍作亂挈西京五十餘城入附遣斷事官巴圖<lb/>
罕馳驛於王綧洪茶邱所管實科差户内僉軍至東京<lb/>
<pb n="KR2a0036_WYG_208-12b"/>
付樞密院得三千三百人高麗西京都統李延齡乞益<lb/>
兵遣孟格圖率兵二千赴之樞密院臣議征髙麗事初<lb/>
馬亨以為高麗者本箕子所封之地漢晉皆為郡縣今<lb/>
雖來朝其心難測莫若嚴兵假道以取日本為名乗勢<lb/>
可襲其國定為郡縣亨又言今既有釁端不宜遣兵伐<lb/>
之萬一不勝上損國威下損士卒彼或上表言情宜赦<lb/>
其罪戾減其貢獻以安撫其民庻幾感慕聖化俟南<lb/>
宋已平彼有他志囘兵誅之亦未晩也前樞密院經歴<lb/>
<pb n="KR2a0036_WYG_208-13a"/>
馬希驥亦言今之高麗乃古新羅百濟高句麗三國併<lb/>
而為一大抵藩鎮權分則易制諸侯强盛則難臣驗彼<lb/>
州城軍民多寡離而為二分治其國使權侔勢等自相<lb/>
維制則徐議良圖亦易為區處耳赫徳等至其國禃受<lb/>
詔復位遣借禮部侍郎朴杰從赫徳等奉表入朝十二<lb/>
月乃親朝京師七年正月遣使言比奉詔臣已復位令<lb/>
從七百人入覲詔令從四百人來餘留之西京詔西京<lb/>
内屬改東寧府畫慈悲嶺為界以孟格圖為安撫使佩<lb/>
<pb n="KR2a0036_WYG_208-13b"/>
虎符率兵戍其西境詔諭其國僚屬軍民以討林衍之<lb/>
故其略曰朕即位以來憫爾國久罹兵亂冊定爾主撤<lb/>
還兵戍十年之間其所以撫䕶安全者靡所不至不圖<lb/>
逆臣林衍自作弗靖擅廢易國王禃脅立安慶公淐詔<lb/>
令赴闕復稽延不出豈可釋而不誅已遣行省率兵東<lb/>
下惟林衍一身是討其安慶公淐本非得已在所寛宥<lb/>
自餘脅從詿誤一無所問二月遣軍送禃就國詔諭高<lb/>
麗國官吏軍民曰朕惟臣之事君有死無二不意爾國<lb/>
<pb n="KR2a0036_WYG_208-14a"/>
權臣輒敢擅廢國主彼既驅率兵衆將致爾衆危擾不<lb/>
安以汝黎庶之故特遣兵䕶送國王禃還國奠居舊京<lb/>
命達嚕噶齊同往鎮撫以靖爾邦惟爾東土之人不知<lb/>
為汝之故必生疑懼爾衆咸當無畏按堵如故已别敕<lb/>
將帥嚴戒兵士勿令侵犯汝或妄動汝妻子及汝身當<lb/>
致俘畧宜審思之初有㫖令特訥克行省駐西京而以<lb/>
孟格圖趙良弼充安撫使與禃俱入其京尋復令行省<lb/>
入其王京而以托克托岱爾充其國達嚕噶齊罷安撫<lb/>
<pb n="KR2a0036_WYG_208-14b"/>
司四月東京行尚書省軍近西京遣齊齊克圖等同禃<lb/>
之臣鄭子璵等持省劄召髙麗令公林衍使還言衍已<lb/>
死子惟茂襲令公位其國侍郎洪文係尚書宋宗禮殺<lb/>
惟茂及衍壻崔宗玿惟茂弟惟䄄自剄衍黨裴仲孫等<lb/>
復集餘衆立禃庶族承化侯為王竄入珍島大軍次王<lb/>
京西闗城遣人收繫林衍妻子行省與禃議遷江華島<lb/>
居民於王京仍宣詔撫綏之禃弗從至入居其舊京始<lb/>
從行省之議六月禃遣人報有朝廷逃軍與承化侯者<lb/>
<pb n="KR2a0036_WYG_208-15a"/>
以三别抄軍叛世子愖復言叛兵據江華島宜率軍水<lb/>
陸進擊之禃復報叛兵悉遁去世子愖言叛兵刼府庫<lb/>
燒圖籍逃入海中行省使人覘江華島中百姓皆空島<lb/>
之東南相距約四十里叛兵乗船候風勢欲遁於是即<lb/>
命納延率衆追擊之七月丞相安圖等言特納克等遣<lb/>
大托克孟古岱來言令阿哈領軍一千五百屯王京覘<lb/>
其國中遂以阿哈為安撫使十一月中書省臣言於高<lb/>
麗設置屯田經畧司以實都史樞為鳯州等處經畧使<lb/>
<pb n="KR2a0036_WYG_208-15b"/>
佩虎符領軍五千屯田於金州又令洪茶丘以舊領民<lb/>
二千屯田阿拉克特穆爾為副經畧司總轄之罷阿哈<lb/>
軍閏十一月世子愖還有詔諭禃以其陪臣元傅等妄<lb/>
奏特訥克國王為頭行省官員數事及其國私與南宋<lb/>
日本交通又往年所言括兵造船至今未有成效且謂<lb/>
自此以往或先有事南宋或先有事日本兵馬船艦資<lb/>
糧早宜措置是月又詔禃曰嚮嘗遣信使通問日本不<lb/>
謂執迷固難以善言開諭此卿所知將經畧於彼敕有<lb/>
<pb n="KR2a0036_WYG_208-16a"/>
司發卒屯田為進取之計庶免爾國他日轉輸之勞仍<lb/>
遣使持書先示招懐卿其悉心盡慮裨贊方畧期於有<lb/>
成以稱朕意初林衍之變百姓驚擾至是下詔撫慰之<lb/>
十二月詔諭禃送使通好日本曰朕惟日本自昔通好<lb/>
中國實相密邇故嘗詔卿導達去使講信修睦為其疆<lb/>
吏所梗竟不獲明諭朕心後以林衍之亂故不暇及今<lb/>
既輯寧爾家遣少中大夫秘書監趙良弼充國信使期<lb/>
於必達仍以浩爾齊王國昌洪茶丘將兵送抵海上比<lb/>
<pb n="KR2a0036_WYG_208-16b"/>
國信使還姑令金州等處屯駐所需糧餉卿專委官赴<lb/>
彼逐近供給并鳩集金州旁左船艦於金州需待無致<lb/>
稽緩匱乏八年正月禃遣其樞密使金鍊奉表入見請<lb/>
給婚安撫使阿哈畧地珍島與逆黨遇多所亾失中書<lb/>
省臣言諜知珍島餘糧將竭宜亟攻之詔不許二月命<lb/>
呼圖克岱爾持詔諭裴仲孫三月仲孫乞諸軍退屯然<lb/>
後内附實都未從其請有詔諭之四月實都言仲孫稽<lb/>
留詔使負固不服乞與浩爾齊王國昌分道進討從之<lb/>
<pb n="KR2a0036_WYG_208-17a"/>
以討珍島諭禃五月實都與史樞洪茶丘大敗珍島賊<lb/>
獲承化侯斬之其黨金通精走耽羅七月禃遣其上將<lb/>
軍鄭子璵奉表謝平珍島世子愖率其尚書右丞宋玢<lb/>
軍器監薛公儉等衣冠𦙍胄二十八人入侍八月浩爾<lb/>
齊赴鎮邊合浦縣屯所九月禃遣其通事别將徐稱導<lb/>
送宣撫趙良弼使日本帝遣愖還國十一月禃遣其同<lb/>
樞密院事李昌慶奉表謝許婚事九年正月禃遣其别<lb/>
將白琚偕張鐸等十二人奉表入見世子愖以其國尚書<lb/>
<pb n="KR2a0036_WYG_208-17b"/>
右丞相宋玢玢父上將軍宗禮討林惟茂狀言其功于中<lb/>
書省遣郎中布哈馬璘使髙麗諭以供戰船輸軍糧事<lb/>
二月禃致書日本使通好于朝六月遣西京屬城諸達<lb/>
嚕噶齊及質子金鎰等歸國十年正月禃遣其世子愖<lb/>
入朝四月經畧使實都同洪茶丘領兵入海攻拔耽羅<lb/>
城禽金通精等奉詔誅之六月禃遣其大將軍金忻表<lb/>
奏攻破濟州九月禃屢言小國地狹比嵗荒歉其生劵<lb/>
軍乞駐東京詔令營北京界仍敕東京路運米二萬石<lb/>
<pb n="KR2a0036_WYG_208-18a"/>
賑之達嚕噶齊焦天翼還朝十一年正月己卯朔宫闕<lb/>
告成帝始御正殿受皇太子諸王百官朝賀禃遣其少<lb/>
卿李義孫等入賀三月遣穆蘇達巴薩木哈持詔使高<lb/>
麗僉軍五千六百人助征日本五月皇女呼圖克庫哩<lb/>
頁額實下嫁于世子愖七月其樞密院副使竒藴奉表<lb/>
告王禃薨命世子愖襲爵詔諭高麗王宗族及大小官<lb/>
員百姓人等其畧曰國王王禃存日屢言世子愖可為<lb/>
繼嗣今令愖襲爵為王凡在所屬並聼節制八月世子<lb/>
<pb n="KR2a0036_WYG_208-18b"/>
愖還至其國襲位九月遣其齊安侯王淑上表謝十一<lb/>
月皇女入髙麗城愖復遣其判閤門事李信孫等奉表<lb/>
入謝十二月以赫徳為髙麗達嚕噶齊李益受代還十<lb/>
二年七月赫徳還朝十一月遣使諭愖改官職名號愖<lb/>
遣其帶方侯王澂率衣冠子弟二十人入侍以舒穆嚕<lb/>
天衢充副達嚕噶齊十三年七月愖遣僉議中贊金方<lb/>
慶奉表賀平宋十一月愖遣其判秘書寺事朱悦奉表<lb/>
奏改名暙十四年正月金方慶等為亂命暙治之仍命<lb/>
<pb n="KR2a0036_WYG_208-19a"/>
實都洪茶丘飭兵禦備十五年正月暙以達嚕噶齊舒<lb/>
穆嚕天衢秩滿未代請復留三年從之東征元帥府上<lb/>
言高麗侍中金方慶與其子㥅愃恂壻趙卞等隂養死<lb/>
士四百人匿鎧仗器械造戰艦積糧餉欲謀作亂捕方<lb/>
慶等按驗得實已流諸海島然高麗初附民心未安可<lb/>
發征日本還卒二千七百人置長吏屯忠清全羅諸處<lb/>
鎮撫外夷以安其民復令士卒備牛畜耒耜為來嵗屯<lb/>
田之計七月改鑄駙馬髙麗王印賜暙十六年正月敕<lb/>
<pb n="KR2a0036_WYG_208-19b"/>
其國置大灰艾州東京栁石孛落四驛十七年五月暙<lb/>
以民饑乞貸糧萬石從之七月以其國初置驛站民乏<lb/>
食命給糧一嵗仍禁使臣往來勿求索飲食十月加暙<lb/>
開府儀同三司中書左丞相行中書省事十八年二月<lb/>
暙言本國必且齊不諳行移文字請除郎中員外各一<lb/>
員以為參佐暙又請易宣命職銜增駙馬字從之六月<lb/>
暙言本國置驛四十民畜凋弊勅併為二十站仍給馬<lb/>
價八百錠八月陞其僉議府為從三品十一月金州等<lb/>
<pb n="KR2a0036_WYG_208-20a"/>
處置鎮邊萬户府以控制日本十九年正月暙以日本<lb/>
寇其邊海郡邑燒居室掠子女而去請發實喇特穆爾<lb/>
麾下䝉古軍五百人戍金州又從之二十年五月立征<lb/>
東行中書省以高麗國王與安塔哈共事二十八年五<lb/>
月以暙子謜為世子授持進上柱國賜銀印十月以其<lb/>
國饑給以米二十萬斛三十年二月暙遣使入奏復更<lb/>
名昛及乞功臣號制曰特進上柱國開府儀同三司征<lb/>
東行中書省左丞相駙馬高麗王昛世守王爵選尚我<lb/>
<pb n="KR2a0036_WYG_208-20b"/>
家載旌藩屏之功宜示褒嘉之寵可賜號推忠宣力定<lb/>
逺功臣餘如故益懋厥勲對揚休命十一月昛入朝成<lb/>
宗元貞二年七月陞其僉議司為二品大徳元年十一<lb/>
月封昛為逸壽王以世子謜為髙麗王從所請也二年<lb/>
七月中書省臣奏謜有罪當廢以其父昛為王三年正<lb/>
月昛遣使入貢丞相諤勒哲等言世祖時或言高麗僭<lb/>
設省院臺有㫖罷之其國遂改立僉議府密直司監察<lb/>
司今謜加其臣趙仁規司徒司空侍中之職又昛給仁<lb/>
<pb n="KR2a0036_WYG_208-21a"/>
規赦九死奬諭文書又擅寫皇朝帝系及自造厯加其<lb/>
女為令妃又立資政院以崔冲紹為興祿大夫又嘗奉<lb/>
太后㫖公主與謜兩位下集賽台合併為一謜不奉㫖<lb/>
謜又擅殺千户金呂而以其金符給宦者珠格爾又仁<lb/>
規進女侍謜有巫蠱事今乞將仁規冲紹發付京兆鞏<lb/>
昌兩路安置不得他適昛行事不法謜年少妄殺無辜<lb/>
乞降詔戒飭帝命杖仁規冲紹而遣之二月詔諭昛并<lb/>
闔境臣民自今以始勉遵守國之規益謹畏天之戒凡<lb/>
<pb n="KR2a0036_WYG_208-21b"/>
在官者各勤乃事協力匡贊毋蹈前非自干刑憲緇黄<lb/>
士庶各安其業五月哈克繖使髙麗還言昛不能服其<lb/>
衆朝廷宜遣官理之遂復立征東行省命竒爾濟蘇為<lb/>
高麗行省平章政事九月昛遣使入貢以朝廷增置行<lb/>
省上表陳情其畧言累世有勤王之功凡八十餘年嵗<lb/>
修職貢嘗以世子入侍得聯婚帝室遂為甥舅實感至<lb/>
恩使小國不替祖風永修侯職是所望也四年二月征<lb/>
東行省平章竒爾濟蘇言髙麗國王自署官府三百五<lb/>
<pb n="KR2a0036_WYG_208-22a"/>
十八所官四千五十五員衣食皆取之民復苛征之又<lb/>
其大㑹王曲蓋龍扆警蹕諸臣舞蹈之呼一時朝儀僭<lb/>
擬過甚遣山東宣慰使塔齊爾刑部尚書王泰亨賫詔<lb/>
諭之使釐正以聞三月奇爾濟蘇復上言僉議司官不<lb/>
肯供報民户版籍州縣疆界本國横科暴歛民少官多<lb/>
刑罸不一若止依本俗行事實難撫治五年二月為昛<lb/>
罷行省官有詔諭昛秋七月昛上表言昔居海島時嘗<lb/>
用山呼後改呼千秋今既奉明詔一切皆罷又革官府<lb/>
<pb n="KR2a0036_WYG_208-22b"/>
九十餘所汰官吏二百七十餘員他如雜徭病民驛騎<lb/>
煩擾驛傳者亦皆省之詔曰卿其諭朕意所言當始終<lb/>
行之或有不然寧不羞懼昛自大徳二年復位八年而<lb/>
薨子謜復襲王位成宗初年尚布達實哩公主十一年<lb/>
進爵瀋陽王繼襲位高麗國王生子燾燾受遜位以仁<lb/>
宗皇慶二年四月封高麗國王是年其弟暠立為世子<lb/>
以其父瀋陽王請於朝故也自㬚傳其子禃禃𫝊其子<lb/>
昛昛傳其子謜謜𫝊其子燾燾傳其弟暠禃初名倎昛<lb/>
<pb n="KR2a0036_WYG_208-23a"/>
初名愖又名睶後乃名昛謜則更名章云<lb/>
　　耽羅<lb/>
耽羅髙麗與國也世祖既臣服高麗以耽羅為南宋日<lb/>
本衝要亦注意焉至元六年七月遣明威將軍都統領<lb/>
多托爾武徳將軍統領王國昌武畧將軍副統領劉傑<lb/>
往視耽羅等處道路詔高麗國王王禃選官導送時高<lb/>
麗叛賊林衍者有餘黨金通精遁入耽羅九年中書省<lb/>
臣及樞密院臣議曰若先有事日本未見其逆順之情<lb/>
<pb n="KR2a0036_WYG_208-23b"/>
恐有後辭可先平耽羅然後觀日本從否徐議其事且<lb/>
耽羅國王嘗來朝覲今叛賊逐其主據其城以亂舉兵<lb/>
討之義所先也十年正月命經畧使實都史樞及洪茶<lb/>
丘等率兵船大小百有八艘討耽羅賊黨六月平之於<lb/>
其地立耽羅國招討司屯鎮邊軍千七百人其貢賦嵗<lb/>
進毛施布百匹招討司後改為軍民都達嚕噶齊總𬋩<lb/>
府又改為軍民安撫司三十一年高麗王上言耽羅之<lb/>
地自祖宗以來臣屬其國林衍逆黨既平之後尹邦寳<lb/>
<pb n="KR2a0036_WYG_208-24a"/>
充招討副使以計求徑𨽻朝廷乞仍舊帝曰此小事可<lb/>
使還屬髙麗自是遂復𨽻髙麗<lb/>
　　日本<lb/>
日本國在東海之東古稱倭奴國或云惡其舊名故改<lb/>
名日本以其國近日所出也其土疆所至與國王世系<lb/>
及物産風俗見宋史本傳日本為國去中土殊逺又隔<lb/>
大海自後漢歴魏晉宋隋皆來貢唐永徽顯慶長安開<lb/>
元天寳上元貞元元和開成中並遣使入朝宋雍熙元<lb/>
<pb n="KR2a0036_WYG_208-24b"/>
年日本僧奝然與其徒五六人浮海而至奉職貢并獻<lb/>
銅器十餘事奝然善𨽻書不通華言問其風土但書以<lb/>
對云其國中有五經書及佛經白居易集七十巻奝然<lb/>
還後以國人來者曰滕木吉以僧來者曰寂照寂照識<lb/>
文字繕寫甚妙至熙寧以後連貢方物其來者皆僧也<lb/>
元世祖之至元二年以高麗人趙彛等言日本國可通<lb/>
擇可奉使者三年八月命兵部侍郎赫徳給虎符充國<lb/>
信使禮部侍郎殷𢎞給金符充國信副使持國書使日<lb/>
<pb n="KR2a0036_WYG_208-25a"/>
本書曰大䝉古國皇帝奉書日本國王朕惟自古小國<lb/>
之君境土相接尚務講信修睦况我祖宗受天明命奄<lb/>
有區夏遐方異域畏威懐徳者不可悉數朕即位之初<lb/>
以髙麗無辜之民久瘁鋒鏑即令罷兵還其疆域反其<lb/>
旄倪高麗君臣感戴來朝義雖君臣歡若父子計王之<lb/>
君臣亦已知之髙麗朕之東藩也日本密邇髙麗開國<lb/>
以來亦時通中國至於朕躬而無一乗之使以通和好<lb/>
尚恐王國知之未審故特遣使持書布告朕志冀自今<lb/>
<pb n="KR2a0036_WYG_208-25b"/>
以往通問結好以相親睦且聖人以四海為家不相通<lb/>
好豈一家之理哉以至用兵夫孰所好王其圖之赫徳<lb/>
等道由髙麗髙麗國王王禃以帝命遣其樞密院副使<lb/>
宋君斐借禮部侍郎金贊等導詔使赫徳等往日本不<lb/>
至還四年六月帝謂王禃以辭為解令去使徒還復又<lb/>
遣赫徳等至髙麗諭禃委以日本事以必得其要領為<lb/>
期禃以為海道險阻不可辱天使九月遣其起居舎人<lb/>
潘阜等持書往日本留六月亦不得其要領而歸五年<lb/>
<pb n="KR2a0036_WYG_208-26a"/>
九月命赫徳𢎞復持書往至對馬島日本人拒而不納<lb/>
執其塔二郎彌二郎二人而還六年六月命髙麗金有<lb/>
成送還執者俾中書省牒其國亦不報有成留其太宰<lb/>
府守䕶所者久之十二月又命秘書監趙良弼往使書<lb/>
曰蓋聞王者無外髙麗與朕既為一家王國實為隣境<lb/>
故嘗馳信使修好為疆塲之吏抑而弗通所獲二人敕<lb/>
有司慰撫俾賫牒以還遂復寂無所聞繼欲通問屬髙<lb/>
麗權臣林衍搆亂坐是弗果豈王亦因此輟不遣使或<lb/>
<pb n="KR2a0036_WYG_208-26b"/>
已遣而中路梗塞皆不可知不然日本素號知禮之國<lb/>
王之君臣寧肯漫為弗思之事乎近已滅林衍復舊王<lb/>
位安集其民特命少中大夫秘書監趙良弼充國信使<lb/>
持書以往如即發使與之偕來親仁善鄰國之美事其<lb/>
或猶豫以至用兵夫誰所樂為也王其審圖之良弼將<lb/>
往乞定與其王相見之儀廷議與其國上下之分未定<lb/>
無禮數可言帝從之七年十二月詔諭高麗王禃送國<lb/>
信使趙良弼通好日本期於必達仍以浩爾齊王國昌<lb/>
<pb n="KR2a0036_WYG_208-27a"/>
洪茶丘將兵送抵海上比國信使還姑令金州等處屯<lb/>
駐八年六月日本通事曹介升等上言髙麗迂路導引<lb/>
國使外有捷徑倘得便風半日可到若使臣去則不敢<lb/>
同往若大軍進征則願為鄉導帝曰如此則當思之九<lb/>
月高麗王禃遣其通事别將徐稱導送良弼使日本日<lb/>
本始遣彌四郎者入朝帝宴勞遣之九年二月樞密院<lb/>
臣言奉使日本趙良弼遣書狀官張鐸來言去嵗九月<lb/>
與日本國人彌四郎至太宰府西守䕶所守者云曩為<lb/>
<pb n="KR2a0036_WYG_208-27b"/>
高麗所紿屢言上國來伐豈期皇帝好生惡殺先遣行<lb/>
人下示璽書然王京去此尚逺願先遣人從奉使囘報<lb/>
良弼乃遣鐸同其使二十六人至京師求見帝疑其國<lb/>
主使之來云守䕶所者詐也詔翰林承㫖和爾果斯以<lb/>
問姚樞許衡等皆對曰誠如聖算彼懼我加兵故發此<lb/>
輩伺吾强弱耳宜示之寛仁且不宜聼其入見從之是<lb/>
月髙麗王禃致書日本五月又以書往令必通好大朝<lb/>
皆不報十年六月趙良弼復使日本至太宰府而還十<lb/>
<pb n="KR2a0036_WYG_208-28a"/>
一年三月命鳯州經畧使實都高麗軍民總管洪茶丘<lb/>
以千料舟巴圖嚕輕疾舟汲水小舟各三百共九百艘<lb/>
載士卒一萬五千期以七月征日本冬十月入其國敗<lb/>
之而官軍不整又矢盡惟虜掠四境而歸十二年二月<lb/>
遣禮部侍郎杜世忠兵部侍郎何文著計議官蘇都爾<lb/>
丹往使復致書亦不報十四年日本遣商人持金來易<lb/>
銅錢許之十七年二月日本殺國使杜世忠等征東元<lb/>
帥實都洪茶丘請自率兵往討廷議姑少緩之五月召<lb/>
<pb n="KR2a0036_WYG_208-28b"/>
范文虎議征日本八月詔募征日本士卒十八年正月<lb/>
命日本行省右丞相阿嘍罕右丞范文虎及實都洪茶<lb/>
丘等率十萬人征日本二月諸將陛辭帝敕曰始因彼<lb/>
國使來故朝廷亦遣使往彼遂留我使不還故使卿輩<lb/>
為此行朕聞漢人言取人家國欲得百姓土地若盡殺<lb/>
百姓徒得地何用又有一事朕實憂之恐卿輩不和耳<lb/>
假若彼國人至與卿輩有所議當同心協謀如出一口<lb/>
荅之五月日本行省參議裴國佐等言本省右丞相阿<lb/>
<pb n="KR2a0036_WYG_208-29a"/>
嘍罕范右丞李左丞先與實都茶丘入朝時同院官議<lb/>
定領州師至高麗金州與實都茶丘軍會然後入征日<lb/>
本又為風水不便再議定會於一岐島今年三月有日<lb/>
本船為風水漂至者令其水工畫地圖因見近太宰府<lb/>
西有平壺島者周圍皆水可屯軍船此島非其所防若<lb/>
徑往據此島使人乗船往一岐呼實都茶丘來會進討<lb/>
為利帝曰此間不悉彼中事宜阿嘍罕輩必知令其自<lb/>
處之六月阿嘍罕以病不能行命安塔哈代總軍事八<lb/>
<pb n="KR2a0036_WYG_208-29b"/>
月諸將未見敵喪全師以還乃言至日本欲攻太宰府<lb/>
暴風破舟猶欲議戰萬户厲徳彪招討王國佐水手總<lb/>
管陸文政等不聼節制輒逃去本省載餘軍至合浦散<lb/>
遣還鄉里未幾敗卒于閶脱歸言官軍六月入海七月<lb/>
至平壺島移五龍山八月一日風破舟五日文虎等諸<lb/>
將各自擇堅好船乗之棄士卒十餘萬于山下衆議推<lb/>
張百户者為主帥號之曰張總管聼其約束方伐木作<lb/>
舟欲還七日日本人來戰盡死餘二三萬為其虜去<lb/>
<pb n="KR2a0036_WYG_208-30a"/>
九日至八角島盡殺䝉古高麗漢人謂新附軍為唐人<lb/>
不殺而奴之閶輩是也蓋行省官議事不相下故皆棄<lb/>
軍歸久之莫青與呉萬五亦逃還十萬之衆得還者三<lb/>
人耳二十年命安塔哈為日本省丞相與徹爾特穆爾<lb/>
右丞劉二巴圖爾左丞募兵造舟欲復征日本淮西宣<lb/>
慰使昻吉爾上言民勞乞寢兵二十一年又以其俗尚<lb/>
佛遣王積翁與補陀僧如智往使舟中有不願行者共<lb/>
謀殺積翁不果至二十三年帝曰日本未嘗相侵今交<lb/>
<pb n="KR2a0036_WYG_208-30b"/>
趾犯邊宜置日本專事交趾成宗大徳二年江浙行省<lb/>
平章政事伊蘇岱爾乞用兵日本帝曰今非其時朕徐<lb/>
思之三年遣僧寧一山者加妙慈𢎞濟大師附商舶往<lb/>
使日本而日本人竟不至<lb/>
　<lb/>
　<lb/>
　<lb/>
　元史巻二百八<lb/>
<pb n="KR2a0036_WYG_208-31a"/>
元史巻二百八考證<lb/>
髙麗國𫝊計議官伯徳孝先　計議原本作司儀今據<lb/>
　經世大典改<lb/>
都統多托爾　原文作脫朶兒𫝊内後文又作朶兒耽<lb/>
　羅𫝊又作脱脫兒並一人今畫一改<lb/>
王謜更名章　按姚燧及王搆集封贈髙麗王祖考制<lb/>
　皆作王璋<lb/>
</p>
<p>
</p>
  </div>
</body>
</text>
</TEI>
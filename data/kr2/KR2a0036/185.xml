<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百八十五</head> <lb/>
    <p>
<pb n="KR2a0036_WYG_185-1a"/>
欽定四庫全書<lb/>
　元史卷一百八十五<lb/>
　　明翰林學士亞中大夫知制誥兼修國史宋濂等修<lb/>
　列𫝊第七十二<lb/>
　　吕思誠<lb/>
吕思誠字仲實平定州人六世祖宗禮金進士遼州司<lb/>
戸宗禮生仲堪亦舉進士仲堪生時敏時敏生釗為千<lb/>
夫長死國事釗生徳成徳成生允卒平定知州致仕思<lb/>
<pb n="KR2a0036_WYG_185-1b"/>
誠父也母馮氏夢一丈夫烏巾白襴衫紅鞓束帶趨而<lb/>
揖曰我文昌星也及寤思誠生目有神光見者異之及<lb/>
長從蕭㪺學治經已而入國子學為陪堂生試國子伴<lb/>
讀中其選擢泰定元年進士第授同知遼州事未赴丁<lb/>
内艱改景州蓨縣尹差民戸為三等均其徭役刻孔子<lb/>
象令社學祀事每歲春行田樹畜勤敏者賞以農噐人<lb/>
爭趨事地無遺力民石安兒等流離積年至是聞風復<lb/>
業印識文簿畀社長藏之季月報縣不孝弟不事生業<lb/>
<pb n="KR2a0036_WYG_185-2a"/>
者悉書之罰其輸作胥吏至社者何人用飲食若干多<lb/>
者責償其直豪猾者竄名職田戸思誠盡袪其弊天厯<lb/>
兵興豫貸鈔於富民令下造軍器事皆先集民用不擾<lb/>
於後得官價亟以還民翟彞自其大父因河南亂被掠<lb/>
為人奴歲納丁粟以免作思誠知彞力學召其主與之<lb/>
約終彞身粟三十石仍代之輸彞得為良民他日買羊<lb/>
劉智社民李持酒來見愬其弟匿羊思誠叱之退王青<lb/>
兄弟四人友愛彌篤思誠至其家取酒勸酬懽同骨肉<lb/>
<pb n="KR2a0036_WYG_185-2b"/>
李之兄弟相謂曰我等終不敢見尹矣各具酒食相切<lb/>
責悔前過析居三十年復還同㸑鎮民張復叔母孀居<lb/>
且瞽丐食以活恐思誠聞之即日迎養思誠怜其貧令<lb/>
為媒互人以養之天旱道士持青蛇曰盧師谷小青謂<lb/>
龍也禱之即雨思誠以其惑人殺蛇逐道士雨亦隨至<lb/>
遂有年縣多淫祠動以百餘計刑牲以祭者無虚日思<lb/>
誠悉命毁之唯存江都相董仲舒祠擢翰林國史院檢<lb/>
閲官俄陞編脩文宗在奎章閣有㫖取國史閲之左右<lb/>
<pb n="KR2a0036_WYG_185-3a"/>
舁匱以往院長貳無敢言思誠在末僚獨跪閣下爭曰<lb/>
國史紀當代人君善惡自古天子無親閲之者事遂寢<lb/>
尋擢國子監丞陞司業拜監察御史與鄂倫圖等劾奏<lb/>
中書平章政事徹爾特穆爾變亂朝政章上留中不下<lb/>
思誠納印綬殿前遂出僉廣西亷訪司事巡行郡縣土<lb/>
官有于元帥者恃勢魚肉人恐事覺隂遣其子迓思誠<lb/>
於道思誠縳之悉發其隂私痛懲其罪一道震肅移浙<lb/>
西達實特穆爾時為南臺御史大夫與江浙省臣有隙<lb/>
<pb n="KR2a0036_WYG_185-3b"/>
嗾思誠劾之思誠曰吾為天子耳目不為臺臣鷹犬也<lb/>
不聴已而聞行省平章左吉貪墨浙民多怨之思誠奏<lb/>
疏其罪流之海南復召為國子司業遷中書左司員外<lb/>
郎盗殺河南省臣以偽檄呼亷訪使段輔入行省事及<lb/>
事敗詿誤者三十餘人將寘於法思誠言於朝皆釋之<lb/>
陞左司郎中思誠素剛直人多嫉之遂以言罷起為右<lb/>
司郎中拜刑部尚書科舉復行與僉書樞密院奏韓鏞<lb/>
為御試讀卷官改禮部尚書御史臺奏為治書侍御史<lb/>
<pb n="KR2a0036_WYG_185-4a"/>
總裁遼金宋三史升侍御史樞密院奏為副使御史臺<lb/>
留為侍御史㑹平章衮布巴勒不法監察御史劾之御<lb/>
史大夫額森特穆爾曰姑徐之思誠趣入奏衮布巴勒<lb/>
罷大夫銜思誠將謀擠之思誠即謁告朝廷知思誠無<lb/>
他遷河東亷訪使未幾召為集賢侍講學士兼國子祭<lb/>
酒出為湖廣行省叅知政事諸生抗疏留之不可道中<lb/>
授湖北亷訪使入拜中書叅知政事陞左丞轉御史中<lb/>
丞劾奏清道官不盡職罷之冄任左丞知經筵事提調<lb/>
<pb n="KR2a0036_WYG_185-4b"/>
國子監兼翰林學士承㫖知制誥兼修國史加榮禄大<lb/>
夫總裁后妃功臣𫝊㑹稡六條政類帝賜玉帶眷顧彌<lb/>
篤又為樞密副使仍知經筵事復為中書左丞御史大<lb/>
夫納琳誣叅政孔思立受賕事或欲連中思誠納琳曰<lb/>
吕左丞素有亷聲難以及之遂止拜集賢學士仍兼國<lb/>
子祭酒吏部尚書偰哲篤左司都事武祺等建言更鈔<lb/>
法以楮幣一貫文省權銅錢一千文為母銅錢為子命<lb/>
廷臣集議思誠曰中統至元自有母子上料為母下料<lb/>
<pb n="KR2a0036_WYG_185-5a"/>
為子譬之䝉古人以漢人子為後皆人類也尚終為漢<lb/>
人之子豈有故紙為父而立銅為子者乎一座咸笑思<lb/>
誠又曰錢鈔用法見為一致以虚換實也今歴代錢至<lb/>
正錢中綂鈔至元鈔交鈔分為五項慮下民知之藏其<lb/>
實而棄其虚恐不利於國家也偰哲篤曰至元鈔多偽<lb/>
故更之耳思誠曰至元鈔非偽人為偽爾交鈔若出亦<lb/>
為偽者矣且至元鈔猶故戚也家之童奴且識之交鈔<lb/>
猶新戚也雖不敢不親人未識也其偽反滋多爾况祖<lb/>
<pb n="KR2a0036_WYG_185-5b"/>
宗之成憲其可輕改哉偰哲篤曰祖宗法弊亦可改矣<lb/>
思誠曰汝軰更法又欲上誣世皇是汝與世皇爭髙下<lb/>
也且自世皇以來諸帝皆諡曰孝改其成憲可謂孝乎<lb/>
偰哲篤曰錢鈔兼行何如思誠曰錢鈔兼行輕重不倫<lb/>
何者為母何者為子汝不通古今道聴而塗説何足行<lb/>
哉偰哲篤忿曰我等䇿既不可行公有何䇿思誠曰我<lb/>
有三字䇿曰行不得行不得丞相托克托見思誠言直<lb/>
狐疑未决御史大夫額森特穆爾獨曰吕祭酒之言亦<lb/>
<pb n="KR2a0036_WYG_185-6a"/>
有是者但不當在廟堂上大聲厲色爾已而監察御史<lb/>
承望風㫖劾思誠狂妄奪其誥命并所賜玉帶復左遷<lb/>
湖廣行省左丞遣太醫院宣使秦初即其家迫遣之初<lb/>
窘辱之不遺餘力思誠不為動貽書叅議龔伯璲曰去<lb/>
年許可用為河南左丞今年吕思誠為湖廣左丞世事<lb/>
至此足下得無動心乎抵武昌城下語諸將曰賊據城<lb/>
與諸君相持經久必不知吾為此來出其不意可以入<lb/>
城遂行諸將不獲已隨其後竟不煩轉闘而入詢其故<lb/>
<pb n="KR2a0036_WYG_185-6b"/>
賊倉卒無備盡驚走思誠乃大㑹軍民官吏告之曰賊<lb/>
去示吾弱也規將復來於是申號令戒職事脩器械葺<lb/>
城郭明部伍先謀自守徐議出征苗軍暴横侵辱省憲<lb/>
思誠正色叱之曰若等能殺左丞乎自是無敢復至曽<lb/>
未數日召還復為中書左丞思誠去二日城復䧟移光<lb/>
禄大夫大司農俄得疾以至正十七年三月十七日卒<lb/>
年六十有五思誠氣宇凝定素以勁拔聞不為勢利所<lb/>
屈三為祭酒一法許衡之舊諸生從化後多為名士嘗<lb/>
<pb n="KR2a0036_WYG_185-7a"/>
病古註疏太繁魏了翁刪之太簡將約其中以成書不<lb/>
果有文集若干卷兩漢通紀若干卷諡忠肅<lb/>
　　汪澤民<lb/>
汪澤民字叔志徽之婺源州人宋端明殿學士藻之七<lb/>
世孫也少警悟家貧力學既長遂通諸經延祐初以春<lb/>
秋中鄉貢上禮部下第授寧國路儒學學正五年登進<lb/>
士第授承事郎同知岳州路平江州事以母年八十上<lb/>
書願奪所授官一等或二等得近地以便養不允南歸<lb/>
<pb n="KR2a0036_WYG_185-7b"/>
奉母之官州民李氏以貲雄其弟死妻誓不他適兄利<lb/>
其財嗾族人誣婦以奸事獄成而澤民至察知其枉為<lb/>
直之會朝廷徴江南包銀府檄澤民分辦民不擾而事<lb/>
集尋遷南安路總管府推官鎮守萬戸多爾濟持官府<lb/>
短長郡吏王甲毆傷屬縣長官訴郡同僚畏多爾濟托<lb/>
故不視事澤民獨捕甲繫之獄多爾濟賂巡按御史受<lb/>
甲家人訴欲出之澤民正色與辨御史沮怍夜竟去乃<lb/>
卒罪王甲潮州府判官錢珍以奸淫事殺推官梁楫事<lb/>
<pb n="KR2a0036_WYG_185-8a"/>
連廣東亷訪副使劉安仁坐繫二百餘人省府官凡六<lb/>
委官鞫問皆顧忌淹延弗能白復檄澤民讞之獄立具<lb/>
人服其明遷信州路總管府推官丁母憂服除授平江<lb/>
路總管府推官有僧浮廣與他僧有憾久絶往來一日<lb/>
邀廣飲廣弟子急欲得師財苦其箠楚潛往他僧所殺<lb/>
之明日訴官他僧不勝考掠乃誣服三經審録詞無異<lb/>
結案待報澤民取行兇刀視之刀上有鐵工姓名召工<lb/>
問之乃其弟子刀也一訊吐實即械之而出他僧人皆<lb/>
<pb n="KR2a0036_WYG_185-8b"/>
驚以為神調濟寧路兖州知州孔子後衍聖公襲封職<lb/>
三品澤民建議以謂宜陞其品秩以示褒崇宣聖之意<lb/>
廷議從之至正三年朝廷修遼金宋三史召澤民赴闕<lb/>
除國子司業與修史書成遷集賢直學士階太中大夫未<lb/>
兩月即移書告老大學士和尚曰集賢翰林實養老尊<lb/>
賢之地先生何為遽去願少留以副上意澤民曰以布<lb/>
衣叨榮三品志願足矣遂以嘉議大夫禮部尚書致仕<lb/>
既歸田里與門生故人相往返嬉遊超然若忘世者十<lb/>
<pb n="KR2a0036_WYG_185-9a"/>
五年蘄黄賊䧟徽州時澤民居宣州已而賊來犯宣州<lb/>
江東亷訪使道通雅重澤民日就之詢守禦計城得無<lb/>
虞明年長槍軍索諾木巴勒等叛來㓂或勸之去澤民<lb/>
曰我雖無官守故受國厚恩臨危愛死非臣子節留不<lb/>
去凡戰鬭籌畫多澤民叅决之累敗賊兵既而冦益衆<lb/>
城䧟澤民為所執使之降大罵不屈遂遇害年七十事<lb/>
聞贈資善大夫江浙行中書省左丞追封譙國郡公諡<lb/>
文節<lb/>
<pb n="KR2a0036_WYG_185-9b"/>
　　干文𫝊<lb/>
干文𫝊字壽道平江人祖宗顯宋承信郎父雷龍鄉貢<lb/>
進士宗顯之先世以武弁入官而力教其子以文易武<lb/>
故雷龍兩舉進士宋亡不及仕及生文𫝊乃名今名以<lb/>
期之文𫝊少嗜學十歲能屬文未冠已有聲譽用舉者<lb/>
為呉及金壇兩縣學教諭饒州慈湖書院山長仁宗詔<lb/>
舉進士文𫝊首登延祐二年乙科授同知昌國州事累<lb/>
遷長洲烏程兩縣尹陞婺源知州又知呉江州文𫝊長<lb/>
<pb n="KR2a0036_WYG_185-10a"/>
於治劇所至俱有善政自其始至昌國即能柔之以恩<lb/>
信於是海島之民雖頑獷不易治至有剽掠海中若化<lb/>
外然者亦為之變俗初長官强愎自恣文𫝊推誠以待<lb/>
之久乃自屈服鹽塲官方倚轉運司勢虐使州民家業<lb/>
破蕩文𫝊語同列曰吾屬受天子命以牧此民可坐視<lb/>
而弗之救乎乃亟為陳理上官莫能奪民賴以免長洲<lb/>
為文𫝊鄉邑文𫝊徙榻公署無事未嘗輒出而親舊莫<lb/>
敢通私謁㑹創行助役法凡民田百畝令以三畝入官<lb/>
<pb n="KR2a0036_WYG_185-10b"/>
為受役者之助文𫝊既専任其縣事而行省又以無錫<lb/>
州及華亭上海及縣之事委焉文𫝊諭豪家大姓以腴<lb/>
田來歸而中人之家自是不病於役其在烏程有富民<lb/>
張甲之妻王無子張納一妾於外生子未晬王誘妾以<lb/>
兒來尋逐妾殺兒焚之文𫝊聞而發其事得死兒餘骨<lb/>
王厚賄妾之父母買鄰家兒為妾所生謂兒不死文𫝊<lb/>
令妾抱兒乳之兒啼不就乳妾之父母吐實乃呼鄰婦<lb/>
至兒見之躍入其懐乳之即飲王遂伏辜丹徒縣民有<lb/>
<pb n="KR2a0036_WYG_185-11a"/>
二弟共殺其姊者獄久不決浙西亷訪司俾文𫝊鞫之<lb/>
既得其情其母乞貸二子命為終養計文𫝊謂二人所<lb/>
承有輕重以首従論則為首者當死司官従之婺源之<lb/>
俗男女婚聘後富則渝其約有育其女至老死不嫁者<lb/>
親䘮貧不舉又有停其柩累數世不塟者文𫝊下車即<lb/>
召其耆老使以禮訓告之閲三月而婚䘮俱畢宋大儒<lb/>
朱熹上世居婺源故業為豪民所占子孫訴於有司莫<lb/>
能直文𫝊諭其民以理不煩窮治而悉歸之復募好義<lb/>
<pb n="KR2a0036_WYG_185-11b"/>
者即其故宅基建祠俾朱氏世守焉有富民江丙出游<lb/>
京師娶娼女張為婦江既客死張走數千里返其柩以<lb/>
塟前妻之子困苦之既而殺之瘞其屍山谷間官司知<lb/>
之利其賄不問文𫝊乃發其事而論如法文𫝊涖官其<lb/>
所設施多此類故其治行往往為諸州縣最韓鏞時僉<lb/>
浙西亷訪司事作烏程謡以紀其績論者謂其有古循<lb/>
吏之風至正三年召赴闕承詔預修宋史書成賞賚優<lb/>
渥仍有㫖四品以下各進一官擢文𫝊集賢待制亡何<lb/>
<pb n="KR2a0036_WYG_185-12a"/>
以嘉議大夫禮部尚書致仕卒年七十八文𫝊氣貎充<lb/>
偉識度凝逺喜接引後進考試江浙江西鄉闈所取士<lb/>
後多知名為文務雅正不事浮藻其於政事為尤長云<lb/>
　　韓鏞<lb/>
韓鏞字伯髙濟南人延祐五年中進士第授將仕郎翰<lb/>
林國史院編修官尋遷集賢都事泰定四年轉國子博<lb/>
士俄拜監察御史當時由進士入官者僅百之一由吏<lb/>
致位顯要者常十之九帝乃欲以中書叅議傅巖起為<lb/>
<pb n="KR2a0036_WYG_185-12b"/>
吏部尚書鏞上言吏部掌天下銓衡巖起従吏入官烏<lb/>
足盡知天下賢才况尚書秩三品巖起累官四品耳於<lb/>
法亦不得陞制可其奏天厯元年除僉浙西亷訪司事<lb/>
擊姦暴黜貪墨而特舉烏程縣尹干文𫝊治行為諸縣<lb/>
最所至郡縣為之肅然二年轉江浙財賦副總管至順<lb/>
元年除國子司業尋遷南行臺治書侍御史順帝初歴<lb/>
僉宣徽及樞密院事至正元年除翰林侍講學士既而<lb/>
拜侍御史以剛介為時所忌言事者誣劾其贓私乃罷<lb/>
<pb n="KR2a0036_WYG_185-13a"/>
去五年臺臣辨其誣遂復起叅議中書省事七年朝廷<lb/>
慎選守令叅知政事魏中立言於帝當今必欲得賢守<lb/>
令無加鏞者帝乃特署鏞姓名授饒州路總管饒之為<lb/>
俗尚鬼有覺山廟者自昔為妖以禍福人為盗賊者事<lb/>
之尤至將為盜必卜之鏞至即撤其祠宇沈土偶人於<lb/>
江凢境内淫祠有不合祀典者皆毁之人初大駭已而<lb/>
皆嘆服鏞知民可教俾俊秀入學宫求宿儒學行俱尊<lb/>
者列為五經師旦望必幅巾深衣以謁先聖月必考訂<lb/>
<pb n="KR2a0036_WYG_185-13b"/>
課試以示勸勵每治政之暇必延見其師生與之講討<lb/>
經義由是人人自力於學而饒之以科第進者視他郡<lb/>
為多鏞居官廨自奉澹泊僚屬亦皆化之先是朝使至<lb/>
外郡者官府奉之甚侈一不厭其所欲即衘之往往騰<lb/>
謗於朝其出使於饒者鏞延見郡舎中供以糲飯退皆<lb/>
無有後言其後有㫖以織幣脆薄遣使笞行省臣及諸<lb/>
郡長吏獨鏞無預鏞治政雖細事其詳密多類此十年<lb/>
拜中書叅知政事十一年丞相托克托在位而龔伯璲<lb/>
<pb n="KR2a0036_WYG_185-14a"/>
軰方用事朝廷悉議更張鏞有言不見聴或以鏞優於<lb/>
治郡而執政非其所長遂出為甘肅行省叅知政事及<lb/>
托克托罷用事者悉誅而鏞獨免禍乃遷西行臺中丞<lb/>
殁於官<lb/>
　　李稷<lb/>
李稷字孟豳滕州人稷㓜頴敏八歲能記誦經史従其<lb/>
父官袁州師夏鎮又従官鈆山師方囘孫鎮回孫皆名<lb/>
進士長於春秋稷兼得其𫝊泰定四年中進士第授淇<lb/>
<pb n="KR2a0036_WYG_185-14b"/>
州判官淇當要衝稷至能理其劇歲大飢告於朝堂以<lb/>
賑之民獲以蘇游民尚安兒飲博亡賴稷疑其為非督<lb/>
弓兵擒之果盗隣村王甲家財與其黨五人俱伏辜調<lb/>
海陵縣丞亦有能聲入為翰林國史院編修官擢御史<lb/>
臺照磨至正初出為江南行臺監察御史遷都事又入<lb/>
為監察御史劾奏閹宦髙龍卜恃賴恩私侵撓朝政擅<lb/>
作威福交通時相請謁公行為國基禍乞加竄逐以正<lb/>
邦刑章上流髙龍卜于征東又言御史封事須至御前<lb/>
<pb n="KR2a0036_WYG_185-15a"/>
開拆以防壅蔽之患言事官須優加擢用以開諌諍之<lb/>
路殿中侍御史給事中起居注須任端人直士書百司<lb/>
奏請及帝所可否月達省臺付史館以備纂修之實承<lb/>
天䕶聖寺火有㫖更作乃上言水旱相仍公私俱乏不<lb/>
宜妄興大役議遂寢㑹朝廷方注意守令因言下縣尹<lb/>
多従吏部銓注或非其才宜併歸省選茶鹽鐵課責備<lb/>
長吏動受刑譴何以臨民宜分委佐貳投下達嚕噶齊<lb/>
蠧政害民宜為佐貳帝悉可其奏遷中書左司都事又<lb/>
<pb n="KR2a0036_WYG_185-15b"/>
四遷為戸部尚書十一年廷議以中原租税不實將履<lb/>
畝起税稷詣都堂言曰方今妖冦竊發民庶流亡此政<lb/>
一行是驅民為盗也相臣是之尋叅議中書省事俄遷<lb/>
治書侍御史十二年従丞相托克托出師征徐州徐州<lb/>
既平謁告歸滕州遷曽祖父以下十七䘮序昭穆以塟<lb/>
勅賜碑樹焉既而召為詹事丞除侍御史俄遷中書叅<lb/>
知政事皇太子受冊攝大禮使遂除樞密副使帝躬祀<lb/>
郊廟攝太常少卿尋復為侍御史又為中書叅知政事<lb/>
<pb n="KR2a0036_WYG_185-16a"/>
俄陞資善大夫御史中丞尋特加榮禄大夫十九年丁<lb/>
母憂兩起復為陜西行省左丞樞密副使乞終制不起<lb/>
服闋命為大都路總管兼大興府尹除副詹事二十四<lb/>
年出為陕西行臺中丞未行改山東亷訪使得疾上章<lb/>
致仕還京師卒年六十一贈推忠贊理正憲功臣集賢<lb/>
大學士榮禄大夫柱國追封齊國公諡文穆稷為人孝<lb/>
友恭儉亷慎忠勤處家嚴而有則與人交一以誠恪尤<lb/>
篤於鄉䣊朋友之誼中丞任擇善陳思謙既沒皆撫其<lb/>
<pb n="KR2a0036_WYG_185-16b"/>
遺孤人以是多之出入臺省者二十年始卒無疵為時<lb/>
名卿云<lb/>
　　葢苗<lb/>
葢苗字耘夫大名元城人幼聰敏好學善記誦及弱冠<lb/>
游學四方藝業大進延祐五年登進士第授濟寧路單<lb/>
州判官州多繫囚苗請疏决之知州以為囚數已上部<lb/>
使者未報不可决苗曰設使者有問請身任其責知州<lb/>
乃勉従之使者果閲牘而去歲饑白郡府未有以應㑹<lb/>
<pb n="KR2a0036_WYG_185-17a"/>
他邑亦以告郡府遣苗至戸部以請戸部難之苗伏中<lb/>
書堂下出糠餅以示曰濟寧民率食此况不得此食者<lb/>
尤多豈可坐視不救乎因泣下時宰大悟凢被灾者咸<lb/>
獲賑焉有官粟五百石陳腐以借諸民期秋熟還官及<lb/>
秋郡責償甚急部使者將責知州苗曰官粟實苗所貰<lb/>
今民飢不能償苖請代還使者乃己其責單州税糧歲<lb/>
輸館陶倉距單五百餘里載䭾擔負民甚苦之春猶未<lb/>
足是秋館陶大熟苗先期令民糴粟倉下十月初倉劵<lb/>
<pb n="KR2a0036_WYG_185-17b"/>
已至省民力什之五辟御史臺掾除山東亷訪司經歴<lb/>
歴禮部主事擢江南行臺監察御史建言嚴武備以備<lb/>
不虞簡兵卒以壯國勢全功臣以隆大體惜官爵以清<lb/>
銓選考實行以抑奔競明賞罰以杜姦欺計利害以孚<lb/>
民情去民賊以崇禮節皆切於時務公論韙之天厯初<lb/>
文宗詔以建康潛邸為佛寺務窮壯麗毁民居七十餘<lb/>
家仍以御史大夫督其役苗上封事曰臣聞使民以時<lb/>
使臣以禮自古未有不由斯道而致隆平者陛下龍潛<lb/>
<pb n="KR2a0036_WYG_185-18a"/>
建業之時居民困於供給幸而獲覩今日之運百姓跂<lb/>
足舉首以望非常之恩今奪農時以剏佛寺又廢民居<lb/>
使之家破産蕩豈聖人御天下之道乎昔漢髙帝興於<lb/>
豐沛為復兩縣光武中興南陽免税三年既不務此而<lb/>
隆重佛氏何以滿斯民之望哉且佛以慈悲為心方便<lb/>
為教今尊佛氏而害生民無乃違其方便之教乎臺臣<lb/>
職專紏察表正百司今乃委以修繕之役豈其禮哉書<lb/>
奏御史大夫果免督役入為監察御史文宗幸䕶國仁<lb/>
<pb n="KR2a0036_WYG_185-18b"/>
王寺泛舟玉泉苗進曰今頻年不登邊隅不靖政當恐<lb/>
懼修省何暇逸遊以臨不測之淵乎帝嘉納之賜以對<lb/>
衣上尊即日還宫臺臣擬苗僉淮東亷訪司事以聞帝<lb/>
曰仍留葢御史朕欲聞其讜言也以丁外艱去免䘮除<lb/>
太禧宗禋院都事中書檄苗行視河南還言河口淤塞<lb/>
今苟不治後日必為中原大患都水難之事遂寢重紀<lb/>
至元初用薦者知亳州修學宫完州㕔有豪强占民田<lb/>
為己業民五十餘人訴於苗苗訊治之豪民咸自引服<lb/>
<pb n="KR2a0036_WYG_185-19a"/>
苗曰爾等罪甚重然吾觀皆有改過意遂従輕議四年<lb/>
起為左司都事在左司僅十八日凡决數百事丁内憂<lb/>
宰相惜其去重賻之至正二年起為戸部郎中俄擢御<lb/>
史臺都事御史大夫欲以故人居言路苗曰非其才也<lb/>
大夫不悦而起其晩邀至私第以謝人兩賢之出為山<lb/>
東亷訪副使益都淄萊地舊稱産金朝廷建一府六所<lb/>
綜其事民歲買金以輸官至是六十年矣民有忤其官<lb/>
長意輒謂所居地有金礦掘地及泉而後止猾吏為奸<lb/>
<pb n="KR2a0036_WYG_185-19b"/>
利莫敢誰何苗建言罷之三年入為戸部侍郎四年由<lb/>
都水監遷刑部尚書初盜殺河南省憲官延坐五百餘<lb/>
家已有詔除首罪外餘従原宥至是宰臣追復欲盡誅<lb/>
戮苗堅持不可御史輒具獄苗曰肆赦復殺在法所無<lb/>
御史獨宜劾苗其敢累朝廷之寛仁乎卒用苗議罷之<lb/>
出為山東亷訪使民飢為盜所在羣聚乃上救荒弭盗<lb/>
十二事劾宣慰使骫骳不法者有司援例欲徴苗所得<lb/>
職田苗曰年荒民困吾無以救尚忍征歛以肥已耶輒<lb/>
<pb n="KR2a0036_WYG_185-20a"/>
命己之同僚皆無敢取召叅議中書省事五年出為陕<lb/>
西行臺侍御史遷陜西行省叅知政事六年復入為治<lb/>
書侍御史陞侍御史尋拜中書叅知政事同知經筵事<lb/>
大臣以兩京馳道狹隘奏毁民田廬廣之已遣使督有<lb/>
司治之矣苗執曰馳道創自至元初何今日獨為隘乎<lb/>
力辯乃罷又欲宿衛士悉出為郡長官俾以養貧苗議<lb/>
曰郡長所以牧民豈養貧之地哉果有不能自存賜之<lb/>
錢可也若任郡寄必擇賢才而後可議遂寢又欲以鈔<lb/>
<pb n="KR2a0036_WYG_185-20b"/>
萬貫與角觗者苗曰諸處告飢不䝉賑恤力戲何功獲<lb/>
此重賞乎又僉四川亷訪司事家人違例收職田奉使<lb/>
宣撫直坐其主宰臣命奉使即行遣苗請付法司詳議<lb/>
勿使憲司以為口實於是時相顧謂僚佐曰所以引盖<lb/>
君至樞機者欲其相助也迺每事相抗何耶今後有公<lb/>
務毋白叅政苗歎曰猥以非才待罪執政中書之事皆<lb/>
當與聞今宰相言若此不退何俟將引去而適有㫖拜<lb/>
江南行臺御史中丞然宰臣怒苗終不解比至即除甘<lb/>
<pb n="KR2a0036_WYG_185-21a"/>
肅行省左丞時苗已致仕歸田里矣時宰復奏㫖趣赴<lb/>
任苗舁疾就道至鎮即上言西土諸王為國藩屏賜賚<lb/>
雖有常制而有司牽於文法遂使恩澤不以時及有匱<lb/>
乏之憂大非隆親厚本之意又言甘肅每歲中糧姦弊<lb/>
百端請以糧鈔兼給則軍民咸利矣朝廷従之遷陕西<lb/>
行御史臺中丞到官數日即上疏乞骸骨還鄉里明年<lb/>
卒年五十八贈攄誠贊治功臣中書左丞上䕶軍追封<lb/>
魏國公諡文獻苗學術淳正性孝友喜施與置義田以<lb/>
<pb n="KR2a0036_WYG_185-21b"/>
贍宗族平居恂恂謙謹及至遇事張目敢言雖經剉折<lb/>
無少回撓有古遺直之風焉<lb/>
　<lb/>
　<lb/>
　<lb/>
　<lb/>
　<lb/>
　元史卷一百八十五<lb/>
<pb n="KR2a0036_WYG_185-22a"/>
元史卷一百八十五考證<lb/>
汪澤民𫝊事連廣東亷訪副使劉安仁　原刻訛作劉<lb/>
　珍按泰定帝本紀載錢珍挑梁楫妻劉氏不從誣楫<lb/>
　下獄殺之事覺珍飲藥死劉安仁坐受珍貽除名下<lb/>
　考宋濓文集載此事亦作劉安仁今據改<lb/>
葢苗𫝊重紀至元初　原刻作至正初誤觀下文有至<lb/>
　元四年復有至正二年可見葢順帝改元先至元而<lb/>
　後至正也又考程鉅夫雪樓集載苗行視河道在元<lb/>
<pb n="KR2a0036_WYG_185-22b"/>
　統二年其明年為河南考官又明年改元起知亳州<lb/>
　據此則當云後至元元年今改正而于下文四年上<lb/>
　刪至元二字以符體例<lb/>
</p>
<p>
</p>
  </div>
</body>
</text>
</TEI>
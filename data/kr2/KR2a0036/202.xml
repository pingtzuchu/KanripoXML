<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷二百二</head> <lb/>
    <p>
<pb n="KR2a0036_WYG_202-1a"/>
欽定四庫全書<lb/>
　元史卷二百二<lb/>
　　明翰林學士亞中大夫知制誥兼修國史宋濂等修<lb/>
　列傳第八十九<lb/>
　　釋老<lb/>
釋老之教行乎中國也千數百年而其盛衰每繫乎時<lb/>
君之好惡是故佛於晉宋梁陳黄老於漢魏唐宋而其<lb/>
效可覩矣元興崇尚釋氏而帝師之盛尤不可與古昔<lb/>
<pb n="KR2a0036_WYG_202-1b"/>
同語維道家方士之流假禱祠之説乘時以起曽不及<lb/>
其什一焉宋舊史嘗志老釋厥有㫖哉乃本其意作釋<lb/>
老傳<lb/>
帝師帕克斯巴者土番薩斯嘉人足克兖氏相傳自其<lb/>
祖多爾濟以其法佐國主霸西海者十餘世帕克斯巴<lb/>
生七歲誦經數十萬言能約通大義國人號聖童故名<lb/>
帕克斯巴稍長學富五明故又稱巴喇宻特歲癸丑年<lb/>
十有五謁世祖於潛邸與語大悦日見親禮中統元年<lb/>
<pb n="KR2a0036_WYG_202-2a"/>
世祖即位尊為國師授以玉印命製蒙古新字字成上<lb/>
之其字僅千餘其母凡四十有一其相闗紐而成字者<lb/>
則有韻闗之法其以二合三合四合而成字者則有語<lb/>
韻之法而大要則以諧聲為宗也至元六年詔頒行於<lb/>
天下詔曰朕惟字以書言言以紀事此古今之通制我<lb/>
國家肇基朔方俗尚簡古未遑制作凡施用文字因用<lb/>
漢楷及輝和爾字以達本朝之言考諸遼金及遐方諸<lb/>
國例各有字今文治寖興而字書有闕於制為未備故<lb/>
<pb n="KR2a0036_WYG_202-2b"/>
特命國師帕克斯巴創為䝉古新字譯寫一切文字期<lb/>
於順言達事而已今後凡有璽書頒降者並用䝉古新<lb/>
字仍各以其國字副之遂升號帕克斯巴大寶法王更<lb/>
賜玉印十一年請西還留之不可乃以其弟琳沁嗣焉<lb/>
十六年帕克斯巴卒訃聞賻贈有加賜號皇天之下一<lb/>
人之上宣文輔治大聖至徳普覺真智佑國如意大寶<lb/>
法王西天佛子大元帝師至治間特詔郡縣建廟通祀<lb/>
泰定元年又繪像十一頒各行省塑像云琳沁嗣帝師<lb/>
<pb n="KR2a0036_WYG_202-3a"/>
凡六歲至元十六年卒達爾瑪巴拉實哩嗣二十三年<lb/>
卒伊特扎實琳沁嗣三十一年卒䇿喇實巴鄂爾嘉勒<lb/>
嗣成宗特造寶玉五方佛冠賜之元貞元年更賜雙龍<lb/>
盤紐白玉印文曰大元帝師統領諸國僧尼中興釋教<lb/>
之印大徳七年卒明年以扎克嘉勒燦嗣又明年卒多<lb/>
爾濟巴勒嗣皇慶二年卒桑嘉依扎實嗣延祐元年卒二<lb/>
年衮噶諾爾布喇實嘉勒燦巴勒藏布嗣至治三年卒<lb/>
班珠爾戩藏嗣泰定二年卒衮噶伊實巴絧喇實嘉勒<lb/>
<pb n="KR2a0036_WYG_202-3b"/>
燦巴勒藏布嗣賜玉印降璽書諭天下其年卒天厯二<lb/>
年以扎克䇿喇實嗣帕克斯巴時又有國師丹巴者一<lb/>
名衮扎克喇實西番托果斯塔瑪人幼從西天竺果達<lb/>
木實哩傳習梵秘得其法要中統間帝師帕克斯巴薦<lb/>
之時懷孟大旱世祖命禱之立雨又呪食投龍湫頃之<lb/>
竒花異果上尊湧出波面取以上進世祖大悦至元末<lb/>
以不容於時相僧格力請西歸既復召還謫之潮州時<lb/>
樞密副使頁特宻實鎮潮而妻得竒疾丹巴以所持數<lb/>
<pb n="KR2a0036_WYG_202-4a"/>
珠加其身即愈又嘗為頁特宻實言異夢及己還朝期<lb/>
後皆驗元貞間海都犯西番界成宗命禱於瑪哈噶拉<lb/>
神已而㨗書果至又為成宗禱疾遄愈賜與甚厚且詔<lb/>
分御前校尉十人為之導從成宗北巡命丹巴以象輿<lb/>
前導過雲州語諸弟子曰此地有靈怪恐驚乘輿當宻<lb/>
持神呪以厭之未幾風雨大至衆咸震懼惟幄殿無虞<lb/>
復賜碧鈿盃一大徳七年夏卒皇慶間追號大覺普惠<lb/>
廣照無上丹巴帝師後又有必嚕匝納實哩者初名嘉<lb/>
<pb n="KR2a0036_WYG_202-4b"/>
勒斡蜜迪哩北庭噶瑪拉國人幼熟輝和爾及西天書<lb/>
長能貫通三藏暨諸國語大徳六年奉㫖從帝師受戒<lb/>
於廣寒殿代帝出家更賜今名皇慶中命繙譯諸梵經<lb/>
典延祐間特賜銀印授光禄大夫時諸番朝貢表牋文<lb/>
字無能識者皆令必嚕匝納實哩譯進嘗有以金刻字<lb/>
為表進者帝遣視之廷中愕眙觀所以對必嚕匝納實<lb/>
哩取案上墨汁塗金葉審其字命左右皆執筆口授表<lb/>
中語及使人名氏與貢物之數書而上之明日有司閲其<lb/>
<pb n="KR2a0036_WYG_202-5a"/>
物色與所賫重譯之書無少差者衆無不服其博識而<lb/>
竟莫測其何所從授或者以為神悟云授開府儀同三<lb/>
司仍賜三臺銀印兼領功徳使司事厚其廩餼俾得以<lb/>
養母氏至治三年改賜金印特授沙津阿古齊且命為<lb/>
諸國引進使至順二年又賜玉印加號普覺圓明廣照<lb/>
𢎞辯三藏國師是年與安西王子伊嚕特穆爾等謀為<lb/>
不軌坐誅其所譯經漢字則有楞嚴經西天字則有大<lb/>
乘莊嚴寶度經乾陀般若經大湼槃經稱讚大乘功徳<lb/>
<pb n="KR2a0036_WYG_202-5b"/>
經西番字則有不思議禪觀經通若干卷元起朔方固<lb/>
已崇尚釋教及得西域世祖以其地廣而險逺民獷而<lb/>
好鬬思有以因其俗而柔其人乃郡縣土番之地設官<lb/>
分職而領之於帝師乃立宣政院其為使位居第二者<lb/>
必以僧為之出帝師所辟舉而總其政於内外者帥臣<lb/>
以下亦必僧俗並用而軍民通攝於是帝師之命與詔<lb/>
勑並行於西土百年之間朝廷所以敬禮而尊信之者<lb/>
無所不用其至雖帝后妃主皆因受戒而為之膜拜正<lb/>
<pb n="KR2a0036_WYG_202-6a"/>
衙朝㑹百官班列而帝師亦或専席於坐隅且每帝即<lb/>
位之始降詔襃䕶必勑章佩監絡珠為字以賜蓋其重<lb/>
之如此其未至而迎之則中書大臣馳驛累百騎以往<lb/>
所過供億送迎比至京師則敕大府假法駕半仗以為<lb/>
前導詔省臺院官以及百司庶府並服銀鼠濟遜用每<lb/>
歲二月八日迎佛威儀往迓且命禮部尚書郎中專督<lb/>
迎接及其卒而歸葬舍利又命百官出郭祭餞大徳九<lb/>
年專遣平章政事特穆爾乘𫝊䕶送賻金五百兩銀千<lb/>
<pb n="KR2a0036_WYG_202-6b"/>
兩幣帛萬匹鈔三千錠皇慶二年加至賻金五千兩銀<lb/>
一萬五千兩錦綺雜綵共一萬七千匹雖其昆弟子姓<lb/>
之往來有司亦供億無乏泰定間以帝師弟衮噶伊實<lb/>
戩將至詔中書持羊酒郊勞而其兄索諾木藏布尚公<lb/>
主封白蘭王賜金印給圓符其弟子之號司空司徒國<lb/>
公佩金玉印章者前後相望共徒怙勢恣睢日新月盛<lb/>
氣燄熏灼延於四方為害不可勝言有嘉木揚喇勒智<lb/>
者世祖用為江南釋教總統發掘故宋趙氏諸陵之在<lb/>
<pb n="KR2a0036_WYG_202-7a"/>
錢唐紹興者及其大臣塜墓凡一百一所戕殺平民四<lb/>
人受人獻美女寶物無算且攘奪盜取財物計金一千<lb/>
七百兩銀六千八百兩玉帶九玉器大小百一十有一<lb/>
雜寶貝百五十有二大珠五十兩鈔一十一萬六千二<lb/>
百錠田二萬三千畝私庇平民不輸公賦者二萬三千<lb/>
户他所藏匿未露者不論也又至大元年上都開元寺<lb/>
西僧强市民薪民訴諸留守李璧璧方詢問其由僧已<lb/>
率其黨持白梃突入公府隔案引璧髮捽諸地捶朴交<lb/>
<pb n="KR2a0036_WYG_202-7b"/>
下拽之以歸閉諸空室乆乃得脱奔訴於朝遇赦以免<lb/>
二年復有僧龔柯等十八人與諸王哈喇巴爾妃呼圖<lb/>
克齊徳濟爭道拉妃墮車毆之且有犯上語事聞詔釋<lb/>
不問而宣政院臣方奏取㫖凡民毆西僧者截其手詈<lb/>
之者斷其舌時仁宗居東宫聞之亟奏寢其令泰定二<lb/>
年西臺御史李昌言嘗經平涼府靜㑹定西等州見西<lb/>
番僧佩金字圓符絡繹道途馳騎累百𫝊舍至不能容<lb/>
則假館民舍因迫逐男子奸汚女婦奉元一路自正月<lb/>
<pb n="KR2a0036_WYG_202-8a"/>
至七月往返者百八十五次用馬至八百四十餘匹較<lb/>
之諸王行省之使十多六七驛户無所控訴臺察莫得<lb/>
誰何且國家之製圓符本為邊防警報之虞僧人何事<lb/>
而輒佩之乞更正僧人給驛法且令臺憲得以糾察不<lb/>
報必嚕匝納實哩之誅也有司籍之得其人畜土田金<lb/>
銀貨貝錢幣邸舍書畫器玩及婦人七寶裝具價值鉅<lb/>
萬萬云至若嵗時祝釐及禱祠之常號稱好事者其<lb/>
目尤不一有曰辰類阿索勒華言慶讚也有曰斯滿拉<lb/>
<pb n="KR2a0036_WYG_202-8b"/>
華言藥師壇也有曰綽克絅華言䕶城也有曰多爾沁<lb/>
華言大施食也有曰多爾濟埒克多爾華言美妙金剛<lb/>
迴遮施食也有曰齊爾多克巴華言迴遮也有曰隆科<lb/>
爾華言風輪也有曰贊多爾華言作施食也有曰楚多<lb/>
爾華言出水濟六道也有曰當喇多爾華言迴遮施食<lb/>
也有曰登多爾華言常川施食也有曰坐静有曰嚕綽<lb/>
華言獅子吼道場也有曰雅滿達噶華言黑獄帝主也<lb/>
有曰吹斯絅多爾瑪華言䕶法神施食也有曰齊特古<lb/>
<pb n="KR2a0036_WYG_202-9a"/>
朗絅華言自受主戒也有曰辰類坐靜有曰尼古察坐<lb/>
靜華言秘密坐靜也有曰扎木揚華言文殊菩薩也有<lb/>
曰衮布多爾華言至尊大黑神迴遮施食也有曰赫巴<lb/>
匝爾華言大喜樂也有曰璸匝雅華言無量夀也有曰<lb/>
都克噶爾華言白繖蓋呪也有曰班匝喇克察華言五<lb/>
䕶陀羅尼經也有曰阿斯達薩達實哩華言八十頌般<lb/>
若經也有曰薩斯納總華言大理天神咒也有曰科爾羅普<lb/>
總華言大輪金剛咒也有曰䇿巴克黙特總華言無量夀經<lb/>
<pb n="KR2a0036_WYG_202-9b"/>
也有曰斯羅克巴華言最勝王經也有曰撒思納屯華言䕶神<lb/>
咒也有曰納木卓木總華言懷相金剛也有曰卜嚕卜<lb/>
巴華言呪法也又有作攃攃者以泥作小浮屠也又有<lb/>
作多爾康者其作多爾康者或一所二所以至七所作<lb/>
攃攃者或十萬二十萬以至三十萬又嘗造浮屠二百<lb/>
一十有六實以七寶珠玉半置海畔半置水中以鎮海<lb/>
災延祐四年宣徽使㑹每歲内廷佛事所供其費以斤<lb/>
數者用麫四十三萬九千五百油七萬九千酥二萬一<lb/>
<pb n="KR2a0036_WYG_202-10a"/>
千八百七十蜜二萬七千三百自至元三十年間醮祠<lb/>
佛事之目僅百有二大徳七年再立功徳司遂増至五<lb/>
百有餘僧徒貪利無己營結近侍欺昩奏請布施莽嘉<lb/>
所需非一歲費千萬較之大徳不知幾倍又每歲必因<lb/>
好事奏釋輕重囚徒以為福利雖大臣如阿里閫帥如<lb/>
必實哷勒等皆假是以逭其誅宣政院參議李良弼受<lb/>
賕鬻官直以帝師之言縱之其餘殺人之盜作奸之徒<lb/>
夤縁幸免者多至或取空名宣勅以為布施而任其人<lb/>
<pb n="KR2a0036_WYG_202-10b"/>
可謂濫矣凡此皆有闗乎一代之治體者故今備著焉<lb/>
若夫天下寺院之領於内外宣政院曰禪曰教曰律則<lb/>
固各守其業惟所謂白雲宗白蓮宗者亦或頗通奸利<lb/>
云<lb/>
丘處機登州栖震人自號長春子兒時有相者謂其異<lb/>
日當為神仙宗伯年十九為全真學於寧海之崑崙山<lb/>
與馬鈺譚處端劉處𤣥王處一郝大通孫不二同師重<lb/>
陽王真人重陽一見處機大器之金宋之季俱遣使來<lb/>
<pb n="KR2a0036_WYG_202-11a"/>
召不赴歲己卯太祖自奈曼命近臣徹伯爾劉仲禄持<lb/>
詔求之處機一日忽語其徒使促裝曰天使來召我我<lb/>
當往翌日二人者至處機乃與弟子十有八人同往見<lb/>
焉明日宿留山北先馳表謝拳拳以止殺為勸又明年<lb/>
趣使再至乃𤼵撫州經數十國為地萬有餘里葢蹀血<lb/>
戰場避冦叛域絶糧沙漠自崑崙歴四載而始達雪山<lb/>
常馬行深雪中馬上舉策試之未及積雪之半既見太<lb/>
祖大悦賜食設廬帳甚飭太祖時方西征日事攻戰處<lb/>
<pb n="KR2a0036_WYG_202-11b"/>
機每言欲一天下者必在乎不嗜殺人及問為治之方<lb/>
則對以敬天愛民為本問長生久視之道則告以清心<lb/>
寡欲為要太祖深契其言曰天錫仙翁以寤朕志命左<lb/>
右書之且以訓諸子焉於是錫之虎符副以璽書不斥<lb/>
其名惟曰神仙一日雷震太祖以問處機對曰雷天威<lb/>
也人罪莫大於不孝不孝則不順乎天故天威震動以<lb/>
警之似聞境内不孝者多陛下宜明天威以導有衆太<lb/>
祖從之歲癸未太祖大獵於東山馬踣處機請曰天道<lb/>
<pb n="KR2a0036_WYG_202-12a"/>
好生陛下春秋高數畋獵非宜太祖為罷獵者久之時<lb/>
國兵踐蹂中原河南北尤甚民罹俘戮無所逃命處機<lb/>
還燕使其徒持牒招求於戰伐之餘由是為人奴者得<lb/>
復為良與濱死而得更生者毋慮二三萬人中州人至<lb/>
今稱道之歲乙酉熒惑犯尾其占在燕處機禱之果退<lb/>
舍丁亥又為旱禱期以三日雨當名瑞應已而亦驗有<lb/>
㫖改賜宫名曰長春且遣使勞問制若曰朕常念神仙<lb/>
神仙毋忘朕也六月浴於東溪越二日天大雷雨太液<lb/>
<pb n="KR2a0036_WYG_202-12b"/>
池岸北水入東湖聲聞數里魚鱉盡去池遂涸而北口<lb/>
高岸亦崩處機嘆曰山其摧乎池其涸乎吾將與之俱<lb/>
乎遂卒年八十其徒尹志平等世奉璽書襲掌其教至<lb/>
大間加賜金印處機之四𫝊有曰祁志誠者居雲州金<lb/>
閣山道譽甚著丞相安圖嘗過而問之志誠告以修身<lb/>
治世之要安圖感其言故其相世祖也以清靜忠厚為<lb/>
主及罷還第退然若無與於世者人以為有得於志誠<lb/>
之言其後安圖復被召入相辭不可遂往決於志誠志<lb/>
<pb n="KR2a0036_WYG_202-13a"/>
誠曰昔與子同列者何人今同列者何人安圖悟入見<lb/>
世祖辭曰臣昔為宰相年尚少幸不失陛下事者丞佐<lb/>
皆臣所師友今事臣者皆進與臣俱則臣之為政能有<lb/>
加於前乎世祖曰誰為卿言是對曰祁真人世祖嘆異<lb/>
者久之<lb/>
正一天師者始自漢張道陵其後四代曰盛來居信之<lb/>
龍虎山相𫝊至三十六代宗演當至元十三年世祖己<lb/>
平江南遣使召之至則命廷臣郊勞待以客禮及見語<lb/>
<pb n="KR2a0036_WYG_202-13b"/>
之曰昔歲己未朕次鄂渚嘗令王一清往訪卿父卿父<lb/>
使報朕曰後二十年天下當混一神仙之言驗於今矣<lb/>
因命坐賜宴特賜玉芙蓉冠組金無縫服命主領江南<lb/>
道教仍賜銀印十八年二十五年再入覲世祖嘗命取<lb/>
其祖天師所𫝊玉印寳劒觀之語侍臣曰朝代更易已<lb/>
不知其幾而天師劒印𫝊子若孫尚至今日其果有神<lb/>
明之相矣乎嗟嘆久之二十九年卒子與棣嗣為三十<lb/>
七代襲掌江南道教三十一年入覲卒於京師元貞元<lb/>
<pb n="KR2a0036_WYG_202-14a"/>
年弟與材嗣為三十八代襲掌道教時潮嚙鹽官海鹽<lb/>
兩州為患特甚與材以術治之一夕大雷電以震明日<lb/>
見有物魚首龜形者磔於水裔潮患遂息大徳五年召<lb/>
見於上都幄殿八年授正一教主主領三山符籙武宗<lb/>
即位來覲特授金紫光禄大夫封留國公錫金印仁宗<lb/>
即位特賜寳冠組織文金之服延祐三年卒四年子嗣<lb/>
成嗣為三十九代襲領江南道教主領三山符籙如故<lb/>
其徒張留孫者字師漢信州貴溪人少時入龍虎山為<lb/>
<pb n="KR2a0036_WYG_202-14b"/>
道士有道人相之曰神仙宰相也至元十三年從天師<lb/>
張宗演入朝世祖與語稱㫖遂留侍闕下世祖嘗親祠<lb/>
幄殿皇太子侍忽風雨暴至衆駭懼留孫禱之立止又<lb/>
嘗次日月山昭睿順聖皇后得疾危甚亟召留孫請禱<lb/>
既而后夢有朱衣長髯從甲士導朱輦白獸行草間者<lb/>
覺而異之以問留孫對曰甲士導輦獸者臣所佩法籙<lb/>
中將吏也朱衣長髯者漢祖天師也行草間者春時也<lb/>
殿下之疾其及春而瘳乎后命取所事畫像以進視之<lb/>
<pb n="KR2a0036_WYG_202-15a"/>
果夢中所見者帝后大悦即命留孫為天師留孫固辭<lb/>
不敢當乃號之上卿命尚方鑄寶劒以賜建崇真宫於<lb/>
兩京俾留孫居之専掌祠事十五年授𤣥教宗師錫銀<lb/>
印又特任其父信州路治中尋復陞江東道同知宣慰<lb/>
司事是時天下大定世祖思與民休息留孫待詔尚方<lb/>
因論黄老治道貴清淨聖人在宥天下之㫖深契主衷<lb/>
及將以諤勒哲為相命留孫筮之得同人之豫留孫曰<lb/>
同人柔得位而進乎乾君臣之合也豫利建侯命相事<lb/>
<pb n="KR2a0036_WYG_202-15b"/>
也何吉如之願陛下勿疑及拜諤勒哲天下果稱得賢<lb/>
相大徳中加號𤣥教大宗師同知集賢院道教事且追<lb/>
封其三代皆魏國公官階品俱第一武宗立召見賜坐<lb/>
陞大真人知集賢院位大學士上尋又加特進進講老<lb/>
子推明謙讓之道及仁宗即位猶恒誦其言且諭近臣<lb/>
曰累朝舊徳僅餘張上卿爾進開府儀同三司加號輔<lb/>
成贊化保運𤣥教大宗師刻玉為𤣥教大宗師印以賜<lb/>
至治元年十二月卒年七十四天厯元年追贈道祖神<lb/>
<pb n="KR2a0036_WYG_202-16a"/>
應真君其徒吳全節嗣全節字成季饒州安仁人年十<lb/>
三學道於龍虎山至元二十四年至京師從留孫見世<lb/>
祖三十一年成宗至自朔方召見賜古琱玉蟠螭環一<lb/>
勅毎歲侍從行幸所司給廬帳車馬衣服廪餼著為令<lb/>
大徳十一年授𤣥教嗣師錫銀印視二品至大元年賜<lb/>
七寳金冠織金文之服三年贈其祖昭文館大學士封<lb/>
其父司徒饒國公母饒國太夫人名其所居之鄉曰榮<lb/>
禄里曰具慶至治元年留孫卒二年制授特進上卿𤣥<lb/>
<pb n="KR2a0036_WYG_202-16b"/>
教大宗師崇文𢎞道𤣥徳真人總攝江淮荆襄等處道<lb/>
教知集賢院道教事玉印一銀印二并授之全節嘗代<lb/>
祀嶽瀆還成宗問曰卿所過郡縣有善治民者乎對曰<lb/>
臣過洛陽太守盧贄平易無為而民以安靖成宗曰吾<lb/>
憶其人即日召拜集賢學士成宗崩仁宗至自懷孟有<lb/>
狂士以危言訐翰林學士閻復者事叵測全節力為言<lb/>
於李孟孟以聞仁宗意解復告老而去當時以為朝廷<lb/>
得敬大臣體而不以口語傷賢者全節葢有力焉全節<lb/>
<pb n="KR2a0036_WYG_202-17a"/>
雅好結士大夫無所不傾其交長者尤見親而敬推轂<lb/>
善類唯恐不盡其力至於振窮周急又未嘗以恩怨異<lb/>
其心當時以為頗有俠氣云全節卒年八十有二其徒<lb/>
夏文泳嗣<lb/>
真大道教者始自金季道士劉徳仁之所立也其教以<lb/>
苦節危行為要而不妄取於人不苟侈於已者也五𫝊<lb/>
而至酈希誠居燕城天寶宫見知憲宗始名其教曰真<lb/>
大道授希誠太𤣥真人領教事内出冠服以賜仍給紫<lb/>
<pb n="KR2a0036_WYG_202-17b"/>
衣三十襲賜其從者至元五年世祖命其徒孫徳福統<lb/>
轄諸路真大道錫銅章二十年改賜銀印二又三𫝊而<lb/>
至張志清其教益盛授演教大宗師凝神冲妙𤣥應真<lb/>
人志清事親孝尤耐辛苦制行堅峻東海珠牢山舊多<lb/>
虎志清往結茅居之虎皆避徙然頗為人害志清曰是<lb/>
吾奪其所也遂去之後居臨汾地大震城郭邑屋摧壓<lb/>
死者不可勝計獨志清所居裂為二無少損焉乃徧巡<lb/>
木石間聴呻吟聲救活者甚衆朝廷重其名給驛致之<lb/>
<pb n="KR2a0036_WYG_202-18a"/>
掌教事志清舍傳徒步至京師深居簡出人或不識其<lb/>
面貴人達官來見率告病伏卧内不起至於道徳搢紳<lb/>
先生則納屣杖屨求見不以為難時人髙其風至畫為<lb/>
圖以相傳焉<lb/>
太一教者始金天眷中道士蕭抱珍傳太一三元法籙<lb/>
之術因名其教曰太一四傳而至蕭輔道世祖在潛邸<lb/>
聞其名命史天澤召至和琳賜對稱㫖留居宫邸以老<lb/>
請授弟子李居夀掌其教事至元十一年建太一宫於<lb/>
<pb n="KR2a0036_WYG_202-18b"/>
兩京命居夀居之領祠事且禋祀六丁以繼太保劉秉<lb/>
忠之術十三年賜太一掌教宗師印十六年十月辛丑<lb/>
月直元辰勅居夀祠醮奏赤章於天凡五晝夜事畢居<lb/>
夀請間曰皇太子春秋鼎盛宜參預國政且又因典瑞<lb/>
董文忠以為言世祖喜曰行將及之其後詔太子參決<lb/>
朝政庶事皆先啓後聞者蓋居夀為之先也<lb/>
　<lb/>
　元史卷二百二<lb/>
<pb n="KR2a0036_WYG_202-19a"/>
元史卷二百二考證<lb/>
帕克斯巴　原文八思巴元典章作八思焉<lb/>
額琳沁嗣帝師凡六嵗至元十六年卒　原本作十九<lb/>
　年今據元世祖本紀改<lb/>
正一天師𫝊始自漢張道陵其後四代曰盛至三十六<lb/>
　代宗潢當至元十三年遣使召之　按元世祖本紀<lb/>
　遣使在至元十二年四月<lb/>
</p>
<p>
</p>
  </div>
</body>
</text>
</TEI>
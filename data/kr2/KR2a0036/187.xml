<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百八十七</head> <lb/>
    <p>
<pb n="KR2a0036_WYG_187-1a"/>
欽定四庫全書<lb/>
　元史卷一百八十七<lb/>
　　明翰林學士亞中大夫知制誥兼修國史宋濂等修<lb/>
　列傳第七十四<lb/>
　　烏克遜良楨<lb/>
烏克遜良楨字幹卿世次見父澤傳資器絶人好讀書<lb/>
至治二年䕃補江隂州判官尋丁内艱服除調婺州武<lb/>
義縣尹有恵政改漳州路推官獄有疑者悉平反之上<lb/>
<pb n="KR2a0036_WYG_187-1b"/>
言律徒者不杖今杖而又徒非恤刑意宜加徒減杖遂<lb/>
定為令移泉州益以能稱轉延平判官拜陜西行臺監<lb/>
察御史劾遼陽行省左丞相達實特穆爾賣國不忠援<lb/>
漢髙帝斬丁公故事以明人臣大義并劾御史中丞胡<lb/>
居祐奸邪皆罷之中外震懾陞都事猶以言不盡行解<lb/>
去復起為監察御史良楨以帝方覽萬幾不可不求賢<lb/>
自輔於是連疏天厯數年間紀綱大壞元氣傷夷天祐<lb/>
聖明入膺大統而西宫秉政奸臣弄權畜憾十有餘年<lb/>
<pb n="KR2a0036_WYG_187-2a"/>
天威一怒隂晦開明以正大名以章大孝此誠兢兢業<lb/>
業祈天永命之秋其術在乎敬身修徳而已今經筵多<lb/>
領以職事臣數日一進講不踰數刻已罷而<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御小臣<lb/>
恒侍左右何益於盛徳哉臣願招延儒臣若許衡者數<lb/>
人寘於禁密常以唐虞三代之道啟沃宸衷日新其徳<lb/>
實萬世無疆之福也又以國俗父死則妻其後母兄弟<lb/>
死則収其妻父母死無憂制遂言綱常皆出於天而不<lb/>
可變議法之吏乃言國人不拘此例諸國人各從本俗<lb/>
<pb n="KR2a0036_WYG_187-2b"/>
是漢南人當守綱常國人諸國人不必守綱常也名曰<lb/>
優之實則䧟之外若尊之内寔侮之推其本心所以待<lb/>
國人者不若漢南人之厚也請下禮官有司及右科進<lb/>
士在朝者會議自天子至於庶人皆從禮制以成列聖<lb/>
未遑之典明萬世不易之道又言隱士劉因道學經術<lb/>
可比許文正公衡從祀孔子廟庭皆不報御史臺作新<lb/>
風憲復疏其所當行者以舉賢才為綱而以厚風俗均<lb/>
賦役重審理汰冗官選守令出奉使均公田為目指擿<lb/>
<pb n="KR2a0036_WYG_187-3a"/>
剴切雖觸忌諱亦不顧也宦者哈沙嬖妾殺其妻糜其<lb/>
肉飼犬上疏乞正重刑并論宦寺結廷臣撓政為害可<lb/>
汰黜之憸佞側目至正四年召為刑部員外郎轉御史<lb/>
臺都事五年改中書左司都亊出為江東道肅政㢘訪<lb/>
司副使上官一日辭歸六年授平江路總管不拜八年<lb/>
復召為右司員外郎九年陞郎中尋遷廣東道肅政㢘<lb/>
訪使未行還為郎中遷福建道肅政㢘訪使中道召還<lb/>
參議中書省事兼經筵官十一年拜治書侍御史陞中<lb/>
<pb n="KR2a0036_WYG_187-3b"/>
書參知政事同知經筵事十三年陞右丞兼大司農卿<lb/>
仍同知經筵事時中書參用非人事多異同不得一一<lb/>
如志會軍餉不給請與右丞烏蘭哈達主屯田歲入二<lb/>
十萬石東宫久未建懇懇為言車駕幸上都始冊皇太<lb/>
子立詹事院驛召為副詹事每直端本堂則進正心誠<lb/>
意之説親君子逺小人之道皇太子嘉納焉當時盜賊<lb/>
蠭起帝聞惡之下詔分付必盡誅而後已良楨言平賊<lb/>
在收人心以回天意多殺非道也乃赦以安之十四年<lb/>
<pb n="KR2a0036_WYG_187-4a"/>
遷淮南行省左丞初泰州賊張士誠既降復叛殺淮南<lb/>
行省參知政事趙璉進據高郵六合詔太師托克托總<lb/>
諸王軍南征而良楨洎參議龔伯璲刑部主事廬山等<lb/>
從之既平六合垂克髙郵會詔罷托克托兵柄遂有上<lb/>
變告伯璲等勸托克托勒兵北向者下其事逮問詞連<lb/>
良禎簿對無所驗即日還中書左丞命分省彰徳主調<lb/>
軍食居半歲還中書十六年進階榮禄大夫賜玉帶一<lb/>
十七年除大司農明年陞右丞兼大司農辭不允論罷<lb/>
<pb n="KR2a0036_WYG_187-4b"/>
䧟賊延坐之令有惡少年誣知宜興州張復通賊中書<lb/>
將籍其孥吏抱案請署良楨曰手可斷案不可署同列<lb/>
變色卒不署良楨自左曹登政府多所建白罷福建山<lb/>
東食鹽浙東西長生牛租瀕海被灾圍田税民皆徳之<lb/>
嘗論至正格輕重不倫吏得並緣為奸舉明律者數人<lb/>
參酌古今重定律書書成而罷家居輒訓諸子曰吾無<lb/>
過人者惟待人以誠人亦以誠遇我汝宜志之晚歲病<lb/>
瘠數謁告病益侵遂卒自號約齋有詩文奏議凡若干<lb/>
<pb n="KR2a0036_WYG_187-5a"/>
卷藏于家<lb/>
　　賈魯<lb/>
賈魯字友恒河東高平人幼負志節既長謀畧過人延<lb/>
祐至治間兩以明經領鄉貢泰定初恩授東平路儒學<lb/>
教授辟憲史歴行省掾除潞城縣尹選丞相東曹掾擢<lb/>
户部主事未上一日覺心悸尋得父書筆勢顫縮即辭<lb/>
歸比至家父已有風病未幾卒魯居䘮服闋起為太醫<lb/>
院都事㑹詔修遼金宋三史召魯為宋史局官書成選<lb/>
<pb n="KR2a0036_WYG_187-5b"/>
魯燕南山東道奉使宣撫幕官考績居最遷中書省檢<lb/>
校官上言十八河倉近歲淪没官糧百三十萬斛其弊<lb/>
由富民兼并貧民流亡宜令先正經界然事體重大非<lb/>
處置盡善不可輕發書累數萬言切中其弊俄拜監察<lb/>
御史首言御史有封事宜專達聖聰不宜臺臣先有所<lb/>
可否陞臺都事遷山北㢘訪副使復召為工部郎中言<lb/>
考工一十九事至正四年河決白茅堤又決金堤並河<lb/>
郡邑民居昬墊壯者流離帝甚患之遣使體驗仍督大<lb/>
<pb n="KR2a0036_WYG_187-6a"/>
臣訪求治河方畧特命魯行都水監魯循行河道考察<lb/>
地形往復數千里備得要害為圖上進二策其一議脩<lb/>
築北堤以制横潰則用力省其一議疏塞並舉挽河東<lb/>
行使復故道其功數倍㑹遷右司郎中議未及竟其在<lb/>
右司言時政二十一事皆見舉行調都漕運使復以漕<lb/>
亊二十事言之朝廷取其八事一曰京畿和糴二曰優<lb/>
恤漕司舊領漕户三曰接運委官四曰通州總治豫定<lb/>
委官五曰船户困於埧夫海運壞於埧户六曰疏濬運<lb/>
<pb n="KR2a0036_WYG_187-6b"/>
河七曰臨清運糧萬户府當𨽻漕司八曰宣忠船户付<lb/>
本司節制事未盡行既而河水北侵安山淪入運河延<lb/>
袤濟南河間將隳兩漕司鹽場實妨國計九年太傅右<lb/>
丞相托克托復相論河决思拯民艱以塞詔㫖乃集廷<lb/>
臣羣議言人人殊魯昌言河必當治復以前二策進丞<lb/>
相取其後䇿與魯定議且以其事屬魯魯固辭丞相曰<lb/>
此事非子不可乃入奏大稱帝㫖十一年四月命魯以<lb/>
工部尚書總治河防使進秩二品授以銀章領河南北<lb/>
<pb n="KR2a0036_WYG_187-7a"/>
諸路軍民發汴梁大名十有三路民一十五萬廬州等<lb/>
戍十有八翼軍二萬供役一切從事大小軍民官咸稟<lb/>
節度便宜興繕是月鳩工七月鑿河成八月决水故河<lb/>
九月舟楫通十一月諸埽諸堤成水土工畢河復故道<lb/>
事見河渠志帝遣使報祭河伯召魯還京師魯以河平<lb/>
圖獻帝適覽臺臣奏請褒托克托治河之績次論魯功<lb/>
超拜榮禄大夫集賢大學士賞賚金帛勑翰林承㫖歐<lb/>
陽𤣥製河平碑以旌托克托勞績具載魯功且宣付史<lb/>
<pb n="KR2a0036_WYG_187-7b"/>
舘并贈魯先臣三世尋拜中書左丞從托克托平徐州<lb/>
托克托既旋師命魯追餘黨分攻濠州同平章伊徹察<lb/>
喇督戰魯誓師曰吾奉㫖統八衛漢軍頓兵于濠七日<lb/>
矣爾諸將同心恊力必以今日己午時取城池然後食<lb/>
魯上馬麾進抵城下忽頭眩下馬且戒兵馬弗散病愈<lb/>
亟却藥不肯汗竟卒于軍中年五十七十三年五月壬<lb/>
午也伊徹察喇躬為治䘮選士䕶柩還高平有旨賜交<lb/>
鈔五百錠以給塟事子禎<lb/>
<pb n="KR2a0036_WYG_187-8a"/>
　　逯魯曾<lb/>
逯魯曾字善止脩武人性剛介通經術中天厯二年進<lb/>
士第授翰林國史院編修官辟御史臺掾掌機密監察<lb/>
御史劾中丞史顯夫簡傲魯曾開實封於大夫前曰中<lb/>
丞素持重不能與人周旋御史以人情劾之非公論由<lb/>
是皆知其直除太常博士武宗一廟未立后主配享集<lb/>
羣臣廷議之魯曾抗言先朝以武宗皇后珍格無子不<lb/>
為立主時巴延為右丞相以為明宗之母伊竒哩氏可<lb/>
<pb n="KR2a0036_WYG_187-8b"/>
以配享徽政院傳太后㫖以文宗之母唐古氏可以配<lb/>
享巴延問魯曾曰先朝既以珍格皇后無子不為立主<lb/>
今所立者明宗母乎文宗母乎對曰珍格皇后在武宗<lb/>
朝已膺玉冊則為武宗皇后明宗文宗二母后固為妾<lb/>
也今以無子之故不為立主以妾后為正宫是為臣而<lb/>
廢先君之后為子而追封先父之妾於禮不可且燕王<lb/>
垂即位追廢其母后而立其生母為后以配享先王為<lb/>
萬世笑豈可復蹈其失乎集賢大學士陳顥素嫉魯曾<lb/>
<pb n="KR2a0036_WYG_187-9a"/>
出曰唐太宗冊曹王明之母為后是亦二后也豈不可<lb/>
乎魯曾曰堯之母為帝嚳庶妃堯立為帝未聞册以為<lb/>
后而配嚳皇上為大元天子不法堯舜而法唐太宗邪<lb/>
衆服其議而巴延韙之遂以珍格皇后配焉復拜監察<lb/>
御史劾塔斯哈雅昻吉爾太尉衮布巴勒右丞烏徳美<lb/>
刑部尚書吉達布監察御史哈喇諤勒哲伊嚕布哈院<lb/>
使吕思誠郎中皆黜之八人之中惟思誠少過亦變祖<lb/>
宗選法餘皆巴延之黨朝廷肅然除樞密院都事上言<lb/>
<pb n="KR2a0036_WYG_187-9b"/>
前巴延專殺大臣其黨利其妻女巧誣以罪今大小官<lb/>
及諸人有罪止坐其身不得籍其妻女剡王為巴延搆<lb/>
陷妻女流離當雪其無辜給復子孫從之除刑部員外<lb/>
郎悉辨正横罹巴延所誣者遷宗正府郎中出為遼陽<lb/>
行省左右司郎中除僉山北道肅政㢘訪司事入為禮<lb/>
部郎中至正十二年丞相托克托討徐州賊以官軍不<lb/>
習水土募瀕海鹽丁為軍乃超遷魯曾資善大夫淮南<lb/>
宣慰使領征討事遣其募鹽丁五千人從征徐州平繼<lb/>
<pb n="KR2a0036_WYG_187-10a"/>
使領所部軍討淮東卒于軍<lb/>
　　貢師泰<lb/>
貢師泰字泰甫寧國之宣城人父奎以文學名家延祐<lb/>
至治間官京師為集賢直學士卒諡文靖師泰早肄業<lb/>
國子學為諸生泰定四年釋褐出身授從仕郎太和州<lb/>
判官丁外艱改徽州路歙縣丞江浙行省辟為掾尋以<lb/>
土著自劾去大臣有以其名聞者擢應奉翰林文字丁<lb/>
内艱服闋除紹興路總管府推官郡有疑獄悉為詳讞<lb/>
<pb n="KR2a0036_WYG_187-10b"/>
而剖决之山隂白洋港有大船飄近岸史甲二十人適<lb/>
取鹵海濵見其無主因取其篙櫓而船中有二死人有<lb/>
徐乙者怪其無物而有死人稱為史等所刼史傭作富<lb/>
民髙丙家事遂連髙史既誣服髙亦就逮師泰密詢之<lb/>
則里中沈丁載物抵杭而回漁者張網海中因盜網中<lb/>
魚為漁者所殺史實未嘗殺人奪物高亦弗知情其冤<lb/>
皆白游徼徐裕以廵鹽為名肆暴村落間一日遇諸暨<lb/>
商奪其所賫錢撲殺之投尸於水走告縣曰我獲私鹽<lb/>
<pb n="KR2a0036_WYG_187-11a"/>
犯人畏罪赴水死矣官驗視以有傷疑之遂以疑獄釋<lb/>
師泰追詢覆按之具得裕所以殺人狀復俾待報餘姚<lb/>
孫國賓以求盜獲姚甲造偽鈔受賕而釋之執高乙魯<lb/>
丙赴有司誣以同造偽高嘗為姚行用實非自造孫既<lb/>
舍姚因加罪於髙而魯與孫有隙故并連之魯與高未<lb/>
嘗相識也師泰疑高等覆造不合以孫詰之辭屈而情<lb/>
見即釋魯而加高以本罪姚遂處死孫亦就法其於冤<lb/>
獄詳讞之明多類此以故郡民自以不冤治行為諸郡<lb/>
<pb n="KR2a0036_WYG_187-11b"/>
第一考滿復入翰林為應奉預修后妃功臣列傳事畢<lb/>
遷宣文閣授經郎歴翰林待制國子司業擢禮部郎中<lb/>
再遷吏部拜監察御史自世祖以後省臺之職南人斥<lb/>
不用及是始復舊制於是南士復得居省臺自師泰始<lb/>
時論以為得人至正十四年除吏部侍郎時江淮兵起<lb/>
京師食不足師泰奉命和糴于浙右得糧百萬石以給<lb/>
京師遷兵部侍郎朝廷以京師至上都驛户凋弊命師<lb/>
泰廵視整飭之至則歴究其病原驗其貧富而均其徭<lb/>
<pb n="KR2a0036_WYG_187-12a"/>
役數十郡之民賴以稍蘇豪貴以其不利於已深嫉之<lb/>
然莫能有所中傷也㑹朝廷欲仍和糴浙西因除師泰<lb/>
都水庸田使十五年庸田司罷擢江西㢘訪副使未行<lb/>
遷福建㢘訪使居亡何除禮部尚書時平江缺守廷議<lb/>
難其人師泰又以選為平江路總管其年冬甫視事張<lb/>
士誠自高郵率衆渡江直扺城下攻圍甚急明年春守<lb/>
將弗能支斬闗遁去師泰領義兵出戰力不敵亦懷印<lb/>
綬棄城遁匿海濵者久之士誠既納降江浙行省丞相<lb/>
<pb n="KR2a0036_WYG_187-12b"/>
達實特穆爾以便宜授師泰兩浙都轉運鹽使至則剔<lb/>
其積蠧通其利源大課以集國用資之丞相復承制除<lb/>
師泰江浙行省參知政事二十年朝廷除户部尚書俾<lb/>
分部閩中以閩鹽易糧由海道轉運給京師凡為糧數<lb/>
十萬石朝廷賴焉二十二年召為秘書卿行至杭之海<lb/>
寧得疾而卒師泰性倜儻狀貌偉然既以文字知名而<lb/>
於政事尤長所至績效輒暴著尤喜接引後進士之賢<lb/>
不問識不識即加推轂以故士譽翕然咸歸之有詩文<lb/>
<pb n="KR2a0036_WYG_187-13a"/>
若干卷行於世<lb/>
　　周伯琦<lb/>
周伯琦字伯温饒州人父應極至大間仁宗為皇太子<lb/>
召見獻皇元頌為言於武宗以為翰林待制後為皇太<lb/>
子說書日侍英邸仁宗即位遷集賢待制終池州路同<lb/>
知總管府事伯琦自幼從宦游京師入國學為上舍生<lb/>
積分及高等去以䕃授將仕郎南海縣主簿三轉為翰<lb/>
林修撰至正元年改奎章閣為宣文閣藝文監為崇文<lb/>
<pb n="KR2a0036_WYG_187-13b"/>
監伯琦為宣文閣授經郎教戚里大臣子弟每進講輒<lb/>
稱旨且日被顧問帝以伯琦工書法命篆宣文閣寳仍<lb/>
題扁宣文閣及摹王羲之所書蘭亭序智永所書千文<lb/>
刻石閣中自是累轉官皆宣文崇文之間而眷遇益隆<lb/>
矣帝嘗呼其字伯温而不名㑹御史奏風憲宜用近臣<lb/>
特命僉廣東㢘訪司事八年召入為翰林待制預修后<lb/>
妃功臣列傳累陞直學士十二年有㫖令南士皆得居<lb/>
省臺除伯琦兵部侍郎遂與貢師泰同擢監察御史兩<lb/>
<pb n="KR2a0036_WYG_187-14a"/>
人皆南士之望一時榮之時御史大夫額森特穆爾以<lb/>
大軍南討而失律䘮師陜西行臺監察御史劉希曽等<lb/>
十人共劾奏之伯琦乃劾希曾等越分干譽希曾等皆<lb/>
坐左遷補郡判官由是公論不與十三年遷崇文太監<lb/>
兼經筵官代祀天妃丁内艱十四年起復為江夏肅政<lb/>
㢘訪使長槍索諾木巴勒陷寧國伯琦與僚佐倉皇出<lb/>
見之尋遁走至杭州除兵部尚書未行改浙西肅政㢘<lb/>
訪使江南行臺監察御史余觀紏言伯琦失陷寧國宜<lb/>
<pb n="KR2a0036_WYG_187-14b"/>
正其罪十七年江浙行省丞相達實特穆爾承制假伯<lb/>
琦參知政事招諭平江張士誠士誠既降江南行臺監<lb/>
察御史亦辯釋伯琦罪除同知太常禮儀院事士誠留<lb/>
之未行拜資政大夫江浙行省左丞於是留平江者十<lb/>
餘年士誠既滅伯琦乃得歸鄱陽尋卒伯琦儀觀温雅<lb/>
粹然如玉雖遭時多艱而善於自保博學工文章而尤<lb/>
以篆𨽻真草擅名當時嘗著六書正譌説文字原二書<lb/>
又有詩文藳若干卷<lb/>
<pb n="KR2a0036_WYG_187-15a"/>
　　呉當<lb/>
呉當字伯尚澄之孫也當㓜承祖訓以頴悟篤實稱長<lb/>
精通經史百家言侍其祖至京補國子生久之澄既捐<lb/>
舘四方學子從澄遊者悉就當卒業焉至正五年以父<lb/>
文䕃授萬億四庫照磨未上用薦者改國子助教勤講<lb/>
解嚴肄習諸生皆樂從之㑹詔修遼金宋三史當預編<lb/>
纂書成除翰林修撰七年遷國子博士明年陞監丞十<lb/>
年陞司業明年遷翰林待制又明年改禮部員外郎十<lb/>
<pb n="KR2a0036_WYG_187-15b"/>
三年擢監察御史尋復為國子司業明年遷禮部郎中<lb/>
又明年除翰林直學士時江南兵起且五年大臣有薦<lb/>
當世居江西習知江西民俗且其才可任政事者詔特<lb/>
授江西肅政㢘訪使偕江西行省參政和尼齊兵部尚<lb/>
書黄昭招捕江西諸郡便宜行事當以朝廷兵力不給<lb/>
既受命至江南即召募民兵由淛入閩至江西境建昌<lb/>
界招安新城孫塔擒殄李三道路既通乃進攻南豐渠<lb/>
兇鄭天瑞遁鄭原自刎死十六年調檢校章廸率本部<lb/>
<pb n="KR2a0036_WYG_187-16a"/>
兵與黄昭夾攻撫州勦殺首冦胡志學進兵復崇仁宜<lb/>
黄於是建撫兩郡悉定是時參知政事托廸總兵撫建<lb/>
積年無功因忌當屢捷功在已上又以為南人不宜總<lb/>
兵則搆為飛語謂當與黄昭皆與冦通有㫖解二人兵<lb/>
柄除當撫州路總管昭臨江路總管並供億平章和尼<lb/>
齊軍和尼齊殺當從事官范淳及章廸將士皆憤怒不<lb/>
平當諭之曰上命不可違也而和尼齊又上章言二人<lb/>
者難任牧民尋有㫖當與昭皆罷總管除名十八年和<lb/>
<pb n="KR2a0036_WYG_187-16b"/>
尼齊自瑞州還龍興當昭皆隨軍不敢去先是當與昭<lb/>
平賊功狀自廣東由海道未達京師而托廸和尼齊等<lb/>
公牘乃先至故朝廷責當昭皆左遷及得當昭功狀乃<lb/>
始知其誣詔拜當中奉大夫江西行省參知政事昭湖<lb/>
廣行省參知政事命未下而陳友諒已陷江西諸郡和<lb/>
尼齊棄城遁當乃戴黄冠着道士服杜門不出日以著<lb/>
書為事友諒遣人辟之當臥床不食以死自誓乃舁床<lb/>
載之舟送江州拘留一年終不為屈遂隱居廬陵吉水<lb/>
<pb n="KR2a0036_WYG_187-17a"/>
之谷坪逾年以疾卒年六十五所著書有周禮纂言及<lb/>
學言藁<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_187-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百八十七<lb/>
<pb n="KR2a0036_WYG_187-18a"/>
元史卷一百八十七考證<lb/>
烏克遜良楨𫝊陞右丞　按宰相年表良楨自十三年<lb/>
　　至十七年終于左丞又順帝本紀十八年議團結西<lb/>
　　山寨命右丞達實特穆爾左丞烏克遜良楨總行提<lb/>
　　調是十八年尚為左丞也與𫝊俱不合<lb/>
周伯琦陜西行臺監察御史劉希曽等十人共劾之<lb/>
　　按本紀及托克托𫝊皆作十二人與此互異<lb/>
</p>
<p>
</p>
  </div>
</body>
</text>
</TEI>
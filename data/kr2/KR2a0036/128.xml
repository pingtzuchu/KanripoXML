<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百二十八</head> <lb/>
    <p>
<pb n="KR2a0036_WYG_128-1a"/>
欽定四庫全書<lb/>
　元史卷一百二十八<lb/>
　　明翰林學士亞中大夫知制誥兼修國史宋濂等修<lb/>
　列傳第十五<lb/>
　　阿珠<lb/>
阿珠烏哩特氏都元帥烏蘭哈達子沉幾有智略臨陣<lb/>
勇決氣葢萬人憲宗時從父征西南夷率精兵為候騎<lb/>
所向摧陷莫敢當其鋒至平大理克諸部降交趾無不<lb/>
<pb n="KR2a0036_WYG_128-1b"/>
在行事見烏蘭哈達傳憲宗嘗勞之曰阿珠未有名位<lb/>
挺身奉國特賜黄金三百兩以勉將來世祖即位留典<lb/>
宿衞中統三年從諸王拜沁達噶征李璮有功九月自<lb/>
宿衞將軍拜征南都元帥治兵于汴復立宿州至元元<lb/>
年八月畧地兩淮攻取戰獲軍聲大振四年八月觀兵<lb/>
襄陽遂入南郡取僊人鐵城等柵俘生口五萬軍還宋<lb/>
兵邀襄樊間阿珠乃自安陽灘濟江留精騎五千陣牛<lb/>
心嶺復立虚寨設疑火夜半敵果至斬首萬餘級初阿<lb/>
<pb n="KR2a0036_WYG_128-2a"/>
珠過襄陽駐馬虎頭山宿漢東白河口曰若築壘於此<lb/>
襄陽糧道可斷也五年遂築鹿門新城等堡繼又築臺<lb/>
漢水中與夾江堡相應自是宋兵援襄者不能進六年<lb/>
七月大霖雨漢水溢宋將夏貴范文虎相繼率兵來援<lb/>
復分兵出入東岸林谷間阿珠謂諸將曰此張虚形不<lb/>
可與戰宜整舟師備新堡諸將從之明日宋兵果趍新<lb/>
堡大破之殺溺生擒五千餘人獲戰船百餘艘於是治<lb/>
戰船分水軍築圜城以逼襄陽文虎率舟師來救來興<lb/>
<pb n="KR2a0036_WYG_128-2b"/>
國又以兵百艘侵百丈山前後邀擊於罐子灘俱敗走<lb/>
之九年三月破樊城外郛増築重圍以逼之宋裨將張<lb/>
順張貴裝軍衣百船自上流入襄陽阿珠攻之順死貴<lb/>
僅得入城俄乘輪船順流東走阿珠與元帥劉整分泊<lb/>
戰船以待燃薪照江兩岸如晝阿珠追戰至櫃門闗擒<lb/>
貴餘衆盡死是年九月加同平章政事先是㐮樊兩城漢<lb/>
水出其間宋兵植木江中聮以鐵鎖中設浮梁以通援<lb/>
兵樊恃此為固至是阿珠以機鋸斷木以斧斷鎖焚其<lb/>
<pb n="KR2a0036_WYG_128-3a"/>
橋襄兵乃不能援十年正月遂拔樊城襄守將吕文煥<lb/>
懼而出降七月奉命畧淮東抵揚州城下宋以千騎出<lb/>
戰阿珠伏兵道左佯北宋兵逐之伏發擒其騎將王都<lb/>
統十一年正月入覲與參政阿爾哈雅奏請伐宋帝命<lb/>
相臣議久不決阿珠進曰臣久在行間備見宋兵弱於<lb/>
往昔失今不取時不再來帝乃可其奏詔益兵十萬與<lb/>
丞相巴延參政阿爾哈雅等同伐宋三月進平章政事<lb/>
秋九月師次郢之鹽山得俘民言宋沿江九郡精鋭盡<lb/>
<pb n="KR2a0036_WYG_128-3b"/>
聚郢江東西兩城今舟師出其間騎兵不得䕶岸此危<lb/>
道也不若取黄家灣堡東有河口可由其中拖船入湖<lb/>
轉以下江為便從之遂舍攻郢而去行大澤中忽宋騎<lb/>
兵千人突至時從騎纔數十人阿珠即奮槊馳擊所向<lb/>
畏避追斬五百餘級生擒其將趙范二統制進攻沙洋<lb/>
新城拔之前次復州守將翟貴迎降時夏貴鎖大艦扼<lb/>
江漢口兩岸備禦堅嚴阿珠用軍將馬福計回舟淪河<lb/>
口穿湖中從陽羅堡西沙蕪口入大江十二月軍至陽<lb/>
<pb n="KR2a0036_WYG_128-4a"/>
羅堡攻之不克阿珠謂巴延曰攻城下䇿也若分軍船<lb/>
之半循岸西上對青山磯止泊伺隙擣虚可以得志從<lb/>
之明日阿珠遥見南㟁沙洲即率衆趍之載馬後隨宋<lb/>
將程鵬飛來拒大戰中流鵬飛敗走諸軍抵沙洲急擊<lb/>
攀岸步鬬開而復合者數四敵小却出馬於岸遂力戰<lb/>
破之追擊至鄂東門而還夏貴聞阿珠飛渡大驚引麾<lb/>
下兵三百艘先遁餘皆潰走遂拔陽羅堡盡得其軍實<lb/>
巴延議師所向或欲先取蘄黄阿珠曰若赴下流退無<lb/>
<pb n="KR2a0036_WYG_128-4b"/>
所據上取鄂漢雖遲旬日師有所依可以萬全己未水<lb/>
陸並趍鄂漢焚其船三千艘煙燄漲天漢陽鄂州大恐<lb/>
相繼皆降十二年正月黄蘄江州降阿珠率舟師趍安<lb/>
慶范文虎迎降繼下池州宋丞相賈似道擁重兵拒蕪<lb/>
湖遣宋京來請和巴延謂阿珠曰有詔令我軍駐守何<lb/>
如阿珠曰若釋似道而不擊恐已降州郡今夏難守且<lb/>
宋無信方遣使請和而又射我軍船執我邏騎今日惟<lb/>
當進兵事若有失罪歸於我二月壬戌師次丁家洲遂<lb/>
<pb n="KR2a0036_WYG_128-5a"/>
與宋前鋒孫虎臣對陣夏貴以戰艦二千五百艘横亘<lb/>
江中似道將兵殿其後時已遣騎兵夾岸而進兩岸樹<lb/>
砲擊其中堅宋軍陣動阿珠挺身登舟手自持柂突入<lb/>
敵陣諸軍繼進宋兵遂大潰以上詳見巴延傳世祖以<lb/>
宋重兵皆駐揚州臨安倚之為重四月命阿珠分兵圍<lb/>
守揚州庚申次真州敗宋兵于珠金沙斬首二千餘級<lb/>
既抵揚州乃造樓櫓戰具于𤓰州漕粟于真州樹柵以<lb/>
斷其糧道宋都統姜才領步騎二萬來攻柵敵軍夾河<lb/>
<pb n="KR2a0036_WYG_128-5b"/>
為陣阿珠麾騎士渡河擊之戰數合堅不能却衆軍佯<lb/>
北才逐之遂奮而回擊萬矢雨集才軍不能支擒其副<lb/>
將張林斬首萬八千級七月辛未宋兩淮鎮將張世傑<lb/>
孫虎臣以舟師萬艘駐焦山東每十船為一舫聮以鐵<lb/>
鎖以示必死阿珠登石公山望之舳艫連接旌旗蔽江<lb/>
曰可燒而走也遂選强徤善射者千人載以巨艦分兩<lb/>
翼夾射阿珠居中合勢進擊繼以火矢燒其蓬檣煙燄<lb/>
漲天宋兵既碇舟死戰至是欲走不能前軍争赴水死<lb/>
<pb n="KR2a0036_WYG_128-6a"/>
後軍散走追至圌山獲黄白鷂船七百餘艘自是宋人<lb/>
不復能軍矣十月詔拜中書左丞相仍諭之曰淮南重<lb/>
地李庭芝狡詐須卿守之時諸軍進取臨安阿珠駐兵<lb/>
𤓰洲以絶揚州之援巴延所以兵不血刃而平宋者阿<lb/>
珠控制之力為多十三年二月夏貴舉淮西諸城來附<lb/>
阿珠謂諸將曰今宋已亡獨庭芝未下以外助猶多故<lb/>
也若絶其聲援塞彼糧道尚恐東走通泰逃命江海乃<lb/>
柵揚之西北丁村以扼其髙郵寳應之餽運貯粟灣頭<lb/>
<pb n="KR2a0036_WYG_128-6b"/>
堡以備捍禦留屯新城以逼泰州又遣千户巴延徹爾<lb/>
率甲騎三百助灣頭兵勢且戒之曰庭芝水路既絶必<lb/>
從陸出宜謹備之如丁村烽起當首尾相應斷其歸路<lb/>
六月甲戌姜才知髙郵米運將至果夜出步騎五千犯<lb/>
丁村柵至曉巴延徹爾來援所將皆阿珠牙下精兵旗<lb/>
幟畫雙赤月衆軍望其塵連呼曰丞相來矣宋軍識其<lb/>
旗皆遁才脱身走追殺騎兵四百步卒免者不滿百人<lb/>
壬辰李庭芝以朱煥守揚州挾姜才東走阿珠率兵追<lb/>
<pb n="KR2a0036_WYG_128-7a"/>
襲殺步卒千人庭芝僅入泰州遂築壘以守之七月乙<lb/>
巳朱煥以揚州降乙卯泰州守將孫良臣開北門納降<lb/>
執李庭芝姜才奉命戮揚州市揚泰既下阿珠申嚴士<lb/>
卒禁暴掠有武衛軍校掠民二馬即斬以徇兩淮悉平<lb/>
得府二州二十二軍四縣六十七九月辛酉入見世祖<lb/>
於大明殿陳宋俘第功行賞實封泰興縣二千户二十<lb/>
三年受命北伐叛王實喇穆爾等明年凱旋繼又西征<lb/>
至哈喇和卓以疾卒年五十四追封河南王<lb/>
<pb n="KR2a0036_WYG_128-7b"/>
　　阿爾哈雅<lb/>
阿爾哈雅輝和爾人也初生胞中剖而出其父以為不<lb/>
祥將棄之母不忍比長果聰辨有膽畧家貧常躬耕舍<lb/>
耒嘆曰大丈夫當立功朝廷何至效細民事畎畝乎去<lb/>
求其國書讀之逾月又棄去用薦者得事世祖于潛邸<lb/>
世祖即位漸見擢用由左右司郎中遷參議中書省事<lb/>
至元二年立諸路行中書省進僉河南行省事五年命<lb/>
與元帥阿珠劉整取襄陽又加參知政事始帝遣諸將<lb/>
<pb n="KR2a0036_WYG_128-8a"/>
命毋攻城但圍之以俟其自降乃築長圍起萬山包百<lb/>
丈楚山盡鹿門以絶之宋兵入援者皆敗去然城中糧<lb/>
儲多圍之五年終不下九年三月破樊城外郛其將復<lb/>
閉内城守阿爾哈雅以為襄陽之有樊城猶齒之有唇<lb/>
也宜先攻樊城樊城下則襄陽可不攻而得乃入奏帝<lb/>
始報可㑹有西域人伊斯瑪音獻新礮法因以其人來<lb/>
軍中十年正月為礮攻樊破之先是宋兵為浮橋以通<lb/>
襄陽之援阿爾哈雅發水軍焚其橋襄援不至城乃㧞<lb/>
<pb n="KR2a0036_WYG_128-8b"/>
詳具阿珠傳阿爾哈雅既破樊移其攻具以向襄陽一<lb/>
礮中其譙樓聲如雷霆震城中城中洶洶諸將多踰城<lb/>
降者劉整欲立碎其城執文煥以快其意阿爾哈雅獨<lb/>
不欲攻乃身至城下與文煥語曰君以孤軍城守者數<lb/>
年今飛鳥路絶主上深嘉汝忠若降則尊官厚祿可必<lb/>
得決不殺汝也文煥狐疑未決又折矢與之誓如是者<lb/>
數四文煥感而出降遂與入朝帝以文煥為昭勇大將<lb/>
軍侍衛親軍都指揮使襄漢大都督阿爾哈雅行荆湖<lb/>
<pb n="KR2a0036_WYG_128-9a"/>
等路樞密院事鎮襄陽阿爾哈雅奏曰襄陽自昔用武<lb/>
之地也今天助順而克之宜乘勝順流長驅宋可必平<lb/>
平章阿珠亦贊其說帝命丞相史天澤議之天澤曰朝<lb/>
廷若遣重臣如丞相安圖同知樞宻院事巴延者一人<lb/>
都督諸軍則四海混同可立待也帝曰巴延可乃大徴<lb/>
兵拜巴延為行中書省左丞相阿珠為平章阿爾哈雅<lb/>
進行省右丞賞鈔二百錠十一年九月㑹師襄陽遂破<lb/>
郢州及沙洋新城十二月師出沙蕪口宋制置夏貴守<lb/>
<pb n="KR2a0036_WYG_128-9b"/>
諸隘甚固阿爾哈雅麾兵攻陽羅堡貴趨援之阿珠遂<lb/>
以兵西渡青山磯宋都統程鵬飛來迎戰敗之江中㑹<lb/>
貴兵亦敗走廬州宣撫朱禩孫夜遁還江陵知鄂州張<lb/>
晏然以城降鵬飛以水軍降巴延與諸將㑹鄂城下議<lb/>
曰鄂襟山帶江江南之要區也且兵糧皆備今蜀江陵<lb/>
潭岳皆未下不以一大將鎮撫之上流一動則鄂非我<lb/>
有也乃以兵四萬遣阿爾哈雅戍鄂而與阿珠將大兵<lb/>
以東阿爾哈雅集鄂民宣上徳惠禁將士毋侵掠其下<lb/>
<pb n="KR2a0036_WYG_128-10a"/>
恐懼無敢取民之菜者民大悦遣人徇夀昌信陽徳安<lb/>
諸郡皆下進徇江陵十有二年春三月與安撫髙世傑<lb/>
兵遇巴陵命張榮實擣其中堅解汝楫率諸翼兵左右<lb/>
角之世傑敗走追降之于桃花灘遂下岳州四月至沙<lb/>
市城不下縱火攻之沙市立破宣撫朱禩孫制置髙逹<lb/>
恐即以城降乃入江陵釋係囚放戍券軍除其徭賦及<lb/>
法令之繁細者傳檄郢歸峽常徳澧隨辰沅靖復均房<lb/>
施荆門及諸洞無不降者盡奏官其所降官以兵守峽<lb/>
<pb n="KR2a0036_WYG_128-10b"/>
籍其户口財賦來上帝喜大宴三日語近臣曰巴延兵<lb/>
東阿爾哈雅以孤軍戍鄂朕甚憂之今荆南定吾東兵<lb/>
可無後患矣乃親作手詔褒之命右丞廉希憲守江陵<lb/>
促阿爾哈雅急還鄂且以沿江諸城新附者委之阿爾<lb/>
哈雅至鄂招潭州守臣李芾不聴乃移兵長沙拔湘陰<lb/>
冬十月至潭為書射城中以示芾曰速下以活州民否<lb/>
則屠矣不荅乃決隍水部分諸將以礮攻之破其木堡<lb/>
流矢中胷創甚督戰益急奪其城潭人復作月城以相<lb/>
<pb n="KR2a0036_WYG_128-11a"/>
拒凡攻七十日大小數十戰十有三年春正月芾力屈<lb/>
及轉運使鍾蜚英都統陳義皆自殺其將劉孝忠以城<lb/>
降諸將欲屠之阿爾哈雅曰是州生齒數百萬口若悉<lb/>
殺之非上諭巴延以曹彬不殺意也其屈法生之復發<lb/>
倉以食饑者遣使徇郴全道桂陽永衡武岡寳慶袁韶<lb/>
南雄諸郡其守臣皆率其民來迎曰聞丞相體皇帝好<lb/>
生之徳毋殺虜所過皆秋毫無犯民今復見太平各奉<lb/>
表來降丞相稱阿爾哈雅也奏官其降官皆如江陵獨<lb/>
<pb n="KR2a0036_WYG_128-11b"/>
宋經畧使馬塈守静江不下使總管俞全等招之皆為<lb/>
所殺㑹宋主以國降降手詔遣湘山僧宗勉諭塈塈復<lb/>
殺之阿爾哈雅又為書以天命地利人心開塈許以廣<lb/>
西大都督反覆千餘言終不聴因入朝賀平宋拜平章<lb/>
政事使持詔如静江諭之十一月前兵至嚴闗塈守闗<lb/>
弗納破其兵又敗都統馬應麒於小溶江遂逼静江錄<lb/>
上所賜静江詔以示塈塈焚之斬其使静江以水為固<lb/>
乃築堰斷大陽小溶二江以遏上流決東南埭以涸其<lb/>
<pb n="KR2a0036_WYG_128-12a"/>
隍破其城民聞城破即縱火焚居室多赴水死塈及其<lb/>
總制黄文政總管張虎以殘兵突圍走執之阿爾哈雅<lb/>
以静江民易叛非潭比不重刑之則廣西諸州不服因<lb/>
悉坑之斬塈於市分遣萬户托噶布哈徇賔融柳欽横<lb/>
邕慶逺齊榮祖徇鬱林貴廉象托里徇潯容藤梧皆下<lb/>
之特磨王儂士貴南丹州牧莫大秀皆奉表求内附奏<lb/>
官其降官如潭州以兵戍静江昭賀梧邕融乃還潭既<lb/>
而宋二王稱制海中雷瓊全永與潭屬縣之民文才喻<lb/>
<pb n="KR2a0036_WYG_128-12b"/>
周隆張虎羅飛咸起兵應之舒黄蘄相繼亦起大者衆<lb/>
數萬小者不下數千詔命討之且略地海外阿爾哈雅<lb/>
既定才喻等至雷州使人諭瓊州安撫趙與珞降不聴<lb/>
遂自航大海五百里執與珞冉安國黄之紀皆裂殺之<lb/>
盡定瓊南寧萬安吉陽地降八畨羅甸蠻以其總管文<lb/>
龍兒入見置宣慰司八畨羅甸臥龍羅畨大龍遏蠻蘆<lb/>
畨小龍石畨方畨珙畨程畨並置安撫以鎮之十八年<lb/>
奏請徙省鄂州所定荆南淮西江西海南廣西之地凡<lb/>
<pb n="KR2a0036_WYG_128-13a"/>
得州五十八峒夷山獠不可勝計大率以口舌降之未<lb/>
嘗專事殺戮又其取民悉定從輕賦民所在立祠祀之<lb/>
二十三年入朝加光禄大夫湖廣行省左丞相卒年六<lb/>
十贈開府儀同三司上柱國封楚國公諡武定至正八<lb/>
年進封江陵王子和斯哈雅湖廣行中書省左丞衮格<lb/>
根江西行中書省平章政事<lb/>
　　姜衛<lb/>
姜衛國王蘇肯徹爾子也性𢎞毅重厚不飲酒寡言笑<lb/>
<pb n="KR2a0036_WYG_128-13b"/>
喜延士大夫聴讀經史論古今治亂至直臣盡忠良將<lb/>
制勝必為之擊節稱善以故臨大事決大議言必中節<lb/>
至元十一年詔命姜衞總蘇肯徹爾元統鴻吉哩等五<lb/>
投下兵從伐宋由正陽取安豐畧廬克和攻司空山平<lb/>
野人原道安慶渡江東下㑹丞相巴延兵于潤州分三<lb/>
道並進姜衛率左軍參政董文炳為副部署將校申明<lb/>
約束江隂華亭澉浦上海悉望風欵附吏民按堵如故<lb/>
進屯鹽官巴延已駐師臨安城下得宋幼主降表姜衞<lb/>
<pb n="KR2a0036_WYG_128-14a"/>
乃移兵𤓰洲與阿珠兵合臨揚州都統姜才以兵二萬<lb/>
攻揚子橋率諸將擊敗之十三年夏驛召姜衛秋入覲<lb/>
大饗賚功授金虎符征西都元帥仍賜弓矢甲鞍文錦<lb/>
表裏四鈔萬貫從者賞賜有差時親王海都叛命領汪<lb/>
總帥兵以鎮西土十四年召拜江南諸道行臺御史大<lb/>
夫乃上奏曰陛下以臣為耳目臣以監察御史按察司<lb/>
為耳目倘非其人是人之耳目先自閉塞下情何由上<lb/>
達帝嘉之命御史臺清其選每除目至必集幕僚御史<lb/>
<pb n="KR2a0036_WYG_128-14b"/>
議其可否不協公論者即劾去之繼陳便民一十五事<lb/>
其畧曰併行省削冗官鈐鎮戍拘官船業流民錄故官<lb/>
贓饋遺淮浙鹽運司直𨽻行省行大司農營田司併入<lb/>
宣慰司理訟勿分南北公田召佃仍減其租革宋公吏<lb/>
勿容作弊帝皆納焉浙東盜起浙西宣慰使錫里伯縱<lb/>
兵肆掠俘及平民乃遣御史商琥據錢唐津渡閲治之<lb/>
得釋者以數千計錫里伯遁還都奏執還揚州治其罪<lb/>
十六年入覲㑹左丞崔斌等言平章阿哈瑪特不法事<lb/>
<pb n="KR2a0036_WYG_128-15a"/>
詔命姜衛及知樞密院博囉自開平馳驛大都鞫之阿<lb/>
哈瑪特稱疾不出博囉欲回姜衛厲聲叱曰奉㫖按問<lb/>
敢回奏耶令輿疾赴對首責數事既引伏有㫖釋免仍<lb/>
喻姜衛曰朕知卿不惜顔面復命還南行臺十七年有<lb/>
㫖命姜衛檢覈阿爾哈雅和斯特穆爾等所俘三萬二<lb/>
千餘口並放為民十八年左丞范文虎參政李庭以兵<lb/>
十萬航海征倭七晝夜至竹島與遼陽省臣兵合欲先<lb/>
攻太宰府遲疑不發八月朔颶風大作士卒十喪六七<lb/>
<pb n="KR2a0036_WYG_128-15b"/>
帝震怒復命行省左丞相塔爾海征之時無敢諫者姜<lb/>
衛遣使入奏曰倭不奉職貢可伐而不可恕可緩而不<lb/>
可急向者師行迫期戰船不堅前車已覆後當改轍今<lb/>
為之計預修戰艦訓練士卒耀兵揚武使彼聞之深自<lb/>
備禦遲以嵗月俟其疲怠出其不意乘風疾往一舉而<lb/>
下萬全之䇿也帝意始釋遂罷其役又陳皇太子既令<lb/>
中書宜領撫軍監國之任選正人端士立詹事賓客諭<lb/>
徳贊善衛翼左右所以樹國本也帝深然之十九年又<lb/>
<pb n="KR2a0036_WYG_128-16a"/>
奏阿爾哈雅占降民一千八百户為奴阿爾哈雅以為<lb/>
征討所得有㫖果降民也還之有司若征討所得令御<lb/>
史臺籍其數以聞量賜有功者阿爾哈雅又自陳其功<lb/>
比巴延當賜養老户御史滕魯瞻劾之阿爾哈雅自辨<lb/>
有㫖遣使赴行臺逮問姜衛曰為臣敢爾欺誑邪滕御<lb/>
史何罪即馳奏使者竟歸二十年以疾請入覲進譯語<lb/>
資治通鑑帝即以賜東宫經筵講讀拜江淮行省左丞<lb/>
相二十一年啓行四月卒于蠡州年四十四訃聞帝悼<lb/>
<pb n="KR2a0036_WYG_128-16b"/>
惜不己子阿喇卜丹南行臺御史大夫孫托歡集賢大<lb/>
學士<lb/>
　　托克托呼<lb/>
托克托呼其先本武平北哲琳川按塔哈山部族自庫<lb/>
楚徙居西北伊埒巴爾山因以為氏號其國曰欽察其<lb/>
地去中國三萬餘里夏夜極短日暫没即出庫楚克生<lb/>
蘇穆鼐蘇穆鼐生伊納克實世為欽察國主太祖征黙<lb/>
爾竒斯其主輝圖奔欽察伊納克實納之太祖遣使諭<lb/>
<pb n="KR2a0036_WYG_128-17a"/>
之曰汝奚匿吾負箭之麋亟以相還不然禍且及汝伊<lb/>
納克實荅曰逃鸇之雀叢薄猶能生之吾顧不如草木<lb/>
耶太祖乃命將討之伊納克實已老國中大亂伊納克<lb/>
實之子和拉蘇黙遣使自歸於太祖而憲宗受命帥師<lb/>
已扣其境和拉蘇黙之子巴圖徹爾舉族迎降從征黙<lb/>
爾竒斯有功率欽察百人從世祖征大理伐宋以强勇<lb/>
稱嘗侍左右掌尚方馬畜嵗時挏馬乳以進色清而味<lb/>
美號黑馬乳因目其屬曰哈喇齊托克托呼巴圖徹爾<lb/>
<pb n="KR2a0036_WYG_128-17b"/>
之子也中統元年父子從世祖北征俱以功受上賞巴<lb/>
圖徹爾卒乃襲父職備宿衛宗王海都搆亂世祖以國<lb/>
家根本之地命皇太子北平王率諸王鎮守之至元十<lb/>
四年諸王托克托穆爾錫里濟叛寇抄諸部掠憲宗所<lb/>
御大帳以去托克托呼率兵討之敗其將多爾濟戩於<lb/>
納琳布拉克邀諸部以還應昌部族珠爾噶岱搆亂托<lb/>
克托穆爾引兵應之中途遇托克托呼將戰先獲其候<lb/>
騎數十托克托穆爾乃引去遂滅珠爾噶岱追托克托<lb/>
<pb n="KR2a0036_WYG_128-18a"/>
穆爾等至圖喇河三宿而後返尋復敗之於斡琿河奪<lb/>
回所掠大帳還諸部之衆於北平十五年大軍北征詔<lb/>
率欽察驍騎千人以從追錫里濟踰金山擒扎哈台等<lb/>
以獻又敗庫春格爾等褁瘡力戰獲羊馬輜重甚衆還<lb/>
朝帝召至榻前親慰勞之賜金銀酒器及銀百兩金幣<lb/>
九嵗時預宴濟遜冠服全海東白鶻一仍賜以奪回所<lb/>
掠大帳而諭之曰祖宗武帳非人臣所得御以卿能歸<lb/>
之故以授卿嘗有㫖欽察人為民及𨽻諸王者皆别籍<lb/>
<pb n="KR2a0036_WYG_128-18b"/>
之以𨽻托克托呼户給鈔二千貫嵗以粟帛選其材勇<lb/>
以備禁衛十九年授昭勇大將軍同知太僕院事二十<lb/>
年改同知衛尉院事兼領羣牧司請以所部哈喇齊屯<lb/>
田畿内詔給霸州文安縣田四百頃益以宋新附軍人<lb/>
八百俾領其事二十一年賜金虎符并賜金貂裘帽玉<lb/>
帶各一海東青鶻一水磑壹區近郊田二千畝籍河東<lb/>
諸路䝉古軍子弟四千六百人𨽻其麾下二十二年拜<lb/>
鎮國上將軍樞宻院副使二十三年置欽察親軍衛遂<lb/>
<pb n="KR2a0036_WYG_128-19a"/>
兼都指揮使聴以宗族將吏備官屬海都兵犯金山詔<lb/>
與大將托多爾海共禦之二十四年宗王納顏叛隂遣<lb/>
使來結額布根錫里哈為托克托呼所執盡得其情以<lb/>
聞錫里哈設宴邀二大將托多爾海將往托克托呼以<lb/>
為事不可測遂止錫里哈計不得行未幾有㫖令錫里<lb/>
哈入朝將由東道進托克托呼言於北安王曰彼分地<lb/>
在東脱有不虞是縱虎入山林也乃命從西道進既而<lb/>
有言額布根叛者衆欲先聞於朝然後發兵托克托呼<lb/>
<pb n="KR2a0036_WYG_128-19b"/>
曰兵貴神速若彼果叛我軍出其不意可即圖之否則<lb/>
與約而還即日啓行疾驅七晝夜渡圖喇河戰于博恰<lb/>
嶺大敗之額布根僅以身免世祖時親征納顔聞之遣<lb/>
使命托克托呼收其餘黨沿河而下遇叛王特爾格軍<lb/>
萬騎擊走之獲馬甚衆并擒叛王哈喇婁等獻俘行在<lb/>
所誅之欽察喀喇之屬自叛所來歸者即以付托克托<lb/>
呼置哈喇婁萬户府欽察之散處安西諸王部下者悉<lb/>
令統之時成宗以皇孫撫軍於北詔以托克托呼從追<lb/>
<pb n="KR2a0036_WYG_128-20a"/>
納顔餘黨於哈拉衮誅叛王烏塔噶盡降其衆二十五<lb/>
年諸王伊竒哩為叛王哈喇哈斯所攻遣使告急復從<lb/>
皇孫移師援之敗諸烏爾呼速至哈拉衮山夜渡古烈<lb/>
河敗叛王哈坦盡得遼左諸部置東路萬户府世祖多<lb/>
其功以伊竒哩女弟塔掄妻之二十六年從皇孫晉王<lb/>
征海都抵抗愛嶺敵先據險諸軍失利惟托克托呼以<lb/>
其軍直前鏖戰翼晉王而出追騎大至乃選精鋭設伏<lb/>
以待之寇不敢逼秋七月世祖巡幸北邊召見慰諭之<lb/>
<pb n="KR2a0036_WYG_128-20b"/>
曰昔太祖與其臣同患難者飲班珠爾河之水以記功<lb/>
今日之事何愧昔人卿其勉之還至京師大宴羣臣復<lb/>
謂托克托呼曰朔方人來聞海都言杭愛之役使彼邊<lb/>
將皆如托克托呼吾屬安所置哉論功行賞帝欲先欽<lb/>
察之士托克托呼言慶賞之典䝉古將吏宜先之帝曰<lb/>
爾毋飾讓䝉古人誠居汝右力戰豈在汝右耶召諸將<lb/>
頒賞有差初世祖既取宋命籍建康廬饒租户千為哈<lb/>
喇齊户益以俘獲千七百户賜托克托呼仍官一子以<lb/>
<pb n="KR2a0036_WYG_128-21a"/>
督其賦二十八年托克托呼奏哈喇齊軍以萬數足以<lb/>
備用詔賜珠帽珠衣金帶玉帶海東青鶻各一復賜其<lb/>
部曲毳衣縑素萬匹於是率哈喇齊萬人北獵於罕達<lb/>
該邊寇聞之皆引去二十九年秋畧地金山獲海都之<lb/>
户三千餘還至和琳有詔進取竒爾濟蘇三十年春師<lb/>
次謙河冰行數日始至其境盡收其五部之衆屯兵守<lb/>
之奏功加龍虎衛上將軍仍給行樞宻院印海都聞取<lb/>
竒爾濟蘇引兵至謙河復敗之擒其將博囉齊三十一<lb/>
<pb n="KR2a0036_WYG_128-21b"/>
年成宗即位詔以邊境事重其免㑹朝遣使就賜銀五<lb/>
百兩七寳金壺盤盂各一鈔萬貫白氊帳一獨峯駞五<lb/>
冬召至京師賞賚有加别賜其麾下士鈔千二百萬貫<lb/>
元貞元年春仍出守北邊二年秋諸王附海都者率衆<lb/>
來歸邊民驚擾身至伊嚕哈斯界饋餉安集之導諸王<lb/>
永和爾等入朝帝解御衣以賜又賜金五十兩銀千五<lb/>
百兩鈔五萬貫轎輿各一大徳元年正月拜銀青榮禄<lb/>
大夫上柱國同知樞密院事欽察親軍都指揮使奉命<lb/>
<pb n="KR2a0036_WYG_128-22a"/>
還北邊二月至宣徳府卒年六十一贈金紫光祿大夫<lb/>
司空追封延國公諡武毅後加封昇王子八人其第三<lb/>
子曰綽和爾<lb/>
綽和爾初以大臣子奉詔從太師阿爾婁行軍戰於布<lb/>
達山有功拜昭勇大將軍左衛親軍都指揮使大徳元<lb/>
年襲父職領征北諸軍帥師踰金山攻巴林之地巴林<lb/>
之南有達嚕噶河其將達蘭台阻水而軍伐木柵岸以<lb/>
自庇士皆下馬跪坐持弓矢以待我軍矢不能及馬不<lb/>
<pb n="KR2a0036_WYG_128-22b"/>
能進綽和爾命吹銅角舉軍大呼聲震林野其衆不知<lb/>
所為争起就馬於是麾師畢渡湧水拍岸木柵漂散因<lb/>
奮師馳擊追奔五十里盡得其人馬廬帳還次阿嚕河<lb/>
與海都所遣援巴林之將博貝軍遇河之上有髙山博<lb/>
貝陣於山上馬不利下馳綽和爾麾軍渡河蹙之其馬<lb/>
多顛躓急擊敗之追奔三十餘里博貝僅以身免二年<lb/>
北邊諸王都勒斡齊齊克圖等潛師襲和囉噶圖之地<lb/>
其地亦有山甚髙敵兵據之綽和爾選勇而善步者持<lb/>
<pb n="KR2a0036_WYG_128-23a"/>
挺刃四面上奮擊盡覆其軍三年入朝成宗親解御衣<lb/>
賜之慰勞優渥拜鎮國上將軍僉樞密院事欽察親軍<lb/>
都指揮使太僕少卿復還邊是時武宗在潛邸領軍朔<lb/>
方軍事必諮於綽和爾及戰綽和爾嘗為先四年秋叛<lb/>
王圖們俄羅斯等犯邊綽和爾迎敵於庫克之地及其<lb/>
未陣直前薄之敵不能支追之踰金山乃還五年海都<lb/>
兵越金山而南止於特濟根山因髙以自保綽和爾急<lb/>
引兵敗之復與都勒斡相持于烏爾圖之地綽和爾以<lb/>
<pb n="KR2a0036_WYG_128-23b"/>
精鋭馳其陣左右奮擊所殺不可勝計都勒斡之兵幾<lb/>
盡武宗親視其戰乃嘆曰何其壯耶力戰未有如此者<lb/>
事聞詔遣御史大夫都齊等即齊納克實之地集諸王<lb/>
軍將問戰勝功狀咸稱綽和爾功第一武宗既命尚雅<lb/>
蘇圖楚王公主察球爾及使者以功簿奏帝復出御衣<lb/>
遣使臨賜之七年秋入朝帝親諭之曰卿鎮北邊累建<lb/>
大功雖以黄金周飾卿身猶不足以盡朕意賜以衣帽<lb/>
金珠等物甚厚拜驃騎衛上將軍樞密院副使欽察親<lb/>
<pb n="KR2a0036_WYG_128-24a"/>
軍都指揮使太僕少卿仍賜其軍萬人鈔四千萬貫九<lb/>
年諸王都勒斡徹伯爾莽賚特穆爾等相聚而謀曰昔<lb/>
我太祖艱難以成帝業奄有天下我子孫乃弗克靖恭<lb/>
以安享其成連年搆兵以相殘殺是自隳祖宗之業也<lb/>
今撫軍鎮邊者皆吾世祖之嫡孫吾與誰争哉且前與<lb/>
托克托呼戰既弗能勝今與其子綽和爾戰又無功惟<lb/>
天惟祖宗意可見矣不若遣使請命罷兵通一家之好<lb/>
使吾士民老者得以養少者得以長傷殘疲憊者得以<lb/>
<pb n="KR2a0036_WYG_128-24b"/>
休息則亦無負太祖之所望於我子孫者矣使至帝許<lb/>
之於是莽賚特穆爾等罷兵入朝特為置驛以通往來<lb/>
十年拜榮禄大夫同知樞密院事尋拜光祿大夫知樞<lb/>
密院事欽察左衞指揮太僕少卿皆如故成宗崩武宗<lb/>
時在衮穆蘇之海上綽和爾請急歸定大業以副天下<lb/>
之望武宗納其言即日南還及即位賜以先朝所御大<lb/>
武帳等物加拜平章政事仍兼樞密欽察左衛太僕還<lb/>
邊復封榮國公授以銀印賜尚服衣段及虎豹之屬至<lb/>
<pb n="KR2a0036_WYG_128-25a"/>
大二年入朝加封句容郡王改授金印帝曰世祖征大<lb/>
理時所御武帳及所服珠衣今以賜卿其勿辭翌日又<lb/>
以世祖所乗安輿賜之且曰以卿有足疾故賜此綽和<lb/>
爾叩頭泣涕固辭而言曰世祖所御之帳所服之衣固<lb/>
非臣所敢當而乘輿尤非所宜䝉也貪寵過當臣實不<lb/>
敢帝顧左右曰他人不知辭此别命有司置焉轎賜之<lb/>
俾得乘至殿門下仁宗即位入朝特授光祿大夫平章<lb/>
政事知樞密院事欽察親軍都指揮使左衛親軍都指<lb/>
<pb n="KR2a0036_WYG_128-25b"/>
揮使太僕少卿延祐元年敗叛王額森布哈等軍于伊<lb/>
特格庫黙色之地遣使入報賜以尚服二年敗額森布<lb/>
哈所遣將額布根呼圖克特穆爾于齊黙根之地追出<lb/>
其境至鐵門闗遇其大軍於齊爾之地又敗之四年帝<lb/>
念其功而憫其老召入商議中書省事知樞密院事大<lb/>
理國進象牙金飾轎即以賜之每見必賜坐每食必賜<lb/>
食待以宗室親王之禮綽和爾常曰老臣受朝廷之賜<lb/>
厚矣吾子孫當以死報國至治二年卒年六十三後累<lb/>
<pb n="KR2a0036_WYG_128-26a"/>
封揚王子六人雅克特穆爾達爾罕太師右丞相太平<lb/>
王薩敦左丞相達哩襲封句容郡王<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_128-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百二十八<lb/>
<pb n="KR2a0036_WYG_128-27a"/>
元史卷一百二十八考證<lb/>
阿珠傳十年正月遂拔樊城　原文遂拔句上書十二<lb/>
　月而於下文襄守将句下書十年考宋元通鑑元兵<lb/>
　拔襄陽在咸淳九年正月是為至元十年世祖本紀<lb/>
　及阿爾哈雅傳同今據改<lb/>
二月壬戌師次丁家洲　原文作丁酉據巴延傳改<lb/>
七月辛未　原文作庚午據宋史及續通鑑改<lb/>
阿爾哈雅傳阿爾哈雅麾兵攻陽羅堡　原文作武磯<lb/>
<pb n="KR2a0036_WYG_128-27b"/>
　堡按巴延傳載是時先今阿爾哈雅以兵攻陽羅堡<lb/>
　綴夏貴援兵阿珠乃以昏夜渡青山磯遂破貴軍巴<lb/>
　延登武磯山曰大江南北皆吾有矣据此則阿爾哈<lb/>
　雅所攻者乃陽羅堡史文盖因武磯山而誤耳續通<lb/>
　鑑亦同今據改<lb/>
今蜀江陵潭岳皆未下　潭岳原文作岳鄂按上文鄂<lb/>
　州已降考巴延廟碑載留阿爾哈雅守鄂規取荆湖<lb/>
　又考續通鑑是時李芾守潭州則岳鄂當作潭岳為<lb/>
<pb n="KR2a0036_WYG_128-28a"/>
　是今據改<lb/>
托克托呼傳從征黙爾奇斯　黙爾奇斯上文作蔑里<lb/>
　乞此又作麥怯斯他卷又有作蔑里期者今併改<lb/>
師次謙河　原文作欠河考地理志奇爾濟蘇境内有<lb/>
　謙河說具卷六考證今併改下倣此<lb/>
綽和爾傳復封榮國公　榮原文作容據虞集碑文及<lb/>
　名臣事略改<lb/>
至大二年入朝加封句容郡王　按武宗紀作至大三<lb/>
<pb n="KR2a0036_WYG_128-28b"/>
　年正月事仁宗紀作延祐三年六月事與傳互異<lb/>
敗額森布哈所遣将　他卷原文作也先不花此又作<lb/>
　也不花係脫字今照改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷三</head> <lb/>
    <p>
<pb n="KR2a0036_WYG_003-1a"/>
欽定四庫全書<lb/>
　元史卷三<lb/>
　明翰林學士亞中大夫知制誥兼修國史宋濓等修<lb/>
　本紀第三<lb/>
　　憲宗<lb/>
憲宗桓肅皇帝諱莽賚扣睿宗圖類長子也母曰莊獻<lb/>
太后竒<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>氏諱繅勒噶塔納歳戊辰十二月三日生帝<lb/>
時鴻和岱部知天象者言帝後必大貴故以莽賚扣為<lb/>
<pb n="KR2a0036_WYG_003-1b"/>
名<hi>莽賚扣華言長子也</hi>太宗在潛邸養以為子屬昻輝皇后撫育<lb/>
之既長為娶果囉囉部女呼爾察為妃分之部民及睿<lb/>
宗薨乃命歸藩邸從征伐屢立竒功嘗攻欽察部其酋<lb/>
巴齊瑪克逃于海島帝聞亟進師至其地適大風刮海<lb/>
水去其淺可渡帝喜曰此天開道與我也遂進屠其衆<lb/>
擒巴齊瑪克命之跪巴齊瑪克曰我為一國主豈苟求<lb/>
生且身非駝何以跪人為乃囚之巴齊瑪克謂守者曰<lb/>
我竄入于海與魚何異然終見擒天也今水且逥軍宜<lb/>
<pb n="KR2a0036_WYG_003-2a"/>
早還帝聞之即班師而水已至後軍有浮渡者復與諸<lb/>
王巴圖征俄羅斯部至額里齊城躬自搏戰破之歳戊<lb/>
申定宗崩朝廷久未立君中外恟恟咸屬意於帝而覬<lb/>
覦者衆議未決諸王巴圖穆格額埓布格綏克托台竒<lb/>
爾大將烏蘭哈達薩納台特們徳爾伊蘇布哈咸會于<lb/>
阿爾圖和賚之地巴圖首建議推戴時定宗皇后烏拉<lb/>
海額實所遣使者巴拉在坐曰昔太宗命以皇孫實勒<lb/>
們為嗣諸王百官皆與聞之今實勒們故在而議欲他<lb/>
<pb n="KR2a0036_WYG_003-2b"/>
屬將寘之何地耶穆格曰太宗有命誰敢違之然前議<lb/>
立定宗由皇后托里格哷勒與汝輩為之是則違太宗<lb/>
之命者汝等也尚誰咎耶巴拉語塞烏蘭哈達曰莽賚<lb/>
扣聰明睿知人咸知之巴圖議良是巴圖即申令於衆<lb/>
衆悉應之議遂定<lb/>
元年辛亥夏六月西方諸王伯爾克托海特穆爾東方<lb/>
諸王伊克托歡伊遜克阿齊台塔齊爾伯勒格台西方<lb/>
諸大將巴哩齊等東方諸大將伊蘇布哈等復大會于<lb/>
<pb n="KR2a0036_WYG_003-3a"/>
奎騰敖拉之地共推帝即皇帝位於鄂諾河實勒們及<lb/>
諸弟諾果等心不能平有後言帝遣諸王實喇與孟克<lb/>
薩勒帥兵覘之諸王伊䝉克布琳哈扎爾等皆後期不<lb/>
至遣布琳齊達率兵備之遂改更庶政命皇弟呼必賚<lb/>
領治䝉古漢地民戸遣塔爾鄂勒博察球爾賽音諤徳<lb/>
齊趙壁等詣燕京撫諭軍民以孟克薩勒為斷事官以<lb/>
博勒和掌宣發號令朝覲貢獻及内外聞奏諸事以鴻<lb/>
和爾留守和琳宫闕帑藏阿勒達爾副之以伊囉斡齊<lb/>
<pb n="KR2a0036_WYG_003-3b"/>
布扎爾鄂勒博都特達喇等充燕京等處行尚書省事<lb/>
賽音諤徳齊鼐智宻鼎佐之以諾海塔喇海巴蘇呼等<lb/>
充巴實伯里等處行尚書省事温都爾烏遜阿哈瑪特<lb/>
伊徳實佐之以諤爾根充阿穆河等處行尚書省事帕<lb/>
哈哩鼎鼐智宻鼎佐之以察罕伊爾根統兩淮等處䝉<lb/>
古漢軍以丹達爾統四川等處䝉古漢軍以和爾台統<lb/>
土蕃等處䝉古漢軍皆仍前征進以僧海雲掌釋教事<lb/>
以道士李真常掌道教事約蘇圖阿齊台昌吉卓諾哈<lb/>
<pb n="KR2a0036_WYG_003-4a"/>
達竒凌阿勒楚爾及綱阿塔阿薩爾和塔拉等坐誘諸<lb/>
王為亂竝伏誅頒便益事宜於國中凡朝廷及諸王濫<lb/>
發牌印詔㫖宣命盡收之諸王馳驛許乘三馬逺行亦<lb/>
不過四諸王不得擅招民戸諸官屬不得以朝覲為名<lb/>
賦歛民財民糧逺輸者許於近倉輸之罷築和琳城役<lb/>
千五百人冬以揚珠濟達違命遣哈坦誅之仍籍其家<lb/>
二年壬子春正月幸實桂地遣竒塔特布哈攻莽賚伊<lb/>
勒都齊寨皇太后崩夏駐蹕和琳分遷諸王於各所格<lb/>
<pb n="KR2a0036_WYG_003-4b"/>
丹於巴實伯里地黙哷於雅爾達實河海都於哈里雅<lb/>
爾地伯爾克於庫爾哲地托克托於額宻埒地孟格圖<lb/>
及太宗皇后克勒竒庫塔納於奎騰所居地之西仍以<lb/>
太宗后妃家貲分賜親王定宗后及實勒們母以厭禳<lb/>
事覺竝賜死謫實勒們伊蘇布琳等於摩多齊之地禁<lb/>
錮呼齊納和斯圖等於軍營秋七月命呼必賚征大理<lb/>
諸王托羅該薩竒勒征身毒竒塔特布哈征瑪拉希實<lb/>
喇征西域蘇勒坦諸國詔諭宋荆南襄陽樊城均州諸<lb/>
<pb n="KR2a0036_WYG_003-5a"/>
守將使來附八月呼必賚次臨洮命總帥汪特格以城<lb/>
利州聞欲為取蜀計冬十月命諸王伊克征髙麗駐蹕<lb/>
諤特古呼蘭地時因獵堕馬傷臂不視朝百餘日十二<lb/>
月戊午大赦以特爾格竒庫庫楚等掌帑藏布琳哈喇<lb/>
烏遜掌鄂拓克阿固察掌祭祀醫巫卜筮阿拉克布哈<lb/>
副之諸王哈喇薨以珠爾噶岱掌𫝊驛所需博勒和掌<lb/>
筆且齊冩發宣詔及諸色目官職徙諸匠五百戸修行<lb/>
宫是歳籍漢地民戸諸王實喇薨<lb/>
<pb n="KR2a0036_WYG_003-5b"/>
三年癸丑春正月汪特格修治利州且屯田蜀人莫敢<lb/>
侵軼帝獵于齊齊克察罕地諸王伊克以怨襲諸王塔<lb/>
拉爾營帝遂會諸王于鄂諾河北賜予甚厚罷伊克征<lb/>
髙麗兵以扎拉台為征東元帥遣必齊克伯爾克括俄<lb/>
羅斯戸口三月大兵攻海州戍將王國昌逆戰于城下<lb/>
敗之獲都統一人夏六月命諸王錫里庫及烏蘭哈達<lb/>
等帥師征西域法勒哈巴哈台等國又命多托爾台薩<lb/>
里圖爾哈等征痕都斯坦克實宻爾等國幸和哩呼納<lb/>
<pb n="KR2a0036_WYG_003-6a"/>
顔布哈地諸王巴圖遣托卜齊雅詣行在乞買珠銀萬<lb/>
錠以千錠授之仍詔諭之曰太祖太宗之財若此費用<lb/>
何以給諸王之賜王宜詳審之此銀就充今後歳賜之<lb/>
數秋幸準諾爾以孟克薩勒為萬戸哈坦為扎爾古齊<lb/>
九月呼必賚次塔拉地分兵三道以進冬十二月大理<lb/>
平駐蹕昻吉地命宗王雅勒呼與洪福源同領軍征髙<lb/>
麗攻㧞禾山東州春州三角山楊根天龍等城是歳斷<lb/>
事官孟克薩勒卒<lb/>
<pb n="KR2a0036_WYG_003-6b"/>
四年甲寅春帝獵于齊齊克察罕夏幸伊爾黙克之地<lb/>
遣扎拉爾部人和爾齊征髙麗秋七月詔官吏之赴朝<lb/>
理算錢糧者許自首不公仍禁以後浮費冬大獵于額<lb/>
黙克沁哈爾察該地呼必賚還自大理留烏蘭哈達攻<lb/>
諸夷之未附者入覲於獵所是歳會諸王于庫庫諾爾<lb/>
之西乃祭天于日月山初籍新軍帝謂大臣求可以慎<lb/>
固封守閑於將略者擢史樞征行萬戸配以真定相衛<lb/>
懐孟諸軍駐唐鄧張柔移鎮亳州權萬戸史權屯鄧州<lb/>
<pb n="KR2a0036_WYG_003-7a"/>
張柔遣張信將八漢軍戍潁州王安國將四千戸渡漢<lb/>
南深入而還張柔以連歳勤兵兩淮艱於糧運奏據亳<lb/>
之利詔柔率山前八軍城而戍之柔又以渦水北隘淺<lb/>
不可舟軍既病涉曹濮魏博粟皆不至乃築甬路自亳<lb/>
抵汴堤百二十里流深而不能築復為橋十五或廣八<lb/>
十尺横以二堡戍之均州總管孫嗣遣人齎蠟書降且<lb/>
乞援史權以精甲備宋人之要遂援嗣而來其後驍將<lb/>
鍾顯王梅杜柔袁師信各帥所部來降<lb/>
<pb n="KR2a0036_WYG_003-7b"/>
五年乙卯春詔徴逋欠錢穀夏帝幸伊爾黙克圖秋九<lb/>
月張柔會大帥干苻離以百丈口為宋往來之道可容<lb/>
萬艘遂築甬路自亳而南六十餘里中為横江堡又以<lb/>
路東六十里皆水可致宋舟乃立柵水中惟宻置偵邏<lb/>
於所達之路由是鹿邑寜陵考柘楚丘南頓無宋患陳<lb/>
蔡潁息皆通矣是歳改命扎拉台與洪福源同征髙麗<lb/>
後此又連三歳攻㧞其光州安城中州元鳳珍原甲向<lb/>
玉果等城<lb/>
<pb n="KR2a0036_WYG_003-8a"/>
六年丙辰春大風起北方砂礫飛揚白日晦冥帝會諸<lb/>
王百官于諤爾伯勒格圖地設宴六十餘日賜金帛有<lb/>
差仍定擬諸王歳賜錢糓呼必賚遣黙爾合齊詣行在<lb/>
所奏請續簽内郡漢軍從之夏四月駐蹕于塔宻爾五<lb/>
月幸實喇鄂爾多六月太白晝見幸岱爾哈達地諸王<lb/>
伊遜克駙馬約索爾等請伐宋帝亦以宋人違命囚使<lb/>
會議伐之秋七月命諸王各還所部以居諸王塔齊爾<lb/>
駙馬特爾格軍過東平諸處掠民羊豕帝聞遣使問罪<lb/>
<pb n="KR2a0036_WYG_003-8b"/>
由是諸軍無犯者是歳髙麗國王細嵯甫雲南酋長摩<lb/>
合羅嵯及蘇勒坦諸國來覲烏蘭哈達討白蠻等克之<lb/>
遂自實巴爾還至重慶府敗宋將張都統賜金縷織文<lb/>
衣一襲銀五十兩綵帛萬二百匹以賚軍士冬駐蹕阿<lb/>
多固塔齊兒愛滿以阿穆河回回降民分賜諸王百官<lb/>
七年丁巳春幸呼蘭伊勒吉詔諸王出師征宋竒塔特<lb/>
布哈等討平莽賚伊勒都齊寨夏六月謁太祖行宫祭<lb/>
旗鼓復會于吉魯爾之地還幸伊爾黙克圖秋駐蹕凖<lb/>
<pb n="KR2a0036_WYG_003-9a"/>
諾爾釃馬乳祭天九月出師南征以駙馬琳沁之子竒<lb/>
塔特為達魯噶齊鎮守俄羅斯仍賜馬三百羊五千回<lb/>
鶻獻水精盆珍珠傘等物可直銀三萬餘錠帝曰方今<lb/>
百姓疲弊所急者錢爾朕獨有此何為却之賽音諤徳<lb/>
齊以為言帝稍償其直且禁勿復有獻宗王塔齊爾率<lb/>
諸軍南征圍樊城霖雨連月乃班師元帥布琳濟達軍<lb/>
自鄧州略地遂渡漢江冬十一月烏蘭哈達伐交趾敗<lb/>
之入其國安南主陳日煚竄海島遂班師遣阿勒達爾<lb/>
<pb n="KR2a0036_WYG_003-9b"/>
托音囊嘉特等詣陜西等處理算錢穀大駕度漠南至<lb/>
於玉隴棧呼必賚及諸王額哷布格巴爾圖楚木哈喇<lb/>
裕隆哈實錫里濟公主塔瑪噶等來迎大燕既而各遣<lb/>
歸所部<lb/>
八年戊午春正月朔幸阿爾班托輝之地受朝賀二月<lb/>
陳日煚傳國于長子光昺光昺遣壻與其國人以方物<lb/>
來見烏蘭哈達送詣行在所諸王錫里庫討回回法勒<lb/>
哈平之禽其王遣使來獻㨗帝獵于伊埒哈雅之地師<lb/>
<pb n="KR2a0036_WYG_003-10a"/>
南征次于河適冰合以土覆之而渡帝自將伐宋由西<lb/>
蜀以入命張柔從呼必賚征鄂趨杭州命塔察攻荆山<lb/>
分宋兵力宋四川制置使蒲澤之攻成都耨埒率師與<lb/>
戰敗之進攻雲頂山守將姚某等以衆相繼來降詔以<lb/>
耨埓為都元帥帝由東勝河渡遣㕘知政事劉太平括<lb/>
興元戸口三月命洪察球爾率師從扎拉台征髙麗夏<lb/>
四月駐蹕六盤山諸郡縣守令來覲豐州千戸郭燧奏<lb/>
請續簽軍千人修治金州從之時軍四萬號十萬分三<lb/>
<pb n="KR2a0036_WYG_003-10b"/>
道而進帝由隴州入散關諸王黙格由祥州入米倉關<lb/>
布爾察克萬戸由漁關入沔州以明安岱爾為太傅守<lb/>
京兆詔徴益都行省李璮兵璮來言益都南北要衝兵<lb/>
不可撤從之璮還擊海州漣水等處五月皇子阿實達<lb/>
因獵獨騎傷民稼帝見讓之遂撻近侍數人士卒有㧞<lb/>
民葱者即斬以徇由是秋毫莫敢犯仍賜所經郡守各<lb/>
有差秋七月留輜重於六盤山率兵由寳鷄攻重貴山<lb/>
所至輙平八月辛丑璮與宋人戰殺宋師殆盡九月駐<lb/>
<pb n="KR2a0036_WYG_003-11a"/>
蹕漢中都元帥耨埓留宻喇卜和卓劉哈瑪爾等守成<lb/>
都率餘兵渡馬湖禽宋制置使張實遣實招諭苦竹隘<lb/>
實遁冬十月壬午帝次寳峯癸未如利州觀其城池竝<lb/>
非深固以汪特格能守蜀不敢犯賜巵酒奨諭之帝渡<lb/>
嘉陵江至白水江命特格造浮梁以濟梁成賜特格等<lb/>
金帛有差帝駐蹕劔門戊子攻苦竹隘禆將趙仲竊獻<lb/>
東南門師入與其守將楊立戰敗之殺立衆皆奔潰詔<lb/>
毋犯趙仲家屬仍賜仲衣帽徙于隆慶己亥獲張實支<lb/>
<pb n="KR2a0036_WYG_003-11b"/>
解之賜特格玉帶及犒賞士卒留精兵五百守之遣使<lb/>
招諭龍州帝至髙峯庚子圍長寜山守將王佐禆將徐<lb/>
昕等率兵出戰敗之十一月己酉帝督軍先攻鵝頂堡<lb/>
壬子力戰于望喜門薄暮宋知縣王仲由鵝頂堡出降<lb/>
是夜破其城王佐死焉癸丑誅佐之子及徐昕等四十<lb/>
餘人以彭天祥為達魯噶齊治其事王仲副之丙辰攻<lb/>
大獲山守將楊大淵降命大淵為四川侍郎仍以其兵<lb/>
從庚午次和溪口遣驍騎畧青居山是月龍州王知府<lb/>
<pb n="KR2a0036_WYG_003-12a"/>
降諸王孟格圖攻禮義山不克諸王塔齊爾略地至江<lb/>
而還竝會于行在所命呼必賚統諸路䝉古漢軍伐宋<lb/>
十二月壬午楊大淵率所部兵與汪特格分擊相如等<lb/>
縣都元帥耨埓攻簡州以宋降將張威率衆為先鋒乙<lb/>
酉帝次于運山大淵遣人招降其守將張大悦仍以大<lb/>
悦為元帥師至青居山禆將劉淵等殺都統段元鑒降<lb/>
庚寅遣使招諭未附丁酉隆州守將降己亥大良山守<lb/>
將蒲元圭降詔諸軍毋俘掠癸卯攻雅州㧞之石泉守<lb/>
<pb n="KR2a0036_WYG_003-12b"/>
將趙順降甲辰遣宋人晉國寳招諭合州守將王堅堅<lb/>
辭之國寳遂歸是歳皇子璸都薨于吉河之南<lb/>
九年己未春正月乙巳朔駐蹕重貴山北置酒大會因<lb/>
問諸王駙馬百官曰今在宋境夏暑且至汝等其謂可<lb/>
居否乎扎拉爾部人托歡進曰南土瘴癘上宜北還所<lb/>
獲人民委吏治之便阿爾拉部人巴里齊曰托歡怯臣<lb/>
願往居焉帝善之戊申晉國寶歸次峡口王堅追還殺<lb/>
之諸王孟格圖復攻渠州禮義山伊爾圖魯雄攻巴州<lb/>
<pb n="KR2a0036_WYG_003-13a"/>
平梁山丁卯大淵請攻合州俘男女八萬餘二月丙子<lb/>
帝悉率諸兵渡鷄爪灘至石子山丁丑督諸軍戰城下<lb/>
辛巳攻一字城癸未攻鎮西門三月攻東新門竒勝門<lb/>
鎮西門小堡夏四月丙子大雷雨凡二十日乙未攻䕶<lb/>
國門丁酉夜登外城殺宋兵甚衆五月屢攻不克六月<lb/>
丁巳汪特格復選兵夜登外城馬軍寨殺寨主及守城<lb/>
者王堅率兵來戰遲明遇雨梯折後軍不克進而止是<lb/>
月帝不豫秋七月辛亥留精兵三千守之餘悉攻重慶<lb/>
<pb n="KR2a0036_WYG_003-13b"/>
癸亥帝崩于釣魚山夀五十有二在位九年追諡桓肅<lb/>
皇帝廟號憲宗帝剛明雄毅沉斷而寡言不樂燕飲不<lb/>
好侈靡雖后妃不許之過制初太宗朝羣臣擅權政出<lb/>
多門至是凡有詔㫖帝必親起草更易數四然後行之<lb/>
御羣臣甚嚴嘗諭㫖曰爾輩若得朕奬諭之言即志氣<lb/>
驕逸志氣驕逸而災禍有不隨至者乎爾輩其戒之性<lb/>
喜畋獵自謂遵祖宗之法不蹈襲他國所為然酷信巫<lb/>
覡卜筮之術凡行事必謹叩之殆無虚日終不自厭也<lb/>
<pb n="KR2a0036_WYG_003-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷三<lb/>
<pb n="KR2a0036_WYG_003-15a"/>
元史卷三考證<lb/>
征俄羅斯部　原文作斡羅思部他卷又作阿羅思兀<lb/>
　魯思今併改<lb/>
至額里齊城　原文作也烈賛城他卷又作也里替今<lb/>
　併改<lb/>
定宗皇后烏拉海額實　按后妃表𫝊本名斡兀立海<lb/>
　迷失此刪省斡兀立但稱海迷失於音譯未合今以<lb/>
　全名改對<lb/>
<pb n="KR2a0036_WYG_003-15b"/>
由皇后托里格哷勒　原文作脱忽列乃考后妃表𫝊<lb/>
　又作脱列哥那今併改<lb/>
元年遣布琳濟達率兵備之　原文作不憐吉䚟他卷<lb/>
　又作卜隣吉䚟今併改<lb/>
二年以珠爾噶岱掌𫝊驛所需　原文作只兒斡帶他<lb/>
　卷又作只里瓦䚟只里斡台今併改<lb/>
三年以扎拉台為征東元帥　原文作扎剌兒帶卷後<lb/>
　又作劄剌䚟今併改<lb/>
<pb n="KR2a0036_WYG_003-16a"/>
征㾗都斯坦　原文作欣都思他卷又作遜都思又但<lb/>
　作忻都今併改<lb/>
七年囊嘉特等　原文作囊加台他卷又作南家帶今<lb/>
　併改<lb/>
冬帝度漠南　按上文既書冬十一月此複書冬字當<lb/>
　是十二月之訛但考續綱目宋元通鑑俱不載此事<lb/>
　無憑訂正仍闕疑<lb/>
八年進攻大獲山　原文作長獲山據續綱目及宋元<lb/>
<pb n="KR2a0036_WYG_003-16b"/>
　通鑑改<lb/>
守將楊大淵降　原文祇稱大淵此係初見史例當具<lb/>
　姓名今增<lb/>
六月丁巳　以上文正月乙巳朔推之六月内不當有<lb/>
　丁巳今闕疑<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百二十五</head> <lb/>
    <p>
<pb n="KR2a0036_WYG_125-1a"/>
欽定四庫全書<lb/>
　元史卷一百二十五<lb/>
　　明翰林學士亞中大夫知制誥兼修國史宋濓等修<lb/>
　列傳第十二<lb/>
　　賽音諤徳齊沙木斯鼎<lb/>
賽音諤徳齊沙木斯鼎一名烏瑪喇回回人拜阿布勒<lb/>
之裔其國言賽音諤徳齊猶華言貴族也太祖西征沙<lb/>
木斯鼎率千騎以文豹白鶻迎降命入宿衛從征伐以<lb/>
<pb n="KR2a0036_WYG_125-1b"/>
賽音諤徳齊呼之而不名太宗即位授豐靖雲内三州<lb/>
都達嚕噶齊改太原平陽二路達嚕噶齊入為燕京斷<lb/>
事官憲宗即位命同塔爾琿行六部事遷燕京路總管<lb/>
多惠政擢採訪使帝伐蜀賽音諤徳齊饋餉供億未嘗<lb/>
闕乏世祖即位立十路宣撫使擢燕京宣撫使中統二<lb/>
年拜中書平章政事皆降㫖奬諭至元元年置陜西五<lb/>
路西蜀四川行中書省岀為平章政事莅官三年增戸<lb/>
九千五百六十五軍一萬二千二百五十五鈔六千二<lb/>
<pb n="KR2a0036_WYG_125-2a"/>
百二十五錠屯田糧九萬七千二十一石撙節和買鈔<lb/>
三百三十一錠中書以聞詔賞銀五千兩仍命陜西五<lb/>
路四川行院大小官屬並聴節制七年分鎮四川宋將<lb/>
昝萬夀擁彊兵守嘉定與賽音諤徳齊軍對壘一以誠<lb/>
意待之不為侵掠萬夀心服未幾召還萬夀請置酒為<lb/>
好左右皆難之賽音諤徳齊竟往不疑酒至左右復言<lb/>
未可飲賽音諤徳齊笑曰若等何見之小耶昝將軍能<lb/>
毒我其能盡毒我朝之人乎萬夀嘆服八年有㫖大軍<lb/>
<pb n="KR2a0036_WYG_125-2b"/>
見圍襄陽各道宜進兵以牽制之於是賽音諤徳齊偕<lb/>
鄭鼎率兵水陸並進至嘉定獲宋將二人順流縱筏斷<lb/>
其浮橋獲戰艦二十八艘尋命行省事于興元專給糧<lb/>
餉十一年帝謂賽音諤徳齊曰雲南朕嘗親臨比因委<lb/>
任失宜使逺人不安欲選謹厚者撫治之無如卿者賽<lb/>
音諤徳齊拜受命退朝即訪求知雲南地理者畫其山<lb/>
川城郭驛舍軍屯夷險逺近為圖以進帝大悦遂拜平<lb/>
章政事行省雲南賜鈔五十萬緡金寳無算時宗王圖<lb/>
<pb n="KR2a0036_WYG_125-3a"/>
古勒方鎮雲南惑于左右之言以賽音諤徳齊至必奪<lb/>
其權具甲兵以為備賽音諤徳齊聞之乃遣其子尼雅<lb/>
斯拉鼎先至王所請曰天子以雲南守者非人致諸國<lb/>
背叛故命臣來安集之且戒以至境即加撫循今未敢<lb/>
專願王遣一人來共議王聞遽罵其下曰吾幾為汝輩<lb/>
所誤明日遣親臣蘇黙烏克哈納等至賽音諤徳齊問<lb/>
以何禮見對曰吾等與尼雅斯拉鼎偕來視猶兄弟也<lb/>
請用子禮見皆以名馬為贄拜跪甚恭觀者大駭乃設<lb/>
<pb n="KR2a0036_WYG_125-3b"/>
宴陳所賜金寳飲器酒罷盡以與之二人大喜過望明<lb/>
日來謝語之曰二君雖為宗王親臣未有名爵不可以<lb/>
議國事欲各授君行省斷事官以未見王未敢擅授令<lb/>
一人還先禀王王大悦由是政令一聴賽音諤徳齊所<lb/>
為十二年奏雲南諸夷未附者尚多今擬宣慰司兼行<lb/>
元帥府事並聴行省節制又奏哈喇章雲南壤地均也<lb/>
而州縣皆以萬戸千戸主之宜改置令長並從之十三<lb/>
年以所改雲南郡縣上聞雲南俗無禮儀男女往往自<lb/>
<pb n="KR2a0036_WYG_125-4a"/>
相配偶親死則火之不為喪祭無秔稻桑麻子弟不知<lb/>
讀書賽音諤徳齊教之拜跪之節婚姻行媒死者為之<lb/>
棺槨奠祭教民播種為陂池以備水旱創建孔子廟明<lb/>
倫堂購經史授學田由是文風稍興雲南民以貝代錢<lb/>
是時初行鈔法民不便之賽音諤徳齊為聞于朝許仍<lb/>
其俗又患山路險逺盜賊岀沒為行者病相地置鎮毎<lb/>
鎮設土酋吏一人百夫長一人往來者或值刼掠則罪<lb/>
及之有土吏數輩怨賽音諤徳齊不已用至京師誣其<lb/>
<pb n="KR2a0036_WYG_125-4b"/>
專僣數事帝顧侍臣曰賽音諤徳齊憂國愛民朕洞知<lb/>
之此輩何敢誣告即命械送賽音諤徳齊處治之既至<lb/>
脱其械且諭之曰若曹不知上以便宜命我故訴我我<lb/>
今不汝罪且命汝以官能竭忠自贖乎皆叩頭拜謝曰<lb/>
某有死罪平章既生之而又官之誓以死報交趾叛服<lb/>
不常湖廣省發兵屢征不利賽音諤徳齊遣人諭以逆<lb/>
順禍福且約為兄弟交趾王大喜親至雲南賽音諤徳<lb/>
齊郊迎待之以賔禮遂乞永為藩臣蘿槃甸叛往征之<lb/>
<pb n="KR2a0036_WYG_125-5a"/>
有憂色從者問故賽音諤徳齊曰吾非憂岀征也憂汝<lb/>
曹冒鋒鏑不幸以無辜而死又憂汝曹刼虜平民使不<lb/>
聊生及民叛則又從而征之耳師次蘿槃城三日不降<lb/>
諸將請攻之賽音諤徳齊不可遣使以理諭之蘿槃主<lb/>
曰謹奉命越三日又不降諸將奮勇請進兵賽音諤徳<lb/>
齊又不可俄而將卒有乘城進攻者賽音諤徳齊大怒<lb/>
遽鳴金止之召萬戸責之曰天子命我安撫雲南未嘗<lb/>
命以殺戮也無主將命而擅攻於軍法當誅命左右縛<lb/>
<pb n="KR2a0036_WYG_125-5b"/>
之諸將叩首請俟城下之日從事蘿槃主聞之曰平章<lb/>
寛仁如此吾拒命不祥乃舉國岀降將卒亦釋不誅由<lb/>
是西南諸夷翕然欵附夷酋每來見例有所獻納賽音<lb/>
諤徳齊悉分賜從官或以給貧民秋毫無所私為酒食<lb/>
勞酋長製衣冠襪履易其卉服草履酋皆感悦居雲南<lb/>
六年至元十六年卒年六十九百姓巷哭葬鄯闡北門<lb/>
交趾王遣使者十二人齊絰為文致祭其辭有生我育<lb/>
我慈父慈母之語使者號泣震野帝思賽音諤徳齊之<lb/>
<pb n="KR2a0036_WYG_125-6a"/>
功詔雲南省臣盡守其成規不得輒改大徳元年贈守<lb/>
仁佐運安逺濟美功臣太師開府儀同三司上柱國咸<lb/>
陽王諡忠惠子五人長尼雅斯拉鼎次哈克繖廣東道<lb/>
宣慰使都元帥次呼遜次舒蘇丹額黙勒建昌路總管<lb/>
次巴蘇呼雲南諸路行中書省平章政事<lb/>
尼雅斯拉鼎累官中奉大夫雲南路宣慰使都元帥至<lb/>
元十六年遷帥大理以軍抵金齒蒲驃曲蠟緬國招安<lb/>
夷寨三百籍户十二萬二百定租賦置郵傳立衛兵歸<lb/>
<pb n="KR2a0036_WYG_125-6b"/>
以馴象十二入貢詔賞金五十兩衣二襲麾下士賞銀<lb/>
有差㑹其父沙木斯鼎歿雲南省臣於諸夷失撫綏之<lb/>
方世祖憂之近臣以尼雅斯拉鼎為言十七年授資徳<lb/>
大夫雲南行中書省左丞尋陞右丞建言三事其一謂<lb/>
雲南省規措所造金箔貿易病民宜罷其一謂雲南有<lb/>
省有宣慰司又有都元帥府近宣慰司已奏罷而元帥<lb/>
府尚存行省既兼領軍民則元帥府亦在所當罷其一<lb/>
謂雲南官員子弟入質達官子弟當遣餘宜罷奏可二<lb/>
<pb n="KR2a0036_WYG_125-7a"/>
十一年進榮禄大夫平章政事奏減合刺章冗官嵗省<lb/>
俸金九百餘兩屯田課程專人掌之嵗得五千兩二十<lb/>
二年以合刺章䝉古軍千人從皇子托歡征交趾論功<lb/>
賞銀二千兩二十八年進拜陜西行省平章政事二十<lb/>
九年卒贈推誠佐理協徳功臣太師開府儀同三司上<lb/>
柱國中書左丞相封延安王子十二人巴延中書平章<lb/>
政事烏納爾江淛行省平章政亊扎哈哩荆湖宣慰使<lb/>
呼遜雲南行省平章政亊實迪雲南行省左丞阿榮太<lb/>
<pb n="KR2a0036_WYG_125-7b"/>
常禮儀院使巴延徹爾中書平章政事佩金虎符贈太<lb/>
師開府儀同三司上柱國中書左丞相奉元王諡忠憲<lb/>
呼遜至元初以世臣子備宿衛世祖善其應對至元十<lb/>
四年授兵部郎中明年岀為河南等路宣慰司同知河<lb/>
南多盜往往羣聚山林刼殺行路官軍收捕失利呼遜<lb/>
以招安自任遣土豪持檄諭之賊二人來歸呼遜賜之<lb/>
冠巾且諭之曰汝昔為賊今既自歸即良民矣俾侍左<lb/>
右岀入房闥未幾悉放還令遍諭其黨數日後招集其<lb/>
<pb n="KR2a0036_WYG_125-8a"/>
為首者十輩來身長各七尺餘羅拜庭下顧視異常衆<lb/>
悉驚怖失措呼遜命吏籍其姓名為民俾隨侍左右夜<lb/>
則令卧戸外時呼而飲食之各得其歡心羣盜聞之相<lb/>
繼欵附二十一年授雲南諸路轉運使明年轉陜西道<lb/>
又明年授燕南河北道宣慰司同知尋除南京總管三<lb/>
十年授兩淛鹽運使大徳元年進江東道宣慰使改陜<lb/>
西行臺御史中丞再改雲南行省右丞既至條具諸不<lb/>
便事言于宗王請更張之王不可呼遜與左丞劉正馳<lb/>
<pb n="KR2a0036_WYG_125-8b"/>
還京師詔宗王協力施行由是一切病民之政悉革而<lb/>
新之豪民規避徭役往往投充王府宿衛有司不勝供<lb/>
給呼遜按朝廷原額所無者悉籍為民去其宿衛三分<lb/>
之二馬龍州酋謀叛隂與外賊通持所受宣敕納賦以<lb/>
示信事覺宗王為左右所蔽將釋不問呼遜與劉正反<lb/>
覆研鞫姦狀盡得竟斬之軍糧支給地理逺近不同吏<lb/>
夤縁為奸呼遜籍軍戸姓名及倉廩處所為更畨支給<lb/>
吏姦始除先是沙木斯鼎為雲南平章時建孔子廟為<lb/>
<pb n="KR2a0036_WYG_125-9a"/>
學校撥田五頃以供祭祀教養及卒田為大徳寺所有<lb/>
呼遜按廟學舊籍奪歸之乃復下諸郡邑遍立廟學選<lb/>
文學之士為之教官文風大興王府畜馬繁多悉縱之<lb/>
郊敗民禾稼而牧人又在民家宿食室無寧居呼遜度<lb/>
地置草場搆屋數十間使為牧所民得以安廣南酋沙<lb/>
奴素彊悍宋時嘗賜以金印雲南諸部悉平獨此梗化<lb/>
呼遜遣使誘至待之以禮留數月不遣酋請還呼遜曰<lb/>
汝欲還可納印來酋不得已賫印以納呼遜置酒宴勞<lb/>
<pb n="KR2a0036_WYG_125-9b"/>
諷令偕印入覲帝大悦大徳五年緬國主固負不臣呼<lb/>
遜遣人諭之曰我老賽音諤徳齊平章子也惟先訓是<lb/>
遵凡官府於汝國所不便事當一切為汝更之緬國主<lb/>
聞之遂與使者偕來獻白象一且曰此象古來所未有<lb/>
今聖徳所致敢效方物既入帝賜緬國主以世子之號<lb/>
烏蠻等租賦嵗發軍徵索乃集呼遜以利害榜諭諸蠻<lb/>
不遣一卒而租賦咸足俄有為飛語及符讖以惑宗王<lb/>
者呼遜引劉正密為奏馳報朝廷遣使臨問凡造言之<lb/>
<pb n="KR2a0036_WYG_125-10a"/>
徒悉誅之呼遜偕使者還覲大徳八年岀為四川行省<lb/>
左丞改江淛行省至大元年拜榮禄大夫江西行省平<lb/>
章政事明年以母老謝職歸養又明年正月卒天厯元<lb/>
年贈守徳宣惠敏政功臣上柱國雍國公諡忠簡子二<lb/>
人巴罕中慶路達嚕噶齊庫哩湖南道宣慰使<lb/>
　　博囉哈雅<lb/>
博囉哈雅輝和爾人也祖伊勒必哈雅父濟達哈雅俱<lb/>
以功為其國世臣博囉哈雅幼孤依舅氏家就學即能<lb/>
<pb n="KR2a0036_WYG_125-10b"/>
通其國書尤精騎射年十八隨其主内附充宿衛太祖<lb/>
西征博囉哈雅扈從不避勞苦帝嘉其勤賜以羊馬氊<lb/>
帳又以吉嚕汗女舒穆嚕氏配之太祖崩諸王來㑹選<lb/>
使燕京總理財幣使還莊聖太后聞其亷謹以名求之<lb/>
於太宗凡中宫軍民匠戸之在燕京中山者悉命統之<lb/>
又賜以中山店舍園田民戸二十授真定路達嚕噶齊<lb/>
嵗辛卯拜燕南諸路亷訪使佩金虎符賜民戸十旋授<lb/>
斷事官使職如故時斷事官得專生殺多倚勢作威而<lb/>
<pb n="KR2a0036_WYG_125-11a"/>
博囉哈雅小心謹密慎于用刑有民誤毆人死吏論以<lb/>
重法其子號泣請代死博囉哈雅戒吏使擒于市懼則<lb/>
殺之既而不懼乃曰誤毆人死情有可宥子而能孝義<lb/>
無可誅遂併釋之使岀銀以資葬埋且呼死者家諭之<lb/>
其人悦從是時法制未定奴有罪者主得專殺博囉哈<lb/>
雅知其非法而不能救嘗岀金贖死者數十人征討之<lb/>
際隸軍籍者憚于行役往往募人代之又軍前多逃歸<lb/>
者朝廷下制募代者杖百逃歸者死命博囉哈雅與斷<lb/>
<pb n="KR2a0036_WYG_125-11b"/>
事官實濟爾按順天等路及至州縣得募人代者萬一<lb/>
千戸逃者十一人然募者聞命將下己潜遣家人易代<lb/>
募者博囉哈雅聞之歎曰募者己懼罪往易逃者因單<lb/>
弱思歸情皆可矜吾可不伸理耶遂奏其狀皆得輕減<lb/>
有丁多産富而家人不往及未至役所而即逃者則曰<lb/>
此而不殺何以戒後有竊妓逃者吏論當死博囉哈雅<lb/>
曰敗亂綱常罪固宜死此妓也豈可例論命杖之其執<lb/>
法平允類如此世祖即位擇信臣宣撫十道命博囉哈<lb/>
<pb n="KR2a0036_WYG_125-12a"/>
雅使真定真定富民岀錢貸人者不踰時倍取其息博<lb/>
囉哈雅正其罪使償者息如本而止後定為令中統鈔<lb/>
法行以金銀為本本至乃降新鈔時莊聖太后已命取<lb/>
真定金銀由是真定無本鈔不可得博囉哈雅遣幕僚<lb/>
邢澤往謂平章王文統曰昔奉太后㫖金銀悉送至上<lb/>
京真定南北要衝之地居民商賈甚多今舊鈔既罷新<lb/>
鈔不降何以為政且以金銀為本豈若以民為本又太<lb/>
后之取金帛以賞推戴之功也其為本不亦大乎文統<lb/>
<pb n="KR2a0036_WYG_125-12b"/>
不能奪立降鈔五千錠民賴以便俄遷順徳等路宣慰<lb/>
使佩金虎符來朝帝命坐慰勞之賜以海東青鶻至元<lb/>
二年秋卒年六十九博囉哈雅性孝友造大宅於燕京<lb/>
自輝和爾國迎母來事之得禄不入私室幼時叔父阿<lb/>
勒巴哈雅欺之盡有其産及貴築室宅旁迎阿勒巴哈<lb/>
雅居之弟伊特格森哈雅以宿憾為言常慰諭之終無<lb/>
間言帝嘗賜以太府綾絹五千匹絲絮相等弟求四之<lb/>
一納其國賦盡與之無吝色初博囉哈雅拜亷使命下<lb/>
<pb n="KR2a0036_WYG_125-13a"/>
之日子希憲適生喜曰吾聞古以官為姓天其以亷為<lb/>
吾宗之姓乎故子孫皆姓亷氏後或奏亷氏仕進者多<lb/>
宜稍汰去世祖曰博囉哈雅功多子孫亦朕所知非汝<lb/>
當預大徳初贈儀同三司大司徒追封魏國公諡孝懿<lb/>
子希閔希憲希恕希尹希顔希愿希魯希貢希中希括<lb/>
孫五十三人登顯仕者代有之希憲自有傳<lb/>
　　高智耀<hi>子睿附</hi>
高智耀河西人世仕夏國曾祖逸大都督府尹祖良惠<lb/>
<pb n="KR2a0036_WYG_125-13b"/>
右丞相智耀登本國進士第夏亡隠賀蘭山太宗訪求<lb/>
河西故家子孫之賢者衆以智耀對召見將用之遽辭<lb/>
歸皇子奎騰鎮西涼儒者皆隸役智耀謁藩邸言儒者<lb/>
給復已久一旦與厮養同役非便請除之皇子從其言<lb/>
欲奏官之不就憲宗即位智耀入見言儒者所學堯舜<lb/>
禹湯文武之道自古有國家者用之則治不用則否養<lb/>
成其材將以資其用也宜蠲免徭役以教育之帝問儒<lb/>
家何如巫醫對曰儒以綱常治天下豈方技所得比帝<lb/>
<pb n="KR2a0036_WYG_125-14a"/>
曰善前此未有以是告朕者詔復海内儒士徭役無有<lb/>
所與世祖在潜邸已聞其賢及即位召見又力言儒術<lb/>
有補治道反覆辯論辭累千百帝異其言鑄印授之命<lb/>
凡免役儒戸皆從之給公文為左驗時淮蜀士遭俘虜<lb/>
者皆沒為奴智耀奏言以儒為驅古無有也陛下方以<lb/>
古道為治宜除之以風厲天下帝然之即拜翰林學士<lb/>
命循行郡縣區别之得數千人貴臣或言其詭濫帝詰<lb/>
之對曰士譬則金也金色有淺深謂之非金不可才藝<lb/>
<pb n="KR2a0036_WYG_125-14b"/>
有淺深謂之非士亦不可帝悦更寵賚之智耀又言國<lb/>
初庶政草創綱紀未張宜倣前代置御史臺以糾肅官<lb/>
常至元五年立御史臺用其議也擢西夏中興等路提<lb/>
刑按察使㑹西北藩王遣使入朝謂本朝舊俗與漢法<lb/>
異今留漢地建都邑城郭儀文制度遵用漢法其故何<lb/>
如帝求報聘之使以折其問智耀入見請行帝問所答<lb/>
畫一敷對稱㫖即日遣就道至上京病卒帝為之震悼<lb/>
後贈崇文賛治功臣金紫光禄大夫司徒柱國追封寧<lb/>
<pb n="KR2a0036_WYG_125-15a"/>
國公諡文忠子睿<lb/>
睿資禀直亮智耀之北使也擕之以行及卒帝問其子<lb/>
安在近臣以睿見時年十六授符寳郎岀入禁闥恭謹<lb/>
詳雅久之授唐古衛指揮副使歴翰林待制禮部侍郎<lb/>
除嘉興路總管境内有宿盜白晝掠民財捕者積十數<lb/>
輩莫敢近睿下令不旬日生擒之一郡以寧擢江東道<lb/>
提刑按察使部内草竊陸梁聲言圍宣城郡將懦怯城<lb/>
門不開睿召責之曰寇勢方熾官先示弱民何所憑即<lb/>
<pb n="KR2a0036_WYG_125-15b"/>
命密治兵衛而洞開城門聴民岀入貿易自便既而寇<lb/>
以有備不敢進遂討平之除同僉行樞密院事遷浙西<lb/>
道肅政亷訪使鹽官州民有連結黨與持郡邑短長其<lb/>
目曰十老吏莫敢問睿悉按以法闔境快之拜江南行<lb/>
臺侍御史進御史中丞除淮東道肅政亷訪使盜竊真<lb/>
州庫鈔三萬緡有司大索追逮平民數百人吏因為奸<lb/>
利睿躬自詳讞而得其情即縱遣之未幾果得真盜復<lb/>
拜南臺御史中丞務持大體有儒者之風焉延祐元年<lb/>
<pb n="KR2a0036_WYG_125-16a"/>
卒年六十有六累贈推忠佐理功臣太傅開府儀同三<lb/>
司上柱國追封寧國公諡貞簡子納麟官至太尉江南<lb/>
諸道行御史臺大夫自有傳<lb/>
　　特爾格<lb/>
特爾格姓嘉納克氏克實密爾人克實密爾者西域築<lb/>
乾國也父鄂托克齊與叔父納摩俱學浮圖氏鄂托克<lb/>
齊兄弟相謂曰世道擾攘吾國將亡東北有天子氣盍<lb/>
往歸之乃偕入見太宗禮遇之定宗師事納摩以鄂托<lb/>
<pb n="KR2a0036_WYG_125-16b"/>
克齊佩金符奉使省民瘼憲宗尊納摩為國師授玉印<lb/>
總天下釋教鄂托克齊亦貴用事領克實密爾萬戸奏<lb/>
曰克實密爾西陲小國尚未臣服請往諭之詔偕近侍<lb/>
以往其國主不從怒而殺之帝為發兵誅國主元貞元<lb/>
年封代國公諡忠遂鄂托克齊之殁特爾格甫四嵗性<lb/>
穎悟不為嬉戲從納摩入見帝問誰氏子對曰此鄂托<lb/>
克齊子也帝方食雞輒以賜特爾格特爾格捧而不食<lb/>
帝問之對曰將以遺母帝奇之加賜一雞世祖即位幸<lb/>
<pb n="KR2a0036_WYG_125-17a"/>
香山永安寺見書輝和爾字於壁問誰所書僧對曰國<lb/>
師兄子特爾格書也帝召見愛其容儀秀麗語音清亮<lb/>
命隸丞相博囉備宿衛先是世祖事憲宗甚親愛後以<lb/>
讒稍疎國師導世祖宜加敬慎遂友愛如初至是帝將<lb/>
用特爾格曰吾以酬國師也於是特爾格年十七詔擇<lb/>
貴家女妻之辭曰臣母漢人每欲求漢人女為婦臣不<lb/>
敢傷母心乃為娶冉氏女久之命掌饔膳湯藥日益親<lb/>
密至元十六年特爾格奏曰武臣佩符古制也今長民<lb/>
<pb n="KR2a0036_WYG_125-17b"/>
者亦佩符請省之以彰武職從之十七年進正議大夫<lb/>
尚膳監帝嘗諭之曰朕聞父飲藥子先嘗之君飲藥臣<lb/>
先嘗之今卿典朕膳凡飲食湯藥宜先嘗之又曰朕以<lb/>
宿衛士隸卿其可任使者疏其才能朕將用之詔賜第<lb/>
于大明宫之左留守段圭言逼木局不便帝曰俾居近<lb/>
禁闥以便召使木局稍隘又何害焉高州人言州境多<lb/>
野獸害稼願捕以充貢特爾格曰捕獸充貢徒濟其私<lb/>
耳且擾民不可聴從之十九年遷同知宣徽院事領尚<lb/>
<pb n="KR2a0036_WYG_125-18a"/>
膳監有食尚食餘餅者帝察知之怒特爾格曰失餅之<lb/>
罪在臣食者何與焉内府食用圓米特爾格奏曰計粳<lb/>
米一石僅得圓米四斗請自今非御用止給常米帝皆<lb/>
善之進中奉大夫司農寺達嚕噶齊從獵巴雅爾之地<lb/>
獵人額伯爾沁射兔誤中名駝駝死帝怒命誅之特爾<lb/>
格曰殺人償畜刑太重帝驚曰誤耶史官必書亟釋之<lb/>
庾人有盜鑿秔米者罪當死特爾格諫曰臣鞫庾人其<lb/>
母病盜秔欲食母耳請貸之牧人有盜割駞峯者將誅<lb/>
<pb n="KR2a0036_WYG_125-18b"/>
之特爾格曰生割駞峯誠忍人也然殺恐乖陛下仁恕<lb/>
心詔皆免死二十二年進正奉大夫奏司農寺宜陞為<lb/>
大司農司秩二品使天下知朝廷重農之意制可進資<lb/>
善大夫司農時司農供膳有司多擾民特爾格奏曰屯<lb/>
田則備諸物立供膳司甚便從之桓州飢民鬻子女以<lb/>
為食特爾格奏以官帑贖之二十四年從征納顔至蘇<lb/>
爾圖之地叛王塔布岱率兵奄至特爾格奏曰昔李廣<lb/>
一將耳尚能以疑退敵况陛下萬乘之威乎今彼衆我<lb/>
<pb n="KR2a0036_WYG_125-19a"/>
寡不得地利當設疑以退之於是帝張曲盖據胡床特<lb/>
爾格從容進酒塔布岱按兵覘伺懼有伏遂引去帝以<lb/>
金章宗玉帶賜之二十九年進榮禄大夫中書平章政<lb/>
事以病足聴輿轎入殿門帝嘗憶北征事不能悉記特<lb/>
爾格條舉甚詳帝悦以金束帶賜之初詔遣宋新附民<lb/>
種蒲萄于野馬川鴻和爾布拉之地既獻其實特爾格<lb/>
以北方多寒奏嵗賜衣服從之成宗即位以特爾格先<lb/>
朝舊臣賜銀一千兩鈔十萬貫他日又賜以瑪瑙椀謂<lb/>
<pb n="KR2a0036_WYG_125-19b"/>
特爾格曰此器先皇所用朕今賜卿以卿久侍先皇故<lb/>
也大徳元年加光禄大夫三年乞解機務從之仍授平<lb/>
章政事議中書省事時諸王朝見未有知典故者帝曰<lb/>
惟特爾格知之俾專其事凡廩餼金帛之數皆遵世祖<lb/>
制詔自今懐諸王之禮悉命特爾格掌之七年復拜中<lb/>
書平章政事平灤大水特爾格奏曰散財民聚古之道<lb/>
也今平灤水災不加賑恤民不聊生矣從之十年丁母<lb/>
憂詔奪情起復遼王托克托入朝從者執兵入大明宫<lb/>
<pb n="KR2a0036_WYG_125-20a"/>
特爾格劾止之王懼謝從幸晉山饑民相望特爾格輒<lb/>
發廩賑之既乃陳疏自劾帝稱善不已武宗即位賜金<lb/>
一百兩加金紫光禄大夫遙授中書右丞相有訴寧逺<lb/>
王庫庫楚有逆謀者命誅之特爾格知其誣廷辯之由<lb/>
是得釋徙高麗二年領度支院尋賜江州稻田五千畝<lb/>
仁宗皇慶元年授開府儀同三司太傅錄軍國重事乃<lb/>
進奏世祖子惟寧遠王在宜賜還從之二年奉命詣萬<lb/>
安寺祀世祖感疾歸皇太后令内臣問疾特爾格附奏<lb/>
<pb n="KR2a0036_WYG_125-20b"/>
曰臣死無日願太后輔陛下布惟新之政社稷之福也<lb/>
是年薨賜賻禮加厚勅有司治喪事贈太師開府儀同<lb/>
三司上柱國追封秦國公諡忠穆加贈推誠守正佐理<lb/>
翊戴功臣封延安王改諡忠獻子六人呼察淮東宣慰<lb/>
使平安努太平路達嚕噶齊額實赫同知山東宣慰司<lb/>
事呼喇台同知真定總管府事伊克瑪勒同知都䕶府<lb/>
事重喜隆禧院副使孫八人巴延中書平章政事餘<lb/>
多居宿衛<lb/>
<pb n="KR2a0036_WYG_125-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_125-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百二十五<lb/>
<pb n="KR2a0036_WYG_125-22a"/>
元史卷一百二十五考證<lb/>
尼雅斯拉鼎傳從皇子托歡征交趾　原文作皇太子<lb/>
　按世祖以裕宗為皇太子後亦未嘗更立托歡力第<lb/>
　九子封鎮南王以征交趾無功不許入覲不得稱太<lb/>
　子今據本紀及各傳改<lb/>
呼遜傳大德元年　原文作九年下文云大德八年此<lb/>
　不當作九年據類編改<lb/>
</p>
<p>
</p>
  </div>
</body>
</text>
</TEI>
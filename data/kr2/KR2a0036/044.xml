<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷四十四</head> <lb/>
    <p>
<pb n="KR2a0036_WYG_044-1a"/>
欽定四庫全書<lb/>
　元史卷四十四<lb/>
　明翰林學士亞中大夫知制誥兼修國史宋濓等修<lb/>
　本紀第四十四<lb/>
　　順帝七<lb/>
十五年春正月戊午朔以中書平章政事吹斯戩提調<lb/>
留守司宣徽使哈斯為中書平章政事河南行省左丞<lb/>
許有壬為集賢大學士遼陽行省左丞奇爾巴延布哈<lb/>
<pb n="KR2a0036_WYG_044-1b"/>
陞本省平章政事壬戌以宣政院副使實都為太子詹<lb/>
事癸亥享於太廟甲子親王圖沁特穆爾殁於軍中賜<lb/>
鈔五百錠江西行省平章政事道通加大司徒戊辰太<lb/>
隂犯五車辛未太隂犯鬼宿大鄂爾多儒學教授鄭咺<lb/>
建言䝉古乃國家木族宜教以禮而猶循本俗不行三<lb/>
年之䘮又收繼庶母叔嬸兄嫂恐貽笑後世必宜改革<lb/>
繩以禮法不報丙子上都饑賑糶米二萬石丁丑徐夀<lb/>
輝偽將倪文俊復陷沔陽府威順王庫春布哈令王子<lb/>
<pb n="KR2a0036_WYG_044-2a"/>
報恩努等同湖南元帥阿爾斯蘭水陸並進討之至漢<lb/>
川水淺文俊用火筏燒船報恩努遇害庚辰復設仁虞<lb/>
雲需尚供三總管府丙戌大同路饑糶糧萬石减其價<lb/>
是月以湖廣行省平章政事竒爾巴爾慢功削其官爵<lb/>
令從軍自効詔安置托克托于額齊訥路收所賜田土<lb/>
命河南行省參知政事洪超爾守禦河南陜西行省參<lb/>
知政事舒嚕多爾濟守禦潼闗宗王嘉木揚實哩守禦<lb/>
興化陜西行省參知政事阿嚕烏遜守禦商州通政院<lb/>
<pb n="KR2a0036_WYG_044-2b"/>
使多喇守禦山東詔豫王阿喇特納實哩與陜西行省<lb/>
平章政事吹斯戩從宜商議軍事閏月壬寅以各衛軍<lb/>
人屯田京畿人給鈔五錠以是日入役日支鈔二兩五<lb/>
錢仍給牛種農器命司農司令本管萬戸督其勤惰丙<lb/>
午太隂犯心宿丙辰太白經天是月上都路饑詔嚴酒<lb/>
禁命河南行省參知政事達實特穆爾領元管陜西軍<lb/>
馬守禦河南二月己未劉福通等自碭山夾河迎韓林<lb/>
兒至立為皇帝又號小明王建都亳州國號宋改元龍<lb/>
<pb n="KR2a0036_WYG_044-3a"/>
鳳以其母楊氏為皇太后杜遵道盛文郁為丞相羅文<lb/>
素劉福通為平章劉六知樞密院事拆鹿邑縣太清宫<lb/>
材建宫闕遵道等各遣子入侍遵道得寵專權劉福通<lb/>
疾之命甲士撾殺遵道福通遂為丞相後稱太保丙寅<lb/>
以中書平章政事哈斯左丞許有壬並知經筵事戊辰<lb/>
命太傅御史大夫旺嘉努為中書右丞相中書平章政<lb/>
事鼎珠為左丞相詔天下庚午以河南行省平章政事<lb/>
約約為遼陽行省左丞相壬申立淮東等處宣慰使司<lb/>
<pb n="KR2a0036_WYG_044-3b"/>
都元帥府於天長縣統濠泗義兵萬戸府并洪澤處等<lb/>
義兵聽富民願出丁壯義兵五千名者為萬戸五百名<lb/>
者為千戸一百名者為百戸仍降宣勅牌面丙子以達<lb/>
實特穆爾為中書平章政事提調留守司平章政事哈<lb/>
斯兼大司農是月命刑部尚書董銓等與江西行省平<lb/>
章政事和尼齊專任征討之務便宜從事遣使先降曲<lb/>
赦諭以禍福如能出降釋其本罪執迷不悛尅日進討<lb/>
三月庚寅太隂犯五車癸巳徐夀輝兵陷襄陽路甲午<lb/>
<pb n="KR2a0036_WYG_044-4a"/>
命旺嘉努攝太尉持節賜皇太子阿裕爾實哩達喇玉<lb/>
冊并冕服九旒祗謁太廟丙申太隂犯房宿辛丑以監<lb/>
察御史言安置托克托于雲南鎮西路額森特穆爾于<lb/>
四川碉門托克托長男哈喇章安置肅州次男三寶努<lb/>
安置蘭州仍籍其家産己酉命知樞密院事重嘉努知<lb/>
經筵事知樞密院事尼蘇該提調内史府癸丑太白經<lb/>
天夏四月壬戌中書省臣言江南因盜賊阻隔所在闕<lb/>
官宜遣人與各省及行臺官以廣東廣西海北海南三<lb/>
<pb n="KR2a0036_WYG_044-4b"/>
品以下通行遷調五品以下先行照會之任江浙行省<lb/>
三年一次遷調福建等處闕官亦依前例從之命彰徳<lb/>
等處分樞密院添設同知副使都事各一員癸亥以中<lb/>
書平章政事達實特穆爾知經筵事命樞密院添設僉<lb/>
院一員判官二員直沽分樞密院添設副使一員都事<lb/>
一員以御史中丞扎薩古遜同知經筵事乙丑以中書<lb/>
右丞藏實左丞烏克遜良楨分省彰徳辛未命御史中<lb/>
丞伯嘉努同知經筵事中書參議成遵兼經筵官癸酉<lb/>
<pb n="KR2a0036_WYG_044-5a"/>
以左丞相鼎珠為右丞相平章政事哈瑪爾為左丞相<lb/>
太子詹事僧格實哩為中書平章政事舒蘇為御史大<lb/>
夫丁丑加知樞密院事重嘉努太傅辛巳親王托克托<lb/>
薨賜鈔二百錠是月車駕時巡上都詔翰林待制烏瑪<lb/>
喇集賢待制孫撝招安高郵張士誠仍齎宣命印信牌<lb/>
面與鎮南王博囉布哈及淮南行省亷訪司等官商議<lb/>
付之御史臺劾中書左丞吕思誠罷之詔四川等處立<lb/>
宣化鎮南軍民府改四川忠孝軍民府為忠孝軍民安<lb/>
<pb n="KR2a0036_WYG_044-5b"/>
撫司罷盤順府改立盤順軍民安撫司罷四川羊母甲<lb/>
洞臭南王洞長官司改立忠義軍民安撫司立汴梁等<lb/>
處義兵萬戸府五月壬辰復襄陽路監察御史伊埒呼<lb/>
圖克等劾河南行省左丞相台哈布哈慢功虐民詔削<lb/>
其官仍令領和實衮從總兵官平章政事達實巴圖爾<lb/>
征進達實巴圖爾領台哈布哈一應軍馬庚戌倪文俊<lb/>
自沔陽陷中興路元帥多爾濟巴勒死之是月命淮南<lb/>
行省平章政事耀珠淮東亷訪使王額森岱爾撫諭髙<lb/>
<pb n="KR2a0036_WYG_044-6a"/>
郵六月丙辰命御史大夫舒蘇提調端本堂癸亥太白<lb/>
經天丁夘監察御史哈喇圖劾托克托之師集賢大學<lb/>
士呉直方及其參軍海罕長史浩爾齊等並宜追奪從<lb/>
之監察御史烏格等辯明中書左丞吕思誠給付元追<lb/>
所授宣命玉帶戊辰命中書平章政事吹斯戩兼大司<lb/>
農僧格實哩知經筵事己巳靖安王扣布哈薨無後命<lb/>
其姪襲封靖安王癸酉以四川行省平章政事達實巴<lb/>
圖爾為河南行省平章政事乙亥命將作院判官烏瑪<lb/>
<pb n="KR2a0036_WYG_044-6b"/>
喇招安濠泗等處章佩監丞布延特穆爾招安沔陽等<lb/>
處諸王達烏殁於軍中賻鈔二百錠丁丑保徳州地震<lb/>
己夘陜西行省平章政事托克托加達爾罕庚辰徴徽<lb/>
州隠士鄭玉為翰林待制不至江浙省臣言至正十五<lb/>
年稅課等鈔除詔書已免稅糧等鈔較之年例海運糧<lb/>
并所支鈔不敷乞减海運以甦民力戸部定擬本年税<lb/>
糧除免之外其寺觀并撥賜田糧十月開倉盡行拘收<lb/>
其不敷糧撥至元折中統鈔一百五十萬錠于産米處<lb/>
<pb n="KR2a0036_WYG_044-7a"/>
糴一百五十萬石貯瀕河之倉以聽撥運從之癸未中<lb/>
書參知政事實勒們言舊立䝉古國子監專教四集賽<lb/>
并各愛滿官員子弟今宜諭之依先例入學俾嚴為訓<lb/>
誨從之是月大明皇帝起兵自和州渡江取太平路自<lb/>
紅巾妖寇倡亂之後南北郡縣多陷没故大明從而取<lb/>
之荆州大水命湖廣行省平章政事鄂爾和領軍與淮<lb/>
南行省平章政事曼濟哈雅淮西道宣慰使諤勒哲布<lb/>
哈攻和州等處命郡王濟爾噶巴湖廣行省右丞布哷<lb/>
<pb n="KR2a0036_WYG_044-7b"/>
齊攻討河南以湖廣行省平章政事耀珠為總兵官領<lb/>
本省軍馬并江州楊諤勒哲黄州李勝等軍守禦湖廣<lb/>
江浙行省參知政事納琳哈喇統領水軍萬戸等軍會<lb/>
本省平章政事鼎鼎進攻常州鎮江等處命將作院判<lb/>
官烏瑪喇利用監丞巴實努招諭濠泗淮南行省左丞<lb/>
相太平助之章佩監丞布延特穆爾翰林修撰埒克戩<lb/>
招諭沔陽四川行省平章政事伊蘇烏爾圖華等助之<lb/>
以集賽台普爾普等六十名從江南行御史臺大夫福<lb/>
<pb n="KR2a0036_WYG_044-8a"/>
夀守禦集慶路國王多爾濟薨于揚州軍中命郡王濟<lb/>
爾噶巴領其所部軍馬秋七月辛夘享于太廟壬寅倪<lb/>
文俊復陷武昌漢陽等處是月命親王實勒們以兵守<lb/>
曹州山東宣慰使劉達卓分守沂州莒州等處命知樞<lb/>
密院事達爾瑪嘉勒燦及四川行省左丞實喇卜湖南<lb/>
同知宣慰使劉達爾瑪實哩以兵屯中興招諭諸處有<lb/>
不降者與親王圖嚕及伊蘇烏爾圖華討之命湖廣行<lb/>
省平章政事僧格伊特衮及托克托守禦襄陽參知政<lb/>
<pb n="KR2a0036_WYG_044-8b"/>
事哈喇圖及王達實特穆爾守禦沔陽如賊不降即進<lb/>
兵討之陞台州海道巡防千戸所為海道防禦運糧萬<lb/>
戸府八月庚申命南陽等處義兵萬戸府召募毛胡蘆<lb/>
義兵萬人進攻南陽戊辰以中書平章政事達實特穆<lb/>
爾為江浙行省左丞相便宜行事賜鈔一千錠甲戌以<lb/>
大宗正府扎爾古齊德哷默色為甘肅行省平章政事<lb/>
戊寅太白經天雲南死可伐等降令其子莽三以方物<lb/>
來貢乃立平緬宣撫司四川向思勝降以安定州改立<lb/>
<pb n="KR2a0036_WYG_044-9a"/>
安定軍民安撫司是月車駕還自上都詔淮南行省左<lb/>
丞相太平統淮南諸軍討所陷郡縣仍命湖廣行省平<lb/>
章政事鄂爾和以所部苗軍聽節制立沃濟野人濟喇<lb/>
敏等處軍萬户府于哈勒費延命親王庫春巴爾守興<lb/>
元永昌宣慰使諤勒哲特穆爾討西番賊以淮南行省<lb/>
平章政事曼濟哈雅與同知樞密院事班珠爾瑪克等<lb/>
自蕪湖至鎮江南岸守禦同鄂爾和部軍協䕶江南行<lb/>
臺命達實巴圖爾從便調度湖廣行省左丞布埒齊所<lb/>
<pb n="KR2a0036_WYG_044-9b"/>
領苖軍江浙行省平章政事布延特穆爾守禦蘄黄蘭<lb/>
溪等處九月癸未朔命吹斯戩提調武衛以知嶺北行<lb/>
樞密院事努都爾噶為中書平章政事乙酉立分海道<lb/>
防禦運糧萬户府于平江路己丑太白犯太微垣辛夘<lb/>
命祕書卿達蘭提調布濟克太后影堂祭祀知樞密院<lb/>
事額森特穆爾提調世祖影堂祭祀宣政院使曼濟提<lb/>
調裕宗英宗影堂祭祀己亥倪文俊圍岳州路壬子命<lb/>
僧格實哩提調宣文閣吕思誠知經筵事集賢大學士<lb/>
<pb n="KR2a0036_WYG_044-10a"/>
許有壬兼太子諭徳是月移托克托于阿恰齊之地命<lb/>
達實巴圖爾移軍住陳留冬十月丁巳立淮南行樞密<lb/>
院於揚州己未太隂犯壘壁陣甲子命兵工二部尚書<lb/>
實巴爾王安圖以金銀牌百六十五面給淮東宣慰使<lb/>
司等處義兵官員命哈瑪爾領大司農司帝謂右丞相<lb/>
鼎珠等曰敬天地尊祖宗重事也近年以來闕於舉行<lb/>
當選吉日朕將親祀郊廟務盡誠敬不必繁文卿等其<lb/>
議典禮從其簡者行之遂命右丞鄂蘭左丞吕思誠領<lb/>
<pb n="KR2a0036_WYG_044-10b"/>
其事以中書右丞拜珠為平章政事庚午以襲封衍聖<lb/>
公孔克堅同知太常禮儀院事以克堅子希學襲封衍<lb/>
聖公癸酉太隂犯軒轅哈瑪爾奏言郊祀之禮以太祖<lb/>
配皇帝出宫至郊祀所便服乗馬不設内外儀仗教坊<lb/>
隊子齋戒七日内散齋四日於别殿致齋三日二日於<lb/>
大明殿西幄殿一日在南郊祀所丙子以郊祀命皇太<lb/>
子阿裕爾實哩達喇祭告太廟己夘以翰林學士承㫖<lb/>
慶通為淮南行省平章立黄河水軍萬户府于小清口<lb/>
<pb n="KR2a0036_WYG_044-11a"/>
十一月甲申熒惑犯氐宿庚寅填星犯井宿壬辰親祀<lb/>
上帝於南郊以皇太子阿裕爾實哩達喇為亞獻攝太<lb/>
尉右丞相鼎珠為終獻甲午以台哈布哈為湖廣行省<lb/>
左丞相總兵招捕湖廣沔陽等處湖廣荆襄諸軍聽節<lb/>
制給還元追奪河南行省丞相宣命仍給以功賞宣勅<lb/>
金銀牌面戊戌介休縣桃杏花己亥太隂犯鬼宿戊申<lb/>
右丞相鼎珠以病辭職命以太保就第治病庚戌賊陷<lb/>
饒州路辛亥賜高麗國王巴延特穆爾為親仁輔義宣<lb/>
<pb n="KR2a0036_WYG_044-11b"/>
忠奉國彰惠靖逺功臣是月達實巴圖爾攻夾河賊大<lb/>
破之賊陷懐慶命河南行省右丞布哈討之以湖廣歸<lb/>
州改𨽻四川行省十二月壬子朔熒惑犯房宿給湖廣<lb/>
行省分省印丁巳命中書參知政事伊哷森布哈陳敬<lb/>
伯分省彰徳癸亥立忠義忠勤萬戸府於宿州武安州<lb/>
己巳以諸郡軍儲供餉繁浩命戸部印造明年鈔本六<lb/>
百萬錠給之壬申以平章政事特哩特穆爾右丞鄂蘭<lb/>
並知經筵事參議丁好禮兼經筵官乙亥以天下兵起<lb/>
<pb n="KR2a0036_WYG_044-12a"/>
下詔罪已大赦天下是月達實巴圖爾大敗劉福通等<lb/>
於太康遂圍亳州偽宋主遁於安豐立興元等處宣慰<lb/>
使司都元帥府於興元路是歲薊州雨血詔凡有水田<lb/>
之處設大兵農司招集人夫有警乗機進討無事栽植<lb/>
播種詔濬大内河道以宦官同知留守額森特穆爾董<lb/>
其役額森特穆爾言自十一月以來天下多事不宜興<lb/>
作帝怒命往使高麗改命宦官達實密董之以中書平<lb/>
章政事拜珠分省濟寧設四部是歲察罕特穆爾與賊<lb/>
<pb n="KR2a0036_WYG_044-12b"/>
戰於河南北屢有功除中書刑部侍郎<lb/>
十六年春正月壬午朔改福建宣慰使司都元帥府為<lb/>
福建行中書省戊子親享太廟命中書平章政事特哩<lb/>
特穆爾提調國子監己丑太隂犯昴宿丁酉太保鼎珠<lb/>
以病辭職太尉大宗正府扎爾古齊伊徹察喇以中陣<lb/>
傷辭職皆不允己亥詔命太尉昻吉爾開府設官屬乙<lb/>
巳以遼陽行省左丞相約約為太子詹事翰林學士承<lb/>
㫖圖烈特穆爾同知詹事院事丙午以知樞宻院事實<lb/>
<pb n="KR2a0036_WYG_044-13a"/>
勒們兼太府監卿戊申雲南土官阿蘆降遣姪腮斡來<lb/>
貢方物庚戌左丞相哈瑪爾罷辛亥御史大夫舒蘇亦<lb/>
罷以吹斯戩為御史大夫復以鼎珠為右丞相是月薊<lb/>
州地震倪文俊建偽都於漢陽迎徐夀輝據之二月癸<lb/>
丑圖嚕特穆爾辭職不允吹斯戩糾言哈瑪爾及其弟<lb/>
舒蘇等罪惡帝曰哈瑪爾兄弟雖有罪然侍朕久與朕<lb/>
弟伊埒哲伯皇帝實同乳且緩其罰令出征自效甲寅<lb/>
命右丞相鼎珠依前太保中書一切機務悉聽總裁詔<lb/>
<pb n="KR2a0036_WYG_044-13b"/>
天下丙辰以鎮南王博囉布哈自兵興以來率集賽台<lb/>
討賊累立戰功賜鈔萬錠鼎珠及平章政事僧格實哩<lb/>
等復奏哈瑪爾兄弟罪惡乃貶哈瑪爾惠州安置舒蘇<lb/>
肇州安置尋杖殺之壬戌詹事巴咱爾辭職乙丑禁銷<lb/>
毁販賣銅錢丙寅命翰林國史院太常禮儀院定擬皇<lb/>
后奇氏三代功臣諡號王爵甲戌命六部大司農司集<lb/>
賢翰林國史兩院太常禮儀院祕書崇文國子都水監<lb/>
侍儀司等正官各舉才堪守令者一人不拘䝉古色目<lb/>
<pb n="KR2a0036_WYG_044-14a"/>
漢南人從中書省斟酌用之或任内害民受贓者舉官<lb/>
量事輕重降職命滿滿為靖安王賜金印置王傅等官<lb/>
己夘命集賢直學士楊俊民致祭曲阜孔子廟仍葺其<lb/>
廟宇詔諭山東鹽法軍民毋得沮壊賜鼎珠都哷齊集<lb/>
賽台三十名給衣糧馬匹草料是月高郵張士誠陷平<lb/>
江路據之改平江路為隆平府遂陷湖州松江常州三<lb/>
月辛巳朔復立酒課提舉司命中書平章政事特哩特<lb/>
穆爾參知政事成遵等議鈔法壬午徐夀輝復寇襄陽<lb/>
<pb n="KR2a0036_WYG_044-14b"/>
癸未臺臣言係官牧馬地俱為權豪所占今後除規運<lb/>
總管府見種外餘盡取勘令大司農召募耕墾歲收租<lb/>
課以資國用從之丁亥以今秋出師詔和買馬六萬匹<lb/>
戊子命宣讓王特穆爾布哈威順王庫春布哈以兵鎮<lb/>
遏懐慶路各賜金一錠銀五錠幣帛九匹鈔二千錠庚<lb/>
寅大明兵取集慶路江南行臺御史大夫福夀死之丙<lb/>
申倪文俊陷常徳路總兵官温都爾遁命吹斯戩提調<lb/>
承徽寺丁酉立行樞密院于杭州命江浙行省左丞相<lb/>
<pb n="KR2a0036_WYG_044-15a"/>
達實特穆爾兼知行樞密院事節制諸軍省院等官並<lb/>
聽調遣凡賞功罰罪招降討逆許以便宜行事大明兵<lb/>
取鎮江路戊申方國珍復降以為海道運糧漕運萬戸<lb/>
兼防禦海道運糧萬戸其兄方國璋為衢州路總管兼<lb/>
防禦海道事是月有兩日相盪夏四月辛亥以吹斯戩<lb/>
為中書左丞相丙辰以資正院使布哈為御史大夫丁<lb/>
巳命左丞相吹斯戩領經筵事中書平章政事烏蘭哈<lb/>
達御史大夫布哈並知經筵事庚申以河南行省左丞<lb/>
<pb n="KR2a0036_WYG_044-15b"/>
布哷齊為湖廣行省平章政事達實巴圖爾加金紫光<lb/>
禄大夫丙寅命安班太子與陜西行省官同討均房南<lb/>
陽遼陽行省平章政事爾巴延布哈加大司徒丁夘以<lb/>
陜西行臺御史大夫托多為陜西行省左丞相大司農<lb/>
約約為遼陽行省左丞相以知樞密院事實勒們分院<lb/>
濟寧翰林學士承㫖托克托同知詹事院事壬申命豫<lb/>
王阿喇特納實哩與陜西行省官商議攻討機宜己夘<lb/>
命烏蘭哈達兼太子諭徳是月車駕時巡上都五月壬<lb/>
<pb n="KR2a0036_WYG_044-16a"/>
辰太白犯鬼宿癸巳亦如之甲午太隂入斗宿丙申倪<lb/>
文俊陷澧州路丁酉太隂犯壘壁陣乙巳賊寇辰州守<lb/>
將和尚以鄉兵擊敗之六月甲寅江浙行省平章政事<lb/>
薩木丹巴參知政事楊諤勒哲以兵守嘉興路禦張士<lb/>
誠乙丑大明兵取廣徳路秋七月癸未以翰林學士圖<lb/>
嚕特穆爾為侍御史丁酉太隂犯壘壁陣是月張士誠<lb/>
遣兵陷杭州江浙行省平章政事尊達實哩戰死丞相<lb/>
達實特穆爾遁楊諤勒哲及萬戸普賢努擊敗之復其<lb/>
<pb n="KR2a0036_WYG_044-16b"/>
城八月丙辰奉元路判官王淵等以義兵復商州陞淵<lb/>
同知闗商襄鄧等處宣慰司事己未賊侵河南府路參<lb/>
知政事洪超爾以兵敗之丁夘太隂犯昴宿庚午倪文<lb/>
俊陷衡州路元帥甄崇福戰死甲戌彗星見張宿色青<lb/>
白彗指西南長尺餘至十二月戊午始滅是月車駕還<lb/>
自上都黄河決山東大水九月庚辰汝潁賊李武崔徳<lb/>
等破潼闗參知政事舒嚕杰戰死壬午豫王阿喇特納<lb/>
實哩同知樞密院事鼎珠引兵復潼闗河南行省平章<lb/>
<pb n="KR2a0036_WYG_044-17a"/>
政事伯嘉努以兵守之丙申潼闗復陷於賊伯嘉努兵<lb/>
潰豫王阿喇特納實哩復以兵取之李武崔徳敗走戊<lb/>
戌賊陷陜州及虢州詔以太尉納琳復為江南行臺御<lb/>
史大夫遷行臺治紹興是月察罕特穆爾復陜州及號<lb/>
州復襲敗賊兵于平陸安邑以功由兵部尚書陞僉河<lb/>
北行樞密院事冬十月丁未大名路有星如火從東南<lb/>
流芒尾如曵篲堕地有聲火燄蓬勃久之乃息化為石<lb/>
青黑色光瑩形如狗頭其斷處如新割者命藏于庫壬<lb/>
<pb n="KR2a0036_WYG_044-17b"/>
辰太隂犯井宿是月詔罷太尉額森特穆爾十一月丙<lb/>
戌以魯達實達爾瑪實哩並為詹事丁亥流星大如酒<lb/>
盃色青白尾跡約長五尺餘光燭地起自西北東南行<lb/>
没于近濁有聲如雷壬辰太隂犯井宿是月河南陷河<lb/>
南亷訪副使温普遁置河南亷訪司于沂州又於沂州<lb/>
設分樞密院以兵馬指揮使𨽻之十二月倪文俊陷岳<lb/>
州路殺威順王子岱音特穆爾湖廣參知政事額森特<lb/>
穆爾與左江義兵萬户鄧祖勝合兵復衡州是歲詔沿<lb/>
<pb n="KR2a0036_WYG_044-18a"/>
海州縣為賊殘掠者免田租三年賜高年帛河南行省<lb/>
左丞相台哈布哈駐軍於南陽嵩汝等州叛民皆降軍<lb/>
勢大振陜西行臺監察御史李尚絅上闗中形勝急論<lb/>
凡十有二事命大司農司屯種雄霸二州以給京師號<lb/>
京糧<lb/>
　<lb/>
　<lb/>
　<lb/>
<pb n="KR2a0036_WYG_044-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷四十四<lb/>
<pb n="KR2a0036_WYG_044-19a"/>
元史卷四十四考證<lb/>
至正十五年春正月以中書平章政事綽斯戩為提調<lb/>
　留守司　按綽斯戩𫝊提調留守司在復入中書時<lb/>
　事宰相表繫於是年九月於正月則書出為陜西平<lb/>
　章表𫝊参觀紀所載似有訛漏<lb/>
三月庚寅太隂犯五車丙申太隂犯房宿　天文作志<lb/>
　五月丙申推靈臺儀象五車星距房宿一百七十餘<lb/>
　度太隂平行每日十三度自庚寅犯五車至此纔七<lb/>
<pb n="KR2a0036_WYG_044-19b"/>
　日去房尚逺疑係五月丙申也又是年正月丙午太<lb/>
　隂犯心宿天文志作丁未十一月甲申熒惑犯氐宿<lb/>
　天文志作乙酉並干支不符<lb/>
夏四月癸酉平章政事哈瑪爾為左丞相　哈瑪爾𫝊<lb/>
　作五月<lb/>
六月庚辰徵徽州隱士鄭玉為翰林待制　按本𫝊玉<lb/>
　被徴在十四年汪克寛作玉行狀亦書其事為至正<lb/>
　十四年六月<lb/>
<pb n="KR2a0036_WYG_044-20a"/>
九月癸未朔十六年春正月壬午朔三月辛巳朔　各<lb/>
　按本月及前後甲子増朔字又十六年正月己亥丙<lb/>
　午癸丑日原本訛乙亥丙子癸酉並推改<lb/>
十月壬辰太隂犯井宿　天文志同載推干支是月不<lb/>
　應有壬辰日當即下文十一月之壬辰太隂犯井而<lb/>
　誤書於此者存之以志闕疑<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百八十九</head> <lb/>
    <p>
<pb n="KR2a0036_WYG_189-1a"/>
欽定四庫全書<lb/>
　元史卷一百八十九<lb/>
　　明翰林學士亞中大夫知制誥兼修國史宋濓等修<lb/>
　列傳第七十六<lb/>
　　儒學一<lb/>
前代史傳皆以儒學之士分而為二以經藝顓門者為<lb/>
儒林以文章名家者為文苑然儒之為學一也六經者<lb/>
斯道之所在而文則所以載夫道者也故經非文則無<lb/>
<pb n="KR2a0036_WYG_189-1b"/>
以發明其㫖趣而文不本於六藝又烏足謂之文哉由<lb/>
是而言經藝文章不可分而為二也明矣元興百年上<lb/>
自朝廷内外名宦之臣下及山林布衣之士以通經能<lb/>
文顯著當世者彬彬焉衆矣今皆不復為之分别而采<lb/>
取其尤卓然成名可以輔教傳後者合而録之為儒學<lb/>
傳<lb/>
趙復字仁甫德安人也太宗乙未歲命太子庫春帥師<lb/>
伐宋德安以嘗逆戰其民數十萬皆俘戮無遺時楊惟<lb/>
<pb n="KR2a0036_WYG_189-2a"/>
中行中書省軍前姚樞奉詔即軍中求儒道釋醫卜士<lb/>
凢儒生掛俘籍者輒脱之以歸復在其中樞與之言信<lb/>
竒士以九族俱殘不欲北因與樞訣樞恐其自裁留帳<lb/>
中共宿既覺月色皓然惟寢衣在遽馳馬周號積屍間<lb/>
無冇也行及水際則見復已被髮徒跣仰天而號欲投<lb/>
而未入樞曉以徒死無益汝存則子孫或可以傳緒百<lb/>
世隨吾而北必可無他復强從之先是南北道絶載籍<lb/>
不相通至是復以所記程朱所著諸經傳註盡録以付<lb/>
<pb n="KR2a0036_WYG_189-2b"/>
樞自復至燕學子從者百餘人世祖在濳邸嘗召見問<lb/>
曰我欲取宋卿可導之乎對曰宋吾父母國也未有引<lb/>
他人以伐吾父母者世祖悦因不强之仕惟中聞復論<lb/>
議始嗜其學乃與樞謀建太極書院立周子祠以二程<lb/>
張楊游朱六君子配食選取遺書八千餘卷請復講授<lb/>
其中復以周程而後其書廣博學者未能貫通乃原羲<lb/>
農堯舜所以繼天立極孔子顔孟所以埀世立教周程<lb/>
張朱氏所以發明紹續者作傳道圖而以書目條列于<lb/>
<pb n="KR2a0036_WYG_189-3a"/>
后别著伊洛發明以標其宗㫖朱子門人散在四方則<lb/>
以見諸登載與得諸傳聞者共五十有三人作師友圖<lb/>
以寓私淑之志又取伊尹顔淵言行作希賢録使學者<lb/>
知所嚮慕然後求端用力之方備矣樞既退隱蘇門乃<lb/>
即復傳其學由是許衡郝經劉因皆得其書而尊信之<lb/>
北方知有程朱之學自復始復為人樂易而耿介雖居<lb/>
燕不忘故土與人交尤篤分誼元好問文名擅一時其<lb/>
南歸也復贈之言以博溺心末喪本為戒以自修讀易<lb/>
<pb n="KR2a0036_WYG_189-3b"/>
求文王孔子之用心為勉其愛人以德類若此復家江<lb/>
漢之上以江漢自號學者稱之曰江漢先生<lb/>
張<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>字達善其先蜀之導江人蜀亡僑寓江左金華王<lb/>
栢得朱熹三傳之學嘗講道於台之上蔡書院<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>從而<lb/>
受業焉自六經語孟傳註以及周程張氏之㣲言朱子<lb/>
所嘗論定者靡不潜心玩索究極根柢用功既專久而<lb/>
不懈所學益𢎞深微宻南北之士鮮能及之至元中行<lb/>
臺中丞吳曼慶聞其名延至江寧學宫俾子弟受業中<lb/>
<pb n="KR2a0036_WYG_189-4a"/>
州士大夫欲淑子弟以朱子四書者皆遣從<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>游或開<lb/>
私塾迎之其在維揚来學者九衆逺近翕然尊為碩師<lb/>
不敢字呼而稱曰導江先生大臣薦諸朝特命為孔顔<lb/>
孟三氏教授鄒魯之人服誦遺訓久而不忘<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>氣宇端<lb/>
重音吐洪亮講説特精詳子弟從之者詵詵如也其弟<lb/>
子知名者甚多如𤓰爾佳之竒楊剛中九顯<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>無子有<lb/>
經説及文集行世呉澄序其書以為議論正援据博貫<lb/>
穿縱横儼然新安朱氏之尸祝也至正中眞州守臣以<lb/>
<pb n="KR2a0036_WYG_189-4b"/>
<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>及郝經呉澄皆嘗留儀眞作祠宇祀之曰三賢祠<lb/>
金履祥字吉父婺之蘭谿人其先本劉氏後避吳越錢<lb/>
武肅王嫌名更為金氏履祥從曽祖景文當宋建炎紹<lb/>
興間以孝行著稱其父母疾齋禱于天而靈應隨至事<lb/>
聞于朝為改所居鄉曰純孝履祥幼而敏睿父兄稍授<lb/>
之書即能記誦比長益自䇿勵凢天文地形禮樂田乘<lb/>
兵謀陰陽律厯之書靡不畢究及壯知向濓洛之學事<lb/>
同郡王栢從登何基之門基則學于黄榦而榦親承朱<lb/>
<pb n="KR2a0036_WYG_189-5a"/>
熹之傳者也自是講貫益宻造誼益邃時宋之國事已<lb/>
不可為履祥遂絶意進取然負其經濟之略亦未忍遽<lb/>
忘斯世也㑹襄樊之師日急宋人坐視而不敢救履祥<lb/>
因進牽制擣虚之策請以重兵由海道直趨燕薊則襄<lb/>
樊之師將不攻而自解且備叙海舶所經凡州郡縣邑<lb/>
下至巨洋别隖難易逺近歴歴可據以行宋終莫能用<lb/>
及後朱瑄張清獻海運之利而所由海道視履祥先所<lb/>
上書咫尺無異者然後人服其精確德祐初以迪功郎<lb/>
<pb n="KR2a0036_WYG_189-5b"/>
史館編校起之辭弗就宋將改物所在盜起履祥屏居<lb/>
金華山中兵燹稍息則上下巖谷追逐雲月寄情嘯咏<lb/>
視世故泊如也平居獨處終日儼然至與物接則盎然<lb/>
和懌訓迪後學諄切無倦而尤篤於分義有故人子坐<lb/>
事母子分配為𨽻不相知者十年履祥傾貲營購卒贖<lb/>
以完其子後貴履祥終不自言相見勞問辛苦而已何<lb/>
基王栢之喪履祥率其同門之士以義制服觀者始知<lb/>
師弟子之繫於常倫也履祥嘗謂司馬文正公光作資<lb/>
<pb n="KR2a0036_WYG_189-6a"/>
治通鑑秘書丞劉恕為外紀以記前事不本於經而信<lb/>
百家之説是非謬於聖人不足以傳信自帝堯以前不<lb/>
經夫子所定固野而難質夫子因魯史以作春秋王朝<lb/>
列國之事非有玉帛之使則魯史不得而書非聖人筆<lb/>
削之所加也况左氏所記或闕或誣凡此類皆不得以<lb/>
辟經為辭乃用邵氏皇極經世厯胡氏皇王大紀之例<lb/>
損益折衷一以尚書為主下及詩禮春秋旁採舊史諸<lb/>
子表年繫事斷自唐堯以下接于通鑑之前勒為一書<lb/>
<pb n="KR2a0036_WYG_189-6b"/>
二十卷名曰通鑑前編凡所引書輒加訓釋以裁正其<lb/>
義多儒先所未發既成以授門人許謙曰二帝三王之<lb/>
盛其㣲言懿行宜後王所當法戰國申商之術其苛法<lb/>
亂政亦後王所當戒則是編不可以不著也他所著書<lb/>
曰大學章句疏義二卷論語孟子集註考證十七卷書<lb/>
表註四卷謙為益加校定皆傳于學者天厯初亷訪使<lb/>
鄭允中表上其書于朝初履祥既見王栢首問為學之<lb/>
方栢告以必先立志且舉先儒之言居敬以持其志立<lb/>
<pb n="KR2a0036_WYG_189-7a"/>
志以定其本志立乎事物之表敬行乎事物之内此為<lb/>
學之大方也及見何基基謂之曰㑹之屢言賢者之賢<lb/>
理欲之分便當自今始㑹之蓋栢字也當時議者以為<lb/>
基之清介純實似尹和靜栢之髙明剛正似謝上蔡履<lb/>
祥則親得之二氏而並充於己者也履祥居仁山之下<lb/>
學者因稱為仁山先生大德中卒元統初里人吳師道<lb/>
為國子博士移書學官祠履祥于鄉學至正中賜諡文<lb/>
安<lb/>
<pb n="KR2a0036_WYG_189-7b"/>
許謙字益之其先京兆人九世祖延壽宋刑部尚書八<lb/>
世祖仲容太子洗馬仲容之子曰洸曰洞洞由進士起<lb/>
家以文章政事知名于時洸之子實事海陵胡瑗能以<lb/>
師法終始者也由平江徙婺之金華至謙五世為金華<lb/>
人父觥登淳祐七年進士第仕未顯以歿謙生數歲而<lb/>
孤甫能言世母陶氏口授孝經論語入耳輒不忘稍長<lb/>
肆力於學立程以自課取四部書分晝夜讀之雖疾恙<lb/>
不廢既乃受業金履祥之門履祥語之曰士之為學若<lb/>
<pb n="KR2a0036_WYG_189-8a"/>
五味之在和醯醬既加則酸醎頓異子来見我已三日<lb/>
而猶夫人也豈吾之學無以感發子耶謙聞之惕然居<lb/>
數年盡得其所傳之奥於書無不讀窮探聖微雖殘文<lb/>
羨語皆不敢忽有不可通則不敢强於先儒之説有所<lb/>
未安亦不苟同也讀四書章句集註有叢説二十卷謂<lb/>
學者曰學以聖人為凖的然必得聖人之心而後可學<lb/>
聖人之事聖賢之心具在四書而四書之義備於朱子<lb/>
顧其辭約意廣讀者安可以易心求之乎讀詩集𫝊有<lb/>
<pb n="KR2a0036_WYG_189-8b"/>
名物鈔八卷正其音釋考其名物度數以補先儒之未<lb/>
備仍存其一義旁采逺㧞而以己意終之讀書集傳有<lb/>
叢説六卷其觀史有治忽㡬微倣史家年經國緯之法<lb/>
起太皥氏迄宋元祐元年秋九月尚書左僕射司馬光<lb/>
卒備其世數總其年歲原其興亡著其善惡蓋以為光<lb/>
卒則中國之治不可復興誠理亂之㡬也故附於續經<lb/>
而書孔子卒之義以致其意焉又有自省編晝之所為<lb/>
夜必書之其不可書者則不為也其他若天文地理典<lb/>
<pb n="KR2a0036_WYG_189-9a"/>
章制度食貨刑法字學音韻醫經術數之説亦靡不該<lb/>
貫旁而釋老之言亦洞究其藴嘗謂學者孰不曰闢異<lb/>
端茍不深探其隱而識其所以然能辯其同異别其是<lb/>
非也㡬希又嘗句讀九經儀禮及春秋三傳於其宏綱<lb/>
要領錯簡衍文悉别以鉛黄朱墨意有所明則表而見<lb/>
之其後吳師道購得呂祖謙㸃校儀禮視謙所定不同<lb/>
者十有三條而已謙不喜矜露所為詩文非扶翼經義<lb/>
張維世教則未嘗輕筆之書也延祐初謙居東陽八華<lb/>
<pb n="KR2a0036_WYG_189-9b"/>
山學者翕然從之尋開門講學逺而幽冀齊魯近而荆<lb/>
揚吳越皆不憚百舍来受業焉其教人也至誠諄悉内<lb/>
外殫盡嘗曰已有知使人亦知之豈不快哉或有所問<lb/>
難而詞不能自達則為之言其所欲言而解其所惑討<lb/>
論講貫終日不倦攝其粗疎入於宻㣲聞者方傾耳聽<lb/>
受而其出愈眞切惰者作之鋭者抑之拘者開之放者<lb/>
約之及門之士著録者千餘人隨其材分咸有所得然<lb/>
獨不以科舉之文授人曰此義利之所由分也謙篤於<lb/>
<pb n="KR2a0036_WYG_189-10a"/>
孝友有絶人之行其處世不膠於古不流於俗不出里<lb/>
閭者四十年四方之士以不及門為耻縉紳先生之過<lb/>
其鄉邦者必即其家存問焉或訪以典禮政事謙觀其<lb/>
㑹通而為之折衷聞者無不厭服大德中熒惑入南斗<lb/>
句己而行謙以為灾在吳楚竊深憂之是歲大祲謙貎<lb/>
加瘠或問曰豈食不足邪謙曰今公私匱竭道殣相望<lb/>
吾能獨飽邪其處心蓋如此亷訪使劉庭直副使趙宏<lb/>
偉皆中州雅望於謙深加推服論薦于朝中外名臣列<lb/>
<pb n="KR2a0036_WYG_189-10b"/>
其行義者前後章數十上而郡復以遺逸應詔鄉闈大<lb/>
比請司其文衡皆莫能致至其晩節獨以身任正學之<lb/>
重逺近學者以其身之安否為斯道之隆替焉至元三<lb/>
年卒年六十八嘗以白雲山人自號世稱為白雲先生<lb/>
朝廷賜諡文懿先是何基王栢及金履祥歿其學猶未<lb/>
大顯至謙而其道益著故學者推原統緒以為朱熹之<lb/>
世適江浙行中書省為請于朝建四賢書院以奉祀事<lb/>
而列于學官同郡朱震亨字彦修謙之髙第弟子也其<lb/>
<pb n="KR2a0036_WYG_189-11a"/>
清修苦節絶類古篤行之士所至人多化之<lb/>
陳櫟字壽翁徽之休寧人櫟生三歲祖母吳氏口授孝<lb/>
經論語輒成誦五歲入小學即涉獵經史七歲通進士<lb/>
業十五鄉人皆師之宋亡科舉廢櫟慨然發憤致力於<lb/>
聖人之學涵濡玩索貫穿古今嘗以謂有功於聖門者<lb/>
莫若朱熹氏熹没未久而諸家之説往往亂其本眞乃<lb/>
著四書發明書傳纂疏禮記集義等書亡慮數十萬言<lb/>
凢諸儒之説有畔於朱氏者刋而去之其㣲辭隱義則<lb/>
<pb n="KR2a0036_WYG_189-11b"/>
引而伸之而其所未備者復為説以補其闕於是朱熹<lb/>
之説大明於世延祐初詔以科舉取士櫟不欲就試有<lb/>
司强之試鄉闈中選遂不復赴禮部教授於家不出門<lb/>
户者數十年性孝友尤剛正日用之間動中禮法與人<lb/>
交不以勢合不以利遷善誘學者諄諄不倦臨川呉澄<lb/>
嘗稱櫟有功於朱氏為多凢江東人来受學於澄者盡<lb/>
遣而歸櫟櫟所居堂曰定宇學者因以定宇先生稱之<lb/>
元統二年卒年八十三揭徯斯誌其墓乃與吳澄並稱<lb/>
<pb n="KR2a0036_WYG_189-12a"/>
曰澄居通都大邑又數登用于朝天下學者四面而歸<lb/>
之故其道逺而章尊而明櫟居萬山間與木石俱而足<lb/>
跡未嘗出鄉里故其學必待其書之行天下乃能知之<lb/>
及其行也亦莫之禦是可謂豪傑之士矣世以為知言<lb/>
胡一桂字庭芳徽州婺源人父方平一桂生而頴悟好<lb/>
讀書尤精於易初饒州德興沈貴寳受易於董夢程夢<lb/>
程受朱熹之易於黄榦而一桂之父方平及從貴寳夢<lb/>
程學嘗著易學啟䝉通釋一桂之學出於方平得朱熹<lb/>
<pb n="KR2a0036_WYG_189-12b"/>
氏源委之正宋景定甲子一桂年十八遂領鄉薦試禮<lb/>
部不第退而講學逺近師之號雙湖先生所著書有周<lb/>
易本義附録纂疏本義啟䝉翼傳朱子詩傳附録纂疏<lb/>
十七史纂並行于世其同郡胡炳文字仲虎亦以易名<lb/>
家作易本義通釋而於朱熹所著四書用力尤深餘干<lb/>
饒魯之學本出於朱熹而其為説多與熹牴牾炳文深<lb/>
正其非作四書通凢辭異而理同者合而一之辭同而<lb/>
指異者析而辯之往往發其未盡之藴東南學者因其<lb/>
<pb n="KR2a0036_WYG_189-13a"/>
所自號稱雲峰先生炳文嘗用薦者署明經書院山長<lb/>
再調蘭溪州學正<lb/>
黄澤字楚望其先長安人唐末舒藝知資州内江縣卒<lb/>
葬焉子孫遂為資州人宋初延節為大理評事兼監察<lb/>
御史累贈金紫光禄大夫澤十一世祖也五世祖拂與<lb/>
二兄播揆同年登進士第蜀人榮之父儀可累舉不第<lb/>
隨兄驥子官九江蜀亂不能歸因家焉澤生有異質慨<lb/>
然以明經學道為志好爲苦思屢以成疾疾止復思久<lb/>
<pb n="KR2a0036_WYG_189-13b"/>
之如有所見作顔淵仰髙鑽堅論蜀人治經必先古注<lb/>
疏澤於名物度數考覈精審而義理一宗程朱作易春<lb/>
秋二經解二禮祭祀述略大德中江西行省相臣聞其<lb/>
名授江州景星書院山長使食其禄以施教又為山長<lb/>
於洪之東湖書院受學者益衆始澤嘗夢見夫子以為<lb/>
適然既而屢夢見之最後乃夢夫子手授所較六經字<lb/>
畫如新由是深有感發始悟所解經多狥舊説為非是<lb/>
乃作思古吟十章極言聖人德容之盛上達於文王周<lb/>
<pb n="KR2a0036_WYG_189-14a"/>
公秩滿即歸閉門授徒以養親不復言仕嘗以為去聖<lb/>
久逺經籍殘闕傳注家率多傅㑹近世儒者又各以才<lb/>
識求之故議論雖多而經㫖愈晦必積誠研精有所悟<lb/>
入然後可以窺見聖人之本眞乃揭六經中疑義千有<lb/>
餘條以示學者既乃盡悟失傳之㫖自言每於幽閒寂<lb/>
寞顚沛流離疾病無聊之際得之及其久也則豁然無<lb/>
不貫通自天地定位人物未生已前沿而下之凢邃古<lb/>
之初萬化之原載籍所不能具者皆昭若發䝉如示諸<lb/>
<pb n="KR2a0036_WYG_189-14b"/>
掌然後由伏羲神農五帝三王以及春秋之末皆若身<lb/>
在其間而目擊其事者於是易春秋傳注之失詩書未<lb/>
決之疑周禮非聖人書之謗凡數十年苦思而未通者<lb/>
皆渙然冰釋各就條理故於易以明象為先以因孔子<lb/>
之言上求文王周公之意為主而其機括則盡在十翼<lb/>
作十翼舉要忘象辯象略辯同論於春秋以明書法為<lb/>
主其大要則在考覈三傳以求向上之功而脉絡盡在<lb/>
左傳作三𫝊義例考筆削本㫖又作元年春王正月辯<lb/>
<pb n="KR2a0036_WYG_189-15a"/>
諸侯娶女立子通考魯隱公不書即位義殷周諸侯禘<lb/>
祫考周廟太廟單祭合食説作丘甲辯凢如是者十餘<lb/>
通以明古今禮俗不同見虚辭説經之無益嘗言學者<lb/>
必悟經㫖廢失之由然後聖人本意可見若易象與春<lb/>
秋書法廢失大略相似苟通其一則可觸機而悟矣又<lb/>
懼學者得於創聞不復致思故所著多引而不發乃作<lb/>
易學濫觴春秋指要示人以求端用力之方其於禮學<lb/>
則謂鄭氏深而未完王肅明而實淺作禮經復古正言<lb/>
<pb n="KR2a0036_WYG_189-15b"/>
如王肅混郊丘廢五天帝併崑崙神州為一趙伯循言<lb/>
王者禘其始祖之所自出以始祖配之而不及羣廟之<lb/>
主胡宏家學不信周禮以社為祭地之類皆引經以證<lb/>
其非其辯釋諸經要㫖則有六經補注詆排百家異義<lb/>
則取杜牧不當言而言之義作翼經罪言近代覃思之<lb/>
學推澤為第一吳證嘗觀其書以為平生所見明經士<lb/>
未有能及之者謂人曰能言拒楊墨者聖人之徒也楚<lb/>
望眞其人乎然澤雅自愼重未嘗輕與人言李泂使過<lb/>
<pb n="KR2a0036_WYG_189-16a"/>
九江請北面稱弟子授一經且將經紀其家澤謝曰以<lb/>
君之才何經不可明然亦不過筆授其義而已若余則<lb/>
於艱苦之餘乃能有見吾非卲子不敢以二十年林下<lb/>
期君也泂歎息而去或問澤自閟如此寧無不傳之懼<lb/>
澤曰聖經興廢上關天運子以為區區人力所致耶澤<lb/>
家甚窶貧且年老不復能教授經歲大祲家人采木實<lb/>
草根以療饑晏然曾不動其意惟以聖人之心不明而<lb/>
經學失傳若已有罪為大戚至正六年卒年八十七其<lb/>
<pb n="KR2a0036_WYG_189-16b"/>
書存于世者十二三門人惟新安趙汸為髙第得其春<lb/>
秋之學為多<lb/>
蕭㪺字惟斗其先北海人父仕秦中遂為奉元人㪺性<lb/>
至孝自為兒時翹楚不凢稍出為府史上官語不合即<lb/>
引退讀書南山者三十年製一革衣由身半以下及臥<lb/>
輒倚其榻玩誦不少置於是博極羣書天文地理律厯<lb/>
筭數靡不研究侯均謂元有天下百年惟蕭惟斗為識<lb/>
字人學者及其門受業者甚衆嘗出遇一婦人失金釵<lb/>
<pb n="KR2a0036_WYG_189-17a"/>
道旁疑㪺拾之謂曰殊無他人獨翁居後耳㪺令隨至<lb/>
門取家釵以償其婦後得所遺釵愧謝還之鄉人有至<lb/>
城中暮歸者遇寇欲加害詭言我蕭先生也寇驚愕釋<lb/>
去世祖分藩在秦辟㪺與楊恭懿韓擇侍秦邸㪺以疾<lb/>
辭授陜西儒學提舉不赴省憲大臣即其家具宴為賀<lb/>
使一從史先詣㪺舍㪺方汲水灌園從史至不知其為<lb/>
㪺也使飲其馬即應之不拒及冠帶迎賔從史見㪺有<lb/>
懼色㪺殊不為意後累授集賢直學士國子司業改集<lb/>
<pb n="KR2a0036_WYG_189-17b"/>
賢侍讀學士皆不赴大德十一年拜太子右諭德扶病<lb/>
至京師入覲東宫書酒誥為獻以朝廷時尚酒故也尋<lb/>
以病力請去職人問其故則曰在禮東宫東面師傳西<lb/>
面此禮今可行乎俄除集賢學士國子祭酒依前右諭<lb/>
德疾作固辭而歸卒年七十八賜諡貞敏㪺制行甚髙<lb/>
眞履實踐其教人必自小學始為文辭立意精深言近<lb/>
而指逺一以洙泗為本濓洛考亭為據關輔之士翕然<lb/>
宗之稱為一代醇儒所著有三禮説小學標題駁論九<lb/>
<pb n="KR2a0036_WYG_189-18a"/>
州志及勤齋文集行于世韓擇者字從善亦奉元人天<lb/>
資超異信道不惑其教學者雖中歲以後亦必使自小<lb/>
學等書始或疑為陵節勤苦則曰人不知學白首童心<lb/>
且童䝉所當知而皓首不知可乎擇尤邃禮學有質問<lb/>
者口講指畫無倦容士大夫游宦過秦中必往見擇莫<lb/>
不虚往而實歸焉世祖嘗召之赴京疾不果行其卒也<lb/>
門人為服緦麻者百餘人侯均者字伯仁亦奉元人父<lb/>
母蚤亡獨與繼母居賣薪以給奉養積學四十年羣經<lb/>
<pb n="KR2a0036_WYG_189-18b"/>
百氏無不淹貫旁通釋老外典每讀書必熟誦乃已嘗<lb/>
言人讀書不至千徧終於己無益故其答諸生所問竆<lb/>
索極探如取諸篋笥名震關中學者宗之用薦者起為<lb/>
太常博士後以上疏忤時相意不待報可即歸休田里<lb/>
均貎魁悟而氣剛正人多嚴憚之及其應接之際則和<lb/>
易款洽雖方言古語世所未曉者莫不隨問而答世咸<lb/>
服其博聞<lb/>
同恕字寛甫其先太原人五世祖遷秦中遂為奉元人<lb/>
<pb n="KR2a0036_WYG_189-19a"/>
祖昇父繼先博學能文亷希憲宣撫陜右辟掌庫鑰家<lb/>
世業儒同居二百口無間言恕安靜端凝覊丱如成人<lb/>
從鄉先生學日記數千言年十三以書經魁鄉校至元<lb/>
間朝廷始分六部選名士為吏屬關陜以恕貢禮曹辭<lb/>
不行仁宗踐阼即其家拜國子司業階儒林郎使三召<lb/>
不起陜西行臺待御史趙世延請即奉元置魯齋書院<lb/>
中書奏恕領教事制可之先後来學者殆千數延祐設<lb/>
科再主鄉試人服其公六年以奉議大夫太子左贊善<lb/>
<pb n="KR2a0036_WYG_189-19b"/>
召入見東宫賜酒慰問繼而獻書歴陳古誼盡開悟涵<lb/>
養之道明年春英宗繼統以疾歸致和元年拜集賢侍<lb/>
讀學士以老疾辭恕之學由程朱上遡孔孟務貫浹事<lb/>
理以利於行教人曲為開導使得趣向之正性整潔平<lb/>
居雖大暑不去冠帶母張夫人卒事異母如事所生父<lb/>
喪哀毁致目疾時祀齋肅詳至嘗曰養生有不備事猶<lb/>
可復追逺有不誠是誣神也可逭罪乎與人交雖外無<lb/>
適莫而中有繩尺里人借騾而死償其直不受曰物之<lb/>
<pb n="KR2a0036_WYG_189-20a"/>
數也何以償為家無儋石之儲而聚書數萬卷扁所居<lb/>
曰榘菴時蕭㪺居南山下亦以道髙當世入城府必主<lb/>
恕家士論稱之曰蕭同恕自京還家居十三年縉紳望<lb/>
之若景星麟鳳鄉里稱為先生而不姓至順二年卒年<lb/>
七十八制贈翰林直學士封京兆郡侯諡文貞其所著<lb/>
曰榘菴集二十卷恕弟子第五居仁字士安初師蕭㪺<lb/>
弱冠從恕受學博通經史躬率子弟致力農畆而學徒<lb/>
滿門其宏度雅量能容人所不能容嘗行田間遇有竊<lb/>
<pb n="KR2a0036_WYG_189-20b"/>
其桑者居仁輒避之鄉里髙其行義率多化服作字必<lb/>
楷整遊其門者不惟學明而行加修焉卒之日門人相<lb/>
與議易名之禮私諡之曰靜安先生<lb/>
安熙字敬仲眞定藁城人祖滔父松皆以學行淑其鄉<lb/>
人熙既承其家學及聞保定劉因之學心向慕焉熙家<lb/>
與因所居相去數百里因亦聞熙力於為己之學深許<lb/>
與之熙方將造其門而因己歿乃從因門人烏叔備問<lb/>
其緒説蓋自因得宋儒朱熹之書即尊信力行之故其<lb/>
<pb n="KR2a0036_WYG_189-21a"/>
教人必尊朱氏然因之為人髙明堅勇其進莫遏熙則<lb/>
簡靚和易務為下學之功其告先聖文有曰追憶舊聞<lb/>
卒究前業灑掃應對謹行信言餘力學文竆理盡性循<lb/>
循有序發軔聖途以存諸心以行諸己以及於物以化<lb/>
於鄉其用功平實切宻可謂善學朱氏者熙遭時承平<lb/>
不屑仕進家居教授垂數十年四方之来學者多所成<lb/>
就既歿鄉人為立祠於藁城之西筦鎮其門人蘇天爵<lb/>
為輯其遺文而虞集序之曰使熙得見劉氏廓之以髙<lb/>
<pb n="KR2a0036_WYG_189-21b"/>
明厲之以奮發則劉氏之學當益昌大於時矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百九十六</head> <lb/>
    <p>
<pb n="KR2a0036_WYG_196-1a"/>
欽定四庫全書<lb/>
　元史卷一百九十六<lb/>
　　明翰林學士亞中大夫知制誥兼修國史宋濂等修<lb/>
　列傳第八十三<lb/>
　　忠義四<lb/>
布延布哈字希古䝉古氏倜儻有大志至正五年由國<lb/>
子生登右牓進士第一人授翰林修撰調河南行省員<lb/>
外郎十一年遷江西行省左右司郎中蘄黄徐壽輝來<lb/>
<pb n="KR2a0036_WYG_196-1b"/>
冦布延布哈戰守之功為多語在道通傳十六年除江<lb/>
西㢘訪副使頃之召還授益都路達嚕噶齊遷山東㢘<lb/>
訪使再轉為中書參知政事十八年詔與治書侍御史<lb/>
李國鳳同經畧江南至建寧江西陳友諒遣鄧克明來<lb/>
冦而平章政事阿嚕烏遜等皆夜遁國鳳時分鎮延平<lb/>
城陷遁去布延布哈曰我承制來此去將何之誓與此<lb/>
城同存亡耳命築各門甕城前後拒戰六十四日既而<lb/>
大敗賊衆明年召還授山東宣慰使再轉知樞密院事<lb/>
<pb n="KR2a0036_WYG_196-2a"/>
平章山東行省守禦益都大明兵壓境布延布哈捍城<lb/>
力戰城陷而平章政事巴拜出降布延布哈還告其母<lb/>
曰兒忠孝不能兩全有二弟當為終養拜母趨官舍坐<lb/>
堂上主將素聞其賢召之再三不徃既而面縛之布延<lb/>
布哈曰我元朝進士官至極品臣各為其主不屈死之<lb/>
先是其妻阿爾展歴呼家人告之曰我夫受國恩我亦<lb/>
封齊國夫人今事至此唯有死耳家人莫不歎息泣下<lb/>
已而布延布哈二弟之妻各抱㓜子及婢妾溺舍南井<lb/>
<pb n="KR2a0036_WYG_196-2b"/>
死比阿爾展欲下而井填咽不可容遂抱子投舍北井<lb/>
其女及妾女孫女皆隨溺焉是時有申榮者平章山東<lb/>
行省守東昌榮見列郡皆降告其父曰人生世間不能<lb/>
全忠孝者兒也父曰何為榮曰城中兵少不敵戰則萬<lb/>
人之命由兒而廢但有一死報國耳遂自經<lb/>
閔本字宗先河内人性剛正敏給而刻志於學早歲得<lb/>
推擇為禮部令史御史大夫布哈竒本之才辟以為掾<lb/>
平反冤獄甚有聲擢御史臺照磨頃之遷樞密院都事<lb/>
<pb n="KR2a0036_WYG_196-3a"/>
拜監察御史遷中書左司都事五轉為吏部尚書移刑<lb/>
户二部皆以能見稱本素貧且有目疾嘗上章乞謝事<lb/>
不允詔授集賢侍講學士大明兵薄京師本謂其妻程<lb/>
氏曰國事至此吾知之久矣愧不能立功補報敢愛六<lb/>
尺軀苟活哉程氏曰君能死忠我尚有愛於君乎本乃<lb/>
朝服與程氏北向再拜大書於屋壁曰元中奉大夫集<lb/>
賢侍講學士閔本死遂各縊焉二女長真真次女女見<lb/>
本死呼天號泣亦自縊於其傍有拜珠者喀喇人也字<lb/>
<pb n="KR2a0036_WYG_196-3b"/>
聞善以材累官至翰林國史院都事為太子司經兵至<lb/>
拜珠謂家人曰吾始祖哈哩巴封河東公者與太祖同<lb/>
事王汗太祖取王汗收諸部落吾祖引數十騎馳西北<lb/>
方太祖使人追問之曰昔者與皇帝同事王汗王汗今<lb/>
已滅欲為之報仇則帝乃天命逆天不祥欲改事帝則<lb/>
吾心有所不忍故避之於逺地以没吾生耳此吾祖之<lb/>
言也且吾祖生朔漠其言尚如此今吾生長中原讀書<lb/>
國學而可不知大義乎況吾上世受國厚恩至吾又食<lb/>
<pb n="KR2a0036_WYG_196-4a"/>
祿今其國破尚忍見之與其苟生不如死遂赴井死其<lb/>
家人瘞之舎東悉以其書籍焚之為殉云<lb/>
趙𢎞毅字仁卿真定晉州人少好學家貧無書傭於巨<lb/>
室晝則為役夜則借書讀之或閔其志但使總其事而<lb/>
不役焉嘗受經於臨川吳澄始辟翰林書寫再轉為國<lb/>
史院編修官調大樂署令大明兵入京城𢎞毅嘆息曰<lb/>
忠臣不二君烈女不二夫此古語也我今力不能救社<lb/>
稷但有一死報國耳乃與妻解氏皆自縊其子恭中書<lb/>
<pb n="KR2a0036_WYG_196-4b"/>
管勾與妻子訣曰今乗輿北奔我父子食禄不能效尺<lb/>
寸力吾父母已死尚何敢愛死乎或止之曰我曹官卑<lb/>
何自苦如此恭叱曰爾非我徒也古者忠義人各盡自<lb/>
心豈問職之崇卑乎遂公服北向再拜亦縊死恭女官<lb/>
奴年十七見恭死方大泣適隣嫗數輩來相率出避曰<lb/>
我未適人避將何之不聴嫗欲力挽之女曰人生在世<lb/>
便百歲亦須一死乃潛入中堂解衣帶自經<lb/>
鄭玉字子美徽州歙縣人幼敏悟嗜學既長覃思六經<lb/>
<pb n="KR2a0036_WYG_196-5a"/>
尤邃於春秋絶意仕進而勤於教學者門人受業者衆<lb/>
所居至不能容學者相與即其地構師山書院以處焉<lb/>
玉為文章不事彫刻煆煉流傳京師揭徯斯歐陽𤣥咸<lb/>
加稱賞至正十四年朝廷除玉翰林待制奉議大夫遣<lb/>
使者賜以御酒名幣浮海徴之玉辭疾不起而為表以<lb/>
進曰名爵者祖宗之所以遺陛下使與天下賢者共之<lb/>
者陛下不得私予人待制之職臣非其才不敢受酒與<lb/>
幣天下所以奉陛下陛下得以私與人酒與幣臣不敢<lb/>
<pb n="KR2a0036_WYG_196-5b"/>
辭也玉既不仕則家居日以著書為事所著有周易纂<lb/>
註十七年大明兵入徽州守將將要致之玉曰吾豈事<lb/>
二姓者耶因被拘囚久之親戚朋友攜具餉之則從容<lb/>
為之盡歡且告以必死狀其妻聞之使語之曰君苟死<lb/>
吾其相從地下矣玉使謂之曰若果從吾死吾其無憾<lb/>
矣明日具衣冠北向再拜自縊而死<lb/>
黃<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>字殷士撫州金谿人博學明經善屬文尤長於詩<lb/>
至正十七年用左丞相太平奏授淮南行省照磨未行<lb/>
<pb n="KR2a0036_WYG_196-6a"/>
除國子助教遷太常博士轉國子博士陞監丞擢翰林<lb/>
待制兼國史院編修官二十八年京城既破冔歎曰我<lb/>
以儒致身累䝉國恩為胄子師代言禁林今縱無我戮<lb/>
何面目見天下士乎遂赴井而死年六十一有詩文𫝊<lb/>
於世<lb/>
拜特穆爾字君壽䝉古人家世歴履無所考居官所至<lb/>
以廉能著聲至正中累遷為福建行省左右司郎中行<lb/>
省治福州二十七年大明以騎兵出杉闗取邵武以舟<lb/>
<pb n="KR2a0036_WYG_196-6b"/>
師由海道趣閩奄至城下拜特穆爾知城不可守引妻<lb/>
妾坐樓上慷慨謂曰丈夫死國婦人死夫義也今城且<lb/>
陷吾必死於是若等能吾從乎皆泣曰有死而已無他<lb/>
志也縊而死者六人有十歲女度其不能自死則紿之<lb/>
曰汝稽顙拜佛庶保我無恙也甫拜即挈米囊壓之死<lb/>
乳媪抱其幼子旁立以泣拜特穆爾熟視之歎曰父死<lb/>
國母死夫妾與女從父者也皆當死汝三歲兒於義何<lb/>
所從乎為宗祀計可也乃命媪抱匿旁近民舍而歛金<lb/>
<pb n="KR2a0036_WYG_196-7a"/>
珠畀之曰即有緩急可以此贖兒命有頃兵入城即舉<lb/>
燈自燃四圍忩火大發遂自焚死<lb/>
德哷默色字子初囘囘人性剛介事母至孝年四十猶<lb/>
不仕或問之曰吾不忍舍吾母以去也以宿衞年勞授<lb/>
行宣政院崇教三遷為漳州路達嚕噶齊居三年民甚<lb/>
安之時陳友定據全閩八郡之政皆用其私人以總制<lb/>
之朝廷命官不得有所與大明兵既取福州興化泉州<lb/>
皆納欵或以告德哷默色仰天嘆曰吾不材位三品國<lb/>
<pb n="KR2a0036_WYG_196-7b"/>
恩厚矣其何以報乎報國恩者有死而已亡何吏走白<lb/>
招諭使者至請出城迓之德哷默色從容語之曰爾第<lb/>
徃吾行出矣乃詣㕔事具公服北面再拜畢引斧斫其<lb/>
印文又大書手版曰大元臣子即入位端坐拔所佩刀<lb/>
剚喉中以死既死猶手執刀按膝坐儼然如生時郡民<lb/>
相聚哭庭中歛其屍葬東門外時又有和爾多卜丹者<lb/>
囘囘人由進士累官僉廣東廉訪司事有吕復者為江<lb/>
西行省左右司都事皆閒寓福州而復以行省命攝長<lb/>
<pb n="KR2a0036_WYG_196-8a"/>
樂縣尹福州既下和爾多卜丹曰吾兄弟三人皆忝進<lb/>
士受國恩四十年今雖無官守然大節所在其可辱乎<lb/>
以石繫腰投井死復亦曰吾世君禄今雖攝官若不以<lb/>
死報國則無以見先人於地下引繩自經死和爾多卜<lb/>
丹兄曰穆壘丹者官建康曰海瑠丹者官信州先是亦<lb/>
皆死國難云<lb/>
保賽音布哈字徳中素隆噶台人有膂力善騎射由舒<lb/>
庫爾齊授利器庫提㸃再轉為資正院判官累遷同知<lb/>
<pb n="KR2a0036_WYG_196-8b"/>
樞密院事遷翰林學士尋陞承㫖賜虎符兼巡軍合浦<lb/>
全羅等處軍民萬户都元帥除大司農出為嶺北行省<lb/>
右丞陞平章政事至正二十四年甘肅行省以博囉特<lb/>
穆爾矯弑皇后皇孫遣人白事平章政事伊蘇岱爾即<lb/>
欲署諭衆榜保賽音布哈持不可曰此大事何得輕信<lb/>
況非符驗公文卒不署牓既而果妄𫝊㑹皇太子撫軍<lb/>
冀寧承制拜保賽音布哈翰林學士承㫖遷集賢大學<lb/>
士又為宣政院使遂拜中書平章政事大明兵逼京師<lb/>
<pb n="KR2a0036_WYG_196-9a"/>
詔保賽音布哈以兵守順承門其所領兵僅數百羸卒<lb/>
而已乃嘆息謂左右曰國事至此吾但知與此門同存<lb/>
亡也城陷被執以見主將唯請速死不少屈主將命留<lb/>
營中終不屈殺之是時有張庸者字存中温州人性豪<lb/>
爽精太乙數會世亂以策干經畧使李國鳳承制授庸<lb/>
福建行省員外郎治兵杉闗頃之計事赴京師因進太<lb/>
乙數圖順帝喜之擢祕書少監皇太子立大撫軍院命<lb/>
庸團結房山遷同僉將作院事又除刑部尚書仍領團<lb/>
<pb n="KR2a0036_WYG_196-9b"/>
結會諸寨既降庸守駱駝谷遣從事段禎請援於庫庫<lb/>
特穆爾不報庸獨堅守拒戰衆將潰庸無去志已而寨<lb/>
民李世傑執庸出降以見主將庸不屈與禎同被殺<lb/>
丁好禮字敬可真定蠡州人精律算初試吏於户部辟<lb/>
中書掾授户部主事擢江南行臺監察御史復入户部<lb/>
為員外郎拜監察御史又入户部為郎中陞侍郎除京<lb/>
畿漕運使建議置司於通州重講究漕運利病著為成<lb/>
法人皆便之除户部尚書時國家多故財用空乏好禮<lb/>
<pb n="KR2a0036_WYG_196-10a"/>
能撙節浮費國家用度賴之以給拜參議中書省事遷<lb/>
治書侍御史出為遼陽行省左丞未行留為樞密副使<lb/>
至正二十年遂拜中書參知政事時京師大饑天壽節<lb/>
廟堂欲用故事大讌會好禮言今民父子有相食者君<lb/>
臣當修省以弭大患讌會宜減常度不聴乞謝事乃以<lb/>
集賢大學士致仕給全俸家居庫庫特穆爾扈從皇太<lb/>
子還京輸山東粟以遺朝貴饋好禮麥百石好禮不受<lb/>
二十七年復起為中書平章政事尋以論議不合謝政<lb/>
<pb n="KR2a0036_WYG_196-10b"/>
去特封趙國公大明兵入京城或勉其謁大將好禮叱<lb/>
之曰我以小吏致位極品爵上公今老矣恨無以報國<lb/>
所欠惟一死耳後數日大將召好禮不肻行舁至齊化<lb/>
門抗辭不屈而死年七十五是日中書參知政事郭庸<lb/>
亦舁至齊化門衆叱之拜庸曰臣各為其主死自吾分<lb/>
何拜之有語不少屈而死庸字允中䝉古氏由國學生<lb/>
釋褐出身累遷為陜西行臺監察御史與同列劾知樞<lb/>
密院事額森特穆爾喪師左遷中興總管府判官其後<lb/>
<pb n="KR2a0036_WYG_196-11a"/>
額森特穆爾以罪黜召拜監察御史累轉參政中書其<lb/>
節義與好禮並云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_196-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百九十六<lb/>
<pb n="KR2a0036_WYG_196-12a"/>
元史卷一百九十六考證<lb/>
布延布哈𫝊　按宰相表布延布哈至正十八年十月<lb/>
　由經畧使除中書參政𫝊載參政在前經畧在後與<lb/>
　表互異<lb/>
丁好禮𫝊至正二十七年復起為中書平章政事　按<lb/>
　本紀好禮由集賢大學士為添設平章非正除也又<lb/>
　𫝊内附載郭庸為陜西行臺監察御史與同列劾額<lb/>
　森特穆爾左遷中興總管府判官按本紀時西臺諌<lb/>
<pb n="KR2a0036_WYG_196-12b"/>
　臣皆斥為各路添設佐貳則庸之為判官亦非正授<lb/>
</p>
<p>
</p>
  </div>
</body>
</text>
</TEI>
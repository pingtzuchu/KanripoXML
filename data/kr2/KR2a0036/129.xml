<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百二十九</head> <lb/>
    <p>
<pb n="KR2a0036_WYG_129-1a"/>
欽定四庫全書<lb/>
　元史卷一百二十九<lb/>
　明翰林學士亞中大夫知制誥兼修國史宋濂等修<lb/>
　列傳第十六<lb/>
　　來阿巴齊<lb/>
來阿巴齊寧夏人父濟蘇和爾歸太祖選居宿衛繼命<lb/>
掌膳事憲宗即位大舉伐宋攻釣魚山命諸將議進取<lb/>
之計濟蘓和爾言於帝曰川蜀之地三分我有其二所<lb/>
<pb n="KR2a0036_WYG_129-1b"/>
未附者巴江以下數十州而已地削勢弱兵糧皆仰給<lb/>
東南故死守以抗我師蜀地巖險重慶合州又其藩屏<lb/>
皆新築之城依險為固今頓兵堅城之下未見其利曷<lb/>
若城二城之間選鋭卒五萬命宿將守之與成都舊兵<lb/>
相出入不時擾之以牽制其援師然後我師乘新集之<lb/>
鋭用降人為鄉導水陸東下破忠涪萬夔諸小郡平其<lb/>
城俘其民俟冬水涸瞿唐三峽不日可下出荆楚與卾<lb/>
州渡江諸軍合勢如此則東南之事一舉可定其上流<lb/>
<pb n="KR2a0036_WYG_129-2a"/>
重慶合州孤危無援不降即走矣諸將曰攻城則功在<lb/>
頃刻反以其言為迂卒不用於是博選宿衛中材力可<lb/>
任用者以阿巴齊奉命往監元帥耨埒軍遏宋人援兵<lb/>
駐重慶下流之銅羅峽夾江據厓為壘宋都統甘順自<lb/>
夔州泝流上乘舟來攻阿巴齊預積薪於第二壘明火<lb/>
鼓譟矢石如雨順流而進宋人力戰不能支退保西岸<lb/>
斂兵自固黎明復至阿巴齊身率精兵縁厓而下戰艦<lb/>
復進宋人敗走殺傷數千人帝聞而壯之賜銀二鋌憲<lb/>
<pb n="KR2a0036_WYG_129-2b"/>
宗崩阿巴齊從父倍道歸燕世祖即位問以川蜀之事<lb/>
阿巴齊歴陳始末誦其父前所言以對世祖撫掌曰當<lb/>
時若從此䇿東南其足平乎朕在卾渚日望上流之聲<lb/>
勢耳至元七年南征襄樊發河南北器械糧儲悉聚于<lb/>
淮西之義陽慮宋人剽掠命阿巴齊督運二日而畢既<lb/>
還世祖大悦以銀一鋌賜之十四年立尚膳院授中順<lb/>
大夫同知尚膳院事十八年佩三珠虎符授通奉大夫<lb/>
益都等路宣慰使都元帥發兵萬人開運河阿巴齊往<lb/>
<pb n="KR2a0036_WYG_129-3a"/>
來督視寒暑不輟有兩卒自傷其手以示不可用阿巴<lb/>
齊檄樞密并行省奏聞斬之以懲不律運河既開遷膠<lb/>
萊海道漕運使二十一年調同僉宣徽院事遼左不寧<lb/>
復降虎符授征東招討使阿巴齊招徠降附期以自新<lb/>
逺近帖然二十二年授征東宣慰使都元帥皇子鎮南<lb/>
王征交趾授湖廣等處行中書省右丞召見世祖親解<lb/>
衣衣之并金玉束帶及弓矢甲胄賜焉二十四年正月<lb/>
改湖廣等處行尚書省右丞詔四省所發士馬俾阿巴<lb/>
<pb n="KR2a0036_WYG_129-3b"/>
齊閲視領中衛親軍千人翊導皇子至思明州賊阻險<lb/>
拒守於是選精鋭與賊戰于女兒闗斬馘萬計餘兵棄<lb/>
闗走於是大軍深入進至交州陳日烜空其城而遁阿<lb/>
巴齊曰賊棄巢穴而匿山海者意待吾之敝而乘之耳<lb/>
將士多北人春夏之交瘴癘作賊弗就擒吾不能持久<lb/>
矣今出兵分定其地招降納附勿縱士卒侵掠急捕日<lb/>
烜此䇿之善者也時日烜屢遣使約降欲以賂緩我師<lb/>
諸將皆信其説且修城以居而待其至久之軍乏食日<lb/>
<pb n="KR2a0036_WYG_129-4a"/>
烜不降擁衆據竹洞安邦海口阿巴齊率兵往攻之屢<lb/>
與賊遇晝夜迎戰賊兵敗遁㑹將士多疫不能進而諸<lb/>
蠻復叛所得闗阨皆失守乃議班師選諸軍步騎命先<lb/>
啓行且戰且行日數十合賊據高險射毒矢將士褁瘡<lb/>
以戰諸軍䕶皇子出賊境阿巴齊中毒矢三首項股皆<lb/>
腫遂卒子吉遜為碩達勒達屯田總管府達嚕噶齊納<lb/>
顏叛戰于高麗雙城調萬安軍達嚕噶齊平黎蠻有功<lb/>
遷雷州路總管卒孫卾勒哲布哈同知潮州路總管府<lb/>
<pb n="KR2a0036_WYG_129-4b"/>
事次圖們布哈額森布哈台哈布哈<lb/>
　　耨埒<hi>伊蘓岱爾</hi>
耨埒沙卜珠岱人祖博囉岱為太祖宿衛從太宗平金<lb/>
戍河南父丹達爾佐憲宗征阿蘇欽察等國有功拜都<lb/>
元帥嵗壬子率陜西西海鞏昌諸軍攻宋入蜀癸丑與<lb/>
總帥汪特格立利州甲寅攻碉門黎雅等城乙夘入重<lb/>
慶獲都統制張實是嵗卒耨埒偉貎長身勇力絶人多<lb/>
謀略常從父軍中丁巳嵗憲宗命將兵萬人略地自利<lb/>
<pb n="KR2a0036_WYG_129-5a"/>
州下白水過大獲山出梁山軍直抵夔門戊午還釣魚<lb/>
山引軍欲㑹都元帥阿多古等於成都宋制置使蒲擇<lb/>
之遣安撫劉整都統制段元鑑等率衆據遂寧江箭灘<lb/>
渡以㫁東路耨埒軍至不能渡自旦至暮大戰斬首二<lb/>
千七百餘級遂長驅至成都帝聞賜金帛勞之蒲擇之<lb/>
命楊大淵等守劔門及靈泉山自將四川兵取成都㑹<lb/>
阿多古死諸王額布根與諸將托里台等謀曰今宋兵<lb/>
日逼聞我帥死必悉衆來攻其鋒不可當我軍去行在<lb/>
<pb n="KR2a0036_WYG_129-5b"/>
逺待上命建大帥然後禦敵恐無及已不若推耨埒為<lb/>
長以號令諸將出彼不意敵可必破衆然之遂推耨埒<lb/>
為長耨埓率諸將大破宋軍于靈泉山乘勝追擒韓勇<lb/>
斬之蒲擇之兵潰進圍雲頂山城扼宋軍歸路其主將<lb/>
倉卒失計遂以其衆降城中食盡亦殺其守將以降成<lb/>
都彭漢懐綿等州悉平威茂諸畨亦來附耨埓奉金銀<lb/>
竹箭銀銷刀遣蘇克入獻帝賜黄金五十兩即軍中真<lb/>
拜都元帥時耨埓軍止二萬以五千命巴延巴圖爾等<lb/>
<pb n="KR2a0036_WYG_129-6a"/>
守成都自將萬五千人從馬湖趍重慶冬帝進軍至大<lb/>
獲山耨埒率步騎號五萬戰船二百艘發成都遣張威<lb/>
以五百人為前鋒水陸並進謀鎖重慶江以絶呉蜀之<lb/>
路縛橋資州之口以濟師千戸温都爾率舟師而下耨<lb/>
埓將步騎而南旌旗輜重百里不絶鼓譟渡瀘放舟而<lb/>
東蒲擇之以兵分道要遮遇輒敗之耨埓至涪造浮橋<lb/>
駐軍橋南北以杜宋援兵聞大軍多瘧癘遣人進牛犬<lb/>
豕各萬頭明年春朝行在所還討思播二州獲其將一<lb/>
<pb n="KR2a0036_WYG_129-6b"/>
人宋將吕文煥攻涪浮橋時新立成都士馬不耐其水<lb/>
土多病死耨埓憂之密㫖督戰不得已出師大敗文煥<lb/>
軍獲其將二人斬之遂班師文渙以兵襲其後耨埒戰<lb/>
却之中統元年世祖即位耨埓入朝賜虎符及黄金五<lb/>
十兩白金二千五百兩馬二匹耨埒遣梁載立招降黎<lb/>
雅碉門巖州偏林闗諸蠻得漢番二萬餘戸未幾詔蘇<lb/>
克分西川兵及陜西諸軍屬耨埒鎮秦鞏唐古之地三<lb/>
年宋將劉整以瀘州降吕文煥圍之詔以兵往援文煥<lb/>
<pb n="KR2a0036_WYG_129-7a"/>
敗走遂徙瀘州民於成都潼川四年為劉整所譖徵至<lb/>
上都驗問無狀詔釋之還至昌平卒子伊蘇岱爾<lb/>
伊蘇岱爾勇智類其父至元十一年入見世祖以屬行樞宻<lb/>
院和塔齊使習兵事從圍嘉定以三千人至三龜九頂<lb/>
山相地形勢敗宋安撫昝萬壽兵斬首五百級以功賜<lb/>
虎符授六翼達嚕噶齊昝萬壽尋遣部將李立以嘉定<lb/>
三龜九頂紫雲諸城砦降又從行樞密副使呼敦率兵<lb/>
狥下流諸城皆望風來附呼敦以兵二萬㑹東川行樞<lb/>
<pb n="KR2a0036_WYG_129-7b"/>
密院哈達圍重慶嵗餘不下帝命行樞密副使布哈代<lb/>
將布哈將兵萬餘至城下伊蘇岱爾率二十餘騎攻其<lb/>
門宋都統趙安出戰伊蘇岱爾三入其軍再狹猛士以<lb/>
出大兵四集斬首五百餘級趙安開門降制置使張珏<lb/>
遁追至涪州擒之捷聞帝賜玉帶鈔五千貫授西川䝉<lb/>
古軍馬六翼新附軍招討使遷四川西道宣慰使加都<lb/>
元帥羅氏鬼國亦奚不薛叛詔以四川兵㑹雲南江南<lb/>
兵討之至㑹靈闗亦奚不薛遣先鋒阿麻阿豆等將數<lb/>
<pb n="KR2a0036_WYG_129-8a"/>
萬衆迎敵伊蘇岱爾馳入其軍挾阿麻阿豆出斬之亦<lb/>
奚不薛懼率所部五萬餘戸降以功拜西川等處行中<lb/>
書省右丞加賜金帛鞍轡西南夷雄左都掌蠻得蘭右<lb/>
叛詔以兵討降之改四川等處行樞密副使冬烏䝉蠻<lb/>
隂連都掌蠻以叛詔以兵㑹雲南行院拜達勒進討伊<lb/>
蘇岱爾擒烏䝉蠻帝賜玉帶織金服遷䝉古軍都萬戸<lb/>
復賜銀鼠裘鎮唐古之地進同知四川等處行樞密院<lb/>
事仍居鎮成宗即位拜四川等處行中書省平章政事<lb/>
<pb n="KR2a0036_WYG_129-8b"/>
武宗時由四川遷雲南加左丞相仍為平章政事南征<lb/>
叛蠻感瘴毒還至成都卒弟巴拉襲為䝉古軍萬戸巴<lb/>
拉卒次子巴延襲拜四川行省左丞長子囊嘉特官至<lb/>
四川行省平章政事<lb/>
　　阿嘍罕<lb/>
阿嘍罕扎拉爾氏祖博綽事太祖為和尼齊又為博囉<lb/>
齊攻城掠地數有戰功太宗即位仍以其職從征隴北<lb/>
陜西身先戰士死焉父伊埓肯㓜𨽻皇子雅爾堅為衛<lb/>
<pb n="KR2a0036_WYG_129-9a"/>
士長嵗乙未從皇子奎春呼圖克南征累功授萬戸遷<lb/>
天下馬步禁軍都元帥及大將察罕卒伊埓根領其職<lb/>
拜諸翼軍馬都元帥統大軍攻淮東西諸郡戊午戰死<lb/>
揚州阿嘍罕襲為諸翼䝉古軍馬都元帥己未從世祖<lb/>
渡江至卾而還世祖即位從至穆爾布延布拉克宗王<lb/>
額哷布格稱兵叛阿嘍罕以所部軍撃破阿勒達爾琿<lb/>
塔哈之兵於實黙圖追至河西以功賜金五十兩中統<lb/>
三年李璮叛據濟南大軍討之阿嘍罕與璮戰於老倉<lb/>
<pb n="KR2a0036_WYG_129-9b"/>
口敗之璮伏誅授都元帥賜金虎符銀印四年春改上<lb/>
萬戸從都元帥阿珠伐宋九月師次襄陽西安陽灘逆<lb/>
戰宋兵敗之五年大軍圍襄樊阿嘍罕守南面百丈山<lb/>
漫河灘兵累交宋不能師十年春樊城破襄陽降十一<lb/>
年秋丞相巴延與阿珠㑹師襄陽遣阿嘍罕率諸翼軍<lb/>
攻郢復諸州十月奪郢州南門堡丞相巴延阿珠親率<lb/>
騎兵行視漢陽城壁欲取漢口渡江宋人以精兵扼漢<lb/>
口乃遣阿嘍罕帥䝉古騎兵倍道兼行撃破沙蕪堡遂<lb/>
<pb n="KR2a0036_WYG_129-10a"/>
入江取卾州阿嘍罕同斷事官楊仁風東畧壽昌得米<lb/>
四十萬斛遂統左翼軍順流東下沿江州郡悉降乃撫<lb/>
輯其人民十二年六月加昭毅大將軍䝉古漢軍上萬<lb/>
戸屯駐建康丞相巴延受詔赴闕以阿嘍罕留治省事<lb/>
拜中奉大夫參知政事丞相巴延還軍中分軍為三道<lb/>
並進阿嘍罕由西道趨溧水溧陽攻破銀樹東壩至䕶<lb/>
牙山慶豐圩敗宋軍斬首七千級又擒其將祝亮并禆<lb/>
校七十二人斬首三千級又與宋兵戰斬首七千級逐<lb/>
<pb n="KR2a0036_WYG_129-10b"/>
其援兵退走數十里又敗其都統等三人斬首三千級<lb/>
破建平縣殺其守吏進攻廣徳軍獨松闗先是宋廣徳<lb/>
守張濡殺國信使廉希賢嚴忠範等于獨松闗及阿嘍<lb/>
罕軍次安吉州上栢鎮濡率兵來拒戰大敗之斬首二<lb/>
千級生擒其副將馮翼戮於軍前濡遁走追斬之十三<lb/>
年春宋以國降詔阿嘍罕同左丞董文炳率高興等攻<lb/>
浙東温台衢婺處明越及閩中諸郡降其運使提刑等<lb/>
五百人追襲宋嗣秀王趙與檡至安福縣與檡以軍三<lb/>
<pb n="KR2a0036_WYG_129-11a"/>
萬來拒戰阿嘍罕身先士卒率高興色埓黙等渡江鏖<lb/>
戰四十餘里斬其步帥觀察使李世達生擒與檡及其<lb/>
將吏百八十人悉斬之獲其銅印五軍資器仗無算泉<lb/>
州蒲壽庚降江南平以參知政事佩金虎符行江東宣<lb/>
慰使十四年入覲進資善大夫行中書省左丞俄遷右<lb/>
丞仍宣慰江東十八年召拜光禄大夫中書左丞相行<lb/>
中書省事統䝉古軍四十萬征日本行次慶元卒于軍<lb/>
中子貝降襲累遷江浙行中書省平章政事仍領本軍<lb/>
<pb n="KR2a0036_WYG_129-11b"/>
萬戸貝降卒弟也蘇岱爾襲由左翼䝉古軍萬戸累遷<lb/>
河南江北行省平章政事兼山東河北䝉古軍大都督<lb/>
　　安塔哈<lb/>
安塔哈㾗都斯垣人祖塔爾海巴圖爾驍勇善戰嘗從<lb/>
太祖同飲黒河水以功為千戸父布哈襲職布哈卒安塔哈<lb/>
魁偉有大度才略過人即襲職從大帥烏蘭塔達征雲<lb/>
南身先行陣師還事世祖于潛邸至元九年命馳驛督諸<lb/>
軍攻襄陽襄陽下第功授鎮國上將軍淮西行樞密院<lb/>
<pb n="KR2a0036_WYG_129-12a"/>
副使築正陽東西城五月霖雨宋將夏貴乘淮水溢來<lb/>
爭正陽安塔哈率衆禦之貴走追至安豐城下而還拜<lb/>
中書右丞行樞密院事渡江與丞相巴延軍合克池州<lb/>
十二月師次建康宋鎮江攝守石祖忠遣使乞降揚州<lb/>
守將李庭芝聞之遣兵突圍出擊安塔哈率師救之宋<lb/>
兵望風退走時真泰諸城尚為宋守鎮江地扼襟喉城<lb/>
壁不固安塔哈乃立木栅以保障居民又分兵屯𤓰洲<lb/>
以絶揚州之援宋將張世傑孫虎臣帥舟師陳于江中<lb/>
<pb n="KR2a0036_WYG_129-12b"/>
焦山下其勢甚張安塔哈與平章阿珠登南岸督諸軍<lb/>
大破之宋殿帥張彥與平江都統劉師勇襲吕城遣萬<lb/>
戸輝圖擊之斬彦十月併行樞密院于行中書省仍以<lb/>
安塔哈為右丞克常州降平江嘉興十二年正月㑹兵<lb/>
臨安宋降以其幼主母后入覲詔復趨𤓰州與阿珠議<lb/>
淮南事宜淮南平詳見巴延阿珠傳十四年授榮禄大<lb/>
夫平章政事行中書省事十五年二月召赴闕拜光禄<lb/>
大夫行中書省左丞相移治臨安二十年遷征東行省<lb/>
<pb n="KR2a0036_WYG_129-13a"/>
丞相征日本遇風舟壊喪師十七八二十二年行同知<lb/>
沿江樞密院事二十三年行江西中書省事入朝二十<lb/>
四年扈從征納延師還奉朝請居京師二十六年十二<lb/>
月卒年五十六贈推忠翊運宣力功臣開府儀同三司<lb/>
太師上柱國追封順昌郡王諡武敏子阿里瑪江淮行<lb/>
樞密副使累官至江南諸道行御史臺御史大夫卒<lb/>
　　索多<hi>伯嘉努</hi>
索多扎拉爾氏驍勇善戰入宿衛從征花馬國有功李<lb/>
<pb n="KR2a0036_WYG_129-13b"/>
璮叛山東從諸王哈必齊平之還言于朝曰郡縣惡少<lb/>
年多從間道鬻馬于宋境乞免其罪籍為兵從之得兵<lb/>
三千人以千人𨽻索多為千戸命守蔡州至元五年阿<lb/>
珠等兵圍襄陽命索多出巡邏奪宋金剛臺寨筲基窩<lb/>
青澗寨大洪山歸州洞諸隘嘗猝遇宋兵千餘持覊勒<lb/>
欲竊馬索多戰敗之斬首三百級六年宋將范文虎率<lb/>
舟師駐罐子灘丞相史天澤命索多拒却之陞總管分<lb/>
東平卒八百𨽻之九年攻樊城索多先登城遂破襄陽<lb/>
<pb n="KR2a0036_WYG_129-14a"/>
降再與卒五千賜弓矢襲衣金鞍白金等物入見陞郢<lb/>
復等處招討使十一年移戍郢州之高港敗宋師斬首<lb/>
三百級獲禆校九人從大軍濟江卾漢降十二年建康<lb/>
降參政達春命索多入城招集改建康安撫使攻平江<lb/>
嘉興皆下之帥舟師㑹巴延于臯亭山宋平詔巴延以<lb/>
宋主入朝留參政董文炳守臨安令其自擇可副者文<lb/>
炳請留索多從之時衢婺諸州皆復起兵文炳謂索多<lb/>
曰嚴州不守臨安必危公往鎮之至嚴方十日衢婺徽<lb/>
<pb n="KR2a0036_WYG_129-14b"/>
連兵來攻索多戰却之獲章知府等二十二人復婺州<lb/>
敗宋將陳路鈐于梅嶺下斬首三千級又復龍游縣攻<lb/>
衢州衢守備甚嚴索多親率諸軍鼓譟登城拔之宋丞<lb/>
相留夢炎降攻處州斬首七百級又攻建寧府松溪縣<lb/>
懐安縣皆下之十四年陞福建道宣慰使行征南元帥<lb/>
府事聴參政達春節制達春令索多取道泉州泛海㑹<lb/>
于廣州之富場將行信州守臣來求援曰元帥不來信<lb/>
不可守今卲武方聚兵觀釁元帥旦往卲武兵夕至矣<lb/>
<pb n="KR2a0036_WYG_129-15a"/>
索多告于衆曰若卲武不下則腹背受敵豈獨信不可<lb/>
守乎乃遣周萬戸等往招降之索多趨建寧遇宋兵于<lb/>
崇安軍容甚盛令其子伯嘉努及楊庭璧等數隊夾撃<lb/>
之范萬戸以三百人伏祝公橋伊喇達以四百人伏北<lb/>
門外庭璧䧟陣深入宋兵敗走伏兵起邀擊之斬首千<lb/>
餘級宋丞相文天祥南劒州都督張清合兵將襲建寧<lb/>
索多夜設伏敗之轉戰至南劔敗張清奪其城至福州<lb/>
王積翁以城降攻興化軍知軍陳瓚乞降復閉城拒守<lb/>
<pb n="KR2a0036_WYG_129-15b"/>
索多臨城諭之矢石雨下乃造雲梯砲石攻破其城巷<lb/>
戰終日斬首三萬餘級獲瓚支解以徇至漳州漳州亦<lb/>
拒守先遣伯嘉努往㑹達春留攻之斬首數千級知府<lb/>
何清降攻潮州知府馬發不降索多恐失富場之期乃<lb/>
舍之而去十五年至廣州達春令還攻潮發城守益備<lb/>
索多塞塹填濠造雲梯鵝車日夜急攻發濳遣人焚之<lb/>
二十餘日不能下索多令于衆曰有能先登者拜爵已<lb/>
仕者増秩總管烏蘭噶爾先登諸將繼之戰至夕宋兵<lb/>
<pb n="KR2a0036_WYG_129-16a"/>
潰潮州平進參知政事行省福州徵入見帝以江南既<lb/>
定將有事于海外陞左丞行省泉州招諭南夷諸國十<lb/>
八年改右丞行省占城十九年率戰船千艘出廣州浮<lb/>
海伐占城占城迎戰兵號二十萬索多率敢死士擊之<lb/>
斬首并溺死者五萬餘人又敗之于大浪湖斬首六萬<lb/>
級占城降索多造木為城闢田以耕伐烏里越里諸小<lb/>
夷皆下之積穀十五萬以給軍二十一年鎮南王托歡<lb/>
征交趾詔索多帥師來㑹敗交趾兵于清化府奪義安<lb/>
<pb n="KR2a0036_WYG_129-16b"/>
闗降其臣彰憲昭顯托歡命索多屯天長以就食與大<lb/>
營相距二百餘里俄有㫖班師托歡引兵還索多不知<lb/>
也交趾使人告之弗信及至大營則空矣交趾遮之于<lb/>
乾滿江索多戰死事聞贈榮禄大夫諡襄愍子伯嘉努<lb/>
伯嘉努至元五年從元帥阿珠攻襄陽築新城數立功<lb/>
七年以質子從郡王哈達敗宋兵於罐子灘八年夏四<lb/>
月宋殿帥范文虎等督促糧運輸之襄陽晝夜不絶伯<lb/>
嘉努乘戰船順流至鹿門山欲塞宋糧道出撃范文虎<lb/>
<pb n="KR2a0036_WYG_129-17a"/>
軍累獲戰功於是河南行省命為管軍總把後𨽻丞相<lb/>
巴延麾下擢為知印從攻鄂州宋都統趙五帥諸軍來<lb/>
迎戰伯嘉努深入却敵身被數瘡攻沙洋立雲梯於東<lb/>
角樓登城力戰破之奪其旗幟弓矢衣甲攻新城先登<lb/>
拔之宋將王安撫棄城宵遁巴延以伯嘉努前後戰功<lb/>
上聞世祖大悦曰此人之名朕心不忘兵還時大用之<lb/>
朕不食言也今且以良家女及銀椀一賜之以為左驗<lb/>
從圍漢陽自沙武口曵船入江宋制置夏貴來迎戰伯<lb/>
<pb n="KR2a0036_WYG_129-17b"/>
嘉努與阿達遜突入敵陳擊之宋兵奔潰遂登江南岸<lb/>
獲其戰船器甲甚多轉戰至黄州㑹日暮追擊夏貴至<lb/>
白虎山夜分乃還未幾復攻破金牛垻十二年春正月<lb/>
與千戸蘇察罕取雞籠洞還至瑞昌縣遇夏貴潰兵復<lb/>
擊敗之是時宋遣兵救瑞昌未至而縣已下矣復擊宋<lb/>
救兵得宋所執北兵五人來歸圍江州宋安撫吕師夔<lb/>
以城降東定池州擊宋平章賈似道及孫虎臣于丁家<lb/>
洲追逐百里餘奪戰船五艘及旗幟器甲擒宋統制王<lb/>
<pb n="KR2a0036_WYG_129-18a"/>
文虎因定黄池略地宣州伯嘉努為前鋒與敵兵戰喃<lb/>
呢湖敗之奪其戰船三百艘太平州亦望風欵附其父<lb/>
索多因説下建康於是巴延令伊竒哩論諸將功遂賞<lb/>
伯嘉努銀二錠以旌之仍命為管軍總把俄從巴延入<lb/>
朝加進義校尉賜銀符為管軍總把攻丹陽吕城破常<lb/>
州皆有功至蘇州宋守臣王安撫以城降秀州湖州皆<lb/>
不煩兵而下諸軍乘勝直趨臨安宋主出降十三年領<lb/>
新附軍守鎮江未幾復從平章博囉罕攻泰壽二州中<lb/>
<pb n="KR2a0036_WYG_129-18b"/>
瘡遂罷攻後數日與萬戸葉了䖍將兵攻泰州新城伯<lb/>
嘉努力疾先登破之復被兩瘡已而從阿珠攻下揚州<lb/>
諸郡得宋制置李庭芝都統姜才以功陞武畧將軍賜<lb/>
金符為管軍總管鎮高郵白馬湖是時行省以伯嘉努<lb/>
襲父索多郢復州招討使建康宣撫使仍領本翼軍頃<lb/>
之徇地福建行定衢婺信等州城邑至新安縣撃斬宋<lb/>
趙監軍詹知縣擒江通判道與畬軍遇疾戰敗之鼓行<lb/>
而東沈安撫以建寧府降攻䧟南劔州張清聶文慶遁<lb/>
<pb n="KR2a0036_WYG_129-19a"/>
去閩清懐安二縣傳檄而定至福州諭以威徳王安撫<lb/>
率衆出降攻破興化擒陳安撫及白牒都統别擊東華<lb/>
卿張世傑軍于泉州俄領諸軍乘戰船入海追逐張世<lb/>
傑于惠州甲子門進至同安縣答闗寨瀕海縣鎮悉招<lb/>
諭下之白望丹王虎陳以戰船三十餘艘來降冬十二<lb/>
月宋二王遣倪宙奉表詣軍門降遂進兵至廣州諸郡<lb/>
縣以次降附明年春正月振旅而還復攻下徳勝等寨<lb/>
至蒲仙江聶文慶復敗走攻潮州破之誅馬發等數人<lb/>
<pb n="KR2a0036_WYG_129-19b"/>
廣東遂平三月引宙奉降表來朝未至授昭勇大將軍<lb/>
賜虎符管軍萬戸七月遂朝于上都陞鎮國上將軍海<lb/>
外諸番宣慰使兼福建道市舶提舉仍領本翼軍守福<lb/>
建俄兼福建道長司宣慰使都元帥是時福建多水災<lb/>
伯嘉努出私錢市米以賑貧民全活者甚衆十七年朝<lb/>
京師加正奉大夫宣慰使都元帥二十二年從父索多<lb/>
征交趾索多力戰死之伯嘉努遂與托懽引兵薄交趾<lb/>
境水陸轉戰戰輒有功二十五年驛召至南京宣慰司<lb/>
<pb n="KR2a0036_WYG_129-20a"/>
命括五路民馬二十七年除建康路總管武宗即位遷<lb/>
鎮江路總管至大四年金瘡發卒于家<lb/>
　　李恒<lb/>
李恒字徳卿其先姓於彌氏唐末賜姓李世為西夏國<lb/>
主太祖經略河西有守烏訥爾城者夏主之子也城䧟<lb/>
不屈而死子惟忠方七嵗求從父死主將異之執以獻<lb/>
宗王哈扎爾王留養之及嗣王伊遜克立惟忠從經略<lb/>
中原有功淄川王分地以惟忠為達嚕噶齊佩金符惟<lb/>
<pb n="KR2a0036_WYG_129-20b"/>
忠生恒恒生有異質王妃撫之猶己子中統三年命恒<lb/>
為尚書斷事官恒以讓其兄李璮反漣海恒從其父棄<lb/>
家入告變璮怒繋恒闔門獄中璮誅得出世祖嘉其忠<lb/>
授淄萊路鄂囉總管佩金符併償其所失家資至元七<lb/>
年改宣武將軍益都淄萊新軍萬戸從伐宋襄陽守將<lb/>
吕文煥時出拒敵殿帥范文虎復援之恒率本軍築堡<lb/>
萬山扼城西絶其陸路文煥等又以漁舟渡漢水窺伺<lb/>
軍形恒設伏敗之水路亦絶遂進攻樊城十年春恒以<lb/>
<pb n="KR2a0036_WYG_129-21a"/>
精兵渡漢自南面先登樊城破襄陽亦降捷聞帝賜以<lb/>
寶刀遷明威將軍佩金虎符十一年丞相巴延大㑹師<lb/>
襄陽進至郢州宋以舟師截漢水巴延由唐港入漢捨<lb/>
郢而進攻沙洋新城留恒為後拒敗其追兵至陽羅堡<lb/>
宋制置夏貴遣其子松來逆戰恒先䧟陣額中流矢巴<lb/>
延止之恒戰益力卒射松殺之諸軍渡江恒與宋兵戰<lb/>
自寅至申夏貴敗走鄂州漢陽俱下以功遷宣威將軍<lb/>
賜白金五百兩遂從巴延東下十二年春宋將高世傑<lb/>
<pb n="KR2a0036_WYG_129-21b"/>
復窺漢沔乃遣恒還守鄂州時豪民聚衆侵江陵省命<lb/>
恒往討之恒歛兵不動但諭使出降得生口十餘萬悉<lb/>
縱為民仍禁軍毋得虜掠饋獻充積一無所受十二年<lb/>
從右丞阿爾哈雅至洞庭擒高世傑下岳州進攻沙市<lb/>
拔之宋制置高達以江陵降留恒鎮守傳檄歸峽辰沅<lb/>
靖澧常徳諸州皆下未幾徙鎮常徳以扼湖南之衝俄<lb/>
有詔分三道出師以恒為左副都元帥從都元帥遜都<lb/>
台出江西九月開府于江州師次建昌縣擒都統熊飛<lb/>
<pb n="KR2a0036_WYG_129-22a"/>
遂圍隆興轉運使劉槃請降恒察其詐密為之備槃果<lb/>
以鋭兵突至恒撃攻之殺獲殆盡盤乃降下撫瑞建昌<lb/>
臨江軍中有得宋相文天祥與建昌故吏民書恒焚之<lb/>
人心乃安進攻吉州知州周天驥降遂定贑南安廣東<lb/>
經略徐直諒奉䗶書納其所部十四郡前江西制置黄<lb/>
萬石亦以卲武降隆興帥府誣富民與敵連已誅百三<lb/>
十家恒還審其非罪盡釋之宋丞相陳宜中及其大將<lb/>
張世傑立益王昰於閩中郡縣豪傑爭起兵應之恒遣<lb/>
<pb n="KR2a0036_WYG_129-22b"/>
將破呉浚兵於南豐世傑遣都統張文虎與浚合兵十<lb/>
萬期必復建昌恒復遣將敗之兠港浚走從文天祥於<lb/>
瑞金又破之天祥走汀州遣鎮撫孔遵追之併破趙孟<lb/>
瀯軍取汀州元帥府罷授昭勇大將軍同知江西宣慰<lb/>
司事加鎮國上將軍遷福建宣慰使改江西宣慰使天<lb/>
祥復取汀州兵出興國縣連破諸邑圍贑州尤急或言<lb/>
天祥墳墓在吉州者若遣兵發之則必下矣恒曰王師<lb/>
討不服爾豈有發人墳墓之理乃分兵援贑自率精兵<lb/>
<pb n="KR2a0036_WYG_129-23a"/>
潛至興國天祥走追至空坑獲其妻女擒招討使趙時<lb/>
賞已下二十餘人降其衆二十萬有㫖令與右丞阿里<lb/>
哈左丞董文炳合兵追益王衆議所向皆謂宜趨福建<lb/>
恒曰不可若諸軍俱在福建彼必竄廣東則梅嶺江西<lb/>
非我有矣宜從廣東夾攻之衆以為然兵至梅嶺果與<lb/>
宋兵遇出其不意敗之乃遁走碙州十四年拜參知政<lb/>
事行省江西十五年益王殂其樞密張世傑陸秀夫等<lb/>
復立衛王昺守廣東諸郡詔以恒為䝉古漢軍都元帥<lb/>
<pb n="KR2a0036_WYG_129-23b"/>
經略之恒進兵取英徳府清逺縣敗其制置凌震運使<lb/>
王道夫遂入廣州世傑等移屯崖山時都元帥張𢎞範<lb/>
舟師未至恒按兵不動分遣諸將略定梅循諸州凌震<lb/>
等復抵廣州恒擊敗之皆棄舟走赴水死奪其船三百<lb/>
艘擒將吏宋邁以下二百餘人又破其餘軍於茭塘越<lb/>
十六年二月𢎞範至自漳州直指崖山恒率所部赴之<lb/>
張世傑集海艦千餘艘貫以巨索為栅以自固恒遣斷<lb/>
其汲路其勢日迫諭降不可乃陣於船尾由北面逆行<lb/>
<pb n="KR2a0036_WYG_129-24a"/>
擣其栅索絶世傑猶死戰自朝至晡𢎞範督南面諸軍<lb/>
合擊大敗之陸秀夫先沉妻子于海乃抱衛王赴海死<lb/>
從死者十餘萬人獲其金璽後宫及文武之臣其大將<lb/>
翟國秀凌震等皆解甲降焚溺之餘尚得八百餘艘是<lb/>
曰黒氣如霧有乘舟南遁者恒以為衛王追至高化訽<lb/>
之降人始知衛王已死遁者乃世傑也世傑繼亦溺死<lb/>
於海陵港嶺海悉平功成入覲帝賞勞甚厚將士預賜<lb/>
宴者二百餘人十七年拜資善大夫中書左丞行省荆<lb/>
<pb n="KR2a0036_WYG_129-24b"/>
湖掠民為奴婢者禁之常徳澧辰沅靖五郡之饑者賑<lb/>
之獵戸之籍於官者奏請一千戸之外悉放散之十九<lb/>
年乞解軍職乃命其長子同知江西宣慰司事薩滿達<lb/>
襲為本軍萬戸占城之役恒奉㫖給其糧餉器械海艦<lb/>
百艘久留瘴鄉冒疾而還俄有詔命恒從皇子鎮南王<lb/>
征交趾結筏渡海奪天長府交趾遂空其國航海而遁<lb/>
恒封其宫庭府庫追襲於海洋敗之得船二百艘幾獲<lb/>
其世子㑹盛夏軍中疾作霖潦暴漲浸濯營地議者謂<lb/>
<pb n="KR2a0036_WYG_129-25a"/>
交趾且降請班師恒弗能奪遂還蠻兵追敗後軍王乃<lb/>
改命恒殿後且戰且行毒矢貫恒膝一卒負恒而趨至<lb/>
思州毒發卒年五十後贈銀青榮禄大夫平章政事諡<lb/>
武愍再贈推忠靖逺功臣太保儀同三司追封滕國公<lb/>
子薩滿達江西行省平章政事囊嘉特章益都淄萊萬<lb/>
戸遜多台同知湖南宣慰使司事孫色徹肯兵部侍郎<lb/>
色徹圖益都般陽萬戸<lb/>
　<lb/>
<pb n="KR2a0036_WYG_129-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百二十九<lb/>
<pb n="KR2a0036_WYG_129-26a"/>
元史卷一百二十九考證<lb/>
來阿巴齊傳二十四年正月　原本於領中衛軍千人<lb/>
　句上書九月二字考世祖本紀阿巴齊討安南乃二<lb/>
　十四年正月丁亥日事宋元通鑑及續通鑑綱目皆<lb/>
　同今據本紀删改<lb/>
耨埒傳西南夷雄左都掌蠻得蘭右叛　本紀左作挫<lb/>
　右作紐音譯互異<lb/>
阿嘍罕傳扎拉爾氏　考虞集世勲碑作㾗都斯坦氏<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百六十一</head> <lb/>
    <p>
<pb n="KR2a0036_WYG_161-1a"/>
欽定四庫全書<lb/>
　元史卷一百六十一<lb/>
　　明翰林學士亞中大夫知制誥兼修國史宋濓等修<lb/>
　列𫝊第四十八<lb/>
　　楊大淵<hi>文安附</hi>
楊大淵天水人也與兄大全弟大楫皆仕宋大淵總兵<lb/>
守閬州嵗戊午憲宗兵至閬州之大獲城遣宋降臣王<lb/>
伸入招大淵大淵殺之憲宗怒督諸軍力攻大淵懼遂<lb/>
<pb n="KR2a0036_WYG_161-1b"/>
以城降憲宗命誅之汪特格諌止乃免命以其兵從招<lb/>
降蓬廣安諸郡進攻釣魚山擢大楫為管軍總管從諸<lb/>
王攻禮義城己未冬拜大淵侍郎都行省悉以閫外之<lb/>
寄委之世祖中統元年詔諭大淵曰尚厲忠貞之節共<lb/>
成康乂之功大淵拜命踴躍即遣兵進攻禮義城掠其<lb/>
饋運獲總管黄文才路鈴高坦之以歸二年秋調兵出<lb/>
通川與宋將鮮恭戰獲統制白繼源秦蜀行省以大淵<lb/>
及青居山征南都元帥竒徹麾下將校六十三人有功<lb/>
<pb n="KR2a0036_WYG_161-2a"/>
言于朝詔給虎符一金符五銀符五十七令論功定官<lb/>
以名聞三年春世祖命出開達與宋兵戰于平田復戰<lb/>
于巴渠擒其知軍范燮統制魏興路分黄迪節幹陳子<lb/>
潤等先是大淵建言謂取呉必先取蜀取蜀必先據䕫<lb/>
乃遣其姪文安攻宋巴渠至萬安寨守將盧埴降復使<lb/>
文安相䕫達要衝城蟠龍山山四面巖阻可以進攻退<lb/>
守城未畢宋䕫路提刑鄭子發曰蟠龍䕫之咽喉使敵<lb/>
得處之則䕫難守矣此必爭之地也遂率兵來爭文安<lb/>
<pb n="KR2a0036_WYG_161-2b"/>
悉力備禦大淵聞有宋兵即遣姪安撫使文仲將兵往<lb/>
援宋兵宵遁追敗之秋七月詔以大淵麾下將士有功<lb/>
賜金符十銀符十九别給海青符二俾事亟則馳以聞<lb/>
其後賞合州之功復賜白金五十兩大淵欲於利州大<lb/>
安軍以鹽易軍糧請于朝從之冬大淵入覲拜東川都<lb/>
元帥俾與征南都元帥竒徹同署事大淵還復於渠江<lb/>
濵築虎嘯城以逼宋大良城不踰時而就四年宋賈似<lb/>
道遣楊琳賫空名告身及蠟書金幣誘大淵南歸文安<lb/>
<pb n="KR2a0036_WYG_161-3a"/>
擒之以聞詔誅琳五月世祖以大淵及張大悦復神山<lb/>
功詔奬諭仍賜䝉古漢軍鈔百錠至元元年大淵進花<lb/>
羅紅邊絹各百五十叚詔曰所貢幣帛己見忠勤卿守<lb/>
邊陲宜加優恤今後以此自給俟有㫖乃進既而大淵<lb/>
擅殺其部將王仲詔戒勅之令免籍仲家冬十月大淵<lb/>
諜知宋總統祁昌由間道運糧入得漢城并欲遷其郡<lb/>
守向良及官吏親屬於内地乃自率軍掩襲遇之于椒<lb/>
坪連戰三日擒祁昌向良等俘獲輜重以數千計明日<lb/>
<pb n="KR2a0036_WYG_161-3b"/>
宋都統張思廣引兵來援復大破之擒其將盛總管及<lb/>
祁昌之弟二年大淵遣文安以向良等家人往招得漢<lb/>
城未下四月大淵以疾卒八年追封大淵閬中郡公諡<lb/>
肅翼子文粲襲為閬蓬廣安順慶䕫府等路都元帥兄<lb/>
子文安<lb/>
文安字泰叔父大全仕宋守叙州壬寅國兵入蜀大全<lb/>
戰死贈武節大夫眉州防禦使諡愍忠官其長子文仲<lb/>
文安方二嵗母劉氏鞠之依叔父大淵于閬州戊午憲<lb/>
<pb n="KR2a0036_WYG_161-4a"/>
宗以兵攻大獲大淵以郡降授侍郎都行省文仲亦授<lb/>
安撫使中統元年授文安監軍攻禮義城殺傷甚衆奪<lb/>
其粮船繞出通川獲宋將黄文才髙坦之二　年復出通<lb/>
川與宋將鮮恭大戰擒統制白繼源三年出開達戰屢<lb/>
勝擒知軍范燮統制魏興黄迪陳子潤等授文安開達<lb/>
忠萬梁山等處招討使軍於巴渠萬安寨主盧埴降遂<lb/>
築蟠龍城以據䕫達要路宋兵來爭相持半月文仲以<lb/>
兵來援宋兵宵遁文安追擊大敗之四年佩銀符陞千<lb/>
<pb n="KR2a0036_WYG_161-4b"/>
戸監軍如故進築虎嘯城以困大良至元元年宋都統<lb/>
張喜引兵攻蟠龍大戰敗之喜潛師宵遁出得漢城文<lb/>
安遣兵追襲又敗之擒禆將陳亮復築方斗城為蟠龍<lb/>
聲援令禆將髙先守之宋兵攻潼川行省命文安赴援<lb/>
敗宋師于射洪之納垻斬獲甚衆宋都統祁昌以重兵<lb/>
運糧餉得漢且遷其官屬於内地大淵命文安先邀之<lb/>
昌立柵椒原以守合兵攻之連戰三日獲祁昌俘得漢<lb/>
守臣向良家屬以招良良以城降以所俘獻闕下二年<lb/>
<pb n="KR2a0036_WYG_161-5a"/>
改授金符仍前職還攻宋開達等州擒其統制張剛總<lb/>
管伏林八月宋兵由開州運糧餉達文安率竒兵間道<lb/>
邀擊之獲總管方富等行省上其功命充䕫東路征行<lb/>
元帥令以前後所俘入見詔賜黄金鞍馬有差還攻奪<lb/>
宋金州斷虎隘殺其將梁富擒路鈴趙貴等三年春與<lb/>
千户李吉等畧開州之大通與宋將硬弓張大戰獲統<lb/>
制陳徳等冬總帥汪惟正遣其將李木波等由間道襲<lb/>
開州文安遣千户王福引兵助之福先登破其城宋將<lb/>
<pb n="KR2a0036_WYG_161-5b"/>
龎彦海投崖死擒副將劉安仁留兵戍其地宋諸路兵<lb/>
來救圍城三匝築壘城外文安密遣人入城諭以堅守<lb/>
四年春行省命文安往援即率兵斷其糧道宋兵戰甚<lb/>
力飛矢中文安面拔矢力戰大破之殺其將張徳等二<lb/>
月文安以創甚還蟠龍宋兵遂復開州文安乃遣總把<lb/>
馬才楊彪掠達州盧灘峽與宋兵遇擒其將蒲徳五年<lb/>
文仲卒詔文安就佩金虎符充閬州䕫東路安撫使軍<lb/>
民元帥仍相副都元帥府事閬州累遭兵變戸口凋耗<lb/>
<pb n="KR2a0036_WYG_161-6a"/>
文安乃教以耕桑鰥寡不能自存願相配偶者併為一<lb/>
户充役民始復業冬遣千户馬才張琪畧達州擒宋將<lb/>
范伸王徳解明等六年遣蔡邦光李吉嵇永興畧達州<lb/>
之朱師鄭市擒總管周徳新禆將王遷秋遣總把王顯<lb/>
畧達州之泥垻擒總管張威冬遣兵掠大寧之曲水擒<lb/>
副將王仁七年從嚴僉省攻重慶大戰于龍坎敗宋兵<lb/>
攻鏵鐵寨擒其將袁宜何世賢等㨗聞詔賜白金寳鈔<lb/>
幣帛有差秋攻達州之聖耳城擒宋將楊普時仲芟其<lb/>
<pb n="KR2a0036_WYG_161-6b"/>
禾而還又遣元帥蔡邦光畧開州擒宋將陳俊冬文粲<lb/>
入見帝諭之曰汝兄弟宣力邊陲朕所知也進文安階<lb/>
為明威將軍八年春遣蔡邦光攻達州戰于聖耳城下<lb/>
擒其將蒲桂又戰開州之沙平擒其將王順時宋以朱<lb/>
禩孫帥蜀禩孫閬人也數遣間諜動搖人心文安屢獲<lb/>
其諜閬州竟無虞秋八月文安㑹東川統軍實喇攻達<lb/>
州三戰三㨗尋遣千户嵇永興攻開州戰于平<graphic n="KR1582" url="https://raw.githubusercontent.com/kanripo/KR-Gaiji/master/images/KR1582.png" mimeType="image/png"/>曲水<lb/>
擒總管王道等軍還以所俘入見帝深加奬諭擢昭勇<lb/>
<pb n="KR2a0036_WYG_161-7a"/>
大將軍東川路征南招討使賜金銀寳鈔鞍馬弓矢幣<lb/>
帛有差九年秋領軍出小寧措置屯田遣韓福攻達州<lb/>
九軍山擒宋將張俊遣元帥蔡邦光㑹蓬州兵邀宋師<lb/>
于永睦戰勝之復遣嵇永興楊彪追襲宋禆將劉威等<lb/>
破聖耳外城獲寨主楊桂縱兵焚掠而還九月築金湯<lb/>
城以積屯田之糧且以逼宋龍爪城慮宋兵必來爭遣<lb/>
韓福出兵通川以牽制之與宋兵遇于銼耳山敗之俘<lb/>
總管蔡雲龍等出達州牛門斷宋兵囬路擒總管李佺<lb/>
<pb n="KR2a0036_WYG_161-7b"/>
李徳宋兵輸糧達州遣兵于盧灘峽邀擊之擒統制孫<lb/>
聰張順等夏遣元帥李吉畧開州戰于瀉油坡擒其提<lb/>
舉李貴及石笋寨主雍徳宋兵復由羅頂山輸糧開達<lb/>
遣蔡邦光李吉伏兵遮之擒禆將呉金等覆其糧船閏<lb/>
十月蓬州兵攻拔龍爪城東川統軍司命文安兼領之<lb/>
時蓬州兵已去宋都統趙章復來據之且出兵迎敵文<lb/>
安與戰破之擒總管王元而還秋宋都統閻國寳監軍<lb/>
張應庚運糧于達州文安邀之于瀉油坡奪其糧并擒<lb/>
<pb n="KR2a0036_WYG_161-8a"/>
二將宋開州守將鮮汝忠邀遮歸路與戰敗之獲總轄<lb/>
秦興祖譚友孫十一年春三月文安帥軍屯小寧得俘<lb/>
者言鮮汝忠等將取蟠龍之麥即遣千户王新徳楊彪<lb/>
等散掠宋境文安自戍蟠龍以備之李吉畧由山戰于<lb/>
城下擒其將葉勝遣蔡邦光楊彪掠竹山寨與趙統制<lb/>
戰擒其將鄭桂莊俊秋與蒙古漢軍萬户徹伯爾等攻<lb/>
宋䕫東拔髙陽䕫巫等寨擒守將嚴貴竇世忠趙興因<lb/>
跨江為橋以斷宋兵往來之路宋兵來爭戰却之還攻<lb/>
<pb n="KR2a0036_WYG_161-8b"/>
牛頭城以火箭焚其官舍民居十一月遣蔡邦光畧九<lb/>
君山擒其將孫徳栁榮趙威時宋以鮮汝忠趙章易鎮<lb/>
開達二州而汝忠家屬尚留開文安曰達未易攻若先<lb/>
拔開州俘其家屬以招汝忠則達可不煩兵而下矣乃<lb/>
遣蔡邦光率千户呼延順等往攻開州而盛兵駐蟠龍<lb/>
以為聲援十二年正月諸軍夜銜枚薄開州城下遣死<lb/>
士先登斬闗以入及城中人知則千戸景疇已立旂幟<lb/>
于城之絶頂矣宋軍潰散擒趙章而守將韓明父子猶<lb/>
<pb n="KR2a0036_WYG_161-9a"/>
率所部兵巷戰力屈亦就擒文安遷汝忠家屬于蟠龍<lb/>
遣元帥王師能持檄往達州招之曰降則家屬得全不<lb/>
降則闔城塗炭汝宜早為計汝忠遂遣趙榮來約降王<lb/>
師能以兵入據其城汝忠率所部將士詣文安軍門降<lb/>
悉還其妻孥財物趙章子桂楫守師姑城遣兵招之亦<lb/>
降獨洋州龍爪城守將謝益固守併力攻之擒統制王<lb/>
慶益棄城走於是遣元帥李吉嵇永興千户王新徳等<lb/>
將兵以鮮汝忠往招由山等處八城皆望風迎降凱還<lb/>
<pb n="KR2a0036_WYG_161-9b"/>
遣經歴陳徳勝以鮮汝忠趙桂楫等十餘人獻㨗京師<lb/>
帝悦加授文安驃騎衛上將軍兼宣撫使賜鈔一千錠<lb/>
文粲加授鎮國上將軍文安尋遣其兄子應之往招都<lb/>
勝茂竹廣福三城自將大軍以為聲援皆降之秋七月<lb/>
兵至樂勝城宋將蒲濟川降進攻梁山宋將袁世安堅<lb/>
守文安焚其外城梁山軍恃忠勝軍為固力攻拔之殺<lb/>
守將王智擒部轄景福圍梁山四十日世安隨方備禦<lb/>
竟不降文安乃移兵攻萬州之牛頭城殺守將何威遷<lb/>
<pb n="KR2a0036_WYG_161-10a"/>
其民進圍萬州守將上官䕫戰守甚力文安乃遣監軍<lb/>
楊應之鎮撫彭福夀㑹東川行院兵出小江口以牽制<lb/>
援兵果與之遇戰敗之擒總管李臯花茂實等萬州固<lb/>
守不下文安乃解圍去攻石城堡諭降守將譚汝和攻<lb/>
雞冠城諭降守將杜賦又招石馬鐵平小城三聖由木<lb/>
牟家下隘等城冬攻白帝城䕫帥張起巖堅守不出文<lb/>
安以師老乃還宋都統弋徳復據開州文安乃築城神<lb/>
仙山以逼之令元帥蔡邦光萬户紀天英屯守十三年<lb/>
<pb n="KR2a0036_WYG_161-10b"/>
進階金吾衞上將軍賜玉帶一夏朝廷遣安西王相李<lb/>
徳輝經畫東川課程宋梁山守將袁世安遣使約降文<lb/>
安以白徳輝徳輝大喜即遣文安將兵奉王㫖往招之<lb/>
世安遂降秋七月進軍攻萬州遣經歴徐政諭守臣上<lb/>
官䕫降䕫不從圍之數匝踰月攻拔外城䕫守張起巖<lb/>
來救遣鎮撫彭福夀迎擊破之盡殺其舟師俘其將宋<lb/>
明萬州奪氣文安復𫝊王㫖諭䕫使降䕫終不屈文安<lb/>
盡日攻城潛遣勇士梯城宵登斬闗而入䕫巷戰而死<lb/>
<pb n="KR2a0036_WYG_161-11a"/>
萬州既定遣使招鐵檠三寳兩城守將楊宜黎拱辰降<lb/>
分兵畧施州擒統制薛忠㑹大雪遣蔡邦光夜攻殺守<lb/>
帥何艮奪其城十四年夏進兵攻咸淳府時宋以六郡<lb/>
鎮撫使馬堃為守文安與堃同里閈諭之使降堃不從<lb/>
乃列柵攻城冬十一月潛遣勇士躡雲梯宵登斬闗納<lb/>
外兵堃悉力巷戰達州安撫使鮮汝忠與宋兵力戰死<lb/>
比曉宋兵大敗堃力屈就擒十五年進兵攻紹慶守將<lb/>
鮮龍迎敵二月潛遣勇士夜以梯衝攻破其北門鮮龍<lb/>
<pb n="KR2a0036_WYG_161-11b"/>
大驚收散卒力戰兵敗就擒蜀境已定獨䕫堅守不下<lb/>
朝廷命荆湖都元帥達罕由巫峽進兵取䕫州而西川<lb/>
劉僉院挾夔守將親屬往招之文安乃遣元帥王師能<lb/>
將舟師與俱張起巖竟以城降夏入覲文安以所得城<lb/>
邑繪圖以獻帝勞之曰汝攻城略地之功何若是多也<lb/>
擢四川南道宣慰使解白貂裘以賜之十七年遣辯士<lb/>
王介諭降散毛諸洞蠻以散毛兩子入覲因進言曰元<lb/>
帥蔡邦光昔征散毛蠻而死可念也帝曰散毛既降而<lb/>
<pb n="KR2a0036_WYG_161-12a"/>
殺之其何以懷遠乃擢蔡邦光之子陞為管軍總管佩<lb/>
虎符賜散毛兩子金銀符各一并賜其酋長以金虎符<lb/>
遙授文安叅知政事行四川南道宣慰使十九年春入<lb/>
覲擢龍虎衛上將軍中書左丞行江西省事到官踰月<lb/>
以疾卒子艮之襲佩虎符昭勇大將軍管軍萬户歴湖<lb/>
南宣慰副使岳州路總管卒<lb/>
　　劉整<lb/>
劉整字武仲先世京北樊川人徙鄧州穰城整沉毅有<lb/>
<pb n="KR2a0036_WYG_161-12b"/>
智謀善騎射金亂入宋𨽻荆湖制置使孟珙麾下珙攻<lb/>
金信陽整為前鋒夜縱驍勇十二人渡塹登城襲擒其<lb/>
守還報珙大驚以為唐李存孝率十八騎拔洛陽今整<lb/>
所將更寡而取信陽乃書其旌曰賽存孝累遷潼川十<lb/>
五軍州安撫使知瀘州軍州事整以北方人扞西邊有<lb/>
功南方諸將皆出其下吕文徳忌之所畫策輒擯沮有<lb/>
功輒掩而不白以俞興與整有隙使之制置四川以圖<lb/>
整興以軍事召整不行遂誣搆之整遣使訴臨安又不<lb/>
<pb n="KR2a0036_WYG_161-13a"/>
得達及向士璧曹世雄二將見殺整益危不自保乃謀<lb/>
欵附中統二年夏整籍瀘州十五郡户三十萬入附世<lb/>
祖嘉其來授䕫路行省兼安撫使賜金虎符仍賜金銀<lb/>
符以給其將校之有功者俞興攻瀘州整出寳器分士<lb/>
卒激使戰戰數十合敗之復遣使以宋所賜金字牙符<lb/>
及佩印入獻請益屯兵厚儲積為圖宋計三年入朝授<lb/>
行中書省於成都潼川兩路賜銀萬兩分給軍士之失<lb/>
業者仍兼都元帥立寨諸山以扼宋兵同列嫉整功將<lb/>
<pb n="KR2a0036_WYG_161-13b"/>
謀陷之整懼請分帥潼川七月改潼川都元帥宣課茶<lb/>
鹽以餉軍四年五月宋安撫髙達温和進逼成都整馳<lb/>
援之宋兵聞賽存孝至遁去將擣潼川又與整遇于錦<lb/>
江而敗至元三年六月遷昭武大將軍南京路宣撫使<lb/>
四年十一月入朝進言宋主弱臣悖立國一隅今天啓<lb/>
混一之機臣願效犬馬勞先攻襄陽撤其扞蔽廷議沮<lb/>
之整又曰自古帝王非四海一家不為正統聖朝有天<lb/>
下十七八何置一隅不問而自棄正統邪世祖曰朕意<lb/>
<pb n="KR2a0036_WYG_161-14a"/>
决矣五年七月遷鎮國上將軍都元帥九月偕都元帥<lb/>
阿珠督諸軍圍㐮陽城鹿門堡及白河口為攻取計率<lb/>
兵五萬抄畧沿江諸郡皆嬰城避其鋭俘人民八萬六<lb/>
年六月擒都統唐永堅七年三月築實心臺于漢水中<lb/>
流上置弩砲下為石囤五以扼敵船且與阿珠計曰我<lb/>
精兵突騎所當者破惟水戰不如宋耳奪彼所長造戰<lb/>
艦習水軍則事濟矣乘驛以聞制可既還造船五千艘<lb/>
日練水軍雖雨不能出亦畫地為船而習之得練卒七<lb/>
<pb n="KR2a0036_WYG_161-14b"/>
萬八月復築外圍以遏敵援八年五月宋帥范文虎遣<lb/>
都統張順張貴駕輪船饋襄陽衣甲邀擊斬順獨貴得<lb/>
入城九月陞參知河南行中書省事九年三月加諸翼<lb/>
漢軍都元帥襄陽帥吕文煥登城觀敵整躍馬前曰君<lb/>
昧於天命害及生靈豈仁者之事而又齷齪不能戰取<lb/>
羞於勇者請與君决勝負文煥不荅伏弩中整三月破<lb/>
樊城外郭斬首二千級擒禆將十六人諜知文煥將遣<lb/>
張貴出城來援乃分部戰艦縳草如牛狀傍漢水綿亘<lb/>
<pb n="KR2a0036_WYG_161-15a"/>
叅錯衆莫測所用九月貴果夜出乘輪船順流下走軍<lb/>
士覘知之傍岸爇草牛如晝整與阿珠麾戰艦轉戰五<lb/>
十里擒貴于櫃門闗餘衆盡殺之十一月詔統水軍四<lb/>
萬戸宋荆湖制置李廷芝以金印牙符授整漢軍都元<lb/>
帥盧龍軍節度使封燕郡王為書使永寧僧持送整所<lb/>
期以間整永寧令得之驛以聞于朝敇張易姚樞雜問<lb/>
適整至自軍言宋怒臣畫策攻襄陽故設此以殺臣臣<lb/>
實不知詔令整復書謂整受命以來惟知督厲戎兵舉<lb/>
<pb n="KR2a0036_WYG_161-15b"/>
垂亡孤城耳宋若果以生靈為念當重遣信使請命朝<lb/>
廷顧為此小數何益於事時圍襄陽已五年整計樊襄<lb/>
唇齒也宜先攻樊城樊城人以柵蔽城斬木列置江中<lb/>
貫以鐵索整言於丞相巴延令善水者斷木沉索督戰<lb/>
艦趨城下以囬囬砲擊之而焚其柵十年正月遂破樊<lb/>
城屠之遣唐永堅入襄陽諭吕文煥乃以城降上功賜<lb/>
整田宅金幣良馬整入朝奏曰襄陽破則臨安搖矣若<lb/>
將所練水軍乘勝長驅長江必皆非宋所有遂改行淮<lb/>
<pb n="KR2a0036_WYG_161-16a"/>
西樞密院事駐正陽夾淮而城南逼江㫁其東西衝十<lb/>
一年陞驃騎衛上將軍行中書左丞宋夏貴悉水軍來<lb/>
攻破之于大人洲十二年正月詔整别將兵出淮南整<lb/>
銳欲渡江首將止之不果行丞相巴延入鄂㨗至整失<lb/>
聲曰首帥止我顧使我成功後人善作者不必善成果<lb/>
然其夕憤惋而卒年六十三贈龍虎衛上將軍中書右<lb/>
丞謚武敏子垣嘗從父戰敗昝萬夀于通泉埏管軍萬<lb/>
户均𣙜茶提舉垓都元帥孫九人克仁知房州<lb/>
<pb n="KR2a0036_WYG_161-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百六十一<lb/>
</p>
<p>
</p>
  </div>
</body>
</text>
</TEI>
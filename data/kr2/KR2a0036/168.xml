<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百六十八</head> <lb/>
    <p>
<pb n="KR2a0036_WYG_168-1a"/>
欽定四庫全書<lb/>
　元史卷一百六十八<lb/>
　　明翰林學士亞中大夫知制誥兼修國史宋濓等修<lb/>
　列傳第五十五<lb/>
　　陳祜<hi>天祥</hi>
陳祜一名天祐字慶甫趙州寧晉人世業農祖忠博究<lb/>
經史鄉黨皆尊而師之既沒門人謚曰茂行先生祐少<lb/>
好學家貧母張氏嘗剪髪易書使讀之長遂博通經史<lb/>
<pb n="KR2a0036_WYG_168-1b"/>
時諸王得自辟官屬嵗癸丑穆王府署祜為其府尚書<lb/>
賜其父母銀十鋌錦衣一襲王既分土于陜洛表祜為<lb/>
河南府總管下車之日首禮金季名士李國維楊杲李<lb/>
㣲薛元咨訪治道商議古今奏免征西軍數百家及椒<lb/>
竹諸税糧料等錢又上便民二十餘事朝廷皆從之世<lb/>
祖即位分陜洛為河南西路中統元年真除祜為總管<lb/>
時州縣官以未給俸多貪暴祜獨以清慎見稱在官八<lb/>
年如始至之日至元二年調官法行改南京路治中適<lb/>
<pb n="KR2a0036_WYG_168-2a"/>
東方大蝗徐邳尤甚責捕至急祜部民丁數萬人至其<lb/>
地謂左右曰捕蝗慮其傷稼也今蝗雖盛而穀已熟不<lb/>
如令早刈之庶力省而有得或以事涉専擅不可祜曰<lb/>
救民獲罪亦所甘心即諭之使㪚去兩州之民皆賴焉<lb/>
三年朝廷以祜降官無名乃賜虎符授嘉議大夫衞輝<lb/>
路總管衞當四方之衝號為難治祜申明法令創立孔<lb/>
子廟修比干墓且請于朝著于祀典及去官民為立碑<lb/>
頌徳嘗上書世祖言樹太平之本有三一曰太子國本<lb/>
<pb n="KR2a0036_WYG_168-2b"/>
建立宜早二曰中書政本責成宜専三曰人材治本選<lb/>
舉宜審事雖未能盡行時論稱之六年置提刑按察司<lb/>
首以祜為山東東西道提刑按察使時中書尚書二省<lb/>
並立世祖厭其煩欲合為一集大臣雜議之祜還朝命<lb/>
預其議阿哈瑪特為尚書平章政事欲奏陞中書右丞<lb/>
相安圖為太師因罷中書省懼祜有異議許進祜為尚<lb/>
書𠫭知政事以啗之及入議祜極言中書政本祖宗所<lb/>
立不可罷三公古官今存其虚位未須設事遂罷阿哈<lb/>
<pb n="KR2a0036_WYG_168-3a"/>
瑪特怒其忤已除祜僉中興等路行尚書省事西凉𨽻<lb/>
永昌王府其達嚕噶齊及總管為人誣搆家各百餘口<lb/>
王欲悉致之法祜力辨其寃王怒甚祜執議彌固王亦<lb/>
尋悟二人皆獲免持祜泣曰公再生父母也朝廷大舉<lb/>
伐宋遣祜僉軍山東民多逃匿聞祜來皆曰陳按察來<lb/>
必無私遂皆出應期而辦十三年授南京總管兼開封<lb/>
府尹吏多震懾失措祜因謂曰何必若是前為盜跖今<lb/>
為顔子吾以顔子待之前為顔子今為盜跖吾以盜跖<lb/>
<pb n="KR2a0036_WYG_168-3b"/>
待之由是吏知修飭不敢弄法許蔡間有巨盜聚衆刧<lb/>
掠祜捕之急逃入宋境宋亡隨制置夏貴過汴祜斥下<lb/>
馬撾殺之于市民間帖然十四年遷浙東道宣慰使時<lb/>
江南初附軍士俘虜温台民男女數千口祜悉奪還之<lb/>
未㡬行省𣙜民商酒税祜請曰兵火之餘傷殘之民宜<lb/>
從寛恤不報遣祜檢覆慶元台州民田及還至新昌值<lb/>
玉山鄉盜倉猝不及為備遂遇害年五十六詔贈推忠<lb/>
秉義全節功臣江浙等處行中書省左丞追封河南郡<lb/>
<pb n="KR2a0036_WYG_168-4a"/>
公謚忠定父老請留𦵏㑹稽不得乃立祠祀之祜能詩<lb/>
文有節齋集子夔芍陂屯田萬戸初在揚州聞祜遇盜<lb/>
死泣請于行省願復父讐擒其賊魁戮于紹興市臯昌<lb/>
國州知州奭侍儀司通事舍人孫思魯襲芍陂屯田萬<lb/>
戸思謙湖廣行省㕘知政亊弟天祥<lb/>
天祥字吉甫因兄祜仕河南自寧晉徙家洛陽天祥少<lb/>
𨽻軍籍善騎射中統三年李璮叛據濟南結宋為外援<lb/>
河北河南宣慰司承制以天祥為千戸屯三汊口防遏<lb/>
<pb n="KR2a0036_WYG_168-4b"/>
宋兵事平罷歸居偃師南山有田百餘畆躬耕讀書從<lb/>
之遊者甚衆其居近緱氏山因號曰緱山先生初天祥<lb/>
未之學祜未之奇也别去數嵗獻所為詩于祜祜疑假<lb/>
手它人及與語出入經史談辨該博乃大稱異至元十<lb/>
一年起家從仕郎郢復州等處招討司經歴從國兵渡<lb/>
江因論軍中事深為行省𠫭知賈居貞所器重十三年<lb/>
興國軍以籍兵器致亂行省命天祥權知本軍事天祥<lb/>
領軍士纔十人入其境去城近百里止二日乃至城中<lb/>
<pb n="KR2a0036_WYG_168-5a"/>
父老來謁天祥諭之曰捍衞鄉井誠不可無兵任事者<lb/>
籍之過當故致亂爾今令汝輩權置兵仗以自衞何如<lb/>
民皆稱便乃條陳其事于行省曰鎮遏奸邪當實根本<lb/>
若内無偹禦之資則外生窺覦之釁此理勢必然者也<lb/>
推此軍變亂之故正由當時處置失宜疎于外而急于<lb/>
内凡在軍中者寸鐵尺杖不得在手遂使奸人得以竊<lb/>
發公私同被其害今軍中再經殘破單弱至此若猶相<lb/>
防而不相保信豈惟外冦可憂第恐舟中之人皆敵國<lb/>
<pb n="KR2a0036_WYG_168-5b"/>
矣莫若布推赤心于人使戮力同心與均禍福人則我<lb/>
之人兵則我之兵靖亂止奸無施不可惟冀少加優容<lb/>
然後責其必成之效行省許以從便處置天祥凡所設<lb/>
施皆合衆望由是流移復業以至隣郡之民來歸者相<lb/>
繼伐茅斬木結屋以居天祥命以十家為甲十甲有長<lb/>
弛兵禁以從民便人心既安軍勢稍振用土兵収李必<lb/>
聰山寨不戮一人他寨聞之各自㪚去境内悉平時州<lb/>
縣官吏未有俸禄天祥從便規措而月給之以止其貪<lb/>
<pb n="KR2a0036_WYG_168-6a"/>
民用弗擾鄰邑分寧為變諜者時至吏請捕之天祥曰<lb/>
彼以官吏貪暴故叛今我一軍三縣官無侵漁民樂其<lb/>
業使之歸告其黨則謀者反為我用矣遂一無所問及<lb/>
敗逃入興國境者數千人天祥命驗口給糧仍戒土人<lb/>
勿侵陵事定皆得保全而歸莫不服其威信居嵗餘詔<lb/>
改本軍為路有代天祥為總管者務變更舊政治隠匿<lb/>
兵者甚急天祥去未久而興國復變鄰郡夀昌府及大<lb/>
江南北諸城邑多乘勢殺守將以應之時方改行省為<lb/>
<pb n="KR2a0036_WYG_168-6b"/>
宣慰司𠫭政呼圖克特穆爾賈居貞萬戸鄭鼎臣為宣<lb/>
慰使鼎臣率兵討之至樊口兵敗死黄州遂聲言攻陽<lb/>
羅堡鄂州大震時呼圖克特穆爾恇怯不敢出兵天祥<lb/>
言于居貞曰陽羅堡依山為纍素有嚴偹彼若來攻我<lb/>
之利也且南人浮躁輕進易退官軍慿髙據險區區烏<lb/>
合之衆與之相敵不二三日死傷必多遁逃者十八九<lb/>
我出精兵以擊之惟疾走者乃得脱乘此一勝大勢已<lb/>
定然後取黄州夀昌如摧枯拉朽耳居貞然之而呼圖<lb/>
<pb n="KR2a0036_WYG_168-7a"/>
克特穆爾意猶未決聞至陽羅堡居貞力趣之乃引兵<lb/>
宿于青山明日大敗其衆皆如天祥所料初行省聞變<lb/>
盡執鄂州城中南人將殺之以防内應居貞救之不能<lb/>
得天祥曰是州之人與彼勢本不相接欲殺之者利其<lb/>
財耳力止之至是被執者皆縱去復遣天祥權知夀昌<lb/>
府事授兵二百餘人為亂者聞官軍至皆棄城依險而<lb/>
自保天祥以衆寡不敵非可以力服乃遣諭其徒使各<lb/>
歸田里惟生擒其長毛遇順周監斬于鄂州市得金二<lb/>
<pb n="KR2a0036_WYG_168-7b"/>
百兩詢知為鄂州賈人之物召而還之其黨王宗一等<lb/>
十三人繼亦就擒以冬至日放令還家約三日來歸獄<lb/>
皆如期而至白宣慰司盡縱之由是無復叛者百姓為<lb/>
立生祠二十一年三月拜監察御史㑹右丞盧世榮以<lb/>
掊克聚斂驟陞執政權傾一時御史中丞崔彧言之帝<lb/>
怒欲致之法世榮勢燄益張左司郎中周戭因議事㣲<lb/>
有可否世榮誣以沮法奏令杖一百然後斬之于是臣<lb/>
僚震懾無敢言者二十二年四月天祥上疏極言世榮<lb/>
<pb n="KR2a0036_WYG_168-8a"/>
奸惡其畧曰盧世榮素無文藝亦無武功惟以商販所<lb/>
獲之貲趨附權臣營求入仕輿贜輦賄輸送權門所獻<lb/>
不充又别立欠少文劵銀一千錠由白身擢江西𣙜茶<lb/>
轉運使于其任専務貪饕所犯贜私動以萬計其隠祕<lb/>
者固難悉舉惟發露者乃可明言凡其掊取于人及所<lb/>
盜官物畧計鈔以錠計者二萬五千一百一十九金以<lb/>
錠計者二十五銀以錠計者一百六十八茶以引計者<lb/>
一萬二千四百五十有八馬以匹計者十五玉器七事<lb/>
<pb n="KR2a0036_WYG_168-8b"/>
其餘繁雜物件稱是已經追納及未納見追者人所共<lb/>
知今竟不悔前非狂悖愈甚以苛刻為自安之策以誅<lb/>
求為干進之門既懷無饜之心廣蓄攘掊之計而又身<lb/>
當要路手握重權雖位在丞相之下朝省大政實得専<lb/>
之是猶以盜跖而掌阿衡之任不止流殃于當代亦恐<lb/>
取笑于將來朝廷信其虚誑之説俾居相位名為試驗<lb/>
實授正權校其所能敗闕如此考其所行毫髮無稱此<lb/>
皆既往之真跡可謂已試之明驗若謂必須再試止可<lb/>
<pb n="KR2a0036_WYG_168-9a"/>
叙以他官宰相之權豈宜輕授夫宰天下譬猶製錦初<lb/>
欲驗其能否先當試以布帛如無能效所損或輕今捐<lb/>
相位以試驗賢愚猶試美錦以校量工拙脱致隳壞悔<lb/>
將何追國家之與百姓上下如同一身民乃國之血氣<lb/>
國乃民之膚體血氣充實則膚體康彊血氣損傷則膚<lb/>
體羸病未有耗其血氣能使膚體豐榮者是故民冨則<lb/>
國冨民貧則國貧民安則國安民困則國困其理然也<lb/>
昔魯哀公欲重斂于民問于有若對曰百姓足君孰與<lb/>
<pb n="KR2a0036_WYG_168-9b"/>
不足百姓不足君孰與足以此推之民必須賦輕而後<lb/>
足國必待民足而後豐書曰民惟邦本本固邦寧歴考<lb/>
前代因百姓富安以致亂百姓困窮以致治自有天地<lb/>
以來未之聞也夫財者土地所生民力所集天地之間<lb/>
嵗有常數惟其取之有節故其用之不乏今世榮欲以<lb/>
一嵗之期將致十年之積危萬民之命易一已之榮廣<lb/>
邀増羡之功不恤顛連之患期錙銖之誅取誘上下以<lb/>
交征視民如讐為國斂怨果欲不為國家之逺慮惟取<lb/>
<pb n="KR2a0036_WYG_168-10a"/>
速效於目前肆意誅求何所不得然其生財之本既已<lb/>
不存斂財之方復何所頼將見民間由此凋耗天下由<lb/>
此空虚安危利害之機殆有不可勝言者計其任事以<lb/>
來百有餘日驗其事跡偹有顯明今取其所行與所言<lb/>
而已不相副者畧舉數端始言能令鈔法如舊鈔今已<lb/>
虚始言能令百物自賤物今愈貴始言課程増添三百<lb/>
萬錠不取于民而辦今却迫脅諸路官司増數包認始<lb/>
言能令民快樂凡今所為無非敗法擾民者若不早有<lb/>
<pb n="KR2a0036_WYG_168-10b"/>
更張須其自敗正猶蠧雖除去木病亦深始嫌曲突徙<lb/>
薪終見焦頭爛額事至於此救將何及臣亦知阿附權<lb/>
要則榮寵可期違忤重臣則禍患難測緘黙自固亦豈<lb/>
不能正以事在國家闗繫不淺憂深慮切不得無言世<lb/>
祖聞其語遣使召天祥與世榮俱至上都面質之既至<lb/>
即日有内官傳㫖縳世榮俱至上都明日入對天祥于<lb/>
帝前再舉其所言與未及盡言者帝皆稱善世榮遂伏<lb/>
誅五月朝廷録天祥從軍渡江及平興國夀昌之功進<lb/>
<pb n="KR2a0036_WYG_168-11a"/>
秩五品擢吏部郎中二十三年四月除治書侍御史六<lb/>
月命理算湖北湖南行省錢糧天祥至鄂州即劾平章<lb/>
約蘇穆爾凶暴不法時僧格竊國柄與約蘇穆爾姻黨<lb/>
為其爪牙羽翼誣天祥以罪欲致之死繫獄幾四百日<lb/>
二十五年春正月遇赦得釋二十八年擢行臺侍御史<lb/>
未幾以疾辭歸三十年授燕南河北道亷訪使元貞元<lb/>
年改山東東西道亷訪使時盜賊羣起山東居多詔求<lb/>
彌盜方畧天祥奏曰古者盜賊之起各有所因除嵗凶<lb/>
<pb n="KR2a0036_WYG_168-11b"/>
饑饉諉之天時宜且勿論他如軍旅不息工役薦興聚<lb/>
斂無厭刑法紊亂之類此皆羣盜所起之因中間保䕶<lb/>
存養之者赦令是也赦者小人之幸君子之不幸一嵗<lb/>
再赦善人喑啞前人言之偹矣彼彊梁之徒各執兵仗<lb/>
殺人取貨不顧其生有司盡力以擒之朝廷加㤙以釋<lb/>
之旦脱縲囚暮即行劫又復督勒有司給限追捕賊皆<lb/>
經慣習以為常既不感㤙又不畏法兇殘悖逆性已頑<lb/>
定誠非善化能移惟以嚴刑可制所擬事條皆切于時<lb/>
<pb n="KR2a0036_WYG_168-12a"/>
用于是嚴督有司捕得盜賊甚衆皆杖殺之其亡入他<lb/>
境者揣知所向選捕盜官及弓兵宻授方畧示以賞罰<lb/>
使追捕之南至漢江二千餘里悉皆就擒無得免者由<lb/>
是東方羣盜屏息平隂縣女子劉金蓮假妖術以惑衆<lb/>
所至官為建立神堂愚民皆奔走奉事之天祥謂同僚<lb/>
曰此婦以神怪惑衆聲勢如此若復有狡獪之人輔翼<lb/>
之倣漢張角晉孫㤙之為必成大害遂命捕繫而杖于<lb/>
市自此神怪屏息天祥言山東宣慰司官冗宜罷因劾<lb/>
<pb n="KR2a0036_WYG_168-12b"/>
奏其使貪暴不法事格不行遂以任滿辭去大徳三年<lb/>
六月遷河北河南亷訪使以疾不起人有寃抑往往就<lb/>
天祥家求直天祥以不在其位却去之六年陞河南行<lb/>
臺御史中丞上章論征西南夷事曰兵有不得已而不<lb/>
已者亦有得已而不已者惟能得已則已可使兵力永<lb/>
彊以偹不得已而不已之用是之謂善用兵者也去嵗<lb/>
行省右丞劉深逺征八百媳婦國此乃得已而不已之<lb/>
兵也彼荒裔小邦逺在雲南之西南又數千里其地為<lb/>
<pb n="KR2a0036_WYG_168-13a"/>
僻陋無用之地人皆頑愚無知取之不足以為利不取<lb/>
不足以為害深欺上㒺下帥兵伐之經過八番縱横自<lb/>
恣恃其威力虐害居民中途變生所在皆叛深既不能<lb/>
制亂反為亂衆所制軍中乏糧人自相食計窮勢蹙倉<lb/>
皇退走土兵隨擊以致大敗深棄衆奔逃僅以身免䘮<lb/>
兵十八九棄地千餘里朝廷再發陜西河南江西湖廣<lb/>
四省諸軍使劉二巴圖總管以圖収復叛地湖北湖南<lb/>
大起丁夫運送軍糧至播州交納其正夫與擔負自己<lb/>
<pb n="KR2a0036_WYG_168-13b"/>
糧食者通計二十餘萬正當農時興此大役驅愁苦之<lb/>
人往迴數千里中何事不有或所負之米盡到固為幸<lb/>
矣然數萬之軍止仰今次一運之米自此以後又當如<lb/>
何比問西征敗卒及其將校頗知西南逺夷之地重山<lb/>
複嶺陡澗深林竹木叢茂皆有長刺軍行徑路在于其<lb/>
間窄處僅容一人一騎上如登天下如入井賊若乘險<lb/>
邀撃我軍雖衆亦難施為也又其毒霧烟瘴之氣皆能<lb/>
傷人羣蠻既知大軍將至若皆清野逺遁阻其要害以<lb/>
<pb n="KR2a0036_WYG_168-14a"/>
老我師或進不得前旁無所掠士卒饑餒疫病死亡將<lb/>
有不戰自困之勢不可不為深慮也且自征伐倭國占<lb/>
城交趾𤓰跬緬國以來近三十年未嘗見有尺土一民<lb/>
内屬之益計其所費錢財所損軍數可勝言哉去嵗西<lb/>
征及今此舉亦復何異前鑑不逺非難見也軍勞民擾<lb/>
未見休期只深一人是其禍本又聞八番羅國之人向<lb/>
為征西之軍擾害捐棄生業相繼逃叛怨深入于骨髓<lb/>
皆欲得其肉而分食之人心皆惡天意亦憎惟須上承<lb/>
<pb n="KR2a0036_WYG_168-14b"/>
天意下順人心早正深之罪續下明詔示彼一方以聖<lb/>
朝數十年撫養之恩仍諭自今再無逺征之役以此招<lb/>
之自有相續歸順之日使其官民上下皆知未須逺勞<lb/>
王師與區區小醜争一旦之勝負也昔大舜退師而苗<lb/>
民格充國緩戰而羗衆安事載經傳為萬世法為今之<lb/>
計宜且駐兵近境使其水路逺近得通或用鹽引茶引<lb/>
或用寶鈔多増米價和市軍糧但法令嚴明官不失信<lb/>
可使米船蔽江而上軍自足食民亦不擾内安根本外<lb/>
<pb n="KR2a0036_WYG_168-15a"/>
固邉陲以我之鎮静御彼之猖狂布㤙以柔其心畜威<lb/>
以制其力期之以久漸次服之此王者之師萬全之利<lb/>
也若謂業已如此欲罷不能亦當慮其闗繫之大審詳<lb/>
成敗算定而行彼溪洞諸蠻各有種類今之相聚者皆<lb/>
烏合之徒必無久能同心敵我之理但急之則相救緩<lb/>
之則相疑以計使之互相讐怨待彼有可乘之隙我有<lb/>
可動之時徐命諸軍數道俱進服從者㤙之以仁拒敵<lb/>
者威之以武㤙威相濟功乃易成若舍㤙任威以蹈深<lb/>
<pb n="KR2a0036_WYG_168-15b"/>
之覆轍恐他日之患有甚于今日也不報遂謝病去七<lb/>
年召拜集賢大學士商議中書省事八月地震河東尢<lb/>
甚詔問弭災之道天祥上章極言隂陽不和天地不位<lb/>
皆人事失宜所致執政者以其言切直抑不以聞天祥<lb/>
自被召還京至是且一嵗未嘗得見帝言事輸忠無地<lb/>
常鬱鬱不自釋又不欲苟糜廪禄八年正月移疾謝去<lb/>
至通州中書遣使追留不還帝聞之賜鈔五十貫仍命<lb/>
給傳専官䕶送至其家天祥望闕拜謝辭所賜鈔而行<lb/>
<pb n="KR2a0036_WYG_168-16a"/>
九年五月拜中書右丞議樞宻院事提調諸衛屯田使<lb/>
者五致詔以年老不能辭十一年仁宗在懐州遣使賜<lb/>
幣帛上尊酒至大四年仁宗即位復遣使召之辭以老<lb/>
疾不起延祐三年四月卒年八十有七累贈推忠正義<lb/>
全徳佐理功臣河南江北等處行中書省平章政事追<lb/>
封趙國公諡文忠<lb/>
　　劉宣<lb/>
劉宣字伯宣其先潞人也因出戍留居忻金末避地于<lb/>
<pb n="KR2a0036_WYG_168-16b"/>
陜後徙太原宣沉毅清介居家孝友自㓜喜讀書有經<lb/>
世之志宣撫張徳輝至河東見而器重之還朝薦為中<lb/>
書省掾宣暇則往從國子祭酒許衡講明理學初命為<lb/>
河北河南道巡行勸農副使至元十二年入為中書戸<lb/>
部郎中改行省郎中從丞相巴延平章拜珠統軍平江<lb/>
南賛畫居多巴延嘗命宣詣闕上㨗書世祖召見親問<lb/>
以南征事應對稱㫖賜器服寵嘉之江南平命宣沙汰<lb/>
江淮冗官其所存革悉合公論除知松江府未幾同知<lb/>
<pb n="KR2a0036_WYG_168-17a"/>
浙西宣慰司事在官五年威恵並著陞江淮行省𠫭議<lb/>
擢江西湖東道提刑按察使二十二年入為禮部尚書<lb/>
遂遷吏部時將伐交趾宣上言曰連年日本之役百姓<lb/>
愁戚官府擾攘今春停罷江浙軍民歡聲如雷安南小<lb/>
邦臣事有年嵗貢未嘗愆期邉帥生事興兵彼因避竄<lb/>
海島使大舉無功將士傷殘今又下令再征聞者莫不<lb/>
恐懼自古興兵必須天時中原平土猶避盛夏交廣炎<lb/>
瘴之地毒氣害人甚于兵刃今以七月㑹諸道兵于静<lb/>
<pb n="KR2a0036_WYG_168-17b"/>
江比至安南病死必衆緩急遇敵何以應之又交趾無<lb/>
糧水路難通無車馬牛畜䭾載不免陸運一夫擔米五<lb/>
斗往還自食外官得其半若十萬石用四十萬人止可<lb/>
供一二月軍糧搬載船料軍須通用五六十萬衆廣西<lb/>
湖南調度頻數民多離散戸令供役亦不能辦况湖廣<lb/>
宻邇溪洞冦盜常多萬一奸人伺隙大兵一出乘虚生<lb/>
變雖有留後人馬疲弱衰老卒難應變何不與彼中軍<lb/>
官深知事體者論量萬全方畧不然將復蹈前轍矣及<lb/>
<pb n="KR2a0036_WYG_168-18a"/>
再征日本宣又上言其畧曰近議復置征東行省再興<lb/>
日本之師此役不息安危繫焉索多建伐占城哈雅言<lb/>
平交趾三數言間湖廣江西供給船隻軍須粮運官民<lb/>
大擾廣東羣盜並起軍兵逺涉江海瘴毒之地死傷過<lb/>
半即日連兵未解且交趾與我接境蕞爾小邦遣親王<lb/>
提兵深入未見報功索多為賊所殺自遺羞辱况日本<lb/>
海洋萬里疆土濶逺非二國可比今次出師動衆履險<lb/>
縱不遇風可致彼岸倭國地廣徒衆猥多彼兵四集我<lb/>
<pb n="KR2a0036_WYG_168-18b"/>
師無援萬一不利欲發救兵其能飛渡耶隋伐髙麗三<lb/>
次大舉數見敗北䘮師百萬唐太宗以英武自負親征<lb/>
髙麗雖取數城而還徒増追悔且髙麗平壤諸城皆居<lb/>
陸地去中原不逺以二國之衆加之尚不能克况日本<lb/>
僻在海隅與中國相懸萬里哉帝嘉納其言二十三年<lb/>
十二月中書傳㫖議更鈔用錢宣獻議曰原交鈔所起<lb/>
漢唐以來皆未嘗有宋紹興初軍餉不繼造此以誘啇<lb/>
旅為㳂邉買賣之計比銅錢易于賫擎民甚便之稍有<lb/>
<pb n="KR2a0036_WYG_168-19a"/>
滯礙即用見錢尚存古人子母相權之意日増月益其<lb/>
法寖弊欲求目前速效未見良策新鈔必欲創造用權<lb/>
舊鈔只是改換名目無金銀作本稱提軍國支用不復<lb/>
抑損三數年後亦如元寶矣宋金之弊足為殷鑒鑄造<lb/>
銅錢又當詳究秦漢隋唐金宋利病著在史策不待縷<lb/>
陳國朝廢錢已久一旦行之功費不貲非為逺計大抵<lb/>
利民權物其要自不妄用始若欲濟丘壑之用非惟鑄<lb/>
造不敷抑亦不久自弊矣屬僧格謀立尚書省以専國<lb/>
<pb n="KR2a0036_WYG_168-19b"/>
柄錢議遂罷二十五年由集賢學士除行臺御史中丞<lb/>
時江浙行省丞相孟古岱悍戾縱肆常慮臺臣紏言其<lb/>
罪而尤忌宣一日御史大夫與中丞出建康城㸃視軍<lb/>
船羣御史從有以軍船載葦者御史張諒詰之知為行<lb/>
省官所使詣揚州覆實孟古岱盛怒即圖報復時大夫<lb/>
之父官于屬郡隨被按劾遣其黨造建康伺臺中違失<lb/>
臺官皆竦懼隂往懇求自解惟宣屹然不動孟古岱怨<lb/>
宣愈甚羅織宣之子繫揚州獄又令建康酒務淘金等<lb/>
<pb n="KR2a0036_WYG_168-20a"/>
官及録事司官以罪免者誣告行臺沮壞錢糧以聞于<lb/>
朝必欲重寘死地朝廷為遣官二員置獄于行省鞫問<lb/>
其事宣及御史六人俱就逮既登舟行省以軍船列兵<lb/>
衞驅迫之至則分異各處不使往來九月朔宣自剄于<lb/>
舟中始宣將行時書後事緘付從子自誠令勿啟視宣<lb/>
死視其書辭云觸怒大臣誣搆成罪豈能與經㫁小人<lb/>
交口辨訟屈膝為容于怨家之前身為臺臣義不受辱<lb/>
當自引決但不獲以身殉國為恨耳嗚呼天乎實鑒此<lb/>
<pb n="KR2a0036_WYG_168-20b"/>
心且别有公文言孟古岱罪狀後得其藁塗注勾抺辭<lb/>
句難辨前治書侍御史霍蕭為叙次其文讀者悲憤宣<lb/>
既引決行省白于朝以為宣知罪重自殺前後搆成其<lb/>
事者郎中張斯立也然宣忠義節操為世所重聞者莫<lb/>
不嗟悼延祐四年從子自持上宣行實御史臺以聞制<lb/>
贈資善大夫御史中丞上䕶軍追封彭城郡公謚忠憲<lb/>
　　何榮祖<lb/>
何榮祖字繼先其先太原人父瑛金貞祐間試文法入<lb/>
<pb n="KR2a0036_WYG_168-21a"/>
優等補吏後授明威將軍守鉅鹿尹權軍器監主簿金<lb/>
亡徙家廣平榮祖狀貎魁偉額有赤文如雙樹背負隆<lb/>
起有相者謂曰子位極人臣且夀相也何氏世業吏榮<lb/>
祖尤所通習遂以吏累遷中書省掾擢御史臺都事始<lb/>
折節讀書阿哈瑪特方用亊置總管于其家以収四方<lb/>
之利號曰和市監察御史范方等斥其非論甚力阿哈<lb/>
瑪特知榮祖主其謀奏為左右司都事以𨽻己未幾御<lb/>
史臺除治書侍御史升侍御史出為山東按察使而阿<lb/>
<pb n="KR2a0036_WYG_168-21b"/>
哈瑪特莫逞其志矣有特穆爾喇實者以貪墨為僉事<lb/>
李唐卿所劾特穆爾喇實計無所出適濟南有上變告<lb/>
者唐卿察其妄取訟牒焚之特穆爾喇實乃摭取為辭<lb/>
告唐卿縱反者逮繫數十人獄久不決詔榮祖與左丞<lb/>
郝禎𠫭政耿仁傑鞫之榮祖得其情欲抵告者罪禎仁<lb/>
傑議以失口亂言之罪坐之榮祖不可俄遷河南按察<lb/>
使二執政竟以失口亂言杖其人而株連者俱得釋唐<lb/>
卿之誣遂白平涼府言有南人二十餘輩叛歸江南安<lb/>
<pb n="KR2a0036_WYG_168-22a"/>
西行省欲上聞㑹榮祖來為𠫭政止之曰何必上聞朝<lb/>
廷此輩去者皆人奴耳今聞江南平遁往求其家移文<lb/>
召捕之可也已而逃者俱獲果人奴也治以本罪而付<lb/>
其主其于事明決多類此除雲南行省𠫭知政事以母<lb/>
老辭又拜御史中丞復出為山東東西道按察使時宣<lb/>
慰使樂實姚演聞膠州海道有制禁戢諸人沮撓糧舶<lb/>
遇暴風多漂覆樂實弗信督諸漕卒償之搒掠慘毒自<lb/>
殺者相繼按察官懼違制莫敢言榮祖曰第言之若朝<lb/>
<pb n="KR2a0036_WYG_168-22b"/>
廷見譴吾自當之即草辭以奏詔免其徴召入為尚書<lb/>
㕘知政事時僧格専政亟于理算錢穀人受其害榮祖<lb/>
數請罷之帝不從屢懇請不已乃稍緩之而畿内民苦<lb/>
尤甚榮祖每以為辭同僚曰上既為免諸路惟未及在<lb/>
京可少止勿言也榮祖執愈堅至于忤㫖不少屈竟不<lb/>
署其牘未踰月而害民之弊皆聞帝乃思榮祖言召問<lb/>
所宜榮祖請于嵗終立局考校人以為便立為常式詔<lb/>
賜以鈔萬一千貫榮祖條中外百官規程欲矯時弊僧<lb/>
<pb n="KR2a0036_WYG_168-23a"/>
格抑不為通榮祖既與之異議乃以病告特授集賢大<lb/>
學士未幾起為尚書右丞僧格敗改中書右丞奏行所<lb/>
定至元新格請改提刑按察司為肅政亷訪司而立監<lb/>
治之法又上言國家用度不可不足天下百姓不可不<lb/>
安今理財者弗顧民力之困言治者弗圗國計之大且<lb/>
當用之人恒多而得用之人恒少要之省部實為根本<lb/>
必擇材而用之按察司雖監臨一道其職在于除蠧弊<lb/>
安斯民苟有弗至則臺省又當遣官體察之庶有所益<lb/>
<pb n="KR2a0036_WYG_168-23b"/>
帝深然之屢以老疾乞解機務詔免署事惟預議中書<lb/>
而食其禄尋拜昭文館大學士預中書省事又加平章<lb/>
政事以水旱請罷不允先是榮祖奉㫖定大徳律令書<lb/>
成已久至是乃得請于上詔元老大臣聚聴之未及頒<lb/>
行適子袐書少監恵没遂歸廣平卒年七十九贈光禄<lb/>
大夫大司徒柱國追封趙國公謚文憲榮祖身至大官<lb/>
而僦第以居飲器用青瓷杯中宫聞之賜以上尊及金<lb/>
五十兩銀五百兩鈔二萬五千貫俾置器買宅以旌其<lb/>
<pb n="KR2a0036_WYG_168-24a"/>
亷所著書有大畜十集又有學易記載道集觀物外篇<lb/>
等書<lb/>
　　陳思濟<lb/>
陳思濟字濟民柘城人也㓜讀書即曉大義以才器見<lb/>
稱于時輩間世祖在潜邸聞其名召之以偹顧問既即<lb/>
位始建省部俾掌敷奏世祖以京兆為國重鎮命亷希<lb/>
憲等行中書省于陜西思濟實與偕行多所賛畫中統<lb/>
三年詔誅王文統召亷希憲入中書思濟還仍掌敷奏<lb/>
<pb n="KR2a0036_WYG_168-24b"/>
事無巨細悉就凖繩姚樞許衡皆器重之㑹阿哈瑪特<lb/>
入省恥其位在希憲左每欲肆意而行希憲守正不從<lb/>
及希憲去位省臣晨集掾屬皆憚阿哈瑪特不敢前思<lb/>
濟獨先以文牘進阿哈瑪特輙于希憲位署押思濟遽<lb/>
掩以手曰此非君相署位也阿哈瑪特怒目視之思濟<lb/>
神色自若除右司都事從希憲行省山東未幾召還至<lb/>
元五年分命中書省總百揆御史臺正百官一時黜陟登<lb/>
庸憲章程式多出其手遷承務郎同知髙唐州事以績<lb/>
<pb n="KR2a0036_WYG_168-25a"/>
最聞拜監察御史時阿哈瑪特立尚書省權在中書右<lb/>
思濟與魏初等劾其不法帝命近臣正之御史各以次<lb/>
對思濟獨厲聲曰御史言官也非為辨訟設拂袖而出<lb/>
授奉訓大夫知沁州為政簡要不務苛察遷中順大夫<lb/>
同知紹興路總管府事承檄讞訟桐廬有囚羸瘠將死<lb/>
縱遣還家侯期來決囚拜請曰聞公名久矣若不早決<lb/>
恐終不可保為閲其案釋之轉同知兩浙都轉運司事<lb/>
胥吏侵漁民困于賦役悉蠲除之調陜西漢中道提刑<lb/>
<pb n="KR2a0036_WYG_168-25b"/>
按察副使丁母憂去官二十三年加少中大夫同知浙<lb/>
東道宣慰司事時浙西大水民饑浙東倉廪殷實即轉<lb/>
輸以賑之全活者衆檄上中書奏允之浙東復旱禱于<lb/>
名山雨大澍民賴以甦兩淮鹽課不敷授嘉議大夫兩<lb/>
淮都轉運使奸弊盡革商賈通行嵗課以足擢嶺北湖<lb/>
南道肅政亷訪使改池州路總管江浙行省平章伊蘇<lb/>
岱爾威勢赫然摘淘金戸三千括民間田畆檄下力上<lb/>
章以止之累遷中議大夫僉河南江北等處行中書省<lb/>
<pb n="KR2a0036_WYG_168-26a"/>
事大徳五年冬以疾卒年七十贈正議大夫吏部尚書<lb/>
上輕車都尉追封潁川郡侯謚文肅子誠襲䕃入官拜<lb/>
監察御史朝列大夫僉廣西道肅政亷訪司事<lb/>
　　秦長卿<lb/>
秦長卿洛陽人也姿貎魁偉性俶儻有大志世祖在京<lb/>
兆潜藩已聞其名既即位務収攬時才以布衣徴至京<lb/>
師長卿尚風節好論事與劉宣同在宿衞以氣岸相髙<lb/>
時尚書省立阿哈瑪特専政長卿上書曰臣愚贛能識<lb/>
<pb n="KR2a0036_WYG_168-26b"/>
阿哈瑪特其為政擅生殺人人畏之固莫敢言然怨毒<lb/>
亦已甚矣觀其禁絶異議杜塞忠言其情似秦趙髙私<lb/>
蓄踰公家貲覬覦非望其事似漢董卓春秋人臣無將<lb/>
請及其未發誅之為便事下中書阿哈瑪特為人便佞<lb/>
善伺人主意又其貲足以動人中貴人力為捄解事遂<lb/>
寢由是大恨長卿除興和宣徳同知鐵冶事竟誣以折<lb/>
閲課額數萬緡逮長卿下吏籍其家産償官又使獄吏<lb/>
殺之獄吏濡紙塞其口鼻即死未幾王著聚徒殺阿哈<lb/>
<pb n="KR2a0036_WYG_168-27a"/>
瑪特帝悟亦追罪之斵棺戮屍并誅其子而長卿寃終<lb/>
不白長卿從子山甫為建康府判官聞長卿寃狀即日<lb/>
棄官累薦不起以卒山甫子從龍仕至南臺治書侍御<lb/>
史從徳江浙行省𠫭知政事<lb/>
　　趙與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>
趙與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>字晦叔宋宗室子嘗登進士第為鄂州敎授至<lb/>
元十一年丞相巴延既渡江與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>率其宗人之在鄂州<lb/>
者詣軍門上書力陳不嗜殺人可以一天下且乞全其<lb/>
<pb n="KR2a0036_WYG_168-27b"/>
宗黨後巴延朝京師世祖問宋宗室之賢者巴延首以<lb/>
與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>對十三年秋九月遣使召至上京幅巾深衣以見<lb/>
言宋敗亡之故悉由誤用權奸詞㫖激切令人感動世<lb/>
祖念之即授翰林待制朝廷立法多所咨訪與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>忠言<lb/>
讜論無所顧惜進直學士轉侍講疏陳江南科斂急督<lb/>
移括大姓宋世邱壟暴露皆大臣擅易明詔所為二十<lb/>
七年京師霧四塞明年正月甲寅虎入南城與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>又疏<lb/>
言權臣専政之咎退而家居待罪未幾僧格敗平章博<lb/>
<pb n="KR2a0036_WYG_168-28a"/>
果宻奏與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>貧窶有守有抱負世祖曰得非指權臣為<lb/>
虎者耶賜鈔萬三千貫嵗給其妻子衣糧後累遷翰林<lb/>
學士其伯祖師淵嘗從朱熹學家庭授受具有端緒于<lb/>
是與許衡論伊洛閫奥衡雅敬之與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>既老成宗命特<lb/>
官其子孟實以終養大徳七年以疾卒家貧無以為葬<lb/>
成宗命有司賻鈔五千貫給舟車還𦵏台州之黄岩贈<lb/>
通議大夫禮部尚書上輕車都尉天水郡侯謚文簡<lb/>
　　姚天福<lb/>
<pb n="KR2a0036_WYG_168-28b"/>
姚天福字君祥絳州人父居實避兵徙雁門天福㓜讀<lb/>
春秋通大義及長以材辟懷仁丞至元五年詔立御史<lb/>
臺以天福為架閣管勾尋拜監察御史每廷折權臣帝<lb/>
嘉其直錫名巴爾斯謂其不畏彊悍猶虎也仍厚賜以<lb/>
旌其忠天福曰臣職居紏彈惟負爵禄是懼敢貪厚賞<lb/>
以重臣罪時御史臺置二大夫綱紀無統天福言于世<lb/>
祖曰古稱一蛇九尾首動尾隨一蛇二首不能寸進今<lb/>
臺綱不張有一蛇二首之患陛下不急拯之久則紊不<lb/>
<pb n="KR2a0036_WYG_168-29a"/>
可理帝詔伊蘇特穆爾及博囉諭之博囉以年㓜自劾<lb/>
天福時按行畿内有出使者凌民取賄天福乃易服間<lb/>
行得其狀奏戮之以徇豪右慴服十二年詔罷各道按<lb/>
察司天福白大夫伊蘇特穆爾曰是司之設所以廣視<lb/>
聴虞非常慮至深逺不但繩有司而已也大夫駭然曰<lb/>
㣲公言幾失之夜入帝臥内奏其言帝大悟詔復立之<lb/>
權臣不悦左遷天福朝列大夫衡州路同知不就起為<lb/>
河東道提刑按察副使時北鄙兵興轉輸煩急河東民<lb/>
<pb n="KR2a0036_WYG_168-29b"/>
苦徭役天福以反側為憂劾執政失計奏罷其役徴拜<lb/>
中順大夫治書侍御史十六年江南既平授嘉議大夫<lb/>
淮西道按察使淮甸當兵衝將吏有豪猾為民害者悉<lb/>
剷除之民大悦轉湖北道按察使發省臣贓事數十以<lb/>
聞帝以其嘗有勲勞特原之而流其黨與州郡稱治二<lb/>
十年遷山北道按察使其民鮮知稼穡天福敎以樹藝<lb/>
皆致蕃冨民為建祠而刻石以紀之二十二年入為刑<lb/>
部尚書尋出為揚州路總管二十六年復為淮西按察<lb/>
<pb n="KR2a0036_WYG_168-30a"/>
使按鉅奸一人沒其家貲政化大行二十八年僧格敗<lb/>
考訊黨援平陽為多以天福為平陽總管俾窮治其事<lb/>
俄拜甘肅行省㕘知政事以母老辭三十一年授陜西<lb/>
漢中道肅政亷訪使尋除真定路總管真定驛傳之需<lb/>
多為民害天福更議措置之方使不擾民憲長争之省<lb/>
臣以其事聞詔從之頒其制為天下式大徳二年授江<lb/>
西行省𠫭政以疾辭四年拜㕘知政事大都路總管兼<lb/>
大興府尹畿甸大治後之尹京者以天福為稱首六年<lb/>
<pb n="KR2a0036_WYG_168-30b"/>
以疾卒年七十三初天福拜御史時其母戒之曰古稱<lb/>
公爾忘私委質為臣當罄所衷以塞其職勿以未亡人<lb/>
為䘏俾吾追蹤陵母死之日猶生之年也天福亦請于<lb/>
憲府曰監察責當言路有犯無隠苟獲譴乞不為親累<lb/>
或以聞帝嘆曰巴爾斯母子雖生今世其義烈之言當<lb/>
于古人中求之子祖舜秘書監著作郎侃内藏庫副使<lb/>
　　許國禎<lb/>
許國禎字進之絳州曲沃人也祖濟金絳州節度使父<lb/>
<pb n="KR2a0036_WYG_168-31a"/>
日嚴榮州節度判官皆業醫國禎博通經史尤精于醫<lb/>
術金亂避地嵩州永寧縣河南平歸寓太原世祖在潜<lb/>
邸國禎以醫徴至瀚海留掌醫藥莊聖太后有疾國禎<lb/>
治之刻期而愈乃張宴賜座太后時年五十三遂以白<lb/>
金鋌如年數賜之拜甡王妃病目治者鍼誤損其明世<lb/>
祖怒欲坐以死罪國禎從容諌曰罪固當死然原其情<lb/>
乃恐怖失次所致即誅之後誰敢復進世祖意解且奬<lb/>
之曰國禎之直可作諌官宗王實保屢請以國禎隸帳<lb/>
<pb n="KR2a0036_WYG_168-31b"/>
下世祖重違其請將遣之辭曰國禎䝉恩拔擢誓盡心<lb/>
以報不敢易所事乃不果遣世祖過飲馬湩得足疾國<lb/>
禎進藥味苦却不服國禎曰古人有言良藥苦口利于<lb/>
病忠言逆耳利于行已而足疾再作召國禎入視世祖<lb/>
曰不聴汝言果困斯疾對曰良藥苦口既知之矣忠言<lb/>
逆耳願留意焉世祖大悦以七寶馬鞍賜之憲宗三年<lb/>
癸丑從征雲南機宻皆得𠫭與朝夕未嘗離左右或在<lb/>
告帝輙為之不悦九年己未世祖帥師圍鄂州獲宋人<lb/>
<pb n="KR2a0036_WYG_168-32a"/>
數百族諸將欲盡阬之國禎力請止誅其兇暴餘皆獲<lb/>
免及師還招降民數十萬口疲餓顛仆者滿道國禎白<lb/>
發蔡州軍儲糧賑之全活甚衆世祖即位錄前勞授榮<lb/>
禄大夫提㸃太醫院事賜以符至元三年改授金虎符<lb/>
十二年遷禮部尚書國禎嘗上疏言慎財賦禁服色明<lb/>
法律嚴武偹設諌官均衞兵建學校立朝儀事多施行<lb/>
凡所薦引皆知名士士亦歸重之帝與近臣言及勲舊<lb/>
大臣因謂國禎曰朕昔出征同履艱難者惟卿數人在<lb/>
<pb n="KR2a0036_WYG_168-32b"/>
爾遂拜集賢大學士進階光禄大夫每進見帝呼為許<lb/>
光禄而不名由是内外諸王大臣皆以許光禄呼之陞<lb/>
翰林集賢大學士卒年七十六時大臣非有勲徳為帝<lb/>
所知者罕得贈謚特贈國禎金紫光禄大夫謚忠憲人<lb/>
以為榮後加贈推誠廣徳協恭翊亮功臣翰林學士承<lb/>
㫖上柱國追封薊國公初國禎母韓氏亦以能醫侍莊<lb/>
憲太后又善調和食味稱㫖凡四方所獻珍膳㫖酒皆<lb/>
命掌之太后閔其勞賜以真定宅一區嵗給衣廪終身<lb/>
<pb n="KR2a0036_WYG_168-33a"/>
國禎由是家焉子扆<lb/>
扆字君黼一名和爾果斯從其父國禎事世祖于潜邸<lb/>
進退莊重世祖喜之賜今名俾從許衡學入偹宿衞忠<lb/>
慎小心嘗因事忤㫖欲罪之帝悔謂近侍特爾格曰朕<lb/>
欲罪和爾果斯汝何不言汝二人自今結為兄弟有所<lb/>
譴責則更相進諌乃置金酒中賜二人飲以為盟時裕<lb/>
宗居東宫帝又諭和爾果斯曰若太子罪汝將誰諌耶<lb/>
遂命東宫臣慶善努亦同飲金酒俄除禮部尚書提㸃<lb/>
<pb n="KR2a0036_WYG_168-33b"/>
太醫院事賜日月龍鳯文綺衣二襲毎外國使至必命<lb/>
與之語辭理明辨莫不傾服改尚醫太監帝嘗命畫工<lb/>
冩其像賜之轉正議大夫仍提㸃太醫院事有竊大安<lb/>
閣禮神之幣者將誅之羣臣莫敢言和爾果斯獨諌曰<lb/>
敬神善事也因置人于死地臣恐神不享所祭帝即命<lb/>
釋之和爾果斯與丞相安圖善國政多所賛益僧格忌<lb/>
之數譛于上帝不之信僧格敗繫于左腋門帝命和爾<lb/>
果斯往唾其面辭不可帝稱其仁厚賜以白玉帶且諭<lb/>
<pb n="KR2a0036_WYG_168-34a"/>
之曰以爾明決無瑕有類此玉故以賜爾也成宗即位<lb/>
遷中書右丞行太常卿力辭乃命以中書右丞署太常<lb/>
事俄改陜西行中書省右丞時闗中饑議發倉粟賑之<lb/>
同列以未得請于朝不可和爾果斯曰民惟邦本今饑<lb/>
餒如此若俟命下無及矣擅發之罪吾當獨任之不以<lb/>
累公等遂大發粟不數日命亦下明年旱禱于終南山<lb/>
而雨嵗以大熟民皆畫像祀之和爾果斯不事生業田<lb/>
宅皆上所賜有足疾不能行仁宗以為先朝老臣特敇<lb/>
<pb n="KR2a0036_WYG_168-34b"/>
乘小輿入禁中訪以舊事後足益弱不可出每國有大<lb/>
政詔使近侍即其家問之特授榮禄大夫大司徒食其<lb/>
禄終身贈推忠守正佐理功臣光禄大夫陜西等處行<lb/>
中書省平章政事柱國追封趙國公謚僖簡<lb/>
　<lb/>
　<lb/>
　<lb/>
　元史卷一百六十八<lb/>
<pb n="KR2a0036_WYG_168-35a"/>
元史卷一百六十八考證<lb/>
陳天祥𫝊危萬民之命易一已之榮　按一已原刻作<lb/>
　一世今據元文類改<lb/>
陳天祥𫝊元貞元年改山東東西道亷訪使　按原刻<lb/>
　脱一東字今據百官志増<lb/>
陳天祥𫝊延祐三年四月卒於家年八十有七　按張<lb/>
　養浩所撰神道碑載天祥年八十有七又稱大徳九<lb/>
　年為中書右丞時年七十六考之本紀大徳九年至<lb/>
<pb n="KR2a0036_WYG_168-35b"/>
　延祐三年相距十二年天祥是時實八十有七嵗原<lb/>
　刻作年八十今據改<lb/>
劉宣𫝊二十二年入為禮部尚書　按原刻作二十三<lb/>
　年考下文議鈔法事方繋之二十三年則此處三字<lb/>
　乃二字之訛吳澂行狀亦同今據改<lb/>
</p>
<p>
</p>
  </div>
</body>
</text>
</TEI>
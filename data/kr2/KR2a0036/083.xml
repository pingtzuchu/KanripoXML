<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷八十三</head> <lb/>
    <p>
<pb n="KR2a0036_WYG_083-1a"/>
欽定四庫全書<lb/>
　元史卷八十三<lb/>
　　明朝林學士亞中大夫知制誥兼修國史宋濓等修<lb/>
　選舉志第三十三<lb/>
　　選舉三<lb/>
　　　銓法中<lb/>
至元四年詔諸官品正從分等職官用廕各止一名<lb/>
諸廕官不以居官去任致仕身故其承廕之人年及二<lb/>
<pb n="KR2a0036_WYG_083-1b"/>
十五以上者聴　諸用䕃者以嫡長子若嫡長子有廕<lb/>
疾立嫡長子之子孫曽𤣥同如無立嫡長子同母弟曽<lb/>
𤣥同如無立繼室所生如無立次室所生如無立婢子<lb/>
如絶嗣者傍廕其親兄弟各及子孫如無傍廕伯叔及<lb/>
其子孫　諸用䕃者孫降子曽孫降孫婢生子及傍廕<lb/>
者皆於合叙品從降一等　諸廕子入品職循其資考<lb/>
流轉陞遷亷慎幹濟者依格超陞特恩擢用者不拘此<lb/>
例其有不務亷慎違犯禮法者依格降罰重者除名<lb/>
<pb n="KR2a0036_WYG_083-2a"/>
諸自九品依例遷至正三品止於本等流轉二品以上<lb/>
選自特㫖　諸職官廕子之後若有餘子不得於諸官<lb/>
府自求職事諸官府亦不許任用　五年詔諸廕官各<lb/>
具父祖歴仕縁由去任身故嵗月并所受宣月劄付彩<lb/>
畫宗支指實該承廕人姓名年甲本處官司體勘房親<lb/>
揭照籍册别無詐冒及無廢疾過犯等事上司審驗相<lb/>
同保結申覆令親齎文解赴部　諸廕叙人員除䝉古<lb/>
及已當圖爾哈人數别行定奪外三品以下七品以上<lb/>
<pb n="KR2a0036_WYG_083-2b"/>
年二十五之上者當儤使一年并不支俸滿日三品至<lb/>
五品子孫量材叙用外六品七品子准上銓注監當差<lb/>
使已後通騐各界増虧定奪　十六年部擬管匠官止<lb/>
於管匠官内遷用其身故匠官之子若依管民官品級<lb/>
承廕縁匠官至正九品以下止有院長同院務例不入<lb/>
流品似難一例廕用比附承廕例量擬正從五品子於<lb/>
九品匠官内叙六品七品子於院長内叙　凡儤直曽<lb/>
當怯薛身役已經歴仕及止有一子五十以上者並免<lb/>
<pb n="KR2a0036_WYG_083-3a"/>
　二十七年詔凡軍民官陣亡軍官襲父職民官陣亡<lb/>
者其子比父職降二等叙其孫若弟復降一等　大徳<lb/>
四年省議諸職官子孫廕叙正一品子正五品叙從一<lb/>
品子從五品叙正二品子正六品叙從二品子從六品<lb/>
叙正三品子正七品叙從三品子從七品叙正四品子<lb/>
正八品叙從四品子從八品叙正五品子正九品叙從<lb/>
五品子從九品叙正六品子流官於巡檢内用雜職於<lb/>
省劄錢穀官内用從六品子近上錢穀官正七品子酌<lb/>
<pb n="KR2a0036_WYG_083-3b"/>
中錢穀官從七品子近下錢穀官　諸色目人比漢人<lb/>
優一等廕叙達嚕噶齊子孫與民官子孫一體廕叙傍<lb/>
廕照例降叙　至大四年詔諸職官子孫承廕須試一<lb/>
經一史能通大義者免儤使不通者發還習學䝉古色<lb/>
目願試者聴仍量進一階　延祐六年部呈福建兩廣<lb/>
海北海南左右兩江雲南四川甘肅等處廕叙之人如<lb/>
父祖始仕本處止以本地方叙用據腹裏江南歴仕陞<lb/>
等遷往者其子孫弟姪承廕又注逺方誠可憐憫今將<lb/>
<pb n="KR2a0036_WYG_083-4a"/>
承廕人等量擬叙用福建兩廣八番官員擬江南廕叙<lb/>
海北海南左右兩江官員擬接連廕叙雲南官員擬廣<lb/>
川廕叙四川甘肅官員擬陜西廕叙<lb/>
凡遷調閩廣川蜀雲南官員毎三嵗遣使與行省銓注<lb/>
而以監察御史徃蒞之至元十九年省議江淮州郡逺<lb/>
近險易不同似難一體今量分為四等若腹裏常調官<lb/>
員遷入兩廣福建溪洞州郡者於本等資歴上例陞二<lb/>
等其餘州郡例降一等福建兩廣官員五品以上照勘<lb/>
<pb n="KR2a0036_WYG_083-4b"/>
員闕移咨都省銓注六品以下就便委用開具咨省<lb/>
二十年部議遷叙江淮官員擬定應得資品若於接連<lb/>
福建兩廣溪洞州郡任用陞一等　甘肅中興行省所<lb/>
轄係西夏邊地除本處籍貫見任官外腹裏遷去甘肅<lb/>
者擬陞二等中興府擬陞一等　二十三年詔管民官<lb/>
腹裏遷去四川陞一等接連溪洞陞二等四川見任官<lb/>
遷往接連溪洞陞一等若遷去溪洞諸蠻夷别議定奪<lb/>
達嚕噶齊就彼處無軍䝉古軍官内選擬不為常例<lb/>
<pb n="KR2a0036_WYG_083-5a"/>
二十二年江淮官員遷於龍南安逺縣地分者擬陞三<lb/>
等仍以三十月為滿陞轉　二十八年詔腹裏官員遷<lb/>
去雲南近裏城邑擬陞二等若極邊重地更陞一等行<lb/>
省咨保人員比依定奪其䝉古土人及招附百姓有功<lb/>
之人不拘此例　省臣奏准福建兩廣官員多闕都省<lb/>
差人與彼處行省行臺官一同以本土周迴相應人員<lb/>
委用　部議雲南六品以下任滿官員依御史臺所擬<lb/>
選資品相應人擬定名闕具歴仕脚色咨省奏准勅牒<lb/>
<pb n="KR2a0036_WYG_083-5b"/>
到日許令之任若有急闕依上選取權令之任歴過月<lb/>
日依上准理　二十九年詔福建兩廣官員歴兩任滿<lb/>
者選於接連去處一任滿日歴江南一任許入腹裏通<lb/>
行遷轉願於兩廣福建者聴依例陞等　至治元年省<lb/>
臣奏江浙江西湖廣四川雲南五處行省所轄邊逺地<lb/>
分官員三年一次差人與行省行臺官一同遷調　泰<lb/>
定四年部議諸職官子孫承廕已有元定廕叙地方通<lb/>
例别難議擬如願於廣海廕叙者聴其所請依例陞等<lb/>
<pb n="KR2a0036_WYG_083-6a"/>
遷叙其已咨到都省應合本省地分廕叙而未受除者<lb/>
依例咨行省令差去遷調官就便銓注　廣海闕官於<lb/>
任滿得代有由應得路府州縣儒學教授學正山長内<lb/>
願充者借注正九品以下各闕任迴止理本等月日<lb/>
廣海應設巡檢於本省應得常選上等錢穀官選擬權<lb/>
設理本等月日行省自用并不應之人不許委用如受<lb/>
敕巡檢到彼即聴交代<lb/>
凡遷調循行各省所轉路府州縣諸司應合選調官員<lb/>
<pb n="KR2a0036_WYG_083-6b"/>
先儘急闕次及滿任急闕須憑各官在任解由依騐月<lb/>
日應得資品及解由到行省月日依次就便遷調若有<lb/>
急闕委無相應之人或員闕不能相就者於應叙職官<lb/>
内選用驗合得資品上雖有超越不過一等　本管地<lb/>
面若有遐荒煙瘴險惡重地除土官外依例公選銓注<lb/>
其有超用人員多者不過二等　軍官匠官醫官站官<lb/>
各投下人等例不准入流品者雖資品相應不許銓注<lb/>
　都省已除人員例應到任若有違限一年者聴别行<lb/>
<pb n="KR2a0036_WYG_083-7a"/>
補注　應有合就彼遷敘人員如在前給由已咨都省<lb/>
聴除未經遷注照會不曽咨到本省者即聴就便開咨<lb/>
　無解由人不許銓注　諸犯贓經㫁應叙人員照例<lb/>
銓注　諸令譯史奏差人員須驗實歴月日已滿方許<lb/>
銓注　邊逺重難去處如委不可闕官從差去官與本<lb/>
省官公同選注能幹人員開具歴仕元由并所注職名<lb/>
咨都省候回准明文方許之任　應遷調官員三品<lb/>
四品擬定咨呈五品以下先行照會之任<lb/>
<pb n="KR2a0036_WYG_083-7b"/>
凡文武㪚官多采用金制建官之初㪚官例降職事二<lb/>
等至元二十年始陞官職對品九品無㪚官謂之平頭<lb/>
敕䝉古色目初授散官或降職事再授職雖不降必俟<lb/>
官資合轉然後陞職漢人初授官不及職再授則降職<lb/>
授官惟封贈廕叙官職各從一髙必歴官至二品則官<lb/>
必從職不復用理算法矣至治初稍改之尋復其舊此<lb/>
外月日不及者惟歴繁劇得優獲功賞則優由内地入<lb/>
邊逺則優憲臺舉亷能政蹟則優以選出使絶城則優<lb/>
<pb n="KR2a0036_WYG_083-8a"/>
然亦各有其格也<lb/>
凡保舉職官大徳二年制各亷訪使所按治城邑内有<lb/>
亷慎幹濟者嵗舉二人九年詔臺院部五品以上官各<lb/>
舉亷能識治體者三人行省臺宣慰司亷訪司各舉五<lb/>
人　凡翰林院國子學官大徳七年議文翰司儒難同<lb/>
常調翰林院宜選通經史能文詞者國子學宜選年高<lb/>
徳劭能文辭者須求資格相應之人不得預保布衣之<lb/>
士若果才徳素著必合不次超擢者别行具聞<lb/>
<pb n="KR2a0036_WYG_083-8b"/>
凡遷官之法從七以下屬吏部正七以下屬中書三品<lb/>
以上非有司所與奪由中書取進止自六品至九品為<lb/>
敕受則中書牒署之自一品至五品為宣授則以制命<lb/>
之三品以下用金寳二品以上用玉寶有特㫖者則有<lb/>
告詞其理算論月日遷轉憑㪚官内任以三十月為滿<lb/>
外任以三嵗為滿錢穀典守以二嵗為滿而理考通以<lb/>
三十月為則内任官率一考陞一等十五月進一階京<lb/>
官率一考視外任減一資外任官或一考進一階或兩<lb/>
<pb n="KR2a0036_WYG_083-9a"/>
考陞一等或三考陞三等四品則内外考通理此秋毫<lb/>
不可越然前任少則後任足之或前任多則後任累之<lb/>
一考者及二十七月兩考者及五十七月三考者及八<lb/>
十一月以上遇陞則借陞而補以後任此又其權衡也<lb/>
凡選用不拘常格省參議都司郎中員外高第者拜參<lb/>
預政事六曹尚書侍郎及臺幕官監察御史出為司憲<lb/>
官外補官以制授入朝或用敕除朝蹟秩視六品外任<lb/>
或為長伯在朝諸院由判官至使寺監由丞至卿館閣<lb/>
<pb n="KR2a0036_WYG_083-9b"/>
由屬官至學士有遞陞之法用人重於用法如此又覃<lb/>
官或准實授或普減資陞等或内陞等或外減資或外<lb/>
減内不減斯則恩數之不常有者惟四品以下者有之<lb/>
三品則遞進一階至正議大夫而止若夫勲臣世胄侍<lb/>
中貴人上命超遷則不可以選格論亦有傳敕中書送<lb/>
部覆奏或致繳奏者斯則歴代以來封駮之良法也<lb/>
凡吏部月選至元十九年議到部解由即行照勘合得<lb/>
七品者呈省從七以下本部注擬其餘流外人員不拘<lb/>
<pb n="KR2a0036_WYG_083-10a"/>
多寡並以一月一次銓注<lb/>
凡官吏遷叙至元十年議舊以三十月遷轉太速以六<lb/>
十月遷轉太遲二十八年定隨朝以三十月為滿在外<lb/>
以三周嵗為滿錢穀官以得代為滿吏部以九十月日<lb/>
出職職官轉補與職官同<lb/>
凡覃官至大二年詔内官四品以下普覃㪚官一等服<lb/>
色班次封廕皆憑㪚官三品者遞進一階至正三品上<lb/>
階而止其應入流品者有出身吏員譯史等考滿加㪚<lb/>
<pb n="KR2a0036_WYG_083-10b"/>
官一等　三年䝉古儒學教授一體普覃　四年詔在<lb/>
任官員普覃㪚官一等　泰定元年詔内外流官已帶<lb/>
覃官准理實授所有軍官及其餘未覃人員四品已下<lb/>
並覃㪚官一等三品遞進一階至三品上階止服色班<lb/>
次封廕悉從一髙其有出身應入流品人等如在恩例<lb/>
之前入役支俸者考滿亦依上例覃授　二年省議應<lb/>
覃人員依例先理月日後准實授其正五品回任已歴<lb/>
一百三十五月者九十月該陞從四餘有四十五月既<lb/>
<pb n="KR2a0036_WYG_083-11a"/>
循行舊例覃官三品擬合正理實授月日未及者照驗<lb/>
㪚官止於四品内遷用所有月日任回四品内通行理<lb/>
算<lb/>
凡減資陞等大徳元年詔外任流官陞轉甚遲但歴在<lb/>
外兩任五品已下並減一資部議外任五品以下職官<lb/>
若歴過随朝及在京倉庫官鹽鐵等職曾經陞等減資<lb/>
外已後至大徳九年格前歴及在外兩任或一任六十<lb/>
月之上者並與優減未及者不拘此格　至治二年太<lb/>
<pb n="KR2a0036_WYG_083-11b"/>
常禮儀院臣奏皇帝親祭太廟恩澤未加詔四品已下<lb/>
諸職官不分内外普減一資有出身應入流品者考滿<lb/>
任回依上優减　天厯元年詔以兵興内外官吏供給<lb/>
繁勞在京者陞一等至三品止在外者減一資<lb/>
凡注官守闕至元八年議已除官員無問月日逺近許<lb/>
准守闕外未奏未注者許注六月滿闕六月以上不得<lb/>
預注　二十二年詔員多闕少守闕一年年月滿者照<lb/>
闕注授餘無闕者令候一年　大徳元年以員多闕少<lb/>
<pb n="KR2a0036_WYG_083-12a"/>
宜注二年<lb/>
凡注官避籍至元五年議各路地理濶逺若更避路恐<lb/>
員闕有所礙止宜斟酌避籍銓選<lb/>
凡除官照㑹至元十年議授除名官若有守闕人員當<lb/>
前官任滿預期一月檢舉照㑹錢榖官候見界官任滿<lb/>
至日行下合屬照㑹　二十四年議受除官員省劄到<lb/>
部照勘急闕任滿者比之滿期預先一月照㑹<lb/>
凡赴任程限大徳八年定赴任官在家裝束假限二千<lb/>
<pb n="KR2a0036_WYG_083-12b"/>
里内三十日三千里内四十日逺不過四十日馬日行<lb/>
七十里車日行四十里乘驛者日兩驛百里以上止一<lb/>
驛舟行上水日八十里下水百二十里職當急赴者不<lb/>
拘此例違限百里外依例作闕<lb/>
凡赴任公參至元二年定㪚府州縣赴任官法上司百<lb/>
里之内者公參百里之外者申到任月日上司官不得<lb/>
非理勾擾失誤公事<lb/>
凡官員給假中統三年省議職官在任病假及縁親病<lb/>
<pb n="KR2a0036_WYG_083-13a"/>
假滿百日所在官司勘當申部作闕仍就任所給據期<lb/>
年後給由求叙自願休閒者聽　至元八年所准在任<lb/>
因病求醫并告假侍親者擬自離職住俸日為始限一<lb/>
十二月後聽仕其之任官果因病患事故不能赴任自<lb/>
受除日為始限一十二月後聽仕　部擬凡外任官日<lb/>
久不行赴任除行程并装束假限外違者計日斷罪<lb/>
二十七年議祖父母父母喪亡并遷葬者許給假限其<lb/>
限内俸鈔擬合支給違例不到停俸定罪　二十八年<lb/>
<pb n="KR2a0036_WYG_083-13b"/>
部議官吏逺離鄉土不幸患病難議截日住俸果有患<lb/>
病官吏百日内給俸百日外停俸作闕　大徳元年議<lb/>
雲南官員如遇祖父母父母喪葬其家在中原者並聽<lb/>
解任奔赴　二年詔凡值喪除䝉古色目人員各從本<lb/>
俗外管軍官并朝廷職不可曠者不拘此例　五年樞<lb/>
密院臣議軍官宜限以六月越限日以他人代之期年<lb/>
後授以他職　七年議已除官員若有病故及因事不<lb/>
能赴任者即牒所在官司否則親隣主首呈報上司别<lb/>
<pb n="KR2a0036_WYG_083-14a"/>
行銓注　八年吏部言赴任官即將署事月日飛申以<lb/>
憑摽附有犯贓事故並仰申聞　天厯二年詔官吏丁<lb/>
憂各以本族䝉古色目倣效漢人者不用部議䝉古色<lb/>
目人願丁父母憂者聽<lb/>
凡官員便養至大三年詔遷選官員父母衰老氣力單<lb/>
寒者得就近遷除尤為便益果有親年七十以上别無<lb/>
以次侍丁合從元籍官司保勘明白斟酌定奪<lb/>
凡逺年求叙元貞元年部擬自至元二十八年三月為<lb/>
<pb n="KR2a0036_WYG_083-14b"/>
限於本處官司明具實跡保勘申覆上司遷叙　大徳<lb/>
七年議求叙人員具由陳告州縣體覆相同明白定奪<lb/>
依例叙用<lb/>
　　　銓法下<lb/>
凡省部令史譯史通事等至元六年省議舊例一百二<lb/>
十月出職今案牘繁冗難同舊日㑹量作九十月為滿<lb/>
其通事譯史繁劇合與令史一體近都省未及兩考省<lb/>
令史譯史授宣注六品職事部令史已授省劄注從七<lb/>
<pb n="KR2a0036_WYG_083-15a"/>
品職事今擬省令譯史通事由六部轉充者中統四年<lb/>
正月已前合與直補人員一體擬九十月考滿注六品<lb/>
職事囘降正七一任還入六品中統四年正月已後將<lb/>
本司歴過月日三折二驗省府月日考滿通理九十月<lb/>
出職與正七職事並免回降　職官充省令譯史舊例<lb/>
文資右職參注一考滿合得從七品注從六品未合得<lb/>
從七品注正七品如更勒留一考合同墮朝陞一等一<lb/>
考滿未得從七注正七品者回降從七還入正七一考<lb/>
<pb n="KR2a0036_WYG_083-15b"/>
滿合得從七注從六品合得正七注正六品者免回降<lb/>
正從六品人員不合收補省令史譯史如有已補人員<lb/>
合同隨朝一考陞一等注授　中統四年正月已前收<lb/>
補部令史譯史通事擬九十月為滿任照依已除部令<lb/>
史例注從七品回降正八一任還入從七　中統四年<lb/>
正月已後充部令譯史通事人員亦擬九十月為考滿<lb/>
依舊例正八品職事仍免囘降省宣使舊例無此職名<lb/>
中統以來初立中書省曾受宣命充宣使者擬出職正<lb/>
<pb n="KR2a0036_WYG_083-16a"/>
七品職外有非宣授人員擬九十月為考滿與正八品<lb/>
　至元二十年吏部言准内外諸衙門令譯史通事知<lb/>
印宣使奏差等病故作闕未及九十月並令貼補值例<lb/>
革者比至元九年例定奪省准宣使各部令史出職同<lb/>
三考從七一考之上驗月日定奪一考之下二十月以<lb/>
上者正九十五月以上者從九十五月以下擬充巡檢<lb/>
　臺院大司農司譯史令史出身同三考正七一考之<lb/>
上驗月日定奪一考之下二十月以上從八十五月以<lb/>
<pb n="KR2a0036_WYG_083-16b"/>
上正九十五月以下十月之上從九添資十月以下巡<lb/>
檢宣使三考正八品一考之上驗月日定奪一考之下<lb/>
三十月以上從九十五月以上巡檢十五月以下酒税<lb/>
醋使　部令史譯史通事三考從七一考之上驗月日<lb/>
定奪一考之下二十月以上者正九十五月以上從九<lb/>
十五月以下令史提控案牘通事譯史巡檢　奏差三<lb/>
考從八品一考之上驗月日定奪一考之下二十月以<lb/>
上巡檢十五月之上酒税醋使十五月之下酒醋税都<lb/>
<pb n="KR2a0036_WYG_083-17a"/>
監　大徳四年中書省准吏部擬腹裏江南都吏目提<lb/>
控案牘陞轉通例凡腹裏提控案牘都吏目京畿漕運<lb/>
司令史元擬六十月考滿今准九十月考滿都漕運司<lb/>
令史九十月諸路寶鈔提舉司司吏元擬六十月考滿<lb/>
今准九十月考滿萬億四庫司吏元擬六十月考滿今<lb/>
准九十月考滿大都路令史元擬六十月考滿任囘減<lb/>
資陞轉今准六十月考滿不須减資大都運司令史九<lb/>
十月考滿都目寶鈔縂庫司吏兀擬六十月都目九十<lb/>
<pb n="KR2a0036_WYG_083-17b"/>
月提控案牘今准九十月都目富寧庫司吏元擬六十<lb/>
月提控案牘今准九十月都目左右八作司司吏元擬<lb/>
六十月今准九十月都目又議已經改擬出職人員各<lb/>
路司吏轉充提控案牘都目比同陞用其餘直補人數<lb/>
並循至元二十一年之例遷用江南提控案牘都目至<lb/>
元二十五年呈准各路司吏六十月吏目兩考陞都目<lb/>
一考陞提控案牘兩考正九路司吏九十月吏目一考<lb/>
轉都目餘皆依上陞轉江南提控案牘除各路司吏比<lb/>
<pb n="KR2a0036_WYG_083-18a"/>
腹裏路司吏至元二十五年呈准例遷除其餘已行直<lb/>
補并自行保舉自呈准月日立格實歴案牘兩考者止<lb/>
依至元二十一年定例九十月入流未及兩考者再添<lb/>
一資遷除例後違越剏補者雖歴月日不准　大徳十<lb/>
一年省臣奏凡内外諸司令史譯史通事知印宣使有<lb/>
出身者一半於職官内選用依舊一百二十月為滿外<lb/>
任减一資又議選補吏員除都省自行選用外各部依<lb/>
元設額數遇闕職官與籍記内相參發補合用一半職<lb/>
<pb n="KR2a0036_WYG_083-18b"/>
官從各部自行選用通事知印從長官選用譯史則從<lb/>
翰林院試發都省書寫典史考滿人内挨次上名補用<lb/>
其有不敷從翰林發補奏差亦於職官内選一半餘於<lb/>
籍記應例人内發補嵗貢人吏依己擬在投聽候　省<lb/>
議六部令史如正從九品不敷從八品内亦聽選取省<lb/>
掾正從七品得代有解由并見任未滿已除未任文資<lb/>
流官内選取考滿於應得資品上陞一等除元任地方<lb/>
雜職不用院臺令史如元係七品之人亦在選補之例<lb/>
<pb n="KR2a0036_WYG_083-19a"/>
　譯史通事選識䝉古回回文字通譯語正從七品流<lb/>
官考滿騐元資陞一等注元任地方雜職不預　知印<lb/>
於正從七品流官内選取考滿並依上例注擬雜職不<lb/>
預　宣使於正從八品流官内選取仍取色目漢人相<lb/>
參歴一考於應得資品上陞一等除元任地方雜職不<lb/>
預<lb/>
凡嵗貢吏員至元十九年省議中書省掾於樞密院御<lb/>
史臺令史内取臺院令史於六部令史内取六部令史<lb/>
<pb n="KR2a0036_WYG_083-19b"/>
以諸路嵗貢人吏補充内外職官材堪省掾及院臺部<lb/>
令史者亦許擢用省掾考滿資品既高責任亦重皆自<lb/>
嵗貢中出若不教養銓試必致人材失真今擬定例於<lb/>
後　諸州府𨽻省部者儒學教授選本官免差儒户子<lb/>
弟入學讀書習業非儒户而願學者聴遇按察司本路<lb/>
總管府嵗貢之時於學生内選行義修明文學優贍通<lb/>
經史達時務者保申解貢　各路司吏有闕於所屬衙<lb/>
門人吏内選取委本路長官參佐同儒學教授考試習<lb/>
<pb n="KR2a0036_WYG_083-20a"/>
行移算術字畫謹嚴語言辨利詩書論孟内通一經者<lb/>
為中式然後補充按察司書吏有闕府州司吏内勾補<lb/>
至嵗貢時本州本路以上再試貢解　諸嵗貢吏當該<lb/>
官司於見役人内公選以性行純謹儒吏兼通者為上<lb/>
才識明敏吏事熟閑者次之月日雖多才能無取者不<lb/>
許呈貢　二十二年省擬呈試吏員先有定例貢法各<lb/>
道按察司上路總管府凡三年一貢儒吏各一人下路<lb/>
二年貢一人以次籍記遇各部令史有闕補用若隨路<lb/>
<pb n="KR2a0036_WYG_083-20b"/>
司吏及嵗貢儒人先補按察書吏然後貢之於部按察<lb/>
書吏依先例選取考試唯以經史吏業不失章指者為<lb/>
中選隨路貢舉元額自至元二十三年為始各道按察<lb/>
司每嵗於書吏内以次貢二名儒人一名必諳吏事吏<lb/>
人一名必知經史者遇各部令史有闕以次勾補　元<lb/>
貞元年詔諸路有儒通吏事吏通經術性行修謹者各<lb/>
路薦舉亷訪司試選每道嵗貢二人省臺委官立法考<lb/>
試必中程式方許録用　大徳二年貢部人吏擬宣慰<lb/>
<pb n="KR2a0036_WYG_083-21a"/>
司亷訪司每道嵗貢二人儒吏兼通者自大徳三年為<lb/>
始依例嵗貢應合轉補各部寺監令史依至元新格發<lb/>
遣到部之日公座試騐收補　九年省判凡選府州教<lb/>
授年四十已下願試吏員程式許補各部令史除南人<lb/>
已試者别無定奪到部未試之日依例考試　至治二<lb/>
年省准各道亷訪司書吏先儘儒人不敷者吏員内充<lb/>
貢各歴一考依例試貢<lb/>
凡補用吏員至元十二年省議有出身人員遇省掾有<lb/>
<pb n="KR2a0036_WYG_083-21b"/>
闕擬合於正從七品文資職官并臺院六部令史内從<lb/>
上名轉補　翰林兩院擬同六部令史有闕於隨路儒<lb/>
學教授通吏事人内選補　樞密院御史臺令史省掾<lb/>
有闕從上轉補考滿依例除授又於正從八品文資官<lb/>
及六部令史内轉補　省㫁事官令史與六部令史一<lb/>
體三考出身於部令史内發補　少府監令史擬於六<lb/>
部并諸衙門考滿典吏内補用　十三年省議行工部<lb/>
令史與六部令史一體於應補人内挨次填補　十四<lb/>
<pb n="KR2a0036_WYG_083-22a"/>
年詔諸站都統領使司命使擬同各部令史今既改通<lb/>
政院與臺院令史一體出身於各部令史内選補　十<lb/>
五年部擬翰林院國史院令史同臺令史一體出身於<lb/>
各部令史内選取　二十一年省議江淮江西荆湖等<lb/>
處行省令史擬將至元十九年咨發各省貼補人員先<lb/>
行收補不許自行踏逐移咨都省於六部見役令史内<lb/>
補充或參用職官則從行省新除正從八品職官内選<lb/>
取雜職官不預　二十二年宣徽院令史考滿正七品<lb/>
<pb n="KR2a0036_WYG_083-22b"/>
遷叙於六部請俸令史内選取　總制院與御史臺同<lb/>
品令譯史通事一體如之　二十四年省准大都留守<lb/>
司兼少府監令史依宣徽院大司農司例遷　二十八<lb/>
年省議陜西行省令史於各部及考令史并正從八品<lb/>
流官内選補　二十九年大司農司令史於各部一考<lb/>
之上令史及正從八品職官内選取　省掾有闕於正<lb/>
七品文資出身人員内選吏員於樞密院御史臺令史<lb/>
元係六部令史内發充歴二十月以上者選如無於上<lb/>
<pb n="KR2a0036_WYG_083-23a"/>
名内選　三十一年省准内史府令史於各部下名令<lb/>
史内選　大徳三年省准遼陽省令史宜從本省選正<lb/>
從八品文資職官補用復令各部見役令史内不限嵗<lb/>
月或願充或藉貫附近或遷到職官逐旋選解　國子<lb/>
監令譯史於藉記寺監令史内發補　上都留守司令<lb/>
史於藉䚰各部令史内或於正八品職官内選用考滿<lb/>
從七品遷用　宣徽院拉本伊克監令史准本院依驗元<lb/>
准月日挨補考滿同自行踏逐者降等遇闕如係藉記令<lb/>
<pb n="KR2a0036_WYG_083-23b"/>
史并常調提控案牘内及本院兩考之上典吏内補充<lb/>
者考滿依例遷叙自行選用者止於本衙門就給付身<lb/>
不入常調　四年部擬上都留守司令史仍聴本司於<lb/>
正從八品流官内或於上都見役寺監令史河東山北<lb/>
二道亷訪司上名書吏内就便選用　上都兵馬司司<lb/>
吏發補附近隆興大同大寧路司吏相應　部擬各處<lb/>
行省令史除雲南甘肅征東外其餘合依至元二十一<lb/>
年定例於六部見役上名令史或正從八品流官參補<lb/>
<pb n="KR2a0036_WYG_083-24a"/>
不敷聴於各道宣慰司元係亷訪按察司轉補見役兩<lb/>
考之上令史内選充以宣慰司役過月日折半准算通<lb/>
理一百二十月方許出職　大徳五年擬檀景等處採<lb/>
金鐵冶都提舉司人吏於附近州縣司吏内遴選　六<lb/>
年省議太醫院令史於各部令史并相應職官内選取<lb/>
　長信寺令史於元保内選補考滿降等叙用有闕於<lb/>
籍記令史内發補　七年擬刑部人吏於籍記令史内<lb/>
公選不許别行差補考滿離役依例選取餘者依次發<lb/>
<pb n="KR2a0036_WYG_083-24b"/>
補　禮部省判許於籍記部令史内選取儒吏一名續<lb/>
准一名於籍記部令史内從上選補　户部令史於籍<lb/>
記部令史内從上以通曉書算練達錢穀者發遣從本<lb/>
部試騐收補　八年省准隨路補用吏員令各路先以<lb/>
州吏入役月日籍為一簿府吏有缺從上勾補州吏有<lb/>
闕則於本州籍記司縣人吏内從上勾補　各道宣慰<lb/>
司令史遇闕以籍記部令史下名發補新除正從九品<lb/>
流官内選取　九年省准都城所係在京五品衙門司<lb/>
<pb n="KR2a0036_WYG_083-25a"/>
吏<graphic n="KR1318" url="https://raw.githubusercontent.com/kanripo/KR-Gaiji/master/images/KR1318.png" mimeType="image/png"/>兩考轉補京畿都漕運兩司令史遇闕以倉庫攅<lb/>
典歴一考者充選及兩考則京畿都漕運兩司籍名遇<lb/>
闕依次收補先上都寺監令史有闕先儘省部籍記常<lb/>
調人員發補仍於正從九品流官内并應得提控案牘<lb/>
内選取不敷就取元由路吏考滿陞充都吏目典史淮<lb/>
吏目月日及大同大寧隆興三路司吏歴兩考之上者<lb/>
參用　十年省淮司縣司吏有闕於巡尉司吏内依次<lb/>
勾補巡尉司吏有闕從本處耆老上户循衆推舉仍將<lb/>
<pb n="KR2a0036_WYG_083-25b"/>
祗應月日均以嵗為滿州吏有闕縣吏内勾補路吏有<lb/>
闕州吏内勾補若無所轄府州於附近府州吏内勾補<lb/>
縣吏發補附近府州司吏　户刑禮部合選令史有闕<lb/>
於籍記令史上十名内并職官到選正從九品文資流<lb/>
官内試選　十一年省准縣史如歴一考取充庫子一<lb/>
界再發縣吏准理州吏月日路吏有闕依次勾補　至<lb/>
大元年省准典寳監令史就用前典寳署典書䝉古筆<lb/>
且齊一名例從翰林院試補知印通事各一名從長官<lb/>
<pb n="KR2a0036_WYG_083-26a"/>
選保　二年立資國院二品及司屬衙門令史一十名<lb/>
半用職官從本院選半於上名部令史内發補譯史二<lb/>
名内職官一名從本院選外一名翰林院發通事知印<lb/>
各一名從本院長官選宣使八名半參用職官餘許本<lb/>
院自用一名外三名常選相應人内𤼵典吏六名從本<lb/>
院選所轄庫二處每處司庫六名巴哩巴四名於常選<lb/>
人内發泉貨監六處各役令史八名於各路上名司吏<lb/>
内選譯史一名從翰林院發通事二名從本監長官選<lb/>
<pb n="KR2a0036_WYG_083-26b"/>
奏差六名各州司吏内選典吏二名本監選以上考滿<lb/>
同都漕運司吏出身所轄十九處兩提舉司設吏目一<lb/>
人常選内選司吏五名縣司吏内選　三年省准泉貨<lb/>
監令史於各處行省應得提控案牘人内選參用正從<lb/>
九品流官山東河東二監從本部於相應人内𤼵補考<lb/>
滿依例遷用見役自用之人考滿降等叙有闕以相應<lb/>
人補　四年省准江西等處儒學提舉司司吏舊從本<lb/>
司公選後從國子監發補宜從本司選補　典瑞監首<lb/>
<pb n="KR2a0036_WYG_083-27a"/>
領官令譯史等依典寶監例選用考滿遷叙　部議長<lb/>
信寺通事一名例從所保譯史知印令史奏差從本衙<lb/>
門選一半職官餘相應人内選考滿同自用遷叙典吏<lb/>
二名就便定奪其自用者降等叙　皇慶元年省准羣<lb/>
收監令譯史知印克哷穆爾齊奏差人等據諸色譯史<lb/>
例從翰林院發補知印通事長官選令史奏差典吏俱<lb/>
有𤼵補定例其已選人考滿降等叙有闕於相應人内<lb/>
選發　大都路令史歴六十九月依至元二十九年陞<lb/>
<pb n="KR2a0036_WYG_083-27b"/>
提控案牘减一資陞轉有過者雖貼滿月日不減資遇<lb/>
闕於所轄南北兵馬司并各州見役上名司吏内勾補<lb/>
有闕從本路於左右巡院大興宛平與其餘縣吏通籍<lb/>
從上挨補月日雖多不得無故替罷違例補用者不准<lb/>
除已籍記外有闕依上勾補　覆實司司吏於諸州見<lb/>
役司吏内選不敷則以在都倉庫見役上名攅典發充<lb/>
歴九十月除都目年四十五之下歴一考之上亦許轉<lb/>
補京畿都漕運司令史違例收補别無定奪　二年省<lb/>
<pb n="KR2a0036_WYG_083-28a"/>
准中瑞司譯史從翰林院發知印長官選保令史奏差<lb/>
參取職官一半所選用應考滿依例遷叙奉懿㫖委用<lb/>
者考滿本司區用有闕以相應人補　征東行省令譯<lb/>
史宣使人等舊考滿從本省區用若經省部擬發相應<lb/>
之人依例遷用如不應者雖省𤼵亦從本省區用　延<lb/>
祐二年省准河間等路都轉鹽運使司所轄塲分二十<lb/>
九處二處改陞從七品司吏有闕依各縣人吏一體於<lb/>
附近各處巡尉捕盗司吏依次以上名勾補再歴一考<lb/>
<pb n="KR2a0036_WYG_083-28b"/>
與各塲隣縣吏互相遷調　和琳路總管府司吏以本<lb/>
處兵馬司吏歴一考者轉補再歴一考轉青海宣慰令<lb/>
史考滿除正八品補不盡者六十月受部劄充提控案<lb/>
牘沙𤓰二州屯儲總管萬戸府邉逺比例一體出身相<lb/>
應　㑹福院令譯史通事宣使人等若省部發去者依<lb/>
例遷叙自用者考滿同二品衙門出身例降一等添一<lb/>
資陞轉於常選教授儒人職官并見役各部令史内取<lb/>
補宣使於常職官内參補通事知印從長官選用仍須<lb/>
<pb n="KR2a0036_WYG_083-29a"/>
參用職官典吏從本衙門補用　五年省准詹事院立<lb/>
家令司府正司知印克埒穆爾齊俱令長官選用令史<lb/>
六名内取教授二名職官二名亷訪司書吏二名譯史<lb/>
一名於䝉古字教授及隣省役䝉古書寫内選補奏差<lb/>
二名以相應人補<lb/>
凡宣使奏差委差巡鹽官出身中書省宣使至元十九<lb/>
年曾受宣命補充者九十月考滿正七品省劄宣使九<lb/>
十月考滿比依部令史例從七品其臺院宣使各部奏<lb/>
<pb n="KR2a0036_WYG_083-29b"/>
差比例定擬　二十三年省准省部臺院令譯史通事<lb/>
宣使奏差人等未滿九十月不許預告遷轉都省元定<lb/>
六部奏差遷轉格例應入吏目選充者三考從八品應<lb/>
入提控案牘人員選充者三考從八品任回減一資陞<lb/>
轉巡檢提控案牘選充者一考正九品　二十四年省<lb/>
准大都留守司兼少府監奏差改充宣使合於各部奏<lb/>
差内選取改陞宣使月日為始考滿比依宣徽院大司<lb/>
農司一體出身自行踏逐者降等遷叙　大司農司所<lb/>
<pb n="KR2a0036_WYG_083-30a"/>
轄各道勸農營田内書吏於各路司吏内選取考滿提<lb/>
控案牘内任用奏差就令本司選委　二十九年省准<lb/>
各道廉訪司通事譯史出身比依書吏一體考滿正九<lb/>
奏差考滿依通事譯史降二等量擬於錢穀官并巡檢<lb/>
内任用　三十年省准延慶司奏差比依家令司奏差<lb/>
一體考滿正九品自行踏逐者降一等　大徳四年省<lb/>
准諸路寶抄提舉司奏差改稱委嵳九十月為滿於酌<lb/>
中錢穀官内任用　五年部議山東運司奏差九十月<lb/>
<pb n="KR2a0036_WYG_083-30b"/>
近下錢榖官内任用大都運司一體定奪　六年部議<lb/>
河間運司巡鹽官依奏差出身九十月近下錢穀官内<lb/>
任用　七年部擬凡奏嵳自改立亷訪司為始九十月<lb/>
歴巡檢三考轉從九　皇慶元年各道亷訪司奏差出<lb/>
身於本道所轄上名州司吏内選取九十月都目内任<lb/>
用若有路吏并典吏内取充者歴兩考比依上例都目<lb/>
内陞轉<lb/>
凡庫藏司吏庫子等出身　至元二十六年省准上都<lb/>
<pb n="KR2a0036_WYG_083-31a"/>
資乘庫庫子巴哩巴九十月近上錢穀官内任用　衛<lb/>
院利器庫夀武庫庫子踏逐者九十月近上錢榖官内<lb/>
任用　二十八年省擬泉府司富藏庫及巴哩巴庫子<lb/>
六十月近下錢榖官内任用　太府監行内藏庫子三<lb/>
周年為滿省劄錢穀官内遷叙　備用庫提控三十月<lb/>
庫子巴哩巴三周嵗近上錢榖官内任用　三十年省<lb/>
准大都留守司兼少府監器備庫庫子巴哩巴六十月<lb/>
近下錢穀官内任用　三十年省准宣徽院生料庫庫<lb/>
<pb n="KR2a0036_WYG_083-31b"/>
子巴哩巴并太醫院所轄御藥局院巴哩巴出身例六<lb/>
十月近上錢穀官一體遷叙　大徳元年部擬中御府<lb/>
奉宸庫庫子以三周嵗為滿擬受省劄錢穀官巴哩巴<lb/>
六十月近上錢穀官内任用　三年省擬億萬四庫左<lb/>
右八作司富寧寶源等庫各設色目司庫二名俱於樞<lb/>
密院各衛色目軍内選差考滿巡檢内任用自行踏逐<lb/>
者一考並同循行如此又漢人司庫於院府提領大使<lb/>
都監内發補二周嵗滿日減一界陞轉其色目司庫於<lb/>
<pb n="KR2a0036_WYG_083-32a"/>
到選錢穀官内選發考滿優減兩界　都提舉萬億庫<lb/>
提控案牘比常選人員任迴減一資陞用司吏三十五<lb/>
人除色目四人外漢人有闕於大都總管府轉運司漕<lb/>
運司下名司吏内選取三十月擬充吏目四十五月之<lb/>
上六十月之下都目六十月以上轉提控案牘省擬六<lb/>
十月以上四十五月以下願充寺監等令史者聴司庫五<lb/>
十人除色目一十四人另行定奪外漢人於大都路人<lb/>
戸内選用二週嵗為滿院務提領内任用都監内充司<lb/>
<pb n="KR2a0036_WYG_083-32b"/>
庫二年為滿於受省劄錢穀官内任用務使充司庫二<lb/>
年為滿於從九品雜職内任用秤子五人於大都人户<lb/>
内選充二年為滿於近下錢穀官内任用　太醫院御<lb/>
藥局巴哩巴六十月近上錢穀官内任用　四年受給<lb/>
庫依油磨坊設攅典庫子從工部選　㑹同館收支庫<lb/>
攢典與長秋庫同　上都廣積萬盈二倉係正六品永<lb/>
豐係正七品比之大都平准庫品級尤髙擬各倉攅典<lb/>
轉寺監巴哩巴并萬億庫司吏相應　提舉廣惠司庫<lb/>
<pb n="KR2a0036_WYG_083-33a"/>
子考滿近下錢穀官内任用　侍儀司法物庫所設攅<lb/>
典庫子依平淮行用庫例補用　五年大都尚食局巴<lb/>
哩巴擬於錢穀官内遷叙本院自行踏逐者就給付身<lb/>
考滿不入常調　都提舉萬億寳源局色目司庫擬於<lb/>
巡檢内任用添一資陞轉　京畿都漕運司司倉於到<lb/>
選錢穀官内任用　六年部呈凡路府諸州提控案牘<lb/>
都吏目等諸衙門吏員出身應得案牘都吏目如係路<lb/>
府司吏轉充之人依舊遷除其由倉庫攅典雜進者得<lb/>
<pb n="KR2a0036_WYG_083-33b"/>
提控案牘改省劄錢穀官都目近上錢穀官吏目改酌<lb/>
中錢穀官提控案牘都吏目月日考滿於流官任内遷用<lb/>
廣勝庫子合從武備寺給付身考滿本衙門定奪　大<lb/>
積等倉庫典吏與四庫案牘所掌事同任囘減一資陞用<lb/>
　七年各路攅典庫子部議江北及行省所轄路分庫<lb/>
子依已擬於司縣司吏内差補周嵗𤼵充縣司吏遇州<lb/>
司吏有闕挨次勾補　諸倉庫攅典有闕於各部籍記<lb/>
典吏内發補左右八作司等五品衙門内司吏有闕却<lb/>
<pb n="KR2a0036_WYG_083-34a"/>
於各倉庫上名攅典内發補若萬億庫四品衙門司吏<lb/>
有闕亦於上項司吏内從上轉補將役過五品衙門月<lb/>
日五折四准算通理九十月考滿提控案牘内遷用如<lb/>
轉補不盡五品衙門司吏考滿止於都目内任用油磨<lb/>
坊抄紙坊攅典有闕並依上例　冋冋藥物院巴哩巴<lb/>
六十月酌中錢穀内定奪　九年省准提舉和琳倉實保<lb/>
齊巴勒噶遜倉孔古列倉司吏六十四月中錢穀官内<lb/>
委用資成庫庫子出身部議比依太府利用章佩中尚<lb/>
<pb n="KR2a0036_WYG_083-34b"/>
等監武備寺庫有闕如係本衙門典吏請俸一考轉補<lb/>
者六十月為近上錢穀官其餘補充之人九十月依上<lb/>
遷用　和琳等處宣慰司都元帥府所轄廣濟庫庫子<lb/>
攅典自行踏逐者比依三倉例六十月於近下錢穀官<lb/>
内定奪　至大二年省准廣禧庫庫子依奉宸庫例出<lb/>
身如係巴哩巴一考之上轉充者四十五月受省劄錢<lb/>
穀官其餘充補之人六十月依上例遷用巴哩巴元係<lb/>
本衙門請俸一考典吏轉補者六十月近上錢穀官其<lb/>
<pb n="KR2a0036_WYG_083-35a"/>
餘補充者九十月亦依上例遷用　上都東西萬盈廣<lb/>
積二倉司倉與倉官一體二週嵗為滿　三年省准各<lb/>
路庫子於各處錢穀官内補𤼵擬不減界考滿從優定<lb/>
奪江北庫子止依舊例和琳設立平准行用庫庫子宜<lb/>
從本省相應人内量選二名二周嵗為滿近下錢穀官<lb/>
内定奪　皇慶元年部議文成供須藏珍三庫巴哩巴庫<lb/>
子依太府監庫子例常選内委用考滿比例遷除有闕<lb/>
於常調人内發補自行選用者考滿從本院定奪若係<lb/>
<pb n="KR2a0036_WYG_083-35b"/>
常選任用者考滿依例遷叙　二年殊祥院所轄萬聖<lb/>
庫庫子攅典依崇祥院諸物庫例出身部議如比上例<lb/>
三十月轉補五品衙門司吏再歴三十月於四品衙門<lb/>
司吏内補用其庫子合於常調籍記倉庫攅典人内發<lb/>
補六十月為滿於務都監内任用自行委用者考滿本<lb/>
衙門定奪　廷祐元年省議腹裏路分司倉庫子於州<lb/>
縣司吏内勾補滿日同舊例陞轉<lb/>
凡書寫銓寫書吏典吏轉補　至元二十五年省准通<lb/>
<pb n="KR2a0036_WYG_083-36a"/>
政等二品衙門典吏九十月補本院宣使各寺監典吏<lb/>
比依上例考滿轉補本衙門奏差　戸部填寫勘合典<lb/>
吏與管勘合令史一體考滿從優定奪　參議府左右<lb/>
司客省使令史書寫四十五月轉補如補不盡於提控<lb/>
案牘内任用於各部銓寫及典吏内收補　㑹總房承<lb/>
𤼵司照磨所架閣庫典吏各部銓寫六十月轉補已上<lb/>
都目内任用　各部典吏并左右部照磨所架閣庫典<lb/>
吏於都省参議府左右司客省使令史書冩内以次轉<lb/>
<pb n="KR2a0036_WYG_083-36b"/>
補如補不盡六十月轉補各監令史已上吏目内任用<lb/>
　樞密院典吏銓寫依御史臺典吏一體六十月轉部<lb/>
轉補不盡六十月已上於都目内任用御史臺典吏遇<lb/>
察院書吏有闕從上挨次轉補通理六十月補各道按<lb/>
察司書吏部令史有闕亦行收補　二十六年省准上<lb/>
都留守司吏本路都總管府典吏九十月補本司宣使<lb/>
考滿依例定奪　二十七年省准漕運使司令史九十<lb/>
月提控案牘内任用如年四十五以下願充寺監令史<lb/>
<pb n="KR2a0036_WYG_083-37a"/>
者聴　省院臺院書寫銓冩典吏人等出身與各道宣<lb/>
慰司按察司隨路總管府嵗貢吏員一體轉部書寫人<lb/>
等止令轉寺監等衙門令史　二十八年省准参議府<lb/>
左右司客省使令史各房書寫有闕擬於都省典吏内<lb/>
選補五折四令史書寫月日通折四十月轉部及六部<lb/>
銓寫典吏一考之上選充三折二令史書寫月日通折<lb/>
四十五月轉補各部令史如已行選用者四十五月補<lb/>
寺監令史　參議府左右司客省使令史各房書寫有<lb/>
<pb n="KR2a0036_WYG_083-37b"/>
闕擬於都省典吏内選補五折四令史書冩月日通折<lb/>
四十五月轉部及六部銓冩典吏一考之上選充三折<lb/>
二令史書寫月日通折四十五月轉補各部令史如自<lb/>
行選用者四十五月補寺監令史　部議執總㑹總房<lb/>
照磨承發司架閣庫典吏一考之上轉補參議府左右<lb/>
司客省使令史補不盡者四十五月補寺監令史有闕<lb/>
於六部銓寫典吏一考之上選充三折二省典吏月日<lb/>
通折六十月轉補各部令史若轉充參議府左右司客<lb/>
<pb n="KR2a0036_WYG_083-38a"/>
省使令史都省書寫五折四令史書寫月日通折四十<lb/>
五月轉部如自行選用者六十月補寺監令史　六部<lb/>
銓寫典吏并左右部照磨所架閣庫典吏一考之上遇<lb/>
省書寫典吏月日補不盡者六十月轉補寺監令史省<lb/>
議除見役外後有闕擬於都省各房寫發人内公舉𤼵<lb/>
補除轉充参議府左右司客省使令史都省書寫典吏<lb/>
者依前例轉補不盡者六十月充都目　二十九年部<lb/>
擬御史臺典吏三十月依廉訪司書吏轉補察院三十<lb/>
<pb n="KR2a0036_WYG_083-38b"/>
月轉部補不盡者考滿從八品遷用外行臺典吏三十<lb/>
月轉部行臺察院書吏再歴三十月發補各道宣慰司<lb/>
令史　参議府令史四十五月轉部令史　光禄寺典<lb/>
吏考滿轉補本衙門奏差　元貞元年省准省部見役<lb/>
典吏實歴俸月名排籍記遇都省書寫典吏有闕從上<lb/>
挨次𤼵補　樞宻院銓冩一考之上補都省書冩通折<lb/>
月日陞轉外本院銓寫有闕補請俸上名典吏　大徳<lb/>
元年省准兩淮本道書吏轉補行臺察院書吏江南宣<lb/>
<pb n="KR2a0036_WYG_083-39a"/>
慰司令史　雲南四川河西三道書吏在邊逺者三十<lb/>
月為格依上遷補　江浙行省檢校書吏於行省請俸<lb/>
典吏内選補以典吏月日五折四通折書吏六十月轉<lb/>
各道宣慰司　四年省准徽政院掌儀掌膳掌醫署書<lb/>
吏宜從本院通定名排若本院典吏有闕以次轉補<lb/>
八年省議院臺以下諸司吏員俱從吏部發補據曾經<lb/>
省發并省判籍定典吏令史從吏部依次試補元籍記<lb/>
典吏見在寫發者遇各庫攅典試補　省掾每名設貼<lb/>
<pb n="KR2a0036_WYG_083-39b"/>
書二名就用已籍記者呈左右司闕吏部籍定遇部典<lb/>
吏闕收補歴兩考從上名轉省典吏除一考外餘者折<lb/>
省典吏月日兩考陞補參議府左右司客省使令史書<lb/>
寫檢校書吏通折四十五月補不盡者典吏六十月遇<lb/>
寺監令史宣慰司令史有闕依次發補除宣慰司令史<lb/>
已有貢部定例寺監令史歴一考與籍記部令史通籍<lb/>
發補各部令史寺監見役人等雖經准設未曾補闕不<lb/>
許轉部考滿依舊例遷叙其省部典吏書寫人等轉入<lb/>
<pb n="KR2a0036_WYG_083-40a"/>
寺監宣慰司願守考滿者聽　御史臺令史一名選貼<lb/>
書二名依次選試相應充架閣庫子轉補典吏三十月<lb/>
發充各道廉訪司書吏再歴一考依例嵗貢　三品衙<lb/>
門典吏歴三考陞宣使補不盡本衙門於相應闕内委<lb/>
用　部典吏一考之上轉省典吏補不盡者三考補本<lb/>
衙門奏差兩考之上發寺監宣慰司奏差外據六部係<lb/>
名貼書合與都省寫發人相參轉補各部典吏補不盡<lb/>
者發各庫攅典都省寫𤼵人有闕於六部係名貼書内<lb/>
<pb n="KR2a0036_WYG_083-40b"/>
参選不盡者依舊發各庫攅典　九年省准獄典歴一<lb/>
考之上轉各部典吏　翰林國史院書寫考滿除從七<lb/>
品有闕從本院於籍記教授試准應補部令史内指名<lb/>
選用　太常寺典吏歴九十月注吏目　工部符牌局<lb/>
典吏三十月轉各部典吏　翰林國史院䝉古書寫四<lb/>
十五月轉補寺監䝉古筆且齊　宣徽院所轄寺監令<lb/>
史有闕於到部籍記寺監令史與本院考滿典吏挨次<lb/>
發補　十年省准陜西諸道行御史臺察院書吏若係<lb/>
<pb n="KR2a0036_WYG_083-41a"/>
腹裏嵗貢亷訪司見役書吏選取人數須歴一考以上<lb/>
名貢部下名轉補察院　總管府獄典轉州司吏府州<lb/>
者補縣吏須歴一考方許轉補　江浙行省運司書吏<lb/>
九十月陞都目添一資陞轉如非各路散府上州司吏<lb/>
補充役過月日别無定奪　十一年省准左司言照磨<lb/>
所典吏遇闕宜於左右部照磨所典吏内從上發補<lb/>
各路府州獄典遇闕於亷訪司寫𤼵人及各路通曉刑<lb/>
名貼書内參補　至大元年省准各部䝉古筆且齊如<lb/>
<pb n="KR2a0036_WYG_083-41b"/>
係翰林院選𤼵之人四十五月遇各衙門譯史有闕依<lb/>
次與職官相參補用不敷從翰林院𤼵補　三年省准<lb/>
詹事院䝉古書寫如係翰林院選發之人四十五月遇<lb/>
典用等監衙門譯史有闕依次與職官相參補用不敷<lb/>
從翰林院選𤼵　和琳行省典吏轉理問所令史四十<lb/>
五月𤼵補青海宣慰司令史轉補不盡典吏須歴六十<lb/>
月依上𤼵補　中瑞司掌謁司典書九十月與寺監令<lb/>
史一體除正八品　行臺察院書吏俱歴九十月依舊<lb/>
<pb n="KR2a0036_WYG_083-42a"/>
出身叙任迴添一資陞轉　内臺察院轉部行臺察院<lb/>
轉江南宣慰司令史北人貢内臺察院各道亷訪司書<lb/>
吏先役書吏歴九十月擬正九品任回添一資陞轉<lb/>
省議廉訪司書吏上名貢部下名轉察院不盡者通九<lb/>
十月除正九品察院書吏三十月轉部不盡者九十月<lb/>
除從八品非亷訪司取充則四十五月轉部不盡者考<lb/>
滿除正九品　二年議亷訪司書史貢察院書吏不盡<lb/>
者九十月除正九品行臺察院書吏轉補不盡者如之<lb/>
<pb n="KR2a0036_WYG_083-42b"/>
内臺察院書吏轉部年髙不願轉部者九十月除從八<lb/>
品　皇慶元年部議亷訪司職官書吏合依通例選取<lb/>
不許遷叙候書吏考滿通理叙用　職官先嘗為亷訪<lb/>
司書吏者避元役道分并其餘相應職官歴三十月減<lb/>
一資又教授學正學録并府州縣提控案牘都吏目内委<lb/>
充職官各理本等月日其餘嵗貢儒吏依例選用又亷<lb/>
訪司奏差内臺行臺典吏有能者歴一考之上選充書<lb/>
吏通儒書者充儒人數通吏業者充吏員數　參議府<lb/>
<pb n="KR2a0036_WYG_083-43a"/>
左右司客省使令史書寫檢校書吏依至元二十八年<lb/>
例以省典吏選充五折四令史書寫書吏月日通折五<lb/>
十五月轉部省典吏係六部銓寫典吏轉充三折二省<lb/>
典吏月日通折六十月轉各部令史自用之人并轉補<lb/>
不盡省典吏考滿𤼵補寺監各道宣慰司令史　二年<lb/>
省准河東宣慰司選河東山西道亷訪司書吏充令史<lb/>
合迴避按治道分選取其餘亦合一體　延祐三年部<lb/>
擬行臺察院書吏各道亷訪司掌書元係吏員出身者<lb/>
<pb n="KR2a0036_WYG_083-43b"/>
並依舊例以九十月為滿依漢人吏員降等於散府諸<lb/>
州案牘内選用任迴依例陞轉　大宗正府䝉古書寫<lb/>
四十五月依樞密院轉各衛譯史除正八品例籍定發<lb/>
補諸寺監譯史　察院書吏與宣慰司令史皆係八品<lb/>
出身轉部者宜以五折四理算宣慰司令史出身正八<lb/>
品察院從八品其轉補到部者以五折四准算太優令<lb/>
三折二其廉訪司徑發貢部及已除者難議理算　天<lb/>
厯元年臺議各道書吏額設一十六人有闕宜用終塲<lb/>
<pb n="KR2a0036_WYG_083-44a"/>
下第舉子四人教授四人各路司吏四人通吏職官四<lb/>
人委文資正官試驗相應方許入部<lb/>
凡衛翼吏員陞轉　皇慶元年樞密院議各處都府并<lb/>
總管髙麗女直漢軍萬户府及臨清萬戸府秩三品本<lb/>
府令史有闕於一考都目兩考吏目并各衛三考典吏<lb/>
内呈院𤼵補九十月歴提控案牘一任於各萬户府知<lb/>
事内選用　延祐六年樞密院議各衛翼都目得代兩<lb/>
考者擬受院劄提控案牘内銓注三考陞千户所知事<lb/>
<pb n="KR2a0036_WYG_083-44b"/>
月日不及者各衛翼挨次前後得代日期於都目内貼<lb/>
補　各衛提控案牘年過五旬已歴四考者陞千户所<lb/>
知事及兩考年四十五以下發補各衛令史不及兩考<lb/>
者止於案牘内銓注受院劄通理一百二十月於千戸<lb/>
所知事内選用　各處䝉古都元帥府額設令史有闕<lb/>
於本府所轄萬户府并鄂囉府上各司吏年四十以下<lb/>
者選取呈院准設歴一百二十月再歴提控案牘一任<lb/>
於萬戸府知事内選用　泰定三年樞密院議行省所<lb/>
<pb n="KR2a0036_WYG_083-45a"/>
轄萬戸府司吏有闕於本翼上千户所上名司吏内取<lb/>
補須行省准九十月充吏目一考轉都目其一考除千<lb/>
户所提領案牘一考陞萬户府提控案牘歴兩考通歴<lb/>
省除一百五十月行省照勘相同咨院於萬户府知事<lb/>
内區用<lb/>
凡各萬户府司吏　䝉古都萬戸府司吏有闕於千戸<lb/>
所司吏内選補歴一百二十月陞千户所提領案牘一<lb/>
考萬户府案牘通理九十月轉萬户府知事　漢軍萬<lb/>
<pb n="KR2a0036_WYG_083-45b"/>
户府并所轄萬戸府及鄂囉府司吏於千戸所司吏内<lb/>
補用呈院准設九十月充吏目一考都目一考陞千戸<lb/>
所或都千戸所鄂囉府提控案牘再歴萬戸府或都府<lb/>
鄂囉府提控案牘兩任於萬戸府知事内用　各處都<lb/>
府令史於一考都目兩考吏目并各衛請俸三考典吏<lb/>
内呈院發補九十月為滿再歴提控案牘一任於各萬<lb/>
戸府知事内選用　各處䝉古軍元帥府令史大徳十<lb/>
年擬於本府所轄萬戸府并鄂囉府上名司吏内年四<lb/>
<pb n="KR2a0036_WYG_083-46a"/>
十以下者選補呈院准設歴一百二十月再歴提控案<lb/>
牘一任於萬户府知事内遷用　各省鎮撫司令史於<lb/>
各萬戸府上名六十月司吏内選用受行省劄三十月<lb/>
為滿再於各萬戸府提控案牘内歴一百二十月知事<lb/>
内定奪　各衛翼令史有出身轉補者九十月正八無<lb/>
出身者從八内定奪<lb/>
凡提控案牘都目　至元二十一年三月已後受院劄<lb/>
九十月為滿行省行院劄一百二十月為滿於萬戸府<lb/>
<pb n="KR2a0036_WYG_083-46b"/>
知事内用　大徳四年案牘年過五旬已歴四考者於<lb/>
千户所知事内定奪外及兩考四十五以下發補各衛<lb/>
令史若不及考者止於案牘内銓注受院劄通理一百<lb/>
二十月於千户所知亊内用　各衛翼都目延祐六年<lb/>
請俸兩考者院劄提控案牘内銓注歴三考陞千户所<lb/>
知事月日不及者各衛翼都目内貼補如各衛典吏轉<lb/>
充者六十月直隸本院萬戸府提控案牘弩軍屯田千<lb/>
戸所鎮撫司提控案牘内銓注無俸人轉充者九十月<lb/>
<pb n="KR2a0036_WYG_083-47a"/>
依上陞轉　鎮撫司屯田弩軍千戸所都目依中州例<lb/>
改設案牘止請都目俸三十月為滿依例注代<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_083-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷八十三<lb/>
<pb n="KR2a0036_WYG_083-48a"/>
元史卷八十三考證<lb/>
選舉志三流官於巡檢内用雜職於省劄錢榖官内用<lb/>
　按原刻此二句作小註考上下文各品䕃叙相同此<lb/>
　正六品子不過分兩等用今據續通考改作正文<lb/>
選舉志三各設令史八名於各路上名司吏内選　按<lb/>
　令史原刻作令吏今據百官志改<lb/>
選舉志三太府監行内藏庫子三周年為滿　按内藏<lb/>
　原刻訛由藏今據百官志改<lb/>
</p>
<p>
</p>
  </div>
</body>
</text>
</TEI>
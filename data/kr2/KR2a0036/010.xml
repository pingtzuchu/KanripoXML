<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷十</head> <lb/>
    <p>
<pb n="KR2a0036_WYG_010-1a"/>
欽定四庫全書<lb/>
　元史卷十<lb/>
　明翰林學士亞中大夫知制誥兼修國史宋濓等修<lb/>
　本紀<lb/>
　　世祖七<lb/>
十五年春正月辛夘阿喇卜丹將兵戍鄂端給米三千<lb/>
石鈔三十錠以千户鄭鄩有戰功陞萬户佩虎符癸巳<lb/>
西京饑發粟萬石賑之仍諭阿哈瑪特廣貯積以備闕<lb/>
<pb n="KR2a0036_WYG_010-1b"/>
乏順徳府總管張文煥太原府達嚕噶齊台哈布哈以<lb/>
按察司發其姦贓遣人詣省自首反以罪誣按察司御<lb/>
史臺奏按察司設果有罪不應因事而告宜待文煥等<lb/>
事决方聽其訴從之己亥收括木伊克官額森庫庫岱<lb/>
等坐易官馬拉木伊克人畜免其罪以管民官兼領其<lb/>
事官吏隱匿及擅易馬匹私配婦人者沒其家禁官吏<lb/>
軍民賣所娶江南良家子女及為娼者賣買者兩罪之<lb/>
官沒其直人復為良賜湖州長興縣金沙泉名為瑞應<lb/>
<pb n="KR2a0036_WYG_010-2a"/>
泉金沙泉不常出唐時用此水造紫筍茶進貢有司具<lb/>
牲弊祭之始得水事訖輒涸宋末屢加浚治泉迄不出<lb/>
至是中書省遣官致祭一夕水溢可溉田千畝安撫司<lb/>
以聞故賜今名封磁州神崔府君為齊聖廣佑王壬寅<lb/>
弛女直碩達勒達酒禁丙午安西王相府言萬户圖們<lb/>
岱爾郝扎拉布哈等攻克瀘州斬其將王世昌李都統<lb/>
戊申從阿哈瑪特請自今御史臺非白于省毋擅召倉<lb/>
庫吏亦毋究錢榖數及集議中書不至者罪之授宋福<lb/>
<pb n="KR2a0036_WYG_010-2b"/>
王趙與芮金紫光祿大夫檢校大司農平原郡公庚戍<lb/>
東川副都元師張德潤大敗涪州兵斬州將王明及其<lb/>
子忠訓總轄韓文廣張遇春詔軍官不能撫治軍士及<lb/>
役擾致逃亡者沒家貲之半以阿爾尼格為大司徒兼<lb/>
領將作院二月戊午祀先農蒙古胄子代耕籍田癸亥<lb/>
咸淳府等郡及良平民户饑以鈔千錠賑之命平章政<lb/>
事安塔哈阿里選擇江南亷能之官去其冗員與不勝<lb/>
任者復立河中府萬泉縣辛未以川蜀地多嵐瘴弛酒<lb/>
<pb n="KR2a0036_WYG_010-3a"/>
禁丁丑熒惑犯天街庚辰征巴實伯里軍士免其徭役<lb/>
壬午參知政事福建路宣慰使索多率師攻潮州破之<lb/>
置太史院命太子贊善王恂掌院事工郎中郭守敬副<lb/>
之集賢大學士兼國子祭酒許衡領焉改華亭縣為松<lb/>
江府遣使代祀嶽瀆以參知政事夏貴范文虎陳巖並<lb/>
為中書左丞黄州路宣慰使唐古特史弼並參知政事<lb/>
三月乙酉詔孟䝉古岱索多蒲夀庚行中書省事于福<lb/>
州鎮撫瀕海諸郡以沿海經略副使哈喇岱領舟師南<lb/>
<pb n="KR2a0036_WYG_010-3b"/>
征陞經略使兼左副都元帥佩虎符丁亥太隂犯太白<lb/>
戊子太隂犯熒惑己丑行中書省請考覈行御史臺文<lb/>
卷不從甲午西川行樞密院招䧏西蜀重慶等處得府<lb/>
三州六軍一監一縣二十柵四十蠻夷一乙未宋廣王<lb/>
昺遣倪堅以表來上令俟命大都命揚州行省選特木爾<lb/>
布哈所部兵助隆興進討丁酉命塔爾海毁夔府城戊<lb/>
戌劉宗純據德慶府梧州萬户朱國寶攻之焚其寨柵遂<lb/>
㧞徳慶詔中書左丞吕文煥遣官招宋生熟劵軍堪為<lb/>
<pb n="KR2a0036_WYG_010-4a"/>
軍者月給錢糧不堪者給牛屯田庚子漢軍都元帥李<lb/>
庭自願將兵擊張世傑從之西川行樞密院招宜勝土<lb/>
恢等城及石榴寨相繼來降壬寅以諸路歳比不登免<lb/>
今年田租絲銀癸夘都元帥楊文安遣兵攻克紹慶執<lb/>
其郡守解龍命斬之乙巳廣南西道宣慰司遣管軍搃<lb/>
管崔永千戸劉潭王徳用招降雷化髙三州即以永等<lb/>
鎮守之宋張世傑蘇劉義挾廣王昺奔碙洲參知政事<lb/>
密里呼忻張守智並行大司農司事夏四月乙夘命元<lb/>
<pb n="KR2a0036_WYG_010-4b"/>
帥劉國傑將萬人北征賜將士鈔二萬六百七十一錠<lb/>
修㑹川縣盤古王祠祀之丙辰詔以雲南境土曠遠未<lb/>
降者多簽軍萬人進討戊午以江南土寇竊發人心未<lb/>
安命行中書省左丞夏貴等分道撫治軍民檢覈錢榖<lb/>
察郡縣被旱災甚者吏亷能者舉以聞其貪殘不勝任<lb/>
者劾罷之甲子命布哈留鎮西川汪惟正率獲功蒙古<lb/>
漢軍官及降臣入覲大都巡軍之戍西川者遣還立雲<lb/>
南湖南二轉運司以雨霑足稍弛酒禁民之衰疾飲藥<lb/>
<pb n="KR2a0036_WYG_010-5a"/>
者官為醞醸量給之辛未置光禄寺以同知宣徽院事<lb/>
推勒特穆爾為光祿卿廣州張鎮孫叛犯廣州守將張<lb/>
雄飛棄城走出兵臨之鎮孫乞降命遣鎮孫及其妻赴<lb/>
京師丁丑雲南行省招降臨安白衣和泥分地城寨一百<lb/>
九所威楚金齒落落分地城寨軍民三萬三千二百禿<lb/>
老蠻髙州筠連州等城寨十九所庚辰以許衡言遣使<lb/>
至杭州等處取在官書籍版刻至京師壬午立行中書<lb/>
省于建康府中書左丞崔斌言比以江南官冗委任非<lb/>
<pb n="KR2a0036_WYG_010-5b"/>
人命阿里等沙汰而阿哈瑪特溺於私愛一門子弟並<lb/>
為要官詔並黜之又言阿喇卜丹臺臣劾其侵欺官錢<lb/>
事猶未竟今復授江淮參政不可詔止其行敕自今罷<lb/>
免之官宰執為宣慰宣慰為路官路官為州官淮浙鹽<lb/>
課直隸行省宣慰司官勿預改北京行省為宣慰司追<lb/>
江南工匠官虎符五月癸未朔詔諭翰林學士和果斯<lb/>
今後進用宰執及主兵重臣其與儒臣老者同議乙酉<lb/>
行中書言近討卲武建昌吉撫等巖洞山寨獲聶大老<lb/>
<pb n="KR2a0036_WYG_010-6a"/>
戴㢲子餘黨皆下獨張世傑據碙洲攻傍郡未易平擬<lb/>
遣宣慰使史格進討詔以伊蘇哈雅總制之敕主兵官<lb/>
若已擢授其舊職宜别授有功者勿復以子孫承襲申<lb/>
嚴無籍軍虜掠及傭奴代軍之禁甲午諸職官犯罪受<lb/>
宣者聞奏受敕者從行臺處之受省札者按察司治之<lb/>
其宣慰司官吏姦邪非違及文移案牘從本道提刑按<lb/>
察司磨刷應有死罪有司勘問明白提刑按察司審覆<lb/>
無寃依例結案類奏待命自行中書以下應行公務<lb/>
<pb n="KR2a0036_WYG_010-6b"/>
小事限七日中事十五日大事三十日選江南銳軍為<lb/>
待衛親軍乙未以烏䝉路隸雲南行省仍詔諭烏䝉路<lb/>
總管阿穆立站驛修道路其一應事務並聽行省平章<lb/>
賽音諤徳齊節制立川蜀水驛自敘州逹荆南府己亥江<lb/>
東道按察使阿巴齊求江東宣慰使吕文煥金銀器皿<lb/>
及宅舎子女不獲誣其私匿兵仗詔行臺大夫美衛詰<lb/>
之事白免阿巴齊官辛亥制授張㽞孫江南諸路道教<lb/>
都提㸃賜供衛司官及其所部四百五十人鈔二千六<lb/>
<pb n="KR2a0036_WYG_010-7a"/>
十錠六月乙夘改西蕃李唐城為李唐州庚申敕博囉<lb/>
齊達喇齊及司糧司幣等官並勿授符已授者收之壬<lb/>
戌賜瀘州降臣薛旺等鈔有差丙寅以江南防拓闗隘<lb/>
一十三所設官太冗選軍民官亷能者各一人分領陞<lb/>
濟南府為濟南路降西涼府為西涼州丁夘置甘州和<lb/>
糴提舉司以備給軍餉賑貧民甲戌詔汰江南冗官江<lb/>
南元設淮東湖南隆興福建四省以隆興併入福建其<lb/>
宣慰司十一道除額設員數外餘並罷去仍削去各官<lb/>
<pb n="KR2a0036_WYG_010-7b"/>
舊帯相衘罷茶運司及營田司以其事隸本道宣慰司<lb/>
罷漕運司以其事隸行中書省各路總管府依驗户數<lb/>
多寡以上中下三等設官宋故官應入仕者付吏部錄<lb/>
用以史塔爾琿唐古特驟陞執政盂古岱任無為軍達<lb/>
嚕噶齊復遥領黄州宣慰使並罷之時淮西宣慰使昂<lb/>
吉爾入覲言江南官吏太冗故有是命帝諭昻吉爾曰<lb/>
宰相明天道察地理盡人事能兼此三者乃為稱職爾<lb/>
縱有功宰相非可覬囘囘人中阿哈瑪特才任宰相阿<lb/>
<pb n="KR2a0036_WYG_010-8a"/>
里年少亦精敏南人如吕文煥范文虎率衆來歸或可<lb/>
以相位處之又顧謂左右曰汝可諭姚樞等江南官吏<lb/>
太冗此卿輩所知而皆未嘗言昻吉爾乃為朕言之近<lb/>
侍劉特穆爾因言阿爾哈雅属吏張鼎今亦叅知政事<lb/>
詔即罷去遂命平章政事赫伯等諭中書省摳密院御<lb/>
史臺翰林院及諸南儒今為宰相宣慰及各路達嚕噶<lb/>
齊佩虎符者俱多謬濫其議所以減汰之者凡小大政<lb/>
事順民之心所欲者行之所不欲者罷之乙亥敕省院<lb/>
<pb n="KR2a0036_WYG_010-8b"/>
臺司應聞奏事必由起居注丁丑太廟殿柱朽命太常<lb/>
少卿拜穆蘇告于太室乃易之戊寅全州西延溪洞猺<lb/>
蠻二十所内附己夘發䝉古軍千人從江東宣慰使張<lb/>
𢎞範由海道討宋餘衆叅知政事盂古岱請頒詔招宋<lb/>
廣王昺及張世傑等不從庚辰處州張三八章炎季文<lb/>
龍等為亂行省遣宣慰伊之哩率兵討之辛巳達實多<lb/>
收括中興等拉木伊克安南國王陳光昞遣使來貢秋<lb/>
七月壬午朔湖南制置張烈良提刑劉應龍與周龍賀<lb/>
<pb n="KR2a0036_WYG_010-9a"/>
十二起兵行省調兵往討獲周隆賀十二斬之烈良等<lb/>
舉家及餘兵奔思州烏羅洞為官軍所襲二人皆死甲<lb/>
申賜親王阿雅噶齊所部建都戍軍貧乏者鈔千二百<lb/>
七十七錠行御史臺增設監察御史四員江南湖北道<lb/>
嶺南廣西道福建廣東道並增設提刑按察司乙酉江<lb/>
南諸路總管府為散府者七為州者一散府為州者二<lb/>
丙戌以江南事繁行省官未有知書者恐於吏治非便<lb/>
分命崔斌至揚州行省張守智至潭州行省丁亥詔虎<lb/>
<pb n="KR2a0036_WYG_010-9b"/>
符舊用輝和爾字今易以國字癸巳以塔海征䕫軍旅<lb/>
之還戍者及揚州江西舟師悉付水軍萬户張榮實將<lb/>
之守江口丙申以右丞達春吕師夔叅知政事賈居貞<lb/>
行中書省事于贑州福建江西廣東皆隸焉丁酉賜江<lb/>
西軍與張世傑力戰者三十人各銀五十兩以江西叅<lb/>
知政事李恒為都元帥將䝉古漢軍征廣命揚州行中<lb/>
書省分軍三千付李恆復上都守城軍二千人為民壬<lb/>
寅改鑄髙麗王王愖駙馬印丙午改開元宣撫司為宣<lb/>
<pb n="KR2a0036_WYG_010-10a"/>
慰司太倉為御廩資成庫為尚用監皮貨局入總管府<lb/>
定江南俸祿職田戊申濮州蝗己酉禁使人經行納琳<lb/>
驛辛亥改京兆府為安西府詔江南浙西等處毋非理<lb/>
征科擾民建漢祖天師正一祠於京城以叅知政事李<lb/>
恒為䝉古漢軍都元帥孟古岱為福建路宣慰使張榮<lb/>
實張鼎並為湖北道宣慰使頁特宻實為招討使八月<lb/>
壬子朔追毁宋故官所受告身以嘉定重慶夔府既平<lb/>
還侍衛親軍歸本司遣禮部尚書柴椿等使安南國詔<lb/>
<pb n="KR2a0036_WYG_010-10b"/>
切責之仍俾其來朝丁已沿海經略司行左副都元帥<lb/>
劉深言福州安撫使王積翁既已降附復通謀於張世<lb/>
傑積翁上言兵力單弱若不暫從恐為闔郡生靈之患<lb/>
詔原其罪壬戌有首髙興匿宋金者詔置勿問兩淮運<lb/>
粮五萬石賑泉州軍民乙丑濟南總管張宏以代輸民<lb/>
賦嘗貸阿里阿都齊等銀五百五十錠不能償詔依例<lb/>
停徵辛未復給漳州安撫使沈世隆家貲世隆前守建<lb/>
寜府有郭贊者受張世傑檄誘世隆世隆執贊斬之孟<lb/>
<pb n="KR2a0036_WYG_010-11a"/>
古岱以世隆擅殺籍其家帝曰世隆何罪其還之仍授<lb/>
本路管民總管中書省臣言近有㫖追諸路管民官所<lb/>
授金虎符其江南路臣宜仍所授從之制封泉州神女<lb/>
號䕶國明著靈惠協正善慶顯濟天妃甲戌安西王相<lb/>
府言川蜀悉平城邑山寨洞穴凡八十三其渠州禮義<lb/>
城等處凡三十三所宜以兵鎭守餘悉徹毁從之己夘<lb/>
初立提刑按察司于輝和爾分地庚辰以四川平勞賞<lb/>
軍士鈔二萬一千三百三十九錠辛巳陞洺磁為廣平府<lb/>
<pb n="KR2a0036_WYG_010-11b"/>
路監察御史韓昺劾同知大都路總管府事錫喇卜丹<lb/>
毆部民至死詔杖之免其官仍籍沒家貲十之二詔行<lb/>
中書省索多蒲壽庚等曰諸蕃國列居東南島砦者皆<lb/>
有慕義之心可因蕃舶諸人宣布朕意誠能來朝朕將<lb/>
寵禮之其往來互市各從所欲詔諭軍前及行省以下<lb/>
官吏撫治百姓務農樂業軍民官毋得占據民産抑良為<lb/>
奴以中書左丞董文炳簽書樞密院事叅知政事索多<lb/>
蒲壽庚並為中書左丞九月壬午朔敕以總管張子良<lb/>
<pb n="KR2a0036_WYG_010-12a"/>
所簽軍二千二百人為侍衛軍俾張亨陳瑾領之癸未<lb/>
省東西川行樞密院其成都潼川重慶利州四處皆設<lb/>
宣慰司詔分揀諸路所括軍驗事力乏絶者為民其恃<lb/>
權豪避役者復為兵所遣分揀官及本府州縣官能核<lb/>
正無枉者陞爵一級又減至元九年所括三萬軍半以<lb/>
為民其商户餘丁軍並除之戊子以征東元帥府治東<lb/>
京庚寅昭信達嚕噶齊李海拉蘇言願同張𢎞畧取宋<lb/>
二王調漢軍水軍俾將之以中書左丞行江東道宣慰<lb/>
<pb n="KR2a0036_WYG_010-12b"/>
吕文煥為中書右丞冬十月己未享于太廟常設牢醴<lb/>
外益以羊鹿豕蒲萄酒庚申車駕至自上都辛酉賑巴<lb/>
實伯里實勒和斯等饑民鈔二千五百錠分䕫府漢軍<lb/>
二千新軍一千付塔海將之賜哈達竒爾台軍士馬價<lb/>
弊帛二千匹其力戰者賞賚有差乙丑正乙祠成詔張<lb/>
留孫居之丁夘弛山塲樵採之禁己巳趣行省造海船<lb/>
付烏瑪喇張𢎞範增兵四千俾將之庚午敕御史臺凡<lb/>
軍官私役軍士者視數多寡定其罪詔河西西京南京<lb/>
<pb n="KR2a0036_WYG_010-13a"/>
西川北京等處宣慰司案牘宜依江南近例令按察司<lb/>
磨照移河南河北道提刑按察司治南京御史臺臣言<lb/>
實里巴之弟阿拉與王權府等俘掠良民實里巴縱弗<lb/>
問及遣御史掾詰問不伏詔執而鞫之十一月庚辰朔<lb/>
棗陽萬户府言李均收撫大洪山寨為宋朱統制所害<lb/>
命賜銀千兩賙其家丁亥以辰沅靖鎮逺等郡地接蠻<lb/>
獠民不安業命塔海程鵬飛並為荆湖北道宣慰使置<lb/>
司常徳路餘官属留荆南府供給糧食軍需壬辰江東<lb/>
<pb n="KR2a0036_WYG_010-13b"/>
道宣慰使囊嘉特言江南既平兵民宜各置官属䝉古<lb/>
軍宜分屯大河南北以餘丁編立部伍絶其虜掠之患<lb/>
分揀官僚本以革阿哈瑪特濫設之弊其將校立功者<lb/>
例行沙汰何以勸後新附軍士宜令行省賜衣糧無使<lb/>
闕乏帝嘉納之徴宋相馬廷鸞章鑑赴闕甲午開酒禁<lb/>
復阿哈瑪特子呼遜阿繅繖等官始呼遜等以崔斌論<lb/>
列免至是以張恵請復之恵又請復其子巴蘇呼及其<lb/>
姪巴圖爾丹沙木斯鼎前職帝疑恵不從敕已除官僚<lb/>
<pb n="KR2a0036_WYG_010-14a"/>
不之任者除名為農丁酉召陳巖入覲己亥貸侍衛軍<lb/>
屯田者鈔二千錠市牛具辛丑建寧政和縣人黄華集<lb/>
鹽夫聨絡建寧括蒼及畬民婦自稱許夫人為亂詔調<lb/>
兵討之丁未行中書省自揚州移治杭州立淮東宣慰<lb/>
司于揚州以阿嘍罕為宣慰使詔諭沿海官司通日本<lb/>
國人市舶以叅知政事程鵬飛行荆湖北道宣慰使閏<lb/>
月庚戌朔羅氏鬼國主阿搾西南蕃主韋昌盛並内附<lb/>
詔阿榨韋昌盛各為其地安撫使佩虎符辛亥太白熒<lb/>
<pb n="KR2a0036_WYG_010-14b"/>
惑填星聚于房甲寅幸光祿寺丙辰詔圖嚕齊同潭州<lb/>
行省官一員察戍還病軍所過州縣不加顧恤者按之<lb/>
甲子發䝉古漢軍都元帥張𢎞範攻漳州得山寨百五<lb/>
十户百萬一是日諜報文天祥見屯潮陽港亟遣先鋒<lb/>
張𢎞正總管嚢嘉特率輕騎五百人追及于五坡嶺麓<lb/>
中大敗之斬首七千餘執文天祥及將校四人赴都十<lb/>
二月己卯朔簽書四川行樞密院昝順招誘都掌蠻夷<lb/>
及其属百一十人内附以其長阿永為西南番蠻安撫<lb/>
<pb n="KR2a0036_WYG_010-15a"/>
使得蘭紐為都掌蠻安撫使賜虎符餘授宣敕金銀符<lb/>
有差庚辰思州安撫使田景賢播州安撫使楊邦憲請<lb/>
歸宋舊借鎮逺黄平二城仍撤戍卒不允景賢等請降<lb/>
詔禁戍卒毋擾思播之民從之鴨池等處招討使竒徹<lb/>
所領南征新軍不能自贍者千人命屯田于京兆乙酉<lb/>
巴延以渡江收撫沙陽新城陽羅堡閩浙等郡獲功軍<lb/>
士及降臣姓名來上詔授虎符者入覲千户以下並從<lb/>
行省授官丙戌揚州行省上將校軍功凡百三十四人<lb/>
<pb n="KR2a0036_WYG_010-15b"/>
授官有差丙申從播州安撫楊邦憲請以鼎山仍𨽻播<lb/>
州庚子敕長春宫修金籙大醮七晝夜丙午禁玉泉山<lb/>
樵採漁弋戊申以叙州等處秃老蠻殺使臣撒里蠻命<lb/>
發兵討之封伯夷為昭義清恵公叔齊為崇譲仁恵公<lb/>
以十六年厯日賜髙麗海州贛榆縣雹傷稼免今年田<lb/>
租南寕吉瑞萬安三郡内附開城置屯田總管府廣安<lb/>
州𨽻之臨淄臨朐清河復為縣導肥河入于酅淤陂盡<lb/>
為良田㑹諸王于大都以平宋所俘寳玉器幣分賜<lb/>
<pb n="KR2a0036_WYG_010-16a"/>
之賜諸王等金銀幣帛如歳例是歳西京奉聖州及彰<lb/>
徳等處水旱民饑賑米八萬八百九十石粟三萬六千<lb/>
四十石鈔二萬四千八百八十錠有竒㫁死罪五十二<lb/>
人<lb/>
十六年春正月己酉朔髙麗國王王愖遣其簽議中贊<lb/>
金方慶来賀兼奉歳幣壬子罷五翼特黙齊重役軍癸<lb/>
丑汪良臣言西川軍官父死子繼勤勞四十年乞顯加<lb/>
爵秩詔從其請詔以海南瓊崖儋萬諸郡俱平令阿爾<lb/>
<pb n="KR2a0036_WYG_010-16b"/>
哈雅入覲瀘州降臣趙金呉大才袁禹繩等從征重慶<lb/>
其家属為叛者所殺詔賜鈔有差仍以叛者妻孥付金<lb/>
等敕髙麗國置大灰艾州東京栁石孛落四驛甲寅無<lb/>
籍軍侵掠平民而諸王哲伯特穆爾所部為暴尤甚命<lb/>
捕為首者寘之法敕移贛州行省還隆興髙麗國來獻<lb/>
方物辛酉合州安撫使王立以城降先是立遣間使降<lb/>
安西王相李徳輝東川行院與徳輝争功徳輝單舸至<lb/>
城下呼立出降川蜀以平東川行院遂言立久抗王師<lb/>
<pb n="KR2a0036_WYG_010-17a"/>
嘗指斥憲宗宜殺之樞密院以其事聞而降臣李諒亦<lb/>
訟立前殺其妻子有其財物遂詔殺立籍其家貲償諒<lb/>
既而安西王具立降附本未來上且言東川院臣憤李<lb/>
徳輝受降之故誣奏誅立樞密院臣亦以前奏為非帝<lb/>
怒曰卿視人命若戲耶前遣使計殺立久矣今追悔何<lb/>
及卿等妄殺人其歸待罪斥出之㑹安西王使再至言<lb/>
未殺立即召立入覲命為潼川路安撫使知合州事壬<lb/>
戌分川蜀為四道以成都等路為四川西道廣元等路<lb/>
<pb n="KR2a0036_WYG_010-17b"/>
為四川北道重慶等路為四川南道順慶等路為四川<lb/>
東道並立宣慰司賞重慶等處從征䝉古漢人軍鈔三萬<lb/>
九千九百五十一錠改播州鼎山縣為播川縣丁夘賜<lb/>
叅知政事昝順田民百八十户於江津縣戊辰立河西<lb/>
屯田給畊具遣官領之甲戌張𢎞範將兵追宋二王至<lb/>
崖山寨張世傑來拒戰敗之世傑遁去廣王昺偕其官<lb/>
属俱赴海死獲其金寶以獻丙子詔諭又巴散毛等四<lb/>
洞蠻酋長使降以中書左丞拜竒頁勒宻實同知樞宻<lb/>
<pb n="KR2a0036_WYG_010-18a"/>
院事禁中書省文冊奏檢用輝和爾書賜異様等局官<lb/>
吏工匠銀二千兩賜皇子鄂囉齊諸王巴爾達噶下軍<lb/>
士與思州田師賢所部軍衣服及鈔有差二月戊寅朔<lb/>
祭先農于籍田壬午陞溧州為路遣使訪求通皇極數<lb/>
番陽祝泌子孫其甥傅立持泌書來上發民萬户隸明<lb/>
里淘金以江南漕運舊米賑軍民之饑者癸未増置五<lb/>
衛指揮司詔遣托和木哈喇蘇爾托廸括中興户太史<lb/>
令王恂等言建司天臺于大都儀象圭表皆銅為之宜<lb/>
<pb n="KR2a0036_WYG_010-18b"/>
增銅表髙至四十尺則景長而真又請上都洛陽等五<lb/>
處分置儀表各選監候官從之甲申平章阿里布乞行<lb/>
中書省檢覈行御史臺文案且請行臺呈行省比御史<lb/>
臺呈中書省例從之以征日本敕揚州湖南贛州泉州<lb/>
四省造戰船六百艘移紹興宣慰司于處州己丑調潭<lb/>
州行省軍五千戍沿海州郡庚寅張𢎞範以降臣陳懿<lb/>
兄弟破賊有功且出戰船百艘從征宋二王請授懿招<lb/>
討使兼潮州路軍民總管及其弟忠義勇三人為管軍<lb/>
<pb n="KR2a0036_WYG_010-19a"/>
總管千夫長塔喇海獲文天祥有功請授管軍千户佩<lb/>
金符並從之壬辰詔諭宗師張留孫悉主淮東淮西荆<lb/>
襄等處道教乙未伊蘇特穆爾言行臺文卷令行省檢<lb/>
覈於事不便詔改之其運司文卷聽御史臺檢覈饒州<lb/>
路達嚕噶齊諤格之擅用羡餘糧四千四百石杖之仍<lb/>
沒其家詔湖南行省於戍軍還塗每四五十里立安樂<lb/>
堂疾者醫之饑者廩之死者藁塟之官給其需遣官覈<lb/>
實益都淄萊濟南逃亡荒地之為行營牧地者禁諸鄂<lb/>
<pb n="KR2a0036_WYG_010-19b"/>
囉及漢人持弓矢其出征之所持兵仗即輸之官庫壬<lb/>
寅賜太史院銀一千七十八兩癸夘發嘉定新附軍千<lb/>
人屯田托里貝之地甲辰陞大都兵馬都指揮使司秩<lb/>
四品詔大都河間山東管鹽運司並兼管酒醋商稅等<lb/>
課程中書省臣請以眞定路達嚕噶齊孟古岱為保定<lb/>
路達嚕噶齊帝曰此正人也朕將别以大事付之賞汪<lb/>
良臣所部䝉古漢軍收附四川功鈔五萬錠命嘉定以<lb/>
西新附州郡及田楊二家諸貴官子俱充質子入侍車<lb/>
<pb n="KR2a0036_WYG_010-20a"/>
駕幸上都乙巳命同知太史院事郭守敬訪求精天文<lb/>
厯數者西蜀四川道立提刑按察司丙午遣使代祀嶽<lb/>
瀆后土詔河南西京北京等路課程令各道宣慰司領<lb/>
之賞西川新附軍鈔三千八百五十錠以鄂端境内䝉<lb/>
古軍耗乏并漢軍新附軍等賜馬牛羊及馬驢價鈔衣<lb/>
服弓矢鞍勒各有差三月戊申朔詔禁歸徳亳夀臨淮<lb/>
等處畋獵庚戍敕郭守敬繇上都大都厯河南府抵南<lb/>
海測驗晷景壬子囊嘉特括兩淮造囘囘礮新附軍匠<lb/>
<pb n="KR2a0036_WYG_010-20b"/>
六百及䝉古囘囘漢人新附人能造礮者俱至京師庚<lb/>
申給千户瑪南部下巴圖軍及土渾川軍屯田牛具丙<lb/>
寅敕中書省凡掾史文移稽緩一日二日者杖三日者<lb/>
死甲戌潭州行省遣兩淮招討司經厯劉繼昌招下西<lb/>
南諸番以龍方零等為小龍蕃等處安撫使仍以兵三<lb/>
千戍之中書省下太常寺講究州郡社稷制度禮官折<lb/>
衷前代叅酌儀禮定擬祭祀儀式及壇壝祭器制度圖<lb/>
寫成書名曰至元州縣社稷通禮上之以保定路旱減<lb/>
<pb n="KR2a0036_WYG_010-21a"/>
是嵗租三千一百二十石夏四月己夘立江西𣙜茶運<lb/>
司及諸路轉運鹽使司宣課提舉司癸巳以給事中兼<lb/>
起居注掌隨朝諸司奏聞事戊戌以池州路達嚕噶齊<lb/>
阿都齊戰功陞招討使兼本軍萬户癸夘填星犯鍵閉<lb/>
乙巳汪良臣言昔昝順兵犯成都掠其民以歸今嘉定<lb/>
既降宜還其民成都制曰可敕以上都軍四千衛都城<lb/>
凡他所來戍者皆遣歸從索多請令泉州僧依宋例輸<lb/>
税以給軍餉詔諭揚州行中書省選南軍精銳者二萬<lb/>
<pb n="KR2a0036_WYG_010-21b"/>
人充侍衛軍併發其家赴京師仍給行費鈔萬六千錠<lb/>
大都等十六路蝗五月己酉中書省請復授宣慰司官<lb/>
虎符不允又請各路設提舉同提舉副提舉各一員專<lb/>
領課程從之辛亥蒲夀庚請下詔招海外諸畨不允詔<lb/>
諭漳泉汀卲武等處暨八十四畬官吏軍民若能舉衆<lb/>
來降官吏例加遷賞軍民按堵如故以泉州經張世傑<lb/>
兵減今年租賦之半丙辰以五臺僧多匿逃奴逋賦之<lb/>
民敕西京宣慰司按察司捜索之命輝和爾界内計畝<lb/>
<pb n="KR2a0036_WYG_010-22a"/>
輸税以各道按察司地廣事繁併勸農官入按察司増<lb/>
副使僉事各一員兼職勸農水利事甲子御史臺臣言<lb/>
先是省臣阿里布言有罪者與臺臣美衛同問有㫖從<lb/>
之臣等謂行省斷罪以意出入行臺何由舉正宜從行<lb/>
省問訖然後體察為宜制曰可髙興侵用宋二王金三<lb/>
萬一千一百兩有竒銀二十五萬六百兩詔遣使追理<lb/>
詔漣海等州募民屯田置總管府及提舉司領之乙丑<lb/>
敕江陵等路巴圖户一萬凡千户置達嚕噶齊一員直<lb/>
<pb n="KR2a0036_WYG_010-22b"/>
隸省部丙寅敕江南僧司文移毋輒入逓臨洮鞏昌通<lb/>
安等十驛非有海青符不聽乗傳丁夘改雲南寶山崀<lb/>
渠二縣為州己巳詔沿路驛店民家凡往來使臣不當<lb/>
乗傳者毋給人畜飲食芻料完都河南七驛民貧乏給<lb/>
其馬牛羊價鈔千八百錠庚午賜奈曼岱戰功及攻圍<lb/>
重慶將士及宣慰使劉繼昌等鈔衣服各有差壬申以<lb/>
吕虎來歸授順慶府總管佩虎符仍賜鈔五十錠徙丁<lb/>
子峪所駐侍衛軍萬人屯田昌平癸酉烏蘭哈達奏言<lb/>
<pb n="KR2a0036_WYG_010-23a"/>
賦北京西京車牛俱至可運軍糧帝曰民之艱苦汝等<lb/>
不問但知役民使今年盡取之來嵗禾稼何由得種其<lb/>
止之甲戌給雅蘇克所領工匠牛二千就令運米二千<lb/>
石供軍詔諭托爾齊等管甘州路宣課諸人毋或沮擾<lb/>
潭州行省上言瓊州宣慰馬旺已招降海外四州尋有<lb/>
土冦黄威逺等四人為亂今己擒獲詔置之極刑丙子<lb/>
進封桑乾河洪濟公為顯應洪濟公命宗師張留孫即<lb/>
行宫作醮事奏赤章于天凡五晝夜賜皇子鄂囉齊也<lb/>
<pb n="KR2a0036_WYG_010-23b"/>
勒丹等及千户巴延岱等所部軍及和州站户羊馬鈔<lb/>
有差六月丁丑朔阿哈瑪特言常州路逹嚕噶齊馬恕<lb/>
告簽浙西按察司事髙源不法四十事源亦劾恕事聞<lb/>
詔令廷辨詔發新附軍五百人䝉古軍百人漢軍四百<lb/>
人戍碉門魚通黎雅詔諭王相府及四川行中書省四<lb/>
道宣慰司撫治播川務川西南諸蠻夷官吏軍民各從<lb/>
其俗無失常業壬午以浙東宣慰使陳祐沒王事命其<lb/>
子䕫為管軍總管佩虎符甲申宋張世傑所部將校百<lb/>
<pb n="KR2a0036_WYG_010-24a"/>
五十八人詣瓊雷等州来降敕造戰船征日本以髙麗<lb/>
材用所出即其地製之令髙麗王議其便以聞乙酉榆<lb/>
林洪贊刁窩每驛益馬百五十車二百牛如車數給之<lb/>
丙戌左右衛屯田蝗蝻生庚寅陞濟南府為路壬辰以<lb/>
叅知政事行河南等路宣慰使呼遜為中書左丞行中<lb/>
書省事癸巳以新附軍二萬分隸六衛屯田徹爾特穆<lb/>
爾言其部軍多為盜劫貲財有司不即理斷乞遣官詰<lb/>
治詔嚕嚕克台往治之以布哈行西川摳密院事總兵<lb/>
<pb n="KR2a0036_WYG_010-24b"/>
入川平宋諸城未下者仍令東川行樞密院調兵守釣<lb/>
魚山寨西川既平復立屯田軍官第功陞擢授宣敕金<lb/>
銀符者百六十一人詔以髙州筠連州騰川縣新附户<lb/>
於敘州等處治道立驛雲南都元帥愛魯克尼雅斯拉<lb/>
鼎招降西南諸國愛魯克將兵定亦乞不薛尼雅斯拉<lb/>
鼎將大理軍抵金齒蒲驃曲蠟緬國界内招忙木巨木<lb/>
秃等寨三百籍户十一萬二百詔定賦租立站逓設衛<lb/>
送軍軍還獻馴象十二戊戌改宣徳府龍門鎮復為縣<lb/>
<pb n="KR2a0036_WYG_010-25a"/>
庚子拘括河西西番拉木伊克户辛丑以通州水路淺<lb/>
舟運甚難命樞密院發軍五千仍令食祿諸官雇役千<lb/>
人開浚以五十日訖工癸夘以臨洮鞏昌通安等十驛<lb/>
嵗饑供役繁重有質賣子女以供役者命選官撫治之<lb/>
甲辰以襄陽屯田户四百代軍當驛役賜征北諸郡䝉<lb/>
古軍庫庫巴圖等力戰有功者銀五十兩戰殁者家給<lb/>
銀百兩從行伍者鈔一錠其餘衣物有差禁巴延徹爾<lb/>
諸峪寨捕獵免四川差税以叅知政事行中書省事巴<lb/>
<pb n="KR2a0036_WYG_010-25b"/>
圖爾丹為河南等路宣慰使以阿哈瑪特子呼遜為潭<lb/>
州行省左丞哈斯哈雅等並復舊職占城馬八兒諸國<lb/>
遣使以珍物及象犀各一來獻賜諸王所部銀鈔衣服<lb/>
幣帛鞍勒弓矢及羊馬價鈔等各有差五臺山作佛事秋<lb/>
七月戊申寧國路新附軍百户詹福謀叛福論死授告<lb/>
者何士青總把銀符賜鈔十錠罷西川行省庚戌禁托<lb/>
克托和斯捜取乗𫝊者私物乙夘應昌府依例設官置<lb/>
東宫侍衛軍定江南上中路置達嚕噶齊二員下路一<lb/>
<pb n="KR2a0036_WYG_010-26a"/>
員敕發西川䝉古軍七千新附三千付皇子安西王丁<lb/>
巳交趾國遣使來貢馴象己未以徳古爾穆蘇之蘇黙<lb/>
岱城為鎮西府敕以䝉古軍二千益都軍二千諸路軍<lb/>
一千新附軍五千合萬人令李庭將之壬戌賞昻吉爾<lb/>
所部力戰軍人銀五十兩死事者人百兩給其家阿爾<lb/>
哈雅入覲獻金三千五百八十兩銀五萬三千一百兩<lb/>
罷潭州行省造征日本及交趾戰船丙寅填星犯鍵閉<lb/>
癸酉西南八番羅氏等國來附洞寨凡千六百二十有<lb/>
<pb n="KR2a0036_WYG_010-26b"/>
六户凡十萬一千一百六十有八詔遣伊聶濟崔彧至<lb/>
江南訪求藝術之人以中書左丞行四川行中書省事<lb/>
汪良臣為安西王相賜諸王納爾琿所部有功將校銀<lb/>
鈔衣装幣帛羊馬有差以趙州等處水旱減今年租三<lb/>
千一百八十一石命薩都修佛事十有五日八月丁丑<lb/>
車駕至自上都庚辰太陰犯房距星戊子范文虎言臣<lb/>
奉詔征討日本比遣周福欒忠與日本僧齎詔往諭其<lb/>
國期以來年四月還報待其從否始宜進兵又請簡閱<lb/>
<pb n="KR2a0036_WYG_010-27a"/>
舊戰船以充用皆從之海賊賀文逹率衆来歸文虎文<lb/>
虎以所得銀三千兩來獻有㫖釋其前罪官其徒四十<lb/>
八人就以銀賜文虎己丑宋降臣王虎臣陳便宜十七<lb/>
事令張易等議可者行之庚寅敕沅州路䝉古軍總管<lb/>
心逹罕征取桐木籠犵狫伯洞諸蠻未附者調江南新<lb/>
附軍五千駐太原五千駐大名五千駐衛州以毎歳聖<lb/>
誕節及元辰日禮儀費用皆斂之民詔天下罷之丁酉<lb/>
以江南所獲玉爵及坫凡四十九事納于太廟己亥海<lb/>
<pb n="KR2a0036_WYG_010-27b"/>
賊金通精死獲其從子溫有司欲論如法帝曰通精已<lb/>
死温何預焉特赦其罪庚子嵗星犯軒轅大星甲辰詔<lb/>
漢軍出征逃者罪死且沒其家置大䕶國仁王寺總管<lb/>
府以賽音扎拉為達嚕噶齊李光祖為總管賜范文虎<lb/>
僚属二十一人金紋綾西錦衣賞征重慶將校幣帛有<lb/>
差賜諸王阿濟格糧五千石馬六百疋羊萬口九月乙<lb/>
巳朔范文虎薦可為守令者三十人詔今後所薦朕自<lb/>
擇之凡官守不勤於職者勿問漢人囘囘皆論誅之且<lb/>
<pb n="KR2a0036_WYG_010-28a"/>
沒其家女直碩達勒逹軍不出征者令隸民籍輸賦己<lb/>
酉罷金州守船軍千人量留監守餘皆遣還庚戌詔行<lb/>
中書省左丞呼遜兼領杭蘇等路諸色人匠以杭州稅<lb/>
課所入嵗造繒叚十萬以進杭蘇嘉興三路辦課官吏<lb/>
額外多取分例今後月給食錢或數外多取者罪之阿<lb/>
哈馬特言王相府官趙炳云陕西課程嵗辦萬九千錠所<lb/>
司果盡心措辦可得四萬錠即命炳總之同知揚州總<lb/>
管府事董仲威坐贓罪行臺方按其事仲威反誣行臺<lb/>
<pb n="KR2a0036_WYG_010-28b"/>
官以他事詔免仲威官仍沒其産十之二戊午王相府<lb/>
言四川宣慰司有籍無軍虚受賞者一萬七千三百八<lb/>
人命詰治之議罷漢人之為逹嚕噶齊者御史臺臣言<lb/>
江南三路管課官於分例外支用鈔一千九百錠命盡<lb/>
徴之詔遣使招諭西南諸蠻郡酋長能率所部歸附者<lb/>
官不失職民不失業乙丑以呼巴哩巴爾斯台為都元<lb/>
帥將䝉古軍二千人河西軍一千人戍鄂端城己巳樞<lb/>
密院臣言有唐古特者冐禁引軍千餘人於辰溪沅州<lb/>
<pb n="KR2a0036_WYG_010-29a"/>
等處劫掠新附人千餘口及牛馬金銀幣帛等而麻陽<lb/>
縣逹嚕噶齊鄂博布哈為之鄉導敕斬唐古特鄂博布<lb/>
哈餘減死論以所掠者還其民給河西行省鈔萬錠<lb/>
以備支用冬十月己夘享于太廟辛巳敘州䕫府至江<lb/>
陵界立水驛乙酉帝御香閣命大樂署令完顔椿等肄<lb/>
文武樂戊子張融訴西京軍户和買和雇有司匿所給<lb/>
價鈔計萬八千餘錠官吏坐罪以融為侍衛軍總把千<lb/>
户托里總把呼逹擅引軍入婺州永康縣界殺掠吏民<lb/>
<pb n="KR2a0036_WYG_010-29b"/>
事覺自陳扈從先帝出征有功乞貸死敕沒入其家貲<lb/>
之半杖遣之辛夘賑和州貧民鈔乙未納碧玉爵于太<lb/>
廟丙申太隂犯太微西垣上將辛丑以月直元辰命五<lb/>
祖真人李居夀作醮事奏赤章凡五晝夜畢事居夀請<lb/>
間言皇太子春秋鼎盛宜預國政帝喜曰尋將及之明<lb/>
日下詔皇太子燕王叅決朝政凡中書省樞密院御史<lb/>
臺及百司之事皆先啟後聞甲辰賜髙麗國王至元十<lb/>
七年厯日十一月戊申敕諸路所捕盜初犯贓多者死<lb/>
<pb n="KR2a0036_WYG_010-30a"/>
再犯贓少者從輕罪論阿哈瑪特言有盜以舊鈔易官<lb/>
庫新鈔四百十錠者議者謂罪不應死盜者之父執役<lb/>
臣家不論如法寧不自畏詔處死壬子遣禮部尚書柴<lb/>
椿偕安南國使杜中贊齎詔往諭安南國世子陳日烜<lb/>
責其來朝癸丑太隂犯熒惑乙夘罷太原平陽西京延<lb/>
安路新簽軍還籍罷招討使劉萬努所管無籍軍願從<lb/>
大軍征討者趙炳言陕西運司郭同知王相府郎中令<lb/>
郭叔雲盗用官錢敕尚書托斯和侍御史郭祐檢覈之<lb/>
<pb n="KR2a0036_WYG_010-30b"/>
戊辰命湖北道宣慰使劉深教練鄂州漢陽新附水軍<lb/>
詔諭四川宣慰司括軍民户數己巳以梧州妖民呉法<lb/>
受扇惑藤州徳慶府瀧水猺蠻為亂獲其父誅之併教<lb/>
坊司入拱衛司十二月戊寅發粟鈔賑鹽司竈户之貧<lb/>
者括甘州户庚辰安南國貢藥材甲申祀太陽丙申敕<lb/>
樞密翰林院官就中書省與索多議招收海外諸番事<lb/>
丁酉巴喇呼貢海青囘囘等所過供食羊非自殺者不<lb/>
食百姓苦之帝曰彼吾奴也飲食敢不隨我朝乎詔禁<lb/>
<pb n="KR2a0036_WYG_010-31a"/>
之詔諭海内海外諸番國主賜右丞張恵銀五千四百<lb/>
兩敕自明年正月朔日建醮于長春宫凡七日嵗以為<lb/>
例命李居夀告祭新嵗詔諭占城國主使親自來朝索<lb/>
多所遣闍婆國使臣治中趙玉還改單州兖州隸濟寕<lb/>
路復置萬泉縣隸河中府改垣曲縣隸綘州降歸州路<lb/>
為州陞沔陽安陸各為府改京兆為安西路改恵州建<lb/>
寧梧州栁州象州邕州慶逺賓州横州容州潯州並為<lb/>
路建聖夀萬安寺于京城帝師琳沁卒敕諸國教師禪<lb/>
<pb n="KR2a0036_WYG_010-31b"/>
師百有八人即大都萬安寺設齋圓戒賜衣是嵗斷死<lb/>
罪百三十二人保定等二十餘路水旱風雹害稼<lb/>
　<lb/>
　<lb/>
　<lb/>
　<lb/>
　<lb/>
　元史卷十<lb/>
<pb n="KR2a0036_WYG_010-32a"/>
元史本紀卷十考證<lb/>
至元十五年三月乙未宋廣王昺遣倪堅以表來上<lb/>
　案宋史十五年四月戊辰宋主昰殂於碙洲庚午始<lb/>
　立昺則三月不應有昺先遣使之事當係紀載月日<lb/>
　有誤<lb/>
八月己夘初立提刑按察司于輝和爾地　案初立原<lb/>
　本訛復立考世祖本紀至元十五年以前輝和爾地<lb/>
　未嘗設官永樂大典本作初立今據改<lb/>
<pb n="KR2a0036_WYG_010-32b"/>
十二月己夘朔　案原本脱朔字自己夘至下文戊申<lb/>
　共計三十日則己夘為朔日無疑今増<lb/>
十二月戊申開成路置屯田總管府廣安州隸之　案<lb/>
　開成原本訛開城廣安州原本訛廣安縣今據地理<lb/>
　志改<lb/>
十六年正月壬戌改播州鼎山縣為播川縣　案原本<lb/>
　訛改播川鼎山縣為播州縣考地理志廣西路有播<lb/>
　州無播州縣之名今據永樂大典本改<lb/>
<pb n="KR2a0036_WYG_010-33a"/>
正月甲戌宋廣王昺偕其官屬赴海死　案宋史作二<lb/>
　月癸未與此異<lb/>
二月庚寅千夫長塔喇海授管軍千戸佩金符　案原<lb/>
　本作總管軍千戸又脱金字今據永樂大典本増改<lb/>
二月甲辰命嘉定以西新附州郡質子入侍　案新附<lb/>
　原本訛新鄭考地理志嘉定府路州郡無新鄭之名<lb/>
　今據明南監本改<lb/>
三月丙寅敕中書省掾史文移稽緩三日者死　案丙<lb/>
<pb n="KR2a0036_WYG_010-33b"/>
　寅原本訛丙辰今據前後干支改<lb/>
六月癸巳詔以髙州筠連州新附戸于叙州立驛　案<lb/>
　筠字原本訛荺叙州原本訛溆並據地理志改<lb/>
</p>
<p>
</p>
  </div>
</body>
</text>
</TEI>
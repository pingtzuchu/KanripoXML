<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百九十</head> <lb/>
    <p>
<pb n="KR2a0036_WYG_190-1a"/>
欽定四庫全書<lb/>
　元史卷一百九十<lb/>
　　明翰林學士亞中大夫知制誥兼修國史宋濂等修<lb/>
　列𫝊第七十七<lb/>
　　儒學二<lb/>
胡長孺字汲仲婺州永康人當唐之季其先自天台來<lb/>
徙宋南渡後以進士科發身者十人持節分符先後相<lb/>
望曾祖㮚欽州司法參軍脱略豪雋輕貲急施人以鄭<lb/>
<pb n="KR2a0036_WYG_190-1b"/>
荘稱之祖巖起嘉定甲戌進士知福州閩縣事卓行危<lb/>
論竒文瑰句端平嘉定間士大夫皆自以為不可及其<lb/>
在江西幕府平贑州之難於指顧之頃全活數十萬人<lb/>
父居仁淳祐丁未進士知台州軍州事文辭政事亦絶<lb/>
出於四方至長孺其學益大振九經諸史下逮百氏名<lb/>
墨縱横旁行敷落律令章程無不包羅而揆序之咸淳<lb/>
中外舅徐道隆為荆湖四川宣撫參議官長孺從之入<lb/>
蜀銓試第一名授廸功郎監重慶府酒務俄用制置使<lb/>
<pb n="KR2a0036_WYG_190-2a"/>
朱禩孫之辟兼總領湖廣軍馬錢糧所僉㕔與高彭李<lb/>
湜梅應春等號南中八士已而復拜福寧州倅之命㑹<lb/>
宋亡退棲永康山中至元二十五年詔下求賢有司強<lb/>
起之至京師待詔集賢院既而召見内殿拜集賢修撰<lb/>
與宰相議不合改教授揚州元貞元年移建昌適錄事<lb/>
闕官檄長孺攝之程文海方貴顯其家氣燄薰灼即違<lb/>
法人不敢呵問其樹外門侵官道長孺亟命撤之至大<lb/>
元年轉台州路寧海縣主簿階将仕佐郎大徳丁未浙<lb/>
<pb n="KR2a0036_WYG_190-2b"/>
東大祲戊申復無麥民相枕死宣慰同知托歡徹爾議<lb/>
行荒政歛富人錢一百五十萬給之至縣以餘錢二十<lb/>
五萬屬長孺藏去乃行旁州長孺察其有乾没意悉散<lb/>
於民閲月再至索其錢長孺抱案進曰錢在是矣托歡<lb/>
徹爾怒曰汝膽如山耶何所受命而敢無忌若此長孺<lb/>
曰民一日不食當有死者誠不及以聞然官書具在可<lb/>
徵也托歡徹爾雖怒不敢問縣有銅巖惡少年狙伺其<lb/>
間恒出抄道為過客患官不能禁長孺偽衣商人服令<lb/>
<pb n="KR2a0036_WYG_190-3a"/>
蒼頭負貨以從隂戒騶卒十人躡其後長孺至巖中人<lb/>
突出要之長孺方遜辭以謝騶卒俄集皆成擒俾盡通<lb/>
其黨寘於法夜行無虞民荷溺器糞田偶觸軍卒衣卒<lb/>
抶傷民且碎器而去竟不知主名民來訴長孺陽怒其<lb/>
誣械於市俾左右潛偵之向抶者過焉㦸手稱快執詣<lb/>
所𨽻杖而償其器羣嫗聚浮屠菴誦佛書為禳祈一嫗<lb/>
失衣適長孺出其鄉嫗訟之長孺以牟麥寘羣嫗合掌<lb/>
中命繞佛誦書如初長孺閉目叩齒作集神状且曰吾<lb/>
<pb n="KR2a0036_WYG_190-3b"/>
使神監之矣盜衣者行數周麥當芽一嫗屢開掌視長<lb/>
孺指縛之還所竊衣長孺白事帥府歸吏言有姦事屢<lb/>
問弗伏者長孺曰此易易爾夜伏吏案下黎明出姦者<lb/>
訊之辭愈堅長孺佯謂令長曰頗聞國家有詔盍迎之<lb/>
叱𨽻卒縳姦者東西楹空縣而出庭無一人姦者相謂<lb/>
曰事至此死亦無承行将自解矣語畢案下吏嚾而出<lb/>
姦者驚咸叩頭服罪永嘉民有弟質珠歩揺於兄者贖<lb/>
焉兄妻愛之紿以亡於盜屢訟不獲直往告長孺長孺<lb/>
<pb n="KR2a0036_WYG_190-4a"/>
曰爾非吾民也叱之去未幾治盜長孺嗾盜誣兄受歩<lb/>
揺為贓逮兄赴官力辨數弗置長孺曰爾家信有是何<lb/>
謂誣耶兄倉皇曰有固有之乃弟所質者趣持至騐之<lb/>
呼其弟示曰得非爾家物乎弟曰然遂歸焉其行事多<lb/>
䫫此不能盡載延祐元年轉兩浙都轉運鹽使司長山<lb/>
塲鹽司丞階将仕郎未上以病辭不復仕隱杭之虎林<lb/>
山以終長孺初師青田余學古學古師王夢松夢松亦<lb/>
青田人傳龍泉葉味道之學味道則朱熹弟子也淵源<lb/>
<pb n="KR2a0036_WYG_190-4b"/>
既正長孺益行四方訪求其㫖趣始信涵養用敬為最<lb/>
切黙存静觀超然自得故其為人光明宏偉專務明本<lb/>
心之學慨然以孟子自許唯恐斯道之失其傳誘引不<lb/>
倦一時學者慕之有如饑渇之於食飲方嶽大臣與郡<lb/>
二千石聘致庠序敷繹經義環聽者數百人長孺為言<lb/>
人雖最靈與物同産初無二本皆躍躍然興起至有太<lb/>
息者為辭章有精魄金舂玉撞壹發其和平之音海内<lb/>
來求者如購拱璧碑版焜煌照耀四裔苟非其人雖一<lb/>
<pb n="KR2a0036_WYG_190-5a"/>
金易一字毅然不與鄉闈取士屢司文衡貴實賤華文<lb/>
風為之一變晩寓武林病喘上氣者頗久一旦具酒食<lb/>
與比鄰别云将返故鄉門人有識其微意者問曰先生<lb/>
精神不衰何為遽欲觀化乎長孺曰精神與死生初無<lb/>
相渉也就寢至夜半喘忽止其子駒排户視之則正衣<lb/>
冠坐逝矣年七十五所著書有瓦缶編南昌集寧海漫<lb/>
抄顔樂齋藳行於世其從兄之綱之純皆以經術文學<lb/>
名之綱字仍仲嘗被薦書其於聲音字畫之説自言獨<lb/>
<pb n="KR2a0036_WYG_190-5b"/>
造其妙惜其書不𫝊之純字穆仲咸淳甲戌進士踐履<lb/>
如古獨行者文尤明潔可誦人稱之為三胡云<lb/>
熊朋來字與可豫章人宋咸淳甲戌登進士第第四人<lb/>
授從仕郎寳慶府僉書判官㕔公事未上而宋亡世祖<lb/>
初得江南盡求宋之遺士而用之尤重進士以故相留<lb/>
夢炎為尚書召甲戌状元王龍澤為江南行臺監察御<lb/>
史朋來龍澤榜下進士而聲名不在龍澤下然不肯表<lb/>
襮苟進隱處州里間生徒受學者常百數十人取朱子<lb/>
<pb n="KR2a0036_WYG_190-6a"/>
小學書提其要領以示之學者家傳其書幾遍天下豫<lb/>
章為江西㑹府行中書省提刑按察司皆在焉凢居是<lb/>
官者多朝廷名公卿皆以賔禮延見㢘希憲之子惇為<lb/>
參知政事以師禮事朋來終身稱門人劉宣為提刑按<lb/>
察使尤加禮敬朋來和而不肆介而不狷與羣賢講論<lb/>
經義無虛日儒者咸倚以為重焉㑹朝廷遣治書侍御<lb/>
史王構銓外選於江西於是參政徐琰李世安列薦朋<lb/>
來為閩海提舉儒學官使者報聞而朝廷以東南儒學<lb/>
<pb n="KR2a0036_WYG_190-6b"/>
之士唯福建廬陵最盛特起朋來連為兩郡教授所至<lb/>
考古篆籀文字調律吕協歌詩以興雅樂制器定辭必<lb/>
則古式學者化焉既滿考以常格調建安縣主簿不赴<lb/>
晩以福清州判官致仕朋來視之漠如也四方學者因<lb/>
其所自號稱為天慵先生每燕居鼓瑟而歌以自樂嘗<lb/>
著瑟賦二篇學者争傳誦之門人歸之者日盛旁近舍<lb/>
皆滿至不能容朋來懇懇為説經㫖文義老益不倦得<lb/>
其所指授者多為聞人延祐初詔以進士科取士時科<lb/>
<pb n="KR2a0036_WYG_190-7a"/>
舉廢已久有司咸不知其典故以不稱明詔為懼行省<lb/>
官主其事者諮問於朋來動中軌度因以申請四方得<lb/>
遵用之及請為考試官則曰應試者十九及吾門不可<lb/>
其後江浙湖廣皆卑詞致禮請為主文朋來屢往應之<lb/>
及對大廷其所選士居天下三之一焉初朋來以周禮<lb/>
首薦鄉郡而元制周官不與設科治戴記者又鮮朋來<lb/>
屢以為言盖朋來之學諸經中三禮尤深是以當世言<lb/>
禮樂者咸推宗之至治中英宗始采用古禮親御衮冕<lb/>
<pb n="KR2a0036_WYG_190-7b"/>
祀太廟鋭意於制禮作樂之亊翰林學士元明善颺言<lb/>
於朝以朋來為薦未及召而卒年七十八朋來動止有<lb/>
常喜怒不形於色接賔客人人各自以得其意有家集<lb/>
三十卷其大者明乎禮樂之事闗於世教其餘若天文<lb/>
地理方技名物度數靡不精究子太古鄉貢進士<lb/>
戴表元字帥初一字曾伯慶元奉化州人七歲學古詩<lb/>
文多竒語稍長從里師習詞賦輒棄不肯為咸淳中入<lb/>
太學以三舍法陞内舍生既而試禮部第十人登進士<lb/>
<pb n="KR2a0036_WYG_190-8a"/>
乙科教授建寧府後遷臨安教授行户部掌故皆不就<lb/>
大徳八年表元年已六十餘執政者薦於朝起家拜信<lb/>
州教授再調教授婺州以疾辭初表元閔宋季文章氣<lb/>
萎薾而辭骫骳積弊已甚慨然以振起斯文為己任時<lb/>
四明王應麟天台舒岳祥並以文學師表一代表元皆<lb/>
從而受業焉故其學博而肆其文清深雅潔化陳腐為<lb/>
神竒蓄而始發間事摹畫而隅角不露施於人者多尤<lb/>
自袐重不妄許與至元大徳間東南以文章大家名重<lb/>
<pb n="KR2a0036_WYG_190-8b"/>
一時者唯表元而已其門人最知名者曰袁桷桷之文<lb/>
其體裁議論一取法於表元者也表元晩年翰林集賢<lb/>
以修撰博士二職論薦而老疾不可起年六十七卒有<lb/>
剡源集行於世當表元時有四明任士林者亦以文章<lb/>
知名云<lb/>
牟應龍字伯成其先蜀人後徙居呉興祖子才仕宋贈<lb/>
光禄大夫諡清忠父巘為大理少卿應龍幼警敏過人<lb/>
日記數千言文章有渾厚之氣應龍當以世賞補京官<lb/>
<pb n="KR2a0036_WYG_190-9a"/>
盡譲諸從弟而擢咸淳進士第時賈似道當國自儗伊<lb/>
周謂馬廷鸞曰君故與清忠游其孫幸見之當處以高<lb/>
第應龍拒之不見及對策具言上下内外之情不通國<lb/>
勢危急之状考官不敢寘上第調光州定城尉應龍曰<lb/>
昔吾祖對策以直言忤史彌逺得洪雅尉今固當爾無<lb/>
媿也沿海制置司辟為屬以疾辭不仕而宋亡矣故相<lb/>
留夢炎事世祖為吏部尚書以書招之曰苟至翰林可<lb/>
得也應龍不答已而起家教授溧陽州晩以上元縣主<lb/>
<pb n="KR2a0036_WYG_190-9b"/>
簿致仕初宋亡時大理卿已退不任事一門父子自為<lb/>
師友討論經學以義理相切磨於諸經皆有成説惟五<lb/>
經音攷盛行於世應龍為文長於叙事時人求其文者<lb/>
車轍交於門以文章大家稱於東南人儗之為眉山蘇<lb/>
氏父子而學者因應龍所自號稱之曰隆山先生泰定<lb/>
元年卒年七十八<lb/>
鄭滁孫字景歐處州人宋景定間登進士第知温州樂<lb/>
清縣累歴宗正丞禮部郎官至元三十年有以滁孫名<lb/>
<pb n="KR2a0036_WYG_190-10a"/>
薦者世祖召見授集賢直學士尋陞侍講學士又陞學<lb/>
士乞致仕歸田里弟陶孫字景潛亦登進士第監西嶽<lb/>
祠先陶孫徵至闕奏對稱㫖授翰林國史院編修官會<lb/>
纂修國史至宋徳祐末年事陶孫曰臣嘗仕宋宋是年<lb/>
亡義不忍書書之非義矣終不書世祖嘉之陞應奉翰<lb/>
林文字後出為江西儒學提舉滁孫兄弟在當時最號<lb/>
博洽儒學之士翕然推之隆福宫以其兄弟前朝士乃<lb/>
製衣親賜人以為異遇焉滁孫所著有大易法象通贊<lb/>
<pb n="KR2a0036_WYG_190-10b"/>
周易記玩等書陶孫有文集若干卷<lb/>
陳孚字剛中台州臨海人幼清峻頴悟讀書過目輒成<lb/>
誦終身不忘至元中孚以布衣上大一統賦江浙行省<lb/>
為轉聞於朝署上蔡書院山長考滿謁選京師二十九<lb/>
年世祖命梁曾以吏部尚書再使安南選南士為介朝<lb/>
臣薦孚博學有氣節調翰林國史院編修官攝禮部郎<lb/>
中為曾副陛辭賜五品服佩金符以行三十年正月至<lb/>
安南世子陳日燇以憂制不出郊遣陪臣來迎令不由<lb/>
<pb n="KR2a0036_WYG_190-11a"/>
陽明中門入曾與孚回舘致書詰日燇以不庭之罪且<lb/>
責日燇當出郊迎詔及講新朝尚右之禮徃復三書宣<lb/>
布天子威徳辭直氣壮皆孚筆也其所贈孚悉郤之詳<lb/>
見梁曾𫝊中使還除翰林待制兼國史院編修官帝方<lb/>
欲寘之要地而廷臣以孚南人且尚氣頗嫉忌之遂除<lb/>
建徳路總管府治中再遷治中衢州所至多著善政秩<lb/>
滿復請為郷郡特授奉直大夫台州路總管府治中大<lb/>
徳七年詔遣奉使宣撫循行諸道時台州旱民饑道殣<lb/>
<pb n="KR2a0036_WYG_190-11b"/>
相望江浙行省檄浙東元帥托歡徹爾發粟賑濟而托<lb/>
歡徹爾怙勢立威不䘏民隱驅脅有司動寘重刑孚曰<lb/>
使吾民日至莩死不救者托歡徹爾也遂詣宣撫使愬<lb/>
其不法蠧民事一十九條宣撫使按實坐其罪命有司<lb/>
亟發倉賑饑民賴以全活者衆而孚亦以此致疾卒於<lb/>
家年六十四孚天材過人性任俠不羈其為詩文大抵<lb/>
任意即成不事雕斵有文集行於世子遘江浙行省左<lb/>
右司員外郎致仕女長媯適藳城董士楷太常禮儀院<lb/>
<pb n="KR2a0036_WYG_190-12a"/>
太祝守緝之母也末媯適同里韓戒之行樞密院經歴<lb/>
諫之母也俱有貞節朝廷旌表其門閭攸州馮子振其<lb/>
豪俊與孚略同孚極敬畏之自以為不可及子振於天<lb/>
下之書無所不記當其為文也酒酣耳熱命侍史二三<lb/>
人潤筆以俟子振據案疾書隨紙數多寡頃刻輒盡雖<lb/>
事料醲郁美如簇錦律之法度未免乖刺人亦以此少<lb/>
之<lb/>
董朴字太初順徳人自幼強記比冠師事樂舜咨劉道<lb/>
<pb n="KR2a0036_WYG_190-12b"/>
濟幡然有求道之志至元十六年用提刑按察使薦起<lb/>
家為陜西知法官未幾以親老歸養尋召為太史院主<lb/>
事復辭不赴皇慶初朴年已踰八十詔以翰林修撰致<lb/>
仕延祐三年無疾而終年八十有五朴所為學自六經<lb/>
及孔孟微言與凢先儒所以開端闡幽者莫不研極其<lb/>
㫖而㑹通之故其心所自得往往有融貫之妙其事親<lb/>
孝與人交智愚貴賤一待以誠或有犯之者夷然不與<lb/>
之校中山王結曰朴之學造詣既深充養交至其為人<lb/>
<pb n="KR2a0036_WYG_190-13a"/>
清而通和而介君子人也朴家近龍岡學者因稱之曰<lb/>
龍岡先生云<lb/>
楊載字仲𢎞其先居建之浦城後徙杭因為杭人少孤<lb/>
博渉羣書為文有跌宕氣年四十不仕户部賈國英數<lb/>
薦於朝以布衣召為翰林國史院編修官與修武宗實<lb/>
錄調管領係官海船萬户府照磨兼提控案牘延祐初<lb/>
仁宗以科目取士載首應詔遂登進士第授承務郎饒<lb/>
州路同知浮梁州事遷儒林郎寧國路總管府推官以<lb/>
<pb n="KR2a0036_WYG_190-13b"/>
卒初呉興趙孟頫在翰林得載所為文極推重之由是<lb/>
載之文名隱然動京師凢所選述人多𫝊誦之其文章<lb/>
一以氣為主博而敏直而不肆自成一家言而於詩尤<lb/>
有法度嘗語學者曰詩當取材於漢魏而音節則以唐<lb/>
為宗自其詩出一洗宋季之陋建康之上元有楊剛中<lb/>
字志行自幼厲志操及為江東憲府照磨風采凛凛有<lb/>
足稱者其為文竒奥簡澁動法古人而不屑為世俗平<lb/>
凢語元明善極歎異之仕至翰林待制而卒有霜月集<lb/>
<pb n="KR2a0036_WYG_190-14a"/>
行於世其甥李桓字晉仲同郡人由鄉貢進士累遷江<lb/>
浙儒學副提舉亦以文鳴江東紆餘豐潤學者多傳之<lb/>
載與剛中同軰行而桓則稍後云<lb/>
劉詵字桂翁吉安之廬陵人性穎悟幼失父知自樹立<lb/>
年十二作為科塲律賦論策之文蔚然有老成氣象宋<lb/>
之遺老鉅公一見即以斯文之任期之既冠重厚醇雅<lb/>
素以師道自居教學者有法聲譽日隆江南行御史臺<lb/>
屢以教官舘職遺逸薦皆不報詵為文根柢六經躪躒<lb/>
<pb n="KR2a0036_WYG_190-14b"/>
諸子百家融液今古而不露其踔厲風發之状四方求<lb/>
文者日至於門其所為詩文曰桂隱集桂隱詵所號也<lb/>
至正十年卒年八十三同郡龍仁夫字觀復劉岳申字<lb/>
高仲其文學皆與詵齊名有集行世而仁夫之文尤竒<lb/>
逸流麗所著周易集𫝊多前儒所未發岳申用薦者為<lb/>
遼陽儒學副提舉仁夫江浙儒學副提舉皆不就<lb/>
韓性字明善紹興人其先家安陽宋司徒兼侍中魏忠<lb/>
獻王琦其八世祖也高祖左司郎中膺胄扈從南渡家<lb/>
<pb n="KR2a0036_WYG_190-15a"/>
於越性天資警敏七歲讀書數行俱下日記萬言九歲<lb/>
通小戴禮作大義操筆立就文意蒼古老生宿學皆稱<lb/>
異焉及長博綜羣籍自經史至諸子百氏靡不極其津<lb/>
涯究其根柢而於儒先性理之説尤深造其閫域其為<lb/>
文辭博逹儁偉變化不測自成一家言四方學者受業<lb/>
其門户外之屨至無所容延祐初詔以科舉取士學者<lb/>
多以文法為請性語之曰今之貢舉悉本朱熹私議為<lb/>
貢舉之文不知朱氏之學可乎四書六經千載不𫝊之<lb/>
<pb n="KR2a0036_WYG_190-15b"/>
學自程氏至朱氏發明無餘藴顧力行何如耳有徳者<lb/>
必有言施之場屋直其末事豈有他法哉凢經其口授<lb/>
指畫不為甚髙論而義理自勝不期文之工而不能不<lb/>
工以應有司之求亦未始不合其繩尺也士有一善必<lb/>
為之延譽不已及辨析是非則毅然有不可犯之色性<lb/>
出無輿馬僕御所過負者息肩行者避道巷夫街叟至<lb/>
於童穉厮役咸稱之曰韓先生韓先生云憲府嘗舉為<lb/>
教官謝曰幸有先人之敝廬可庇風雨薄田可具饘粥<lb/>
<pb n="KR2a0036_WYG_190-16a"/>
讀書砥行無愧古人足矣禄仕非所願也受而不赴暮<lb/>
年愈自韜晦然未嘗忘情於斯世郡之良二千石政事<lb/>
有所未達輙徃咨訪性從容開導洞中肯綮禆益者多<lb/>
天厯中趙世延以性名上聞後十年門人李齊為南臺<lb/>
監察御史力舉其行義而性已卒矣年七十有六卒後<lb/>
南臺御史中丞伊嚕布哈嘗學於性言性法當得諡朝<lb/>
廷賜諡莊節先生其所著冇禮記説四卷詩音釋一卷<lb/>
書辨疑一卷郡志八卷文集十二卷當性時慶元有程<lb/>
<pb n="KR2a0036_WYG_190-16b"/>
端禮端學兄弟者端禮字敬叔幼頴悟純篤十五歲能<lb/>
記誦六經曉析大義慶元自宋季皆尊尚陸九淵氏之<lb/>
學而朱熹氏學不行於慶元端禮獨從史蒙卿游以𫝊<lb/>
朱氏明體適用之指學者及門甚衆所著有讀書日程<lb/>
國子監以頒示郡邑校官為學者式仕為衢州路儒學<lb/>
教授卒年七十五端學字時叔通春秋登至治辛酉進<lb/>
士第授僊居縣丞尋改國子助教動有師法學者以其<lb/>
剛嚴方正咸嚴憚之遷太常博士命未下而卒後以子<lb/>
<pb n="KR2a0036_WYG_190-17a"/>
徐貴贈禮部尚書所著有春秋本義三十卷三𫝊辨疑<lb/>
二十卷春秋或問十卷<lb/>
呉師道字正𫝊婺州蘭溪人自羈丱知學即善記覽工<lb/>
詞章才思涌溢發為歌詩清麗俊逸弱冠因讀宋儒真<lb/>
徳秀遺書乃幡然有志於為己之學刮摩淬礪日長月<lb/>
益嘗以持敬致和之説質於同郡許謙謙復之以理一<lb/>
分殊之㫖由是心志益廣造履益深大扺務在發揮義<lb/>
理而以闢異端為先務登至治元年進士第授髙郵縣<lb/>
<pb n="KR2a0036_WYG_190-17b"/>
丞明達文法吏不敢欺再調寧國路錄事會歲大旱饑<lb/>
民仰食於官者三十三萬口師道勸大家得粟三萬七<lb/>
千六百石以賑饑民又言於部使者轉聞於朝得粟四<lb/>
萬石鈔三萬八千四百錠賑之三十餘萬人賴以存活<lb/>
遷池州建徳縣尹郡學有田七百畝為豪民所占郡下<lb/>
其事建徳俾師道究治之即為按其圖籍悉以歸於學<lb/>
建徳素少茶而㩁税尤重民以為病即為極言於所司<lb/>
𣙜税為減中書左丞吕思誠侍御史孔思立列薦之召<lb/>
<pb n="KR2a0036_WYG_190-18a"/>
為國子助教尋陞博士其為教一本朱熹之㫖而遵許<lb/>
衡之成法六舘諸生人人自以為得師丁内憂而歸以<lb/>
奉議大夫禮部郎中致仕終於家所著有易詩書雜説<lb/>
春秋胡傳附辨戰國策校註敬鄉錄及文集二十卷師<lb/>
道同郡又有王餘慶字叔善仕為江南行臺監察御史<lb/>
亦以儒學名重當世云<lb/>
陸文圭字子方江隂人幼而頴悟讀書過目成誦終身<lb/>
不忘博通經史百家及天文地理律厯醫藥筭數之學<lb/>
<pb n="KR2a0036_WYG_190-18b"/>
宋咸淳初文圭年十八以春秋中鄉選宋亡隱居城東<lb/>
學者稱之曰墻東先生延祐設科有司強之就試凢一<lb/>
再中鄉舉文圭為文融㑹經𫝊縱横變化莫測其涯際<lb/>
東南學者皆宗師之朝廷數遣使馳幣聘之以老疾不<lb/>
果行卒年八十五文圭為人剛明超邁以竒氣自負於<lb/>
地理考覈甚詳凢天下郡縣沿革人物土産悉能黙記<lb/>
如指諸掌先屬纊一日語門人曰以數考之吾州二十<lb/>
年後必有兵變慘於五代建炎吾死當葬不食之地勿<lb/>
<pb n="KR2a0036_WYG_190-19a"/>
封勿樹使人不知吾墓庶無暴骨之患其後江隂之亂<lb/>
冡墓盡發人乃服其先知有墻東類藁二十卷文圭同<lb/>
里有梁益者字友直其先福州人博洽經史而工於文<lb/>
辭其教人以變化氣質為先務學徒不逺千里從之自<lb/>
文圭既卒浙以西稱學術醇正為世師表者惟益而已<lb/>
益所著書有三山藁詩緒餘史𫝊姓氏纂又有詩傳旁<lb/>
通發揮朱熹氏之學為精年五十六卒<lb/>
周仁榮字本心台州臨海人父敬孫宋太學生初金華<lb/>
<pb n="KR2a0036_WYG_190-19b"/>
王栢以朱熹之學主台之上蔡書院敬孫與同郡楊珏<lb/>
陳天瑞車若水黄超然朱致中薛松年師事之受性理<lb/>
之㫖敬孫嘗著易象占尚書補遺春秋類例仁榮承其<lb/>
家學又師珏天瑞治易禮春秋而工為文章用薦者署<lb/>
美化書院山長美化在處州萬山中人鮮知學仁榮舉<lb/>
行鄉飲酒禮士俗為變後辟江浙行省掾史省臣皆呼<lb/>
先生不以吏遇之泰定初召拜國子博士遷翰林修撰<lb/>
陞集賢待制奉㫖代祀嶽瀆至㑹稽以疾作不復還朝<lb/>
<pb n="KR2a0036_WYG_190-20a"/>
卒年六十有一其所教弟子多為名人而台哈布哈為<lb/>
進士第一其弟仔肩字本道以春秋登延祐五年進士<lb/>
第終奉議大夫惠州路總管府判官與其兄俱以文學<lb/>
名仁榮同郡有孟夢恂者字長文黄巖人與仁榮同師<lb/>
事楊珏陳天瑞夢恂講解經㫖體認精切務見行事四<lb/>
方游從者皆服焉部使者薦其行義署本郡學錄至正<lb/>
十三年以設策禦寇捄鄉郡有功授登仕郎常州路宜<lb/>
興州判官未受命而卒年七十四朝廷賜諡號曰康靖<lb/>
<pb n="KR2a0036_WYG_190-20b"/>
先生所著有性理本㫖四書辨疑漢唐會要七政疑解<lb/>
及筆海雜錄五十卷<lb/>
陳旅字衆仲興化莆田人先世素以儒學稱旅幼孤資<lb/>
禀潁異其外大父趙氏學有源委撫而教之旅得所依<lb/>
不以生業為務惟篤志於學於書無所不讀稍長負笈<lb/>
至温陵從鄉先生傅古直游聲名日著用薦者為閩海<lb/>
儒學官適御史中丞馬雍古祖常使泉南一見竒之謂<lb/>
旅曰子館閣器也胡為留滯於此因相勉遊京師既至<lb/>
<pb n="KR2a0036_WYG_190-21a"/>
翰林侍講學士虞集見其所為文慨然歎曰此所謂我<lb/>
老将休付子斯文者矣即延至館中朝夕以道義學問<lb/>
相講習自謂得旅之助為多與祖常交日游譽於諸公<lb/>
間咸以為旅博學多聞宜居師範之選中書平章政事<lb/>
趙世延又力薦之除國子助教居三年考滿諸生不忍<lb/>
其去請於朝再任焉元統二年出為江浙儒學副提舉<lb/>
至元四年入為應奉翰林文字至正元年遷國子監丞<lb/>
階文林郎又二年卒年五十有六旅於文自先秦以來<lb/>
<pb n="KR2a0036_WYG_190-21b"/>
至唐宋諸大家無所不究故其文典雅峻潔必求合於<lb/>
古作者不徒以狥世好而已有文集十四卷旅平生於<lb/>
師友之義尤篤每感虞集為知己其在浙江時集歸田<lb/>
已數載歲且大比請於行省參知政事富珠哩翀親奉<lb/>
書幣請集主文鄉闈欲為問候計乃衝冐炎暑千里訪<lb/>
集於臨川集感其來留旬日而别惓惓以斯文相勉慘<lb/>
然若将永訣焉集每與學者語必以旅為平生益友也<lb/>
一日夢旅舉杯相向曰旅甚思公亦知公之不忘旅也<lb/>
<pb n="KR2a0036_WYG_190-22a"/>
但不得見爾既而聞旅卒集深悼之同時有程文陳繹<lb/>
曾者皆名士文字以文徽州人仕至禮部員外郎作文<lb/>
明潔而精深集亦多稱之繹曾字伯敷處州人為人雖<lb/>
口吃而精敏異常諸經註疏多能成誦文辭汪洋浩博<lb/>
其氣煜如也官至國子助教論者謂二人皆與旅相伯<lb/>
仲云<lb/>
李孝光字季和温州樂清人少博學篤志復古隱居鴈<lb/>
蕩山五峰下四方之士逺來受學名譽日間台哈布哈<lb/>
<pb n="KR2a0036_WYG_190-22b"/>
師事之南行臺監察御史闔辭屢薦居館閣至正七年<lb/>
詔徵隱士以秘書監著作郎召與鄂勒哲圖濟爾噶朗<lb/>
董立應詔赴京師見帝於宣文閣進孝經圖説帝大悦<lb/>
賜上尊明年陞文林郎袐書監丞卒於官年五十三孝<lb/>
光以文章負名當世其文一取法古人而不趨世尚非<lb/>
先秦兩漢語弗以措辭有文集二十卷<lb/>
宇文公諒字子貞其先成都人父挺祖徙呉興今為呉<lb/>
興人公諒通經史百氏言弱冠有操行嘉興富民延為<lb/>
<pb n="KR2a0036_WYG_190-23a"/>
子弟師夜将半聞有叩門者問之乃一婦人公諒厲聲<lb/>
叱去之翌日即以他事辭歸終不告以其故至順四年<lb/>
登進士第授徽州路同知婺源州事丁内艱改同知餘<lb/>
姚州事夏不雨公諒出禱輒應歲以有年民頌之以為<lb/>
别駕雨攝會稽縣申明冤滯所活者衆省檄察實松江<lb/>
海塗田公諒以潮汐不常後必貽患請一概免科省臣<lb/>
從之遷高郵府推官未幾除國子助教日與諸生辯析<lb/>
諸經六館之士資其陶甄者往往出為名臣調應奉翰<lb/>
<pb n="KR2a0036_WYG_190-23b"/>
林文字同知制誥兼國史院編修官以病得告後召為<lb/>
國子監丞除江浙儒學提舉改僉嶺南㢘訪司事以疾<lb/>
請老公諒平居雖暗室必正衣冠端坐嘗挾手記一冊<lb/>
識其編首曰晝有所為暮則書之其不可書即不敢為<lb/>
天地鬼神實聞斯言其檢飭之嚴如此所著述有折桂<lb/>
集觀光集璧水集以齋詩藳玉堂漫藳越中行藳凢若<lb/>
干卷門人私諡曰純節先生<lb/>
巴延一名師聖字宗道哈喇婁氏𨽻軍籍蒙古萬户府<lb/>
<pb n="KR2a0036_WYG_190-24a"/>
世居開州濮陽縣巴延生三歲常以指畫地或三或六<lb/>
若為卦者六歲從里儒授孝經論語即成誦蚤䘮父其<lb/>
兄庫春買經𫝊等書以資之日夜誦不輟稍長受業宋<lb/>
進士建安黄坦坦曰此子頴悟過人非諸生比因命以<lb/>
巴延為氏且名而字之焉久之坦辭曰余不能為爾師<lb/>
羣經有朱子説具在歸而求之可也巴延自弱冠即以<lb/>
斯文為己任其於大經大法粲然有覩而心所自得每<lb/>
出於言意之表鄉之學者來相質難隨問隨辨咸解其<lb/>
<pb n="KR2a0036_WYG_190-24b"/>
惑於是中原之士聞而從游者日益衆至正四年以隱<lb/>
士徴至京師授翰林待制預修金史既畢辭歸已而復<lb/>
起為江西㢘訪僉事數月以病免及還四方之來學者<lb/>
至千餘人盖其為學專事講解而務真知力踐不屑事<lb/>
舉子詞章而必期措諸實用士出其門不問知其為巴<lb/>
延氏學者至於異端之徒亦往往棄其學而學焉十八<lb/>
年河南賊蔓延河北巴延言於省臣将結其鄉民為什<lb/>
伍以自保而賊兵大至巴延乃渡漳北行邦人從之者<lb/>
<pb n="KR2a0036_WYG_190-25a"/>
數十萬家至磁與賊遇賊知巴延名士生劫之以見賊<lb/>
将誘以富貴巴延罵不屈引領受刃與妻子俱死之年<lb/>
六十冇四既死人或剖其腹見其心數孔曰古稱聖人<lb/>
心有七竅此非賢士乎乃納心其腹中覆墻而揜之有<lb/>
司上其事贈奉議大夫僉太常禮儀院事諡文節太常<lb/>
諡議曰以城守論之巴延無城守之責而死可與江州<lb/>
守李黼一律以風紀論之巴延無在官之責而死可與<lb/>
西臺御史張桓並駕以平生有用之學成臨義不奪之<lb/>
<pb n="KR2a0036_WYG_190-25b"/>
節乃古之所謂君子人者時以為確論巴延平生修輯<lb/>
六經多所著述皆燬於兵<lb/>
舒蘇字得之其先大食國人國既内附大父魯庫乃東<lb/>
遷豐州太宗時以材授真定濟南等路監𣙜課税使因<lb/>
家真定父烏哲始從儒先生問學輕財重義不干仕進<lb/>
舒蘇生九歲日記古經𫝊至千言比弱冠以所業就正<lb/>
於翰林學士承㫖王思㢘之門由是博極羣籍汪洋茂<lb/>
衍見諸踐履皆篤實之學故其年雖少已為鄉邦所推<lb/>
<pb n="KR2a0036_WYG_190-26a"/>
重延祐初詔以科第取士有勸其就試者舒蘇笑而不<lb/>
應既而侍御史郭思貞翰林學士承㫖劉賡參知政事<lb/>
王士熙交章論薦之泰定三年詔以遺逸徵至上都見<lb/>
帝於龍虎臺眷遇優渥時都爾蘇柄國西域人多附焉<lb/>
舒蘇獨不徃見都爾蘇屢使人招致之即以養親辭歸<lb/>
至順元年召入為應奉翰林文字賜對奎章閣文宗問<lb/>
曰卿有所著述否明日進所著帝王心法文宗稱善詔<lb/>
預修經世大典以論議不合求去命奎章閣侍書學士<lb/>
<pb n="KR2a0036_WYG_190-26b"/>
虞集諭留之舒蘇堅以母老辭遂賜幣遣之復命集𫝊<lb/>
㫖曰卿且蹔還行召卿矣至順四年除國子博士丁内<lb/>
艱不赴後至元二年拜陜西行臺監察御史即上封事<lb/>
十條曰法祖宗攬權綱敦宗室禮勲舊惜名器開言路<lb/>
復科舉罷數軍一刑章寛禁網時姦臣變亂成憲帝方<lb/>
虚己以聽舒蘇所言皆一時羣臣所不敢言者侍御史<lb/>
趙承慶見之歎曰御史言及此天下福也戚里有執政<lb/>
陜西行省者恣為非道舒蘇發其罪而按之輒棄職夜<lb/>
<pb n="KR2a0036_WYG_190-27a"/>
遁㑹有詔勿逮問然猶杖其私人及分廵雲南按省臣<lb/>
之不法者其人即解印以去逺藩為之震悚襄漢流民<lb/>
聚居宋之紹熙府故地至數千户私開鹽井自相部署<lb/>
往往劫囚徒殺巡卒舒蘇乃擒其魁而釋其黨復上言<lb/>
紹熙土饒利厚流户日增若以其人散還本籍恐為邊<lb/>
患宜設官府以撫定之詔即其地置紹熙宣撫司三年<lb/>
除僉浙西肅政㢘訪司事即按問都轉運鹽使海道都<lb/>
萬户行宣政院等官贓罪浙右郡縣無敢為貪墨者復<lb/>
<pb n="KR2a0036_WYG_190-27b"/>
以浙右諸僧寺私蔽猾民有所謂道人道民行童者類<lb/>
皆瀆常倫隱徭役使民力日耗契勘嘉興一路為數已<lb/>
二千七百乃建議請勒歸本族俾供王賦庶以少寛民<lb/>
力朝廷是之即著以為令四年改僉浙東肅政㢘訪司<lb/>
事以病免歸舒蘇歴官臺憲所至以理冤澤物為己任<lb/>
平反大辟之獄先後甚衆然未嘗故出人罪以市私恩<lb/>
嘗與五府官決獄咸寧有婦宋娥者與隣人通隣人謂<lb/>
娥曰我将殺爾夫娥曰張子文行且殺之明日夫果死<lb/>
<pb n="KR2a0036_WYG_190-28a"/>
跡盜數日娥始以張子文告其姑五府官以為非共殺<lb/>
且既經赦宥宜釋之舒蘇曰張子文以為娥固許之矣<lb/>
且娥夫死及旬乃始言之是娥與張同謀度不能終隱<lb/>
故發之也豈赦可釋哉樞密判官曰平反活人隂徳也<lb/>
御史勿執常法舒蘇曰是謂故出人罪非平反也且公<lb/>
欲種隂徳於生者奈死者何乃獨上議刑部卒正娥罪<lb/>
其審刑當罪多類此至正四年除江東肅政㢘訪副使<lb/>
十年召為秘書少監議治河事皆辭疾不赴十一年卒<lb/>
<pb n="KR2a0036_WYG_190-28b"/>
於家年七十有四二十五年皇太子撫軍冀寧承制封<lb/>
拜贈嘉議大夫禮部尚書上輕車都尉追封恒山郡侯<lb/>
諡曰文孝舒蘇邃於經而易學尤深至於天文地理鍾<lb/>
律筭數水利旁及外國之書皆究極之家貧饘粥或不<lb/>
繼其考訂經傳常自樂也所著述有四書闕疑五經思<lb/>
問竒偶隂陽消息圖老莊精詣鎮陽風土記續東陽志<lb/>
重訂河防通議西國圖經西域異人傳金哀宗記正大<lb/>
諸臣列傳審聽要訣及文集三十卷藏於家<lb/>
<pb n="KR2a0036_WYG_190-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_190-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百九十<lb/>
<pb n="KR2a0036_WYG_190-30a"/>
元史卷一百九十考證<lb/>
胡長孺傳縣有銅巖　原刻縣訛作新據元史類編及<lb/>
　山樵雜録改<lb/>
適長孺出其鄉　原刻無其字據永樂大典增<lb/>
所著書　按吳萊淵頴集載長孺有胡氏文鈔山樵雜<lb/>
　記云長孺有亡書辨尚書或問𫝊俱未載<lb/>
楊載𫝊而于詩尤有法　原刻作于詩文尤有法按上<lb/>
　文言文章以氣為主自此下耑言詩法文字衍今㨿<lb/>
<pb n="KR2a0036_WYG_190-30b"/>
　刪<lb/>
龍仁夫傳所著周易集傳　原刻無集傳二字據元史<lb/>
　類編増<lb/>
韓性傳顧力行何如耳　原刻無力字據元史類編増<lb/>
程端禮傳所著有讀書日程　原刻訛作工程據山堂<lb/>
　肆考改正<lb/>
</p>
<p>
</p>
  </div>
</body>
</text>
</TEI>
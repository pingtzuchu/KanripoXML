<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百五十二</head> <lb/>
    <p>
<pb n="KR2a0036_WYG_152-1a"/>
欽定四庫全書<lb/>
　元史卷一百五十二<lb/>
　　明翰林學士亞中大夫知制誥兼修國史宋濂等修<lb/>
　列𫝊第三十九<lb/>
　　張晉亨<hi>好古</hi>
張晉亨字進卿冀州南宫人也其兄同知安武軍節度<lb/>
使事領棗强令顥以冀州數道之衆附嚴實于青崖後<lb/>
從實來歸進顥安武軍節度使西征戰沒嵗戊寅太師<lb/>
<pb n="KR2a0036_WYG_152-1b"/>
國王穆呼哩承制署晉亨襲顥爵晉亨涉獵書史小心<lb/>
畏慎臨事周密實器之以女妻焉實征澤路偏將李信<lb/>
晁海相繼降于宋晉亨䟦涉險阻晝伏夜行僅免於難<lb/>
實遣子忠貞入質命晉亨與俱丁亥從國王博囉征益<lb/>
都以功遷昭毅大將軍領恩州刺史兼行臺馬步軍都<lb/>
總領再遷鎮國大將軍實征淮楚河南晉亨畢從甲午<lb/>
從實入覲命為東平路行軍千户圍安慶其守將走邀<lb/>
擊之斬首百級俘獲無算攻光之定城俘其將士十有<lb/>
<pb n="KR2a0036_WYG_152-2a"/>
五人略信陽執復州將金之才攻六安㧞之大小數十<lb/>
戰䇿功居多實卒其子忠濟奏晉亨權知東平府事東<lb/>
平貢賦率倍他道迎送供億簿書獄訟日不暇給歴七<lb/>
年吏畏而民安之辛亥憲宗即位從忠濟入覲時包銀<lb/>
制行朝議户賦銀六兩諸道長吏有輙請試行於民者<lb/>
晉亨面責之曰諸君職在親民民之利病且不知乎今<lb/>
天顔咫尺知而不言罪也承命而歸事不克濟罪當何<lb/>
如且五方土産各異隨其産為賦則民便而易足必責<lb/>
<pb n="KR2a0036_WYG_152-2b"/>
輸銀雖破民乏産有不能辦者大臣以聞明日召見如<lb/>
共言以對帝是之乃得蠲户額三之一仍聴民輸他物<lb/>
遂為定制欲賜晉亨金虎符辭曰虎符國之名器長一<lb/>
道者所佩臣隷忠濟麾下復佩虎符非制也臣不敢受<lb/>
帝益喜改賜璽書金符恩州管民萬户中統三年李璮<lb/>
叛晉亨從嚴忠範戰於遥牆濼勝之改本道鄂勤萬户<lb/>
四年授金虎符分將本道兵充萬户戍宿州首言汴堤<lb/>
南北沃壤閒曠宜屯田以資軍食乃分兵列營以時種<lb/>
<pb n="KR2a0036_WYG_152-3a"/>
藝選千夫長督勸之事成期年皆獲其利至元八年改<lb/>
懐逺大將軍淄萊路總管尋兼軍事十一年詔伐宋晉<lb/>
亨在選中聞命就道曰此報效之秋也分道由安慶渡<lb/>
江丞相巴延留之戍鎮江兼與民政壹以鎮静為務戰<lb/>
焦山𤓰州皆有功十三年卒於官子好古<lb/>
好古字信甫少讀書善屬文器識宏逺勇而有謀父晉<lb/>
亨權知東平府事嚴忠濟承制以好古權其父軍戍宿<lb/>
州戊午奏真授行軍千户攻樊城身中流矢戰不少郤<lb/>
<pb n="KR2a0036_WYG_152-3b"/>
主將旌其功賞銀百兩略揚循泰興海門而還擊邵伯<lb/>
埭㧞之從大軍攻鄂中統元年還宿州忠濟命兼恩州<lb/>
刺史訪民瘼革吏弊立為條約未幾移戍蘄州李璮叛<lb/>
據濟南宋人攻蘄好古率兵迎擊力不敵死之時晉亨<lb/>
在濟南軍中聞之哭曰吾兒死得其所矣弟好義襲下<lb/>
江淮有功<lb/>
　　王珍<lb/>
王珍字國寳大名南樂人世為農家珍慷慨有大志金<lb/>
<pb n="KR2a0036_WYG_152-4a"/>
末䘮亂所在盗起南樂人楊鐵槍聚衆保鄉里太祖遣<lb/>
兵攻破河朔鐵槍以兵應之行營帥安札署珍軍前都<lb/>
彈壓鐵槍與金軍戰死衆推蘇椿代領其衆宋將彭義<lb/>
斌帥師侵大名椿戰不利降之義斌遂據大名珍棄其<lb/>
家間道走還軍中安扎嘉其誠待遇益厚以為假子復<lb/>
從蘇勒呼擊走義斌蘇椿以大名降珍妻子故在珍語<lb/>
之曰吾非棄汝輩誠不以私愛奪吾報國之心耳聞者<lb/>
稱歎授鎮國上將軍大名路治中軍前行元帥府事俄<lb/>
<pb n="KR2a0036_WYG_152-4b"/>
以取寧海胙城功遷輔國上將軍復授統攝開漕滑濬<lb/>
等處行元帥府事兼大名路安撫使蘇椿復欲叛歸金<lb/>
珍覺之與元帥梁仲先發兵攻椿椿開南門而遁國王<lb/>
烏珍授仲行省珍驃騎衞上將軍同知大名府事兼兵<lb/>
馬都元帥從拉卜台經略河南破金將武仙于鄭州復<lb/>
與金人戰于蕭縣斬其將頃之仲死國王命仲妻冉守<lb/>
真權行省事珍為大名路尚書省下都元帥將其軍國<lb/>
用安據徐邳珍從塔沁及額斯倫攻㧞之授同簽大名<lb/>
<pb n="KR2a0036_WYG_152-5a"/>
行省事從軍伐宋破光州棗陽廬夀滁州珍常身先諸<lb/>
將屢有功宋城五河口珍帥死士二十人奪之宋人遁<lb/>
乘勝進師連破濠泗渦口嵗庚子入見太宗授總帥本<lb/>
路軍馬管民次官佩金符珍言於帝曰大名困於賦調<lb/>
貸借西域賈人銀八十錠及逋糧五萬斛若復徴之民<lb/>
無生者矣詔官償所借銀復盡蠲其逋糧已而朝廷議<lb/>
分䝉古漢軍戍河南以珍戍睢州修城隍明斥候宋兵<lb/>
不敢犯己酉入朝定宗進本路征行萬户加金虎符在<lb/>
<pb n="KR2a0036_WYG_152-5b"/>
鎮九年卒年六十五子文幹善騎射襲為行軍萬户己<lb/>
未從世祖攻鄂州先登中流矢賜以良馬金帛李璮叛<lb/>
從哈必齊討平之哈必齊論功語以官賞文幹對曰増<lb/>
秩則榮及一身賜金則恩逮麾下迺以白金二千兩器<lb/>
皿百事雜綵數百縑賞之文幹悉頒之軍中中統三年<lb/>
制父兄弟子並仕同途者罷其弟子文幹弟文禮為千<lb/>
户文幹自陳願解己官而留文禮詔從之改同知大名<lb/>
路總管府事累遷河東山西道提刑按察副使近臣言<lb/>
<pb n="KR2a0036_WYG_152-6a"/>
其鄂州之功陞僉東川行樞密院事歴全州衞輝東平<lb/>
總管改江東建康道提刑按察使卒于官年五十八發<lb/>
其篋中錢僅七緡貧不能歸葬人以此稱之<lb/>
　　楊濟智格<lb/>
楊濟智格燕京寳坻人家世業農濟智格少有勇略太<lb/>
祖略地燕趙率族屬降附從攻遼左及從元帥額斯倫<lb/>
定西夏諸部有功己丑睿宗賜以金幣命從額斯倫攻<lb/>
信安額斯倫知其材略出諸將右命裁决軍務信安城<lb/>
<pb n="KR2a0036_WYG_152-6b"/>
四面阻水其帥張進數月不降濟智格曰彼恃巨浸我<lb/>
師進不得利退不得歸不若往説之進見其來怒曰吾<lb/>
已斬二使汝不懼死耶濟智格無懼色從容言曰今齊<lb/>
魯燕趙地方數千里郡邑聞風納降獨君恃此一城内<lb/>
無軍儲外無兵援亾可立待為君計者不如請降可以<lb/>
保富貴而免死亾進黙然曰姑待之凡三往乃降辛夘<lb/>
大名守蘇椿叛討獲之衆議屠城濟智格曰怒一人而<lb/>
族萬家非招來之道也衆是其言由是滑濬等州聞風<lb/>
<pb n="KR2a0036_WYG_152-7a"/>
納𣢾壬辰師次徐州阻河不得濟濟智格探知有賊兵<lb/>
操舟楫伏草澤中率勁卒數人慿河擊之悉奪舟楫衆<lb/>
遂得渡獲河南諸郡降人三萬餘户進攻徐州金將國<lb/>
用安拒戰濟智格率百餘騎突入陣中迎擊於後大敗<lb/>
之擒一將而還皇太弟國王駐兵河上見之賜名巴圖<lb/>
授金符命總管新附軍民乙未太宗特賜濟智格種田<lb/>
民户租賦丁酉從額斯倫攻歸徳濟智格麾諸將縛草<lb/>
作筏渡濠抵城下梯城先登㧞之由是進攻得五州十<lb/>
<pb n="KR2a0036_WYG_152-7b"/>
縣四堡二寨己亥宋兵至已登歸德城濟智格率衆拒<lb/>
戰敗之率舟師擊之轉戰中流而死年四十子孝先孝<lb/>
友孝先僉江北淮東道肅政廉訪司事孝友鎮江路總<lb/>
管<lb/>
　　劉通<lb/>
劉通字仲達東平齊河人也初從嚴實來歸繼從收濮<lb/>
曹相潞定陶楚兵實薦于太師穆呼哩以通為齊河總<lb/>
管尋授鎮國上將軍左副都元帥濟南知府徳州總管<lb/>
<pb n="KR2a0036_WYG_152-8a"/>
行軍千户太宗賜金符陞上千户宋將彭義斌攻齊河<lb/>
城率衆夜登通與六七人鼓譟而進宋人驚懼墜溺死<lb/>
者甚衆明日復合圍城三匝通令守陴者植槊如櫛俄<lb/>
從撤去宋人懼其向已也大潰義斌僅以數騎免嵗丁<lb/>
酉遷徳州等處二萬户軍民總管嵗丙辰卒子復亨襲<lb/>
為行軍千户從嚴實略安豐通泰淮濠泗鄿黄安慶諸<lb/>
州憲宗西征復亨攝萬户統東平軍馬攻釣魚山苦竹<lb/>
寨有功師還兼徳州軍民總管中統元年奉㫖戍和琳<lb/>
<pb n="KR2a0036_WYG_152-8b"/>
還授虎符進武衞軍副都指揮使李璮叛遣使招復亨<lb/>
復亨立斬之時遣兵討賊集濟南乏食復亨盡出其私<lb/>
蓄以濟師世祖嘉之賜白金五千兩復亨固辭至元二<lb/>
年進左翼侍衞親軍都指揮使四年遷右翼九年加昭<lb/>
勇大將軍鳳州等處經略使十年遷征東左副都元帥<lb/>
統軍四萬戰船九百征日本與倭兵十萬遇戰敗之還<lb/>
招降淮南諸郡邑十二年授昭信路總管十四年遷黄<lb/>
州宣慰使十五年改太平路總管俄授鎮國上將軍為<lb/>
<pb n="KR2a0036_WYG_152-9a"/>
淮西道宣慰使都元帥二十年加奉國上將軍三月卒<lb/>
子五人浩澤灃淵淮浩中統四年襲千户至元八月歿<lb/>
于兵澤由近侍出為荆湖北道宣慰使灃知長寕州俱<lb/>
早卒淵至元十一年佩金符授進義副尉為徐邳屯田<lb/>
總管下丁莊千户九月領兵巡邏泗州至淮河九里灣<lb/>
遇宋軍戰勝奪其船三十餘艘十二年三月與宋安撫<lb/>
朱煥戰于清河敗之擒十四人奪其輜重九月從右丞<lb/>
巴爾黙色攻淮安十三年與宋人戰昭信軍南靖平山<lb/>
<pb n="KR2a0036_WYG_152-9b"/>
俱有功十四年北覲進武略將軍管軍總管十五年從<lb/>
元帥張宏範征閩廣漳韶諸州以功授武徳將軍十六<lb/>
年從攻崖山宏範命淵領後翼軍水戰有功十七年進<lb/>
安逺大將軍為副招討二十一年遷潁州副萬户二十<lb/>
四年從征交趾鎮南王托歡命領水步軍二萬攻萬劫<lb/>
江擒十六人繼攻靈山城賊衆迎敵大敗之師還二十<lb/>
八年捕宼淛東獲其酋長三人三十一年兼領紹興淛<lb/>
江五翼軍守杭州繼以疾去大徳十一年卒子無晦至<lb/>
<pb n="KR2a0036_WYG_152-10a"/>
大元年襲授昭信校尉潁州副萬户俄進武徳將軍延<lb/>
祐五年以病免六年改河南江北行省都鎮撫泰定四<lb/>
年加宣武將軍<lb/>
　　岳存<lb/>
岳存字彦誠大名冠氏人初歸東平嚴實承制授存武<lb/>
徳將軍帥府都總領保冠氏㑹金從宜鄭倜復據大名<lb/>
距冠氏僅三十里遣兵來攻倜不得志復自將萬人合<lb/>
圍其勢甚張存率死士百餘突出西門勇氣十倍金人<lb/>
<pb n="KR2a0036_WYG_152-10b"/>
退走存追之越境乃還嵗己丑從嚴實及武仙戰于彰<lb/>
徳西敗之遷明威將軍行冠氏主簿明年存率騎兵二<lb/>
百步卒三百自彰徳北還至開州南與金將張開遇開<lb/>
衆萬餘存軍依大林戒其軍曰彼衆我寡不可輕動當<lb/>
聴吾鼓聲為節乃命騎士居前步卒次之與敵相去僅<lb/>
二十步一鼓作氣無不一當百開衆大潰追二十餘里<lb/>
不損一卒而還破河南攻淮漢無役不與辛丑陞本縣<lb/>
丞庚戌移治楚丘數年有恵政乙夘告老退休田里中<lb/>
<pb n="KR2a0036_WYG_152-11a"/>
統三年以疾卒年六十九子天禎襲父職冠氏縣軍民<lb/>
彈壓從圍襄樊帥府承制授管軍百户修立百丈山鹿<lb/>
門等堡天禎率鋭士冐矢石從樊城東北先登為<graphic n="KR2721" url="https://raw.githubusercontent.com/kanripo/KR-Gaiji/master/images/KR2721.png" mimeType="image/png"/>木<lb/>
所傷堕地復躡梯以登手刃數人築正陽東西城及於<lb/>
鎮江造戰船天禎咸董其役戰焦山平奉化賊録功陞<lb/>
管軍千户江南平從元帥張宏範覲帝于栁林賜金錦<lb/>
銀鞍勒授昭勇大將軍福州路總管平尤溪賊秩滿改<lb/>
吉州平永新賊後遷贛州七年遷建康首定救荒之政<lb/>
<pb n="KR2a0036_WYG_152-11b"/>
民立碑以紀遺愛焉至大二年卒于建康年七十二子<lb/>
果㑹昌州同知<lb/>
　　張子良<hi>懋</hi>
張子良字漢臣涿州范陽人金末四方兵起所在募兵<lb/>
自保子良率千餘人入燕薊間耕稼已絶遂聚州人阻<lb/>
水治舟筏取蒲魚自給從之者衆至不能容子良部勒<lb/>
定興新城數萬口就食東平東平守納之久之守棄東<lb/>
平還汴檄子良南屯宿州又南屯夀州夏全劫其民出<lb/>
<pb n="KR2a0036_WYG_152-12a"/>
雞口李敏據州子良率麾下造敏敏欲害之走歸宿因<lb/>
以宿帥之衆奪全所劫老㓜數萬以還全怒連徐邳之<lb/>
軍來攻子良與宿帥斫其營全失其軍符走死揚州時<lb/>
金受重圍於汴聲援盡絶有國用安者圖以漣水之衆<lb/>
入援道阻游兵不能進子良與一偏將晝伏夜行得入<lb/>
汴達用安意金君臣以為自天降也曲賜勞來凡所欲<lb/>
皆如用安請因以徐宿授子良明年子良進米五百石<lb/>
于汴授榮禄大夫總管陜西東路兵馬仍治宿州當是<lb/>
<pb n="KR2a0036_WYG_152-12b"/>
時令已不行於陜而用安亦卒不得志徐宿之間民無<lb/>
食者出城拾穭穟以食子良嚴兵䕶之以防抄掠猝遇<lb/>
敵子良被重傷乃率其衆就食泗州泗守閲兵將圖之<lb/>
子良與麾下十數人即軍中生縳其守民不欲北歸者<lb/>
欲走傍郡子良資以舟楫無敢掠其財物嵗戊戌率泗<lb/>
州西城二十五縣軍民十萬八千餘口因元帥阿珠來<lb/>
歸太宗命為東路都總帥授銀青榮禄大夫陞京東路<lb/>
行尚書省兼都總帥管領元附軍民進金紫光禄大夫<lb/>
<pb n="KR2a0036_WYG_152-13a"/>
庚子賜金符自兵興以來子良轉徙南北依之以全活<lb/>
者不可勝計癸丑憲宗命為歸徳府總管管領元附軍<lb/>
民中統二年夏四月世祖命為歸徳泗州總管降虎符<lb/>
仍管領泗州軍民總管七年罷元管户𨽻諸郡縣改授<lb/>
昭勇大將軍大名路總管兼府尹八年卒年七十八贈<lb/>
昭勇大將軍命僉樞密院事上輕車都尉追封清河郡侯<lb/>
諡翼敏子二人長懋次亨亨佩金虎符為管軍千户子<lb/>
與立襲卒子鑑襲<lb/>
<pb n="KR2a0036_WYG_152-13b"/>
懋字之美未弱冠已有父風侍子良官京東故懋領其<lb/>
衆從丞相阿珠軍立歸徳府以其軍鎮之移鎮下邳知<lb/>
歸徳府事李璮叛濟南以其兵戍蔡州中統元年宣授<lb/>
泗州軍總把佩金符至元七年擢濟南諸路新軍千户<lb/>
九年從破襄樊有功十一年丞相巴延南征其行陣以<lb/>
鏵車弩為先而衆軍繼之懋以勇鷙將弩前行凡所過<lb/>
山川道路險陿通梁筏平塹穽安營設伏出納竒計巴<lb/>
延信用之擢為省都鎮撫水陸並進其任甚重師壓臨<lb/>
<pb n="KR2a0036_WYG_152-14a"/>
安滅宋以其主及母后羣臣北還駐𤓰洲巴延命懋往<lb/>
諭淮西夏貴副以兩介將騎士直趨合肥貴出迎設賓<lb/>
禮懋示以逆順禍福辭㫖雄厲貴受命頓首上地圖䧏<lb/>
書馳還報巴延大喜復令行徇鎮東安豐夀春懐逺淮<lb/>
安濠等州郡皆下復使之徧諭列城軍民使知帝之徳<lb/>
意十三年懋馳驛至上都巴延上其功宣授懋明威將<lb/>
軍泗州安撫使達嚕噶齊十四年改安撫司為總管府<lb/>
置宣慰使以統之拜同知淮西道宣慰司事十六年改<lb/>
<pb n="KR2a0036_WYG_152-14b"/>
授懐逺大將軍吉州路總管懋惡衣糲食率之以儉慎<lb/>
刑平政處之以公新府治設義倉雖能吏不過也部使<lb/>
者劉宣韙之凡有所懲治朝至夕報豪强竦然郡萬户<lb/>
蘇良恃勢為暴為之翼者有十虎之目民甚苦之乃上<lb/>
其實於憲府盡誅十虎者奪良虎符而黜之民大悦羣<lb/>
盗有率衆將白晝劫城者懋聞之率從騎擣其宂縳其<lb/>
酋長以歸民之流亡與逺郡之來歸者數千家相率為<lb/>
生祠以祀之十七年二月卒年六十三贈昭勇大將軍<lb/>
<pb n="KR2a0036_WYG_152-15a"/>
龍興路總管上輕車都尉追封清河郡侯諡宣敏子二<lb/>
人文煥以父䕃任承務郎江州路瑞昌縣尹文炳三汊<lb/>
河巡檢文煥子珪初為高安縣尹有異政由是擢為江<lb/>
西檢校拜南臺御史繼為淮西江西二道廉訪僉事用<lb/>
能世其家云<lb/>
　　唐慶<lb/>
唐慶不知何許人事太祖為管軍萬户太祖伐金以慶<lb/>
權元帥左監軍嵗丁亥賜虎符授龍虎衞上將軍使金<lb/>
<pb n="KR2a0036_WYG_152-15b"/>
壬辰太宗復以慶為國信使取金質子督嵗幣以金曹<lb/>
王來見帝於官山七月使慶再往令金主黜帝號稱臣<lb/>
金主不聴慶輙以語侵之金君臣遂謀害慶夜半令兵<lb/>
入館舍殺慶及其弟山禄興禄并從行者十七人既滅<lb/>
金購求慶屍不得厚恤其家賜金五十斤詔官其子仍<lb/>
計其家人口給糧以養焉<lb/>
　　齊榮顯<lb/>
齊榮顯字仁卿聊城人父旺金同知山東西路兵馬都<lb/>
<pb n="KR2a0036_WYG_152-16a"/>
總管榮顯㓜聰悟總角與羣兒戲畫地為戰陳端坐指<lb/>
揮各就行列九嵗代父任為千户佩金符從外舅嚴實<lb/>
來歸屢立戰功攻濠州宋兵背城為陳榮顯薄之所向<lb/>
披靡其屬王孝忠力戰中鈎㦸榮顯斷㦸㧞孝忠出復<lb/>
逐北入其郛而還主帥察罕壯之賜馬鎧銀器兵趨五<lb/>
河口抵大堤榮顯偕數騎前行覘敵值邏騎數十從者<lb/>
將退走榮顯曰彼衆我寡若示以怯必為所乘援弓䇿<lb/>
馬射殺二人乃還進㧞五河口陞權行軍萬户守宿州<lb/>
<pb n="KR2a0036_WYG_152-16b"/>
墮馬傷股不能復從軍改提領本路課税又改本路諸<lb/>
軍鎮撫兼提控經歴司值斷事官鈎校諸路積逋官吏<lb/>
往往遭詬辱榮顯從容辦理悉為蠲貸從實入朝授東<lb/>
平路總管府參議兼領博州防禦使時十投下議各分<lb/>
所屬不隸東平榮顯力辯於朝遂止及攻淮南道出東<lb/>
平民間供給費銀二萬錠榮顯詣斷事官愬之得折充<lb/>
賦税民賴以不困中統元年謁告侍親閒居十年卒<lb/>
　　石天禄<lb/>
<pb n="KR2a0036_WYG_152-17a"/>
石天禄父珪山東諸路都元帥陷金死節見忠義𫝊天<lb/>
禄襲爵博囉承制授龍虎衞上將軍東平路元帥佩金<lb/>
虎符時宋將彭義斌取大名及中山天禄與布爾罕率<lb/>
兵敗之獲義斌又敗金將武仙屢立戰功丙戌博囉以<lb/>
功奏遷金紫光禄大夫都元帥鎮戍邊隅數與金人戰<lb/>
未嘗敗北壬辰皇太弟圖類南渡河天禄為前鋒戰退<lb/>
金兵奪戰船數艘夜至歸徳城下襲其營殺三百餘人<lb/>
金將陳防禦出兵追圍天禄天禄潰圍復戰金兵退走<lb/>
<pb n="KR2a0036_WYG_152-17b"/>
提兵掠亳及徐所過望風附䧏癸巳秋九月破考城復<lb/>
圍歸徳冬十二月歸徳降甲午入覲改授征行千户濟<lb/>
兖單二州管民總管乙未從扎拉固和爾齊渡淮攻隨<lb/>
州至襄陽夾河寨戰退宋兵扎拉固和爾齊賞以戰馬<lb/>
又從攻蘄黄功居其首時詔天禄括户東平軍民賦税<lb/>
並依天禄已括籍冊嚴實不得科收天禄以病不任職<lb/>
以子興祖襲明年天禄卒年五十四子十人興祖襲千<lb/>
户官武畧將軍己未從伐宋攻鄂州至元四年繇宿州<lb/>
<pb n="KR2a0036_WYG_152-18a"/>
率兵抄㳂淮諸郡獲宋覘伺者十餘輩統軍司賞馬二<lb/>
十匹銀五百兩錦二十端十二年攻常州為先鋒功在<lb/>
諸將上宋亾第功陞宣武將軍管軍總管戍温州土賊<lb/>
林大年等搆亂出兵圍之斬首千餘級招輯南溪山寨<lb/>
歸農者三萬餘户十六年陞顯武將軍佩金虎符十九<lb/>
年七月卒于軍子璡嗣<lb/>
　　舒穆嚕愛新<lb/>
舒穆嚕愛新特魯格氏嵗乙亥率北京等路民萬二千<lb/>
<pb n="KR2a0036_WYG_152-18b"/>
餘户來歸太師國王穆呼哩奏授鎮國上將軍御史大<lb/>
夫從擊蠡州死焉子扎拉仍以御史大夫領黒軍初其<lb/>
父愛新所將軍皆猛士衣黒為號故曰黒軍嵗己夘詔<lb/>
黒軍分屯真定固安太原平陽隰吉岢嵐間頃之南征<lb/>
以黒軍為前列與南兵遇于河扎拉大呼馳之陷其陣<lb/>
渡河再戰盡殪之所過城邑争先款附長驅擣汴州入<lb/>
自仁和門收圖籍振旅而還論功黒軍為最及從國王<lb/>
軍征萬努圍南京城堅如立鐵扎拉命偏將先警其東<lb/>
<pb n="KR2a0036_WYG_152-19a"/>
北親奮長槊大呼登西南角摧其飛櫓手斬陴卒數十<lb/>
人大軍乘之遂克南京詰旦穆呼哩解錦衣賞之累授<lb/>
真定路達嚕噶齊卒于栁城子庫嚕黙襲職從攻襄樊<lb/>
與從弟都哷立雲梯衝其堞都哷死焉中統三年庫嚕<lb/>
黙從征李璮先登飛矢中額而卒<lb/>
　　劉斌<hi>思敬</hi>
劉斌濟南歴城縣人少孤鞠于大父有勇力從濟南張<lb/>
榮起兵為管軍千户嵗壬辰攻河南以功授中翼都統<lb/>
<pb n="KR2a0036_WYG_152-19b"/>
攻睢陽軍軍杏堆距陳州七十里聞陳整軍於近郊斌<lb/>
率衆夜破之又擊走太康守兵擒其將三日太康陷榮<lb/>
言於帥額斯倫曰太康之平摧其鋒者斌也移屯襄陽<lb/>
軍乏食斌知青陵多積穀前阻大澤水深不可涉陳可<lb/>
取狀衆難之斌叱之曰彼恃險不我虞取可必也乃率<lb/>
百騎夜發獲敵人使道之前行汙澤中五十餘里遇敵<lb/>
兵斌捨馬揮槊突敵敗之得其糧數千斛遷官知中外<lb/>
諸軍事從攻六安先登破其城癸夘擢濟南推官辛亥<lb/>
<pb n="KR2a0036_WYG_152-20a"/>
授本道左副元帥乙夘陞濟南新舊軍萬户移鎮邳州<lb/>
宋將憚之己未病謂其子曰居官當廉正自守毋黷貨<lb/>
以䘮身敗家語畢而逝年六十有二贈中奉大夫叅知<lb/>
政事護軍彭城郡公諡武莊子思敬<lb/>
思敬賜名哈巴爾圖襲父職為征行千户世祖南征從<lb/>
董文炳攻臺山寨先登中流矢傷甚帝親勞賜酒易金<lb/>
符中統二年授武衞軍千户從討李璮賜銀六十錠四<lb/>
年授濟南武衞軍總管捕盗有功又賜銀千兩至元三<lb/>
<pb n="KR2a0036_WYG_152-20b"/>
年授懐逺大將軍侍衞親軍左翼副都指揮使四年命<lb/>
築京城八年授廣威將軍西川副統軍佩金虎符九年<lb/>
宋嘉定守臣昝萬夀乘虚攻成都哈巴爾圖邀擊敗之<lb/>
戰于青城宋兵大敗奪所俘二千人還十二年轉同僉<lb/>
行樞密院事復攻嘉定取之瀘叙忠涪諸部及巴縣籌<lb/>
勝龜雲石筍等寨十九族及西南夷五十六部悉來降<lb/>
十三年圍重慶敗宋將張萬得其舟百餘六月瀘州復<lb/>
叛哈巴爾圖妻子沒焉乃率兵討擒其將任慶攻破盤<lb/>
<pb n="KR2a0036_WYG_152-21a"/>
山寨俘九千餘户又獲其將劉雄及王世昌等夜入東<lb/>
門巷戰殺王安撫等遂克瀘州復攻重慶其將趙牛子<lb/>
䧏禽守臣張珏十六年蜀平拜中奉大夫四川行省叅<lb/>
知政事行省罷改四川北道宣慰使十七年授正奉大<lb/>
夫江西行省參知政事治吉贛盗民賴以安二十年卒<lb/>
年五十三贈推忠宣力果毅功臣平章政事柱國封濵<lb/>
國公諡忠肅子思恭字安道累官昭毅大將軍右衞親<lb/>
軍都指揮使思義宣武將軍昌國州軍民達嚕噶齊<lb/>
<pb n="KR2a0036_WYG_152-21b"/>
　　趙柔<lb/>
趙柔淶水人有膽略善騎射好施予金末避兵西山柵<lb/>
險以保鄉井時劉伯元蔡友資李純等亦各聚衆數千<lb/>
聞柔信義共推為長柔明號令嚴約束重賞罰為衆所<lb/>
服嵗癸酉太祖遣兵破紫荆闗柔以其衆降行省巴扎<lb/>
奏聞以柔為涿易二州長官佩金符丙戌羣盗並起柔<lb/>
單騎徧入諸柵説䧏其衆以功遷龍虎衞上將軍真定<lb/>
涿等路兵馬都元帥佩金虎符兼銀冶總管庚寅太宗<lb/>
<pb n="KR2a0036_WYG_152-22a"/>
命兼管諸處打捕總管丙申加金紫光禄大夫卒至順<lb/>
元年追封天水郡公諡莊静曾孫世安榮禄大夫江西<lb/>
行省左丞<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_152-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百五十二<lb/>
</p>
<p>
</p>
  </div>
</body>
</text>
</TEI>
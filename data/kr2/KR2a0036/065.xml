<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷六十五</head> <lb/>
    <p>
<pb n="KR2a0036_WYG_065-1a"/>
欽定四庫全書<lb/>
　元史卷六十五<lb/>
　　明翰林學士亞中大夫知制誥兼修國史宋濓等修<lb/>
　志第十七上<lb/>
　　河渠二<lb/>
　　　黄河<lb/>
黄河之水其源逺而髙其流大而疾其為患於中國者<lb/>
莫甚焉前史載河決之患詳矣世祖至元九年七月衞<lb/>
<pb n="KR2a0036_WYG_065-1b"/>
輝路新鄉縣廣盈倉南河北岸決五十餘步八月又崩<lb/>
一百八十三步其勢未巳去倉止三十步於是委都水<lb/>
監丞馬良弼與本路官同詣相視差丁夫倂力修完之<lb/>
二十五年汴梁路陽武縣諸處河決二十二所漂蕩麥<lb/>
禾房舍委宣慰司督本路差夫修治成宗大徳三年五<lb/>
月河南省言河決蒲口兒等處浸歸徳府數郡百姓被<lb/>
災差官修築計料合修七隄二十五處共長三萬九千<lb/>
九十二步總用葦四十萬四千束徑尺樁二萬四千七<lb/>
<pb n="KR2a0036_WYG_065-2a"/>
百二十株役夫七千九百二人武宗至大三年十一月<lb/>
河北河南道亷訪司言黄河決溢千里蒙害浸城郭漂<lb/>
室廬壞禾稼百姓已罹其毒然後訪求修治之方而且<lb/>
衆議紛紜互陳利害當事者疑惑不決必須上請朝省<lb/>
比至議定其害滋大所謂不預已然之弊大抵黄河伏<lb/>
槽之時水勢似緩觀之不足為害一遇霖潦湍浪迅猛<lb/>
自孟津以東土性疏薄兼帶沙滷又失導洩之方崩潰<lb/>
決溢可翹足而待近歲亳潁之民幸河北徙有司不能<lb/>
<pb n="KR2a0036_WYG_065-2b"/>
逺慮失於規畫使陂灤悉為陸地東至杞縣三汊口播<lb/>
河為三分殺其勢蓋亦有年徃歲歸徳太康通許相次<lb/>
湮塞南北二汉遂使三河之水合而為一下流既不通<lb/>
暢自然上溢為災由是觀之是自奪分泄之利故其上<lb/>
下決溢至今莫除即今水勢趨下有復鉅野梁山之意<lb/>
蓋河性遷徙無常苟不為逺計預防不出數年曹濮濟<lb/>
鄆蒙害必矣今之所謂治水者徒爾議論紛紜咸無良<lb/>
策水監之官既非精選知河之利害者百無一二雖每<lb/>
<pb n="KR2a0036_WYG_065-3a"/>
年累驛而至名為巡河徒應故事問地形之髙下則懵<lb/>
不知訪水勢之利病則非所習既無實才又不經練乃<lb/>
或妄興事端勞民動衆阻逆水性翻為後患為今之計<lb/>
莫若於汴梁置都水分監妙選亷幹深知水利之人專<lb/>
職其任量存員數頻為巡視謹其防䕶可疏者疏之可<lb/>
堙者堙之可防者防之職掌既專則事功可立較之河<lb/>
已決溢民已被害然後鹵莽脩治以勞民者烏可同日<lb/>
而語哉於是省令都水監議檢照大徳十年正月省臣<lb/>
<pb n="KR2a0036_WYG_065-3b"/>
奏凖昨都水監陞正三品添官二員鑄分監印巡視御<lb/>
河脩缺潰疏淺澀禁民船越次亂行者今擬就令分巡<lb/>
提㸃修治本監議黄河泛漲止是一事難與㑹通河有<lb/>
壩牐漕運分監守治為比先為御河添官降印兼提㸃<lb/>
黄河若使專一分監在彼則有妨御河公事况黄河已<lb/>
有拘該有司正官提調自今莫若分監官吏以十月往<lb/>
與各處官司巡視缺破會計工物督治比年終完來春<lb/>
分監新官至則一一交割然後代還庶不相誤工部照<lb/>
<pb n="KR2a0036_WYG_065-4a"/>
大徳九年黄河決徙逼近汴梁㡬至浸没本處官司權<lb/>
宜開闢董盆口分入巴河以殺其勢遂使正河水綬併<lb/>
趨支流緣巴河舊隘不足吞伏明年急遣蕭都水等閉<lb/>
塞而其勢愈大卒無成功致連年為害南至歸徳諸處<lb/>
北至濟寧地分至今不息本部議黄河為害難同餘水<lb/>
欲為經逺之計非用通知古今水利之人專任其事終<lb/>
無補益河南憲司所言詳悉今都水監别無他見止依<lb/>
舊例議擬未當如量設官精選亷幹奉公深知地形水<lb/>
<pb n="KR2a0036_WYG_065-4b"/>
勢者專任河防之職往來巡視以時疏塞庶可除害省<lb/>
凖令都水分監官專治河患任滿交代仁宗延祐元年<lb/>
八月河南等處行中書省言黄河涸露舊水泊汙池多<lb/>
為勢家所㨿忽遇泛溢水無所歸遂致為害由此觀之<lb/>
非河犯人人自犯之擬差知水利都水監官與行省亷<lb/>
訪司同相視可以疏闢隄障比至泛溢先加脩治用力<lb/>
少而成功多又汴梁路睢州諸處決破河口數十内開<lb/>
封縣小黄村計會月隄一道都水分監修築障水隄隁<lb/>
<pb n="KR2a0036_WYG_065-5a"/>
所擬不一宜委請行省官與本道憲司汴梁路都水分<lb/>
監官及州縣正官親歴按驗從長講議由是委太常丞<lb/>
郭奉政前都水監丞邊承務都水監卿多爾濟河南行<lb/>
省石右丞本道亷訪副使扎木齊汴梁判官張承直上<lb/>
自河陰下至陳州與拘該州縣官一同沿河相視開封<lb/>
縣小黄村河口測量比舊淺減六尺陳留通許太康舊<lb/>
有蒲葦之地後因閉塞西河塔河諸水口以便種蒔故<lb/>
他處連年潰決各官公議治水之道惟當順其性之自<lb/>
<pb n="KR2a0036_WYG_065-5b"/>
然嘗聞大河自陽武胙城由白馬河間東北入海歴年<lb/>
既久遷徙不常每歲泛溢兩岸時有衝決强為閉塞正<lb/>
及農忙科樁梢發丁夫動至數萬所費不可勝紀其弊<lb/>
多端郡縣嗷嗷民不聊生蓋黄河善遷徙惟宜順下疏<lb/>
泄今相視上自河陰下抵歸徳經夏水漲甚於常年以<lb/>
小黄口分洩之故並無衝決此其明驗也詳視陳州最<lb/>
爲低窪瀕河之地今歲麥禾不收民饑特甚欲爲拯救<lb/>
奈下流無可疏之處若將小黄村河口閉塞必移患隣<lb/>
<pb n="KR2a0036_WYG_065-6a"/>
郡決上流南岸則汴梁被害決下流北岸則山東可憂<lb/>
事難兩全當遺小就大如免陳村差税賑其饑民陳留<lb/>
通許太康縣被災之家依例取勘賑恤其小黄村河口<lb/>
仍舊通流外據脩築月隄并障水隄閉河口别難擬議<lb/>
於是凡汴梁所轄州縣河隄或已脩治及當疏通與補<lb/>
築者條列具備至五年正月河北河南道亷訪副使鄂<lb/>
屯言近年河決杞縣小黄村口滔滔南流莫能禦遏陳<lb/>
潁瀕河膏腴之地浸没百姓流散今水迫汴城逺無數<lb/>
<pb n="KR2a0036_WYG_065-6b"/>
里儻值霖雨水溢倉卒何以防禦方今農隙宜為講究<lb/>
使水歸故道達於江淮不惟陳潁之民得遂其生竊恐<lb/>
將來浸灌汴城其害匪輕於是大司農司下都水監移<lb/>
文汴梁分監脩治自六年二月十一日興工至三月九<lb/>
日工畢總計北至槐疙疸西舊隄南至窑務汴隄通長<lb/>
二十里二百四十三步剙脩䕶城隄一道長七千四百<lb/>
四十三步平地脩隄下廣十六步上廣四步髙一丈六<lb/>
十尺為一工隄東二十步外取土内河溝七處深淺高<lb/>
<pb n="KR2a0036_WYG_065-7a"/>
下濶狹不一計工二十五萬三千六百八十用夫八千<lb/>
四百五十三除風雨妨工三十日畢内流水河溝南北<lb/>
濶二十步水深五尺河内脩隄底濶二十四步上廣八<lb/>
步高一丈五尺積十二萬尺取土稍逺四十尺爲一工<lb/>
計三萬工用夫百人每步用大樁二計四十各長一丈<lb/>
二尺徑四寸每步雜草千束計二萬每步簽樁四計八<lb/>
十各長八尺徑三寸水手二十木匠二大船二艘梯钁<lb/>
一副繩索畢備七年七月汴梁路言滎澤縣六月十一<lb/>
<pb n="KR2a0036_WYG_065-7b"/>
日河決塔海莊東隄十步餘横隄兩重又缺數處二十<lb/>
三日夜開封縣蘇村及七里寺復決二處本省平章扎<lb/>
木齊親率本路及都水監官併工脩築於至治元年正<lb/>
月興工脩隄岸四十六處該役一百二十五萬六千四<lb/>
百九十四工凡用夫三萬一千四百一十三人文宗至<lb/>
順元年六月曹州濟陰縣河防官本縣尹郝承務言六<lb/>
月五日魏家道口黄河舊隄將決不可脩築以此差募<lb/>
民夫剏脩䕶水月隄東西長三百九步下濶六步髙一<lb/>
<pb n="KR2a0036_WYG_065-8a"/>
丈又緣水勢瀚漫復於近北築月隄東西長一千餘步<lb/>
下廣九步其功未竟至二十一日水忽泛溢新舊三隄<lb/>
一時咸決明日外隄復壞急率民閉塞而湍流迅猛有<lb/>
蛇時出没於中所下樁土一埽無遺又舊隄歲久多有<lb/>
缺壞差夫併工築成二十餘步其魏家道口缺隄東西<lb/>
五百餘步深二丈餘外隄缺口東西長四百餘步又磨<lb/>
子口䕶水隄低薄不足禦水東西長一千五百步魏家<lb/>
道口卒未易脩先差夫補築磨子口七月十六日興工<lb/>
<pb n="KR2a0036_WYG_065-8b"/>
二十八日工畢二十二日按視至朱從馬頭西舊隄缺<lb/>
壞東西長一百七十餘步計料隄外貼築五步增高一<lb/>
丈二尺與舊隄等上廣二步於磨子口脩隄夫内摘差<lb/>
三百一十人於是月二十三日入役至閏七月四日工<lb/>
畢郝承務又言魏家道口塼堌等村缺破隄隁累下樁<lb/>
土衝洗不存若復閉築縁缺隄周圍皆泥淖人不可居<lb/>
兼無取土之處又沛郡安樂等保去歲旱災今復水澇<lb/>
漂禾稼壞室廬民皆缺食難於差倩其不經水害村保<lb/>
<pb n="KR2a0036_WYG_065-9a"/>
民人先已遍差補築黄家橋磨子口諸處隄隁似難重<lb/>
役如候秋涼水退倩夫脩理庶蘇民力今衝破新舊隄<lb/>
七處共長一萬二千二百二十八步下廣十二步上廣<lb/>
四步髙一丈二尺計用夫六千三百四人樁九百九十<lb/>
葦箔一千三百二十草一萬六千五束六十尺為一工<lb/>
無風雨妨工度五十日可畢本縣凖言至八月三十日<lb/>
差夫二千四百二十關請郝承務督役郝承務又言九<lb/>
月三日興工脩築至十八日大風十九日雨二十四日<lb/>
<pb n="KR2a0036_WYG_065-9b"/>
復雨縁此辛馬頭孫家道口障水隄隁又壞計工役倍<lb/>
於元數移文本縣添差二千人同築二十六日元與武<lb/>
成定陶二縣分築魏家道口八百二十步脩完十月二<lb/>
日至辛馬頭孫家道口從實丈量元缺隄南北濶一百<lb/>
四十步内水地五十步深者至二丈淺者不下八九尺<lb/>
依元料用樁箔補築至七日完又於本處剏築月隄一<lb/>
道西北東南斜長一千六百二十七步内武成定陶分<lb/>
築一百五十步實築一千四百七十七步外有元料堌<lb/>
<pb n="KR2a0036_WYG_065-10a"/>
頭魏家道口外隄未築即欲興工縁冬寒土凍擬候來<lb/>
春併工脩理官民兩便<lb/>
　　濟州河<lb/>
濟州河者新開以通漕運也世祖至元十七年七月耿<lb/>
叅政阿里尚書奏為姚演言開河事令阿哈瑪特與耆<lb/>
舊諸臣集議以鈔萬錠為傭直仍給糧食從之十八年<lb/>
九月中書丞相和爾果斯等奏姚總管等言請免益都<lb/>
淄萊寧海三州一歲賦入折傭直以為開河之用平章<lb/>
<pb n="KR2a0036_WYG_065-10b"/>
阿哈瑪特與諸老臣議謂一歲民賦雖多較之官給傭<lb/>
直行之甚便遂從之十月和爾果斯等奏烏巴實所開<lb/>
河經濟州而其地又有一河傍有民田開之甚便臣等<lb/>
議若開此河烏巴實所管一方屯田宜移之他處不阻<lb/>
水勢世祖令移之十二月差鄂囉齊劉都水及精算數<lb/>
者一人給宣差印往濟州定開河夫役令大名衞州新<lb/>
附軍亦往助工三十一年御史臺言膠萊海道淺澀不<lb/>
能行舟臺官伊蘇特穆爾奏烏巴實所開河省遣雅克<lb/>
<pb n="KR2a0036_WYG_065-11a"/>
黙色來謂漕船泛河失少泛海損多既而漕臣囊嘉特<lb/>
萬户孫偉又言漕海舟疾且便右丞敏珠爾丹又奏鄂<lb/>
諾烏訥爾台凡三移文言烏巴實所開河益少損多不<lb/>
便轉漕水手軍人二萬舟千艘見閒不用如得之可歲<lb/>
漕百萬石昨奉旨候孟古岱來共議海道便則烏巴實<lb/>
河可廢今孟古岱已自海道運糧回有一二南人自願<lb/>
運糧萬石已許之囊嘉特孫萬户復請用軍驗試海運<lb/>
省院官暨衆議烏巴實河所用水手五千軍五千船千<lb/>
<pb n="KR2a0036_WYG_065-11b"/>
艘畀揚州省教習漕運今擬以此水手軍人就用平灤<lb/>
船從利津海運漕世祖從之烏巴實所開河遂廢<lb/>
　　滏河<lb/>
滏河者引滏水以通洺州城濠者也至元五年十月洺<lb/>
磁路言洺州城中井泉鹹苦居民食用多作疾且死者<lb/>
衆請疏滌舊渠置壩牐引滏水分灌洺州城濠以濟民<lb/>
用計會河渠東西長九百步濶六尺深三尺二尺為工<lb/>
役工四百七十五民自備用器歳二次放牐且不妨漕<lb/>
<pb n="KR2a0036_WYG_065-12a"/>
事中書省凖其言<lb/>
　　廣濟渠<lb/>
廣濟渠在懷孟路引沁水以達于河世祖中統二年提<lb/>
舉王允中大使楊端仁奉詔開河渠凡募夫千六百五<lb/>
十一人内有相合為夫者通計使水之家六千七百餘<lb/>
户一百三十餘日工畢所脩石隁長一百餘步濶二十<lb/>
餘步髙一丈三尺石斗門橋髙二丈長十步濶六步渠<lb/>
四道長濶不一計六百七十七里經濟源河内河陽温<lb/>
<pb n="KR2a0036_WYG_065-12b"/>
武陟五縣村坊計四百六十三處渠成甚益於民名曰<lb/>
廣濟三年八月中書省臣和爾布哈等奏廣濟渠司言<lb/>
沁水渠成今已驗工分水恐久逺權豪侵奪乃下詔依<lb/>
本司所定水分已後諸人毋得侵奪至文宗天厯三年<lb/>
三月懷慶路同知阿哈瑪特言天久旱夏麥枯槁秋穀<lb/>
種不入土民匱於食近因訪問耆老咸稱丹水澆溉近<lb/>
山田土居民深得其利有沁水亦可溉田中統間王學<lb/>
士亦為天旱奉詔開此渠募自願人户於大行山下沁<lb/>
<pb n="KR2a0036_WYG_065-13a"/>
口古蹟置分水渠口開濬大河四道歴温陟入黄河約<lb/>
五百餘里渠成名曰廣濟設官提調遇旱則官為斟酌<lb/>
驗工多寡分水澆溉濟源河内河陽温武陟五縣民田<lb/>
三千餘頃咸受其賜二十餘年後因豪家截河起堰立<lb/>
碾磨壅遏水勢又經霖雨渠口淤塞隄隁頽圯河渠司<lb/>
尋亦革罷有司不為整治因致廢壞今五十餘年分水<lb/>
渠口及舊渠蹟俱有可考若䝉依前浚治引水溉田於<lb/>
民大便可令河陽河内濟源温武陟五縣使水人户自<lb/>
<pb n="KR2a0036_WYG_065-13b"/>
備工力疏通分水渠口立牐起隁仍委諳知水利之人<lb/>
多方區畫遇旱視水緩急撤牐通流驗工分水以灌溉<lb/>
若霖雨泛漲閉牐退還正流禁治不得截水置碾磨栽<lb/>
種稻田如此則澇旱有備民樂趨利請移文孟州河内<lb/>
武陟縣委官講議尋據孟州等處申親詣沁口諮諏耆<lb/>
老言舊日沁水正河内築土隁遮水入廣濟渠岸北雖<lb/>
有減水河道不能吞伏後值霖雨蕩没田禾以此堵閉<lb/>
今若枋口上連土岸及於沁水正河置立石隁與枋口<lb/>
<pb n="KR2a0036_WYG_065-14a"/>
相平如遇水溢閉塞牐口使水漫流石隁復還本河又<lb/>
從減水河分殺其勢如此庶不為害約會河陽武陟縣<lb/>
尹與耆老等議若將舊廣濟渠依前開濬減水河亦增<lb/>
開深濶禁安磨碾設立牐堰自下使水遇旱放牐澆田<lb/>
值澇閉牐退水公私便益懷慶路備申工部牒都水監<lb/>
回文本路委官相視施行<lb/>
　　三白渠<lb/>
京兆舊有三白渠自元伐金以來渠隁缺壞土地荒蕪<lb/>
<pb n="KR2a0036_WYG_065-14b"/>
陜西之人雖欲種蒔不獲水利賦税不足軍興乏用太<lb/>
宗之十二年梁泰奏請差撥人户牛具一切種蒔等物<lb/>
脩成渠隁比之旱地其收數倍所得糧米可以供軍太<lb/>
宗凖奏就令梁泰佩元降金牌充宣差規措三白渠使<lb/>
郭時中副之直𨽻朝廷置司於雲陽縣所用種田戸及<lb/>
牛畜别降旨付逹海甘布於軍前應付是月敕喻達海<lb/>
甘布近梁泰奏脩三白渠事可於汝軍前所獲有妻少<lb/>
壯新民量撥二千户及木工二十人官牛内選肥腯齒<lb/>
<pb n="KR2a0036_WYG_065-15a"/>
小者一千頭内乳牛三百以畀梁泰等如不敷於各千<lb/>
户百户内貼補限今歳十一月内交付數足趂十二月<lb/>
入工其耕種之人所收之米正為接濟軍糧如發遣人<lb/>
户之時或闕少衣裝於各千户百户内約量支給差軍<lb/>
護送出境沿途經過之處亦為防送毋致在逃走逸驗<lb/>
路程給以行糧大口一升小者半之<lb/>
　　洪口渠<lb/>
洪口渠在奉元路英宗至治元年十月陜西屯田府言<lb/>
<pb n="KR2a0036_WYG_065-15b"/>
自秦漢至唐宋年例八月差使水戸自涇陽縣西仲山<lb/>
下截河築洪隁改涇水入白渠下至涇陽縣北白公斗<lb/>
門分為三限并平石限蓋五縣分水之要所北限入三<lb/>
原櫟陽雲陽中限入髙陵南限入涇陽溉官民田七萬<lb/>
餘畝近至大三年陜西行臺御史王承徳言涇陽洪口<lb/>
展脩石渠為萬世之利由是會集奉元路三原涇陽臨<lb/>
潼髙陵諸縣洎涇陽渭南櫟陽諸屯官及耆老議如凖<lb/>
所言展脩石渠八十五步計四百二十五尺深二丈廣<lb/>
<pb n="KR2a0036_WYG_065-16a"/>
一丈五尺計用石十二萬七千五百尺人日採石積方<lb/>
一尺工價二兩五錢石工二百丁夫三百金火匠二用<lb/>
火焚水淬日可鑿石五百尺二百五十五日工畢官給<lb/>
其糧食用具丁夫就役使水之家顧匠傭直使水户均<lb/>
出陜西省議計所用錢糧不及二年之費可謂一勞永<lb/>
逸准所言便都省凖委屯田府逹嚕噶齊珠拉齊督工<lb/>
自延祐元年二月十日發夫匠入役至六月十九日委<lb/>
官言石性堅厚鑿僅一丈水泉湧出近前續展一十七<lb/>
<pb n="KR2a0036_WYG_065-16b"/>
步石積二萬五千五百尺添夫匠百人日鑿六百尺計二<lb/>
百四十二日可畢文宗天歴二年三月屯田總管兼管<lb/>
河渠司事郭嘉議言去歳六月三日驟雨涇水泛漲元<lb/>
脩洪隁及小龍口盡圮水歸涇白渠内水淺為此計用<lb/>
十四萬九千五百十一工役丁夫一千六百度九十三<lb/>
日畢於使水户内差撥每夫就持麻一斤鐵一斤繫囤<lb/>
取泥索各一長四十尺草苫一長七尺厚二寸陜西省<lb/>
凖屯田府照洪口自秦至宋一百二十激經由三限自<lb/>
<pb n="KR2a0036_WYG_065-17a"/>
涇陽下至臨潼五縣分流澆溉民田七萬餘頃驗田出<lb/>
夫千六百人自八月一日脩隁至十月放水溉田以為<lb/>
年例近因奉元亢旱五載失稔人皆相食流移疫死者<lb/>
十七八今差夫又令就出用物實不能辦集竊詳涇陽<lb/>
水利雖分三限引水溉田緣三原等縣地理遥逺不能<lb/>
依時周遍涇陽北近俱在上限幷南限中限用水最便<lb/>
今次脩隁除見在户依例差役其逃亡之家合出夫數<lb/>
宜令涇陽縣近限水利户添差一人官日給米一升併<lb/>
<pb n="KR2a0036_WYG_065-17b"/>
工脩治省凖出鈔八百錠委耀州同知李承事洎本府<lb/>
總管郭嘉議及各處正官計工役照時直糴米給散李<lb/>
承事督夫修築至十一月十六日畢<lb/>
　　揚州運河<lb/>
運河在揚州之北宋時嘗設軍疏滌世祖取宋之後河<lb/>
漸壅塞至元末年江淮行省嘗以為言雖有旨濬治有<lb/>
司奉行未見實効仁宗延祐四年十一月兩淮運司言<lb/>
鹽課甚重運河淺澀無源止仰天雨請加脩治明年二<lb/>
<pb n="KR2a0036_WYG_065-18a"/>
月中書移文河南省選官洎運司有司官相視會計工<lb/>
程費用於是河南行省委都事張奉政及淮東道宣慰<lb/>
司官運司官㑹州縣倉場官徧歴巡視集議河長二千<lb/>
三百五十里有司差瀕河有田之家顧倩丁夫開脩一<lb/>
千八百六十九里倉場鹽司不妨辦課協濟有司開脩<lb/>
四百八十二里運司言近歳課額增多而船竈戸日益<lb/>
貧苦宜令有司通行脩治省減官錢省臣奏凖諸色戸<lb/>
内顧募丁夫萬人日支鹽糧錢二兩計用鈔二萬錠於<lb/>
<pb n="KR2a0036_WYG_065-18b"/>
運司鹽課及減駁船錢内支用差官與都水監河南行<lb/>
省淮東宣慰司官專董其事亷訪司體察樞密院遣官<lb/>
鎮遏乘農隙併工疏治<lb/>
　　練湖<lb/>
練湖在鎮江元有江南之後豪勢之家於湖中築隄圍<lb/>
田耕種侵占既廣不足受水遂致泛溢世祖末年㕘政<lb/>
温都爾奏請依宋例委人提調疏治其侵占者驗畝加<lb/>
賦至治三年十二月省臣奏江淛行省言鎮江運河全<lb/>
<pb n="KR2a0036_WYG_065-19a"/>
藉練湖之水為上源官司漕運供億京師及商賈販載<lb/>
農民往來其舟楫莫不由此宋時專設人夫以時脩濬<lb/>
練湖瀦蓄潦水若運河淺阻開放湖水一寸則可添河<lb/>
水一尺近年淤淺舟楫不通凡有官物差民運遞甚為<lb/>
不便委官相視疏治運河自鎮江路至吕城壩長百二<lb/>
十一里計役夫萬五百十三人六十日可畢又用三千<lb/>
餘人浚滌練湖九十日可完人日支糧三升中統鈔一<lb/>
兩行省行臺分官監督所用船物今歳預備來春興工<lb/>
<pb n="KR2a0036_WYG_065-19b"/>
合行事宜依江淛行省所擬既得旨都省移文江淛行<lb/>
省委叅政董中奉率合屬正官親臨督役於是董中奉<lb/>
言所委前都水少監崇明州知州任奉政鎮江路總管<lb/>
毛中議等議練湖運河此非一事宜依假山諸湖農民<lb/>
取泥之法用船千艘船三人用竹䈒撈取淤泥日可三<lb/>
載月計九萬載三月之間通取二十七萬載就用所取<lb/>
泥增築湖岸自鎮江在城程公壩至常州武進縣吕城<lb/>
壩河長百三十一里一百四十六步擬開河靣濶五丈<lb/>
<pb n="KR2a0036_WYG_065-20a"/>
底濶三丈深四尺與見有水二尺可積深六尺所役夫<lb/>
於平江鎮江常州江陰州及建康路所轄溧陽州田多<lb/>
上户内差倩若濬湖開河二役並興卒難辦集宜趂農<lb/>
隙先開運河工畢就濬練湖省凖所言與都事王徴事<lb/>
等於㤗定元年正月至鎮江丹陽縣洎各監工官沿湖<lb/>
相視上湖沙岡黄土下湖茭根叢雜泥亦堅硬不可䈒<lb/>
取又議兩役並興相離三百餘里往來監督供給為難<lb/>
願以所督夫一萬三千五百十二人先開運河期四十<lb/>
<pb n="KR2a0036_WYG_065-20b"/>
七日畢次濬練湖二十日可完繼有江南行臺侍御史<lb/>
及淛西亷訪司副使俱至乃議首事運河備文咨禀遂<lb/>
於是月十七日入役二月十八日省臣奏開濬運河練<lb/>
湖重役也宜依行省所議仍令便宜從事後各監工官<lb/>
言已分運河作三壩依元料深濶丈尺開浚至三月四<lb/>
日工畢數内平江崑山嘉定二州實役二十六日常熟<lb/>
吳江二州長洲吳縣實役二十八日餘皆役三十日已<lb/>
於三月七日積水行舟又監脩練湖官言任奉議指劃<lb/>
<pb n="KR2a0036_WYG_065-21a"/>
元料增築隄隁及舊有土基共增濶一丈二尺平靣至<lb/>
髙底灘脚增築共量斜髙二丈五尺依中隁西石䃮東<lb/>
舊隄臥羊灘脩築如舊隄高濶已及所料之上者遇有<lb/>
崩缺脩築令完中隁西石䃮至五百婆隄西上增髙土<lb/>
一尺有缺亦補之五百婆隄至馬林橋隄水勢稍緩不<lb/>
須脩治其隄底間有滲漏者室塞之三月六日破土九<lb/>
日入役至十一日工畢實役三日歸勘任少監元料開<lb/>
運河夫萬五百十三人六十日畢濬練湖夫三千人九<lb/>
<pb n="KR2a0036_WYG_065-21b"/>
十日畢人日支鈔一兩米三升共該鈔萬八千一十四<lb/>
錠二十兩米二萬七千二十一石六斗實徴夫萬三千<lb/>
五百十二人共役三十三日支鈔八千六百七十九錠<lb/>
三十六兩糧萬三千十九石五斗八升比附元料省鈔<lb/>
九千三百三十四錠三十四兩糧萬四千二石二升其<lb/>
練湖未畢相視地形水勢再議㕘政董中奉又言練湖<lb/>
舊有湖兵四十三人添補五十七名共百人於本路州<lb/>
縣苖糧三石之下二石之上差充專任脩築湖岸設提<lb/>
<pb n="KR2a0036_WYG_065-22a"/>
領二員壕寨二人司吏三人於有出身人内選用工部<lb/>
議練湖所設提領人等印信即同湖兵宜咨本省遍行<lb/>
議擬又鎮江路言運河練湖今已開濬若不設法關防<lb/>
徒勞民力除關本路逹嚕噶齊烏魯斯哈雅總治其事<lb/>
同知哈克繖知事程郇專管啟閉斗門行省從之<lb/>
　　吳松江<lb/>
浙西諸山之水受之太湖下為吳松江東滙殿山湖等<lb/>
入海而潮汐來徃逆湧濁沙上湮河口是以宋時設置<lb/>
<pb n="KR2a0036_WYG_065-22b"/>
撩洗軍人專掌脩治元既平宋軍士罷散有司不以為<lb/>
務勢豪租占為蕩為田州縣不得其人輒行許凖以致<lb/>
湮塞不通公私俱失其利久矣至治三年江浙省臣方<lb/>
以為言就委嘉興路治中高朝列湖州路知事丁將仕<lb/>
同本處正官體究舊曾疏濬通海故道及新生沙漲礙<lb/>
水處所商度開滌圖呈據丁知事等官按視講究合開<lb/>
濬河道五十五處内常熟州九處十三段該工百三十<lb/>
二萬一千五百六十二崑山州十一處九十五里用工<lb/>
<pb n="KR2a0036_WYG_065-23a"/>
二萬七千四百役夫四百五十六宜於本州有田一頃<lb/>
之上户内驗田多寡算量里步均𣲖自備糧赴功疏濬<lb/>
正月上旬興工限六十日工畢二年一次舉行嘉定州<lb/>
三十五處五百三十八里該工百二十六萬七千五十<lb/>
九日支糧一升計米萬二千六百七十石五斗九升日<lb/>
役夫二萬一千一百一十七六十日畢工程浩大米糧<lb/>
數多乞依年例勸率附河有田用水之家自備口糧佃<lb/>
户傭力開濬奈本州連年被災今歲尤甚力有不逮宜<lb/>
<pb n="KR2a0036_WYG_065-23b"/>
從上司區處高治中會集松江府各州縣官按視議合<lb/>
濬河渠華亭縣九處計五百二十八里該工九百六十<lb/>
八萬四千八百八十二役夫十六萬一千四百一十四<lb/>
人日支糧二升計米十九萬三千六百九十七石六斗<lb/>
四升上海縣十四處計四百七十一里該工千二百三<lb/>
十六萬八千五十二日役夫二萬六千一百三十四人<lb/>
日支糧二升計二十四萬七千三百六十一石四升六<lb/>
十日工畢官給之糧傭民疏治如下年豐稔勸率有田<lb/>
<pb n="KR2a0036_WYG_065-24a"/>
之家五十畝出夫一人十畝之上驗數合出止於本保<lb/>
開濬其權勢之家置立魚籪并沙塗栽葦者依上出夫<lb/>
其上海嘉定連年旱澇皆縁河口湮塞旱則無以灌溉<lb/>
澇則不能疏洩累致凶歉官民俱病至元三十年以後<lb/>
兩經疏闢稍得豐稔比年又復壅閉勢家愈加租占雖<lb/>
得徴賦實失大利上海縣歲收官糧一十七萬石民糧<lb/>
三萬餘石畧舉似延祐七年災傷五萬八千七百餘石<lb/>
至治元年災傷四萬九千餘石二年十萬七千餘石水<lb/>
<pb n="KR2a0036_WYG_065-24b"/>
旱連年殆無虚歳不惟虧欠官糧復有賑貸之費近委<lb/>
官相視地形講議疏濬其通海大江未易遽治舊有河<lb/>
港聯絡官民田土之間藉以灌溉者今皆填塞必須疏<lb/>
通以利耕種欲令有田人户自為開濬而工役浩繁民<lb/>
力不能獨成由是議上海嘉定河港宜令本處所管軍<lb/>
民站竈僧道諸色有田者以多寡出夫自備糧脩治州<lb/>
縣正官督役其豪勢租占蕩田妨水利者並與除闢本<lb/>
處民田税糧全免一年官租減半今秋收成下年農隙<lb/>
<pb n="KR2a0036_WYG_065-25a"/>
舉行行省行臺亷訪司官巡鎮外據華亭崑山常熟州<lb/>
河港比上海嘉定緩急不同難為一體從各處勸農正<lb/>
官督有田之家備糧併工修治若遽興工陰陽家言癸<lb/>
亥年動土有忌預為咨禀可否泰定元年十月十九日<lb/>
右丞相舒瑪爾節等奏江淛省言吳松等處河道壅<lb/>
塞宜為疏滌仍立牐以節水勢計用四萬餘人今歳十<lb/>
二月為始至正月終六十日可畢用二萬餘人二年可<lb/>
畢其丁夫於旁郡諸色户内均差依練湖例給傭直糧<lb/>
<pb n="KR2a0036_WYG_065-25b"/>
食行省行臺亷訪司幷有司官同提調臣等議此事官<lb/>
民兩便宜從其請若丁夫有餘止令一年畢命托歡逹<lb/>
爾罕諸臣同提調委左丞多爾濟巴勒及前都水任少<lb/>
監董役得旨移文行省凖擬疏治江浙省下各路發夫<lb/>
入役至二年閏正月四日工畢<lb/>
　　澱山湖<lb/>
太湖為淛西巨浸上受杭湖諸山之水瀦蓄之餘分匯<lb/>
為澱山湖東流入海世祖末年叅政温都爾言此湖在<lb/>
<pb n="KR2a0036_WYG_065-26a"/>
宋時委官差軍守之湖旁餘地不許侵占常疏其壅塞<lb/>
以洩水勢今既無人管領遂為勢豪絶水築隄繞湖為<lb/>
田湖狹不足瀦蓄每遇霖潦泛溢為害昨本省官孟古<lb/>
岱等興言疏治因受曹總管金而止張叅議潘應武等<lb/>
相繼建言識者咸以為便臣等議此事可行無疑然雖<lb/>
軍民相叅選委亷幹官提督行省沙卜珠行院董巴圖<lb/>
爾行臺哈喇岱令親詣相視會計合用軍夫擬禀世祖<lb/>
曰利益美事舉行已晩其行之既而平章特爾格言委<lb/>
<pb n="KR2a0036_WYG_065-26b"/>
官相視計用夫十二萬百日可畢昨奏軍民共役今民<lb/>
丁數多不須調軍世祖曰有損有益咸令均齊毋自疑<lb/>
惑其均科之至元三十一年世祖崩成宗即位平章特<lb/>
爾格奏太湖澱山湖嘗奏過先帝差倩民夫二十萬疏<lb/>
掘已畢今諸河日受兩潮漸致沙漲若不依舊宋例令<lb/>
軍屯守必致坐隳成功臣等議常時工役撥軍樞府猶<lb/>
且恡惜屯守河道用軍八千必辭不遣澱山湖圍田賦<lb/>
糧二萬石就以募民夫四千調軍士四千與同屯守立<lb/>
<pb n="KR2a0036_WYG_065-27a"/>
都水庸田使司職掌收捕海賊修治河渠圍田命巴延<lb/>
徹爾暨樞密院議畢聞奏於是樞府言嘗奏澱山湖在<lb/>
宋時設軍屯守范殿帥朱張輩必知其故擬與省官集<lb/>
議定稟奏有旨從之乃集樞府官及范殿帥等共議朱<lb/>
張言宋時屯守河道用手號軍大處千人小處不下三<lb/>
四百隸巡檢司管領范殿帥言差夫四千非動揺四十<lb/>
萬户不可若令五千軍屯守就委萬户一員提調事或<lb/>
可行臣等亦以為然與都水巡防萬户府職名俾隸行<lb/>
<pb n="KR2a0036_WYG_065-27b"/>
院樞府官又言若與知源委之人詢其詳候至都定議<lb/>
從之<lb/>
　　鹽官州海防<lb/>
鹽官州去海岸三十里舊有捍海塘二後又添築鹹塘<lb/>
在宋時亦嘗崩陷成宗大徳三年塘岸崩都省委禮部<lb/>
郎中游中順洎本省官相視虚沙復漲難於施力至仁<lb/>
宗延祐己未庚申間海迅失度累壞民居䧟地三十餘<lb/>
里其時省憲官共議宜於州後北門添築土塘然後築<lb/>
<pb n="KR2a0036_WYG_065-28a"/>
石塘東西長四十三里後以潮汐沙漲而止至泰定即<lb/>
位之四年二月間風潮大作衝捍海小塘壞州郭四里<lb/>
杭州路言與都水庸田司議欲於北地築塘四十餘里<lb/>
而工費浩大莫若先修鹹塘增其髙濶填塞溝港且濬<lb/>
深近北備塘濠塹用樁密釘庻可䕶禦江淛省凖下本<lb/>
路脩治都水庸田司又言宜速差丁夫當水入衝堵閉<lb/>
其不敷工役於仁和錢塘及嘉興附近州縣諸色人户<lb/>
内斟酌差倩即日淪没不已旦夕誠為可慮工部議海<lb/>
<pb n="KR2a0036_WYG_065-28b"/>
岸崩摧重事也宜移文江浙行省督催庸田使司鹽運<lb/>
司及有司發丁夫脩治毋致侵犯城郭貽害民居五月<lb/>
五日平章圖們岱爾察納史叅政等奏江浙省四月内<lb/>
潮水衝破鹽官州海岸令庸田司官徴夫脩堵又令僧<lb/>
人誦經復差人令天師致祭臣等集議世祖時海岸嘗<lb/>
崩遣使命天師祈祀潮即退今可令直省舍人巴延奉<lb/>
御香令天師依前例祈祀制曰可既而杭州路又言八<lb/>
月以來秋潮洶湧水勢愈大見築沙地塘岸東西八十<lb/>
<pb n="KR2a0036_WYG_065-29a"/>
餘步造木櫃石囤以塞其要處本省左丞相托歡等議<lb/>
安置石囤四千九百六十抵禦鎪嚙以救其急擬比淛<lb/>
江立石塘可為久逺計工物用鈔七十九萬四千餘錠<lb/>
糧四萬六千三百餘石接續興脩致和元年三月省臣<lb/>
奏江淛省并庸田司官脩築海塘作竹籧篨内實以石<lb/>
鱗次壘叠以禦潮勢今又淪䧟入海見圖脩治儻得堅<lb/>
久之策移文具報臣等集議此重事也旦夕駕幸上都<lb/>
分官扈從不得圓議今差户部尚書李嘉努工部尚書<lb/>
<pb n="KR2a0036_WYG_065-29b"/>
李嘉賓樞密院屬衞指揮青山副使洪灝宣政僉院納<lb/>
木喀巴勒與行省左丞相托歡及行臺行宣政院庸田<lb/>
使司㑹議脩治之方合用軍夫除戍守州縣關津外酌<lb/>
量差撥從便添支口糧合役丁力附近有田之民及僧<lb/>
道伊嚕勒昆逹實宻等户内㸃倩凡工役之時諸人毋<lb/>
或沮壞違者罪之合行事務提調官移文禀奏施行有<lb/>
旨從之四月二十八日朝廷所委官洎行省臺院及庸<lb/>
田司等官議大徳延祐欲建石塘未就泰定四年春潮<lb/>
<pb n="KR2a0036_WYG_065-30a"/>
水異常增築土塘不能抵禦議置板塘以水湧難施工<lb/>
遂作籧篨木櫃間有漂沉欲踵前議疊石塘以圖久逺<lb/>
為地脈虚浮比定海淛江海鹽地形水勢不同由是造<lb/>
石囤於其壞處疊之以救目前之急已置石囤二十九<lb/>
里餘不曾崩䧟畧見成效庸田司與各路官同議東西<lb/>
接壘石囤十里其六十里塘下舊河就取土築塘鑿東<lb/>
山之石以備崩損文宗天厯元年十一月都水庸田司<lb/>
言八月十日至十九日正當大汛潮勢不高風平水穩<lb/>
<pb n="KR2a0036_WYG_065-30b"/>
十四日祈請天妃入廟自本州嶽廟東海北䕶岸鱗鱗<lb/>
相接十五日至十九日海岸沙漲東西長七里餘南北<lb/>
廣或三十步或數十百步漸見南北相接西至石囤已<lb/>
及五都修築捍海塘與鹹塘相連直抵巖門障禦石囤<lb/>
東至十一都六十里塘東至東大尖山嘉興平湖三路<lb/>
所脩處海口自八月一日至二日探海二丈五尺至十<lb/>
九日二十日探之先二丈者今一丈五尺先一丈五尺<lb/>
者今一丈西自六都仁和縣界赭山雷山為首添漲沙<lb/>
<pb n="KR2a0036_WYG_065-31a"/>
塗已過五都四都鹽官州廊東西二都沙土流行水勢<lb/>
俱淺二十日復巡視自東至西岸脚漲沙比之八月十<lb/>
七日漸增髙濶二十七日至九月四日大汛本州嶽廟<lb/>
東西水勢俱淺漲沙東過錢家橋海岸元下石囤木植<lb/>
並無頽圯水息民安於是改鹽官州曰海寧州<lb/>
　　龍山河道<lb/>
龍山河在杭州城外歲久淤塞武宗至大元年江淛省<lb/>
令史裴堅言杭州錢塘江近年以來為沙塗壅漲潮水<lb/>
<pb n="KR2a0036_WYG_065-31b"/>
逺去離北岸十五里舟楫不能到岸商旅徃來募夫搬<lb/>
運十七八里使諸物翔湧生民失所遞運官物甚為煩<lb/>
擾訪問宋時並江岸有南北古河一道名龍山河今淛<lb/>
江亭南至龍山牐約一十五里糞壤填塞兩岸居民間<lb/>
有侵占迹其形勢宜改修運河開掘沙土對牐搬載直<lb/>
抵淛江轉入兩處市河免擔負之勞生民獲惠省下杭<lb/>
州路相視錢塘縣城南上隅龍山河至横河橋委係舊<lb/>
河居民侵占起建房屋若疏通以接運河公私大便計<lb/>
<pb n="KR2a0036_WYG_065-32a"/>
工十五萬七千五百六十六日役夫五千二百五十二<lb/>
度可三十日畢所役夫於本路録事司仁和錢塘縣富<lb/>
實之家差倩就持筐檐鍬钁應役人日支官糧二升該<lb/>
米三千一百五十一石三斗二升河長九里三百六十<lb/>
二步造石橋八立上下二牐計用鈔一百六十三錠二<lb/>
十三兩四錢七分七釐省凖咨請丞相托克托總其事<lb/>
於仁宗延祐三年三月七日興工至四月十八日工畢<lb/>
　<lb/>
<pb n="KR2a0036_WYG_065-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷六十五<lb/>
<pb n="KR2a0036_WYG_065-33a"/>
元史卷六十五考證<lb/>
黄河往嵗歸徳太康通許相次湮塞南北二汊　通許<lb/>
　原文譌建言據續考改<lb/>
北至槐疙疸西舊隄　西原文譌兩據經世大典改<lb/>
廣濟渠咸稱丹水澆灌近山田土民深得其利　丹原<lb/>
　文譌舟據通志及續通考改<lb/>
及于沁水正河　沁原文譌浸據經世大典改<lb/>
澱山湖立都水庸田使司　庸原文譌防據續通考改<lb/>
<pb n="KR2a0036_WYG_065-33b"/>
鹽官州海塘修築捍海塘與鹹唐相連　鹹原文譌鹽<lb/>
　按臨安志鹹塘在海寧縣西南一里與西北之淡塘<lb/>
　相通今據改<lb/>
</p>
<p>
</p>
  </div>
</body>
</text>
</TEI>
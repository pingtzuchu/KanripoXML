<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百五十九</head> <lb/>
    <p>
<pb n="KR2a0036_WYG_159-1a"/>
欽定四庫全書<lb/>
　元史卷一百五十九<lb/>
　　明翰林學士亞中大夫知制誥兼修國史宋濓等修<lb/>
　列傳第四十六<lb/>
　　宋子貞<lb/>
宋子貞字周臣潞州長子人也性敏悟好學工詞賦弱<lb/>
冠領薦書試禮部與族兄知柔同補太學生俱有名於<lb/>
時人以大小宋稱之金末潞州亂子貞走趙魏間宋將<lb/>
<pb n="KR2a0036_WYG_159-1b"/>
彭義斌守大名辟為安撫司計議官義斌歿子貞率衆<lb/>
歸東平行臺嚴實實素聞其名招置幕府用為詳議官<lb/>
兼提舉學校先是實每令人請事于朝托近侍奏決不<lb/>
經中書因與丞相耶律楚材有違言子貞至勸實致禮<lb/>
丞相通慇懃凡奏請必先咨禀丞相喜自是交懽無間<lb/>
實因此益委信子貞太宗四年實戍黄陵金人悉力來<lb/>
功與戰不利敵勢頗張曹濮以南皆震有自敵中逃歸<lb/>
者言金兵且大至人情恟懼子貞請於實斬揚言者首<lb/>
<pb n="KR2a0036_WYG_159-2a"/>
以令諸城境内乃安汴梁既下飢民北徙餓殍盈道子<lb/>
貞多方賑救全活者萬餘人金士之流寓者悉引見周<lb/>
給且薦用之拔名儒張特立劉肅李昶輩於覉旅與之<lb/>
同列四方之士聞風而至故東平一時人材多於他鎮<lb/>
七年太宗命子貞為行臺右司郎中中原略定事多草<lb/>
創行臺所統五十餘城州縣之官或擢自將校或起由<lb/>
民伍率昧於從政甚者専以掊克聚歛為能官吏相與<lb/>
為貪私以病民子貞倣前代觀察采訪之制命官分三<lb/>
<pb n="KR2a0036_WYG_159-2b"/>
道糾察官吏立為程式與期㑹黜貪墮奬亷勤官府始<lb/>
有紀綱民得蘇息東平將校占民為部曲户謂之脚寨<lb/>
擅其賦役㡬四百所子貞請罷歸州縣實初難之子貞<lb/>
力言乃聴人以為便實卒子忠濟襲爵尤敬子貞請于<lb/>
朝授參議東平路事兼提舉太常禮樂子貞作新廟學<lb/>
延前進士康<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王磐為教官招致生徒㡬百人出粟贍<lb/>
之俾習經藝每季程試必親臨之齊魯儒風為之一變<lb/>
嵗己未世祖南伐召子貞至濮問以方略對曰本朝威<lb/>
<pb n="KR2a0036_WYG_159-3a"/>
武有餘仁徳未洽所以拒命者特畏死爾若投降者不<lb/>
殺脅從者勿治則宋之郡邑可𫝊檄而定也世祖善其<lb/>
言中統元年授益都路宣撫使未㡬入覲拜右三部尚<lb/>
書時新立省部典章制度多子貞裁定李璮叛㨿濟南<lb/>
詔子貞參議軍前行中書省事子貞單騎至濟南觀璮形<lb/>
勢因説丞相史天澤曰璮擁衆東來坐守孤城宜増築<lb/>
外城防其奔突彼糧盡援絶不攻自破矣議與天澤合<lb/>
遂擒璮子貞還上書陳便宜十事大略謂官爵人主之<lb/>
<pb n="KR2a0036_WYG_159-3b"/>
柄選法宜盡歸吏部律令國之紀綱宜早刋定監司總<lb/>
統一路用非其材不厭人望乞選公亷有才徳者為之今<lb/>
州縣官相𫝊以世非法賦歛民窮無告宜遷轉以革其弊<lb/>
又請建國學教胄子敕州郡提學課試諸生三年一貢舉<lb/>
有㫖命中書次第施行之至元二年始罷州縣官世襲遣<lb/>
子貞與左丞相耶律鑄行山東遷調所部官還授翰林學<lb/>
士參議中書省事奏請班俸禄定職田從之俄拜中<lb/>
書平章政事復陳時務之切要者十二䇿帝頗悔用子<lb/>
<pb n="KR2a0036_WYG_159-4a"/>
貞晩未㡬以年老求退帝曰卿氣力未衰勉為朕留措<lb/>
置大事俟百司差有條理聴卿自便三年十一月懇辭<lb/>
乃得請特敕中書凡有大事即其家訪問子貞私居每<lb/>
聞朝廷事不便必封疏上奏愛君憂國不以進退異其<lb/>
心卒年八十一始病家人進醫藥却之曰死生有命吾<lb/>
踰八十何以藥為病危諸子請遺言子貞曰吾平昔教汝<lb/>
者不少今尚何言耶子渤字齊彦有才名官至集賢學士<lb/>
　　商挺<lb/>
<pb n="KR2a0036_WYG_159-4b"/>
商挺字孟卿曹州濟隂人其先本姓殷氏避宋諱改焉<lb/>
父衡僉陜西行省員外郎以戰死挺年二十四汴京破<lb/>
北走依冠氏趙天錫與元好問楊奐遊東平嚴實聘為<lb/>
諸子師實卒子忠濟嗣辟挺為經厯出為曹州判官未<lb/>
㡬復為經厯贊忠濟興學養士癸丑世祖在潛邸受京<lb/>
兆分地聞挺名遣使徵至鹽州入對稱㫖字而不名間<lb/>
陪宴語因曰挺來時李璮城朐山東平當餽米萬石東<lb/>
平至朐山率十石致一石且車淖于雨必後期後期罪<lb/>
<pb n="KR2a0036_WYG_159-5a"/>
死請輸沂州使璮軍取食便世祖曰愛民如此忍不卿<lb/>
従楊惟中宣撫闗中挺為郎中兵火之餘八州十二縣<lb/>
户不滿萬皆驚憂無聊挺佐惟中進賢良黜貪暴明尊<lb/>
卑出淹滯定規程立簿責印楮幣領俸祿務農薄税通<lb/>
其有無期月民乃安誅一大猾羣吏咸懼且請減闗中<lb/>
常賦之半明年惟中罷亷希憲來代陞挺為宣撫副使<lb/>
丙辰徴京兆軍需布萬疋米三千石帛三千叚械器稱<lb/>
是輸平凉軍期迫甚郡人大恐挺曰他易集也運米千<lb/>
<pb n="KR2a0036_WYG_159-5b"/>
里妨我蠶麥郿長王姓者平凉人也挺召與謀對曰不<lb/>
煩官運僕家有積粟請以代輸挺大悦載價與之他輸<lb/>
亦如期復命兼治懐孟境内大治丁巳憲宗命阿勒逹<lb/>
爾㑹討河南陜右戊午罷宣撫司挺還東平憲宗親征<lb/>
蜀世祖將趨鄂漢軍于小濮召問軍事挺對曰蜀道險<lb/>
逺萬乘豈宜輕動世祖黙然久之曰卿言正契吾心憲<lb/>
宗崩世祖北還道遣張文謙與挺計事挺曰軍中當嚴<lb/>
符信以防姦詐文謙急追及言之世祖大悟罵曰無一<lb/>
<pb n="KR2a0036_WYG_159-6a"/>
人為我言此非商孟卿㡬敗大計速遣使至軍立約未<lb/>
㡬額哷布格之使至軍中執而斬之召挺北上至開平<lb/>
挺與亷希憲密贊大計世祖既即位挺奏曰南師宜還<lb/>
扈乘輿西師宜軍便地従之以亷希憲及挺宣撫陜蜀<lb/>
中統元年夏五月至京兆哈喇布哈者征蜀時名將也<lb/>
渾都海嘗為之副時駐六盤山以兵應額呼布格挺謂<lb/>
希憲曰為六盤有三䇿悉鋭而東直擣亰兆上䇿也聚<lb/>
兵六盤觀釁而動中䇿也重裝北歸以應和林下䇿也<lb/>
<pb n="KR2a0036_WYG_159-6b"/>
希憲曰彼将何従挺曰必出下䇿已而果然於是與希<lb/>
憲定議令巴崇汪良臣發兵禦之事具希憲傳六盤之<lb/>
兵既北而阿勒逹爾自和琳引兵南來與哈喇布哈琿<lb/>
塔哈遇於甘州哈喇布哈以語不合引其兵北去阿勒<lb/>
達爾遂與琿塔哈合軍而南時諸王哈坦率騎兵與巴<lb/>
崇汪良臣兵合乃分為三道以拒之既陣大風吹沙良<lb/>
臣令軍士下馬以短兵突其左繞出陣後潰其右而出<lb/>
巴崇直擣其前哈坦勒精騎邀其歸路大戰于甘州東<lb/>
<pb n="KR2a0036_WYG_159-7a"/>
殺阿勒達爾琿塔哈事聞帝大悦曰商孟卿古之良将<lb/>
也改宣撫司為行中書省進希憲為右丞挺為僉行省<lb/>
事二年進參知政事宋将劉整以瀘州降繫前降宋者<lb/>
數百人來歸軍吏請誅以戒挺盡奏而釋之興元判官<lb/>
費寅有罪懼誅以借兵完城事訟挺與希憲于朝帝召<lb/>
挺便殿問曰卿在闗中懐孟兩著治效而毁言日至豈<lb/>
同寅有沮卿者耶抑位髙而志怠耶比年論王文統者<lb/>
甚衆卿獨無一言挺對曰臣素知文統之為人嘗與趙<lb/>
<pb n="KR2a0036_WYG_159-7b"/>
璧論之想陛下猶能記也臣在秦三年多過其或從權<lb/>
以應變者有之若功成以歸已事敗分咎於人臣必不<lb/>
敢請就戮挺既出帝顧駙馬呼喇珠樞副哈達等數挺<lb/>
前後大計凡十有七因嘆曰挺有功如是猶自言有罪<lb/>
若此誰復為朕戮力耶卿等識之四年賜金符行四川<lb/>
行樞密院事至元元年入拜參知政事建議史事附脩<lb/>
遼金二史宜令王鶚李治徐世隆髙鳴胡祗遹周砥等<lb/>
為之甚合帝意二年分省河東俄召還三年帝留意經<lb/>
<pb n="KR2a0036_WYG_159-8a"/>
學挺與姚樞竇黙王鶚楊果纂五經要語凡二十八類<lb/>
以進六年同僉樞密院事七年遷僉書八年陞副使數<lb/>
軍食定軍官品級給軍吏四千人屯田開墾三萬畝收<lb/>
其穫以餉親軍汰不勝軍者户三萬户一丁者亦汰去<lb/>
丁多業寡業多丁寡財力相資合出一軍九年封皇子<lb/>
莽噶拉為安西王立王相府以挺為王相十四年詔王<lb/>
北征王命挺曰闗中事有不便者可悉更張之挺曰延<lb/>
安民兵數千宜使李呼喇濟練習之以備不虞未㡬圖<lb/>
<pb n="KR2a0036_WYG_159-8b"/>
嚕叛以延安兵應敵果獲其力挺進十䇿於王曰睦親<lb/>
鄰安人心敬民時備不虞厚民生一事權清心源謹自<lb/>
治固本根察下情王為置酒嘉納王薨王妃使挺請命<lb/>
于朝以子阿南達嗣帝曰年少祖宗之訓未習卿姑行<lb/>
王相府事初運使郭琮郎中郭叔雲與王相趙炳搆隙<lb/>
或告炳不法妃命囚之六盤獄以死朝廷疑擅殺之執<lb/>
琮叔雲鞫問伏辜事具趙炳𫝊初無一毫及挺惟王府<lb/>
女奚楚徹以預二郭謀臨刑望以求生始有瞹昧語連<lb/>
<pb n="KR2a0036_WYG_159-9a"/>
挺及其子瓛帝怒召挺拘炳家瓛下獄帝命趙氏子曰<lb/>
商孟卿老書生可與諸儒讞其罪吏部尚書青陽夢炎<lb/>
以議勲奏曰臣宋儒不知挺向來之功可補今之過否<lb/>
帝不悦曰是同類相助之辭也符寳郎董文忠奏曰夢<lb/>
炎不知挺何如人臣以曩時推戴之功語之矣帝良久<lb/>
曰其事果何如對曰臣目未覩耳固聞之殺人之謀挺<lb/>
不與也帝黙然十六年春有㫖挺不可全以無罪釋之<lb/>
籍其家是冬始釋挺及瓛二十年復樞密副使俄以疾<lb/>
<pb n="KR2a0036_WYG_159-9b"/>
免二十一年趙氏子復訟父寃挺又被繫百餘日乃釋<lb/>
二十五年帝問中丞董文用曰商孟卿今年㡬何對曰<lb/>
八十帝甚惜其老而嘆其康强是嵗冬十有二月卒有<lb/>
詩千餘篇尤善𨽻書延祐初贈推誠恊謀佐運功臣太<lb/>
師開府儀同三司上柱國魯國公諡文定子五人琥璘<lb/>
瑭瓛琦琥字台符至元十四年以姚樞許衡薦拜江南<lb/>
行御史臺監察御史建康戍卒有利湯氏財者投戈于<lb/>
其家誣為反具琥知其寃罪誣者而釋之華亭蟠龍寺<lb/>
<pb n="KR2a0036_WYG_159-10a"/>
僧思月謀叛被擒其黨縦火來刼民大擾琥亟誅其魁<lb/>
文法吏責琥擅誅行臺中丞張雄飛曰江南殘毁之餘<lb/>
盜賊屢起顧尚循常例安用憲臺為哉吏議遂屈都昌<lb/>
妖賊杜辛一僭號倡亂行臺檄琥按問械繋脅従者盈<lb/>
獄琥悉以詿誤縦遣之黨與竄伏者猶衆琥揭牓招徠<lb/>
不三日雲集二十七年徵拜巾臺監察御史屬地震琥<lb/>
上書言昔漢文帝有此異而無其應蓋以躬行徳化而<lb/>
弭也因條陳漢文時政以進又言為國之道在立法任<lb/>
<pb n="KR2a0036_WYG_159-10b"/>
人二者而已法不徒立須人而行人不濫用惟賢是擇<lb/>
因舉天下名士十餘人帝従之皆召用待以不次三十<lb/>
年遷國子司業卒有彛齋文集瑭字禮符仕為右衞屯<lb/>
田千户嵗餘謝病侍親時年纔三十三後還鄉里築室<lb/>
曰晦道堂蓋取七世祖宗弼宋仁宗時為太子中舍人<lb/>
年五十掛冠所築堂名也琦字徳符大徳八年成宗召備<lb/>
宿衞仁宗在東宫奏授集賢直學士調大名路治中不<lb/>
赴皇慶元年授集賢侍講學士延祐四年陞侍讀官通<lb/>
<pb n="KR2a0036_WYG_159-11a"/>
奉大夫賜鈔二萬五千貫㤗定元年遷秘書卿病歸卒<lb/>
琦善畫山水嘗使蜀持平守法秋毫無私<lb/>
　　趙良弼<lb/>
趙良弼字輔之女直人也本姓兆嘉以音訛為趙家因<lb/>
以趙為氏父慤金威勝軍節度使諡忠閔慤長子良貴<lb/>
嵩汝招討使良貴子讜許州兵官慤従子良材守太原<lb/>
俱死事良弼明敏多智略初舉進士教授趙州世祖在<lb/>
潛藩召見占對稱㫖㑹立邢州安撫司擢良弼為幕長<lb/>
<pb n="KR2a0036_WYG_159-11b"/>
邢久不得善吏且當要衝使者旁午民多逃去良弼區<lb/>
畫有方事或掣制則請諸藩邸再閲嵗凡六往返所請<lb/>
無不従托克托以斷事官鎮邢其屬要結罪廢者交搆<lb/>
嫌隙動相沮撓世祖時征雲南良弼馳驛白其事遂黜<lb/>
托克托罷其屬邢大治戸口増倍世祖在潛藩時分地<lb/>
在闗陜奏以亷希憲商挺宣撫陜西以良弼參議司事<lb/>
阿勒達爾當國憚世祖英武讒于憲宗遂以阿勒達爾<lb/>
為陕西省左丞相劉太平參知政事鈎校京兆錢穀煆<lb/>
<pb n="KR2a0036_WYG_159-12a"/>
煉羣獄死者二十餘人衆皆股栗良弼力陳大義詞氣<lb/>
懇款二人卒不能誣故宣撫司一無所坐己未七月世<lb/>
祖南征召參議元帥事兼江淮安撫使親執桴鼓率先<lb/>
士卒五戰皆㨗禁焚廬舍殺降民所至宣布恩徳民皆<lb/>
按堵既渡江攻鄂州聞憲宗崩世祖北還良弼陳時務<lb/>
十二事言皆有徴至衞遣如京兆察訪秦蜀人情事宜<lb/>
不踰月具得實還報曰宗王穆格無他心宜以西南六<lb/>
盤悉委屬之琿塔哈屯軍六盤士馬精强咸思北歸恐<lb/>
<pb n="KR2a0036_WYG_159-12b"/>
事有不意耨埒總秦川䝉古諸軍多得秦蜀民心年少<lb/>
鷙勇輕去就當寵以重職疾解其兵柄劉太平霍魯懐<lb/>
今行尚書省事聲言辦集糧餉隂有㨿秦蜀志伯嘉努<lb/>
劉黒馬汪惟正兄弟䝉被徳惠俱悉心俟命其言皆見<lb/>
采用庚申良弼凡五上言勸進曰今中外皆願大王早<lb/>
進正宸以安天下事勢如此豈容中止社禝安危間不<lb/>
容髪世祖嘉之既即位立陜西四川宣撫司復以亷希<lb/>
憲商挺為使副良弼為參議良弼先行謀諸斷事官巴<lb/>
<pb n="KR2a0036_WYG_159-13a"/>
崇曰今琿塔哈日夜思北歸耨埒遷延不即行當先遣<lb/>
使奉上㫖促耨埓入朝劉太平速還京兆巴崇從其議<lb/>
至則耨埓果移營將入涇劉太平將趨六盤聞命乃止<lb/>
後琿塔哈果叛北歸良弼與汪惟正劉黒馬二宣撫決<lb/>
議執琿塔哈之黨元帥竒爾台布哈宻喇卜和卓誅之希<lb/>
憲及挺慮有擅殺名遣使入奏待罪良弼具宻狀授使<lb/>
者言始遣捕二帥時止命囚以俟報臣竊以為張皇不<lb/>
便宜急誅之擅殺在臣實不在宣撫司若上怒希憲等<lb/>
<pb n="KR2a0036_WYG_159-13b"/>
願使者即出此奏帝竟不問使者以奏白政府咸以良<lb/>
弼為長者陞參議陜西省事蜀人費寅以私憾誣亷希<lb/>
憲商挺在京兆有異志者九事以良弼為徴帝召良弼<lb/>
詰問良弼泣曰二臣忠良保無是心願剖臣心以明之<lb/>
帝意不釋㑹平李璮得王文統交通書益有疑二臣意<lb/>
切責良弼無所不至至欲斷其舌良弼誓死不少變帝<lb/>
意乃解費寅卒以反誅至元七年以良弼為經略使領<lb/>
髙麗屯田良弼言屯田不便固辭遂以良弼奉使日本<lb/>
<pb n="KR2a0036_WYG_159-14a"/>
先是至元初數遣使通日本卒不得要領於是良弼請行<lb/>
帝憫其老不許良弼固請乃授秘書監以行良弼奏臣<lb/>
父兄四人死事于金乞命翰林臣文其碑臣雖死絶域<lb/>
無憾矣帝従其請給兵三千以従良弼辭獨與書狀官<lb/>
二十四人俱舟至金津島其國人望見使舟欲舉刃來<lb/>
攻良弼捨舟登岸喻㫖金津守延入板屋以兵環之滅<lb/>
燭大譟良弼凝然自若天明其國太宰府官陳兵四山<lb/>
問使者來狀良弼數其不恭罪仍喻以禮意太宰官愧<lb/>
<pb n="KR2a0036_WYG_159-14b"/>
服求國書良弼曰必見汝國王始授之越數日復來求<lb/>
書且曰我國自太宰府以東上古使臣未有至者今大<lb/>
朝遣使至此而不以國書見授何以示信良弼曰隋文<lb/>
帝遣裴清來王郊迎成禮唐太宗髙宗時遣使皆得見<lb/>
王王何獨不見大朝使臣乎復索書不已詰難往復數<lb/>
四至以兵脅良弼良弼終不與但頗錄本示之後又聲<lb/>
言大將軍以兵十萬來求書良弼曰不見汝國王寧持<lb/>
我首去書不可得也日本知不可屈遣使介十二人入<lb/>
<pb n="KR2a0036_WYG_159-15a"/>
覲仍遣人送良弼至對馬島十年五月良弼至自日夲<lb/>
入見帝詢知其故曰卿可謂不辱君命矣後帝將討日<lb/>
本三問良弼言臣居日本嵗餘覩其民俗狠勇嗜殺不<lb/>
知有父子之親上下之禮其地多山水無耕桑之利得<lb/>
其人不可役得其地不加富況舟師渡海海風無期禍<lb/>
害莫測是謂以有用之民力填無窮之巨壑也臣謂勿<lb/>
擊便帝従之十一年十二月以良弼同僉書樞密院事<lb/>
丞相巴延伐宋良弼言宋重兵在揚州宜以大軍先擣<lb/>
<pb n="KR2a0036_WYG_159-15b"/>
錢唐後訖如其計又言宋亡江南士人多廢學宜設經<lb/>
史科以育人材定律令以戢姦吏卒皆用其議帝嘗従<lb/>
容問曰髙麗小國也匠工奕技皆勝漢人至於儒人皆<lb/>
通經書學孔孟漢人惟務課賦吟詩将何用焉良弼對<lb/>
曰此非學者之病在國家所尚何如耳尚詩賦則人必<lb/>
従之尚經學則人亦従之良弼屢以疾辭十九年得㫖<lb/>
居懐孟良弼别業在温縣故有地三千畝乃析為二六<lb/>
與懐州四與孟州皆永𨽻廟學以贍生徒自以出身儒<lb/>
<pb n="KR2a0036_WYG_159-16a"/>
素示不忘本也或問為治良弼曰必有忍乃其有濟人<lb/>
性易發而難制者惟怒為甚必克己然後可以制怒必<lb/>
順理然後可以忘怒能忍所難忍容所難容事斯濟矣<lb/>
二十三年卒年七十贈推忠翊運功臣太保儀同三司追<lb/>
封韓國公諡文正子訓陜西平章政事<lb/>
　　趙璧<lb/>
趙璧字寳仁雲中懐仁人世祖為親王聞其名召見呼<lb/>
秀才而不名賜三僮給薪水命后親製衣賜之視其試<lb/>
<pb n="KR2a0036_WYG_159-16b"/>
服不稱輒為損益寵遇無與為比命馳驛四方聘名士<lb/>
王鶚等又令䝉古生十人従璧授儒書勑璧習國語譯<lb/>
大學衍義時從馬上聴璧陳説辭㫖明貫世祖嘉之憲<lb/>
宗即位召璧問曰天下何如而治對曰請先誅近侍之<lb/>
尤不善者憲宗不悦璧退世祖曰秀才汝渾身是膽耶<lb/>
吾亦為汝握兩手汗也一日斷事官伊囉斡齊持其印<lb/>
請于帝曰此先朝賜臣印也今陛下登極将仍用此舊<lb/>
印抑易以新者耶時璧侍旁質之曰用汝與否取自聖<lb/>
<pb n="KR2a0036_WYG_159-17a"/>
裁汝乃敢以印為請耶奪其印置帝前帝為黙然久之<lb/>
既而曰朕亦不能為此也自是伊囉斡齊不復用壬子<lb/>
為河南經略使河南劉萬户貪淫暴戾郡中婚嫁必先<lb/>
賂之得所請而後行咸呼之為翁其黨董主簿尤恃勢<lb/>
為虐强取民女有色者三十餘人璧至按其罪立斬之<lb/>
盡還民女劉大驚時天大雪因詣璧相勞苦且酌酒賀<lb/>
曰經略下車誅鋤强猾故雪為瑞應璧曰如董主簿比<lb/>
者尚有其人俟盡誅之瑞應将大至矣劉屏氣不復敢<lb/>
<pb n="KR2a0036_WYG_159-17b"/>
出語歸卧病而卒時人以為懼死己未伐宋為江淮荆<lb/>
湖經略使兵圍鄂州宋賈似道遣使來願請行人以和<lb/>
璧請行世祖曰汝登城必謹視吾旗旗動速歸可也璧<lb/>
登城宋將宋京曰北兵若旋師願割江為界且嵗奉銀<lb/>
絹疋兩各二十萬壁曰大軍至濮州時誠有是請猶或<lb/>
見從今已渡江是言何益賈制置今焉在耶璧適見世<lb/>
祖旗動迺曰俟他日復議之遂還憲宗崩世祖即位中<lb/>
統元年拜燕京宣慰使時供給蜀軍府庫已竭及用兵<lb/>
<pb n="KR2a0036_WYG_159-18a"/>
北邊璧經畫饋運相繼不絶中書省立授平章政事議<lb/>
加達爾罕之號力辭不受二年從北征命還燕以平章<lb/>
政事兼大都督領諸軍是年始製太廟雅樂樂工党仲<lb/>
和郭伯達以知音律在選中為造偽鈔者連坐繫獄璧<lb/>
曰太廟雅樂大饗用之聖上所以昭孝報本也豈可繫<lb/>
及無辜而廢雅樂之成哉奏請原之三年李璮反益都<lb/>
従親王哈必討之璮已據濟南諸軍乏食璧從濟河<lb/>
得粟及羊豕以饋軍軍復大振至元元年官制行加榮<lb/>
<pb n="KR2a0036_WYG_159-18b"/>
祿大夫帝欲作文檄宋執筆者數人不稱㫖乃召璧為<lb/>
之文成帝大喜曰惟秀才曲盡我意改樞密副使六年<lb/>
宋守臣有遣間使納降者帝命璧詣鹿門山都元師阿<lb/>
珠營密議命璧同行漢軍都元帥府事宋将夏貴率兵<lb/>
五萬饋糧三千艘自武昌遡流入援襄陽時漢水暴漲<lb/>
璧據險設伏待之貴果中夜潛上璧䇿馬出鹿門行二<lb/>
十餘里發伏兵奪其五舟大呼曰南船已敗我水軍宜<lb/>
速進貴懾不敢動明旦阿珠至領諸将渡江西追貴騎<lb/>
<pb n="KR2a0036_WYG_159-19a"/>
兵璧率水軍萬户解汝楫等追貴舟師遂合戰於虎尾<lb/>
洲貴大敗走士卒溺死其衆奪戰艦五十擒將士三百<lb/>
餘人髙麗王禃為其臣林衍所逐帝召璧還改中書左<lb/>
丞同國王特訥克行東京等路中書省事聚兵平壤時<lb/>
衍已死璧與王議曰髙麗遷居江華島有年矣外雖卑<lb/>
辭臣貢内恃其險故使權臣無所畏忌擅逐其主今衍<lb/>
雖死王實無罪若朝廷遣兵護歸使復國于古京可以<lb/>
安兵息民䇿之上者也因遣使以聞帝従之時同行者<lb/>
<pb n="KR2a0036_WYG_159-19b"/>
分髙麗美人璧得三人皆還之師還遷中書右丞冬祀<lb/>
太廟有司失黄幔索得神庖竈下已甚汙弊帝聞大怒<lb/>
曰大不敬當斬璧曰法止杖斷流逺其人得不死十年<lb/>
復拜平章政事十三年卒年五十七大徳三年贈大司<lb/>
徒諡忠亮子二人仁榮同知歸徳府事仁恭集賢直學<lb/>
士孫二人崇郊祀署令𢎞左藏庫提㸃<lb/>
　<lb/>
　元史卷一百五十九<lb/>
</p>
<p>
</p>
  </div>
</body>
</text>
</TEI>
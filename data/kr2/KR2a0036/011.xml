<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷干一</head> <lb/>
    <p>
<pb n="KR2a0036_WYG_011-1a"/>
欽定四庫全書<lb/>
　元史卷干一<lb/>
　明翰林學士亞中大夫知制誥兼修國史宋濓等修<lb/>
　本紀第十一<lb/>
　　世祖八<lb/>
十七年春正月癸夘朔髙麗國王王睶遣其僉議中贊<lb/>
金方慶來賀兼奉嵗貢丙午命萬戸綦公直戍巴實伯<lb/>
里賜鈔一萬二千五百錠辛亥磁州永平縣水給鈔貸<lb/>
<pb n="KR2a0036_WYG_011-1b"/>
之丙辰立遷轉官員法凡無過者授見闕物故及過犯<lb/>
者選人補之滿代者令還家以俟又定諸路差税課程<lb/>
増益者即上報隠漏者罪之不須履畝増税以揺百姓<lb/>
詔括江淮銅及銅錢銅器辛酉以海賊賀文達所掠良<lb/>
婦百三十餘人還其家廣西廉州海賊霍公明鄭仲龍<lb/>
等伏誅甲子敕泉州行省所轄州郡山寨未即歸附者<lb/>
率兵拔之已拔復叛者屠之以總管張瑄千戸羅壁收<lb/>
宋二王有功陞瑄沿海招討使虎符壁管軍總管金符<lb/>
<pb n="KR2a0036_WYG_011-2a"/>
丁夘畋近郊詔毋以侍衛軍供工匠役戊辰敕姜衛檢<lb/>
覈阿爾哈雅呼圖克特穆爾等所俘丁三萬二千人並<lb/>
放為民置行中書省于福州改徳慶路為總管府賜開<lb/>
灤河五衛軍鈔二月乙亥張易言髙和尚有秘術能役<lb/>
鬼為兵遙制敵人命和爾果斯將兵與髙和尚同赴北<lb/>
邉丙子立北京道二驛丁丑塔爾巴噶以雲南行省軍<lb/>
攻定昌路擒總管古納殺之詔令塔爾巴噶還以阿達<lb/>
代之敕非逺方歸附人毋入㑹同館詔尼雅斯拉鼎将<lb/>
<pb n="KR2a0036_WYG_011-2b"/>
萬人征緬國乙酉賞尼雅斯拉鼎所部征金齒功銀五<lb/>
千三百二十兩己丑命梅國賔襲其父應春瀘州安撫<lb/>
使職瀘州嘗叛應春為前重慶制置使張珏所殺國賔<lb/>
詣闕訴寃詔以珏畀國賔使復其父讎珏時在京兆聞<lb/>
之自經死國賔請贖還瀘州軍民之為俘者從之日本<lb/>
國殺國使杜世忠等征東元帥實都洪察球爾請自率<lb/>
兵往討廷議姑少緩之丙申詔真人析志誠等焚毁道藏<lb/>
偽妄經文及板庚子阿爾哈雅及尼雅斯拉鼎招緬國<lb/>
<pb n="KR2a0036_WYG_011-3a"/>
及洞蠻降臣詔軍前定録其功以聞江淮行省左丞夏<lb/>
貴請老從之仍官其子孫哈喇所部和州等城為叛兵<lb/>
所掠者賜鈔給之仍免其民差役三年發侍衛軍三千<lb/>
浚通州運糧河輝和爾戸居河西界者令屯田辛丑以<lb/>
廣中民不聊生召右丞達春左丞吕師䕫廷詰壞民之<lb/>
由命頁特密實賈居貞行宣慰司往撫之師夔至廷辯<lb/>
無驗復令還省治事詔王相府於諸鄂囉市馬二萬六<lb/>
千三百疋遣使代祀岳瀆賜諸王安巴堪訥黙音所部<lb/>
<pb n="KR2a0036_WYG_011-3b"/>
及征日本行省阿嘍罕范文虎等西錦衣銀鈔幣帛各<lb/>
有差又賜四川貧民及烏拉岱等馬牛羊價鈔三月癸<lb/>
夘命福建王積翁入領省事中書省臣以為不可改戸<lb/>
部尚書甲辰車駕幸上都思播州軍侵鎮逺黄平界命<lb/>
李徳輝等往視之罷通政院官不勝任者丙午敕東西<lb/>
兩川發䝉古漢軍戍魚通黎雅乙夘立都功徳使司從<lb/>
二品掌奏帝師所統僧人并吐番軍民等事己未詔討<lb/>
羅氏鬼國以䝉古軍六千哈喇章軍一萬西川雅爾哈<lb/>
<pb n="KR2a0036_WYG_011-4a"/>
萬嘉努軍萬人阿爾哈雅軍萬人三道並進癸亥髙郵<lb/>
等處饑賑粟九千四百石辛未立輝和爾境内交鈔提<lb/>
舉司給諤特古斯八部屯田牛具賜孟古岱等羊馬及<lb/>
皇子諾木罕下羊馬價夏四月壬申朔中書省臣言索<lb/>
多軍士擾民故南劎等路民復叛及孟古岱往招徠之<lb/>
民始獲安詔以孟古岱仍行省福州癸酉南康杜可用<lb/>
叛命史弼討擒之定杭州宣慰司官四員以㳺顯管如<lb/>
徳呼圖克劉宣充之丙子隆興路楊門站復為懐安縣<lb/>
<pb n="KR2a0036_WYG_011-4b"/>
庚辰四川宣慰使伊克徳濟請賜海青符命以二符給<lb/>
之壬午史弼入朝乙酉以宋太常樂付太常寺改泗州<lb/>
靈壁縣仍隸宿州丁亥立杭州路金玉總管府甲午敕<lb/>
軍戸貧乏者還民籍丙申以羅佐山道梗敕阿爾哈雅<lb/>
發軍千人戍守以隆興泉州福建置三省不便命廷臣<lb/>
集議以聞己亥諸王哲伯特穆爾請各投下設官不從<lb/>
庚子嵗星犯軒轅大星敕權停百官俸寜海益都等四<lb/>
郡霜真定七郡蟲皆損桑五月辛丑朔樞密院調兵六<lb/>
<pb n="KR2a0036_WYG_011-5a"/>
百守居庸南北口甲辰作行宫于察汗諾爾丙午陞沙<lb/>
州為路癸丑括沙州戸丁定常賦其富戸餘田令所戍<lb/>
漢軍耕種詔雲南行省發四川軍萬人命雅爾哈領之<lb/>
與前所遣將同征緬國髙麗國王王睶以民饑乞貸糧<lb/>
萬石從之福建行省移泉州甲寅汀漳叛賊廖得勝等<lb/>
伏誅造船三十艘敕耽羅發材木給之庚申賜諸王伯<lb/>
竒特穆爾銀印辛酉賜國師掌敎所印賞巴延將士戰<lb/>
功銀二萬八千七百五十兩真定咸平忻州漣海邳宿<lb/>
<pb n="KR2a0036_WYG_011-5b"/>
諸州郡蝗六月辛未朔以呼圗克岱爾收籍拉瑪伊克<lb/>
人民牛畜撥荒地令屯田壬申復招諭占城國丁丑索多<lb/>
部下顧總管聚黨海道劫奪范文虎招降之復議寘于<lb/>
法命文虎等集議處之安塔哈等請罷江南税課提舉<lb/>
司阿哈瑪特力爭詔御史臺選官檢覈具實以聞阿哈<lb/>
瑪特請立大宗正府罷上都鄂囉官以留守司兼管鄂<lb/>
囉事西安王薨罷其王相府遣吕告蠻部安撫使王阿<lb/>
濟同萬戸昝坤招諭羅氏鬼國壬辰召范文虎議征日<lb/>
<pb n="KR2a0036_WYG_011-6a"/>
本戊戌髙麗王王睶遣其將軍朴義來貢方物江淮等<lb/>
處頒行鈔法廢宋銅錢遣博囉哈達等覈江淮行省阿<lb/>
里布雅克特穆爾錢穀改泗州隸淮安路賜呼喇圖呼<lb/>
巴哩等將士力戰者銀鈔及給伊克徹爾等軍士羊馬<lb/>
價鈔各有差秋七月辛丑廣東宣慰使特穆爾布哈言<lb/>
諸軍官宜一例遷轉江淮郡縣首亂者誅沒其家官豪<lb/>
隠庇佃民不供徭役宜别立籍各萬戸軍交參重役宜<lb/>
發還元翼詔中書省樞密院翰林院集議以聞敕思州<lb/>
<pb n="KR2a0036_WYG_011-6b"/>
安撫司還舊治戊申太隂犯房距星以髙麗國初置驛<lb/>
站民乏食命給糧一嵗仍禁使臣往來勿求索飲食己<lb/>
酉立行省於京兆以前安西相李徳輝為參知政事兼<lb/>
領錢穀事徙泉州行省于隆興以托和木軍劫和卓輝<lb/>
和爾城禾民饑命官給驛馬之費仍免賦税三年太隂<lb/>
犯南斗甲寅發衛兵八百治沙嶺橋敕毋踐民田戊午<lb/>
從阿哈瑪特言以參知政事郝禎耿仁並為中書左<lb/>
丞用姚演言開膠東河及收集逃民屯田漣海甲子遣<lb/>
<pb n="KR2a0036_WYG_011-7a"/>
安南國王子倪還括䝉古軍成丁者敇伊爾等率萬人<lb/>
入羅氏鬼國如其不附則入討之乙丑罷江南財賦總<lb/>
管府丁夘併大都鹽運司入河間為一仍減汰冗員割<lb/>
建康民二萬戸種稻嵗輸醸米三萬石官為運至京師<lb/>
戊辰詔括前願從軍者及張世傑潰軍使征日本命范<lb/>
文虎等招集避罪附宋䝉古回回等軍己巳遣中使約<lb/>
尼歴江南名山訪求髙士且命持香幣詣信州龍虎山<lb/>
臨江閣皂山建康三茅山皆設醮賜阿齊哈等及集賽<lb/>
<pb n="KR2a0036_WYG_011-7b"/>
台等戰功銀鈔賜招收散毛等洞官吏衣段八月庚午朔<lb/>
蕭簡等十人歴河南五路擅招拉木伊克戸事覺謫其為<lb/>
首者從軍自効餘皆杖之乙亥改䝉古侍衛總管為䝉<lb/>
古侍衛親軍都指揮使司丙子太隂犯心東星丁丑索<lb/>
多請招三佛齊等八國不從鎮守南劎路萬戸吕宗海<lb/>
竊兵亡去詔追捕之戊寅占城馬八兒國皆遣使奉表<lb/>
稱臣貢寳物犀象以前所括願從軍者為軍付察呼領<lb/>
之征日本丁亥許衡致仕官其子師可為懐孟路總管<lb/>
<pb n="KR2a0036_WYG_011-8a"/>
以便侍養納碧玉盞六白玉盞十五於太廟癸巴賜西<lb/>
平王所部糧戊戌髙麗王王睶來朝且言將益兵三萬<lb/>
征日本以范文虎實都洪察球爾為中書右丞李庭張<lb/>
巴圖為參知政事並行中書省亊賜竒爾濟蘇等鈔穆<lb/>
爾烏克等羊馬齊喇拉等牛羊馬價及東宫位下齊哩<lb/>
克昆等粟帛大都北京懷孟保定南京許州平陽旱濮<lb/>
州東平濟寧磁州水九月壬子車駕至自上都壬戌伊<lb/>
克德濟征鄂端癸亥命沿途廩食和琳回軍甲子太陰<lb/>
<pb n="KR2a0036_WYG_011-8b"/>
掩右執法犯嵗星乙丑守庫軍盗庫鈔巴喇噶齊分其<lb/>
贓縱盜遁去詔誅之丁夘羅氏鬼國主阿察及阿里降<lb/>
安西王相李德輝遣人偕入覲賜巴喇噶齊等羊馬價<lb/>
二萬八千三錠及托勸下貧民糧三月冬十月庚午塔<lb/>
爾巴噶軍與賊力戰者命給田賞之癸酉加髙麗國王<lb/>
王睶開府儀同三司中書左丞相行中書省事甲戌遣<lb/>
使括開元等路軍三千征日本丙子賜雲南王和克齊<lb/>
印丁丑以湖南兵萬人伐亦奚不薛亦奚不薛降戊寅<lb/>
<pb n="KR2a0036_WYG_011-9a"/>
發兵十萬命范文虎將之賜右丞洪察球爾所將征日<lb/>
本新附軍鈔及甲辛巳立營田提舉司從五品置司栁<lb/>
林割諸色戸千三百五十五隸之官給牛種農具壬午<lb/>
詔立陜西四川等處行中書省以布哈為右丞李德輝<lb/>
汪惟正並左丞時德輝已卒甲申詔龍虎山天師張宗<lb/>
演赴闕己丑命達實窮黄河源辛夘以漢軍屯田沙甘<lb/>
壬辰亦奚不薛病遣其從子入覲帝曰亦奚不薛不稟<lb/>
命輒以職授其從子無人臣禮宜令亦奚不薛出乃還<lb/>
<pb n="KR2a0036_WYG_011-9b"/>
軍癸巳詔諭和州諸城招集流移之民丙申命在官者<lb/>
任事一月後乃給俸或廢事者斥之遣使諭𤓰哇國及<lb/>
交趾國始製象轎給齊喇等糧賜呼爾察家貧乏者十<lb/>
一月己亥朔翰林學士承㫖和爾果斯等言俱藍馬八<lb/>
闍婆交趾等國俱遣使進表乞荅詔從之仍賜交趾使<lb/>
人職名及弓矢鞍勒降詔招諭𤓰哇國乙巳置泉府司<lb/>
掌領御位下及皇太子皇太后諸王出納金銀事敇别<lb/>
置局院以處童匠有貧乏者給以鈔幣詔有罪配役者<lb/>
<pb n="KR2a0036_WYG_011-10a"/>
量其程逺近犯罪當死者詳加審讞戊申中書省臣議<lb/>
流通鈔法凡賞賜宜多給幣帛課程宜多收鈔制曰可<lb/>
庚戌命和爾果斯揀汰交趾國使除可留者餘皆放還<lb/>
辛亥敇緩營建工役壬子詔諭俱藍國使來歸附甲寅<lb/>
太原路堅州進嘉禾六莖壬戌詔江淮行中書省招巧<lb/>
匠甲子詔頒授時厯丁夘詔以瑪噶珊民貧除倉跕税<lb/>
課外免其役三年復遣宣慰使嘉琿孟慶元等持詔諭<lb/>
占城國主令其子弟或大臣入朝詔江南江北陜西河<lb/>
<pb n="KR2a0036_WYG_011-10b"/>
間山東諸鹽塲增撥竈戸賜將作院吕哈喇工匠銀鈔<lb/>
幣帛十二月庚午以江淮行省平章政事阿里布左丞<lb/>
雅克特穆爾擅易命官八百員自分左右司官鑄銀銅<lb/>
印違命不散防守軍敇誅之辛未以熟劵軍還襄陽屯<lb/>
田髙麗國王王睶領兵萬人水手萬五千人戰船九百<lb/>
艘糧十萬石出征日本給右丞洪察球爾等戰具髙麗<lb/>
國鎧甲戰襖諭諸道征日本兵取道髙麗毋擾其民以<lb/>
髙麗中贊金方慶為征日本都元帥密直司副使朴球<lb/>
<pb n="KR2a0036_WYG_011-11a"/>
金周鼎為管高麗國征日本軍萬戸並賜虎符癸酉以<lb/>
髙麗國王王睶為中書右丞相甲戌復授征日本軍官<lb/>
元佩虎符丁丑用呼遜言以民當跕役十戸為率官給<lb/>
一馬死則買馬補之戊寅以奉使木刺由國斯隆瑪等<lb/>
為招討使佩金符己夘羅氏鬼國土冦為患思播道路<lb/>
不通發兵千人與洞蠻開道甲申甘州增置站户詔於<lb/>
諸王戸籍内簽之乙酉敇民避役竄名匠戸者復為民<lb/>
淮西宣慰使昻吉爾請以軍士屯田安塔哈等以發民<lb/>
<pb n="KR2a0036_WYG_011-11b"/>
兵非便宜募民願耕者耕之且免其租三年從之丁亥<lb/>
復詔管民官兼管諸軍鄂囉戊子以征也可不薛軍千<lb/>
五百還塔海戍八番羅甸壬辰陳桂龍據漳州反索多<lb/>
率兵討之桂龍亡入畬洞甲午大都重建太廟成自舊<lb/>
廟奉遷神主于祏室遂行大享禮置鎮北庭都䕶府於<lb/>
輝和爾境以托克托穆爾等領之丙申遼東路所益兵<lb/>
以妻子易馬敇以合輸賦税贖還之敇鏤板印造帝師<lb/>
帕克斯色新譯戒本五百部頒降諸路僧人左丞相阿<lb/>
<pb n="KR2a0036_WYG_011-12a"/>
珠巡厯西邊至巴實伯里以疾卒敇擅據江南逃亡民<lb/>
田者有罪修桐栢山淮瀆祠以三茅山上清四十三代<lb/>
宗師許道杞祈禱有驗命别主道教安南國來貢馴象<lb/>
賜蠻洞主銀鈔衣物有差賑鞏昌常德等路饑民仍免<lb/>
其徭役改拱衛司為都指揮司陞尚舎監秩三品立太<lb/>
倉提舉司秩五品改建寧雷州封州亷州化州高州為<lb/>
路以肇慶路隸廣南西道遷峽州路于江北舊治復置<lb/>
鄣縣隸鞏昌路宿州靈壁縣復𨽻歸德是嵗斷死罪一<lb/>
<pb n="KR2a0036_WYG_011-12b"/>
百二人<lb/>
十八年春正月戊戌朔髙麗國王王睶遣其簽議中贊<lb/>
金方慶來賀兼奉嵗幣辛丑召阿嘍罕范文虎囊嘉特<lb/>
同赴闕受訓諭以巴圖張珪李庭留後命實都洪察球<lb/>
爾軍陸行抵日本兵甲則舟運之所過州縣給糧食用<lb/>
范文虎言益以漢軍萬人文虎又請馬二千給托色呼<lb/>
遜軍及囘囘砲匠帝曰戰船安用此皆不從癸夘發鈔<lb/>
及金銀付博囉以給貧民丁未畋于近郊敇江南州郡兼用<lb/>
<pb n="KR2a0036_WYG_011-13a"/>
䝉古囘囘人凡諸王位下合設達嚕噶齊並令赴闕仍<lb/>
詔諭諸王阿濟格等知之己酉改黄州陽羅堡復隸鄂<lb/>
州辛亥遣使代祀嶽瀆后土壬子髙麗王王睶遣使言<lb/>
日本犯其邊境乞兵追之詔以戍金州隘口軍五百付<lb/>
之丙辰車駕幸漷州改符寳局為典瑞監收天下諸司<lb/>
職印丁巳制以六祖李全祐嗣五祖李居壽祭斗癸亥<lb/>
邵武民髙日新據龍樓寨為亂擒之賞實都等戰功賜<lb/>
征日本諸軍鈔二月戊辰發侍衛軍四千完正殿賜征<lb/>
<pb n="KR2a0036_WYG_011-13b"/>
日本善射軍及髙麗火長水軍鈔四千錠辛未車駕幸<lb/>
桞林髙麗王王睶以尚主乞改宣命益駙馬二字制可<lb/>
乙亥敕以躭羅新造船付洪察球爾出征詔以刑徒減<lb/>
死者付實都為軍揚州火發米七百八十三石賑被災<lb/>
之家詔諭范文虎等以征日本之意仍申嚴軍律立上<lb/>
都留守司陞叙州為路隸安西省移潭州省治鄂州徙<lb/>
湖南宣慰司于潭州乙酉改輝和爾斷事官為北庭都<lb/>
䕶府陞從二品丙戌征日本軍啓行淛東饑發粟千二<lb/>
<pb n="KR2a0036_WYG_011-14a"/>
百七十餘石賑之己丑發肅州等處軍民鑿渠溉田給<lb/>
征日本軍衣甲弓矢海青符敇通政院官琿都與郭漢<lb/>
傑整治水驛自叙州至荆南凡十九站增戸二千一百<lb/>
船二百十二艘詔諭烏瑣納空等毋擾羅氏鬼國違者<lb/>
令國王阿利具以名聞福建省左丞蒲壽庚言詔造海<lb/>
船二百艘今成者五十民實艱苦詔止之乙未貞懿順<lb/>
聖昭天睿文光應皇后鴻吉哩氏崩丙申車駕還宫詔<lb/>
三茅山三十八代宗師蔣宗瑛赴闕遣丹逹爾巴實等<lb/>
<pb n="KR2a0036_WYG_011-14b"/>
詣東海及濟源廟修佛事以中書右丞行江東道宣慰<lb/>
使阿嘍罕為中書左丞相行中書省事江西道宣慰使<lb/>
兼招討使頁特宻實參知政事行中書省事以遼陽懿<lb/>
葢北京大定諸州旱免今年租税之半三月戊戌許衡<lb/>
卒己亥敇黄平隸安西行省鎮逺隸潭州行省各遣兵<lb/>
戍守甲辰命天師張宗演即宮中奏赤章於天七晝夜<lb/>
丙午車駕幸上都丙辰陞軍器監為三品辛酉立登聞<lb/>
鼓院許有寃者撾鼓以聞夏四月辛未益雲南軍征合<lb/>
<pb n="KR2a0036_WYG_011-15a"/>
剌章癸酉復頒中外官吏俸辛巳通泰二州饑發粟二<lb/>
萬一千六百石賑之戊子置䝉古漢人新附軍總管甲<lb/>
午命太原五戸絲就輸太原自太和嶺至巴實伯里置<lb/>
新驛三十賜征日本河西軍等鈔五月癸夘禁西北邊<lb/>
回囘諸人越境為商甲辰遣使賑𤓰沙州饑戊申罷霍<lb/>
州輝和爾按察司己酉禁甘肅𤓰沙等州為酒壬子免<lb/>
耽羅國今嵗貢白紵丙辰以烏䝉阿穆宣撫司隸雲南<lb/>
行省嵗星犯右執法庚申嚴鬻人之禁乏食者量加賑<lb/>
<pb n="KR2a0036_WYG_011-15b"/>
貸壬戌詔括契丹戸敇耽邏國達嚕噶齊逹喇齊禁髙<lb/>
麗全羅等處田獵擾民六月丙寅敇賽音諤德齊和民<lb/>
齊分管鄂摩巴圖竒爾等八處民戸謙州織工百四十<lb/>
二戸貧甚以粟給之所鬻妻子官與贖還以太原新附<lb/>
軍五千屯田甘州丁丑以按察司所劾羡餘糧四萬八<lb/>
千石餉軍己夘以順慶路隸四川東道宣慰司安西等<lb/>
處軍站凡和顧和買與民均役增陜西營田糧十萬石<lb/>
以充常費壬午命耽羅戍力田以自給日本行省臣遣<lb/>
<pb n="KR2a0036_WYG_011-16a"/>
使來言大軍駐巨濟島至對馬島獲島人言太宰府西<lb/>
六十里舊有戍軍已調出戰宜乘虚擣之詔曰軍事卿<lb/>
等當自權衡之癸未命中書省㑹計姚演所領漣海屯<lb/>
田官給之資與嵗入之數便則行之否則罷去丁亥放<lb/>
竒徹所招獵戸七千為民庚寅以阿嘍罕有疾詔安塔<lb/>
哈統率軍馬征日本壬辰髙麗國王王睶言本國置驛<lb/>
四十民畜凋幣敇併為二十站仍給馬價八百錠奉使<lb/>
木剌由國沙木斯鼎至占城船壊使人來乞舟糧及益<lb/>
<pb n="KR2a0036_WYG_011-16b"/>
兵詔給米一千四百餘石以中書左丞呼圖克特穆爾<lb/>
為中書右丞行中書省事御史中丞行御史臺事呼喇<lb/>
珠為中書左丞行尚書省事賜皇子諾木罕所部工匠<lb/>
羊馬價鈔秋七月甲午朔命萬戸綦公直分宣慰使劉<lb/>
恩所將屯肅州漢兵千人入巴實伯里以嘗過西川兵<lb/>
百人為嚮導丁酉敕甘州置和中所以給兵糧京兆四<lb/>
川分置行省於河西己亥阿嘍罕卒庚子括回回砲手<lb/>
散居他郡者悉令赴南京屯田癸夘太隂犯房距星庚<lb/>
<pb n="KR2a0036_WYG_011-17a"/>
戌以實都戍大和嶺所將䝉古軍還復令漢軍戍守以<lb/>
松州知州布薩圖格前後射虎萬計賜號萬虎將軍賜<lb/>
桂濟哈瑪爾圖所招和真滁等戸二千二百二十俾自<lb/>
領之辛酉索多征占城賜駞蓬以辟瘴毒占城國來貢<lb/>
象犀命天師張宗演等即夀寜宫奏赤章于天凡五晝<lb/>
夜八月甲子朔招討使方文言擇守令崇祀典戢姦吏<lb/>
禁盜賊治軍旅奨忠義六事詔廷臣及諸老議舉行之<lb/>
丙寅熒惑犯諸侯西第三星庚午孟古岱為中書右丞<lb/>
<pb n="KR2a0036_WYG_011-17b"/>
行中書省事辛未敕隆興行省參政劉哈瑪爾圖凡金<lb/>
穀造作專領之乙亥甘州凡諸投下戸依民例應站役<lb/>
申嚴大都總管府兵馬司左右巡院斂民之禁庚寅以<lb/>
阿嘍罕既卒命安塔哈等分戍三海口令安塔哈就招<lb/>
海中餘冦髙麗國王王睶遣其密直司使韓康來賀聖<lb/>
誕節壬辰以開元等路六驛饑命給幣帛萬二千匹民<lb/>
鬻妻子者官為贖之詔征日本軍回所在官為給糧實<lb/>
都洪察球爾范文虎李庭金方慶諸軍船為風濤所激<lb/>
<pb n="KR2a0036_WYG_011-18a"/>
大失利餘軍囘至髙麗境十存一二設醮于上都夀寜宫賜<lb/>
鴻濟古爾部及茂齊哩克等羊馬價及重嘉努等助軍<lb/>
羊馬鈔賜常河部軍貧乏者給過西川軍糧海南諸國<lb/>
來貢方物給集賽台糧拘其所占田為屯田閏月癸巳<lb/>
朔熒惑犯司怪南第二星安塔哈乞以戍三海口軍擊<lb/>
福建賊陳吊眼詔以重勞不從敕守縉山道侍衛軍還<lb/>
京師壬寅𤓰州屯田進端麥一莖五穗丙午車駕至自<lb/>
上都庚戌太隂犯昴丁巳命播州毎嵗親貢方物改思<lb/>
<pb n="KR2a0036_WYG_011-18b"/>
州宣撫司為宣慰司兼管内安撫使陞髙麗簽議府為<lb/>
從三品敕中書省減執政及諸司冗員遣烏蘭哈達運<lb/>
沙城等糧六千石入和林括江南戸口税課庚申安南<lb/>
國貢方物江西行省薦舉兵官命罷之壬戌詔鄂端等<lb/>
三城官民及呼圖克岱爾括布哷齊人口兩淮轉運使<lb/>
阿喇卜丹坐盜官鈔二萬一千五百錠盜取和買馬三<lb/>
百四十四疋朝廷宣命格而弗頒又以官員所佩符擅<lb/>
與家奴往來貿易等事伏誅賜謙州屯田軍人鈔幣衣<lb/>
<pb n="KR2a0036_WYG_011-19a"/>
裘等物及給農具漁具償站匠等助軍羊馬價九月癸<lb/>
亥朔畋于近郊甲子増大都巡兵千人給鈔賑上都饑<lb/>
民癸酉商賈市舶物貨已經泉州抽分者諸處貿易止<lb/>
令輸税益耽羅戍兵仍命髙麗國給戰具庚辰還宫辛<lb/>
巳大都立䝉古站屯田編戸嵗輸包銀者及真定等路<lb/>
拉木伊克戸並令屯田其在真定者與免皮貨癸未京<lb/>
兆等路嵗額自一萬九千錠増至五萬四千錠阿哈瑪<lb/>
特尚以為未實欲覈之帝曰阿哈瑪特何知事遂止大<lb/>
<pb n="KR2a0036_WYG_011-19b"/>
都新安縣民復和顧和買甲申太隂犯軒轅大星壬辰<lb/>
占城國來貢賜修大都城侍衛軍鈔幣有差賞北征軍<lb/>
銀鈔賜齊哩克昆及四鄂爾多下與范文虎所部將士<lb/>
羊馬衣服幣帛有差冬十月乙未享于太廟貞懿順聖<lb/>
昭天睿文光應皇后袝丙申募民淮西屯田己亥議封<lb/>
安南王號易所賜安南國輝和爾字虎符以國字書之<lb/>
仍詔諭安南國立日烜之叔遺愛為安南國王庚子溪<lb/>
洞新附官鎮安州岑從毅縱兵殺掠迫死知州李顯祖<lb/>
<pb n="KR2a0036_WYG_011-20a"/>
召從毅入覲壬寅賜征日本將校衣裝幣帛靴㡌等物<lb/>
有差乙巳命安南王府協濟戸及南山隘口軍於西安<lb/>
延安鳯翔六盤等處屯田河西置織毛段匠提舉司丁<lb/>
未安南國置宣慰司以北京路達嚕噶齊巴延特穆爾<lb/>
參知政事行安南國宣慰使都元帥佩虎符柴椿鴻和<lb/>
爾副之給鈔萬錠付河西行省以備經費巳酉張易等<lb/>
言參校道書惟道徳經係老子親著餘皆後人偽撰宜<lb/>
悉焚毁從之仍詔諭天下給隆興行省海青符命失里<lb/>
<pb n="KR2a0036_WYG_011-20b"/>
咱呀信合八剌麻合迭瓦為占城郡王加榮禄大夫賜<lb/>
虎符立行中書省于占城索多為右丞劉深為左丞兵<lb/>
部侍郎伊埓黙色參知政事庚戌敕以海船百艘新舊<lb/>
軍及水手合萬人期以明年正月征海外諸番仍諭占<lb/>
城郡王給軍食以安南國王陳遺愛入安南發新附軍<lb/>
千人衛送詔諭干不昔國來歸附壬子用和爾果斯言<lb/>
於揚州隆興鄂州泉州四省置䝉古提舉學校官各二<lb/>
員以翰林學士承㫖色埓黙兼領㑹同館集賢院事以<lb/>
<pb n="KR2a0036_WYG_011-21a"/>
平章政事樞密副使張易兼領祕書監太史院司天臺<lb/>
事以翰林學士承㫖和爾果斯守司徒改大都南陽真<lb/>
定等處屯田布哷齊總管府為農政院癸丑皇太子至<lb/>
自北邊丙辰以烏蘭哈達言上都南四站人畜困乏賜<lb/>
鈔給之庚申籍西川戸辛酉邵武叛人髙日新降給征<lb/>
日本回侍衛新附軍冬衣賜劉天錫等銀幣僧額埓等<lb/>
羊馬鈔諸王阿濟格等馬牛羊各有差十一月癸亥朔<lb/>
詔諭特穆爾令歸附甲子敕誅陳吊眼首惡者餘並收<lb/>
<pb n="KR2a0036_WYG_011-21b"/>
其兵杖繫送京師己巳敕軍器監給兵仗付髙麗沿海<lb/>
等郡奉使占城孟慶元孫勝夫並為廣州宣慰使兼領<lb/>
出征調度髙麗國金州等處置鎮邉萬人府以控制日本<lb/>
髙日新及其弟鼎新等至闕以日新兩為叛首授山<lb/>
北路民職文慶之屬遣還泉州賜有功將校二百二十<lb/>
三員銀十萬兩及幣帛弓矢鞍勒有差詔安南國王給<lb/>
占城行省軍食髙麗國王請完濵海城防日本不允辛<lb/>
未給諸王阿濟格糧六千石甲戌太隂犯五車次南星<lb/>
<pb n="KR2a0036_WYG_011-22a"/>
乙亥召法師劉道真問祠太乙法丁丑太隂犯鬼壬午<lb/>
詔諭𤓰哇國主使親來覲昌州及哈里泊民饑給鈔賑<lb/>
之丙戌給鈔二萬錠付和林貿易敕征日本回軍後至<lb/>
者分戍沿海丁亥太隂掩心東星給揚州行省新附軍<lb/>
將校鈔人二錠巳丑賜安南國出征新附軍鈔賜禮部<lb/>
尚書劉夢炎及出使馬八國温都爾等鈔各有差十二<lb/>
月甲午以昻吉爾岱為中書右丞相己亥罷日本行中<lb/>
書省丙午太隂犯軒轅大星丁未議選侍衛軍萬人<lb/>
<pb n="KR2a0036_WYG_011-22b"/>
練習以備扈從陞太常寺為正三品辛亥命西川行省<lb/>
給萬家努所部兵杖癸丑敕免益都淄萊寜海開河夫<lb/>
今年租賦仍給其傭直乙夘以諸王濟古爾所占文安<lb/>
縣地給付屯田丙辰調新附軍屯田獲福州叛賊林天<lb/>
成戮于市免福州路今年税二分十八年以前租税並<lb/>
免徵以漢州徳陽縣隸成都府改漳州為路賜禮部尚<lb/>
書謝昌元鈔賞訥古伯戰功銀有差償阿濟格等助軍<lb/>
馬價賜達爾哈没籍戸五十是嵗保定路清苑縣水平<lb/>
<pb n="KR2a0036_WYG_011-23a"/>
陽路松山縣旱髙唐夏津武城䓁縣蠡害稼並免今<lb/>
年租計二萬六千八百四十石㫁死罪二十二人<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_011-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷十一<lb/>
<pb n="KR2a0036_WYG_011-24a"/>
元史本紀卷十一考證<lb/>
至元十八年二月乙未皇后鴻吉哩氏崩　案本𫝊作<lb/>
　至元十四年二月與此異<lb/>
閏八月壬寅𤓰州進瑞麥　案原本訛壬辰今據前後<lb/>
　干支改<lb/>
九月壬寅賜征日本将校衣装幣帛靴㡌等物有差<lb/>
　按原本訛髙麗今改正<lb/>
十一月己丑賜出征新附軍鈔　案己丑原本訛己酉<lb/>
<pb n="KR2a0036_WYG_011-24b"/>
　是月癸亥朔至己丑則四十七日以上文丁亥下月<lb/>
　甲午推之當係己丑之誤今改<lb/>
</p>
<p>
</p>
  </div>
</body>
</text>
</TEI>
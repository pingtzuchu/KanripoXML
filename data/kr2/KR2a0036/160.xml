<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百六十</head> <lb/>
    <p>
<pb n="KR2a0036_WYG_160-1a"/>
欽定四庫全書<lb/>
　元史卷一百六十<lb/>
　　明翰林學士亞中大夫知制誥兼修國史宋濂等修<lb/>
　列傳第四十七<lb/>
　　王磐<lb/>
王磐字文炳廣平永年人世業農歳得麥萬石鄉人號<lb/>
萬石王家父禧金末入財佐軍興補進義副尉國兵破<lb/>
永年將屠其城禧復罄家貲以助軍費衆賴以免金人<lb/>
<pb n="KR2a0036_WYG_160-1b"/>
遷汴乃舉家南渡河居汝之魯山磐年方冠從麻九疇<lb/>
學于郾城客居貧甚日作糜一器畫為朝暮食年二十<lb/>
六擢正大四年經義進士第授歸徳府録事判官不赴<lb/>
自是大肆力於經史百氏文辭宏放浩無涯涘及河南<lb/>
被兵磐避難轉入淮襄間宋荆湖制置司素知名辟為<lb/>
議事官丙申襄陽兵變乃北歸至洛西㑹楊惟中被㫖<lb/>
招集儒士得磐深禮遇之遂寓河内東平總管嚴實興<lb/>
學養士迎磐為師受業者常數百人後多為名士中統<lb/>
<pb n="KR2a0036_WYG_160-2a"/>
元年即拜益都等路宣撫副使居頃之以疾免李璮素<lb/>
重磐以禮延致之磐亦樂青州風土乃買田渳河之上<lb/>
題其居曰鹿菴有終焉之意及璮謀不軌磐覺之脱身<lb/>
至濟南得驛馬馳去入京師因侍臣以聞世祖即日召<lb/>
見嘉其誠節撫勞甚厚璮㨿濟南大軍討之帝命磐叅<lb/>
議行臺事璮平遂挈妻子至東平召拜翰林直學士同<lb/>
修國史出為真定順徳等路宣慰使衡水縣達嚕噶齊<lb/>
孟古岱貪暴不法縣民苦之有趙清者發其罪既具伏<lb/>
<pb n="KR2a0036_WYG_160-2b"/>
矣適初置監司其妻懼無以滅口召家人飲酒至醉以<lb/>
利㗖之使夜殺清清逃獲免乃盡殺其父母妻子清訴<lb/>
諸官權要蔽孟古岱不為理又欲反其具獄磐竟奏置<lb/>
諸法籍其家貲以半給清郡有西域大賈稱貸取息有<lb/>
不時償者輒置獄于家拘繫榜掠其人且恃勢干官府<lb/>
直來坐㕔事指麾自若磐大怒叱左右捽下箠之數十<lb/>
時府治寓城上即擠諸城下幾死郡人稱快未幾蝗起<lb/>
真定朝廷遣使者督捕役夫四萬人以為不足欲牒鄰<lb/>
<pb n="KR2a0036_WYG_160-3a"/>
道助之磐曰四萬人多矣何煩他郡使者怒責磐狀期<lb/>
三日盡捕蝗磐不為動親率役夫走田間設方法督捕<lb/>
之三日而蝗盡滅使者驚以為神復入翰林為學士入<lb/>
謁宰相首言方今害民之吏轉運司為甚至税人白骨<lb/>
宜罷去以蘇民力由是運司遂罷阿哈瑪特諷大臣請<lb/>
合中書尚書兩省為一拜右丞相安圖為三公隂欲奪<lb/>
其政柄有詔㑹議磐言合兩省為一而以右丞相總之<lb/>
寔便不然則宜仍舊三公既不預政事則不宜虛設其<lb/>
<pb n="KR2a0036_WYG_160-3b"/>
議遂沮遷太常少卿乞致仕不允時宫闕未建朝儀未<lb/>
立凡遇稱賀臣庶雜至帳殿前執法者患其諠擾不能<lb/>
禁磐上疏曰按舊制天子宫門不應入而入者謂之闌<lb/>
入闌入之罪由第一門至第三門輕重有差宜令宣徽<lb/>
院籍兩省而下百官姓名各依班序聴通事舍人𫝊呼<lb/>
贊引然後進其越次者殿中司糾察定罰不應入而入<lb/>
者凖䦨入罪庶朝廷之禮漸可整肅於是儀制始定曲<lb/>
阜孔子廟歴代給民百戸以供灑掃復其家至是尚書<lb/>
<pb n="KR2a0036_WYG_160-4a"/>
省以括戸之故盡收為民磐言林廟戸百家歳賦鈔不<lb/>
過六百貫僅比一六品官終年俸耳聖朝彊宇萬里財<lb/>
賦歳億萬計豈愛一六品官俸不以待孔子哉且於府<lb/>
庫所益無多其損國體甚大時論韙之帝以天下獄囚<lb/>
滋多敕諸路自死罪以下縱遣歸家期秋八月悉來京<lb/>
師聴決囚如期至帝惻然憐之盡原其罪他日命詞臣<lb/>
作詔戒喻天下皆不稱㫖意磐獨以縱囚之意命辭帝<lb/>
喜曰此朕所欲言而不能者卿乃能為朕言之嘉奬不<lb/>
<pb n="KR2a0036_WYG_160-4b"/>
已取酒賜之再乞致仕不允國子祭酒許衡將告歸帝<lb/>
遣近臣問磐磐言衡素㢘介意其所以求退者得非生<lb/>
員數少坐縻廩禄有所不安耶宜増益生員使之施教<lb/>
則庶幾人才有成衡之受禄亦可少安矣詔從之磐移<lb/>
疾家居帝遣使存問賜以名藥磐嘗於㑹集議事之際<lb/>
數言前代用人二十從政七十致仕所以資其材力閔<lb/>
其衰老養其㢘恥之心也今入仕者不限年而老病者<lb/>
不能退彼既不自知恥朝廷亦不以為非甚不可也至<lb/>
<pb n="KR2a0036_WYG_160-5a"/>
是以疾請斷月俸毋給自秋及春堅乞致仕帝遣使慰<lb/>
諭之曰卿年雖老非任劇務何以辭為仍詔禄之終身<lb/>
併還所斷月俸磐不得已復起時方伐宋凡帷幄謀議<lb/>
有所未決即遣使問之磐所敷陳每稱上意帝將用兵<lb/>
日本問以便宜磐言今方伐宋當用吾全力庶可一舉<lb/>
取之若復分力東夷恐曠日持久功卒難成俟宋滅徐<lb/>
圖之未晩也江南既下磐上疏大略言禁戢軍士選擇<lb/>
官吏賞功罰罪推廣恩信所以撫安新附銷弭寇盜其<lb/>
<pb n="KR2a0036_WYG_160-5b"/>
言要切皆見施行朝議汰冗官權近私以按察司不便<lb/>
欲併省之磐奏疏曰各路州郡去京師遥逺貪官汙吏<lb/>
侵害小民無所控告惟賴按察司為之申理若指為冗<lb/>
官一例罷去則小民寃死而無所訴矣若曰京師有御<lb/>
史臺糾察四方之事是大不然夫御史臺糾察朝廷百<lb/>
官京畿州縣尚有弗及况能周徧外路千百城之事乎<lb/>
若欲併入運司運司専以營利増課為職與管民官常<lb/>
分彼此豈暇顧細民之寃抑哉由是按察司得不罷朝<lb/>
<pb n="KR2a0036_WYG_160-6a"/>
廷録平宋功遷至宰相執政者二十餘人因議更定官<lb/>
制磐奏疏曰歴代制度有官品有爵號有職位官爵所<lb/>
以示榮寵職位所以委事權臣下有功有勞隨其大小<lb/>
酬以官爵有才有能稱其所堪處以職位此人君御下<lb/>
之術也臣以為有功者宜加遷散官或賜五等爵號如<lb/>
漢唐封侯之制可也不宜任以職位日本之役師行有<lb/>
期磐入諌曰日本小夷海道險逺勝之則不武不勝則<lb/>
損威臣以為勿伐便帝震怒謂非所宜言且曰此在吾<lb/>
<pb n="KR2a0036_WYG_160-6b"/>
國法言者不赦汝豈有他心而然耶磐對曰臣赤心為<lb/>
國故敢以言苟有他心何為從叛亂之地冒萬死而來<lb/>
歸乎今臣年已八十況無子嗣他心欲何為耶明日帝<lb/>
遣侍臣以温言慰撫使無憂懼後閲内府珍玩有碧玉<lb/>
寳枕因出賜之磐以年老累乞骸骨丞相和爾果斯為<lb/>
言詔允其請進資徳大夫致仕仍給半俸終身皇太子<lb/>
聞其去召入宫賜食慰問良久行之日公卿百官皆設<lb/>
宴以餞明日皇太子賜宴聖安寺公卿百官出送麗澤<lb/>
<pb n="KR2a0036_WYG_160-7a"/>
門外縉紳以為榮磐無子命其壻著作郎李穉賔為東<lb/>
平判官以便養每大臣燕見帝數問磐起居狀始終眷<lb/>
顧不衰磐資性剛方閒居不妄言笑每奏對必以正不<lb/>
阿意承順帝嘗以古直稱之雖權倖側目弗顧也阿哈<lb/>
瑪特方得權致重幣求文于碑磐拒弗與所薦宋衜雷<lb/>
膺魏初徐琰胡祗遹孟褀李謙後皆為名臣年至九十<lb/>
二卒之夕有大星隕正寢之東贈端貞雅亮佐治功臣<lb/>
太傅開府儀同三司追封洛國公謚文忠<lb/>
<pb n="KR2a0036_WYG_160-7b"/>
　　王鶚<lb/>
王鶚字百一開州東明人曽祖成祖立父琛鶚始生有<lb/>
大鳥止於庭鄉先生張大淵曰鶚也是兒其有大名乎<lb/>
因名之幼聰悟日誦千餘言長工詞賦金正大元年中<lb/>
進士第一甲第一人出身授應奉翰林文字六年授歸<lb/>
徳府判官行亳州城父令七年改同知申州事行蔡州<lb/>
汝陽令丁母憂天興二年金主遷蔡詔尚書省移書恒<lb/>
山公武仙進兵金主覽書問誰為之右丞完顔仲徳曰<lb/>
<pb n="KR2a0036_WYG_160-8a"/>
前翰林應奉王鶚也曰朕即位時狀元耶召見惜擢用<lb/>
之晩起復授尚書省右司都事陞左右司郎中三年蔡<lb/>
陷將被殺萬戸張柔聞其名救之輦歸館于保州甲辰<lb/>
冬世祖在藩邸訪求遺逸之士遣使聘鶚及至使者數<lb/>
輩迎勞召對進講孝經書易及齊家治國之道古今事<lb/>
物之變每夜分乃罷世祖曰我雖未能即行汝言安知<lb/>
異日不能行之耶歳餘乞還賜以馬仍命近侍庫庫柴<lb/>
禎等五人從之學繼命徙居大都賜宅一所嘗因見請<lb/>
<pb n="KR2a0036_WYG_160-8b"/>
曰天兵克蔡金主自縊其奉御京錫焚𦵏汝水之傍禮<lb/>
為舊君有服願往𦵏祭世祖義而許之至則為河水所<lb/>
没設具牲酒為位而哭庚申世祖即位建元中統首授<lb/>
翰林學士承㫖制誥典章皆所裁定至元元年加資善<lb/>
大夫上奏自古帝王得失興廢可考者以有史在也我<lb/>
國家以神武定四方天戈所臨無不臣服者皆出太祖<lb/>
皇帝廟謨雄斷所致若不乘時紀録竊恐久而遺亡宜<lb/>
置局纂修實録附修遼金二史又言唐太宗始定天下<lb/>
<pb n="KR2a0036_WYG_160-9a"/>
置𢎞文館學士十八人宋太宗承太祖開創之後設内<lb/>
外學士院史冊爛然號稱文治堂堂國朝豈無英才如<lb/>
唐宋者乎皆從之始立翰林國史院鶚遂薦李冶李昶<lb/>
王磐徐世隆髙鳴為學士復奏立十道提舉學校官有<lb/>
言事者謂宰執非其人詔儒臣廷議可任宰相者時阿<lb/>
哈瑪特巧佞欲乘隙取相位大臣助之衆知其非莫敢<lb/>
言鶚奮然擲筆曰吾以衰老之年無以報國即欲舉任<lb/>
此人為相吾不能插驢尾矣振袖而起奸計為之中止<lb/>
<pb n="KR2a0036_WYG_160-9b"/>
五年乞致仕詔有司歳給廪禄終其身有大事則遣使<lb/>
就問之十年卒年八十四謚文康鶚性樂易為文章不<lb/>
事雕飾嘗曰學者當以窮理為先分章析句乃經生舉<lb/>
子之業非為已之學也著論語集義一卷汝南遺事二<lb/>
卷詩文四十卷曰應物集無子以壻周鐸子之綱承其<lb/>
祀之綱官至翰林侍講學士<lb/>
　　髙鳴<lb/>
髙鳴字雄飛真定人少以文學知名河東元好問上書<lb/>
<pb n="KR2a0036_WYG_160-10a"/>
薦之不報諸王錫里庫將征西域聞其賢遣使者三輩召<lb/>
之鳴乃起為王陳西征二十餘䇿王數稱善即薦為彰<lb/>
徳路總管世祖即位賜誥命金符已而召為翰林學士<lb/>
兼太常少卿至元五年立御史臺以鳴為侍御史風紀<lb/>
條章多其裁定尋立四道按察司選任名士鳴所薦居<lb/>
多時論咸稱其知人天下初定中書樞密事多壅滯言<lb/>
者請置督事官各二人鳴曰官得人自無滯政臣職在<lb/>
奉憲願舉察之毋為員外置人也七年議立三省鳴上<lb/>
<pb n="KR2a0036_WYG_160-10b"/>
封事曰臣聞三省設自近古其法由中書出政移門下<lb/>
議不合則有駁正或封還詔書議合則還移中書中書<lb/>
移尚書尚書乃下六部郡國方今天下大於古而事益<lb/>
繁取决一省猶曰有壅况三省乎且多置官者求免失<lb/>
政也但使賢俊萃于一堂連署參決自免失政豈必别<lb/>
官異坐而後無失政乎故曰政貴得人不貴多官不如<lb/>
一省便世祖深然之議遂罷川陜盜起省臣患之請専<lb/>
戮其尤者以止盜朝議將從之鳴諌曰制令天下上死<lb/>
<pb n="KR2a0036_WYG_160-11a"/>
囚必待論報所以重用刑惜民生也今從其請是開天<lb/>
下擅殺之路害仁政甚大世祖曰善令速止之鳴每以<lb/>
敢言被上知嘗入内值大風雪帝謂御史大夫塔濟爾<lb/>
曰髙學士年老後有大政就問可也賜太官酒肉慰勞<lb/>
之其見敬禮如此九年遷吏禮部尚書十一年病卒年<lb/>
六十六有文集五十卷<lb/>
　　李冶<lb/>
李冶字仁卿真定欒城人登金進士第調髙陵簿未上<lb/>
<pb n="KR2a0036_WYG_160-11b"/>
辟知鈞州事歳壬辰城潰冶微服北渡流落忻崞間聚<lb/>
書環堵人所不堪冶處之裕如也世祖在潛邸聞其賢<lb/>
遣使召之且曰素聞仁卿學優才贍潛徳不耀久欲一<lb/>
見其勿他辭既至問河南居官者孰賢對曰險夷一節<lb/>
惟完顔仲徳又問完顔哈達及布哈何如對曰二人將<lb/>
略短少任之不疑此金所以亡也又問魏徵曹彬何如<lb/>
對曰徵忠言讜論知無不言以唐諍臣觀之徵為第一<lb/>
彬伐江南未嘗妄殺一人儗之方叔召虎可也漢之韓<lb/>
<pb n="KR2a0036_WYG_160-12a"/>
彭衛霍在所不論又問今之臣有如魏徵者乎對曰今<lb/>
以側媚成風欲求魏徵之賢寔難其人又問今之人材<lb/>
賢否對曰天下未嘗乏材求則得之舍則失之理勢然<lb/>
耳今儒生有如魏璠王鶚李獻卿蘭光庭趙復郝經王<lb/>
博文輩皆有用之材又皆賢王所嘗聘問者舉而用之<lb/>
何所不可但恐用之不盡耳然四海之廣豈止此數子<lb/>
哉王誠能旁求於外將見集於明廷矣又問天下當何<lb/>
以治之對曰夫治天下難則難於登天易則易於反掌<lb/>
<pb n="KR2a0036_WYG_160-12b"/>
蓋有法度則治控名責實則治進君子退小人則治如<lb/>
是而治天下豈不易於反掌乎無法度則亂有名無實<lb/>
則亂進小人退君子則亂如是而治天下豈不難於登<lb/>
天乎且為治之道不過立法度正紀綱而已紀綱者上<lb/>
下相維持法度者賞罰示懲勸今則大官小吏下至編<lb/>
氓皆自縱恣以私害公是無法度也有功者未必得賞<lb/>
有罪者未必被罰甚則有功者或反受辱有罪者或反<lb/>
獲寵是無法度也法度廢紀綱壊天下不變亂已為幸<lb/>
<pb n="KR2a0036_WYG_160-13a"/>
矣又問昨地震何如對曰天裂為陽不足地震為隂有<lb/>
餘夫地道隂也隂太盛則變常今之地震或姦邪在側<lb/>
或女謁盛行或讒慝交至或刑罰失中或征伐驟舉五<lb/>
者必有一于此矣夫天之愛君如愛其子故示此以警<lb/>
之耳苟能辨姦邪去女謁屏讒慝省刑罰慎征討上當<lb/>
天心下恊人意則可轉咎為休矣世祖嘉納之冶晩家<lb/>
元氏買田封龍山下學徒益衆及世祖即位復聘之欲<lb/>
處以清要冶以老病懇求還山至元二年再以學士召<lb/>
<pb n="KR2a0036_WYG_160-13b"/>
就職期月復以老病辭去卒于家年八十八所著有敬<lb/>
齋文集四十卷壁書藂削十二卷泛説四十卷古今難<lb/>
四十卷測圓鏡海十二卷益古衍疑三十卷<lb/>
　　李昶<lb/>
李昶字士都東平須城人父世弼從外家受孫明復春<lb/>
秋得其宗㫖金貞祐初三赴廷試不第推恩授彭城簿<lb/>
志壹欝不樂遂復求試一夕夢在李彦牓下及第閲計<lb/>
偕之士無之時昶年十六已能為程文乃更其名曰彦<lb/>
<pb n="KR2a0036_WYG_160-14a"/>
興定二年父子廷試昶果以春秋中第二甲第二人世<lb/>
弼第三甲第三人父子褒貶各異時人以比向歆而世<lb/>
弼遂不復仕晩乃授東平教授以卒昶頴悟過人讀書<lb/>
如夙習無故不出戸外鄰里罕識其面初從父入科塲<lb/>
儕輩少之譏議紛紜監試者逺其次舍伺察甚嚴昶肆<lb/>
筆數千言比午已脱藁釋褐授徵事郎孟州温縣丞正<lb/>
大改元超授儒林郎賜緋魚袋鄭州河隂簿三年召試<lb/>
尚書省掾再調漕運提舉國兵下河南奉親還鄉里行<lb/>
<pb n="KR2a0036_WYG_160-14b"/>
臺嚴實辟授都事改行軍萬戸府知事實卒子忠濟嗣<lb/>
陞昶為經歴居數歳忠濟怠於政事貪佞抵隙而進昶<lb/>
言於忠濟曰比年内外裘馬相尚飲宴無度庫藏空虛<lb/>
百姓匱乏若猶循習故常恐或生變惟閣下接納正士<lb/>
黜逺小人去浮華敦朴素損騎從省宴游雖不能救已<lb/>
然之失尚可以弭未然之禍時朝廷裁抑諸侯法制寖<lb/>
密忠濟縱侈自若昶以親老求解不許俄以父憂去官<lb/>
杜門敎授一時名士若李謙馬紹呉衍輩皆出其門歳<lb/>
<pb n="KR2a0036_WYG_160-15a"/>
已未世祖伐宋次濮州聞昶名召見問治國用兵之要<lb/>
昶上疏論治國則以用賢立法賞罰君道務本清源為<lb/>
對論用兵則以伐罪救民不嗜殺為對世祖嘉納之明<lb/>
年世祖即位召至開平訪以國事昶知無不言眷遇益<lb/>
隆時徵需煩重行中書省科徵税賦雖逋戸不貸昶移<lb/>
書時相其略曰百姓困於弊政久矣聖上龍飛首頒明<lb/>
詔天下之人如獲更生拭目傾耳以徯太平半年之間<lb/>
人漸失望良以渴仰之心太切興除之政未孚故也側<lb/>
<pb n="KR2a0036_WYG_160-15b"/>
聞欲據丁巳戸籍科徵租税比之見戸或加多十六七<lb/>
止驗見戸應輸猶恐不逮復令包補逃故必致艱難苟<lb/>
不以撫字安集為心惟事供億則諸人皆能之豈聖上<lb/>
擢賢更化之意哉於是省府為蠲逋戸之賦中統二年<lb/>
春内難平昶上表賀因進諷諌曰患難所以存儆戒禍<lb/>
亂將以開聖明伏願日新其徳雖休勿休戰勝不矜功<lb/>
成不有和輯宗親撫綏將士増修庶政選用百官儉以<lb/>
足用寛以養民安不忘危治不忘亂恒以北征宵旰之<lb/>
<pb n="KR2a0036_WYG_160-16a"/>
勤永為南面逸豫之戒世祖稱善久之世祖嘗燕處望<lb/>
見昶輒歛容曰李秀才至矣其見敬禮如此㑹嚴忠濟<lb/>
罷以其弟忠範代之忠範表請昶師事之特授翰林侍<lb/>
講學士行東平路總管軍民同議官昶條十二事剗除<lb/>
宿弊至元元年遷轉之制行減併路府州縣官員於是<lb/>
謝事家居五年起為吏禮部尚書品格條式選舉禮文<lb/>
之事多所裁定議大政宰相延置上座傾聴其説六年<lb/>
姦臣阿哈瑪特議陞制國用使司為尚書省昶請老以<lb/>
<pb n="KR2a0036_WYG_160-16b"/>
歸七年詔授南京路總管兼府尹不赴八年授山東東<lb/>
西道提刑按察使務持大體不事苛細未幾致仕二十<lb/>
二年昶年已八十三復遣使徵之以老疾辭賜田千畝<lb/>
二十六年卒年八十有七昶嘗集春秋諸家之説折中<lb/>
之曰春秋左氏遺意二十卷早年讀語孟見先儒之失<lb/>
考訂成編及得朱氏張氏解往往脗合其書遂不復出<lb/>
獨取孟子舊説新説矛盾者參考歸一附以已見為孟<lb/>
子權衡遺説五卷<lb/>
<pb n="KR2a0036_WYG_160-17a"/>
　　劉肅<lb/>
劉肅字才卿威州洺水人金興定二年詞賦進士嘗為<lb/>
尚書省令史時盜内藏官羅及珠盜不時得逮繫貨珠<lb/>
牙儈及藏吏誣服者十一人刑部議皆置極刑肅執之<lb/>
曰盜無正贓殺之寃金主怒有近侍夜見肅具道其㫖<lb/>
肅曰辯折寃獄我職也惜一已而戕十一人之命可乎<lb/>
明日詣省辯愈力右司郎中張天綱曰吾為汝具奏辯<lb/>
析之奏入金主悟囚得不死調新蔡令先時縣賦民以<lb/>
<pb n="KR2a0036_WYG_160-17b"/>
牛多寡為差民匿不耕肅至命樹畜繁者不加賦民遂<lb/>
殷富瀕淮民有竄入宋境籍為兵而優其糧間有歸者<lb/>
頗艱於衣食時出怨言曰不如渡淮告者以謀叛論肅<lb/>
曰淮限宋境一水耳果欲叛不難往也口雖言而心無<lb/>
實凖律當杖八十奏可繼擢戸部主事金亡依東平嚴<lb/>
實辟行尚書省左司員外郎又改行軍萬戸府經歴東<lb/>
平歳賦絲銀復輸綿十萬兩色絹萬匹民不能堪肅贊<lb/>
實奏罷之庚子世祖居潛邸以肅為邢州安撫使肅興<lb/>
<pb n="KR2a0036_WYG_160-18a"/>
鐵冶及行楮幣公私賴焉中統元年擢真定宣撫使時<lb/>
中統新鈔行罷鈔銀不用真定以銀鈔交通于外者凡<lb/>
八千餘貫公私囂然莫知所措肅建三策一曰仍用舊<lb/>
鈔二曰新舊兼用三曰官以新鈔如數易舊鈔中書從<lb/>
其第三策遂降鈔五十萬貫二年授左三部尚書官曹<lb/>
典憲多所議定未幾兼商議中書省事三年致仕給半<lb/>
俸四年卒年七十六肅性舒緩有執守嘗集諸家易説<lb/>
曰讀易備忘後累贈推忠贊治功臣榮禄大夫上柱國<lb/>
<pb n="KR2a0036_WYG_160-18b"/>
大司徒邢國公諡文獻子憲禮部侍郎慤大名路總管<lb/>
孫賡翰林學士承㫖<lb/>
　　王思㢘<lb/>
王思㢘字仲常真定獲鹿人幼師太原元好問既冠張<lb/>
徳耀宣撫河東辟掌書記復謝歸至元十年董文忠薦<lb/>
之世祖問文忠曰汝何由知王思㢘賢對曰鄉人之善<lb/>
者稱之也遂召見授符寳局掌書十三年姚樞舉為昭<lb/>
文館待制遷奉訓大夫符寳局直長十四年改翰林待<lb/>
<pb n="KR2a0036_WYG_160-19a"/>
制嘗進讀通鑑至唐太宗有殺魏徵語及長孫皇后進<lb/>
諌事帝命内官引至皇后閤講衍其説后曰是誠有益<lb/>
於宸衷爾宜擇善言進講慎勿以瀆辭煩上聴也每侍<lb/>
讀帝命御史大夫伊蘇特穆爾太師伊徹察喇御史中<lb/>
丞色埓黙翰林學士承㫖都哩徹爾等咸聴受焉帝御<lb/>
延春閣大賚羣臣俾十人為列以進思㢘偶在衛士之<lb/>
列帝責董文忠曰思㢘儒臣豈宜列衛士十八年進中<lb/>
順大夫典瑞少監十九年帝幸白海時千戸王著矯殺<lb/>
<pb n="KR2a0036_WYG_160-19b"/>
奸臣阿哈瑪特於大都辭連樞密副使張易帝召思㢘<lb/>
至行殿屏左右曰張易反若知之乎對曰未詳也帝曰<lb/>
反已反已何未詳也思㢘徐奏曰僣號改元謂之反亡<lb/>
入他國謂之叛羣聚山林賊害民物謂之亂張易之事<lb/>
臣實不能詳也帝曰朕自即位以來如李璮之不臣豈<lb/>
以我若漢髙帝趙太祖遽陟帝位者乎思㢘曰陞下神<lb/>
聖天縱前代之君不足比也帝歎曰朕往者有問於竇<lb/>
黙其應如響蓋心口不相違故不思而得朕今有問汝<lb/>
<pb n="KR2a0036_WYG_160-20a"/>
能然乎且張易所為張仲謙知之否思㢘即對曰仲謙<lb/>
不知帝曰何以明之對曰二人不相安臣故知其不知<lb/>
也二十年陞太監思㢘以儒素進帝眷注優渥嘗疾賜<lb/>
御藥顧問安否扈蹕失所乘馬給内廐馬五匹盜竊所<lb/>
賜玉帶更以玉帶賜之裕宗居東宫思㢘進曰殿下府<lb/>
中宜建學官俾左右近侍嘗親正學必能裨輔明徳裕<lb/>
宗然之裕宗嘗欲買甲第賜思㢘思㢘固辭二十三年<lb/>
改嘉議大夫同知大都留守兼少府監事藩王納顔叛<lb/>
<pb n="KR2a0036_WYG_160-20b"/>
帝親征思㢘間謂留守叚貞曰藩王反側地大故也漢<lb/>
鼂錯削地之策實為良圖盍為上言之貞見帝遂以聞<lb/>
帝曰汝何能出是言也貞以思㢘對帝嘉之二十九年<lb/>
遷正議大夫樞密院判官大徳元年成宗即位遷中奉<lb/>
大夫翰林學士仍樞密院判官以病歸三年起為工部<lb/>
尚書拜征東行省參知政事七年總管大名路八年召<lb/>
為集賢學士十一年授正奉大夫太子賔客仁宗即位<lb/>
以翰林學士承㫖資善大夫致仕延祐七年卒年八十<lb/>
<pb n="KR2a0036_WYG_160-21a"/>
三贈翰林學士承㫖資徳大夫河南江北等處行中書<lb/>
省右丞上䕶軍追封恒山郡公謚文恭<lb/>
　　李謙<lb/>
李謙字受益鄆之東阿人祖元以醫著名父唐佐性恬<lb/>
退不喜仕進謙幼有成人風始就學日記數千言為賦<lb/>
有聲與徐世隆孟祺閻復齊名而謙為首為東平府教<lb/>
授生徒四集累官萬戸府經歴復教授東平先時教授<lb/>
無俸郡歛儒戸銀百兩備束修謙辭曰家幸非甚貧者<lb/>
<pb n="KR2a0036_WYG_160-21b"/>
豈可聚貨以自殖乎翰林學士王磐以謙名聞召為應<lb/>
奉翰林文字一時制誥多出其手至元十五年陞待制<lb/>
扈駕至上都賜以銀壺籐枕十八年陞直學士為太子<lb/>
左諭徳侍裕宗於東宫陳十事曰正心曰睦親曰崇儉<lb/>
曰幾諌曰戢兵曰親賢曰尚文曰定律曰正名曰革弊<lb/>
裕宗崩世祖又命傅成宗於潛邸所至以謙自隨轉侍<lb/>
讀學士世祖深加器重嘗賜坐便殿飲羣臣酒世祖曰<lb/>
聞卿不飲然能為朕強飲乎因賜蒲萄酒一鍾曰此極<lb/>
<pb n="KR2a0036_WYG_160-22a"/>
醉人恐汝不勝即令三近侍扶掖使出二十六年以足<lb/>
疾辭歸三十一年成宗即位驛召至上都既見勞曰朕<lb/>
知卿有疾然京師去家不逺且多良醫能愈疾卿嘗與<lb/>
謀國政餘不以勞卿也陞學士元貞初引疾還家大徳<lb/>
六年召為翰林承㫖以年七十一乞致仕九年又召至<lb/>
大元年給半俸仁宗為皇太子徵為太子少傅謙皆力<lb/>
辭仁宗即位召十六人謙居其首乃力疾見帝于行在<lb/>
疏言九事其略曰正心術以正百官崇孝治以先天下<lb/>
<pb n="KR2a0036_WYG_160-22b"/>
選賢能以居輔相之位廣視聴以通上下之情恤貧乏<lb/>
以重邦家之本課農桑以豐衣食之源興學校以廣人<lb/>
材之路頒律令使民不犯練士卒居安慮危至於振肅<lb/>
紀綱糾察内外臺憲之官尤當選素著清望深明治體<lb/>
不事苛細者為之帝嘉納焉遷集賢大學士榮禄大夫<lb/>
致仕加賜銀一百五十兩金織幣及帛各三疋歸卒于<lb/>
家年七十九謙文章醇厚有古風不尚浮巧學者宗之<lb/>
號野齋先生子偘官至大名路總管<lb/>
<pb n="KR2a0036_WYG_160-23a"/>
　　徐世隆<lb/>
徐世隆字威卿陳州西華人弱冠登金正大四年進士<lb/>
第辟為縣令其父戒世隆曰汝年少學未至毋急仕進<lb/>
更當讀書多識往事以益智識俟三十入官未晩也世<lb/>
隆遂辭官益篤于學歳壬辰父殁癸巳世隆奉母北渡<lb/>
河嚴實招致東平幕府俾掌書記世隆勸實收養寒素<lb/>
一時名士多歸之憲宗即位以為拘𣙜燕京路課税官<lb/>
世隆固辭壬子世祖在潛邸召見于日月山時方圖征<lb/>
<pb n="KR2a0036_WYG_160-23b"/>
雲南以問世隆對曰孟子有言不嗜殺人者能一之夫<lb/>
君人者不嗜殺人天下可定况蕞爾之西南夷乎世祖<lb/>
曰誠如卿言吾事濟矣實時得金太常登歌樂世祖遣<lb/>
使取之觀世隆典領以行既見世祖欲留之世隆以母<lb/>
老辭實子忠濟以世隆為東平行臺經歴於是益贊忠<lb/>
濟興學養士中統元年擢燕京等路宣撫使世隆以新<lb/>
民善俗為務中書省檄諸路養禁衛之羸馬數以萬計<lb/>
芻秣與其什器前期戒備世隆曰國馬牧於北方往年<lb/>
<pb n="KR2a0036_WYG_160-24a"/>
無飼於南者上新臨天下京畿根本地煩擾之事必不<lb/>
為之馬將不來吏白此軍需也其責勿輕世隆曰責當<lb/>
我坐遂弗為備馬果不至清滄鹽課前政虧不及額世<lb/>
隆綜覈之得増羡若干賜銀三十鋌二年移治順天歳<lb/>
饑世隆發廩貸之全活甚衆三年宣撫司罷世隆還東<lb/>
平請増宫縣大樂文武二舞令舊工教習以備大祀制<lb/>
可除世隆太常卿以掌之兼提舉本路學校事四年世<lb/>
祖問堯舜禹湯為君之道世隆取書所載帝王事以對<lb/>
<pb n="KR2a0036_WYG_160-24b"/>
帝喜曰汝為朕直解進讀我將聴之書成帝命翰林承<lb/>
㫖安藏譯寫以進至元元年遷翰林侍講學士兼太常<lb/>
卿朝廷大政諮訪而後行詔命典冊多出其手世隆奏<lb/>
陛下帝中國當行中國事事之大者首惟祭祀祭必有<lb/>
廟因以圖上乞勅有司以時興建從之踰年而廟成遂<lb/>
迎祖宗神御奉安太室而大饗禮成帝悦賞賜優渥俄<lb/>
兼戸部侍郎承詔議立三省遂定内外官制上之時朝<lb/>
儀未立世隆奏曰今四海一家萬國㑹同朝廷之禮不<lb/>
<pb n="KR2a0036_WYG_160-25a"/>
可不肅宜定百官朝㑹儀從之七年遷吏部尚書世隆<lb/>
以銓選無可守之法為撰選曹八議九年乞補外佩虎<lb/>
符為東昌路總管至郡専務以徳率下不事鞭箠吏不<lb/>
忍欺民亦化服期年而政成郡人頌之十四年起為山<lb/>
東提刑按察使時有妖言獄所司逮捕凡數百人世隆<lb/>
剖析詿誤者十八九悉縱遣之十五年移淮東宋將許<lb/>
瓊家童告瓊匿官庫財有司繫其妻孥徵之世隆曰瓊<lb/>
所匿者故宋之物豈得與今盗官財者同論耶同僚不<lb/>
<pb n="KR2a0036_WYG_160-25b"/>
從世隆獨抗章辯明行臺是之釋不問㑹征日本世隆<lb/>
上疏諌止語頗剴切當路者不即以聞已而帝意悟其<lb/>
事亦寢十七年召為翰林學士又召為集賢學士皆以<lb/>
疾辭世隆儀觀魁昻量度宏博慈祥樂易人忤之無愠<lb/>
色喜賔客樂施與明習前代典故尤精律令善決疑獄<lb/>
二十二年安圖再入相奏世隆雖老尚可用遣使召之<lb/>
仍以老病辭附奏便宜九事賜田十頃時年八十卒所<lb/>
著有瀛洲集百卷文集若干卷<lb/>
<pb n="KR2a0036_WYG_160-26a"/>
　　孟祺<lb/>
孟祺字徳卿宿州苻離人世以財雄鄉里父仁業儒有<lb/>
節行壬辰北渡寓濟州魚臺州帥石天禄禮之辟兼詳<lb/>
議府事祺幼敏悟善騎射早知問學侍父徙居東平時<lb/>
嚴實修學校招生徒立考試法祺就試登上選辟掌書<lb/>
記㢘希憲宋子貞皆器遇之以聞于朝擢國史院編修<lb/>
官遷從事郎應奉翰林文字兼太常博士一時典冊多<lb/>
出其手至元七年持節使髙麗還稱㫖授承事郎山東<lb/>
<pb n="KR2a0036_WYG_160-26b"/>
東西道勸農副使十二年丞相巴延將兵伐宋詔選宿<lb/>
望博學可贊畫大計者與俱行遂授祺承直郎行省諮<lb/>
議久之遷郎中巴延雅信任之時軍書填塞祺酬應剖<lb/>
決略無凝滯師駐建康巴延以兵事詣闕政無大小祺<lb/>
與執政並裁決之及戰焦山宋軍下流祺曰不若乘勢<lb/>
速進以奪彼氣如其言遂大破之巴延聞之喜曰不意<lb/>
書生乃知兵若是諸將利虜掠爭趨臨安巴延問計祺<lb/>
對曰宋人之計惟有竄閩爾若以兵廹之彼必速逃一<lb/>
<pb n="KR2a0036_WYG_160-27a"/>
旦盜起臨安三百年之積焚蕩無遺矣莫若以計安之<lb/>
令彼不懼正如取果稍待時日耳巴延曰汝言正合吾<lb/>
意乃草書遣人至臨安以安慰之宋乃不復議遷閩先<lb/>
是宋降表稱姪稱皇帝屢拒不納祺自請為使徵降表<lb/>
至則㑹宋相于三省夜三鼓議未决祺正色曰國勢至<lb/>
此夫復何待遂定議書成宋謝太后内批用寳携之以<lb/>
出復起謝太后於内殿取國璽十二枚出巴延將親封<lb/>
之祺止之曰管鑰自有主者非所宜親一有不謹恐異<lb/>
<pb n="KR2a0036_WYG_160-27b"/>
時姦人妄相染汙終不可明遂止江南平巴延奏祺前<lb/>
後功多且言祺可任重有㫖褒陞授少中大夫嘉興路<lb/>
總管佩虎符祺至首以興學為務創立規制在官未久<lb/>
竟以疾解官歸東平至元十八年擢太中大夫淛東海<lb/>
右道提刑按察使疾不赴卒年五十一贈宣忠安逺功<lb/>
臣中奉大夫參知政事䕶軍魯郡公謚文襄子二人遵<lb/>
遹<lb/>
　　閻復<lb/>
<pb n="KR2a0036_WYG_160-28a"/>
閻復字子靖其先平陽和州人祖衍仕金殁王事父忠<lb/>
避兵山東之髙唐遂家焉復始生有奇光照室性簡重<lb/>
美丰儀七歳讀書頴悟絶人弱冠入東平學師事名儒<lb/>
康<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>時嚴實領東平行臺招諸生肄進士業迎元好問<lb/>
校試其文預選者四人復為首徐琰李謙孟祺次之歳<lb/>
己未始掌書記於行臺擢御史掾至元八年用王磐薦<lb/>
為翰林應奉以才選充㑹同館副使兼接伴使扈駕上<lb/>
京賦應制詩二篇寓規諷意世祖顧和爾果斯曰有才<lb/>
<pb n="KR2a0036_WYG_160-28b"/>
如此何可不用十二年陞翰林修撰十四年出僉河北<lb/>
河南道提刑按察司事階奉訓大夫十六年入為翰林<lb/>
直學士以州郡校官多不職建議定銓選之法十九年<lb/>
陞侍講學士明年改集賢侍講學士同領㑹同館事二<lb/>
十三年陞翰林學士帝屢召至榻前面諭詔㫖具草以<lb/>
進帝稱善二十八年尚書省罷復立中書省帝勵精圖<lb/>
治急於擇相一日召入便殿諭之曰朕欲命卿執政何<lb/>
如復屢謝不足勝任帝謂侍臣曰書生識義理存謙讓<lb/>
<pb n="KR2a0036_WYG_160-29a"/>
是也勿強御史臺改提刑按察司為肅政㢘訪司首命<lb/>
復為浙西道肅政㢘訪使先是姦臣僧格當國嘗有㫖<lb/>
命翰林撰増格輔政碑僧格既敗詔有司踣其碑復等<lb/>
亦坐是免官三十一年成宗即位以舊臣召入朝賜重<lb/>
錦玉環白金除集賢學士階正議大夫元貞元年上疏<lb/>
言京師宜首建宣聖廟學定用釋奠雅樂從之又言曲<lb/>
阜守塚戸昨有司併入民籍宜復之其後詔賜孔林灑<lb/>
掃二十八戸祀田五千畝皆復之請也三年因星變又<lb/>
<pb n="KR2a0036_WYG_160-29b"/>
上疏言定律令頒封贈増俸給通調内外官且曰古者<lb/>
刑不上大夫今郡守以徵租受杖非所以厲㢘隅江南<lb/>
公田租重宜減以貸貧民後多采用大徳元年仍遷翰<lb/>
林學士二年詔賜楮幣萬貫四年帝召至榻前密諭之<lb/>
曰中書庶務繁重左相難其人卿為朕舉所知復以哈<lb/>
喇哈斯對帝大喜即遣使召入相之復亦拜翰林學士<lb/>
承㫖階正奉大夫十一年春武宗踐阼復首陳三事曰<lb/>
惜名器明賞罰擇人材言皆剴切未幾進階榮禄大夫<lb/>
<pb n="KR2a0036_WYG_160-30a"/>
遥授平章政事餘如故復力辭不許上疏乞骸骨詔從<lb/>
其請給半俸終養時仁宗居東宫賜以重錦俾公卿祖<lb/>
道都門外及即位遣使召復復以病辭皇慶元年三月<lb/>
卒年七十七謚文康有靖軒集五十卷<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_160-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百六十<lb/>
</p>
<p>
</p>
  </div>
</body>
</text>
</TEI>
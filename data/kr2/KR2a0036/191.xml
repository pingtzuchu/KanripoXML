<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百九十一</head> <lb/>
    <p>
<pb n="KR2a0036_WYG_191-1a"/>
欽定四庫全書<lb/>
　元史卷一百九十一<lb/>
　　明翰林學士亞中大夫知制誥兼修國史宋濂等修<lb/>
　列傳第七十八<lb/>
　　良吏一<lb/>
自古國家上有寛厚之君然後為政者得以盡其愛民<lb/>
之術而良吏興焉班固有曰漢興與民休息凢事簡易<lb/>
禁罔疎闊以寛厚清浄為天下先故文景以後循吏輩<lb/>
<pb n="KR2a0036_WYG_191-1b"/>
出其言盖識當時之治體矣元初風氣質實與漢初相<lb/>
似世祖始立各道勸農使又用五事課守令以勸農繫<lb/>
其銜故當是時良吏班班可見亦寛厚之效也然自中<lb/>
世以後循良之政史氏缺於紀載今據其事蹟之可取<lb/>
者作良吏傳<lb/>
譚澄字彦清興徳懷來人父資榮金末為交城令國兵<lb/>
下河朔乃以縣來附賜金符為元帥左都監仍兼交城<lb/>
令未幾賜虎符行元帥府事從攻汴有功年四十移病<lb/>
<pb n="KR2a0036_WYG_191-2a"/>
舉弟資用自代資用卒澄襲職澄幼頴敏為交城令時<lb/>
年十九有文谷水分溉交城田文陽郭帥專其利而堰<lb/>
之訟者累歲莫能直澄折以理令決水均其利於民豪<lb/>
民有持吏短長為奸者察得其主名皆以法治之歲乙<lb/>
未籍民户有司多以浮客占籍及征賦逃竄殆盡官為<lb/>
稱貸積息數倍民無以償澄入覲因中書耶律楚材面<lb/>
陳其害太宗惻然為免其逋其私負者年雖多息取倍<lb/>
而止亡民能歸者復三年詔下公私便之壬子復大籍<lb/>
<pb n="KR2a0036_WYG_191-2b"/>
其民澄盡削交城之不土著者賦以時集甲寅世祖還<lb/>
自大理澄進見留藩府凢遣使必以澄偕而以其弟山<lb/>
阜代令交城時世祖以皇弟開藩京兆總天下兵歲丁<lb/>
巳有間之者憲宗疑之遂解兵柄遣阿勒達爾往京兆<lb/>
大集官吏置計局百四十二條以考覈之罪者甚衆世<lb/>
祖每遣左丞庫庫與澄周旋其間以彌縫其缺及親入<lb/>
朝事乃釋中統元年世祖即位擢懷孟路縂管俄賜金<lb/>
符換金虎符歲旱令民鑿唐温渠引沁水以溉田民用<lb/>
<pb n="KR2a0036_WYG_191-3a"/>
不饑教之種植地無遺利至元二年遷河南路總管改<lb/>
平灤路總管七年入為司農少卿俄出為京兆總管居<lb/>
一年改陜西四川道提刑按察使建言不孝有三無後<lb/>
為大宜令民年四十無子聽取妾以為宗祀計朝廷從<lb/>
之遂著為令四川僉省嚴忠範守成都為宋将昝萬壽<lb/>
所敗退保子城世祖命澄代之至則塟暴骸修焚室賑<lb/>
饑貧集逋亡民心稍安㑹西南夷羅羅斯内附帝以撫<lb/>
新國宜擇文武全才遂以澄為副都元帥同知宣慰使<lb/>
<pb n="KR2a0036_WYG_191-3b"/>
司事比至以疾卒年五十八世祖嘗與太保劉秉忠論<lb/>
一時牧守秉忠曰若邢之張耕懷之譚澄何憂不治哉<lb/>
游顯宣撫大名嘗為諸路總管求虎符宣麻澄至中書<lb/>
辭曰皇上不識譚澄耶乃為顯所舉中書特為去之其<lb/>
介如此子克修歴湖北河南陜西三道提刑按察使<lb/>
許維楨字周卿遂州人至元十五年為淮安總管府判<lb/>
官屬縣鹽城及丁溪塲有二虎為害維楨黙禱于神祠<lb/>
一虎去一虎死祠前境内旱蝗維楨禱而雨蝗亦息是<lb/>
<pb n="KR2a0036_WYG_191-4a"/>
年冬無雪父老言于維楨曰冬無雪民多疾奈何維楨<lb/>
曰吾當為爾禱已而雪深三尺朝廷聞其事方欲用之<lb/>
而卒年四十四子殷<lb/>
許楫字公度太原忻州人幼從元裕之學年十五以儒<lb/>
生中詞賦選河東宣撫司舉楫賢良方正孝廉楫至京<lb/>
師平章王文統命為中書省掾以不任簿書辭改知印<lb/>
丞相安圖左丞許衡深器重之一日從省臣立殿下世<lb/>
祖見其美髯魁偉問曰汝秀才耶楫頓首曰臣學秀才<lb/>
<pb n="KR2a0036_WYG_191-4b"/>
耳未敢自謂秀才也帝善其對授中書省架閣庫管勾<lb/>
兼承發司事未幾立大司農司以楫為勸農副使時商<lb/>
挺為安西王相遇於途揖因言京兆之西荒野數千頃<lb/>
宋金皆嘗置屯如募民屯田耕種得穀可給王府之需<lb/>
挺以其言入奏從之三年屯成果獲其利尋佩金符為<lb/>
陜西道勸農使至元十三年宋平帝命平章㢘希憲行<lb/>
中書於荆南府以楫為左右司員外郎荆南父老輿金<lb/>
帛求見楫曰汝等已為大元民矣今置吏以撫字汝輩<lb/>
<pb n="KR2a0036_WYG_191-5a"/>
奚用金帛以求見明年擢嶺北湖南提刑按察副使武<lb/>
岡富民有毆死出征軍人者隂以家財之半誘其佃者<lb/>
代已欵伏楫審得其情釋佃者繫富民人服其明改江<lb/>
西道提刑按察副使行省命招討郭昻討叛賊董旗兵<lb/>
士俘掠甚衆楫詢究得良民六百口遣還鄉里二十三<lb/>
年授中議大夫徽州總管僧格立尚書㑹計天下錢糧<lb/>
參知政亊實都户部尚書王巨濟倚勢刻剥遣吏徵徽<lb/>
州民鈔多輸二千錠巨濟怒其少欲更益千錠楫詣巨<lb/>
<pb n="KR2a0036_WYG_191-5b"/>
濟曰公欲百姓死耶生耶如欲其死雖萬錠可徵也巨<lb/>
濟怒解徽州頼以免楫考滿去徽之績溪歙縣民柯三<lb/>
八汪千十等因歲饑阻險為宼行省右丞嘉琿以兵捕<lb/>
之相拒七月乃使人諭之三八等曰但得許總管來我<lb/>
等皆降矣行省為驛召楫至命往招之楫單騎趨賊壘<lb/>
衆見楫來皆拜曰我公既來請署榜以付我楫白嘉琿<lb/>
請退軍一舍聽其來降不聽㑹以參政高興代嘉琿楫<lb/>
復以前言告之興從其計賊果降二十四年授太中大<lb/>
<pb n="KR2a0036_WYG_191-6a"/>
夫東平總管謝事二年卒夀七十十一子餘慶重慶崇慶<lb/>
餘失其名<lb/>
田滋字榮甫開封人至元二年由汴梁路總管府知事<lb/>
入為御史臺掾十二年拜監察御史十三年宋平滋建<lb/>
言江南新附民情未安加以官吏侵漁宜立行御史臺<lb/>
以鎮之詔從其言遂超拜行御史臺侍御史歴兩淮鹽<lb/>
運使河南路總管大徳二年遷浙西亷訪使有縣尹張<lb/>
彧者被誣以贓獄成滋審之但俛首泣而不語滋以為<lb/>
<pb n="KR2a0036_WYG_191-6b"/>
疑明日齋沐詣城隍司禱曰張彧坐事有冤状願神相<lb/>
滋明其誣守廟道士進曰曩有王成等五人同持誓狀<lb/>
到祠焚禱火未盡而去之燼中得其遺藳今藏於壁間<lb/>
豈其人耶視之果然明日詣憲司詰成等不服因出所<lb/>
得火中誓狀示之皆驚愕伏辜張彧得釋十年改濟南<lb/>
路總管尋拜陜西行省參知政事時陜西不雨三年道<lb/>
過西嶽因禱曰滋奉命來參省事而安西不雨者三年<lb/>
民饑而死滋將何歸願神降甘澤以福黎庶到官果大<lb/>
<pb n="KR2a0036_WYG_191-7a"/>
雨滋即開倉以麥五千餘石給小民之無種者俾來歲<lb/>
收成以償官民大悦未幾以疾卒于位贈通奉大夫河<lb/>
南行省參知政事追封開封郡公諡莊肅<lb/>
卜天璋字君璋洛陽人父世昌仕金為河南孔目官憲<lb/>
宗南征率衆欵附授鎮撫統民兵二千户陞真定路管<lb/>
民萬户憲宗六年籍河北民徙河南者三千餘人俾專<lb/>
領之遂家汴天璋幼頴悟長負直氣讀書史識成敗大<lb/>
體至元中為南京府史時河北饑民數萬人集河上欲<lb/>
<pb n="KR2a0036_WYG_191-7b"/>
南徙有詔令民復業勿渡衆洶洶不肯還天璋慮其生<lb/>
變勸總管張國寳聽其渡國寳從之遂以無事河南按<lb/>
察副使程思㢘察其賢辟為憲史聲聞益著後為中臺<lb/>
掾有侍御史倚勢貪財御史發其贓天璋主文牘未及<lb/>
奏顧為所譖俱拘内廷御史對食悲哽天璋問故御史<lb/>
曰吾老唯一女心憐之聞吾繫不食數日矣是以悲耳<lb/>
天璋曰死職義也奈何為兒女子泣耶御史慙謝俄見<lb/>
原免丞相順徳王當國擢掾中書為提控事有可否必<lb/>
<pb n="KR2a0036_WYG_191-8a"/>
力辨他相怒天璋言不置王竟從其議且曰掾能如是<lb/>
吾復何憂大徳四年為工部主事蔚州有劉帥者豪奪<lb/>
民産吏不敢決省檄天璋往詢之帥服田竟歸民大徳<lb/>
五年以樞密大臣安巴薦授都事贊其府引見賜錦衣<lb/>
鞍轡弓刀後以扈從勞加奉訓大夫賜侍燕服二襲秩<lb/>
滿當代樞密臣奏留之特以其代為增員武宗時遷宗<lb/>
正府郎中尚書省立遷刑部郎中適盜賊充斥時議犯<lb/>
者并家屬咸服青衣巾以别民伍天璋曰赭衣塞路秦<lb/>
<pb n="KR2a0036_WYG_191-8b"/>
弊也尚足法耶相悟而止有告諸侯王謀不軌者勑天<lb/>
璋訊正之賞賚優渥尚書省臣得罪仁宗召天璋入見<lb/>
時興聖太后在座帝指曰此不貪賄卜天璋也因問今<lb/>
何官天璋對曰臣待罪刑部郎中復問誰所薦者對曰<lb/>
臣不才誤蒙擢用帝曰先朝以謝仲和為尚書卿為郎<lb/>
中皆朕親薦也汝宜奉職勿怠即以中書刑部印章付<lb/>
之既視事入覲賜酒隆福宫及錦衣三襲後被命治反<lb/>
獄帝顧左右曰天璋㢘慎人也必得其情天璋承命獄<lb/>
<pb n="KR2a0036_WYG_191-9a"/>
賴不冤皇慶初天璋為歸徳知府劭農興學復河渠河<lb/>
患遂弭時羣盜據要津商旅不通天璋擒百數人悉磔<lb/>
以徇盜為止息陞浙西道㢘訪副使到任閲月以更田<lb/>
制改授饒州路總管天璋既至聽民自實事無苛擾民<lb/>
大悦版籍為清時省臣董田事妄作威福郡縣争賂之<lb/>
覬免譴饒獨無有省臣銜之将中以危法求其罪無所<lb/>
得縣以饑告天璋即發廩賑之僚佐持不可天璋曰民<lb/>
饑如是必俟得請而後賑民且死矣失申之責吾獨任<lb/>
<pb n="KR2a0036_WYG_191-9b"/>
之不以累諸君也竟發藏以賑之民賴全活其臨事無<lb/>
所顧慮若此火延饒之東門天璋具衣冠向火拜勢遂<lb/>
熄鳴山有虎為暴天璋移文山神立捕獲之以治行第<lb/>
一聞陞廣東㢘訪使初豪民瀕海築堰專商舶以射利<lb/>
累政以賂置不問天璋至發卒決去之嶺南地素無氷<lb/>
天璋至始有氷人謂天璋政化所致云尋乞致事天厯<lb/>
二年蜀兵起荆楚大震復拜山南㢘訪使人謂公老必<lb/>
不行矣天璋曰國歩方艱吾年八十恒懼弗獲死所耳<lb/>
<pb n="KR2a0036_WYG_191-10a"/>
敢避難乎遂行至則厲風紀清吏治州郡肅然是時穀<lb/>
價翔湧乃下令勿損穀價聽民自便於是舟車争集米<lb/>
價頓減復止憲司贓罰庫緍錢不輸于臺留用賑饑御<lb/>
史至民遮道稱頌會詔三品官言時政得失因列上二<lb/>
十事凡萬餘言目之曰中興濟治策皆中時病因自引<lb/>
去既歸汴以餘禄施其族黨家無甔儲天璋處之晏如<lb/>
也至順二年卒贈通議大夫禮部尚書上輕車都尉河<lb/>
南郡侯諡正獻<lb/>
<pb n="KR2a0036_WYG_191-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百九十一<lb/>
<pb n="KR2a0036_WYG_191-11a"/>
元史卷一百九十一考證<lb/>
譚澄𫝊興徳懐來人　原刻訛作徳興據金史及地理<lb/>
　志改正<lb/>
以其弟山阜代為交城令　原刻作山按譚資榮𫝊子<lb/>
　二人曰澄曰山阜今増<lb/>
許楫𫝊幼從元裕之學　原刻無之字按裕之元好問<lb/>
　字也今増<lb/>
</p>
<p>
</p>
  </div>
</body>
</text>
</TEI>
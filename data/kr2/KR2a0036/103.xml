<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百三</head> <lb/>
    <p>
<pb n="KR2a0036_WYG_103-1a"/>
欽定四庫全書<lb/>
　元史卷一百三<lb/>
　　明翰林學士亞中大夫知制誥兼修國史宋濓等修<lb/>
　志第五十一<lb/>
　　刑法二<lb/>
　　　職制下<lb/>
諸職官户在軍籍管軍官輒追逮其身者禁之　諸中<lb/>
外大小軍官不能以法撫循軍人而又害之者從監察<lb/>
<pb n="KR2a0036_WYG_103-1b"/>
御史㢘訪司糾察之行省官及宣慰司元帥府官無故<lb/>
以軍官自衛者亦如之　諸軍官不法各處憲司就問<lb/>
之樞府不得委官同問　諸管軍官輒以所佩金銀符<lb/>
充典質者笞五十七降散官一等受質者減二等　諸<lb/>
軍官犯贓應罷職殿降者上所佩符再叙日給之　諸<lb/>
軍官役使軍人萬户八名千户減萬户之半彈壓減千<lb/>
户之半過是數者坐罪　諸軍官驅役軍人致死非命<lb/>
者量事斷罪並罷職徵燒埋銀給苦主　諸管軍官擅<lb/>
<pb n="KR2a0036_WYG_103-2a"/>
放正軍及分受雇役錢者以枉法論除名不叙　諸管<lb/>
軍官吏尅除軍人衣糧鹽菜錢并全未給散會赦尅除<lb/>
已招者追給未招者免徵未給散者給散其私役軍人<lb/>
官牛帶種官地并管民官占種官地所收子粒已招者<lb/>
追沒未招者免徴　諸軍官役其出征軍人家屬又借<lb/>
之錢而多取息者並坐之　諸軍官輒縱軍人誣民以<lb/>
罪嚇取錢物而分贓自厚者計贓科罪除名不叙　諸<lb/>
民間失火鎮守軍官坐視不救而反縱軍剽掠者從臺<lb/>
<pb n="KR2a0036_WYG_103-2b"/>
憲官糾之　諸軍官輒斷民訟者禁之違者罪之　諸<lb/>
軍官挾仇犯分輒持刃欲殺連帥者杖六十七解職别<lb/>
叙　諸投下官吏受贓與常選官同論　諸投下雜職<lb/>
犯贓罪者罷之不以常調殿降論　諸投下妄稱上㫖<lb/>
影占民站除其徭役故縱為民害者杖七十七沒其家<lb/>
財之半所占民杖一百七還元籍　諸王傅文卷監察<lb/>
御史考閲與有司同　諸位下置財賦營田等司嵗終<lb/>
則會㑹畢從㢘訪司考閲之　諸投下輕重囚徒並從<lb/>
<pb n="KR2a0036_WYG_103-3a"/>
㢘訪司審錄　諸藩邸事務大者奏裁小者移中書擅<lb/>
以教令行者禁之　諸倉庾官吏與府州司縣官吏人<lb/>
等以百姓合納稅糧通同攬納接受折價飛鈔者十石<lb/>
以上各刺面杖一百七十石以下九十七官吏除名不<lb/>
叙退閑官吏豪勢富户行舖人等違犯者十石之上杖<lb/>
九十七十石之下八十七其舖糧官吏知情分受笞五<lb/>
十七除名不叙有失覺察者監臨部糧官吏二十七府<lb/>
州總部糧官吏一十七若能捕獲犯人者與免本罪若<lb/>
<pb n="KR2a0036_WYG_103-3b"/>
倉官人吏等盜糶官糧與攬納飛鈔同論知情糴買十<lb/>
石以上杖一百七十石之下九十七其漕運官吏有失<lb/>
覺察者驗糧數多寡治罪其盜糶糧價結攬飛鈔追徵<lb/>
沒官正糧於倉官并結攬糴買人均徵還官　諸倉庫<lb/>
官吏人等盜所主守錢糧一貫以下決五十七至十貫<lb/>
杖六十七每二十貫加一等一百二十貫徒一年每三<lb/>
十貫加半年二百四十貫徒三年三百貫處死計贓以<lb/>
至元鈔為則諸物以當時價估折計之　諸倉庫官知<lb/>
<pb n="KR2a0036_WYG_103-4a"/>
庫子攢典斗脚人等侵盜移易官物匿不舉發者與犯<lb/>
人同罪失覺察者減犯人罪四等　諸倉庫錢糧出納<lb/>
所設首領官及提舉監支納以下攢典合千人以上互<lb/>
相覺察若有違法短少一體均陪任内收支錢糧正收<lb/>
倒除皆完方許給由　諸典守鈔庫官巳倒昏鈔不用<lb/>
退印笞五十七解見任提調官失計㸃笞一十七並記<lb/>
過名　諸鈔庫官輒以自已昬鈔詭名倒換者笞三十<lb/>
七記過　諸平準行用庫倒換昏鈔多取工墨錢庫官<lb/>
<pb n="KR2a0036_WYG_103-4b"/>
知而不曽分贓者減一等並解職别叙主謀又受贓者<lb/>
以枉法論除名不叙　諸白紙坊典守官私受桑楮皮<lb/>
折價者計贓以枉法論除名不叙仍追贓收買本色還<lb/>
官　諸京倉受糧部官董之外倉收糧州縣長官董之<lb/>
收不如法致腐敗者按治官通究之　諸倉官委任親<lb/>
屬為家丁致盜糶官糧者笞五十七解職殿叙同僚相<lb/>
容隠四十七解職　諸倉官輒翻釘官斛多收民租主<lb/>
謀者笞五十七同僚初不知情既知而不能改正者三<lb/>
<pb n="KR2a0036_WYG_103-5a"/>
十七並解職别叙　諸京師毎日散糶官米人止一斗<lb/>
權豪勢要及有祿之家輒糴買者笞二十七追中統鈔<lb/>
二十五貫付告人充賞　諸官局造作典守輒尅除材<lb/>
料者計贓以枉法論除名不叙　諸運司辦課官取受<lb/>
事發辦課畢日追問受代離職者就問之　諸鹽場官<lb/>
勘問犯人致死者從轉運司差官攝其職發犯人歸有<lb/>
司　諸税務官輒以民到務文契枉作匿稅私其罰錢<lb/>
者以枉法論除名不叙　諸財賦總管淘金提舉司存<lb/>
<pb n="KR2a0036_WYG_103-5b"/>
雖有䕶持制書事應糾劾者監察御史亷訪司準法行<lb/>
之　諸守庫藏軍官夜不直宿致有盜者笞二十七還<lb/>
職捕盜不獲者圍宿軍官軍人追陪所失物貨俟獲盜<lb/>
徵贓給還若遇强劫軍官軍人力所不及者不在追斷<lb/>
之限　諸雜造局院輒與諸人帶造軍器者禁之　諸<lb/>
兩浙財賦府𨽻徽政者掌治錢榖造作嵗終報成以次<lb/>
年正月至于二月從亷訪司稽其文書違者糾之　諸<lb/>
有司橋梁不修道塗不治雖修治而不牢强者按治及<lb/>
<pb n="KR2a0036_WYG_103-6a"/>
監臨官究治之　諸有司不以時修築隄防霖雨既降<lb/>
水潦並至漂民廬舎溺民妻子為民害者本郡官吏各<lb/>
罰俸一月縣官各笞二十七典史各一十七並記過名<lb/>
　諸漕運官輒拘括水陸舟車阻滯商旅者禁之　諸<lb/>
漕運官輒受贓縱水手人等以稻糠盜換官糧者以枉<lb/>
法計贓論罪除名不叙　諸海道都漕運萬户府所轄<lb/>
千户已下有罪萬户問之萬户有罪行省問之徇情者<lb/>
監察御史亷訪司察之漕事畢然後㢘訪司考其案牘<lb/>
<pb n="KR2a0036_WYG_103-6b"/>
　諸海道運糧船户盜糶官糧詐稱遭風覆沒者計贓<lb/>
刺斷雖㑹赦仍刺之　諸使臣行李托克托和斯及驛<lb/>
吏輒搜檢者禁之　諸使臣行槖過重壓損驛馬托克<lb/>
托和斯與使臣交贈為好不以法稱盤者笞二十七記<lb/>
過　諸急遞鋪輒開所遞實封文書妄入無名文字者<lb/>
笞五十七　諸急遞鋪每上下半月府州判官縣主簿<lb/>
親臨撿視所遞文字但有稽違磨擦沉匿鋪司鋪兵即<lb/>
驗事重輕論罪各路正官一員總之㢘訪司察之其有<lb/>
<pb n="KR2a0036_WYG_103-7a"/>
弗職親臨官初犯笞一十七再犯加一等三犯呈省别<lb/>
議總提調官減親臨官一等每季具申上司有無稽違<lb/>
仍於各官任滿日解由開冩而黜陟之　諸使臣輒騎<lb/>
壊駒馬者取與各笞五十七及以車易馬者俱坐之<lb/>
諸公主下嫁迎送往還並不得由傳置　諸使臣在城<lb/>
輒騎占驛馬者禁之違者罪之　諸驛使在路奪回馬<lb/>
易所乘馬馳至死者償其直若以私事故選良馬馳至<lb/>
死者笞二十七仍償其直　諸使臣多取分例笞一十<lb/>
<pb n="KR2a0036_WYG_103-7b"/>
七追所多還官記過使還人員除軍情急務外日不過<lb/>
三驛驛官仍於闗文標冩起止程期違者各笞二十七<lb/>
再犯罷役　諸乘驛使臣或枉道營私橫索祗待或訪<lb/>
舊逸遊餓損馬乘並申聞斷治　諸使臣枉道馳驛者<lb/>
笞五十七托克托和斯擅依隨給驛者依例科罰諸<lb/>
驛使詐改公牒多起馬者杖八十七其部押官馬輒夾帶<lb/>
私馬多取草料者并沒入其私馬　諸朝廷軍情大事<lb/>
奉㫖遣使者佩以金字圓符給驛其餘小事止用御寳<lb/>
<pb n="KR2a0036_WYG_103-8a"/>
聖㫖諸王公主駙馬亦為軍情急務遣使者佩以銀字<lb/>
圓符給驛其餘止用御寳聖㫖若濫給者從臺憲糾察<lb/>
之　諸髙麗使臣所帶徒從來則俱來去則俱去輒留<lb/>
中路郡邑買賣者禁之易馬出界者禁之　諸出使官<lb/>
員所至輙受官吏筵宴及官吏輒相邀請並從風憲糾<lb/>
察　諸使臣所過州縣無故不得入城有故入城者止<lb/>
於公館安宿輒宿於官民之家者從風憲糾之　諸遣<lb/>
使開讀詔書所過州郡就便開讀者聽非所經由而輒<lb/>
<pb n="KR2a0036_WYG_103-8b"/>
往者禁之若本宗事須親往者不在此限　諸使臣所<lb/>
至之處有親戚故舊禮應追往者聽　諸受命出使還<lb/>
匿給驛文字符節及錫貢之物久不進者杖六十七記<lb/>
過　諸進表使臣五日外不還職托故稽留他有營者<lb/>
止所給驛籍其姓名罷黜之　諸出使郡國使事之外<lb/>
毋有所與有必須上聞者實封以聞　諸銜命出使輒<lb/>
将有司刑囚審斷者罪之　諸奉使循行郡縣有告亷<lb/>
訪司官不法者若其人嘗為風憲所黜罷則與監察<lb/>
<pb n="KR2a0036_WYG_103-9a"/>
御史雜問之餘聽專問　諸官吏公差輒受人贐行禮<lb/>
物者隨事論罪官還職吏發隣道貼補　諸捕盜境内<lb/>
若失過盜賊却獲他境盜賊許令功過相補如獲他境<lb/>
强盜或偽造寳鈔二起各准境内强盜一起無强者准<lb/>
竊盜二起如獲竊盜准亦如之如境内無失但獲强竊<lb/>
盜賊依例理賞若應捕之人及事主等告指捕獲者不<lb/>
賞　諸捕盜官不得差遣違者臺憲官糾之　諸捕盜<lb/>
官任内失過盜賊除獲别境盜準折外三限不獲强盜<lb/>
<pb n="KR2a0036_WYG_103-9b"/>
三起竊盜五起各笞一十七强盜五起竊盜十起各笞<lb/>
二十七强盜十起竊盜十五起各笞三十七鎮守軍官<lb/>
一體捕限者同罪親民提控捕盜減罪二等其限内獲<lb/>
賊及半者免罪若諸人獲盜應賞者賞之　諸南北兵<lb/>
馬司職在廵警非違捕逐盜賊輒理民訟者禁之　諸<lb/>
南北兵馬司罪囚八十七以下決遣應刺配者就刺配<lb/>
之　諸各路在城錄事錄判分番巡捕若有失盜止坐<lb/>
巡捕官　諸職官非應捕之人告獲反賊者陞二等用<lb/>
<pb n="KR2a0036_WYG_103-10a"/>
　諸告獲强盜每名官給賞錢至元鈔五十貫竊盜二<lb/>
十五貫親獲者倍之獲强盜至五人與一官　諸捕獲<lb/>
弑逆兇徒比獲强盜給賞　諸隨處鎮守軍官軍人親<lb/>
獲强竊盜賊者減半給賞　諸郡城失盜一年不獲者<lb/>
勒巡軍陪償所盜財物其敢差占巡軍者禁之　諸捕<lb/>
盜官捕獲强竊盜賊不即牒發淹禁死亡者杖七十七<lb/>
罷職　諸盜牛馬悔過放還者以竊盜已行不得財論<lb/>
不徵倍贓賞錢有司輒以常盜刺斷者以刑名違錯科<lb/>
<pb n="KR2a0036_WYG_103-10b"/>
罰　諸捕盜官輒受人遞至匿名文字枉勘平人為盜<lb/>
致囚死獄中者杖九十七罷職不叙正問官六十七降<lb/>
先職二等叙首領官笞四十七注邉逺一任承吏杖六<lb/>
十七罷役不叙主意寫匿名文書者杖一百七流逺遞<lb/>
送匿名文書者減二等受命主事遞送者減三等　諸<lb/>
捕盜官搜捕逆賊輒将平人審問蹤跡乗怒毆之邂逅<lb/>
致死者杖六十七解職别叙記過徵燒埋銀給苦主<lb/>
諸捕盜官受財故縱賊囚者與犯人同罪已敗獲者徒<lb/>
<pb n="KR2a0036_WYG_103-11a"/>
杖並減一等　諸父有罪不坐其子兄有罪不坐其弟<lb/>
　諸大宗正府理斷人命重事必以漢字立案牘以公<lb/>
文移憲臺然後監察御史審覆之　諸有司非法用刑<lb/>
者重罪之已殺之人輒臠割其肉而去者禁之違者重<lb/>
罪之　諸鞫獄不能正其心和其氣感之以誠動之以<lb/>
情推之以理輒施以大披挂及王侍郎繩索并法外慘<lb/>
酷之刑者悉禁止之　諸鞫問罪囚除朝省委問大獄<lb/>
外不得寅夜問事㢘訪司察之　諸各路推官專掌推<lb/>
<pb n="KR2a0036_WYG_103-11b"/>
鞫刑獄平反寃滯董理州縣刑名之事其餘庶務毋有<lb/>
所與按治官嵗錄其殿最秩滿則上其事而黜陟之凡<lb/>
推官若受差不聞上司輒離職者亦坐罪　諸處斷重<lb/>
囚雖叛逆必令臺憲審錄而後斬於市曹　諸内外囚<lb/>
禁從各路正官及監察御史亷訪司以時審錄輕者斷<lb/>
遣重者結案其有寃滯就糾察之　諸正䝉古人除犯<lb/>
死罪監禁依常法有司毋得拷掠仍日給飲食犯真姦<lb/>
盜者解束帶佩囊散收餘犯輕重者以理對證有司勿<lb/>
<pb n="KR2a0036_WYG_103-12a"/>
執拘之逃逸者監收　諸奏決天下囚值上怒勿輒奏<lb/>
上欲有所誅必遲回一二日乃覆奏　諸有司因公依<lb/>
理決罰邂逅身死者不坐　諸累過不悛年七十以上<lb/>
應罰贖者仍減等科決　諸犯罪二罪俱發以重者論<lb/>
罪等從一若一罪先發已經論決餘罪後發其輕若等<lb/>
勿論重者更論之通計前罪以充後數　諸職官輒以<lb/>
微故乗怒不取招詞斷決人邂逅致死人誘苦主焚瘞<lb/>
其屍者笞五十七解職别叙記過　諸鞫獄輒以私怨<lb/>
<pb n="KR2a0036_WYG_103-12b"/>
暴怒去衣鞭背者禁之　諸鞫問囚徒重事須加拷訊<lb/>
者長貳僚佐㑹議立案然後行之違者重加其罪　諸<lb/>
弓兵祗候獄卒輒毆死罪囚者為首杖一百七為從減<lb/>
一等均徵燒埋銀給苦主其枉死應徵倍贓者免徵<lb/>
諸有司輒收禁無罪之人者正官並笞一十七記過無<lb/>
招枉禁致自縊而死者笞三十七期年後叙　諸有司<lb/>
輒将無辜枉禁瘐死者解職降先品一等叙　諸有司<lb/>
承告被盜輒将警迹人非理枉勘身死却獲正賊者正<lb/>
<pb n="KR2a0036_WYG_103-13a"/>
問官笞五十七解職期年後降先職一等叙首領官及<lb/>
承吏各五十七罷役不叙均徵燒埋銀給苦主通記過<lb/>
名　諸有司受財故縱正賊誣執非罪非法拷訊連逮<lb/>
妻子銜寃赴獄事未曉白身已就死正官杖一百七除<lb/>
名佐官八十七降二等雜職叙仍均徵燒埋銀　諸有<lb/>
司故入人罪若未決者及囚自死者以所入罪減一等<lb/>
論入人全罪以全罪論若未決放仍以減等論　諸故<lb/>
出人之罪應全科而未決放者從減等論仍記過　諸<lb/>
<pb n="KR2a0036_WYG_103-13b"/>
失入人之罪者減三等失出人罪者減五等未決放者<lb/>
又減一等並記過　諸有司失出人死罪者笞五十七<lb/>
解職期年後降先品一等叙記過正犯人追禁結案<lb/>
諸有司輒将革前雜犯承問斷遣者以故入論　諸監<lb/>
臨挾仇違法枉斷所監臨職官者抵罪不叙　諸審囚<lb/>
官强愎自用輒将䝉古人刺字者杖七十七除名将已<lb/>
刺字去之　諸為盜並從有司歸問各投下輒擅斷遣<lb/>
者坐罪　諸鬬毆殺人無輕重並結案上省部詳讞有<lb/>
<pb n="KR2a0036_WYG_103-14a"/>
司輒任情擅斷者笞五十七解職期年後降先品一等<lb/>
叙　諸禁囚因械梏不嚴致反獄者直日押獄杖九十<lb/>
七獄卒各七十七司獄及提牢官皆坐罪百日内全獲<lb/>
者不坐　諸罪在大惡官吏受贓縱令私和者罷之<lb/>
諸司獄受財縱犯姦囚人在禁疎枷飲酒者以枉法科<lb/>
罪除名　諸流囚强盜持仗不曾傷人但得財若得財<lb/>
至二十貫為從不持仗不曾傷人得財四十貫為從及<lb/>
竊盜割車剜房傷事主為從不曾傷事主但曾得財不<lb/>
<pb n="KR2a0036_WYG_103-14b"/>
曾得財内有舊賊初犯齊喇司盜駞馬牛為從畧賣良<lb/>
人為奴婢一人詐雕都省行省印套畫省官押字動支<lb/>
錢糧干碍選法或妄造妖言犯上並杖一百七流尼魯<lb/>
罕初犯盜駞馬牛為首及盜財三百貫以上盜財十貫<lb/>
以下經斷再犯發塜開棺傷屍内應流者挑剜裨湊寳<lb/>
鈔以真作偽再犯知情買使偽鈔三犯並杖一百七發<lb/>
肇州屯種　諸犯罪流逺逃歸再獲仍流若中路遭亂<lb/>
而逃不再犯及已老病并㑹赦者釋之　諸流囚居役<lb/>
<pb n="KR2a0036_WYG_103-15a"/>
非遇元正寒食重午等節並勿給假　諸配役囚徒遇<lb/>
閏月通理之　諸應徒流未行㑹赦者釋之已行未至<lb/>
㑹赦者亦釋之　諸囚徒配役役所停罷者㑹赦免放<lb/>
　諸有罪奉㫖流逺雖㑹赦非奏請不得放還　諸徒<lb/>
罪晝則帶鐐居役夜則入囚牢房其流罪發各處屯種<lb/>
者止令監臨關防屯種　諸流逺囚徒惟女直髙麗二<lb/>
族流湖廣餘並流尼魯罕及取海青之地　諸徒流無<lb/>
配役之所者發鹽司居役　諸主守失囚者減囚罪三<lb/>
<pb n="KR2a0036_WYG_103-15b"/>
等長押流囚官中路失囚者視提牢官減主守罪四等<lb/>
既斷還職　諸大小刑獄應監繫之人並送司獄司分<lb/>
輕重監收　諸掌刑獄輒縱囚徒在禁飲博及帶刀刃<lb/>
紙筆陰陽文字入禁者罪之　諸獄具枷長五尺以上<lb/>
六尺以下濶一尺四寸以上一尺六寸以下死罪重二<lb/>
十五斤徒流二十斤杖罪一十五斤皆以乾木為之長<lb/>
濶輕重各刻誌其上杻長一尺六寸以上二尺以下横<lb/>
三寸厚一寸鎻長八尺以上一丈二尺以下鐐連環重<lb/>
<pb n="KR2a0036_WYG_103-16a"/>
三斤笞大頭徑二分七釐小頭徑一分七釐罪五十七<lb/>
以下用之杖大頭徑三分二釐小頭徑二分二釐罪六<lb/>
十七以上用之訊杖大頭徑四分五釐小頭徑三分五<lb/>
釐長三尺五寸並刋削節目無令筋膠諸物装釘應決<lb/>
者並用小頭其決笞及杖者臋受拷訊者臋若股分受<lb/>
務令均停　諸郡縣佐貳及幕官每月分番提牢三日<lb/>
一親臨㸃視其有枉禁及淹延者即舉問月終則具囚<lb/>
數牒次官其在上都囚禁從留守司提之　諸南北兵<lb/>
<pb n="KR2a0036_WYG_103-16b"/>
馬司每月分番提牢仍令提控案牘兼掌囚禁　諸鹽<lb/>
運司監收鹽徒每月佐貳官分番董視與有司同　諸<lb/>
内郡官仕雲南者有罪依常律土官有罪罰而不廢<lb/>
諸左右兩江所部土官輒興兵相讎殺者坐以叛逆之<lb/>
罪其有妄相告言者以其罪罪之有司受財妄聽者以<lb/>
枉法論　諸土官有能愛撫軍民境内寧謐者三年一<lb/>
次保勘陞官其有勲勞及應陞賞承襲文字至帥府輒<lb/>
非理疏駁故為難阻者罷之<lb/>
<pb n="KR2a0036_WYG_103-17a"/>
　　　祭令<lb/>
諸國家有事郊廟凡獻官及百執事之人受誓戒之後<lb/>
散齊宿於正寢致齊宿於祀所散齊日治事如故不弔<lb/>
喪問疾不作樂不判署刑殺文字不決罰罪人不與穢<lb/>
惡事致齊日惟祀事得行餘悉禁之　諸嶽鎮名山國<lb/>
家之所秩祀小民輒僭禮犯義以祈禱䙝瀆者禁之<lb/>
諸五嶽四瀆五鎮國家秩祀有常諸王公主駙馬輒遣<lb/>
人降香致祭者禁之　諸郡縣宣聖廟凡官員使臣軍<lb/>
<pb n="KR2a0036_WYG_103-17b"/>
馬輒敢館穀於内有司輒敢聽訟宴飲於内工官輒敢<lb/>
營造於内並行禁之諸書院同　諸毎月朔望郡縣長<lb/>
吏率其叅佐僚屬詣孔子廟拜謁禮畢從學官升堂講<lb/>
説其鄉村市鎮亦擇有學問徳行可為師長者於農隙<lb/>
之時以教導民其有視為迂緩而不務者糾之<lb/>
　　　學規<lb/>
諸䝉古漢人國子監學官任内驗其教養出格生員多<lb/>
寡以為陞遷博士教授有闕從監察御史舉之其不稱<lb/>
<pb n="KR2a0036_WYG_103-18a"/>
職者黜之坐及元舉之官　諸國子生悖慢師長及行<lb/>
禮失儀言行不謹講誦不熟功課不辦無故廢學有故<lb/>
不告輒出告假違限執事失悮忿戾鬬爭並委正錄糾<lb/>
舉除悖慢師長别議叙者初犯戒諭再犯三犯酌量責<lb/>
罰其厨人僕夫門子常切在學供給使令違者就便決<lb/>
責　諸國學居首善之地六館諸生以次陞齊毋或躐<lb/>
等其有未應陞而求陞及曽犯學規者輕者降之重者<lb/>
黜之其教之不以道者監察御史糾之　諸國子監私<lb/>
<pb n="KR2a0036_WYG_103-18b"/>
試積分生員其有不事課業及一切違戾規矩初犯罰<lb/>
一分再犯罰二分三犯除名已補髙等生員其有違戾<lb/>
規矩初犯殿試一年再犯除名並從學正錄糾舉正錄<lb/>
知見不糾舉者從本監議罰在學生員嵗終實厯坐齋<lb/>
不滿半周嵗者並除名除月假外其餘告假不用凖算<lb/>
學錄嵗終通行考較漢人生貟三年不能通一經及不<lb/>
肯篤勤者勒令出學　諸奎章閣授經郎生貟每月朔<lb/>
望上弦下弦給假四日當入宿衞者給假三日餘有故<lb/>
<pb n="KR2a0036_WYG_103-19a"/>
須請假者於授經郎稟説附厯給假無故不入學第一<lb/>
次罰當日㑹食第二次於師席前罰拜及當日會食第<lb/>
三次於學士院及師席前罰拜及當日會食三次不改<lb/>
奏聞懲戒黜退　諸隨路學校計其錢糧多寡養育生<lb/>
徒提調正官時一詣學督視必使課講有程訓迪有法<lb/>
賞勤罰隋作成人材其學政不舉者究之　諸教官在<lb/>
任侵盜錢糧荒廢廟宇教養無實行止不臧有忝師席<lb/>
從亷訪司糾之任滿有司輒朦朧給由者究之　諸贍<lb/>
<pb n="KR2a0036_WYG_103-19b"/>
學田土學官職吏或賣熟為荒減額收租或受財縱令<lb/>
豪右占佃䧟沒兼并及巧名冒支者提調官究之　諸<lb/>
貧寒老病之士必為衆所尊敬者保申本路體覆無異<lb/>
下本學養贍仍移亷訪司察之但有冒濫從提調官改<lb/>
正　諸各處學校為講習作養之地有司輒侵借其錢<lb/>
糧者禁之教官不稱職者亷訪司糾之　諸在任及已<lb/>
代教官輒㩦家入學䙝瀆居止者從亷訪司糾之　諸<lb/>
各路醫學大小生員不令坐齋肄業有名無實及在學<lb/>
<pb n="KR2a0036_WYG_103-20a"/>
而訓誨無法課講鹵莽苟應故事者教授正錄提調官<lb/>
罰俸有差　諸醫人於十三科内不能精通一科者不<lb/>
得行醫太醫院不精加考試輒以私妄舉充隨朝太醫<lb/>
及内外郡縣醫官内外郡縣醫學不依法考試輒縱人<lb/>
行醫者並從監察御史亷訪司察之<lb/>
　　　軍律<lb/>
諸軍官離職屯軍離營行軍離其部伍者皆有罪　諸<lb/>
軍官不得擅離部署赴闕言事有必合言者實封附遞<lb/>
<pb n="KR2a0036_WYG_103-20b"/>
以聞　諸隨處軍馬有久逺營屯或時暫經過並從官<lb/>
給糧食輒妨擾農民阻滯客旅者禁之　諸臨陣先退<lb/>
者處死　諸統軍捕逐寇盜分守要害約相為聲援稽<lb/>
留失期致殺死将士仍不即追襲者處死雖㑹赦罷職<lb/>
不叙　諸軍民官鎮守邉陲帥兵擊賊紀律無統變易<lb/>
號令背約失期形分勢格致令破軍殺将或未戰逃歸<lb/>
或棄城退走復能建招徕之功者減其罪無功者各以<lb/>
其罪罪之　諸防戍軍人於屯所逃者杖一百七再犯<lb/>
<pb n="KR2a0036_WYG_103-21a"/>
者處死若科定出征逃匿者斬以徇　諸軍户貧乏已<lb/>
經存恤而復逃者杖八十七發遣當軍隠藏者減二等<lb/>
兩隣知而不首者又減隠藏罪二等　諸軍户告乏求<lb/>
替者從有司覆實之其詐妄者亷訪司究之　諸各衞<lb/>
扈從漢軍每户選練習壯丁一人常充仍於貼户内選<lb/>
兩人輪番供役其有故必合替換者自萬户及千百户<lb/>
相視所換之可用然後用之百户千戸萬户私換者驗<lb/>
名數多寡論罪解降　諸管軍官吏受錢代替軍空名<lb/>
<pb n="KR2a0036_WYG_103-21b"/>
者驗入已錢數以枉法科論除名令兄弟子姪驅丁代<lb/>
替者驗名數多寡論罪解降　諸軍馬征伐擄掠良民<lb/>
兇徒射利畧賣人口或自賊殺或以病亡棄屍道路暴<lb/>
骸溝壑者嚴行禁止<lb/>
　　　户婚<lb/>
諸匠户子女使男習工事女習黹繡其輒敢拘刷者禁<lb/>
之　諸係官當差人户非奉朝省文字輒投充諸王及<lb/>
各投下給使者論罪　諸僧道還俗兄弟析居奴放為<lb/>
<pb n="KR2a0036_WYG_103-22a"/>
良未入于籍者應諸王諸子公主駙馬毋拘藏之民有<lb/>
敢隠藏者罪之　諸庶民有妄以漏籍户及土田於諸<lb/>
王公主駙馬呈獻者論罪諸投下輒濫收者亦罪之<lb/>
諸官吏占人戸供給私用者治罪　諸有司治賦歛急<lb/>
致貧民鬻男女為輸者追還所鬻男女而正有司罪價<lb/>
勿償　諸生女溺死者沒其家財之半以勞軍首者為<lb/>
奴即以為良有司失舉者罪之　諸民戸流移所在有<lb/>
司起遣復業輒以拉木伊克人收之者禁之　諸鰥寡<lb/>
<pb n="KR2a0036_WYG_103-22b"/>
孤獨老弱殘疾窮而無告者於飬濟院收飬應收飬而不收飬<lb/>
不應收養而收養者罪其守宰按治官糾察之　諸被<lb/>
災流民有司招諭復業其年深不能復業及失所在者<lb/>
蠲其賦輒抑民包納者從臺憲糾之　諸年穀不熟人<lb/>
民轉徙所至既經賑濟復聚黨持仗剽刼財物毆傷平<lb/>
民者除孤老殘疾不能自贍任便居住有司依前存養<lb/>
其餘有子弟者驗其家口計程逺近支與行糧次第押<lb/>
還元籍沿路復為民害者從所在有司斷遣<lb/>
<pb n="KR2a0036_WYG_103-23a"/>
諸䝉古回回契丹女直漢人軍前所俘人口留家者為<lb/>
奴婢居外附籍者即為良民已居外復認為奴婢者没<lb/>
入其家財　諸收捕叛亂軍人掠取生口並從按治官<lb/>
及軍民官一同審閱實為賊黨妻屬者給公據付之無<lb/>
公據者以掠良民之罪罪之　諸羣盜降附以所刼掠<lb/>
男女充收捕官饋獻者勿受仍還為民無親屬可收係<lb/>
者使男女相配聽為民其留賊所者悉縱之　諸收到<lb/>
被掠婦人忘其鄉里并無親屬可歸者有司與之嫁聘<lb/>
<pb n="KR2a0036_WYG_103-23b"/>
所得聘財與資粧束　諸軍民官輒隠藏降附人民不<lb/>
令復業者罪之　諸籍沒人口元主私典賣者追收入<lb/>
官徴價還主　諸投下官員招占己籍係官民匠户計<lb/>
者沒其家財所占户歸本籍　諸投下所籍户令出五<lb/>
户絲餘悉勿與其有横歛於民從憲臺究之　諸願棄<lb/>
俗出家為僧道若本户丁多差役不闕及有兄弟足以<lb/>
侍養父母者於本籍有司陳請保勘申路給據簪剃違<lb/>
者斷罪歸俗　諸河西僧人有妻子者當差發税糧鋪<lb/>
<pb n="KR2a0036_WYG_103-24a"/>
馬次舎與庶民同其無妻子者蠲除之　諸父母在分<lb/>
財異居父母困乏不共子職及同宗有服之親鰥寡孤<lb/>
獨老弱殘疾不能自存寄食養濟院不行收養者重議<lb/>
其罪親族亦貧不能給者許養濟院收錄　諸典賣田<lb/>
宅從有司給據立契買主賣主隨時赴有司推收税糧<lb/>
若買主權豪官吏阿狥不即過割止令賣主納税或為<lb/>
分派别戸包納或為立詭名但受分文之贓笞五十七<lb/>
仍於買主名下驗元價追徵以半沒官半付告者首領<lb/>
<pb n="KR2a0036_WYG_103-24b"/>
官及所掌吏斷罪罷役　諸典賣田宅須從尊長書押<lb/>
給據立帳厯問有服房親及隣人典主不願交易者限<lb/>
十日批退違限不批退者笞一十七願者限十五日議<lb/>
價立契成交違限不酬價者笞二十七任便交易親隣<lb/>
典主故相邀阻需求書字錢物者笞二十七業主虚張<lb/>
髙價不相由問成交者笞三十七仍聽親隣典主百日<lb/>
收贖限外不得爭訴業主欺昧故不交業者笞四十七<lb/>
親隣典主在他所者百里之外不在由問之限若違例<lb/>
<pb n="KR2a0036_WYG_103-25a"/>
事覺有司不以理聽者者監察御史亷訪司糾之　諸<lb/>
軍官軍人不歸營屯到任官員不歸官舎往來使臣不<lb/>
歸館驛輒於民家居止為民害者行省行臺起遣究治<lb/>
到任官無官舎出私錢僦居者聽　諸造謀以已賣田<lb/>
宅誣買主占奪脅取錢物者計贓論罪仍紅泥粉壁書<lb/>
過于門　諸㛰田訴訟必於本年結絶已經務停而不<lb/>
結絶者從亷訪司及本管上司正官吏之罪累經務停<lb/>
而不結絶者即與歸結不在務停之限違者罪亦如之<lb/>
<pb n="KR2a0036_WYG_103-25b"/>
其所爭田内租入納税之外並從有司收貯斷後隨田<lb/>
給付　諸以女子典雇於人及典雇人之子女者並禁<lb/>
止之若已典雇願以婚嫁之禮為妻妾者聽　諸受錢<lb/>
典雇妻妾者禁其夫婦同雇而不相離者聽　諸受財<lb/>
嫁賣妻妾及過房弟妹者禁　諸乞養過房男女者聽<lb/>
轉賣為奴婢者禁之奴婢過房良民者禁之　諸守宰<lb/>
抑取部民男女為奴婢者杖七十七期年後降二等雜<lb/>
職叙　諸妄認良人為奴非理殘虐者杖八十七有官<lb/>
<pb n="KR2a0036_WYG_103-26a"/>
者罷之　諸訴良得實給據居住候元籍親屬收領無<lb/>
親屬者聽令自便　諸奴婢背主在逃杖七十七　諸<lb/>
男女議婚有以指腹割衿為定者禁之　諸嫁娶之家<lb/>
飲食宴好求足成禮以華侈相尚暮夜不休者禁之<lb/>
諸男女婚姻媒氏違例多索聘財及多取媒利者諭衆<lb/>
決遣　諸女子已許嫁而未成婚其夫家犯叛逆應沒<lb/>
入者若其夫為盜及犯流逺者皆聽改嫁已成婚有子<lb/>
其夫雖為盜受罪勿改嫁　諸男女既定婚其女犯姦<lb/>
<pb n="KR2a0036_WYG_103-26b"/>
事覺夫家欲棄則追還聘財不棄則減半成婚若夫家<lb/>
輒詭以風聞姦事恐脅成親者笞五十七離之　諸遭<lb/>
父母喪忘哀拜靈成婚者杖八十七離之有官者罷之<lb/>
仍沒其聘財婦人不坐　諸服内定婚各減服内成親<lb/>
罪二等仍離之聘財沒官　諸有女許嫁已報書及有<lb/>
私約或已受聘財而輒悔者笞三十七更許他人者笞<lb/>
四十七已成婚者五十七後娶知情者減一等女歸前<lb/>
夫男家悔者不坐不追聘財五年無故不娶者有司給<lb/>
<pb n="KR2a0036_WYG_103-27a"/>
據改嫁　諸有女納婿復逐婿納他人為婿者杖六十<lb/>
七後婿同其罪女歸前夫聘財没官　諸職官娶娼為<lb/>
妻者笞五十七解職離之　諸有妻妾復娶妻妾者笞<lb/>
四十七離之在官者解職記過不追聘財　諸先通姦<lb/>
被斷復娶以為妻妾者雖有所生男女猶離之　諸轉<lb/>
嫁已歸未成婚男婦者杖六十七婦歸宗聘財沒官<lb/>
諸受財以妻轉嫁者杖六十七追還聘財娶者不知情<lb/>
不坐婦人歸宗　諸以書幣娶人女為妾復受財轉嫁<lb/>
<pb n="KR2a0036_WYG_103-27b"/>
他人者笞五十七聘財没官妾歸宗有官者罪之　諸<lb/>
僧道悖教娶妻者杖六十七離之僧道還俗為民聘財<lb/>
没官　諸典賣佃户者禁佃户嫁娶從其父母　諸兄<lb/>
收弟婦者杖一百七婦九十七離之雖出首仍坐主婚<lb/>
笞五十七行媒三十七　諸居父母䘮姦收庶母者各<lb/>
杖一百七離之有官者除名　諸漢人南人父沒子收<lb/>
其庶母兄沒弟收其嫂者禁之　諸姑表兄弟嫂叔不<lb/>
相收收者以姦論　諸奴收主妻者以姦論强收主女<lb/>
<pb n="KR2a0036_WYG_103-28a"/>
者處死　諸為子輒以亡父之妾與人人輒受而私之<lb/>
與者杖七十七受者笞五十七　諸受財强嫁所監臨<lb/>
妻以枉法論杖七十七除名追財沒官妻還前夫　諸<lb/>
良家女願與人奴為婚者即為奴婢娶良家女為妻以<lb/>
為奴婢賣之者即改正為良賣主買主同罪價没官<lb/>
諸以童養未成婚男婦轉配其奴者笞五十七婦歸宗<lb/>
不追聘財　諸逃奴有女嫁為良人妻已有男女而本<lb/>
主覺察者追其聘財歸本主婦人不離　諸棄妻已歸<lb/>
<pb n="KR2a0036_WYG_103-28b"/>
宗改嫁者從其後夫　諸棄妻改嫁後夫亡復納以為<lb/>
妻者離之　諸夫婦不相睦賣休買休者禁之違者罪<lb/>
之和離者不坐　諸出妻妾須約以書契聴其改嫁以<lb/>
手模為徴者禁之　諸婦人背夫棄舅姑出家為尼者<lb/>
杖六十七還其夫　諸賣買良人為娼賣主買主同罪<lb/>
婦還為良價錢半没官半付告者或婦人自陳或因事<lb/>
發覺全没入之良家婦犯姦為夫所棄或娼優親屬願<lb/>
為娼者聴　諸娼女孕勒令墮胎者犯人坐罪娼放為<lb/>
<pb n="KR2a0036_WYG_103-29a"/>
良　諸勒妻妾為娼者杖八十七以乞養良家女為人<lb/>
歌舞給宴樂及勒為娼者杖七十七婦人並歸宗勒奴<lb/>
婢為娼者笞四十七婦人放從良　諸受財縱妻妾為<lb/>
娼者本夫與姦婦姦夫各杖八十七離之其妻妾隨時<lb/>
自首者不坐若日月已久纔自首者勿聴<lb/>
　<lb/>
　<lb/>
　<lb/>
<pb n="KR2a0036_WYG_103-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百三<lb/>
<pb n="KR2a0036_WYG_103-30a"/>
元史卷一百三考證<lb/>
刑法志二從亷訪考閲之　按考原刻訛者今據永樂<lb/>
　大典改<lb/>
刑法志二枉作匿税　按税字下原刻重一税字今據<lb/>
　文義刪<lb/>
刑法志二諸有司承告被盗輒將警迹人非理枉勘身<lb/>
　死却獲正賊者正問官笞五十七解職　按警原刻<lb/>
　訛景考官民凖用凡强盗免死竊盗再犯皆刺字籍<lb/>
<pb n="KR2a0036_WYG_103-30b"/>
　充警迹人令村坊常切檢察遇出處經宿或移他所<lb/>
　報隣右知至正條格亦同今據改<lb/>
刑法志二諸土官原刻訛上官今據文義改又此條誤<lb/>
　與上文連為一條今改空一格<lb/>
刑法志二㪚齊宿於正寢致齊宿於祀所　按致齊句<lb/>
　原刻脱宿字今據文義増<lb/>
刑法志二餘者初犯戒諭再犯三犯酌量責罰　按諭<lb/>
　原刻訛論酌原刻訛約今據文義改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百二十二</head> <lb/>
    <p>
<pb n="KR2a0036_WYG_122-1a"/>
欽定四庫全書<lb/>
　元史卷一百二十二<lb/>
　　明翰林學士亞中大夫知制誥兼修國史宋濂等修<lb/>
　列傳第九<lb/>
　　巴哩珠阿勒坦徳濟<lb/>
巴哩珠阿勒坦徳濟伊都呼伊都呼者高昌國主號也<lb/>
先世居輝和爾之地有和琳山二水出焉曰圖喇刺曰<lb/>
索隆噶一夕有神光降於樹在兩河之間人即其所而<lb/>
<pb n="KR2a0036_WYG_122-1b"/>
候之樹乃生癭若懐姙狀自是光常見越九月又十日<lb/>
而樹癭裂得嬰兒者五土人收養之其最稚者曰布克<lb/>
汗既壯遂能有其民人土田而為之君長傳三十餘君<lb/>
是為伊嚕勒徳濟數與唐人相攻戰久之議和親以息<lb/>
民罷兵於是唐以金蓮公主妻伊嚕勒徳濟之子格哷<lb/>
勒徳濟居和林伯哩伯哩特言婦所居山也又有山曰<lb/>
騰格哩哈達言天靈山也南有石山曰呼圖哩哈達言<lb/>
福山也唐使與相地者至其國曰和林之盛彊以有此<lb/>
<pb n="KR2a0036_WYG_122-2a"/>
山也盍壊其山以弱其國乃告諸伊嚕勒徳濟曰既為<lb/>
婚姻將有求於爾其與之乎福山之石於上國無所用<lb/>
而唐人願見伊嚕勒徳濟遂與之石大不能動唐人以<lb/>
烈火焚之沃以醲醋其石碎乃輦而去國中鳥獸為之<lb/>
悲號後七日伊嚕勒徳濟卒灾異屢見民弗安居傳位<lb/>
者又數亡乃遷於交州交州即火州也統巴實伯里之<lb/>
地北至阿珠河南接酒泉東至鄂端哈錫哈西臨西畨<lb/>
居是者九百七十餘載而至巴哩珠阿勒坦徳濟臣於<lb/>
<pb n="KR2a0036_WYG_122-2b"/>
契丹嵗己巳聞太祖興朔方遂殺契丹所置監國等官<lb/>
欲來附未行帝遣使使其國伊都呼大喜即遣使入奏<lb/>
曰臣聞皇帝威徳即棄契丹舊好方將通誠不自意天<lb/>
使降臨下國自今而後願率部衆為臣僕是時帝征迪<lb/>
延汗射其子托克托殺之托克托之子達都齊拉衮滿<lb/>
濟勒噶圖色實四人以不能歸全屍遂取其頭渉雅爾<lb/>
達實河將奔伊都呼先遣使往伊都呼殺之四人者至<lb/>
與大戰於䄡河伊都呼遣其國相報帝復遣使還諭伊<lb/>
<pb n="KR2a0036_WYG_122-3a"/>
都呼遂以金寶入貢辛未朝帝於吉魯爾河奏曰陛下<lb/>
若恩顧臣使臣得與陛下四子之末庶幾竭其犬馬之<lb/>
力帝感其言使尚公主伊埒鄂端且得序於諸子與哲<lb/>
伯納延征哈瑪爾蘇爾坦回回諸國將部曲萬人以先<lb/>
紀律嚴明所向克捷又從帝征尼沙布爾征河西皆有<lb/>
大功既卒而次子諤古埒濟徳濟嗣諤古埒濟徳濟卒<lb/>
子瑪爾徳濟嗣將探馬軍萬人從憲宗伐宋合州攻<lb/>
釣魚山有功還火州卒至元三年世祖命其子和爾齊<lb/>
<pb n="KR2a0036_WYG_122-3b"/>
哈喇徳濟嗣為伊都呼海都特們徳爾之亂輝和爾之<lb/>
民遭亂解散於是有㫖命伊都呼收而撫之其民人在<lb/>
宗王近戚之境者悉遣還其部輝和爾之衆復輯十二<lb/>
年都勒斡布斯必等率兵十二萬圍火州聲言曰阿濟<lb/>
格鄂囉齊諸王以三十萬之衆猶不能抗我而自潰爾<lb/>
敢以孤城當吾鋒乎伊都呼曰吾聞忠臣不事二主吾<lb/>
生以此城為家死以此城為墓終不能從爾也受圍凡<lb/>
六月不解都勒斡以書繫矢射城中曰我亦太祖皇帝<lb/>
<pb n="KR2a0036_WYG_122-4a"/>
諸孫何以不附我且爾祖嘗尚公主矣爾能以女與我<lb/>
我則休兵不然則急攻爾其民相與言曰城中食且盡<lb/>
力已困都勒斡攻不止則相與俱亡矣伊都呼曰吾豈<lb/>
惜一女而不以救民命乎然吾終不能與之相見以其<lb/>
女伊埒伊克黙色必濟原載以茵引繩縋城下而與之<lb/>
都勒斡解去其後入朝帝嘉其功錫以重賞妻以公主<lb/>
曰巴克巴噶爾定宗之女也又賜鈔十萬錠以賑其民<lb/>
還鎮火州屯於州南哈密之地兵力尚寡北方軍忽至<lb/>
<pb n="KR2a0036_WYG_122-4b"/>
其地大戰力盡遂死之子納琳徳濟尚㓜詣闕請兵北<lb/>
征以復父讎帝壯其志賜金幣巨萬妻以公主曰布爾<lb/>
罕太宗之孫女也公主薨又尚其妹曰巴拜徹爾有㫖<lb/>
師出河西俟北征諸軍齊發遂留永昌㑹吐蕃圖沙瑪<lb/>
作亂詔以榮禄大夫平章政事領本部探馬等軍萬人<lb/>
鎮吐蕃宣慰司威徳明信賊用歛迹其民頼以安武宗<lb/>
召還嗣為伊都呼賜之金印復署其部押西䕶司之官<lb/>
仁宗始稽故實封為高昌王别以金印賜之設王傅之<lb/>
<pb n="KR2a0036_WYG_122-5a"/>
官其王印行諸内郡伊都呼印行諸輝和爾之境巴拜<lb/>
徹爾公主薨復尚公主曰烏拉戩安西王之女也領兵<lb/>
火州復立輝和爾城池延祐五年薨子二人長曰特穆<lb/>
爾布哈次曰齊竒皆巴拜徹爾公主所生也特穆爾布<lb/>
哈大徳中尚公主曰多爾濟斯滿庫騰太子孫女也至<lb/>
大中從父入覲備宿衛又事皇太后於東朝拜中奉大<lb/>
夫領大都䕶事又以資善大夫出為鞏昌等處都總帥<lb/>
達嚕噶齊奔父䘮於永昌請以王爵讓其叔父竒徹台<lb/>
<pb n="KR2a0036_WYG_122-5b"/>
叔父力辭乃嗣為伊都呼高昌王至治中領甘肅諸軍<lb/>
仍治其部泰定中召還與威順王庫春布哈宣靖王邁<lb/>
努靖安王扣布哈分鎮襄陽俄拜開府儀同三司湖廣<lb/>
行省平章政事文宗召至京師佐平大難時湖廣左丞<lb/>
有以忌嫉害政者詔命誅之特穆布哈乃為申請曰是<lb/>
誠有罪然不至死人服其雅量天厯元年拜開府儀同<lb/>
三司上柱國録軍國重事知樞密院事明年正月以舊<lb/>
官勲封拜中書左丞相三月加太子詹事十月拜御史<lb/>
<pb n="KR2a0036_WYG_122-6a"/>
大夫其弟齊吉乃以讓嗣為伊都呼高昌王<lb/>
　　特黙齊<hi>呼圖克特穆爾</hi>　<hi>塔爾海</hi>
特黙齊赫哷氏善騎射初事呼蘭皇后帳前嘗命為挏<lb/>
馬官從太祖定西夏又從皇子奎春呼圖克行省特黙<lb/>
塔拉定河南累冇戰功憲宗之伐宋也世祖以皇弟受<lb/>
命攻鄂大駕征西川遣元帥烏蘭哈達自交趾擣宋與<lb/>
諸軍合嵗已未皇弟駐兵鄂渚聞烏蘭哈達由廣西至<lb/>
長沙遣特黙齊將練卒千人鐵騎三千迎烏蘭哈達於<lb/>
<pb n="KR2a0036_WYG_122-6b"/>
鄂州烏蘭哈達得援抵江夏北渉黄州特黙齊與有力<lb/>
焉世祖即位命從征叛王於實黙圖之地勞績益著至<lb/>
元七年授䝉古諸萬戸府鄂囉總管十九年以疾卒子<lb/>
八人呼圖克特穆爾最顯<lb/>
呼圖克特穆爾好讀書與學士大夫遊字之曰漢卿仁<lb/>
宗嘗顧左右曰呼圖克特穆爾字漢卿漢名卿不讓也<lb/>
汝等以漢卿名之宜矣其母姓劉氏故人又稱之曰劉<lb/>
漢卿云至元十一年從丞相巴延渡江既取宋遣視宋<lb/>
<pb n="KR2a0036_WYG_122-7a"/>
故宫室䕶帑藏諭下明越等州從平章鄂囉入覲授忠<lb/>
顯校尉總把再轉昭信校尉二十二年授奉訓大夫荆<lb/>
湖占城等處行中書省理問官時行省之名曰荆湖占<lb/>
城曰荆湖曰湖廣凡三改理問一日以軍事入奏敷陳<lb/>
辨白有指趣世祖大恱若曰辭簡意明令人樂於聽受<lb/>
昔以其兄阿里警敏捷給令侍左右斯人顧不勝耶勑<lb/>
都䕶托音納爾志之平章政事程鵬飛建議征日本奏<lb/>
漢卿為征東省郎中帝顧托音納爾若曰鵬飛南士也<lb/>
<pb n="KR2a0036_WYG_122-7b"/>
猶知其能姑聽之候還朕自録任征東省罷徴漢卿還<lb/>
丞相阿爾哈雅以湖廣行省機密事重舍漢卿無可用<lb/>
者遣郎中伊嚕伊納克奏留從之二十一年從皇子鎮<lb/>
南王征交趾比還鄂時權臣方擅威福遂退處於家二<lb/>
十八年詔太傅右丞相順徳王達爾罕擒權姦於鄂達<lb/>
爾罕遂拜湖廣行中書省平章政事詢舊人知方面之<lb/>
務者衆薦漢卿遣使即南陽家居驛致武昌奏事京師<lb/>
帝嘉之擢給事中居再嵗提刑按察司改肅政廉訪司<lb/>
<pb n="KR2a0036_WYG_122-8a"/>
臺臣奏授奉議大夫廣西海北道副使陛辭留之仍舊<lb/>
職既而湖廣行省平章政事劉傑奏伐交趾造戰舡五<lb/>
百於廣東帝曰此重事也須才幹臣乃濟用以漢卿督<lb/>
匠南方勑曰汝還當顯汝於衆因頓首謝事既集帝崩<lb/>
遷福建行省郎中朝列大夫漢陽監府中順大夫湖南<lb/>
寅慰副使峒酋岑雄叛奉詔聞諭頑獷怗服改太中大<lb/>
夫河南行中書省郎中通議大夫同僉樞密院事拜禮<lb/>
部尚書大臣奏覈實江南民田漢卿奉詔使江西以田<lb/>
<pb n="KR2a0036_WYG_122-8b"/>
額舊定重擾民不便置不問止奏茶漕置局十有七所<lb/>
以七品印章敕授局官五十一員增中統課緍五十萬<lb/>
轉正議大夫兵部尚書未幾命為中奉大夫荆湖北道<lb/>
宣慰使已命復留之延祐三年大臣以浙東倭奴商舶<lb/>
貿易致亂奏遣漢卿宣慰閩浙撫戢兵民海陸為之靜<lb/>
謐云從子塔爾海<lb/>
塔爾海漢卿兄子也世祖時從托克托呼充哈喇齊至<lb/>
元二十四年扈駕征納延二十六年入覲帝命充博囉<lb/>
<pb n="KR2a0036_WYG_122-9a"/>
齊扈駕至和琳賜濟遜冠服大徳四年授中書直省舍人<lb/>
遷中書客省副使武宗即位賜中統鈔五百錠以旌其<lb/>
能尋進和琳行省理問所官改通政僉院厯和寜路總<lb/>
管改汴梁先是朝廷令民自實田土有司繩以峻法民<lb/>
多虚報以塞命其後差稅無所於徴民多逃竄流移者<lb/>
塔爾海以其弊言於朝由是省民間虚糧二十二萬民<lb/>
頼以安後改任廬州時有飛蝗北來民患之塔爾海禱<lb/>
於天蝗乃引去亦有墮水死者人皆以為異民乏食開<lb/>
<pb n="KR2a0036_WYG_122-9b"/>
廩減直俾民糴之所活甚衆天厯元年冬十月樞密院<lb/>
臣奏以塔爾海充樞密院守潼闗及河中府帝遣人馳<lb/>
賜白金鈔幣宣授僉書樞密院事未及西軍犯南陽督<lb/>
諸衛兵往平之至其地首率勇士與特黙格等戰摧其<lb/>
前鋒將奪其旗皷西軍敗走賜三珠虎符進大都督累<lb/>
官資善大夫<lb/>
　　安扎爾<lb/>
安扎爾托卜氏嘗扈從太祖南征嵗丙子復從定諸部<lb/>
<pb n="KR2a0036_WYG_122-10a"/>
有功命領䝉古軍為前鋒時穆呼哩暨博爾濟為左右<lb/>
萬户長各以其屬為翊衛太祖命穆呼哩為太師國王<lb/>
都行省承制行事兵臨燕遼營青齊魯趙韓魏皆下嵗<lb/>
己卯河中府降兵北還以安扎爾領前鋒總帥仍統所<lb/>
部兵屯平陽以備金攝國王事時金將赫舍哩氏擁兵<lb/>
數為邊患然畏安扎爾威名不敢輕犯其境嵗壬午元<lb/>
帥石天應守河中府屯中條山金侯將軍率昆弟兵十<lb/>
餘萬夜襲河中天應遣偏裨呉權府率五百兵出東門<lb/>
<pb n="KR2a0036_WYG_122-10b"/>
伏兩谷間諭之曰俟其半過即翼擊之俾腹背受敵即<lb/>
成禽矣呉醉敵至聲援弗繼城遂䧟天應死焉遂燔其<lb/>
城屠其民將趍中條安扎爾進兵擊之斬首數萬級逃<lb/>
免者僅十數嵗癸未春至聞喜縣西下馬村穆呼哩卒<lb/>
詔以子博囉襲其爵時平陽重地令安扎爾居守嵗庚<lb/>
寅博囉由雲中圍絳州金將武仙恐退保潞東十餘里<lb/>
原上博囉馳至沁南未立鼓赫舍哩引兵襲其後博囉<lb/>
戰失利輜重人口皆䧟沒安扎爾妻訥迪氏亦被獲拘<lb/>
<pb n="KR2a0036_WYG_122-11a"/>
於大梁金主聞安扎爾威名召訥迪氏見訥迪氏色莊<lb/>
言正不為動金主因謂之曰今縱爾還能偕爾夫來當<lb/>
厚賞爾訥迪氏佯諾之遂得還太宗聞而義之召見褒<lb/>
賚甚厚遂詔預其夫前鋒事帝率從弟昻吉濟達昆布<lb/>
哈大王皇弟四太子暨國王博囉征潞州鳯翔至鈞州<lb/>
三峯山金將完顔哈達引兵十五萬來戰俘其同僉伊<lb/>
喇布哈等悉誅之明年壬辰春三月帝班師北還命偕<lb/>
都元帥蘇布特圍汴城中識安扎爾旗幟懼曰其妻猶<lb/>
<pb n="KR2a0036_WYG_122-11b"/>
勇且義况其夫乎嵗甲午金亡詔封功臣賜平陽户六<lb/>
百一十有四驅戸三十獵户四未幾以疾卒子莽哈楚<lb/>
齊格爾至元十五年莽哈為管軍千户二十四年從征<lb/>
納顔二十六年從征海都二十七年宣授䝉古侍衛親<lb/>
軍千户佩金符元貞元年有㫖命領特黙齊軍偕赫伯<lb/>
元帥從宗王徹伯爾西征改授昭信校尉右都威衛千<lb/>
戸大徳元年召還至大四年卒子奈曼襲珠勒齊格爾<lb/>
入宿衛從世祖征鄂漢以功賜白金至元三年從征李<lb/>
<pb n="KR2a0036_WYG_122-12a"/>
璮戰死之子庫庫楚為御史臺都事至元三十一年國<lb/>
王蘇肯徹爾之子實迪既没其家有故璽王將鬻之命<lb/>
庫庫楚以示中丞崔彧御史楊桓辯其文曰受命于天<lb/>
既壽永昌蓋秦璽也彧請獻之徽仁裕聖皇后后以鈔<lb/>
二千五百貫賜實迪家金織文段二賜庫庫楚成宗即<lb/>
位近臣以其事聞授庫庫楚漢中廉訪僉事仕至湖南<lb/>
廉訪使<lb/>
　　烏木罕<lb/>
<pb n="KR2a0036_WYG_122-12b"/>
烏木罕䝉古巴喇呼岱氏與父布格齊俱事太祖征伐<lb/>
有功帝嘗問攻城畧地兵仗何先對曰攻城以砲石為<lb/>
先力重而能及逺故也帝悅即命為砲手嵗甲戌太師<lb/>
國王穆呼哩南伐帝諭之曰烏木罕言攻城用砲之策<lb/>
甚善汝能任之何城不破即授金符使為隨路砲手達<lb/>
嚕噶齊烏木罕選五百餘人教習之後定諸國多頼其<lb/>
力太宗即位留為近侍以講武藝嵗壬辰從攻河南有<lb/>
功壬子憲宗特授虎符陞都元帥癸丑從宗王錫里庫<lb/>
<pb n="KR2a0036_WYG_122-13a"/>
征拉里西番實竒山桃里寺河西諸部悉下之卒子圖<lb/>
們岱爾以從戰功授金符襲砲手總管至元十年修立<lb/>
正陽東西二城置砲二百餘座與宋人戰却之十三年<lb/>
從丞相巴延伐宋駐軍臨安之臯亭山同孟古岱等八<lb/>
人率甲三百入宋宫取傳國寳宋太后請解兵延見内<lb/>
殿期明日奉寳乞降至期果遣賈餘慶等奉寳至軍前<lb/>
以功授行省斷事官復令其子呼圖克岱爾襲砲手總<lb/>
管十四年進昭勇大将軍砲手萬戸佩元降虎符鎮平江<lb/>
<pb n="KR2a0036_WYG_122-13b"/>
之常熟有叛民擁衆自號太尉者行省㑹諸軍討之與<lb/>
呼圖克岱爾父子自為一軍奮戈䧟陣斬賊酋戴太尉<lb/>
擒朱太尉帝嘉其功十五年兼平江路達嚕噶齊尋遷<lb/>
徽州湖州卒呼圖克岱爾後陞砲手萬戸改授達嚕噶<lb/>
齊卒<lb/>
　　錫琳甘布<lb/>
錫琳甘布唐古人錫琳氏甘布亦云甘卜音相近而互<lb/>
用也太祖時西夏既臣服大軍西征復懐貳心帝聞之<lb/>
<pb n="KR2a0036_WYG_122-14a"/>
旋師致討命甘布同呼圖克特穆爾招諭沙州州將偽<lb/>
降以牛酒犒師而設伏兵以待之首帥至伏發馬躓甘<lb/>
布以所乗馬與首帥使奔自乗所躓馬而殿後擊敗之<lb/>
他日帝聞曰卿臨死地而易馬與人何也甘布對曰小<lb/>
臣陣死不足重輕首帥乃陛下器使宿將不可失也帝<lb/>
以為忠進兵圍肅州守者乃甘布之兄懼城破害及其<lb/>
家先以為請帝怒城久不下有㫖盡屠之惟聽甘布求<lb/>
其親族家人於死所於是得免死者百有六户歸其田<lb/>
<pb n="KR2a0036_WYG_122-14b"/>
業嵗乙未定宗憲宗皆以親王與蘇布特征西域明年<lb/>
啓行甘布亦在行中又明年至衮騰吉斯海甘布從諸<lb/>
王巴圖征俄羅斯至額里齊城大戰七日拔之己亥冬<lb/>
十有一月至烏蘇木竒城負固久不下明年春正月甘<lb/>
布率敢死士十人躡雲梯先登俘十一人大呼曰城破<lb/>
矣衆蟻附而上遂拔之賜西馬西錦錫名巴圖爾明年<lb/>
班師授甘布千戸賜濟遜為四時宴服尋遷斷事官丙午<lb/>
定宗即位進職大名路達嚕噶齊憲宗以布扎爾來蒞<lb/>
<pb n="KR2a0036_WYG_122-15a"/>
行臺命甘布同署既又别錫虎符出監大名己未世祖<lb/>
南征供給軍餉未嘗乏絶以疾輿歸卒於家年六十九<lb/>
子愛魯克<lb/>
愛魯克襲為大名路達嚕噶齊至元五年征雲南征金<lb/>
齒諸部蠻兵萬人絶縹甸道擊之斬首千餘級諸部震<lb/>
服六年再入定其租賦平火不麻等二十四砦得七馴<lb/>
象以還七年改中慶路達嚕噶齊兼管㸑僰軍十年章<lb/>
賽音諤徳齊行省雲南令愛魯克疆理永昌增田為多<lb/>
<pb n="KR2a0036_WYG_122-15b"/>
十一年閱中慶版籍得隱戸萬餘以四千戸即其地屯<lb/>
田十三年詔開烏䝉道帥師至玉連等州所過城砦未<lb/>
附者盡擊下之水陸皆置驛傳由是大為賽音諤徳齊<lb/>
信任十四年忙部也可不薛叛以兵二千討平之遷廣<lb/>
南西道左右兩江宣撫使兼詔討使十六年遷雲南諸<lb/>
路宣慰使副都元帥十七年復立雲南行省拜參知政<lb/>
事十八年烏䝉羅佐山白水江蠻殺萬戸阿古以叛復<lb/>
討平之十九年召詣闕進左丞也可不薛復叛詔與西<lb/>
<pb n="KR2a0036_WYG_122-16a"/>
州都元帥伊蘇岱爾湖南行省托里齊㑹師進討禽也<lb/>
可不薛送京師仁普諸酋長皆降得戸四千諸王桑科<lb/>
爾帥諸將征緬愛魯克供餽餉無乏二十二年烏䝉阿<lb/>
謀殺宣撫使以叛與右丞拜逹勒往征之拜達勒以愛<lb/>
魯克習知其山川道里令諸軍悉聽指授分道進擊生<lb/>
擒阿䝉以歸二十四年進右丞朝廷立尚書省復改行<lb/>
尚書右丞鎮南王征交趾詔愛魯克將兵六千人從之<lb/>
自羅羅至交趾境交趾將昭文王以兵四萬守木兀門<lb/>
<pb n="KR2a0036_WYG_122-16b"/>
愛魯克與戰破之擒其將黎石何英比三月大小一十<lb/>
八戰乃至其王城與諸軍㑹戰又二十餘合功為多二<lb/>
十五年感瘴癘卒贈平章政事諡毅敏子嘉琿中書平<lb/>
章政亊請於朝贈其祖錫琳甘布太師諡貞獻加贈愛<lb/>
魯克太師追封魏國公改諡忠節<lb/>
　　綽爾濟都勒斡<lb/>
綽爾濟都勒斡䝉古克哷氏初以其部人二百從太祖<lb/>
征奈曼西夏有功命將萬人為太師國王穆呼哩前鋒<lb/>
<pb n="KR2a0036_WYG_122-17a"/>
下金桓州得其監馬幾百萬匹分屬諸軍軍勢大振嵗<lb/>
辛未破遼東西諸州唯東京未下獲金使遣往諭之綽<lb/>
爾濟都勒斡曰東京金舊都備嚴而守固攻之未易下<lb/>
以計破之可也請易服與其使偕往說之彼將不疑俟<lb/>
其門開繼以大軍赴之則可克矣卒如其計狗地河北<lb/>
攻大名小大數十戰城垂䧟中流矢而卒武宗時贈太<lb/>
傅追封衛國公諡武敏子薩竒森布哈嗣將其軍太宗<lb/>
元年己丑錫金符安輯河北山東諸州先是真定同知<lb/>
<pb n="KR2a0036_WYG_122-17b"/>
武仙攻滅都元帥史天倪家其弟天澤擊仙走復真定<lb/>
以天澤為真定河問濟南東平大名五路萬戸庚寅命<lb/>
薩竒森布哈佩金虎符以總師行省監其軍金宣宗之<lb/>
徙都於汴也立河平軍於新衛以自固恃為北門薩竒<lb/>
森布哈數攻之不拔壬辰正月太宗自白坡濟河而南<lb/>
睿宗由峭石灘涉漢而北薩竒森布哈集西都水之舟<lb/>
渡自河隂至鄭鄭守馬伯竒降及金哀宗勢力窮蹙出<lb/>
奔帝命薩竒森布哈追躡之㑹其節度薩尼雅布棄衛<lb/>
<pb n="KR2a0036_WYG_122-18a"/>
入汴薩竒森布哈遂據而有之十二月哀宗自黄陵岡<lb/>
濟河謀復衛薩竒森布哈與其將拜甡戰白公廟五日<lb/>
夜俘斬萬計餘衆盡潰哀宗竄歸徳薩竒森布哈追躡<lb/>
其後薄北門而軍左右皆水其舟師日至癸巳四月其<lb/>
将官努夜來斫營腹背受敵薩竒森布哈與一軍皆没<lb/>
嗣國王塔斯承制以其弟明安岱爾領其行營尋有㫖<lb/>
以為䝉古漢軍萬戸明安岱爾善騎射從征淮安因糧<lb/>
於敵未嘗匱乏軍士免負擔之勞咸樂為用癸丑憲宗<lb/>
<pb n="KR2a0036_WYG_122-18b"/>
遣從實勒們太子南伐死於鈞州五子長都呼幼布埒<lb/>
齊都呼從世祖北征叛王挺戈出入其陣帝壯之賜號<lb/>
巴圖爾賞白金四百五十兩及平李璮之亂亦有戰功<lb/>
布埒齊光禄大夫徽政使金亡命大臣呼圖克料民分<lb/>
封功臣薩竒森布哈妻楊氏自陳曰吾舅及夫皆死國<lb/>
事而獨爾見遺事聞帝曰彼家再世死難宜賜新衛民<lb/>
二百戸薩竒森布哈贈太師諡忠武明安岱爾贈太保<lb/>
諡武毅爵皆衛國公<lb/>
<pb n="KR2a0036_WYG_122-19a"/>
　　實喇濟蘇<lb/>
實喇濟蘇幼從太祖征回回河西諸國俱有戰功太宗<lb/>
時從睿宗西征師次京兆府會伊埒哈達率諸部兵作<lb/>
亂實喇濟蘇挺身斫賊陣下馬搏戰賊衆莫不披靡俄<lb/>
失所乘馬歩走至睿宗軍中賊退睿宗嘉其勤勞妻以<lb/>
侍女薩古台世祖尤愛之軍旅田獵未嘗不在左右初<lb/>
實喇濟蘇之妻為皇子乳母於是皇太后待以家人之<lb/>
禮得同飲白馬湩時朝廷舊典白馬湩非宗戚貴胄不<lb/>
<pb n="KR2a0036_WYG_122-19b"/>
得飲也實喇濟蘇子達春為博囉齊徳濟鄂爾多千戸<lb/>
達春子遷嘉努色埒黙遷嘉努從征納延力戰而死帝<lb/>
命籍納延人口財物以賜之色埒黙年十六從世祖討<lb/>
額哷布格戰於實黙圖有功賜號巴圖爾賞賚尤厚授<lb/>
光禄少卿仍襲為徳濟鄂爾多千戸改同僉宣徽院進<lb/>
僉院事以管軍千戸從征納延有功賞金盞二金五十<lb/>
兩復入為同知宣徽院事成宗時拜宣徽使加大司徒<lb/>
卒子特們徳爾襲為徳濟鄂爾多千戸累遷宣徽院使<lb/>
<pb n="KR2a0036_WYG_122-20a"/>
遥授左丞相<lb/>
　　哈蘇納<lb/>
哈蘇納竒雅喇氏太祖時從征王汗有功命同飲班珠<lb/>
爾河之水且曰與我共飲此水者世為我用後管領諤<lb/>
爾根軍從太祖征西域下賽瑪爾堪布哈爾等城至太<lb/>
宗時仍命領諤爾根軍併回回人匠三千戸駐於蕁麻<lb/>
林尋授平陽太原兩路達嚕噶齊兼管諸色人匠後以<lb/>
疾卒子訥古伯襲從憲宗攻釣魚山有功以疾卒子薩<lb/>
<pb n="KR2a0036_WYG_122-20b"/>
題勒密實襲薩題勒密實卒子茂巴爾襲充桂齊千戸<lb/>
遷西域親軍副都指揮使大徳元年卒弟圖們岱爾襲<lb/>
圖們岱爾卒子哈喇章襲<lb/>
　<lb/>
　<lb/>
　<lb/>
　<lb/>
　元史卷一百二十二<lb/>
<pb n="KR2a0036_WYG_122-21a"/>
元史卷一百二十二考證<lb/>
巴哩珠阿勒坦德濟　原文作巴而木阿而忒的斤考<lb/>
　哈喇噶齊必嚕傳作八兒出阿而忒則木字乃术字<lb/>
　之訛然哈喇噶齊必嚕傳内删省的斤二字亦未合<lb/>
　今仍以全名改對<lb/>
乃告諸伊囉勒德濟曰　伊囉勒德濟上文作玉倫的<lb/>
　斤此但稱的斤考伊囉勒德濟之子孫命名均有的<lb/>
　斤二字不書全名則混而無别今仍以全名改對<lb/>
<pb n="KR2a0036_WYG_122-21b"/>
特黙齊傳迎烏蘭哈達於鄂州　鄂原文作岳考烏蘭<lb/>
　哈達傳自鄂州之滸黄州北渡與大軍合盖鄂州於<lb/>
　長沙為近此云烏蘭哈達由廣西至長沙則其為部<lb/>
　州無疑且地理志載岳州於至元十三年歸附此時<lb/>
　世祖方為皇弟烏蘭哈達何由得岳州而駐之今據<lb/>
　改<lb/>
呼圖克特穆爾傳二十一年　按上文既書二十二年<lb/>
　此復出二十一年史文不應顛倒若此　皇子托歡<lb/>
<pb n="KR2a0036_WYG_122-22a"/>
　征交趾最久本紀至元二十三年遣能臣将䝉古軍<lb/>
　赴交趾助皇子托歡或即是呼圖克特穆爾然未可<lb/>
　臆改仍闕疑<lb/>
奏伐交趾造戰船五百於廣東　按湖廣行省奏造船<lb/>
　亊本紀載在至元二十三年此傳上文既載二十八<lb/>
　年又云居再嵗則是至元三十年矣是時陳日烜久<lb/>
　已歸朝何用造船聲討自當以紀為正<lb/>
塔爾海傳帝命充博囉齊　原文作寳兒赤係官名他<lb/>
<pb n="KR2a0036_WYG_122-22b"/>
　卷又作博兒赤博而赤今併改<lb/>
雪不台傳　原刻本列此傳於安扎爾之後按此與卷<lb/>
　一百二十之蘇布特傳原文作速不台者詳畧不同<lb/>
　而事則實一係重出今刪<lb/>
安扎爾傳金侯将軍　按侯将軍續通鑑作侯小叔為<lb/>
　元帥右都監即其人也此未詳其名侯又譌候今據<lb/>
　改<lb/>
綽爾濟都勒斡傳壬辰正月　原文訛壬申據本紀改<lb/>
<pb n="KR2a0036_WYG_122-23a"/>
哀宗竄歸德　原文作義宗係從宇文虚中大金國志<lb/>
　之稱然金史及續通鑑皆作哀宗廟號不當岐出今<lb/>
　改後倣此<lb/>
</p>
<p>
</p>
  </div>
</body>
</text>
</TEI>
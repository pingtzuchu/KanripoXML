<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百三十四</head> <lb/>
    <p>
<pb n="KR2a0036_WYG_134-1a"/>
欽定四庫全書<lb/>
　元史卷一百三十四<lb/>
　　明翰林學士亞中大夫知制誥兼修國史宋濂等修<lb/>
　列傳第二十一<lb/>
　　薩竒蘇<lb/>
薩竒蘇回鶻人其國阿塔都督托果斯之次子也初為<lb/>
太祖弟烏珍筆且齊領王傅烏珍薨長子濟伯格蚤世<lb/>
嫡孫塔齊爾㓜庶兄托迪狂恣欲廢嫡自立薩竒蘇與<lb/>
<pb n="KR2a0036_WYG_134-1b"/>
和爾果斯馳白皇后乃授塔齊爾以皇太弟寶襲爵為<lb/>
王薩竒蘇以功與和爾果斯分治黒山以南薩竒蘇理<lb/>
之其北和爾果斯理之從憲宗攻釣魚山建言乘勢定<lb/>
江南帝嘉納焉憲宗崩額哷布格爭立諸王多附之者<lb/>
薩竒蘇馳見塔齊爾力言宜協心推戴世祖塔齊爾從<lb/>
之及世祖即位聞薩竒蘇所言授北京宣撫賜宫人昻<lb/>
吉爾氏及金帛章服及至鎮鋤奸抑彊遼東以寧㑹髙<lb/>
麗有異志帝遣使究治則委罪于其臣洪察呼械送京<lb/>
<pb n="KR2a0036_WYG_134-2a"/>
師道遼東薩竒蘇訪知洪察呼以直諌迕意即奏疏為<lb/>
直其事帝命釋之李璮叛命薩竒蘇帥師從宗王哈必<lb/>
齊討之李璮伏誅哈必齊欲屠城薩竒蘇力爭曰王者<lb/>
之師誅止元惡脅從罔治因撫摩其人衆情大悦授山<lb/>
東行省都督遷經略統軍二使兼益都路達嚕噶齊辭<lb/>
不拜上言山東重鎮宜選貴戚臨之帝不許賜京城宅<lb/>
一區益都田千頃及璮馬羣園林水磑海青銀鼠裘之<lb/>
屬兵後民乏牛具為之上聞騐民丁力官給之統軍超<lb/>
<pb n="KR2a0036_WYG_134-2b"/>
布哈田遊無度害稼病民元帥伊蘇岱爾據民田為牧<lb/>
地薩竒蘇隨事表聞有㫖杖超布哈一百令伊蘇岱爾<lb/>
還其田璮故將毛璋欲率諸部謀執薩竒蘇以歸宋璋<lb/>
黨上變乃襲璋斬之薩竒蘇嘗慕古人舉親舉讐之義<lb/>
叛帥故卒得與子姓參用公論多之山東嵗屢歉為請<lb/>
于朝發粟賑䘏又奏蠲其田租山東人刻石頌徳卒年<lb/>
六十六後贈安邊經逺宣惠功臣謚襄惠<lb/>
　　額訥格爾<lb/>
<pb n="KR2a0036_WYG_134-3a"/>
額訥格爾字正卿其先屬永古特部徙臨洮之狄道金<lb/>
略地盡室遷遼東曽祖特穆爾英曽仕金為馬步軍指<lb/>
揮使官名有馬因以馬為氏祖博索瑪伊爾徙静州之<lb/>
天山以財雄邊宣宗遷汴父實喇濟蘇辟尚書省譯史<lb/>
試開封判官改鳯翔府兵馬判官死國事贈輔國上將<lb/>
軍恒州刺史廟號褒忠額訥格爾好學負氣父死時年<lb/>
十七奮然投冠于地曰吾父死國難吾獨不能紓家難<lb/>
乎㑹國兵破汴侍母北行間闗鋒鏑中北見憲宗辭容<lb/>
<pb n="KR2a0036_WYG_134-3b"/>
端謹帝嘉賞命贊布扎爾斷事官事以燕故城為治所<lb/>
額訥格爾慨然以治道自任政事修舉嵗壬子料民丁<lb/>
于中原凡業儒者試通一經即不同編户著為令甲儒<lb/>
人免丁者額訥格爾始之也性好施予嘗建言立常平<lb/>
倉舉海内賢士楊春卿張孝純輩分布諸郡號稱得人<lb/>
又羅致名士敬鼎臣授業館下薦引馬文玉牛應之輩<lb/>
為㕘佐後皆位至卿相嵗己未世祖以親王南征從行<lb/>
至汴令専饋饟運濟南鹽百萬斤以給公私之費所過<lb/>
<pb n="KR2a0036_WYG_134-4a"/>
州郡汴蔡汝潁之間商農安業軍政修舉額訥格爾有<lb/>
力焉及即位降詔褒奬世祖將親征額哷布格額訥格<lb/>
爾出私財市馬五百助軍帝厚贍其家曰當償汝也拜<lb/>
禮部尚書佩金虎符四年南邊不靖額訥格爾言光潁<lb/>
等處立𣙜場嵗可得鐵一百三萬七千餘斤鑄農器二<lb/>
十萬事用易粟四萬石輸官不惟官民兩便因可以鎮<lb/>
服南方詔以本職兼領已括户三千興煽鐵冶䝉古漢<lb/>
軍並聽節制未行以疾卒年四十八贈推忠宣力翊運<lb/>
<pb n="KR2a0036_WYG_134-4b"/>
功臣正議大夫僉書樞密院事上輕車都尉梁郡侯謚<lb/>
忠懿子孫登仕籍者甚衆至仁宗朝詔行科舉曽孫祖<lb/>
常博學能文章鄉試㑹試皆為舉首由翰林應奉拜監<lb/>
察御史直言忤上官意去居浮光數年起為翰林待制<lb/>
累遷御史中丞卒謚文貞<lb/>
　　實保<lb/>
實保輝和爾人父吉勒伯格齊身長八尺智勇過人聞<lb/>
太祖北征領兵來歸從征回回國數立功將重賞之自<lb/>
<pb n="KR2a0036_WYG_134-5a"/>
請為本國古魯城達嚕噶齊從之仍賜種田户二百卒<lb/>
實保事世祖潛邸命長筆且齊中統元年以為真定路<lb/>
達嚕噶齊改户部尚書宗正府扎爾古齊額哷布格之<lb/>
叛帝命實保詣河西督糧運給軍還至西京北聞萬户<lb/>
阿實克特穆爾等方選士卒將從額哷布格實保矯制<lb/>
召其軍赴行在阿實克特穆爾疑未決實保委曲諭之<lb/>
曰皇帝兄也額哷布格弟也從兄順事也又何疑焉阿<lb/>
實克特穆爾等請夜議之期翼日復命且以兵圍實保<lb/>
<pb n="KR2a0036_WYG_134-5b"/>
以待明日皆至曰從爾之言矣即便宜以西京錢糧給<lb/>
其軍遂率之以行入見帝歎曰戰陣之間得一夫之助<lb/>
猶為有濟實保以二萬軍至其功豈少哉海都叛世祖<lb/>
大閲兵將討之先命實保使海都使之罷兵置驛來朝<lb/>
實保至海都傳㫖諭之海都聽命既退軍置驛而丞相<lb/>
安圖軍先已克和爾和大王部曲盡獲其輜重海都懼<lb/>
將逃謂實保曰我不難殺汝念我父嘗受書於汝姑遣<lb/>
汝歸以安圖之事聞非我罪也實保以聞帝曰汝言是<lb/>
<pb n="KR2a0036_WYG_134-6a"/>
也先是來者亦嘗有此言尋命為中書右丞商議政事<lb/>
妻以宗王之女博囉章公主明年復使海都諭之來歸<lb/>
且曰苟不從我爾能敵諸王蕃衛之兵乎海都辭以畏<lb/>
死不敢實保奉使奔走三年風沙翳目時年已七十矣<lb/>
命為翰林承㫖給全俸養老年八十九卒子烏嚕斯哈<lb/>
美至元二十三年授浙東宣慰使浙東盜起偽鑄印璽<lb/>
僭稱天降大王烏嚕斯哈美平之移鎮廣西峒蠻羅天<lb/>
佑作亂招諭降之年六十九卒子耀珠至大三年授典<lb/>
<pb n="KR2a0036_WYG_134-6b"/>
用監卿有盜竊世祖御帶者懸賞五千錠以購賊耀珠<lb/>
擒獲之盜伏誅耀珠辭賞武宗嘉其不伐予之千錠官<lb/>
至榮禄大夫宗正府扎爾古齊<lb/>
　　特里<lb/>
特里奈曼人也居絳州祖拜布哈為宗王巴圖王傅特<lb/>
里魁偉寡言有謀略早嵗宿衛王府巴圖分地平陽以<lb/>
特里監隰州中統初調平陽馬步站達嚕噶齊至元初<lb/>
宗王海都叛廷議欲伐之世祖曰朕以宗室之情惟當<lb/>
<pb n="KR2a0036_WYG_134-7a"/>
懐之以徳其擇謹密足任大事者往使焉左右以特里<lb/>
對遂召見語及大事特里應對稱㫖帝嘉其辯慧曰此<lb/>
事非汝不可然必先詣巴圖䝉克特穆爾王所相與計<lb/>
而後行使二人副之特里既奉命欲直造海都境視其<lb/>
虚實然後議于諸王副者弗從曰上命我輩先議于王<lb/>
今據造敵境不可特里曰親承密㫖汝輩違則當誅副<lb/>
者懼而從之行既至海都日召宗親宴飲將伺其隙謀<lb/>
害之特里乃厲聲斥之曰且食勿語望語言脱口相摭<lb/>
<pb n="KR2a0036_WYG_134-7b"/>
為罪耶良久海都曰直哉酒半特里求衣為歡海都嘉<lb/>
其雄辯將解與之其妃止之以皮服二襲付之因語其<lb/>
屬曰為使者當如是矣厚贈以行至巴圖䝉克特穆爾<lb/>
王所具告以故王曰祖宗有訓叛者人得誅之如通好<lb/>
不從奉師以行天罰我即外應掩襲𠞰絶不難矣特里<lb/>
還悉以事聞因言於帝曰海都兵繁而鋭不宜速戰來<lb/>
則堅壘待之去則勿追自守既固則無虞矣帝深然之<lb/>
勅所受海都皮服全飾以金凡朝㑹宜服以表示焉其<lb/>
<pb n="KR2a0036_WYG_134-8a"/>
賞賜不可勝計後屢使巴圖王所道遇海都游兵副者<lb/>
前行失對遇害特里後至曰我為天子使可以非禮犯<lb/>
之耶游兵語屈乃曰前者偽使此真使也釋之遂獨得<lb/>
還帝嘗謂侍臣曰有特里則朕之宗族將不失和矣海<lb/>
都覘伺巴圖王為備已嚴意乃帖然特里始終凡四往<lb/>
返厯十四年帝謂特里曰在朝官之要重者惟汝所擇<lb/>
對曰臣志在王室其事未辦不敢奉命今臣母在絳州<lb/>
老且病得侍朝夕幸也詔從其請授絳州達嚕噶齊至<lb/>
<pb n="KR2a0036_WYG_134-8b"/>
元十五年平陽李二謀亂特里捕問盡得其狀中書奏<lb/>
進其秩帝曰特里豈惟能辦此耶加宣武將軍至元十<lb/>
八年病卒於官年六十四子達蘭台嗣官信武將軍同<lb/>
知大同路總管府事<lb/>
　　阿錫頁<lb/>
阿錫頁西域佛琳人通西域諸部語工星厯醫藥事定<lb/>
宗直言敢諌時世祖在藩邸器之中統四年命掌西域<lb/>
星厯醫藥二司事後改廣惠司仍命領之世祖嘗詔都<lb/>
<pb n="KR2a0036_WYG_134-9a"/>
城大作佛事集教坊妓樂儀仗以迎導阿錫頁奏曰髙<lb/>
麗新附山東初定江南未下天下疲弊此無益之費甚<lb/>
無謂也帝嘉納之至元五年從獵保定日且久乃從容<lb/>
于帝前語供給之民曰得無妨爾耕乎帝為罷獵至元<lb/>
十三年丞相巴延平江南還姦臣以飛語讒之阿錫頁<lb/>
叩頭諌得解尋奉詔使西北宗王鄂勒歡所還拜平章<lb/>
政事固辭擢秘書監領崇福使遷翰林學士承㫖兼修<lb/>
國史大徳元年授平章政事八年京師地震上弗豫中<lb/>
<pb n="KR2a0036_WYG_134-9b"/>
宫召問災異殆下民所致耶對曰天地示警民何與焉<lb/>
成宗崩内㫖索星厯秘文阿錫頁厲色拒之仁宗時封<lb/>
秦國公卒贈太師開府儀同三司上柱國佛琳忠獻王<lb/>
子五人阿哩雅秦國公崇福使達罕翰林學士承㫖哈<lb/>
斯光禄卿竒爾濟蘇同知泉府院事老哈廣惠司提舉<lb/>
　　庫庫<lb/>
庫庫字子清本黙爾竒斯氏部族世居布爾罕呼爾敦<lb/>
地其俗驍勇善騎射諸族頗憚之國初舉族内附世祖<lb/>
<pb n="KR2a0036_WYG_134-10a"/>
居潛邸選庫庫為近侍嵗甲辰世祖聞王鶚賢避兵居<lb/>
保州遣使徵至問以治道命庫庫與廉希憲皆師事之<lb/>
既而庫庫出使于外迨還而鶚已行思慕號泣不食者<lb/>
累日世祖聞而異之嵗庚戌憲宗復召鶚至和琳仍命<lb/>
庫庫從之游每旦起盛飾其冠服鶚讓之曰聖王好賢<lb/>
樂善徵天下士命若從學若等不能稱主上心惟誇衒<lb/>
鮮華以益驕貴之氣恐窒于外而塞于中道義之言無<lb/>
自而入吾所不取也庫庫深自悔悟明日俱純素以進<lb/>
<pb n="KR2a0036_WYG_134-10b"/>
鶚乃悦嵗壬子奉命僉諸路軍籍以丁壯産多者充之<lb/>
所至編籍無撓人皆徳之及還帝悦命領燕京匠局世<lb/>
祖即位特授中書左丞未幾遷大名路宣撫使以疾卒<lb/>
年四十子堅通字永叔少孤甫十嵗即從王鶚游既長<lb/>
奉命入國學復從許衡遊弱冠入侍禁廷授中順大夫<lb/>
侍儀奉御遷中議大夫同修起居注及奉使濟南見楊<lb/>
桓賢遂力薦之至元二十三年授嘉議大夫禮部尚書<lb/>
遷吏部尚書秩未滿特授通議大夫御史臺侍御史二<lb/>
<pb n="KR2a0036_WYG_134-11a"/>
十四年扈從東征屢戰有功遷燕南河北道提刑按察<lb/>
使二十八年授正議大夫燕南河北道肅政廉訪使遂<lb/>
拜河南行省平章政事驛召赴闕未拜以疾卒年三十<lb/>
九<lb/>
　　圖古勒<lb/>
圖古勒字親臣喀喇伊聶之孫雅爾達實第九子也自<lb/>
㓜入侍世祖命與額森特穆爾博果密從許衡學帝一<lb/>
日問所學圖古勒與博古密對曰三代治平之法也帝<lb/>
<pb n="KR2a0036_WYG_134-11b"/>
喜曰喀喇秀才朕初使汝往學不意汝即知此除䝉古<lb/>
學士奉議大夫客省使進兵部郎中遷僉太史院嘗宴<lb/>
見世祖屢開説古今治亂政要多所禆益至元十二年<lb/>
遷中書右司郎中未幾大宗正色徹肯薦掌其府判署<lb/>
閲諸獄文案嘗暮歸愀然若有求而未獲者家人問之<lb/>
曰今日所議死案也於我心有疑欲求所以活之未得<lb/>
其方耳他日歸喜曰我得之矣於法當流徙邊地遷吏<lb/>
部尚書時哈喇哈斯為湖廣平章嘗與圖古勒同在大<lb/>
<pb n="KR2a0036_WYG_134-12a"/>
宗正素知其賢舉以自輔遂授資徳大夫湖廣右丞時<lb/>
湖南北盜賊乘舟縱横刼掠哈喇哈斯患之圖古勒曰<lb/>
樹茂鳥集樹伐則散戮一人足矣盜首喬大使者居九<lb/>
江郡守伊拉瑪丹取賂蔽之遣使擒以來獄成殺而令<lb/>
諸市羣盜頓息湖南宣慰張國紀創徵夏税民弗堪圖<lb/>
古勒屢請罷之至元二十九年辰州蠻叛副樞劉國傑<lb/>
僉院蘇拉拉往討之不利移文索辰澧沅民間弩士三<lb/>
千哈喇哈斯以民弗習戰強之徒傷吾民弗許圖古勒<lb/>
<pb n="KR2a0036_WYG_134-12b"/>
曰兵貴訓練乃可用也漢軍不習弩因蠻攻蠻古所利<lb/>
遂與之果以此獲勝成宗即位遷江浙右丞適嵗旱方<lb/>
至而雨民心大悦未幾平章博果密卒帝思之問近侍<lb/>
曰羣臣孰有似博果密者賀巴延對曰圖古勒其人也<lb/>
且先帝所知遂驛召還賜雕鞍弓矢俄遷樞密副使大<lb/>
徳七年卒年四十八贈推忠翊亮佐理功臣榮禄大夫<lb/>
江浙等處行中書省平章政事柱國大司徒趙國公謚<lb/>
文肅子舒蘇仕至晉寧路總管<lb/>
<pb n="KR2a0036_WYG_134-13a"/>
　　唐仁祖<lb/>
唐仁祖字夀卿輝和爾人祖曰唐古直子孫因以唐為<lb/>
氏輝和爾舉國效順唐古直年十七給事太祖因屬之<lb/>
睿宗曰唐古直可任大事睿宗未及用莊聖皇后擢為<lb/>
扎爾古齊父驥豪爽好射獵世祖即位命驥為裕宗潛<lb/>
邸筆且齊陞達嚕噶齊仁祖少頴悟父没母教之讀書<lb/>
通諸方語言尤邃音律中統初詔諸貴胄為質帝親閲<lb/>
之見仁祖曰是唐古直孫邪聰明無疑也俾習國字至<lb/>
<pb n="KR2a0036_WYG_134-13b"/>
元六年中書省選充䝉古掾十六年録囚平陽平反寃<lb/>
滯免死者凡十七人十八年授翰林直學士時中書奏<lb/>
真定保定兩路錢榖逋負屢嵗不決遣仁祖往閲其牘<lb/>
皆中統舊案亟還奏罷之轉工部侍郎除中書右司郎<lb/>
中拜㕘議尚書省事時丞相僧格秉政威焰方熾仁祖<lb/>
論議不回屢忤僧格人皆危之仁祖自若也遷工部尚<lb/>
書僧格以曹務煩劇特重困之仁祖處之甚安尋出使<lb/>
雲中僧格考工部織課稍緩怒曰誤國家嵗用亟遣驛<lb/>
<pb n="KR2a0036_WYG_134-14a"/>
騎追還就見僧格相府中遽命直吏拘往督工且促其<lb/>
期曰違期必致汝于法左右皆為之懼仁祖退召諸署<lb/>
長從容諭之曰丞相怒在我不在爾也汝等勿懼宜力<lb/>
加勉衆皆感激晝夜倍其功期未及而辦乃罷已而僧<lb/>
格繫獄有㫖命仁祖往籍其家明日僧格以左右之援<lb/>
得釋衆皆駭然目仁祖曰怒虎之威可再犯耶悉踰垣<lb/>
以竄仁祖獨不為之動僧格竟敗二十八年除翰林學<lb/>
士承㫖中奉大夫遼陽饑奉㫖偕近侍蘇克左丞實都<lb/>
<pb n="KR2a0036_WYG_134-14b"/>
往賑實都欲如户籍口數大小給之仁祖曰不可昔籍<lb/>
之小口今已大矣可偕以大口給之實都曰若要善名<lb/>
而陷我于惡邪仁祖笑曰吾二人善惡衆已的知豈至<lb/>
是而始要名哉我知為國恤民而已何恤爾言卒以大<lb/>
口給之俄除通奉大夫將作院使成宗即位尊大母元<lb/>
妃為皇太后以仁祖善書特勑書冊文復奉詔督工織<lb/>
絲像世祖御容越三年告成大徳五年再授翰林學士<lb/>
承㫖資善大夫知制誥兼修國史以疾卒年五十三贈<lb/>
<pb n="KR2a0036_WYG_134-15a"/>
榮禄大夫平章政事追封洹國公謚文貞子恕初授奉<lb/>
訓大夫夀武庫提㸃至大中遷翰林待制後累遷至亞<lb/>
中大夫侍儀使<lb/>
　　多爾濟<lb/>
多爾濟字道明西夏寧州人父旺扎勒結世掌其國史<lb/>
守西凉率父老以城降太祖命副賽音達呼為中興路<lb/>
管民官國兵西征運餉不絶無毫髪私時號曰滿朝清<lb/>
世祖即位旺扎勒結疾卒遺奏因髙智耀以進請謹名<lb/>
<pb n="KR2a0036_WYG_134-15b"/>
爵節財用帝嘉納焉多爾濟年十五通古注論語孟子<lb/>
尚書帝以西夏子弟多俊逸欲試用之召見于香閣帝<lb/>
曰朕聞儒者多嘉言多爾濟奏曰陛下聖明仁智奄有<lb/>
四海唯當親君子逺小人爾自古帝王未有不以小人<lb/>
而亡者惟陛下察焉帝曰朕于廷臣有戇直忠言未嘗<lb/>
不悦而受之違忤者亦未嘗加罪葢欲養忠直而退䛕<lb/>
佞也汝言甚合朕意因問欲何仕多爾濟對曰西夏營<lb/>
田實占正軍儻有調用則又妨耕作土瘠野壙十未墾<lb/>
<pb n="KR2a0036_WYG_134-16a"/>
一南軍屯聚以來子弟蕃息稍衆若以其成丁者别編<lb/>
入籍以實屯户則地利多而兵有餘矣請為其總管以<lb/>
盡措畫帝可之乃授中興路新民總管至官録其子弟<lb/>
之壯者懇田塞黄河九口開其三流凡三載賦額增倍<lb/>
就轉營田使秩滿入覲帝大悦陞潼州府尹時公府無<lb/>
禄田多爾濟乃以官曠地給民視秩分畝而薄其税潼<lb/>
川仕者有禄自此始未幾臺臣奏為雲南廉訪副使時<lb/>
雲南諸蠻叛僚佐悉稱故而去多爾濟獨居守又八月<lb/>
<pb n="KR2a0036_WYG_134-16b"/>
省臣大懼歸符印欲遁多爾濟乃白于梁王得檄而後<lb/>
出遷山南廉訪副使未幾復調雲南廉訪使㑹行省丞<lb/>
相特們徳爾貪暴擅誅殺羅織安撫使布格哷丹將置<lb/>
于極刑多爾濟謂之曰生殺之柄繫于天子汝以方面<lb/>
之臣而専殺意將何為小民罹法且必審覆況朝廷之<lb/>
臣耶布格哷丹竟獲免尋復其官𤏡夷與蠻相讐殺時<lb/>
省臣受賄助其報仇乃詐奏蠻叛起兵殺良民多爾濟<lb/>
奏劾竟廢之年六十二卒于官子仁通為雲南省理問<lb/>
<pb n="KR2a0036_WYG_134-17a"/>
天厯二年三月雲南諸王與萬户布呼等叛仁通率官<lb/>
軍討之没於陳<lb/>
　　和尚<lb/>
和尚約勒伯里巴約特氏祖哈喇徹爾率所部人歸太<lb/>
祖父古都斯膂力過人嵗壬辰從睿宗破金大將哈達<lb/>
軍於鈞州三峯山以功賜號巴圖爾甲午金亡乙未授<lb/>
管軍百户從攻宋唐鄧潁蔡襄陽郢復信陽光等州屢<lb/>
立戰功辛亥賜名馬文錦白金甲胄弓矢乙夘從攻漢<lb/>
<pb n="KR2a0036_WYG_134-17b"/>
上鐵城寨殁于軍贈竭忠宣力功臣資徳大夫中書右<lb/>
丞上䕶軍沇國公謚武愍和尚襲父職己未從世祖攻<lb/>
鄂州中統三年李璮叛從國兵討之戰老僧口斬獲甚<lb/>
衆陞阿嘍罕萬户府經厯至元五年攻襄陽軍務繁劇<lb/>
贊畫皆有方都元帥阿珠薦其才可大用十一年從丞<lb/>
相巴延渡江與宋軍戰于栁子魯洑新灘沌口巴延上<lb/>
其功世祖嘉奬不已十三年從平章阿爾哈雅攻拔岳<lb/>
州取沙市至江陵宋安撫使髙達城守拒戰和尚直抵<lb/>
<pb n="KR2a0036_WYG_134-18a"/>
城下諭以禍福達遂開門出降以功陞行省郎中從國<lb/>
兵圍潭州潭守臣李芾堅守攻之三月不下十二年城<lb/>
破芾死諸將利於虜畧欲屠其城和尙宣言曰拒我師<lb/>
者宋將耳其民何罪既受其降即是吾民殺之何忍且<lb/>
今列城多未附降而殺之是堅其效死之心也左丞崔<lb/>
斌曰郎中言是平章阿爾哈雅意亦與合遂從之一城<lb/>
之人賴以全活由是湖南諸郡聞風皆下世祖聞之賞<lb/>
賜加厚改行省斷事官循地廣西督前軍攻破靜江遂<lb/>
<pb n="KR2a0036_WYG_134-18b"/>
兼行宣撫事廣西平授太中大夫常徳路達嚕噶齊以<lb/>
治最聞擢嶺南廣西道提刑按察使時阿爾哈雅恃功<lb/>
頗矯恣和尚劾奏不少貸遷江南浙西道提刑按察使<lb/>
浙西宋故都民衆事繁在職惟務鎮靜人服其知大體<lb/>
卒於官年四十九贈宣忠守正功臣銀青榮禄大夫司<lb/>
徒上柱國追封沇國公謚莊肅子齊諾齊諾以御史大<lb/>
夫伊嚕諾延薦入見大安閣世祖念其功臣子即以其<lb/>
父官授之拜武徳將軍江南江西道提刑按察使時江<lb/>
<pb n="KR2a0036_WYG_134-19a"/>
浙行中書省行御史臺皆治杭齊諾上言行省専控江<lb/>
浙在杭為宜行臺總鎮江南不宜偏在杭且兩大府並<lb/>
立勢偪則事窒情通則威䙝盍移行臺於要便之所後<lb/>
數年遂移行臺於江東遷山南湖北道提刑按察使二<lb/>
十六年加明威將軍遷淮西江北道提刑按察使時僧<lb/>
格秉政擅權勢焰熏灼人莫敢言齊諾乘間入朝見帝<lb/>
於栁林極陳其罪狀帝為之改容未幾僧格伏誅又上<lb/>
言其黨猶布中外宜早處分改立肅政廉訪司進廣威<lb/>
<pb n="KR2a0036_WYG_134-19b"/>
將軍授江北淮東道肅政廉訪使三十一年遷江東建<lb/>
康道肅政廉訪使丁祖母憂服闋東平大名諸路有諸<lb/>
王牧馬草地與民田相間互相侵冒有司視强弱為予<lb/>
奪連嵗爭訟不能定乃命起齊諾治之其訟遂息大徳<lb/>
三年授大中大夫建康路總管未行奉詔使淮東西問<lb/>
民疾苦察官吏能否齊諾勤於咨訪興利除害還奏軍<lb/>
民便宜三十事多見采用厯江西湖東江南湖北兩道<lb/>
廉訪使時中書平章巴延等固位日久黨與衆盛所任<lb/>
<pb n="KR2a0036_WYG_134-20a"/>
之人循情㺯法綱紀漸壞齊諾摭其實上于憲臺以聞<lb/>
巴延等皆被黜前後七持憲節剛正不撓聞朝廷事有<lb/>
不便必上章極論未嘗以内外為嫌七年授嘉議大夫<lb/>
大都路總管兼大興府尹馭吏治民有方以暇日正街<lb/>
衢表里巷國學興工尤盡其力俄進通議大夫同僉樞<lb/>
密院事上疏言䝉古軍在河南山東者往戍甘肅跋涉<lb/>
萬里裝槖鞍馬之資皆其自辦每行必鬻田産甚則賣<lb/>
妻子戍者未歸代者當發前後相仍困苦日甚今邊陲<lb/>
<pb n="KR2a0036_WYG_134-20b"/>
無事而虛殫兵力誠為非計請以近甘肅之兵戍之而<lb/>
山東河南前戍者官為出錢贖其田産妻子庶使少有<lb/>
瘳也詔從之未幾遷㕘議中書省事贊決機務精練明<lb/>
敏凡干禄之人由他道進者一切不用時論翕然稱焉<lb/>
成宗崩迎仁宗于潛邸奉武宗即位危疑之際彌綸補<lb/>
益之功為多拜榮禄大夫平章政事商議樞密院事左<lb/>
翼萬户府達噶嚕齊提調屯田事賜玉帶延祐五年乞<lb/>
致仕帝憫其衰老從其請仍給半俸終其身退居濮上<lb/>
<pb n="KR2a0036_WYG_134-21a"/>
築先聖宴居祠堂於歴山之下聚書萬卷延名師教其<lb/>
鄉里子弟岀私田百畝以給養之有司以聞賜額歴山<lb/>
書院家居七年而卒年七十一贈推忠輔治功臣光禄<lb/>
大夫河南江北等處行中書省平章政事上柱國追封<lb/>
衛國公謚景憲子倫布監察御史壽通洪澤屯萬户早<lb/>
卒布哷齊南臺御史觀音保襲洪澤屯萬户巴延呼圖<lb/>
克起進士知鄭州以治行第一入為翰林國史院經歴<lb/>
　　劉容<lb/>
<pb n="KR2a0036_WYG_134-21b"/>
劉容字仲寛其先西寧青海人髙祖阿勒華西夏尚食<lb/>
西夏平徙西寧民於雲京容父海川在徙中後遂為雲<lb/>
京人容㓜頴悟稍長喜讀書其俗素尙武容亦善騎射<lb/>
然弗之好也中統初以國師薦入侍皇太子於東宫命<lb/>
専掌庫藏每退直即詣國子祭酒許衡衡亦與進之至<lb/>
元七年世祖駐蹕鎮海聞容知吏事召至命權中書省<lb/>
掾事畢復前職以忠直稱十五年奉㫖使江西撫慰新<lb/>
附之民或勸其頗受送遺歸賂權貴人可立致榮寵容<lb/>
<pb n="KR2a0036_WYG_134-22a"/>
曰剥民以自利吾心何安使還惟載書籍數車獻之皇<lb/>
太子忌嫉者從而讒之由是稍疎容然容亦終不辯㑹<lb/>
立詹事院容上言曰太子天下本苟不得端人正士左<lb/>
右輔翼之使傾邪側媚之徒進必有損令德聞者是之<lb/>
俄命為太子司儀改祕書監未幾出為廣平路總管富<lb/>
民有同姓爭財産者訟連年不決容至取籍考二人父<lb/>
祖名字得其實立斷之爭者遂服皇子雲南王至汴其<lb/>
達嚕噶齊某欲厚歛以通賄於王容請自往乃減其費<lb/>
<pb n="KR2a0036_WYG_134-22b"/>
後以疾卒於官年五十二<lb/>
　　嘉魯克鼐達實<lb/>
嘉魯克鼐達實輝和爾人通天竺教及諸國語翰林學<lb/>
士承㫖安藏扎雅爾達實薦於世祖召入朝命與國師<lb/>
講法國師西畨人言語不通帝因命嘉魯克鼐達實從<lb/>
國師習其法及言與字期年皆通以輝和爾字譯西天<lb/>
西畨經論進之帝命鋟板賜諸王大臣西南小國星噶<lb/>
爾徳威二十餘種來朝嘉魯克鼐達實於帝前敷奏其<lb/>
<pb n="KR2a0036_WYG_134-23a"/>
表章諸國驚服朝議討暹國羅斛馬八兒俱藍蘇木都<lb/>
剌諸國嘉魯克鼐達實奏此皆蕞爾國縱得之何益興<lb/>
兵徒殘民命莫若遣使諭以禍福不服而攻未晩也帝<lb/>
納之命巴爾瑪努斯特黙等往使降者二十餘國至元<lb/>
二十四年丞相僧格奏為翰林學士帝曰嘉魯克鼐達<lb/>
實之官非汝所當奏也既而擢翰林學士承㫖中奉大<lb/>
夫遣侍成宗於潛邸且俾以節飲致戒成宗即位思其<lb/>
忠遷榮禄大夫大司徒憐其老命乘車入殿仁宗即位<lb/>
<pb n="KR2a0036_WYG_134-23b"/>
議汰冗官獨嘉魯克鼐達實為司徒如故仍加開府儀<lb/>
同三司賜玉鞍一是年八月卒<lb/>
　　竒爾濟蘇<lb/>
竒爾濟蘇䝉古阿齊台氏曾祖巴爾斯布哈從攻奈曼<lb/>
欽察俄羅斯滿濟勒噶回回諸國常為先鋒太祖嘉之<lb/>
賜虎符及諭降豐州雲州擢充宣撫使祖呼雅克和斯<lb/>
襲職佩虎符憲宗嘗語之曰汝所佩金符舊矣何以旌<lb/>
世功命改製以賜之中統三年改河中府達嚕噶齊卒<lb/>
<pb n="KR2a0036_WYG_134-24a"/>
父伊實摩擢襄陽統軍司經歴改宿州達嚕噶齊皆不<lb/>
拜樞密副使博囉御史中丞茂巴爾引見世祖奏曰此<lb/>
呼雅克和斯子乞以其祖父虎符授之擢中順大夫金<lb/>
剛臺達嚕噶齊繼改光州屢遷安東州河中府及温州<lb/>
潞州以建康路達嚕噶齊致仕竒爾濟蘇初以宿衛充<lb/>
博囉齊至元二十五年擢朝列大夫司農少卿賜金束<lb/>
帶遷中議大夫司農卿陞資善大夫司農卿拜榮禄大<lb/>
夫行湖廣平章將兵討海南生黎諸峒寨又明年平之<lb/>
<pb n="KR2a0036_WYG_134-24b"/>
師還徵入見賜玉束帶金銀幣帛弓矢甲胄及寶鈔鞍<lb/>
勒得㫖還鎮成宗即位入見賜海東青鶻白鶻各一及<lb/>
衣服有差大徳二年改福建行省平章未幾以福建𨽻<lb/>
江浙改福建道宣慰使都元帥陞征東省平章政事髙<lb/>
麗刑政無節官冗民稀竒爾濟蘇因悉加裁正以聞有<lb/>
㫖徵入見俾條析便民事宜大徳五年復拜湖廣平章<lb/>
踰年改陜西以目疾還京師加官至金紫光禄大夫雲<lb/>
南諸路行中書省左丞相卒年六十六子鄂勒哲湖廣<lb/>
<pb n="KR2a0036_WYG_134-25a"/>
右丞征廣西賊卒於軍<lb/>
　　蘇爾約蘇圖和琳<hi>巴勒巴附</hi>
蘇爾約蘇圖和琳輝和爾人仕其國為烏嚕諤齊華言<lb/>
大臣也太祖時與其父來歸從征回回國事睿宗於潛<lb/>
邸真定睿宗分地以為本路斷事官子巴勒巴事世祖<lb/>
為博囉齊鷹房萬户從征哈喇章有功賜男女各一人<lb/>
金一鋌及銀甕等物征額哷布格戰於實黙圖日三合<lb/>
殺獲甚衆賜金一鋌後以鷹房萬户從裕宗北征至扎<lb/>
<pb n="KR2a0036_WYG_134-25b"/>
哈尼嚕古賜銀椅及鈔一萬五千貫命歸守真定未幾<lb/>
命行省揚州巴勒巴辭曰臣自幼未嘗去陛下願侍左<lb/>
右改隆興府達嚕噶齊遙授中書右丞諭曰是朕舊所<lb/>
居汝往居之巴勒巴又辭帝不允居三年海都叛奉㫖<lb/>
從噶瑪拉太子往征之師還以功賜金一鋌卒贈銀青<lb/>
光禄大夫司徒子阿里鷹房千户實登安西王相府官<lb/>
徳服汝寧府達嚕噶齊阿薩爾甘肅行省平章政事琳<lb/>
沁㑹同館使同知通政院有政蹟官至榮禄大夫中書<lb/>
<pb n="KR2a0036_WYG_134-26a"/>
省平章政事兼翰林學士承㫖通政院使卒子察納金<lb/>
紫光禄大夫中書省平章政事察納子十人婁章知樞<lb/>
密院事實黙圖中書省㕘知政事<lb/>
　　烏魯斯<lb/>
烏魯斯喀喇氏曾祖哈斯巴延國初時欵附為莊聖太<lb/>
后宫牧官祖海都從憲宗征釣魚山殁於陣父莽賚特<lb/>
穆爾世祖時為筆且齊後為太府少監烏魯斯至元十<lb/>
九年為内府筆且齊二十一年拜監察御史遷雲南行<lb/>
<pb n="KR2a0036_WYG_134-26b"/>
省理問領雲南王府事後以忤僧格被譖籍其家唯金<lb/>
玉帶各一黄金五十兩皆上所賜者乃以公用係官孶<lb/>
畜加之罪帝曰口腹之事其寢之二十六年置八畨羅<lb/>
甸宣慰司進嘉議大夫宣慰使事諸蠻叛服不常烏魯<lb/>
斯平之乃立安撫等司以守焉二十八年平楊都要等<lb/>
九月進中奉大夫錫虎符明年為八番順元等處宣慰<lb/>
使都元帥賜三珠虎符大徳六年授通奉大夫羅羅斯<lb/>
宣慰使兼管軍萬户進正奉大夫武宗立召還授資善<lb/>
<pb n="KR2a0036_WYG_134-27a"/>
大夫中書左丞領武衛親軍都指揮使大都屯田府事<lb/>
尋進榮禄大夫中書右丞兼翰林國史承㫖仍領武衛<lb/>
屯田屢奉㫖賜貲産第宅固辭遷四川行省平章政事<lb/>
至大二年召還以瘴癘卧病不起皇慶二年卒年五十<lb/>
有六贈光禄大夫益國公子博囉布哈初直宿衛為舒<lb/>
庫爾齊至大元年為翰林侍講學士以父疾歸侍延祐<lb/>
四年復入侍為舒庫爾齊扎薩繖至治元年為舒庫爾<lb/>
齊五十人之長兼領皇后宫博囉齊二年襲授河南府<lb/>
<pb n="KR2a0036_WYG_134-27b"/>
同知子察罕布哈領其所掌宿衛天厯元年見文宗於<lb/>
汴入直宿衛為伊勒都齊拜監察御史遷御史臺經歴<lb/>
中書右司郎中授中憲大夫隆禧總管府副達嚕噶齊<lb/>
　　多羅台<lb/>
多羅台唐古氏祖蘇爾齊太祖定西夏括諸色人匠蘇<lb/>
爾齊以業弓進賜名齊勤烏蘭為齊哩克昆行營弓匠<lb/>
百户徙和琳卒父塔爾古台襲職額哷布格叛塔爾古<lb/>
台從戰蘇瑪勒圖之地死之多羅台從萬户伊蘇岱爾<lb/>
<pb n="KR2a0036_WYG_134-28a"/>
伊囉斡齊等累戰有功授前衛親軍百戸積官昭信校<lb/>
尉芍陂屯田千户所達嚕噶齊後以疾退多羅台之弟<lb/>
庫庫楚亦業弓嘗獻所造弓帝稱善問其父何名庫庫<lb/>
楚對曰塔爾古台臣之父也帝見其狀貌魁偉且問其<lb/>
能射乎左右對曰能試之果然遂命為近侍明年武備<lb/>
寺臣復以其弓獻且奏用之帝曰孔子言三綱五常人<lb/>
能自治而後能治人能齊家而後能治國汝可以此言<lb/>
諭之而後用之俄擢為大同路廣勝庫達嚕噶齊廣勝<lb/>
<pb n="KR2a0036_WYG_134-28b"/>
者貯兵器之所時總管唐古哈雅以庫作公署寘甲仗<lb/>
於虛廪中多被蟲鼠之害庫庫楚言於帝復之且責其<lb/>
償兵器之既壊者使者色辰布哈納蘇爾丹以檄取鷹<lb/>
房軍衣甲弓矢若干庫庫楚責其入文書領去時憲副<lb/>
色埒黙令毋入文書且命有司封鑰其庫將㸃視之庫<lb/>
庫楚不從事聞帝命笞色埒黙罷之大徳元年陞大同<lb/>
路武州達嚕噶齊兼管本州諸軍鄂囉勸農事又監建<lb/>
州利州改僉四川道廉訪司事拜監察御史累官中大<lb/>
<pb n="KR2a0036_WYG_134-29a"/>
夫大寧路總管卒于官多羅台之子托歡初直宿衛歴<lb/>
御史臺譯史拜監察御史遷四川行省左右司員外郎<lb/>
四川廉訪司僉事樞密院都事陞斷事官其在四川時<lb/>
嘗上疏曰内外修寺雖支官錢而一椽一瓦皆勞民力<lb/>
百姓嗟怨感傷和氣宜且停罷仍減省供佛飯僧之費<lb/>
以紓國用如此則上應天心下合民志不求福而福自<lb/>
至矣回回户計多富商大賈宜與軍民一體應役如此<lb/>
則賦役均矣為國以善為寶凡子女玉帛羽毛齒革珍<lb/>
<pb n="KR2a0036_WYG_134-29b"/>
禽竒獸之類皆喪徳喪志之具今後回回諸色人等不<lb/>
許賫寶中賣以虛國用違者罪而没之如此則富商大<lb/>
賈無所施其奸偽而國用有畜積矣其辭懇直剴切當<lb/>
時稱之<lb/>
　　額森布哈<lb/>
額森布哈䝉古齊喇氏祖曰實喇阿古爾兄弟四人長<lb/>
曰圖卜布哈次曰齊哩克季曰哈喇阿古爾太祖微時<lb/>
齊哩克己深自結納後兄弟四人皆率部屬來歸太祖<lb/>
<pb n="KR2a0036_WYG_134-30a"/>
以舊好遇之特異他族命為筆且齊長朝㑹燕饗使居<lb/>
上列實喇阿古爾早世其子博爾歡幼事睿宗入宿衛<lb/>
憲宗即位與孟古薩勒密贊謀議拜中書右丞相遂専<lb/>
國政賜真定之束鹿為其食邑至元元年以黨附額哷<lb/>
布格論罪伏誅子四人長曰額森布哈次曰茂巴爾初<lb/>
立御史臺為中丞次曰達實宻累官至銀青榮禄大夫<lb/>
次曰布哈特穆爾拜榮禄大夫四川省平章政事額森<lb/>
布哈初世其職為筆且齊長裕宗封燕王世祖命額森<lb/>
<pb n="KR2a0036_WYG_134-30b"/>
布哈為之傅且謂之曰額森布哈吾舊臣子孫端方明<lb/>
信閑習典故爾每事問之必不使爾為不善也二十三<lb/>
年拜上柱國光禄大夫雲南諸路行中書省平章政事<lb/>
時阿郎可馬丁諸種僰夷為變討平之遂立登雲等路<lb/>
府州縣六十餘所得户二十餘萬官其酋長定其貢税<lb/>
邊境以寧大徳二年遷湖廣行省平章為政不怒而威<lb/>
不察而明大事集議衆論不齊徐決一言切中事理咸<lb/>
出人意表㑹汴梁行省有妖獄飛語連湖廣平章政事<lb/>
<pb n="KR2a0036_WYG_134-31a"/>
劉漢傑右丞燕公楠朝廷驛召二人者入二人與額森<lb/>
布哈嘗有違言額森布哈急遣使附奏明其無他二人<lb/>
皆得釋八年遷平章河南行省河決落黎堤勢甚危督<lb/>
有司先士卒以備之汴以無患九年進拜上柱國銀青<lb/>
榮禄大夫湖廣等處行中書省左丞相賞賜無虛月方<lb/>
面以安至大二年卒天厯二年贈推忠守正佐運翊戴<lb/>
功臣太師開府儀同三司上柱國恒陽王謚文貞子五<lb/>
人曰額琳沁曰圖嚕曰塔斯曰齊喇曰阿勒坦額琳沁<lb/>
<pb n="KR2a0036_WYG_134-31b"/>
事裕宗於東宫為家令累拜銀青榮禄大夫湖南等處<lb/>
行中書省左丞相延祐元年卒天厯元年贈推誠輔治<lb/>
宣化保徳功臣太傅開府儀同三司上柱國追封武昌<lb/>
王謚忠定圖嚕歴事四朝起家忠正府伊克扎爾古齊<lb/>
拜開府儀同三司中書右丞相御史大夫太傅録軍國<lb/>
重事薨天厯二年贈懐忠秉義昭宣弼亮功臣太師開<lb/>
府儀同三司上柱國追封廣陽王塔斯仕至資徳大夫<lb/>
湖南宣慰使齊喇仕至中政使阿勒坦事成宗襲長宿<lb/>
<pb n="KR2a0036_WYG_134-32a"/>
衛有㫖給七乘傳使往侍其父額森布哈于湖廣諸道<lb/>
憲司以阿勒坦孝行聞拜中奉大夫海北海南道宣慰<lb/>
使都元帥海康與安南占城接境海島生黎叛服不常<lb/>
阿勒坦威望素著夷人帖服生黎王高等二十餘洞皆<lb/>
願輸貢税在鎮期年以省親辭去至大二年拜資徳大<lb/>
夫中書右丞行浙東道宣慰使司都元帥未幾奔父喪<lb/>
于武昌以哀毁致疾卒天厯二年贈秉義效忠著節佐<lb/>
治功臣太保開府儀同三司上柱國追封特進趙國公<lb/>
<pb n="KR2a0036_WYG_134-32b"/>
中書左丞相謚貞孝子阿榮由宿衛起家湖南道宣慰<lb/>
副使歴拜奎章閣大學士榮禄大夫太禧宗禋院使都<lb/>
典制神御殿事<lb/>
　<lb/>
　<lb/>
　<lb/>
　<lb/>
　元史卷一百三十四<lb/>
<pb n="KR2a0036_WYG_134-33a"/>
元史卷一百三十四考證<lb/>
額訥格爾傳侍毋北行間闗鋒鏑中　按間字舊訛艱<lb/>
　今改<lb/>
奇爾濟蘇傳陞資善大夫司農卿　按卿字舊訛即今<lb/>
　據文義改<lb/>
</p>
<p>
</p>
  </div>
</body>
</text>
</TEI>
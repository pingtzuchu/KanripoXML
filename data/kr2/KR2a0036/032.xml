<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷三十二</head> <lb/>
    <p>
<pb n="KR2a0036_WYG_032-1a"/>
欽定四庫全書<lb/>
　元史卷三十二<lb/>
　明翰林學士亞中大夫知制誥兼修國史宋濓等修<lb/>
　本紀第三十二<lb/>
　　文宗一<lb/>
文宗聖明元孝皇帝諱圖卜特穆爾武宗次子明宗之<lb/>
弟也母曰文獻昭聖皇后唐古氏大徳三年武宗總兵<lb/>
北邊帝以八年春正月癸亥生十一年武宗入繼大統<lb/>
<pb n="KR2a0036_WYG_032-1b"/>
至大四年武宗崩𫝊位于弟仁宗延祐三年丞相特們<lb/>
徳爾等議立英宗為皇太子明宗以武宗長子乃出之<lb/>
居于朔漠及英宗即位特們徳爾復為丞相懷私固寵<lb/>
搆釁骨肉諸王大臣莫不自危至治元年五月中政使<lb/>
耀珠告托歡徹爾等交通親王於是出帝居于海南三<lb/>
年六月英宗在上都謂丞相拜珠曰朕兄弟實相友愛<lb/>
曩以小人譛愬俾居逺方當亟召還明正小人離間之<lb/>
罪未㡬特克實額森特穆爾等為逆而晉王立為皇帝<lb/>
<pb n="KR2a0036_WYG_032-2a"/>
改元泰定召帝于南海之瓊州還至潭州復命止之居<lb/>
數月乃還京師十月封懷王賜黄金印二年正月又命<lb/>
出居建康以殊祥院使額森努爾掌其衞士初晉王既<lb/>
為皇帝以内史都爾蘇為中書平章政事遂為丞相狡<lb/>
愎自用災異數見而帝兄弟播越南北人心思之致和<lb/>
元年春大駕出畋柳林以疾還宫諸王們都阿穆爾台<lb/>
太常禮儀使噶海宗正扎爾古齊庫庫楚等與僉樞密<lb/>
院事雅克特穆爾謀曰主上之疾日臻將往上都如有<lb/>
<pb n="KR2a0036_WYG_032-2b"/>
不諱吾黨扈從者執諸王大臣殺之居大都者即縳大<lb/>
都省臺官宣言太子已至正位宸極𫝊檄守禦諸闗則<lb/>
大事濟矣三月大駕至上都們都庫庫楚等扈從西安<lb/>
王喇特納實哩居守雅克特穆爾亦留大都時額森努<lb/>
爾私至上都與都爾蘇等結謀乃遣宗正扎爾古齊永<lb/>
和爾台遷帝居江陵七月庚午泰定皇帝崩于上都都<lb/>
爾蘇及梁王旺沁遼王托克托因結黨害政人皆不平<lb/>
時雅克特穆爾實掌大都樞密符印謀於西安王喇特<lb/>
<pb n="KR2a0036_WYG_032-3a"/>
納實哩隂結勇士八月甲午黎明百官集興聖宫雅克<lb/>
特穆爾率阿拉克特穆爾布哷齊等十七人兵皆露刃<lb/>
號於衆曰武宗皇帝有聖子二人孝友仁文天下正統<lb/>
當歸之今爾一二臣敢紊邦紀有不順者斬乃手縳平<lb/>
章政事額卜徳哷勒巴延徹爾分命勇士執中書左丞<lb/>
托多㕘知政事王士熙㕘議中書省事托克托吳秉道<lb/>
侍御史特黙格丘世傑治書侍御史托歡太子詹事丞<lb/>
王桓等皆下之獄雅克特穆爾與西安王喇特納實哩<lb/>
<pb n="KR2a0036_WYG_032-3b"/>
共守内廷籍府庫錄符印召百官入内聴命即遣前河<lb/>
南行省㕘知政事明埒克棟阿前宣政使達爾瑪實哩馳<lb/>
驛迎帝江陵密以意諭河南行省平章政事巴延令簡<lb/>
兵以備扈從是日前湖廣行省左丞相拜布哈為中書<lb/>
左丞相太子詹事塔斯哈雅為中書平章政事前湖廣<lb/>
行省右丞蘇蘇為中書左丞前陜西行省㕘知政事王<lb/>
布琳濟達為樞密副使與中書右丞趙世延同僉樞密<lb/>
院事雅克特穆爾翰林學士承㫖伊拉齊通政院使哈<lb/>
<pb n="KR2a0036_WYG_032-4a"/>
沙分典機務調兵守禦闗要徵兵屯京師下郡縣造兵<lb/>
器出府庫犒軍士雅克特穆爾直宿禁中達旦不寐一<lb/>
夕或再徙人莫知其處乙未以西安王令給宿衞京城<lb/>
軍士鈔有差調諸衞兵守居庸闗及盧兒嶺丙申遣左<lb/>
衛率使圖嚕將兵屯白馬甸隆鎮衞指揮使阿都瑪勒<lb/>
將兵屯泰和嶺發中衞兵守遷民鎮又遣薩里布哈等<lb/>
往迎帝且令違實特穆爾矯為使者自南來言帝已次<lb/>
近郊使民毋驚疑戊戌徵宣靖王邁努諸王雅克布哈<lb/>
<pb n="KR2a0036_WYG_032-4b"/>
於山東己亥徵兵遼陽明埒克棟阿至汴梁執行省臣<lb/>
下獄又收肅政亷訪司萬户府及郡縣印庚子發宗<lb/>
仁衞兵増守遷民鎮辛丑遣萬户徹爾特穆爾將兵屯<lb/>
河中壬寅河南行省以郡縣闕人權署官攝事癸卯雅<lb/>
克特穆爾之弟薩都子騰吉斯自上都來歸河南行省<lb/>
殺平章庫哩右丞拜特穆爾是日明埒克棟阿等至江<lb/>
陵甲辰帝發江陵遣召鎮南王特穆爾布哈威順王<lb/>
庫春布哈湖廣行省平章政事髙昌王特穆爾布哈來<lb/>
<pb n="KR2a0036_WYG_032-5a"/>
會執湖廣行省左丞瑪哈穆特送京師以布色代之河<lb/>
南行省出庫金千兩銀四千兩鈔七萬一千錠分給官<lb/>
吏將士又命有司造乘輿供張儀仗等物乙巳遣隆鎮<lb/>
衞指揮使伊蘇岱爾將兵守碑樓口河南行省殺㕘政<lb/>
圖卜台召陜西行臺侍御史滿濟勒噶台及行省平章<lb/>
政事特黙齊不至丙午諸王阿固察至京師遣前西臺<lb/>
御史喇嘛凱巴等諭陜西丁未薩都守居庸闗騰吉斯<lb/>
屯古北口命河南行省造銀符以給軍士有功者戊申<lb/>
<pb n="KR2a0036_WYG_032-5b"/>
雅克特穆爾又令奈瑪台矯為使者北來言周王整兵<lb/>
南行聞者皆悦帝命河南行省平章政事巴延為夲省<lb/>
左丞相河南行省遣前萬戸博囉等將兵守潼闗己酉<lb/>
諸王們都阿穆爾台宗正扎爾古齊庫庫楚前河南行<lb/>
平章政事瑪魯集賢侍讀學士烏魯斯布哈太常禮儀<lb/>
院使噶海齊等十八人謀附大都事覺都爾蘇殺之庚<lb/>
戌帝至汴梁巴延等扈從北行以前翰林學士承㫖鄂<lb/>
博哈雅為河南行省平章政事發平灤民塹遷民鎮以禦<lb/>
<pb n="KR2a0036_WYG_032-6a"/>
遼東軍辛亥以雅克特穆爾知樞密院事伊拉齊為御<lb/>
史中丞壬子阿蘇衞指揮使托克托穆爾帥軍自上都<lb/>
來歸即命守古北口癸丑鑄樞密分院印是日上都諸<lb/>
王及用事臣以兵分道犯京畿留遼王托克扎諸王博<lb/>
囉特穆爾太師托迪左丞相都爾蘇知樞密院事特穆<lb/>
爾圖居守甲寅喇嘛凱巴等至陜西皆見殺乙卯托克<lb/>
托穆爾及上都諸王實喇平章政事奈瑪台詹事竒徹<lb/>
戰于宜興斬竒徹于陣禽奈瑪台送京師戮之實喇敗<lb/>
<pb n="KR2a0036_WYG_032-6b"/>
走丙辰雅克特穆爾奉法駕郊迎丁巳帝至京師桂齊<lb/>
衛指揮使托克托珠自上都率軍來歸命守古北口戊<lb/>
午以蘇蘇為中書平章政事張友諒為中書㕘知政事<lb/>
中書右丞江浙行省㕘知政事張友諒為中書㕘知政<lb/>
事河南行省左丞相巴延為御史大夫中書右丞趙世<lb/>
延為御史中丞己未以河南萬户伊蘇岱爾同知樞密<lb/>
院事罷囘囘掌教哈達所上都梁王旺沁右丞相達實<lb/>
特穆爾太尉布哈平章政事瑪魯御史大夫寧珠等兵<lb/>
<pb n="KR2a0036_WYG_032-7a"/>
次榆林陞宜興縣為州隆鎮衞指揮使黒漢謀附上都<lb/>
坐棄市籍其家九月庚申朔雅克特穆爾督師居庸闗<lb/>
遣薩都襲上都兵于榆林擊敗之追至懷來而還隆鎮<lb/>
衞指揮使阿都瑪勒襲上都諸王雅克特穆爾特黙齊<lb/>
于托囉克台執之歸于京師遣使即軍中賜托克托穆爾<lb/>
等銀各千兩給軍士有功者賜京師耆老七十人幣帛<lb/>
命有司括馬中書左丞相拜布哈言囘囘人哈勒哈台<lb/>
自至治間貸官鈔違制别往番邦得寳貨無算法當没<lb/>
<pb n="KR2a0036_WYG_032-7b"/>
官都爾蘇私其種人不許今請籍其家從之雅克特穆<lb/>
爾請釋瑪哈穆特從之陜西兵入河中府刼行用庫鈔<lb/>
萬八千錠殺同知府事布琳圖壬戌遣使祭五嶽四瀆<lb/>
命蘇蘇宣諭中外曰昔在世祖以及列聖臨御咸命中<lb/>
書省綱維百司總裁庶政凡錢穀銓選刑罰興造罔不<lb/>
司之自今除樞密院御史臺其餘諸司及左右近侍敢<lb/>
有隔越中書奏請政務者以違制論監察御史其紏言<lb/>
之以高昌王特穆爾布哈知樞密院事額森努爾為宣<lb/>
<pb n="KR2a0036_WYG_032-8a"/>
徽使給居庸闗軍士糧賜鎮南王特穆爾布哈等鈔有<lb/>
差徵五衛屯田兵赴京師安南國來貢方物賜上都將<lb/>
士來歸者鈔各有差樞密院臣言河南行省軍列戍淮<lb/>
西距潼闗河中不逺湖廣行省軍唯平陽保定兩萬戸<lb/>
號稱精鋭請發蘄黄戍軍一萬人及兩萬戸軍為三萬<lb/>
命湖廣㕘政鄭昻霄萬戸托克托穆爾將之並黄河為<lb/>
營以便徵遣從之召雅克特穆爾赴闕上都諸王額森<lb/>
特穆爾平章圖們岱爾自遼東以兵入遷民鎮諸王巴<lb/>
<pb n="KR2a0036_WYG_032-8b"/>
喇瑪額森特穆爾以兵入管州殺掠吏民丙寅命造兵<lb/>
器江浙江西湖廣三省六萬事内郡四萬事丁卯雅克<lb/>
特穆爾率諸王大臣伏闕請早正大位以安天下帝固<lb/>
辭曰大兄在朔方朕敢紊天序乎雅克特穆爾曰人心<lb/>
向背之機間不容髪一或失之噬臍無及帝曰必不得<lb/>
已必明著朕意以示天下而後可賜西安王喇特納實<lb/>
哩鎮南王特穆爾布哈威順王庫春布哈宣靖王邁努<lb/>
等金各五十兩銀各五百兩幣各三十匹遣薩都拒遼<lb/>
<pb n="KR2a0036_WYG_032-9a"/>
東兵于薊州東流沙河元帥敖拉守居庸闗上都軍攻<lb/>
碑樓口指揮使伊遜岱爾禦之不克戊辰大司農明哷<lb/>
克梀阿大都留守庫庫台為中書平章政事募勇士從<lb/>
軍遣使分行河間保定真定及河南等路括民馬徵鄢<lb/>
陵縣河西軍赴闕命襄陽萬戸楊克忠鄧州萬戸孫節<lb/>
以兵守武闗命海道萬户府來年運米三百一十萬石<lb/>
造金符八十己巳鑄御寳成立行樞密院于汴梁以同<lb/>
知樞密院事伊蘇岱爾知行樞密院事將兵行視太行<lb/>
<pb n="KR2a0036_WYG_032-9b"/>
諸闗西擊河中潼闗軍以摺疊弩分給守闗軍士上都<lb/>
諸王哷喇台等引兵犯崞州庚午命有司和市粟豆十<lb/>
六萬五千石分給居庸等闗軍馬遣軍民守歸峽諸隘<lb/>
辛未常服謁太廟雲南孟定路土官來貢方物額卜徳<lb/>
哷勒特黙格棄市流托多王士熙巴顔徹爾托歡等于<lb/>
逺州並籍其家同知樞密院事托克托穆爾與圖們岱<lb/>
爾戰于薊州兩家店壬申帝即位受賀大赦詔曰洪惟<lb/>
我太祖皇帝肇造區夏世祖皇帝混一海宇爰立定制<lb/>
<pb n="KR2a0036_WYG_032-10a"/>
以一統緒宗親各受分地勿敢妄生覬覦此不易之成<lb/>
規萬世所共守者也世祖之後成宗武宗仁宗英宗以<lb/>
公天下之心以次相𫝊宗王貴戚咸遵祖訓至於晉邸<lb/>
具有盟書願守藩服而與賊臣特克實額森特穆爾等<lb/>
潛通隂謀冐干寳位使英宗不幸罹於大故朕兄弟播<lb/>
越南北備厯艱險臨御之事豈獲與聞朕以叔父之故<lb/>
順承惟謹于今六年災異迭見權臣都爾蘇額卜徳哷<lb/>
勒等専權自用疎逺勲舊廢棄忠良變亂祖宗法度空<lb/>
<pb n="KR2a0036_WYG_032-10b"/>
府庫以私其黨類大行上賔利於立幼顯握國柄用成<lb/>
其奸宗王大臣以宗社之重統緒之正協謀推戴屬於<lb/>
𦕈躬朕以菲徳宜俟大兄固讓再三宗戚將相百僚耆<lb/>
老以為神器不可以久虚天下不可以無主周王遼隔<lb/>
朔漢民庶遑遑已及三月誠懇迫切朕姑從其請謹俟<lb/>
大兄之至以遂朕固讓之心已於致和元年九月十三<lb/>
日即皇帝位於大明殿其以致和元年為天厯元年可<lb/>
大赦天下自九月十三日昧爽已前除謀殺祖父母父<lb/>
<pb n="KR2a0036_WYG_032-11a"/>
母妻妾殺夫奴婢殺主謀故殺人但犯强盜印造偽鈔<lb/>
不赦外其餘罪無輕重咸赦除之於戲朕豈有意於天<lb/>
下哉重念祖宗開創之艱恐隳大業是以勉徇輿情尚<lb/>
頼爾中外文武臣僚協心相予輯寧億兆以成治功咨<lb/>
爾多方體予至意癸酉翰林院増給驛璽書命雅克特<lb/>
穆爾將兵擊遼東軍封雅克特穆爾為太平王以太平<lb/>
路為食邑賜金五百兩銀二千五百兩鈔萬錠平江官<lb/>
地五百頃中書右丞曹立為江浙行省平章福建廉訪<lb/>
<pb n="KR2a0036_WYG_032-11b"/>
使伊實棟阿為右丞前中書左丞張思明為左丞諸王<lb/>
塔珠濟爾噶朗佛寳等自恩州來朝賜昻輝鈔百錠以<lb/>
祀天神括河東馬甲戌雅克特穆爾加開府儀同三司<lb/>
上柱國錄軍國重事中書右丞相監修國史依前知樞<lb/>
密院事巴延加太尉以江南行臺御史大夫多爾濟為<lb/>
江浙行省左丞相淮西道肅政廉訪使阿爾斯蘭哈雅<lb/>
為江南行臺御史大夫諸王博囉呼圖克和卓來朝徵<lb/>
左右阿蘇衛軍老幼赴京師不行者斬籍其家乙亥立<lb/>
<pb n="KR2a0036_WYG_032-12a"/>
太禧院以奉祖宗神御殿祠祭秩正二品罷會福殊祥<lb/>
兩院江西行省平章圖沁特穆爾江浙行省右丞伊實<lb/>
棟阿並為太禧院使中書平章蘇蘇御史中丞伊拉齊<lb/>
兼太禧院使上都旺沁兵襲破居庸闗將士皆潰雅克<lb/>
特穆爾軍次三河丙子旺沁游兵至大口雅克特穆爾<lb/>
還軍次榆河帝出齊化門視師丁丑雅克特穆爾來見<lb/>
曰乘輿一出民心必驚軍旅之事臣請以身任之即日<lb/>
還宫命司天監禜星戊寅諭中外曰近以姦臣都爾蘇<lb/>
<pb n="KR2a0036_WYG_032-12b"/>
額卜徳哷勒潛通隂謀變易成憲既已明正其罪凡囘<lb/>
囘種人不預其事者其安業勿懼有因而扇惑其人者<lb/>
罪之又勅軍中逃歸及京城游民敢攘民財者斬命高<lb/>
昌僧作佛事於延春閣又命伊嚕勒昆於顯懿莊聖皇<lb/>
后神御殿作佛事諸王阿爾布古昻輝托克托來朝命<lb/>
留守司完京城備守禦雅克特穆爾與旺沁前軍戰于<lb/>
榆河敗之追奔紅橋北其樞密副使阿拉克特穆爾指<lb/>
揮使呼圖克特穆爾以兵會旺沁復戰又敗之我師據<lb/>
<pb n="KR2a0036_WYG_032-13a"/>
紅橋増給大都驛馬百匹庚辰太白犯亢宿詔御史臺<lb/>
今後監察御史廉訪司凡有刺舉並著其實無則勿妄<lb/>
以言廉訪司書吏當以職官教授吏員鄉貢進士㕘用<lb/>
加封漢前將軍闗侯為顯靈義勇武安英濟王遣使祠<lb/>
其廟辛巳命司天監禜星以拜布哈知樞密院事依前<lb/>
中書左丞相括山東馬雅克特木爾與上都軍大戰白<lb/>
浮之野雅克特穆爾手刃七人于陣敗之托克托穆爾<lb/>
與遼東軍戰檀子山壬午大霧旺沁等遁崑山州獲上<lb/>
<pb n="KR2a0036_WYG_032-13b"/>
都頒詔使者及遼東徵兵使者以聞詔誅之癸未以同<lb/>
知樞密院事圖勒噶特穆爾知樞密院事中書平章政<lb/>
事明埒克棟阿為江浙行省平章政事旺沁收集散亡<lb/>
復來戰我師列陣白浮西敵不敢犯至夜薩都托克托<lb/>
穆爾前後夾攻敗走之追及于昌平北斬首數千級降<lb/>
者萬餘人帝遣使賜雅克特穆爾上尊且諭㫖曰丞相<lb/>
每臨陣躬冐矢石脱有不虞奈何自今苐以大將旗鼓<lb/>
督戰可也對曰凡戰臣必以身先之敢後者論以軍法<lb/>
<pb n="KR2a0036_WYG_032-14a"/>
若委之諸將萬一失利悔將何及甲申慶雲見旺沁單<lb/>
騎亡薩都追之不及而還命御史臺凡各道亷訪司官<lb/>
用䝉古二人輝和爾河西回回漢人各一人各司書吏<lb/>
十六人用職官五各路司吏五教授二鄉貢進士四人<lb/>
夲臺經厯品秩相當者除各道廉訪使都事除副使譯<lb/>
史通事考滿不得除御史靖安王扣布哈等將陜西兵潛<lb/>
由潼闗南水門入萬戸博囉棄闗走扣布哈等分據陜<lb/>
州等縣縱兵四劫乙酉以明埓克棟阿為中書平章政<lb/>
<pb n="KR2a0036_WYG_032-14b"/>
事嶺北行省左丞雅克布琳知樞密院事募丁壯千人<lb/>
守城郭追封乳母鄂勒哲雲國夫人其夫烏魯斯贈太<lb/>
保封雲國公諡忠懿子索諾木贈司徒封雲國公諡貞<lb/>
閔上都兵入古北口將士皆潰其知樞密院事準台以<lb/>
兵掠石槽雅克特穆爾遣薩都倍道趨赴掩其不備擊<lb/>
之而自督大兵繼至轉戰四十餘里至牛欄山擒駙馬<lb/>
博囉特穆爾平章䝉古達實伊實特穆爾將作院使蘇<lb/>
爾塔琿送闕下戮之降者萬人餘兵奔竄夜遣薩都出<lb/>
<pb n="KR2a0036_WYG_032-15a"/>
古北口逐之托克托穆爾與遼東軍戰薊州南殺獲無<lb/>
算調河南䝉古軍老幼五萬人増守京師募丁壯守直<lb/>
沽調臨清萬户府運糧軍三千五百並御河分守山東<lb/>
丁壯萬人守禦益都般陽諸處海港居庸闗壘石以為<lb/>
固丁亥遼東軍抵京城雅克特穆爾引兵拒之令京城<lb/>
里長募丁壯及百工合萬人與兵士為伍乘城守禦月<lb/>
給鈔三錠米三斗冀寧晉寧兩路所轄代州之鴈門闗<lb/>
崞州之陽武闗嵐州之大澗口皮庫口保徳州之寨底<lb/>
<pb n="KR2a0036_WYG_032-15b"/>
天橋白羊三闗石州之塢堡口汾州之向陽闗隰州之<lb/>
烏門闗吉州之馬頭秦王嶺二闗靈石縣之隂地闗皆<lb/>
令穿塹壘石以為固調丁壯守之戊子上都諸王呼喇<lb/>
台等兵入紫荆闗將士皆潰行樞密院官布延阿瑪勒<lb/>
指揮使伊蘇岱爾往援之陜西行臺御史大夫額森特<lb/>
穆爾引兵從大慶闗渡河擒河中府官殺之萬户徹爾<lb/>
特穆爾軍潰而遁河南廉訪副使萬嘉律言徹爾特穆<lb/>
爾身為大將紀律不嚴望風奔潰宜加重罰以示勸懲<lb/>
<pb n="KR2a0036_WYG_032-16a"/>
不報河東聞額森特穆爾軍至官吏皆棄城走額森特<lb/>
穆爾悉以其黨代之召雲南行省左丞相額爾吉訥不<lb/>
至前尚書左丞相三寳努以罪誅其二子上都哈喇巴<lb/>
圖爾近侍命以所籍家貲及制命還之冬十月己丑朔<lb/>
命西僧作佛事雅克特穆爾引兵至通州擊遼東軍敗<lb/>
之皆渡潞水走遣托克托穆爾等將兵四千援紫荆闗<lb/>
調江浙兵萬人禦潼闗紫荆闗潰卒南走保定因肆剽<lb/>
掠同知路事阿里沙及故平章張珪子武昌萬戸景武<lb/>
<pb n="KR2a0036_WYG_032-16b"/>
等率民持梃擊死數百人河南行省調兵守虎牢闗庚<lb/>
寅我師與遼東軍夾潞水而陣遼東軍宵遁我師渡而<lb/>
襲之辛卯禮官言即位之始當告祭郊廟社稷時享之<lb/>
禮請改用仲月從之紫荆闗兵進逼涿州同知州事嘉<lb/>
琿達調丁壯禦之壬辰額森努爾軍至保定殺阿里沙<lb/>
等及張景武兄弟五人并取其家貲都爾蘇貸其姻家<lb/>
長蘆鹽運司判官伊拉瑪丹鈔四萬錠買鹽營利於京<lb/>
師詔追理之癸已立壽福會福隆禧崇祥四總管府分<lb/>
<pb n="KR2a0036_WYG_032-17a"/>
奉祖宗神御殿秩正三品並𨽻太禧院呼喇台游兵進<lb/>
逼南城令京城居民戸出壯丁一人持兵仗從軍士乘<lb/>
城諸門皆列甕貯水以防火雅克特穆爾及陽翟王太<lb/>
平國王多羅台等戰于檀子山之棗林騰吉斯陷陣殺<lb/>
太平死者蔽野餘皆宵遁遣薩都追之弗及甲午命有<lb/>
司市馬千匹賜出征軍士托克托穆爾章吉特與額森<lb/>
努爾合擊敵軍於良鄉南轉戰至蘆溝橋呼喇台被創<lb/>
據橋而宿乙未雅克特穆爾率軍循北山而西趣良鄉<lb/>
<pb n="KR2a0036_WYG_032-17b"/>
諸將時與呼喇台阿拉克特穆爾等合戰聲言雅克特<lb/>
穆爾大軍至敵兵皆遁頒詔甘肅使者至陜西行省行<lb/>
臺官塗毁詔書械使者送上都湘寧王巴拉實哩引兵<lb/>
入冀寜殺掠吏民時太行諸闗守備皆闕冀寧路告急<lb/>
敕萬戸和尚將兵由故闗援之冀寜路官募民丁迎敵<lb/>
和尚以兵殿殺獲甚衆㑹上都兵大至和尚退保故闗<lb/>
冀寧遂破丙申雅克特穆爾入朝賜宴興聖殿賑通州<lb/>
被兵之家命蘇蘇等董度支芻粟中書省臣言上都諸<lb/>
<pb n="KR2a0036_WYG_032-18a"/>
王大臣不思祖宗成憲惑於姦臣都爾蘇之言輒以兵<lb/>
犯京畿頼陛下洪福旺沁遂致潰亡生擒諸王博囉特<lb/>
穆爾及諸用事臣䝉古達實伊實特穆爾等既已明正<lb/>
典刑宜𫝊首四方以示衆從之丁酉以縉山縣民十人<lb/>
嘗為旺沁向導誅其為首者四人餘杖一百七籍其家<lb/>
貲妻子分賜守闗軍士戊戌命湖廣行省平章竒珠調<lb/>
兵守歸峽左丞布色守八番以禦四川軍諸將追阿拉<lb/>
克特穆爾等至紫荆闗獲之送京師皆棄市己亥幸大<lb/>
<pb n="KR2a0036_WYG_032-18b"/>
聖壽萬安寺謁世祖裕宗神御殿賜雅克特穆爾太平<lb/>
王黄金印并降制書及賜玉盤龍衣珠衣寳珠金腰帶<lb/>
海東白鶻青鶻各一河南行中書省行樞密院皆聴便<lb/>
宜行事圖們徳爾軍復入古北口雅克特穆爾引軍禦<lb/>
之大戰于檀州南敗之其萬户以兵萬人降圖們徳爾<lb/>
走還遼東使者頒詔於陜西行省行臺官焚詔書下使<lb/>
者獄告于上都庚子以梁王旺沁第賜諸王特穆爾布<lb/>
哈廷臣言保定萬戸張昌其諸父景武等既受誅宜罷<lb/>
<pb n="KR2a0036_WYG_032-19a"/>
所將兵而奪其金虎符不許辛丑以同知樞密院事托<lb/>
克托穆爾通政使額布勒並知樞密院事御史中丞伊<lb/>
拉齊為御史大夫還給巴延徹爾托多家貲齊王伊嚕<lb/>
特穆爾東路䝉古元帥布哈特穆爾等以兵圍上都都<lb/>
爾蘇等奉皇帝寳出降梁王旺沁遁遼王托克托為伊<lb/>
嚕特穆爾所殺遂收上都諸王符印壬寅以宣徽使額<lb/>
森努爾知行樞密院亊宣徽副使章吉特為行樞密院<lb/>
副使與知樞密院事伊蘇岱爾等將兵西擊潼闗軍中<lb/>
<pb n="KR2a0036_WYG_032-19b"/>
書省臣言阿哩雅舊以贓罪除名近復命為太醫使臣<lb/>
等不敢奉詔帝曰往者勿咎比兵興時朕已錄用其依<lb/>
命行之以張珪女歸額森努爾癸卯以故徽政使實勒<lb/>
們妻賜雅克特穆爾以通州知州趙義能禦敵賜幣二<lb/>
匹額森特穆爾軍至晉寧夲路官遁甲辰晉邸及遼王<lb/>
所轄路府州縣達嚕噶齊並罷免禁錮選流官代之給<lb/>
淮東宣慰司銀字圓符命有司收將士所遺符印兵仗<lb/>
賑糶京城米十萬石石為鈔十五貫丙午中書省臣言<lb/>
<pb n="KR2a0036_WYG_032-20a"/>
凡有罪者既籍其家貲又没其妻子非古者罪人不孥<lb/>
之意今後請勿没人妻子制可丁未告祭于南郊以中<lb/>
書平章政事塔斯哈雅為大司農復以竒徹台為中書<lb/>
平章政事侍御史伊嚕布哈為中丞以度支芻豆經用<lb/>
不足凡諸王駙馬來朝並節其給宿衛官已有廪祿者<lb/>
及内侍宫人嵗給芻豆皆權止之糴豆二十萬石於瀕<lb/>
御河州縣以河間山東鹽課鈔給其直放還防河運糧<lb/>
軍陜西兵至鞏縣黒石渡遂據虎牢我師皆潰儲仗悉<lb/>
<pb n="KR2a0036_WYG_032-20b"/>
為所獲河南行省來告急戒有司修城壁嚴守衞雲南<lb/>
銀羅甸土官哀贊等來貢方物己酉拜布哈加太保落<lb/>
知樞密院事命刑部郎中大都前廣東僉事張世榮追<lb/>
理額卜徳哷勒家貲開居庸闗陜西軍奪武闗萬戸楊<lb/>
克忠等兵潰庚戌帝御興聖殿齊王伊嚕特穆爾諸王<lb/>
布色特穆爾阿爾哈特實哩諾摩罕東路䝉古元帥布<lb/>
哈特穆爾等奉上皇帝寳都爾蘇等至京師下之獄分<lb/>
遣使者檄行省内郡罷兵以安百姓以宦者拜特穆爾<lb/>
<pb n="KR2a0036_WYG_032-21a"/>
及奴婢田宅賜薩都辛亥雲南徹里路土宫刁賽等來<lb/>
貢方物詔自今朝廷政務及籍没田宅賜人者非與雅<lb/>
克特穆爾議諸人不許奏陳以宦者穆蘇蘇爾奴婢家<lb/>
貲賜巴延壬子詔減河南江西湖廣入貢駕鵝以省驛<lb/>
𫝊以諸王和碩第賜雅克特穆爾繼母公主察球爾癸<lb/>
丑雅克特穆爾辭知樞密院事命其叔父東路䝉古元<lb/>
帥布哈特穆爾代之雅克特穆爾請以䝉古達實等三<lb/>
十人田宅賜徹爾特穆爾等三十人從之以所括河北<lb/>
<pb n="KR2a0036_WYG_032-21b"/>
諸路馬四百匹給四宿衞阿都齊二百匹給中宫阿都<lb/>
齊餘二千匹分牧於内郡覈上都倉庫錢穀御史臺臣<lb/>
言近北兵奪紫荆闗官軍潰走掠保定之民夲路官與<lb/>
故平章張珪子景武五人率其民擊官軍死額森努<lb/>
爾不俟奏聞擅殺官吏及珪五子珪父祖三世為國勲<lb/>
臣設使珪子有罪珪之妻女又何罪焉今既籍其家又<lb/>
以其女妻額森努爾非國家待遇勲臣之意帝曰卿<lb/>
等言是命中書革正之命御史臺擇人充各道廉訪司<lb/>
<pb n="KR2a0036_WYG_032-22a"/>
官遣官賑良鄉涿州定興保定驛户被兵者甲寅罷徽<lb/>
政院改立儲慶使司秩正二品平章政事蘇蘇明埒克<lb/>
棟阿並領儲慶司事鷹坊巴咱爾河南行省左丞姚煒<lb/>
並為儲慶使元帥伊蘇岱爾執湘寧王巴拉實哩送京<lb/>
師巴喇實哩及趙王滿濟勒噶諸王呼喇台承上都命<lb/>
各起兵南侵冀寧還次馬邑至是被執所俘男女千人<lb/>
悉還其家遣使止江浙軍士之往潼闗者就還鎮額森<lb/>
特穆爾兵至潞州乙卯以都爾蘇宅賜布哈特穆爾都<lb/>
<pb n="KR2a0036_WYG_032-22b"/>
爾蘇子普爾普宅賜阿都瑪勒内侍王巴延宅賜騰吉<lb/>
斯丙辰雅克特穆爾請以所没逆臣齊琳特穆爾家貲<lb/>
還其妻特黙格兵入鄧州丁巳毁顯宗室升順宗祔右<lb/>
穆第二室成宗祔右穆第三室武宗祔左昭第三室仁<lb/>
宗祔左昭第四室英宗祔右穆第四室加命雅克特穆<lb/>
爾為達爾罕其子孫世襲此號雅克特穆爾請以河南<lb/>
平章庫哩等二十三人田宅賜西安王喇特納實哩等<lb/>
二十三人從之戊午詔廷臣曰凡今臣僚唯丞相雅克<lb/>
<pb n="KR2a0036_WYG_032-23a"/>
特穆爾大夫巴延許兼三職署事餘者並從簡省百司<lb/>
事當奏者共議以聞或私任己意者不許獨請上都官<lb/>
吏自八月二十一日以後擢用者並追收制敕天下僧<lb/>
道有妻者皆令為民額森努爾軍次順徳令廣平大名<lb/>
兩路括馬盜殺太尉布哈初布哈乘國家多事率衆剽<lb/>
掠居庸以北皆為所擾至是盜入其家殺之興和路當<lb/>
盜以死罪刑部議以為布哈不道衆所聞知幸遇盜殺<lb/>
而夲路隠其殘剽之罪獨以盜聞於法不當中書以聞<lb/>
<pb n="KR2a0036_WYG_032-23b"/>
帝嘉其議十一月己未詔諭中外曰諸王旺沁及圖們<lb/>
徳爾阿拉克布哈圖沁等兵敗而逃有能擒獲者授五<lb/>
品官同黨之人若能去逆効順擒旺沁等來歸者免罪<lb/>
依上授官家奴獲之者得備宿衞敢有隠匿者事覺與<lb/>
犯人同罪給殿中侍御史及冀寧路印凡内外百司印<lb/>
因兵興而失者命中書如品秩鑄給之命太保博迪蘇<lb/>
陞太傅兼宗正扎爾古齊總兵北邊中書省臣言侍御<lb/>
史左吉非才不當任風憲御史臺臣巴延等言左吉御<lb/>
<pb n="KR2a0036_WYG_032-24a"/>
史所薦若既用之又以人言而止臺綱不能振矣必如<lb/>
省臣所言臣等乞辭避帝曰汝等其勿為是言左吉果<lb/>
不可用省臣何不先言之其令左吉仍為侍御史帝謂<lb/>
中書省臣曰朕在瓊州建康時薩題皆從備極艱苦其<lb/>
賜鹽引六萬俾贍其家命郡縣招集被兵流亡之民貧<lb/>
者賑給之遼東降軍給行糧遣還京畿及四方民為兵<lb/>
所掠而奴于人者令有司追理送還山北京東驛被兵<lb/>
者賑以鈔二萬一千五百錠放高麗宦者穆蘇蘇爾噶<lb/>
<pb n="KR2a0036_WYG_032-24b"/>
達爾歸田里庚申中書錄用前御史臺官琳沁蔡文淵<lb/>
用江南行臺御史王琚仁言汰近嵗白身入官者敕行<lb/>
御史臺凡有紏劾必由御史臺陳奏勿徑以封事聞命<lb/>
中書省追理都爾蘇及其兄茂穆蘇普爾普茂巴爾斯<lb/>
等家貲辛酉雅克特穆爾請以寧珠田宅賜竒徹台額<lb/>
森努爾兵至武安額森特穆爾降河東州縣聞之盡殺<lb/>
偽署官吏癸亥帝宿齋宫甲子服袞冕享于太廟陜西<lb/>
兵進逼汴梁聞朝廷𫝊檄罷兵乃解去乙丑雅克特克<lb/>
<pb n="KR2a0036_WYG_032-25a"/>
爾請以額卜徳哷勒等三十人田宅賜烏魯斯等三十<lb/>
人從之丁卯巴延兼忠翊侍衞都指揮使庚午復立察<lb/>
汗諾爾宣慰司命總宿衛官分簡所募勇士非舊嘗宿<lb/>
衞者皆罷去汴梁河南等路及南陽府頻嵗蝗旱禁其<lb/>
境内釀酒日夲舶商至福建博易者江浙行省選廉吏<lb/>
征其税中書省臣言今嵗既罷印鈔夲來嵗擬印至元<lb/>
鈔一百一十九萬二千錠中統鈔四萬錠監察御史言<lb/>
户部鈔法嵗會其數易故以新期於流通不出其數邇<lb/>
<pb n="KR2a0036_WYG_032-25b"/>
者都爾蘇以上都經費不足命有司刻板印鈔今事既<lb/>
定宜急收毁從之監察御史薩里布哈索諾木巴勒于<lb/>
欽張士𢎞言朝廷政務賞罰為先功罪既明天下斯定<lb/>
近年自特們徳爾竊位擅權假刑賞以遂其私綱紀始<lb/>
紊迨至泰定爵賞益濫比以兵興用人甚急然而賞罰<lb/>
不可不嚴夫功之高下過之重輕皆係天下之公論願<lb/>
命有司務合公議明示黜陟功罪既明賞罰攸當則朝<lb/>
廷肅清紀綱振舉而天下治矣帝嘉納之辛未遣西僧<lb/>
<pb n="KR2a0036_WYG_032-26a"/>
作佛事於興和新内特黙格兵入襄陽夲路官皆遁襄<lb/>
陽縣尹谷庭珪主薄張徳獨不去西軍執使降不屈死<lb/>
之時僉樞密院事塔海擁兵南陽不救壬申遣官告祭<lb/>
社稷以故平章赫嚕平江田三百頃及嘉興蘆地賜西<lb/>
安王喇特納實哩癸酉八百媳婦國使者昭哀雲南威<lb/>
楚路土官胒放等九十九寨土官必也姑等各以方物<lb/>
來貢雅克特穆爾言向者上都舉兵諸王實喇樞密同<lb/>
知阿齊拉等十人南望宫闕鼔譟其黨拒命逆戰情不<lb/>
<pb n="KR2a0036_WYG_032-26b"/>
可恕詔各杖一百七流逺籍其家貲甲戌居泰定后昻<lb/>
吉爾氏于東安州杭州火命江浙行省賑被災之家乙<lb/>
亥賜西安王喇特納實哩齊王伊嚕特穆爾知樞密院<lb/>
事布哈特穆爾金各五百兩銀各二千五百兩鈔各萬<lb/>
錠諸王圖烈特穆爾金五十兩銀五百兩鈔千錠從者<lb/>
及軍士有差丙子蘇蘇坐受賂杖一百七徙襄陽以母<lb/>
年老詔留之京師丁丑以躬祀太廟禮成御大明殿受<lb/>
諸王文武百官朝賀荆王伊蘇額布根遣使𫝊檄至襄<lb/>
<pb n="KR2a0036_WYG_032-27a"/>
陽特黙格引兵走戊寅以御史中丞伊嚕布哈為太禧<lb/>
院使監察御史薩里布哈等言伊嚕布哈素禀直氣操<lb/>
履端正陛下欲振憲綱非任斯人不可乃復以伊嚕布<lb/>
哈為中丞兼太禧院使作佛事于五臺寺命河南江浙<lb/>
以兵五萬益湖廣己卯中書省臣言内外流官年及致<lb/>
仕者並依階叙授以制敇今後不須奏聞制可以額森<lb/>
特穆爾額卜徳哷勒珠衣賜薩題趙世安命諸衞漢軍<lb/>
及州縣丁壯所給甲胄兵仗皆令還官庚辰遣使奉迎<lb/>
<pb n="KR2a0036_WYG_032-27b"/>
皇兄於漠北以中政院使敬儼為中書平章政事同知<lb/>
樞密院事徹爾特穆爾為中書左丞辛巳遣欽察百戸<lb/>
及其軍士還鎮以托克托等三人妻賜庫庫楚等三人<lb/>
以托廸等十一人田宅賜駙馬多丕勒等十一人壬午<lb/>
第三皇子寳寧易名太平訥命大司農敏珠爾巴養於<lb/>
其家詔行樞密院罷兵還以御史中丞伊嚕布哈為中<lb/>
書右丞癸未都爾蘇伏誅磔其尸於市旺沁亦賜死茂<lb/>
穆蘇寧珠薩題勒宻實額森特穆爾等皆棄市以前所<lb/>
<pb n="KR2a0036_WYG_032-28a"/>
賜蘇蘇額森努爾宅改賜駙馬錦濟勒及乳媪伊蘇展<lb/>
甲申命威順王庫春布哈還鎮湖廣御史中丞趙世延<lb/>
以老疾辭職不許用故中丞崔彧故事加平章政事居<lb/>
前職御史臺臣言行宣政院行都水監宜罷從之丙戌<lb/>
作水陸會以阿勒哷木特穆爾等六人在上都欲舉義<lb/>
不克而死並賜謚贈䘏其家雅克特穆爾言晉王遼王<lb/>
等所轄府縣達嚕噶齊既已黜罷其所舉扎爾古齊中<lb/>
書斷事官皆宜革去從之敕趙世延及翰林直學士虞<lb/>
<pb n="KR2a0036_WYG_032-28b"/>
集製御史臺碑文遣諸衞兵各還鎮左丞相拜布哈罷<lb/>
命有司追理上都官吏預借俸遼王托克托之子巴圖<lb/>
聚黨剽掠敕宣徳府官捕之四川行省平章嚢嘉特自<lb/>
稱鎮西王以其省左丞托克托為平章前雲南廉訪使<lb/>
楊静為左丞殺其省平章庫春等官稱兵燒絶棧道烏<lb/>
䝉路教授杜巖肖謂聖明繼統方内大寧省臣當罷兵<lb/>
入朝庶免一方之害囊嘉特惡其言杖一百七禁錮之<lb/>
十二月己丑朔監察御史言巴延宜與雅克特穆爾一<lb/>
<pb n="KR2a0036_WYG_032-29a"/>
體論功行賞帝曰巴延之功朕心知之御史不必言庚<lb/>
寅令内外諸司天壽節聴具肉食民間禁屠宰如舊制<lb/>
命通政院整飭䝉古驛諸闗隘嘗毁民屋以塞者賜民<lb/>
鈔俾完之甲午以旺沁奴婢賜鎮南王特穆爾布哈及<lb/>
雅克特穆爾其弓矢賜雅克特穆爾巴延雅克特穆爾<lb/>
請以茂穆蘇等九人田宅分賜雅克布琳等九人從之<lb/>
丙申幸大崇恩福元寺謁武宗神御殿分命諸僧於大<lb/>
明殿延春閣興聖宫隆福宫萬嵗山作佛事雲南土官<lb/>
<pb n="KR2a0036_WYG_032-29b"/>
普雙等來貢方物御史臺臣言額森爾將兵所至擅殺<lb/>
官吏俘掠子女貨財詔刑部鞫之籍其家杖一百七竄<lb/>
于南寧命其妻歸父母家己亥造皇后玉册玉寳庚子<lb/>
赦天下賜諸王們都為果王阿穆爾台為毅王宗正札<lb/>
爾古齊庫庫楚等十七人並賜功臣號及階官爵諡仍<lb/>
命有司刻其功于碑賜鈔䘏其家中書省臣言陜西行<lb/>
省行臺官焚棄詔書坐罪當流雖經赦宥宜永不録用<lb/>
制可辛丑立龍翊侍衛親軍都指揮使司分掌欽察軍<lb/>
<pb n="KR2a0036_WYG_032-30a"/>
士秩正三品指揮使三人命雅克特穆爾及布哷齊茂<lb/>
海為之餘官悉聴雅克特穆爾選人以聞命高昌僧作<lb/>
佛事於寳慈殿江南行臺御史言遼王托克托自其祖<lb/>
父以來屢為叛逆蓋因所封地大物衆宜削王號處其<lb/>
子孫逺方而析其元封分地詔中書與勲舊大臣議之<lb/>
哈喇哈達等十三人從湘寧王巴拉實哩用兵既伏誅<lb/>
命皆籍其家西僧百人作佛事於徽猷閣七日癸卯欽<lb/>
察阿蘇二部依宿衛軍士例給芻豆乙巳巴延加太尉<lb/>
<pb n="KR2a0036_WYG_032-30b"/>
開府儀同三司與伊拉齊並為御史大夫同振臺綱詔天<lb/>
下立内宰司𨽻儲慶使司秩正三品以阿巴等六人田宅賜<lb/>
諸王羅丹等六人雲南姚州知州高明來貢方物戊申<lb/>
以潛邸所用工匠一百五十人付皇子喇特納達喇立<lb/>
異様局以司之秩從六品加巴延為太保知樞密院阿<lb/>
布哈特穆爾為太尉實沙為司徒己酉開上都酒禁壬<lb/>
子以諸路民匠提領所合為提舉司秩從五品甲寅復<lb/>
遣治書侍御史薩題内侍布延特古斯奉迎皇兄於漠<lb/>
<pb n="KR2a0036_WYG_032-31a"/>
北西安王喇特納實哩及雅克特穆爾特穆爾布哈請<lb/>
各遣人送名鷹於行在所以旺沁妻金珠首飾歸中宫<lb/>
丙辰陞太禧院從一品中書左丞伊嚕布哈為太禧院<lb/>
使丁巳封西安王喇特納實哩為豫王賜南康路為食<lb/>
邑徹爾特穆爾陞右丞㕘知政事伊爾特穆爾為左丞㕘<lb/>
議省事趙世安為㕘知政事戊午詔被兵郡縣免雜役<lb/>
禁醸酒弛山塲河濼之禁私相假貸者俟秋成責償䝉<lb/>
古色目人願丁父母憂者聴如舊制御史臺言囊嘉特拒<lb/>
<pb n="KR2a0036_WYG_032-31b"/>
命西南罪不可宥所授制敕宜從追奪中書省臣言今<lb/>
方許嚢嘉特等自新則御史言宜勿行從之教坊司達<lb/>
嚕噶齊薩喇勒在武宗時遥授㕘知政事階中奉大夫<lb/>
詔落遥授之職而仍其舊階是月復遣使者召雲南行<lb/>
省左丞相額爾言訥又不至加謚唐司徒顔真卿正烈<lb/>
文忠公令有司歳時致祭陜西自泰定二年至是嵗不<lb/>
雨大饑民相食杭州嘉興平江湖州鎮江建德池州太<lb/>
平廣德等路水沒民田萬四千餘頃河北山東有年<lb/>
<pb n="KR2a0036_WYG_032-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_032-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史巻三十二<lb/>
<pb n="KR2a0036_WYG_032-33a"/>
元史巻三十二考證<lb/>
同謀附大都　附原刻作援考是時大都初起師未嘗<lb/>
　為上都所困無所用援謹據宋元通監改<lb/>
陞宜興縣為州　考地理志至元十五年升宜興縣為<lb/>
　府二十年仍為縣二十一年復為府仍置縣以𨽻之<lb/>
　元貞元年府縣俱廢止立宜興州此云陞縣為州與<lb/>
　志異<lb/>
洪惟太祖皇帝肇造區夏世祖皇帝混一海宇　原刻<lb/>
<pb n="KR2a0036_WYG_032-33b"/>
　作太祖混一海宇按太祖未嘗一統元文之考此詔<lb/>
　虞集所撰見元文類此處之原刻顯係脱簡也今據<lb/>
　増<lb/>
加封漢前將軍闗侯為顯靈義勇武安英濟王　原刻<lb/>
　作漢將軍今據三國志増<lb/>
至牛欄山　原刻作牛頭山考昌平山水記順義縣有<lb/>
　牛欄山俗𫝊有金牛出焉與石槽同在縣之西北又<lb/>
　遼史百官志有牛欄都統領司亦因山得名以今道<lb/>
<pb n="KR2a0036_WYG_032-34a"/>
　里計之適相符合此外别無牛頭山今據改<lb/>
擒平章䝉古達什雅實特穆爾　按達什原文作塔失<lb/>
　雅實特穆爾原文作雅失帖木兒係二人下文丙申<lb/>
　中嘗省臣云云其明證也此處原刻脱落雅失二字<lb/>
　但稱塔失帖木兒是以兩人為一人矣今改正<lb/>
丙申幸大崇恩福元寺　原刻作丙午考乙未下己亥<lb/>
　上不應有丙午日今改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷三十八</head> <lb/>
    <p>
<pb n="KR2a0036_WYG_038-1a"/>
欽定四庫全書<lb/>
　元史卷三十八<lb/>
　明翰林學士亞中大夫知制誥兼修國史宋濂等修<lb/>
　本紀第三十八<lb/>
　　順帝一<lb/>
順帝名托歡特穆爾明宗之長子母哈爾努特氏名瑪<lb/>
里達郡王阿爾斯蘭裔孫也初太祖取西北諸國阿爾<lb/>
斯蘭率其衆來降乃封為郡王俾領其部族及明宗北<lb/>
<pb n="KR2a0036_WYG_038-1b"/>
狩過其地納哈爾努特氏延祐七年四月丙寅生帝于<lb/>
北方㤗定帝崩太師雅克特穆爾與諸王大臣迎立文<lb/>
宗文宗初即位以明宗嫡長復遣使迎立之明宗即位<lb/>
于和寧之北而立文宗為皇太子及明宗崩文宗復正<lb/>
大位至順元年四月辛丑明宗后班布爾實被讒遇害<lb/>
遂徙帝髙麗居大青島中不與人接閲一載復詔天下<lb/>
言明宗在朔漠之時素謂非其己子移于廣西之静江<lb/>
三年八月己酉文宗崩雅克特穆爾請文宗后立太子<lb/>
<pb n="KR2a0036_WYG_038-2a"/>
雅克特古斯后不從命立明宗次子伊埓哲伯是為寧<lb/>
宗十一月壬辰寧宗崩雅克特穆爾復請立雅克特古<lb/>
斯文宗后曰吾子尚幼托歡特穆爾在廣西今年十三<lb/>
矣且明宗長子禮當立之乃命中書右丞竒爾濟斯迎<lb/>
帝于静江至良鄉迓以鹵簿雅克特穆爾既見帝並馬<lb/>
徐行具陳迎立意帝幼且畏之一無所答雅克特穆爾<lb/>
疑之故帝至京乆不得立適太史亦言帝不可立立則<lb/>
天下亂以故議未決遷延數月國事皆決于雅克特穆<lb/>
<pb n="KR2a0036_WYG_038-2b"/>
爾奏文宗后而行之㑹雅克特穆爾死后乃與大臣定<lb/>
議立帝且曰萬嵗後其傳位于雅克特古斯若武宗仁<lb/>
宗故事諸王宗戚奉璽綬勸進四年六月己巳帝即位<lb/>
于上都詔曰洪惟我太祖皇帝受命于天肇造區夏世<lb/>
祖皇帝奄有四海治功大備列聖相𫝊丕承前烈我皇<lb/>
祖武宗皇帝入纂大統及致和之季皇考明宗皇帝逺<lb/>
居沙漠濟雅圖皇帝戡定内難讓以天下我皇考賓天<lb/>
濟雅圖皇帝復正宸極治化方隆奄棄臣庶今皇太后<lb/>
<pb n="KR2a0036_WYG_038-3a"/>
召大臣雅克特穆爾巴延等曰昔者科綽托克托穆爾<lb/>
濟爾噶朗等謀逆以明宗太子為名又先為班布爾實<lb/>
始以妬忌妄搆誣言踈離骨肉逆臣等既正其罪太子<lb/>
遂遷于外濟雅圖皇帝後知其妄尋至大漸顧命有曰<lb/>
朕之大位其以朕兄子繼之時以朕逺征南服以朕弟<lb/>
伊埓哲伯登大位以安百姓乃遽至大故皇太后體承<lb/>
濟雅圖皇帝遺意以武宗皇帝之元孫明宗皇帝之世<lb/>
嫡以賢以長在予一人遣使迎還徴集宗室諸王來㑹<lb/>
<pb n="KR2a0036_WYG_038-3b"/>
合辭推戴今奉皇太后勉進之篤宗親大臣懇請之至<lb/>
以至順四年六月初八日即皇帝位于上都於戱惟天<lb/>
惟祖宗全付予有家慄慄危懼若涉淵氷㒺知攸濟尚<lb/>
賴宗親臣隣交修不逮以底隆平其赦天下有阿勒呼<lb/>
木特穆爾者明宗親臣也言于帝曰天下事重宜委宰<lb/>
相決之庶可責其成功若躬自聴㫁則必負惡名帝信<lb/>
之由是深居宫中每事無所專焉辛未命巴延為太師<lb/>
中書左丞相上柱國監修國史兼奎章閣大學士領學<lb/>
<pb n="KR2a0036_WYG_038-4a"/>
士院太史院回回漢人司天監事薩敦為太傅左丞相<lb/>
是月大霖雨京畿水平地丈餘饑民四十餘萬詔以鈔<lb/>
四萬錠賑之涇河溢闗中水災黄河大溢河南水災兩<lb/>
淮旱民大饑秋七月霖雨潮州路水己亥太隂犯房宿<lb/>
八月壬申鞏昌徽州山崩詔立雅克特穆爾女巴約特<lb/>
氏為皇后九月甲午太隂犯填星乙未太隂犯天江甲<lb/>
寅中書省臣言官員遞陞窒礙選法今請自省院臺官<lb/>
外其餘不許逓陞從之丁巳太隂犯填星己未太隂犯<lb/>
<pb n="KR2a0036_WYG_038-4b"/>
氐宿庚申詔太師右丞相巴延太傅左丞相薩敦專理<lb/>
國家大事其餘不得兼領三職秦州山崩賑恤寧夏饑<lb/>
民五萬三千人一月詔免儒人役冬十月甲子太隂犯<lb/>
斗宿丙寅鳯州山崩戊辰改元詔曰在昔世祖皇帝紹<lb/>
開丕圖稽古建元立經陳紀列聖相承恪遵成憲肆予<lb/>
冲人嗣大厯服兹圖治之云初嘉與民而更始乃新紀<lb/>
號誕告多方其以至順四年為元統元年於戱一元運<lb/>
于四時惟裁成之有道大統綿于萬世思保祐于無疆<lb/>
<pb n="KR2a0036_WYG_038-5a"/>
中書省臣言凡朝賀遇雨請便服行禮從之己巳加知<lb/>
樞宻院事達爾罕達哩金紫光禄大夫庚午詔以察汗<lb/>
諾爾宣慰司人民止令應當徽政院差事癸酉雲南催<lb/>
羅土官渾鄧馬弄來貢方物詔以其地陞立散府丁丑<lb/>
依皇太后行年之數釋放罪囚二十一人庚辰奉文宗<lb/>
皇帝及太皇太后御容于大承天䕶聖寺命左丞相薩<lb/>
敦為隆祥院使奉其祭祀乙酉詔以髙郵府為巴延食<lb/>
邑戊子封薩敦為榮王食邑廬州騰吉斯襲父封為太<lb/>
<pb n="KR2a0036_WYG_038-5b"/>
平王進階金紫光禄大夫庚寅中書省臣請集議武宗<lb/>
英宗明宗三朝皇后升祔十一月辛夘朔罷富州金課<lb/>
甲午太隂犯壘壁陣丙申鞏昌成紀縣地裂山崩令有<lb/>
司賑被災人民丁酉享于太廟辛丑起棕毛殿丙午申<lb/>
飭鹽運司辛亥江西湖廣江浙河南復立𣙜茶運司追<lb/>
謚濟雅圖皇帝為聖明元孝皇帝廟號文宗時寢廟未<lb/>
建于英宗室次權結綵殿奉安神主封巴延為秦王錫<lb/>
金印是日秦州山崩地裂夜太隂犯太微東垣上相壬<lb/>
<pb n="KR2a0036_WYG_038-6a"/>
子太隂犯填星癸丑太隂犯亢宿乙夘以雅克特穆爾<lb/>
平江所賜田五百頃復賜其子騰吉斯罷河間大報恩<lb/>
寺諸色人匠總管府江浙旱饑發義倉糧募富人出粟<lb/>
以賑之詔秦王右丞相巴延榮王左丞相薩敦統百官<lb/>
總庶政十二月庚申命巴延提調彰德威武衛乙丑廣<lb/>
西猺寇湖南䧟道州千户郭震戰死冦焚掠而去壬申<lb/>
遣省臺官分理天下囚罪狀明者處決寃者辨之疑者<lb/>
讞之淹滯者罪其有司以納喇尼都代其父達喇齊為<lb/>
<pb n="KR2a0036_WYG_038-6b"/>
耽羅國軍民安撫使司達嚕噶齊錫三珠虎符癸酉太<lb/>
隂犯鬼宿甲戌圖沁特穆爾致仕錫太尉印置僚屬乙<lb/>
亥為皇太后置徽政院設官屬三百六十有六員太白<lb/>
犯壘壁陣太隂犯軒轅己夘太隂犯進賢癸未太隂犯<lb/>
東咸<lb/>
元統二年春正月庚寅朔雨血于汴梁著衣皆赤辛夘<lb/>
東平須城縣濟寕濟州曹州濟隂縣水災民饑詔以鈔<lb/>
六萬錠賑之以御史大夫圖卜台為中書平章政事阿<lb/>
<pb n="KR2a0036_WYG_038-7a"/>
爾哈雅為河南行省左丞相丁酉享于太廟戊戌四川<lb/>
大盤洞蠻謀谷什用遣男謀者什用來貢方物即其地<lb/>
立盤順府命謀谷什用為知府遣吏部尚書鐵珠禮部<lb/>
郎中智熙善使交趾以授時厯賜之太隂犯軒轅癸卯<lb/>
勑僧道與民一體充役己酉以上文宗皇帝謚號遣官<lb/>
告祭南郊庚戌太隂犯房宿甲寅罷廣教總管府立行<lb/>
宣政院于杭州乙夘雲南土酋姚安路總管髙明來貢<lb/>
錫符印遣之二月己未朔詔内外興舉學校癸亥廣西<lb/>
<pb n="KR2a0036_WYG_038-7b"/>
猺寇邉殺官吏廣海官已除而未上者罪之甲子塞北<lb/>
東涼亭雹民饑詔上都留守發倉廪賑之乙丑命有司<lb/>
以時給宿衛冬衣以雅克布琳為太保置僚屬戊辰封<lb/>
額爾勒額布根為昌寧王錫金印癸酉太隂犯太微上<lb/>
相丁丑封皇姑托克托呼為英夀大長公主癸未安豐<lb/>
路旱饑賑糶米萬六千七百石甲申太廟木陛壞遣官<lb/>
告祭丁亥太白經天是月灤河漆河溢永平諸縣水災<lb/>
賑鈔五千錠瑞州路水賑米一萬石三月己丑朔詔科<lb/>
<pb n="KR2a0036_WYG_038-8a"/>
舉取士國子學積分饍學錢糧儒人免役悉依累朝舊<lb/>
制學校官選有德行學問之人以充辛夘以隂陽家言<lb/>
罷造作四年太隂犯填星癸巳廣西猺賊復起殺同知<lb/>
元帥竒爾薩掠庫物遣右丞圖嚕黙色將兵討之復立<lb/>
西番巡捕都元帥府罷廣誼司復立覆實司贈竒爾薩<lb/>
官令其子孫襲職庚子杭州鎮江嘉興常州松江江隂<lb/>
水旱疾疫勅有司發義倉糧賑饑民五十七萬二千户<lb/>
癸夘月食既甲辰中書省臣言興和路起建佛事一路<lb/>
<pb n="KR2a0036_WYG_038-8b"/>
所費為鈔萬三千五百三十餘錠請依上都大都例給<lb/>
饍僧錢節其冗費從之乙巳中書省臣言益都真定盜<lb/>
起請選省院官往督捕之仍募能擒獲者倍其賞獲三<lb/>
人者與一官從之丁未以河南行在左丞相阿爾哈雅<lb/>
為江浙行省左丞相壬子廣西慶逺府猺賊冦全州詔<lb/>
平章政事特黙齊統兵二萬人擊之丁巳詔䝉古色目<lb/>
犯奸盜詐偽之罪者隸宗正府漢人南人犯者屬有司<lb/>
是月山東霖雨水湧民饑賑糶米二萬二千石淮西饑<lb/>
<pb n="KR2a0036_WYG_038-9a"/>
賑糶米二萬石湖廣旱自是月不雨至于八月夏四月<lb/>
戊午朔日有食之庚申封宗室曼濟為文濟王乙丑命<lb/>
順元等處軍民宣撫使八番等處沿邉宣慰使巴延布<lb/>
哈承襲父職丙寅罷龍慶州墨峪道上雙和爾站庚午<lb/>
詔雲南出征亡歿軍士人賜鈔二錠以葬壬申命騰吉<lb/>
斯為總管髙麗女直漢軍萬户府達嚕噶齊與滿濟勒<lb/>
噶台並為御史大夫丁丑太白經天戊寅太白晝見己<lb/>
卯奉聖明元孝皇帝文宗神主祔于太廟躬行告祭之<lb/>
<pb n="KR2a0036_WYG_038-9b"/>
禮樂用宫懸禮三獻先是御史臺臣言郊廟國之大典<lb/>
王者必行親祀之禮所以盡尊尊親親之誠宜因升祔<lb/>
有事于太廟帝從之是日罷夏季時享詔加榮王左丞<lb/>
相薩敦開府儀同三司上柱國録軍國重事食邑廬州<lb/>
復立杭州四隅録事司太白晝見壬午復如之帝嘉許<lb/>
衡輔世祖以不殺一天下特録其孫從宗為章佩監異<lb/>
珍庫提㸃癸未立鹽局于京師南北城官自賣鹽以革<lb/>
專利之弊乙酉中書省臣言佛事布施費用太廣以世<lb/>
<pb n="KR2a0036_WYG_038-10a"/>
祖時較之嵗增金三十八錠銀二百三錠四十兩繒帛<lb/>
六萬一千六百餘疋鈔二萬九千六百五十餘錠請除<lb/>
累朝期年忌日之外餘皆罷從之是月車駕時巡上都<lb/>
益都東平路水設酒禁大名路桑麥災成州旱饑詔出<lb/>
庫鈔發常平倉米賑之河南災自是月不雨至于八月<lb/>
五月己丑詔威武西寧王額格伯之子伊勒噶克齊襲<lb/>
其父封宦者博囉特穆爾傳皇后㫖取鹽一十萬引入<lb/>
中政院辛夘以騰吉斯代薩敦為中書左丞相薩敦仍<lb/>
<pb n="KR2a0036_WYG_038-10b"/>
商量中書省事壬辰命中書平章政事薩題領䝉古國<lb/>
子監癸巳罷洪教提㸃所戊申詔文濟王曼濟鎮大名<lb/>
雲南王阿嚕鎮雲南給銀字圎牌是月中書省臣言江<lb/>
浙大饑以户計者五十九萬五百六十四請發米六萬<lb/>
七百石鈔二千八百錠及募富人出粟發常平義倉賑<lb/>
之并存海運糧七十八萬三百七十石以備不虞從之<lb/>
詔王侯宗戚軍站人匠鷹坊控鶴但隸京師諸縣者令<lb/>
所在一體役之贈故中書平章政事王泰亨謚清憲舊<lb/>
<pb n="KR2a0036_WYG_038-11a"/>
令三品以上官立朝有大節及有大功勲于王室者得<lb/>
賜功臣號及謚時寖冗濫失實惟泰亨在中書時安南<lb/>
請佛書乞以九經賜之使髙麗不受禮遺為尚書貧不<lb/>
能自給故特賜是謚贈漳州萬户府知事闞文興英毅<lb/>
侯妻王氏貞烈夫人廟號雙節六月丁巳朔中書省臣<lb/>
言雲南大理中慶諸路曩因圖沁布呼反叛民多失業<lb/>
加以災傷民饑請發鈔十萬錠差官賑恤從之戊午淮<lb/>
河漲淮安路山陽縣滿浦清岡等處民畜房舍多漂溺<lb/>
<pb n="KR2a0036_WYG_038-11b"/>
丙寅宣德府水災出鈔二千錠賑之乙亥騰吉斯辭左<lb/>
丞相不拜復命薩敦為左丞相辛巳詔䝉古色目人行<lb/>
親喪癸未復立繕工司造繒帛乙酉贈雅克特穆爾公<lb/>
忠開濟宏謨同德翊運佐命功臣開府儀同三司太師<lb/>
中書右丞相追封德王謚忠武是月彰德雨白毛大寧<lb/>
廣寧遼陽開元瀋陽懿州水旱蝗大饑詔以鈔二萬錠<lb/>
遣官賑之秋七月丁亥戒隂陽人毋得于貴戚之家妄<lb/>
言禍福辛夘祭太祖太宗睿宗三朝御容罷秋季時享<lb/>
<pb n="KR2a0036_WYG_038-12a"/>
壬辰帝幸大安閣是日宴侍臣于奎章閣甲午太白晝<lb/>
見己亥太白經天壬寅詔䝉古色目人犯盜者免刺甲<lb/>
辰太白經天丙午復如之帝幸楠木亭己酉太白晝見<lb/>
夜有流星大如酒盃色赤長五尺餘光明燭地起自天<lb/>
津沒于離宫之南庚戌太白經天壬子復如之夜熒惑<lb/>
犯鬼宿癸丑甲寅太白復經天是月池州青陽銅陵饑<lb/>
發米一千石及募富民出粟賑之八月丙辰朔太白經<lb/>
天凡四日戊午祭社稷癸亥太白經天丙寅至戊辰太<lb/>
<pb n="KR2a0036_WYG_038-12b"/>
白復經天辛未赦天下京師地震雞鳴山崩陷為池方<lb/>
百里人死者甚衆自是日至甲戌太白經天丁丑巳夘<lb/>
復如之夜犯軒轅庚辰至壬午太白復經天癸未中書<lb/>
平章政事阿爾哈雅罷是月南康路諸縣旱蝗民饑以<lb/>
米十二萬三千石賑糶之九月庚寅太白經天辛夘車<lb/>
駕還自上都壬辰太隂犯南斗癸巳太白犯靈臺甲午<lb/>
太白經天猺賊犯賀州發河南江浙江西湖廣諸軍及<lb/>
八番義從軍命廣西宣慰使都元帥章巴延將以擊之<lb/>
<pb n="KR2a0036_WYG_038-13a"/>
乙未太白經天己亥壬寅復如之乙巳太白犯太微垣<lb/>
壬子吉安路水災民饑發米二萬石賑之夜太白犯太<lb/>
微垣冬十月乙夘朔正内外官朝㑹儀班次一依品從<lb/>
戊午享于太廟辛酉以侍御史許有壬為中書叅知政<lb/>
事癸亥太白犯太㣲上相復犯進賢丁夘立湖廣黎兵<lb/>
屯田萬户府統千户一十三所每所兵千人屯户五百<lb/>
皆士人為之官給田土牛種農器免其差役又剏立武<lb/>
安縣移石山寨巡檢司于清水寨立霍邱縣淮隂鄉臨<lb/>
<pb n="KR2a0036_WYG_038-13b"/>
水山巡檢司改乾寧軍民安撫司曰乾寧安撫司乙亥<lb/>
太隂犯軒轅太白犯填星己夘奉玉册玉寶上皇太后<lb/>
尊號曰賛天開聖仁夀徽懿昭宣皇太后詔曰朕登大<lb/>
寶君臨萬方永惟太母擁佑之勤神器尊安海内寧謐<lb/>
實慈訓之致然也爰協衆議再舉徽稱而皇太后以文<lb/>
宗皇帝未祔于廟至誠謙抑弗賜俞允今告祔禮成亦<lb/>
既閲嵗始狥所請乃以吉日奉上尊號思與普天同兹<lb/>
大慶其赦天下免今年民租之半内外官四品以下減<lb/>
<pb n="KR2a0036_WYG_038-14a"/>
一資却天鵝之獻癸未命臺憲部官各舉材堪守令者<lb/>
一人十一月戊子中書省臣請發兩䑸船下番為皇后<lb/>
營利濟南萊蕪縣饑罷官冶鐵一年辛夘賜行宣政院<lb/>
廢寺鈔一千錠以營公廨乙未填星犯亢宿庚戌熒惑<lb/>
犯太微垣是月鎮南王博囉布哈來朝十二月立道州<lb/>
永明縣白面墟江華縣濤墟巡檢司各一以鎮遏猺賊<lb/>
甲戌詔整治學校是嵗禁私剏寺觀庵院僧道入錢五<lb/>
十貫給度牒方出家<lb/>
<pb n="KR2a0036_WYG_038-14b"/>
至元元年春正月癸巳申命廉訪司察郡縣勸農官勤<lb/>
惰達大司農司以憑黜陟乙未立徽政院屬官侍正府<lb/>
丙午雲南婦人一産三男二月甲寅朔革冗官乙夘車<lb/>
駕將田于栁林御史臺臣諌曰陛下春秋鼎盛宜思文<lb/>
皇付托之重致天下于隆平况今赤縣之民供給繁勞<lb/>
農務方興而馳騁氷雪之地倘有銜橛之變奈宗廟社<lb/>
稷何遂止丁巳立縹甸散府一穆由甸范陵甸軍民長<lb/>
官司二以薊州寳坻縣稻田提舉司所轄田土賜巴延<lb/>
<pb n="KR2a0036_WYG_038-15a"/>
戊午祭社稷甲戌熒惑逆行入太㣲己夘以上皇太后<lb/>
冊寶遣官告祭天地三月癸未朔詔遣五府官決天下<lb/>
囚御史臺臣言丞相已領軍國重事省院䑓官俱不得<lb/>
兼領各衛從之平伐都雲定雲酋長寶郎天都蟲等來<lb/>
降即其地復立宣撫司恭用其土酋為官辛夘以上皇<lb/>
太后寶册遣官告祭太廟壬辰河州路大雪十日深八<lb/>
尺牛羊駝馬凍死者十九民大饑丙申中書省臣言甘<lb/>
肅甘州路十字寺奉安世祖皇帝母布濟克太后御容<lb/>
<pb n="KR2a0036_WYG_038-15b"/>
請定祭禮從之丁酉以霑益州所轄羅山石梁交水三<lb/>
縣并歸巡檢司月食己亥龍興路饑出糧九萬九千八<lb/>
百石賑之庚子御史臺臣言髙麗為國首效臣節而近<lb/>
年屢遣使往選取媵妾至使生女不舉女長不嫁乞賜<lb/>
禁止從之中書省臣言帝生母太后神主宜于太廟安<lb/>
奉命集議其禮甲辰山東河間兩淮福建四處增鹽課<lb/>
一十八萬五千從中書請權罷徴止令催辨正額乙己<lb/>
以中書左丞王結恭知政事許有壬知經筵事封安南<lb/>
<pb n="KR2a0036_WYG_038-16a"/>
世子陳端午為安南國王是月益都路沂水日照䝉隂<lb/>
莒縣旱饑賑米一萬石夏四月癸丑朔詔諸官非節制<lb/>
軍馬者不得佩金虎符辛酉享于太廟以江南行御史<lb/>
臺中丞布哈為中書省叅知政事壬戌太隂犯左執法<lb/>
丙寅以鈔五十萬錠命徽政院散給達勒達俄羅斯集<lb/>
賽台各愛滿己巳加騰吉斯開府儀同三司己夘詔翰<lb/>
林國史院纂修累朝實録及后妃功臣列傳庚辰罷功<lb/>
德典瑞營繕集慶翊正羣玉繕工金玉珠翠諸提舉司<lb/>
<pb n="KR2a0036_WYG_038-16b"/>
以薩題為御史大夫禁犯御名是月河南旱賑恤芍陂<lb/>
屯軍糧兩月五月壬午朔皇太后以膺受寶冊恭謝太<lb/>
廟丙戌占城國遣其臣刺忒納瓦兒撒來獻方物且言<lb/>
交趾遏其貢道詔遣使宣諭交趾戊子車駕時巡上都<lb/>
遣使者詣曲阜孔子廟致祭加巴咱爾金紫光禄大夫<lb/>
壬辰命嚴謚法以絶冒濫京畿民饑詔有司議賑恤癸<lb/>
夘太隂犯壘壁陣甲辰巴延請以右丞相讓騰吉斯詔<lb/>
不允命騰吉斯為左丞相是月永新州饑賑之六月辛<lb/>
<pb n="KR2a0036_WYG_038-17a"/>
酉有司言甘肅實喇威産金銀請遣官税之壬戌太隂<lb/>
犯心宿癸酉禁服色不得僣上乙亥罷江淮財賦總管<lb/>
府所管杭州平江集慶三處提舉司以其事歸有司詔<lb/>
湖南宣慰使司兼都元帥府總領所轄諸路鎮守軍馬<lb/>
庚辰巴延奏騰吉斯及其弟塔喇海謀逆誅之幽皇后<lb/>
巴約特氏大霖雨秋七月辛巳朔以滿濟勒噶台阿哈<lb/>
齊並為御史大夫壬午巴延弑皇后巴約特氏于開平<lb/>
民舍丁亥享于太廟壬辰加滿濟勒噶台銀青榮禄大<lb/>
<pb n="KR2a0036_WYG_038-17b"/>
夫開府儀同三司領承徽寺乙未太隂犯壘壁陣壬寅<lb/>
專命巴延為中書右丞相罷左丞相不置癸夘立托克<lb/>
托和斯于察汗諾爾之地乙巳罷雅克特穆爾騰吉斯<lb/>
舉用之人戊申誅達哩及拉拉等詔曰曩者文宗皇帝<lb/>
以雅克特穆爾嘗有勞伐父子兄弟顯列朝廷而輙造<lb/>
事釁出朕逺方文皇尋悟其妄有㫖傳次于予雅克特<lb/>
穆爾貪利幼弱立朕弟伊埒哲伯不幸崩殂今丞相巴<lb/>
延追奉遺詔迎朕于南既至大都雅克特穆爾猶懷兩<lb/>
<pb n="KR2a0036_WYG_038-18a"/>
端遷延數月天隕厥躬巴延等同時翊戴乃正宸極後<lb/>
薩敦達哩騰吉斯相襲用事交通宗王鴻和特穆爾圖<lb/>
危社稷阿恰齊亦嘗與謀頼巴延等以次掩捕明正其<lb/>
罪元凶搆難貽我皇太后震驚朕用兢惕永惟皇太后<lb/>
後其所生之子一以至公為心親挈大寶畀予兄弟迹<lb/>
其定䇿兩朝功德隆盛近古罕比雖嘗奉上尊號揆之<lb/>
朕心猶為未盡己命大臣特議加禮巴延為武宗捍禦<lb/>
北邉翼戴文皇兹又克清大憝明飭國憲爰賜達爾罕<lb/>
<pb n="KR2a0036_WYG_038-18b"/>
之號至于子孫世世永賴可赦天下是月西和州徽州<lb/>
雨雹民饑發米賑之八月辛亥朔熒惑犯氐宿戊午祭<lb/>
社稷癸亥以岐陽王鄂勒哲特穆爾知樞宻院事特穆<lb/>
爾布哈並為御史大夫甲子加鄂勒哲特穆爾太傅戊<lb/>
寅道州永興水災發米五千石及義倉糧賑之己夘議<lb/>
尊皇太后為太皇太后許有壬諌其非禮不從是月廣<lb/>
西猺反命湖廣行省右丞鄂勒哲討之沅州等處民饑<lb/>
賑米二萬七千七百石九月庚辰朔車駕駐振狐嶺丙<lb/>
<pb n="KR2a0036_WYG_038-19a"/>
戌赦丁亥封知樞宻院事竒爾濟蘇為宜國公太保中<lb/>
書平章政事鼎珠為宣德王夜太隂犯斗宿庚寅太隂<lb/>
犯壘壁陣庚子加中書平章政事徹爾特穆爾銀青榮<lb/>
禄大夫命有司造太皇太后玉册玉寶御史臺臣言國<lb/>
朝初用宦官不過數人今内府執事不下千餘乞依舊<lb/>
制裁減冗濫廣仁愛之心省糜費之患從之丙午詔以<lb/>
烏撒烏䝉之地隸四川行省是月耒陽常寧道州民饑<lb/>
以米萬六千石并常平倉賑糶之車駕還自上都以京<lb/>
<pb n="KR2a0036_WYG_038-19b"/>
畿鹽換羊一萬口冬十月甲寅熒惑犯南斗丙辰以大<lb/>
司農塔斯哈雅為太尉置僚屬商議中書省事丁巳以<lb/>
達實特穆爾為太禧院使議軍國重事流鴻和特穆爾<lb/>
達哩騰吉斯子孫于邉地詔海道都漕運萬户府船户<lb/>
與民一體充役壬戌加御史大夫特穆爾布哈銀青榮<lb/>
禄大夫癸亥流御史大夫鄂勒哲特穆爾于廣海安置鄂<lb/>
勒哲特穆爾乃賊臣額森特穆爾骨肉之親御史以為<lb/>
言故斥之選省院臺宗正府通練刑獄之官分行各道<lb/>
<pb n="KR2a0036_WYG_038-20a"/>
與廉訪司審決天下囚甲子太隂犯昴宿丁夘太隂犯<lb/>
斗宿戊辰太白晝見以宗王伊蘇格爾弟薩竒襲其兄<lb/>
封監察御史吕思誠等十九人劾奏徹爾特穆爾之罪<lb/>
不聴皆辭去惟陳允文以不署名留辛未太皇太后玉<lb/>
冊玉寶成遣官告祭于太廟是月以巴延獨任中書右<lb/>
丞相詔天下十一月庚辰勅以所在儒學貢士莊田租<lb/>
給宿衛衣糧詔罷科舉甲申太白經天乙酉巴延請内<lb/>
外官悉循資銓注今後毋得保舉滯選法從之丙戌太<lb/>
<pb n="KR2a0036_WYG_038-20b"/>
白經天己丑辰星犯房宿癸巳命知樞宻院事滿濟勒<lb/>
噶台領武備寺甲午以雅克特穆爾騰吉斯達哩所奪<lb/>
髙麗田宅還其王喇特納實哩丁酉以户部尚書徐奭<lb/>
吏部尚書鼎珠恭議中書省事戊戌召前知樞宻院事<lb/>
布敦實喇布哈實喇德格還京初二人以帝未立謀誅<lb/>
雅克特穆爾為所誣貶故正之己亥太隂犯太微垣庚<lb/>
子太隂犯左執法辛丑下詔改元詔曰朕祇紹天命入<lb/>
纂丕緒于今三年夙夜寅畏岡敢怠荒兹者年穀順成<lb/>
<pb n="KR2a0036_WYG_038-21a"/>
海宇清謐朕方增修厥德日以敬天恤民為務屬太史<lb/>
上言星文示儆將朕德菲薄有所未逮歟天心仁愛俾<lb/>
予以治有所告戒歟弭災有道善政為先更號紀年實<lb/>
唯舊典惟世祖皇帝在位長乆天人協和諸福咸至祖<lb/>
述之志良切朕懐今特改元統三年仍為至元元年遹<lb/>
遵成憲誕布寛條庶格禎祥永綏景祚赦天下立常平<lb/>
倉丁未賜知樞宻院事徹爾特穆爾三珠虎符十二月<lb/>
己酉朔荆門州獻紫芝以廩給司屬通政院加知樞宻<lb/>
<pb n="KR2a0036_WYG_038-21b"/>
院事竒爾濟斯銀青榮禄大夫兼左翊䝉古侍衛親軍<lb/>
都指揮使壬子太隂犯壘壁陣乙夘命雲南行省造軍<lb/>
士錢糧新舊之籍丙辰制省諸王公主駙馬飲饍之費<lb/>
詔徴髙麗國王喇特納實哩入朝丁巳詔巴延領宫相<lb/>
府戊午日赤如赭辛酉太白犯壘壁陣壬戌撥廬州饒<lb/>
州牧地一百頃賜宣譲王特穆爾布哈命四川雲南江<lb/>
西行省保選蠻夷官以俟銓注乙丑奉玉冊玉寶上太<lb/>
皇太后尊號曰賛天開聖徽懿昭宣貞文慈祐儲善衍<lb/>
<pb n="KR2a0036_WYG_038-22a"/>
慶福元太皇太后詔曰欽惟太皇太后承九廟之托啟<lb/>
兩朝之業親以大寳付之眇躬尚依擁佑之慈恪尊仁<lb/>
讓之訓爰極尊崇之典以昭報本之忱庸上徽稱宣告<lb/>
中外命宣政院使摩濟以司徒就第太白犯軒轅夫人<lb/>
星丙寅太白經天丁夘復如之夜太隂犯右執法庚午<lb/>
太白經天壬申復如之癸酉嵗星晝見乙亥太白嵗星<lb/>
皆晝見丙子安慶蘄黄地震丁丑西番賊起遣兵擊之<lb/>
戊寅䝉古國子監成是日太白經天嵗星晝見是月寶<lb/>
<pb n="KR2a0036_WYG_038-22b"/>
慶路饑賑糶米三千石閠月乙酉詔四川鹽運司于鹽<lb/>
井仍舊造鹽餘井聴民煑造収其課十之三熒惑犯壘<lb/>
壁陣丁亥日赤如赭凡三日戊子復以宗正府為大宗<lb/>
正府壬辰詔宗室托克托穆爾襲封荆王賜金印命掌<lb/>
莽賚諸軍設立王府官屬丁酉御史大夫薩題加銀青<lb/>
榮禄大夫領奎章閣知經筵事戊戌御史臺臣復劾奏<lb/>
中書平章政事徹爾特穆爾罪罷之庚子太隂犯心宿<lb/>
壬寅流徹爾特穆爾于南安太隂犯箕宿癸夘太隂犯<lb/>
<pb n="KR2a0036_WYG_038-23a"/>
南斗丙午詔平章政事塔斯哈雅領都水度支二監是<lb/>
嵗江西大水民饑賑糶米七萬七千石賜天下田租之<lb/>
半凡有妻室之僧令還俗為民既而復聴為僧移犍為<lb/>
縣還舊治<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_038-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷三十八<lb/>
<pb n="KR2a0036_WYG_038-24a"/>
元史卷三十八考證<lb/>
薩敦為太傅左丞相　原刻作右丞相考元史類編是<lb/>
　時復設左丞相以薩敦為之且巴延已為右相則薩<lb/>
　敦為左相無疑永樂大典亦同今據改<lb/>
奉文宗皇帝及太皇太后御容于大承天䕶聖寺<lb/>
　按此云太皇太后未詳何人武宗三后御容已奉安<lb/>
　于大崇恩福元寺及普慶寺且生前並未膺尊號至<lb/>
　文宗后稱太皇太后在至元元年且太后現存不應<lb/>
<pb n="KR2a0036_WYG_038-24b"/>
　先與文宗同祭史無明文今識以闕疑<lb/>
立行宣政院于杭州　原刻不載其地于事實未明據<lb/>
　百官志増<lb/>
中書平章政事阿里哈雅罷　按阿里哈雅已于正月<lb/>
　除河南行省丞相宰相表亦同三月復自河南改江<lb/>
　浙行省左丞相是阿里哈雅之去中書久矣此處又<lb/>
　書其龍平章政事殊為舛駮<lb/>
丁酉月食　按月食史例不書獨此卷至四十一卷載<lb/>
<pb n="KR2a0036_WYG_038-25a"/>
　之與前後本紀體例皆不符今仍原文而于初見處<lb/>
　附識其誤<lb/>
貽我皇太后震驚　原刻作太皇后按是時尚未加尊<lb/>
　號應止稱皇太后今據元史類編改<lb/>
丙戌太白經天己丑辰星犯房宿　原刻附在癸巳一<lb/>
　條之下今按甲子改正<lb/>
上太皇太后尊號曰贊天開聖徽懿昭宣　原刻訛宣<lb/>
　詔考永樂大典作宣昭今據元統二年本紀文改<lb/>
</p>
<p>
</p>
  </div>
</body>
</text>
</TEI>
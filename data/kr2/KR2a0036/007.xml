<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷七</head> <lb/>
    <p>
<pb n="KR2a0036_WYG_007-1a"/>
欽定四庫全書<lb/>
　元史卷七<lb/>
　明翰林學士亞中大夫知制誥兼修國史宋濓等修<lb/>
　本紀第七<lb/>
　　世祖四<lb/>
七年春正月辛丑朔髙麗王王禃遣使來賀丙午耶律<lb/>
鑄㢘希憲罷立尚書省罷制國用使司以平章政事呼<lb/>
圖克岱爾為中書左丞相祭酒許衡為中書左丞制國<lb/>
<pb n="KR2a0036_WYG_007-1b"/>
用使阿哈瑪特平章尚書省事同知制國用使司事張<lb/>
易同平章尚書省事制國用使司副使張惠簽制國用<lb/>
使司事李堯咨敏珠爾丹並參知尚書省事己酉大隂<lb/>
犯畢敕諸投下官𨽻中書省壬子敕驛劵無印者不許<lb/>
乗𫝊甲寅高麗國王王植遣使來言比奉詔臣已復位<lb/>
今從七百人入覲詔令從四百人來餘留之西京詔髙<lb/>
麗西京内屬改東寧府畫慈悲嶺為界丁巳以莽格為<lb/>
安撫高麗使佩虎符率兵戍其西境戊午均房州總管<lb/>
<pb n="KR2a0036_WYG_007-2a"/>
孫嗣擒宋統制朱興祖等丙寅賑烏嚕古民户鈔丁卯<lb/>
定省院臺文移體式二月辛未朔以前中書右丞相巴<lb/>
延為樞密副使甲戌築招應宫于髙梁河丙子帝御行<lb/>
宫觀劉秉忠博囉許衡及太常卿徐世隆所起朝儀大<lb/>
悦舉酒賜之丁丑以嵗饑罷修築官城役夫甲申置尚<lb/>
書省署乙酉立紙甲局申嚴畜牧損壊禾稼桑果之禁<lb/>
壬辰立司農司以參知政事張文謙為卿設四道巡行<lb/>
勸農司乙未宋襄陽出步騎萬餘人兵船百餘艘來趣<lb/>
<pb n="KR2a0036_WYG_007-2b"/>
萬山堡萬户張𢎞範千户托克托擊敗之事聞賜金紋<lb/>
綾有差髙麗王王植來朝求見皇子燕王詔曰汝一國<lb/>
主也見朕足矣植請以子愖見從之詔諭植曰汝内附<lb/>
在後故班諸王下我太祖時伊呼先附即令齒諸王上<lb/>
阿爾斯蘭後附故班其下卿宜知之又詔令國王特訥<lb/>
克等舉軍入高麗舊京以托克托岱爾焦天翼為其國<lb/>
達嚕噶齊䕶送植還國仍下詔林衍廢立罪不可赦安<lb/>
慶公淐本非得已在所寛宥有能執送衍者雖舊在其<lb/>
<pb n="KR2a0036_WYG_007-3a"/>
黨亦必重増官秩世子愖奏乞隨朝及尚主不許命隨<lb/>
其父還國三月庚子朔日有食之改河南等路及陜西<lb/>
五路西蜀四川東京等路行中書省為行尚書省尚書<lb/>
省臣言河西和糴應僧人豪官富民一例行之制可甲<lb/>
寅車駕幸上都丙辰浚武縣御河丁巳定醫官品從戊<lb/>
午益都登萊蝗旱詔減其今年包銀之半阿珠與劉整<lb/>
言圍守襄陽必當以教水軍造戰艦為先務詔許之教<lb/>
水軍七萬餘人造戰艦五千艘夏四月壬午檀州隕黒<lb/>
<pb n="KR2a0036_WYG_007-3b"/>
霜三夕設諸路蒙古字學教授敕諸路達嚕噶齊子弟<lb/>
䕃叙充散府諸州達嚕噶齊其散府諸州子弟充諸縣<lb/>
達嚕噶齊諸縣子弟充巡檢改御史臺典事為都事癸<lb/>
未定軍官等級萬户總管千户百户總把以軍士為差<lb/>
己丑省終南縣入盩厔復真定贊皇縣太原樂平縣高<lb/>
麗行省遣使來言權臣林衍死其子惟茂擅襲令公位<lb/>
為尚書宋宗禮所殺島中民皆出降已遷之舊京衍黨<lb/>
裴仲孫等復集餘衆立禃庶族承化侯為王竄入珍島<lb/>
<pb n="KR2a0036_WYG_007-4a"/>
五月辛丑懐州河内縣大雨雹癸卯陜西簽省伊蘇岱<lb/>
爾嚴忠範與東西川統軍司率兵及宋兵戰于嘉定重<lb/>
慶釣魚山馬湖江皆敗之拔三寨擒都統牛宣俘獲人<lb/>
民及馬牛戰艦無算甲辰威州汝鳳川畨族八千户内<lb/>
附其酋長來朝授宣命賜金符丁未東京路饑兼運糧<lb/>
造船勞役免今年絲銀十之三以同知樞密院事哈達<lb/>
為平章政事乙卯復平灤路撫寧縣以海山昌黎入之<lb/>
丙辰括天下户尚書省臣言諸路課程嵗銀五萬錠恐<lb/>
<pb n="KR2a0036_WYG_007-4b"/>
疲民力宜減十分之一運司官吏俸禄宜與民官同其<lb/>
院務官量給工食仍禁所司多取於民嵗終較其増損<lb/>
而加黜陟上都地里遙逺商旅往來不易特免收税以<lb/>
優之惟市易莊宅奴婢孳畜例收契本工墨之費管民<lb/>
官遷轉以三十月為一考數於變易人心苟且自今請<lb/>
以六十月遷轉諸王遣使取索諸物及鋪馬等事目今<lb/>
並以文移毋得口𫝊教令並從之改宣徽院為光禄司<lb/>
秩正三品以宣徽使錫津為光禄使庚申命樞密院閲<lb/>
<pb n="KR2a0036_WYG_007-5a"/>
實軍數壬戌東平府進瑞參一莖二穗三穗五穗者各<lb/>
一本省中都打捕鷹坊總管府入工部大名東平等路<lb/>
桑蠶皆灾南京河南等路蝗減今年絲銀十之三六月<lb/>
丙子敕西夏中興市馬五百疋庚辰敕戍軍還有乏食<lb/>
及病者令所過州城村坊主者給飲食醫藥丁亥罷各<lb/>
路洞冶總管府以轉運司兼領徙謙州甲匠于松山給<lb/>
牛具賜皇子諾木罕馬六千牛三千羊一萬賜北邉戍<lb/>
軍馬二萬牛一千羊五萬丙申立籍田中都東南郊禁<lb/>
<pb n="KR2a0036_WYG_007-5b"/>
民入宋境剽掠秋七月辛丑設上林署乙卯賜諸王巴<lb/>
爾達噶印及海青金符二庚申初給軍官俸壬戌簽諸<lb/>
道囘囘軍乙丑閱實諸路礮手户都元帥伊蘇岱爾等<lb/>
畧地光州敗宋兵于金剛臺以遼東開元等路總管府<lb/>
兼本路轉運司事山東諸路旱蝗免軍戸田租戌邉者<lb/>
給糧命達嚕噶齊烏蘭濟達給上都扈從畋獵糧八月<lb/>
戊辰朔築環城以逼襄陽己巳賑應昌府饑諸王巴爾<lb/>
達噶部曲告饑命有車馬者徙居鴻和爾鄂隆地計口<lb/>
<pb n="KR2a0036_WYG_007-6a"/>
給糧無車馬者就食肅沙甘州戊寅隆興府總管實喇<lb/>
諤都以盜用官錢罷庚辰以御史大夫塔齊爾同知樞<lb/>
密院事御史中丞特濟為御史大夫高麗世子王愖來<lb/>
賀聖誕節辛巳設應昌府官吏辛卯保定路霖兩傷禾<lb/>
稼九月庚子敇僧道伊囉勒昆有家室不持戒律者占<lb/>
籍為民丁巳太隂犯井丙寅括河西户口定田税宋將<lb/>
汜文虎以兵船二千艘夾援襄陽阿珠哈達劉整率兵<lb/>
逆戰于灌子灘殺掠千餘人獲船三十艘文虎引退西<lb/>
<pb n="KR2a0036_WYG_007-6b"/>
京饑敕諸王阿濟格所部就食太原山東饑敕益都濟<lb/>
南酒税以十之二收糧冬十月戊辰朔敕兩省以已奏<lb/>
事報御史臺庚午太白犯右執法癸酉敕宗廟祭祀祝<lb/>
文書以國字乙亥宋人攻莒州乙酉享于太廟丁亥以<lb/>
南京河南兩路旱蝗减今年差賦十之六發清滄鹽二<lb/>
十四萬斤轉南京米十萬石並給襄陽軍己丑敕來年<lb/>
太廟牲牢勿用豢豕以野豕代之時果勿市取之内園<lb/>
車駕至自上都降興中府為州賑山東淄萊路饑十一<lb/>
<pb n="KR2a0036_WYG_007-7a"/>
月壬寅熒惑犯太微西垣上將壬子河西諸郡諸王頓<lb/>
舍僧民協力供給丁巳敕益兵二千合前所發軍為六<lb/>
千屯田高麗以實都及前左壁總帥史樞並為高麗金<lb/>
州等處經畧使佩虎符領屯田事仍詔諭高麗國王立<lb/>
侍儀司安南國王陳光昞遣使來貢優詔荅之復賑淄<lb/>
萊路饑閏月丁卯朔高麗世子王愖還賜王禃至元八<lb/>
年厯戊辰禁繒段織日月龍虎及以龍犀飾馬鞍者己<lb/>
巳給河西行省鈔萬錠以充嵗費以義州𨽻博索府癸<lb/>
<pb n="KR2a0036_WYG_007-7b"/>
未詔諭西夏提刑按察司管民官禁僧徒冒據民田壬<lb/>
辰申明勸課農桑賞罰法詔設諸路托克托和斯十二<lb/>
月丙申朔改司農司為大司農司添設巡行勸農使副<lb/>
各四員以御史中丞博囉兼大司農卿安圖言博囉以<lb/>
臺臣兼領前無此例有㫖司農非細事朕深諭此其令<lb/>
博囉總之命陜西等路宣撫使趙良弼為祕書監充國<lb/>
信使使日本敕嵗祀太社太稷風師雨師雷師戊戌徙<lb/>
懐孟新民千八百餘户居河西壬寅陞御史大夫秩正<lb/>
<pb n="KR2a0036_WYG_007-8a"/>
二品降河南韶州為澠池縣宋重慶制置朱禩孫遣諜<lb/>
者持書榜來誘安撫張大悦等大悦不發封併諜者送<lb/>
致東川統軍司丁未金齒驃國三部酋長阿匿福勒丁<lb/>
阿匿爪來内附獻馴象三馬十九疋己酉魚通路知府<lb/>
高伊實獲宋諜者詔賞之辛酉以都水監𨽻大司農司<lb/>
以諸王博和哩為扎爾古齊之長建大䕶國仁王寺于<lb/>
高良河敕更定僧服色是嵗天下户一百九十二萬九<lb/>
千四百四十九賜先朝后妃及諸王金銀幣帛如嵗例<lb/>
<pb n="KR2a0036_WYG_007-8b"/>
斷死刑四十四人<lb/>
八年春正月乙丑朔高麗國王王植遣其秘書監朴桓<lb/>
郎將崔有渰來賀兼奉嵗貢丙寅太隂犯畢己卯以同<lb/>
僉河南等路行中書省事阿爾哈雅參知尚書省事中<lb/>
書省臣言前有㫖令臣與樞密院御史臺議河南行省<lb/>
阿里布等所置南陽等處屯田臣等以為凡屯田人户<lb/>
皆内地中産之民逺徙失業宜還之本籍其南京南陽<lb/>
歸徳等民賦自今悉折輸米糧貯于便近地以給襄陽<lb/>
<pb n="KR2a0036_WYG_007-9a"/>
軍食前所屯田阿里布自以無效引伏宜令州郡募民<lb/>
耕田從之史天澤告老不允敕前築都城徙居民三百<lb/>
八十二户計直償之設樞密院斷事官遣諤都瑪勒率<lb/>
蒙古軍鎮西方當當丙戌高麗安撫阿哈畧地珍島與<lb/>
逆黨遇多所亡失中書省臣言諜知珍島餘糧將竭宜<lb/>
乗弱攻之詔不許令巡視險要常為之備丁亥管如仁<lb/>
費正寅以國機事為書謀遣崔繼春賈靠山路坤入宋<lb/>
事覺窮治正寅如仁繼春皆正典刑靠山坤並流逺方<lb/>
<pb n="KR2a0036_WYG_007-9b"/>
壬辰敕諸路鰥寡孤獨疾病不能自存者官給廬舍薪<lb/>
米高麗國王王禃遣使奉表為世子愖請昏詔禁邉將<lb/>
受路放軍及科歛賑北京益都饑二月乙未朔定民間<lb/>
婚聘禮幣貴賤有差丁酉發中都真定順天河間平灤<lb/>
民二萬八千餘人築宫城己亥罷諸路轉運司入總管<lb/>
府以尚書省奏定條畫頒天下移陜蜀行中書省于興<lb/>
元癸卯四川行省伊蘇岱爾言比因饑饉盜賊滋多宜<lb/>
加顯戮詔令羣臣議安圖以為强竊盜賊一皆處死恐非<lb/>
<pb n="KR2a0036_WYG_007-10a"/>
所宜罪至死者仍舊待命以中書左丞東京等路行尚<lb/>
書省事趙璧為中書右丞甲辰添設監察御史六員命<lb/>
呼圖克岱爾持詔招諭高麗林衍餘黨裴仲孫乙巳大<lb/>
理等處宣慰都元帥實赫鼎王傅庫庫岱等協謀毒殺<lb/>
雲南王和尼齊曹楨發其事寶赫鼎庫庫岱及阿喇卜<lb/>
丹伊寶布並伏誅賞楨和尼齊及證左人金銀有差以<lb/>
沙州𤓰州鷹坊三百人充軍戊申詔以治事日程諭中<lb/>
外官吏敕往輝和爾地市米萬石庚戌申嚴東州井鹽<lb/>
<pb n="KR2a0036_WYG_007-10b"/>
之禁己未敕軍官佩金銀符其民官工匠所佩者並拘<lb/>
入勿復給敕海青符用太祖皇帝御署庚申奉御玖珠<lb/>
舊以梳櫛奉太祖奉所落鬚髪束上詔櫝之藏于太廟<lb/>
夾室辛酉敕凡訟而自匿及誣告人罪者以其罪罪之<lb/>
分歸徳為散府割宿亳邳徐等州𨽻之升申州為南陽<lb/>
府割唐鄧裕嵩汝等𨽻之賑西京饑三月乙丑増治河<lb/>
東山西道按察司改河東陜西道為陜西四川道山北<lb/>
東西道為山北遼東道甲戌敕元正聖節朝㑹凡百官<lb/>
<pb n="KR2a0036_WYG_007-11a"/>
表章外國進獻使臣陛見朝辭禮儀皆𨽻侍儀司丙子<lb/>
改山東河間陜西三路鹽課都轉運司為都轉運鹽使<lb/>
司己卯中書省臣言高麗叛臣裴仲孫乞諸軍退屯然<lb/>
後内附而實都未從其請今願得全羅道以居直𨽻朝<lb/>
廷詔以其飾詞遷延嵗月不允辛巳復立夏邑縣以碭<lb/>
山入焉省穀熟入雎陽濵棣萬户韓世安坐私儲糧食<lb/>
燒毁軍器詐乗驛馬及擅請諸王塔齊爾益都四縣分<lb/>
地等事有司屢以為言詔誅之仍籍其家甲申車駕幸<lb/>
<pb n="KR2a0036_WYG_007-11b"/>
上都乙酉許衡以老疾辭中書機務除集賢大學士國<lb/>
子祭酒衡納還舊俸詔别以新俸給之命設國子學増<lb/>
置司業博士助教各一員選隨朝百官近侍蒙古漢人<lb/>
子孫及俊秀者充生徒丁亥熒惑犯太微西垣上將己<lb/>
丑立西夏中興等路行尚書省以青哈參知行尚書省<lb/>
事命尚書省閱實天下户口頒條畫諭天下賑益都等<lb/>
路饑敕有司毋留獄滯訟以致越訴違者官民皆罪之<lb/>
制封皇子燕王乳母趙氏豳國夫人夫鞏徳禄追封徳<lb/>
<pb n="KR2a0036_WYG_007-12a"/>
育公夏四月壬寅髙麗鳳州經畧司實都言叛臣裴仲<lb/>
孫稽留使命負固不服乞與浩爾齊王國昌分道進討<lb/>
從之平灤路昌黎縣民生子中夜有光詔加鞠養或以<lb/>
為非宜帝曰何幸生一好人毋生嫉心也命高麗簽軍<lb/>
征珍島癸卯給河南行中書省嵗用銀五十萬兩仍敕<lb/>
襄樊軍士自今人月給米四斗甲辰簽壯丁備宋戊午<lb/>
阿珠率萬户阿嘍罕等與宋將范文虎等戰于湍灘敗<lb/>
之獲統制朱勝等百餘人奪其軍器賞阿珠阿嘍罕等<lb/>
<pb n="KR2a0036_WYG_007-12b"/>
金帛有差以至元七年諸路災蠲今嵗絲料輕重有差<lb/>
五月乙丑以東道兵圍守襄陽命賽音諤徳齊鄭鼎水<lb/>
陸並進趨嘉定汪良臣彭天祥出重慶扎拉布哈出瀘<lb/>
州竒爾濟蘇出汝州牽制之改簽省伊蘇岱爾鄭鼎軍<lb/>
前行尚書事賽音諤徳齊行省事于興元轉給軍糧丙<lb/>
寅牢魚國來貢己巳脩佛事于瓊華島辛未分大理國<lb/>
三十七部為三路以大理八部蠻酋新附降詔撫諭壬<lb/>
申造内外儀仗丁丑賑蔚州饑己卯命史天澤平章軍<lb/>
<pb n="KR2a0036_WYG_007-13a"/>
國重事陞太府監為正三品實都史樞表言珍島賊徒<lb/>
敗散餘黨竄入耽羅辛巳賜河西行省金符銀海青符<lb/>
各一令䝉古官子弟好學者兼習算術癸未升濟州為<lb/>
濟寧府以玉宸院𨽻宣徽院髙麗國王王植遣使貢方<lb/>
物六月甲午敕樞密院凡軍事徑奏不必經由尚書省<lb/>
其干錢糧者議之上都中都河間濟南淄萊真定衛輝<lb/>
洺磁順徳大名河南南京彰德益都順天懐孟平陽歸<lb/>
徳諸州縣蝗癸卯宋將范文虎率蘇劉義夏松等舟師<lb/>
<pb n="KR2a0036_WYG_007-13b"/>
十萬援襄陽阿珠率諸將迎擊奪其戰船百餘艘敵敗<lb/>
走平章哈達又遣萬户解汝揖等邀擊擒其總管朱日<lb/>
新鄭皋大破之辛亥敕管民官所領錢穀公事並俟年<lb/>
終考較乙卯招集河西鄂端阿濟爾噶等處居民己未<lb/>
山東統軍司達春董文炳偵知宋人欲據五河口請築<lb/>
城守之既而坐失事機宋兵已樹柵其地事聞敕決罰<lb/>
達春文炳等有差遼州和順縣解州聞喜縣虸蚄生秋<lb/>
七月壬戌朔尚書省請増太原鹽課嵗以鈔千錠為額<lb/>
<pb n="KR2a0036_WYG_007-14a"/>
仍令本路兼領從之設囘囘司天臺官屬以扎瑪里鼎<lb/>
為提㸃簽女直碩達勒達軍以鄭元領祠祭岳瀆授司<lb/>
禋大夫丁卯南人李忠進言運山侍郎張大悦與宋交<lb/>
通以其事無實詔諭大悦宋善用間朕不輕信毋懐疑<lb/>
懼以國王特訥克行尚書省于北京遼東等路辛未置<lb/>
左右中三衛親軍都指揮使司乙亥鞏昌臨洮平涼府<lb/>
㑹蘭等州隕霜殺禾乙酉宋將來興國攻百丈山營阿<lb/>
珠擊破之追至湍灘斬首二千餘級髙麗世子王愖入<lb/>
<pb n="KR2a0036_WYG_007-14b"/>
質珍島脅從民户來降八月壬辰朔日有食之癸巳敕<lb/>
軍站户地四頃以上依例輸租己亥詔招諭宋襄陽守<lb/>
臣吕文煥壬子車駕至自上都遷成都統軍司於眉州<lb/>
己未聖誕節初立内外仗及雲和署樂位東川統兵司<lb/>
引兵攻宋銅鈸寨守寨總管李慶等降以慶知梁山軍<lb/>
事九月壬戌朔敕都元帥阿珠以所部兵畧地漢南癸<lb/>
亥高麗世子王愖辭歸賜國王王禃西錦優詔諭之甲<lb/>
子賜劉整鈔五百錠鄧州田五百頃整辭改賜民田三<lb/>
<pb n="KR2a0036_WYG_007-15a"/>
百户科調如故給河南行省嵗用鈔二萬八千六百錠<lb/>
丙寅罷陜西五路西蜀四川行尚書省以伊蘇岱爾行<lb/>
四川尚書省事于典元京兆等路直𨽻尚書省敗宋軍<lb/>
于渦河戊辰陞成都府徳陽縣為徳州降虢州為虢畧<lb/>
縣壬申選胄子托克托移爾等十人肄業國學癸酉益<lb/>
都府濟州進芝二本甲戌簽西夏囘囘軍太廟殿柱壊<lb/>
監察御史劾都水劉晸監造不敬晸以憂卒張易請先<lb/>
期告廟然後完葺從之丙子敕今嵗享太廟毋用犧牛<lb/>
<pb n="KR2a0036_WYG_007-15b"/>
太隂犯畢庚辰右衛親軍都指揮使呼圖克等言五河<lb/>
城堡成唯廬舍未完凡材甓皆出宋境請率精兵分道<lb/>
抄掠從之壬午山東路統軍司言宋兵攻膠州千户蔣<lb/>
徳等逆戰敗之俘統制范廣等五十餘人獲戰船百艘<lb/>
癸未詔明安倉失陷米五千餘石特免徴仍禁諸王非<lb/>
理需索詔以四川民力困弊免茶鹽等課税以軍民田<lb/>
租給沿邉軍食敕有司有再言茶鹽之利者以違制論<lb/>
冬十月癸巳大司農臣言髙唐州達嚕噶齊呼圖克鼐<lb/>
<pb n="KR2a0036_WYG_007-16a"/>
爾州尹張廷瑞同知陳思濟勸課有效河南府陜縣尹<lb/>
王仔怠於勸課宜加黜陟以示勸懲從之丁酉享于太<lb/>
廟已未檀順等州風潦害稼賜髙麗至元九年厯十一<lb/>
月辛酉朔敇品官子孫儤直敕遣阿勒達爾等撫治大<lb/>
理壬戌罷諸路交鈔都提舉司乙亥劉秉忠王磐圖克<lb/>
坦公履等言元正朝㑹聖節詔赦及百官宣敕具公服<lb/>
迎拜行禮從之禁行金泰和律建國號曰大元詔曰誕<lb/>
膺景命奄四海以宅尊必有美名紹百王而紀統肇從<lb/>
<pb n="KR2a0036_WYG_007-16b"/>
隆古匪獨我家且唐之為言蕩也堯以之而著稱虞之<lb/>
為言樂也舜因之而作號馴至禹興而湯造互名夏大<lb/>
以殷中世降以還事殊非古雖乗時而有國不以利而<lb/>
制稱為秦為漢者著從初起之地名曰隋曰唐者因即<lb/>
所封之爵邑是皆徇百姓見聞之狃習要一時經制之<lb/>
權宜槩以至公不無少貶我太祖聖武皇帝握乾符而<lb/>
起朔土以神武而膺帝圖四震天聲大恢王宇輿圖之<lb/>
廣歴古所無頃者耆宿詣庭奏草申請謂既成於大業<lb/>
<pb n="KR2a0036_WYG_007-17a"/>
宜早定於鴻名在古制以當然於朕心乎何有可建國<lb/>
號曰大元蓋取易經乾元之義兹大冶流形于庶品孰<lb/>
名資始之功予一人底寧于萬邦尤切體仁之要事從<lb/>
因革道協天人於戲稱義而名固匪為之溢美孚休惟<lb/>
永尚不負于投艱嘉與敷天共隆大號丙戌置四川行<lb/>
省於成都上都萬安閣成十二月辛卯朔詔天下興國<lb/>
字學宣徽院請以䦨遺漏籍等户淘金帝曰姑止毋重<lb/>
勞吾民也乙巳减百官俸括西夏田召達春董文炳赴<lb/>
<pb n="KR2a0036_WYG_007-17b"/>
闕辛亥併太常寺入翰林院宫殿府入少府監甲寅遷<lb/>
尚書省入中書省是嵗天下户一百九十四萬六千二<lb/>
百七十賜先朝后妃及諸王金銀幣帛如嵗例賜囊嘉<lb/>
特等羊馬價鈔萬千一百六十七錠斷死罪一百五人<lb/>
九年春正月庚申朔髙麗王王植遣其臣禮賔卿宣文<lb/>
烈來賀兼奉嵗貢甲子併尚書省入中書省平章尚書<lb/>
省事阿哈瑪特同平章尚書省事張易並中書平章政<lb/>
事參知尚書省事張惠為中書左丞參知尚書省事李<lb/>
<pb n="KR2a0036_WYG_007-18a"/>
堯咨敏珠爾丹並參知中書政事罷給事中中書舍人<lb/>
檢正等官仍設左右司省六部為四改稱中書丙寅遣<lb/>
布哈及馬璘諭髙麗具舟糧助征耽羅河南省請益兵<lb/>
敕諸路簽軍三萬丁丑敕皇子西平王鄂囉齊阿嚕特<lb/>
穆爾圖格及南平王圖嚕所部與四川行省伊蘇岱爾<lb/>
部下并孟古岱等十八族約蘇格隆等土畨軍同征建<lb/>
都新安州初𨽻雄州詔為縣入順天庚辰改北京中興<lb/>
四川河南四路行尚書省為行中書省京兆復立行省<lb/>
<pb n="KR2a0036_WYG_007-18b"/>
仍命諸王哲伯特穆爾設省斷事官給西平王鄂囉齊<lb/>
馬價弓矢賜南平王圖嚕銀印及金銀符各五辛巳移<lb/>
鳳州屯田於鹽白二州敕董文炳時巡掠南境毋令宋<lb/>
人得立城堡敕軍民訟田者民田有餘則分之軍軍田<lb/>
有餘亦分之民仍遣能臣聽其直其軍奴入民籍者還<lb/>
正之敕燕王遣使持香旛祀岳瀆后土五臺興國寺命<lb/>
劉整總漢軍壬午改山東東路都元帥府統軍司為行<lb/>
樞密院以伊蘇岱爾達春並為行樞密院副使乙酉定<lb/>
<pb n="KR2a0036_WYG_007-19a"/>
受宣敕官禮儀詔元帥府統軍司總管萬户府闕實軍<lb/>
籍二月庚寅朔奉使日本趙良弼遣書狀官張鐸同日<lb/>
本二十六人至京師求見辛卯詔扎爾古齊乃太祖開<lb/>
創之始所置位百司右其賜銀印立左右司壬辰高麗<lb/>
國王王禃遣其臣齊安侯王淑來賀改國號改中都為<lb/>
大都甲午命阿珠典䝉古軍劉整阿爾哈雅典漢軍戊<lb/>
戌以去嵗東平及西京等州縣旱蝗水潦免其租賦庚<lb/>
子復唐州秘陽縣建中書省署於大都戊申始祭先農<lb/>
<pb n="KR2a0036_WYG_007-19b"/>
如祭社之儀詔諸路開浚水利車駕幸上都三月乙丑<lb/>
諭㫖中書省日本使人逺議遣還安圖言良弼請移金<lb/>
州戍兵勿使日本妄生疑懼臣等以為金州戍兵彼國<lb/>
所知若復移戍恐非所宜但開諭來使此戍乃為耽羅<lb/>
暫設爾等不須疑畏也帝稱善甲戌括民間四教經焚<lb/>
之䝉古都元帥阿珠漢軍都元帥劉整阿爾哈雅督本<lb/>
軍破樊城外郛斬首二千級生擒將領十六人増築重<lb/>
圍守之賑濟南路饑詔免醫户差徭夏四月己丑詔於<lb/>
<pb n="KR2a0036_WYG_007-20a"/>
土番西川界立寧河驛辛卯賜皇子阿雅噶齊所部馬<lb/>
給西平王鄂囉齊所部米甲寅賑大都路饑五月戊午<lb/>
朔立和琳轉運司以蘇爾約蘇貝為使兼提舉交鈔使<lb/>
己未給庫庫楚海青銀符二辛酉罷簽囘囘軍癸亥敕<lb/>
巴圖軍於齊嚕納之地開渠耕田丙寅簽徐邳二州丁<lb/>
壯萬人戍邳州庚午減鐵冶户罷西畨多羅于等處金<lb/>
銀礦户為民禁漢人聚衆與䝉古人鬭毆詔議取耽羅<lb/>
及濟州辛巳敕修築都城凡費悉從官給毋取諸民并<lb/>
<pb n="KR2a0036_WYG_007-20b"/>
蠲伐木役夫税賦甲申敕諸路軍户驅丁除至元七年<lb/>
前從良入民籍者當差餘雖從良並令助本户軍力乙<lb/>
酉太白犯畢距星宫城初建東西華左右掖門詔安集<lb/>
達勒巴所部流民六月壬辰遣高麗國西京屬城諸達<lb/>
嚕噶齊及質子金鎰等歸國減竒爾濟蘇屯田所入租<lb/>
仍遣南人百名給牛具以往是夜京師大雨壊墻屋壓<lb/>
死者衆癸巳敕以籍田所儲糧賑民不足又發近地官<lb/>
倉濟之甲午高麗告饑轉東京米二萬石賑之己亥山<lb/>
<pb n="KR2a0036_WYG_007-21a"/>
東路行樞密院達春於四月十三日遣步騎趨漣州攻<lb/>
破射龍溝五港口鹽場白頭河四處城堡殺宋兵三百<lb/>
餘人虜獲人牛萬計第功賞賚有差辛亥髙麗國王王<lb/>
禃請討耽羅餘寇秋七月丁巳朔河南省臣言往嵗徙<lb/>
民實邉屯耕以貧苦悉散還家今唐鄧蔡息徐邳之民<lb/>
愛其田廬仍守故屯願以絲銀準折輸糧而内地州縣<lb/>
轉粟餉軍者反厭苦之臣議今嵗沿邉州郡宜仍其舊<lb/>
輸糧内地州郡驗其户數俾折鈔就沿邉和糴庶幾彼<lb/>
<pb n="KR2a0036_WYG_007-21b"/>
此交便制可拘括開元東京等路諸漏籍户禁私鬻囘<lb/>
囘厯賑碩達勒達部饑戊寅賜諸王巴拜部銀鈔築都<lb/>
城僧誦大藏經九㑹壬午和爾果斯奏䝉古字設國子<lb/>
學而漢官子弟未有學者官府文移猶有輝和爾字詔<lb/>
自今凡詔令並以䝉古字行仍遣百官子弟入學乙酉<lb/>
免徙大羅鎮居民令倍輸租米給鷹坊詔分閱大都京<lb/>
兆等處特黙齊奴户名籍八月丙戊朔日有食之戊子<lb/>
立羣牧所掌牧馬及尚方鞍勒壬辰敕明安倉及靖州<lb/>
<pb n="KR2a0036_WYG_007-22a"/>
預儲糧五萬石以備鴻吉哩新徙部民及西人内附者<lb/>
廪給調兵増戍全羅州乙未禁諸人以己事輒呼至尊<lb/>
稱號丁酉立鄂拓克所己亥諸王庫庫楚請以分地寧<lb/>
海登萊三州自為一路與他王比嵗賦惟入寧海無輸<lb/>
益都詔從之癸卯千户崔松敗宋襄陽援兵斬其將張<lb/>
順賜松等將士有差乙巳車駕至自上都丁未改延州<lb/>
為延津縣與陽武同𨽻南京癸丑賑遼東等路饑九月<lb/>
甲子宋襄陽將張貴以輪船出城順流突戰阿珠阿爾<lb/>
<pb n="KR2a0036_WYG_007-22b"/>
哈雅等舉烽燃火燭江如晝率舟師轉戰五十餘里至<lb/>
櫃門闗生獲貴及將士二千餘人丙寅敕樞密院諸路<lb/>
正軍貼户及同籍親戚奴僕丁年既長依諸王權要以<lb/>
避役者並還之軍惟匠藝精巧者以名聞癸酉同簽河<lb/>
南省事雀斌訟右丞阿里妄奏軍數二萬敕杖而罷之<lb/>
甲戌罷水軍總管府東川元帥李吉等畧地開州拔石<lb/>
羊寨擒宋將一人統軍使哈喇等兵掠合州及渠江口<lb/>
獲戰船五十艘賞銀幣有差丙子發民夫三千人伐巨<lb/>
<pb n="KR2a0036_WYG_007-23a"/>
木遼東免其家徭賦戊寅太隂犯御女賑益都路饑冬<lb/>
十月丙戌朔封皇子莽噶拉木為安西王賜京兆為分<lb/>
地駐兵六盤山遣使詔諭巴勒布痕都斯坦國壬辰享<lb/>
于太廟癸巳趙璧為平章政事張易為樞密副使乙未<lb/>
築澤河堤戊戌熒惑犯填星定制自七月至十一月終<lb/>
聴捕獵餘月禁之癸卯立文州初立㑹同館十一月乙<lb/>
卯朔賜高麗至元十年厯壬戌發北京民夫六千伐木<lb/>
乾山蠲其家徭賦諸王哲伯特穆爾築新城成賜名永<lb/>
<pb n="KR2a0036_WYG_007-23b"/>
昌府丙寅蠲實喇諤都所負官錢丁卯太隂犯畢城光<lb/>
州遣無籍軍掠宋境己巳敕發屯田軍二千漢軍二千<lb/>
高麗軍六千仍益武衛軍二千征躭羅辛未召高陸儒<lb/>
者楊恭懿不至癸酉以前拔樊城外郛功賞千户劉深<lb/>
等金銀符己卯併中書省左右司為一宋荆湖制置李<lb/>
庭芝為書遣永寧僧齎金印牙符來授劉整盧龍軍節<lb/>
度使封燕郡王僧至永寧事覺上聞敕張易姚樞雜問<lb/>
適整至自軍中言宋患臣用兵襄陽欲以是殺臣臣實<lb/>
<pb n="KR2a0036_WYG_007-24a"/>
不知敕令整為書復之賞整使還軍中誅永寧僧及其<lb/>
黨友參知行省政事阿爾哈雅言襄陽受圍乆未下宜<lb/>
先攻樊城斷其聲援從之囘囘伊斯瑪音創作巨石砲<lb/>
來獻用力省而所擊甚逺命送襄陽軍前用之十二月<lb/>
乙酉朔詔諸路府州司縣達嚕噶齊管民長官兼管諸<lb/>
軍鄂囉丁亥立肅州等處驛以東平府民五萬餘户復<lb/>
為東平路辛丑諸王呼喇珠拘括逃民髙麗界中高麗<lb/>
達嚕噶齊上其事詔髙麗之民猶未安集禁罷之遣宋<lb/>
<pb n="KR2a0036_WYG_007-24b"/>
議互市使者南歸戊午賜北安王諾木罕軍馬一萬二<lb/>
千九百九十一羊六萬一千五百三十一及諸王塔齊<lb/>
爾軍幣帛辛亥宋將昝萬夀來攻成都簽省嚴忠範出<lb/>
戰失利退保子城同知王世英等八人棄城遁詔以邉<lb/>
城失守罪在主將世英雖遁與免其罪惟遣使縳忠範<lb/>
至京師癸丑陞拱衛司為拱衛直都指揮使司是嵗天<lb/>
下户一百九十五萬五千八百八十賜先朝后妃及諸<lb/>
王金銀幣帛如嵗例斷死罪三十九人建大聖夀萬安<lb/>
<pb n="KR2a0036_WYG_007-25a"/>
寺<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_007-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷七<lb/>
<pb n="KR2a0036_WYG_007-26a"/>
元史卷七考證<lb/>
七年立藉田中都東南郊　原文譌大都説見前卷六<lb/>
　考證<lb/>
八年率䝉古軍鎮西方當當　按當當地理志不載考<lb/>
　之方輿紀要及厯代地理志書亦無此名惟後漢書<lb/>
　有燒當羌宋史有當煎羌或即此沿襲之訛但未可<lb/>
　臆改仍闕疑<lb/>
毒殺雲南王和尼齊　按和尼齊原名忽哥赤詳見前<lb/>
<pb n="KR2a0036_WYG_007-26b"/>
　此又訛作火你赤考火你赤為元官名亦作火而赤<lb/>
　今改和尼齊雲南王被毒事具張立道𫝊發其奸者<lb/>
　御史大夫博囉罕等曹楨不過一告變人耳後乃以<lb/>
　和尼齊官賞之下文可證今依忽哥赤譯改<lb/>
置四川行省於成都　原文脱行字據地理志增<lb/>
九年千户崔松敗宋襄陽援兵斬其將張順　按櫃門<lb/>
　之戰宋將張順張貴慷慨請行順被創死越數日其<lb/>
　尸溯江而上甲胄如生貴則入城冐圍突出為何珠<lb/>
<pb n="KR2a0036_WYG_007-27a"/>
　所擒葢一事也且其戰在五月乗漢水方生輕舸宇<lb/>
　進續通鑑所載甚詳宋史亦同史所紀互異<lb/>
十二月乙酉朔　戉午　按干支訛舛無可訂正仍闕<lb/>
　疑<lb/>
</p>
<p>
</p>
  </div>
</body>
</text>
</TEI>
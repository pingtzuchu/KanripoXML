<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷二百六</head> <lb/>
    <p>
<pb n="KR2a0036_WYG_206-1a"/>
欽定四庫全書<lb/>
　元史卷二百六<lb/>
　　明翰林學士亞中大夫知制誥兼修國史宋濓等修<lb/>
　列傳第九十三<lb/>
　　叛臣<lb/>
李璮小字松壽濰州人李全子也或曰璮本衢州徐氏<lb/>
子父嘗為揚州司理參軍全蓋養之為子云太祖十六<lb/>
年全叛宋舉山東州郡歸附太師國王博囉承制拜全<lb/>
<pb n="KR2a0036_WYG_206-1b"/>
山東淮南楚州行省而以其兄福為副元帥太宗三年<lb/>
全攻宋揚州敗死璮遂襲為益都行省仍得專制其地<lb/>
朝廷數徴兵輒詭辭不至憲宗七年又調其兵赴行在<lb/>
璮親詣帝言曰益都乃宋航海要津分軍非便帝然之<lb/>
命璮歸取漣海數州璮遂發兵攻㧞漣水相連四城大<lb/>
張尅㨗之功中統元年世祖即位加璮江淮大都督璮<lb/>
言近獲生口知宋調兵將攻漣水且諜見許浦射陽湖<lb/>
舟艦相望勢欲出膠西向益都請繕城塹以備詔出金<lb/>
<pb n="KR2a0036_WYG_206-2a"/>
符十銀符五授璮以賞將士有功者且賜銀三百錠降<lb/>
詔奬諭䝉古漢軍之在邉者咸聼節制璮復揚言宋呂<lb/>
文徳合淮南兵七萬五千來攻漣水且規築堡以臨我<lb/>
及得賈似道呂文徳書辭甚悖傲知朝廷近有内顧之<lb/>
憂必將肆志於我乞選將益兵臣當帥先渡淮以雪慢<lb/>
書之辱執政得奏諭以朝廷方通和議邉將惟當固封<lb/>
圉且南人用間其詐非一彼旣不至毋或妄動璮乃上<lb/>
言臣所領益都土曠人稀自立海州今八載將士未嘗<lb/>
<pb n="KR2a0036_WYG_206-2b"/>
釋甲轉輓未嘗息肩民力凋耗莫甚斯時以一路之兵<lb/>
抗一敵國衆寡不侔人所共患頼陛下神武旣克漣海<lb/>
二州復破夏貴孫虎臣十餘萬之師然臣豈敢恃此必<lb/>
敵人之不再至哉且宋人今日西無掣肘宜得并力而<lb/>
東若以水陸綴漣而遣舟師遵海以北擣膠萊之虚然<lb/>
後帥步騎直指沂莒滕嶧則山東非我有矣豈可易視<lb/>
而不為備哉臣昨追敵至淮安非不能乘勝取揚楚徒<lb/>
以執政止臣故臣不敢深入若以棗陽唐鄧陳蔡諸軍<lb/>
<pb n="KR2a0036_WYG_206-3a"/>
攻荆山取壽泗以亳宿徐邳諸軍合臣所統兵攻揚楚<lb/>
則兩淮可定兩淮旣定則選兵以取江南自守以寛民<lb/>
力將無施不可此上䇿也因上將校馮泰等功第狀詔<lb/>
以益都官銀分賞之二年正月璮言於行中書省以宋<lb/>
人聚兵糧數十萬列艦萬三千艘於許浦以侵内郡而<lb/>
宣撫司轉輸不繼恐一日水陸道絶緩急莫報請選精<lb/>
騎倍道來援表裏恊攻乘機深入江淮可圖也旣而來<lb/>
獻漣水㨗詔復奬諭仍給金符十七銀符二十九増賜<lb/>
<pb n="KR2a0036_WYG_206-3b"/>
將士庚寅璮輒發兵修益都城塹且報宋人來攻漣水<lb/>
詔阿珠哈喇巴圖阿實克布哈等悉兵赴之仍諭度宜<lb/>
益兵赴調璮遂請節制諸道所集兵馬且請給兵器中<lb/>
書議與矢三萬詔給矢十萬三年二月又以宋賈似道<lb/>
誘總管張元張進等書來上蓋璮專制山東者三十餘<lb/>
年其前後所奏凡數十事皆恫疑虚喝挾敵國以要朝<lb/>
廷而自為完繕益兵計其謀深矣初以其子彦簡質於<lb/>
朝而僣為私驛自益都至京師質子營至是彦簡遂用<lb/>
<pb n="KR2a0036_WYG_206-4a"/>
私驛逃歸璮遂反以漣海三城獻於宋殲䝉古戍兵引<lb/>
麾下具舟艦還攻益都甲午入之發府庫以犒其黨遂<lb/>
寇蒲臺陷淄州民聞璮反皆入保城郭或奔竄山谷由<lb/>
是益都至臨淄數百里寂無人聲癸卯帝聞璮反詔暴<lb/>
其罪甲辰命諸軍討璮己酉以璮故戮中書平章王文<lb/>
統壬子璮盗據濟南癸酉命史樞阿珠帥師赴濟南璮<lb/>
帥衆出掠輜重將及城官軍邀擊大敗之斬首四千級<lb/>
璮退保濟南五月庚申築環城圍之甲戌圍合璮自是<lb/>
<pb n="KR2a0036_WYG_206-4b"/>
不得復出猶日夜拒守取城中子女賞將士以悦其心<lb/>
且分軍就食民家發其蓋藏以繼不足則家賦之鹽令<lb/>
以人為食至是人情潰散璮不能制各什伯相結縋城<lb/>
以出璮知城且破乃手刃愛妾乘舟入大明湖自投水<lb/>
中水淺不得死為官軍所獲縛至諸王哈必齊帳前丞相<lb/>
史天澤言宜即誅之以安人心遂與䝉古軍官囊嘉特<lb/>
并誅焉<lb/>
王文統字以道益都人也少時讀權謀書好以言撼人<lb/>
<pb n="KR2a0036_WYG_206-5a"/>
遍干諸侯無所遇乃徃見李璮璮與語大喜即留置幕<lb/>
府命其子彦簡師事之文統亦以女妻璮由是軍旅之<lb/>
事咸與諮决嵗上邉功虚張敵勢以固其位用官物樹<lb/>
私恩取宋漣海二郡皆文統謀也世祖在潜藩訪問才<lb/>
智之士素聞其名及即位厲精求治有以文統為薦者<lb/>
亟召用之乃立中書省以總内外百官之政首擢文統<lb/>
為平章政事委以更張庶務建元為中統詔諭天下立<lb/>
十路宣撫司示以條格欲差發辦而民不擾鹽課不失<lb/>
<pb n="KR2a0036_WYG_206-5b"/>
常額交鈔無致阻滯尋詔行中書省造中統元寳交鈔<lb/>
立互市於潁州漣水光化軍是年冬初行中統交鈔自<lb/>
十文至二貫文凡十等不限年月諸路通行税賦並聼<lb/>
收受明年二月世祖在開平召行中書省事瑪穆特與<lb/>
文統率各路宣撫使俱赴闕世祖自去秋親征叛王額<lb/>
哷布格於北方凡民間差發宣課鹽鐡等事一委文統<lb/>
等裁處及振旅還宫未知其可否何若且以徃者急於<lb/>
用兵事多不暇講究所當振其紀綱者宜在今日故召<lb/>
<pb n="KR2a0036_WYG_206-6a"/>
文統等至責以成效用㳺顯鄭鼎趙良弼董文炳等為<lb/>
各路宣撫司復以所議條格詔諭各路俾遵行之未幾<lb/>
又詔諭宣撫司并達嚕噶齊管民官課税所官申嚴私<lb/>
鹽酒醋麴貨等禁文統為人忌刻初立中書時張文謙<lb/>
為左丞文謙素以安國利民自負故凡講論建明輒相<lb/>
可否文統積不能平思有以陷之文謙竟以本職行大<lb/>
名等路宣撫司事而去時姚樞竇黙許衡皆世祖所敬<lb/>
信者文統諷世祖授樞為太子太師黙為太子太傅衡<lb/>
<pb n="KR2a0036_WYG_206-6b"/>
為太子太保外佯尊之實不欲使朝夕備顧問於左右<lb/>
也黙嘗與王鶚及樞衡俱侍世祖面詆文統曰此人學<lb/>
術不正必禍天下不可處以相位世祖曰若是則誰可<lb/>
為者黙以許衡對世祖不懌而罷鶚嘗請以右丞相史<lb/>
天澤監修國史左丞相耶律鑄監修遼史文統監修金<lb/>
史世祖曰監修階銜俟修史時定之又明年二月李璮<lb/>
反以漣海三城獻於宋先是其子彦簡由京師逃歸璮<lb/>
遣人白之中書及反書聞人多言文統嘗遣子蕘與璮<lb/>
<pb n="KR2a0036_WYG_206-7a"/>
通音耗世祖召文統問之曰汝敎璮為逆積有嵗年舉<lb/>
世皆知之朕今問汝所䇿云何其悉以對文統對曰臣<lb/>
亦忘之容臣悉書以上書畢世祖命讀之其間有曰螻<lb/>
蟻之命苟能存全保為陛下取江南世祖曰汝今日猶<lb/>
欲緩頰於朕耶㑹璮遣人持文統三書自洺水至以書<lb/>
示之文統始錯愕駭汗書中有期甲子語世祖曰甲子<lb/>
之期云何文統對曰李璮乆蓄反心以臣居中不敢即<lb/>
發臣欲告陛下縛璮乆矣第縁陛下加兵北方猶未靖<lb/>
<pb n="KR2a0036_WYG_206-7b"/>
也比至甲子猶可數年臣為是言姑遲其反期耳世祖<lb/>
曰無多言朕㧞汝布衣授之政柄遇汝不薄何負而為<lb/>
此文統猶枝辭傍説終不自言臣罪當死乃命左右斥<lb/>
去始出就縛猶召竇黙姚樞王鶚僧子聰及張柔等至<lb/>
示以前書曰汝等謂文統當得何罪文臣皆言人臣無<lb/>
將將則必誅柔獨疾聲大言曰宜剮世祖又曰汝等同<lb/>
辭言之諸臣皆曰當死世祖曰渠亦自服朕前矣乃誅<lb/>
文統子蕘并就戮詔諭天下曰人臣無將垂千古之彝<lb/>
<pb n="KR2a0036_WYG_206-8a"/>
訓國制有定懐二心者必誅何期輔弼之僚廼蓄姦邪<lb/>
之志平章政事王文統起由下列擢寘台司倚付不為<lb/>
不深待遇不為不厚庶收成效以底丕平焉知李璮之<lb/>
同謀潜使子蕘之通耗邇者獲親書之數幅審其有反<lb/>
狀者累年宜加肆市之誅以著滔天之惡已於今月二<lb/>
十三日將反臣王文統并其子蕘正典刑訖於戲負國<lb/>
恩而謀大逆死有餘辜處相位而被極刑時或未喻咨<lb/>
爾有衆體予至懐然文統雖以反誅而元之立國其規<lb/>
<pb n="KR2a0036_WYG_206-8b"/>
模法度世謂出於文統之功為多云<lb/>
阿勒呼木特穆爾默哷大王之裔也初太宗生七子而<lb/>
默哷位第七世祖旣定天下大封宗親為王默哷其一<lb/>
也默哷生托和托和生温都爾温都爾生圖們至大元<lb/>
年始封陽翟王賜金印螭紐俾鎮北藩圖們傳庫春庫<lb/>
春傳太平太平傳特穆爾齊而阿勒呼木特穆爾襲封<lb/>
㑹兵起汝潁天下震動帝屢詔宗王以北方兵南討阿<lb/>
勒呼木特穆爾知國事不可為乃乘間擁衆數十萬屯<lb/>
<pb n="KR2a0036_WYG_206-9a"/>
於穆爾古珠之地而脅宗王以叛且遣使來言於帝曰<lb/>
祖宗以天下付汝汝何故失其大半盍以國璽授我我<lb/>
當自為之帝聞神色自若徐曰天命有在汝欲為則為<lb/>
之於是降詔開諭俾其悔罪阿勒呼木特穆爾不聼乃<lb/>
遣知樞密院事圖沁特穆爾等擊之至青海起哈喇齊<lb/>
萬人為軍其人素不習兵一旦驅之使戰旣陣兵猶未<lb/>
接脱其號衣奔阿勒呼木特穆爾軍中圖沁特穆爾軍<lb/>
遂敗績單騎還上都至正二十一年更命少保知樞密<lb/>
<pb n="KR2a0036_WYG_206-9b"/>
院事婁章以兵十萬擊之且俾阿勒呼木特穆爾之弟<lb/>
呼圖克特穆爾從征遂大敗其衆阿勒呼木特穆爾謀<lb/>
東遁其部將托歡知勢窮乃與宗王囊嘉特伊蘇烏爾<lb/>
圖華擒阿勒呼木特穆爾獻俘帝命誅之於是加婁章<lb/>
太傅托歡知遼陽行樞密院事以呼圖克特穆爾襲封<lb/>
陽翟王而宗王囊嘉特等悉議加封尋又加封婁章和<lb/>
寜王以嶺北行省丞相知行樞密院事俾鎮北藩云<lb/>
元史卷二百六<lb/>
<pb n="KR2a0036_WYG_206-10a"/>
元史卷二百六考證<lb/>
李璮𫝊太祖十六年全叛宋舉山東州郡歸附　按𫝊<lb/>
　誤以是年宋安撫使張琳來降為李全事全之降在<lb/>
　元太祖二十一年圍益都以後𫝊内憲宗七年調兵<lb/>
　赴行在本紀作八年<lb/>
阿勒呼木特穆爾傳至正二十一年　二十一年上原<lb/>
　文未書帝號今按順帝紀増<lb/>
</p>
<p>
</p>
  </div>
</body>
</text>
</TEI>
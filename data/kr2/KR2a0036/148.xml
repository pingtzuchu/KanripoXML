<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百四十八</head> <lb/>
    <p>
<pb n="KR2a0036_WYG_148-1a"/>
欽定四庫全書<lb/>
　元史卷一百四十八<lb/>
　　明翰林學士亞中大夫知制誥兼修國史宋濓等修<lb/>
　列傳第三十五<lb/>
　　董俊<hi>子文蔚</hi>　<hi>文用/</hi>　<hi>文忠/</hi>　<hi>文直</hi>
董俊字用章真定稾城人少力田長渉書史善騎射金<lb/>
貞祐間邊事方急稾城令立的募兵射上中者抜為將<lb/>
衆莫能弓獨俊一發破的遂將所募兵迎敵歳乙亥國<lb/>
<pb n="KR2a0036_WYG_148-1b"/>
王穆呼哩帥兵南下俊遂降己夘以勞擢知中山府亊<lb/>
佩金虎符金將武僊據真定定武諸城皆應僊俊率衆<lb/>
夜入真定逐僊走之定武諸城復去僊來附庚辰春金<lb/>
大發兵益僊治中李全叛中山應之俊軍時屯曲陽僊<lb/>
鋭氣來戰敗之黄山下僊脱走獻㨗於穆呼哩由是僊<lb/>
以窮降穆呼哩承制授俊龍虎衛上將軍行元帥府事<lb/>
駐稾城俊嘗謁穆呼哩曰武僊黠不可測終不為我用<lb/>
請備之穆呼哩然其言承制授左副元帥陞稾城縣為<lb/>
<pb n="KR2a0036_WYG_148-2a"/>
永安州號其衆為匡國軍事一委俊己酉僊果殺都元<lb/>
帥史天倪據真定以叛旁郡縣皆為僊守俊提孤軍居<lb/>
反側間戰士不滿千人拒守永安僊攻之期年無所利<lb/>
乃縱兵蹂禾稼俊呼語之曰汝欲得民而奪之食無道<lb/>
賊不為也僊慚而去俊出兵掩撃之僊敗走久之俊復<lb/>
夜入真定僊走死乃納史天倪弟天澤為帥壬辰㑹諸<lb/>
軍圍汴明年金主棄汴奔歸德追圍之金兵夜出薄諸<lb/>
軍於水俊力戰死焉時年四十有八俊早喪父事母以<lb/>
<pb n="KR2a0036_WYG_148-2b"/>
孝聞歳時廟祭非疾病跪拜必盡禮子雖孩乳亦使之<lb/>
序拜曰祀以孝先也禮宜如是待族親故人皆有恩意<lb/>
里夫家僮亦接之有道克汴時以侍其軸為賢延歸教<lb/>
諸子嘗曰射百日事耳詩書非積學不通屢誡諸子曰<lb/>
吾一農夫耳遭天下多故徒以忠義事人僅立門户深<lb/>
願汝曹力田讀書勿求非望為吾累也俊忠實自許不<lb/>
為夷險少移臨陣勇氣懾衆立矢石間怡然若無事雖<lb/>
中傷亦不為動每慕馬援為人曰馬革褁屍援固可壯<lb/>
<pb n="KR2a0036_WYG_148-3a"/>
故戰必持矛先士卒或諌止之俊曰我人臣也敵在前<lb/>
不死乃趍安脱危乎先是戊子歳朝於行在諸將獻户<lb/>
口各増數要利吏請如衆俊曰民實少而欺以數多他<lb/>
日上需求無應必重斂以承命是我獨利而民日困也<lb/>
行元帥府時狂男子三百餘人期日作亂事覺戮其渠<lb/>
魁餘並釋之深冀間妖人惑衆圖為不軌連逮者數萬<lb/>
人有司議當族俊力請主者但誅首惡永安節度使劉<lb/>
成叛降武僊於威州俊下令曰逆者一人餘能去逆即<lb/>
<pb n="KR2a0036_WYG_148-3b"/>
忠義士與其家財仍奏官之衆果去成降沃州民據天<lb/>
臺砦為盗破降之他將利其子女欲掠之俊曰城降而<lb/>
俘其家仁者不為也衆義不取南征時人多歸俊願為<lb/>
奴者既全其家歸悉縱為民鄰境人有殺掠賣者亦與<lb/>
直贖還之其天性之美類如此俊器度洪遠善戰而不<lb/>
妄殺故人樂為之用大小百戰無不克㨗為政寛明見<lb/>
人善治田廬必召與歡語有惰者則怒罰之故其部完<lb/>
實民惟恐其去也贈翊運効節功臣太傅開府儀同三<lb/>
<pb n="KR2a0036_WYG_148-4a"/>
司上柱國封壽國公諡忠烈加贈推忠翊運効節功臣<lb/>
太傅開府儀同三司上柱國改封趙國公子文炳文蔚<lb/>
文用文直文忠文炳自有傳<lb/>
文蔚字彦華俊之次子也重厚寡言不事嬉戲立志勤<lb/>
苦讀書㤀倦及長善騎射膂力絶人事母至孝接人謙<lb/>
恭凡所與交貴賤長幼待之無異至於一揖必正容端<lb/>
體俛首幾至于地徐徐起拱人所難能兄文炳為稾城<lb/>
令厲精於政家務悉委之凡供給祭祀賔客之事無不<lb/>
<pb n="KR2a0036_WYG_148-4b"/>
盡心辛丑起民兵南征文炳命文蔚率十有七人私整<lb/>
鞍馬衣甲自為一隊與衆軍渡淮甲寅世祖收大理還<lb/>
駐六盤山文炳以文蔚孝謹公勤可委以事解所佩金<lb/>
符以讓帝嘉賞之授稾城等處行軍千户南鎮鄧州與<lb/>
荆襄接境沿邊城壁未築是年冬十一月修光化乙夘<lb/>
立毘陽丙辰築棗陽文蔚悉總之治板幹具畚鍤儲餱<lb/>
糧運木石程其工力時其饑飽藥其疾病見執役者常<lb/>
以善言撫之弗事威猛衆咸感曰他將領役鞭箠怒辱<lb/>
<pb n="KR2a0036_WYG_148-5a"/>
不恤困苦今董侯慈惠若此我曹安忍負之各盡力成<lb/>
之丁巳攻襄樊城南據漢江北阻湖水卒不得渡文蔚<lb/>
夜領兵士於湖水狹隘之處伐木抜根立於水實以薪<lb/>
草為橋梁頃之即成至曉師悉渡圍已合城中大驚異<lb/>
之文蔚復統巴圖軍以當前行奪其外城論功居最己<lb/>
未憲宗伐宋入川蜀文蔚奉詔將鄧之選兵西上由褒<lb/>
斜歴劔閣而劔閬諸州平地不能守置州事於山師行<lb/>
大獲雲頂長寜苦竹諸砦長驅而前至釣魚山崖壁巉<lb/>
<pb n="KR2a0036_WYG_148-5b"/>
峭惟一徑可登恃險阻未即降帝命攻之文蔚以次往<lb/>
攻乃激厲將士挾雲梯冒飛石履﨑嶇以登直抵其寨<lb/>
苦戰頃之兵士被傷乃還帝親見之加以賞賚中統二<lb/>
年世祖置武衛軍文蔚以鄧兵入為千户帝北狩留屯<lb/>
上都三年李璮反據濟南文蔚以麾下軍圍其南面春<lb/>
秋力戰城破璮誅奏功還至元五年七月十七日以疾<lb/>
卒於上都之炭山弟文忠時為樞宻僉院乞䕶喪南還<lb/>
帝甚憫之泰定中贈明威將軍僉右衛使司事上騎都<lb/>
<pb n="KR2a0036_WYG_148-6a"/>
尉隴西郡伯<lb/>
文用字彦材俊之第三子也生十歳父死長兄文炳教<lb/>
諸弟有法文用學問早成弱冠試詞賦中選時以真定<lb/>
稾城奉莊聖太后湯沐庚戌太后命擇邑中子弟來上<lb/>
文用始從文炳謁太后於和琳城世祖在潛藩命文用<lb/>
主文書講説帳中常見許重癸丑世祖受命憲宗自河<lb/>
西征雲南大理文用與弟文忠從軍督糧械贊軍務丁<lb/>
巳世祖令授皇子經是為北平王雲南王也又命召遺<lb/>
<pb n="KR2a0036_WYG_148-6b"/>
老竇黙姚樞李俊民李冶魏璠於四方己未伐宋文用<lb/>
發沿邊䝉古漢人諸軍理軍需將攻鄂州宋賈似道吕<lb/>
文徳將兵來拒水陸軍容甚盛九月世祖臨江閲戰文<lb/>
炳求先進戰文用與文忠固請偕行世祖親料甲胄擇<lb/>
大艦授之大破宋師世祖即位建元中統文用持詔宣<lb/>
諭邊郡且擇諸軍充侍衛七月還朝中書左丞張文謙<lb/>
宣撫大名等路奏文用為左右司郎中二年八月以兵<lb/>
部郎中參議都元帥府事三年李璮叛據濟南從元帥<lb/>
<pb n="KR2a0036_WYG_148-7a"/>
庫庫岱統兵誅之山東平阿珠奉詔伐宋召文用為其<lb/>
屬文用辭曰新制諸侯總兵者其子弟勿復任兵事今<lb/>
吾兄文炳以經畧使總重兵鎮山東我不當行阿珠曰<lb/>
潛邸舊臣不得引此為説文用謝病不行至元改元召<lb/>
為西夏中興等路行省郎中中興自琿塔哈之亂民間<lb/>
相恐動竄匿山谷文用至鎮之以静乃為書置通衢諭<lb/>
之民乃安始開唐來漢延秦家等渠墾中興西涼甘肅<lb/>
𤓰沙等州之土為水田若干於是民之歸者户四五萬<lb/>
<pb n="KR2a0036_WYG_148-7b"/>
悉授田種頒農具更造舟置黄河中受諸部落及潰叛<lb/>
之來降者時諸王哲伯特穆爾鎮西方其下縱横需索<lb/>
無算省臣不能支文用坐募府輒面折以法其徒積忿<lb/>
譖文用於王王怒召文用使左右雜問之意叵測文用<lb/>
曰我天子命吏非汝等所當問請得與天子所遣為王<lb/>
傅者辨之王即遣其傅訊文用其傅中朝舊臣不肯順<lb/>
王意文用謂之曰我漢人生死不足計所恨者仁慈寛<lb/>
厚如王以重戚鎮遠方而其下毒虐百姓凌暴官府傷<lb/>
<pb n="KR2a0036_WYG_148-8a"/>
王威名於事體不便因歴指其不法者數十事其傅驚<lb/>
起去白王王即召文用謝之曰非郎中我殆不知郎中<lb/>
持此心事朝廷宜勿怠自是譖不行而省府事頗立二<lb/>
年入奏經畧事宜還以上㫖行之中興遂定八年立司<lb/>
農司授山東東西道巡行勸農使山東自更叛亂野多<lb/>
曠土文用巡行勸勵無間幽僻入登州境見其墾闢有<lb/>
方以郡守伊喇某為能作詩表異之於是列郡咸勸地<lb/>
利畢興五年之間政績為天下勸農使最十二年丞相<lb/>
<pb n="KR2a0036_WYG_148-8b"/>
安圖奏文用為工部侍郎代赫舍哩赫舍哩阿哈瑪特<lb/>
私人也其徒既讒間安圖罷相即使鷹監奏曰自赫舍<lb/>
哩去工部侍郎不給鷹食鷹且瘦死帝怒促召治之因<lb/>
急捕文用入見帝望見曰董文用乃為爾治鷹食者耶<lb/>
置不問别令取給有司十三年出文用為衛輝路總管<lb/>
佩金虎符郡當衝要民為兵者十之九餘皆單弱貧病<lb/>
不堪力役㑹初得江南圖籍金玉財帛之運日夜不絶<lb/>
于道警衛輸輓日役數千夫文用憂之曰吾民弊矣而<lb/>
<pb n="KR2a0036_WYG_148-9a"/>
又重妨耕作殆不可乃從轉運主者言州縣吏卒足以<lb/>
備用不必重煩吾民也主者曰汝言誠然萬一有不虞<lb/>
則罪將誰歸文用即手書具官姓名保任之民得以時<lb/>
耕而運事亦不廢諸郡運江淮粟於京師衛當運十五<lb/>
萬石文用曰民籍可役者無幾且江淮風水舟不能以<lb/>
時至而先為期㑹是未運而民已困矣乃集旁郡通議<lb/>
立驛置法民力以舒十四年詣汴漕司言事適漕司議<lb/>
通沁水北東合流御河以便漕者文用曰衛為郡地最<lb/>
<pb n="KR2a0036_WYG_148-9b"/>
下大雨時行沁水輒溢出百十里間雨更甚水不得達<lb/>
於河即浸滛及衛今又引之使來豈惟無衛將無大名<lb/>
長蘆矣㑹朝廷遣使相地形上言衛州城中浮屠最髙<lb/>
者纔與沁水平勢不可開也事遂寢十六年受代歸田<lb/>
里茅茨數椽僅避風雨讀書賦詩怡然燕居裕宗在東<lb/>
宫數為臺臣言董文用勲舊忠良何以不見用十八年<lb/>
臺臣奏起文用為山北遼東道提刑按察使不赴十九<lb/>
年朝廷選用舊臣召文用為兵部尚書自是朝廷有大<lb/>
<pb n="KR2a0036_WYG_148-10a"/>
議未嘗不與聞二十年江淮省臣有欲專肆而忌亷察<lb/>
官建議行臺隸行省狀上集朝臣議之文用議曰不可<lb/>
御史臺譬之臥虎雖未噬人人猶畏其為虎也今虚名<lb/>
僅存紀綱猶不振一旦摧抑之則風采薾然無可復望<lb/>
者矣昔阿哈瑪特用事時商賈賤役行賄入官及事敗<lb/>
欲盡去其人廷議以為不可使阿哈瑪特售私思而朝<lb/>
廷驟歛怨也乃使按察司劾去其不可者然後吏有所<lb/>
憚民有所赴訴是按察司者國家當飭勵之不可摧抑<lb/>
<pb n="KR2a0036_WYG_148-10b"/>
也悉從文用議轉禮部尚書遷翰林集賢二院學士知<lb/>
秘書監時中書右丞盧世榮以貨利得幸權要為貴官<lb/>
隂結貪刻之黨以錙銖掊克為功乃建議曰我立法治<lb/>
財視常歳當倍増而民不擾也詔下㑹議人無敢言者<lb/>
文用陽問曰此錢取於右丞之家耶將取之於民耶取<lb/>
於右丞之家則不敢知若取諸民則有説矣牧羊者歳<lb/>
嘗兩翦其毛今牧人日翦其毛而獻之則主者固悦其<lb/>
得毛之多矣然而羊無以避寒熱即死且盡毛又可得<lb/>
<pb n="KR2a0036_WYG_148-11a"/>
哉民財亦有限取之以時猶懼其傷殘也今盡刻剥無<lb/>
遺猶有百姓乎世榮不能對丞相安圖謂坐中曰董尚<lb/>
書真不虚食俸禄者議者出皆謝文用曰君以一言折<lb/>
聚歛之臣而厚邦本真仁人之言哉世榮竟以是得罪<lb/>
二十二年拜江浙行中書省參知政事文用力辭帝曰<lb/>
卿家世非他人比朕所以任卿者不在錢榖細務也卿<lb/>
當察其大者事有不便但言之文用遂行行省長官者<lb/>
素貴多傲同列莫敢仰視跪起稟白如小吏事上官文<lb/>
<pb n="KR2a0036_WYG_148-11b"/>
用至則坐堂上侃侃與論是非可否無所遷就雖數忤<lb/>
之不顧也有以帝命建佛塔於宋故宫者有司奉行甚<lb/>
急天大雨雪入山伐木死者數百人猶欲併建大寺文<lb/>
用謂其人曰非時役民民不堪矣少徐之如何長官者<lb/>
曰參政奈何格上命耶文用曰非敢格上命今日之困<lb/>
民力而失民心者豈上意耶其人意沮遂稍寛其期二<lb/>
十三年朝廷將用兵海東徵歛益急有司大為奸利文<lb/>
用請入奏事大畧言疲國家可寶之民力取僻陋無用<lb/>
<pb n="KR2a0036_WYG_148-12a"/>
之小邦列其條目甚悉言上事遂罷二十五年拜御史<lb/>
中丞文用曰中丞不當理細務吾當先舉賢才乃舉胡<lb/>
祗遹王惲雷膺荆幼紀許揖孔從道十餘人為按察使<lb/>
徐琰魏初為行臺中書當時以為極選方是時僧格當<lb/>
國恩寵方盛自近戚貴人見之皆屛息遜避無敢誰何<lb/>
文用以舊臣任中丞獨不附之僧格令人風文用頌已<lb/>
功於帝前文用不答僧格又自謂文用曰百司皆具食<lb/>
於丞相府矣文用又不答㑹朔方軍興糧糗粗備而誅<lb/>
<pb n="KR2a0036_WYG_148-12b"/>
求愈急文用謂僧格曰民急矣外難未解而内伐其根<lb/>
本丞相宜思之於是遠邇盗賊蜂起文用持外郡所上<lb/>
盗賊之目謂僧格曰百姓豈不欲生養安樂哉急法暴<lb/>
歛使至此爾御史臺所以捄政事之不及丞相當助之<lb/>
不當抑之也御史臺不得行則民無所赴愬民無所赴<lb/>
愬而政日亂將不止於臺事之不行也忤其意益深乃<lb/>
摭拾臺事百端文用日與辨論不為屈於是具奏僧格<lb/>
姦狀詔報文用語宻而外人不知也僧格日誣譖文用<lb/>
<pb n="KR2a0036_WYG_148-13a"/>
于帝曰在朝惟董文用戅傲不聽令沮撓尚書省請痛<lb/>
治其罪帝曰彼御史之職也何罪之有且董文用端謹<lb/>
朕所素知汝善視之遷大司農時欲奪民田為屯田文<lb/>
用固執不可遷為翰林學士承㫖二十七年隆福太后<lb/>
在東宫以文用舊臣欲使文用授皇孫經具奏上以帝<lb/>
命命之文用每講説經㫖必附以朝廷故事丁寜譬喻<lb/>
反覆開悟皇孫亦特加敬禮三十一年帝命文用以其<lb/>
諸子入見文用曰臣䝉國厚恩死無以報臣之子何能<lb/>
<pb n="KR2a0036_WYG_148-13b"/>
為命至再三終不以見是歳世祖崩成宗將即位上都<lb/>
太后命文用從行既即位巡狩賽音布拉克之地文用<lb/>
曰先帝新棄天下陛下巡狩不以時還無以慰安元元<lb/>
宜趣還京臣聞人君猶北辰然居其所而衆星拱之不<lb/>
在勤遠畧也帝悟即日可其奏是行也帝每召入帳中<lb/>
問先朝故事文用亦盛言先帝虚心納賢開國經世之<lb/>
務談説或至夜半文用自先帝時每侍燕與䝉古大臣<lb/>
同列裕宗嘗就榻上賜酒使毋下拜跪飲皆異數也帝<lb/>
<pb n="KR2a0036_WYG_148-14a"/>
在東宫時正旦受賀於衆中見文用召使前曰吾向見<lb/>
至尊甚稱汝賢輒親取酒飲之至是眷賚益厚是年詔<lb/>
修先帝實録陞資徳大夫知制誥兼修國史文用於祖<lb/>
宗世系功徳近戚將相家世勲績皆記憶貫穿史館有<lb/>
所考究質問文用應之無遺失大徳元年上章請老賜<lb/>
中統鈔萬貫以歸官一子鄉郡侍養六月戊申以疾卒<lb/>
年七十有四子八人士貞士亨士楷士英士昌士恒士<lb/>
廉士方贈銀青光禄大夫少保壽國公諡忠穆<lb/>
<pb n="KR2a0036_WYG_148-14b"/>
文直字彦正俊之第四子也剛毅莊栗簡言笑通經史<lb/>
法律為藁城長官佩金符初兄文炳及季弟文忠去事<lb/>
世祖次文用亦在朝俱有仰於家而食者餘百口文直<lb/>
勤儉始終不替内則養生送死之合禮外則中表賔問<lb/>
之中度奉上接下一敬一愛藹乎其睦也性好施而甚<lb/>
仁里閈或貧不自立每隂濟其急不使之知恩所從來<lb/>
微至僮病必手予粥藥或止之曰不忍以其賤違吾愛<lb/>
心及棄官浮沉里社任真適意親賔過從尊酒相勞家<lb/>
<pb n="KR2a0036_WYG_148-15a"/>
門日以烜赫已獨恬然不見諸辭色以病卒年五十有<lb/>
二<lb/>
文忠字彦誠俊第八子也歳壬子入侍世祖潛邸王鶚<lb/>
嘗言詩因問文忠能之乎文忠曰吾少讀書惟知入則<lb/>
孝於親出則忠於君而已詩非所學也癸丑從征南詔<lb/>
己未伐宋與兄文炳文用敗宋兵於陽羅堡得䝉衝百<lb/>
艘進圍鄂世祖即位置符寶局以文忠為郎授奉訓大<lb/>
夫居益近宻嘗呼董八而不名文忠不為容悦隨事獻<lb/>
<pb n="KR2a0036_WYG_148-15b"/>
納中禁事秘外多不聞至元二年安圖以右丞相入領<lb/>
中書建陳十事言忤㫖文忠曰丞相素有賢名今秉政<lb/>
之始人方傾聽所請不得後何以為遂從旁代對懇悃<lb/>
詳切如身條是疏者始得允可八年侍講學士圖克坦<lb/>
公履奏行貢舉知帝於釋氏重教而輕禪乃言儒亦有<lb/>
之科舉類教道學類禪帝怒召姚樞許衡與宰臣廷辨<lb/>
文忠自外入帝曰汝日誦四書亦道學者文忠對曰陛<lb/>
下每言士不治經講孔孟之道而為詩賦何闗修身何<lb/>
<pb n="KR2a0036_WYG_148-16a"/>
益治國由是海内之士稍知從事實學臣今所誦皆孔<lb/>
孟之言焉知所謂道學而俗儒守亡國餘習欲行其説<lb/>
故以是上惑聖聽恐非陛下教人修身治國之意也事<lb/>
遂止十一年伐宋民困供饋文忠奏免常歳横征從之<lb/>
帝嘗見宋降將從容問宋所以亡者皆曰賈似道當國<lb/>
薄武人而重文儒將士怨之莫有鬬志故大軍既至争<lb/>
解甲歸命也帝問文忠此言何如文忠因詰之曰似道<lb/>
薄汝矣而君則貴汝以官富汝以禄未嘗薄汝也今有<lb/>
<pb n="KR2a0036_WYG_148-16b"/>
怨於相而移於君不肯一戰坐視國亡如臣節何然則<lb/>
似道薄汝者豈非預知汝曹不足恃乎帝深善之有㫖<lb/>
徙大都獵户於郢中文忠奏止之又請罷官鬻田器之<lb/>
税聽民自為時多盗詔犯者皆殺無赦在處繫囚滿獄<lb/>
文忠言殺人取貨與竊一錢者均死慘黷莫甚恐乖陛<lb/>
下好生之德勅革之或告漢人毆傷國人及太府監屬<lb/>
盧甲盜剪官布帝怒命殺以懲衆文忠言今刑曹於囚<lb/>
罪當死者已有服辭猶必詳讞是豈可因人一言遽加<lb/>
<pb n="KR2a0036_WYG_148-17a"/>
之重典宜付有司閲實以俟後命乃遣文忠及近臣圖<lb/>
們分覈之皆得其誣狀遂詔原之帝因責侍臣曰方朕<lb/>
怒時卿曹皆不敢言非董文忠開悟朕心則殺二無辜<lb/>
之人必取議中外矣因賜文忠金尊曰用旌卿直裕宗<lb/>
亦語宫臣曰方天威之震董文忠從容諫正實人臣難<lb/>
能者太府監屬奉物詣文忠泣謝曰鄙人賴公復生文<lb/>
忠曰吾素非知子所以相救於危急者蓋為國平刑豈<lb/>
望子見報哉却其物不受自安圖北伐阿哈瑪特獨當<lb/>
<pb n="KR2a0036_WYG_148-17b"/>
國柄立親黨懼廉希憲復入為相害其私計奏希憲以<lb/>
右丞行省江陵文忠言希憲國家名臣今宰相虚位不<lb/>
可使久居外以孤人望宜早召還從之十六年十月奏<lb/>
曰陛下始以燕王為中書令樞宻使纔一至中書自冊<lb/>
為太子累使明習軍國之事然十有餘年終守謙退不<lb/>
肯視事者非不奉明詔也盖朝廷處之未盡其道爾夫<lb/>
事已奏决而使啟太子是使臣子而可否君父之命故<lb/>
惟有唯黙避遜而已以臣所知不若令有司先啟而後<lb/>
<pb n="KR2a0036_WYG_148-18a"/>
聞其有未安者則以詔勅斷之庶幾理順而分不踰太<lb/>
子必不敢辭其責矣帝即日召大臣面諭其意使行之<lb/>
復語太子曰董八崇立國本者其勿㤀之禮部尚書謝<lb/>
昌元請立門下省封駁制勅以絶中書風曉近習奏請<lb/>
之弊帝鋭意欲行之詔廷臣雜議且怒翰林學士承㫖<lb/>
王磐曰如是有益之事汝不入告而使南方後至之臣<lb/>
言之汝用學問何為必今日開是省三日廷臣奏以文<lb/>
忠為侍中及其屬數十人近臣乘便言曰陛下將别置<lb/>
<pb n="KR2a0036_WYG_148-18b"/>
省此實其時然得人則可以寛聖心新民聽今聞盜詐<lb/>
之臣與居其間不可其言多指文忠文忠忿辨曰上每<lb/>
稱臣不盜不詐今汝顧臣而言意實在臣其顯言臣盜<lb/>
詐何事帝令言者出文忠猶訴不止且攻其害國之姦<lb/>
帝曰朕自知之彼不言汝也其人忌文忠欲中害之然<lb/>
以文忠清慎無過乃奉鈔萬緡為壽求交驩文忠却之<lb/>
文炳為中書左丞卒太傅巴延乃表文忠可相帝使繼<lb/>
其官文忠辭曰臣兄有平定南方之勞可居是位臣嘗<lb/>
<pb n="KR2a0036_WYG_148-19a"/>
給事居中所宣何力敢冒居重職乎十八年陞典瑞局<lb/>
為監郎為卿仍以文忠為之授正議大夫俄授資徳大<lb/>
夫僉書樞宻院事卿如故車駕行幸詔文忠毋扈從留<lb/>
居大都凡宫苑城門直舍徼道環衛營屯禁兵太府少<lb/>
府軍器尚乘諸監皆領焉兵馬司舊隸中書并付文忠<lb/>
時權臣累請奪還中書不報是冬十月二十有五日鷄<lb/>
鳴將入朝忽病仆帝遣中使持藥投救不及遂卒甚悼<lb/>
惜之賻錢數十萬後制贈光禄大夫司徒封壽國公諡<lb/>
<pb n="KR2a0036_WYG_148-19b"/>
忠貞<lb/>
　　嚴實<hi>子忠濟</hi>
嚴實字武叔泰安長清人畧知書志氣豪放不治生産<lb/>
喜交結施與落魄里社間屢以事繫獄俠少輩為出死<lb/>
力乃得脱去癸酉秋太祖率兵自紫荆口入分畧山東<lb/>
河北河東而歸金東平行臺調民為兵以實為衆所服<lb/>
命為百户甲戌春泰安張汝楫據靈巖遣别將攻長清<lb/>
實破走之以功授長清尉戊寅權長清令宋取益都乘<lb/>
<pb n="KR2a0036_WYG_148-20a"/>
勝而西行臺檄實備芻糧為守禦計實出督租比還而<lb/>
長清破俄以兵復之有譖于行臺者謂實與宋有謀行<lb/>
臺以兵圍之實挈家避青崖宋因以實為濟南治中分<lb/>
兵四出所至無不下於是太行之東皆受實節制庚辰<lb/>
三月金河南軍攻彰徳守將單仲力不支數求救實請<lb/>
於主將張林林逗遛不行實獨以兵赴之比至而仲被<lb/>
擒實知宋不足恃七月謁太師穆呼哩於軍門挈所部<lb/>
彰徳大名磁洺恩博滑濬等州户三十萬來歸穆呼哩<lb/>
<pb n="KR2a0036_WYG_148-20b"/>
承制拜實金紫光禄大夫行尚書省事進攻曹濮單三<lb/>
州皆下之偏將李信留鎮青崖嘗有罪懼誅乘實之出<lb/>
殺其家屬降于宋辛巳實以兵復青崖擒信誅之進攻<lb/>
東平金守將赫爾根棄城遁實入居之壬午宋將彭義<lb/>
斌率師取京東州縣實將晁海以青崖降盡掠實家義<lb/>
斌軍西下郡縣多歸之乙酉四月遂圍東平實潛約次<lb/>
將布爾罕合兵攻之兵久不出城中食且盡乃與議斌<lb/>
連和義斌亦欲籍實取河朔而後圖之請以兄事實時<lb/>
<pb n="KR2a0036_WYG_148-21a"/>
麾下衆尚數千義斌聽其自領而青崖所掠者則留不<lb/>
遣七月義斌下真定道西山與布爾罕等軍相望分實<lb/>
以帳下兵陽助而隂伺之實知勢迫急赴布爾罕軍與<lb/>
之合遂與義斌戰宋兵潰擒義斌不旬月京東州縣復<lb/>
為實有是冬穆呼哩之弟岱遜取彰徳明年取濮東平<lb/>
又明年穆呼哩之子博囉取益都實皆有功焉庚寅四<lb/>
月朝太宗于牛心之幄殿帝賜之坐宴享終日賜以虎<lb/>
符數顧實謂侍臣曰嚴實真福人也甲午朝於和琳授<lb/>
<pb n="KR2a0036_WYG_148-21b"/>
東平路行軍萬户偏裨賜金符者八人先是實之所統<lb/>
凡五十餘城至是惟徳兗濟單隸東平丁酉九月詔實<lb/>
毋事征伐初彰徳既下又破水柵岱遜怒其反覆驅老<lb/>
幼數萬欲屠之實曰此國家舊兵吾兵力不能及為所<lb/>
脅從果何罪耶岱遜從之繼破濮州復欲屠之實言百<lb/>
姓未嘗敵我豈可與執兵刃者同戮不若留之以供芻<lb/>
秣濮人免者又數萬其後於曹楚丘定陶上黨皆然時<lb/>
兵由武關出襄鄧實在徐邳間以為河南破屠戮必多<lb/>
<pb n="KR2a0036_WYG_148-22a"/>
乃載金繒往贖之且約束諸將毋敢妄有殺掠靈壁一<lb/>
縣當誅者五萬人實悉救之㑹大饑民北徙者多餓死<lb/>
又法藏匿逃者保社皆坐逃亡無所託殭尸蔽野實命<lb/>
作糜粥盛置道傍全活者衆實部曲有逃歸益都者數<lb/>
十人益都破皆獲之以為必殺實置不問王義深者義<lb/>
斌之别將聞義斌敗將奔河南實族屬在東平者皆為<lb/>
所害河南破實獲義深妻子厚周䘏之送還鄉里終不<lb/>
以舊怨為嫌其寛厚長者類若此庚子卒年五十九遠<lb/>
<pb n="KR2a0036_WYG_148-22b"/>
近悲悼野哭巷祭句月不已中統二年追封實為魯國<lb/>
公諡武惠子忠貞金紫光禄大夫忠濟忠嗣忠範忠傑<lb/>
忠裕忠祐<lb/>
忠濟一名忠翰字紫芝實之第二子也儀觀雄偉善騎<lb/>
射辛丑從其父入見太宗命佩虎符襲東平路行軍萬<lb/>
户管民長官開府布政一法其父養老尊賢治為諸道<lb/>
第一領兵畧地淮漢偏禆部曲戮力用命定宗憲宗即<lb/>
位之始皆加褒寵忠濟初統千户十有七乙夘朝命括<lb/>
<pb n="KR2a0036_WYG_148-23a"/>
新軍山東益兵二萬有竒忠濟弟忠嗣忠範為萬户以<lb/>
次諸弟暨勲將之子為千户城戍宿州蘄縣而忠濟皆<lb/>
統之己未世祖南伐詔率師由間道㑹鄂親率勇士梯<lb/>
衝登城師還忠濟選勇敢二千人命千户將之甲仗精<lb/>
鋭所向無前大臣有言其威名太盛者中統二年召還<lb/>
京師命忠範代之忠濟治東平日借貸於人代部民納<lb/>
逋賦歳久愈多及謝事債家執文劵來徴帝聞之悉命<lb/>
發内藏代償東平廟學故隘陋改卜髙爽地于城東教<lb/>
<pb n="KR2a0036_WYG_148-23b"/>
養諸生後多顯者幕僚如宋子貞劉肅李昶徐世隆俱<lb/>
為名臣至元二十三年特授資徳大夫中書左氶行江<lb/>
浙省事以老辭二十九年賜鈔萬五千緡宅一區召其<lb/>
子瑜入侍三十年卒忠濟統理方郡凡十一年爵人命<lb/>
官生殺予奪皆自已出及謝去大權貴而能貧安于義<lb/>
命世以是多之後諡莊孝<lb/>
忠嗣實之第三子也少從張澄商挺李楨學畧知經史<lb/>
大義辛亥其兄忠濟授以東平人匠總管遥領單州防<lb/>
<pb n="KR2a0036_WYG_148-24a"/>
禦使事乙夘充東平路管軍萬户丁巳從忠濟畧地揚<lb/>
州取邵伯埭首立戰功己未南征從忠濟渡淮分兵出<lb/>
桂車嶺與宋兵相拒三晝夜殺獲甚衆始達蘄州及渡<lb/>
江抵鄂分部攻城九十餘日戰甚力師還授金虎符中<lb/>
統三年李璮叛宋兵攻蘄州勢張甚徐州總管李誥格<lb/>
降于宋齊魯山寨為宋兵所據忠嗣從大帥安圖救蘄<lb/>
縣復徐州執李誥格殺之攻鄒之嶧山滕之牙山多所<lb/>
殺獲安圖論功以聞賜銀二百兩幣五十端四年朝廷<lb/>
<pb n="KR2a0036_WYG_148-24b"/>
懲青齊之亂居大藩者子弟不得親政於是罷官家居<lb/>
至元十年卒<lb/>
　<lb/>
　<lb/>
　<lb/>
　<lb/>
　<lb/>
　元史卷一百四十八<lb/>
<pb n="KR2a0036_WYG_148-25a"/>
元史卷一百四十八考證<lb/>
董文忠𫝊有㫖徙大都獵户于郢中文忠奏止之　案<lb/>
　姚燧撰文忠碑云詔徙大都獵户于郢中文忠奏止<lb/>
　還貧弱者是但留貧弱者不徙餘仍徙也與此稍異<lb/>
　耳謹附識<lb/>
董文忠封夀國公謚忠貞　案文忠之謚呉澂所撰文<lb/>
　忠墓表虞集撰文炳行狀蘇天爵撰董志良神道碑<lb/>
　及名臣亊畧俱作正獻元明善董氏家𫝊并逸事記<lb/>
<pb n="KR2a0036_WYG_148-25b"/>
　俱作忠貞謚以易名不應即用其名為謚或先謚忠<lb/>
　貞後復易為正獻故記載互異謹附識<lb/>
</p>
<p>
</p>
  </div>
</body>
</text>
</TEI>
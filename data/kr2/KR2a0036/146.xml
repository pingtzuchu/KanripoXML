<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百四十六</head> <lb/>
    <p>
<pb n="KR2a0036_WYG_146-1a"/>
欽定四庫全書<lb/>
　元史卷一百四十六<lb/>
　　明翰林學士亞中大夫知制誥兼修國史宋濂等修<lb/>
　列傳第三十三<lb/>
　　耶律楚材<hi>子鑄附</hi>
耶律楚材字晉卿遼東丹王托雲八世孫父履以學行<lb/>
事金世宗特見親任終尚書右丞楚材生三嵗而孤母<lb/>
楊氏教之學及長博極羣書旁通天文地理律厯術數<lb/>
<pb n="KR2a0036_WYG_146-1b"/>
及釋老醫卜之說下筆為文若宿搆者金制宰相子例<lb/>
試補省掾楚材欲試進士科章宗詔如舊制問以疑獄<lb/>
數事時同試者十七人楚材所對獨優遂辟為掾後仕<lb/>
為開州同知貞祐二年宣宗遷汴完顔復興行中書事<lb/>
留守燕辟為左右司員外郎太祖定燕聞其名召見之<lb/>
楚材身長八尺美髯宏聲帝偉之曰遼金世讐朕為汝<lb/>
雪之對曰臣父祖嘗委質事之既為之臣敢讐君耶帝<lb/>
重其言處之左右遂呼曰烏爾圖薩哈勒而不名烏爾<lb/>
<pb n="KR2a0036_WYG_146-2a"/>
圖薩哈勒葢國語長髯人也己卯夏六月帝西討回回<lb/>
國禡旗之日雨雪三尺帝疑之楚材曰元冥之氣見於<lb/>
盛夏克敵之徴也庚辰冬大雷復問之對曰回回國主<lb/>
當死于野後皆驗夏人禪巴沁以善造弓見知於帝因<lb/>
每自矜曰國家方用武耶律儒者何用楚材曰治弓尚<lb/>
須用弓匠為天下者豈可不用治天下匠耶帝聞之甚<lb/>
喜日見親用西域厯人奏五月望夜月當蝕楚材曰否<lb/>
卒不蝕明年十月楚材言月當蝕西域人曰不蝕至期<lb/>
<pb n="KR2a0036_WYG_146-2b"/>
果蝕八分壬午八月長星見西方楚材曰女直將易主<lb/>
矣明年金宣宗果死帝毎征討必命楚材卜帝亦自灼<lb/>
羊脾以相符應指楚材謂太宗曰此人天賜我家爾後<lb/>
軍國庶政當悉委之甲申帝至東印度駐鐵門闗有一<lb/>
角獸形如鹿而馬尾其色綠作人言謂侍衛者曰汝主<lb/>
宜早還帝以問楚材對曰此瑞獸也其名角端能言四<lb/>
方語好生惡殺此天降符以告陛下陛下天之元子天<lb/>
下之人皆陛下之子願承天心以全民命帝即日班師<lb/>
<pb n="KR2a0036_WYG_146-3a"/>
丙戌冬從下靈武諸將爭取子女金帛楚材獨收遺書<lb/>
及大黄藥材既而士卒病疫得大黄輒愈帝自經營西<lb/>
土未暇定制州郡長吏生殺任情孥人妻女取貨財兼<lb/>
土田燕薊留後長官舒穆嚕軒達布尤貪暴殺人盈市<lb/>
楚材聞之泣下即入奏請禁州郡非奉璽書不得擅徴<lb/>
發囚當大辟者必待報違者罪死於是貪暴之風稍戢<lb/>
燕多劇賊未夕輒曵牛車指富家取其財物不與則殺<lb/>
之時睿宗以皇子監國事聞遣中使偕楚材往窮治之<lb/>
<pb n="KR2a0036_WYG_146-3b"/>
楚材詢察得其姓名皆留後親屬及勢家子盡捕下獄<lb/>
其家賂中使將緩之楚材示以禍福中使懼從其言獄<lb/>
具戮十六人于市燕民始安己丑秋太宗將即位宗親<lb/>
咸㑹議猶未决時睿宗為太宗親弟故楚材言於睿宗<lb/>
曰此宗社大計宜早定睿宗曰事猶未集别擇日可乎<lb/>
楚材曰過是無吉日矣遂定䇿立儀制乃告親王察罕<lb/>
台曰王雖兄位則臣也禮當拜王拜則莫敢不拜王深<lb/>
然之及即位王率皇族及臣僚拜帳下既退王撫楚材<lb/>
<pb n="KR2a0036_WYG_146-4a"/>
曰真社稷臣也國朝尊屬有拜禮自此始時朝集後期<lb/>
應死者衆楚材奏曰陛下新即位宜宥之太宗從之中<lb/>
原甫定民多誤觸禁網而國法無赦令楚材議請肆宥<lb/>
衆以云迂楚材獨從容為帝言詔自庚寅正月朔日前<lb/>
事勿治且條梗宜一十八事頒天下其畧言郡宜置長<lb/>
吏牧民設萬户總軍使勢均力敵以遏驕横中原之地<lb/>
財用所出宜存恤其民州縣非奉上命敢擅行科差者<lb/>
罪之貿易借貸官物者罪之䝉古回鶻河西諸人種地<lb/>
<pb n="KR2a0036_WYG_146-4b"/>
不納稅者死監主自盜官物者死應犯死罪者具由申<lb/>
奏待報然後行刑貢獻禮物為害非輕深宜禁斷帝悉<lb/>
從之唯貢獻一事不允曰彼自願饋獻者宜聴之楚材<lb/>
曰蠧害之端必由於此帝曰凡卿所奏無不從者卿不<lb/>
能從朕一事耶太祖之世嵗有事西域未暇經理中原<lb/>
官吏多聚斂自私資至鉅萬而官無儲㣥近臣博迪等<lb/>
言漢人無補於國可悉空其人以為牧地楚材曰陛下<lb/>
將南伐軍需宜有所資誠均定中原地稅商稅鹽酒鐵<lb/>
<pb n="KR2a0036_WYG_146-5a"/>
冶山澤之利嵗可得銀五十萬兩帛八萬匹粟四十餘<lb/>
萬石足以供給何謂無補哉帝曰卿試為朕行之乃奏<lb/>
立燕京等十路徴收課稅使凡長貳悉用士人如陳時<lb/>
可趙昉等皆寛厚長者極天下之選參佐皆用省部舊<lb/>
人辛卯秋帝至雲中十路咸進廩籍及金帛陳于廷中<lb/>
帝笑謂楚材曰汝不去朕左右而能使國用充足南國<lb/>
之臣復有如卿者乎對曰在彼者皆賢於臣臣不才故<lb/>
留燕為陛下用帝嘉其謙賜之酒即日拜中書令事無<lb/>
<pb n="KR2a0036_WYG_146-5b"/>
鉅細皆先白之楚材奏凡州郡宜令長吏專理民事萬<lb/>
户總軍政凡所掌課稅權貴不得侵之又舉扎哈鈕赫<lb/>
均與之同事權貴不能平軒達布以舊怨尤疾之譖於<lb/>
宗王曰耶律中書令率用親舊必有二心宜奏殺之宗<lb/>
王遣使以聞帝察其誣責使者罷遣之屬有訟軒達布<lb/>
不法者帝命楚材鞫之奏曰此人倨傲故易招謗今將<lb/>
有事南方他日治之未晩也帝私謂侍臣曰楚材不較<lb/>
私讎真寛厚長者汝曺當效之中貴克斯布哈奏採金<lb/>
<pb n="KR2a0036_WYG_146-6a"/>
銀役夫及種田西域與栽蒲萄户帝令於西京宣徳徙<lb/>
萬餘户充之楚材曰先帝遺詔山後民質朴無異國人<lb/>
緩急可用不宜輕動今將征河南請無殘民以給此役<lb/>
帝可其奏壬辰春帝南征將涉河詔逃難之民來降者<lb/>
免死或曰此輩急則降緩則走徒以資敵不可宥楚材<lb/>
請製旗數百以給降民使歸田里全活甚衆舊制凡攻<lb/>
城邑敵以矢石相加者即為拒命既克必殺之汴梁將<lb/>
下大將蘇布特遣使來言金人抗拒持乆師多死傷城<lb/>
<pb n="KR2a0036_WYG_146-6b"/>
下之日宜屠之楚材馳入奏曰將士暴露數十年所欲<lb/>
者土地人民耳得地無民將焉用之帝猶豫未决楚材<lb/>
曰奇巧之工厚藏之家皆萃于此若盡殺之將無所獲<lb/>
帝然之詔罪止完顔氏餘皆勿問時避兵居汴者得百<lb/>
四十七萬人楚材又請遣人入城求孔子後得五十一<lb/>
代孫元楷奏襲封衍聖公付以林廟地命收太常禮樂<lb/>
生及召名儒梁陟王萬慶趙著等使直釋九經進講東<lb/>
宫又率大臣子孫執經解義俾知聖人之道置編修所<lb/>
<pb n="KR2a0036_WYG_146-7a"/>
於燕京經籍所於平陽由是文治興焉時河南初破俘<lb/>
獲甚衆軍還逃者十七八有㫖居停逃民及資給者滅<lb/>
其家鄉社亦連坐由是逃者莫敢舎多殍死道路楚材<lb/>
從容進曰河南既平民皆陛下赤子走復何之柰何因<lb/>
一俘囚連死數十百人乎帝悟命除其禁金之亡也唯<lb/>
秦鞏二十餘州乆未下楚材奏曰往年吾民逃罪或萃<lb/>
于此故以死拒戰若許以不殺將不攻自下矣詔下諸<lb/>
城皆降甲午議籍中原民大臣呼圖克等議以丁為户<lb/>
<pb n="KR2a0036_WYG_146-7b"/>
楚材曰不可丁逃則賦無所出當以戸定之爭之再三<lb/>
卒以户定時將相大臣有所驅獲往往寄留諸郡楚材<lb/>
因括戸口並令為民匿占者死乙未朝議將四征不庭<lb/>
若遣囘囘人征江南漢人征西域深得制御之術楚材<lb/>
曰不可中原西域相去遼逺未至敵境人馬疲乏兼水<lb/>
土異宜疾疫將生宜各從其便從之丙申春諸王大集<lb/>
帝親執觴賜楚材曰朕之所以推誠任卿者先帝之命<lb/>
也非卿則中原無今日朕所以得安枕者卿之力也西<lb/>
<pb n="KR2a0036_WYG_146-8a"/>
域諸國及宋高麗使者來朝語多不實帝指楚材示之<lb/>
曰汝國有如此人乎皆謝曰無有殆神人也帝曰汝等<lb/>
唯此言不妄朕亦度必無此人有于元者奏行交鈔楚<lb/>
材曰金章宗時初行交鈔與錢通行有司以出鈔為利<lb/>
收鈔為諱謂之老鈔至以萬貫唯易一餅民力困竭國<lb/>
用匱乏當為鍳戒今印造交鈔宜不過萬錠從之秋七<lb/>
月呼圖克以民籍至帝議裂州縣賜親王功臣楚材曰<lb/>
裂土分民易生嫌隙不如多以金帛與之帝曰已許柰<lb/>
<pb n="KR2a0036_WYG_146-8b"/>
何楚材曰若朝廷置吏收其貢賦嵗終頒之使毋擅科<lb/>
徴可也帝然其計遂定天下賦税每二戸出絲一斤以<lb/>
給國用五戸出絲一斤以給諸王功臣湯沐之資地稅<lb/>
中田毎畆二升又半上田三升下田二升水田毎畆五<lb/>
升商稅三十分而一鹽價銀一兩四十斤既定常賦朝<lb/>
議以為太輕楚材曰作法於涼其弊猶貪後將有以利<lb/>
進者則今已重矣時工匠制造糜費官物十私八九楚<lb/>
材請皆考覈之以為定制時侍臣托歡奏簡天下室女<lb/>
<pb n="KR2a0036_WYG_146-9a"/>
詔下楚材尼之不行帝怒楚材進曰向擇美女二十有<lb/>
八人足備使令今復選㧞臣恐擾民欲覆奏耳帝良乆<lb/>
曰可罷之又欲收民牝馬楚材曰田蠶之地非馬所産<lb/>
今若行之後必為人害又從之丁酉楚材奏曰制器者<lb/>
必用良工守成者必用儒臣儒臣之事業非積數十年<lb/>
殆未易成也帝曰果爾可官其人楚材曰請校試之乃<lb/>
命宣徳州宣課使劉中隨郡考試以經義詞賦論分為<lb/>
三科儒人被俘為奴者亦令就試其主匿弗遣者死得<lb/>
<pb n="KR2a0036_WYG_146-9b"/>
士凡四千三十人免為奴者四之一先是州郡長吏多<lb/>
借賈人銀以償官息累數倍曰羊羔兒利至奴其妻子<lb/>
猶不足償楚材奏令本利相侔而止永為定制民間所<lb/>
負者官為代償之至一衡量給符印立鈔法定均輸布<lb/>
逓傳明驛劵庶政畧備民稍蘇息焉有二道士爭長互<lb/>
立黨與其一誣其讎之黨二人為逃軍結中貴及通事<lb/>
楊惟忠執而虐殺之楚材按收惟忠中貴復訴楚材違<lb/>
制帝怒繫楚材既而自悔命釋之楚材不肯解縳進曰<lb/>
<pb n="KR2a0036_WYG_146-10a"/>
臣備位公輔國政所屬陛下初令繫臣以有罪也當明<lb/>
示百官罪在不赦今釋臣是無罪也豈宜輕易反覆如<lb/>
戲小兒國有大事何以行焉衆皆失色帝曰朕雖為帝<lb/>
寧無過舉即乃温言以慰之楚材因陳時務十䇿曰信<lb/>
賞罰正名分給俸禄官功臣考殿最均科差選工匠務<lb/>
農桑定土貢制漕運皆切於時務悉施行之太原路轉<lb/>
運使吕振副使劉子振以贓抵罪帝責楚材曰卿言孔<lb/>
子之教可行儒者為好人何故乃有此輩對曰君父教<lb/>
<pb n="KR2a0036_WYG_146-10b"/>
臣子亦不欲令陷不義三綱五常聖人之名教有國家<lb/>
者莫不由之如天之有日月也豈得縁一夫之失使萬<lb/>
世常行之道獨見廢於我朝乎帝意乃解富人劉呼圖<lb/>
克瑪勒錫喇卜丹劉廷玉等以銀一百四十萬兩撲買<lb/>
天下課稅楚材曰此貪利之徒罔上虐下為害甚大奏<lb/>
罷之常曰興一利不如除一害生一事不如省一事任<lb/>
尚以班超之言為平平耳千古自有定論後之負譴者<lb/>
方知吾言之不妄也帝素嗜酒日與大臣酣飲楚材屢<lb/>
<pb n="KR2a0036_WYG_146-11a"/>
諌不聽乃持酒槽鐵口進曰麴糵能腐物鐵尚如此况<lb/>
五臟乎帝悟語近臣曰汝曺愛君憂國之心有如烏爾<lb/>
圖薩哈勒者耶賞以金帛勅近臣日進酒三鍾而止自<lb/>
庚寅定課稅格至甲午平河南嵗有増羨戊戌課銀增<lb/>
至一百一十萬兩譯史安天合者謟事扎哈首引温都<lb/>
爾哈瑪爾撲買課税又増至二百二十萬兩楚材極力<lb/>
辨諌聲色俱厲言與涕俱帝曰爾欲搏鬬耶又曰爾欲<lb/>
為百姓哭耶姑令試行之楚材力不能止乃歎息曰民<lb/>
<pb n="KR2a0036_WYG_146-11b"/>
之困窮將自此始矣楚材嘗與諸王宴醉臥車中帝臨<lb/>
平野見之直幸其營登車手撼之楚材熟睡未醒方怒<lb/>
其擾己忽開目視始知帝至驚起謝帝曰有酒獨醉不<lb/>
與朕同樂耶笑而去楚材不及冠帶馳詣行宫帝為置<lb/>
酒極歡而罷楚材當國日久得禄分其親族未嘗私以<lb/>
官行省劉敏從容言之楚材曰睦親之義但當資以金<lb/>
帛若使從政而違法吾不能狥私恩也嵗辛丑二月三<lb/>
日帝疾篤醫言脉已絶皇后不知所為召楚材問之對<lb/>
<pb n="KR2a0036_WYG_146-12a"/>
曰今任使非人賣官鬻獄囚繫非辜者多古人一言而<lb/>
善熒惑退舎請赦天下囚徒后即欲行之楚材曰非君<lb/>
命不可俄頃帝少蘇因入奏請肆赦帝已不能言首肯<lb/>
之是夜醫者候脉復生適宣讀赦書時也翌日而瘳冬<lb/>
十一月四日帝將出獵楚材以太乙數推之亟言其不<lb/>
可左右皆曰不騎射無以為樂獵五日帝崩于行在所<lb/>
皇后尼瑪察氏稱制崇信姦回庶政多紊温都爾哈瑪<lb/>
爾以貨得政柄廷中悉畏附楚材面折廷爭言人所難<lb/>
<pb n="KR2a0036_WYG_146-12b"/>
言人皆危之癸卯五月熒惑犯房楚材奏曰當有驚擾<lb/>
然訖無事居無何朝廷用兵事起倉卒后遂令授甲選<lb/>
腹心至欲西遷以避之楚材進曰朝廷天下根本根本<lb/>
一揺天下將亂臣觀天道必無患也後數日乃定后以<lb/>
御寶空紙付温都爾哈瑪爾使自書填行之楚材曰天<lb/>
下者先帝之天下朝廷自有憲章今欲紊之臣不敢奉<lb/>
詔乃止又有㫖温都爾哈瑪爾所建白令史不為書者<lb/>
斷其手楚材曰國之典故先帝悉委老臣令史何與焉<lb/>
<pb n="KR2a0036_WYG_146-13a"/>
事若合理自當奉行如不可行死且不避况截手乎后<lb/>
不悦楚材辨論不已因大聲曰老臣事太祖太宗三十<lb/>
餘年無負於國皇后亦豈能無罪殺臣也后雖憾之亦以<lb/>
先朝舊勲深敬憚焉甲辰夏五月薨于位年五十五皇后<lb/>
哀悼賻贈甚厚後有譖楚材者言其在相位日久天下貢<lb/>
賦半入其家后命近臣瑪爾結覆視之唯琴阮十餘及古<lb/>
今書畫金石遺文數千卷至順元年贈經國議制寅亮佐<lb/>
運功臣太師上柱國追封廣寧王諡文正子鉉鑄<lb/>
<pb n="KR2a0036_WYG_146-13b"/>
鑄字成仲㓜聰敏善屬文尤工騎射楚材薨嗣領中書<lb/>
省事時年二十三鑄上言宜疎禁網遂采歴代徳政合<lb/>
於時宜者八十一章以進戊午憲宗征蜀詔鑄領侍衛<lb/>
驍果以從屢出竒計攻下城邑賜以尚方金鎖甲及内<lb/>
廐驄馬乙未憲宗崩額哷布格叛鑄棄妻子挺身自朔<lb/>
方來歸世祖嘉其忠即日召見賞賜優厚中綂二年拜<lb/>
中書左丞相是年冬詔將兵備禦北邊後徴兵扈從敗<lb/>
額哷布格于上都之北至元元年加光禄大夫奏定法<lb/>
<pb n="KR2a0036_WYG_146-14a"/>
令三十七章吏民便之二年行省山東未幾徴還初清<lb/>
廟雅樂止有登歌詔鑄製宫懸八佾之舞四年春三月<lb/>
樂舞成表上之仍請賜名大成制曰可六月改榮禄大<lb/>
夫平章政事五年復拜光禄大夫中書左丞相十年遷<lb/>
平章軍國重事十三年詔監修國史朝廷有大事必咨<lb/>
訪焉十九年復拜中書左丞相二十年冬十月坐不納<lb/>
職印妄奏東平人聚謀為逆間諜幕僚及黨罪囚阿里<lb/>
沙遂罷免仍没其家貲之半徙居山後二十二年卒年<lb/>
<pb n="KR2a0036_WYG_146-14b"/>
六十五子十一人希徴希勃希亮希寛希素希固希周<lb/>
希光希逸淮東宣慰使餘失其名至順元年贈推忠保<lb/>
徳宣力佐治功臣太師開府儀同三司上柱國懿寧王<lb/>
諡文忠<lb/>
　　鈕祜禄珠順<hi>子納罕</hi>
鈕祜禄珠順金源貴族國初為質子知金將亡遂委質<lb/>
焉太祖賜畜馬四百匹使為宿衛官筆且齊從平諸國<lb/>
有功圍涼州執大旗指麾六軍手中流矢不動已而為<lb/>
<pb n="KR2a0036_WYG_146-15a"/>
侍從官數得侍宴内廷因諌曰臣聞天子以天下為憂<lb/>
憂之未有不治忘憂未有能治者也置酒為樂此忘憂<lb/>
之術也帝深加納之立中書省以珠順有積勲授左丞<lb/>
相時耶律楚材為右丞相凡建官立法任賢使能與夫<lb/>
分郡邑定課賦通漕運足國用多出楚材而珠順佐成<lb/>
之太宗七年從伐宋詔軍前行中書省事許以便宜師<lb/>
入宋境江淮州邑望風欵附珠順降其民三十餘萬取<lb/>
定城天長二邑不誅一人復入中書視事賜中廐馬十<lb/>
<pb n="KR2a0036_WYG_146-15b"/>
匹貫珠袍一卒贈太尉封魏國公諡忠武十年詔其子<lb/>
江淮安撫使納罕嗣行軍前中書省事時大將察罕圍<lb/>
夀春七日始下欲屠其城納罕曰不降者獨守將耳其<lb/>
民何罪由是獲免初世祖伐宋軍于汴納罕進曰李璮<lb/>
承國厚恩坐制一方然其人多詐叛無日矣帝亦患之<lb/>
中綂元年兩遷宣撫使明年授中書右丞中興等路行<lb/>
中書省事三年遷秦蜀五路四川行中書省事其年李<lb/>
璮反益都帝使諭納罕曰卿言猶在耳璮果反矣卿宜<lb/>
<pb n="KR2a0036_WYG_146-16a"/>
謹守西鄙對曰臣謹受詔不敢以西鄙為陛下憂明年<lb/>
授中書平章政事四年病卒封魏國公諡宣昭子博衮<lb/>
徹爾知河中府<lb/>
　　楊惟中<lb/>
楊惟中字彦誠𢎞州人金末以孤童子事太宗知讀書<lb/>
有膽畧太宗器之年二十奉命使西域三十餘國宣暢<lb/>
國威敷布政條俾皆籍戸口屬吏乃歸帝於是有大用<lb/>
意皇子庫春伐宋命惟中於軍前行中書省事克宋棗<lb/>
<pb n="KR2a0036_WYG_146-16b"/>
陽光化等軍光隨郢復等州及襄陽徳安府凡得名士<lb/>
數十人收伊洛諸書送燕都立宋大儒周惇頤祠建太<lb/>
極書院延儒士趙復王粹等講授其間遂通聖賢學慨<lb/>
然欲以道濟天下拜中書令太宗崩太后稱制惟中以<lb/>
一相負任天下定宗即位平陽道斷事官希産横恣不<lb/>
法詔惟中宣慰惟中按誅之金亡其將武仙潰于鄧州<lb/>
餘黨散入太原真定間據大明川用金開興年號衆至<lb/>
數萬剽掠數千里詔㑹諸道兵討之不克惟中仗節開<lb/>
<pb n="KR2a0036_WYG_146-17a"/>
諭降其渠帥餘黨悉平憲宗即位世祖以太弟鎮金蓮<lb/>
川得開府專封拜乃立河南道經畧司於汴梁奏惟中<lb/>
等為使俾屯田唐鄧申裕嵩汝蔡息亳潁諸州初滅金<lb/>
時以監河橋萬户劉福為河南道總管福貪鄙殘酷虐<lb/>
害遺民二十餘年惟中至召福聴約束福稱疾不至惟<lb/>
中設大梃於坐復召之使謂福曰汝不奉命吾以軍法<lb/>
從事福不得已以數千人擁衛見惟中惟中即握大梃<lb/>
擊仆之數日福死河南大治遷陜右四川宣撫使時諸<lb/>
<pb n="KR2a0036_WYG_146-17b"/>
軍帥横侈病民郭千戸者尤甚殺人之夫而奪其妻惟<lb/>
中戮之以狥闗中肅然語人曰吾非好殺國家綱紀不<lb/>
立致此輩賊害良民無所控告雖欲不去可乎嵗己未<lb/>
世祖總統東師奏惟中為江淮京湖南北路宣撫使俾<lb/>
建行臺以先啓行宣布恩信蒙古漢軍諸帥並聴節制<lb/>
師還卒于蔡州年五十五中綂二年追諡曰忠肅公<lb/>
　<lb/>
　元史卷一百四十六<lb/>
<pb n="KR2a0036_WYG_146-18a"/>
元史卷一百四十六考證<lb/>
耶律楚材傳庚辰五月望夜月當蝕楚材曰否卒不蝕<lb/>
　　案燕居樷談云庚辰嵗楚材在塔實干城當五月<lb/>
　望以大明厯考之太隂當虧二分食甚子正時在宵<lb/>
　中是夜候之未盡初更而月已蝕葢大明之子正中<lb/>
　國之子正也西域之初更未盡時安知不為中國之<lb/>
　子正乎此唐一行有里差之說謂千里互差一時者<lb/>
　是也<lb/>
</p>
<p>
</p>
  </div>
</body>
</text>
</TEI>
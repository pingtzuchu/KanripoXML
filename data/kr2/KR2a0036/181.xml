<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百八十一</head> <lb/>
    <p>
<pb n="KR2a0036_WYG_181-1a"/>
欽定四庫全書<lb/>
　元史卷一百八十一<lb/>
　　明翰林學士亞中大夫知制誥兼修國史宋濓等修<lb/>
　列傳第六十八<lb/>
　　元明善<lb/>
元明善字復初大名清河人其先蓋拓跋魏之裔居清<lb/>
河者至明善四世矣明善資頴悟絶出讀書過目輒記<lb/>
諸經皆有師法而尢深於春秋弱冠游吳中已名能文<lb/>
<pb n="KR2a0036_WYG_181-1b"/>
章浙東使者薦為安豐建康兩學正辟掾行樞密院時<lb/>
董士選僉院事待之若賔友不敢以曹屬御之及士選<lb/>
陞江西左丞又辟為省掾㑹贑州賊劉貴反明善從士<lb/>
選將兵討之擒賊三百人明善議緩詿誤得全活者百<lb/>
三十人一日將佐白冝多戮俘獲及尸一切死者以張<lb/>
軍聲明善固爭以為王者之師恭行天罰小醜陸梁戮<lb/>
其渠魁可爾民何辜焉既又得賊所書贑吉民丁十萬<lb/>
于籍者有司喜欲滋蔓為利明善請火其籍以滅跡二<lb/>
<pb n="KR2a0036_WYG_181-2a"/>
郡遂安陞掾南行臺未幾授樞密院照磨轉中書左曹<lb/>
掾掾書無留事始明善在江西時張瑄為其省參政明<lb/>
善有馬駿而瘠瑄假為從騎乆益壯瑄愛之致米三十<lb/>
斛酬其直後瑄敗江浙行省籍其家得金糓之簿書米<lb/>
三十斛送元復初不言以酬馬直明善坐免乆之有為<lb/>
辨白其事者乃復掾省曹仁宗居東宫首擢為太子文<lb/>
學及即位改翰林待制與修成宗順宗實録陞翰林直<lb/>
學士詔節尚書經文譯其闗政要者以進明善舉宋忠<lb/>
<pb n="KR2a0036_WYG_181-2b"/>
臣子集賢直學士文陞同譯潤許之書成每奏一篇帝<lb/>
必稱善曰二帝三王之道非卿莫聞也興聖太后既受<lb/>
尊號廷臣請因肆赦明善曰數赦非善人之福宥過可<lb/>
也奉㫖出賑山東河南饑時彭城下邳諸州連數十驛<lb/>
民餓馬斃而官無文書賑貸明善以鈔萬二千錠分給<lb/>
之曰擅命獲罪所不辭也還修武宗實録又陞翰林侍<lb/>
講學士預議科舉服色等事延祐二年始㑹試天下進<lb/>
士明善首充考試官及廷試又為讀卷官所取士後多<lb/>
<pb n="KR2a0036_WYG_181-3a"/>
為名臣改禮部尚書正孔氏宗法以宣聖五十四世孫<lb/>
思晦襲封衍聖公事上制可之擢參議中書省事旋復<lb/>
入翰林為侍讀嵗中拜湖廣行省參知政事又召入集<lb/>
賢為侍讀議廣廟制陞翰林學士修仁宗實録英宗親<lb/>
祼大室禮官進祝冊請署御名命明善代署者三眷遇<lb/>
之隆當時莫並焉至治二年卒于位泰定間贈資善大<lb/>
夫河南行省左丞追封清河郡公諡曰文敏明善早以<lb/>
文章自豪出入秦漢間晩益精詣有文集行世初在江<lb/>
<pb n="KR2a0036_WYG_181-3b"/>
西金陵每與虞集劇論以相切劘明善言集治諸經惟<lb/>
朱子所定者耳自漢以來先儒所嘗盡心者考之殊未<lb/>
博集亦言凡為文辭得所欲言而止必如明善云若雷<lb/>
霆之震驚鬼神之靈變然後可非性情之正也二人初<lb/>
相得甚驩至京師乃復不能相下董士選之自中臺行<lb/>
省江浙也二人者俱送出都門外士選曰伯生以教導<lb/>
為職當早還復初宜更送我集還明善送至二十里外<lb/>
士選下馬入邸舍中為席出槖中肴酌酒同飲乃舉酒<lb/>
<pb n="KR2a0036_WYG_181-4a"/>
屬明善曰士選以功臣子出入臺省無補國家惟求得<lb/>
佳士數人為朝廷用之如復初與伯生他日必皆光顯<lb/>
然恐不免為人搆間復初中原人也仕必當道伯生南<lb/>
人將為復初推折今為我飲此酒慎勿如是明善受巵<lb/>
酒跪而釂之起立言曰誠如公言無論他日今隙已開<lb/>
矣請公再賜二巵明善終身不敢忘公言乃再飲而别<lb/>
真人吳全節與明善交尤密嘗求明善作文既成明善<lb/>
謂全節曰伯生見吾文必有譏彈吾所欲知成季為我<lb/>
<pb n="KR2a0036_WYG_181-4b"/>
治具招伯生來觀之若已入石則無及矣明日集至明<lb/>
善出其文問何如集曰公能從集言去百有餘字則可<lb/>
傳矣明善即泚筆屬集凡刪百二十字而文益精當明<lb/>
善大喜乃驩好如初集每見明經之士亦以明善之言<lb/>
告之明善一子晦蔭受峽州路同知早卒<lb/>
　　虞集<lb/>
虞集字伯生宋丞相允文五世孫也曾祖剛簡為利州<lb/>
路提刑有治績嘗與臨卭魏了翁成都范仲黼李心傳<lb/>
<pb n="KR2a0036_WYG_181-5a"/>
輩講學蜀東門外得程朱氏微㫖著易詩書論語説以<lb/>
發明其義蜀人師尊之祖珏知連州亦以文學知名父<lb/>
汲黄岡尉宋亡僑居臨川崇仁與吳澄為友澄稱其文<lb/>
清而醇嘗再至京師贖族人被俘者十餘口以歸由是<lb/>
家益貧晚稍起家教授於諸生中得富珠哩翀歐陽𤣥<lb/>
而稱許之以翰林院編修官致仕娶楊氏國子祭酒文<lb/>
仲女咸淳間文仲守衡以汲從未有子為禱於南岳集<lb/>
之將生文仲晨起衣冠坐而假寐夢一道士至前牙兵<lb/>
<pb n="KR2a0036_WYG_181-5b"/>
啟曰南嶽真人來見既覺聞甥館得男心頗異之集三<lb/>
嵗即知讀書嵗乙亥汲挈家趨嶺外干戈中無書冊可<lb/>
携楊氏口授論語孟子左氏傳歐蘇文聞輒成誦比還<lb/>
長沙就外傅始得刻本則已盡讀諸經通其大義矣文<lb/>
仲世以春秋名家而族弟參知政事棟明於性理之學<lb/>
楊氏在室即盡通其説故集與弟槃皆受業家庭出則<lb/>
以契家子從吳澄遊授受具有源委左丞董士選自江<lb/>
西除南行臺中丞延集家塾大德初始至京師以大臣<lb/>
<pb n="KR2a0036_WYG_181-6a"/>
薦授大都路儒學教授雖以訓廸為職而益自充廣不<lb/>
少暇佚除國子助教即以師道自任諸生時其退每挾<lb/>
䇿趍門下卒業他館生多相率詣集請益丁内艱服除<lb/>
再為助教除博士監祭殿上有劉生者被酒失禮俎豆<lb/>
間集言諸監請削其籍大臣有為劉生謝者集持不可<lb/>
曰國學禮義之所出也此而不治何以為教仁宗在東<lb/>
宫傳㫖諭集勿竟其事集以劉生失禮狀上之移詹事<lb/>
院竟黜劉生仁宗更以集為賢大成殿新賜登歌樂其<lb/>
<pb n="KR2a0036_WYG_181-6b"/>
師世居江南樂生皆河北田里之人情性不相能集親<lb/>
教之然後成曲復請設司樂一人掌之以俟考正仁宗<lb/>
即位責成監學拜臺臣為祭酒除吳澄司業皆欲有所<lb/>
更張以副帝意集力贊其説有為異論以沮之者澄投<lb/>
檄去集亦以病免未幾除太常博士丞相拜珠方為其<lb/>
院使間從集問禮器祭義甚悉集為言先王制作以及<lb/>
古今因革治亂之由拜珠歎息益信儒者有用朝廷方<lb/>
以科舉取士説者謂治平可力致集獨以為當治其源<lb/>
<pb n="KR2a0036_WYG_181-7a"/>
遷集賢修撰因㑹議學校乃上議曰師道立則善人多<lb/>
學校者士之所受教以致於成徳逹材者也今天下學<lb/>
官猥以資格授疆加之諸生之上而名之曰師爾有司<lb/>
弗信之生徒弗信之於學校無益也如此而望師道之<lb/>
立可乎下州小邑之士無所見聞父兄所以導其子弟<lb/>
初無必為學問之實意師友之游從亦莫辨其邪正然<lb/>
則所謂賢材者非自天降地出安有可望之理哉為今<lb/>
之計莫若使守令求經明行修成徳者身師尊之至誠<lb/>
<pb n="KR2a0036_WYG_181-7b"/>
懇惻以求之其徳化之及庶乎有所觀感也其次則求<lb/>
夫操履近正而不為詭異駭俗者確守先儒經義師説<lb/>
而不敢妄為竒論者衆所敬服而非鄉愿之徒者延致<lb/>
之日諷誦其書使學者習之入耳著心以正其本則他<lb/>
日亦當有所發也其次則取鄉貢至京師罷歸者其議<lb/>
論文藝猶足以聳動其人非若泛泛莫知根柢者矣六<lb/>
年除翰林待制兼國史院編修官仁宗嘗對左右歎曰<lb/>
儒者皆用矣惟虞伯生未顯擢爾㑹晏駕不及用英宗<lb/>
<pb n="KR2a0036_WYG_181-8a"/>
即位拜珠為相頗超用賢俊時集以憂還江南拜珠不<lb/>
知也乃言於上遣使求之於蜀不見求之江西又不見<lb/>
集方省墓吳中使至受命趍朝則拜珠不及見矣泰定<lb/>
初考試禮部言於同列曰國家科目之法諸經傳注各<lb/>
有所主者將以一道徳同風俗非欲使學者專門擅業<lb/>
如近代五經學究之固陋也聖經深逺非一人之見可<lb/>
盡試藝之文推其高者取之不必先有主意若先定主<lb/>
意則求賢之心狹而差自此始矣後再為考官率持是<lb/>
<pb n="KR2a0036_WYG_181-8b"/>
説故所取每稱得人泰定初除國子司業遷祕書少監<lb/>
天子幸上都以講臣多高年命集與集賢侍讀學士王<lb/>
結執經以從自是嵗嘗在行經筵之制取經史中切於<lb/>
心德治道者用國語漢文兩進讀潤譯之際患夫陳聖<lb/>
學者未易於盡其要指時務者猶難於極其精每選一<lb/>
時精於其學者為之猶數日乃成一篇集為反覆古今<lb/>
名物之辨以通之然後得以無忤其辭之所逹萬不及<lb/>
　一則未嘗不退而竊歎焉拜翰林直學士俄兼國子祭<lb/>
<pb n="KR2a0036_WYG_181-9a"/>
酒嘗因講罷論京師恃東南運糧為實竭民力以航不<lb/>
測非所以寛逺人而因地利也與同列進曰京師之東<lb/>
瀕海數千里北極遼海南濵青齊萑葦之塲也海潮日<lb/>
至淤為沃壤用浙人之法築堤捍水為田聼富民欲得<lb/>
官者合其衆分授以地官定其畔以為限能以萬夫耕<lb/>
者授以萬夫之田為萬夫之長千夫百夫亦如之察其<lb/>
惰者而易之一年勿征也二年勿征也三年視其成以<lb/>
地之髙下定額於朝廷以次漸征之五年有積蓄命以<lb/>
<pb n="KR2a0036_WYG_181-9b"/>
官就所儲給以禄十年佩之符印得以傳子孫如軍官<lb/>
之法則東面民兵數萬可以近衞京師外禦島夷逺寛<lb/>
東南海運以紓疲民遂富民得官之志而獲其用江海<lb/>
游食盗賊之類皆有所歸議定於巾説者以為一有此<lb/>
制則執事者必以賄成而不可為矣事遂寢其後海口<lb/>
萬戸之設大畧宗之文宗在潜邸已知集名既即位命<lb/>
集仍兼經筵甞以先世墳墓在吳越者嵗乆湮没乞一<lb/>
郡自便帝曰爾材何不堪顧今未可去爾除奎章閣侍<lb/>
<pb n="KR2a0036_WYG_181-10a"/>
書學士時闗中大饑民枕籍而死有方數百里無孑遺<lb/>
者帝問集何以捄闗中對曰承平日乆人情宴安有志<lb/>
之士急於近效則怨讟興焉不幸大菑之餘正君子為<lb/>
治作新之機也若遣一二有仁術知民事者稍寛其禁<lb/>
令使得有所為隨郡縣擇可用之人因舊民所在定城<lb/>
郭修閭里治溝洫限畎畝薄征歛招其傷殘老弱漸以<lb/>
其力治之則逺去而來歸者漸至春耕秋歛皆有所助<lb/>
一二嵗間勿征勿徭封域既正友望相濟四面而至者<lb/>
<pb n="KR2a0036_WYG_181-10b"/>
均齊方一截然有法則三代之民將見出於空虚之野<lb/>
矣帝稱善因進曰幸假臣一郡試以此法行之三五年<lb/>
間必有以報朝廷者左右有曰虞伯生欲以此去爾遂<lb/>
罷其議有敇諸兼職不過三免國子祭酒時宗藩暌隔<lb/>
功臣汰侈政教未立帝將䇿士於廷集被命為讀卷官<lb/>
乃擬制䇿以進首以勸親親體羣臣同一風俗協和萬<lb/>
邦為問帝不用集以入侍燕閒無益時政且媢嫉者多<lb/>
乃與大學士和塔拉都哩黙色等進曰陛下出獨見建<lb/>
<pb n="KR2a0036_WYG_181-11a"/>
奎章閣覽書籍置學士員以備顧問臣等備員殊無補<lb/>
報竊恐有累聖德乞容臣等辭職帝曰昔我祖宗睿智<lb/>
聰明其於致理之道生而知之朕早嵗跋涉難阻視我<lb/>
祖宗既乏生知之明於國家治體豈能周知故立奎章<lb/>
閣置學士員以祖宗明訓古昔治亂得失日陳於前卿<lb/>
等其悉所學以輔朕志若軍國機務自有省院臺任之<lb/>
非卿等責也其勿復辭有㫖采輯本朝典故倣唐宋㑹<lb/>
要修經世大典命集與中書平章政事趙世延同任總<lb/>
<pb n="KR2a0036_WYG_181-11b"/>
裁集言禮部尚書馬祖常多聞舊章國子司業楊宗瑞<lb/>
素有厯象地理記問度數之學可共領典翰林修撰謝<lb/>
端應奉蘇天爵太常李好文國子助教陳旅前詹事院<lb/>
照磨宋褧通事舍人王士㸃俱有見聞可助撰録庻幾<lb/>
是書早成帝以甞命修遼金宋三史未見成績大典令<lb/>
閣學士專率其屬為之既而以累朝故事有未備者請<lb/>
以翰林國史院修祖宗實録時百司所具事蹟參訂翰<lb/>
林院臣言於帝曰實録法不得傳於外則事蹟亦不當<lb/>
<pb n="KR2a0036_WYG_181-12a"/>
示人又請以國書托卜齊延增修太祖以來事蹟承㫖<lb/>
塔斯哈雅曰托卜齊延非可令外人傳者遂皆已俄世<lb/>
延歸集專領其事再閲嵗書乃成凡八百帙既上進以<lb/>
目疾丐解職不允乃舉治書侍御史馬祖常自代不報<lb/>
御史中丞趙世安乗間為集請曰虞伯生久居京師甚<lb/>
貧又病目幸假一外任便醫帝怒曰一虞伯生汝輩不<lb/>
容耶帝方嚮用文學以集𢎞才博識無施不冝一時大<lb/>
典冊咸出其手故重聽其去集每承詔有所述作必以<lb/>
<pb n="KR2a0036_WYG_181-12b"/>
帝王之道治忽之故從容諷切冀有感悟承顧問及古<lb/>
今政治得失尤委曲盡言或隨時規諫出不語人諫或<lb/>
不入歸家悒悒不樂家人見其然不敢問其故也時世<lb/>
家子孫以才名進用者衆患其知遇日隆每思有以間<lb/>
之既不效則相與摘集文辭指為譏訕頼天子察知有<lb/>
自故不能中傷然集遇其人未甞少變一日命集草制<lb/>
封乳母夫為營都王使貴近阿榮庫庫傳㫖二人者素<lb/>
忌集繆言制封營國公集具藁俄丞相自榻前來索制<lb/>
<pb n="KR2a0036_WYG_181-13a"/>
詞甚急集以藁進丞相愕然問故集知為所紿即請易<lb/>
藁以進終不自言二人者愧之其雅量類如此論薦人<lb/>
材必先器識心所未善不為牢籠以沽譽評議文章不<lb/>
折之於至當不止其詭於經者文雖善不與也雖以此<lb/>
二者忤物速謗終不為動光人龔伯璲以才俊為馬祖<lb/>
常所喜祖常為御史中丞伯璲游其門祖常亟稱之欲<lb/>
集為薦引集不可曰是子雖小有才然非逺器亦恐不<lb/>
得令終祖常猶未以為然一日邀集過其家設宴酒半<lb/>
<pb n="KR2a0036_WYG_181-13b"/>
出薦牘求集署集固拒之祖常不樂而罷文宗崩集在<lb/>
告欲謀南還弗果幼君崩大臣將立托歡特穆爾太子<lb/>
用至大故事召諸老臣赴上都議政集在召列祖常使<lb/>
人告之曰御史有言乃謝病歸臨川初文宗在上都將<lb/>
立其子喇特納逹喇為皇太子乃以托歡特穆爾太子<lb/>
乳母夫言明宗在日素謂太子非其子黜之江南驛召<lb/>
翰林學士承㫖額琳特穆爾奎章閣大學士和塔拉都<lb/>
哩黙色書其事于托卜齊延又召集使書詔播告中外<lb/>
<pb n="KR2a0036_WYG_181-14a"/>
時省臺諸臣皆文宗素所信用同功一體之人御史亦<lb/>
不敢斥言其事意在諷集速去而已伯璲後以用事敗<lb/>
殺其身世乃服集知人元統元年遣使賜上尊酒金織<lb/>
文錦二召還禁林疾作不能行屢有勑即家撰文褒錫<lb/>
勲舊侍臣有以舊詔為言者帝不懌曰此我家事豈由<lb/>
彼書生耶至正八年五月己未以病卒年七十有七官<lb/>
自將仕郎十二轉為通奉大夫贈江西行中書省參知<lb/>
政事䕶軍封仁夀郡公集孝友方二親以故家令徳中<lb/>
<pb n="KR2a0036_WYG_181-14b"/>
遭亂亡僑寓下邑左右承順無違弟槃早卒教育其孤<lb/>
無異已子兄采以筦庫輸賦京師虧數千緍盡力營貸<lb/>
代償之無難色撫庶弟嫁孤妹具有恩意山林之士知<lb/>
古學者必折節下之接後進雖少且賤如敵已當權門<lb/>
赫奕未嘗有所附麗集議中書正言讜論多見容受屢<lb/>
以片言解疑誤出人於濵死亦不以為徳張珪趙世延<lb/>
尤敬禮之有所疑必咨焉家素貧歸老後食指益衆登<lb/>
門之士相望於道好事爭起邸舍以待之然碑版之文<lb/>
<pb n="KR2a0036_WYG_181-15a"/>
未甞苟作南昌富民有伍真父者貲産甲一方娶諸王<lb/>
女為妻充本位下郡總管既卒其子屬豐城士甘慤求<lb/>
集文銘父墓奉中統鈔五百錠準禮物集不許慤愧歎<lb/>
而去其束修羔鴈之入還以為賔客費雖空乏弗恤也<lb/>
集學雖博洽而究極本源研精探微心解神契其經緯<lb/>
彌綸之妙一寓諸文藹然慶厯乾淳風烈甞以江左先<lb/>
賢甚衆其人皆未易知其學皆未易言後生晚進知者<lb/>
鮮矣欲取太原元好問中州集遺意别為南州集以表<lb/>
<pb n="KR2a0036_WYG_181-15b"/>
章之以病目而止平生為文萬篇藁存者十二三早嵗<lb/>
與弟槃同闢書舎為二室左室書陶淵明詩於壁題曰<lb/>
陶庵右室書邵堯夫詩題曰邵庵故世稱邵庵先生子<lb/>
四人安民以廕歴官知吉州路安福州游其門見稱許<lb/>
者莆田陳旅旅亦有文行世國學諸生若蘇天爵王守<lb/>
誠輩終身不名他師皆當世稱名卿者其交游尤厚者<lb/>
曰范梈槃字仲常延祐五年第進士授吉安永豐丞丁<lb/>
父憂除湘鄉州判官頗稱癖古有富民殺人使𨽻己者<lb/>
<pb n="KR2a0036_WYG_181-16a"/>
坐之上下皆阿從槃獨不署殺人者卒不免死而坐者<lb/>
得以不冤有巫至其州稱神降告其人曰某方火即火<lb/>
又曰明日某方火民以火告者槃皆赴捄至逹晝夜告<lb/>
者數十寢食盡廢縣長吏以下皆迎巫至家厚禮之又<lb/>
曰將有大水且兵至州大家皆盡室逃槃得刼火卒一<lb/>
人訊之盡得巫黨所為坐捕盗司召巫至鞫之無敢施<lb/>
鞭箠者槃謂卒曰此將為大亂安有神乎急治之盡得<lb/>
黨與數十人羅絡内外果將為變者同僚皆不敢出視<lb/>
<pb n="KR2a0036_WYG_181-16b"/>
曰君自為之槃乃斷巫并其黨如法一時吏民始服儒<lb/>
者為政若此秩滿除嘉魚縣尹槃已卒槃幼時甞讀柳<lb/>
子厚非國語以為國語誠可非而柳子之説亦非也著<lb/>
非非國語時人已歎其有識詩書春秋皆有論著而春<lb/>
秋乃其家學故尤善讀吳澄所解諸經義輒得其㫖趣<lb/>
所在澄亟稱之兄集接方外士必扣擊其説甞以為聖<lb/>
人之教不明為學者無所底止苟於吾道異端疑似之<lb/>
間不能深知而欲竊究夫性命之原死生之故其不折<lb/>
<pb n="KR2a0036_WYG_181-17a"/>
而歸之者寡矣槃不然聞諸僧在坐輒不入竟去其為<lb/>
人方正有如此雖集亦嚴憚之然不幸年不及艾而卒<lb/>
范梈字亨父一字徳機清江人家貧早孤母熊氏守志<lb/>
不他適長而教之梈天資穎異所誦讀輒記憶雖癯然<lb/>
清寒若不勝衣於流俗中克自樹立無苟賤意居則固<lb/>
窮守節竭力以養親出則假陰陽之技以給旅食躭詩<lb/>
工文用力精深人罕知者年三十六始客京師即有聲<lb/>
諸公間中丞董士選延之家塾以朝臣薦為翰林院編<lb/>
<pb n="KR2a0036_WYG_181-17b"/>
修官秩滿御史臺擢海南海北道亷訪司照磨廵歴遐<lb/>
僻不憚風波瘴癘所至興學教民雪理冤滯甚衆遷江<lb/>
西湖東長吏素稱嚴明於僚屬中獨敬異之選充翰林<lb/>
供奉御史臺又改擢福建閩海道知事閩俗素汙文繡<lb/>
局取良家子為繡工無别尤甚梈作歌詩一篇述其弊<lb/>
亷訪使取以上聞皆罷遣之其弊遂革未幾移疾歸故<lb/>
里天厯二年授湖南嶺北道亷訪司經歴以養親辭是<lb/>
嵗母喪明年十月亦以疾卒年五十九所著詩文多傳<lb/>
<pb n="KR2a0036_WYG_181-18a"/>
於世梈持身亷正居官不可干以私疏食飲水泊如也<lb/>
吳澄以道學自任少許可甞曰若亨父可謂特立獨行<lb/>
之士矣為文志其墓以東漢諸君子擬之<lb/>
　　掲傒斯<lb/>
掲傒斯字曼碩龍興富州人父來成宋鄉貢進士傒斯<lb/>
幼貧讀書尤刻苦晝夜不少懈父子自為師友由是貫<lb/>
通百氏早有文名大徳間稍出游湘漢湖南帥趙淇雅<lb/>
號知人見之驚曰他日翰苑名流也程鉅夫盧摰先後<lb/>
<pb n="KR2a0036_WYG_181-18b"/>
為湖南憲長咸器重之鉅夫因妻以從妹延祐初鉅夫<lb/>
摯列薦于朝特授翰林國史院編修官時平章李孟監<lb/>
修國史讀其所撰功臣列傳歎曰是方可名史筆若他<lb/>
人直謄吏牘爾陞應奉翰林文字仍兼編修遷國子助<lb/>
教復留為應奉南歸省毋旋復召還傒斯凡三入翰林<lb/>
朝廷之事臺閣之儀靡不閑習集賢學士王約謂與傒<lb/>
斯談治道大起人意授之以政當無施不可天厯初開<lb/>
奎章閣首擢為授經郎以教勲戚大臣子孫文宗時幸<lb/>
<pb n="KR2a0036_WYG_181-19a"/>
閣中有所咨訪奏對稱㫖恒以字呼之而不名每中書<lb/>
奏用儒臣必問曰其材何如掲曼碩間出所上太平政<lb/>
要䇿以示臺臣曰此朕授經郎揭曼碩所進也其見親<lb/>
重如此富州地不産金官府惑於姦民之言為募淘金<lb/>
戸三百而以其人總之散往他郡采金以獻嵗課自四<lb/>
兩累增至四十九兩其人既死而三百戸所存無什一<lb/>
又貧不聊生有司遂責民之受役於官者代輸民多以<lb/>
是破産中書因傒斯言遂蠲其征民賴以甦富州人至<lb/>
<pb n="KR2a0036_WYG_181-19b"/>
今徳之與修經世大典文宗取其所撰憲典讀之顧謂<lb/>
近臣曰此豈非唐律乎特授藝文監丞參檢校書籍事<lb/>
且屢稱其純實欲進用之㑹文宗崩而止元統初詔對<lb/>
便殿慰諭良乆命賜以諸王所服表裏各一躬自辨識<lb/>
以授之遷翰林待制陞集賢學士階中順大夫先是儒<lb/>
學官赴吏部銓者必移集賢考較其所業集賢下國子<lb/>
監監下博士吏文淹稽動踰累月傒斯請更其法以事<lb/>
付本院屬官人甚便之奉㫖祀北嶽濟瀆南鎮便道西<lb/>
<pb n="KR2a0036_WYG_181-20a"/>
還時秦王巴延當國屢促其還傒斯引疾固辭既而天<lb/>
子親擢為奎章閣供奉學士乃即日就道未至改翰林<lb/>
直學士及開經筵再陞侍講學士同知經筵事以對品<lb/>
進階中奉大夫時新格超陞不越二等獨傒斯進四等<lb/>
轉九階蓋異數也經筵無專官曰領曰知多宰執大臣<lb/>
故微辭奥義必屬傒斯訂定而後進其言往往寓獻替<lb/>
之誠務以禆益治道天子嘉其忠懇數出金織文段以<lb/>
賜至正三年年七十致其事而去詔遣使追及于漷南<lb/>
<pb n="KR2a0036_WYG_181-20b"/>
尋復奉上尊諭㫖還撰明宗神御殿碑文成賜楮幣萬<lb/>
緡白金五十兩中宫賜白金亦如之求去不許命丞相<lb/>
托克托及執政大臣諭毋行傒斯曰使揭傒斯有一得<lb/>
之獻諸公用其言而天下䝉其利雖死于此何恨不然<lb/>
何益之有丞相因問方今致治何先傒斯曰儲材為先<lb/>
養之於位望未隆之時而用之於周密庶務之後則無<lb/>
失材廢事之患矣一日集議朝堂傒斯抗言當兼行新<lb/>
舊銅錢以救鈔法之弊執政言不可傒斯持之益力丞<lb/>
<pb n="KR2a0036_WYG_181-21a"/>
相雖稱其不阿而竟莫行其言也詔修遼金宋三史傒<lb/>
斯與為總裁官丞相問修史以何為本曰用人為本有<lb/>
學問文章而不知史事者不可與有學問文章知史事<lb/>
而心術不正者不可與用人之道又當以心術為本也<lb/>
且與僚屬言欲求作史之法須求作史之意古人作史<lb/>
雖小善必録小惡必記不然何以示懲勸由是毅然以<lb/>
筆削自任凡政事得失人材賢否一律以是非之公至<lb/>
於物論之不齊必反覆辨論以求歸於至當而後止四<lb/>
<pb n="KR2a0036_WYG_181-21b"/>
年遼史成有㫖奬諭仍督早成金宋二史傒斯留宿史<lb/>
舘朝夕不敢休因得寒疾七日卒時方有使者至自上<lb/>
京錫宴史局以傒斯故改宴日使者以聞帝為嗟悼賜<lb/>
楮幣萬緍仍給驛舟䕶送其喪歸江南六年制贈護軍<lb/>
追封豫章郡公諡曰文安有勲爵而無官階者有司失<lb/>
之也傒斯少處窮約事親菽水粗具而必得其歡心暨<lb/>
有禄入衣食稍踰於前輒愀然曰吾親未甞享是也故<lb/>
平生清儉至老不渝友于兄弟終始無間言立朝雖居<lb/>
<pb n="KR2a0036_WYG_181-22a"/>
散地而急於薦士揚人之善惟恐不及而聞吏之貪墨<lb/>
病民者則尤不曲為之揜覆也為文章叙事嚴整語簡<lb/>
而當詩尤清婉麗密善楷書行草朝廷大典冊及元勲<lb/>
茂徳當得銘辭者必以命焉殊方絶域咸慕其名得其<lb/>
文者莫不以為榮云<lb/>
　　黄溍<lb/>
黄溍字晉卿婺州義烏人母童氏夢大星墜于懐乃有<lb/>
娠歴二十四月始生溍溍生而俊異比成童授以書詩<lb/>
<pb n="KR2a0036_WYG_181-22b"/>
不一月成誦迨長以文名於四方中延祐二年進士第<lb/>
授台州寧海丞縣地瀕塩塲亭戸恃其不統於有司肆<lb/>
毒害民編戸𨽻漕司及財賦府者亦謂各有所憑横暴<lb/>
尤甚溍皆痛繩以法吏以利害白弗顧也民有後母與<lb/>
僧通而酖殺其父者反誣民所為獄將成溍變衣冠陰<lb/>
察之具知其姦偽卒直其冤惡少年名在盗籍者而謀<lb/>
為刼奪未行邑大姓執之圖中賞格初無獲財左驗事<lb/>
久不决溍為之疏剔以其獄上論之如本條免死者十<lb/>
<pb n="KR2a0036_WYG_181-23a"/>
餘人遷兩浙都轉運塩使司石堰西塲監運改諸暨州<lb/>
判官廵海官舸例以三載一新費出於官而責足于民<lb/>
有餘則摠其事者私焉溍撙節浮蠧以餘錢還民驩呼<lb/>
而去奸民以偽鈔鈎結黨與脅攘人財官若吏聽其謀<lb/>
挾往新昌天台寧海東陽諸縣株連所及數百家民受<lb/>
旤至慘郡府下溍鞫治溍一問皆引伏官吏除名同謀<lb/>
者皆杖遣之有盗繫於錢塘縣獄游民賂獄吏私縱之<lb/>
假署文牒發其來為向導逮捕二十餘家潛訪得其情<lb/>
<pb n="KR2a0036_WYG_181-23b"/>
以正盗冝傅重議持偽文書來者又非州民俱械還錢<lb/>
塘誣者自明入為應奉翰林文字同知制誥兼國史院<lb/>
編修官轉國子博士視弟子如朋交未始以師道自尊<lb/>
輕納人拜而來學者滋益恭業成而仕皆有聞于世時<lb/>
欲增設禮殿配位四配位合東坐而西向學官或議分<lb/>
置於左右同列不敢爭溍獨面折之事乃止出為江浙<lb/>
等處儒學提舉溍年始六十七不俟引年亟上納禄侍<lb/>
親之請絶江徑歸俄以秘書少監致仕未幾落致仕除<lb/>
<pb n="KR2a0036_WYG_181-24a"/>
翰林直學士知制誥同修國史尋兼經筵官執經進講<lb/>
者三十有二帝嘉其忠數出金織紋段賜之陞侍講學<lb/>
士知制誥同修國史同知經筵事階自將仕郎七轉至<lb/>
中奉大夫旋上章求歸不俟報而行帝聞之遣使者追<lb/>
還京師復為前官久之始得謝南還優游田里間凡七<lb/>
年卒於繡湖之私第年八十一贈中奉大夫江西等處<lb/>
行中書省參知政事䕶軍追封江夏郡公諡曰文獻溍<lb/>
天資介特在州縣唯以清白為治月俸弗給每鬻産以<lb/>
<pb n="KR2a0036_WYG_181-24b"/>
佐其費及升朝行挺立無所附足不登鉅公勢人之門<lb/>
君子稱其清風高節如氷壺三尺纎塵弗汙然剛中少<lb/>
容觸物或弦急霆震若未易涯涘一旋踵間煦然陽春<lb/>
溍之學博極天下之書而約之於至精剖析經史疑難<lb/>
及古今因革制度名物之屬旁引曲證多先儒所未發<lb/>
文辭布置謹嚴援據精切俯仰雍容不大聲色譬之澄<lb/>
湖不波一碧萬頃魚鼈蛟龍潛伏不動而淵然之光自<lb/>
不可犯所著書有日損齋槀二十三卷義烏志七卷筆<lb/>
<pb n="KR2a0036_WYG_181-25a"/>
記一卷同郡柳貫吳萊皆浦陽人貫字道傳器局凝定<lb/>
端嚴若神甞受性理之學於蘭溪金履祥必見諸躬行<lb/>
自幼至老好學不倦凡六經百氏兵刑律厯數術方技<lb/>
異教外書靡所不通作文沉欝舂容涵肆演迤人多傳<lb/>
誦之始用察舉為江山縣儒學教諭仕至翰林待制與<lb/>
溍及臨川虞集豫章掲傒斯齊名人號為儒林四傑所<lb/>
著書有文集四十卷字系二卷近思録廣輯三卷金石<lb/>
竹帛遺文十卷年七十三卒萊字立夫集賢大學士直<lb/>
<pb n="KR2a0036_WYG_181-25b"/>
方之子也輩行稍後於貫溍天資絶人七嵗能屬文凡<lb/>
書一經目輒成誦甞往族父家日易漢書一帙以去族<lb/>
父迫叩之萊琅然而誦不遺一字三易他編皆如之衆<lb/>
驚以為神延祐七年以春秋舉上禮部不利退居深<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>
山中益窮諸書奥㫖著尚書標説六卷春秋世變圖二<lb/>
卷春秋傳授譜一卷古職方録八卷孟子弟子列傳二<lb/>
卷楚漢正聲二卷樂府類編一百卷唐律删要三十卷<lb/>
文集六十卷他如詩傳科條春秋經説胡氏傳證誤皆<lb/>
<pb n="KR2a0036_WYG_181-26a"/>
未脱槀萊尤喜論文甞云作文如用兵兵法有正有竒<lb/>
正是法度要部伍分明竒是不為法度所縳舉眼之頃<lb/>
千變萬化坐作進退擊刺一時俱起及其欲止什伍各<lb/>
還其隊元不曾亂聞者服之貫平生極慎許與每稱萊<lb/>
為絶世之才溍晩年謂人曰萊之文嶄絶雄深類秦漢<lb/>
間人所作實非今世之士也吾縱操觚一世又安敢及<lb/>
之哉其為前輩所推許如此萊以御史薦調長薌書院<lb/>
山長未上卒年僅四十有四君子惜之私諡曰淵頴先<lb/>
<pb n="KR2a0036_WYG_181-26b"/>
生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百八十一<lb/>
<pb n="KR2a0036_WYG_181-27a"/>
元史卷一百八十一考證<lb/>
元明善𫝊張瑄為其省參政　原刻訛作朱瑄考成宗<lb/>
　本紀大徳六年籍朱清張瑄家葢二人始開海運舉<lb/>
　必並書遂誤為朱瑄也<lb/>
宣聖五十四世孫思晦　原刻訛五十五世按孔思晦<lb/>
　𫝊及閻復所撰廟碑虞集尼山書院記皆作五十四<lb/>
　世今據改<lb/>
明善一子　按明善自撰元氏新阡表云二子馬祖常<lb/>
<pb n="KR2a0036_WYG_181-27b"/>
　碑云長晦次高張養浩碑亦稱二子長晦次幼𫝊云<lb/>
　一子猶未備也<lb/>
虞集𫝊元統元年遣使賜上尊酒　原刻訛作二年考<lb/>
　順帝本紀及續綱目集之謝病及賜酒幣皆元年事<lb/>
　今改正<lb/>
至正八年以病卒　按謚法考續通鑑皆言集賜謚文<lb/>
　靖𫝊書所贈官階而不及謚屬遺漏<lb/>
</p>
<p>
</p>
  </div>
</body>
</text>
</TEI>
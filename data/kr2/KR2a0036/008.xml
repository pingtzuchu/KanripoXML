<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷八</head> <lb/>
    <p>
<pb n="KR2a0036_WYG_008-1a"/>
欽定四庫全書<lb/>
　元史卷八<lb/>
　明翰林學士亞中大夫知制誥兼修國史宋濓等修<lb/>
　本紀第八<lb/>
　　世祖五<lb/>
十年春正月乙夘朔髙麗國王王植遣世子愖來朝戊<lb/>
午敇自今竝以國字書宣命命實都鄭温洪察球爾征<lb/>
耽羅宿州萬户阿實克布哈請築堡牛頭山扼兩淮糧<lb/>
<pb n="KR2a0036_WYG_008-1b"/>
運不允阿實克布哈言前宋人城五河統軍司臣皆當<lb/>
得罪今不築恐為宋人所先帝曰汝言雖是若坐視宋<lb/>
人戍之罪亦不免也安南使者還言陳光昞受詔不拜<lb/>
中書移文責問光昞稱從本俗改回回阿錫頁所立京<lb/>
師醫藥院名廣惠司己未禁鷹坊擾民及隂陽圖讖等<lb/>
書癸亥阿爾哈雅等攻樊城拔之守將吕文煥懼而請<lb/>
降中書省驛聞遣前所俘唐永堅持詔諭之丁夘立秘<lb/>
書監戊辰給皇子北平王甲一千置軍器永盈二庫分<lb/>
<pb n="KR2a0036_WYG_008-2a"/>
典弓矢甲胄庚午簽陜西特黙齊軍己夘川蜀省言宋<lb/>
昝萬夀攻成都伊遜岱爾所部騎兵征建都未還擬於<lb/>
京兆等路簽新軍六千為援從之詔遣察楚克雅善罕<lb/>
崔杓持金十萬兩命諸王阿布哈市藥獅子國壬午賞<lb/>
東川統軍哈喇所部有功者哈喇請於渠江之北雲門<lb/>
山及嘉陵西岸虎頭山立二戌以其圖來上仍乞益兵<lb/>
二萬詔給京兆新簽軍五千益之二月丙戌以皇后皇<lb/>
太子受冊寶遣太常卿哈坦告太廟丙申雲南羅羽酋<lb/>
<pb n="KR2a0036_WYG_008-2b"/>
長阿旭叛詔有司安集其民募能捕斬阿旭者賞之遣<lb/>
斷事官穆蘇勾校川陜行省錢穀詔噶瑪拉實哩竒爾<lb/>
岱托音劉源使緬國諭遣子弟近臣來朝髙麗國王王<lb/>
禃以王師征耽羅乞下令禁俘掠聽自製兵仗從之丁<lb/>
未宋京西安撫使知襄陽府吕文煥以城降三月甲寅<lb/>
朔詔申諭大司農司遣使巡行勸課務要農事有成乙<lb/>
丑敇樞密院以襄陽吕文煥率將吏赴闕熟券軍并城<lb/>
居之民仍居襄陽給其田牛生劵軍分𨽻各萬户翼文<lb/>
<pb n="KR2a0036_WYG_008-3a"/>
煥等發襄陽擇䝉古漢人有才力者䕶視以來丙寅帝<lb/>
御廣寒殿遣攝太尉中書右丞相安圖授皇后鴻吉哩<lb/>
氏玉冊玉寶遣攝太尉同知樞密院事巴延授皇太子<lb/>
珍戩玉冊金寶辛未以皇后皇太子受冊寶詔告天下<lb/>
劉整請教練水軍五六萬及於興元金洋州汴梁等處<lb/>
造船二千艘從之壬申分金齒國為兩路癸酉客星青<lb/>
白如粉絮起畢度五車北復自文昌貫斗杓歴梗河至<lb/>
左攝提凡二十一日以前中書左丞相耶律鑄平章軍<lb/>
<pb n="KR2a0036_WYG_008-3b"/>
國重事中書左丞張惠為中書右丞車駕幸上都西蜀<lb/>
嚴忠範以罪罷遣察克布哈等撫治軍民罷中興等處<lb/>
行中書省夏四月癸未朔阿爾哈雅以吕文煥入朝授<lb/>
文煥昭勇大將軍侍衛親軍都指揮使襄漢大都督賜<lb/>
其將校有差時將相大臣皆以南伐為請驛召姚樞許<lb/>
衡圖克坦公履等問計公履對曰乗破竹之勢席卷三<lb/>
吳此其時矣帝然之詔罷河南等路行中書省以平章<lb/>
軍國重事史天澤平章政事阿珠㕘知政事阿爾哈雅<lb/>
<pb n="KR2a0036_WYG_008-4a"/>
行荆湖等路樞密院事鎮襄陽左丞相哈坦㕘知行中<lb/>
書省事劉整山東都元帥達春董文炳行淮西等路樞<lb/>
密院事守正陽天澤等陛辭詔諭以襄陽之南多有堡<lb/>
寨可乗機進取仍以鈔五千錠賜將士及賑新附軍民<lb/>
甲申免隆興路𣙜課三年丁酉敕南儒為人掠賣者官<lb/>
贖為民辛丑罷四川行省以鞏昌二十四處便宜總帥<lb/>
汪良臣行西川樞密院東川閬蓬廣安順慶夔府利州<lb/>
等路統軍使哈喇行東川樞密院東川副統軍王仲仁<lb/>
<pb n="KR2a0036_WYG_008-4b"/>
同簽行樞密院事仍令汪良臣就率所部軍以往五月<lb/>
壬子朔定内外官復舊制三歲一遷甲寅禁無籍軍從<lb/>
大軍殺掠其願為軍者聽戊辰詔天下獄囚除殺人者<lb/>
待報其餘一槩疎放限以八月内自至大都如期而至<lb/>
者皆赦之乙亥詔免民代輸簽軍户絲銀及伐木夫户<lb/>
賦稅負前朝官錢不能償者毋徵主守失䧟官錢者杖<lb/>
而釋之陣亡軍及營繕工匠無丁産者量加廩給以雄<lb/>
易州復𨽻大都庚辰賞襄陽有功萬户鄂囉齊等銀鈔<lb/>
<pb n="KR2a0036_WYG_008-5a"/>
衣服有差六月乙酉賑諸王塔齊爾部民饑丁亥以各<lb/>
路弓矢甲匠竝𨽻軍器監免大都南京兩路賦役以紓<lb/>
民力賑甘州等處諸驛辛夘汰陜西貧難軍以劉整阿<lb/>
爾哈雅不相能分軍為二各統之癸巳敇襄陽造戰船<lb/>
千艘甲午改資用庫為利用監丁酉置光州等處招討<lb/>
司戊申經畧實都等兵至耽羅撫定其地詔以實里巴<lb/>
為耽羅國招討使尹邦寶副之陞拱衛直為都指揮司<lb/>
使日本趙良弼至太宰府而還具以日本君臣爵號州<lb/>
<pb n="KR2a0036_WYG_008-5b"/>
郡名數風俗土宜來上閏月癸丑敕諸道造甲一萬弓<lb/>
五千給淮西行樞密院己巳罷東西兩川統軍司辛未<lb/>
以翰林院纂修國史敇采錄累朝事實備編集丙子以<lb/>
平章政事賽音諤德齊行省雲南統合刺章鴨赤赤科<lb/>
金齒茶罕章諸蠻賜銀二萬五千兩鈔五百錠秋七月<lb/>
辛巳以金州軍八百人及統軍司還成都呼喇濟軍千<lb/>
人𨽻東川壬午以修太廟將遷神主别殿遣烏爾古岱<lb/>
張文謙祭告丙戌敇樞密院襄陽生劵軍無妻子者發<lb/>
<pb n="KR2a0036_WYG_008-6a"/>
至京師仍益兵衛送其老疾者遣還家庚寅河南水發<lb/>
粟賑民饑仍免今年田租省西涼府入永昌路戊申髙<lb/>
麗國王王禃遣其順安公王悰同知樞密院事宋宗禮<lb/>
賀皇后皇太子受冊禮成八月庚戌朔前所釋諸路罪<lb/>
囚自至大都者凡二十二人竝赦之甲寅鳯翔寶雞縣<lb/>
劉鐵妻一産三男復其家三年丁丑聖誕節髙麗王王<lb/>
禃遣其上將軍金詵來賀己夘賜襄陽生熟劵軍冬衣<lb/>
有差九月辛巳遼東饑弛獵禁以赫伯為平章政事壬<lb/>
<pb n="KR2a0036_WYG_008-6b"/>
午立河南宣慰司供給荆湖淮西軍需甲申襄陽生劵<lb/>
軍至大都詔巴延諭之釋其械繫免死罪聽自立部伍<lb/>
俾征日本仍敇樞密院具鎧仗人各賜鈔娶妻於䝉古<lb/>
漢人内選可為率領者丙戌劉秉忠姚樞王磐竇黙圖<lb/>
克坦公履等上言許衡疾歸若以太子贊善王恂主國學<lb/>
庶幾衡之規模不致廢墜又請増置生員竝從之秉忠<lb/>
等又奏置東宫宫師府詹事以次官屬三十八人戊子<lb/>
遣官詣荆湖行省差次有功將士禁京畿五百里内射<lb/>
<pb n="KR2a0036_WYG_008-7a"/>
獵己丑敇自今秋獵鹿豕先薦太廟壬辰中書省臣奏<lb/>
髙麗王王禃屢言小國地狹比歲荒歉其生券軍乞駐<lb/>
東京詔令營北京界仍敇東京路運米二萬石以賑髙<lb/>
麗丁酉立正陽諸驛敕河南宣慰司運米三十萬石給<lb/>
淮西哈達軍仍給淮西京湖軍需有差壬寅敇㑹同館<lb/>
專居降附之入覲者以翰林學士承㫖和爾果斯兼會<lb/>
同館事以主朝廷咨訪及降臣奏請征東招討使塔實<lb/>
雅拉請征古珪部不允丙午置御藥院車駕至自上都<lb/>
<pb n="KR2a0036_WYG_008-7b"/>
給諸王塔齊爾部布萬疋冬十月乙夘享于太廟丙辰<lb/>
以西川編民東川義士軍屯田餉潼川青居戍兵敇巴<lb/>
延和爾果斯以史天澤姚樞所定新格㕘考行之庚申<lb/>
御史臺臣言没入贓罰為鈔一千三百錠詔有貧乏不<lb/>
能存者以此賑之有司斷死罪五十人詔加審覆其十<lb/>
三人因鬬毆殺人免死充軍餘令再三審覆以聞禁牧<lb/>
地縱火以哈達台為御史大夫陞襄陽府為路罷廣寧<lb/>
府新簽軍初建正殿寢殿香閣周廡兩翼室西蜀都元<lb/>
<pb n="KR2a0036_WYG_008-8a"/>
帥伊蘇岱爾與皇子鄂囉齊合兵攻建都蠻擒酋長下<lb/>
濟等四人獲其民六百建都乃降詔賞將士有差十一<lb/>
月癸未命布扎爾修起居注丁未大司農司言中書移<lb/>
文以畿内秋禾始收請禁農民覆耕恐妨芻牧帝以農<lb/>
事有益詔勿禁十二月己酉朔安圖等言實保齊巴圖<lb/>
謂總管府權太重宜立運司并諸軍鄂囉以分之臣以<lb/>
今之民官循例遷徙保無邪謀别立官府於民未便帝<lb/>
然之壬子賜襄樊被傷軍士鈔千錠甲寅宋夏貴攻正<lb/>
<pb n="KR2a0036_WYG_008-8b"/>
陽淮西行院擊走之壬戌召阿珠同吕文煥入覲大司<lb/>
農司請罷西夏世官括諸色户從之安南國王陳光昞<lb/>
遣使來貢方物諸王碩色克圖以罪從軍累戰皆捷召<lb/>
赴闕己巳省陜州虢略朱陽二縣入靈寶賜萬户解汝<lb/>
楫銀萬五千兩諸王巴喇珠率所部兵與皇子北平王<lb/>
合軍討叛臣訥古伯平之賞立功將士有差賜諸王金<lb/>
銀幣帛如歲例是歲諸路蟲蝻灾五分霖雨害稼九分<lb/>
賑米凡五十四萬五千五百九十石天下户一百九十<lb/>
<pb n="KR2a0036_WYG_008-9a"/>
六萬二千七百九十五<lb/>
十一年春正月己夘朔宫闕告成帝始御正殿受皇太<lb/>
子諸王百官朝賀髙麗國王王禃遣其少卿李義孫等<lb/>
來賀兼奉歲貢乙酉以金州招討使竒徹率襄陽生熟<lb/>
劵軍千人戍鴨池庚寅初立軍官以功陞散官格免諸<lb/>
路軍雜賦以孟古岱等新舊軍一萬一千五百人戍建<lb/>
都立建都寧逺都䕶府兼領互市監壬辰置西蜀四川<lb/>
屯田經略司丁酉長春宫設周天金籙醮七晝夜敕荆<lb/>
<pb n="KR2a0036_WYG_008-9b"/>
湖行院以軍三萬水弩砲手五千𨽻淮西行院丙午彰<lb/>
德趙當道等以謀逆伏誅餘從者論罪有差立于闐雅<lb/>
爾哈兩城水驛十三沙州北陸驛二免于闐采玉工差<lb/>
役阿爾哈雅言荆襄自古用武之地漢水上流已為我<lb/>
有順流長驅宋必可平阿珠又言臣略地江淮備見宋<lb/>
兵弱於往昔今不取之時不能再帝趣召史天澤同議<lb/>
天澤對曰此國大事可命重臣一人如安圖巴延都督<lb/>
諸軍則四海混同可計日而待矣臣老矣如副將者猶<lb/>
<pb n="KR2a0036_WYG_008-10a"/>
足為之帝曰巴延可以任吾此事矣阿珠阿爾哈雅因<lb/>
言我師南征必分為三舊軍不足非益兵十萬不可詔<lb/>
中書省簽軍十萬人二月戊申朔賜阿珠所部將士及<lb/>
茶罕章阿吉老耆等銀鈔有差甲寅太隂犯井宿庚申<lb/>
新德副元帥楊堯元戰没以其子襲職初立儀鸞局掌<lb/>
宫門管鑰供帳燈燭壬申造戰船八百艘於汴梁以亷<lb/>
希憲為中書右丞北京等處行中書省事車駕幸上都<lb/>
三月己夘詔以勸課農桑諭髙麗國王王禃命安撫髙<lb/>
<pb n="KR2a0036_WYG_008-10b"/>
麗軍民總管洪察球爾提㸃農事己丑吕文煥隨司千<lb/>
户陳炎謀叛誅首惡二人其隨司軍併其妻子皆令内<lb/>
徙庚寅敇鳯州經略使實都髙麗軍民總管洪察球爾<lb/>
等將屯田軍及女直軍水軍合萬五千人戰船大小合<lb/>
九百艘征日本移碉門兵戍哈達城辛夘改荆湖淮西<lb/>
二行樞密院為二行中書省巴延史天澤竝為左丞相<lb/>
阿珠為平章政事阿爾哈雅為右丞吕文煥為㕘知政<lb/>
事行中書省於荆湖哈達為左丞相劉整為左丞達春<lb/>
<pb n="KR2a0036_WYG_008-11a"/>
董文炳為㕘知政事行中書省於淮西遣使代祀嶽瀆<lb/>
后土河南宣慰司言軍興轉輸煩重宜賦軍匠諸户權<lb/>
助財用從之癸巳獲嘉縣尹常德課最諸縣詔優賞之<lb/>
伊齊爾吉强取民租産桑園廬舍墳墓分為特黙齊軍<lb/>
牧地詔還其民萬户阿爾彬嘗發李璮逆謀為璮所殺<lb/>
以其子拉爾錦襲職改金州招討司為萬户府遣約蘇<lb/>
穆爾沙津哈尚招諭博囉國帝師帕克斯巴歸土番國<lb/>
以其弟琳沁襲位建大䕶國仁王寺成夏四月辛亥分<lb/>
<pb n="KR2a0036_WYG_008-11b"/>
陜西隴右諸州置提刑按察司治鞏昌癸丑初建東宫<lb/>
甲寅誅西京訛言惑衆者括諸路馬五萬匹辛未詔安<lb/>
慰鄂端雅爾哈喀什噶爾等城賜襄樊戰死之士二百<lb/>
四十九人之家每家銀百兩乙亥命伊蘇岱爾將千人<lb/>
同薩竒蘇所部五州丁壯戍益都五月丙戌汪惟正以<lb/>
所部軍逃亡乞於民站户選補從之敇北京東京等路<lb/>
新簽軍恐不宜暑權駐上都乙未樞密院臣言舊制䝉<lb/>
古軍每十人月食糧者惟巴圖二人今遣集賽台哈坦<lb/>
<pb n="KR2a0036_WYG_008-12a"/>
覈其數多籍二千六百七十人敕杖哈坦斥無入宿衛<lb/>
謫往西川效死軍中餘定罪有差丙申以皇女呼圖克庫<lb/>
哩頁額實下嫁髙麗世子王愖辛丑敇隨路所簽新軍<lb/>
其户絲銀均配於民者竝除之六月丙午朔劉整乞益<lb/>
甲仗及水弩手給之庚戌賜建都哈瑪爾戰士銀鈔有<lb/>
差癸丑敇哈達選部下䝉古軍五千人與漢軍分戍沿<lb/>
江堡隘為使傳往來之衛仍以呼巴哩巴圖翟文彬率<lb/>
兵萬人掠荆南鴉山以綴宋之西兵丙辰免上都隆興<lb/>
<pb n="KR2a0036_WYG_008-12b"/>
兩路簽軍庚申問罪於宋詔諭行中書省及䝉古漢軍<lb/>
萬戸千户軍士曰爰自太祖皇帝以來與宋使介交通<lb/>
憲宗之世朕以藩職奉命南伐彼賈似道復遣宋京詣<lb/>
我請罷兵息民朕即位之後追憶是言命郝經等奉書<lb/>
往聘盖為生靈計也而乃執之以致師出連年死傷相<lb/>
藉係累相屬皆彼宋自禍其民也襄陽既降之後冀宋<lb/>
悔禍或起令圖而乃執迷罔有悛心所以問罪之師有<lb/>
不能已者今遣汝等水陸竝進布告遐邇使咸知之無<lb/>
<pb n="KR2a0036_WYG_008-13a"/>
辜之民初無預焉將士毋得妄加殺掠有去逆效順别<lb/>
立竒功者驗等第遷賞其或固拒不從及逆敵者俘戮<lb/>
何疑甲子分遣孟古岱巴圖伯嘉努率武衛軍南征丙<lb/>
寅以哈喇哈斯為中書左丞崔斌㕘知政事仍行河南<lb/>
道宣慰司事敇有司閱覈延安新軍貧無力者免之戊<lb/>
辰監察御史言江淮未附將帥闕人今首用阿爾哈雅<lb/>
子哈斯哈雅劉整子垓素不知兵且缺人望宜依弟男<lb/>
例罷去從之秋七月乙亥朔敇山北遼東道提刑按察<lb/>
<pb n="KR2a0036_WYG_008-13b"/>
使烏魯斯布哈同㕘知政事亷希憲行省北京國王特<lb/>
訥克母署事有大事則希憲等就議乙酉徙生劵軍八<lb/>
十一人屯田和琳癸巳髙麗國王王禃薨遣使以遺表<lb/>
來上且言世子愖孝謹可付後事敇同知上都留守司<lb/>
事張煥冊愖為髙麗國王乙未巴延等陛辭帝諭之曰<lb/>
古之善取江南者唯曹彬一人汝能不殺是吾曹彬也<lb/>
興元鳯州民獻麥一莖四穂至七穗榖一莖三穗八月<lb/>
甲辰朔頒諸路立社稷壇壝儀式丁未史天澤言今大<lb/>
<pb n="KR2a0036_WYG_008-14a"/>
師方興荆湖淮西各置行省勢位既不相下號令必不<lb/>
能一後當敗事帝是其言復改淮西行中書省為行樞<lb/>
密院癸丑行中書省言江漢未下之州請令吕文煥率<lb/>
其麾下臨城諭之令彼知我寛仁善遇降將亦策之善<lb/>
者也從之甲寅弛河南軍器之禁辛未髙麗王愖遣其<lb/>
樞密使朴璆來賀聖誕節詔太原新簽軍逺戍兩川誠<lb/>
可憫恤諭樞密院遣使分括廩粟給其家九月丙戌行<lb/>
中書省以大軍發襄陽檄諭宋州郡官吏將校士民癸<lb/>
<pb n="KR2a0036_WYG_008-14b"/>
巳師次鹽山距郢州二十里宋兵十餘萬當郢夾漢水<lb/>
城萬勝堡兩岸戰艦千艘鐵絙横江貫大艦數十遏我<lb/>
舟師不得下惟黄家灣有溪經鷂子山入唐港可達于<lb/>
江宋又為埧築堡其處駐兵守之繫舟數百與埧相依<lb/>
巴延督諸軍攻拔之鑿埧挽舟入溪出唐港整列而進<lb/>
車駕至自上都冬十月己酉享于太廟庚申長河西千<lb/>
户巴喇沁剽掠甲仗集衆為亂和尼齊移戍未還副元<lb/>
帥覃澄率屬吏赴之帝曰澄不必獨往趣益兵三千付<lb/>
<pb n="KR2a0036_WYG_008-15a"/>
和尼齊合力討之壬戌歲星犯壘壁陣乙丑巴延督諸<lb/>
將破沙洋堡生擒守將串樓王翌日次新城總制黄順<lb/>
縋城降巴延遣順招都統邊居義不出總管李庭破其<lb/>
外堡諸軍蟻附而登拔之居義自焚死辛未賜北安王<lb/>
諾木罕馬三萬羊十萬十一月庚辰斷死罪三十九人<lb/>
壬午勅西川行樞密院伊蘇岱爾取嘉定府癸未符寳<lb/>
郎董文忠言比聞益都彰德妖人繼發其按察司達嚕<lb/>
噶齊及社長不能禁止宜令連坐詔行之乙酉軍次復<lb/>
<pb n="KR2a0036_WYG_008-15b"/>
州宋安撫使翟貴出降丁亥詔宋嘉定安撫昝萬夀及<lb/>
凡守城將校納款來降與避罪及背主叛亡者悉從原<lb/>
免癸巳東川元帥楊文安與青居山䝉古萬户克哷克<lb/>
額濟類等㑹兵達州直趣雲安軍至馬湖江與宋兵遇<lb/>
大破之遂拔雲安羅拱髙陽城堡賜文安等金銀有差<lb/>
以香河荒地千頃置中衛屯巴延遣萬户特穆爾譯史<lb/>
阿里奏沙洋新城之捷且以新城總制黄順來見賜順<lb/>
黄金錦衣及細甲授湖北道宣慰使佩虎符敇京師盜<lb/>
<pb n="KR2a0036_WYG_008-16a"/>
詐者衆宜峻立治法召征日本呼敦呼察劉復亨薩木<lb/>
哈等赴闕壬寅安圖以阿哈瑪特擅財賦權蠧國害民<lb/>
官屬所用非人請别加選擇其營作宫殿夤緣為姦亦<lb/>
宜詰問帝命窮治之起閣南直大殿及東西殿増選樂<lb/>
工八百人𨽻教坊司十二月丙午巴延大軍次漢口宋<lb/>
淮西制置使夏貴都統髙文明劉儀以戰船萬艘分據<lb/>
諸隘都統王達守陽羅堡荆湖宣撫朱禩孫以游擊軍<lb/>
扼中流師不得進用千户馬福言自漢口開埧引船㑹<lb/>
<pb n="KR2a0036_WYG_008-16b"/>
淪河口徑趨沙蕪遂入大江癸丑以諸路逃奴之無主<lb/>
者二千人𨽻行工部甲寅賞實都等征耽羅功銀鈔幣<lb/>
帛有差乙夘阿爾哈雅督萬户張𢎞範等攻武磯堡宋<lb/>
夏貴以兵來援阿珠率萬户揚恰爾等四翼軍對青山<lb/>
磯泊丙辰萬户史格以一軍先渡為宋荆鄂諸軍都統<lb/>
程鵬飛所敗總管史塔爾琿等率衆赴敵鵬飛敗走進<lb/>
軍沙州抵觀音山夏貴東走遂破武磯堡斬宋都統王<lb/>
達始達南岸追至鄂州南門而還丁巳巴延登武磯山<lb/>
<pb n="KR2a0036_WYG_008-17a"/>
宋朱禩孫遁歸江陵己未師次鄂州宋直祕閣湖北提<lb/>
舉張晏然權知漢陽軍王儀知德安府來興國竝以城<lb/>
降程鵬飛以本軍降巴延承制以宋鄂州民兵總制王<lb/>
該知鄂州事王儀來興國仍舊任撤其戍兵分𨽻諸軍<lb/>
下令禁侵暴凡逃民悉縱還之以阿爾哈雅兵四萬鎮<lb/>
鄂漢巴延阿珠將大軍水陸東下以侍衛親軍都指揮<lb/>
使圖們岱為諸軍殿以襄陽路總管賈居貞為宣撫使<lb/>
商議行中書省事庚申淮西正陽火廬舍甲仗焚蕩無<lb/>
<pb n="KR2a0036_WYG_008-17b"/>
餘杖萬户阿實克布哈等有差癸亥賜太一真人李居<lb/>
素第一區賜額曰太一廣福萬夀宫行中書省以渡江<lb/>
捷聞敇縱吕文煥隨司軍悉還家割南陽盧氏縣𨽻嵩<lb/>
州置歸德永城縣長武縣省入涇川良原縣省入靈臺<lb/>
是歲天下户一百九十六萬七千八百九十八諸路虸<lb/>
蚄等蟲災凡九所民饑發米七萬五千四百一十五石<lb/>
粟四萬五百九十九石以賑之<lb/>
十二年春正月癸酉朔高麗國王王愖遣其判閣事李<lb/>
<pb n="KR2a0036_WYG_008-18a"/>
信孫來賀及奉歲幣甲戌大軍次黄州宋沿江制置副<lb/>
使知黄州陳奕以城降巴延承制授奕沿江大都督其<lb/>
子巖知漣州奕遣人以書諭之書至巖即出降乙亥徙<lb/>
襄陽新民七百户於河北東川副都元帥張德潤拔禮<lb/>
義城殺宋安撫使張資招降軍民千五百餘人繼遣元<lb/>
帥張桂孫略地俘總管郭武及都轄唐惠等六人以歸<lb/>
賜德潤金五十兩及西錦金鞍細甲弓矢部下將士鈔<lb/>
三百錠戊寅劉整卒安西王相府乞給鈔萬錠為軍需<lb/>
<pb n="KR2a0036_WYG_008-18b"/>
勅以千錠給之癸未師次蘄州宋安撫使管景模以城<lb/>
降乙酉敇樞密院以訥古德勒伊蘇岱爾所統戍軍及<lb/>
再簽登萊丁壯八百人付五州經略司其郯城十字路<lb/>
亦聽經略司節度丙戌大軍次江州宋江西安撫使知<lb/>
江州錢真孫及淮西路六安軍曹明以城降丁亥樞密<lb/>
院臣言宋邊郡如嘉定重慶江陵郢州漣海等處皆阻<lb/>
兵自守宜降璽書招諭從之宋知南康軍葉閶以城降<lb/>
敇以侍衛親軍指揮使扎達蘇囊嘉特將䝉古軍二千<lb/>
<pb n="KR2a0036_WYG_008-19a"/>
伯嘉努唐古䝉果勒將漢軍萬人赴蔡州圖們岱賈孟<lb/>
古岱復將餘兵赴闕己丑遣拜珠唐永堅齎詔招諭郢<lb/>
州敇襄陽統軍司調兵三千人衛送永堅等選䝉古輝<lb/>
和爾漢人十四人赴行中書省為新附州郡民官庚寅<lb/>
遣左衛指揮副使鄭温唐古特穆爾率衛軍萬人同扎<lb/>
達蘇囊嘉特戍黄州詔諭重慶府制置司并所屬州郡<lb/>
城寨官吏軍民舉城歸附壬辰以宣撫使賈居貞簽書<lb/>
行中書省事戍鄂州安南國使者還敇以舊制籍户設<lb/>
<pb n="KR2a0036_WYG_008-19b"/>
達嚕噶齊簽軍立站輸租及歲貢等事諭之乙未遣兵<lb/>
部尚書亷希賢工部侍郎嚴忠範祕書監丞柴紫芝奉<lb/>
國書使于宋丁酉以萬嘉努所募願為軍者萬人南征<lb/>
己亥雲南總管信苴日實黙等刺殺合刺章舍里威之<lb/>
為亂者以金賞之命圖嚕至雲南趣阿嚕特穆爾入覲<lb/>
以蠻夷未附者尚多命宣慰司兼行元帥府事並聽行<lb/>
省節度置郡縣長選亷能者任之置雲南諸路規措所<lb/>
以沙木斯鼎為使益衛送唐永堅兵永堅求拜都孟古<lb/>
<pb n="KR2a0036_WYG_008-20a"/>
岱偕行許之敕追諸王海都巴拉金銀符三十四二月<lb/>
癸夘大軍次安慶府宋殿前都指揮使知安慶府范文<lb/>
虎以城降巴延承制授文虎兩浙大都督甲辰以中書<lb/>
右丞博囉罕為淮南都元帥中書右丞阿里左右副都<lb/>
元帥仍命阿里薩竒蘇等各部䝉古漢軍㑹邳州又發<lb/>
蘄宿戍兵將河南戰船千艘赴之遣筆且齊博囉檢覈<lb/>
西夏𣙜課命開元宣撫司賑濟喇敏新附饑民敇輝和<lb/>
爾地春夏母獵孕字獸立后土祠于平陽之臨汾伏羲<lb/>
<pb n="KR2a0036_WYG_008-20b"/>
女媧舜湯河瀆等廟于河中解州洪洞趙城丙午大軍<lb/>
次池州宋權州事趙昴發自經死都統制張林以城降<lb/>
省西夏中興都轉運司入總管府議以中統鈔易宋交<lb/>
㑹并發蔡州鹽貿易藥材丁未禁無籍自效軍俘掠新<lb/>
附復業軍民戊申詔諭江黄鄂岳漢陽安慶等處歸附<lb/>
官吏士民軍匠僧道人等令農者就耒商者就塗士庶<lb/>
緇黄各安已業如或鎮守官吏妄有騷擾詣行中書省<lb/>
陳告史天澤卒召游顯楊庭訓赴闕賜陳言人霍昇張<lb/>
<pb n="KR2a0036_WYG_008-21a"/>
和鈔十錠俾從淮東元帥府南征庚戌遣禮部侍郎杜<lb/>
世忠兵部郎中何文著齎書使日本國辛亥遣同知濟<lb/>
南府事張漢英持詔諭淮東制置使李庭芝壬子洺磁<lb/>
路總管姜毅捕獲農民郝進等四人造妖言惑衆敇誅<lb/>
進餘減死流逺方宋都督賈似道遣計議宋京承宣使<lb/>
阮思聰詣行中書省請還已降州郡約貢歲幣巴延使<lb/>
囊嘉特同阮思聰還報命留宋京以待使謂似道曰未<lb/>
渡江時議貢議和則可今沿江諸郡皆已内屬欲和則<lb/>
<pb n="KR2a0036_WYG_008-21b"/>
當來面議也囊嘉特還乃釋宋京以同簽樞密院事倪<lb/>
德政赴鄂州省治財賦癸丑御史臺臣劾前南京路總<lb/>
管田大成以其弟婦趙氏為妻廢絶人倫敇杖八十三<lb/>
年不齒時大成已死惟市杖趙氏八十丙辰賞東征元<lb/>
帥府日本戰功錦絹弓矢鞍勒庚申遣塔布岱斡魯召<lb/>
鄂漢降臣張晏然等赴闕仍諭之曰朕省卿所奏云宋<lb/>
之權臣不踐舊約拘留使者實非宋主之罪儻䝉聖慈<lb/>
止罪擅命之臣不令趙氏乏祀者卿言良是卿既不忘<lb/>
<pb n="KR2a0036_WYG_008-22a"/>
舊主必能輔弼我家比卿奏上已遣巴延按兵不進仍<lb/>
遣兵部尚書亷希賢等持書往使果能悔過來附既往<lb/>
之愆朕復何究至於權臣賈似道尚無罪之之心况肯<lb/>
令趙氏乏祀乎若其執迷罔悛未然之事朕將何言天<lb/>
其鑒之辛酉以庫庫楚率其部下軍千人及親附軍五<lb/>
百聽阿爾哈雅節制凡湖南州縣及瀕水之民有來附<lb/>
者俾庫庫楚統之拒敵不降者就為招集詔令大洪山<lb/>
避兵民還歸漢陽復業農畆命阿爾哈雅鎮守之復命<lb/>
<pb n="KR2a0036_WYG_008-22b"/>
阿實罕唐永堅綦公直等與圖烈將甲騎千人持詔招<lb/>
諭郢州大軍次丁家洲戰船蔽江而下宋賈似道分遣<lb/>
歩帥孫虎臣及督府節制軍馬蘇劉義集兵船于江之<lb/>
南北岸似道與淮西制置使夏貴將後軍戰船二千五<lb/>
百餘艘横亘江中翌日巴延命左右翼萬户率騎兵夾<lb/>
岸而進繼命舉巨砲擊之宋兵陣動夏貴先遁似道錯<lb/>
愕失措鳴鉦斥諸軍散宋兵遂大潰阿珠與鎮撫何瑋<lb/>
李庭等舟師及歩騎追殺百五十里得船二千餘艘及<lb/>
<pb n="KR2a0036_WYG_008-23a"/>
軍資器仗督府圖籍符印似道走揚州阿實克布哈言<lb/>
夏貴縱北軍岳全還稱欲内附宜降璽書招諭遂遣其<lb/>
甥胡應雷持詔往諭之甲子大軍次蕪湖縣宋江東運<lb/>
判知太平州孟之縉以城降都元帥博囉罕次海州知<lb/>
州丁順以城降乙丑阿爾哈雅言江陵宋巨鎮地居大<lb/>
江上流屯精兵不啻數十萬若非乗此破竹之勢取之<lb/>
江水泛溢鄂漢之城亦恐難守從其請仍降璽書遣使<lb/>
諭江陵府制置司及髙達已下官吏軍民宋福州團練<lb/>
<pb n="KR2a0036_WYG_008-23b"/>
使知特摩道事農士貴率知那寡州農天或知阿吉州<lb/>
農昌成知上林州農道賢州縣三十有七户十萬詣雲<lb/>
南行中書省請降丙寅樞密院言渡江初亳州萬户史<lb/>
格毗陽萬户舒穆嚕紹祖輕進致敗乞罪之有㫖或決<lb/>
罰降官或以戰功自贖其從行省裁處禁民間賭博犯<lb/>
者流之北地戊辰師次采石鎮知和州王善以城降都<lb/>
元帥博囉罕次漣州宋知州孫嗣武以城降己巳復遣<lb/>
拜珠唐永堅等宣諭郢州官吏士庶庚午大軍次建康<lb/>
<pb n="KR2a0036_WYG_008-24a"/>
府宋沿江制置使趙溍南走都統權兵馬司事徐王榮<lb/>
翁福茅世雄等及鎮軍曹旺以城降宋賈似道至揚州<lb/>
始遣總管段佑送國信使郝經劉人傑等來歸敇樞密<lb/>
院迎經等由水路赴闕詔安南國王陳光昞仍以舊制<lb/>
六事諭之趣其來朝命集賽台察罕布哈侍儀副使闗<lb/>
思義真人李德和代祀嶽瀆后土車駕幸上都三月壬<lb/>
申朔宋鎮江府馬軍總管石祖忠以城降行中書省分<lb/>
遣淮西行樞密院安塔哈駐京口宋誅殿帥韓震其部<lb/>
<pb n="KR2a0036_WYG_008-24b"/>
將李大明等二百人攜震母妻并諸子文焴文炌自臨<lb/>
安來奔甲戌宋江隂軍僉判李世修以城降乙亥諭樞<lb/>
密院比遣建都都元帥和尼齊征長河西以副都元帥<lb/>
覃澄鎮守建都付以璽書安集其民敇安西王莽噶拉<lb/>
木諸王哲伯特穆爾駙馬昌吉分遣所部䝉古軍從西<lb/>
平王鄂囉齊征吐蕃命萬執中唐永堅同前所遣阿實<lb/>
罕等將鋭兵千人同往招諭郢州已降則鎮之不降則<lb/>
從陸路與阿爾哈雅呼巴哩㑹於荆南丙子國信使亷<lb/>
<pb n="KR2a0036_WYG_008-25a"/>
希賢等至建康傳㫖令諸將各守營壘毋得妄有侵掠<lb/>
宋知滁州王文虎以城降戊寅賜皇子安西王幣帛八<lb/>
千匹絲萬斤己邜改平隂縣新鎮寨為肥城縣𨽻濟寧<lb/>
府庚辰宋知寧國府顔紹卿以城降江東路得府二州<lb/>
五軍二縣四十三户八十三萬一千八百五十二口一<lb/>
百九十一萬九千一百六甲申於中興路置懷逺靈武<lb/>
二縣分處新民四千八百餘户丙戌宋常州安撫戴之<lb/>
泰通判王虎臣以城降國信使亷希賢嚴忠範等至宋<lb/>
<pb n="KR2a0036_WYG_008-25b"/>
廣德軍獨松闗為宋人所殺丁亥免諸路軍雜賦辛夘<lb/>
宋將高世傑復據岳州質知州孟之紹妻子又取復州<lb/>
降將翟貴妻子送之江陵世傑㑹郢復岳三州及上流<lb/>
諸軍戰船數千艘兵數萬人扼荆江口壬辰阿爾哈雅<lb/>
以軍屯于東岸世傑夜半遁去黎明至洞庭湖口兵船<lb/>
成列而陣阿爾哈雅督諸翼萬户及水軍張榮實解汝<lb/>
楫等逐世傑于湖口之夾灘遣郎中張鼎召世傑世傑<lb/>
降阿爾哈雅以世傑招岳州孟之紹亦以城降以世傑<lb/>
<pb n="KR2a0036_WYG_008-26a"/>
力屈而降誅之賜北平王諾木歡所部馬二千一百八<lb/>
十羊三百癸巳敇郯城沂州十字路戍兵從博囉罕征<lb/>
淮南丙申側布畨官稅昔確州畨官莊寮男車甲等率<lb/>
四十三族户五千一百六十詣四川行樞密院來附戊<lb/>
戌遣山東路經略使王儼戍岳州庚子從王磐竇黙等<lb/>
請分置翰林院專掌䝉古文字以翰林學士承㫖薩迪<lb/>
密迪哩主之其翰林兼國史院仍舊纂修國史典制誥<lb/>
備顧問以翰林學士承㫖兼修起居注和爾果斯主之<lb/>
<pb n="KR2a0036_WYG_008-26b"/>
辛丑敕阿珠分兵取揚州夏四月壬寅朔賞討長河西<lb/>
巴喇沁有功者及陣亡者金銀鈔幣帛各有差乙巳改<lb/>
西夏中興道按察司為隴右河西道丙午立漣州新城<lb/>
清河三驛阿爾哈雅駐軍江陵城南沙市攻其柵破之<lb/>
知荆門軍劉懋降丁未阿爾哈雅遣郎中張鼎齎詔入<lb/>
江陵宋荆湖制置朱禩孫湖北制置副使髙達京西湖<lb/>
北提刑青陽夢炎李湜始出降阿爾哈雅入江陵分道<lb/>
遣使招諭未下州郡知峽州趙真知歸州趙仔權澧州<lb/>
<pb n="KR2a0036_WYG_008-27a"/>
安撫毛浚常德府新城總制魯希文舊城權知府事周<lb/>
公明等悉以城降辛亥遣使招諭宋五郡鎮撫使吕文<lb/>
福使降甲寅諭中書省議立登聞鼓如為人殺其父母<lb/>
兄弟夫婦冤無所訴聽其來擊其或以細事唐突者論<lb/>
如法辛酉宋郢州安撫趙孟復州安撫翟貴以城降宋<lb/>
度支尚書吳浚移書建康徐王榮等述其丞相陳宜中<lb/>
語請罷兵通好巴延遣中書議事官張羽淮西行院令<lb/>
史王章同宋來使馬馭持徐王榮復書至平江府驛亭<lb/>
<pb n="KR2a0036_WYG_008-27b"/>
悉為宋所殺癸亥阿珠師駐𤓰洲距揚州四十五里宋<lb/>
淮東制置司焚城中廬舍遷其居民而去阿珠創立樓<lb/>
櫓戰具以守之丙寅立尚牧監賜降臣丁順等衣服免<lb/>
京畿百姓今歲絲銀丁夘以大司農御史中丞博囉為<lb/>
御史大夫罷隨路巡行勸農官以其事入提刑按察司<lb/>
括諸寺拉木伊克人口庚午以高達為㕘知政事詔慰<lb/>
諭之遣兵部郎中王世英刑部郎中蕭郁持詔召嗣漢<lb/>
四十代天師張宗演赴闕五月辛未朔阿爾哈雅以所<lb/>
<pb n="KR2a0036_WYG_008-28a"/>
俘童男女千人牛萬頭來獻樞密院言峽州宜以戰船<lb/>
扼其津要又郢復二州戍兵不足今擬襄陽等處選五<lb/>
千七百人𨽻行中書省聽阿爾哈雅調遣從之詔中書<lb/>
右丞亷希憲㕘知政事托博和囉哈圖行中書省于江<lb/>
陵府阿爾哈雅還鄂州立襄陽至荆南三驛丁丑阿珠<lb/>
立木柵于楊子橋斷淮東糧道且為𤓰洲藩蔽庚辰詔<lb/>
諭㕘知政事高達曰昔我國家出征所獲城邑即委而<lb/>
去之未嘗置兵戍守以此連年征伐不息夫爭國家者<lb/>
<pb n="KR2a0036_WYG_008-28b"/>
取其土地人民而已雖得土地而無民其誰與居今欲<lb/>
保守新附城壁使百姓安業力農䝉古人未之知也爾<lb/>
熟知其事宜加勉旃湖南州郡皆汝舊部曲未歸附者<lb/>
何以招懷生民何以安業聽汝為之宋嘉定安撫昝萬<lb/>
夀遣部將李立奉書請降言累負罪愆乞加赦免詔遣<lb/>
使招諭之辛巳宋知辰州吕文興黄仙洞行隋州事傅<lb/>
安國仙人寨行均州事徐鼎知沅州文用圭知靖州康<lb/>
玉知房州李鑑等皆以城降荆南湖北路凡得府三州<lb/>
<pb n="KR2a0036_WYG_008-29a"/>
十一軍四縣五十七户八十萬三千四百一十五口一<lb/>
百一十四萬三千八百六十丙戌以三衛新附生券軍<lb/>
赴巴達山屯田丁亥召巴延赴闕以䝉古萬户阿嘍罕<lb/>
權行中書省事遣肅州達嚕噶齊阿實克簽河西軍萬<lb/>
户阿實克布哈違巴延節制擅撤戍兵詔追奪符印使<lb/>
從軍自效淮東宣撫陳巖乞解官終喪不許申嚴屠牛<lb/>
馬之禁庚寅宋五郡鎮撫使吕文福來降壬辰宋都統<lb/>
制劉師勇殿帥張彦據常州癸巳諭髙麗國王王愖招<lb/>
<pb n="KR2a0036_WYG_008-29b"/>
珍島餘黨之在耽羅者六月庚子朔日有食之宋嘉定<lb/>
安撫使昝萬夀以城降賜名順癸夘遣兩浙大都督范<lb/>
文虎持詔往諭安豐夀州招信五河等處鎮戍官吏軍<lb/>
民遣刑部侍郎拜珠諭朱禩孫以年老多病不任朝謁<lb/>
權留大都無自疑懼諭亷希憲等元沒青陽夢炎李湜<lb/>
家貲如籍還之併徙其家赴都甲辰以萬户阿嘍罕為<lb/>
行中書省㕘知政事獲知開州張章赦其罪章二子柱<lb/>
楫先來降以其子故免死敇實里巴史樞率襄陽熟劵<lb/>
<pb n="KR2a0036_WYG_008-30a"/>
軍二千獵户丁壯二千同范文虎招安豐軍各賜馬十<lb/>
匹其故嘗從丞相史天澤者十九人願宣勞軍中令從<lb/>
樞以行戊申簽平陽西京延安等路達嚕噶齊弟男為<lb/>
軍辛亥賞諸王烏嚕所部獲功建都者三十五人銀鈔<lb/>
有差定烏嚕衛士人各馬二疋從者一匹敇淮東元帥<lb/>
府發兵及鄂州戍兵與李璮舊部曲并前河南已簽軍<lb/>
萬人後免為民者復籍為兵並付行中書省戊午詔遣<lb/>
使招諭宋四川制置趙定應比者畢再興青陽夢炎赴<lb/>
<pb n="KR2a0036_WYG_008-30b"/>
闕面陳蜀閫事宜奏請緩師令自納款姑從所請今遣<lb/>
再興宣布大信若能順時達變可保富貴毋為塗炭生<lb/>
靈自貽後悔庚申遣重慶府招討使畢再興持詔招諭<lb/>
宋合州節使張珏江安潼川安撫張朝宗涪州觀察陽<lb/>
立梁山軍防禦馬壄辛酉宋潼川安撫使知江安州梅<lb/>
應春以城降乙丑以漣海新附丁順等括船千艘送淮<lb/>
東都元帥府丙寅宋揚州都統姜才副將張林歩騎二<lb/>
萬人乗夜攻楊子橋木柵守柵萬户史弼來告急阿珠<lb/>
<pb n="KR2a0036_WYG_008-31a"/>
自𤓰洲以兵赴之詰旦至柵下才軍夾水為陣阿珠麾<lb/>
騎兵渡水擊之陣堅不動阿珠軍引却才軍來逼我軍<lb/>
與力戰才軍遂走阿珠麾歩騎並進大敗之才僅以身<lb/>
免生擒張林斬首萬八千級戊辰敇達春率安塔哈伊<lb/>
蘇岱爾軍赴漣水以蘇爾坦為耽羅國達嚕噶齊罷山<lb/>
東經略司秋七月庚午朔阿珠集行省諸翼萬户兵船<lb/>
于𤓰洲安塔哈董文炳集行院諸翼萬户兵船于西津<lb/>
渡宋沿江制置使趙溍樞密都承㫖張世傑知泰州孫<lb/>
<pb n="KR2a0036_WYG_008-31b"/>
虎臣等陳舟師于焦山南北阿珠分遣萬户張𢎞範等<lb/>
以巴圖兵船千艘西掠珠金沙辛未阿珠安塔哈登南<lb/>
岸石公山指授諸軍水軍萬户劉琛循江南岸東趣夾<lb/>
灘繞出敵後董文炳直抵焦山南麓以掎其右招討使<lb/>
劉國傑趣其左萬户呼喇珠擣其中張𢎞範自上流繼<lb/>
至趣焦山之北大戰自辰至午呼聲震天地乗風以火<lb/>
箭射其篛篷宋師大敗世傑虎臣等皆遁走追至圌山<lb/>
獲黄鵠白鷂船數百艘宋人自是不復能軍翌日宋平<lb/>
<pb n="KR2a0036_WYG_008-32a"/>
江都統劉師勇殿帥張彦以兩浙制司軍至吕城復為<lb/>
安塔哈行院兵所敗壬申簽雲南落落蒲納烘等處軍<lb/>
萬人𨽻行中書省癸酉太白犯井詔取茶罕章未附種<lb/>
落丁丑立衛州至楊村水驛五己夘増置燕南河北道<lb/>
提刑按察司以蔡州驛䝉古軍四百𨽻阿爾哈雅漢軍<lb/>
六百從萬户宋都木達赴江西壬午遣使招宋淮安安<lb/>
撫朱煥癸未詔遣使江南搜訪儒醫僧道隂陽人等敇<lb/>
左丞相巴延率諸將直趣臨安右丞阿爾哈雅取湖南<lb/>
<pb n="KR2a0036_WYG_008-32b"/>
䝉古萬户宋都木達漢軍萬户武秀張榮實李恒兵部<lb/>
尚書吕師夔行都元帥府取江西罷淮西行樞密院以<lb/>
右丞安塔哈㕘政董文炳同署行中書省事辛夘太隂<lb/>
犯畢甲午遣使持詔招宋李庭芝及夏貴以巴延為中<lb/>
書右丞相阿珠為中書左丞相八月己亥免北京西京<lb/>
陜西等路今歲絲銀癸夘巴延陛辭南行奉詔諭宋君<lb/>
臣相率來附則趙氏族屬可保無虞宗廟悉許如故授<lb/>
故奉使大理王君侯子如珪正八品官己未升任城縣<lb/>
<pb n="KR2a0036_WYG_008-33a"/>
為濟州辛酉車駕至自上都丙寅高麗王王愖遣其樞<lb/>
密副使許珙將軍趙珪來賀聖誕節九月己巳太白犯<lb/>
少民庚午阿哈瑪特等以軍興國用不足請復立都轉<lb/>
運司九量増課額鼓鑄鐵器官為局賣禁私造銅器乙<lb/>
亥賞清河新城戰士及死事者銀千兩鈔百錠賜西平<lb/>
王所部雅爾城戍兵人馬三匹丁丑以襄陽官牛五千<lb/>
八百賜貧民弛河南鬻馬之禁賜東西川屯戍䝉古軍<lb/>
糧鈔有差戊寅諭太常卿哈坦去冬享太宫敇牲無用<lb/>
<pb n="KR2a0036_WYG_008-33b"/>
牛今其復之己夘太白犯太㣲西垣上將壬午阿珠築<lb/>
灣頭堡乙酉罷襄陽統軍司甲午宋揚州都統姜才將<lb/>
歩騎萬五千人攻灣頭堡阿珠安塔哈擊敗之賞淮安<lb/>
招討使竒爾黙色及有功將士錦衣銀鈔有差丙申以<lb/>
伊實特穆爾為御史大夫括江南諸郡書版及臨安祕<lb/>
書省乾坤寶典等書冬十月戊戌朔享于太廟辛丑弛<lb/>
北京義錦等處獵禁癸丑太隂犯畢十一月丁夘阿爾<lb/>
哈雅以軍攻潭州乙亥巴延分軍為三趣臨安阿嘍罕<lb/>
<pb n="KR2a0036_WYG_008-34a"/>
率歩騎自建康四安廣德以出獨松嶺董文炳率舟師<lb/>
循海趣許浦澉浦以至浙江巴延安塔哈由中道節度<lb/>
諸軍期並㑹于臨安丙子宋權融宜欽三州總管岑從<lb/>
毅沿邊巡檢使廣西節制軍馬李維屏等詣雲南行中<lb/>
書省降丁丑阿哈瑪特奏立諸路轉運司凡十一己夘<lb/>
宋都木達等軍次隆興宋江西轉運使知府劉槃以城<lb/>
降都元帥府檄諭江西諸郡相繼歸附得府州六軍四<lb/>
縣五十六户一百五萬一千八百二十九口二百七萬<lb/>
<pb n="KR2a0036_WYG_008-34b"/>
六千四百壬午巴延大軍至常州督諸軍登城四面並<lb/>
進拔其城劉師勇變服單騎南走改順天府為保定府<lb/>
樞密院言兩都平灤獵户新簽軍二千皆貧無力者宜<lb/>
存恤其家又新附郡縣有既降復叛及糾衆為盗犯罪<lb/>
至死者既已款伏乞聽權宜處决皆從之中書省臣議<lb/>
斷死罪詔今後殺人者死問罪狀已白不必待時宜即<lb/>
行刑其奴婢殺主者具五刑論乙酉阿嘍罕克廣德趣<lb/>
獨松闗丙戌太隂犯軒轅大星己丑遣太常卿哈坦以<lb/>
<pb n="KR2a0036_WYG_008-35a"/>
所獲塗金爵三獻于太廟庚寅巴延遣降人游介實奉<lb/>
璽書副本使于宋仍以書諭宋大臣甲午以髙麗國官<lb/>
制僭濫遣使諭㫖凡省院臺部官名爵號與朝廷相類<lb/>
者改正之十二月戊戌填星犯亢己亥簽書四川行樞<lb/>
密院事咎順言紹慶府施州南平及諸蠻吕告馬䝉阿<lb/>
永等有嚮化之心又播州安撫楊邦憲思州安撫田景<lb/>
賢未知逆順乞降詔使之自新並許世紹封爵從之辛<lb/>
丑董文炳軍次許浦宋都統制祁安以本軍降宋主為<lb/>
<pb n="KR2a0036_WYG_008-35b"/>
書介國信副使嚴忠範姪煥請和甲辰巴延次平江府<lb/>
宋都統王邦傑以城降乙巳免江陵等處今歲田租丁<lb/>
未改諸站提領司為通政院戊申中書左丞相呼圖克<lb/>
岱爾與内外文武百寮緇黄耆庶請上皇帝尊號曰憲<lb/>
天述道仁文義武大光孝皇帝皇后曰貞懿順聖昭天<lb/>
睿文光應皇后不許太隂犯畢庚子宋主復遣尚書夏<lb/>
士林右史陸秀夫奉書稱姪乞和西川滄溪知縣趙龍<lb/>
遣間使入宋敇流逺方籍其家癸亥敕樞密院靖州既<lb/>
<pb n="KR2a0036_WYG_008-36a"/>
降復叛今已平定其遣張通判李信家屬并同叛者赴<lb/>
都甲子荅宋國主書令其來降丙寅阿嘍罕軍次安吉<lb/>
州宋安撫使趙與可以城降升髙麗東寧府為路割江<lb/>
東南康路𨽻江西省置馬湖路總管府省重慶路隆化<lb/>
縣入南川灤州海山縣入昌黎縣復華州鄭縣是歲衛<lb/>
輝太原等路旱河間霖雨傷稼凡賑米三千七百四十<lb/>
八石粟二萬四千二百六石天下户四百七十六萬四<lb/>
千七十七斷死罪六十八人<lb/>
<pb n="KR2a0036_WYG_008-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷八<lb/>
<pb n="KR2a0036_WYG_008-37a"/>
元史卷八考證<lb/>
世祖聖德神功文武皇帝紀十二年二月戊辰知和州<lb/>
　王善以城降<hi>臣祖庚</hi>按宋史善作喜<lb/>
<pb n="KR2a0036_WYG_008-38a"/>
元史本紀卷八考證<lb/>
至元十二年三月己夘改平隂縣新鎮寨為肥城縣<lb/>
　案己夘原文誤作乙夘考上文為丙子戊寅下文為<lb/>
　庚辰甲申今據改正<lb/>
四月丁未宋權澧州安撫毛浚等以城降　案澧州原<lb/>
　本誤作豐州上文阿爾哈雅入江陵遣使招諭州郡<lb/>
　故峽歸澧州常徳府並降皆宋湖北路所屬也今據<lb/>
　改<lb/>
<pb n="KR2a0036_WYG_008-38b"/>
五月丁丑阿珠立木柵於楊子橋為𤓰州藩蔽　洲字<lb/>
　原本誤州今改正<lb/>
六月戊午詔諭趙定應比者畢再興赴闕面陳蜀閫事<lb/>
　宜　面字原本誤西今據文義改<lb/>
八月己亥免北京等路絲銀　案七月庚午朔至己亥<lb/>
　三十日既係之八月應為朔日<lb/>
</p>
<p>
</p>
  </div>
</body>
</text>
</TEI>
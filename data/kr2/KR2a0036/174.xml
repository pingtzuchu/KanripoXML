<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百七十四</head> <lb/>
    <p>
<pb n="KR2a0036_WYG_174-1a"/>
欽定四庫全書<lb/>
　元史卷一百七十四<lb/>
　　明翰林學士亞中大夫知制誥兼修國史宋濂等修<lb/>
　列𫝊第六十一<lb/>
　　姚燧<lb/>
姚燧字端甫世系見燧伯父樞𫝊父格燧生三歳而孤<lb/>
育於伯父樞樞隠居蘇門謂燧䝉暗教督之甚急燧不<lb/>
能堪楊奐馳書止之曰燧令器也長自有成爾何以急<lb/>
<pb n="KR2a0036_WYG_174-1b"/>
為且許醮以女年十三見許衡於蘇門十八始受學於<lb/>
長安時未嘗為文視流輩所作惟見其不如古人則心<lb/>
弗是也二十四始讀韓退之文試習為之人謂有作者<lb/>
風稍就正於衡衡亦賞其辭且戒之曰弓矢為物以待<lb/>
盜也使盜得之亦將待之文章固發聞士子之利器然<lb/>
先有能一世之名將何以應人之見役者哉非其人而<lb/>
與之與非其人而拒之鈞罪也非周身斯世之道也至<lb/>
元八年衡以國子祭酒教貴胄奏召舊弟子十二人燧<lb/>
<pb n="KR2a0036_WYG_174-2a"/>
自太原驛致館下燧年三十八始為秦王府文學未幾<lb/>
授奉議大夫兼提舉陜西四川中興等路學校十二年<lb/>
以秦王命安輯庸蜀明年漢嘉新附入諭其民又奉命<lb/>
招王立於合州又明年撫循夔府凡三使蜀皆稱職十<lb/>
七年除陜西漢中道提刑按察司副使録囚延安逮繫<lb/>
詿誤皆縱釋之人服其明決調山南湖北道按部澧州<lb/>
興學賑民孜孜如弗及二十三年自湖北奉㫖趨朝明<lb/>
年為翰林直學士二十七年授大司農丞元貞元年以<lb/>
<pb n="KR2a0036_WYG_174-2b"/>
翰林學士召修世祖實録初置檢閱官究覈故事燧與<lb/>
侍讀髙道凝總裁之書成大徳五年授中憲大夫江東<lb/>
㢘訪使移病太平九年拜中奉大夫江西行省參知政<lb/>
事至大元年仁宗居藩邸開宫師府燧年已七十遣正<lb/>
字吕洙如漢徵四皓故事起燧為太子賔客未幾除承<lb/>
㫖學士尋拜太子少傅武宗面諭燧燧拜辭謝曰昔臣<lb/>
先伯父樞嘗除是官尚不敢拜臣何敢受明年授榮禄<lb/>
大夫翰林學士承㫖知制誥兼修國史四年得告南歸<lb/>
<pb n="KR2a0036_WYG_174-3a"/>
中書以承㫖召明年復召燧以病俱不赴卒于家年七<lb/>
十六謚曰文燧先在蘇門山時讀通鑑綱目嘗病國統<lb/>
散於逐年不能一覽而得其離合之槩至告病江東著<lb/>
國統離合表若干卷年經而國緯之如史記諸表將附<lb/>
朱熹凡例之後復取徽建二本校讐得三誤焉序於表<lb/>
首略曰其一建安二十五年徽本作延康元年凡例中<lb/>
歳改元在興廢存亡之際以前為正當從建本於建安<lb/>
三十五年下注改元延康其二章武二年徽本大書三<lb/>
<pb n="KR2a0036_WYG_174-3b"/>
年後主禪建興元年建本無三年則昭烈為無終徽建<lb/>
皆曰後主於君臣父子之教所害甚大是起十四卷盡<lb/>
十六卷凡曰後主者皆失於刋正也當於三年下注帝<lb/>
禪建興元年明年大書帝禪建興二年庶前後無齟齬<lb/>
也其三天寶十五載注肅宗皇帝至徳元載明年惟曰<lb/>
二載為無始當大書二載上加肅宗皇帝至徳使上同<lb/>
於開元三者鈞失而建安之取至徳之去統固在也若<lb/>
章武之距建興纔三年耳遽有帝父主子之異豈不於<lb/>
<pb n="KR2a0036_WYG_174-4a"/>
統大有關乎詳見序篇燧之學有得於許衡由窮理致<lb/>
知反躬實踐為世名儒為文閎肆該洽豪而不宕剛而<lb/>
不厲舂容盛大有西漢風宋末弊習為之一變蓋自延<lb/>
祐以前文章大匠莫能先之或謂世無知燧者曰豈惟<lb/>
知之讀而能句句而得其意者猶寡燧曰世固有厭空<lb/>
桑而思聞鼓缶者乎然文章以道輕重道以文章輕重<lb/>
彼復有班孟堅者出表古今人物九品中必以一等置<lb/>
歐陽子則為去聖賢也有級而不逺其文雖無謝尹之<lb/>
<pb n="KR2a0036_WYG_174-4b"/>
知不害於行後豈有一言幾乎古而不聞之將來乎當<lb/>
時孝子順孫欲發揮其先徳必得燧文始可𫝊信其不<lb/>
得者每為愧恥故三十年間國朝名臣世勲顯行盛徳<lb/>
皆燧所書每來謁文必其行業可嘉然後許可辭無溢<lb/>
美又稍廣置燕樂燧則為之喜而援筆大書否則弗易<lb/>
得也時髙麗瀋陽王父子連姻帝室傾貲結朝臣一日<lb/>
欲求燧詩文燧靳不與至奉㫖乃與之王贈謝幣帛金<lb/>
玉名畫五十篚盛陳致燧燧即時分散諸屬官及史胥<lb/>
<pb n="KR2a0036_WYG_174-5a"/>
侍從止留金銀付翰林院為公用器皿燧一無所取人<lb/>
問之燧曰彼藩邦小國唯以貨利為重吾能輕之使知<lb/>
大朝不以是為意其器識豪邁過人類如此然頗恃才<lb/>
輕視趙孟頫元明善輩故君子以是少之平生所著有<lb/>
牧庵文集五十卷行于世子三壎圻城<lb/>
　　郭貫<lb/>
郭貫字安道保定人以才行見推擇為樞宻中書掾調<lb/>
南康路經歴擢廣西道提刑按察司判官㑹例格授濟<lb/>
<pb n="KR2a0036_WYG_174-5b"/>
南路經歴至元二十七年拜監察御史承詔分江北沿<lb/>
淮草地劾淮西宣慰使昂吉爾父子専權久不遷調蠧<lb/>
政害民三十年僉湖南肅政㢘訪司事大徳初遷湖北<lb/>
道言令四省軍馬以數萬計征八百媳婦國深入炎瘴<lb/>
萬里不毛之地無益於國五年遷江西道賑恤饑民有<lb/>
恵政入為御史臺都事八年遷集賢待制進翰林直學<lb/>
士奉詔與遼陽行省平章政事博斯呼徹爾特穆爾往<lb/>
鎮髙麗十一年召為河東㢘訪副使至大二年仁宗至<lb/>
<pb n="KR2a0036_WYG_174-6a"/>
五臺山貫進見仁宗因問㢘訪使黙勒吉岱何以有善<lb/>
政左右對曰皆副使郭貫之教也因賜貫瑪瑙數珠金<lb/>
織文幣入為吏部考功郎遂拜治書侍御史四年除禮<lb/>
部尚書帝親書其官階曰嘉議大夫以授有司皇慶元<lb/>
年擢淮西㢘訪使尋留不遣改侍御史俄遷翰林侍講<lb/>
學士明年出為淮西㢘訪使建言宜置常平倉考校各<lb/>
路農事延祐二年召拜中書參知政事明年陞左丞加<lb/>
集賢大學士五年除太子詹事貫言皇太子受金寶已<lb/>
<pb n="KR2a0036_WYG_174-6b"/>
三年宜行冊禮又輔導之官早宜選置從之六年加太<lb/>
子賓客謁告還家至治元年復起為集賢大學士尋致<lb/>
仕泰定元年遷翰林學士承㫖不起至順二年以疾卒<lb/>
年八十有二贈光禄大夫河南行省平章政事柱國追<lb/>
封蔡國公諡文憲貫博學精於篆籀當世冊寶碑額多<lb/>
出其手云<lb/>
　　𤓰爾佳之竒<lb/>
𤓰爾佳之竒字士常其先出女真𤓰爾佳部後由瑪奇<lb/>
<pb n="KR2a0036_WYG_174-7a"/>
嶺薩哈水徙家於滕州之竒少而孤舅杜氏㩦之至東<lb/>
平因受業於康曄授濟寧教授辟中書省掾大兵南伐<lb/>
宋授行省左右司都事時行省官與中書權臣有隙特<lb/>
遣使覈其財用而之竒職文書亦被按問張𢎞範率其<lb/>
屬詣使者言𤓰爾佳都事素公清若少有侵漁𢎞範當<lb/>
與連坐㑹御史臺立擢之竒僉江南浙西道提刑按察<lb/>
司事既而移僉江北淮東至元十九年召為吏部郎中<lb/>
立陟降澄汰之法著為令式歳大旱有司議平穀價以<lb/>
<pb n="KR2a0036_WYG_174-7b"/>
遏騰涌之患之竒言莫若省經費輟土木之役庶足召<lb/>
和氣弭災變而有豐稔之期二十一年遷左贊善大夫<lb/>
時裕宗為皇太子每進見必賜坐顧遇甚優權臣有欲<lb/>
以均輸法益國賦者慮提刑按察司撓其事請令與轉<lb/>
運司併為一職詔集羣臣議之之竒言按察司者控制<lb/>
諸路發擿姦伏責任匪輕若使理財則心勞事冗將彌<lb/>
縫自救之不暇又安能繩糾他人哉併之弗便事遂寢<lb/>
又與諭徳李謙條具時政十事上之皇太子一曰正心<lb/>
<pb n="KR2a0036_WYG_174-8a"/>
二曰睦親三曰崇儉四曰幾諫五曰戢兵六曰親賢八<lb/>
曰尚友九曰定律十曰正名㑹皇太子薨除翰林直學<lb/>
士改吏部侍郎遂拜侍御史二十五年丁母憂以吏部<lb/>
尚書起復屢請終制不許明年卒之竒慮識精審明於<lb/>
大體而不忽細㣲為政卓卓可稱雖老於吏學者自以<lb/>
為不及為文章尤簡嚴有法多𫝊於世云<lb/>
　　劉賡<lb/>
劉賡字熈載洺水人五世祖逸以郡吏治獄有隂徳祖<lb/>
<pb n="KR2a0036_WYG_174-8b"/>
肅為右三部尚書賡幼有文名師事翰林學士王磐至<lb/>
元十三年用薦者授國史院編修官十六年遷應奉翰<lb/>
林文字辟為司徒府長史仍兼應奉補外同知徳州事<lb/>
考滿擢太廟署丞太常博士拜監察御史是時御史中<lb/>
丞崔彧好盛氣待人他御史拜謁或平受之獨見賡則<lb/>
待以上客大徳二年陞翰林直學士七年奉使宣撫陜<lb/>
西由侍講學士陞學士至大二年遷禮部尚書仍兼翰<lb/>
林學士尋拜侍御史頃之還翰林為學士承㫖兼國子<lb/>
<pb n="KR2a0036_WYG_174-9a"/>
祭酒國學故事伴讀生以次出補吏莫不爭先出時有<lb/>
一生親老且貧同舍生有名在前者因博士以告曰我<lb/>
齒頗少請讓之先賡曰讓徳之恭也從其讓别為書薦<lb/>
其人朝廷反先用之自是六館之士皆知讓之為美徳<lb/>
也皇慶元年遷集賢大學士仍兼國子祭酒延祐元年<lb/>
復為承㫖六年拜太子賓客七年復入集賢為大學士<lb/>
尋又入翰林為承㫖泰定元年加光禄大夫㑹集議上<lb/>
尊號賡獨抗言其不可事遂已天厯元年卒年八十一<lb/>
<pb n="KR2a0036_WYG_174-9b"/>
賡乆典文翰當時大製作多出其手以耆年宿徳為朝<lb/>
廷所推重云<lb/>
　　耶律有尚<lb/>
耶律有尚字伯强遼東丹王十世孫祖父在金世嘗官<lb/>
于東平因家焉有尚資識絶人篤志于學受業許衡之<lb/>
門號稱髙第弟子其學邃於性理而尤以誠為本儀容<lb/>
辭令動中規矩識與不識莫不服其為有道之君子至<lb/>
元八年衡罷中書左丞除集賢大學士兼國子祭酒以<lb/>
<pb n="KR2a0036_WYG_174-10a"/>
教國人之子弟乃奏以門人十二人為齋長以伴讀有<lb/>
尚其一也十年衡告免還鄉里朝廷乃以有尚等為助<lb/>
教嗣領其學事居久之拜監察御史不赴除秘書監丞<lb/>
出知薊州為政以寛簡得民情裕宗在東宫召為詹事<lb/>
院長史自有尚既去而國學事頗廢廷議以謂非有尚<lb/>
無足以繼衡者除國子司業時學館未建師弟子皆寓<lb/>
居民屋有尚屢以為言二十四年朝廷乃大起學舍始<lb/>
立國子監立監官而増廣弟子員於是有尚陞國子祭<lb/>
<pb n="KR2a0036_WYG_174-10b"/>
酒儒風為之丕振二十七年以親老辭職歸大徳改元<lb/>
復召為國子祭酒尋除集賢學士兼其職頃之遷太常<lb/>
卿又遷集賢學士八年葬父還鄉里已而朝廷思用老<lb/>
儒以安車召之于家累辭不允復起為昭文館大學士<lb/>
兼國子祭酒階中奉大夫有尚前後五居國學其立教<lb/>
以義理為本而省察必真切以恭敬為先而踐履必端<lb/>
慤凡文詞之小技綴緝雕刻足以破裂聖人之大道者<lb/>
皆屏黜之是以諸生知趨正學崇正道以經術為尊以<lb/>
<pb n="KR2a0036_WYG_174-11a"/>
躬行為務悉為成徳達材之士大抵其教法壹遵衡之<lb/>
舊而勤謹有加焉身為學者師表者數十年海内宗之<lb/>
猶如昔之宗衡也有尚既以年老力請還家朝廷復頒<lb/>
楮幣七千緡即其家賜之卒年八十六賜諡文正<lb/>
　　郝天挺<hi>子佑附</hi>
郝天挺字繼先出於都嚕别族自曽祖而上居安肅州<lb/>
父華善巴圖爾太宗憲宗之世多著武功為河東行省<lb/>
五路軍民萬户天挺英爽剛直有志略受業於遺山元<lb/>
<pb n="KR2a0036_WYG_174-11b"/>
好問以勲臣子世祖召見嘉其容止有㫖宜任以政俾<lb/>
執文字備宿衛春宫裕宗遇之甚厚建省雲南選官屬<lb/>
遂除參議雲南行尚書省事尋陞參知政事又擢陜西<lb/>
漢中道㢘訪使未幾入為吏部尚書尋除陜西行御史<lb/>
臺中丞又遷四川行省參政及江浙行省左丞俱不赴<lb/>
拜中書右丞與宰相論事不合輒面斥之一日以奏事<lb/>
敷陳明允特賜黄金百兩不受帝曰非利汝也第旌汝<lb/>
肯直言耳成宗崩仁宗以太后命首定大難及武宗還<lb/>
<pb n="KR2a0036_WYG_174-12a"/>
自朔方遂入正大統定䇿之際天挺與有力焉仁宗臨<lb/>
御收召故老天挺與少保張閭等十人共議大政革尚<lb/>
書省之弊遂成皇慶之治又出為江西河南二省右丞<lb/>
召拜御史中丞入見首陳紀綱之要以獵為喻曰御史<lb/>
職在擊奸猶鷹揚焉禽之弱者易獲也其力大者必借<lb/>
人力不然不惟失其前禽仍或有傷鷹之患矣帝嘉其<lb/>
言既出臺臣皆以為賀風紀大振又上疏陳七事曰惜<lb/>
名爵抑浮費止括田乆任使論好事奬農務本勵學養<lb/>
<pb n="KR2a0036_WYG_174-12b"/>
士詔中書省舉行之尋俾均逸于外拜河南行省平章<lb/>
政事時河南王布琳濟達為丞相待以師禮由是政化<lb/>
大行皇慶二年卒年六十七贈光禄大夫中書平章政<lb/>
事柱國追封冀國公諡文定天挺嘗修雲南實録五卷<lb/>
又註唐人鼓吹集一十卷行于世子佑字君輔小字圖<lb/>
魯卜台由宿衛補官仁宗時拜殿中侍御史以㢘直著<lb/>
名大受知遇遷陜西行省參知政事拜陜西行御史臺<lb/>
侍御史<lb/>
<pb n="KR2a0036_WYG_174-13a"/>
　　張孔孫<lb/>
張孔孫字夢符其先出遼之烏舍部為金人所并遂遷<lb/>
隆安父之純為東平萬户府參議夜夢謁孔子廟得賜<lb/>
嘉果已而孔孫生因丐名於衍聖公遂名今名既長以<lb/>
文學名辟萬户府議事官萬户嚴忠範之兄為陜西行<lb/>
省平章政事聘孔孫以母老不應時汴梁既下太常樂<lb/>
師流寓東平舊章缺落止存登歌一章而已世祖居潛<lb/>
邸嘗召樂師至日月山觀之至是徐世隆奏帝宜増設<lb/>
<pb n="KR2a0036_WYG_174-13b"/>
宫縣及文武二舞以備大典因詔徐世隆為太常卿而<lb/>
孔孫以奉禮郎為之副以董樂師肄成獻之京師㢘希<lb/>
憲居政府辟為掾及安圖為相尤禮重之授户部員外<lb/>
郎出為南京總管府判官時方議下襄樊朝廷急用兵<lb/>
孔孫謂今以越境私販坐罪者動以千數宜開自新之<lb/>
條俾得効戰贖死朝論采之僉四川道提刑按察司事<lb/>
尋陞湖北道提刑按察副使行部巴陵有囚三百人因<lb/>
怒龔乙建言興銀利發其墳墓而燒其家燒死者三人<lb/>
<pb n="KR2a0036_WYG_174-14a"/>
有司以真圖財殺人坐之孔孫原其情減罪遷浙西提<lb/>
刑按察副使改同知保定路總管府事俄拜侍御史行<lb/>
御史臺事至元二十二年安圖復入相言于帝曰阿哈<lb/>
瑪特顓政十年親故迎合者往往驟據顯位獨劉宣張<lb/>
孔孫二人恬守故常終始如一乃除宣吏部尚書孔孫<lb/>
禮部侍郎尋陞孔孫禮部尚書擢燕南提刑按察使二<lb/>
十八年提刑按察司改肅政㢘訪司仍為使蒞治于大<lb/>
名一以所没贓糴粟五千斛賑饑民拜僉河南江北行<lb/>
<pb n="KR2a0036_WYG_174-14b"/>
中書省事亡何除大名路總管兼府尹大興學校有獻<lb/>
故河隄三百餘里于太后者即上章謂宜悉還細民從<lb/>
之擢淮東道肅政㢘訪司使因讞獄鹽塲民尹執中兄<lb/>
弟誣伏為强盜平反之召還拜集賢大學士中奉大夫<lb/>
商議中書省事丞相旺扎勒卒孔孫與陳天祥上封事<lb/>
薦和爾果斯可為相㑹地震詔問弭災之道孔孫條對<lb/>
八事其略曰蠻夷諸國不可窮兵逺討濫官放譴不可<lb/>
復加任用賞善罰惡不可數賜赦宥獻鬻寶貨不可不<lb/>
<pb n="KR2a0036_WYG_174-15a"/>
為禁絶供佛無益不可虚費財用上下豪侈不可不從<lb/>
儉約官冗吏繁不可不為裁減太廟神主不可不備祭<lb/>
享帝嘉納之賜鈔五千貫又累疏言凡七十致仕者宜<lb/>
加一官丁憂服闋者宜待起復宿衛之冒濫者必當革<lb/>
州郡之職必當遴選乆任達嚕噶齊宜量加遷轉又宜<lb/>
増給官吏俸禄修建京師廟學設國子生徒給賜曲阜<lb/>
孔廟洒掃户相位宜參用儒臣不可專任文吏故相安<lb/>
圖巴延和爾果斯與㢘希憲等各宜贈諡乆之請老還<lb/>
<pb n="KR2a0036_WYG_174-15b"/>
家拜翰林學士承㫖資善大夫致仕集賢大學士如故<lb/>
大徳十一年卒年七十有五孔孫素以文學名且善琴<lb/>
工畫山水竹石而騎射尤精及其立朝讜言嘉論有可<lb/>
觀者士論服之<lb/>
　<lb/>
　<lb/>
　<lb/>
　元史卷一百七十四<lb/>
<pb n="KR2a0036_WYG_174-16a"/>
元史卷一百七十四考證<lb/>
姚燧𫝊至元八年衡以國子祭酒教貴胄奏召弟子十<lb/>
　二人　按原刻作七年今據通鑑綱目改<lb/>
</p>
<p>
</p>
  </div>
</body>
</text>
</TEI>
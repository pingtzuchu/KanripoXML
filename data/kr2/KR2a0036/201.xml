<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷二百一</head> <lb/>
    <p>
<pb n="KR2a0036_WYG_201-1a"/>
欽定四庫全書<lb/>
　元史卷二百一<lb/>
　　明翰林學士亞中大夫知制誥兼修國史宋濂等修<lb/>
　列傳第八十八<lb/>
　　列女二<lb/>
武用妻蘇氏真定人徙家京師用疾蘇氏刲股為粥以<lb/>
進疾即愈生子徳政四嵗而寡夫之兄利其資欲逼而<lb/>
嫁之不聴未幾夫兄舉家死惟餘三弱孫蘇氏取而育<lb/>
<pb n="KR2a0036_WYG_201-1b"/>
之徳政長事蘇氏至孝蘇氏死時天大旱徳政方掘地<lb/>
求水以供葬事忽二蛇躍出徳政因黙禱焉二蛇一東<lb/>
一北隨其地掘之果得泉有司上其事旌復其家<lb/>
任仲文妻林氏寧海人家甚貧年二十八而寡姑患風<lb/>
疾不良於行林氏旦暮扶侍惟謹撫育三子皆有成年<lb/>
一百三嵗而卒<lb/>
江文鑄妻范氏名妙元奉化人年二十一歸于江及門<lb/>
未合卺夫忽以癎疾卒范曰我既入江氏之門即江氏<lb/>
<pb n="KR2a0036_WYG_201-2a"/>
婦也豈以夫亡有異志哉遂居江氏之家撫諸姪江森<lb/>
江道如己子卒年九十五有栁氏者薊郡人為戸部主<lb/>
事趙野妻未成婚而野卒栁哭之盡哀誓不再嫁其兄<lb/>
將奪其志栁曰業已歸趙氏雖未成婚而夫婦之禮已<lb/>
定矣雖凍餓死豈冇他志哉後寢疾不肯服藥曰我年<lb/>
二十六而寡今已逾半百得死此疾幸矣遂卒<lb/>
姚氏餘杭人居山谷間夫出刈麥姚居家執㸑母何氏<lb/>
往汲澗水久而不至俄聞覆水聲亟出視則虎銜其母<lb/>
<pb n="KR2a0036_WYG_201-2b"/>
以走姚倉卒往逐之即以手毆其脇隣人競執器械以<lb/>
従虎乃置之而去姚負母以歸求藥療之奉養二十餘<lb/>
年而卒又方寧妻宫勝娘者建寧人寧耨田勝娘饁之<lb/>
見一虎方攫其夫勝娘即棄饁奮梃連擊之虎舍去勝<lb/>
娘負夫至中途而死有司以聞為旌復其家<lb/>
衣氏汴梁儒士孟志剛妻志剛卒貧而無子有司給以<lb/>
棺木衣氏紿匠者曰可寛大其棺吾夫有遺衣服欲盡<lb/>
置其中匠者然之是夕衣氏具雞黍祭其夫家之所有<lb/>
<pb n="KR2a0036_WYG_201-3a"/>
悉散之隣里及同居王媼曰吾聞一馬不被兩鞍吾夫<lb/>
既死與之同棺共穴可也遂自剄死有侯氏者鈞州曹<lb/>
徳妻徳病死侯氏語人曰年少夫亡婦人之不幸也欲<lb/>
守吾志而亂離如此其能免乎遂縊死於墓又周經妻<lb/>
吳氏郭惟辛妻郝氏陳輝妻白氏張頑住妻杜氏程二<lb/>
妻成氏李貞妻武氏温都爾妻張氏並以夫亡不忍獨<lb/>
生自縊而死事聞咸旌異之<lb/>
湯煇妻張氏處州龍泉人會兵亂其家財先己移入山<lb/>
<pb n="KR2a0036_WYG_201-3b"/>
砦夫與姑共守之舅以疾未行張歸任藥膳且以輿自<lb/>
隨既而賊至即命以輿載其舅而已遇賊賊以刀脅之<lb/>
曰従我則生否則死張掠髮整衣請受刃賊未忍殺張<lb/>
懼汚即奪其刃自剚死年二十七又湯婍者亦龍泉人<lb/>
有姿容賊殺其父母以刃脅之婍不勝悲咽乞早死因<lb/>
以頭觸刃賊怒斫殺之其妹亦不受辱而死<lb/>
俞士淵妻童氏嚴州人姑性嚴待之寡恩童氏柔順以<lb/>
事之無少拂其意者至正十三年賊陷威平官軍復之<lb/>
<pb n="KR2a0036_WYG_201-4a"/>
已乃縦兵剽掠至士淵家童氏以身蔽姑衆欲汚之童<lb/>
氏大罵不屈一卒以刀擊其左臂愈不屈又一卒㫁其<lb/>
右臂罵猶不絶衆乃皮其面而去明日乃死<lb/>
張氏女高郵人城亂賊知張女有姿豔叩其家索之女<lb/>
方匿複宇間賊將害其父母女不得已乃出拜賊賊即<lb/>
伏地呼其父母為丈人媪而以女行女欣欣然従之過<lb/>
橋投水死有高氏婦者同郡人也攜其女従夫出避亂<lb/>
見道旁空舍入其中脱金纒臂與女且語夫令疾行夫<lb/>
<pb n="KR2a0036_WYG_201-4b"/>
挈女稍逺乃解足紗自經賊至焚其舍夫抵儀真夜夢<lb/>
婦來告曰我已縊死彼舍矣其精爽如此<lb/>
恵士𤣥妻王氏大都人至正十四年士𤣥病革王氏曰<lb/>
吾聞病者糞苦則愈乃嘗其糞頗甘王氏色愈憂士𤣥<lb/>
囑王氏曰我病必不起前妾所生子汝善保護之待此<lb/>
子稍長即従汝自嫁矣王氏泣曰君何為出此言耶設<lb/>
有不諱妾義當死尚復有他説乎君幸有兄嫂此兒必<lb/>
不失所居數日士𤣥卒比葬王氏遂居墓側蓬首垢面<lb/>
<pb n="KR2a0036_WYG_201-5a"/>
哀毁逾禮常以妾子置左右飲食寒暖惟恐不至嵗餘<lb/>
妾子亦死乃哭曰無復望矣屢引刃自殺家人驚救得<lb/>
免至終喪親舊皆攜酒醴祭士𤣥於墓祭畢衆欲行酒<lb/>
王氏已經死於樹矣又有王氏者良鄉費隠妻也隠有<lb/>
疾王氏數嘗其糞及疾篤囑王氏曰我一子一女雖妾<lb/>
所生無異汝所出也我死汝其善撫育之遂歿王氏居<lb/>
喪撫其子女既而子又死服除謂其親屬曰妾聞夫乃<lb/>
婦之天今夫已死妾生何為乃執女手語之曰汝今已<lb/>
<pb n="KR2a0036_WYG_201-5b"/>
長稍知人事管鑰在此汝自司之遂相抱慟哭是夜縊<lb/>
死於園中<lb/>
李景文妻徐氏名彩鸞字淑和浦城徐嗣源之女畧通<lb/>
經史每誦文天祥六歌必為之感泣至正十五年青田<lb/>
賊寇浦城徐氏従嗣源逃旁近山谷賊持刀欲害嗣源<lb/>
徐氏前曰此吾父也寧殺我賊舍父而止徐氏徐氏語<lb/>
父曰兒義不受辱今必死父可速去賊拘徐氏至桂林<lb/>
橋拾炭題詩壁間有惟有桂林橋下水千年照見妾心<lb/>
<pb n="KR2a0036_WYG_201-6a"/>
清之句乃厲聲罵賊投於水賊競出之既而乘間復投<lb/>
水死<lb/>
周婦毛氏松陽人美姿色至正十五年隨其夫避亂麻<lb/>
鷖山中為賊所得脅之曰従我多與若金否則殺汝毛<lb/>
氏曰寧剖我心不願汝金賊以刀磨其身毛氏因大詈<lb/>
曰碎咼賊汝碎則臭我碎則香賊怒刳其腸而去年二<lb/>
十九<lb/>
丁尚賢妻李氏汴梁人年二十餘有姿容至正十五年<lb/>
<pb n="KR2a0036_WYG_201-6b"/>
賊至欲虜之李氏怒曰吾家六世義門豈能従賊以辱<lb/>
身乎於是闔門三百餘口俱被害<lb/>
李順兒者許州儒士李讓之女也性聰慧頗渉經傳年<lb/>
十八未嫁至正十五年賊陷鈞州密邇許昌父謂其母<lb/>
曰吾家以詩禮相傳此女必累我女聞之泣曰父母可<lb/>
自逃難勿以我為憂須臾於後園内自經而死<lb/>
吳守正妻禹氏名淑靖字素清紹興人至元十六年徙<lb/>
家崇徳之石門淑靖嘗従容謂守正曰方今羣盜蜂起<lb/>
<pb n="KR2a0036_WYG_201-7a"/>
萬一不測妾惟有死而已不使人汚此身也是年夏盜<lb/>
陷崇徳淑靖倉皇攜八嵗女登舟以避有盜數輩奔入<lb/>
其舟將犯淑靖淑靖乃抱幼女投河死<lb/>
黃仲起妻朱氏杭州人至正十六年張士誠寇杭州其<lb/>
女臨安奴倉皇言曰賊至矣我别母求一死也俄而賊<lb/>
驅諸婦至其家且指朱氏母子曰為我看守日暮我當<lb/>
至也朱氏聞之懼受辱遂與女俱縊死妾馮氏見其母<lb/>
子已死嘆曰我生何為徒受辱耳亦自縊死繼而仲起<lb/>
<pb n="KR2a0036_WYG_201-7b"/>
弟妻蔡氏抱幼子𤣥童與乳母湯氏皆自縊及暮賊至<lb/>
見諸屍滿室執仲起將殺之哀求得脱賊遂盡掠其家<lb/>
財而去<lb/>
焦士亷妻王氏博興人養姑至孝至正十七年毛貴作<lb/>
亂官軍競出虜掠王氏被執紿曰我家墓田有藏金可<lb/>
共取也信之隨王氏至墓所王氏哭曰我己得死所矣<lb/>
實無藏金汝可於此殺我乃與妾杜氏皆遇害又有趙<lb/>
氏者平陽人年二十未嫁寇亂趙被驅廹以行度不能<lb/>
<pb n="KR2a0036_WYG_201-8a"/>
免紿賊曰吾取所藏金以遺汝賊信之遂還投於厠而<lb/>
死<lb/>
陳淑真富州陳璧之女璧故儒者避亂移家龍興淑真<lb/>
七嵗能誦詩鼔琴至正十八年陳友諒寇龍興淑真見<lb/>
隣嫗倉皇來告乃取琴坐牖下弹之曲終泫然流涕曰<lb/>
吾絶絃於斯乎父母怪問之淑真曰城陷必遭辱不如<lb/>
早死明日賊至其居臨東湖遂溺焉水淺不死賊抽矢<lb/>
脅之上岸淑真不従賊射殺之時同郡李宗頤妻夏氏<lb/>
<pb n="KR2a0036_WYG_201-8b"/>
名婉常亦儒家女與女匿居後圃中賊至挾其女共投<lb/>
井死<lb/>
秦閏夫妻柴氏晉寧人閏夫前妻遺一子尚幼柴氏鞠<lb/>
如已出未幾柴氏有子閏夫病且死囑柴氏曰我病不<lb/>
復起家貧惟二幼子汝能撫其成立我死亦無憾矣閏<lb/>
夫死家事日㣲柴氏辛勤紡績遣二子就學至正十八<lb/>
年賊犯晉寧其長子為賊驅迫在圍中既而得脱初在<lb/>
賊時有惡少與張福為仇徃滅其家及官軍至福訴其<lb/>
<pb n="KR2a0036_WYG_201-9a"/>
事事連柴氏長子法當誅柴氏引次子詣官泣訴曰往<lb/>
従惡者吾次子非吾長子也次子曰我之罪可加於兄<lb/>
乎鞫之至死不易其言官反疑次子非柴氏所出訊之<lb/>
他囚始得其情官義柴氏之行為之言曰婦執義不㤀<lb/>
其夫之命子趨死而能成母之志此天理人情之至也<lb/>
遂釋免其長子而次子亦得不死時人皆以為難二十<lb/>
四年有司上其事旌其門而復其家<lb/>
額森呼圖克䝉古欽察氏大寧路達嚕噶齊特穆爾布<lb/>
<pb n="KR2a0036_WYG_201-9b"/>
哈之妻封雲中郡君夫坐事免官居大寧至正十八年<lb/>
紅巾賊至額森呼圖克與妾玉蓮走尼寺中為賊所得<lb/>
令與衆婦縫衣拒不肯為賊嚇以刃額森呼圖克罵曰<lb/>
我達嚕噶齊妻也汝曹賊也我不能為針工以従賊賊<lb/>
怒殺之玉蓮自縊者凡三賊併殺之先是其子□勒哲<lb/>
特穆爾年十四與父出城見執於賊諤勒哲拜哭請代<lb/>
父死賊愛諤勒哲姿秀遂挈以従久之乃獲脱歸訪母<lb/>
屍并玉蓮葬焉<lb/>
<pb n="KR2a0036_WYG_201-10a"/>
呂彦能妻劉氏陵州人至正十八年賊犯陵州彥能與<lb/>
家人謀所往其姊久嫠居寓彥能家先曰我喪夫二十<lb/>
年又無後不死何為苟辱身則辱吾弟矣赴井死劉氏<lb/>
語彥能曰妾為君家婦二十八年茲不幸逢亂離必不<lb/>
負君君可自往妾入井矣彥能二女及子婦王氏二孫<lb/>
女皆隨劉氏溺井一門死者七人<lb/>
劉公翼妻蕭氏濟南人有姿色頗通書史至正十八年<lb/>
聞毛貴兵將壓境豫與夫謀曰妾詩書家女誓以冰雪<lb/>
<pb n="KR2a0036_WYG_201-10b"/>
自將儻城陷被執悔將何追妾以二子一女累君去作<lb/>
清白鬼於泉下耳夫曰事未至何急於此居亡何城陷<lb/>
蕭解絛自縊死<lb/>
袁氏孤女建康路溧水州人年十五其母嚴氏孀居極<lb/>
貧病癱瘓卧於床者數年女事母至孝至正十二年兵<lb/>
火延其里隣婦强攜女出避火女泣曰我何忍舍母去<lb/>
乎同死而已遂入室抱母共焚而死<lb/>
徐允讓妻潘氏名妙圓山隂人至正十九年與其夫従<lb/>
<pb n="KR2a0036_WYG_201-11a"/>
舅避兵山谷間舅被執夫泣以救舅脱夫被兵所殺欲<lb/>
强辱潘氏潘氏因紿之曰我夫既死我従汝必矣若能<lb/>
焚吾夫可無憾也兵信之聚薪以焚其夫火既熾潘氏<lb/>
且泣且語遂投火以死又諸暨蔡氏者王琪妻也至正<lb/>
二十二年張士誠陷諸暨蔡氏避之長寧鄉山中兵猝<lb/>
至有造紙鑊方沸遂投其中而死<lb/>
趙洙妻許氏集賢大學士有壬之姪女也至正十九年<lb/>
紅巾賊陷遼陽洙時為儒學提舉夫婦避亂匿資善寺<lb/>
<pb n="KR2a0036_WYG_201-11b"/>
洙以叱賊見害許氏不知也賊甘言誘許氏令指示金<lb/>
銀之處許氏大言曰吾詩書冠冕故家不幸遇難但知<lb/>
守節而死他皆不知也賊以刃脅之許氏色不變已而<lb/>
知其夫死因慟哭仆地罵聲不絶口且曰吾母居武昌<lb/>
死於賊吾女兄弟亦死賊今吾夫又死焉使我得報汝<lb/>
當醢汝矣遂遇害寺僧見許氏死狀哀其貞烈賊退與<lb/>
洙合葬之<lb/>
張正䝉妻韓氏紹興人正䝉嘗為湖州徳清税務提領<lb/>
<pb n="KR2a0036_WYG_201-12a"/>
至正十九年紹興兵變正䝉謂韓氏曰吾為元朝臣子<lb/>
於義當死韓氏曰爾果能死於忠吾必能死於節遂俱<lb/>
縊死其女池奴年十七泣曰父母既亡吾何以獨生亦<lb/>
投崖而死又何氏者處之龍泉縣季銳妻也因避兵於<lb/>
邑之繩門巖賊至何氏被執欲汚之乃與子榮兒女回<lb/>
娘投崖而死<lb/>
劉氏二女長曰貞年十九次曰孫年十七龍興人皆未<lb/>
許嫁陳友諒寇龍興其母泣謂二女曰城或破置汝何<lb/>
<pb n="KR2a0036_WYG_201-12b"/>
所二女曰寧死不辱父母也城陷二女登樓相繼自縊<lb/>
婢鄭奴亦自縊<lb/>
于同祖妻曹氏茶陵人父徳夫教授湖湘間同祖在諸<lb/>
生中因以女妻焉至正二十年茶陵陷曹氏聞婦女多<lb/>
被驅逐謂其夫及子曰是尚可全生乎我義不辱身以<lb/>
累汝也顧舅年老汝等善事之遂自剄死妾李氏驚抱<lb/>
持之不得亦引刀自剄絶而復蘇曰得従小君地下足<lb/>
矣是夕死<lb/>
<pb n="KR2a0036_WYG_201-13a"/>
李仲義妻劉氏名翠哥房山人至正二十年縣大饑平<lb/>
章劉哈喇布哈兵乏食執仲義欲烹之仲義弟馬兒走<lb/>
報劉氏劉氏遽往救之涕泣伏地告於兵曰所執者是<lb/>
吾夫也乞矜憐之貸其生吾家有醬一甕米一斗五升<lb/>
窖於地中可掘取之以代吾夫兵不従劉氏曰吾夫瘦<lb/>
小不可食吾聞婦人肥黑者味美吾肥且黑願就烹以<lb/>
代夫死兵遂釋其夫而烹劉氏聞者莫不哀之<lb/>
李𢎞益妻申氏冀寧人至正二十年賊陷冀寧申語𢎞<lb/>
<pb n="KR2a0036_WYG_201-13b"/>
益曰君當速去勿以我婦人相累若賊入吾室必以妾<lb/>
故害及君矣言訖投井死𢎞益既免於難再娶安氏居<lb/>
二嵗而𢎞益以疾卒安氏時年三十泣謂諸親曰女子<lb/>
一適人終身不改不幸夫死雖生亦何益哉乃竊入寢<lb/>
室膏沐薰裳自縊於柩側<lb/>
鄭琪妻羅氏名妙安信州弋陽人幼聰慧能暗誦列女<lb/>
傳年二十歸琪琪家世宦族同居百餘口羅氏執婦道<lb/>
無間言琪以軍功擢鉛山州判官羅氏封宜人至正二<lb/>
<pb n="KR2a0036_WYG_201-14a"/>
十年信州陷羅氏度弋陽去州不逺必不免於難輒取<lb/>
所佩刀淬礪令銛甚琪問何為對曰時事如此萬一遇<lb/>
難為自全計耳已而兵至羅氏自刎死時年二十九<lb/>
周如砥女年十九未適人至正二十年鄉民作亂如砥<lb/>
與女避於邑西之客僧嶺女為賊所執賊曰吾未娶當<lb/>
以汝為妻女曰我周典史女也死即死豈能従汝耶賊<lb/>
遂殺之如砥時為紹興新昌典史<lb/>
狄恒妻徐氏天台人恒早歿徐氏守節不再醮至正二<lb/>
<pb n="KR2a0036_WYG_201-14b"/>
十年鄉民為亂避難於牛囤山為賊所執驅迫以前徐<lb/>
紿之曰吾渴甚欲求水一杯賊令自汲即投井而死時<lb/>
年十八<lb/>
柯節婦陳氏者長樂石梁人至正二十一年海賊劫石<lb/>
梁其夫適在縣郭陳氏出避賊道與賊遇被執以行陳<lb/>
氏且行且罵賊亂捶之挾以登舟罵不已忽振厲自投<lb/>
江中其父方卧病見其女至呼之不應駭曰吾豈夢耶<lb/>
既而有自賊中歸者言陳氏死狀乃知其鬼也明日屍<lb/>
<pb n="KR2a0036_WYG_201-15a"/>
逆流而上止石梁岸傍時盛暑屍已變其夫驗其背有<lb/>
黑子乃慟哭曰是吾妻也舁歸歛之<lb/>
李馬兒妻袁氏瑞州人至正二十二年李病殁袁氏年<lb/>
十九誓不再嫁以養舅姑有王成者聞袁氏有姿色挾<lb/>
勢欲娶之袁氏曰吾聞烈女不更二夫寧死不失身也<lb/>
遂往夫墓痛哭縊死樹下<lb/>
王士明妻李氏名賽兒房山人至正二十五年珠展軍<lb/>
至縣李氏及其女李家奴皆被執士明隨至軍軍怒逐<lb/>
<pb n="KR2a0036_WYG_201-15b"/>
之李氏謂其女曰汝父既為軍所逐吾與汝必不得脱<lb/>
與其受辱不若死女曰母先殺我李氏即以軍所遺鐶<lb/>
刀殺其女遂自殺珠展聞之為之葬祭仍書其門曰王<lb/>
士明妻李氏貞節之門有司上其事為樹碑焉<lb/>
陶宗媛台州人儒士杜思絅妻也歸杜四載而夫亡矢<lb/>
志守節台州被兵宗媛方居姑喪忍死護柩為游軍所<lb/>
執迫脅之媛曰我若畏死豈留此耶任汝殺我以従姑<lb/>
於地下爾遂遇害其妹宗婉弟妻王淑亦皆赴水死<lb/>
<pb n="KR2a0036_WYG_201-16a"/>
高麗氏宣慰副使博囉特穆爾妻也至正二十七年十<lb/>
二月其夫死於兵謂人曰夫既死矣吾安能復事人乎<lb/>
乃積薪塞户以火自焚而死<lb/>
張訥妻劉氏藍田人訥為監察御史早卒劉守志不二<lb/>
河東受兵劉氏二子衡衍俱以事出外度不能自脱遂<lb/>
與二婦孫氏姚氏決死盡發貲囊分給家人婦姑同縊<lb/>
焉有華氏者大同張思孝妻為摩該兵所執以不受辱<lb/>
見殺其婦劉氏僵壓姑屍大罵不己兵併殺之後家人<lb/>
<pb n="KR2a0036_WYG_201-16b"/>
殮其屍婦姑之手猶相持不捨<lb/>
觀音努妻布延徳濟䝉古氏宗王赫嚕之女大都被兵<lb/>
布延徳濟謂其夫曰我乃國族且年少必不容於人豈<lb/>
惜一死以辱家國乎遂自縊而死時張棟妻王氏語家<lb/>
人曰吾為狀元妻義不可辱赴井死其姑哭之慟亦赴<lb/>
井死<lb/>
安志道妻劉氏順州人志道及劉氏之弟明理並登進<lb/>
士第劉氏避兵匿巖穴中軍至欲汚之劉氏曰我弟與<lb/>
<pb n="KR2a0036_WYG_201-17a"/>
夫皆進士也我豈受汝辱乎軍士以兵磨其體劉大罵<lb/>
不輟聲軍怒乃鈎㫁其舌含糊而死<lb/>
宋謙妻趙氏大都人兵破大都趙氏子婦溫氏高氏孫<lb/>
婦高氏徐氏皆有姿色合謀曰兵且至矣我等豈可辱<lb/>
身以苟全哉趙即自經死諸婦四人諸孫男女六人衆<lb/>
妾三人皆赴井而死<lb/>
齊闗妻劉氏河南人闗應募為千夫長戰死澤潞間劉<lb/>
氏貧無所依守志不奪有來強議婚者劉氏紿曰吾三<lb/>
<pb n="KR2a0036_WYG_201-17b"/>
月三日有心願償畢當従汝所言是日徑往彰徳天寧<lb/>
寺登浮圖絶頂祝天曰妾本河南名家劉氏女遭世亂<lb/>
適湖南齊闗為妻今夫已死不敢失節也遂投地而死<lb/>
王宗仁妻宋氏進士宋褧之女也宗仁家永平永平受<lb/>
兵宋氏従夫避於鏵子山夫婦為軍所虜行至玉田縣<lb/>
有窺宋氏色美欲害宗仁者宋氏顧謂夫曰我不幸至<lb/>
此必不以身累君言訖遂攜一女投井死時年二十九<lb/>
王履謙妻齊氏太原人治家嚴肅克守婦道至正十八<lb/>
<pb n="KR2a0036_WYG_201-18a"/>
年賊陷太原齊氏與二婦蕭氏吕氏及二女避難於趙<lb/>
莊石巖賊且至度不能免顧謂二女曰汝家五世同居<lb/>
號為清白豈可虧節辱身以苟生哉長女曰吾夫已死<lb/>
今為未亡人得死為幸呂氏曰吾為中書左丞之孫義<lb/>
不受辱齊氏大哭乃與二婦二女及二孫女俱投巖下<lb/>
以死<lb/>
王時妻安氏名正同磁州人平章政事祜孫女也至正<lb/>
十九年時以參知政事分省太原安氏従之二十年賊<lb/>
<pb n="KR2a0036_WYG_201-18b"/>
兵寇太原城陷衆皆逃安氏與其妾李氏同赴井死事<lb/>
聞贈梁國夫人諡莊潔<lb/>
徐猱頭妻岳氏大都人兵入都城岳氏告其夫曰我等<lb/>
恐被驅逐將奈何其夫曰事急惟有死耳何避也遂火<lb/>
其所居夫婦赴火以死其母王氏二女一子皆抱持赴<lb/>
火死<lb/>
金氏詳定使四明程徐妻也京城既破謂其女曰汝父<lb/>
出捍城我三品命婦汝儒家女又進士妻不可受辱抱<lb/>
<pb n="KR2a0036_WYG_201-19a"/>
二嵗子及女赴井死<lb/>
汪琰妻潘氏徽州婺源人年二十八而琰卒潘氏誓不<lb/>
他適以其夫従兄之子元圭為後元圭時始三嵗鞠之<lb/>
不啻已出潘氏卒年六十二元圭之子良垕有子燕山<lb/>
燕山卒時妻李氏年二十四無子乃守志自誓父母欲<lb/>
奪而嫁之不聴燕山兄子惟徳娶俞氏惟徳早死二子<lb/>
甚幼俞氏守節辛勤不墜家業故人賢汪氏之門而稱<lb/>
曰三節同郡歙縣吳子恭之妻蔣氏年二十八而夫亡<lb/>
<pb n="KR2a0036_WYG_201-19b"/>
孀居五十年年七十八卒至正十四年旌表門閭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷二百一<lb/>
<pb n="KR2a0036_WYG_201-20a"/>
元史卷二百一考證<lb/>
俞士淵　浙江通志作俞溥<lb/>
吳守正妻禹氏𫝊至正十六年徙家崇徳之石門　至<lb/>
　正訛至元按順帝至元六年即改元至正𫝊中羣盗<lb/>
　蜂起云云合是至正年間事今改<lb/>
上時妻安氏𫝊至正十九年時以參知政亊分省太原<lb/>
　　按宰相表時除參政在至正十九年分省太原在<lb/>
　二十年<lb/>
</p>
<p>
</p>
  </div>
</body>
</text>
</TEI>
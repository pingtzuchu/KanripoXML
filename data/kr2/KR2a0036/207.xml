<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷二百七</head> <lb/>
    <p>
<pb n="KR2a0036_WYG_207-1a"/>
欽定四庫全書<lb/>
　元史卷二百七<lb/>
　　明翰林學士亞中大夫知制誥兼修國史宋濓等修<lb/>
　列傳第九十四<lb/>
　　逆臣<lb/>
特克實者當英宗即位初以翰林學士承㫖宣徽院使<lb/>
為太醫院使未逾月特命領中都威衞指揮使明年改<lb/>
元至治有珍珠燕服之賜三月特授光禄大夫御史大<lb/>
<pb n="KR2a0036_WYG_207-1b"/>
夫仍金虎符忠翊侍衞親軍都指揮使依前太醫院使<lb/>
帝嘗御盝頂殿謂特克實曰徽政雖𨽻太皇太后朕視<lb/>
之與諸司同凡簿書宜悉令御史檢覈既而又命領左<lb/>
右阿蘇衞冬十月帝親祀太廟以中書左丞相拜珠為<lb/>
亞獻官特克實為終獻官明年冬十月江南行臺御史<lb/>
大夫托克托以疾上請未得㫖輒去特克實劾之杖六<lb/>
十七謫居雲南治書侍御史索諾木特們徳爾之子也<lb/>
改翰林侍講學士特克實奏復其職帝不允十二月特<lb/>
<pb n="KR2a0036_WYG_207-2a"/>
克實以御史大夫忠翊親軍都指揮使左右阿蘇衞親<lb/>
軍都指揮使太醫院使兼領廣惠司事英宗嘗謂臺臣<lb/>
曰朕深居九重臣下奸貪民生疾苦豈能周知故用卿<lb/>
等為耳目曩者特們徳爾貪蠧無厭汝等拱黙不言其<lb/>
人雖死宜籍其家以懲後也又明年三月申命大夫特<lb/>
克實振舉臺綱詔諭中外既而御史臺請上開言路英<lb/>
宗曰言路何嘗不開但卿等選人未當爾朕知嚮所劾<lb/>
者率因宿怨羅織成獄加之以罪遂玷其人終身不得<lb/>
<pb n="KR2a0036_WYG_207-2b"/>
伸監察御史嘗舉巴爾斯濟蘇可大受未幾以貪墨伏<lb/>
誅若此者言路選人當乎否乎時特們徳爾既死罪惡<lb/>
日彰英宗委任拜珠為右丞相振立紀綱修舉廢墜以<lb/>
進賢退不肖為急務特克實以姦黨不安潛蓄異圖秋<lb/>
八月癸亥英宗自上都還駐蹕南坡是夕特克實與知<lb/>
樞密院事額森特穆爾大司農實達爾前中書平章政<lb/>
事齊勤特穆爾前雲南行省平章政事諤勒哲前治書<lb/>
侍御史索諾木特克實之弟宣徽使索諾木典瑞院使<lb/>
<pb n="KR2a0036_WYG_207-3a"/>
托果齊樞密副使阿薩爾僉書樞密院事章臺衞士圖<lb/>
們及諸王額特布哈博囉伊嚕特穆爾庫魯克布哈烏<lb/>
魯斯布哈等以特克實所領阿蘇衞兵為外應殺右丞<lb/>
相拜珠而特克實直犯禁幄手弑英宗於卧所九月四<lb/>
日晉王即位特克實及其黨皆伏誅<lb/>
博囉特穆爾達實巴圖爾之子也從父討賊屢立功語<lb/>
見父傳父既殁博囉特穆爾引兵退駐井陘口至正十<lb/>
八年正月命博囉特穆爾為河南行省平章政事仍總<lb/>
<pb n="KR2a0036_WYG_207-3b"/>
領其父元管諸軍三月擊劉福通於衞輝走之進克濮<lb/>
州四月屯兵真定六月自武安由彭城邀截沙劉等軍<lb/>
敗之九月命統諸軍夾攻曹州十月遣參政匡福統苗<lb/>
軍自西門入博囉特穆爾自北門入四門並進克復曹<lb/>
州擒殺偽官武宰相仇知院獲偽印信金牌等物十九<lb/>
年二月過代州收山東潰將孟本周諸軍三月詔博囉<lb/>
特穆爾移兵至大同置大都督兵農司專督屯種以博<lb/>
囉特穆爾領之當月領兵豐州雲内與闗先生戰闗軍<lb/>
<pb n="KR2a0036_WYG_207-4a"/>
奔潰時有楊誠者據蔚州六月詔遣平章伊嚕布哈樞<lb/>
密同知巴爾和卓督兵捕之八月圍其城俄有㫖命回<lb/>
兵十一月再命勦捕二十年正月博囉特穆爾追誠至<lb/>
飛狐縣東闗誠棄軍遁降其潰卒回駐大同二月除中<lb/>
書平章政事三月命討上都程思忠兵次興和思忠奔<lb/>
潰七月擊敗田豐偽將王士誠於臺州詔領一應達勒<lb/>
達漢人諸軍便宜行事八月命守石嶺闗以北察罕特<lb/>
穆爾守石嶺闗以南九月博囉特穆爾欲得冀寧遣兵<lb/>
<pb n="KR2a0036_WYG_207-4b"/>
自石嶺闗直趨圍其城三日復退屯交城十月詔博囉<lb/>
特穆爾守冀寧遣巴拜殷興祖高托音倍道趨之守者<lb/>
不納察罕特穆爾遣珠珠陳秉直以兵來爭博囉特穆<lb/>
爾部將圖魯卜戰敗之二十一年正月命平章達實特<lb/>
穆爾參政七十往諭解之博囉特穆爾罷兵還鎮九月<lb/>
命博囉特穆爾於保定以東河間以南屯田二十二年<lb/>
二月偽平章左李遣楊榮祖至大同降三月博囉特穆<lb/>
爾遣禆將伊蘇布哈等招兵五萬戍大同陞博囉特穆<lb/>
<pb n="KR2a0036_WYG_207-5a"/>
爾太尉中書平章位居第一張良弼來受節制李思齊<lb/>
遣兵攻良弼於武功良弼伏兵大破之二十三年十月<lb/>
博囉特穆爾復南侵庫庫特穆爾所守地遂據真定初<lb/>
朝廷既黜御史大夫魯達實安置東勝州帝别遣宦官<lb/>
密諭博囉特穆爾令留軍中而皇太子累遣官索之博<lb/>
囉特穆爾匿不發二十四年正月博囉特穆爾隂使人<lb/>
殺其叔父左丞伊徳爾布哈佯為不知往弔不哭朝廷<lb/>
知其跋扈又以匿魯達實事三月辛夘詔罷博囉特穆<lb/>
<pb n="KR2a0036_WYG_207-5b"/>
爾兵權四川安置博囉特穆爾殺使者拒命遣部將會<lb/>
圖沁特穆爾提兵犯闕揚言索右丞相吹斯戩資正院<lb/>
使保布哈二人先是朝廷立衞屯田嘗命中書右丞額<lb/>
森布哈提督與圖沁特穆爾分院之地相近因擾及其<lb/>
親里搆成嫌隙額森布哈乃譖圖沁特穆爾詆毁朝政<lb/>
博囉特穆爾與圖沁特穆爾相友善且知其誣遣人白<lb/>
其非罪皇太子以博囉特穆爾握兵跋扈今乃與圖沁<lb/>
特穆爾交通又匿不軌之臣遂與丞相吹斯戩議請削<lb/>
<pb n="KR2a0036_WYG_207-6a"/>
其官分其兵授四川行省丞相察罕布哈領之博囉特<lb/>
穆爾謂非帝意故不聴命舉兵助圖沁特穆爾四月壬<lb/>
寅入居庸乙巳至清河列營將犯闕帝遣達勒達國師<lb/>
曼濟院使問故乃命屏吹斯戩於嶺北竄保布哈於甘<lb/>
肅實執送與之庚戍圖沁特穆爾自健徳門入見帝延<lb/>
春閣慟哭請罪帝賜宴慰勉詔赦其罪仍以博囉特穆<lb/>
爾為太保中書平章兼知樞密院事守禦大同以圖沁<lb/>
特穆爾為中書平章政事辛亥博囉特穆爾還大同皇<lb/>
<pb n="KR2a0036_WYG_207-6b"/>
太子恚怒不已再徴庫庫特穆爾兵保障京師五月詔<lb/>
庫庫特穆爾總兵調諸道軍分討大同庫庫特穆爾自<lb/>
其父察罕特穆爾在時與博囉特穆爾連年相讐殺朝<lb/>
廷累命官講和二軍已還兵各守其地至是庫庫特穆<lb/>
爾乃大發兵諸道夾攻大同調麾下索珠守䕶京師兵<lb/>
不滿萬以其部下青軍楊同僉守居庸庫庫特穆爾自<lb/>
將至太原調督諸軍七月博囉特穆爾率兵與圖沁特<lb/>
穆爾魯達實等復犯闕京師震駭丙戌皇太子親統兵<lb/>
<pb n="KR2a0036_WYG_207-7a"/>
迎於清河丞相伊蘇詹事布哷齊軍於昌平伊蘇軍士<lb/>
無鬭志青軍楊同僉被殺於居庸布哷齊戰敗走皇太<lb/>
子亦馳入城丁亥夜索珠脅東宫官僚從太子出奔太<lb/>
原戊子博囉特穆爾兵至駐健徳門外欲追襲皇太子<lb/>
魯達實力止之三人入見帝宣文閣泣拜訴寃帝亦為<lb/>
之泣乃賜宴庚寅就命博囉特穆爾太保中書左丞相<lb/>
魯達實中書平章政事圖沁特穆爾御史大夫部屬將<lb/>
士布列臺省總攬國柄八月壬寅詔加博囉特穆爾開<lb/>
<pb n="KR2a0036_WYG_207-7b"/>
府儀同三司上柱國録軍國重事太保中書右丞相節<lb/>
制天下軍馬數月間誅狎臣圖嚕特穆爾布達斡爾密<lb/>
等罷三宫六院造作汰宦官省錢糧禁西畨僧人佛事<lb/>
數遣使請皇太子還朝使至太原拘留不報二十五年<lb/>
皇太子在外日夜謀除内難承制調遣嶺北甘肅遼陽<lb/>
陜西及庫庫特穆爾等軍進討博囉特穆爾博囉特穆<lb/>
爾怒出皇后竒氏於外幽置百日遣圖沁特穆爾討上<lb/>
都附皇太子者調伊蘇南禦庫庫特穆爾軍伊蘇次良<lb/>
<pb n="KR2a0036_WYG_207-8a"/>
鄉不進而歸永平遣人西連太原東連遼陽軍聲大振<lb/>
博囉特穆爾患之遣驍將姚巴延布哈統兵出禦至通<lb/>
州河溢營虹橋以待伊蘇乗不備襲破之擒姚巴延布<lb/>
哈殺之博囉特穆爾大恐自將出通州三日大雨而還<lb/>
博囉特穆爾先嘗以自疑殺其將保安既又失姚巴延<lb/>
布哈鬱鬱不樂乃日與魯達實荒淫無度<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酒殺人喜<lb/>
怒不測人皆畏忌威順王子和尚受帝密㫖與徐士本<lb/>
結勇士上都瑪勒金諾海拜達勒特古斯布哈哈喇哈<lb/>
<pb n="KR2a0036_WYG_207-8b"/>
達洪巴拜等隂圖刺之七月乙酉值圖沁特穆爾遣人<lb/>
來告上都之捷博囉特穆爾起入奏行至延春閣李樹<lb/>
下拜達勒自衆中奮出斫博囉特穆爾中其腦上都瑪<lb/>
勒及金諾海等競前斫死魯達實傷額趨出馳馬至家<lb/>
擁博囉特穆爾母妻及其子添寶努北遁有㫖令民間<lb/>
盡殺其部黨明日遣使函博囉特穆爾首級往太原詔<lb/>
皇太子還朝諸道兵聞詔罷歸九月皇太子朝京師十<lb/>
二月獲圖沁特穆爾魯達實皆伏誅<lb/>
<pb n="KR2a0036_WYG_207-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_207-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷二百七<lb/>
<pb n="KR2a0036_WYG_207-10a"/>
元史卷二百七考證<lb/>
特克實𫝊特們徳爾　原文作鐵木迭兒此又作鐵失<lb/>
　迭兒今畫一改<lb/>
又明年三月申命特克實振舉臺綱　按英宗紀在至<lb/>
　治三年正月<lb/>
博囉特穆爾𫝊至正十八年正月　據本紀加至正二<lb/>
　字<lb/>
</p>
<p>
</p>
  </div>
</body>
</text>
</TEI>
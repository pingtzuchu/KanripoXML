<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百七十</head> <lb/>
    <p>
<pb n="KR2a0036_WYG_170-1a"/>
欽定四庫全書<lb/>
　元史卷一百七十<lb/>
　明翰林學士亞中大夫知制誥兼修國史宋濓等修<lb/>
　列傳第五十七<lb/>
　　尚文<lb/>
尚文字周卿世為祁州深澤人後徙保定遂占籍焉文<lb/>
幼穎悟負奇志張文謙宣撫河東參政王椅薦其才遂<lb/>
辟掌書記未㡬西夏行中書省復辟之至元六年始立<lb/>
<pb n="KR2a0036_WYG_170-1b"/>
朝儀太保劉秉忠言於世祖詔文與諸儒採唐開元禮<lb/>
及近代禮儀之可行於今者斟酌損益凡文武儀仗服<lb/>
色差等皆文掌焉七年春二月朝儀成百官肄習帝臨<lb/>
觀之大悦遂為定制冬十一月立侍儀司擢右直侍儀<lb/>
使轉司農都事十七年出守輝州時河朔大旱輝獨以<lb/>
禱得雨境内大稔懐孟民馬氏宋氏誣伏殺人積歲獄<lb/>
不能決提刑使者命文讞以論報文推迹究情得獄吏<lb/>
獄卒羅織狀兩獄皆釋十九年進户部郎中奏罷懐衛<lb/>
<pb n="KR2a0036_WYG_170-2a"/>
竹税提舉司民便之二十二年除御史臺都事行臺御<lb/>
史上封事言上春秋髙宜禪位皇太子太子聞之懼中<lb/>
臺秘其章不𤼵特濟格阿薩爾等知之請收内外百司<lb/>
吏案大索天下埋沒錢糧而實欲𤼵其事乃悉封御史<lb/>
臺吏案文拘留秘章不與特濟格聞于帝命宗正色徹<lb/>
肯取其章文曰事急矣即白御史大夫曰是欲上危太<lb/>
子下䧟大臣流毒天下之民其謀至奸也且特濟格乃<lb/>
阿哈瑪特餘黨贓罪狼籍宜先發以奪其謀大夫遂與<lb/>
<pb n="KR2a0036_WYG_170-2b"/>
丞相議即入言狀帝怒曰汝等無罪耶丞相進曰臣等<lb/>
無所逃罪但此輩名載刑書此舉動搖人心宜選重臣<lb/>
為之長庶靖紛擾帝怒稍解可其奏既而特濟格受人<lb/>
金與其黨竟坐姦贓論死其機實自文𤼵之陞大司農<lb/>
丞轉少卿遷吏部侍郎改江南湖北道肅政亷訪使三<lb/>
十一年召為刑部尚書元貞初拜中臺侍御史時行臺<lb/>
御史及浙西憲司劾江浙行省平章不法者十七事制<lb/>
遣文往詰之左驗明著猶力爭不服文以上聞平章乃<lb/>
<pb n="KR2a0036_WYG_170-3a"/>
言御史違制取㑹防鎮軍數成宗命省臺大臣雜議咸<lb/>
曰平章勲臣之後所犯者輕事宜宥御史取㑹軍數法<lb/>
當死文抗言平章罪狀明白不受簿責無人臣禮其罪<lb/>
非輕御史糾事之官因兵卒爭愬責其帥如籍均役情<lb/>
無害法即有罪亦輕廷辯數四與省臺入奏帝意始悟<lb/>
平章御史各杖遣之其守正不阿類如此元貞二年建<lb/>
言治平之世不宜數赦不急之役宜且停罷咸為成宗<lb/>
所嘉納授河北河南肅政亷訪使大徳元年河決蒲口<lb/>
<pb n="KR2a0036_WYG_170-3b"/>
臺檄令文按視防河之策文建言長河萬里西來其勢<lb/>
湍猛至孟津而下地平土疏移徙不常失禹故道為中<lb/>
國患不知幾千百年矣自古治河處得其當則用力少<lb/>
而患遲事失其宜則用力多而患速此不易之定論也<lb/>
今陳留抵睢東西百有餘里南岸舊河口十一已塞者<lb/>
二自涸者六通川者三岸髙於水計六七尺或四五尺<lb/>
北岸故堤其水比田髙三四尺或髙下等大槩南髙於<lb/>
北約八九尺堤安得不壊水安得不北也蒲口今決千<lb/>
<pb n="KR2a0036_WYG_170-4a"/>
有餘步迅疾東行得河舊瀆行二百里至歸徳横堤之<lb/>
下復合正流或强湮遏上決下潰功不可成揆今之計<lb/>
河北郡縣順水之性逺築長垣以禦泛濫歸徳徐邳民<lb/>
避衝潰聽從安便被患之家宜於河南退灘地内給付<lb/>
頃畝以為永業異時河決他所者亦如之信能行此亦<lb/>
一時救患之良策也蒲口不塞便朝廷從之㑹河朔郡<lb/>
縣山東憲部争言不塞則河北桑田盡為魚鱉之區塞<lb/>
之便帝復從之明年蒲口復決塞河之役無歲無之是<lb/>
<pb n="KR2a0036_WYG_170-4b"/>
後水北入復河故道竟如文言三年調山東憲使歴行<lb/>
省參知政事行御史臺中丞七年召拜資善大夫中書<lb/>
右丞淛西饑發廩不足募民入粟補官以賑之山東歲<lb/>
凶盜賊竊發出鈔八百五十餘萬貫以弭之選十道使<lb/>
者奏請巡行天下問民疾苦又奏斥罷南方白雲宗與<lb/>
民均事賦役西域賈人有奉珍寶進售者價六十萬錠<lb/>
省臣平章顧謂文曰此所謂雅庫特大珠也六十萬酬<lb/>
之不為過矣一坐𫝊玩文問何所用之平章曰含之可<lb/>
<pb n="KR2a0036_WYG_170-5a"/>
不渴熨面可使目有光文曰一人含之十萬人不渴則<lb/>
誠寳也若一寶止濟一人則用已微矣吾之所謂寶者<lb/>
米粟是也一日不食則饑三日不食則疾七日則死有<lb/>
則百姓安無則天下亂以功用較之豈不愈於彼乎平<lb/>
章固請觀之文竟不為動年六十九因疾告老而歸十<lb/>
年拜昭文館大學士中書右丞商議中書省事召不起<lb/>
武宗仁宗之世屢延致訪以國事賜燕及金帛有加進<lb/>
階自光祿大夫轉銀青榮祿大夫仍中書左丞丐還田<lb/>
<pb n="KR2a0036_WYG_170-5b"/>
里延祐六年拜太子詹事使三往乃起仁宗命盡言以<lb/>
教太子待以殊禮泰定三年以中書平章政事致仕明<lb/>
年卒于家年九十二<lb/>
　　申屠致逺<lb/>
申屠致逺字大用其先汴人金末從其父義徙東平之<lb/>
夀張致逺肄業府學與李謙孟祺等齊名世祖南征駐<lb/>
兵小濮荆湖經畧使奇爾實哷台薦為經畧司知事軍<lb/>
中機務多所謀畫師還至隨州所俘男女致逺悉縱遣<lb/>
<pb n="KR2a0036_WYG_170-6a"/>
之至元七年崔斌守東平聘為學官十年御史臺辟為<lb/>
掾不就授太常太祝兼奉禮郎帝遣太常卿博囉問毛<lb/>
血之薦致逺對曰毛以告純血以告新禮也宋平焦友<lb/>
直楊居寛宣慰兩淛舉為都事首言宋圗籍宜上之朝<lb/>
江南學田當仍以贍學行省從之轉臨安府安撫司經<lb/>
歴臨安改為杭州遷總管府推官宋駙馬楊鎮從子玠<lb/>
節家富於貲守藏吏姚溶竊其銀懼事覺誣玠節隂與<lb/>
宋廣益二王通有司搒笞誣服獄具致逺讞之得其情<lb/>
<pb n="KR2a0036_WYG_170-6b"/>
溶服辜玠節以賄為謝致逺怒絶之杭人金淵者欲冒<lb/>
籍為儒儒學教授彭宏不從淵誣宏作詩有異志揭書<lb/>
于市邏者以上致逺察其情執淵窮詰罪之屬縣械反<lb/>
者十七人訊之葢因寇作以兵自衛實非反者皆得釋<lb/>
西僧嘉木揚喇勒智作浮圖于宋故宫欲取髙宗所書<lb/>
九經石刻以築基致逺拒之乃止改夀昌府判官時盜<lb/>
寇竊𤼵加之造征日本戰船逺近騷然致逺設施有方<lb/>
衆賴以安二十年拜江南行臺監察御史江淮行省宣<lb/>
<pb n="KR2a0036_WYG_170-7a"/>
使郄顯李兼愬平章孟古岱不法詔勿問仍以顯等付<lb/>
孟古岱鞫之繫于獄必抵以死致逺慮囚浙西知其寃<lb/>
狀將縱之孟古岱脅之以勢致逺不為動親脱顯等械<lb/>
使從軍自贖僧格當國治書侍御史陳天祥使至湖廣<lb/>
劾平章約蘇穆爾貪狀僧格摘疏中語誣以不道奏遣<lb/>
使往訊之天祥就逮時行臺遣御史按部湖廣咸憚之<lb/>
莫敢往致逺請行比至累章極論之僧格方促定天祥<lb/>
罪㑹致逺章上僧格氣沮江南行省平章瑪哈穆特於<lb/>
<pb n="KR2a0036_WYG_170-7b"/>
商稅外横加徵取呼遜籍鄉民為匠户轉運使盧世榮<lb/>
榷茶牟利致逺并劾之又言占城日本不可涉海逺征<lb/>
徒費中國銓選限以南北優苦不均宜考其殿最量地<lb/>
逺近立為定制則銓衡平而吏弊革他如罷香莎米弛<lb/>
竹課禁設司獄官醫學職員皆致逺𤼵之二十八年丁<lb/>
父憂起復江南行臺都事以終制辭二十九年僉江東<lb/>
建康道肅政亷訪司事未至移疾還元貞元年纂修世<lb/>
祖實錄召為翰林待制不赴大徳二年僉淮西江北道<lb/>
<pb n="KR2a0036_WYG_170-8a"/>
肅政亷訪司事行部至和州得疾卒致逺清修苦節恥<lb/>
事權貴聚書萬卷名曰墨莊家無餘産教諸子如師友<lb/>
所著忍齋行藁四十卷釋奠通禮三卷杜詩纂例十卷<lb/>
集騐方二十卷集古印章三卷子七人伯騏徵事郎嶺<lb/>
北湖南道肅政亷訪司知事驥驪俱為學官駉奉政大<lb/>
夫兵部員外郎<lb/>
　　雷膺<lb/>
雷膺字彦正渾源人父淵金監察御史膺生七歲而孤<lb/>
<pb n="KR2a0036_WYG_170-8b"/>
金末母侯氏挈膺北歸渾源艱險備嘗織絍以為業課<lb/>
膺讀書膺篤志於學事母以孝聞太宗時詔郡國設科<lb/>
選試凡占儒籍者復其家膺年甫弱冠得與其選愈自<lb/>
砥礪遂以文學稱丞相史天澤鎮真定辟為萬户府掌<lb/>
書記世祖即位初置十路宣撫司詔選耆舊使副子弟<lb/>
為僚屬授膺大名路宣撫司員外郎中統二年翰林承<lb/>
㫖王鶚王磐薦膺為翰林修撰同知制誥兼國史院編<lb/>
修官至元元年調陜西西蜀四川道按察司參議二年<lb/>
<pb n="KR2a0036_WYG_170-9a"/>
改陜西五路轉運司諮議四年用兵于蜀佩金符參議<lb/>
左壁總帥府事師還陞承務郎同知恩州事憲府薦其<lb/>
能遂入拜監察御史首以正君心正朝廷百官為言又<lb/>
斥聚斂之臣不宜作相十一年加奉議大夫僉河東山<lb/>
西道提刑按察司事以稱職聞十四年進朝列大夫山<lb/>
南湖北道提刑按察副使是時江南新附諸將市功且<lb/>
利俘獲往往濫及無辜或强籍新民以為奴隸膺出令<lb/>
得還為民者以數千計十八年轉淮西江北道提刑按<lb/>
<pb n="KR2a0036_WYG_170-9b"/>
察副使以母老辭二十年遷行臺侍御史奉母之官分<lb/>
司湖廣江西奏劾按察使二人及行省官吏之不法者<lb/>
二十二年丁母憂去官明年起復授中議大夫江南淛<lb/>
西道提刑按察使時蘇湖多雨傷稼百姓艱食膺請于<lb/>
朝𤼵廩米二十萬石賑之江淮行省以發米太多議存<lb/>
三之一膺曰布宣皇澤惠養困窮行省臣職耳豈可效<lb/>
有司出納之吝耶行省不能奪悉給之時年六十二即<lb/>
致仕歸老于山陽二十九年徵拜集賢學士成宗即位<lb/>
<pb n="KR2a0036_WYG_170-10a"/>
朝㑹上都召諸故老諮詢國政膺為稱首多所建白一<lb/>
日延見便殿奏對稱㫖賜白玉帶環一明年賜鈔五千<lb/>
貫進秩二品大徳元年夏六月以疾卒于京師年七十<lb/>
三贈通奉大夫河南江北等處行中書省參知政事䕶<lb/>
軍追封馮翊郡公諡文穆子肇順徳路總管府判官孫<lb/>
豫南陽府穰縣尹<lb/>
　　胡祇遹<lb/>
胡祇遹字紹開磁州武安人少孤既長讀書見知於名<lb/>
<pb n="KR2a0036_WYG_170-10b"/>
流中統初張文謙宣撫大名辟員外郎明年入為中書<lb/>
詳定官至元元年授應奉翰林文字尋兼太常博士調<lb/>
户部員外郎轉右司員外郎尋兼左司時阿哈瑪特當<lb/>
國進用羣小官冗事煩祇遹言省官莫如省吏省吏莫<lb/>
如省事以是忤權奸出為太原路治中兼提舉本路鐵<lb/>
冶將以歲賦不辦責之及其蒞職乃以最聞改河東山<lb/>
西道提刑按察副使宋平為荆湖北道宣慰副使有佃<lb/>
民訴其田主謀為不軌者祇遹察其寃坐告者十九年<lb/>
<pb n="KR2a0036_WYG_170-11a"/>
為濟寧路總管上八事於樞府言軍政曰役重曰逃户<lb/>
曰貧難曰正身入役曰偽署文牒曰官吏保結曰有名<lb/>
無實曰合併偏頗樞府是之以其言著為定法濟寧移<lb/>
治鉅野縣自國初經兵戈其廢已久民居未集風俗朴<lb/>
野祇遹選郡子弟擇師教之親為講論期變其俗久之<lb/>
治效以最稱陞山東東西道提刑按察使所至抑豪右<lb/>
扶寡弱以敦教化以厲士風民有父子兄弟相訟者必<lb/>
懇切諭以天倫之重不獲已則繩以法召拜翰林學士<lb/>
<pb n="KR2a0036_WYG_170-11b"/>
不赴改江南浙西道提刑按察使未幾以疾歸二十九<lb/>
年朝廷徵耆徳者十人祇遹為之首以疾辭三十年卒<lb/>
年六十七延祐五年贈禮部尚書諡文靖子持太常博<lb/>
士<lb/>
　　王利用<lb/>
王利用字國賓通州潞縣人遼贈中書令太原郡公籍<lb/>
之七世孫髙祖以下皆仕金利用幼穎悟弱冠與魏初<lb/>
同學遂齊名諸名公交口稱譽之初事世祖於潛邸中<lb/>
<pb n="KR2a0036_WYG_170-12a"/>
書辟為掾辭不就中統初命監察百司印章歴太府内<lb/>
藏官出為山東經畧司詳議官遷北京鄂囉同知歴安<lb/>
肅汝蠡趙四州知州入拜監察御史薊州有禁地民不<lb/>
得射獵其中邏者誣州民冒禁籍其家利用糾之邏者<lb/>
訴于上利用辨愈力得以所沒入悉歸之民擢翰林待<lb/>
制兼興文署奉㫖程試上都隆興等路儒士陞直學士<lb/>
與耶律鑄同修實錄出為河東陜西燕南三道提刑按<lb/>
察副使四川提刑按察使四川土豪有持官府長短者<lb/>
<pb n="KR2a0036_WYG_170-12b"/>
問得其實而當以罪民賴以安都元帥塔爾海抑巫山<lb/>
縣民數百口為奴民訴不決利用承檄覈問盡出為民<lb/>
大徳二年改安西興元兩路總管其在興元減職田租<lb/>
額站户之役於他郡者悉除之民甚便焉有婦毒殺其<lb/>
夫問藥所從來吏教婦指為富商所貨獄上利用曰家<lb/>
富而貨毒藥豈人情哉訊之果寃也未幾致仕居漢中<lb/>
成宗朝起為太子賔客首以切於時政者疏上十七事<lb/>
曰謹畏天戒取法祖宗孝事母后敬奉至尊撫愛百姓<lb/>
<pb n="KR2a0036_WYG_170-13a"/>
敦本抑末清心聽政寡欲養身酒宜節飲財宜節用有<lb/>
功必賞有罪必罰杜絶讒言求納直諫官職量材而授<lb/>
工役相時而動俾近侍時赴經筵講讀經史帝及太子<lb/>
嘉納之皇后聞之命錄别本以進利用以老病不能朝<lb/>
帝遣醫診視之利用謂弟利貞利亨曰吾受國厚恩愧<lb/>
不能報死生有命藥不能為也遂卒年七十七利用每<lb/>
自言平生讀書於恕字有得焉亷希憲當時名相簡重<lb/>
慎許可嘗語人曰方今文章政事兼備者王國賔其人<lb/>
<pb n="KR2a0036_WYG_170-13b"/>
也武宗即位以官僚舊臣制贈榮祿大夫柱國中書平<lb/>
章政事封潞國公諡文貞<lb/>
　　暢師文<lb/>
暢師文字純甫南陽人祖淵贈中順大夫上騎都尉魏<lb/>
郡伯父訥有詩名注地理指掌圖仕為汴幕官贈太中<lb/>
大夫上輕車都尉魏郡侯師文幼警悟家貧無書手錄<lb/>
口誦過目輒不忘弱冠謁許衡與衡門人姚燧髙凝皆<lb/>
相友善至元五年陳時政十六策丞相安圖奇其才辟<lb/>
<pb n="KR2a0036_WYG_170-14a"/>
為右三部令史十二年丞相巴延攻宋選為掾屬從定<lb/>
江南及歸舟中惟載書籍而已十三年編平宋事蹟上<lb/>
之十四年除東川行樞密院都事盡心贊畫多所禆益<lb/>
十六年安西王承制改四川北道宣慰司經歴尋除承<lb/>
直郎潼川路治中修府舍𤼵地得銀五十錠同僚分師<lb/>
文十錠不受用以修廟學及𫝊舍餘作酒器給公用十<lb/>
九年承制改同知保寧路事治尚平簡反側以安二十<lb/>
二年僉西蜀四川道提刑按察司事二十三年拜監察<lb/>
<pb n="KR2a0036_WYG_170-14b"/>
御史糾劾不避權貴上所纂農桑輯要書二十四年遷<lb/>
陜西漢中道巡行勸農副使置義倉敎民種藝法二十<lb/>
八年改僉陜西漢中道提刑按察司事時更提刑按察<lb/>
司為肅政亷訪司就僉本道肅政亷訪司事黜姦舉才<lb/>
咸服其公三十一年徙山南道松滋枝江有水患歲發<lb/>
民防水往返數百里苦於供給師文以江水安流悉罷<lb/>
其役駙馬伊都呼家人怙勢不法師文治其甚惡者流<lb/>
之大徳二年改山東道入為國子司業七年出為陜西<lb/>
<pb n="KR2a0036_WYG_170-15a"/>
行中書省理問官決滯獄不少阿徇頃之以疾家居九<lb/>
年擢陜西漢中道肅政亷訪副使又以疾不赴十年起<lb/>
太常少卿轉翰林侍讀學士朝請大夫知制誥同修國<lb/>
史至大元年修成宗實錄賜鈔一百錠不受時制作多<lb/>
出其手二年加少中大夫三年請補外任除太平路總<lb/>
管時大旱師文捐俸致禱不數日澍雨大降遂為豐年<lb/>
當塗人坐殺牛祈雨囚繫者六十餘人師文憫而出之<lb/>
公田米積之盈屋曰我家幾人能盡食此乎呼貧士及<lb/>
<pb n="KR2a0036_WYG_170-15b"/>
細民恣其取去亷訪分司官前後至者必先謁師文稱<lb/>
為先生師文在任未久境内晏然皇慶二年復召為翰<lb/>
林侍讀學士中奉大夫知制誥同修國史奉㫖撰王勃<lb/>
成道記序等文賜銀二鋌不受除燕南河北道肅政亷<lb/>
訪使以病去官延祐元年徵拜翰林學士資徳大夫行<lb/>
至河南復以病歸襄陽四年秋八月考河南鄉試歸次<lb/>
襄縣卒于𫝊舍年七十一葬襄陽峴山泰定二年贈資<lb/>
政大夫河南江北等處行中書省左丞上䕶軍追封魏<lb/>
<pb n="KR2a0036_WYG_170-16a"/>
郡公諡文肅後至元八年加贈推忠守正亮節功臣三<lb/>
子長曰篤仕至太中大夫江東道肅政亷訪副使<lb/>
　　張炤<lb/>
張炤字彦明濟南人父信以商賈起家貲雄於鄉壬辰<lb/>
歲饑出粟賑貸鄉人賴以全活炤幼穎悟力學始補吏<lb/>
濟南上計夀陽行省有積年勾考未輸銀一十萬五千<lb/>
兩炤條陳利害切至遂獲免徵民得無擾中統元年辟<lb/>
為中書省掾俄遷右司提控案牘四年出為山東東路<lb/>
<pb n="KR2a0036_WYG_170-16b"/>
大都督府員外郎至元四年轉陜西五路西蜀四川行<lb/>
中書省左右司員外郎八年進階奉訓大夫知兖州事<lb/>
時州境亢旱吏民懇禱不雨炤始至甘雨霑足聞屬邑<lb/>
有桀黠吏挾官府肆為暴横炤繩之以法杖出境外民<lb/>
害遂息十一年改授淮西等路行中書省左右司郎中<lb/>
丞相按塔哈領軍進攻瓜州鎮江炤運糧儲給戰具凡<lb/>
二年贊畫之力居多十三年揚州未下丞相阿珠提兵<lb/>
攻之五月宋將李廷芝棄城遁泰州炤領兵迫揚州城<lb/>
<pb n="KR2a0036_WYG_170-17a"/>
下躬往招諭制置朱煥以城降庭芝亦就擒炤𫝊檄未<lb/>
下州郡皆望風欵附從阿珠入覲世祖賜錦衣鞍勒十<lb/>
三年陞太中大夫揚州路總管府達嚕噶齊商議行中<lb/>
書省事佩金虎符時行省在揚州據南北要津炤撫綏<lb/>
勞來上下安之十六年改鎮江路總管府達嚕噶齊謝<lb/>
病歸購書八萬卷以萬卷送濟南府學資教育二十一<lb/>
年起為東昌路總管蒞政二年吏民畏服以治最稱二<lb/>
十五年卒年六十四延祐五年贈太中大夫東昌路總<lb/>
<pb n="KR2a0036_WYG_170-17b"/>
管追封清河郡侯諡敬惠子用中沂州山場同提舉<lb/>
　　袁裕<lb/>
袁裕字仲寛洛陽人幼孤從兄避難聊城因家焉稍長<lb/>
嗜學中統初由聊城縣丞辟中書右司掾始建言給重<lb/>
囚衣糧醫藥免籍其孥産止令出焚瘞錢後著為令順<lb/>
天路民王住兒因鬬誤殺人其母年七十言於朝曰妾<lb/>
寡且老恃此兒以為生兒死則妾亦死矣裕言於執政<lb/>
曰因誤殺人情非故犯當矜其母乞宥之執政以聞帝<lb/>
<pb n="KR2a0036_WYG_170-18a"/>
從之囚得免死南京總管劉克興掠良民為奴隸後以<lb/>
矯制獲罪當籍孥産之半裕言于中書止籍其家奴隸<lb/>
得復為民者數百至元六年遷開封府判官洧川縣達<lb/>
嚕噶齊貪暴盛夏役民捕蝗禁不得飲水民不勝忿擊<lb/>
之而斃有司當以大逆寘極刑者七人連坐者五十餘<lb/>
人裕曰達嚕噶齊自犯衆怒而死安可悉歸罪於民議<lb/>
誅首惡者一人餘各杖之有差部使者錄囚至縣疑其<lb/>
太寛裕辨之益力遂陳其事狀于中書刑曹竟從裕議<lb/>
<pb n="KR2a0036_WYG_170-18b"/>
八年拜監察御史俄有㫖授西夏中興等路新民安撫<lb/>
副使兼本道巡行勸農副使奉直大夫佩金符時徙鄂<lb/>
民萬餘于西夏有司雖與廩食而流離顛沛猶多裕與<lb/>
安撫使圖吉請于朝計丁給地立三屯使耕以自養官<lb/>
民便之又言西夏羌渾雜居驅良莫辨宜騐已有從良<lb/>
書者則為良民從之得八千餘人官給牛具使力田為<lb/>
農十三年進甘州等路宣撫副使兼西夏中興等路新<lb/>
民安撫副使明年移鎮甘州十八年調南陽知府明年<lb/>
<pb n="KR2a0036_WYG_170-19a"/>
召拜刑部侍郎出為順徳路總管郡有鐵冶提舉張鑑<lb/>
無子買妾其妻妬而殺之裕捕其妻訊之服辜裕用法<lb/>
平允而疾惡不少貨如此二十一年卒于官年五十九<lb/>
裕以其兄有鞠育之恩令其子師愈推䕃兄子仁師愈<lb/>
後仕至御史<lb/>
　　張昉<lb/>
張昉字顯卿東平汶上人父汝明金大安元年經義進<lb/>
士官至治書侍御史昉性縝密遇亊敢言確然有守以<lb/>
<pb n="KR2a0036_WYG_170-19b"/>
任子試補吏部令史金亡還鄉里嚴實行臺東平辟為<lb/>
掾鄉人有執左道惑衆謀不軌者事覺逮捕詿誤甚衆<lb/>
諸僚佐莫敢言昉獨别白出數百人實才之進幕職時<lb/>
兵後吏曹雜進不習文法東平轄郡邑五十四民衆事<lb/>
繁簿書填委謾無統紀昉坐曹躬閱案牘左酬右答咸<lb/>
得其當事無留滯初有將校死事以弟襲其職者至是<lb/>
革去昉辯明復之持金夜饋昉昉却之慙謝而去同里<lb/>
張氏以絲五萬兩寄昉家而他適俄而昉家被火家人<lb/>
<pb n="KR2a0036_WYG_170-20a"/>
惶駭走避貲用悉焚惟力完所寄絲付張氏乙夘權知<lb/>
東平府事以疾辭家居養母中統四年參知中書省事<lb/>
商挺鎮巴蜀表為四川等處行樞密院參議至元元年<lb/>
入為中書省左右司郎中甄别能否公其黜陟人無怨<lb/>
言三年遷制國用使司郎中制司專職財賦時宰領之<lb/>
倚任集事尤號煩重昉竭誠贊畫出納惟謹賦不加斂<lb/>
而國用以饒四年丁内憂哀毁踰制尋詔起復錄囚東<lb/>
平多所平反七年轉尚書省左右司郎中九年改中書<lb/>
<pb n="KR2a0036_WYG_170-20b"/>
省左右司郎中昉有識慮損益古今裁定典憲時皆宜<lb/>
之名為稱職十一年拜兵刑部尚書上疏乞骸骨致其<lb/>
事卒贈中奉大夫參知政事追封東平郡公諡莊憲子<lb/>
克遹平隂縣尹孫振秘書著作郎揆中書省左司都事<lb/>
拱常徳路蒙古學教授<lb/>
　　郝彬<lb/>
郝彬字景文霸州信安人也世祖初年十六充太子宿<lb/>
衛擢揚州路治中宋末鄞縣賊顧閏聚衆海島時出攻<lb/>
<pb n="KR2a0036_WYG_170-21a"/>
剽宋羈縻以官内附後益横侵揚州境彬討擒之泰興<lb/>
人有被殺二年而捕賊不獲者吏誣平人獄已具彬疑<lb/>
其誣讞之果得真賊御史薦彬同知淮西道宣慰司事<lb/>
覈户版理屯田諸廢修舉江淮財賦總管府掌東宫田<lb/>
賦其官屬皆從詹事院奏授不隸中書往往為姦利誅<lb/>
求無厭彬為總管入見請受憲司糾察以革私弊罷所<lb/>
隸六提舉司以蘇民瘼從之遂罷其四國家經費鹽利<lb/>
居十之八而兩淮鹽獨當天下之半法日以壊以彬行<lb/>
<pb n="KR2a0036_WYG_170-21b"/>
户部尚書經理之彬請度舟楫所通道里所均建六倉<lb/>
煑鹽于塲運積之倉歲首聽羣商於轉運司探倉籌定<lb/>
其所乃買劵又定河商江商市易之不如法者著為令<lb/>
入為工部尚書改户部尚書拜中書參知政事俄免歸<lb/>
尚書省立拜參知政事辭不獲命同列務生事要功殺<lb/>
無罪之人彬積誠意開引或從或違横不可制命兼大<lb/>
司徒不拜仁宗在東宫彬懇辭至力因稱疾篤時相强<lb/>
起之至奏重賜以餌之彬不為動議罪之罪無從得彬<lb/>
<pb n="KR2a0036_WYG_170-22a"/>
堅卧一榻至數月尚書省臣皆得罪彬不與焉家居七<lb/>
年足跡未嘗一出門外仁宗思之以為大司農卿未㡬<lb/>
謝病延祐七年三月卒<lb/>
　　髙源<lb/>
髙源字仲淵晉州人髙祖揖為州法吏用法公平父汝<lb/>
霖為真定亷訪司照磨使東平道髙唐遇盜死源幼力<lb/>
學事母孝補縣吏中統初擢衛輝路知事累陞齊河縣<lb/>
尹有遺愛去官十年民猶立碑頌之遷行臺都事僉江<lb/>
<pb n="KR2a0036_WYG_170-22b"/>
南浙西道提刑按察司事劾常州路達嚕噶齊馬恕奪<lb/>
民田及他不法事恕懼走賂權臣阿哈瑪特以他事誣<lb/>
源既繫獄一日忽釋之莫知所由先時源所居隣里多<lb/>
阿哈瑪特姻戚素知源事母至孝至是聞坐非辜悉詣<lb/>
阿哈瑪特曰源孝子也人知之天必知之况媒孽之罪<lb/>
非實若妄殺源悖天不祥阿哈瑪特感悟得不死尋除<lb/>
河間等路都轉運副使撫治有條竈户逃者皆復業常<lb/>
賦外羨餘幾十萬緡至元二十四年為江東道勸農營<lb/>
<pb n="KR2a0036_WYG_170-23a"/>
田使二十八年遷都水監開通惠河由文明門東七十<lb/>
里與㑹通河接置閘七橋十二人䝉其利授同知湖南<lb/>
道宣慰司事卒年七十七子夢弼良弼公弼<lb/>
　　楊湜<lb/>
楊湜字彦清真定藁城人習章程學工書筭始以府吏<lb/>
遷檢法中統元年辟為中書掾與中山楊珍無極楊卞<lb/>
齊名時人以三楊目之中書省初立國用不足湜論鈔<lb/>
法宜以榷貨制國用朝廷從之因俾掌其條制四年授<lb/>
<pb n="KR2a0036_WYG_170-23b"/>
益都路宣慰司諮議遷左司提控掾請嚴贓吏法至元<lb/>
二年除河南大名諸處行中書省都事三年立制國用<lb/>
司總天下錢穀以湜為員外郎佩金符改宣徽院參議<lb/>
湜計帑立籍具其出入之筭每月終上之遂定為令加<lb/>
諸路交鈔都提舉上鈔法便宜事謂平準行用庫白金<lb/>
出入有偷濫之弊請以五十兩鑄為鋌文以元寶用之<lb/>
便七年改制國用司為尚書省拜户部侍郎仍兼交鈔<lb/>
提舉時按壬子舊籍定民賦役之髙下湜言貧富不常<lb/>
<pb n="KR2a0036_WYG_170-24a"/>
歲久浸易其可以昔時之籍而定今之賦役哉廷議善<lb/>
之因俾第其輕重人以為平湜心計精析時論經費者<lb/>
咸推其能焉子克忠安豐路總管孫貞<lb/>
　　呉鼎<lb/>
吳鼎字鼎臣燕人至元十七年見裕宗於東宫命入宿<lb/>
衛二十五年授織染雜造局總管府副總管後積官至<lb/>
禮部尚書宣徽副使大徳十一年山東諸郡饑詔鼎往<lb/>
賑之朝廷議𤼵米四萬石鈔折米一萬石鼎謂同使者<lb/>
<pb n="KR2a0036_WYG_170-24b"/>
曰民得鈔將何從易米同使者曰朝議已定恐不可復<lb/>
得鼎曰人命豈不重於米耶言于朝卒從所請至大元<lb/>
年改正奉大夫保定路總管時皇太后欲幸五臺言者<lb/>
請開保定西五迴嶺以取捷徑遣使即鼎使視地形計<lb/>
工費鼎言荒山斗入人跡久絶非乗輿所宜往還報太<lb/>
后喜為寢其役三年召授資善大夫同知中政院事兩<lb/>
浙財賦隸中政者鉅萬計前徵者率多取其贏鼎治之<lb/>
一無私焉浙有兩富豪曰朱張家多貸與民錢其後兩<lb/>
<pb n="KR2a0036_WYG_170-25a"/>
家誅沒而劵之已償者亦入于官官唯驗劵徵理民不<lb/>
能堪鼎力為辨白始獲免四年改京畿漕運使皇慶二<lb/>
年特㫖復知宣徽院事四月進資政大夫崇祥院使延<lb/>
祐三年卒年五十有三贈榮祿大夫平章政事柱國追<lb/>
封薊國公諡孝敏<lb/>
　　梁徳珪<lb/>
梁徳珪字伯温大興良鄉人初給事昭睿順聖皇后宫<lb/>
令習國語通奏對年十一見世祖至元十六年為中書<lb/>
<pb n="KR2a0036_WYG_170-25b"/>
左司員外郎俄陞郎中六遷至參議尚書省事至元三<lb/>
十一年執政入奏事帝詢其曲折不能對徳珪從旁辯<lb/>
析明白通暢帝大悦拜參知政事在省日久凡錢穀出<lb/>
納之制銓選進退之宜諸藩賜予之節命有驟至不暇<lb/>
閱簡牘同列莫知措辭徳珪數語即定間遇疑事則曰<lb/>
某事當如某律某年嘗有此㫖驗之皆然北京地震帝<lb/>
閱州郡報囚之數怪其過多徳珪方在右司詔問焉對<lb/>
曰當國者急於徵索蔓延收繫以致此爾帝感悟為大<lb/>
<pb n="KR2a0036_WYG_170-26a"/>
赦中外逋負民賴以蘇大徳間成宗在位一遵祖武廟<lb/>
堂以安靜為治求進者不得逞其志朋聚興怨摭事中<lb/>
傷徳珪㑹帝有疾言者盛氣致詰徳珪以位居執政不<lb/>
受凌轢慷慨引咎遂安置湖廣帝疾愈問知之召使復<lb/>
位既至帝問卿安在徳珪涕泣不能語賜酒饌使往拜<lb/>
其母因以氣疾乞骸骨歸大徳八年九月卒於家年四<lb/>
十有六<lb/>
　<lb/>
<pb n="KR2a0036_WYG_170-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百七十<lb/>
<pb n="KR2a0036_WYG_170-27a"/>
元史卷一百七十考證<lb/>
尚文𫝊揆今之計河北郡縣順水之性逺築長垣以禦<lb/>
　泛濫　按河北原刻訛河西考元文類及元史類編<lb/>
　俱作河北以上下文義按之應作河北今據改<lb/>
尚文𫝊七年召拜資善大夫中書左丞　按左丞原刻<lb/>
　作右丞考成宗本紀大徳七年以行臺御史中丞尚<lb/>
　文為中書左丞今據改<lb/>
申屠致逺𫝊有司搒笞誣服　按搒原刻作搒今據前<lb/>
<pb n="KR2a0036_WYG_170-27b"/>
　漢書改<lb/>
雷膺𫝊至元元年調陜西西蜀四川道按察司叅議<lb/>
　按至元元年原刻作五年考世祖本紀中統建號止<lb/>
　有四年其五年即至元元年也今據本紀改又西蜀<lb/>
　四川下原刻脱道字今據百官志增<lb/>
</p>
<p>
</p>
  </div>
</body>
</text>
</TEI>
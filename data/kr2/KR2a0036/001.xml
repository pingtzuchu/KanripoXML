<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一</head> <lb/>
    <p>
<pb n="KR2a0036_WYG_001-1a"/>
欽定四庫全書<lb/>
　元史卷一<lb/>
　明翰林學士亞中大夫知制誥兼修國史宋濓等修<lb/>
　本紀第一<lb/>
　　太祖<lb/>
太祖法天啓運聖武皇帝諱特穆津姓却特氏䝉古部<lb/>
人也其十世祖勃端察爾母曰阿倫果斡嫁托本黙爾<lb/>
根生二子長曰布固哈塔吉次曰博克多薩勒濟固既<lb/>
<pb n="KR2a0036_WYG_001-1b"/>
而夫亡阿倫果斡寡居夜寢夢白光自天窻入化為金<lb/>
色神來趨卧榻阿倫果斡驚覺遂有娠産一子即勃端<lb/>
察爾狀貌竒異沉黙寡言家人謂之癡獨阿倫果斡語<lb/>
人曰此兒非癡後世子孫必有大貴者阿倫果斡殁諸<lb/>
兄分家貲不及之勃端察爾曰貧賤富貴命也貲財何<lb/>
足道獨乘青白馬至巴爾圖敖拉之地居焉食飲無所<lb/>
得適有蒼鷹搏野獸而食勃端察爾以緡設機取之鷹<lb/>
即馴狎乃臂鷹獵免禽以為饍或闕即繼似有天相之<lb/>
<pb n="KR2a0036_WYG_001-2a"/>
居數月有民數十家自騰格哩呼喇之野逐水草來遷<lb/>
勃端察爾結茅與之居出入相資自此生理稍足一日<lb/>
仲兄忽思之曰勃端察爾獨出而無齎近者得無凍餒<lb/>
乎即自來訪邀與俱歸勃端察爾中路謂其兄曰騰格<lb/>
哩呼喇之民無所屬附若臨之以兵可服也兄以為然<lb/>
至家即選壯士令勃端察爾帥之前行果盡降之及勃<lb/>
端察爾殁子巴噶哩台哈必齊嗣生子曰瑪哈多丹瑪<lb/>
哈多丹之妻曰摩納倫生七子而寡摩納倫性素剛急<lb/>
<pb n="KR2a0036_WYG_001-2b"/>
時雅賚爾部有羣小兒掘田間草根以為食摩納倫乘<lb/>
車出適見之怒曰此田乃我子馳馬之所羣兒輙敢壊<lb/>
之邪驅車徑出輾傷諸兒有至死者雅賚爾因忿怨盡<lb/>
驅摩納倫馬羣以去摩納倫諸子聞之不及被甲往追<lb/>
之摩納倫私憂曰吾兒不甲以往恐不能勝敵令子婦<lb/>
載甲赴之已無及矣既而果為所敗六子皆死雅賚爾<lb/>
遂乘勝殺摩納倫滅其家唯一長孫海都尚幼乳母匿<lb/>
諸積木中得免先是摩納倫第七子納沁於巴喇呼民<lb/>
<pb n="KR2a0036_WYG_001-3a"/>
家為贅壻故不及難聞其家被禍來視之見病嫗十數<lb/>
與海都尚在其計無所出幸驅馬時兄之黄馬三次掣<lb/>
套竿逸歸納沁至是得乘之乃偽為牧馬者狀詣雅賚<lb/>
爾路逢父子二騎先後行臂鷹而獵納沁識其鷹曰此<lb/>
吾兄所擎者也趨前紿其少者曰有赤馬引羣馬而東<lb/>
汝見之乎曰否少者乃問曰爾所經過有鳬鴈乎曰有<lb/>
曰汝可為吾前導乎曰可遂同行轉一河隈度後騎相<lb/>
去稍逺刺殺之縶馬與鷹趨迎後騎紿之如初後騎問<lb/>
<pb n="KR2a0036_WYG_001-3b"/>
曰前射鳬鴈者吾子也何為久卧不起耶納沁以鼻衂<lb/>
對騎者方怒納沁乘隙刺殺之復前行至一山下有馬<lb/>
數百牧者唯童子數人方擊髀石為戲納沁熟視之亦<lb/>
兄家物也紿問童子亦如之於是登山四顧悄無來人<lb/>
盡殺童子驅馬臂鷹而還取海都并病嫗歸巴喇呼之<lb/>
地止焉海都稍長納沁率巴喇呼齊格諸民共立為君<lb/>
海都既立帥兵往攻雅賚爾臣屬之形勢寖大列營帳<lb/>
於巴喇噶罕河上跨河為梁以便往來由是四傍部族<lb/>
<pb n="KR2a0036_WYG_001-4a"/>
歸之者漸衆海都殁子拜星呼爾嗣拜星呼爾殁子敦<lb/>
巴該嗣敦巴該殁子噶布勒干嗣噶布勒干殁子巴爾<lb/>
達木嗣巴爾達木殁子伊蘇克依嗣國勢愈盛大伊蘇<lb/>
克依崩至元三年十月追諡烈祖神元皇帝初烈祖征<lb/>
塔塔爾部獲其部長特穆津宣懿太后諤楞適生帝手<lb/>
握凝血如赤石烈祖異之因以所獲特穆津名之志武<lb/>
功也族人泰楚特部舊與烈祖相善後因塔爾巴哈台<lb/>
用事遂有隙絶不與通及烈祖崩帝方幼冲部衆多歸<lb/>
<pb n="KR2a0036_WYG_001-4b"/>
泰楚特近侍托多呼爾察者亦將叛帝泣留之托多呼<lb/>
爾察曰深池已乾矣堅石已碎矣留復何為竟帥衆去<lb/>
宣懿太后怒其弱已也麾旗將兵躬自追叛者驅其太<lb/>
半而還時帝麾下綽竒别居薩里河扎木哈克部人托<lb/>
台竒爾居伊嚕格勒泉時相侵凌掠薩里河牧馬以去<lb/>
綽竒麾左右匿羣馬中射殺之扎木哈克以為怨與泰<lb/>
楚特諸部合謀以衆三萬來戰帝時駐軍都爾本兆蘇<lb/>
之野聞變大集諸部兵分十有三翼以俟扎木哈克至<lb/>
<pb n="KR2a0036_WYG_001-5a"/>
帝與大戰破走之當是時諸部之中唯泰楚特地廣民<lb/>
衆號為最强其族昭壘部與帝所居相近帝常出獵偶<lb/>
與昭壘獵騎相屬帝謂之曰今夕可同宿乎昭壘曰同<lb/>
宿固所願但從者四百因糗糧不具已遣半還矣今將<lb/>
奈何帝固邀與宿凡其留者悉飲食之明日再合圍帝<lb/>
使左右驅獸向昭壘昭壘得多獲以歸其衆感之私相<lb/>
語曰泰楚特與我雖兄弟常攘我車馬奪我飲食無人<lb/>
君之度有人君之度者其惟特穆津太子乎昭壘之長<lb/>
<pb n="KR2a0036_WYG_001-5b"/>
裕勒時為泰楚特所虐不能堪遂與塔海達魯領所部<lb/>
來歸將殺泰楚特以自效帝曰我方熟寐幸汝覺我自<lb/>
今車轍人跡之塗當盡奪以與汝矣已而二人不能踐<lb/>
其言復叛去塔海達魯至中路為泰楚特部人所殺昭<lb/>
壘部遂亡時帝功徳日盛泰楚特諸部多苦其主非法<lb/>
見帝寛仁時賜人以裘馬心悦之若齊拉衮若哲伯若<lb/>
錫哷噶額布根諸人若多隆吉斯若扎拉爾莽果諸部<lb/>
皆慕義來降帝會諸族色辰岱酬及色辰伯竒等各以<lb/>
<pb n="KR2a0036_WYG_001-6a"/>
旄車載湩酪宴于鄂諾河上帝與諸族及色辰伯竒母<lb/>
呼爾察之前共置馬潼一革囊色辰伯竒次母伊伯格<lb/>
勒前獨寘一革囊呼爾察怒曰今不尊我而貴伊伯格<lb/>
勒乎疑帝之主饍者實竒爾所為笞之遂有隙時皇弟<lb/>
伯勒格台掌帝克哷蘇嚕克事<hi>克哷蘇嚕克華言野外牧塲也</hi>布琳掌<lb/>
色辰伯竒克哷蘇嚕克事布琳從者因盜馬靷伯勒格<lb/>
台執之布琳怒斫伯勒格台傷其背左右欲鬭伯勒格<lb/>
台止之曰汝等欲即復讐乎我傷幸未甚姑待之不聽<lb/>
<pb n="KR2a0036_WYG_001-6b"/>
各持馬乳橦疾鬬奪呼爾察和里察二哈屯以歸色辰<lb/>
伯竒遣使請和因令二哈屯還會塔塔爾部長摩古津<lb/>
掃哩圖背金約金主遣丞相完顔襄帥兵逐之北走帝<lb/>
聞之發近兵自鄂諾河迎擊仍諭色辰伯竒帥部人來<lb/>
助候六日不至帝自與戰殺摩古津掃哩圖盡虜其輜<lb/>
重帝之麾下有為奈曼部人所掠者帝欲討之復遣六<lb/>
十人徴兵於色辰伯竒色辰伯竒以舊怨之故殺其十<lb/>
人去五十人衣而歸之帝怒曰色辰伯竒曩笞我實竒<lb/>
<pb n="KR2a0036_WYG_001-7a"/>
爾斫傷我伯勒格台今又敢乘敵勢以陵我耶因帥兵<lb/>
踰沙磧攻之殺虜其部衆唯色辰岱酬僅以妻孥免越<lb/>
數月帝復伐色辰岱酬追至圖烈圖之隘滅之克哷部<lb/>
扎實甘布來歸扎實甘布者部長王汗之弟也王汗名<lb/>
托里受金封爵為王番言音重故稱王為王汗初王汗<lb/>
之父呼爾察和斯必瑠既卒王汗嗣位多殺戮昆弟其<lb/>
叔父珠爾帥兵與王汗戰逼於哈拉衮隘敗之僅以百<lb/>
餘騎脱走來奔于烈祖烈祖親為將兵逐珠爾走西夏<lb/>
<pb n="KR2a0036_WYG_001-7b"/>
復奪部衆歸于王汗王汗徳之遂相與為盟稱為諳達<lb/>
烈祖崩王汗之弟額爾克哈喇怨王汗多殺之故復叛<lb/>
歸奈曼部奈曼部長伊納克齊為發兵伐王汗盡奪其<lb/>
部衆與之王汗走河西回鶻回回三國奔契丹既而復<lb/>
叛歸中道糧絶將羊乳為飲刺槖駝血為食困乏之甚<lb/>
帝以其與烈祖交好遣近侍往招之帝親迎撫勞安置<lb/>
軍中振給之遂會于圖喇河上尊王汗為父未㡬帝伐<lb/>
黙爾竒斯部與其部長托克托戰于瑪尼齊山掠其貲<lb/>
<pb n="KR2a0036_WYG_001-8a"/>
財田禾以遺王汗王汗因此部衆稍集居亡何王汗自<lb/>
以其勢足以有為不告於帝獨率兵攻黙爾竒斯部部<lb/>
人敗走托克托奔博囉呼察隘王汗大掠而還於帝一<lb/>
無所遺帝不以屑意會奈曼部長博囉汗不服帝復與<lb/>
王汗征之至克實克巴克實之野遇其前鋒額特圖博<lb/>
囉領百騎來戰見軍勢漸逼走據髙山其馬鞍轉墜擒<lb/>
之曽未㡬何帝復與奈曼部驍將齊蘇實巴爾二人遇<lb/>
會日暮各還營壘約明日戰是夜王汗多燃火營中示<lb/>
<pb n="KR2a0036_WYG_001-8b"/>
人不疑潛移部衆於别所及旦帝始知之因頗疑其有<lb/>
異志退師薩里河既而王汗亦還至圖喇河王汗子伊<lb/>
勒哈及其叔扎實甘布來會齊蘇等察知之乘其不備<lb/>
襲虜其部衆于道伊勒哈奔吿王汗王汗命伊勒哈與<lb/>
布爾古特共追之且遣使來曰奈曼不道掠我人民太<lb/>
子有四良將能假我以雪恥乎帝頓釋前憾遂遣保爾<lb/>
濟穆呼哩博囉罕齊拉衮四人帥師以往師未至伊勒<lb/>
哈已追及齊蘇與之戰大敗布爾古特已成擒流矢中<lb/>
<pb n="KR2a0036_WYG_001-9a"/>
伊勒哈馬胯㡬為所獲須臾四將至擊奈曼走盡奪所<lb/>
掠歸王汗已而與皇弟哈扎爾再伐奈曼拒鬭於和倫<lb/>
扎色山大敗之盡殺其諸將族衆積屍以為京觀奈曼<lb/>
之勢遂弱時泰楚特猶强帝會王汗於薩里河與泰楚<lb/>
特部長抗呼等大戰鄂諾河上敗走之斬獲無算哈塔<lb/>
錦部薩勒珠特部都爾本部塔塔爾部鴻吉哩部聞奈<lb/>
曼泰楚特皆敗咸不自安會於阿嚕泉斬白馬為誓欲<lb/>
襲帝及王汗鴻吉哩部長岱音恐事不成潛遣人告變<lb/>
<pb n="KR2a0036_WYG_001-9b"/>
帝乃與王汗自呼圖澤逆戰於拜里川又大敗之王汗<lb/>
遂分兵自伊拉哩河而行扎實甘布謀於阿敦愛實伊<lb/>
克托爾等曰我兄性行不常既屠絶我昆弟我輩又豈<lb/>
得獨全乎阿敦愛實泄其言王汗令執伊克托爾等至<lb/>
帳下解其縛且謂伊克托爾曰吾輩由西夏而來道路<lb/>
饑困其相誓之語遽忘之乎因唾其靣坐上之人皆起<lb/>
而唾之王汗又屢責扎實甘布至於不能堪扎實甘布<lb/>
與伊克托爾等俱奔奈曼帝駐軍於察察爾山起兵伐<lb/>
<pb n="KR2a0036_WYG_001-10a"/>
塔塔爾部部長敖拉温都爾等來逆戰大敗之時鴻吉<lb/>
哩欲來附哈扎爾不知其意往掠之於是鴻吉哩歸扎<lb/>
木哈克部與都爾本伊竒拉斯哈塔錦果囉囉塔塔爾<lb/>
薩勒珠特諸部會於犍河共立扎木哈克為楚勒罕盟<lb/>
于圖拉必喇河岸誓曰凡我同盟有洩此謀者如岸之<lb/>
摧如林之伐誓畢共舉足蹋岸揮刀斫林驅士卒來侵<lb/>
塔海罕斯在衆中與帝麾下超爾結為昬姻超爾偶往<lb/>
視之具知其謀即還至帝所悉以其謀告之帝即起兵<lb/>
<pb n="KR2a0036_WYG_001-10b"/>
逆戰於哈里雅爾台和囉噶之地破之扎木哈克走鴻<lb/>
吉哩部來降歳壬戌帝發兵於烏爾呼薩勒扎河伐昂<lb/>
齊塔塔爾察罕塔塔爾二部先誓師曰苟破敵逐北見<lb/>
棄遺物慎無獲俟軍事畢散之及勝族人阿勒坦呼察<lb/>
爾達哩台三人背約帝怒盡奪其所獲分之軍中初托<lb/>
克托敗走博囉呼察隘既而復出為患帝帥兵討走之<lb/>
至是又會奈曼部博囉汗約都爾本塔塔爾哈塔錦薩<lb/>
勒珠特諸部來侵帝遣騎乘髙四望知奈曼兵漸至帝<lb/>
<pb n="KR2a0036_WYG_001-11a"/>
與王汗移軍入塞伊勒哈自北邉來據髙山結營奈曼<lb/>
軍衝之不動遂還伊勒哈尋亦入塞將戰帝遷輜重於<lb/>
他所與王汗伊阿蘭塞為壁大戰于吹丹之野奈曼使<lb/>
神巫祭風雪將欲因其勢進攻既而反風逆擊其陣奈<lb/>
曼軍不能戰欲引還雪滿溝澗帝勒兵乘之奈曼大敗<lb/>
是時扎木哈克起兵援奈曼見其敗即還道經諸部之<lb/>
立已者大縱掠而去帝欲為長子卓沁求昬於王汗女<lb/>
超爾必濟王汗之子托斯和亦欲尚帝女噶沁必濟俱<lb/>
<pb n="KR2a0036_WYG_001-11b"/>
不諧自是頗有違言初帝與王汗合軍攻奈曼約明日<lb/>
戰扎木哈克言於王汗曰我與君是白翎雀他人是鴻<lb/>
鴈耳白翎雀寒暑常在北方鴻鴈遇寒則南飛就暖耳<lb/>
意謂帝心不可保也王汗聞之疑遂移部衆於别所及<lb/>
議昬不成扎木哈克乘隙謂伊勒哈曰太子雖言是王<lb/>
汗之子嘗通信於奈曼將不利於君父子君能加兵我<lb/>
當從傍助君也伊勒哈信之會達哩台呼濟爾阿勒坦<lb/>
等叛歸伊勒哈亦説之曰我等願佐君討宣懿太后諸<lb/>
<pb n="KR2a0036_WYG_001-12a"/>
子也伊勒哈大喜遣使告王汗王汗曰扎木哈克巧言<lb/>
寡信人也不足聽伊勒哈力言之使者往返者數四王<lb/>
汗曰吾身之存實太子是賴髭鬚己白遺骸兾得安寢<lb/>
汝乃喋喋不已耶汝善自為之毋貽吾憂也扎木哈克<lb/>
遂縱火焚帝牧地而去歳癸亥王汗父子謀欲害帝乃<lb/>
遣使者來曰向者所議婣事今當相從請來飲布琿察<lb/>
爾<hi>布琿察爾華言許親酒也</hi>帝以為然率十騎赴之至中道心有所<lb/>
疑命一騎往謝帝遂還王汗謀既不成議舉兵來侵圉<lb/>
<pb n="KR2a0036_WYG_001-12b"/>
人齊里克齊聞其事宻與弟巴達告帝帝即馳軍阿蘭<lb/>
塞悉移輜重於他所遣哲哩木為前鋒俟王汗至即整<lb/>
兵出戰先與珠勒根部遇次與董阿部遇又次與浩爾<lb/>
實勒們部遇皆敗之最後與王汗親兵遇又敗之伊勒<lb/>
哈見勢急突來衝陣射之中頬即歛兵而退於是竒<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>
部人棄王汗來降王汗既敗而歸帝亦將兵還至棟格<lb/>
澤駐軍遣阿里哈致責於王汗曰君為叔父珠爾所逐<lb/>
困廹來歸我父即攻珠爾敗之於河西其土地人民盡<lb/>
<pb n="KR2a0036_WYG_001-13a"/>
收與君此大有功於君一也君為奈曼所攻西奔日沒<lb/>
處君弟札實甘布在金境我遣人召還比至又為黙爾<lb/>
竒斯部人所逼我請我兄色辰伯竒及我弟岱酬往殺<lb/>
之此大有功於君二也君困迫來歸時我過哈達拉厯<lb/>
掠諸部羊馬貲財盡以奉君不半月間令君饑者飽瘠<lb/>
者肥此大有功於君三也君不告我往掠黙爾竒斯大<lb/>
獲而還未嘗以毫髪分我我不以為意及君為奈曼所<lb/>
傾覆我遣四將奪還爾民人重立爾國家此大有功於<lb/>
<pb n="KR2a0036_WYG_001-13b"/>
君四也我征都爾本塔塔爾哈塔錦薩勒珠特鴻吉哩<lb/>
五部如海東鷙禽之於鵝鴈見無不獲獲則必致於君此<lb/>
大有功於君五也是五者皆有明騐君不報我則已今<lb/>
乃易恩為讐而遽加兵於我哉王汙聞之語伊勒哈曰<lb/>
我向者之言何如吾兒宜識之伊勒哈曰事勢至今日<lb/>
必不可已惟有竭力戰鬬我勝則并彼彼勝則并我耳<lb/>
多言何為時帝諸族阿勒坦呼濟爾在王汗左右帝因<lb/>
遣阿里哈誚責王汗就令告之曰昔者吾國無主以色<lb/>
<pb n="KR2a0036_WYG_001-14a"/>
辰岱酬二人實我伯祖巴勒噶特之裔欲立之二人固<lb/>
辭乃以汝呼濟爾為伯父訥衮之子又欲立之汝又固<lb/>
辭然事不可中輟復以汝阿勒坦為我祖呼都拉之子<lb/>
又欲立之汝又固辭於是汝等推戴吾為之主初豈我<lb/>
之本心哉不自意相迫至於如此也三河祖宗肇基之<lb/>
地毋為他人所有汝善事王汗王汗性無常遇我尚如<lb/>
此况汝輩乎我今去矣我今去矣阿勒坦等無一言帝<lb/>
既遣使於王汗遂進兵虜鴻吉哩别部尼勒堅行至班<lb/>
<pb n="KR2a0036_WYG_001-14b"/>
朱爾河水方渾帝飲之以誓衆有伊竒喇斯部人布圖<lb/>
者為果囉囉部所敗因遇帝與之同盟哈扎爾别居哈<lb/>
拉衮山妻子為王汗所虜挾幼子托歡走糧絶探鳥卵<lb/>
為食來會于河上時王汗形勢盛强帝㣲弱勝敗未可<lb/>
知衆頗危懼凡與飲河水者謂之飲渾水言其曽同艱<lb/>
難也王汗兵至帝與戰于哈喇克沁沙圖之地王汗大<lb/>
敗阿勒坦呼濟爾扎木哈克等謀殺王汙弗克奔奈曼<lb/>
達哩台巴林等部稽顙來降帝移軍鄂諾河源謀攻王<lb/>
<pb n="KR2a0036_WYG_001-15a"/>
汗復遣二使往王汗偽為哈扎爾之言曰我兄太子今<lb/>
既不知所在我之妻孥又在王所縱我欲往将安所之<lb/>
耶王儻棄我前愆念我舊好即束手來歸矣王汗信之<lb/>
因遣人随二使來以皮囊盛血與之盟及至即以二使<lb/>
為向導令軍士銜枚夜趨徹辰圖山出其不意襲攻王<lb/>
汗敗之盡降克哷部衆王汗與伊勒哈挺身遁去王汗<lb/>
嘆曰我為吾兒所誤今日之禍悔将何及王汗出走路<lb/>
逢奈曼部将遂為其所殺伊勒哈走西夏日剽掠以自<lb/>
<pb n="KR2a0036_WYG_001-15b"/>
資既而亦為西夏所攻走至龜兹國龜兹國主以兵討<lb/>
殺之帝既滅王汗大獵於特黙格川宣布號令振凱而<lb/>
還時奈曼部長廸延汗心忌帝能遣使謀於巴達勒達<lb/>
部主阿嚕哈斯曰聞東方有稱帝者天無二日民豈有<lb/>
二王耶君能益吾右翼吾将奪其弧矢也阿嚕哈斯即<lb/>
以是謀報帝居無何舉部來歸歳甲子帝大會於特黙<lb/>
格川議伐奈曼羣臣以方春馬瘦宜俟秋髙為言皇弟<lb/>
鄂齊錦曰事所當為斷之在早何可以馬瘦為辭伯勒<lb/>
<pb n="KR2a0036_WYG_001-16a"/>
格台亦曰奈曼欲奪我弧矢是小我也我輩義當同死<lb/>
彼恃其國大而言誇苟乘其不備而攻之功當可成也<lb/>
帝悦曰以此衆戰何憂不勝遂進兵伐奈曼駐兵於心<lb/>
達罕山先遣呼必哩哲伯二人為前鋒迪延汗至自阿<lb/>
勒台營於杭愛山與黙爾竒斯部長托克托克哷部長<lb/>
阿林台實衛喇特部長呼圖克伯竒暨都爾本塔塔爾<lb/>
哈塔錦薩勒珠特諸部合兵勢頗盛時我軍羸馬有驚<lb/>
入奈曼營者迪延汗見之語衆曰䝉古馬瘦如此今當<lb/>
<pb n="KR2a0036_WYG_001-16b"/>
誘其深入然後戰而擒之其將呼圖蘇伯竒對曰先王<lb/>
戰伐勇進不回馬尾人背不使敵人見之今為此遷延<lb/>
之計得非心中有所懼乎苟懼之何不令后妃來統軍<lb/>
也迪延汗怒即躍馬索戰帝以哈扎爾主中軍時扎木<lb/>
哈克從迪延汗來見我軍整肅謂左右曰奈曼初舉兵<lb/>
視䝉古軍若<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>䍽羔兒意謂蹄皮亦不留今吾觀其氣<lb/>
勢殆非往時矣遂引所部兵遁去是日帝與奈曼軍大<lb/>
戰至晡禽殺迪延汗諸部軍一時皆潰夜走絶險墜崖<lb/>
<pb n="KR2a0036_WYG_001-17a"/>
死者不可勝計明日餘衆悉降於是都爾本塔塔爾哈<lb/>
塔錦薩勒珠特四部亦降已而復征黙爾竒斯其長托<lb/>
克托奔迪延汗之兄博囉汗其屬岱爾諤遜獻女迎降<lb/>
俄復叛去帝至台哈寨遣博爾歡錫伯二人領左右軍<lb/>
平之歳乙丑帝征西夏㧞拉伊哩寨經羅索城大掠人<lb/>
民及其槖駞而還<lb/>
元年丙寅帝大會諸王羣臣建九斿白旗即皇帝位於<lb/>
鄂諾河之源諸王羣臣共上尊號曰青吉斯皇帝是歳<lb/>
<pb n="KR2a0036_WYG_001-17b"/>
實金泰和之六年也帝既即位遂發兵復征奈曼時博<lb/>
囉汗獵於烏爾圖山禽之以歸迪延汗子庫楚類汗與<lb/>
托克托奔雅爾達實河上帝始議伐金初金殺帝宗親<lb/>
罕布海汗帝欲復讐會金降俘等具言金主璟肆行暴<lb/>
虐帝乃定議致討然未敢輕動也<lb/>
二年丁卯秋再征西夏剋衛喇喀城是歳遣阿勒坦保<lb/>
喇二人使竒爾濟蘇既而伊徳爾訥哷部阿勒達爾部<lb/>
皆通使來獻名鷹<lb/>
<pb n="KR2a0036_WYG_001-18a"/>
三年戊辰春帝至自西夏夏避暑龍庭冬再征托克托<lb/>
及庫楚類汗時衛喇特部等遇我前鋒不戰而降因用<lb/>
為向導至雅爾達實河討黙爾竒斯部滅之托克托中<lb/>
流矢死庫楚類汗奔契丹<lb/>
四年己巳春輝和爾國來歸帝入河西夏主李安全遣<lb/>
其世子率師來戰敗之獲其副元帥髙令公剋烏梁海<lb/>
城俘其太傅西壁氏進至克夷門復敗夏師獲其将威<lb/>
明令公薄中興府引河水灌之堤決水外潰遂撤圍還<lb/>
<pb n="KR2a0036_WYG_001-18b"/>
遣太傅額特入中興招諭夏主夏主納女請和<lb/>
五年庚午春金謀來伐築烏沙堡帝命哲伯襲殺其衆<lb/>
遂略地而東初帝貢歳幣于金金主使衛王允濟受貢<lb/>
於靜州帝見允濟不為禮允濟歸欲請兵攻之會金主<lb/>
璟殂允濟嗣位有詔至國𫝊言當拜受帝問金使曰新<lb/>
君為誰金使曰衛王也帝遽南靣唾曰我謂中原皇帝<lb/>
是天上人做此等庸懦亦為之耶何以拜為即乘馬北<lb/>
去金使還言允濟益怒欲俟帝再入貢就進塲害之帝<lb/>
<pb n="KR2a0036_WYG_001-19a"/>
知之遂與金絶益嚴兵為備<lb/>
六年辛未春帝居吉魯爾河西域哈喇婁部主阿爾斯<lb/>
蘭汗來降輝和爾國主伊都呼來覲二月帝自將兵南<lb/>
伐敗金將達實於野狐嶺取大水濼豐利等縣金復築<lb/>
烏沙堡秋七月哲伯攻㧞烏沙堡及烏月營八月帝及<lb/>
金師戰于宣平之會河川敗之九月㧞徳興府居庸關<lb/>
守將遁去哲伯遂入關扺中都冬十月襲金羣牧監驅<lb/>
其馬而還耶律阿哈降入見帝于行在所皇子卓沁察<lb/>
<pb n="KR2a0036_WYG_001-19b"/>
罕台諤格徳依分徇雲内東勝武朔等州下之是冬駐<lb/>
蹕金之北境劉伯林𤓰爾佳常格等來降<lb/>
七年壬申春正月耶律瑠格聚衆于隆安自為都元帥<lb/>
遣使來附帝破昌桓撫等州金将赫舍哩糾堅等率兵<lb/>
三十萬來援帝與戰于獾兒觜大敗之秋圍西京金元<lb/>
帥左都監鄂通襄率師來援帝遣兵誘至宻谷口逆擊<lb/>
之盡殪復攻西京帝中流矢遂撤圍九月察罕剋奉聖<lb/>
州冬十二月甲申哲伯攻東京不㧞即引去夜馳還襲<lb/>
<pb n="KR2a0036_WYG_001-20a"/>
克之<lb/>
八年癸酉春耶律瑠格自立為遼王改元元統秋七月<lb/>
克宣徳府遂攻徳興皇子圖類駙馬齊竒先登㧞之帝<lb/>
進至懐來及金行省完顔綱元帥髙琪戰敗之追至古<lb/>
北口金兵保居庸詔克特卜齊守之遂趨涿鹿金西京<lb/>
留守呼沙呼遁帝出紫荆關敗金師于五回嶺㧞涿易<lb/>
二州契丹烏蘭巴爾等獻北口哲伯遂取居庸與克特<lb/>
卜齊會八月金呼沙呼弑其主允濟迎豐王珣立之是<lb/>
<pb n="KR2a0036_WYG_001-20b"/>
秋分兵三道命皇子卓沁察罕台諤格徳依為右軍循<lb/>
太行而南取保遂安肅安定邢洺磁相衛輝懐孟掠澤<lb/>
潞遼沁平陽太原吉隰㧞汾石嵐忻代武等州而還皇<lb/>
弟哈扎爾及汪沁諾延卓齊特博恰為左軍遵海而東<lb/>
取薊州平灤遼西諸郡而還帝與皇子圖類為中軍取<lb/>
雄霸莫安河間滄景獻深祁蠡冀恩濮開滑博濟泰安<lb/>
濟南濵棣益都淄濰登萊沂等郡復命穆呼哩攻宻州<lb/>
屠之史天倪蕭博特率衆來降穆呼哩承制竝以為萬<lb/>
<pb n="KR2a0036_WYG_001-21a"/>
户帝至中都三道兵還合屯大口是歳河北郡縣盡㧞<lb/>
唯中都通順真定清沃大名東平徳邳海州十一城不<lb/>
下<lb/>
九年甲戌春三月駐蹕中都北郊諸将請乘勝破燕帝<lb/>
不從乃遣使諭金主曰汝山東河北郡縣悉為我有汝<lb/>
所守惟燕京耳天既弱汝我復迫汝於險天其謂我何<lb/>
我今還軍汝不能犒師以弭我諸将之怒耶金主遂遣<lb/>
使求和奉衛紹王女岐國公主及金帛童男女五百馬<lb/>
<pb n="KR2a0036_WYG_001-21b"/>
三千以獻仍遣其丞相完顔福興送帝出居庸夏五月<lb/>
金主遷汴以完顔福興及㕘政穆延盡忠輔其太子守<lb/>
忠留守中都六月金乣軍卓多等殺主帥率衆來降詔<lb/>
薩木哈舒穆嚕明安與卓多等圍中都帝避暑魚兒濼<lb/>
秋七月金太子守忠走汴冬十月穆呼哩征遼東髙州<lb/>
盧琮金扑等降錦州張鯨殺其節度使自立為臨海王<lb/>
遣使來降<lb/>
十年乙亥春正月金右副元帥富察齊錦以通州降以<lb/>
<pb n="KR2a0036_WYG_001-22a"/>
齊錦為元帥二月穆呼哩攻北京金元帥烏庫哩音達<lb/>
琿以城降以音達琿為留守烏頁爾權兵馬都元帥鎮<lb/>
之興中府元帥石天應來降以天應為興中府尹三月<lb/>
金御史中丞李英等率師援中都戰于霸州敗之夏四<lb/>
月克清順二州詔張鯨總北京十提控兵從南征鯨謀<lb/>
叛伏誅鯨弟致遂據錦州僣號漢興皇帝改元興龍五<lb/>
月庚申金中都留守完顔福興仰藥死穆延盡忠棄城<lb/>
走明安入守之是月避暑桓州凉涇遣呼圖克等籍中<lb/>
<pb n="KR2a0036_WYG_001-22b"/>
都帑藏秋七月紅羅山寨主杜秀降以秀為錦州節度<lb/>
使遣伊竒哩往諭金主以河北山東未下諸城來獻及<lb/>
去帝號為河南王當為罷兵不從詔史天倪南征授右<lb/>
副都元帥賜金虎符八月天倪取平州金經略使竒珠<lb/>
降穆呼哩遣史進道等攻廣寜府降之是秋取城邑凡<lb/>
八百六十有二冬十月金宣撫布希萬努據遼東僣稱<lb/>
天王國號大真改元天泰十一月耶律瑠格來朝以其<lb/>
子實沙入侍史天祥討興州擒其節度使趙守玉<lb/>
<pb n="KR2a0036_WYG_001-23a"/>
十一年丙子春還臚朐河行宫張致陷興中府穆呼哩<lb/>
討平之秋錫里濟額特薩木哈巴圖爾率師由西夏趨<lb/>
關中遂越潼關獲金西安軍節度使尼瑪哈富勒呼㧞<lb/>
汝州等郡抵汴京而還冬十月布希萬努降以其子特<lb/>
爾格入侍既而復叛僭稱東夏<lb/>
十二年丁丑夏盜祁和尚據武平史天祥討平之遂擒<lb/>
金将巢元帥以獻察罕破金監軍𤓰爾佳於霸州金求<lb/>
和乃還秋八月詔以穆呼哩為太師封國王将䝉古乣<lb/>
<pb n="KR2a0036_WYG_001-23b"/>
漢諸軍南征㧞遂城蠡州冬克大名府遂東定益都淄<lb/>
登萊濰宻等州是歳圖們部民叛命布林都爾伯討平<lb/>
之<lb/>
十三年戊寅秋八月兵出紫荆口獲金行元帥事張柔<lb/>
命還其舊職穆呼哩自西京入河東克太原平陽及忻<lb/>
代澤潞汾霍等州金将武仙攻滿城張柔擊敗之是年<lb/>
伐西夏圍其王城夏主李遵頊出走西涼契丹禄格據<lb/>
髙麗江東城命浩沁扎拉率師平之髙麗王㬚遂降請<lb/>
<pb n="KR2a0036_WYG_001-24a"/>
歳貢方物<lb/>
十四年己卯春張柔敗武仙降祁陽曲陽中山等城夏<lb/>
六月西域殺使者帝親征遂取鄂托喇爾城擒其酋哈<lb/>
濟爾濟蘭圖秋穆呼哩克岢嵐吉隰等州進攻絳州㧞<lb/>
其城屠之<lb/>
十五年庚辰春三月帝克布哈城夏五月克塔什干城<lb/>
駐蹕頁實勒提斯河秋攻克鄂托羅爾城穆呼哩徇地<lb/>
至真定武仙出降以史天倪為河北西路兵馬都元帥<lb/>
<pb n="KR2a0036_WYG_001-24b"/>
行府事仙副之東平嚴實籍彰徳大名磁洺恩博滑濬<lb/>
等州户三十萬來歸穆呼哩承制授實金紫光禄大夫<lb/>
行尚書省事冬金邢州節度使武貴降穆呼哩攻東平<lb/>
不克留嚴實守之撤圍趨洺州分兵徇河北諸郡是歳<lb/>
授董俊龍虎衛上將軍右副都元帥<lb/>
十六年辛巳春帝攻布哈爾賽瑪爾堪等城皇子卓沁<lb/>
攻安集延巴爾昌等城並下之夏四月駐蹕鐵門關金<lb/>
主遣烏克遜仲端奉國書請和稱帝為兄不允金東平<lb/>
<pb n="KR2a0036_WYG_001-25a"/>
行省事孟古棄城遁嚴實入守之宋遣苟夢玉來請和<lb/>
夏六月宋漣水忠義統轄石珪來降以珪為濟兗單三<lb/>
州總管秋帝攻巴喇勒哈等城皇子卓沁察罕台諤格<lb/>
徳依攻玉隴哈什等城下之冬十月皇子圖類克瑪勒<lb/>
濟里克瑪勒齊阿喇斯等城穆呼哩出河西克葭綏徳<lb/>
保安鄜坊丹等州進攻延安不下十一月宋京東安撫<lb/>
使張琳以京東諸郡來降以琳為滄景濵棣等州行都<lb/>
元帥是歳詔諭徳順州<lb/>
<pb n="KR2a0036_WYG_001-25b"/>
十七年壬午春皇子圖類克圖舍尼綽爾等城還軍經<lb/>
穆壘國大掠之遂渡楚楚拉河克伊拉等城乃與帝會<lb/>
合兵攻塔爾哈寨㧞之穆呼哩軍克乾涇邠原等州攻<lb/>
鳳翔不下夏避暑塔爾哈寨西域主扎拉鼎出奔與瑪<lb/>
里克汗合呼圖克與戰不利帝自将擊之擒瑪里克汗<lb/>
扎拉鼎遁去遣巴拉追之不獲秋金復遣烏克遜仲端<lb/>
來請和見帝于回鶻國帝謂曰我向欲汝主授我河朔<lb/>
地令汝主為河南王彼此罷兵汝主不從今穆呼哩已<lb/>
<pb n="KR2a0036_WYG_001-26a"/>
盡取之乃始來請耶仲端乞哀帝曰今汝逺來河朔既<lb/>
為我有關西數城未下者其割付我令汝主為河南王<lb/>
勿復違也仲端乃歸金平陽公胡天祚以青龍堡降冬<lb/>
十月金河中府來附以石天應為兵馬都元帥守之<lb/>
十八年癸未春三月太師國王穆呼哩薨夏避暑帕爾<lb/>
滿川皇子卓沁察罕台諤格徳依及巴拉兵來會遂定<lb/>
西域諸城置達嚕噶齊監治之冬十月金主珣殂子守<lb/>
緒立是歳宋復遣苟夢玉來<lb/>
<pb n="KR2a0036_WYG_001-26b"/>
十九年甲申夏宋大名總管彭義斌侵河北史天倪與<lb/>
戰于恩州敗之是歳帝至東印度國角端見班師<lb/>
二十年乙酉春正月還行宫二月武仙以真定叛殺史<lb/>
天倪董俊判官李全亦以中山叛三月史天澤擊仙走<lb/>
之復真定夏六月彭義斌以兵應仙天澤禦於贊皇擒<lb/>
斬之<lb/>
二十一年丙戌春正月以西夏納仇人實勒噶克繖昆<lb/>
及不遣質子詔親征二月取黒水等城夏避暑琿楚山<lb/>
<pb n="KR2a0036_WYG_001-27a"/>
取甘肅等州秋取西涼府綽羅和拉等縣遂踰沙陀至<lb/>
黄河九渡取雅爾等縣九月李全執張琳郡王岱遜進<lb/>
兵圍全於益都冬十一月庚申帝攻靈州夏遣威明令<lb/>
公來援丙寅帝渡河擊夏師敗之丁丑五星聚見于西<lb/>
南駐蹕鹽州川十二月李全降授張柔行軍千戸保州<lb/>
等處都元帥是歳皇子諤格徳依及察罕之師圍金南<lb/>
京遣唐慶責歳幣于金<lb/>
二十二年丁亥春帝留兵攻夏王城自率師渡河攻積<lb/>
<pb n="KR2a0036_WYG_001-27b"/>
石州二月破臨洮府三月破洮河西寜二州遣旺沁諾<lb/>
延攻信都府㧞之夏四月帝次龍徳㧞徳順等州徳順<lb/>
節度使愛申進士馬肩龍死焉五月遣唐慶等使金閏<lb/>
月避暑六盤山六月金遣完顔哈昭鄂屯阿古來請和<lb/>
帝謂羣臣曰朕自去冬五星聚時已嘗許不殺掠遽忘<lb/>
下詔耶今可布告中外令彼行人亦知朕意是月夏主<lb/>
李晛降帝次清水縣西江秋七月壬午不豫己丑崩于<lb/>
薩里川哈喇圖之行宫臨崩謂左右曰金精兵在潼闗<lb/>
<pb n="KR2a0036_WYG_001-28a"/>
南據連山北限大河難以遽破若假道于宋宋金世讐<lb/>
必能許我則下兵唐鄧直搗大梁金急必徴兵潼闗然<lb/>
以數萬之衆千里赴援人馬疲弊雖至弗能戰破之必<lb/>
矣言訖而崩夀六十六𦵏起輦谷至元三年冬十月追<lb/>
諡聖武皇帝至大二年冬十一月庚辰加諡法天啓運<lb/>
聖武皇帝廟號太祖在位二十二年帝深沉有大略用<lb/>
兵如神故能滅國四十遂平西夏其竒勲偉跡甚衆惜<lb/>
乎當時史官不備或多失於紀載云<lb/>
<pb n="KR2a0036_WYG_001-28b"/>
戊子年是歳皇子圖類監國<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一<lb/>
<pb n="KR2a0036_WYG_001-29a"/>
元史卷一考證<lb/>
阿倫果斡寡居　阿倫果斡原文作阿蘭果火史䝉上<lb/>
　文刪省但稱阿蘭於音譯未合今以全名改對下倣<lb/>
　此<lb/>
托端呼爾察曰　原文作脱端曰按上文作脱端火兒<lb/>
　真未可但稱脱端今以全名譯對<lb/>
若哲伯　原文作哲别卷後又作遮别他卷又作只别<lb/>
　者别闍别皆以音近而訛今併改哲伯<lb/>
<pb n="KR2a0036_WYG_001-29b"/>
額布根　原文作也不干各卷又訛作也不堅阿卜干<lb/>
　今併改<lb/>
宴子鄂諾阿上　原文作斡難河他卷又作阿難又訛<lb/>
　作兀難今併改<lb/>
遂㑹于圖喇河上　原文作土兀剌河他卷又訛作秃<lb/>
　忽剌今併改<lb/>
㑹奈曼部長博囉漢　原文作不魯欲罕卷後又作盃<lb/>
　魯可漢今併改<lb/>
<pb n="KR2a0036_WYG_001-30a"/>
博囉罕　原文作博爾忽他卷又作博爾渾今併改<lb/>
已而與皇弟哈扎爾再伐奈曼　弟原文作帝考世系<lb/>
　表哈扎爾為太祖昆弟行帝弟音近且當時國俗有<lb/>
　大皇帝二皇帝之稱修史者遂沿其妄卷後鄂齊錦<lb/>
　為烈祖第四子亦稱皇帝可證然於名義不合今並<lb/>
　改正<lb/>
薩勒珠特　原文作散只兀他卷又作散只兒今併改<lb/>
伊竒喇斯　原文作亦乞剌思他卷又作亦其列思亦<lb/>
<pb n="KR2a0036_WYG_001-30b"/>
　啟烈思今併改<lb/>
長子卓沁　原文作木赤考之世系表及紀𫝊所載作<lb/>
　术赤亦作拙赤木术形似术拙音同今併改<lb/>
嵗癸亥　原文作癸丑考是年為章宗泰和三年越二<lb/>
　二年而太祖稱帝是為丙寅况以前壬戌後乙丑計<lb/>
　之亦不當有癸丑今據改<lb/>
為果囉囉部所敗　原文作火魯剌部即卷前火魯剌<lb/>
　思部係脱字今依前譯改<lb/>
<pb n="KR2a0036_WYG_001-31a"/>
皇弟鄂齊錦　原文作皇帝斡赤斤斡赤斤他卷又訛<lb/>
　作斡真今併改帝改弟説見前<lb/>
元年迪延汗子庫楚類汗　原文作屈出律罕他卷又<lb/>
　作曲書律罕屈曲音近書出字以革體相似而訛今<lb/>
　併改<lb/>
二年使竒爾濟蘓　原文作乞力吉思他卷又作乞里<lb/>
　吉思曲列吉思今併改<lb/>
十年金元帥烏庫哩音達琿以城降　原文作寅荅虎<lb/>
<pb n="KR2a0036_WYG_001-31b"/>
　烏古論烏古論改烏庫哩考烏庫哩為金之著姓若<lb/>
　是兩人不當一稱名而一舉姓此字金宣宗本紀未<lb/>
　載蘇天爵名臣事畧載穆呼哩攻北京金守將銀青<lb/>
　嬰城自守其將髙玉等殺銀青共推烏庫哩音達琿<lb/>
　為帥未幾以城降核之續通鑑亦同為太祖九年事<lb/>
　年月雖不符而姓名則合且以下文以音達琿為留<lb/>
　守文義考之其為名氏顛倒無疑今據改<lb/>
金宣撫布希萬努據遼東　按塔斯𫝊云從定宗於潛<lb/>
<pb n="KR2a0036_WYG_001-32a"/>
　邸東征擒金咸平宣撫完顔萬努於遼東萬努自乙<lb/>
　亥嵗率衆保東海至是平之乙亥為太祖十年與本<lb/>
　紀合考布希　原文作蒲鮮為金之庶妵完顔為金<lb/>
　之國姓無一人兩姓之理紀𫝊必有一誤或當時賜<lb/>
　姓則未可知但萬努於金史無專𫝊無憑訂正姑從<lb/>
　闕疑<lb/>
十六年帝攻布哈爾　原文作卜合兒他卷又作孛合<lb/>
　里又作不花刺今併改<lb/>
<pb n="KR2a0036_WYG_001-32b"/>
二十一年丙戌　按史例編年皆紀以干支此獨失繫<lb/>
　今增載後倣此<lb/>
</p>
<p>
</p>
  </div>
</body>
</text>
</TEI>
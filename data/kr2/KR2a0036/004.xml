<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷四</head> <lb/>
    <p>
<pb n="KR2a0036_WYG_004-1a"/>
欽定四庫全書<lb/>
　元史卷四<lb/>
　明翰林學士亞中大夫知制誥兼修國史宋濓等修<lb/>
　本紀第四<lb/>
　　世祖一<lb/>
世祖聖徳神功文武皇帝諱呼必賚睿宗皇帝第四子<lb/>
母莊聖太后竒<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>氏以乙亥嵗八月乙卯生及長仁明<lb/>
英睿事太后至孝尤善撫下納鴻吉哩氏為妃嵗甲辰<lb/>
<pb n="KR2a0036_WYG_004-1b"/>
帝在潛邸思大有為於天下延藩府舊臣及四方文學<lb/>
之士問以治道嵗辛亥六月憲宗即位同母弟惟帝最<lb/>
長且賢故憲宗盡屬以漠南漢地軍國庶事遂南駐扎<lb/>
固圖之地邢州有兩達爾罕言於帝曰邢吾分地也受<lb/>
封之初民萬餘戸今日減月削纔五七百戸耳宜選良<lb/>
吏撫循之帝從其言承制以托克托及張耕為邢州安<lb/>
撫使劉肅為商𣙜使邢乃大治嵗壬子帝駐桓撫間憲<lb/>
宗令斷事官伊囉斡齊與布扎爾等總天下財賦于燕<lb/>
<pb n="KR2a0036_WYG_004-2a"/>
視事一日殺二十八人其一人盜馬者杖而釋之矣偶<lb/>
有獻環刀者遂追還所杖者手試刀斬之帝責之曰凡<lb/>
死罪必詳讞而後行刑今一日殺二十八人必多非辜<lb/>
既杖復斬此何刑也布扎爾錯愕不能對太宗朝立軍<lb/>
儲所于新衛以収山東河北丁糧後惟計直取銀帛軍<lb/>
行則以資之帝請于憲宗設官築五倉于河上始令民<lb/>
入粟宋遣兵攻虢之盧氏河南之永寧衛之八栁渡帝<lb/>
言之憲宗立經畧司於汴以莽格史天澤楊惟中趙璧<lb/>
<pb n="KR2a0036_WYG_004-2b"/>
為使陳紀楊果為叅議俾屯田唐鄧等州授之兵牛敵<lb/>
至則禦敵去則耕仍置屯田萬户於鄧完城以備之夏<lb/>
入覲憲宗于察遜諾爾之地奉命帥師征雲南秋<lb/>
七月丙午禡牙西行嵗癸丑受京兆分地諸將皆築第<lb/>
京兆豪侈相尚帝即分遣使戍興元諸州又奏割河東<lb/>
解州鹽池以供軍食立從宜府于京兆屯田鳳翔募民<lb/>
受鹽入粟轉漕嘉陵夏遣王府尚書姚樞立京兆宣撫<lb/>
司以布琳及楊惟中為使關隴大治又立交鈔提舉司<lb/>
<pb n="KR2a0036_WYG_004-3a"/>
印鈔以佐經用秋八月師次臨洮遣伊拉珠王君侯王<lb/>
鑑諭大理不果行九月壬寅師次塔拉分三道以進大<lb/>
將烏蘭哈達率西道兵由晏當路諸王察罕伊兆爾帥<lb/>
東道兵由白蠻帝由中道乙巳至滿陀城留輜重冬十<lb/>
月丙午過大渡河又經行山谷二千餘里至金沙江乘<lb/>
革囊及栰以渡摩安蠻主迎降其地在大理北四百餘<lb/>
里十一月辛卯復遣伊拉珠等使大理丁酉師至白蠻<lb/>
打郭寨其主將出降其姪堅壁拒守攻㧞殺之不及其<lb/>
<pb n="KR2a0036_WYG_004-3b"/>
民庚子次三甸辛丑白蠻送欵十二月丙辰軍薄大理<lb/>
城初大理主段氏微弱國事皆决於高祥高和兄弟是<lb/>
夜祥率衆遁去命大將伊克及巴圖爾追之帝既入大<lb/>
理曰城破而我使不出計必死矣己未西道兵亦至命<lb/>
姚樞等捜訪圖籍乃得三使尸既瘞命樞為文祭之辛<lb/>
酉南出龍首城次趙瞼癸亥獲高祥斬于姚州留大將<lb/>
烏蘭哈達戍守以劉時中為宣撫使與段氏同安輯大<lb/>
理遂班師嵗甲寅夏五月庚子駐六盤山六月以廉希<lb/>
<pb n="KR2a0036_WYG_004-4a"/>
憲為西關道宣撫使姚樞為勸農使秋八月至自大理<lb/>
駐桓撫間復立撫州冬駐扎固圖之地嵗乙卯春復駐<lb/>
桓撫間冬駐奉聖州北嵗丙辰春三月命僧子聰卜地<lb/>
于桓州東灤水北城開平府經營宫室冬駐于哈喇巴<lb/>
勒噶遜之地憲宗命益懐州為分地嵗丁巳春憲宗命<lb/>
阿勒達爾劉太平㑹計京兆河南財賦大加鉤考其貧<lb/>
不能輸者帝為代償之冬十二月入覲于伊克徳哷蘇<lb/>
之地議分道攻宋以明年為期嵗戊午冬十一月戊申<lb/>
<pb n="KR2a0036_WYG_004-4b"/>
禡牙于開平東北是日啓行嵗己未春二月㑹諸王于<lb/>
邢州夏五月駐小濮州徴東平宋子貞李昶訪問得失<lb/>
秋七月甲寅次汝南命大將巴圖爾等前行備糧漢上<lb/>
戒諸將毋妄殺命楊惟中郝經宣撫江淮筆且齊孫貞<lb/>
督軍須蔡州有軍士犯法者貞縛致有司白于帝命戮<lb/>
以徇諸軍澟然無敢犯令者八月丙戌渡淮辛卯入大<lb/>
勝關宋戍兵皆遁壬辰次黄陂甲午遣廉希憲招臺山<lb/>
寨比至千戸董文炳等已破之時淮民被俘者衆悉縦<lb/>
<pb n="KR2a0036_WYG_004-5a"/>
之庚子先鋒察呼得宋沿江制置司榜來上有云今夏<lb/>
諜者聞北兵㑹議取黄陂民船繫栰由陽邏堡以渡㑹<lb/>
于鄂州帝曰此事前所未有願如其言辛丑師次江北<lb/>
九月壬寅朔親王穆格自合州釣魚山遣使以憲宗凶<lb/>
問來告且請北歸以繫天下之望帝曰吾奉命南來豈<lb/>
可無功遽還甲辰登香罏山俯瞰大江江北曰武湖湖<lb/>
之東曰陽邏堡其南岸即滸黄洲宋以大舟扼江渡帝<lb/>
遣兵奪二大舟是夜遣瑪拉噶齊張文謙等具舟楫乙<lb/>
<pb n="KR2a0036_WYG_004-5b"/>
已遲明至江岸風雨晦㝠諸將皆以為未可渡帝不從<lb/>
遂申敕將帥揚旗伐鼓三道並進天為開霽與宋師接<lb/>
戰者三殺獲甚衆逕達南岸軍士有擅入民家者以軍<lb/>
法從事凡所俘獲悉縱之丁未遣王冲道李宗傑訾郊<lb/>
招諭鄂城比至東門矢下如雨冲道墜馬為敵所獲宗<lb/>
傑郊奔還帝駐滸黄洲己酉抵鄂屯兵教塲庚戌圍鄂<lb/>
壬子登城東北壓雲亭立望樓高可五大望見城中出<lb/>
兵趣兵迎擊生擒二人云賈似道率兵救鄂事起倉卒<lb/>
<pb n="KR2a0036_WYG_004-6a"/>
皆非精鋭遂命官取逃民棄糧聚之軍中為攻取計戊<lb/>
午順天萬戸張柔兵至大將巴圖爾等以舟師趣岳州<lb/>
遇宋將吕文徳自重慶來巴圖爾等迎戰文徳乘夜入<lb/>
鄂城守愈堅冬十月辛未朔移駐烏龜山甲戌巴圖爾<lb/>
還自岳十一月丙辰移駐牛頭山烏蘭哈達畧地諸蠻<lb/>
由交趾厯邕桂抵潭州聞帝在鄂遣使來告時先朝諸<lb/>
臣阿勒達爾琿塔噶托果斯托里齊等謀立額哷布格<lb/>
額哷布格者睿宗第七子帝之弟也於是阿勒達爾發<lb/>
<pb n="KR2a0036_WYG_004-6b"/>
兵於漠北諸部托里齊括兵於漢南諸州而阿勒達爾<lb/>
乘𫝊調兵去開平僅百餘里皇后聞之使人謂之曰發<lb/>
兵大事太祖皇帝曽孫珍戩在此何故不令知之阿勒<lb/>
達爾不能荅繼又聞托里齊亦至燕后即遣托歡額黙<lb/>
根馳至軍前密報請速還丁卯發牛頭山聲言趣臨安<lb/>
留大將巴圖爾等帥諸軍圍鄂閏月庚午朔還駐青山<lb/>
磯辛未臨江岸遣張文謙還諭諸將曰遲六日當去鄂<lb/>
退保滸黄洲命文謙發降民二萬北歸宋賈似道遣宋<lb/>
<pb n="KR2a0036_WYG_004-7a"/>
京請和命趙璧等語之曰汝以生靈之故來請和好其<lb/>
意甚善然我奉命南征豈能中止果有事大之心當請<lb/>
於朝是日大軍北還己丑至燕托里齊方括民兵民甚<lb/>
苦之帝詰其由托以憲宗臨終之命帝察其包藏禍心<lb/>
所集兵皆縱之人心大悦是冬駐燕京近郊<lb/>
中統元年春三月戊辰朔車駕至開平親王哈坦阿濟<lb/>
格率西道諸王塔齊爾額森克呼魯古爾卓多率東道<lb/>
諸王皆來㑹與諸大臣勸進帝三讓諸王大臣固請辛<lb/>
<pb n="KR2a0036_WYG_004-7b"/>
卯即皇帝位以瑪穆特趙璧董文炳為燕京路宣慰使<lb/>
陕西宣撫使廉希憲言高麗國王嘗遣其世子倎入覲<lb/>
㑹憲宗將兵攻宋倎留三年不遣今聞其父已死若立<lb/>
倎遣歸國彼心懐徳於我是不煩兵而得一國也帝是<lb/>
其言改館倎以兵衛送之仍赦其境内夏四月戊戌朔<lb/>
立中書省以王文統為平章政事張文謙為左丞以巴<lb/>
崇廉希憲商挺為陜西四川等路宣撫使趙良弼叅議<lb/>
司事鈕祜禄納罕張啓元為西京等處宣撫使己亥詔<lb/>
<pb n="KR2a0036_WYG_004-8a"/>
諭高麗國王倎仍歸所俘民及其逃户禁邊將勿擅掠<lb/>
辛丑以即位詔天下詔曰朕惟祖宗肇造區宇奄有四<lb/>
方武功迭興文治多缺五十餘年於此矣葢時有先後<lb/>
事有緩急天下大業非一聖一朝所能兼備也先皇帝<lb/>
即位之初風飛雷厲將大有為憂國愛民之心雖切於<lb/>
已尊賢使能之道未得其人方董夔門之師遽遺鼎湖<lb/>
之泣豈期遺恨竟勿克終肆予冲人渡江之後葢將深<lb/>
入焉乃聞國中重以僉軍之擾黎民驚駭若不能一朝<lb/>
<pb n="KR2a0036_WYG_004-8b"/>
居者予為此懼驛騎馳歸目前之急雖紓境外之兵未<lb/>
戢乃㑹羣議以集良規不意宗盟輙先推戴左右萬里<lb/>
名王巨臣不召而來者有之不謀而同者皆是咸謂國<lb/>
家之大統不可乆曠神人之重寄不可暫虚求之今日<lb/>
太祖嫡孫之中先皇母弟之列以賢以長止予一人雖<lb/>
在征伐之間每存仁愛之念博施濟衆實可為天下主<lb/>
天道助順人謨與能祖訓傳國大典於是乎在孰敢不<lb/>
從朕峻辭固讓至於再三祈懇益堅誓以死請於是俯<lb/>
<pb n="KR2a0036_WYG_004-9a"/>
徇輿情勉登大寳自惟寡昧屬時多艱若涉淵冰罔知<lb/>
攸濟爰當臨御之始宜新𢎞逺之規祖述變通正在今<lb/>
日務施實徳不尚虛文雖承平未易遽臻而饑渇所當<lb/>
先務嗚呼厯數攸歸欽應上天之命勲親斯託敢忘烈<lb/>
祖之規體極建元與民更始朕所不逮更賴我逺近宗<lb/>
族中外文武同心協力獻可替否之助也誕告多方體<lb/>
予至意丁未以翰林侍讀學士郝經為國信使翰林待<lb/>
制何源禮部郎中劉人傑副之使于宋丙辰收輯中外<lb/>
<pb n="KR2a0036_WYG_004-9b"/>
官吏宣劄牌面遣特穆爾李舜欽等行部考課各路諸<lb/>
色工匠置急遞鋪乙丑徴諸道兵六千五百人赴京師<lb/>
宿衛置互市于漣水軍禁私商不得越境犯者死額哷<lb/>
布格僣號于和琳城西阿勒坦河召賈居貞張儆王煥<lb/>
完顔愈乘傳赴闕五月戊辰朔詔雅克特穆爾孟古岱<lb/>
節度黄河以西諸軍丙戌建元中統詔曰祖宗以神武<lb/>
定四方淳徳御羣下朝廷草創未遑潤色之文政事變<lb/>
通漸有綱維之目朕獲纉舊服載擴丕圖稽列聖之洪<lb/>
<pb n="KR2a0036_WYG_004-10a"/>
規講前代之定制建元表嵗示人君萬世之傳紀時書<lb/>
王見天下一家之義法春秋之正始體大易之乾元炳<lb/>
煥皇猷權輿治道可自庚申年五月十九日建元為中<lb/>
統元年惟即位體元之始必立經陳紀為先故内立都<lb/>
省以總宏綱外設總司以平庶政仍以興利除害之事<lb/>
補偏救弊之方隨詔以頒於戲秉籙握樞必因時而建<lb/>
號施仁發政期與物以更新敷宣懇惻之辭表著憂勞<lb/>
之意凡在臣庶體予至懐詔安撫壽春府軍民甲午以<lb/>
<pb n="KR2a0036_WYG_004-10b"/>
額哷布格反詔赦天下乙未立十路宣撫司以賽音諤<lb/>
徳齊李徳輝為燕京路宣撫使徐世隆副之宋子貞為<lb/>
益都濟南路宣撫使王磐副之河南路經畧使史天澤<lb/>
為河南宣撫使楊果為北京路宣撫使趙昞副之張徳<lb/>
輝為平陽太原路宣撫使謝瑄副之博囉哈雅劉肅並<lb/>
為真定路宣撫使姚樞為東平路宣撫使張肅副之中<lb/>
書左丞張文謙為大名彰徳路宣撫使游顯副之鈕祜<lb/>
禄納罕為西京路宣撫使崔巨濟副之廉希憲為京兆<lb/>
<pb n="KR2a0036_WYG_004-11a"/>
等路宣撫使以汪惟正為鞏昌等處便宜都總帥呼哩<lb/>
雅濟為鞏昌路元帥詔諭成都路侍郎張威安撫元忠<lb/>
綿資卭彭等州西川潼川隆慶順慶等府及各處山砦<lb/>
歸附官吏給宣命金符有差詔平陽京兆兩路宣撫司<lb/>
僉兵七千人於延安等處守隘以萬戸鄭鼎實喇孟古<lb/>
岱領之貧不能應役者官為資給徴諸路兵三萬駐燕<lb/>
京近地命諸路市馬萬匹送開平府以總帥汪良臣統<lb/>
陜西漢軍於沿河守隘立望雲驛非軍事毋得輙入熒<lb/>
<pb n="KR2a0036_WYG_004-11b"/>
惑入南斗留五十餘日六月戊戌詔燕京西京北京三<lb/>
路宣撫司運米十萬石輸開平府及撫州沙井靖州魚<lb/>
兒濼以備軍儲以李璮為江淮大都督劉太平等謀反<lb/>
伏誅并誅竒爾岱布哈於東川察喇卜和卓於西川琿<lb/>
塔噶反乙巳李璮言獲宋諜者言賈似道調兵聲言攻<lb/>
漣州遣人覘之見許浦江口及射陽湖兵船二千艘宜<lb/>
繕理城塹以備罷阿勒達爾所簽解鹽戸軍百人壬子<lb/>
詔陜西四川宣撫司巴崇節制諸軍乙卯詔東平路萬<lb/>
<pb n="KR2a0036_WYG_004-12a"/>
戸嚴忠濟等發精兵一萬五千人赴開平乙丑以石藏<lb/>
布為大理國總管佩虎符詔十路宣撫司造戰襖裘帽<lb/>
各以萬計輸開平是月召真定劉郁邢州郝子明彰徳<lb/>
胡祗遹燕京馮渭王光益楊恕李彦通趙和之東平韓<lb/>
文獻張昉等乘傳赴闕高麗國王王倎遣其子永安公<lb/>
僖判司宰事韓即來賀即位以國王封冊王印及虎符<lb/>
賜之秋七月戊辰勅燕京北京西京真定平陽大名東<lb/>
平益都等路宣撫司造羊裘皮帽袴靴皆以萬計輸開<lb/>
<pb n="KR2a0036_WYG_004-12b"/>
平己巳以萬戸史天澤扈從先帝有功賜銀萬五千兩<lb/>
遣靈州種田民還京兆庚午賜山東行省大都督李璮<lb/>
金符二十銀符五給所部有功將士癸酉以燕京路宣<lb/>
慰使瑪穆特行中書省事燕京路宣慰使趙璧平章政<lb/>
事張啓元叅知政事王鶚翰林學士承㫖兼修國史河<lb/>
南路宣撫使史天澤兼江淮諸翼軍馬經畧使丙子詔<lb/>
中書省給諸王塔齊爾益都平州封邑嵗賦金帛并以<lb/>
諸王布呼實勒們所屬民户人匠嵗賦給之詔造中統<lb/>
<pb n="KR2a0036_WYG_004-13a"/>
元寳交鈔立互市于潁州漣水光化軍北京路都元帥<lb/>
阿哈乞免所部軍士征徭從之宋兵攻邊城詔遣太尹<lb/>
竒<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>孟古岱率所部合兵擊之下詔褒賞行省大都督<lb/>
李璮帝自將討額哷布格勑劉天麟規措中都析津驛<lb/>
傳馬八月丙午授中書左丞行大名等路宣撫使張文<lb/>
謙虎符丁未詔都元帥耨埒所過毋擅捶掠官吏已酉<lb/>
立秦蜀行中書省以京兆等路宣撫使廉希憲為中書<lb/>
省右丞行省事宋兵臨漣州李璮乞諸道援兵癸丑賜<lb/>
<pb n="KR2a0036_WYG_004-13b"/>
筆且齊塔爾琿銀二千五百兩李璮乞遣將益兵渡淮<lb/>
攻宋以方遣使修好不從癸亥澤州潞州旱民饑勑賑<lb/>
之九月丁卯帝在凖特爾格之地以額哷布格逆命下<lb/>
詔諭中外乙亥李璮復請攻宋復諭止之壬午初置拱<lb/>
衛儀仗是月阿勒達爾率兵至西涼府與琿塔噶軍合<lb/>
詔諸王哈坦哈必齊與總帥汪良臣等率師討之丙戌<lb/>
大敗其軍于姑臧斬阿勒達爾及琿塔噶西土悉平冬<lb/>
十月丁未李璮言宋兵復軍于漣州癸丑初行中統寳<lb/>
<pb n="KR2a0036_WYG_004-14a"/>
鈔戊午車駕駐錫衮之地命給官錢雇在京槖駞運米<lb/>
萬石輸行在所十一月戊子發常平倉賑益都濟南濱<lb/>
棣饑民十二月丙申以禮部郎中孟甲禮部員外郎李<lb/>
文俊使安南大理乙巳李璮上將士功命璮以益都官<lb/>
銀賞之帝至自和琳駐畢燕京近郊始制祭享太廟祭<lb/>
器法服以梵僧帕克斯巴為帝師授以玉印統釋教立<lb/>
仙音院復改為玉宸院括樂工立儀鳳司又立符寳局<lb/>
及御酒庫羣牧所升衛輝為總管府賜親王穆格銀二<lb/>
<pb n="KR2a0036_WYG_004-14b"/>
千五百兩諸王阿齊台呼魯古爾哈坦呼喇珠星納噶<lb/>
爾銀各五千兩文綺帛各三百匹金素半之諸王塔察<lb/>
阿穆爾鈔各五十九錠有竒綿五千九十八斤絹五千<lb/>
九十八匹文綺三百匹金素半之海都銀八百三十三<lb/>
兩文綺五十匹金素半之多爾濟額布根銀八百五十<lb/>
兩鄂爾和達銀五千兩文綺三百匹金素半之哲伯特<lb/>
穆爾銀八百三十三兩兆圖卜穆爾銀五千兩文綺三<lb/>
百匹金素半之道哩雅呼銀八百三十三兩特賜綿五<lb/>
<pb n="KR2a0036_WYG_004-15a"/>
十斤阿濟格銀五千兩文綺三百金素半之先朝皇后<lb/>
圖古哩克銀二千五百兩羅絨等折寳鈔二十三錠有<lb/>
竒皇后安濟蘇銀二千五百兩烏爾古納妃子銀五千<lb/>
兩自是嵗以為常<lb/>
二年春正月辛未夜東北赤氣照人大如席乙酉宋兵<lb/>
圍漣州已丑李璮率將士迎戰敗之賜詔奬諭給金銀<lb/>
符以賞將士庚寅璮擅發兵修益都城塹二月丁未太<lb/>
隂掩昴己亥宋兵攻漣水命阿珠等帥兵赴之丙午車<lb/>
<pb n="KR2a0036_WYG_004-15b"/>
駕幸開平詔減免民間差發罷守隘諸軍秦蜀行省借<lb/>
民錢給軍以今年税賦償之免平陽太原軍站戸重科<lb/>
祖税丁未詔行中書省平章瑪穆特及王文統等率各<lb/>
路宣撫使赴闕丁巳李璮敗宋于沙湖堰三月壬戌朔<lb/>
日有食之夏四月丙午詔軍中所俘儒士聴贖為民辛<lb/>
亥遣弓工往教鄯闡人為弓乙卯詔十路宣撫使量免<lb/>
民間課程命宣撫司官勸農桑抑游惰禮高年問民疾<lb/>
苦舉文學才識可以從政及茂才異等列名上聞以聴<lb/>
<pb n="KR2a0036_WYG_004-16a"/>
擢用其職官汚濫及民不孝悌者量輕重議罰辛酉詔<lb/>
太康弩軍二千八百人戍蔡州以禮部郎中劉芳使大<lb/>
理等國五月乙丑禁使臣毋入民家令止頓析津驛遣<lb/>
崔明道李全義為詳問官詣宋淮東制司訪問國信使<lb/>
郝經等所在仍以稽留信使侵擾疆場詰之庚辰勅使<lb/>
臣及軍士所過城邑官給廪餼毋擾于民丁亥申嚴沿<lb/>
邊軍民越境私商之禁唐慶子政臣入見詔復其家弛<lb/>
諸路山澤之禁禁私殺馬牛申嚴越境私商販馬匹者<lb/>
<pb n="KR2a0036_WYG_004-16b"/>
罪死以河南經畧宣撫使史天澤為中書右丞相河南<lb/>
軍民並聴節制詔成都路置惠民藥局遣王祐於西州<lb/>
等路採訪醫儒僧道六月癸巳括漏籍老幼等戸協濟<lb/>
編戸賦税丙申賜新附人王顯忠王誼等衣物有差李<lb/>
璮遣人獻漣水捷罷諸路拘收布哷齊禁諸王擅遣使<lb/>
招民及徴私錢戊戌太隂犯角詔諭十路宣撫司并管<lb/>
民官定鹽酒税課等法癸卯以嚴忠範為東平路行軍<lb/>
萬户兼管民總管仍諭東平路達嚕噶齊等官並聴節<lb/>
<pb n="KR2a0036_WYG_004-17a"/>
制詔定中外官所乘馬數各有差乙巳賑和索哩驛户<lb/>
之乏食者賞竒徹所部將校有功者銀二千五百兩及<lb/>
幣帛有差己酉命竇黙仍翰林侍讀學士黙與王鶚面<lb/>
論王文統不宜在相位薦許衡代之帝不懌而罷辛亥<lb/>
轉懿州米萬石賑親王塔齊爾所部饑民賜親王哈坦<lb/>
所部軍幣帛九百匹布千九百匹乙卯勅平陽路安邑<lb/>
縣蒲萄酒自今毋貢詔宣聖廟及管内書院有司嵗時<lb/>
致祭月朔釋奠禁諸官員使臣軍馬毋得侵擾䙝瀆違<lb/>
<pb n="KR2a0036_WYG_004-17b"/>
者加罪丙辰以汪良臣同簽鞏昌路便宜都總帥凡軍<lb/>
民官並聴良臣節制丁已敕諸路造人馬甲及鐡裝具<lb/>
萬二千輸開平戊午詔毋收衛輝懐孟賦税以償其所<lb/>
借芻粟庚申宋瀘州安撫使劉整舉城降以整行夔府<lb/>
路中書省兼安撫使佩虎符仍諭都元帥耨埒等使存<lb/>
恤其民賜故金翰林修撰魏璠諡靖肅秦蜀行省言青<lb/>
居山都元帥竒徹等所部將校有功詔降虎符一金符<lb/>
五銀符五十七令行省銓定職名給之城臨洮陞真定<lb/>
<pb n="KR2a0036_WYG_004-18a"/>
鼓城縣為晉州以鼓城安平武强饒陽隸焉賜僧子聰<lb/>
懐孟邢州田各五十頃罷金銀銅鐵丹粉錫碌坑冶所<lb/>
役民夫及河南舞陽薑戸藤花户還之州縣賜大理國<lb/>
主段實虎符優詔撫諭之命李璮領益都路鹽課出工<lb/>
局繡女聴其婚嫁懐孟廣濟渠提舉王允中大使楊端<lb/>
仁鑿沁河渠成溉田四百六十餘所高麗國王倎更名<lb/>
植遣其世子愖奉表來朝命宿衛將軍布爾察克禮部<lb/>
郎中高逸民持詔往諭以玉帶賜之以布哈為中書右<lb/>
<pb n="KR2a0036_WYG_004-18b"/>
丞相耶律鑄為中書左丞相張啓元為中書右丞授管<lb/>
領崇慶府黎雅威茂卭灌七處軍民小太尉虎符秋七<lb/>
月辛酉朔始立軍儲都轉運使司以摩和納為使周鍇<lb/>
為副使癸亥初立翰林國史院王鶚請修遼金二史又<lb/>
言唐太宗置𢎞文館宋太宗設内外學士院今宜除拜<lb/>
學士院官作養人才乞以右丞相史天澤監修國史左<lb/>
丞相耶律鑄平章政事王文統監修遼金史仍採訪遺<lb/>
事並從之賑和琳饑民賞鞏昌路總帥汪惟正將校斬<lb/>
<pb n="KR2a0036_WYG_004-19a"/>
琿塔噶功銀二千五百兩馬價銀四千九百兩諸王昌<lb/>
通招河南漏籍户五百命付之有司命總管王青製神<lb/>
臂弓拄子弓諭河南管軍官於近城地量存牧塲餘聴<lb/>
民耕巴勒達爾乞於高麗鴨緑江西立互市從之乙丑<lb/>
遣使持香幣祀嶽瀆丁丑渡江新附民留屯蔡州者徙<lb/>
居懐孟貸其種食以萬嘉努為安撫高麗軍民達嚕噶<lb/>
齊賜虎符庚辰西京宣徳隕霜殺稼辛巳詔許衡即其<lb/>
家教懐孟生徒命西京宣撫司造船備西夏漕運壬午<lb/>
<pb n="KR2a0036_WYG_004-19b"/>
遣尼雅斯拉鼎孟甲等使安南乙酉以牛驛雨雪道途<lb/>
泥濘改立水驛己丑命錬師王道歸真定築道觀賜名<lb/>
玉華諭將士舉兵攻宋詔曰朕即位之後深以戢兵為<lb/>
念故年前遣使於宋以通和好宋人不務逺圖伺我小<lb/>
隙反啓邊釁東剽西掠曽無寧日朕今春還宫諸大臣<lb/>
皆以舉兵南伐為請朕重以兩國生靈之故猶待信使<lb/>
還歸庶有悛心以成和議留而不至者今又半載矣往<lb/>
來之禮遽絶侵擾之暴不已彼嘗以衣冠禮樂之國自<lb/>
<pb n="KR2a0036_WYG_004-20a"/>
居理當如是乎曲直之分灼然可見今遣王道貞往諭<lb/>
卿等當整爾士卒礪而戈矛矯爾弓矢約㑹諸將秋高<lb/>
馬肥水陸分道而進以為問罪之舉尚賴宗廟社稷之<lb/>
靈其克有勲卿等當宣布朕心明諭將士各當自勉毋<lb/>
替朕命鄂州青山磯滸黄洲所招新民遷至江北者設<lb/>
官領之勅懐孟牧地聴民耕墾八月壬辰賜故金補闕<lb/>
李大節諡貞肅丁酉命開平守臣釋奠于宣聖廟戊戌<lb/>
以燕京路宣撫賽音諤徳齊為平章政事勅以賀天爵<lb/>
<pb n="KR2a0036_WYG_004-20b"/>
為金齒等國安撫使庫琳拜副之仍招諭使安其民己<lb/>
亥諭武衛軍都指揮使李伯祐汰本軍疲老者選精鋭<lb/>
代之給海青銀符一有奏馳驛以聞辛丑以宣撫使鈕<lb/>
祜禄納罕為中書右丞庫庫為左丞賈文備為開元女<lb/>
直碩達勒達等處宣撫使賜虎符以宋降將王青為總<lb/>
管教武衛軍習射乙巳禁以俘掠婦女為娼丙午太白<lb/>
犯嵗星以許衡為國子祭酒丁未以姚樞為大司農竇<lb/>
黙仍翰林侍講學士先是以樞為太子太師衡為太子<lb/>
<pb n="KR2a0036_WYG_004-21a"/>
太傅黙為太子太保樞等以不敢當師傅禮皆辭不拜<lb/>
故有是命初立勸農司以陳邃崔斌成仲寛鈕祜禄從<lb/>
中為濱棣平陽濟南河間勸農使李士勉陳天錫陳膺<lb/>
武孟古岱為邢洺河南東平涿州勸農使己酉命大名<lb/>
等路宣撫使嵗給翰林侍講學士竇黙太醫副使王安<lb/>
仁衣糧賜田以為永業甲寅賞董文炳所將渡江及北<lb/>
征有功者二十二人銀各五十兩封順天等路萬户張<lb/>
柔為安肅公濟南路萬户張榮為濟南公陜西四川行<lb/>
<pb n="KR2a0036_WYG_004-21b"/>
省乞就决邊方重刑不允詔陜西四川行省存恤歸附<lb/>
軍民詔自今使臣有矯稱上命者有司不得聴受諸王<lb/>
后妃公主駙馬非聞奏不許擅取官物賜慶壽寺海雲<lb/>
寺陸地五百頃勅西京運糧于沙井北京運糧于魚兒<lb/>
泊立檀州驛頒斗斛權衡賑桓州饑民賜諸王塔齊爾<lb/>
金千兩銀五千兩幣三百匹給阿實罕甲價銀千二百<lb/>
兩核實新増戸口措置諸路轉輸法命劉整招懐夔府<lb/>
嘉定等處民戸宋私商七十五人入宿州議置于法詔<lb/>
<pb n="KR2a0036_WYG_004-22a"/>
宥之還其貨聴𣙜場貿易仍檄宋邊將還北人之留南<lb/>
者九月庚申朔詔以呼塔噶宅為中書省署奉遷祖宗<lb/>
神主于聖安寺癸亥邢州安撫使張耕告老詔以其子<lb/>
鵬翼代之武衛親軍都指揮使李伯祐董文炳言武衛<lb/>
軍疲老者乞補換仍存恤其家從之丙寅以鈕祜禄納<lb/>
罕行中興府中書省戊辰大司農姚樞請以儒人楊庸<lb/>
教孔顔孟三氏子孫東平府詳議官王鏞兼充禮樂提<lb/>
舉詔以庸為教授以鏞特兼太常少卿辛未以清滄鹽<lb/>
<pb n="KR2a0036_WYG_004-22b"/>
課銀賞往嵗所貸民錢給公費者置和糴所于開平以<lb/>
戸部郎中宋紹祖為提舉和糴官丙子諭諸王駙馬凡<lb/>
民間詞訟毋得私自斷决皆聴朝廷處置河南民王四<lb/>
妻靳氏一産三男命有司量給贍養勅今嵗田租輸沿<lb/>
河近倉官為轉漕不可勞民癸未以甘肅等處新罹兵<lb/>
革農民安業者為戍兵所擾遣阿實克焦端義往撫治<lb/>
之以海青銀符二金符十給中書省量軍國事情緩急<lb/>
付乘驛者佩之以開元路隸北京宣撫司真定路官民<lb/>
<pb n="KR2a0036_WYG_004-23a"/>
所貸官錢貧不能償詔免之王鶚請於各路選委博學<lb/>
老儒一人提舉本路學校特詔立諸路提舉學校官以<lb/>
王萬慶敬鉉等三十人充之勅燕京順天等路續製人<lb/>
甲五千馬甲及鐵裝具各二千冬十月庚寅朔詔鳳翔<lb/>
府種田户𨽻平陽兵籍毋令出征務耕屯以給軍餉辛<lb/>
卯陜西四川行省上言軍務急速若待奏報恐失事機<lb/>
詔與都元帥耨埒㑹議行之遣道士訾洞春代祀東海<lb/>
廣徳王廟壬辰敕和爾齊諾海率所部畧地淮西丁酉<lb/>
<pb n="KR2a0036_WYG_004-23b"/>
敕阿巴等及陜西路宣撫司檢覈博囉罕阿勒達爾所<lb/>
貸官銀庚子以右丞張啓元行中書省於平陽太原等<lb/>
路括西京兩路官民有壯馬皆從軍令宣徳州楊庭訓<lb/>
統之有力者自備甲杖無力者官與供給兩路鄂囉官<lb/>
并在家軍人凡有馬者並付新軍劉總管統領昻吉所<lb/>
管西夏軍并豐州蕁麻林夏水阿嘍罕皆備鞍馬甲仗<lb/>
及博囉罕所管兵凡徒行者市馬給之並令從軍違者<lb/>
以失悞軍期論修燕京舊城命平章政事趙璧左三部<lb/>
<pb n="KR2a0036_WYG_004-24a"/>
尚書克哷木率䝉古漢軍駐燕京近郊太行一帶東至<lb/>
平灤西控關陜應有險阻於附近民内選諳武事者修<lb/>
立堡寨守禦以河南屯田萬户史權為江漢大都督依<lb/>
舊戍守又選鋭卒三千付史樞管領於燕京近郊屯駐<lb/>
壬寅命亳州張柔歸徳邸浹睢州王文幹水軍解成張<lb/>
榮實東平嚴忠嗣濟南張宏七萬户以所部兵來㑹罷<lb/>
東平㑹計前任官侵用財賦甲辰宋兵攻瀘州劉整擊<lb/>
敗之詔賞整銀五千兩幣帛二千匹錫爾丹劉元振守<lb/>
<pb n="KR2a0036_WYG_004-24b"/>
禦有功各賞銀五百兩將士銀萬兩幣帛千匹乙巳詔<lb/>
指揮副使鄭江將千人赴開平指揮使董文炳率善射<lb/>
者千人由魚兒泊赴行在指揮使李伯祐率餘兵屯潮<lb/>
河川壬子詔和木哈竒爾岱等自得勝口至中都預備<lb/>
糧餉芻粟丙辰詔平章政事塔齊爾率軍士萬人由古<lb/>
北口西便道赴行在所十一月壬戌大兵與額哷布格<lb/>
遇於實黙圖諾爾之地諸王哈坦等斬其將哈坦和爾<lb/>
齊及其兵三千人塔齊爾與哈必齊等復分兵奮擊大<lb/>
<pb n="KR2a0036_WYG_004-25a"/>
破之追北五十餘里帝親率諸軍以躡其後其部將阿<lb/>
陶等降額哷布格北遁庚午太隂犯昴壬申詔免今年<lb/>
賦税癸酉駐蹕特黙哈喇之地以尚書克哷木平章趙<lb/>
璧兼大都督率諸軍從塔齊爾北上分䝉古軍為二克<lb/>
哷木從穆蘇出居庸口駐宣徳徳興府諾海從阿固岱<lb/>
出古北口駐興州帝親將諸萬户漢軍及武衛軍由檀<lb/>
順州駐潮河川敕官給芻糧毋擾居民罷十路宣撫司<lb/>
止存開元路命諸路市馬二萬五千餘匹授䝉古軍之<lb/>
<pb n="KR2a0036_WYG_004-25b"/>
無馬者丁丑徴諸路宣撫司官赴中都移蹕於蘇黙哈<lb/>
達地詔漢軍屯懐來晉山鷹坊阿里沙及阿薩爾兄弟<lb/>
二人以擅離扈從伏誅十二月庚寅詔封皇子珍戩為<lb/>
燕王領中書省事辛卯熒惑犯房壬辰熒惑犯鈎鈐癸<lb/>
巳以昌撫哈里泊等處薦罹兵革免今嵗租賦甲午師<lb/>
還詔撤所在戍兵放民間新簽軍命太常少卿王鏞教<lb/>
習大樂壬寅以隆冬命諸王哈必濟所部軍士無行帳<lb/>
者聴舍民居命陜蜀行中書省給綏徳州等處屯田牛<lb/>
<pb n="KR2a0036_WYG_004-26a"/>
種農具初立宫殿府秩正四品専職營繕立尚食局尚<lb/>
藥局初設控鶴五百四人以劉徳為軍使領之立異様<lb/>
局達嚕噶齊掌御用織造秩正三品給銀印賜諸王金<lb/>
銀弊帛如嵗例是嵗天下戸一百四十一萬八千四百<lb/>
九十有九斷死罪四十六人<lb/>
　<lb/>
　<lb/>
　<lb/>
<pb n="KR2a0036_WYG_004-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷四<lb/>
<pb n="KR2a0036_WYG_004-27a"/>
元史卷四考證<lb/>
命大將伊克及巴圖爾追之　巴圖爾原文作㧞宇兒<lb/>
　他卷又作㧞都兒又作覇突兒八都兒今併改<lb/>
中統元年遣特穆爾李舜欽等行部　特穆爾原文作<lb/>
　帖穆兒各卷有作某某帖木兒某某鐵穆爾某某帖<lb/>
　陸耳者今併改<lb/>
䝉古岱　原文作忙古帶他卷又作忙兀帶忙古䚟忙<lb/>
　古歹䝉古䚟今併改<lb/>
<pb n="KR2a0036_WYG_004-27b"/>
鄂爾和達　原文作兀魯忽帶他卷又作忽魯帶又作<lb/>
　元魯兀台今併改<lb/>
哲伯特穆爾　原文作只必帖木兒他卷又作制必帖<lb/>
　木兒執畢帖木兒今併改<lb/>
二年髙麗國王倎更名禃　原文作植據髙麗𫝊改後<lb/>
　倣此<lb/>
遇于實黙圖諾爾之地　實黙圖原文作昔木土他卷<lb/>
　又作失木土昔門秃失木秃又作石木温都今併改<lb/>
</p>
<p>
</p>
  </div>
</body>
</text>
</TEI>
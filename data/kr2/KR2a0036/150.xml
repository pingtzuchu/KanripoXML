<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百五十</head> <lb/>
    <p>
<pb n="KR2a0036_WYG_150-1a"/>
欽定四庫全書<lb/>
　元史卷一百五十<lb/>
　　明翰林學士亞中大夫知制誥兼修國史宋濓等修<lb/>
　列傳第三十七<lb/>
　　舒穆嚕額森<lb/>
舒穆嚕額森遼人也其先嘗從蕭后舉族入突厥及后<lb/>
還而族留至遼為舒嚕氏號稱后族遼亡改舒嚕氏為<lb/>
舒穆嚕氏祖格哷勒誓不食金禄率部落逺徙年九十<lb/>
<pb n="KR2a0036_WYG_150-1b"/>
夜得疾命家人候日出則以報及旦沐浴拜日而卒父<lb/>
推勒博奇爾亦不仕有子五人額森其仲子也年十嵗<lb/>
從其父問宗國之所以亡即大憤曰兒能復之及長勇<lb/>
力過人善騎射多智略豪服諸部金人聞其名徵為奚<lb/>
部長即讓其兄實特訥曰兄姑受之為保宗族計遂深<lb/>
自藏匿居北野山射狐䑕而食聞太祖起朔方匹馬來<lb/>
歸首言東京為金開基之地蕩其根本中原可傳檄而<lb/>
定也太祖恱命從太師國王穆呼哩取東京師過臨潢<lb/>
<pb n="KR2a0036_WYG_150-2a"/>
次高州穆呼哩令額森率千騎為先鋒額森曰兵貴奇<lb/>
勝何以多為諜知金人新易東京留守將至額森獨與<lb/>
數騎邀而殺之懐其所受誥命至東京謂守門者曰我<lb/>
新留守也入據府中問吏列兵于城何謂吏以邊備對<lb/>
額森曰吾自朝廷來中外晏然奈何欲陳兵以動搖人<lb/>
心乎即命撒守備曰寇至在我無勞爾輩是夜下令易<lb/>
置其將佐部伍三日穆呼哩至入東京不費一矢得地<lb/>
數千里户十萬八千兵十萬資糧器械山積降守臣音<lb/>
<pb n="KR2a0036_WYG_150-2b"/>
達琿等四十七人定城邑三十二金人喪其根本之地<lb/>
始議遷河南嵗乙亥移師圍北京城乆不下及城破將<lb/>
屠之額森曰王師拯人水火彼既降而復屠之則未下<lb/>
者人將死守天下何時定乎因以上聞赦之即授御史大<lb/>
夫領北京達嚕噶齊時石天應與豪酋數十據興中府<lb/>
額森分兵降之奏以為興中尹又命額森副多果朗實<lb/>
巴里監張鯨等軍征燕南未下州郡至平州鯨稱疾不<lb/>
進額森執鯨送行在所帝責之曰朕何負汝鯨對曰臣<lb/>
<pb n="KR2a0036_WYG_150-3a"/>
實病非敢叛帝曰今呼汝弟致為質當活汝鯨諾而宵<lb/>
遁額森追戮之致已殺使者應其兄矣致既伏誅額森<lb/>
籍其私養敢死之士萬二千人號黑軍者上于朝賜虎<lb/>
符進上將軍以御史大夫提控諸路元帥府事舉遼水<lb/>
之西灤水之東悉以付之後從國王穆呼哩攻蠡州北<lb/>
城先登中石死時年四十一子四人曰扎拉曰錫錫曰<lb/>
博囉曰喀爾扎拉善射襲御史大夫領黑軍戊寅從穆<lb/>
呼哩攻平陽太原隰吉岢嵐闗西諸郡下之遂攻益都<lb/>
<pb n="KR2a0036_WYG_150-3b"/>
乆不下及降衆欲屠其城扎拉曰殺降不祥且得空城<lb/>
將安用之由是遂免己夘詔以黑軍分屯真定固安太<lb/>
原平陽隰吉岢嵐諸郡及南征盡以黑軍為前列敗金<lb/>
將拜甡官努于河渡河再戰盡殺之長驅破汴京入自<lb/>
仁和門收圖籍而還帝悉以諸軍俘獲賜黑軍癸巳從<lb/>
國王塔斯征金帥宣撫萬努于遼東之南京先登衆軍<lb/>
乗之而進遂克之王解錦衣以賜辛丑太宗嘉其功授<lb/>
真定北京兩路達嚕噶齊癸夘卒于栁城年四十四子<lb/>
<pb n="KR2a0036_WYG_150-4a"/>
庫嚕黙襲職中統三年從征李壇中流矢卒子良輔襲<lb/>
黑軍總管至元十七年以功累陞昭毅大將軍沿海副<lb/>
都元帥二十一年改沿海上副萬户大德十一年告老<lb/>
子繼祖襲萬户錫錫之子都哷攻樊城戰死實特訥後<lb/>
亦棄金官来歸為巴實伯里達嚕噶齊卒其孫伊拉瑪<lb/>
丹仕至遼陽省左丞伊拉瑪丹之子桑齊為湖廣行省<lb/>
平章政<lb/>
　　何伯祥<hi>子瑋</hi>
<pb n="KR2a0036_WYG_150-4b"/>
何伯祥易州易縣人幼從軍于金從張柔來歸太祖定<lb/>
河朔惟保定王子昌信安張進堅守不下子昌金驍將<lb/>
也柔命伯祥取之兵逼其城子昌出走及追之伯祥執<lb/>
槍馳馬子昌反射之中手而貫槍伯祥拔矢棄槍䇿馬<lb/>
直前徒手摶之擒子昌進聞之亦遁去伯祥遂攻西山<lb/>
諸寨悉平之後攻汴梁拔洛陽圍歸德破蔡州論功居<lb/>
多授易州等處軍民總管丁酉從主帥察罕伐宋伯祥<lb/>
拔三十餘柵獲戰艦千餘艘又破芭蕉望鄉大洪張家<lb/>
<pb n="KR2a0036_WYG_150-5a"/>
等寨俘獲甚衆器械山積察罕以其功聞賜錦衣金甲<lb/>
壬子諸軍入宋境察罕自他道遽還諸軍倉皇失措伯<lb/>
祥曰此必為敵所遏不若出其不意而遂深入其地彼<lb/>
不我測乃可出也遂率兵突戰直抵司空寨疏布營壘<lb/>
陵高伐木為攻取勢既夜命為五營營火十炬伏精銳<lb/>
于營側險要之地天將明令士卒速行而鳴皷其後宋<lb/>
兵果來追伏發驚駭潰去追撃大破之轉戰百餘里他<lb/>
軍不能歸者皆賴以出帝聞之賜金二百兩世祖南伐<lb/>
<pb n="KR2a0036_WYG_150-5b"/>
伯祥參預軍事多所獻納卒于軍贈儀同三司太保上<lb/>
柱國追封易國公諡武昌子瑋<lb/>
瑋始襲父職知易州兄行軍千户卒瑋復襲之鎮亳州<lb/>
從圍襄樊宋將夏貴率舟師來救瑋時建營于城東北<lb/>
當其衝貴兵縱火焚北闕遂進逼瑋萬户托音布哈等<lb/>
呼瑋入城瑋曰建功立業此其時也何避焉乃率其衆<lb/>
誓以死戰開營門以身先之貴兵走至元十一年丞相<lb/>
巴延受命伐宋辟瑋為帳前都鎮撫師次陽羅堡夏貴<lb/>
<pb n="KR2a0036_WYG_150-6a"/>
率戰艦列江上下瑋從元帥阿珠率衆先渡諸軍繼之<lb/>
貴復敗走宋丞相賈似道率舟師拒于丁家洲瑋將勇<lb/>
敢士出戰奪舟千餘艘似道遁去授武德將軍管軍總<lb/>
管佩金虎符宋既平進懐逺大將軍太平路軍民達嚕<lb/>
噶齊俄陞昭勇大將軍行户部尚書兩淮都轉運使至<lb/>
元十八年擢參議中書省事二十年擢為江浙按察使<lb/>
二十二年改大名路總管二十八年遷湖南宣慰使三<lb/>
十一年拜中書參知政事時宰執凡十一人瑋曰古者<lb/>
<pb n="KR2a0036_WYG_150-6b"/>
一相專任賢人今宰執員多政出多門轉相疑忌請損<lb/>
之不從遂乞代大德四年授侍御史以母病辭七年授<lb/>
御史中丞陳當世要務十條成宗嘉納之京師孔子廟<lb/>
成瑋言唐虞三代國都閭巷莫不有學今孔子廟既成宜<lb/>
建國學于側從之賽音諤德齊巴圖果勒等還自貶所<lb/>
復相瑋言姦黨不可復用宜選正人以居廟堂帝然之<lb/>
監察御史郭章劾郎中哈喇哈斯受贓具服而哈喇哈<lb/>
斯密結權要以枉問誣章瑋率臺臣入奏辨論剴切章<lb/>
<pb n="KR2a0036_WYG_150-7a"/>
遂得釋九年冬將有事于南郊議配享瑋曰嚴父配天<lb/>
萬世不易不果行成宗崩丞相阿固台奉皇后㫖集廷<lb/>
臣議祔廟及攝政事瑋難之阿固台變色曰中丞謂不<lb/>
可行獨不畏死耶衆皆危懼瑋從容曰死畏不義耳苟<lb/>
死于義夫復何畏未㡬以疾去位武宗即位于上都授<lb/>
太子副詹事遣使促使就職復遙授平章政事商議中<lb/>
書省事武宗至自上都臨朝問曰孰為何中丞瑋出拜<lb/>
帝曰朕知卿能以忠直為國朕有不逮卿當勉輔至大<lb/>
<pb n="KR2a0036_WYG_150-7b"/>
元年遷太子詹事兼衛率使俄拜中書左丞仍平章政<lb/>
事商議中書省事未㡬擢河南行省平章政事佩金虎<lb/>
符提調屯田事帝召至榻前面諭曰汴省事重屯田乆<lb/>
廢卿當為國竭力賜黑貂裘一錦衣二襲瑋至汴建諸<lb/>
葛亮祠立書院以地三千畝贍之三年改河南行尚書<lb/>
省平章政事卒贈太𫝊開府儀同三司上柱國追封梁<lb/>
國公諡文正<lb/>
　　李守賢<lb/>
<pb n="KR2a0036_WYG_150-8a"/>
李守賢字才叔大寧義州人也祖小字放軍嘗從金將<lb/>
攻宋淮南飛石傷髀錄功賞生口七十主將分命將校<lb/>
殺所掠俘苟有失亡者罪死放軍當殺五百人皆縱之<lb/>
去金大安初守賢暨兄庭植弟守正守忠從兄伯通伯<lb/>
温歸欵于太師國王穆呼哩入朝太祖于行在所即命<lb/>
庭植為龍虎衛上將軍右副元帥崇義軍節度使守賢<lb/>
授錦州臨海軍節度觀察使弟守忠為都元帥守河東<lb/>
朝廷以全晉為要害之地人心危疑未定非守賢鎮撫<lb/>
<pb n="KR2a0036_WYG_150-8b"/>
之不可乃自錦州遷河東南路兵馬都總管既至河東<lb/>
人皆曰吾等可恃以生矣嵗戊子朝于和琳加金紫光<lb/>
祿大夫知平陽府事兼本路兵馬都總管庚寅太宗南<lb/>
伐道平陽見田野不治以問守賢對曰民貧窘乏耕具<lb/>
致然詔給牛萬頭仍徙闗中生口墾地河東辛夘平陽<lb/>
當移粟萬石輸雲中守賢奏以百姓疲敝不任輓載帝<lb/>
嘉納之時河中未下守賢建言以為將士逗留沮撓多<lb/>
所傷溺臣請自北面鑿城先登如其言城果下遂搆浮<lb/>
<pb n="KR2a0036_WYG_150-9a"/>
橋明年蒲津南濟潼闗二月大破趙雄兵于芮城時方<lb/>
㑹師圍汴留守賢屯嵩汝金兵十餘萬保少室山太平<lb/>
寨守賢以三千人介其中度其帥完顔延夀無守禦之<lb/>
才癸巳正月望夕延夀擊毬為嬉守賢潛遣輕捷者數<lb/>
十人緣崖蟻附以登殺其守卒遂大縱兵入破之下令<lb/>
禁無抄掠悉收餘衆以歸不兩旬連天交牙蘭若香爐<lb/>
諸寨皆望風俱下守賢未嘗妄殺一人及攻河南其渠<lb/>
魁强元帥者以其衆出奔守賢追及降之秦藍帥王祐<lb/>
<pb n="KR2a0036_WYG_150-9b"/>
聚衆數萬據虢之南山守賢使人責祐祐素憚守賢威<lb/>
略即以所部來附闗東洛西遂定甲午冬十月卒年四<lb/>
十六子彀嗣嵗丁酉從太師塔海甘布征蜀漢有功明<lb/>
年攻碉門又明年征萬州㑹戰于瞿塘獲戰艦千餘艘<lb/>
辛丑朝行在所授河東道行軍萬户兼總管己巳進兵<lb/>
攻成都由廣元出葭萌度木𤓰坡蜀之餘孽團聚為梗<lb/>
聞彀至潛為伏以待彀諜知之令衆銜枚疾進出其不<lb/>
意賊兵敗走長驅至成都破之壬子襲嘉定戊午秋憲<lb/>
<pb n="KR2a0036_WYG_150-10a"/>
宗南伐己未入梁州師次江上造舟為梁以通援兵且<lb/>
斷宋人往來之路㑹江漲梁中絶宋將率舟師萬艘逆<lb/>
戰彀以一旅先犯之諸軍繼進遂破之明日帝召謂諸<lb/>
將曰汝輩平日自負鷙勇及臨敵不能為朕立尺寸功<lb/>
獨李彀身犯矢石摧鋒陷陣視敵篾如言勇者如彀乃<lb/>
可耳賜白金二百五十兩中統三年改河東路總管佩<lb/>
金虎符移京兆路加昭勇大將軍未㡬轉洺磁路至元<lb/>
七年正月卒年四十九子十一人伯温見忠義𫝊<lb/>
<pb n="KR2a0036_WYG_150-10b"/>
　　耶律阿哈<lb/>
耶律阿哈遼之故族也金桓州尹實巴爾之孫尚書奏<lb/>
事官圖卜徳勒之子也阿哈天資雄毅勇略過人尤善<lb/>
騎射通諸國語金季遣使王汗見太祖姿貌異常因進<lb/>
言金國不治戎備俗日侈肆亡可立待帝喜曰汝肯臣<lb/>
我以何為信阿哈對曰願以子弟為質明年復出使與<lb/>
弟托輝俱往慰勞加厚遂以托輝為質直宿衛阿哈得<lb/>
參預機謀出入戰陣常在左右嵗壬戍王汗復叛盟謀<lb/>
<pb n="KR2a0036_WYG_150-11a"/>
襲太祖太祖與宗親大臣同休戚者飲布敦河水為盟<lb/>
阿哈兄弟皆預焉既敗王汗金人訝其使乆不還拘其<lb/>
家屬于瀛阿哈殊不介意攻戰愈厲帝聞之妻以貴臣<lb/>
之女給户俾食其賦癸亥冬進攻西夏諸國累有功丙<lb/>
寅帝建龍旂即大位勅左帥薩巴略地漢南阿哈為先<lb/>
鋒辛未破烏沙堡鏖戰宣平大捷澮河遂出居庸耀兵<lb/>
燕北癸酉拔宣德德興乗勝次北口薩巴攻下紫荆闗<lb/>
阿哈奏曰好生乃聖人之大德也興創之始願止殺掠<lb/>
<pb n="KR2a0036_WYG_150-11b"/>
以應天心帝嘉納焉遂分兵略燕南山東諸郡還駐燕<lb/>
之近郊金主懼請和諭其使曰阿哈妻子何故拘繫弗<lb/>
遣使送來歸師還出塞甲戌金人走汴阿哈以功拜太<lb/>
師行中書省事封托輝為太傅濮國公每宴享必賜坐<lb/>
命托輝從穆呼哩取中原阿哈從帝攻西域俘其酋長<lb/>
濟蘭台下布哈嗒實干等城留監塔實干専任撫綏之<lb/>
責未㡬以疾薨于位年七十三至元十年追封忠武公<lb/>
子三人長孟古岱次穆蘇格爾次聶爾科孟古岱太祖<lb/>
<pb n="KR2a0036_WYG_150-12a"/>
時為御史大夫佩虎符監戰左副元帥官金紫光祿大<lb/>
夫管領契丹漢軍守中都招安水泊等處卒無子聶爾<lb/>
科太祖時佩虎符為右丞行省遼東萬努叛舉家遇害<lb/>
穆蘇格爾襲太師監塔實干城乆之請還内郡守中都<lb/>
路伊克達嚕噶齊佩虎符卒子二人邁格通諸國語太<lb/>
祖時為耒御賜濟遜服襲其父中都之職時供億浩繁<lb/>
屢貸于民邁格悉以私帑償之事聞賜銀萬兩戊午從<lb/>
攻蜀師次釣魚山卒于軍妻伊喇氏以哀毁卒特贈貞<lb/>
<pb n="KR2a0036_WYG_150-12b"/>
靜子七人克哷歴提刑按察使入為中書左丞里瑪備<lb/>
宿衛為筆且齊仕至右衛親軍都指揮使至元二十四<lb/>
年世祖宴于栁林命里瑪居其父位次賜濟遜服二十<lb/>
五年戍哈達圖有戰功以老乞骸骨子六人五台努襲<lb/>
職巴圖爾中書右丞文謙興國路總管布哈早卒䝉古<lb/>
布哈荆湖北道宣慰使呼圖克布哈一名文炳湖州同<lb/>
知萬努為人匠副總管<lb/>
　　何實<lb/>
<pb n="KR2a0036_WYG_150-13a"/>
何實字誠卿其先北京人曾祖摶霄雄于貲好施與鄉<lb/>
里以善人稱祖鼎敬父道忠仕金為北京留守實少孤<lb/>
依叔父居氣節不凡家人常入卧内見一青虵蜿蜒衣<lb/>
被中駭而視之乃實也及長通諸國譯語驍勇善騎射<lb/>
倜儻不羈逺近之民慕其雄略咸歸心焉嵗乙亥中原<lb/>
盜起錦州張鯨自立為臨海郡王遣使納欵于太祖尋<lb/>
以叛伏誅鯨弟致初以叛謀于實實厲聲叱曰天之厯<lb/>
數在朔方汝等盜為不軌徒自斃耳乃籍户口一萬募<lb/>
<pb n="KR2a0036_WYG_150-13b"/>
兵三千丙子春來歸大將穆呼哩與論兵事奇變百出<lb/>
拊髀欣躍大加稱賞遂引見太祖獻軍民之數帝大恱<lb/>
賜鞘劔一命從穆呼哩選充前鋒時張致復據錦州實<lb/>
與賊遇于神水縣挺身陷陣殊死戰殺三百餘人獲戰<lb/>
馬兵械甚衆穆呼哩奏賜鞍馬弓矢以勵之以功為帳<lb/>
前軍馬都彈壓詔封穆呼哩太師國王東下齊數郡使<lb/>
實帥師四千取燕南齊西之地首撃邢州徇趙郡取魏<lb/>
鄴下博闗襲曹濮恩徳泰安濟寧勢如破竹薄濰州與<lb/>
<pb n="KR2a0036_WYG_150-14a"/>
穆呼哩㑹遷兵馬都鎮撫從取大同鴈門石隰等州悉<lb/>
平之引兵掠太原平陽河中京兆諸城所向欵附穆呼<lb/>
哩錄其功表實為元帥左監軍癸未穆呼哩卒子博囉<lb/>
嗣武仙復叛據邢實帥師五千圍之立雲梯先士卒登<lb/>
堞横矟突之城破武仙走逐北四十里大破之斬首二<lb/>
百餘級是夜仙黨遁去實下令敢冇擅剽掠者斬軍中<lb/>
肅然士民按堵博囉命戍于邢多著善政邢民敬之如<lb/>
神明甲申博囉征西夏以實分兵攻汴陳蔡唐鄧許鈞<lb/>
<pb n="KR2a0036_WYG_150-14b"/>
睢鄭亳潁所至有功計梟首一千五百餘級俘工匠七<lb/>
百餘人博囉復命駐兵邢州分職匠五百户置局課織<lb/>
丁亥賜金虎符便宜行元帥府事邢因武仙之亂嵗屢<lb/>
饑請移匠局于博博囉從之憫其勞瘁使勿出征且更檄<lb/>
東平嚴實與之分治軍民事博值兵火後物貨不通實<lb/>
以絲數印置㑹子權行一方民獲貿遷之利庚寅有旨<lb/>
收諸將金符乙未博囉以實子仲澤為質子丁酉太宗<lb/>
數召入見實貢金幣紋綺三篚次陵州遇寇實與左右<lb/>
<pb n="KR2a0036_WYG_150-15a"/>
射之斃二十餘人生獲十餘人朝于幄殿帝歡甚問遇<lb/>
盜之故命所獲寇勿殺仍以賜實是日賜坐與論軍中<lb/>
故事良乆曰思卿効力有年朕欲授以征行元帥後當<lb/>
重任實叩頭謝曰小臣被堅執鋭從事鋒鏑二十餘年<lb/>
身被十餘槍右臂不能舉已為廢人矣臣不敢辱命願<lb/>
辭監軍之職幸得元佩金符督治工匠嵗獻織幣優游<lb/>
以終其身于臣足矣帝黙然不悦令射以觀其强弱實<lb/>
不能射命入宿衛密使人覘之實臂果不能舉固辭十<lb/>
<pb n="KR2a0036_WYG_150-15b"/>
餘始可其奏遂錫宴取金符親賜之授以漢字宣命充<lb/>
御用局人匠達嚕噶齊子孫世其爵更賜白貂帽減鐵<lb/>
繋腰貂衣一襲弓一矢百遣歸丁巳卒于博子九人孫<lb/>
十七人子崇禮授應奉翰林文字從仕郎同知制誥兼<lb/>
國史院編修官<lb/>
　　郝哈尚巴圖<lb/>
郝哈尚巴圖太原人以小字行幼為䝉古兵所掠在郡<lb/>
王奇塔特麾下長通譯語善騎射太祖遣使宋往返數<lb/>
<pb n="KR2a0036_WYG_150-16a"/>
四以辨稱嵗戊子為九原府主帥佩金符庚寅率兵南<lb/>
伐略地潼陜有功辛夘授行軍千户乙未從皇子南伐<lb/>
至襄陽宋兵四十萬逆戰漢水上領先鋒數百人直前<lb/>
衝其陣宋兵大潰丙申從都元帥塔哈征蜀下興元宋<lb/>
將王連以重兵守劔閣乃募敢死士十二人乗夜破闗<lb/>
入蜀諸城悉下明年取夔府抵大江宋兵三十萬軍于<lb/>
南岸郝哈尚巴圖選驍勇九人乗輕舸先登横馳陣中<lb/>
既出復入宋兵不能支由是以善戰名庚子嵗太宗于<lb/>
<pb n="KR2a0036_WYG_150-16b"/>
行在所命解衣數其瘡痕二十一嘉其勞進拜宣徳西<lb/>
京太原平陽延安五路萬户易佩金虎符以兵二萬屬<lb/>
之復賜馬六騎金錦弓鎧有差甲辰朝定宗于松鄂圖<lb/>
之行宫賜銀萬鋌辭以賞過厚臣不應獨受臣得效微<lb/>
勞皆將校協力之功遂奏將校劉天禄等十一人皆賜<lb/>
之金銀符戊申奉詔還治太原請凡逺道租稅監課過<lb/>
重者悉蠲除之嵗饑出白金六十鋌粟千石羊數千以<lb/>
助國用己酉陞萬户府為河東北路行省得以便宜從<lb/>
<pb n="KR2a0036_WYG_150-17a"/>
事凡四年壬子三月卒追贈太保儀同三司冀國公諡<lb/>
忠定子十二人長天益佩金符太原路軍民萬户都總<lb/>
管次仲威襲五路萬户扎拉布哈鎮蠻都元帥軍民宣<lb/>
慰使天舉大都路總管兼府尹天祐陜西鄂囉萬户天<lb/>
澤夔州路總管天麟京兆等路諸軍鄂囉萬戸天挺河<lb/>
南江北行中書省平章政事<lb/>
　　趙瑨<lb/>
趙瑨雲中蔚州人父昆仕金為帥府評事兄珪以萬户<lb/>
<pb n="KR2a0036_WYG_150-17b"/>
守飛狐城嵗庚午昆卒珪輦其母如蠡州留瑨于飛狐<lb/>
瑨自幼不羈閑習武事癸酉太祖南伐先鋒至飛狐城<lb/>
中不知所為瑨詣縣曰大兵壓境不降何待衆從之丁<lb/>
丑太師國王穆呼哩駐兵桓州署為百户攻蠡州金兵<lb/>
閉城拒守國王禆將舒穆嚕額森戰死王怒將屠其城<lb/>
瑨泣曰母與兄在城中乞以一身贖一城之命哀懇切<lb/>
至國王義而許之從攻相州抵其門死士突出瑨直前<lb/>
撃之流矢中鼻側鏃出腦後拔矢再戰七日破其城論<lb/>
<pb n="KR2a0036_WYG_150-18a"/>
功授冀州行軍都元帥佩金虎符瑨讓其兄珪朝廷從<lb/>
之改授瑨軍民總管稍遷易州達嚕噶齊佩金符太宗<lb/>
下河南瑨自易州馳驛輸矢二十餘萬至行在帝大喜<lb/>
命權中都省事癸巳趙揚據興州叛瑨進軍平之遷中<lb/>
山真定二路達嚕噶齊中統元年詔立十道宣慰司以<lb/>
瑨為順天宣慰使至元元年轉淄萊路總管六年改太<lb/>
原路總管十二年陞燕南道提刑按察使十四年遷河<lb/>
南道十六年致仕明年卒年八十皇慶元年贈儀同三<lb/>
<pb n="KR2a0036_WYG_150-18b"/>
司太保上柱國追封定國公諡襄穆子秉温<lb/>
秉温事世祖潛邸命受學于太保劉秉忠從征吐蕃雲<lb/>
南大理中統初詔行右三部事至元七年創習朝儀閱<lb/>
試稱旨授尚書禮部侍郎知侍儀司事明年授祕書少<lb/>
監購求天下秘書十九年遷昭文館大學士知太史院<lb/>
侍儀司事授時厯成賜鈔二百錠進階中奉大夫二十<lb/>
九年編修朝集禮成帝特命其子慧襲侍儀使皇慶元<lb/>
年贈金紫光禄大夫司徒雲國公諡文昭子慧後仕至<lb/>
<pb n="KR2a0036_WYG_150-19a"/>
昭文館大學士<lb/>
　　舒穆嚕明安<lb/>
舒穆嚕明安桓州人性寛厚不拘小節童子時嘗騎杖<lb/>
為馬令羣兒前導行列整肅無敢喧譁者父老見而異<lb/>
之曰是兒體貌不凡進退有度他日必貴既長歎曰士<lb/>
生于世當立功名書竹帛以傳無窮寧肯碌碌無聞與<lb/>
草木同腐耶嵗壬申太祖率師攻破金之撫州將遂南<lb/>
向金主命招討赫舍哩糾堅來援時明安在其麾下糾<lb/>
<pb n="KR2a0036_WYG_150-19b"/>
堅謂之曰汝嘗使北方素識䝉古國主其往臨陣問以<lb/>
舉兵之由不然即詬之明安初如所教俄䇿馬來降帝<lb/>
命縛以俟戰畢問之既敗金兵召明安詰之曰爾何以<lb/>
詈我而後降也對曰臣素有歸志向為糾堅所使恐其<lb/>
見疑故如所言不爾何由瞻奉天顔帝善其言釋之命<lb/>
領䝉古軍撫定雲中東西兩路既而帝欲休兵于北明<lb/>
安諫曰金有天下一十七路今我所得惟雲中東西兩<lb/>
路而已若置不問待彼成謀併力而來則難敵矣且山<lb/>
<pb n="KR2a0036_WYG_150-20a"/>
前民庶乆不知兵今以重兵臨之𫝊檄可定兵貴神速<lb/>
豈宜猶豫帝從之即命明安引兵南進所至民皆具簞<lb/>
食壺漿以迎盡有河北諸郡而還帝復命明安及僧格<lb/>
巴圖將兵由古北口徇景薊檀順諸州諸將議欲屠之<lb/>
明安奏曰此輩當死今若生之則彼之未附者皆聞風<lb/>
而自至矣帝從之乙亥春正月取通州金右副元帥富<lb/>
察齊錦以其衆降明安命復其職置之麾下遂駐軍于<lb/>
京南建春宫金御史中丞李英元帥左都監烏庫哩慶<lb/>
<pb n="KR2a0036_WYG_150-20b"/>
夀領兵護軍食以援中都帝遣右副元帥實沙將四百<lb/>
騎迎戰明安將五百騎繼之遇于永清將戰命士卒佯<lb/>
敗金兵來追迴撃大破之死及溺水者甚衆獲李英及<lb/>
所佩虎符得糧千餘車遂招諭永清不降拔而屠之未<lb/>
㡬金將完顔和卓監軍阿星宗噶爾復以步兵萬二千<lb/>
糧車五百兩援中都明安復將三千騎往撃之遇于涿<lb/>
州宣封寨獲宗噶爾和卓遁去盡得輜重還屯建春宫<lb/>
四月攻萬寧宫克之取富昌豐宜二闗攻拔固安縣初<lb/>
<pb n="KR2a0036_WYG_150-21a"/>
順州之破兵士縛密雲主簿完顔夀孫以獻明安釋而<lb/>
用之不乆逸去復來問其故對曰有老父在城中恐不<lb/>
能存謀歸欲得侍養今已殁故復來明安義而釋之五<lb/>
月明安將攻中都金相完顔復興飲藥死辛酉城中官<lb/>
屬父老緇素開門請降明安諭之曰負固不服以至此<lb/>
極非汝等罪守者之責也悉令安業仍以粟賑之衆皆<lb/>
感恱明安早從軍旅料敵制勝算無遺䇿雖祁寒盛暑<lb/>
未嘗不與士卒均勞逸同甘苦其得金府庫珠玉錦綺<lb/>
<pb n="KR2a0036_WYG_150-21b"/>
明安悉具其數上進未嘗以纎毫為己有中都既下加<lb/>
太傅邵國公兼管䝉古漢軍兵馬都元帥丙子以疾卒<lb/>
于燕城年五十三子二人長軒達布襲職為燕京行省<lb/>
次呼圖克華太宗時為金紫光禄大夫燕京等處行尚<lb/>
書省事兼管䝉古漢軍兵馬都元帥<lb/>
　　張榮<lb/>
張榮字世輝濟南歴城人狀貌奇偉嘗從軍為流矢貫<lb/>
眥拔之不出令人以足抵其額而拔之神色自若金季<lb/>
<pb n="KR2a0036_WYG_150-22a"/>
山東羣盜蜂起榮率鄉民據濟南黌堂嶺衆稍盛遂略<lb/>
章丘鄒平濟陽長山辛市蒲臺新城及淄州之地而有<lb/>
之兵至則清野入山嵗丙戌東平順天皆内屬榮遂舉<lb/>
其兵與地納欵于阿齊台諾延引見太祖問以孤軍數<lb/>
載獨抗王師之故對曰山東地廣人稠悉為帝有臣若<lb/>
但有倚恃亦不欵服太祖壯之拊其背曰真賽音巴圖<lb/>
爾也授金紫光禄大夫山東行尚書省兼兵馬都元帥<lb/>
知濟南府事時貿易用銀民爭𤼵墓劫取榮下令禁絶<lb/>
<pb n="KR2a0036_WYG_150-22b"/>
庚寅朝廷集諸侯議取汴榮請先六軍以清蹕道帝嘉<lb/>
慎之賜衣三襲詔位諸侯上辛夘軍至河上榮率死士宵<lb/>
濟守者潰詰旦敵兵整陣至榮馳之望風披靡奪戰船<lb/>
五十艘麾抵北岸濟師衆軍繼進乗勝破張盤二山寨<lb/>
俘獲萬餘大將額斯倫恐生變欲盡殺之榮力爭而止<lb/>
癸巳汴梁下從額斯倫為先鋒攻睢陽議欲殺俘虜烹<lb/>
其油以灌城又力止之既而城下榮單騎入城撫其民<lb/>
甲午攻沛沛拒守稍嚴其將蘇克夜來擣營榮覺之蘇<lb/>
<pb n="KR2a0036_WYG_150-23a"/>
克返走率將士追殺之乗勝急攻城破就攻徐州守將<lb/>
國用安引兵突出榮逆撃之亦破其城用安赴水死乙<lb/>
未拔邳州丙申從諸王奎騰破宋棗陽仇城等三縣時<lb/>
河南民北徙至濟南榮下令民間分屋與地居之俾得<lb/>
樹畜且課其殿最曠野闢為樂土是嵗中書攷績為天<lb/>
下第一李璮據益都私饋以馬蹄金榮曰身既許國何<lb/>
可擅交鄰境却之年六十一乞致仕後十九年世祖即<lb/>
位封濟南公致仕卒年八十三子七人長邦傑襲爵先<lb/>
<pb n="KR2a0036_WYG_150-23b"/>
卒邦直行軍萬户邦彦權濟南行省邦允知淄州邦孚<lb/>
大都督府郎中邦昌鄂囉總管邦憲淮安路總管孫四<lb/>
十人宏襲邦傑爵改真定路總管<lb/>
　　劉亨安<lb/>
劉亨安其先范陽人後遷遼東川州初國王穆呼哩經<lb/>
略遼東兄世英率宗族鄉人𨽻麾下分兵收燕趙雲朔<lb/>
河東以功充行軍副總管庚辰平陽諸郡被兵之餘民<lb/>
物空竭世英言于王曰自古建國以民為本今河東殺<lb/>
<pb n="KR2a0036_WYG_150-24a"/>
掠殆盡異日我師復來孰給轉輸收存恤亡此其時也<lb/>
王善之以絳州邊地難其人奏授世英絳州節度使兼<lb/>
行帥府事卒于師無子國王博囉命其族兄徳仁襲職<lb/>
丙戌嵗金將伊喇副樞攻絳州城陷死之穆呼哩承制<lb/>
命亨安領其衆奏賜金虎符授鎮國上將軍絳州節度<lb/>
使行元帥府事兼觀察使庚寅冬從王師渡河入闗辛<lb/>
夘春克鳳翔歴秦隴屯渭陽秋出階城㳂漢抵鄧壬辰<lb/>
㑹大軍于鈞州敗金人于三峰山甲午平蔡既而宋兵<lb/>
<pb n="KR2a0036_WYG_150-24b"/>
二十萬攻汴將趨洛都元帥塔齊爾俾亨安往拒之與<lb/>
宋軍遇龍門北遂横槊躍馬奮突而前衆因乗之宋師<lb/>
奔潰追撃百餘里塔齊爾拊其背曰真驍將也延坐諸<lb/>
將之右勞賜甚厚丙申都元帥塔哈征巴蜀攻㪚闗破<lb/>
劔門出奇制勝戰功居多進圍成都亨安為先鋒大破<lb/>
之于城西生擒宋將陳侍郎有喬長官與亨安爭功未<lb/>
㡬攻城喬為砲所傷亨安負之以出喬感愧亨安從軍<lb/>
十年累著勲伐所獲金帛悉推與將佐故士卒咸樂為<lb/>
<pb n="KR2a0036_WYG_150-25a"/>
用癸夘冬十二月卒子貞嗣職孫三人𢎞彊弴<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_150-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百五十<lb/>
</p>
<p>
</p>
  </div>
</body>
</text>
</TEI>
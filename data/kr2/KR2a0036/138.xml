<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百三十八</head> <lb/>
    <p>
<pb n="KR2a0036_WYG_138-1a"/>
欽定四庫全書<lb/>
　元史卷一百三十八<lb/>
　　明翰林學士亞中大夫知制誥兼修國史宋濂等修<lb/>
　列傳第二十五<lb/>
　　喀喇托克托<lb/>
喀喇托克托父曰雅雅由康國王封雲中王阿實克布<lb/>
哈弟也托克托姿貌魁梧少時從其兄阿都瑪勒獵燕<lb/>
南使歸獻所獲世祖見其骨氣沉雄步履莊重歎曰後<lb/>
<pb n="KR2a0036_WYG_138-1b"/>
日大用之才已生於今命入宿衛成宗初丞相巴延在<lb/>
北鄙托克托奉詔以名鷹賜巴延巴延見之驚問曰汝<lb/>
為何人子托克托以實對巴延語之曰吾老矣他日可<lb/>
大用者未見汝比大徳三年武宗以皇子撫軍北鄙托<lb/>
克托從行五年海都犯邊托克托從武宗討之師次杭<lb/>
愛進擊海都大破其衆托克托手斮一士連背胛以獻<lb/>
武宗壯之兵之始交也武宗鋭欲出戰托克托執轡力<lb/>
諌武宗怒揮鞭抶其手不退乃止已而武宗與大将達<lb/>
<pb n="KR2a0036_WYG_138-2a"/>
勒達哈語及之達勒達哈曰太子在軍如身有首如衣<lb/>
有領脱有不虞衆安所附托克托之諌可謂忠矣武宗<lb/>
深然之成宗大漸丞相哈喇哈斯達爾罕稱疾卧直廬<lb/>
中托克托適以事至京師即俾馳告武宗以故語在阿<lb/>
實克布哈傳時仁宗奉興聖太后至自懐孟既定内難<lb/>
而太后以兩太子星命付陰陽家推算問所宜立者曰<lb/>
重光大荒落有災旃䝉作噩長久重光為武宗年幹旃<lb/>
䝉為仁宗年幹于是太后頗惑其言遣近臣托爾諭武<lb/>
<pb n="KR2a0036_WYG_138-2b"/>
宗曰汝兄弟二人皆我所出豈有親疎陰陽家所言運<lb/>
祚修短不容不思武宗聞之黙然進托克托而言曰我<lb/>
捍禦邊陲勤勞十年又次序居長神器所歸灼然何疑<lb/>
今太后以星命休咎為言天道茫昧誰能豫知設使我<lb/>
即位之後所設施者上合天心下副民望則雖一日之<lb/>
短亦足垂名萬年何可以陰陽之言而乖祖宗之託哉<lb/>
此盖近日任事之臣擅權専殺恐我他日或治其罪故<lb/>
為是奸謀動揺大本耳汝為我往察事機疾歸報我托<lb/>
<pb n="KR2a0036_WYG_138-3a"/>
克托承命即行武宗親率大軍由西道進昻輝由中道<lb/>
綽和爾由東道各以勁卒一萬從托克托馳至大都入<lb/>
見太后道武宗所授㫖以聞太后愕然曰修短之說雖<lb/>
出術家為太子周思遠慮乃出我深愛貪憝已除宗王<lb/>
大臣議已定太子不速來何為時諸王圖烈等侍咸曰<lb/>
臣下翊戴嗣君無二心者既而太后仁宗屏左右語托<lb/>
克托曰太子天性孝友中外屬望今聞汝所致言殆冇<lb/>
䜛間汝歸速為我彌縫闕失使我骨肉無間相見怡愉<lb/>
<pb n="KR2a0036_WYG_138-3b"/>
則汝功為不細矣托克托頓首謝曰太母太弟不煩過<lb/>
慮臣侍藩邸歴年頗見信任今歸當即推誠竭忠以開<lb/>
釋太子後日三宫共處靡有嫌隙斯為托克托所報効<lb/>
矣先是太后以武宗遲迴不至已遣阿實克布哈往道<lb/>
諸王羣臣推戴意及是托克托繼往行至翁果察武宗<lb/>
在馬轎中望見其來趣使疾馳與之共載托克托具致<lb/>
太后仁宗語武宗乃大感悟遂遣阿實克布哈還報仁<lb/>
宗即日命駕奉迎于上都武宗即位尊太后為皇太后<lb/>
<pb n="KR2a0036_WYG_138-4a"/>
立仁宗為皇太子三宫協和托克托兄弟之力為多托<lb/>
克托之至京師也武宗嘗命其同知樞宻院比還問曽<lb/>
視事否托克托對曰今正殿未御宗親未見為扈從之<lb/>
臣攙取名位誠恐有累聖徳是以未敢祇事武宗嘉歎<lb/>
久之知樞宻院濟爾噶呼在潛邸時常有不遜語将寘<lb/>
于法托克托諌曰陛下新正位大信未立輙行誅戮知<lb/>
者以為彼自有罪不知者以為報仇恐人人自危况濟<lb/>
爾噶呼習於先朝典故今固不可少也乃宥之繼海都<lb/>
<pb n="KR2a0036_WYG_138-4b"/>
而王者曰徹伯爾素服武宗威名至是率諸王内附詔<lb/>
特設宴於庭故事凡大宴必命近臣敷宣王度以為告<lb/>
戒托克托薦濟爾噶呼令具其言以進果稱㫖武宗歎<lb/>
曰博勒呼博爾濟前朝人傑托克托今世人傑也即以<lb/>
所進之言授托克托及諸王大臣就列托克托即席陳<lb/>
西北諸藩始終離合之由去逆効順之義辭㫖明暢聴<lb/>
者傾服自同知樞宻院事進中書平章政事拜御史大<lb/>
夫遷江南行臺御史大夫尋召拜錄軍國重事中書左<lb/>
<pb n="KR2a0036_WYG_138-5a"/>
丞相托克托知無不言言無不行中外翕然稱賢相至<lb/>
大三年尚書省立遷右丞相三寳努等勸武宗立皇子<lb/>
為皇太子托克托方獵栁林亟使召之還三寳努曰建<lb/>
儲議急故相召耳托克托驚曰何謂也曰皇子寖長聖<lb/>
體近日倦勤儲副宜早定托克托曰國家大計不可不<lb/>
慎曩者太弟躬定大事功在宗社位居東宫已冇定命<lb/>
自是兄弟叔姪世世相承孰敢間其序者我輩臣子於<lb/>
國憲章縱不能有所匡贊何可隳其成三寳努曰今日<lb/>
<pb n="KR2a0036_WYG_138-5b"/>
兄授弟後日叔當授姪能保之乎托克托曰在我不可<lb/>
渝彼失其信天實鑒之三寳努雖不以為然而莫能奪<lb/>
其議也是時尚書省賜予無節遷叙無法財用日耗名<lb/>
爵日濫托克托奏曰爵賞者帝王所以用人也今爵及<lb/>
比徳賞及罔功緩急之際何所賴乎中書所掌錢糧工<lb/>
役選法刑獄十有二事若從臣言恪遵舊制則臣願與<lb/>
諸賢黽勉從事不然用臣何補遂有詔俾濫受宣勅者<lb/>
赴所屬繳納僥倖之路既塞奔競之風頓衰中臺有贓<lb/>
<pb n="KR2a0036_WYG_138-6a"/>
罰鈔五百萬緍托克托請出以賑孤寡老疾窮而無告<lb/>
者宗王納古爾部人告其主為不軌托克托辯其誣抵<lb/>
告者罪宗王伊克圖徵其舊民於齊王班布爾實部中鄰<lb/>
境諸王欲奉齊王攻伊克圖齊王懼奔伊克圖以避之<lb/>
遂告齊王反托克托訊得實乃釋齊王而徙諸王于嶺<lb/>
南邊将托和齊請以新軍萬人益宗王綽哈廷議俾托<lb/>
克托往給其資装托克托謂時方寧謐不宜生事辭不<lb/>
行遂遣丞相圖古勒等往給之幾以激變四年正月復<lb/>
<pb n="KR2a0036_WYG_138-6b"/>
為中書左丞相仁宗即位眷待彌篤欲使均逸于外二<lb/>
月拜江浙行省左丞相下車進父老問民利病咸謂杭<lb/>
城故有便河通于江滸堙廢已久若踈鑿以通舟楫物<lb/>
價必平僚佐或難之托克托曰吾陛辭日宻㫖許以便<lb/>
宜行事民以為便行之可也俄有㫖禁勿興土功托克<lb/>
托曰敬天莫先勤民民䝉其利災沴自弭土功何尤不<lb/>
一月而成是時特們徳爾為丞相欲固位取寵乃議立<lb/>
仁宗子英宗為皇太子而明宗以武宗子封周王出鎮<lb/>
<pb n="KR2a0036_WYG_138-7a"/>
雲南又譖托克托為武宗舊臣詔逮至京數日綽和爾<lb/>
實勒們傳兩宫㫖諭托克托曰初疑汝親於所事故召<lb/>
汝今察汝無他其復還鎮托克托入謝太后曰臣雖被<lb/>
先帝知遇而受太后及今上恩不為不深豈敢昧所自<lb/>
乎還江浙未幾遷江西行省左丞相英宗嗣位召拜御<lb/>
史大夫時塔齊先為大夫陰忌之奏改江南行臺御史<lb/>
大夫復嗾言者劾其擅離職守将徙之雲南㑹塔齊伏<lb/>
誅乃解家居不出者五年㤗定四年薨年五十六至正<lb/>
<pb n="KR2a0036_WYG_138-7b"/>
初贈推誠全徳守義佐運功臣太師開府儀同三司上<lb/>
柱國追封和寧王諡忠獻托克托嘗即宣徳别墅延師<lb/>
訓子鄉人化之皆向學朝廷賜其精舎額曰景賢書院<lb/>
為設學官其沒也即其中祠焉子九人其最顯者二人<lb/>
曰特穆爾達實曰達實特穆爾各有傳<lb/>
　　雅克特穆爾<lb/>
雅克特穆爾欽察氏綽和爾第三子世系見托克托呼<lb/>
傳武宗鎮朔方宿衛十餘年特愛之及即位拜正奉大<lb/>
<pb n="KR2a0036_WYG_138-8a"/>
夫同知宣徽院事皇慶元年襲左衛親軍都指揮使㤗<lb/>
定二年加太僕卿三年遷同僉樞宻院事致和元年進<lb/>
僉書樞宻院事㤗定帝崩于上都丞相都爾蘇専政宗<lb/>
王托克托旺沁附之利於立幼雅克特穆爾時總環衛<lb/>
事留大都自以身受武宗寵㧞之恩其子宜纂大位而<lb/>
一居朔漠一處南陲實天之所置将以啓之由是與公<lb/>
主察球爾族黨阿拉克特穆爾腹心之士博囉齊拉拉<lb/>
等議以八月甲午昧爽率勇士訥古徳勒等入興聖宫<lb/>
<pb n="KR2a0036_WYG_138-8b"/>
集百官執中書平章額卜徳哷勒巴延徹爾兵皆露刃<lb/>
誓衆曰祖宗正統屬在武皇帝之子敢冇不順者斬衆<lb/>
皆潰散遂捕姦黨下獄而與西安王喇特納實哩入守<lb/>
内庭分處腹心於樞宻自東華門夾道重列軍士使人<lb/>
傳命往來其中以防漏泄即命前河南行省㕘知政事<lb/>
明埓棟阿前宣政院使達爾瑪實哩乘驛迎文宗于中<lb/>
興且令密以意喻河南行省平章巴延選兵備扈從於<lb/>
是封府庫拘百司印遣兵守諸要害推前湖廣行省左<lb/>
<pb n="KR2a0036_WYG_138-9a"/>
丞相拜布哈為中書左丞相詹事達實哈雅為平章前<lb/>
湖廣行省右丞蘇蘇為中書左丞前陜西行省叅政王<lb/>
布琳濟達為樞宻副使蕭孟古岱仍為通政使與中書<lb/>
右丞趙世延樞密同僉雅克特穆爾通政院使哈沙分<lb/>
典庶務貸在京寺觀鈔募死士買戰馬運京倉粟以餉<lb/>
守禦士卒復遣使於各行省徴發錢帛兵器當時有諸<lb/>
衛軍無統屬者又有謁選及罷退軍官皆給之符牌以<lb/>
待調遣既受命未知所謝注目而立乃指使南向拜衆<lb/>
<pb n="KR2a0036_WYG_138-9b"/>
皆愕然始知有定向矣雅克特穆爾宿衞中夜則更遷<lb/>
無定居坐以待旦者將一月弟薩敦子騰吉斯時留上<lb/>
都密遣達實特穆爾召之皆棄其妻子來歸丁酉再遣<lb/>
薩里布哈索諾木巴勒往中興趣大駕令達實特穆爾<lb/>
設為南使云諸王特穆爾布哈庫春布哈湖廣河南省<lb/>
臣及河南都萬戸合軍扈駕旦夕且至民勿疑懼丁未<lb/>
命薩敦以兵守居庸闗騰吉斯屯古北口戊申復令奈<lb/>
瑪台為北使稱明宗從諸王兵整駕南轅中外乃安辛<lb/>
<pb n="KR2a0036_WYG_138-10a"/>
亥薩里布哈至自中興云乘輿已發詔拜雅克特穆爾<lb/>
知樞密院事丙辰率百官備法駕郊迎丁巳文宗至京<lb/>
師居大内己未上都旺沁及太尉布哈丞相達實特穆<lb/>
爾平章瑪魯御史大夫寧珠等軍次榆林九月庚申詔<lb/>
雅克特穆爾帥師禦之薩敦先驅至榆林西乘其未陣<lb/>
薄之北軍大敗甲子詔還都戊辰遼東平章圖們岱爾<lb/>
以兵犯遷民鎮斬闗以入遣薩敦往拒至薊州東沙流<lb/>
河累敗之雅克特穆爾以為擾攘之際不正大名不足<lb/>
<pb n="KR2a0036_WYG_138-10b"/>
以係天下之志與諸王大臣伏闕勸進文宗固辭曰大<lb/>
兄在朔方敢紊天序乎雅克特穆爾曰人心向背之機<lb/>
間不容髪一或失之噬臍無及文宗悟乃曰必不得已<lb/>
當明詔天下以著予退讓之意而後可壬申文宗即位<lb/>
改元天厯赦天下癸酉封雅克特穆爾太平王以太平<lb/>
路為其食邑甲戌加開府儀同三司上柱國錄軍國重<lb/>
事中書右丞相監修國史知樞密院事賜黄金五百兩<lb/>
白金二千五百兩鈔一萬錠金素織叚色繒二千匹海<lb/>
<pb n="KR2a0036_WYG_138-11a"/>
東白鶻一青鶻二豹一平江官地五百頃即日詔将兵<lb/>
出薊州拒圖們岱爾乙亥次三河而旺沁等軍已破居<lb/>
庸闗進屯三塜丙子雅克特穆爾蓐食倍道而還丁丑<lb/>
扺榆河闗帝出都城将親督戰雅克特穆爾單騎見曰<lb/>
陛下出民必驚凡翦冦事一以責臣願陛下亟還宫文<lb/>
宗乃還明日丁丑阿蘇衛指揮使呼圖克布哈塔爾海<lb/>
特穆爾同知台哈布哈構變事覺械送京師斬以狥己<lb/>
夘與旺沁前軍遇于榆河北奮擊敗之追至紅橋北旺<lb/>
<pb n="KR2a0036_WYG_138-11b"/>
沁将樞密副使阿拉克特穆爾指揮呼圖克特穆爾來<lb/>
㑹戰阿拉克特穆爾執戈入刺雅克特穆爾側身以刀<lb/>
格其戈就斫之中左臂部将和尚馳擊呼圖克特穆爾<lb/>
亦中左臂二人驍将也敵為奪氣遂郤因據紅橋兩軍<lb/>
阻水而陣命善射者射之遂退師白浮南命知院伊蘇<lb/>
岱爾巴圖爾伊納克實等分為三隊張兩翼以角之敵<lb/>
敗走辛巳敵軍復合鏖戰白浮之野周旋馳突戈㦸戞<lb/>
摩雅克特穆爾手斃七人㑹日晡對壘而宿夜二鼓遣<lb/>
<pb n="KR2a0036_WYG_138-12a"/>
阿拉克特穆爾博囉齊雅爾堅将精鋭百騎鼓譟射其<lb/>
營敵衆驚擾互自相擊至旦始悟人馬死傷無數明日<lb/>
天大霧獲敵卒二人云旺沁等脫身竄山谷矣癸未天<lb/>
清明旺沁集散卒成列出山我師駐白浮西堅壁不動<lb/>
是夜又命薩敦潛軍繞其後部曲巴圖爾壓其前夾營<lb/>
吹銅角以震盪之敵不悟而亂自相撾擊三鼓後乃西<lb/>
遁遲明追及昌平北斬首數千級降者萬餘人帝遣賜<lb/>
上尊諭㫖曰丞相毎戰親冒矢石脱有不虞其若宗社<lb/>
<pb n="KR2a0036_WYG_138-12b"/>
何自今後但凭髙督戰察将士之用命不用命者以賞<lb/>
罰之可也對曰臣以身先之為諸将法敢後者軍法從<lb/>
事託之諸将萬一失利悔将何及是日敵軍冄戰再北<lb/>
旺沁單騎亡命伊蘇岱爾額布勒薩敦追之就命伊蘇<lb/>
岱爾及僉院徹爾特穆爾統卒三萬守居庸闗還至昌<lb/>
平南俄報古北口不守上都軍掠石槽丙戌遣薩敦為<lb/>
先驅雅克特穆爾以大軍繼發至石槽敵軍方炊掩其<lb/>
不備直蹂之大軍并進追擊四十里至牛頭山擒駙馬<lb/>
<pb n="KR2a0036_WYG_138-13a"/>
博囉特穆爾平章蒙古達實伊實特穆爾院使蘇爾達<lb/>
衮等獻俘闕下戮之各衛将士降者不可勝紀餘兵奔<lb/>
竄夜遣薩敦襲之逐出古北口丁亥圖們岱爾及諸王<lb/>
額森特穆爾軍陷通州将襲京師雅克特穆爾急引還<lb/>
十月己丑朔日将昏至通州乘其初至擊之敵軍狼狽<lb/>
走渡潞河庚寅夾河而軍敵列植黍稭衣以氊衣然火<lb/>
為疑兵夜遁辛夘率師渡河追之癸巳駐檀子山棗林<lb/>
伊蘇特穆爾圖們岱爾合陽翟王太平國王多羅台平<lb/>
<pb n="KR2a0036_WYG_138-13b"/>
章塔爾海軍來鬬士皆殊死戰至晩騰吉斯陷陣殺太<lb/>
平死者蔽野餘兵宵潰已而薩敦将輕兵要之弗及而<lb/>
還乙未上都諸王呼喇台指揮阿拉克特穆爾安圖入<lb/>
紫荆闗犯良鄉游騎逼南城雅克特穆爾即率兵循北<lb/>
山而西令脱銜繫囊盛莝豆以飼馬士行且食晨夜兼<lb/>
程至于盧溝河呼喇台聞之望風西走是日凱旋入自<lb/>
肅清門都人羅拜馬首謝更生之惠雅克特穆爾曰此<lb/>
皆天子威靈吾何力焉入見帝大悦賜燕興聖殿盡懽<lb/>
<pb n="KR2a0036_WYG_138-14a"/>
而罷賜太平王黄金印并降制書及賜玉盤龍衣珠衣<lb/>
寳珠金腰帶等物是日薩敦遣報圖們岱爾軍復入古<lb/>
北口雅克特穆爾以師赴之戰于檀州南野敗之東路<lb/>
蒙古萬户哈喇諾海率麾下萬人降餘兵東潰圖們岱<lb/>
爾走還遼東獲呼喇台阿拉克特穆爾安圖多羅台塔<lb/>
海等盡戮之先是齊王伊嚕特穆爾東路蒙古元帥布<lb/>
哈特穆爾聞文宗即位乃起兵圍上都時上都屢敗勢<lb/>
蹙壬寅都爾蘇肉袒奉皇帝寳出請死齊王調兵䕶送<lb/>
<pb n="KR2a0036_WYG_138-14b"/>
至京師庚戌文宗御興聖殿受皇帝寳下都爾蘇于獄<lb/>
兩都平丁巳加雅克特穆爾達爾罕之號使其世世子<lb/>
孫襲之仍賜珠衣二七寳束帶一白金甕一黄金瓶二<lb/>
海東白鶻一青鶻三白鷹一豹二十十二月置龍翊衛<lb/>
命領其事先是至治二年以欽察衛士多為千户所者<lb/>
凡三十五故分置左右二衞至是又析為龍翊衛二年<lb/>
立都督府以統左右欽察龍翊三衛哈喇婁東路䝉古<lb/>
二萬戸府東路䝉古元帥府而以雅克特穆爾兼統之<lb/>
<pb n="KR2a0036_WYG_138-15a"/>
尋陞為大都督府雅克特穆爾乞解相印還宿衛帝曰<lb/>
卿已為省院惟未入臺其聽後命二月遷御史大夫依<lb/>
前開府儀同三司上柱國錄軍國重事太平王未幾復<lb/>
拜中書右丞相監修國史知樞密院事領都督府龍翊<lb/>
侍衛親軍都指揮使司亊就佩元降虎符依前開府儀<lb/>
同三司上柱國錄軍國重事達爾罕太平王先是文宗<lb/>
以天下既定可行初志遣治書侍御史薩題迎大兄明<lb/>
宗于漠北三月辛酉詔雅克特穆爾護璽寳北上明宗<lb/>
<pb n="KR2a0036_WYG_138-15b"/>
嘉其功五月特拜開府儀同三司上柱國錄軍國重事<lb/>
中書右丞相監修國史大都督領龍翊親軍都指揮使<lb/>
事達爾罕太平王六月加拜太師餘如故從明宗南還<lb/>
八月朔明宗次翁果察圖之地文宗以皇太子見庚寅<lb/>
明宗暴崩雅克特穆爾以皇后命奉皇帝璽授文宗疾<lb/>
驅而還晝則率宿衛士以扈從夜則躬擐甲胄繞幄殿<lb/>
巡護癸巳達上都復與諸王大臣勸進己亥文宗復即<lb/>
位于上都十二月丁亥文宗以雅克特穆爾有大勲勞<lb/>
<pb n="KR2a0036_WYG_138-16a"/>
於王室封其曽祖父巴圖徹爾溧陽王曽祖妣伊嚕徹<lb/>
爾溧陽王夫人祖父托克托呼昇王祖妣推勒塔納昇<lb/>
王夫人父綽和爾揚王母額森塔納公主察球爾竝為<lb/>
揚王夫人三年二月文宗欲昭其勲詔禮部尚書馬祖<lb/>
常製文立石於北郊至順元年五月乙丑帝又以屢頒<lb/>
寵數未足報大勲下詔命獨為丞相以尊異之畧曰雅<lb/>
克特穆爾勲勞惟舊忠勇多謀奮大義以成功致治平<lb/>
於期月宜専獨運以重秉鈞授以開府儀同三司上柱<lb/>
<pb n="KR2a0036_WYG_138-16b"/>
國太師太平王達爾罕中書右丞相錄軍國重事監修<lb/>
國史提調燕王宫相府事大都督領龍翊親軍都指揮<lb/>
使司事凡號令刑名選法錢糧造作一切中書政務悉<lb/>
聴總裁諸王公主駙馬近侍人員大小諸衙門官員人<lb/>
等敢有隔越聞奏以違制論六月知樞密院事庫春貝<lb/>
托克托穆爾等十人惡其權重欲謀害之頁特瑪實托<lb/>
宻以其謀告雅克特穆爾即率欽察軍掩捕按問皆誅<lb/>
之二年二月為建第扵興聖宫西南三月賜鷹坊百人<lb/>
<pb n="KR2a0036_WYG_138-17a"/>
十一月癸未詔養其子塔喇海為子辛酉以雅克特穆<lb/>
爾兼奎章閣大學士領奎章閣學士院事賜龍慶州之<lb/>
流盃園池水磑土田又賜平江松江江陰蘆場簜山沙<lb/>
塗沙田等地因言平江松江圩田五百頃有竒糧七千<lb/>
七百石願増為萬石入官以所得餘米贍弟薩敦詔從<lb/>
之四年文宗大漸遺詔立兄明宗之子已而文宗崩明<lb/>
宗次子伊埓哲伯即位四十三日而崩文宗后臨朝雅<lb/>
克特穆爾與羣臣議立文宗子雅克特古斯文宗后曰<lb/>
<pb n="KR2a0036_WYG_138-17b"/>
天位至重吾兒方㓜冲豈能任耶明宗子托歡特穆爾<lb/>
出居廣西今年十三矣可嗣大統于是奉太后命召還<lb/>
京師至良鄉具鹵薄迎之雅克特穆爾與之竝馬行於<lb/>
馬上舉鞭指畫告以國家多難遣使奉迎之故而托歡<lb/>
特穆爾卒無一語酬之雅克特穆爾疑其意不可測且<lb/>
明宗之崩實與逆謀恐即位之後追舉前事故宿留數<lb/>
月而心志日以瞀亂先是雅克特穆爾秉大權以來挾<lb/>
震主之威肆意無忌一宴或宰十三馬取㤗定帝后為<lb/>
<pb n="KR2a0036_WYG_138-18a"/>
夫人前後尚宗室之女四十人或有交禮三日遽遣歸<lb/>
者而後房充斥不能盡識一日宴趙世延家男女列坐<lb/>
名鴛鴦㑹見座隅一婦色甚麗問曰此為誰意欲與俱<lb/>
歸左右曰此太師家人也至是荒淫日甚體羸溺血而<lb/>
薨雅克特穆爾既死托歡特穆爾始即位是為順帝以<lb/>
薩敦為左丞相騰吉斯為御史大夫元統二年四月命<lb/>
騰吉斯總管髙麗女直漢軍萬户府達嚕噶齊授薩敦<lb/>
開府儀同三司上柱國錄軍國重事達爾罕榮王太傅<lb/>
<pb n="KR2a0036_WYG_138-18b"/>
中書左丞相賜廬州路為食邑宥世世子孫九死贈雅<lb/>
克特穆爾太師公忠開濟𢎞謨同徳協運佐命功臣開<lb/>
府儀同三司太師中書右丞相上柱國追封徳王謚忠<lb/>
武至元元年三月立雅克特穆爾女巴約特氏為皇后<lb/>
時薩敦已死騰吉斯為中書左丞相巴延獨用事騰吉<lb/>
斯忿曰天下本我家天下也巴延何人而位居吾上與<lb/>
薩敦弟達哩潛蓄異心交通所親諸王鴻和特穆爾謀<lb/>
援立以危社稷帝數召達哩不至郯王齊齊克圖發其<lb/>
<pb n="KR2a0036_WYG_138-19a"/>
謀六月三十日騰吉斯伏兵東郊身率勇士突入宫闕<lb/>
巴延及鄂勒哲特穆爾鼎珠竒爾濟蘓等掩捕獲之騰<lb/>
吉斯及其弟塔喇海伏誅而其黨北奔達哩所達哩即<lb/>
應以兵殺使者哈勒蘭鄂爾和用以禡旗帝遣阿巴諭<lb/>
之又殺阿巴而率其黨和尚拉拉等逆戰為吹斯戩和<lb/>
爾布哈追之力窮勢促阿哩衮徹爾執達哩等送上都<lb/>
戮之鴻和特穆爾自殺集賽官阿恰齊亦預騰吉斯之<lb/>
謀欲殺巴延後擒付有司具伏其辜伏誅初騰吉斯之<lb/>
<pb n="KR2a0036_WYG_138-19b"/>
敗被擒攀折殿檻不肯出塔喇海走匿皇后坐下后蔽<lb/>
之以衣左右曳出斬之血濺后衣巴延奏曰豈有兄弟<lb/>
為逆而皇后黨之者并執后后呼帝曰陛下救我帝曰<lb/>
汝兄弟為逆豈能相救耶乃遷皇后出宫尋酖之于開<lb/>
平民舍遂簿錄騰吉斯家<lb/>
　　巴延<lb/>
巴延黙爾吉濟特氏曽祖特黙格爾給事宿衛大父青<lb/>
海從憲宗伐宋歿於王事父錦濟勒總宿衛隆福太后<lb/>
<pb n="KR2a0036_WYG_138-20a"/>
宫巴延𢎞毅深沉明達果斷年十五奉成宗命侍武宗<lb/>
于藩邸大徳三年從北征海都五年從至塔竒克拉呼<lb/>
之地力戰又至哈喇台之地功為諸将先十年烏魯斯<lb/>
實巴爾等逃奔徹伯爾之地武宗命巴延追降之十一<lb/>
年武宗大㑹諸王駙馬於和琳鍚號曰巴延巴圖爾武<lb/>
宗即位拜吏部尚書俄改尚服院使又拜御史中丞至<lb/>
大二年十一月拜尚書平章政事特賜蛟龍虎符領右<lb/>
衛阿蘇親軍都指揮使司達嚕噶齊三年加特進延祐<lb/>
<pb n="KR2a0036_WYG_138-20b"/>
三年仁宗命為周王常侍府常侍四年拜江南行臺御<lb/>
史中丞五年就陞御史大夫六年拜江浙行省平章政<lb/>
事七年拜陜西行臺御史大夫至治二年復遷南臺御<lb/>
史大夫㤗定二年遷江西行省平章政事三年遷河南<lb/>
行省平章政事舊所賜河南田五千頃以二千頃奉帝<lb/>
師祝釐八百頃助給宿衛自取不及其半宿姦頑豪嘗<lb/>
毒害民者巴延必深治之致和元年七月㤗定帝崩八<lb/>
月丞相雅克特穆爾遣明埓棟阿迎武宗子懐王于江<lb/>
<pb n="KR2a0036_WYG_138-21a"/>
陵道過河南使以謀密告巴延巴延嘆曰此吾君之子<lb/>
也吾夙荷武皇厚恩委以心膂今爵位至此非覬萬一<lb/>
為已富貴計大義所臨曷敢顧望即集僚屬明告以故<lb/>
於是㑹計倉廩府庫榖粟金帛之數乘輿供御牢餼膳<lb/>
羞徒旅委積士馬芻糒供億之須以及賞賚犒勞之用<lb/>
靡不備至不足則檄州縣募民折輸明年田租及貸商<lb/>
人貨貲約倍息以償又不足則邀東南常賦之經河南<lb/>
者輙止之以給其費徴發民丁増置驛馬補城櫓浚濠<lb/>
<pb n="KR2a0036_WYG_138-21b"/>
池修戰守之具嚴徼邏斥堠日被堅執鋭與僚佐曹掾<lb/>
籌其使宜遣孟古布哈以其事馳告懐王又使羅壘報<lb/>
雅克特穆爾曰公盡力京師河南事我當自効巴延别<lb/>
募勇士五千人以迎帝于南而躬勒兵以俟叅政圖卜<lb/>
台曰今䝉古軍馬與宿衛之士皆在上都而令特黙齊<lb/>
軍守諸隘吾恐此事之不可成也我等圖保性命他何<lb/>
計哉巴延不從其言其夜圖卜台手刃欲殺巴延為變<lb/>
巴延覺遂㧞劒殺之奪其所部軍器収馬千二百騎懐<lb/>
<pb n="KR2a0036_WYG_138-22a"/>
王命薩里布哈拜巴延河南行省左丞相懐王至河南<lb/>
巴延屬櫜鞬擐甲胄與百官父老導入咸俯伏稱萬嵗<lb/>
即上前叩頭勸進懐王解金鎧御服寳刀及海東白鶻<lb/>
文豹賜巴延明日扈從北行九月懐王即皇帝位是為<lb/>
文宗特加巴延銀青榮祿大夫仍領宿衛尋加太尉賜<lb/>
黄金二百五十兩白金一千兩楮幣二十五萬緡進開<lb/>
府儀同三司錄軍國重事御史大夫中政院使天厯二<lb/>
年正月拜太保二月加授儲慶使加賜虎符特授忠翊<lb/>
<pb n="KR2a0036_WYG_138-22b"/>
侍衛親軍都指揮使未幾明宗即位文宗居東宫拜太<lb/>
子詹事太保開府如故八月拜中書左丞相明宗崩文<lb/>
宗嗣位加儲政院使三年正月拜知樞密院事至順元<lb/>
年文宗以巴延功大不有異數不足以報稱特命尚世<lb/>
祖庫春太子女孫曰布延徳濟分賜虎士三百集賽台<lb/>
百黙爾竒軍百阿蘇軍百𨽻左右宿衛又賜黄金雙龍<lb/>
符鐫文曰廣忠宣義正節振武佐運功臣組以寳帶世<lb/>
為明券又命凡宴飲視諸宗王禮二年八月進封浚寧<lb/>
<pb n="KR2a0036_WYG_138-23a"/>
王特加授侍正府侍正追封其先三世為王又加巴延<lb/>
昭功宣毅萬户忠翊侍衛都指揮使三年拜太傅加徽<lb/>
政使八月文忠崩十月巴延奉太皇太后命立明宗之<lb/>
子伊埓哲伯是為寧宗十一月寧宗崩四年六月順帝<lb/>
至自南服入踐大位嘉巴延翊戴之功拜中書右丞相<lb/>
上柱國監修國史元統二年進太師奎章閣大學士領<lb/>
太史院兼司天監威武阿蘓諸衛奏復經筵加知經筵<lb/>
事十一月進封秦王繼領太禧宗禋院中政院宣政院<lb/>
<pb n="KR2a0036_WYG_138-23b"/>
隆祥使司宫相諸内府總領䝉古欽察俄羅斯諸衛親<lb/>
軍都指揮使三年六月騰吉斯及其弟塔喇海私蓄異<lb/>
志謀危社稷巴延奉詔誅之餘黨稱兵又親率師往上<lb/>
都擊破其衆七月巴延鴆殺皇后巴約特氏為匿騰吉<lb/>
斯㙮喇海于后宫巴延怒曰豈有兄弟謀不軌而姊妹<lb/>
黨之者乎遂鴆之詔諭天下用國初故事賜巴延以達<lb/>
爾罕之號俾世襲之至元元年巴延贊帝率遵舊章奏<lb/>
寢妨農之務停海内土木營造四年息彰徳萊蕪冶鐵<lb/>
<pb n="KR2a0036_WYG_138-24a"/>
一年蠲京圻漕户雜徭减河間兩淮福建鹽額嵗十八<lb/>
萬五千有竒賑沙漠貧户及南北饑民至千萬計帝允<lb/>
而行之其知經筵日當進講必與講官敷陳格言以盡<lb/>
啟沃之道太皇太后賜第時雍坊有㫖雄麗視諸王邸<lb/>
巴延力辭制度務從損約四年求解政柄三宫交勉留<lb/>
五年十月詔為大丞相加號元徳上輔賜七寳玉書龍<lb/>
虎金符鐫刻如前先數日巴延面奏請以賜田嵗入所<lb/>
積鈔一萬錠賑塔勒謙摩琳納琳三道驛置及闗北十<lb/>
<pb n="KR2a0036_WYG_138-24b"/>
三驛之困乏者然巴延自誅騰吉斯之後獨秉國鈞専<lb/>
權自恣變亂祖宗成憲虐害天下漸有姦謀帝患之初<lb/>
巴延欲以其姪托克托宿衛伺起居懼物議乃以樞宻<lb/>
知院旺嘉努翰林承㫖實喇卜同侍禁近實屬意托克<lb/>
托故托克托政令日修衛士拱聽約束巴延自領諸衛<lb/>
精兵以揚珠布哈為屏蔽導從之盛填溢街衢而帝側<lb/>
儀衛反落落如晨星勢𦦨薫灼天下之人惟知有巴延<lb/>
而已托克托深憂之乘間自陳忘家狥國意帝未之信<lb/>
<pb n="KR2a0036_WYG_138-25a"/>
遣阿嚕沙克嘉本日以忠義與之往復論難益知其心<lb/>
無他遂聞于帝帝始無疑是年車駕自上都還京巴延<lb/>
數以兵巡行紅城諸處歸輙在後三人謀益堅巴延不知<lb/>
益逞凶虐搆郯王齊齊克圖奏賜死帝未允輙傳㫖行<lb/>
刑復奏貶宣讓王特穆爾布哈威順王庫春布哈辭色<lb/>
憤厲不待㫖而行帝益忿之巴延且日益立威鍛錬諸<lb/>
獄延及無辜六年二月巴延自領兵衛請帝出田托克<lb/>
托告帝托疾不往巴延固請太子雅克特古斯次栁林<lb/>
<pb n="KR2a0036_WYG_138-25b"/>
托克托遂與沙克嘉本阿嚕合謀白帝戊戌托克托悉<lb/>
拘門鑰受宻㫖領軍阿嚕沙克嘉本侍帝側傳命是夜<lb/>
帝御玉徳殿主符檄發號令詳見托克托傳中二鼔遣<lb/>
太子集賽伊徹察喇率三十騎抵太子營取之入城夜<lb/>
半見帝四鼓命濟爾噶台奉詔往栁林出巴延為河南<lb/>
行省左丞相己亥巴延遣人來城下問故托克托倨城<lb/>
上宣言有㫖黜丞相一人諸從官無罪可各還本衛巴<lb/>
延奏乞陛辭不許遂行道出真定父老奉觴酒以進巴<lb/>
<pb n="KR2a0036_WYG_138-26a"/>
延問曰爾曽見子殺父事耶父老曰不曽見子殺父惟<lb/>
見臣殺君巴延俛首有慙色三月辛未詔徙南恩州陽<lb/>
春縣安置病死于龍興路驛舍<lb/>
　　滿濟勒噶台<lb/>
滿濟勒噶台巴延之弟也滿濟勒噶台蚤扈從武宗後<lb/>
侍仁宗於潛邸出入恭謹涖亊敏達仁宗説之及立為<lb/>
皇太子以為中順大夫典用太監尋遷吏部郎中陞侍<lb/>
郎進兵部尚書遷利用卿進度支卿轉同知典瑞院事<lb/>
<pb n="KR2a0036_WYG_138-26b"/>
陞院使歴大都路逹嚕噶齊佩虎符領虎賁親軍都指<lb/>
揮使㤗定四年拜陜西行臺治書侍御史闕陜大饑賑<lb/>
貸有不及者盡出私財以周貧民所活甚衆轉太府卿<lb/>
又轉都功徳使改宣政使三遷皆仍太府卿佩元降虎<lb/>
符領髙麗女直漢軍萬戸府達嚕噶齊拜御史大夫仍<lb/>
領髙麗女直漢軍兼右衛阿蘇親軍都指揮使司達嚕<lb/>
噶齊提調承徽寺尋遷知樞宻院事兼前職加提調武<lb/>
備寺事加金牌領欽察楚徹特穆爾千戸所又仍以知<lb/>
<pb n="KR2a0036_WYG_138-27a"/>
樞宻院亊加鎮守海口侍衛親軍屯儲都指揮使司達<lb/>
嚕噶齊餘如故至元三年議進爵封王辭以兄巴延既<lb/>
封秦王兄弟不宜竝王乃拜太保分樞宻院往鎮北邊<lb/>
至鎮邊民嵗有徭役悉蠲除之後為定例六年巴延既<lb/>
罷黜召拜太師中書右丞相奏罷各處船户提舉廣東<lb/>
採珠提舉二司兼領右衛阿蘇軍又兼領羣牧監未幾<lb/>
以疾辭帝優詔起之其請益堅遂以太師就第明年其<lb/>
子托克托為右丞相封滿濟勒噶台為忠王至正七年<lb/>
<pb n="KR2a0036_WYG_138-27b"/>
伯勒齊爾布哈讒于帝詔安置甘肅薨年六十三滿濟<lb/>
勒噶台所至不以察察為明赫赫為威僚屬各効其勤<lb/>
至於事功既成未嘗以為已出也以仁宗寵遇之深忌<lb/>
日必先百官詣原廟致敬或一食一果之美必持獻廟<lb/>
中仁宗嘗建寺雲州九峯山未成而崩滿濟勒噶台以<lb/>
私財成之曰是雖未足以報先帝之恩先帝嘗駐驆於<lb/>
兹誠不忍過其所而坐視蕪廢也又建寺都城健徳門<lb/>
東十二年特命改封徳王令輸林儒臣製詞立碑仍賜<lb/>
<pb n="KR2a0036_WYG_138-28a"/>
旌忠昭徳之額長子托克托次子額森特穆爾<lb/>
托克托字大用生而岐嶷異於常兒及就學請於其師<lb/>
呉直方曰使托克托終日危坐讀書不若日記古人嘉<lb/>
言善行服之終身爾稍長膂力過人能挽弓一石年十<lb/>
五為皇太子齊哩克昆集賽官天厯元年襲成製提舉<lb/>
司達嚕噶齊二年入覲文宗見之悦曰此子後必可大<lb/>
用遷内宰司丞兼前職五月命為府正司丞至順二年<lb/>
授虎符忠翊侍衛親軍都指揮使元統二年同知宣政<lb/>
<pb n="KR2a0036_WYG_138-28b"/>
院事兼前職五月遷中政使六月遷同知樞宻院事至<lb/>
元元年騰吉斯陰謀不軌事覺伏誅其黨達哩及拉拉<lb/>
等稱兵外應托克托選精鋭與戰盡擒以獻歴太禧宗<lb/>
禋院使拜御史中丞虎符親軍都指揮使提調左阿蘇<lb/>
衛四年進御史大夫仍提調前職大振綱紀中外肅然<lb/>
扈從上都還至雞鳴山渾河帝将畋于保安州馬蹶托<lb/>
克托諌曰古者帝王端居九重之上日與大臣宿儒講<lb/>
求治道至於飛鷹走狗非其事也帝納其言授金紫光<lb/>
<pb n="KR2a0036_WYG_138-29a"/>
祿大夫兼紹熙宣撫使是時其伯父巴延為中書右丞<lb/>
相既誅騰吉斯益無所忌擅爵人赦死罪任邪佞殺無<lb/>
辜諸衛精兵収為己用府庫錢帛聽其出納帝積不能<lb/>
平托克托雖㓜養於巴延常憂其敗私請其父曰伯父<lb/>
驕縱已甚萬一天子震怒則吾族赤矣曷若於未敗圖<lb/>
之其父以為然復懐疑久未决質之直方直方曰傳有<lb/>
之大義㓕親大夫但知忠於國家耳餘復何顧焉當是<lb/>
時帝左右前後皆巴延所樹親黨獨沙克嘉本阿嚕為<lb/>
<pb n="KR2a0036_WYG_138-29b"/>
帝腹心日與之處托克托與二人深相結納而錢唐楊<lb/>
瑀嘗事帝潛邸為奎章閣廣成局副使得出入禁中帝<lb/>
知其可用毎三人論事使瑀參焉五年秋車駕留上都<lb/>
巴延時赴應昌托克托與沙克嘉本阿嚕謀禦之東門<lb/>
外懼弗勝而止會河南范孟矯殺省臣事連亷訪使段<lb/>
輔巴延風臺臣言漢人不可為亷訪時伯勒齊爾布哈<lb/>
亦為御史大夫畏人議已辭疾不出故其章未上巴延<lb/>
促之急監察御史以告托克托托克托曰伯勒齊爾布<lb/>
<pb n="KR2a0036_WYG_138-30a"/>
哈位吾上且掌印我安敢専伯勒齊爾布哈懼且将出<lb/>
托克托度不能遏謀於直方直方曰此祖宗法度决不<lb/>
可廢盍先為上言之托克托入白帝及章上帝如托克<lb/>
托言巴延知之大怒言于帝曰托克托雖臣子其心専<lb/>
祐漢人必當治之帝曰此皆朕意非托克托罪也及巴<lb/>
延擅貶宣讓威順二王帝不勝其忿决意逐之一日泣<lb/>
語托克托托克托亦泣下歸與直方謀直方曰此宗社<lb/>
所繫不可不宻議論之際左右為誰曰阿嚕及托克托<lb/>
<pb n="KR2a0036_WYG_138-30b"/>
穆爾直方曰子之伯父挾震主之威此輩苟利富貴語<lb/>
一泄主危身戮矣托克托乃延二人于家置酒張樂晝<lb/>
夜不令出遂與沙克嘉本阿嚕議候巴延入朝禽之戒<lb/>
衛士嚴門禁螭㘭悉置兵巴延見之大驚召托克托責<lb/>
之對曰天子所居防禦不得不爾巴延遂疑托克托益<lb/>
増兵自衛六年二月巴延請太子雅克特古斯獵栁林<lb/>
托克托與沙克嘉本阿嚕謀以所掌兵及宿衛士拒巴<lb/>
延戊戌遂拘城門鑰命親信列布城下是夜奉帝御玉<lb/>
<pb n="KR2a0036_WYG_138-31a"/>
徳殿召近臣旺嘉努實喇卜及省院大臣先後入見出<lb/>
午門聴命又召瑀及江西范匯入草詔數巴延罪状詔<lb/>
成夜已四鼓命中書平章政事濟爾噶台齎赴栁林己<lb/>
亥托克托坐城上而巴延亦遣騎至城下問故托克托<lb/>
曰有㫖逐丞相巴延所領兵皆散而巴延遂南行詳見<lb/>
巴延𫝊中事定詔以滿濟勒噶台為中書右丞相托克<lb/>
托知樞宻院事虎符忠翊衛親軍都指揮使提調武備<lb/>
寺阿蘇衛千戸所兼紹熙等處軍民宣撫都總使宣忠<lb/>
<pb n="KR2a0036_WYG_138-31b"/>
俄羅斯䕶衛親軍都指揮使司達嚕噶齊昭功萬户府<lb/>
都總使十月滿濟勒噶台移疾辭位詔以太師就第至<lb/>
元元年遂命托克托為中書右丞相錄軍國重事托克<lb/>
托乃悉更巴延舊政復科舉取士法復行太廟四時祭<lb/>
雪郯王齊齊克圖之寃召還宣讓威順二王使居舊藩<lb/>
以阿嚕圖正親王之位開馬禁減鹽額蠲負逋又開經<lb/>
筵遴選儒臣以勸講而托克托實領經筵事中外翕然<lb/>
稱賢相二年五月用參議博囉等言於都城外開河置<lb/>
<pb n="KR2a0036_WYG_138-32a"/>
閘放金口水欲引通州船至麗正門役丁夫數萬訖無<lb/>
成功事見河渠志三年詔修遼金宋三史命托克托為<lb/>
都總裁又請修至正條格頒天下帝嘗御宣文閣托克<lb/>
托奏曰陛下臨御以來天下無事宜留心聖學頗聞左<lb/>
右多沮撓者設使經史不足觀世祖豈以是教裕皇哉<lb/>
即秘書監取裕宗所授書以進帝大悦皇太子阿裕爾<lb/>
實哩達喇嘗保育于托克托家每有疾藥必嘗之而進<lb/>
帝嘗駐蹕雲州遇烈風暴雨山水大至車馬人畜漂溺<lb/>
<pb n="KR2a0036_WYG_138-32b"/>
托克托抱皇太子單騎登山乃免至六嵗還帝慰撫之<lb/>
曰汝之勤勞朕不忘也托克托以私財造大夀元忠國<lb/>
寺於健徳門外為皇太子祝釐其費為鈔十二萬二千<lb/>
錠四年閏月領宣政院事諸山主僧請復僧司曰郡縣<lb/>
所苦如坐地獄托克托曰若復僧司何異地獄中復置<lb/>
地獄時有疾漸羸且術者亦言年月不利乃上表辭位<lb/>
帝不允表凡十七上始從之有㫖封鄭王食邑安豐賞<lb/>
賚巨萬俱辭不受乃賜松江田為立稻田提領所七年<lb/>
<pb n="KR2a0036_WYG_138-33a"/>
伯勒齊爾布哈以宿憾譖其父滿濟勒噶台詔徙甘肅<lb/>
托克托力請俱行在道則閲騎乘廬帳食則視其品之<lb/>
精粗及至其地滿濟勒噶台安之復移西域薩克蘇之<lb/>
地至河召還甘州就養十一月滿濟勒噶台薨帝念托<lb/>
克托勲勞召還京師八年命為太傅提調宫傅綜理東宫<lb/>
事九年多爾濟太平皆罷相遂詔托克托復為中書右<lb/>
丞相賜上尊名馬襲衣玉帶托克托既復入中書恩怨<lb/>
無不報時開端本堂皇太子學于其中命托克托領端<lb/>
<pb n="KR2a0036_WYG_138-33b"/>
夲堂事又提調阿蘇欽察二衛内史府宣政院太醫院<lb/>
事十年五月居母薊國夫人憂帝遣近臣諭之俾出理<lb/>
庶務於是托克托用烏克遜良楨龔伯遂汝中柏拜特<lb/>
穆爾等為僚屬委以腹心之寄小大之事悉與之謀事<lb/>
行而羣臣不知也吏部尚書偰哲篤建言更造至正交<lb/>
鈔托克托信之詔集樞宻院御史臺翰林集賢院諸臣<lb/>
議之皆唯唯獨祭酒吕思誠言不可托克托不悦既而<lb/>
終變鈔法而鈔竟不行事見思誠傳河決白茅堤又决<lb/>
<pb n="KR2a0036_WYG_138-34a"/>
金堤方數千里被其患五年不能塞托克托用賈魯計<lb/>
請塞之以身任其事出告羣臣曰皇帝方憂下民為大<lb/>
臣者職當分憂然事有難為猶疾有難治自古河患即<lb/>
難治之疾也今我必欲去其疾而人人異論皆不聴乃<lb/>
奏以賈魯為工部尚書總治河防使發河南北兵民十<lb/>
七萬役之築决堤成使復故道凡八月功成事見河渠<lb/>
志於是天子嘉其功賜世襲達爾罕之號又勅儒臣歐<lb/>
陽元製河平碑以載其功仍賜淮安路為其食邑郡邑<lb/>
<pb n="KR2a0036_WYG_138-34b"/>
長吏聽其自用已而汝潁之間妖冦聚衆反以紅巾為<lb/>
號襄樊唐鄧皆起應之十一年托克托乃奏以弟御史<lb/>
大夫額森特穆爾為知樞宻院事将諸衛兵十餘萬討<lb/>
之克上蔡既而駐兵沙河軍中夜驚額森特穆爾盡棄<lb/>
軍資器械北奔汴梁収散卒屯朱仙鎮朝廷以額森特<lb/>
穆爾不習兵詔别将代之額森特爾徑歸昬夜入城仍<lb/>
為御史大夫陕西行臺監察御史十二人劾其喪師辱國<lb/>
托克托怒乃遷西行臺御史大夫多爾濟巴勒為湖廣<lb/>
<pb n="KR2a0036_WYG_138-35a"/>
行省平章政事而御史皆除各府添設判官由是人莫<lb/>
敢言事十二年紅巾有號芝麻李者據徐州托克托請<lb/>
討之以逮魯曽為淮南宣慰使募鹽丁及城邑趫㨗通<lb/>
二萬人與所統兵俱發九月師次徐攻其西門賊出戰<lb/>
以鐵翎箭射馬首托克托不為動麾軍奮擊之大敗其<lb/>
衆入其外郛明日大兵四集亟攻之賊不能支城破芝<lb/>
麻李遁去獲其黄繖旗鼔燒其積聚追擒偽千户數十<lb/>
人遂屠其城帝遣中書平章政事布哈等即軍中命托<lb/>
<pb n="KR2a0036_WYG_138-35b"/>
克托為太師依前右丞相趣還朝而以樞宻院同知圖<lb/>
沁等進師平潁亳師還賜上尊珠衣白金寳鞍皇太子<lb/>
鍚燕于私第詔改徐州為武安州立碑以著其績十三<lb/>
年三月托克托用左丞烏克遜良楨右丞烏蘭哈逹議<lb/>
屯田京畿以二人兼大司農卿托克托領大司農事西<lb/>
至西山東至遷民鎮南至保定河間北至檀順州皆引<lb/>
水利立法佃種嵗乃大稔十四年張士誠據髙郵屢招<lb/>
之不降詔托克托總制諸王諸省軍討之黜陟予奪一<lb/>
<pb n="KR2a0036_WYG_138-36a"/>
切庶政悉聽便宜行事省臺院部諸司聽選官屬從行<lb/>
稟受節制西域西畨皆發兵來助旌旗累千里金鼓震<lb/>
野出師之盛未有過之者師次濟寧遣官詣闕里祀孔<lb/>
子過鄒縣祀孟子十一月至髙郵辛未至乙酉連戰皆<lb/>
㨗分遣兵平六合賊勢大蹙俄有詔罪其老師費財以<lb/>
河南行省左丞相台哈布哈中書平章政亊伊徹察喇<lb/>
知樞宻院事舒蘇代将其兵削其官爵安置淮安先是<lb/>
托克托之西行也伯勒齊爾布哈欲䧟之死哈瑪爾屢<lb/>
<pb n="KR2a0036_WYG_138-36b"/>
言于帝召還近地托克托深徳之至是拜為中書右丞而是時托<lb/>
克托信用汝中柏由左司郎中參議中書省事平章以下見其<lb/>
議事莫敢異同惟哈瑪爾不為之下汝中柏因譖之托克托改<lb/>
為宣政院使位居第三於是哈瑪爾深銜之哈瑪爾嘗與托克<lb/>
托議授皇太子冊寳禮托克托每言中宫有子將寘之何所<lb/>
以故久不行托克托將出師以汝中柏為治書侍御史使輔<lb/>
額森特穆爾居中汝中柏恐哈瑪爾為後患欲去之托克托<lb/>
未决令與額森特穆爾謀額森特穆爾以其有功於己<lb/>
<pb n="KR2a0036_WYG_138-37a"/>
不從哈瑪爾知之遂譖托克托於皇太子及皇后竒氏㑹額<lb/>
森特穆爾移疾家居監察御史袁賽音布哈等承哈瑪爾㫖<lb/>
上章劾之三奏乃允奪御史臺印出都門外聴㫖以旺嘉努為<lb/>
御史大夫而托克托亦有淮安之命十二月辛亥詔至軍中<lb/>
參議龔伯遂曰将在軍君命有所不受且丞相出師時<lb/>
嘗被密㫖今奉密㫖一意進討可也詔書且勿開開則<lb/>
大亊去矣托克托曰天子詔我而我不從是與天子抗<lb/>
也君臣之義何在既聽詔托克托頓首謝曰臣至愚荷<lb/>
<pb n="KR2a0036_WYG_138-37b"/>
天子寵靈委以軍國重事蚤夜戰兢懼弗能勝一旦釋<lb/>
此重負上恩所及者深矣即出兵甲及名馬三千分賜<lb/>
諸將俾各帥所部以聴伊徹察喇舒蘇節制客省副使<lb/>
哈喇丹曰丞相此行我輩必死他人之手今日寧死丞<lb/>
相前㧞刀刎頸而死初命安置淮安俄有㫖移置額森<lb/>
訥路十五年三月臺臣猶以謫輕列疏其兄弟之罪於<lb/>
是詔流托克托于雲南大理宣慰司鎮西路流額森特<lb/>
穆爾于四川碉門托克托長子哈喇章肅州安置次子<lb/>
<pb n="KR2a0036_WYG_138-38a"/>
三寳努蘭州安置家産藉入官托克托行至大理騰衝<lb/>
知府髙惠欲以女事之許築室一程外以居雖有加害<lb/>
者可以無虞托克托曰吾罪人也安敢念及此巽辭以<lb/>
絶之九月遣官移置阿恰齊之地髙惠以托克托前不<lb/>
受其女首發鐵甲軍圍之十二月己未哈瑪爾矯詔遣<lb/>
使鴆之死年四十二訃聞中書遣尚舍卿七十六至其<lb/>
地易棺衣以殮托克托儀狀雄偉頎然出於千百人中<lb/>
而器宏識遠莫測其藴功施社稷而不伐位極人臣而<lb/>
<pb n="KR2a0036_WYG_138-38b"/>
不驕輕貨財遠聲色好賢禮士皆出于天性至於事君<lb/>
之際始終不失臣節雖古之有道大臣何以過之惟其<lb/>
惑於羣小急復私讎君子譏焉二十三年監察御史張<lb/>
冲等上章雪其寃於是詔復托克托官爵給復其家産<lb/>
召哈喇章三寳努還朝而額森特穆爾先是亦已死乃<lb/>
授哈喇章中書平章政事封申國公分省大同三寳努<lb/>
知樞密院事二十六年監察御史陞努額森薩都實哩<lb/>
等復言奸邪構害大臣以致臨敵易将我國家兵機不<lb/>
<pb n="KR2a0036_WYG_138-39a"/>
振從此始錢糧之耗從此始盗賊縱横從此始生民之<lb/>
塗炭從此始使托克托不死安得天下有今日之亂哉<lb/>
乞封一字王爵定諡及加功臣之號朝廷皆是其言然<lb/>
以國家多故未及報而國亡<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_138-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百三十八<lb/>
<pb n="KR2a0036_WYG_138-40a"/>
元史卷一百三十八考證<lb/>
托克托傳至大三年尚書省立遷右丞相　按宋元通<lb/>
　鑑復立尚書省為至大二年八月托克托為左丞相<lb/>
　與此互異<lb/>
托克托傳兄弟叔姪世世相承孰敢間其序者　按間<lb/>
　字舊訛問字今改<lb/>
雅克特穆爾傳弟騰敦子騰吉斯時留上都　按弟字<lb/>
　舊訛第據綽和爾傳改<lb/>
<pb n="KR2a0036_WYG_138-40b"/>
雅克特穆爾傳至是又析為龍翊衛　按析字舊訛柝<lb/>
　據兵志改<lb/>
巴延傳大義所臨曷敢顧望　按顧字舊訛願今改<lb/>
巴延傳賜七寶玉書龍虎金符　按輟耕錄載巴延所<lb/>
　署官銜計二百四十六字典瑞院為奏置龍鳯牌其<lb/>
　三珠各函徑寸真珠一枚而飾以寶石用白玉鑲嵌<lb/>
　造即此所稱龍虎符而其名小異<lb/>
</p>
<p>
</p>
  </div>
</body>
</text>
</TEI>
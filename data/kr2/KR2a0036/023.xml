<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷二十三</head> <lb/>
    <p>
<pb n="KR2a0036_WYG_023-1a"/>
欽定四庫全書<lb/>
　元史卷二十三<lb/>
　　明翰林學士亞中大夫知制誥兼修國史宋濓等修<lb/>
　本紀第二十三<lb/>
　　武宗二<lb/>
二年春正月己丑從皇太子請罷宫師府設賓客諭徳<lb/>
贊善如故庚寅越王圖喇有罪賜死禁日者方士出入<lb/>
諸王公主近侍及諸官之門辛卯皇太子諸王百官上<lb/>
<pb n="KR2a0036_WYG_023-1b"/>
尊號曰統天繼聖欽文英武大章孝皇帝乙未恭謝太<lb/>
廟丙申詔天下弛山澤之禁恤流移毋令見户包納差<lb/>
税被災百姓内郡免差税一年江淮免夏税内外大小<lb/>
職官普覃散官一等有出身人考滿者加散官一等已<lb/>
亥封知樞宻院事容國公綽和爾為句容郡王乙巳塔<lb/>
斯布哈竒塔特布濟克言諸人恃恩徑奏璽書不由中<lb/>
書直下翰林院給與者今覈其數自大徳六年至至大元<lb/>
年所出六千三百餘道皆于田土户口金銀鐵冶增餘<lb/>
<pb n="KR2a0036_WYG_023-2a"/>
課程進貢竒貨錢穀選法詞訟造作等事害及於民請<lb/>
盡追奪之今後有不由中書者乞勿與制可丙午定制<lb/>
大成至聖文宣王春秋二丁釋奠用太牢戊申徳哷特<lb/>
穆爾布哈進鷹犬命嵗以幣帛千匹鈔千錠與之二月<lb/>
戊午鑄金印賜句容郡王綽和爾賑真定路饑民糧萬<lb/>
石塔坦境六千石癸亥皇太子幸五臺佛寺罷行泉府<lb/>
院以市舶歸之行省乙丑以和林屯田去秋収九萬餘<lb/>
石宣慰司官吏部校軍士給賞有差己巳太陰犯亢辛<lb/>
<pb n="KR2a0036_WYG_023-2b"/>
未太陰犯氐調國王部及呼拉干齊烏嚕克台多喇等<lb/>
軍九千五百人赴和琳壬申令各衛董屯田官三年一<lb/>
易甲戌弛中都酒禁三月己丑遼陽行省右丞洪重喜<lb/>
訴髙麗國王王章不奉國法恣暴等事中書省臣請令<lb/>
重喜與高麗王辯對敕中書毋令辯對令高麗王從太<lb/>
后之五臺山梁王在雲南有風疾以諸王羅丹代梁王<lb/>
鎮雲南賜金二百五十兩銀七百五十兩從者幣帛有<lb/>
差庚寅駕幸上都摘五衛軍五十人𨽻中都虎賁司封<lb/>
<pb n="KR2a0036_WYG_023-3a"/>
諸王額布根為襄寧王辛卯罷杭州白雲宗攝所立湖<lb/>
廣頭陀禪録司丙申賜雲南王羅丹金印戊戌太陰犯<lb/>
氐己亥熒惑犯嵗星封公主喇特納巴拉為趙國公主<lb/>
駙馬専為趙王甲辰中書省臣言國家嵗賦有常頃以<lb/>
嵗儉計所入者曾不及半而去嵗所支鈔至千萬錠糧<lb/>
三百萬石陛下嘗命汰其求芻粟者而宣徽院博克遜<lb/>
竟不能行視去嵗反多三十萬石請用知錢穀者二三<lb/>
員於宣徽院佐而理之又中書省斷事官大徳十年四<lb/>
<pb n="KR2a0036_WYG_023-3b"/>
十三員今皇太子位増二員諸王庫庫楚喇嘛噶圖勒<lb/>
亦各增一員非舊制臣等以為皇太子位所增宜存諸<lb/>
王者宜罷並從之陞掌醫署為典醫監乙巳中書省臣<lb/>
言中書為百司之首宜先汰冗員帝曰百司所汰卿等<lb/>
定議省臣去留朕自思之己酉濟隂定陶雹夏四月甲<lb/>
寅中書省臣言江浙杭州驛半嵗之間使人過者千二<lb/>
百餘有桑兀寳合丁等進獅豹鴉鶻留二十有七日人<lb/>
畜食肉千三百餘斤請自今逺方以竒獸異寳來者依<lb/>
<pb n="KR2a0036_WYG_023-4a"/>
驛遞其商人因有所獻者令自備資力從之辛酉立興<lb/>
聖宫江淮財賦總管府詔諭中外癸亥摘漢軍五千給<lb/>
田十萬頃於直沽沿海口屯種又益以喀喇軍二千立<lb/>
鎮守海口屯儲親軍都指揮使司壬午詔中都創皇城<lb/>
角樓中書省臣言今農正殷蝗蝝徧野百姓艱食乞依<lb/>
前㫖罷其役帝曰皇城若無角樓何以壯觀先畢其功<lb/>
餘者緩之以建新寺鑄提調監造三品銀印益都東平<lb/>
東滄濟寧河間順德廣平大名汴梁衛輝泰安髙唐曹<lb/>
<pb n="KR2a0036_WYG_023-4b"/>
濮徳揚滁髙郵等處蝗五月丁亥以通政使哈剌合兒<lb/>
知樞宻院事董建興聖宫令大都留守飬安等督其工<lb/>
丁酉以隂陽家言自今至聖誕節不宜興土功勅權停<lb/>
新寺工役甲辰御史臺臣言乘輿北幸而京師工役正<lb/>
興加之嵗旱乏食民愚易惑所闗甚重乞留一丞相鎮<lb/>
京師後為例制可六月癸亥選官督捕蝗從皇太子<lb/>
言禁諸賜田者馳驛徵租擾民庚午中書省臣言奉<lb/>
㫖既停新寺工役其亭苑鷹坊諸役乞并罷又太醫<lb/>
<pb n="KR2a0036_WYG_023-5a"/>
院遣使取藥材於陜西四川雲南費公帑勞驛𫝊臣等<lb/>
議事干錢糧隔越中書省徑行乞禁止並從之以益都<lb/>
濟南般陽三路寧海一州屬宣慰司餘並令直𨽻省部<lb/>
以大都𨽻儒籍者四十戸充文廟樂工從皇太子請改<lb/>
典樂司提㸃大使等官為卿少卿丞甲戌以宿衛之士<lb/>
比多冗雜遵舊制存䝉古色目之有閥閲者餘皆革去<lb/>
皇太子言宣政院先奉㫖毆西畨僧者截其手詈之者<lb/>
斷其舌此法昔所未聞有乖國典且於僧無益僧俗相<lb/>
<pb n="KR2a0036_WYG_023-5b"/>
犯已有明憲乞更其令又言宣政院文案不檢覈於憲<lb/>
章有礙遵舊制為宜並從之乙亥中書省臣言河南江<lb/>
浙省言宣政院奏免僧道嚕勒昆達實宻租税臣等議<lb/>
田有租商有税乃祖宗成法今宣政院一體奏免非制<lb/>
有㫖依舊制徴之是月金城崞州源州雨雹延安之神<lb/>
木碾谷盤西神川等處大雨雹霸州檀州涿州良鄉舒<lb/>
城歴陽合肥六安江寧句容溧水上元等處蝗秋七月<lb/>
癸未河決歸徳府境壬辰宣政院臣言武靖王吹巴勒<lb/>
<pb n="KR2a0036_WYG_023-6a"/>
與圖沙瑪宣慰司言松潘疊宕威茂州等處安撫司管<lb/>
内西番圖魯卜降胡漢民四種人雜處昨遣經歴蔡懋<lb/>
昭往蛇谷隴迷招之降其八部户萬七千皆數百年負<lb/>
固頑獷之人酋長琳沁巴勒等八人已嘗廷見今琳沁<lb/>
巴勒謂其地隣接四川未降者十餘萬宣撫官皆他郡<lb/>
人不知蠻夷事纔至成都灌州畏懼即返何以撫治宜<lb/>
改安撫司為宣撫司遷治茂州徙松州軍千人鎮遏為<lb/>
便臣等議宜從其言詔改松潘疊宕威茂州安撫司為<lb/>
<pb n="KR2a0036_WYG_023-6b"/>
宣撫司遷治茂州汶川縣秩正三品以巴爾斯徳濟為<lb/>
宣撫司達嚕噶齊蔡懋昭為副使並佩虎符乙未復置<lb/>
贛州龍南安逺二縣以河西二十驛往來使多馬數既<lb/>
少民力耗竭命中書省樞宻院通政院於諸部撥户增<lb/>
馬以濟之約蘇言鈔法大壊請更鈔法圖新鈔式以進<lb/>
又與保巴議立尚書省詔與竒塔特布濟克塔斯布哈<lb/>
齊勒特穆爾托克托集議以聞己亥河決汴梁之封丘<lb/>
甲辰改實保齊巴勒噶遜總管府為奉時院乙巳保巴<lb/>
<pb n="KR2a0036_WYG_023-7a"/>
言臣與塔斯布哈竒塔特布濟克等議立尚書省事臣<lb/>
竊思政事得失皆中書省臣所為今欲舉正彼懼有累<lb/>
孰願行者臣今不言誠以大事為懼陛下若矜憐保巴<lb/>
約蘇所議請立尚書省舊事從中書新政從尙書尚書<lb/>
請以竒塔特布濟克托克托為丞相三寳努約蘇為平<lb/>
章保巴為右丞王羆㕘知政事姓江者畫鈔式以為印<lb/>
鈔庫大使並從之塔斯布哈言此大事遽爾更張乞與<lb/>
老臣更議帝不從是月濟南濟寧般陽曹濮徳高唐河<lb/>
<pb n="KR2a0036_WYG_023-7b"/>
中解絳耀同華等州蝗八月壬子中書省臣言甘肅省<lb/>
僻在邊垂城中蓄金穀以給諸王軍馬世祖成宗嘗修<lb/>
其城池近薩題勒宻實擅興兵甲掠豳王徹伯爾輜重<lb/>
民大驚擾今薩題勒宻實已伏誅其城若不修慮啓冦<lb/>
心又沙𤓰州摘軍屯田嵗入糧二萬五千石薩題勒宻<lb/>
實叛屯田遂廢今乞仍遣軍屯種選知屯田地利色目<lb/>
漢人各一員領之皆從之癸酉立尚書省以竒塔特布<lb/>
濟克為太傅右丞相托克托為左丞相三寳努約蘇為<lb/>
<pb n="KR2a0036_WYG_023-8a"/>
平章政事保巴為右丞孟克特穆爾為左丞王羆為㕘<lb/>
知政事中書左丞劉楫授尚書左丞商議尚書省事詔<lb/>
告天下甲寅敕以海拉斯昔與巴延阿珠平江南知兵<lb/>
事授平章政事商議樞宻院事以阿蘇衛軍五百人𨽻<lb/>
諸王克哷布哈駐和林給鈔萬五千錠人備四馬己未<lb/>
立皇太子右衛率府秩正三品命尚書右丞相托克托<lb/>
御史大夫布琳尼敦並領右衛率府事尚書省臣言中<lb/>
書省尚有逋欠錢糧應追理者宜存斷事官十人餘皆<lb/>
<pb n="KR2a0036_WYG_023-8b"/>
併入尚書省又言往者大辟獄具尚書省議定令中書<lb/>
省裁酌以聞宜依舊制從之以江西等處行中書省㕘<lb/>
知政事郝彬為尚書省㕘知政事甲戌賜太師奎騰名<lb/>
多爾濟戩丁丑永平路隕霜殺禾己卯三寳努言尚書<lb/>
省立更新庶政變易鈔法用官六十四員其中宿衛之<lb/>
士有之品秩未至者有之未歴仕者有之此皆素習於<lb/>
事既己任之乞勿拘例授以宣敕制可詔天下敢有沮<lb/>
撓尚書省事者罪之真定保定河間順徳廣平彰徳大<lb/>
<pb n="KR2a0036_WYG_023-9a"/>
名府衛輝懐孟汴梁等處蝗九月庚辰朔以尚書省條<lb/>
畫詔天下改各行中書省為行尚書省詔朝廷得失軍<lb/>
民利害臣民有上言者皆得實封上聞在外者赴所屬<lb/>
轉達各處人民饑荒轉徙復業者一切逋欠並行蠲免<lb/>
仍除差税三年田野死亡遺骸暴露官為収拾頒行至<lb/>
大銀鈔詔曰昔我世祖皇帝既登大寳始造中統交鈔<lb/>
以便民用嵗久法隳亦既更張印造至元寳鈔逮今又<lb/>
復二十三年物重鈔輕不能無弊廼循舊典改造至大<lb/>
<pb n="KR2a0036_WYG_023-9b"/>
銀鈔頒行天下至大銀鈔一兩準至元鈔五貫白銀一<lb/>
兩赤金一錢隨路立平準行用庫買賣金銀倒換昏鈔<lb/>
或民間絲綿布帛赴庫囘易依驗時估給價隨處路府<lb/>
州縣設立常平倉以權物價豐年収糴粟麥米穀值青黄<lb/>
不接之時比附時估減價出糶以遏沸湧金銀私相買<lb/>
賣及海舶興販金銀銅鐵綿絲布帛下海者並禁之平<lb/>
準行用庫常平倉設官皆於流官内銓注以二年為滿<lb/>
中統交鈔詔書到日限一百日盡數赴庫倒换茶鹽<lb/>
<pb n="KR2a0036_WYG_023-10a"/>
酒醋商税諸色課程如収至大銀鈔以一當五頒行至<lb/>
大銀鈔二兩至一釐定為一十三等以便民用壬午江<lb/>
南行臺劾平章政事嘉琿詐言家貧冒受賜貨物折鈔<lb/>
二萬錠且其人素行無一善可稱魏國公尊爵也豈宜<lb/>
授之請追奪為宜制可癸未尚書省臣言古者設官分<lb/>
職各有攸司方今地大民衆事益繁冗若使省臣總挈<lb/>
綱領庶官各盡厥職其事豈有不治頃嵗省務壅塞朝<lb/>
夕惟署押文案事皆廢弛天烖民困職此之由自今以<lb/>
<pb n="KR2a0036_WYG_023-10b"/>
始省部一切皆令從宜處置大事或須上請得㫖即行<lb/>
用成至治上順天道下安民心又言國家地廣民衆古所<lb/>
未有累朝格例前後不一執法之吏輕重任意請自太<lb/>
祖以來所行政令九千餘條刪除繁冗使歸於一編為<lb/>
定制並從之以大都城南建佛寺立行工部領行工部<lb/>
事三人行工部尚書二人仍令尚書右丞相托克托兼<lb/>
領之丙戌車駕至大都戊子尚書省臣言翰林國史院<lb/>
先朝御容實録皆在其中鄉置之南省今尚書省復立<lb/>
<pb n="KR2a0036_WYG_023-11a"/>
倉卒不及營建請買大第徙之制可壬辰賜髙唐王専<lb/>
金五千兩銀五萬兩癸巳以薪價貴勅禁權豪畜鷹犬<lb/>
之家不得占據山場聴民樵采三寳努言冀寧大同保<lb/>
定真定以五臺建寺所須皆直取於民宜免今年租税<lb/>
從之丙申御史臺臣言頃年嵗凶民疫陛下哀矜賑之<lb/>
獲濟者衆今山東大饑流民轉徙乞以本臺沒入贓鈔<lb/>
萬錠賑救之制可丁酉御史臺臣言比者近幸為人奏<lb/>
請賜江南田千二百三十頃為租五十萬石乞拘還官<lb/>
<pb n="KR2a0036_WYG_023-11b"/>
從之己亥尚書省臣言今國用需中統鈔五百萬錠前<lb/>
者嘗借支鈔本至千六十萬三千一百餘錠今乞罷中<lb/>
統鈔以至大銀鈔為毋至元鈔為子仍撥至元鈔本百<lb/>
萬錠以給國用大都立資國院秩正二品山東河東遼<lb/>
陽江淮湖廣川漢立泉貨監六秩正三品産銅之地立<lb/>
提舉司十九秩從五品尚書省臣言三宫内降之㫖曩<lb/>
中書省奏請勿行臣等謂宜仍舊行之儻於大事有害<lb/>
則復奏請帝是其言又言中書之務乞以盡歸臣等<lb/>
<pb n="KR2a0036_WYG_023-12a"/>
至元二十四年凡宣敕亦尚書省掌之今臣等議乞從<lb/>
尚書省任人而以宣敕散官委之中書從之占八國王<lb/>
遣其弟扎剌奴等來貢白靣象伽藍木哈嚕納喇蘇圖<lb/>
沁特穆爾桑節實哩等奏請遣人使海外諸國以圖沁<lb/>
張額森巴延使不憐八孫薩察古李唐徐巴延使八昔<lb/>
察罕額布勒津楊呼達勒阿里使占八以陜西行臺大<lb/>
夫大司徒實廸為左丞相行土蕃等處宣慰使都元帥<lb/>
甲辰尚書省言每嵗芻粟費鈔五十萬錠請廢博克遜<lb/>
<pb n="KR2a0036_WYG_023-12b"/>
立度支院秩二品設使同知僉院僉判各二員從之乙<lb/>
巳以盜多徙上都中都大都舊盜於碩達勒達額埒蘇<lb/>
等地耕種丁未三寳努言養豹者害民為甚有㫖禁之<lb/>
復犯者雖貴幸亦加罪冬十月庚戌朔以皇太子為尚<lb/>
書令詔天下令州縣正官以九年為任詔天下又以行<lb/>
銅錢法詔天下辛亥皇太子言舊制百官宣敕散官皆<lb/>
歸中書以臣為中書令故也自今敕牒宜令尚書省給<lb/>
降宣命仍委中書制可丙辰約蘇言江南平垂四十年<lb/>
<pb n="KR2a0036_WYG_023-13a"/>
其民止輸地税商税餘皆無與其富室有蔽占王民奴<lb/>
使之者動輙百千家有多至萬家者其力可知乞自今<lb/>
有嵗収糧滿五萬石以上者令石輸二升於官仍質一子<lb/>
而軍之其所輸之糧移其半入京師以飬衛士半留於<lb/>
彼以備凶年富國安民無善於此帝曰如約蘇言行之<lb/>
辛酉弛酒禁立酒課提舉司尚書省以錢穀繁劇增戸<lb/>
部侍郎員外郎各一員又增禮部侍郎郎中各一員凡<lb/>
言時政者屬之立太廟廩犧署設令丞各一員癸亥以<lb/>
<pb n="KR2a0036_WYG_023-13b"/>
翰林學士承㫖布琳尼敦為御史大夫乙丑以皇太后<lb/>
有疾詔天下釋大辟百人丁卯以御史大夫濟爾噶朗<lb/>
中書左丞相托克托尚服院使達都並知樞宻院事壬<lb/>
申太陰犯左執法癸酉尚書省臣言比來東汰冗官之<lb/>
故百官俸至今未給乞如大徳十年所設員數給之餘<lb/>
弗給從之加知樞宻院事圖古勒左丞相丁丑以遼陽<lb/>
行尚書省平章政事哈克繖為左丞相行中書省平章<lb/>
政事中書㕘知政事巴圖為平章政事行中書右丞商<lb/>
<pb n="KR2a0036_WYG_023-14a"/>
議中書省事和爾多卜丹為右丞行中書省左丞㕘知<lb/>
中書省事特哩托歡賈鈞並中書㕘知政事戊寅御史<lb/>
臺臣言常平倉本以益民然嵗儉遽立之反害民罷之<lb/>
便又言至大銀鈔始行品目繁碎民猶未悟而又兼行<lb/>
銅錢慮有相妨又言民間拘銅器甚急弗便乞與省臣<lb/>
詳議又言嵗凶乏食不宜遽弛酒禁有㫖其與省臣議<lb/>
之十一月庚辰朔以徐邳連年大水百姓流離悉免今<lb/>
嵗差税增吏部郎中員外郎主事各一員令考功以行<lb/>
<pb n="KR2a0036_WYG_023-14b"/>
黜陟東平濟寧薦饑免其民差税之半下户悉免之尚<lb/>
書省臣言比年衛士太濫率多無賴請充衛士者必廷<lb/>
見乃聴從之雲南行省言八百媳婦大徹里小徹里作<lb/>
亂威逺州谷保奪據木羅甸詔遣本省右丞索勒濟爾<lb/>
威往招諭仍令威楚道軍千五百人䕶送入境而索勒<lb/>
濟爾威受谷保賂金銀各三錠復進兵攻劫谷保弓弩<lb/>
亂發遂敗還匪惟敗事反傷我人惟陛下裁度帝曰大<lb/>
事也其速擇使復齎璽書招諭索勒濟爾威雖遇赦可<lb/>
<pb n="KR2a0036_WYG_023-15a"/>
嚴鞫之甲申賜寧肅王托克托金印陞皇太子府正司<lb/>
為從二品乙酉尚書省及太常禮儀院言郊祀國之大<lb/>
禮今南郊之禮已行而未備北郊之禮尚未舉行今年<lb/>
冬至祀天南郊請以太祖皇帝配明年夏至祀地北郊<lb/>
以世祖皇帝配制可丁亥以湖廣行省左丞沙卜珠岱<lb/>
為平章政事商議樞宻院事丁酉太尉尚書右丞相托<lb/>
克托監修國史己亥太陰犯右執法庚子太陰犯上相<lb/>
辛丑尚書省臣言臣等竊計國之糧儲嵗費浸廣而所<lb/>
<pb n="KR2a0036_WYG_023-15b"/>
入不足今嵗江南頗熟欲遣使和糴恐米價暴增請以<lb/>
至大鈔二千錠分之江浙河南江西湖廣四省於來嵗<lb/>
諸色應支糧者視時直予以鈔可得百萬不給則聴以<lb/>
各省錢足之制可丙午諸王布哷齊以私怨殺人當死<lb/>
大宗正伊克扎爾古齊議布哷齊貴為國族乞杖之流<lb/>
北鄙從軍從之丁未擇衛士子弟充國子學生十二月<lb/>
乙卯親饗太廟上太祖聖武皇帝尊諡廟號及光獻皇<lb/>
后尊諡又上睿宗景襄皇帝尊諡廟號及莊聖皇后尊<lb/>
<pb n="KR2a0036_WYG_023-16a"/>
諡執事者人陞散階一等賜太廟禮樂户鈔帛有差和<lb/>
琳省右丞相太師伊徹察喇言臣與哈喇哈斯達爾罕<lb/>
共事時錢穀必與臣議自哈喇哈斯沒凡出入不復闗<lb/>
聞予奪失當而右丞囊嘉特反相凌侮輙托故赴京師<lb/>
有㫖其鎻囊嘉特詣和林鞫之武昌婦人劉氏詣御史<lb/>
臺訴三寳努奪其所進亡宋玉璽一金椅一夜明珠二<lb/>
奉㫖令尚書省臣及御史中丞冀徳方伊克扎爾古齊<lb/>
拜特穆爾中政使綽竒等雜問劉氏稱故翟萬户妻三<lb/>
<pb n="KR2a0036_WYG_023-16b"/>
寳努謫武昌時與劉往來及三寳努貴劉託以追逃婢<lb/>
來京師謁三寳努於其家不答入其西廊見榻上有逃<lb/>
婢所竊寳勒及其手縫錦帕以問三寳努又不答忿恨<lb/>
而出即求書狀人喬瑜為状乃因尹榮往見察院吏李<lb/>
節入訴於臺獄成以劉氏為妄有㫖斬喬瑜笞李節杖<lb/>
劉氏及尹榮歸之原籍丙辰併中書省左右司遣使往<lb/>
諸路分揀逋負合徴者徴之合免者免之庚申太陰犯<lb/>
參尚書省臣言鹽價每引宜增為至大銀鈔四兩廣西<lb/>
<pb n="KR2a0036_WYG_023-17a"/>
如故其煮鹽工本請增為至大銀鈔四錢制可辛酉申<lb/>
禁漢人執弓矢兵仗壬戌陽曲縣地震有聲如雷封西<lb/>
僧瑪爾布允則為寧國公賜金印丁丑詔增百官俸定<lb/>
流官封贈等第應封贈者或使逺死節臨陣死事於見<lb/>
授散官上加之若六品七品死節死事者驗事特贈官<lb/>
封贈内外百官三品以上者許請諡凡請諡者許其家<lb/>
具本官平日勲勞政績徳業藝能經由所在官司保勘<lb/>
與本家所供相同轉申吏部考覆呈都省都省準擬令<lb/>
<pb n="KR2a0036_WYG_023-17b"/>
太常禮儀院驗事蹟定諡若勲戚大臣奉㫖賜諡者不<lb/>
在此例<lb/>
三年春正月癸未省中書官吏自客省使而下一百八<lb/>
十一員賜諸王訥黙古哩等鈔萬二千錠賜宣徽院使<lb/>
哲古訥所𨽻酒人鈔萬五百八十八錠乙酉特授李孟<lb/>
榮禄大夫平章政事集賢大學士同知徽政院事丁亥<lb/>
白虹貫日戊子禁近侍諸人外增課額及進他物有妨<lb/>
經制營五臺寺役工匠千四百人軍三千五百人己丑<lb/>
<pb n="KR2a0036_WYG_023-18a"/>
以耕埒㕘議尚書省事庚寅立司禋監秩正三品掌巫<lb/>
覡以丞相哩日領之辛卯立皇后鴻吉哩氏遣托克托<lb/>
攝太尉持節授玉冊玉寳壬辰陞中政院為從一品癸<lb/>
巳立中瑞司秩正三品掌皇后寳甲午太陰犯右執法<lb/>
乙未定税課法諸色課程並係大徳十一年考較定舊<lb/>
額原增總為正額折至元鈔作數自至大三年為始恢<lb/>
辦餘止以十分為率增及三分以上為下酬五分以上<lb/>
為中酬七分以上為上酬增及九分為最不及三分為<lb/>
<pb n="KR2a0036_WYG_023-18b"/>
殿所設資品官員以二周嵗為滿定税課官等第萬錠<lb/>
之上設正提舉同提舉副提舉各一員一千錠之上設<lb/>
提領大使副使各二員五百錠之上設提領大使副使<lb/>
各一員一百錠之上設大使副使各一員丙申立資國<lb/>
院泉貨監命以歴代銅錢與至大錢相㕘行用復立廣<lb/>
平順徳路鐵冶都提舉司戊戌詔湖廣行省招諭叛人<lb/>
上思州知州黄勝許辛丑降詔招諭大徹里小徹里樞<lb/>
宻院臣言湖廣省乖西帶蠻阿馬等連結萬人入冦已<lb/>
<pb n="KR2a0036_WYG_023-19a"/>
遣萬户伊喇薩納領軍千人及思播土兵併力討捕臣<lb/>
等議事勢緩急地里要害薩納備知乞聴其便宜調遣<lb/>
制可壬寅詔諭八百媳婦遣雲南行省右丞索勒濟爾<lb/>
威招撫之癸卯改太子少詹事為副詹事乙巳令中書<lb/>
省官吏如安圖居中書時例存設其已汰者尚書省遷<lb/>
叙省樞宻院官存知樞宻院七員同知樞宻院事二員<lb/>
樞宻副使二員僉樞宻院事二員同僉樞宻院事一員<lb/>
増御史臺官二員御史大夫御史中丞侍御史治書侍<lb/>
<pb n="KR2a0036_WYG_023-19b"/>
御史各二員省通政院官六員存十二員汰廣武喀喇<lb/>
衛軍非其種者還之原籍凡隸諸王阿濟格呼魯蘇及<lb/>
迤南持黙齊者令樞宻院遣人即其處参定為籍去嵗<lb/>
朝㑹諸王拜特穆爾阿刺克特穆爾並賜金二百五十<lb/>
兩銀一千兩鈔四百錠丙午詔令知樞宻院事大都僉<lb/>
院哈喇哈復職丁未立右衛阿蘇親軍都指揮使司秩<lb/>
正三品二月庚戌以皇后受冊遣官告謝太廟辛亥熒<lb/>
惑犯月星賜鷹坊巴蘇呼金百兩銀五百兩己未浚<lb/>
<pb n="KR2a0036_WYG_023-20a"/>
㑹通河給鈔四千八百錠糧二萬一千石以募民命河<lb/>
南平章政事塔斯哈雅董其役遣商議尚書省事劉楫<lb/>
整治鈔法增大都警巡院二分治四隅壬戌太陰犯左<lb/>
執法甲子以上皇太后尊號告祀南郊乙丑復以僉樞<lb/>
宻院事賈鈞為中書㕘知政事尚書省臣言官階差等<lb/>
已有定制近奉聖㫖懿㫖令㫖要索官階者率多躐等<lb/>
願依世祖皇帝舊制次第給之制可丁卯尚書省臣言<lb/>
昔至元鈔初行即以中統鈔本供億及銷其板今既行<lb/>
<pb n="KR2a0036_WYG_023-20b"/>
至大銀鈔乞以至元鈔輸萬億庫銷毁其板止以至大<lb/>
鈔與銅錢相權通行為便又言今夏朝㑹上都供億請<lb/>
先發鈔萬萬錠以往並從之楚王伊克圖所𨽻户貧乏<lb/>
以米萬石鈔六千錠賑之己巳寧逺王庫庫楚謀不軌<lb/>
越王圖喇子喇特納實哩許助力事覺庫庫楚下獄賜<lb/>
其妻鄂勒哲死竄喇特納實哩及其祖母母妻於拜特<lb/>
穆爾所以輝和爾僧特哩等二十四人同謀或知謀不首<lb/>
並磔於市鞫其獄者並陞秩二等賞伊克圖金千兩銀<lb/>
<pb n="KR2a0036_WYG_023-21a"/>
七千五百兩三寳努賜號達爾罕以庫庫楚食邑清州<lb/>
賜之自逹嚕噶齊而下並聴舉用辛未多爾濟戩加録<lb/>
軍國重事賜故中書右丞相塔喇海妻伊爾根金七百<lb/>
五十兩銀一千五百兩鈔四百錠壬申約蘇為尚書左<lb/>
丞相駙馬都尉封齊國公癸酉以左丞相行中書省平<lb/>
章政事哈克繖商議遼陽行省事甲戌太白犯月星以<lb/>
上皇太后尊號告太廟三月己卯朔樞宻院臣言國家<lb/>
設官都省治金榖樞宻治軍旅各有定制今尚書省弗<lb/>
<pb n="KR2a0036_WYG_023-21b"/>
遵成憲易置本院官令依大徳十年員數聞奏臣等議<lb/>
以特穆爾布哈托爾布哈托爾濟延綽和爾伊蘇托克<lb/>
納圖卜布哈達都知樞院事薩題勒宻實史弼同知樞<lb/>
宻院事吳元珪樞宻副使塔噶呼令為副樞有㫖令樞<lb/>
宻院如舊制設官十七員乙酉以知樞宻院事濟爾噶<lb/>
朗為陜西行尚書省平章政事遣刑部尚書瑪爾往甘<lb/>
肅和市羊馬分賚諸王訥黙古哩䝉古軍給鈔七萬錠<lb/>
庚寅太陰犯氐尚書省臣言昔世祖有㫖以叛王海都<lb/>
<pb n="KR2a0036_WYG_023-22a"/>
分地五戸絲為幣帛俟彼來降賜之蔵二十餘年今其<lb/>
子徹伯爾向慕徳化歸覲闕廷請以賜之帝曰世祖謀<lb/>
慮深逺若是待諸王朝㑹頒賞既畢卿等備述其故然<lb/>
後與之使彼知愧辛卯發喀喇軍屯田永平官給之牛<lb/>
壬辰車駕幸上都立興聖宫章慶使司秩正二品丙申<lb/>
太陰犯南斗丁未太白犯井夏四月己酉興聖宫鷹坊<lb/>
等戸四千分處遼陽建萬户府以統之容米洞官田墨<lb/>
糾合蠻酋殺千户及戍卒八十餘人俘掠良民改永順<lb/>
<pb n="KR2a0036_WYG_023-22b"/>
保靖南渭安撫司為永順等處軍民安撫司以安撫副<lb/>
使梓材為使往招之賜高麗國王王章功臣號改封瀋<lb/>
王改大承華普慶寺總管府為崇祥監庚戌以鈔九千<lb/>
百五十八錠有竒市耕牛農具給直沽酸棗林屯田軍<lb/>
戊辰太白晝見己巳立齊哩克昆諸色人匠都總管府<lb/>
秩正三品提舉司二分治大都秩正五品江浙等處財<lb/>
賦提舉司秩從五品瑞州等路營民都提舉司秩從四<lb/>
品並𨽻章慶使司辛未賜角觝者阿里銀千兩鈔四百<lb/>
<pb n="KR2a0036_WYG_023-23a"/>
錠丙子立管領軍匠千户所秩正五品割左都威衛軍<lb/>
匠八百𨽻之備興聖宫營繕增國子生為三百員靈夀<lb/>
平陰二縣雨雹鹽山寧津堂邑茌平陽穀高唐禹城等<lb/>
縣蝗五月甲申封諸王諤勒哲為衛王癸巳東平饑賑<lb/>
米五千石乙未加尚書㕘知政事王羆大司徒是月合<lb/>
肥舒城歴陽䝉城霍丘懐寧等縣蝗六月丁未朔詔太<lb/>
尉尚書右丞相托克托太保尚書左丞相三寳努總治<lb/>
百司庶務並從尚書奏行戊申省上都留守司官七員<lb/>
<pb n="KR2a0036_WYG_023-23b"/>
以行中書左丞和爾多卜丹為中書右丞己酉立上都<lb/>
中都等處銀冶提舉司秩正四品尚書省臣言巴圖魯<lb/>
斯云雲州朝河等處産銀令往試之得銀六百五十兩<lb/>
詔立提舉司以巴圖魯斯為達嚕噶齊庚戌立規運都<lb/>
總管府秩正三品領大崇恩福元寺錢糧置提舉司資<lb/>
用庫大益倉𨽻之乙卯太陰犯氐和林省言貧民自迤<lb/>
北來者四年之間糜粟六十萬石鈔四萬餘錠魚網三<lb/>
千農具二萬詔尚書樞宻院官與和林省臣覈實給<lb/>
<pb n="KR2a0036_WYG_023-24a"/>
賜農具田種俾自耕食續至者户以四口為率給之粟<lb/>
丁巳敕今嵗諸王妃主朝㑹頒賚一如至大元年例甲<lb/>
子以太子詹事鄂齊爾為中書左丞集賢使領典醫監<lb/>
事戊辰遣使諸道審决重囚賜太師淇陽王伊徹察喇<lb/>
清州民户萬七千九百一十九安吉王竒塔特布濟克<lb/>
安吉州民户五百壬申以西北諸王徹伯爾等來朝告<lb/>
祀太廟賜托克托三寳努珠衣封三寳努為楚國公以<lb/>
常州路為分地乙亥陞晉王延慶司秩正二品襄陽峽<lb/>
<pb n="KR2a0036_WYG_023-24b"/>
州路荆門州大水山崩壊官廨民居二萬一千八百二<lb/>
十九間死者三千四百六十六人汝州大水死者九十<lb/>
二人六安州大水死者五十二人沂州莒州兖州諸縣<lb/>
水沒民田威州洺水肥鄉雞澤等縣旱秋七月戊寅太<lb/>
陰犯右執法己卯太陰犯上相庚辰封皇伯晉王長女<lb/>
布達實哩為韓國長公主丙戌循州大水漂廬舍二百<lb/>
四十四間死者四十三人發米賑之庚寅罷青海伊克<lb/>
扎爾古齊定王永和爾乞如例設王府官屬六員從之<lb/>
<pb n="KR2a0036_WYG_023-25a"/>
癸巳給親民長吏考功印厯令監治官嵗終驗其行蹟<lb/>
書而上之㢘訪司御史臺尚書禮部考校以為陞黜增<lb/>
尚書省客省使副各一員直省舍人十四員立河南打<lb/>
捕鷹坊魚課都提舉司秩正四品乙未中都立光禄寺<lb/>
丁酉汜水長林當陽夷陵宜城逺安諸縣水令尚書省<lb/>
賑恤之己亥禁權要商販挾聖㫖懿㫖令㫖阻礙㑹通<lb/>
河民船者壬寅詔禁近侍奏降御香及諸王駙馬降香<lb/>
者磁州威州諸縣旱蝗八月丁未以江浙行尚書省左<lb/>
<pb n="KR2a0036_WYG_023-25b"/>
丞相呼喇珠遙授中書右丞相哩日並為御史大夫詔<lb/>
諭中外甲寅白虹貫日陞尚服院從一品丙辰以行用<lb/>
銅錢詔諭中外甲子獵於茂諾爾之地己巳以諸王哲<lb/>
伯特穆爾貧乏仍以西凉府田賜之尚書省臣言今嵗<lb/>
頒賚已多凡各位下奉聖㫖懿㫖令㫖賜財物者請分<lb/>
汰有㫖卿等但具名以進朕自分汰之汴梁懐孟衛輝<lb/>
彰徳歸徳汝寧南陽河南等路蝗九月己卯平伐蠻酋<lb/>
不老丁遣其姪與甥十人來降陞平伐等處蠻夷軍民<lb/>
<pb n="KR2a0036_WYG_023-26a"/>
安撫司同知陳思誠為安撫使佩金虎符御史臺臣言<lb/>
江浙省丞相達實宻於天夀節日毆其平章政事布哷<lb/>
齊事屬不敬詔遣使詰問之内郡饑詔尚書省如例賑<lb/>
恤辛巳太陰犯建星立宣慰司都元帥府於察汗諾爾<lb/>
之地丙戌車駕還大都保巴遙授平章政事辛卯太陰<lb/>
犯天廩壬辰皇太子言司徒劉夔乘驛省親江南大擾<lb/>
平民二年不歸詔罷之庚子以潭州𨽻中宫上都民饑<lb/>
遣刑部尚書斯多卜丹發粟萬石下其價賑糶之壬寅<lb/>
<pb n="KR2a0036_WYG_023-26b"/>
敕諸司官濫設者毋給月俸詔諭三寳努等去嵗中書<lb/>
省奏諸司官員遵大徳十年定制濫者汰之今聞員冗<lb/>
如故有不以聞而徑之任者有㫖不奏而擅令之任及<lb/>
之任者並逮捕之朕不輕釋冬十月甲辰朔太白經天<lb/>
丙午太白犯左執法三寳努及司徒田忠良等言曩奉<lb/>
㫖舉行南郊配位從祀北郊方丘朝日夕月典禮臣議<lb/>
欲祀北郊必先南郊今嵗冬至祀圜丘尊太祖皇帝配<lb/>
享來嵗夏至祀方丘尊世祖皇帝配享春秋朝日夕<lb/>
<pb n="KR2a0036_WYG_023-27a"/>
月實合祀典有㫖所用儀物其令有司速備之又言太<lb/>
廟祠祭故用瓦尊乞代以銀從之戊申帝率皇太子諸<lb/>
王羣臣朝興聖宫上皇太后尊號冊寳曰儀天興聖慈<lb/>
仁昭懿夀元皇太后庚戌恭謝太廟癸丑熒惑犯亢甲<lb/>
寅敕諭中外民户託名諸王妃主貴近臣僚規避差徭<lb/>
已嘗禁止自今違者俾充軍驛及築城中都郡縣官不<lb/>
覺察者罷職封僧琳沁䇿喇實為文國公賜以金印御<lb/>
史臺臣言江浙省平章烏瑪喇遣人從使臣鼐智宻鼎<lb/>
<pb n="KR2a0036_WYG_023-27b"/>
枉道馳驛取贓吏紹興獄中釋之敕臺臣遣官往鞫毋<lb/>
徇私情山東徐邳等處水旱以御史臺沒入贓鈔四千<lb/>
餘錠賑之丁巳尚書省臣言宣徽院廪給日增儲㣥雖<lb/>
廣亦不能給宜加分減帝曰比見後宫飲膳與朕無異<lb/>
有是理耶其令博廸蘇與宣徽院官覈實分減之庚申<lb/>
敕尚書省事繁重諸司有才識明達者並從尚書省選<lb/>
任樞宻院御史臺及諸有司毋輙奏用違者論罪其或<lb/>
私意請托罷之不叙辛酉以皇太后受尊號赦天下大<lb/>
<pb n="KR2a0036_WYG_023-28a"/>
都上都中都比之他郡供給繁擾與免至大三年秋税<lb/>
其餘去處今嵗被災人户曽經體覆依上蠲免内外不<lb/>
急之役截日停罷至大二年已前民間負欠差税課程<lb/>
並行蠲免庫庫楚餘黨未發覺者並原其罪隨處官民<lb/>
田土各有所屬諸人勿得陳獻三寳努言省部官不肯<lb/>
勤恪署事敕自今晨集暮退苟或怠弛不必以聞便宜<lb/>
罪之其到任或一再月辭以病者杖罷不叙又言故丞<lb/>
相和爾果斯時㕘議府左右司斷事官六部官日具一<lb/>
<pb n="KR2a0036_WYG_023-28b"/>
膳不然則抱饑而還稽誤公事今則無以為資乞各賜<lb/>
鈔二百錠規運取其息錢以為食制可丁卯封諸王舒<lb/>
巴勒子滿濟勒噶為兖王壬申晉王伊蘇特穆爾言世<lb/>
祖以張特穆爾所獻地土金銀銅冶賜臣後成宗拘収<lb/>
諸王所占地土民户例輸縣官乞囘賜從之仍賜鈔三<lb/>
千錠賑其部貧民江浙省臣言曩者朱清張瑄海漕米<lb/>
嵗四五十萬至百十萬時船多糧少顧直均平比嵗賦<lb/>
斂横出漕户困乏逃亡者有之今嵗運三百萬漕舟不<lb/>
<pb n="KR2a0036_WYG_023-29a"/>
足遣人於浙東福建等處和顧百姓騷動本省左丞沙<lb/>
布鼎言其弟哈卜齊勒及瑪哈穆特丹達堪布楊家皆<lb/>
有舟深知漕事乞以為海道運糧都漕萬户府官各以<lb/>
己力輸官糧萬户千戸如軍官例承襲寛恤漕户增給<lb/>
顧直庶有成効尚書省以聞請以瑪哈穆特丹達為遙<lb/>
授右丞海外諸蕃宣慰使都元帥領海道運糧都漕運<lb/>
萬户府事設千户所十每所設達嚕噶齊一千户三副<lb/>
千户二百户四制可雲南省丞相特們徳爾擅離職赴<lb/>
<pb n="KR2a0036_WYG_023-29b"/>
都有㫖詰問以皇太后㫖貸免復職以丞相特古勒徳<lb/>
爾為陜西行御史臺御史大夫詔諭陜西四川雲南甘<lb/>
肅詔諭大司農司勸課農桑十一月甲戌朔太白犯亢<lb/>
戊寅濟寧東平等路饑免曾經賑恤諸户今嵗差税其<lb/>
未經賑恤者量減其半詔諭哩日移文尚書省凡憲臺<lb/>
除官事後勿與庚辰河南水死者給槥漂廬舍者給鈔<lb/>
驗口賑糧兩月免今年租賦停逋責辛巳尚書省臣言<lb/>
今嵗已印至大鈔本一百萬錠乞增二十萬錠及銅<lb/>
<pb n="KR2a0036_WYG_023-30a"/>
錢兼行以備侍衛及鷹坊急有所須又言上都中都銀<lb/>
冶提舉司達嚕噶齊巴圖魯斯去嵗輸銀四千二百五<lb/>
十兩今秋復輸三千五百兩且言復得新礦銀當增辦<lb/>
乞加授嘉議大夫並從之加托克托太師録軍國重事<lb/>
封義國公壬午改大崇恩福元寺規運總管府為隆禧<lb/>
院秩從二品丁亥太陰犯畢戊子改皇太子妃齊哩克<lb/>
昆都總管府為典内司以益都寧海等處連嵗饑罷鷹<lb/>
坊縱獵其餘獵地並令禁約以俟秋成尚書省臣言雲<lb/>
<pb n="KR2a0036_WYG_023-30b"/>
南省臨安大理等處宣慰司麗江宣撫司及晉定路所<lb/>
𨽻部曲連結蠻冦殺掠良民諭之不服且方調兵討八<lb/>
百媳婦軍力消耗今擬䝉古軍人給馬一漢軍十人給<lb/>
馬二計直與之乞賜鈔三萬錠又言四川行省紹慶路<lb/>
所𨽻容米洞田墨連結諸蠻攻劫麻寮等寨方調兵討<lb/>
捕遣千户塔珠往諭田墨施什用等來降宜立黄沙寨<lb/>
以田墨施什用為千户塔珠為河東陜西等處萬户府<lb/>
千户所達嚕噶齊廖起龍為來寧州判官田思逺為懐<lb/>
<pb n="KR2a0036_WYG_023-31a"/>
徳府判官賞賚遣還皆從之以朱清子虎張瑄子文龍<lb/>
往治海漕以所籍宅一區田百頃給之尚書省臣言昔<lb/>
世祖命皇子托歡為鎮南王居揚州今其子婁章出入<lb/>
導衛僭竊上儀勅遣官詰問仍以所僭儀物來上從之<lb/>
敇城中都以牛車運土命各部衛士助之限以來嵗四<lb/>
月十五日畢集失期者罪其部長自願以車牛輸運者<lb/>
别賞之江浙省左丞相達實宻江西省左丞相拜布哈<lb/>
來朝賜世祖宫人巴雅爾金七百五十兩銀二千五百<lb/>
<pb n="KR2a0036_WYG_023-31b"/>
兩鈔六百錠丙申有事於南郊尊太祖皇帝配享昊天<lb/>
上帝己亥尚書省以武衛親軍都指揮使鄭阿爾斯蘭<lb/>
與兄鄭榮祖段叔仁等圖為不軌置獄鞫之皆誣服詔<lb/>
叔仁等十七人並正典刑籍沒其家十二月甲辰朔以<lb/>
建大崇恩福元寺竒徹勒遙授左丞庫哩劉良遙授㕘<lb/>
知政事並領行工部事立崇輝署𨽻中政院戊申冀寧<lb/>
路地震已未諭中外應避役占籍諸王者俾充軍驛鎮<lb/>
南王婁章僭擬儀衛究問有驗召婁章赴闕<lb/>
<pb n="KR2a0036_WYG_023-32a"/>
四年春正月癸酉朔帝不豫免朝賀大赦天下庚辰帝<lb/>
崩於玉徳殿在位五年夀三十一壬午靈駕發引𦵏起<lb/>
輦谷從諸帝陵夏五月乙未文武百官額森特穆爾等<lb/>
上尊謚曰仁惠宣孝皇帝廟號武宗國語曰庫魯克皇<lb/>
帝是日請諡南郊閏七月丙午祔於太廟武宗當富有<lb/>
之大業慨然欲創治改法而有為故其封爵太盛而遙<lb/>
授之官衆錫賚太隆而泛賞之恩溥至元大徳之政於<lb/>
是稍有變更云<lb/>
<pb n="KR2a0036_WYG_023-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷二十三<lb/>
<pb n="KR2a0036_WYG_023-33a"/>
元史卷二十三考證<lb/>
武宗本紀至大二年正月庚寅越王圖喇有罪賜死<lb/>
　案元典章圖喇獲罪之事載于正月乙未與此互異<lb/>
二年九月頒行至大鈔　案元鈔法至是凡三變大抵<lb/>
　至元鈔五倍于中統鈔至大鈔又五倍于至元鈔未<lb/>
　及期年仁宗即位即罷銀鈔而中統至元二鈔終元<lb/>
　之世葢常行焉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷九十四</head> <lb/>
    <p>
<pb n="KR2a0036_WYG_094-1a"/>
欽定四庫全書<lb/>
　元史卷九十四<lb/>
　　明翰林學士亞中大夫知制誥兼修國史宋濓等修<lb/>
　志第四十三<lb/>
　　食貨二<lb/>
　　　歳課<lb/>
山林川澤之産若金銀珠玉銅鐵水銀朱砂碧甸子鉛<lb/>
錫礬硝鹻竹木之類皆天地自然之利有國者之所必<lb/>
<pb n="KR2a0036_WYG_094-1b"/>
資也而或以病民者有之矣元興因土人呈獻而定其<lb/>
歳入之課多者不盡收少者不强取非知理財之道者<lb/>
能若是乎産金之所在腹裏曰益都檀景遼陽省曰大<lb/>
寧開元江淛省曰饒徽池信江西省曰龍興撫州湖廣<lb/>
省曰岳澧沅靖辰潭武岡寶慶河南省曰江陵襄陽四<lb/>
川省曰成都嘉定雲南省曰威楚麗江大理金齒臨安<lb/>
曲靖元江羅羅㑹川建昌徳昌栢興烏撒東川烏䝉産<lb/>
銀之所在腹裏曰大都真定保定雲州般陽晉寧懐孟<lb/>
<pb n="KR2a0036_WYG_094-2a"/>
濟南寧海遼陽省曰大寧江浙省曰處州建寧延平江<lb/>
西省曰撫瑞韶湖廣省曰興國郴河南省曰汴梁安豐<lb/>
汝寧陜西省曰商州雲南省曰威楚大理金齒臨安元<lb/>
江産珠之所曰大都曰南京曰羅羅曰碩達勒達曰廣<lb/>
州産玉之所曰于闐曰費里沙産銅之所在腹裏曰益<lb/>
都遼陽省曰大寧雲南省曰大理澂江産鐵之所在腹<lb/>
裏曰河東順徳檀景濟南江浙省曰饒徽寧國信慶元<lb/>
台衢處建寧興化邵武漳福泉江西省曰龍興吉安撫<lb/>
<pb n="KR2a0036_WYG_094-2b"/>
袁瑞贛臨江桂陽湖廣省曰沅潭衡武岡寶慶永全常<lb/>
寧道州陜西省曰興元雲南省曰中慶大理金齒臨安<lb/>
曲靖瀓江羅羅建昌産朱砂水銀之所在遼陽省曰北<lb/>
京湖廣省曰沅潭四川省曰思州産碧甸子之所曰和<lb/>
林曰㑹川産鈆鍚之所在江浙省曰鉛山台處建寧延<lb/>
平邵武江西省曰韶州桂陽湖廣省曰潭州産礬之所<lb/>
在腹裏曰廣平冀寧江浙省曰鈆山邵武湖廣省曰潭<lb/>
州河南省曰廬州河南産硝鹻之所曰晉寧若竹木之<lb/>
<pb n="KR2a0036_WYG_094-3a"/>
産所在有之不可以所言也初金課之興自世祖始其<lb/>
在益都者至元五年命于從剛髙興宗以漏籍民戸四<lb/>
千於登州棲霞縣淘焉十五年又以淘金戶二千僉軍<lb/>
者付益都淄萊等路淘金總管府依舊淘金其課於太<lb/>
府監輸納在遼陽者至元十年聴李徳仁於龍山縣胡<lb/>
碧峪淘採每歳納課金三兩十三年又於遼東雙城及<lb/>
和州等處採焉在江浙者至元二十四年立提舉司以<lb/>
建康等處淘金夫凡七千三百六十五戸隸之所轄金<lb/>
<pb n="KR2a0036_WYG_094-3b"/>
場凡七十餘所未幾以建康無金革提舉司罷淘金戸<lb/>
其徽饒池信之課皆歸之有司在江西者至元二十三<lb/>
年撫州樂安縣小曹周歳辦金一百兩在湖廣者至元<lb/>
二十年撥常徳澧辰沅靖民萬户付金場轉運司淘焉<lb/>
在四川者元貞元年以其病民罷之在雲南者至元十<lb/>
四年諸路總納金一百五錠此金課之興革可考者然<lb/>
也銀在大都者至元十一年聴王庭璧於檀州奉先等<lb/>
洞採之十五年令闗世顯等於薊州豐山採之在雲州<lb/>
<pb n="KR2a0036_WYG_094-4a"/>
者至元二十七年撥民户於望雲煽煉設從七品官掌<lb/>
之二十八年又開聚陽山銀場二十九年遂立雲州等<lb/>
處銀場提舉司在遼陽者延祐四年惠州銀洞三十六<lb/>
眼立提舉司辦課在江浙者至元二十一年建寧南劍<lb/>
等處立銀場提舉司煽煉在湖廣者至元二十三年韶<lb/>
州路曲江縣銀場聴民煽煉歳輸銀三千兩在河南者<lb/>
延祐三年李允直包羅山縣銀場課銀三錠四年李珪<lb/>
等包霍丘縣豹子崖銀洞課銀三十錠其所得礦率以<lb/>
<pb n="KR2a0036_WYG_094-4b"/>
十分之三輸官此銀課之興革可考者然也珠在大都<lb/>
者元貞元年聽民於楊村直沽口撈採命官買之在南<lb/>
京者至元十一年命宻且安山等採於松阿哩江阿雅<lb/>
古江呼蘭果江採之在廣州者採於大步海他如鄂諾<lb/>
吹達爾呼圖克三河之珠至元五年徙鳯格等户撈焉<lb/>
勝州延州納延等城之珠十三年命圖魯卜岱等撈焉<lb/>
此珠課之興革可考者然也玉在費哩沙者至元十一<lb/>
年穆爾瑪哈穆特阿里三人言淘玉之户舊有三百經<lb/>
<pb n="KR2a0036_WYG_094-5a"/>
亂散亡存者止七十户其力不充而費哩沙之地旁有<lb/>
民户六十每同淘焉於是免其差徭與淘戸等所淘之<lb/>
玉於古都斯和爾錫喇卜丹三人所立水站遞至京師<lb/>
此玉課之興革可考者然也銅在益都者至元十六年<lb/>
撥户一千於臨朐縣七寶山等處採之在遼陽者至元<lb/>
十五年撥採木夫一千户於錦瑞州雞山巴山等處採<lb/>
之在澂江者至元二十二年撥漏籍户於賽音山煽煉<lb/>
凡一十有一所此銅課之興革可考者然也鐵在河東<lb/>
<pb n="KR2a0036_WYG_094-5b"/>
者太宗丙申年立爐於西京州縣撥冶户七百六十煽<lb/>
焉丁酉年立爐於交城縣撥冶户一千煽焉至元五年<lb/>
始立洞冶總管府七年罷之十三年立平陽等路提舉<lb/>
司十四年又罷之其後廢置不常大徳十一年聽民煽<lb/>
煉官為抽分至武宗至大元年復立河東都提舉司掌<lb/>
之所隸之冶八曰大通曰興國曰惠民曰利國曰益國<lb/>
曰潤富曰豐寧豐寧之冶葢有二云在順徳等處者至<lb/>
元三十一年撥冶户六千煽焉大徳元年設都提舉司<lb/>
<pb n="KR2a0036_WYG_094-6a"/>
掌之其後亦廢置不常至延祐六年始罷兩提舉司併<lb/>
為順德廣平彰徳等處提舉司所隸之冶六曰神徳曰<lb/>
左村曰豐陽曰臨水曰沙窩曰固鎮在檀景等處者太<lb/>
宗丙申年始於北京撥户煽焉中統二年立提舉司掌<lb/>
之其後亦廢置不常大徳五年始併檀景三提舉司為<lb/>
都提舉司所隸之冶有七曰雙峰曰暗峪曰銀崖曰大<lb/>
峪曰五峪曰利貞曰錐山在濟南等處者中統四年拘<lb/>
漏籍戸三千煽焉至元五年立洞冶總管府其後亦廢<lb/>
<pb n="KR2a0036_WYG_094-6b"/>
置不常至至大元年復立濟南都提舉司所隸之冶有<lb/>
五曰寶成曰通和曰昆吾曰元國曰富國其在各省者<lb/>
獨江浙江西湖廣之課為最多凡鐵之等不一有生黄<lb/>
鐵有生青鐵有青𤓰鐵有蕳鐵每引二百斤此鐵課之<lb/>
興革可考者然也朱砂水銀在北京者至元十一年命<lb/>
䝉古達實以率賔人戸於扎色茂之地採煉在湖廣者<lb/>
沅州五寨蕭雷發等每年包納朱砂一千五百兩羅管<lb/>
寨包納水銀二千二百四十兩潭州安化縣每年辦朱<lb/>
<pb n="KR2a0036_WYG_094-7a"/>
砂八十兩水銀五十兩碧甸子在和林者至元十年命<lb/>
烏瑪喇採之在㑹川者二十一年輸一千餘磈此朱砂<lb/>
水銀碧甸子課之興革可考者然也鉛錫在湖廣者至<lb/>
元八年辰沅靖等處轉運司印造錫引每引計錫一百<lb/>
斤官收鈔三百文客商買引赴各冶支錫販賣無引者<lb/>
比私鹽減等杖六十其錫没官此鉛錫課之興革可考<lb/>
者然也礬在廣平者至元二十八年路鵬舉獻磁州武<lb/>
安縣礬窑一十所周歳辦白礬三千斤在潭州者至元<lb/>
<pb n="KR2a0036_WYG_094-7b"/>
十八年李日新自具工本於瀏陽永興礬場煎烹每十<lb/>
斤官抽其二在河南者二十四年立礬課所於無為路<lb/>
每礬一引重三十斤價鈔五兩此礬課之興革可考者<lb/>
然也竹之所産雖不一而腹裏之河南懐孟陜西之京<lb/>
兆鳯翔皆有在官竹園國初皆立司竹監掌之每歳令<lb/>
税課所官以時採斫定其價為三等易於民間至元四<lb/>
年始命制國用使司印造懐孟等路司竹監竹引一萬<lb/>
道每道取工墨一錢凡發賣皆給引至二十二年罷司<lb/>
<pb n="KR2a0036_WYG_094-8a"/>
竹監聽民自賣輸税明年又用郭畯言於衛州復立竹<lb/>
課提舉司凡輝懐嵩洛荆襄益都宿开等處竹貨隸焉<lb/>
在官者辦課在民者輸税二十三年又命陜西竹課提<lb/>
領司差官於輝懐辦課二十九年丞相鄂勒哲言懐孟<lb/>
竹課頻年斫伐已損課無所出科民以輸宜罷其課長<lb/>
養數年世祖從之此竹課之興革可考者也若夫硝鹻<lb/>
木課其興革無籍可考故不著焉<lb/>
天厯元年歳課之數<lb/>
<pb n="KR2a0036_WYG_094-8b"/>
　金課腹裏四十錠四十七兩三錢　江浙省一百八<lb/>
　十錠一十五兩一錢　江西省二錠四十兩五錢<lb/>
　湖廣省八十錠二十兩一錢　河南省三十八兩六<lb/>
　錢　四川省麩金七兩二錢　雲南省一百八十四<lb/>
　錠一兩九錢<lb/>
　銀課腹裏一錠二十五兩　江浙省一百二十五錠<lb/>
　三十九兩二錢　江西省四百六十二錠三兩五錢<lb/>
　　湖廣省二百三十六錠九兩　雲南省七百三十<lb/>
<pb n="KR2a0036_WYG_094-9a"/>
　五錠三十四兩三錢<lb/>
　銅課雲南省二千三百八十斤<lb/>
　鐵課江浙省額外鐵二十四萬五千八百六十七斤<lb/>
　課鈔一千七百三錠一十四兩　江西省二十一萬<lb/>
　七千四百五十斤課鈔一百七十六錠二十四兩<lb/>
　湖廣省二十八萬二千五百九十五斤　河南省三<lb/>
　千九百三十斤　陜西省一萬斤　雲南省一十二<lb/>
　萬四千七百一斤<lb/>
<pb n="KR2a0036_WYG_094-9b"/>
　鉛錫課江浙省額外鉛粉八百八十七錠九兩五錢<lb/>
　鉛丹九錠四十二兩二錢墨錫二十四錠一十兩二<lb/>
　錢　江西省錫一十七錠七兩　湖廣省鉛一千七<lb/>
　百九十八斤<lb/>
　礬課腹裏三十三錠二十五兩八錢　江浙省額外<lb/>
　四十二兩五錢　河南省額外二千四百一十四錠<lb/>
　三十三兩一錢<lb/>
　硝鹻課晉寧路二十六錠七兩四錢<lb/>
<pb n="KR2a0036_WYG_094-10a"/>
　竹木課腹裏木六百七十六錠一十五兩四錢額外<lb/>
　木七十三錠二十五兩三錢竹二錠四十兩額外竹<lb/>
　一千一百三錠二兩二錢　江浙省額外竹木九千<lb/>
　三百五十五錠二十四兩　江西省額外竹木五百<lb/>
　九十錠二十三兩三錢　河南省竹二十六萬九千<lb/>
　六百九十五竿板木五萬八千六百條額外竹木一<lb/>
　千七百四十八錠三十兩一錢<lb/>
　　　鹽法<lb/>
<pb n="KR2a0036_WYG_094-10b"/>
國之所資其利最廣者莫如鹽自漢桑𢎞羊始𣙜之而<lb/>
後世未有遺其利者也元初以酒醋鹽税河泊金銀鐵<lb/>
冶六色取課於民歳定白銀萬錠太宗庚寅年始行鹽<lb/>
法每鹽一引重四百斤其價銀一十兩世祖中統二年<lb/>
減銀為七兩至元十三年既取宋而江南之鹽所入尤<lb/>
廣每引改為中統鈔九貫二十六年増為五十貫元貞<lb/>
丙申每引又増為六十五貫至大己酉至延祐乙卯七<lb/>
年之間累増為一百五十貫凡偽造鹽引者皆斬籍其<lb/>
<pb n="KR2a0036_WYG_094-11a"/>
家産付告人充賞犯私鹽者徒二年杖七十止籍其財<lb/>
産之半有首告者於所籍之内以其半賞之行鹽各有<lb/>
郡邑犯界者減私鹽罪一等以其鹽之半没官半賞告<lb/>
者然歳辦之課難易各不同有因自凝結而取者解池<lb/>
之顆鹽也有煑海而後成者河間山東兩淮兩浙福建<lb/>
等處之末鹽也惟四川之鹽出於井深者數百尺汲水<lb/>
煮之視他處為最難今各因其所産之地言之<lb/>
大都之鹽太宗丙申年初於白陵港三义沽大直沽等<lb/>
<pb n="KR2a0036_WYG_094-11b"/>
處置司設熬煎辦每引有工本錢世祖至元二年又増<lb/>
寶坻二鹽塲竈戸工本每引為中統鈔三兩與清滄等<lb/>
八年以大都民戸多食私鹽因虧國課驗口給以食鹽<lb/>
十九年罷大都及河間山東二鹽運司設戸部尚書員<lb/>
外郎各一員别給印令於大都置局賣引鹽商買引赴<lb/>
各場闗鹽發賣每歳竈户工本省臺遣官逐季分給之<lb/>
十九年改立大都蘆臺越支三义沽鹽使司一二十五<lb/>
年復立三义蘆臺越支三鹽使司二十八年増竈戸工<lb/>
<pb n="KR2a0036_WYG_094-12a"/>
本每引為中統鈔八兩二十九年以歳饑減鹽課一萬<lb/>
引入京兆鹽運司添辦大徳元年遂罷大都鹽運司併<lb/>
入河間<lb/>
河間之鹽太宗庚寅年始立河間税課所置鹽場撥竈<lb/>
戸二千三百七十六隸之每鹽一袋重四百斤甲午年<lb/>
立鹽運司庚子年改立提舉鹽𣙜所歳辦三萬四千七<lb/>
百袋癸卯年改立提舉滄清鹽課使所歳辦鹽九萬袋<lb/>
定宗四年改真定河間等路課程所為提舉鹽𣙜滄清<lb/>
<pb n="KR2a0036_WYG_094-12b"/>
鹽使所憲宗二年又改河間課程所為提舉滄清深鹽<lb/>
使所八年每袋増鹽至四百五十斤世祖中統元年改<lb/>
立宣撫司提領滄清深鹽使所四年改滄清深鹽提領<lb/>
所為轉運司是年辦銀七千六十五錠米三萬三千三<lb/>
百餘石至元元年又増三之一焉二年改立河間都轉<lb/>
運司歳辦九萬五千袋七年始定例歳煎鹽十萬引辦<lb/>
課銀一萬錠十二年改立都轉運使司添竈戸九百餘<lb/>
增鹽課二十萬引十八年以河間竈戸勞苦增工本為<lb/>
<pb n="KR2a0036_WYG_094-13a"/>
中統鈔三貫是年又増竈戸七百八十六十九年罷河<lb/>
間都轉運司改立清滄鹽使司至二十二年復立河間<lb/>
等路都轉運鹽使司増鹽課為二十九萬六百引二十<lb/>
三年改立河間都轉運司通辦鹽酒税課二十五年増<lb/>
工本為中統鈔五貫二十七年増竈戸四百七十辦鹽<lb/>
三十五萬引至大元年又増至四十五萬引延祐元年<lb/>
以虧課停煎五萬引自是至天厯皆歳辦四十萬引所<lb/>
隸之場凡二十有二<lb/>
<pb n="KR2a0036_WYG_094-13b"/>
山東之鹽太宗庚寅年始立益都課税所撥竈戸二千<lb/>
一百七十隸之每銀一兩得鹽四十斤甲午年立山東<lb/>
鹽運司中統元年歳辦銀二千五百錠三年命課税隸<lb/>
山東都轉運司四年令益都山東民戸月買食鹽三斤<lb/>
竈戸逃亡者招民戸補之是歳辦銀三千三百錠至元<lb/>
二年改立山東轉運司辦課銀四千六百錠一十九兩<lb/>
是年户部造山東鹽引六年増歳辦鹽為七萬一千九<lb/>
百九十八引自是每歳増之至十二年改立山東都轉<lb/>
<pb n="KR2a0036_WYG_094-14a"/>
運司嵗辦鹽一十四萬七千四百八十七引十八年増<lb/>
竈户七百又増鹽為一十六萬五千四百八十七引竈<lb/>
户工本錢亦増為中統鈔三貫二十三年歳辦鹽二十<lb/>
七萬一千七百四十二引二十六年減為二十二萬引<lb/>
大徳十年又増為二十五萬引至大元年之後歳辦正<lb/>
餘鹽為三十一萬引所隸之場凡一十有九<lb/>
河東之鹽出解州鹽池池方一百二十里每歳五月場<lb/>
官伺池鹽生結令夫搬摝鹽花其法必值亢陽池鹽方<lb/>
<pb n="KR2a0036_WYG_094-14b"/>
就或遇陰兩則不能成矣太宗庚寅年始立平陽府徴<lb/>
收課税所從實辦課每鹽四十斤得銀一兩癸巳年撥<lb/>
新降户一千命鹽使姚行簡等修理鹽池損壊處所憲<lb/>
宗壬子年又増撥一千八十五户歳撈鹽一萬五千引<lb/>
辦課銀三千錠世祖中統二年初立陜西轉運司仍置<lb/>
解鹽司於路村三年以太原民戸自煎小鹽歳辦課銀<lb/>
一百五十錠五年又増小鹽課銀為二百五十錠至元<lb/>
三年諭陜西四川以所辦鹽課赴行制國用使司輸納<lb/>
<pb n="KR2a0036_WYG_094-15a"/>
鹽引令制國用使司給降四年立陜西四川轉運司六<lb/>
年立太原提舉鹽使司直隸制國用使司十年命撈鹽<lb/>
戸九百八十餘每丁撈鹽一石給工價鈔五錢歳辦鹽<lb/>
六萬四千引計中統鈔一萬一千五百二十錠二十三<lb/>
年改立陜西都轉運司兼辦鹽酒醋竹等課二十九年<lb/>
減大都鹽課一萬引入京兆鹽司添辦是年五月又革<lb/>
京兆鹽司一止存鹽運司大徳十一年增歳額為八萬<lb/>
二千引至大元年又増煎餘鹽為二萬引通為一十萬<lb/>
<pb n="KR2a0036_WYG_094-15b"/>
二千引延祐三年以池為雨所壊止辦課鈔八萬二千<lb/>
餘錠於是晉寧陜西之民改食常仁紅鹽懐孟河南之<lb/>
民改食滄鹽五年乃免河南懐孟南陽三路今歳陜西<lb/>
鹽課仍授鹽運使暨所臨路府州縣正官兼知渠堰事<lb/>
責以疏通壅塞六年改陜西運司為河東解鹽等處都<lb/>
轉運鹽使司直隸中書省十月罷陜西行省所委巡鹽<lb/>
官六十八員添設通判一員别鑄分司印二又罷撈鹽<lb/>
提領二十員改立提領所二増餘鹽五百料是年實撈<lb/>
<pb n="KR2a0036_WYG_094-16a"/>
鹽一十八萬四千五百引天厯二年辦課鈔三十九萬<lb/>
五千三百九十五錠<lb/>
四川之鹽為場凡一十有二為井凡九十有五在成都<lb/>
夔府重慶叙南嘉定順慶潼川紹慶等路萬山之間元<lb/>
初設拘𣙜課税所分撥竈戸五千九百餘隸之從實辦<lb/>
課後為鹽井廢壊四川軍民多食解鹽至元二年立興<lb/>
元四川鹽運司修理鹽井仍禁解鹽不許過界八年罷<lb/>
四川茶鹽運司十六年復立之十八年併鹽課入四川<lb/>
<pb n="KR2a0036_WYG_094-16b"/>
道宣慰司十九年復立陜西四川轉運司通辦鹽課二<lb/>
十二年改立四川鹽茶運司分京兆運司為二歳煎鹽<lb/>
一萬四百五十一引二十六年一萬七千一百五十二<lb/>
引皇慶元年以竈戸艱辛減煎餘鹽五千引天厯二年<lb/>
辦鹽二萬八千九百一十引計鈔八萬六千七百三十<lb/>
錠<lb/>
遼陽之鹽太宗丁酉年始命北京路徵收課税所以大<lb/>
鹽泊硬鹽立隨車隨引載鹽之法每鹽一石價銀七錢<lb/>
<pb n="KR2a0036_WYG_094-17a"/>
半帶納匠人米五升癸卯年海蘭路歳辦課白布二千<lb/>
匹率賔路布一千匹至元四年立開元等路運司三年<lb/>
禁東京㦤州奇爾實勒鹽不許過塗河界是年諭各位<lb/>
下鹽課如例輸納二十四年濼州四處鹽課舊納羊一<lb/>
千者亦令如例輸鈔延祐二年又命食鹽人戸歳辦課<lb/>
鈔每兩率加五焉<lb/>
兩淮之鹽至元十三年命提舉瑪哩范章依宋舊例辦<lb/>
課每引重三百斤其價為中統鈔八兩十四年立兩淮<lb/>
<pb n="KR2a0036_WYG_094-17b"/>
都轉運使司每引始改為四百斤十六年額辦五十八<lb/>
萬七千六百二十三引十八年増為八十萬引二十六<lb/>
年減一十五萬引三十年以襄陽民改食揚州鹽又増<lb/>
八千二百引大徳四年諭兩淮鹽運司設闗防之法凡<lb/>
鹽商經批驗所發賣者所官收批引牙錢其不經批驗<lb/>
所者本倉就收之八年以竈戸艱辛遣官究議停煎五<lb/>
萬餘引天厯二年額辦正餘鹽九十五萬七十五引計<lb/>
中統鈔二百八十五萬二百二十五錠所隸之場凡二<lb/>
<pb n="KR2a0036_WYG_094-18a"/>
十有九其工本鈔亦自四兩遞増至十兩云<lb/>
兩淛之鹽至元十四年立運司嵗辦九萬二千一百四<lb/>
十八引毎引分作二袋毎袋依宋十八界㑹子折中統<lb/>
鈔九兩十八年増至二十一萬八千五百六十二引十<lb/>
九年毎引於舊價之上増鈔四貫二十一年置常平局<lb/>
以平民間鹽價二十三年増嵗辦為四十五萬引二十<lb/>
六年减十萬引三十年置局賣鹽魚鹽於海濵漁所三<lb/>
十一年併煎鹽地四十四所為三十四塲大徳三年立<lb/>
<pb n="KR2a0036_WYG_094-18b"/>
兩浙鹽運司檢校所四五年増額為四十萬引至大元<lb/>
年又増餘鹽五萬引延祐六年罷四檢校所立嘉興紹<lb/>
興等處鹽倉官三十四塲各塲監運官一員嵗辦五十<lb/>
萬引七年各運司鹽課以十分為率收白銀一分每銀<lb/>
一錠凖鹽課四十錠其工本鈔浙西一十一塲止鹽每<lb/>
引遞増至二十兩餘鹽至二十五兩浙東二十三塲正<lb/>
鹽毎引遞増至二十五兩餘鹽至三十兩云<lb/>
福建之鹽至元十三年始收其課為鹽六千五十五引<lb/>
<pb n="KR2a0036_WYG_094-19a"/>
十四年立市舶司兼辦鹽錁二十年増至五萬四千二<lb/>
百引二十四年改立福建等處轉運鹽使司歳辦鹽六<lb/>
萬引二十九年罷福建鹽運司及鹽使司改立福建鹽<lb/>
課提舉司増鹽為七萬引大徳四年後立鹽運司九年<lb/>
又罷之併入本道宣慰司十年又立鹽課都提舉司増<lb/>
鹽至十萬引至大元年又増至十三萬引四年改立福<lb/>
建鹽運司至順元年實辦課三十八萬七千七百八十<lb/>
三錠其工本鈔煎鹽每引遞増至二十貫曬鹽每引至<lb/>
<pb n="KR2a0036_WYG_094-19b"/>
一十七貫四錢所隸之場有七<lb/>
廣東之鹽至元十三年克廣州因宋之舊立提舉司從<lb/>
實辦課十六年立江西鹽鐵茶都轉運司所轄鹽使司<lb/>
六各場立管勾是年辦鹽六百二十一引二十二年分<lb/>
江西鹽隸廣東宣慰司歳辦一萬八百二十五引二十<lb/>
三年併廣東鹽司及市舶提舉司為廣東鹽課市舶提<lb/>
舉司每歳辦鹽一萬一千七百二十五引大徳四年増<lb/>
至正餘鹽二萬一千九百八十二引十年又増至三萬<lb/>
<pb n="KR2a0036_WYG_094-20a"/>
引十一年三萬五千五百引至大元年又増餘鹽二萬<lb/>
五千引延祐二年歳煎五萬五百引五年又増至五萬<lb/>
五百五十二引所隸之場凡十有三<lb/>
廣海之鹽至元十三年初立廣海鹽課提舉司辦鹽二<lb/>
萬四千引三十年又立廣西石康鹽課提舉司大徳十<lb/>
年増一萬一千引至大元年又増餘鹽一萬五千引延<lb/>
祐二年正餘鹽通為五萬一百六十五引<lb/>
凡天下一歳總辦之數唯天厯為可考今併著於后<lb/>
<pb n="KR2a0036_WYG_094-20b"/>
　鹽總二百五十六萬四千餘引<lb/>
　鹽課鈔總七百六十六萬一千餘錠<lb/>
　　　茶法<lb/>
𣙜茶始於唐徳宗至宋遂為國賦額與鹽等矣元之茶<lb/>
課由約而博大率因宋之舊而為之制焉世祖至元五<lb/>
年用運使白賡言𣙜成都茶於京兆鞏昌置局發賣私<lb/>
自採賣者其罪與私鹽法同六年始立西蜀四川鹽𣙜<lb/>
茶場使司掌之十二年既平宋復用左丞吕文煥言𣙜<lb/>
<pb n="KR2a0036_WYG_094-21a"/>
江西茶以宋㑹五十貫準中統鈔一貫十三年定長引<lb/>
短引之法以三分取一長引每引計茶一百二十斤收<lb/>
鈔五錢四分二釐八毫短引計茶九十斤收鈔四錢二<lb/>
分八毫是歳徵一千二百餘錠十四年取三分之半増<lb/>
至二千三百餘錠十五年又増至六千六百餘錠十七<lb/>
年置𣙜茶都轉運司于江州總江淮荆湖福廣之税而<lb/>
遂除長引専用短引每引收鈔二兩四錢五分草茶毎<lb/>
引收鈔二兩二錢四分十八年増額至二萬四千錠十<lb/>
<pb n="KR2a0036_WYG_094-21b"/>
九年以江南茶課官為置局令客買引通行貨賣歳終<lb/>
増二萬錠二十一年轉運使言各處食茶課程抑配於<lb/>
民非便於是革之而以其所革之數於正課每引増一<lb/>
兩五分通為三兩五錢二十三年又以李起南言増為<lb/>
五貫是年徵四萬錠二十五年改立江西等處都轉運<lb/>
司二十六年丞相僧格増引税為一十貫三十年又改<lb/>
江南茶法凡管茶提舉司一十六所罷其課少者五所<lb/>
併入附近提舉司每茶商貨茶必命賫引無引者與私<lb/>
<pb n="KR2a0036_WYG_094-22a"/>
茶同引之外又有茶由以給賣零茶者初毎由茶九斤<lb/>
收鈔一兩至是自三斤至三十斤分為十等隨處批引<lb/>
局同每引收鈔一錢元貞元年有獻利者言舊法江南<lb/>
茶商至江北者又税之其在江南賣者亦宜更税如江<lb/>
北之制於是朝議復増江南課二千錠而弗税是年凡<lb/>
征八萬三千錠至大元年以龍興瑞州為皇太后湯沐<lb/>
邑其課入徽政院四年増額至一十七萬一千一百三<lb/>
十一錠皇慶二年更定江南茶法又増至一十九萬二<lb/>
<pb n="KR2a0036_WYG_094-22b"/>
千八百六十六錠延祐元年改設批驗茶由局官五年<lb/>
用江西茶副法和爾丹言立減引添課之法每引増税<lb/>
為一十二兩五錢通辦鈔二十五萬錠七年遂増至二<lb/>
十八萬九千二百一十一錠天厯二年始罷𣙜司而歸<lb/>
諸州縣其歳征之數葢與延祐同至順之後無籍可考<lb/>
他如范殿帥茶西番大葉茶建寧胯茶亦無從知其始<lb/>
末故皆不著<lb/>
　　　酒醋課<lb/>
<pb n="KR2a0036_WYG_094-23a"/>
元之有酒醋課自太宗始其後皆著定額為國賦之一<lb/>
焉利之所入亦厚矣初太宗辛卯年立酒醋務坊場官<lb/>
𣙜酤辦課仍以各州府司縣長官充提㸃官隸徵收課<lb/>
税所其課額驗民戸多寡定之甲午年頒酒麯醋貨條<lb/>
禁私造者依條治罪世祖至元十六年以大都河間山<lb/>
東酒醋商税等課併入鹽運司二十二年詔免農民醋<lb/>
課是年二月命隨路酒課依京師例每石取一十兩三<lb/>
月用右丞盧世榮等言罷上都醋課其酒課亦改𣙜酤<lb/>
<pb n="KR2a0036_WYG_094-23b"/>
之制令酒戸自具工本官司拘賣毎石止輸鈔五兩二<lb/>
十八年詔江西酒醋之課不隸茶運司福建酒醋之課<lb/>
不隸鹽運司皆依舊令有司辦之二十九年丞相鄂勒<lb/>
哲等言杭州省酒課歳辦二十七萬餘錠湖廣龍興歳<lb/>
辦止九萬錠輕重不均乃減杭州省十分之二令湖廣<lb/>
龍興南京三省分辦大徳八年大都酒課提舉司設槽<lb/>
房一百所九年併為三十所每所一日所醖不許過二<lb/>
十五石之上十年復増三所至大三年又増為五十四<lb/>
<pb n="KR2a0036_WYG_094-24a"/>
所其制之可考者如此若夫累朝以課程撥賜諸王公<lb/>
主及各寺者凡九所云<lb/>
天下每歳總入之數<lb/>
　酒課腹裏五萬六千二百四十三錠六十七兩一錢<lb/>
　　遼陽行省二千二百五十錠一十一兩二錢　河<lb/>
　南行省七萬五千七十七錠一十一兩五錢　陜西<lb/>
　行省一萬一千七百七十四錠三十四兩四錢　四<lb/>
　川行省七千五百九十錠二十兩　甘肅行省二千<lb/>
<pb n="KR2a0036_WYG_094-24b"/>
　七十八錠三十五両九錢　雲南行省<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>二十萬一<lb/>
　千一百一十七索　江浙行省一十九萬六千六百<lb/>
　五十四錠二十一兩三錢　江西行省五萬八千六<lb/>
　百四十錠一十六兩八錢　湖廣行省五萬八千八<lb/>
　百四十八錠四十九兩八錢<lb/>
　醋課腹裏三千五百七十六錠四十八兩九錢　遼<lb/>
　陽行省三十四錠二十六兩五錢　河南行省二千<lb/>
　七百四十錠三十六兩四錢　陜西行省一千五百<lb/>
<pb n="KR2a0036_WYG_094-25a"/>
　七十三錠三十九兩二錢　四川行省六百一十六<lb/>
　錠一十二兩八錢　江浙行省一萬一千八百七十<lb/>
　錠一十九兩六錢　江西行省九百五十一錠二十<lb/>
　四兩五錢　湖廣行省一千二百三十一錠二十七<lb/>
　兩九錢<lb/>
　　　商税<lb/>
商賈之有税本以抑末而國用亦資焉元初未有定制<lb/>
太宗甲午年始立徵收課税所凡倉庫院務官并合千<lb/>
<pb n="KR2a0036_WYG_094-25b"/>
人等命各處官司選有産有行之人充之其所辦課程<lb/>
每月赴所輸納有貿易借貸者並徒二年杖七十所官<lb/>
擾民取財者者罪亦如之世祖中統四年用阿哈瑪王<lb/>
光祖等言凡在京權勢之家為商賈及以官銀賣買之<lb/>
人並令赴務輸税入城不弔引者同匿税法至元七年<lb/>
遂定三十分取一之制以銀四萬五千錠為額有溢額<lb/>
者别作増餘是年五月以上都商旅往來艱辛特免其<lb/>
課凡典賣田宅不納税者禁之二十年詔各路課程差<lb/>
<pb n="KR2a0036_WYG_094-26a"/>
亷幹官二員提調増羨者遷賞虧兑者賠償降黜凡隨<lb/>
路所辦每月以其數申部違期不申及雖申不圓者其<lb/>
首領官初犯罰俸再犯決一十七令史加一等三犯正<lb/>
官取招呈省其院務官俸鈔於増餘錢内給之是年始<lb/>
定上都税課六十分取一舊城市肆院務遷入都城者<lb/>
四十分取一二十二年又増商税契本每一道為中統<lb/>
鈔三錢減上都税課於一百兩之中取七錢半二十六<lb/>
年從丞相僧格之請遂大増天下商税腹裏為二十萬<lb/>
<pb n="KR2a0036_WYG_094-26b"/>
錠江南為二十五萬錠二十九年定諸路輸納之限不<lb/>
許過四孟月十五日三十一年詔天下商税有増餘者<lb/>
毋作額元貞元年用平章琳沁言又増上都之税至大<lb/>
三年契本一道後増作至元鈔三錢逮至天厯之際天<lb/>
下總入之數視至元七年所定之額葢不啻百倍云<lb/>
商税額數<lb/>
　大都宣課提舉司一十萬三千六錠一十一兩四錠<lb/>
　　大都路八千二百四十二錠九兩七錢　上都留<lb/>
<pb n="KR2a0036_WYG_094-27a"/>
　守司一千九百三十四錠五兩　上都税課提舉司<lb/>
　一萬五百二十五錠五兩　興和路七百七十錠一<lb/>
　十七兩一錢　永平路二千二百七十二錠四兩五<lb/>
　錢　保定路六千五百七錠二十三兩五錢　嘉定<lb/>
　路一萬七千四百八錠三兩九錢　順徳路二千五<lb/>
　百七錠九兩九錢　廣平路五千三百七錠二十兩<lb/>
　二錢　彰徳路四千八百五錠四十二兩八錢　大<lb/>
　名路一萬七百九十五錠八兩五錢　懐慶路四千<lb/>
<pb n="KR2a0036_WYG_094-27b"/>
　九百四十九錠二兩　衛輝路三千六百六十三錠<lb/>
　七兩　河間路一萬四百六十六錠四十七兩二錢<lb/>
　　東平路七千一百四十一錠四十八兩四錢　東<lb/>
　昌路四千八百七十九錠三十二兩　濟寧路一萬<lb/>
　二千四百三錠四兩一錢　曹州六千一十七錠四<lb/>
　十六兩三錢　濮州二千六百七十一錠七錢　高<lb/>
　唐州四千二百五十九錠六兩　泰安州二千一十<lb/>
　三錠二十五両四錢　冠州七百三十八錠一十九<lb/>
<pb n="KR2a0036_WYG_094-28a"/>
　兩七錢　寧海州九百四十四錠三錢　徳州二千<lb/>
　九百一十九錠四十二兩八錢　益都路九千四百<lb/>
　七十七錠一十五兩　濟南路一萬二千七百五十<lb/>
　二錠三十六兩六錢　般陽路三千四百八十六錠<lb/>
　九兩　大同路八千四百三十八錠一十九兩一錢<lb/>
　　冀寧路一萬七百一十四錠三十四兩六錢　晉<lb/>
　寧路二萬一千三百五十九錠四十兩二錢<lb/>
　嶺北行省四百四十八錠四十五兩六錢　遼陽行<lb/>
<pb n="KR2a0036_WYG_094-28b"/>
　省八千二百七十三錠四十一兩四錢　河南行省<lb/>
　一十四萬七千四百二十八錠三十二兩三錢　陜<lb/>
　西行省四萬五千五百七十九錠三十九兩二錢<lb/>
　四川行省一萬六千六百七十六錠四兩八錢　甘<lb/>
　肅行省一萬七千三百六十一錠三十六兩一錢<lb/>
　江浙行省二十六萬九千二十七錠三十兩三錢<lb/>
　江西行省六萬二千五百一十二錠七兩三錢　湖<lb/>
　廣行省六萬八千八百四十四錠九兩九錢<lb/>
<pb n="KR2a0036_WYG_094-29a"/>
　　　市舶<lb/>
互市之法自漢通南粤始其後歴代皆嘗行之至宋置<lb/>
市舶司于浙廣之地以通諸番貨易則其制為益詳矣<lb/>
元自世祖定江南凡鄰海諸郡與番國往還互易舶貨<lb/>
者其貨以十分取一麤者十五分取一以市舶官主之<lb/>
其𤼵舶迴帆必著其所至之地驗其所易之物給以公<lb/>
文為之期日大抵皆因宋舊制而為之法焉於是至元<lb/>
十四年立市舶司一於泉州令孟古岱領之立市舶司<lb/>
<pb n="KR2a0036_WYG_094-29b"/>
三於慶元上海澉浦令福建安撫使楊發督之每歳招<lb/>
集舶商於番邦博易珠翠香貨等物及次年迴帆依例<lb/>
抽解然後聽其貨賣時客舶自泉福販土產之物者其<lb/>
所徵亦與番貨等上海市舶司提控王楠以為言於是<lb/>
定雙抽單抽之制雙抽者番貨也單抽者土貨也十九<lb/>
年又用耿左丞言以鈔易銅錢令市舶司以錢易海外<lb/>
金珠貨物仍聽舶戸通販抽分二十年遂定抽分之法<lb/>
是年十月孟古岱言舶商皆以金銀易香木於是下令<lb/>
<pb n="KR2a0036_WYG_094-30a"/>
禁之唯鐵不禁二十一年設市舶都轉運司於杭泉二<lb/>
州官自具船給本選人入番貿易諸貨其所獲之息以<lb/>
十分為率官取其七所易人得其三凡權勢之家皆不<lb/>
得用已錢入番為賈犯者罪之仍籍其家產之半其諸<lb/>
番客旅就官船賣買者依例抽之二十二年併福建市<lb/>
舶司入鹽運司改曰都轉運司領福建漳泉鹽貨市舶<lb/>
二十三年禁海外博易者毋用銅錢二十五年又禁廣<lb/>
州官民毋得運米至占城諸番出糶二十九年命市船<lb/>
<pb n="KR2a0036_WYG_094-30b"/>
驗貨抽分是年十一月中書省定抽分之數及漏税之<lb/>
法凡商旅販泉福等處已抽之物於本省有市舶司之<lb/>
地賣者細色於二十五分之中取一麤色於三十分之<lb/>
中取一免其輸税其就市舶司買者止於賣處收税而<lb/>
不再抽漏舶物貨依例斷没三十年又定市舶抽分雜<lb/>
禁凡二十一條條多不能盡載擇其要者録焉泉州上<lb/>
海澉浦温州廣東杭州慶元市舶司凡七所獨泉州於<lb/>
抽分之外又取三十分之一以為税自今諸處悉依泉<lb/>
<pb n="KR2a0036_WYG_094-31a"/>
州例取之仍以濫州市舶司併入慶元杭州市舶司併<lb/>
入税務凡金銀銅鐵男女並不許私販入番行省行泉<lb/>
府司市舶司官每年於迴帆之時皆前期至抽解之所<lb/>
以待舶船之至先封其堵以次抽分違期及作弊者罪<lb/>
之三十一年成宗詔有司勿拘海舶聽其自便元貞元<lb/>
年以舶船至岸隱漏物貨者多命就海中逆而閲之二<lb/>
年禁海商以細貨於馬八兒唄喃梵荅剌亦納三番國<lb/>
交易别出鈔五萬錠令沙布鼎等議規運之法大徳元<lb/>
<pb n="KR2a0036_WYG_094-31b"/>
年罷行泉府司二年併澉浦上海入慶元市舶提舉司<lb/>
直隸中書省是年又置制用院七年以禁商下海罷之<lb/>
至大元年復立泉府院整治市舶司事二年罷行泉府<lb/>
院以市舶提舉司隸行省四年又罷之延祐元年復立<lb/>
市舶提舉司仍禁人下番官自發船貿易迴帆之日細<lb/>
物十分抽二麤物十五分抽二七年以下番之人收絲<lb/>
銀細物易于外國又併提舉司罷之至治二年復立泉<lb/>
州慶元廣東三處提舉司申嚴市舶之禁三年聽海商<lb/>
<pb n="KR2a0036_WYG_094-32a"/>
貿易歸徵其税泰定元年諸海舶至者止令行省抽分<lb/>
其大畧如此若夫中買寶貨之制泰定三年命省臣依<lb/>
累朝呈獻例給價天厯元年以其蠧耗國財詔加禁止<lb/>
凡中獻者以違制論云<lb/>
　　　額外課<lb/>
元有額外課謂之額外者歳課皆有額而此課不在其<lb/>
額中也然國之經用亦有賴焉課之名凡三十有二其<lb/>
一曰厯日二曰契本三曰河泊四曰山場五曰窑冶六<lb/>
<pb n="KR2a0036_WYG_094-32b"/>
曰房地租七曰門攤八曰池塘九曰蒲葦十曰食羊十<lb/>
一曰荻葦十二曰煤炭十三曰撞岸十四曰山查十五<lb/>
曰麯十六曰魚十七曰漆十八曰酵十九曰山澤二十<lb/>
曰蕩二十一曰栁二十二曰牙例二十三曰乳牛二十<lb/>
四曰抽分二十五曰蒲二十六曰魚苗二十七曰柴二<lb/>
十八曰羊皮二十九曰磁三十曰竹葦三十一曰薑三<lb/>
十二曰白藥其歳入之數唯天厯元年可考云<lb/>
　厯日總三百一十二萬三千一百八十五本計中統<lb/>
<pb n="KR2a0036_WYG_094-33a"/>
　鈔四萬五千九百八十錠三十二兩五錢内腹裏七<lb/>
　萬二千一十本計鈔八千五百七十錠三十一兩一<lb/>
　錢行省二百五十五萬一千一百七十五本計鈔三<lb/>
　萬七千四百一十錠一兩四錢大厯二百二十萬二<lb/>
　千二百三本每本鈔一兩計四萬四千四十四錠三<lb/>
　兩小厯九十一萬五千七百二十五本每本鈔一錢<lb/>
　計一千八百三十一錠三十二兩五錢囘囘厯五千<lb/>
　二百五十七本每本鈔一兩計一百五錠七兩<lb/>
<pb n="KR2a0036_WYG_094-33b"/>
　契本總三十萬三千八百道每道鈔一兩五錢計中<lb/>
　統鈔九千一百一十四錠内腹裏六萬八千三百三<lb/>
　十二道計鈔二千四十九錠四十八兩行省二十三<lb/>
　萬五千四百六十八道計鈔七千六十四錠二兩<lb/>
　河泊課總計鈔五萬七千六百四十三錠二十三兩<lb/>
　四錢内腹裏四百六錠四十六兩二錢行省五萬七<lb/>
　千二百三十六錠二十七兩一錢<lb/>
　山場課總計鈔七百一十七錠四十九兩一錢内腹<lb/>
<pb n="KR2a0036_WYG_094-34a"/>
　裏二百三十九錠一十三兩四錢行省四百八十錠<lb/>
　三十五兩六錢<lb/>
　窑冶課總計鈔九百五十六錠四十五兩九錢内腹<lb/>
　裏一百九十七錠三十二兩四錢行省七百五十九<lb/>
　錠一十三兩<lb/>
　房地租錢總計鈔一萬二千五十三錠四十八兩四<lb/>
　錢内腹裏九百六十六錠五兩三錢行省一萬一千<lb/>
　八十七錠四十三兩一錢<lb/>
<pb n="KR2a0036_WYG_094-34b"/>
　門攤課總計鈔二萬六千八百九十九錠一十九兩<lb/>
　一錢内湖廣省二萬六千一百六十七錠三兩四錢<lb/>
　江西省三百六十錠一兩五錢河南省三百七十二<lb/>
　錠一十四兩一錢<lb/>
　池塘課總計鈔一千九錠二十六兩五錢内江浙省<lb/>
　二十四錠二十二兩七錢江西省九百八十五錠三<lb/>
　兩八錢<lb/>
　蒲葦課總計鈔六百八十六錠三十三兩四錢内腹<lb/>
<pb n="KR2a0036_WYG_094-35a"/>
　裏一百四十二錠五兩八錢行省五百四十五錠二<lb/>
　十七兩六錢<lb/>
　食羊等課總計鈔一千七百六十錠二十九兩七錢<lb/>
　内大都路四百三十八錠上都路三百錠興和路三<lb/>
　百錠大同路三百九十三錠羊市二百二十九錠二<lb/>
　十九兩七錢煤木所一百錠<lb/>
　荻葦課總計鈔七百二十四錠六兩九錢内河南省<lb/>
　六百四十四錠五兩八錢江西省八十錠一兩八錢<lb/>
<pb n="KR2a0036_WYG_094-35b"/>
　煤炭課總計鈔二千六百一十五錠二十六兩四錢<lb/>
　内大同路一百二十九錠一兩九錢煤木所二千四<lb/>
　百九十六錠二十四兩五錢<lb/>
　撞岸課總計鈔一百八十六錠三十七兩五錢内般<lb/>
　陽路一百六十錠二十四兩寧海州二十六錠一十<lb/>
　三兩五錢恩州一十三兩八錢<lb/>
　山查課總計鈔七十五錠二十六兩四錢内真定路<lb/>
　一錠二十五兩八錢廣平路四十錠五兩一錢大同<lb/>
<pb n="KR2a0036_WYG_094-36a"/>
　路三十三錠四十五兩四錢<lb/>
　麯課江浙省鈔五十五錠三十七兩四錢<lb/>
　魚課江浙省鈔一百四十三錠四十兩四錢<lb/>
　漆課總計鈔一百一十二錠二十六兩内四川省廣<lb/>
　元路一百一十一錠二十五兩八錢<lb/>
　酵課總計鈔二十九錠三十七兩八錢内腹裏永平<lb/>
　路二十三錠二十五兩四錢江西行省六錠一十二<lb/>
　兩五錢<lb/>
<pb n="KR2a0036_WYG_094-36b"/>
　山澤課總計鈔二十四錠二十一兩一錢内彰徳路<lb/>
　一十三錠四十兩懐慶路一十錠三十一兩一錢<lb/>
　蕩課平江路八百八十六錠七錢<lb/>
　桞課河間路四百二錠一十四兩八錢<lb/>
　牙例課河間路二百八錠三十三兩八錢<lb/>
　乳牛課真定路二百八錠三十兩<lb/>
　抽分課黄州路一百四十四錠四十四兩五錢<lb/>
　蒲課晉寧路七十二錠<lb/>
<pb n="KR2a0036_WYG_094-37a"/>
　魚苗課龍興路六十五錠八兩五錢<lb/>
　柴課安豐路三十五錠一十一兩七錢<lb/>
　羊皮課襄陽路一十錠四十八兩八錢<lb/>
　磁課冀寧路五十八錠<lb/>
　竹葦課奉元路三千七百四十六錠三兩六錢<lb/>
　薑課興元路一百六十二錠二十七兩九錢<lb/>
　白藥課彰徳路一十四錠二十五兩<lb/>
　<lb/>
<pb n="KR2a0036_WYG_094-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷九十四<lb/>
<pb n="KR2a0036_WYG_094-38a"/>
元史卷九十四考證<lb/>
大徳元年罷大都鹽運司併入河間　成帝紀作七年<lb/>
　食貨志末卷載王思誠等鹽法議文内並同此云元<lb/>
　年誤<lb/>
至元十三年定長引長引收鈔五錢四分二釐八毫按<lb/>
　續集通考定長引收鈔六錢四分有竒<lb/>
</p>
<p>
</p>
  </div>
</body>
</text>
</TEI>
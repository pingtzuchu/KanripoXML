<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷五十</head> <lb/>
    <p>
<pb n="KR2a0036_WYG_050-1a"/>
欽定四庫全書<lb/>
　元史卷五十<lb/>
　　眀翰林學士亞中大夫知制誥兼修國史宋濓等修<lb/>
　志第三上<lb/>
　　五行一<lb/>
人與天地參為三極災祥之興各以類至天之五運地<lb/>
之五材其用不窮其初一隂陽耳隂陽一太極耳而人<lb/>
之生也全付畀有之具為五性著為五事又著為五徳<lb/>
<pb n="KR2a0036_WYG_050-1b"/>
脩之則吉不脩則凶吉則致福焉不吉則致極焉徴之<lb/>
於天吉則休徴之所應也不吉則咎徴之所應也天地<lb/>
之氣無感不應天地之氣應亦無物不感而況天子建<lb/>
中和之極身為神人之主而心範圍天地之妙其精神<lb/>
常與造化相流通若桴鼓然故軒轅氏治五氣髙陽氏<lb/>
建五官夏后氏修六府自身而推之於國莫不有政焉<lb/>
其後箕子因之以衍九疇其言天人之際備矣漢儒不<lb/>
眀其大要如夏侯勝劉向父子競以災異言之班固以<lb/>
<pb n="KR2a0036_WYG_050-2a"/>
來采為五行志又不攷求向之論著本於伏生生之大<lb/>
𫝊言六沴乍見若是共禦五福乃降若不共禦六極其<lb/>
下禹乃共辟厥徳爰用五事建用皇極後世君不建極<lb/>
臣不加省顧乃執其類而求之惑矣否則伴而二焉如<lb/>
宋儒王安石之論亦過也天人感應之機豈易言哉故<lb/>
無變而無不脩省者上也因變而克自脩省者次之災<lb/>
變既形脩之而莫知所以脩省之而莫知所以省又次<lb/>
之其下者災變並至敗亡随之訖莫修省者刑戮之民<lb/>
<pb n="KR2a0036_WYG_050-2b"/>
是已厯攷徃古存亡之故不越是數者元起朔漠方太<lb/>
祖西征角瑞見於東印度為人語云汝主宜早還意者<lb/>
天告之以止殺也憲宗討巴齊瑪克于充滕吉司海大<lb/>
風吹海水盡涸濟師大捷憲宗以為天導我也以此見<lb/>
五方不殊性其於畏天有不待敎而能者世祖兼有天<lb/>
下方地既廣郡邑災變葢不絶書而妖孽禍眚非有司<lb/>
言状則亦不得具見昔孔子作春秋所紀災異多矣然<lb/>
不著其事應聖人之知猶天也故不妄意天欲人深自<lb/>
<pb n="KR2a0036_WYG_050-3a"/>
謹焉乃本洪範倣春秋之意攷次當時之灾祥作五行<lb/>
志<lb/>
五行一曰水潤下水之性也失其性為沴時則霧水暴<lb/>
出百川逆溢懐郷邑溺人民及凡霜雹之變是為水不<lb/>
潤下其徴恒寒其色黒是為黒眚黒祥至元元年真定<lb/>
順天河間順徳大名東平濟南等郡大水四年五月應<lb/>
州大水五年八月亳州大水六年十二月獻莫清滄四<lb/>
州及豐州渾源縣大水九年九月南陽懐孟衛輝順天<lb/>
<pb n="KR2a0036_WYG_050-3b"/>
等郡洺磁泰安通灤等州淫雨河水並溢圯田廬害稼<lb/>
十三年十二月濟寧及髙麗瀋州水十四年六月濟寧<lb/>
路雨水平地丈餘損稼曺州定陶武清二縣濮州堂邑<lb/>
縣雨水没禾稼十二月冠州永年縣水十六年十二月<lb/>
保定等路水十七年正月磁州永平縣水八月大都北<lb/>
京懐孟保定東平濟寧等路水十八年二月遼陽懿州<lb/>
葢州水十一月保定清苑縣水二十年六月太原懐孟<lb/>
河南等路沁河水涌溢壊民田一千六百七十餘頃衛<lb/>
<pb n="KR2a0036_WYG_050-4a"/>
輝路清河溢損稼南陽府唐鄧裕嵩四州河水溢損稼<lb/>
十月涿州巨馬河溢二十一年六月保定河間濵棣大<lb/>
水二十二年秋南京彰徳大名河間順徳濟南等路河<lb/>
水壞田三千餘頃髙郵慶元大水傷人民七百九十五<lb/>
户壞廬舍三千九十區二十三年六月安西路華州華<lb/>
隂縣大雨潼谷水涌平地三丈餘杭州平江二路屬縣<lb/>
水壞民田一萬七千二百頃大都涿漷檀順薊五州汴<lb/>
梁歸徳七縣水二十四年六月霸州益津縣雨水九月<lb/>
<pb n="KR2a0036_WYG_050-4b"/>
東京義静威逺博索等處水二十五年七月膠州大水<lb/>
民采橡為食十二月太原汴梁二路河溢害稼二十六<lb/>
年二月紹興大水十月平灤路水壊田稼一千一百頃<lb/>
二十七年正月甘州無為路大水五月江隂州大水六<lb/>
月河溢太康縣没民田三十一萬九千畆八月沁水溢<lb/>
廣州清逺縣大水十一月河決祥符義唐湾太康通許<lb/>
二縣陳潁二州大被其患二十八年二月常徳路水八<lb/>
月浙東婺州水九月平灤保定河間三路大水二十九<lb/>
<pb n="KR2a0036_WYG_050-5a"/>
年五月龍興路南昌新建進賢三縣水六月鎮江常州<lb/>
平江嘉興湖州松江紹興等路府水揚州寧國太平三<lb/>
郡大水岳州容華縣水三十年五月深州静安縣大水<lb/>
十月平灤路水三十一年八月趙州寧晉縣水十月遼<lb/>
陽路水元貞元年五月建康溧陽州太平當塗縣鎮江<lb/>
金壇丹徒等縣常州無錫州平江長洲縣湖州烏程縣<lb/>
鄱陽餘干州常徳沅江灃州安郷等縣水六月泰安州<lb/>
奉符曺州濟隂兖州嵫陽等縣水厯城縣大清河水溢<lb/>
<pb n="KR2a0036_WYG_050-5b"/>
壞民居七月遼東和州大都武衛屯田水九年廬州平<lb/>
江二郡大水元年五月太原平晉縣獻州交河樂夀二<lb/>
縣莫州任邱莫亭等縣湖南醴陵州水六月大都路益<lb/>
津保定大興三縣水損田稼七千餘頃真定古城獲鹿<lb/>
槀城等縣保定葛城歸信新安束鹿等縣汝寧潁州濟<lb/>
寧沛縣揚廬岳澧四郡建康太平鎮江常州紹興五郡<lb/>
水八月建州曺州水九月河決河南杞封丘祥符寧陵<lb/>
襄邑五縣十月河決開封縣十二月江陵潜江縣沔陽<lb/>
<pb n="KR2a0036_WYG_050-6a"/>
玉沙縣淮安海寧胊山鹽城等縣水大徳元年三月歸<lb/>
徳徐州邳州宿遷濉寧鹿邑三縣河南許州臨潁郾城<lb/>
等縣睢州㐮邑太康扶溝陳留開封杞等縣河水大溢<lb/>
漂没田廬五月河決汴梁發民夫三萬五千塞之漳水<lb/>
溢害稼龍興南康澧州南雄饒州五郡水六月和州厯<lb/>
陽縣江水溢漂廬舍一萬八千五百區七月郴州耒陽<lb/>
縣衡州酃縣大水溺死三百餘人九月温州平陽瑞安<lb/>
二州水弱死六千八百餘人十一月常徳武陵縣大水<lb/>
<pb n="KR2a0036_WYG_050-6b"/>
二年六月河決蒲口凡九十六所泛溢汴梁歸徳二郡<lb/>
大名東昌平灤等路水三年八月河間郡水四年五月<lb/>
保定真定二郡通薊二州水六月歸徳睢州大水五年<lb/>
五月宣徳保定河間屬州水寧海州水六月濟寧般陽<lb/>
益都東平濟南襄陽平江七郡水七月江水暴風大溢<lb/>
髙四五丈連崇眀通㤗真州定江之地漂没廬舍被災<lb/>
者三萬四千八百餘户遼陽大寧路水八月平灤郡雨<lb/>
灤河溢順徳路水六年四月上都大水五月濟南路大<lb/>
<pb n="KR2a0036_WYG_050-7a"/>
水歸徳府徐州邳州睢寧縣雨五十日沂武二河合流<lb/>
水大溢東安州渾河溢壊民田一千八十餘頃六月廣<lb/>
平路大水七年五月濟南河間等路水六月遼陽大寧<lb/>
平灤昌國瀋陽開元六郡雨水壊田廬男女死者百十<lb/>
有九人脩武河陽新野蘭陽等縣趙河湍河白流七里<lb/>
河沁河潦河皆溢台州風水大作寧海臨海二縣死者<lb/>
五百五十人八年五月太原陽武縣衛輝獲嘉縣汴梁<lb/>
祥符縣河溢大名滑州濬州雨水壊民田六百八十餘<lb/>
<pb n="KR2a0036_WYG_050-7b"/>
頃八月潮陽颶風海溢漂民廬舍九年六月卞梁武陽<lb/>
縣思齊口河決東昌博平堂邑二縣雨水潼川郪縣雨<lb/>
綿江中江溢水決入城龍興撫州臨川三郡水七月沔<lb/>
陽玉沙縣江溢嶧州水揚州㤗興縣淮安山陽縣水八<lb/>
月歸徳府寜陵陳留通許扶溝太康杞縣河溢大名元<lb/>
城縣大水十年五月雄州漷州水平江嘉興二郡水害<lb/>
稼六月保定滿城清苑二縣雨水大名益都定興等路<lb/>
大水七月平江路大風海溢呉江州大水十一年六月<lb/>
<pb n="KR2a0036_WYG_050-8a"/>
靖海容城束鹿隆平新城縣等水七月冀寧文水縣汾<lb/>
水溢十一月盧龍灤河遷安昌黎撫寧等縣水至大元<lb/>
年七月濟寧路雨水平地丈餘暴決入城漂廬舍死者<lb/>
十有八人真定路淫雨大水入南門下注槀城死者百<lb/>
七十人彰徳衛輝二郡水損稻田五千三百七十頃二<lb/>
年七月河決歸徳府又決汴梁封丘縣三年六月洧州<lb/>
郾城汶上三縣水峡州大雨水溢死者萬餘人七月循<lb/>
州恵州大水漂廬舍二百九十區四年六月大都三河<lb/>
<pb n="KR2a0036_WYG_050-8b"/>
縣潞縣河東祁縣懐仁縣永平豐盈屯雨水害稼七月<lb/>
東平濟寧般陽保定府路大水江陵松磁縣桂陽臨武<lb/>
縣水皇慶元年五月歸徳睢陽縣河溢六月大寧碩達<lb/>
勒達路水松阿哩江溢民避居伊瑪竒爾嶺八月松江<lb/>
府大風海溢二年五月辰州沅陵水六月涿州范陽縣<lb/>
東安州宛平縣固安州覇州益清永清永安等縣雨水<lb/>
壊田稼七千六百九十餘頃河決陳亳睢三州開封陳<lb/>
留等縣八月崇眀嘉定二州大風海溢延祐元年五月<lb/>
<pb n="KR2a0036_WYG_050-9a"/>
常徳路武陵縣雨水壞廬舍溺死者五百人六月涿州<lb/>
范陽房山二縣渾河溢壞民田四百九十餘頃七月沅<lb/>
陵盧溪二縣水八月肇慶武昌建康杭州建徳南康江<lb/>
州臨江袁州建昌贛州安豐撫州等路水二年六月河<lb/>
決鄭州壊汜水縣治七月京師大雨漷州昌平香河寳<lb/>
坁等縣水全州永州江水溢害稼三年四月潁州㤗和<lb/>
縣河溢七月婺源州雨水溺死者五千三百餘人四年<lb/>
正月解州鹽池水五年四月廬州合肥縣大雨水六年<lb/>
<pb n="KR2a0036_WYG_050-9b"/>
六月河間路漳河水溢壊民田二千七百餘頃益都般<lb/>
陽濟南東昌東平濟寧等路曺濮㤗安髙唐等州大雨<lb/>
水害稼遼陽廣寧瀋陽永平開元等路水大名路属縣<lb/>
水壞民田一萬八千頃汴梁歸徳汝寧彰徳真定保定<lb/>
衛輝南陽等郡大雨水七年四月安豐廬州淮水溢損<lb/>
禾麥一萬頃城父縣水五月江陵縣水六月棣州徳州<lb/>
大雨水壞田四千六百餘頃七月上蔡汝陽西平等縣<lb/>
水八月霸州文安文成二縣滹沱河溢害稼汾州平遥<lb/>
<pb n="KR2a0036_WYG_050-10a"/>
縣水是嵗河決汴梁原武縣至治元年六月霸州大水<lb/>
渾河溢被災者三萬餘户七月薊州平谷漁陽二縣順<lb/>
州邢䑓沙河二縣大名魏縣永平石城縣大水彰徳臨<lb/>
漳縣彰水溢大都固安州真定元氏縣東安寳坻縣淮<lb/>
安清河山陽等縣水東平東昌二路髙唐曺濮等州雨<lb/>
水害稼竒爾濟蘇部江水溢八月安陸府雨七日江水<lb/>
大溢被災者三千五百户雷州海康遂溪二縣海水溢<lb/>
壊民田四千頃九月京山長夀二縣漢水溢十月遼陽<lb/>
<pb n="KR2a0036_WYG_050-10b"/>
肇慶等郡水二年正月儀封縣河溢二月濮州大水閏<lb/>
五月睢陽縣亳社屯大水六月奉元郿縣汾州新平上<lb/>
蔡二縣水八月廬州六安舒城二縣水十一月平江路<lb/>
大水損民田四萬九千六百頃三年五月東安州水壞<lb/>
民田一千五百餘頃真定武邑縣水害稼六月大都永<lb/>
清縣雨水損田四百頃七月漷州雨水害稼九月漳州<lb/>
建昌南康等郡水㤗定元年五月漷州固安州水隴西<lb/>
縣大雨水漂死者五百餘家龍慶路雨水傷稼六月益<lb/>
<pb n="KR2a0036_WYG_050-11a"/>
都濟南般陽東昌東平濟寧等郡三十有二縣曺濮髙<lb/>
唐徳州等處十縣淫雨水深丈餘漂没田廬大同渾源<lb/>
河溢陳汾順晉恩深六州雨水害稼真定滹沱河溢漂<lb/>
民廬舍陕西大雨渭水及黒水河溢損民廬舍渠州江<lb/>
水溢七月真定河間保定廣平等郡三十有七縣大雨<lb/>
水五十餘日害稼大都路固安州清河溢順徳路任縣<lb/>
沙澧洺水溢奉元朝邑縣曺州楚丘縣開州濮陽縣河<lb/>
溢九月延安路洛水溢奉元長安縣大雨灃水溢濮州<lb/>
<pb n="KR2a0036_WYG_050-11b"/>
館陶縣水十二月杭州鹽官州海水大溢壊堤塹侵城<lb/>
郭有司以石圃木櫃捍之不止二年正月大都寳坻縣<lb/>
肇慶髙要縣雨水鞏昌路水閏正月雄州歸信縣大水<lb/>
二月甘州路大雨水漂没行帳孳畜三月咸平府清<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>
二河合流失故道壊堤堰四月涿州房山范陽二縣水<lb/>
岷洮文階四州雨水五月檀州大水平地深丈有五尺<lb/>
髙郵興化江陵公安二縣水河溢汴梁被災者十有五<lb/>
縣六月冀寧路汾河溢潼江府綿江中江水溢入城深<lb/>
<pb n="KR2a0036_WYG_050-12a"/>
丈餘衛輝汲縣歸徳宿州雨水濟寧路虞城碭山單父<lb/>
豐沛五縣水五月睢州河決八月霸州涿州永清香河<lb/>
二縣大水傷稼九千五十餘頃九月開元路三河溢沒<lb/>
民田壞廬舍十月寧夏鳴沙州大雨水三年正月㤙州<lb/>
水二月歸徳府河決六月大同縣大水汝寧光州水七<lb/>
月河決鄧州漂没陽武等縣民一萬六千五百餘家東<lb/>
安檀順漷四州雨渾河決温榆水溢傷稼延安路膚施<lb/>
縣水漂民居九十餘户八月鹽官州大風海溢捍海堤<lb/>
<pb n="KR2a0036_WYG_050-12b"/>
崩廣三十餘里袤二十里徙居民千二百五十家以避<lb/>
之真定蠡州奉元蒲城縣無為州厯陽含山等縣水九<lb/>
月平遥縣汾水溢十一月崇眀州三沙鎮海溢漂民居<lb/>
五百家十二月遼陽大水大寧路瑞州大水壞民田五<lb/>
千五百頃廬舍八千九十所溺死者百五十人四年正<lb/>
月鹽官州潮水大溢捍海隄崩二千餘步四月復崩十<lb/>
九里發丁夫二萬餘人以木柵竹落磚石塞之不止六<lb/>
月大都東安固安通順薊檀漷七州永清良鄉等縣雨<lb/>
<pb n="KR2a0036_WYG_050-13a"/>
水七月上都雲州大雨北山黒水河溢雲安縣水八月<lb/>
汴梁扶溝蘭陽二縣河溢漂民居一千九百餘家濟寧<lb/>
虞城縣河溢傷稼十二月夏邑縣河溢汴梁中牟開封<lb/>
陳留三縣歸徳邳宿二州雨水至和元年三月鹽官州<lb/>
海隄崩遣使禱祀造浮圖二百十六用西僧法壓之河<lb/>
決碭山虞城二縣四月鹽官州海溢益發軍民塞之置<lb/>
石囤二十九里六月南寧開元永平等路水河間林邑<lb/>
縣雨水益都濟南般陽濟寧東平等郡三十縣濮徳㤗<lb/>
<pb n="KR2a0036_WYG_050-13b"/>
安等州九縣雨水害稼六月廣西兩江諸州水天厯元<lb/>
年八月杭州嘉興平江湖州建徳鎮江池州太平廣徳<lb/>
九郡水沒民田萬四千餘頃二年六月大都東安通許<lb/>
霸四州河間静海縣雨永害稼永平昌國諸屯水至順<lb/>
元年六月河決大名路長垣東眀二縣没民田五百八<lb/>
十餘頃曺州髙唐州水七月海潮溢漂没河間運司鹽<lb/>
二萬六千七百引閏七月平江嘉興湖州松江三路一<lb/>
州大水壊民田三萬六千六百餘頃被災者四十萬五<lb/>
<pb n="KR2a0036_WYG_050-14a"/>
千五百餘户杭州常州慶元紹興鎮江寧國等路望江<lb/>
銅陵長林寳應興化等縣水没民田一萬三千五百餘<lb/>
頃大都保定大寧益都属州縣水二年四月潞州潞城<lb/>
縣大雨水五月河間莫亭縣寧夏河渠縣紹慶彭水縣<lb/>
及徳安屯田水六月彰徳屬縣漳水決十月呉江州大<lb/>
風太湖水溢漂民居一千九百七十餘家十二月深州<lb/>
晉州水三年三月奉元朝邑縣洛水溢五月汴梁河水<lb/>
溢江都㤗興雲夢應城等縣水六月汾州大水<lb/>
<pb n="KR2a0036_WYG_050-14b"/>
至元十四年九月湖州長興縣金沙泉自唐宋以來用<lb/>
以造茶其泉不常有今瀵然涌出溉田可數百頃有司<lb/>
以聞錫名瑞應泉十五年十二月河水清泠孟津東栢<lb/>
谷至汜水縣蓼子谷上下八十餘里澄塋見㡳數月始<lb/>
如故元貞元年閠四月蘭州上下三百餘里河清三日<lb/>
中統二年五月西京隕霜殺禾三年五月宣徳咸寧等<lb/>
路隕霜八月河間平灤等路隕霜害稼四年四月武州<lb/>
隕霜殺麥禾至元二年八月太原隕霜七年四月檀州<lb/>
<pb n="KR2a0036_WYG_050-15a"/>
隕霜八年七月鞏昌㑹蘭等州霜殺稼十七年四月益<lb/>
都隕霜二十一年三月山東隕霜殺桑蠶盡死被灾者<lb/>
三萬餘家二十七年七月大同平陽太原隕霜殺禾二<lb/>
十九年三月濟南般陽等郡及恩州屬縣霜殺桑元貞<lb/>
二年八月金復州隕霜殺禾大徳五年三月湯隂縣霜<lb/>
殺麥五月商州霜殺麥六年八月大同太原霜殺禾七<lb/>
年四月霜殺麥八年三月濟陽灤城二縣霜殺桑八月<lb/>
隕霜殺稼九年三月河間益都般陽三郡屬縣隕霜殺<lb/>
<pb n="KR2a0036_WYG_050-15b"/>
桑清莫滄獻四州霜殺桑一百四十一萬七十餘本壞<lb/>
蠶一萬二千七百餘箔十年七月大同渾源縣霜殺禾<lb/>
八月綏徳州米脂縣霜殺禾二百八十頃至大元年八<lb/>
月大同隕霜殺禾皇慶二年三月濟寧霜殺桑延祐元<lb/>
年二月東平般陽等郡泰安曺濮等州大雨雪三日隕<lb/>
霜殺桑閏三月濟寧汴梁等路及隴西開州青城渭源<lb/>
諸縣霜殺桑無蠶七月兾寧隕霜殺稼四年夏六盤山<lb/>
隕桑殺稼五百餘頃五年五月雄州歸信縣隕霜六年<lb/>
<pb n="KR2a0036_WYG_050-16a"/>
三月奉元路同州隕霜七年八月益津縣雨黒霜至治<lb/>
三年七月兾寧曲寧縣大同路大同縣興和路咸寧縣<lb/>
隕霜八月袁州宜春縣隕霜害稼㤗定元年三月雲需<lb/>
府大雪民饑天厯三年二月京師大雪晝雺至順元年<lb/>
閏七月奉元西和州寧夏應理周鳴沙州鞏昌静寧邠<lb/>
㑹等州鳯翔麟遊大同山隂晉寧潞城隰州等縣隕桑<lb/>
殺稼<lb/>
中統二年四月雨雹大如弹丸三年五月順天平陽真<lb/>
<pb n="KR2a0036_WYG_050-16b"/>
定河南等郡雨雹四年七月燕京昌平縣景州脩縣開<lb/>
平路興松雲三州雨雹害稼至元二年八月彰徳大名<lb/>
南京河南濟南太原等郡雨雹四年三月夏津縣大雨<lb/>
雹五年六月中山大雨雹六年七月西京大同縣雨雹<lb/>
七年五月河内縣大雨雹十五年閏十一月海州贛榆<lb/>
縣雨雹傷稼十九年八月雨雹大如鴨卵二十年四月<lb/>
河南風雷雨雹害稼五月安西路風雷雨雹八月真定<lb/>
元氏縣大風雹禾盡損二十二年七月冠州雨雹二十<lb/>
<pb n="KR2a0036_WYG_050-17a"/>
四年九月大定金源髙州武平興中等處雨雹二十五<lb/>
年三月靈壁虹縣雨雹如雞卵害麥十一月靈夀陽曲<lb/>
天成等縣雨雹二十六年夏平陽大同保定等郡大雨<lb/>
雹二十七年四月靈夀縣大風雹六月棣州厭次濟陽<lb/>
二縣大風雹傷禾黍菽麥桑棗二十九年閏六月遼陽<lb/>
瀋州廣寧開元等路雨雹三十一年四月即墨縣雨雹<lb/>
八月徳州徳安縣大風雨雹元貞元年五月鞏昌金州<lb/>
㑹州西和州雨雹大無麥禾七月隆興路雨雹元貞二<lb/>
<pb n="KR2a0036_WYG_050-17b"/>
年五月河中猗氏縣雨雹六月隆興咸寧縣順徳邢臺<lb/>
縣太原交河離石夀陽等縣雨雹八月懐孟武陟縣雨<lb/>
雹大徳元年六月太原崞州雨雹害稼二年二月檀州<lb/>
雨雹八月彰徳安陽縣雨雹四年三月宣州涇縣台州<lb/>
臨海縣風雹八年五月大寧路建州蔚州靈仙縣雨雹<lb/>
太原大同隆興屬縣陽曲天成懐安白登風雹害稼八<lb/>
月管州嵐州交城陽曲懐仁等縣雨雹九年六月晉寧<lb/>
冀寧宣徳隆興大同等郡大雨雹害稼十年四月鄭州<lb/>
<pb n="KR2a0036_WYG_050-18a"/>
管城縣風雹大如雞卵積厚五寸五月大雨雹七月宣<lb/>
徳縣雨雹十一年五月建州雨雹至大元年四月般陽<lb/>
新城縣濟南厭次縣益都髙苑縣風雹五月管城縣大<lb/>
雹深一尺無麥禾八月大寧縣雨雹害稼斃畜牧二年<lb/>
三月濟隂定陶等縣雨雹六月崞州源州金城縣雨雹<lb/>
延安神禾縣大雹一百餘里擊死人畜三年四月靈夀<lb/>
平隂等縣雨雹四年四月南陽雨雹閏七月宣寧路雨<lb/>
雹皇慶元年四月大名濬州彰徳安陽縣河南孟津縣<lb/>
<pb n="KR2a0036_WYG_050-18b"/>
雨雹六月開元路風雹害稼二年七月真定平定州雨<lb/>
雹景州阜城縣風雹八月大同懐仁縣雨雹延祐元年<lb/>
五月膚施縣大風雹損稼并傷人畜六月宣平仁夀白<lb/>
登等縣雨雹二年五月大同宣徳等郡雷雹害稼三年<lb/>
五月薊州雹深一尺五年四月鳳翔府雹傷麥禾六年<lb/>
六月大同縣雨雹大如鷄卵七月鞏昌隴西縣雹害稼<lb/>
七年八月大同路雷風雨雹至治元年六月武州雨雹<lb/>
害稼永平路大雹深一尺害稼七月真定順徳等郡雨<lb/>
<pb n="KR2a0036_WYG_050-19a"/>
雹二年四月涇州涇川縣雨雹六月思州大風雨雹三<lb/>
年五月大風雨雹㧞栁林行宫大木泰定元年五月冀<lb/>
寧陽曲縣雨雹傷稼思州龍泉平雨雹傷黍六月順元<lb/>
太平軍定西州雨雹七月龍慶路雨雹大如雞卵平地<lb/>
深三尺餘八月大同白登縣雨雹二年四月奉元白水<lb/>
縣雨雹五月洮州路可當縣臨洮府狄邑縣雨雹六月<lb/>
興州鄜州静寧州及成紀通渭白水膚施安塞等縣雨<lb/>
雹七月檀州雨雹三年六月鞏昌路大雨雹中山府安<lb/>
<pb n="KR2a0036_WYG_050-19b"/>
喜縣乾州永夀縣雨雹七月房山寳坁玉田永平等縣<lb/>
大風雹折木傷稼八月龍慶路雨雹一尺大風損稼四<lb/>
年七月彰徳湯隂縣冀寧定襄縣大同武應二州雨雹<lb/>
害稼致和元年四月濬州涇州大雹傷麥禾五月冀寧<lb/>
陽曲縣威州井陘縣雨雹六月涇川湯隂等縣大雨雹<lb/>
大寧永平屬縣雨雹天㦄二年七月大寧恵州雨雹八<lb/>
月冀寧陽曲縣大雹如鷄卵害稼三年七月順州東安<lb/>
州及平棘肥鄉曲陽行唐等縣風雹害稼開元路雨雹<lb/>
<pb n="KR2a0036_WYG_050-20a"/>
至順二年十二月冀寧清源縣雨雹三年五月甘州雨<lb/>
雹乙巳天鼓鳴于西北<lb/>
中統二年九月河南民王四妻蘄氏一産三男唐志云<lb/>
物反常為妖隂氣盛則毋道壯也至元元年八月武城<lb/>
縣王氏妻崔一産三男十年八月甲寅鳳翔寳鷄縣劉<lb/>
鐵牛妻一産三男二十年二月髙州張丑妻李氏一産<lb/>
四子三男一女四月固安州王得林妻張氏懐孕五月<lb/>
生一男四手四足圓頭三耳一耳付腦後生而即死具<lb/>
<pb n="KR2a0036_WYG_050-20b"/>
状有司上之二十八年九月襄陽南障縣民李氏妻王<lb/>
一産三子大徳元年五月遂寧州軍户任福妻一産三<lb/>
男十一月遼陽打鷹布哷齊户諾海妻和爾宻一産四<lb/>
男四年寳應縣民孫益妻朱氏一産三男十年正月江<lb/>
州湖口縣方丙妻甘氏一産四男㤗定元年十月乙夘<lb/>
秦州成紀縣趙思直妻張氏一産三子致和元年三月<lb/>
壬辰太平當塗縣楊太妻呉氏一産三子<lb/>
五行二曰火炎上火之性也失其性為沴董仲舒云陽<lb/>
<pb n="KR2a0036_WYG_050-21a"/>
失節則火災出於是而濫炎妄起災宗廟燒宫館雖興<lb/>
師衆勿能捄也是為火不炎上其徴恒燠其色赤是為<lb/>
赤眚赤祥定宗三年戊申野草自焚牛馬十死八九民<lb/>
不聊生至元十一年十二月淮西正陽火廬舍鎧仗悉<lb/>
燬十八年二月揚州火元貞二年杭州火燔七百七十<lb/>
家大徳八年五月杭州火燔四百家九年三月宜黄縣<lb/>
火十年武昌路火延祐元年二月真州揚子縣火三年<lb/>
八月重徳路火郡舍十焚八九六年四月揚州火燔官<lb/>
<pb n="KR2a0036_WYG_050-21b"/>
民廬舍一萬三千三百餘户至治二年四月揚州真州<lb/>
火十二月杭州火三年五月奉元路行宫正殿火上都<lb/>
利用監庫火九月揚州江都縣火燔四百七十餘家㤗<lb/>
定元年五月江西袁州火燔四百餘家三年六月龍興<lb/>
路寧州髙市火燔五百餘家七月龍興奉新州辰州辰<lb/>
溪縣火八月杭州火燔四百七十餘家四年八月龍興<lb/>
路火十二月杭州火燔六百七十家天厯二年三月四<lb/>
川紹慶彭水縣火四月重慶路火延二百四十餘家七<lb/>
<pb n="KR2a0036_WYG_050-22a"/>
月武昌路江夏縣火延四百家十二月江夏縣火燔四<lb/>
百餘家三年二月河内諸縣火皇慶元年冬無雪詔禱<lb/>
嶽瀆延祐元年大都檀薊等州冬無雪至春草木枯焦<lb/>
至元二年八月丙寅濟南鄒平縣進芝一本八年八月<lb/>
癸酉益都濟州進芝二本十五年四月濟南厯城縣進<lb/>
芝十九年六月芝生眉州青城縣景徳寺二十三年四<lb/>
月丁未江東宣慰司進芝一本十月濟寧進芝一本二<lb/>
十六年三月癸未東流縣獻芝四月池州貴池縣民王<lb/>
<pb n="KR2a0036_WYG_050-22b"/>
逸進紫芝十二本六月汲縣民朱良進紫芝二十八年<lb/>
三月芝生鈞州翟陽縣二十九年六月芝生賀州大徳<lb/>
五年十二月興元西鄉縣進芝一本色如珊瑚六年正<lb/>
月濟南鄒平縣進芝二本五枝五葉色皆赤至大四年<lb/>
八月芝生國學大成殿延祐二年三月芝生大成殿五<lb/>
年七月芝生大成殿<lb/>
元統二年正月辛未御帳殿受朝賀是夜東北有赤氣<lb/>
照人大如席<lb/>
<pb n="KR2a0036_WYG_050-23a"/>
五行三曰木曲直木之性也失其性為沴故生不暢茂<lb/>
為變異者有之是為木不曲直其徴恒雨其色青是為<lb/>
青眚青祥大徳七年十一月辛酉木冰至順二年十一<lb/>
月丁巳雨木冰十二月癸亥雨木冰元貞元年大平路<lb/>
蕪湖縣進榆木有文曰天下太平年至治三年五月庚<lb/>
子栁林行宫大風木拔三千七百株至元十七年二月<lb/>
真定七郡桑有蟲食之二十九年五月滄州濰州中山<lb/>
元氏無棣等縣桑蟲食葉蠶不成元貞元年四月真定<lb/>
<pb n="KR2a0036_WYG_050-23b"/>
中山靈夀二縣桑有蟲食之大徳五年四月彰徳廣平<lb/>
真定順徳大名等郡蟲食桑至大元年五月大名廣平<lb/>
真定三郡蟲食桑致和元年六月河南徳安屯蠖食桑<lb/>
天厯二年二月滄州髙唐州及南皮塩山武平等縣桑<lb/>
蟲食之如枯株至順二年二月冠州蟲食桑四萬株晉<lb/>
冀深蠡等州及鄆城延津二縣蟲夜食桑晝匿土中人<lb/>
莫捕之五月曺州禹城保定博野東昌封丘等縣蟲食<lb/>
桑皆既<lb/>
<pb n="KR2a0036_WYG_050-24a"/>
至元九年六月丁亥京師大雨二十四年九月太原河<lb/>
間河南等路霖雨害稼二十五年七月保定郡霸漷二<lb/>
州淫雨害稼八月嘉祥魚䑓金鄉三縣淫雨九月莫獻<lb/>
二州淫雨保定路淫雨二十六年六月濟寧東平汴梁<lb/>
濟南順徳真定平灤棣州霖雨害稼二十八年八月大<lb/>
名清河南樂諸縣霖雨為灾九月河間郡淫雨至大四<lb/>
年七月河間順徳大名彰徳廣平等路徳濮恩通等州<lb/>
及河東祁縣霖雨害稼皇慶元年隆興路新建縣雨害<lb/>
<pb n="KR2a0036_WYG_050-24b"/>
稼延祐四年四月遼陽葢州雨水害稼三年七月霸州<lb/>
文成縣兩害稼三千餘頃至治元年江州贛州淫雨二<lb/>
年又五月安豐路雨傷稼三年五月大名魏縣淫雨保<lb/>
定定興兩縣濟南無棣厭次縣濟寧碭山縣河間齊東縣<lb/>
霖雨害稼㤗定元年七月真定廣平廬州十一郡雨傷<lb/>
稼二年八月汴梁考城儀封濟南沾化利津等縣霖雨<lb/>
損禾稼<lb/>
五行四曰金從革金之性也失其性為沴時則冶鑄不<lb/>
<pb n="KR2a0036_WYG_050-25a"/>
成變異者有之是為金不従革金石同類故古者以類<lb/>
附見其徴恒暘其色白是為白眚白祥至元十三年霧<lb/>
靈山伐木官劉氏言檀州大峪錐山出鐵鑛有司覆視<lb/>
之尋立四冶大徳元年雲州聚陽山等冶言鑛石煽煉<lb/>
銅貨不出詔減其課額二年六月撫州崇仁縣辛陂村<lb/>
有星隕于地為緑色員石邑人張椿以状聞㤗定四年<lb/>
八月天全道山崩飛石擊人中者輒死庶徴之恒暘劉<lb/>
向以為春秋大旱也京房易傳曰欲得不用兹謂張厥<lb/>
<pb n="KR2a0036_WYG_050-25b"/>
災荒荒旱也中統三年五月濵棣二州旱四年八月真<lb/>
定郡及洺磁等州旱至元元年三月東平太原平陽旱<lb/>
分命西僧禱雨五年十二月京兆大旱八年四月蔚州<lb/>
靈仙廣靈二縣旱九年六月髙麗旱十三年十二月平<lb/>
陽路早十六年七月趙州旱十八年二月廣寧北京大<lb/>
定州旱二十三年五月汴梁旱京畿旱二十四年春平<lb/>
陽旱二麥枯死二十五年東平路須城等六縣安西路<lb/>
商耀乾華等十六州旱二十六年綘州大旱元貞元年<lb/>
<pb n="KR2a0036_WYG_050-26a"/>
六月環州葭州及咸寧伏羗通渭等縣旱七月河間肅<lb/>
寧樂夀二縣旱泗州賀州旱二年八月大名開州懐孟<lb/>
武陟縣河間肅寧縣旱九月莫州獻州旱十月化州旱<lb/>
十二月遼東開元二路旱大徳元年六月汴梁南陽大<lb/>
旱民鬻子女九月鎮江丹陽金壇二縣旱十二月平陽<lb/>
曲沃縣旱二年五月衛輝順徳平灤等路旱三年五月<lb/>
荆湖諸郡及桂陽寳應興國三路旱十月揚廬随黄等<lb/>
州旱四年平棘白馬二縣旱五年六月汴梁南陽衛輝<lb/>
<pb n="KR2a0036_WYG_050-26b"/>
大名等路旱九月江陵旱八年六月鳳翔扶風岐山寳<lb/>
鷄三縣旱九年七月晉州饒陽縣漢陽漢川縣旱八月<lb/>
象州融州栁州屬縣旱十年五月京畿旱安西春夏大<lb/>
旱二麥枯死至大三年夏廣平亢旱皇慶元年六月濵<lb/>
棣徳三州及蒲臺陽信等縣旱二年九月京畿大旱延<lb/>
祐二年春檀薊濠三州旱夏鞏昌蘭州旱四年四月徳<lb/>
安府旱五年七月真定河間廣平中山大旱七年六月<lb/>
黄蘄二郡及荆門軍旱至治元年六月大同路旱二年<lb/>
<pb n="KR2a0036_WYG_050-27a"/>
十一月岷州旱三年夏順徳真定兾寧大旱泰定元年<lb/>
六月景清滄莫等州臨汾涇川靈臺夀春六合等縣旱<lb/>
九月建昌郡旱二年五月潭州茶陵州興國永興縣旱<lb/>
七月隨州息州旱三年夏燕南河南州縣十有四亢陽<lb/>
不雨七月闗中旱四年二月奉元醴泉順徳唐山邠州<lb/>
淳化等縣旱六月潞霍綏徳三州旱八月藤州旱致和<lb/>
元年二月廣平彰徳等郡旱天厯元年八月陕西大旱<lb/>
人相食二年夏真定河間大名廣平等四州四十一縣<lb/>
<pb n="KR2a0036_WYG_050-27b"/>
早峡州二縣旱八月浙西湖州江東池州饒州旱十二<lb/>
月冀寧路旱至順元年七月肇州興州東勝州及榆次<lb/>
滏陽等十三縣旱二年霍隰石三州阜城平地二縣旱<lb/>
恒䁑則有介長之孽釋者謂小蟲有甲飛揚之類陽氣<lb/>
所生也於春秋為蟲今謂之蝗按劉歆云貪虐取民則<lb/>
螽與魚同占劉向以為介螽之孽當属言不従今倣之<lb/>
中統三年五月真定順天邢州蝗四年六月燕京河間<lb/>
益都真定東平蝗八年濵棣等州蝗至元二年七月益<lb/>
<pb n="KR2a0036_WYG_050-28a"/>
都大蝗十二月西京北京順天徐宿邳等州郡蝗五年<lb/>
六月東平等郡蝗七年七月南京河南諸路大蝗八年<lb/>
六月上都中都大名河間益州順天懐孟彰徳濟南真<lb/>
定衛輝平陽歸徳順徳等路淄萊洺磁等州蝗十六年<lb/>
四月大都十六路蝗十七年五月忻州及漣海邳宿等<lb/>
州蝗十九年四月巴寳伯里部東三百餘里蝗害麥二<lb/>
十五年七月真定汴梁蝗八月趙晉冀三州蝗二十七<lb/>
年四月河北十七郡蝗二十九年六月東昌濟南般陽<lb/>
<pb n="KR2a0036_WYG_050-28b"/>
歸徳等郡蝗三十一年六月東安州蝗元貞元年六月<lb/>
汴梁陳留太康考城等縣睢許等州蝗二年六月濟寧<lb/>
任城魚臺縣東平須城汶上縣開州長垣靖豐縣徳州<lb/>
齊河縣滑州大和州内黄縣蝗八月平陽大名歸徳真<lb/>
定等郡蝗大徳元年六月歸徳邳州徐州蝗二年四月<lb/>
燕南山東兩淮江浙燕南属縣百五十處蝗三年五月<lb/>
淮安屬縣蝗有鶖食之十月隴陜蝗五年六月順徳路<lb/>
淇州蝗七月廣平真定等路蝗八月河南淮南睢陳唐<lb/>
<pb n="KR2a0036_WYG_050-29a"/>
和等州新野汝陽江都興化等縣蝗六年四月真定大<lb/>
名河間等路蝗七月大都涿順固安三州及濠州鍾離<lb/>
鎮江丹徒二縣蝗七年五月益都濟南等路蝗六月大<lb/>
寧路蝗八年四月益都臨朐徳州齊河縣蝗八年六月<lb/>
益津縣蝗九年六月通泰靖海武清等州縣蝗八月涿<lb/>
州良鄉河間南皮泗州天長等縣及東安海塩等州蝗<lb/>
十年四月大都真定河間保定河南等郡蝗六月龍興<lb/>
南康等郡蝗至大元年五月晉寧路蝗六月保定真定<lb/>
<pb n="KR2a0036_WYG_050-29b"/>
二郡蝗八月淮東蝗二年四月益都東平東昌順徳廣<lb/>
平大名汴梁衛輝等郡蝗六月檀霸曺濮髙唐泰安等<lb/>
州良鄉舒城厯陽合肥大安江寧句容溧水上元等縣<lb/>
蝗七月濟南濟寧般陽河中解綘耀同華等州蝗八月<lb/>
真定保定河間懷孟等郡蝗三年四月寧津堂邑茌平<lb/>
陽榖平原齊河禹城七縣蝗七月磁州威州饒陽元氏<lb/>
平棘滏陽元城無棣等縣蝗皇慶元年彰徳安陽縣蝗<lb/>
延祐七年六月益都路蝗至治元年五月霸州蝗六月<lb/>
<pb n="KR2a0036_WYG_050-30a"/>
衛輝汴梁等處蝗七月江都泰興古城通許臨淮盱眙<lb/>
清池等縣蝗十二月寧海州蝗二年汴梁祥符縣蝗有<lb/>
羣鶖食蝗既而復吐積如丘垤三年五月保定路歸信<lb/>
縣蝗泰定元年六月大都順徳東昌衛輝保定益都濟<lb/>
寧彰徳真定般陽廣平大名河間東平等郡蝗二年五<lb/>
月彰徳路蝗六月徳濮曺景等州厯城彰丘淄川栁城<lb/>
茌平等縣蝗九月濟南歸徳等郡蝗三年六月東平湏<lb/>
城縣興國永興縣蝗七月大名順徳廣平等路趙州曲<lb/>
<pb n="KR2a0036_WYG_050-30b"/>
陽滿城慶都修武等縣蝗淮安髙郵二縣睢泗雄霸等<lb/>
州煌八月永平汴梁懐慶等郡蝗四年五月洛陽縣有<lb/>
蝗五畆羣烏盡食之越數日蝗又集又食之七月籍田<lb/>
蝗八月冠州恩州蝗十二月保定濟南衛輝濟寧廬州<lb/>
五路南陽河南二府蝗博興臨淄膠西等縣蝗致和元<lb/>
年四月大都薊州永平路石城縣蝗鳳翔岐山縣蝗無<lb/>
麥苗五月潁州及汲縣蝗六月武功縣蝗天厯二年四<lb/>
月大寧興中州懐慶孟州廬州無為州蝗六月益都莒<lb/>
<pb n="KR2a0036_WYG_050-31a"/>
宻二州蝗七月真定汴梁永平淮安廬州大寧遼陽等<lb/>
郡属縣蝗三年五月廣平大名般陽濟寧東平汴梁南<lb/>
陽河南等郡輝徳濮開髙唐五州蝗至順元年六月漷<lb/>
薊固安博興等州蝗七月解州華州及河内靈寳延津<lb/>
等二十二縣蝗二年三月陕州諸路蝗六月孟州濟源<lb/>
縣蝗七月河南閿鄉陕縣奉元蒲城白水等縣蝗<lb/>
至元十五年四月濟南無棣城獲白雉以獻元貞三年<lb/>
正月海州牟平縣獲白鹿于聖水山以獻至元二十四<lb/>
<pb n="KR2a0036_WYG_050-31b"/>
年七月癸丑日暈連環白虹貫之至大元年七月流星<lb/>
起勾陳化為白氣員如車輪至貫索始滅皇慶元年六<lb/>
月丁夘天雨毛延祐元年二月己亥白暈亘天連環貫<lb/>
日至順三年五月丁酉白虹並日出其長竟天<lb/>
五行五曰土土中夬生萬物者也而莫重於稼穡土氣<lb/>
不養則稼穡不成金木水火沴之衝氣為異為地震為<lb/>
天雨土其徴恒風其色黄是為黄眚黄祥中統元年二<lb/>
月澤州益州飢二年六月塔齊爾部飢七月桓州饑三<lb/>
<pb n="KR2a0036_WYG_050-32a"/>
年五月甘州饑閏九月濟南郡饑至元二年四月遼東<lb/>
饑五年九月益都饑六年十一月濟南飢十一月固安<lb/>
髙唐二州饑七年五月東京饑七月山東淄萊等州饑<lb/>
八年正月西京益都飢九年四月京師饑七月碩達勒<lb/>
達部饑十七年三月髙郵飢十八年二月淛東饑四月<lb/>
通太崇眀等州饑十九年九月真定路饑民流徙鄂州<lb/>
二十三年九月宣寧路飢二十四年九月平灤路饑十<lb/>
二月蘇常湖秀四州饑二十五年十一月烏梁海部饑<lb/>
<pb n="KR2a0036_WYG_050-32b"/>
二十六年二月哈瑪爾部饑三月安西甘州等路饑四<lb/>
月遼陽路飢閏十月武平路饑檀州飢十二月蠡州饑<lb/>
河間保定二路飢二十七年二月開元路寧逺縣饑四<lb/>
月浙東婺州饑河間任邱保定定興二縣飢九月河東<lb/>
山西道飢二十八年三月真定河間保定平灤太原平<lb/>
陽等路饑杭州平江鎮江廣徳太平徽州饑九月武平<lb/>
路饑十二月洪觀女直部饑大都内郡饑二十九年正<lb/>
月清州興州飢三月輝州龍山縣里州和中縣饑東安<lb/>
<pb n="KR2a0036_WYG_050-33a"/>
固安薊棣四州饑三月威寧昌州飢閏六月南陽懐孟<lb/>
衛輝等路饑三十年十月京師飢元貞二年四月平陽<lb/>
綘州太原陽曲台州黄岩饑大徳元年六月廣徳路饑<lb/>
七月寧海州文登弁平等縣饑三年八月揚州淮安等<lb/>
郡饑四年二月湖北饑三月寧國太平二路飢九月建<lb/>
康常州江陵等郡饑六年五月福州饑六月杭州嘉興<lb/>
湖州廣徳寧國饒州太平紹興慶元婺州等郡饑大同<lb/>
路饑七月建康路飢十一月保定路饑七年二月真定<lb/>
<pb n="KR2a0036_WYG_050-33b"/>
路飢五月太原龍興南康爰州瑞州撫州等路髙唐南<lb/>
豐等州饑六月淛西饑七月常徳路饑八年六月烏撒<lb/>
烏蒙益州忙部東川等路飢九年三月常寧州饑五月<lb/>
寳慶路飢八月揚州饑十年三月濟州任城饑四月漢<lb/>
陽淮安道州栁州饑七月黄州沅州永州飢八月成都<lb/>
饑十一月揚州辰州饑至大元年二月益都般陽濟寧<lb/>
濟南東平泰安大饑六月山東河南江淮等郡大飢二<lb/>
年七月徐州邳州饑皇慶元年六月鞏昌河州路饑二<lb/>
<pb n="KR2a0036_WYG_050-34a"/>
年三月晉寧大同大寧四川鞏昌甘肅等郡饑四月真<lb/>
定保定河間等路饑五月順徳冀寧二路饑六月上都<lb/>
饑延祐元年六月衡州饑七月台州饑十二月歸徳汝<lb/>
寧沔陽安豐等郡飢二年正月進寧宣徳懐孟衞輝益<lb/>
都般陽等路屬縣饑十二月漢陽路饑三年二月河間<lb/>
濟南濵棣等處饑四月遼陽葢州及南豐州飢五月寳<lb/>
慶桂陽灃州潭州永州道州袁州饑四年五月汴梁饑<lb/>
五年四月上都饑六年八月山東濟寧饑七年五月大<lb/>
<pb n="KR2a0036_WYG_050-34b"/>
同雲南豐勝諸郡邑饑瀋陽路飢八年廣東新州新城<lb/>
縣饑至治元年五月蘄州蘄水縣饑二月河南汴梁歸<lb/>
徳安豐等路饑五月膠州濮州飢七月南恩新州饑十<lb/>
一月鞏昌成州饑十二月慶逺真定二路飢二年三月<lb/>
河南淮東淮西諸郡饑延安延長宜川二縣饑奉元路<lb/>
饑四月東昌霸州飢九月臨安河西縣飢三年二月京<lb/>
師饑二月平江嘉定州饑崇眀黄巖二州饑十二月鎮<lb/>
江丹徒沅州黔陽縣飢十二月歸灃二州饑太定元年<lb/>
<pb n="KR2a0036_WYG_050-35a"/>
正月恵州新州南恩州信州上饒縣廣徳路廣徳縣岳<lb/>
州臨湘華容等縣饑三月慶元紹興二路綏徳州米脂<lb/>
清澗二縣饑三月臨洮狄道縣石州離石縣飢四月江<lb/>
陵荆門軍監利縣饑五月贛州吉安臨江等郡崑山南<lb/>
恩等州饑八月兾寕延安江州安陸杭州建昌常徳全<lb/>
州桂陽辰州南安等路属州縣飢九月紹興南康二路<lb/>
飢十一月泉州饑中牟延津二縣饑二年正月梅州饑<lb/>
禄施英徳二州饑閏正月河間真定保定瑞州四郡饑<lb/>
<pb n="KR2a0036_WYG_050-35b"/>
二月鳳翔路饑三月薊漷徐邳等州饑濟南肇慶江州<lb/>
恵州飢四月杭州鎮江寧國南安潯州潭州等路飢五<lb/>
月廣徳袁州撫州飢六月寧夏路饑九月瓊州成州饑<lb/>
徳慶路饑十二月濟南延州等郡飢三年三月河間保<lb/>
定真定三路飢三月大都永平奉元飢十一月瀋陽大<lb/>
寧永平廣寧金復州甘肅齊齊呐路饑四年五月遼陽<lb/>
諸郡飢二月奉符長清萊蕪三縣饑建安淮安蘄州屬<lb/>
縣飢四月通薊等州漁陽永清等縣饑七月武昌江夏<lb/>
<pb n="KR2a0036_WYG_050-36a"/>
縣饑致和元年二月乾州饑三月進寧逸寕奉元延安<lb/>
等路饑四月保定東昌般陽彰徳大寧五路屬縣饑五<lb/>
月河南東平大同等郡饑七月威寧長安縣涇州靈台<lb/>
縣饑天厯二年正月大同及東勝州饑涿州房山范陽<lb/>
等縣飢四月奉元耀州乾州華州及延安邠寧諸縣饑<lb/>
流民數十萬大都興徳順徳大名彰徳懐慶衛輝汴梁<lb/>
中興等路泰安髙唐曺冠徐邳等州饑江東淛西二道<lb/>
饑八月忻州饑十月漢縣武昌常徳江州等路饑鳯翔<lb/>
<pb n="KR2a0036_WYG_050-36b"/>
府大饑三年正月寧海州文登牟平縣饑懐慶衡州二<lb/>
路饑真定汝寧揚廬蘄黄安豐等郡飢二月河南大饑<lb/>
三月東昌須城堂邑縣饑沂莒膠宻寧海五州臨清定<lb/>
陶光山等縣饑鞏昌蘭州定西州飢四月徳州清平縣<lb/>
饑至順二年二月集慶嘉興二郡及江隂州饑檀順維<lb/>
宻昌平五州饑六月興和路髙原咸平等縣饑四月思<lb/>
州鎮逺府饑十二月河南大飢三年四月大理中慶路<lb/>
饑五月常寧州饑七月滕州饑八月大都寶坻縣饑<lb/>
<pb n="KR2a0036_WYG_050-37a"/>
至大元年春紹興慶元台州疫死者二萬六千餘人皇<lb/>
慶二年冬京師大疫唐志云國將有恤則邪亂之氣先<lb/>
被于民故疫<lb/>
太宗五年癸巳十二月大風霾凡七畫夜至元二十年<lb/>
正月汴梁延津封丘二縣大風麥苗盡㧞延祐七年八<lb/>
月延津縣大風晝晦桑隕者十八九至治元年三月大<lb/>
同路大風走沙土壅没麥田一百餘頃三年三月衞輝<lb/>
路大風桑彫蠶死太定三年七月寳坻房山二縣大風<lb/>
<pb n="KR2a0036_WYG_050-37b"/>
折木八月大都昌平等縣大風一晝夜壊民居九百餘<lb/>
家四年五月衞輝路輝州大風九日禾盡偃天厯二年<lb/>
二月胙城縣新鄉縣大風<lb/>
按漢志云温而風則生螟螣有祼蟲之孽至元八年八<lb/>
月和州和順縣解州聞喜縣虸蚄生十八年髙唐夏津<lb/>
武城縣蟊二十三年五月霸州漷州蝻二十八年鞏昌<lb/>
虸蚄為灾二十七年四月婺州螟害稼雷雨大作螟盡<lb/>
死嵗乃大稔元貞元年六月利州龍山縣葢州眀山縣<lb/>
<pb n="KR2a0036_WYG_050-38a"/>
螟二年五月濟州任城縣螟随州野蠶成繭亘數百里<lb/>
民取為纊大徳七年五月濟南東昌般陽益都等路蟲<lb/>
食麥閏五月汴梁開封縣蟲食麥九月七月桂陽郡蝝<lb/>
至大元年五月東平東昌益都等郡蝝皇慶二年五月<lb/>
檀州及獲鹿縣蝻延祐七年七月霸州及堂邑縣蝻太<lb/>
定四年七月奉元路咸陽興平武功三縣鳳翔府岐山<lb/>
等縣虸蚄害稼天厯二年淮安廬州安豐三路屬縣蝻<lb/>
至元十六年四月益都樂安縣朱五十家牛生㹀犢兩<lb/>
<pb n="KR2a0036_WYG_050-38b"/>
頭四耳三尾其色黄既生即死大徳九年二月大同平<lb/>
地縣穆爾徳濟家牛生麒麟而死至大四年大同宣寧<lb/>
縣民宻爾迪家牛生一犢其質有鱗無毛色青黄類若<lb/>
麟者以其鞹上之泰定元年九月湖州長興州民王俊<lb/>
家牛生一獸鱗身牛尾口目皆赤堕地即大鳴母不乳<lb/>
之具圖以上不知何獸或曰此瑞也宜俾吏臣紀録<lb/>
至元二十四年諸王色徹圖部雨土七晝夜没死牛畜<lb/>
大徳十年二月大同平地縣雨沙黒霾斃牛馬二千至<lb/>
<pb n="KR2a0036_WYG_050-39a"/>
治三年二月丙戌雨土致和元年三月壬申雨土天厯<lb/>
二年三月丁亥雨土霾至順二年三月丙戌雨土霾<lb/>
至元二十一年九月戍子京師地震按傳云陽伏而不<lb/>
能出隂廹而不能升於是有地震二十六年正月丙戌<lb/>
地震二十七年二月癸未泉州地震丙戌泉州地復震<lb/>
八月癸未武平路地大震二十八年八月己丑平陽路<lb/>
地震壞廬舍萬八千區元貞元年三月壬戌地震大徳<lb/>
六年十二月辛酉雲南地震戊辰亦如之七年八月辛<lb/>
<pb n="KR2a0036_WYG_050-39b"/>
夘夕地震太原平陽尤甚壊官民廬舍十萬計平陽趙<lb/>
城縣范宣義邭堡徙十餘里太原徐溝祁縣及汾州平<lb/>
遙介休西河孝義等縣地震成溪泉涌黒沙汾州北城<lb/>
陷長一里東城陷七十餘步八年正月平陽地震不止<lb/>
九年四月己酉大同路地震有聲如雷壊廬舍五千八<lb/>
百壓死者一千四百餘人懐仁縣地震二所涌水盡黒<lb/>
其一廣十八步深十五丈其一廣六十六步深一丈五<lb/>
月癸亥以地震改平陽路為晉寧太原路為冀寧十一<lb/>
<pb n="KR2a0036_WYG_050-40a"/>
月壬子大同地震十二月丙子地震十年正月晉寧冀<lb/>
寧地震不止十一年三月道州營道縣暴雨山裂百三<lb/>
十餘處八月壬寅開成路地震至大元年六月丁酉鞏<lb/>
昌隴西寧逺縣地震雲南烏撤烏蒙地三日而大震者<lb/>
六九月己酉蒲縣地震十月癸巳蒲縣靈縣地震二年<lb/>
十二月壬戌陽曲縣地震有聲三年十二月戊申兾寧<lb/>
路地震四年三月己亥寧夏路地震七月癸未甘州地<lb/>
震大風有聲如雷閏七月甲子寧夏路地震皇慶二年<lb/>
<pb n="KR2a0036_WYG_050-40b"/>
六月己未朔京師地震丙寅又震七月壬寅又震延祐<lb/>
元年二月戊辰大寧路地震四月甲申朔大寧地震有<lb/>
聲如雷八月丁未兾寧汴梁等路陟縣武安縣地震十<lb/>
一月戊辰大寧地震如雷二年五月乙丑秦州成紀縣<lb/>
北山移至夕川河眀日再移平地突如土阜髙者二三<lb/>
丈陷没民居三年八月己未兾寧晉寧等郡地震十月<lb/>
壬午河南地震四年正月壬戌冀寧地震七月己丑成<lb/>
紀縣山崩辛卯兾寧地震九月嶺北地震三日五年正<lb/>
<pb n="KR2a0036_WYG_050-41a"/>
月甲戌懿州地震六月癸巳和寧路地震丁酉泰安縣<lb/>
山崩三月己夘徳慶路地震七月戊子寧逺縣山崩九<lb/>
月伏𦍑縣山崩秦州成紀縣暴雨山崩朽壤墳起復没<lb/>
畜産至治二年九月癸亥地震十一月癸夘地震泰定<lb/>
元年八月成紀縣大雨山崩水溢壅土至來谷河成邱<lb/>
阜十二月庚申奉元路同州地震有聲如雷三年十二<lb/>
月丁亥寧夏路地震如雷發自西北連震者三四年三<lb/>
月癸夘和寧路地震如雷八月鞏昌通渭縣山崩碉門<lb/>
<pb n="KR2a0036_WYG_050-41b"/>
地震有聲如雷晝晦鳳翔興元成都陕州江陵等郡地<lb/>
同日震九月壬寅寧夏地震致和元年七月辛酉朔寕<lb/>
夏地震己夘大寧路地震十月壬寅大寧路地震至順<lb/>
二年四月辛亥真定涉縣地一日五震或三震月餘乃<lb/>
止四年四月戊申大寧路地震五月戊寅京師地震有<lb/>
聲八月己酉隴西地震<lb/>
至元元年十月壬子恩州厯亭縣進嘉禾一莖九穂十<lb/>
一月丁酉太原臨州進嘉禾二莖四年十月庚午太原<lb/>
<pb n="KR2a0036_WYG_050-42a"/>
進嘉禾一本異畆同穎六年九月癸丑恩州進嘉禾一<lb/>
莖三穂七年夏東平府進瑞麥一莖五穂十一年興元<lb/>
鳳州進麥一莖七穂穀一莖三穂十四年八月嘉禾生<lb/>
㐮陽十七年十月太原堅州進嘉禾六莖十八年八月<lb/>
壬寅𤓰州進瑞麥一莖五穂二十年十月癸巳鄂端宣<lb/>
慰司劉喜進嘉禾同穎九穂七穂六穂者各一二十二<lb/>
年五月廣元路閬中麥秀兩岐二十四年八月濬州進<lb/>
瑞麥一莖五穂二十五年八月袁州萍鄉縣進嘉禾二<lb/>
<pb n="KR2a0036_WYG_050-42b"/>
十六年十二月寧州民張安進嘉禾一本三十一年嘉<lb/>
禾生京畿一莖九穂大徳元年十一月辛未曺州禹城<lb/>
縣進嘉禾一莖九穂九年嘉禾生應州山隂縣至大三<lb/>
年九月河間路獻嘉禾有二畝同頴及一莖數穂者勅<lb/>
繪為圖皇慶二年八月嘉禾生渾源州一莖四穂延祐<lb/>
四年七月南城産嘉禾七年五月鄱陽進嘉禾一莖六<lb/>
穂至治二年八月蔚州獻嘉禾太定元年十月成都縣<lb/>
榖一莖九穂<lb/>
<pb n="KR2a0036_WYG_050-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_050-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷五十<lb/>
</p>
<p>
</p>
  </div>
</body>
</text>
</TEI>
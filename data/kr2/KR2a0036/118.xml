<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百十八</head> <lb/>
    <p>
<pb n="KR2a0036_WYG_118-1a"/>
欽定四庫全書<lb/>
　元史卷一百十八<lb/>
　　明翰林學士亞中大夫知制誥兼修國史宋濂等修<lb/>
　列傳第五<lb/>
　　托音色辰<lb/>
托音色辰姓布斯格爾鴻吉哩氏世居朔漠本名托音<lb/>
從太祖起兵有功賜名色辰故兼稱托音色辰女布爾<lb/>
特格勒津光獻翼聖皇后子阿禪從太祖征伐凢三十<lb/>
<pb n="KR2a0036_WYG_118-1b"/>
二戰平西夏斷潼闗道取回紇塔寶千城皆與有功嵗<lb/>
丁亥賜號國舅阿禪諾延壬辰賜銀印封河西王以統<lb/>
其國族丁酉賜錢二十萬緍有㫖鴻吉哩氏生女世以<lb/>
為后生男世尚公主每嵗四時孟月聴讀所賜㫖世世<lb/>
不絶又賜所俘獲軍民五千二百仍授萬户以領之阿<lb/>
禪薨𦵏官人山元貞元年二月追封濟寧王諡忠武妻<lb/>
浩沁追封濟寧王妃子旺沁嵗戊戌授萬户尚睿宗女<lb/>
伊蘇布哈公主旺沁薨𦵏巴噶罕弟納沁嵗丁巳襲萬<lb/>
<pb n="KR2a0036_WYG_118-2a"/>
戸奉㫖伐宋攻釣魚山又從世祖南涉淮甸下大清口<lb/>
獲船百餘艘又率兵平山東濟兗單等州及額哷布格<lb/>
叛中統二年與諸王北伐以其子噶海托歡額埒春等<lb/>
十人自從至于莾賚音蘇宻爾與額哷布噶之黨伯爾<lb/>
克巴爾斯等戰追北至伯爾克圖復戰自旦及夕斬首<lb/>
萬級薨塟摩該圖額埒春襲萬户尚諤勒哲公主諤勒<lb/>
哲公主薨繼尚囊嘉特章公主於至元十四年薨塟托<lb/>
里拉無子弟曰特穆爾至元十八年襲萬户二十四年<lb/>
<pb n="KR2a0036_WYG_118-2b"/>
納延叛從帝親征以功封濟寧郡王賜白傘葢以寵之<lb/>
二十五年諸王哈坦多羅干叛與諸王及統兵官伊蘇<lb/>
特穆爾等率兵討之由格哷勒河與哈坦等遇轉戰至<lb/>
納穆爾河殱其衆賜名阿齊圖諾延以旌其功薨塟摩<lb/>
該圖子二人長曰多阿克巴拉次曰僧克巴拉皆㓜至<lb/>
元二十七年以其弟曼濟台襲萬户亦尚囊嘉特章公<lb/>
主成宗即位封皇姑魯國大長公主以金印封曼濟台<lb/>
為濟寧王奉㫖率本部兵討叛王海都都勒斡既與遇<lb/>
<pb n="KR2a0036_WYG_118-3a"/>
方約戰行伍未定單騎突入陣中往復數四敵兵大擾<lb/>
一戰遂大㨗時武宗在藩邸綂大軍令曼濟台總領蒙<lb/>
古軍民官輔武宗守莾賚以遏北方囊嘉特章公主薨<lb/>
繼尚裕宗女納木喀巴勒公主曼濟台薨年五十二大<lb/>
徳十一年三月阿齊圖諾延長子多阿克巴拉襲萬户<lb/>
尚僧格嘉勒喇實公主六月封大長公主賜多阿克巴<lb/>
拉金印加封魯王至大二年賜平江稻田一千五百頃<lb/>
皇慶間加封皇姊大長公主天厯間加號皇姑徽文懿<lb/>
<pb n="KR2a0036_WYG_118-3b"/>
福貞夀大長公主至大三年多阿克巴拉薨𦵏摩該圖<lb/>
阿哩雅實哩多阿克巴拉嫡子也至大三年甫八嵗襲<lb/>
萬户四年七月襲封魯王尚多爾濟巴勒公主元統元<lb/>
年阿哩雅實哩薨至順間封多爾濟巴勒號肅雍賢寕<lb/>
公主僧格巴拉者魯王多阿克巴拉弟阿哩雅實哩之<lb/>
叔也自幼奉世祖㫖養于諤克沁公主布札爾駙馬所後<lb/>
襲統其部民四百戸成宗時尚博諾公主至順間加封鄆<lb/>
安大長公主授僧格巴拉金印封鄆安王職千户元綂<lb/>
<pb n="KR2a0036_WYG_118-4a"/>
元年授萬戸二年三月加封鄆安公主號皇姑大長公<lb/>
主加封僧格巴拉魯王以疾薨年六十一此皆以駙馬<lb/>
襲封王爵者也蘇爾呼圖克者亦阿禪子以從征功在<lb/>
太祖朝遥授左丞相為千户仍賜以塗金銀章及金銀<lb/>
字海青圓符五驛馬劵六其子曰阿哈駙馬當憲宗朝<lb/>
嘗率兵破徐州以功受賞黄金一錠白金十錠及銀鞍<lb/>
勒仍命襲父官至世祖時有詔鴻吉哩萬户所受驛劵<lb/>
圓符皆仍其舊凡蘇爾呼圖克所受者皆收之而蘇爾<lb/>
<pb n="KR2a0036_WYG_118-4b"/>
呼圖克諸孫若博囉實勒巴延曼濟塔碩爾布哈托多<lb/>
布哈章吉特等及阿哈孫曰伊蘇岱爾與阿禪之弟名<lb/>
䇿者在太祖世受官本藩蒙古軍站千戸䇿之子曰哈<lb/>
喇哈斯以平金功賜號巴圖爾哈喇哈斯之孫曰徳埓<lb/>
哩至元四年授光禄大夫以銀章封懿國公有托里者<lb/>
亦阿禪之裔孫也世祖授官本藩户仍賜驛劵圓符各<lb/>
四令以兵守朔土之吉魯爾二十四年從族父阿齊諾<lb/>
延征叛王納顔有功亦賜號巴圖爾托里卒子班巴爾<lb/>
<pb n="KR2a0036_WYG_118-5a"/>
嗣班巴爾卒子滿濟勒噶嗣滿濟勒噶尚博迪蘇公主<lb/>
卒弟博囉特穆爾嗣以金章封懿徳王博囉特穆爾薨<lb/>
滿濟勒噶孫阿實克襲千户有名綽哈者阿禪次子伯<lb/>
克之裔孫尚托歡巴圖公主仁宗朝封安逺王以兵守<lb/>
莾賚有達爾罕者亦托音色辰裔孫也以從軍功亦賜<lb/>
巴圖爾號加賜黄金一錠其子曰布扎爾從征納顔禽<lb/>
其黨金嘉努帝賞以金帶其後有曰博碩者即其孫也<lb/>
又阿禪之孫納罕尚太宗蘇哷肯公主和和之孫布扎<lb/>
<pb n="KR2a0036_WYG_118-5b"/>
爾尚鄂克沁公主又托音色辰諸孫有名托羅該者尚<lb/>
布爾罕公主繼尚庫庫楞公主此皆尚公主為駙馬者<lb/>
也其女之為后者自光獻翼聖皇后以降憲宗貞節皇<lb/>
后諱哷圖克台及后妹約索爾皆阿禪從孫孟克沁女<lb/>
世祖昭睿順聖皇后諱徹伯爾濟寧忠武王阿禪女其<lb/>
諱特古掄者阿禪孫托里女諱諾爾布冊繼守正宫者<lb/>
納沁孫僊童之女成宗貞慈静懿皇后諱實哩達喇額<lb/>
埒春之女也順宗昭獻元聖皇后諱塔濟大徳十一年<lb/>
<pb n="KR2a0036_WYG_118-6a"/>
十一月武宗冊上皇太后至大三年十月加上尊號曰<lb/>
儀天興聖慈仁昭懿夀元皇太后仁宗延祐二年加上<lb/>
尊號曰儀天興聖慈仁昭懿夀元合徳泰寧福慶皇大<lb/>
后延祐七年又加徽文宗祐四字尊號太皇太后則阿<lb/>
禪孫呼圖克特穆爾女武宗宣慈恵聖皇后諱爾格托<lb/>
里子班巴爾女其諱蘇喀實哩者阿禪從孫哈爾吉之<lb/>
女泰定皇后諱巴拜哈斯阿禪孫鄂蘭徹爾之女其諱<lb/>
巴罕諱蘇喀達喇者皆托里孫滿濟勒噶女文宗皇后<lb/>
<pb n="KR2a0036_WYG_118-6b"/>
諱布達實哩魯王多阿克巴拉女此則鴻吉哩氏之為<lb/>
后者也初鴻吉哩氏族居于庫哷勒温都爾肯徳哷穆<lb/>
爾額爾古納河之地嵗甲戌太祖在特黙格爾時有㫖<lb/>
分賜阿禪及其弟和和䇿等農土<hi>農土有言經界也</hi>若曰是庫<lb/>
哷勒温都爾肯以與阿禪及哈扎爾為農土申諭阿禪<lb/>
曰克穆爾温都爾塔拉諾爾特黙格爾等地汝則居之<lb/>
諭䇿曰阿勒哈瑪竒迤東算濟鼐爾圖山穆爾蘇陶哈<lb/>
海沃稜直至阿濟爾格温都爾華婁噶老等地汝則居<lb/>
<pb n="KR2a0036_WYG_118-7a"/>
之以哷勒庫爾河北為鄰阿齊台為界諭和和曰哈拉<lb/>
衮迤東塗河潢河之間和爾齊諾斡慶州之地與伊竒<lb/>
喇斯為鄰汝則居之又諭阿禪子蘇爾呼圖克曰以汝<lb/>
父子能輸忠于國克穆爾温都爾迤東絡馬河至于赤<lb/>
山塗河迤南與國民為鄰汝則居之至元七年額埒春<lb/>
萬户及其妃囊嘉特章公主請于朝曰本藩所受農土<lb/>
在上都東北三百里達哩海子實本藩駐夏之地可建<lb/>
城邑以居帝從之名其城為應昌府二十二年改為應<lb/>
<pb n="KR2a0036_WYG_118-7b"/>
昌路元貞元年濟寧王曼濟台亦尚囊嘉特章公主復<lb/>
與公主請于帝以應昌路東七百里駐冬之地剏建城<lb/>
邑復從之大徳元年名其城為全寧路鴻吉哩之分邑<lb/>
得任其陪臣為達嚕噶齊者有濟寧路及濟兗單三州<lb/>
鉅野鄆城金鄉虞城碭山豐縣肥城任城魚臺沛縣單<lb/>
父嘉祥滋陽寧陽曲阜泗水一十六縣此丙申嵗之所<lb/>
賜也至元六年陞古濟州為濟寧府十八年始陞為路<lb/>
而濟兗單三州𨽻焉又汀州路長汀寧化清流武平上<lb/>
<pb n="KR2a0036_WYG_118-8a"/>
杭連城六縣此至元十三年之所賜也又有永平路灤<lb/>
州盧龍遷安撫寧昌黎石城樂亭六縣此至大元年之<lb/>
所賜也若平江稻田一千五百頃則至大二年所賜也<lb/>
其應昌全寧等路則自達嚕噶齊總管以下諸官屬皆<lb/>
得専任其陪臣而王人不與焉此外復有王傅府自王<lb/>
傅六人而下其羣屬有錢糧人匠鷹房軍民軍站營田<lb/>
稻田烟粉千户總管提舉等官以署計者四十餘以員<lb/>
計者七百餘此可得而稽考者也其五户絲金鈔之數<lb/>
<pb n="KR2a0036_WYG_118-8b"/>
則丙申嵗所賜濟寧路之三萬户至元十八年所賜汀<lb/>
州路之四萬户絲以斤計者嵗二千二百有竒鈔以錠<lb/>
計者嵗一千六百有竒此則所謂嵗賜者也<lb/>
　　布圖<lb/>
布圖伊竒喇斯氏善騎射太祖嘗潜遣珠魯卜齊岱出<lb/>
使至額爾古納河布圖知其為帝所遣值日暮留宿殺<lb/>
羊享之珠魯卜齊岱馬疲乏復假以良馬及還布圖待<lb/>
之有加珠魯卜齊岱具以白帝帝大喜許妻以皇妹特<lb/>
<pb n="KR2a0036_WYG_118-9a"/>
穆爾布圖宗族乃遣額布根岱等詣太祖因致言曰臣<lb/>
聞威徳所加若雲開見日春風解凍喜不自勝帝問布<lb/>
圖孳畜㡬何額布根岱對曰有馬三千匹請以馬之半<lb/>
為聘禮帝怒曰婚姻而論財殆若商賈矣昔人有言同<lb/>
心實難朕方欲取天下汝伊竒喇斯之民從布圖効忠<lb/>
於我可也何以財為竟以皇妹妻之既而察察爾岱展<lb/>
楚琿托音等以兵三萬入寇布圖聞之遣博囉岱摩哩<lb/>
托克托來告乃與哈喇扎拉温都爾哈納等討托克音<lb/>
<pb n="KR2a0036_WYG_118-9b"/>
掠其輜重降其民奈曼叛帝召布圖以兵至大戰敗之<lb/>
皇妹薨復妻以皇女噶沁必濟而命哈喇巴圖之子伊<lb/>
克呼喇圖帶弓矢為之侍哈喇巴圖曰吾兒豈能為人<lb/>
臣僕寧死不為也帝令布圖與之敵哈喇巴圖令伊埒<lb/>
等拒戰於安圖河布圖直前擒伊埓刺殺伊克呼喇圖<lb/>
哈喇巴圖走渡卓沁河又擒之盡殺其衆從太師國王<lb/>
穆呼哩略地遼東西以功封冠懿二州從征西夏病薨<lb/>
贈推忠宣力佐命功臣太師開府儀同三司駙馬都尉<lb/>
<pb n="KR2a0036_WYG_118-10a"/>
上柱國進封昌王謚忠武子繅勒噶襲爵<lb/>
繅勒噶事太宗與穆呼哩取嘉州降其民遣巴圖爾罕<lb/>
卓沁恰來獻㨗帝曰若父宣力國家朕昔見之今繅勒<lb/>
噶克光前烈賜以金錦金帶七寶鞍召至中都以疾薨<lb/>
繅勒噶娶皇子庫春女安圖公主生女是為憲宗皇后<lb/>
子扎古勒沁從定宗出討萬努有功太宗命親王阿齊<lb/>
台以女伊遜展公主妻之薨贈推誠靖宣佐運贊治功<lb/>
臣太師開府儀同三司駙馬都尉上柱國襲封昌王謚<lb/>
<pb n="KR2a0036_WYG_118-10b"/>
忠靖扎古勒沁有子二人長伊埓台娶皇子賽音珠卜<lb/>
女哈達爾罕公主生圗卜台與納顔戰有功次和琳<lb/>
和琳尚憲宗女巴雅圖公主後托哩特穆爾叛世祖命和<lb/>
琳與錫里濟等討之大戰終日托里特穆爾敗走帝<lb/>
嘉之復令尚憲宗孫女布哷齊公主宋平封以廣州納<lb/>
顔沙喇哈喇叛世祖親征色徹肯等與哈喇罕屢戰帝<lb/>
召和琳至值色徹肯等戰於青和實衮之地哈喇罕之<lb/>
衆甚盛和琳以兵二百迎敵敗之哈喇罕等走渡猱河<lb/>
<pb n="KR2a0036_WYG_118-11a"/>
還其巢穴踰年夏帝命和琳復征之至吉魯爾徳古爾<lb/>
二河之間大戰其衆度徳古爾河遁去餘百人逃匿山<lb/>
谷和琳即率兵二百徒步追之色徹肯止之曰彼亡命<lb/>
者安得徒行和琳不聴往殺其衆色徹肯以聞賜金一<lb/>
鋌銀五鋌又踰年復往征之與哈喇罕遇于烏拉河和<lb/>
琳夜率千人潜入其軍盡殺之帝賜鈔五萬貫金一錠<lb/>
銀十錠和琳薨贈効忠保徳輔運佐理功臣太師開府<lb/>
儀同三司駙馬都尉上柱國追封昌王謚忠宣子阿實<lb/>
<pb n="KR2a0036_WYG_118-11b"/>
克事成宗都勒斡叛于海都帝遣晉王噶瑪拉并武宗<lb/>
帥師討之戰哈喇台山阿實克射都勒斡中其膝擒殺<lb/>
甚多都勒斡號哭而遁武宗賜之衣成宗加賜珠衣封<lb/>
為昌王置王府官屬仁宗朝復賜以寧昌縣税入阿實<lb/>
克尚成宗女伊勒噶雅公主復尚憲宗曾孫女滿達勒<lb/>
公主阿實克薨子巴喇實哩襲封昌王和琳從弟布哈<lb/>
尚世祖女烏爾戩公主其弟索隆噶娶皇子莽噶拉木<lb/>
女紐掄公主生女是為武宗仁獻章聖皇后實生明宗<lb/>
<pb n="KR2a0036_WYG_118-12a"/>
　　阿勒古斯托克塔古哩<lb/>
阿勒古斯托克塔古哩翁觀部人系出沙陀鴈門後逺<lb/>
祖實古世為部長金源氏塹山為界以限南北阿勒古<lb/>
斯托克塔古哩以一軍守其衝要時西北有國曰奈曼<lb/>
其主迪延汗遣使來約欲相親附以同據朔方部衆有<lb/>
欲從之者阿勒古斯托克塔古哩弗從乃執其使奉酒<lb/>
六尊以其謀來告太祖時朔方未有酒太祖飲三爵而<lb/>
止曰是物少則發性多則亂性使還酬以馬五百羊一<lb/>
<pb n="KR2a0036_WYG_118-12b"/>
千遂約同攻迪延阿勒古斯托克塔古哩先期至既平<lb/>
奈曼從下中原復為嚮導南出界垣太祖留阿勒古斯<lb/>
托克塔古哩歸鎮本部為其部衆昔之異議者所殺長<lb/>
子巴延實保并死之其妻阿里哈携幼子布頁赫與姪<lb/>
鎮國逃難夜遁至界垣告守者縋城以登因避地雲中<lb/>
太祖既定雲中購求得之賜與甚厚追封阿勒古斯<lb/>
托克塔古哩為髙唐王阿里哈為髙唐王妃以其子布<lb/>
頁赫尚幼封其侄鎮國為北平王鎮國薨子尼古爾台<lb/>
<pb n="KR2a0036_WYG_118-13a"/>
襲爵尚睿宗女塔瑪噶公主略地江淮薨于軍賜興州<lb/>
民千餘户給其塟布頁赫幼從攻西域還封北平王尚<lb/>
阿拉克必濟公主公主明睿有智略車駕征伐四出嘗<lb/>
留守軍國大政諮稟而後行師出無内顧之憂公主之<lb/>
力居多布頁赫未有子公主進姬妾以廣嗣續生三子<lb/>
曰準布哈曰阿爾布哈曰珠爾布哈公主視之皆如己<lb/>
出布頁赫薨追封髙唐王謚武毅復加贈宣忠協力翊<lb/>
衛果毅功臣太傅儀同三司上柱國駙馬都尉追封趙<lb/>
<pb n="KR2a0036_WYG_118-13b"/>
王公主阿拉克必濟追封皇祖姑齊國大長公主加封<lb/>
趙國子準布哈尚定宗長女伊埒黙色公主阿爾布哈<lb/>
尚世祖季伊埒公主中統初討額埓布格敗拉布哈于<lb/>
阿勒坦和囉海之地三年圍李璮於濟南獨當一面事<lb/>
平又從征西北敗叛王之黨埓黙子崆果囉阿爾布哈<lb/>
卒子竒爾濟蘇<lb/>
竒爾濟蘇性勇毅習武事尤篤于儒術築萬卷堂於私<lb/>
第與諸儒討論經史性理隂陽術數靡不該貫尚呼圖<lb/>
<pb n="KR2a0036_WYG_118-14a"/>
克坦黙色公主繼尚阿裕爾實哩公主宗王額布根叛<lb/>
率騎千餘畫夜兼行旬日追及之時方暑将戰北風大<lb/>
起左右請待之竒爾濟蘇曰當暑得風天贊我也䇿馬<lb/>
赴戰騎士隨之大殺其衆額布根以數騎遁去竒爾濟<lb/>
蘇身中矢斷其髪凱還詔賜黄金三斤白金千五百斤<lb/>
成宗即位封髙唐王西北不安請於帝願往平之再三<lb/>
請帝乃許及行且誓曰若不平定西北吾馬首不南大<lb/>
徳元年夏遇敵于巴雅斯之地衆謂當俟大軍畢至與<lb/>
<pb n="KR2a0036_WYG_118-14b"/>
戰未晩竒爾濟蘇曰大丈夫報國而待人耶即整衆鼓<lb/>
譟以進大敗之擒其将卒百數以獻詔賜世祖所服貂<lb/>
裘寳鞍及繒錦七百介胄戈㦸弓矢等物二年秋諸王<lb/>
将帥共議防邊咸曰敵往嵗不冬出且可休兵于境竒<lb/>
爾濟蘇曰不然今秋候騎來者甚少所謂鷙鳥将擊必<lb/>
匿其形備不可緩也衆不以為然竒爾濟蘇獨嚴兵以<lb/>
待之是冬敵兵果大至三戰三克竒爾濟蘇乘勝逐北<lb/>
深入險地後騎不繼馬躓䧟敵遂為所執敵誘使降惟<lb/>
<pb n="KR2a0036_WYG_118-15a"/>
正言不屈又欲以女妻之竒爾濟蘇毅然曰我帝婿也<lb/>
非帝后面命而再娶可乎敵不敢逼帝嘗遣其家臣阿<lb/>
濟蘇特使敵境見於人衆中竒爾濟蘇一見輒問兩宫<lb/>
安否次問嗣子何如言未畢左右即引去之明日遣使<lb/>
者還不復再見竟不屈死也九年追封髙唐忠憲王加<lb/>
贈推忠宣力崇文守正亮節保徳功臣太師開府儀同<lb/>
三司上柱國駙馬都尉追封趙王公主呼圖克坦黙色<lb/>
追封齊國長公主阿裕爾實哩封齊國公主並加封趙<lb/>
<pb n="KR2a0036_WYG_118-15b"/>
國子専幼詔以弟摩和納襲髙唐王摩和納才識英偉<lb/>
謹守成業撫民御衆境内又安痛其兄死節遣使如京<lb/>
師表請䘏典又請翰林承㫖閻復銘諸石教養専過於<lb/>
己子命家臣之謹厚者掌其兄之珍服秘玩待専成立<lb/>
乃悉以付之至大二年摩和納加封趙王即以王爵讓<lb/>
専三年専襲封趙王尚晉王女喇特納巴拉公主一日<lb/>
召王傅托歡司馬阿濟蘇謂曰先王旅殯博囉荒逺之<lb/>
地神靈将何依吾痛心欲無生若請于上得使歸塟先<lb/>
<pb n="KR2a0036_WYG_118-16a"/>
塋瞑目無憾矣二人言之知樞宻院事額爾吉納以聞<lb/>
帝嗟悼乆之曰専孝子也即賜阿濟蘇黄金瓶得托歡<lb/>
之子實桂圖魯王傅摩和納之子阿嚕呼圖克斷事官<lb/>
額森等一十九人乘驛以往復賜從者鈔五百貫淇陽<lb/>
王伊徹察喇丞相托和齊也圖爾差兵五百人䕶其行<lb/>
至殯所奠告啟視尸體如生遂得歸𦵏<lb/>
　<lb/>
　<lb/>
<pb n="KR2a0036_WYG_118-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百十八<lb/>
<pb n="KR2a0036_WYG_118-17a"/>
元史卷一百十八考證<lb/>
托音色辰傳賜號國舅阿禪諾延　阿禪原文作按陳<lb/>
　按元史類編以賜諾延號為旺沁事旺沁原文作斡<lb/>
　陳考諾延為國舅之稱阿禪為光獻皇后同父昆弟<lb/>
　故得賜號若其子旺沁尚公主則駙馬也類編以按<lb/>
　陳斡陳名相似遂混而為一太宗紀八年分賜諸王<lb/>
　貴戚鄂爾多亦稱旺沁為諾延其誤同自當以傳為<lb/>
　正<lb/>
<pb n="KR2a0036_WYG_118-17b"/>
封曼濟台為濟寧王　按諸王表曼濟台由濟寧王進<lb/>
　封魯王續通考亦同考傳及紀封魯王者為多阿克<lb/>
　巴拉曼濟台之兄子也當是表誤而續通考據以傳<lb/>
　訛<lb/>
輔武宗守莽賚　原文脫宗字據本紀増<lb/>
阿齊圖　上文作按察兒此又作按塔兒今併改<lb/>
徽文懿福貞壽大長公主　貞原文訛真據本紀及續<lb/>
　通考改<lb/>
<pb n="KR2a0036_WYG_118-18a"/>
僧格巴拉自㓜奉世祖㫖養於鄂克沁公主布扎爾駙<lb/>
　馬所　原文作養于鄂克沁公主所是為布扎爾駙<lb/>
　馬按僧格巴拉尚博諾公主表及續通考皆同其世<lb/>
　系亦與布扎爾别此布扎爾即下文和和之孫尚鄂<lb/>
　克沁公主者繹原傳文義似以布扎爾為僧格巴拉<lb/>
　駙馬之號未順今改正<lb/>
以金章封懿德王　原文訛也德按表及類編皆載博<lb/>
　囉特穆爾封懿德王惟后妃傳作毓德今據表改<lb/>
<pb n="KR2a0036_WYG_118-18b"/>
尚托歡巴圖公主　表作台忽普都此又作台忽魯都<lb/>
　今依表譯改<lb/>
皆阿禪從孫孟克沁之女　按后妃傳及類編皆云貞<lb/>
　節后為托音色辰孫孟克沁女此云阿禪從孫則於<lb/>
　托音色辰為曾孫行矣惟表與傳合自當以傳為正<lb/>
泰定皇后巴拜哈斯阿禪孫鄂蘭徹爾之女　按表以<lb/>
　后為兖王邁珠罕女考后妃傳及類編皆與此合自<lb/>
　係表誤<lb/>
<pb n="KR2a0036_WYG_118-19a"/>
魯王多阿克巴拉之女　原文書爵於名下未順今改<lb/>
滋陽　原文訛磁陽據地理志改<lb/>
又有永平路灤州　考太宗本紀於八年丙申歲以平<lb/>
　灤州賜旺沁此云至大元年所賜與紀不合<lb/>
和琳傳色徹肯等與哈喇罕屢戰　色徹肯原文作薛<lb/>
　徹堅他卷又作薛赤干哈喇罕原文作哈剌罕下文<lb/>
　作哈荅罕盖因上文公主之名遂相牽混今併改<lb/>
</p>
<p>
</p>
  </div>
</body>
</text>
</TEI>
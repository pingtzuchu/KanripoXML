<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷三十四</head> <lb/>
    <p>
<pb n="KR2a0036_WYG_034-1a"/>
欽定四庫全書<lb/>
　元史卷三十四<lb/>
　明翰林學士亞中大夫知制誥兼修國史宋濓等修<lb/>
　本紀第三十四<lb/>
　　文宗三<lb/>
至順元年春正月丙辰命趙世延趙世安領纂修經世<lb/>
大典事懷慶路饑賑鈔四千錠賜明宗妃鄂爾察罕伊<lb/>
埒實克己延呼爾敦鈔幣有差以知樞密院事拜特穆<lb/>
<pb n="KR2a0036_WYG_034-1b"/>
爾為遼陽行省左丞相戊午頒璽書諭雲南辛酉時享<lb/>
太廟命回回司天監禜星壬戌中興路饑賑糶糧萬石<lb/>
貧者仍賙其家甲子雅克特穆爾巴延辭丞相職不允<lb/>
仍命阿榮趙世安慰諭之丁夘雲南諸王圖沁及萬户<lb/>
布呼阿哈竒徹等叛攻中慶路陷之殺㢘訪司官執左<lb/>
丞實都等迫令署諸文牘庚午芍陂屯及鷹坊軍士饑<lb/>
賑糧一月辛未中書省臣言科舉㑹試日期舊制以二<lb/>
月一日三日五日近嵗改為十一十三十五請依舊制<lb/>
<pb n="KR2a0036_WYG_034-2a"/>
從之壬申衡陽猺為宼掠湘鄉州癸酉以宣徽使薩都<lb/>
復知樞密院事與竒徹台並領長寕卿乙亥賜雅克特<lb/>
穆爾質庫一寧海州文登牟平縣饑賑以糧三千石丙<lb/>
子衡州路饑總管王伯恭以所受制命質官糧萬石賑<lb/>
之丁丑追封三寳努為郢城王謚榮敏召荆王之子托<lb/>
克托穆爾赴闕趙世延請致仕不允命中書省製玉帶<lb/>
二十賜臣僚官一品者遣使齎金千五百両銀伍伯兩詣<lb/>
杭州書佛經賜海南大興隆普明寺鈔萬錠市永業地<lb/>
<pb n="KR2a0036_WYG_034-2b"/>
戊寅賜隆禧總管府田千頃立荆襄等處平松等處田<lb/>
賦提舉司並𨽻太禧宗禋院命陜西行省以鹽課鈔十<lb/>
萬錠賑流民之復業者猺賊八百餘人宼石康縣己夘<lb/>
封太醫院使阿哩雅為秦國公庚辰陞羣玉署為羣玉<lb/>
内司秩正三品置司尉亞尉僉司司丞仍𨽻奎章閣學<lb/>
士院禮部尚書庫庫兼監羣玉内司事辛巳改大都田<lb/>
賦提舉司為宣農提舉司荆襄田賦提舉司為荆襄濟<lb/>
農香户提舉司平江提舉司為平江善農提舉司遣使<lb/>
<pb n="KR2a0036_WYG_034-3a"/>
齎鈔三千錠往甘肅市髦牛濠州去年旱賑糧一月大<lb/>
名路及江淛諸路俱以去年旱告永平路以去年八月<lb/>
雹災告加封秦蜀郡太守李氷為聖徳廣裕英惠王其<lb/>
子二郎神為英烈昭惠靈顯仁祐王二月壬午朔以趙<lb/>
世安為御史中丞史惟良為御史丞加知樞密院事<lb/>
雅克布琳開府儀同三司籍張珪子五人家乙酉以西<lb/>
僧嘉勒幹藏布卓特巴嘉勒燦並為烏斯藏土蕃等處<lb/>
宣慰使都元帥雲南麓川等土官來貢方物掦州安豐<lb/>
<pb n="KR2a0036_WYG_034-3b"/>
廬州等路饑以兩淮鹽課鈔五萬錠糧五萬石賑之真<lb/>
定蘄黄等路汝寜府鄭州饑各賑糧一月丁亥命江南<lb/>
陜西河南等處富民輸粟補官江南萬石者官正七品<lb/>
陜西千五百石河南二千石江南五千石者從七品自<lb/>
餘品級有差四川富民有能輸粟赴江陵者依河南例<lb/>
其不願仕乞封父母者聽僧道輸已粟者加以師號徴<lb/>
江淛江西湖廣賑糶糧價鈔赴京師己丑圖沁布呼等<lb/>
攻陷仁徳府至馬龍州調八畨元師鄂勒哲將八畨達<lb/>
<pb n="KR2a0036_WYG_034-4a"/>
爾罕軍千人順元土軍五百人禦之庚寅改萬聖祐國<lb/>
興龍普明龍翔萬夀三提㸃所並為營繕都司秩正四<lb/>
品萬安規運普慶營繕等入提㸃所並為營繕司秩正<lb/>
五品以脩經世大典久無成功專命奎章閣額哩晉特<lb/>
穆爾和塔拉都哩黙色等譯國言所紀典章為漢語纂<lb/>
修則趙世延虞集等而雅克特穆爾如國史例監修開<lb/>
元路呼爾哈萬户府軍士饑給糧賑之辛夘以御史臺<lb/>
贓罰鈔萬錠金千兩銀五千兩付太禧宗禋院供祭祀<lb/>
<pb n="KR2a0036_WYG_034-4b"/>
之需賜雅克特穆爾給驛璽書以徵其食邑租賦奎章<lb/>
閣學士和塔拉都哩黙色薩題虞集辭職詔諭之曰昔<lb/>
我祖宗睿知聰明其於致理之道自然生知朕以統緒<lb/>
所𫝊實在眇躬夙夜憂懼自惟早嵗跋涉艱阻視我祖<lb/>
宗既乏生知之明於國家治體豈能周知故立奎章閣<lb/>
置學士員日以祖宗明訓古昔治亂得失陳説於前使<lb/>
朕樂於聽聞卿等其推所學以稱朕意其勿復辭特黙<lb/>
齊驛户及建康廣徳鎮江諸路饑賑糧一月衛輝江州<lb/>
<pb n="KR2a0036_WYG_034-5a"/>
二路饑賑鈔二萬錠寜國路饑嘗賑糧二萬石不足復<lb/>
賑萬五千石癸巳衛輝路胙城新鄉縣大風雨災甲午<lb/>
自庚寅至是日京師大霜晝雺立諸色民匠打捕鷹坊<lb/>
都總管府秩正二品置奎章閣鑒書博士二人秩正五<lb/>
品圖沁布呼等攻晉寜州圖沁自立為雲南王布呼為<lb/>
丞相阿哈呼喇呼等為平章等官立城柵焚倉庫以拒<lb/>
命乙未中書省言江淛民饑今嵗海運為米二百萬石<lb/>
其不足者來嵗補運從之丙申雲南蒲蠻來朝賑常徳<lb/>
<pb n="KR2a0036_WYG_034-5b"/>
澧州路饑民丁酉帝及皇后皇子喇特納達喇並受佛<lb/>
戒己亥命明宗皇子受佛戒御史言中書平章圖爾實<lb/>
職任台衡不思報效銓選之際紊亂網紀貪汚著聞實<lb/>
恬不知恥黜罷為宜從之猺賊入灌陽縣刼民財庚子<lb/>
以兵興所收諸王額森特穆爾吹綽斯戩等印還給之<lb/>
壬寅伊魯布哈辭御史大夫職不允土蕃等處民饑命<lb/>
有司以糧賑之新安保定諸驛孳畜疫死命中書給鈔<lb/>
濟其乏癸夘汴梁路封丘祥符縣霜災甲辰流旺沁之<lb/>
<pb n="KR2a0036_WYG_034-6a"/>
子于吉陽軍乙巳詔封明宗皇子琳沁巴勒為鄜王豫<lb/>
王喇特納實哩所部千六百餘人饑賑糧二月淮安路<lb/>
民饑以兩淮鹽課鈔五萬錠賑之丙午復以阿爾斯蘭<lb/>
哈雅為江南行臺御史大夫命中尚卿蘇爾約蘇以兵<lb/>
討雲南御史臺臣言竒徹台天厯初在上都常與庫庫<lb/>
楚等謀執都爾蘇事泄同謀者皆死竒徹台以出征獲<lb/>
免頃臺臣疑而劾之不稱事情宜雪其枉從之丁未以<lb/>
巴延知樞密院事依前太保錄軍國重事詔諭中書曰<lb/>
<pb n="KR2a0036_WYG_034-6b"/>
昔在世祖以宰相一人總領庶務故治出於一政有所<lb/>
統今雅克特穆爾為右丞相巴延既知樞密院事左丞<lb/>
相其勿復置太禧宗禋院所𨽻總管府各置副達魯噶<lb/>
齊一人賜豫王王傅官金虎符戊申命中書省及翰林<lb/>
國史院官祭太祖太宗睿宗三朝御容以太禧宗禋使<lb/>
鄂愽哈雅為中書平章政事命史惟良及叅知政事和<lb/>
尚總督建言之事中書省臣言舊制正旦天夀節内外<lb/>
諸司各有贄獻頃者罷之今江淛省臣言聖恩公溥覆<lb/>
<pb n="KR2a0036_WYG_034-7a"/>
幬無疆而臣等殊無補報凡遇慶禮進表稱賀請如舊<lb/>
制為宜從之降璽書中鹽法之禁以嘉興路崇徳州民<lb/>
四萬户所輸租税供英宗后妃嵗賜錢帛詔諭樞密院<lb/>
以屯田子粒鈔萬錠助建佛寺免其軍卒土木之役庚<lb/>
戌茶陵州民饑同知萬嘉努江存禮以所受敇質糧三<lb/>
千石賑之辛亥迤西䝉古驛户饑給芻粟有差賑河南<lb/>
流民復歸者鈔五千錠㤗安州饑民三千户真定南宫<lb/>
縣饑民七千七百户松江府饑民萬八千二百户及土<lb/>
<pb n="KR2a0036_WYG_034-7b"/>
畨多爾濟沙克嘉萬户部内饑命所在有司從宜賑之<lb/>
濟寧路饑民四萬四千九百户賑以山東鹽課鈔萬錠<lb/>
杭州火賑糧一月命市故瀛國公趙㬎田為大龍翔集<lb/>
慶寺永業御史臺臣言不必予直帝曰吾建寺為子孫<lb/>
黎民計若取人田而不予直非朕志也察汗諾爾宣慰<lb/>
司所部千户察喇等衛饑者萬四千四百五十六人人<lb/>
給鈔一錠三月甲寅命宣政院供顯懿莊聖皇后神御<lb/>
殿祭祀乖西䚟蠻三千人入松梨山燒沿邊官軍營堡<lb/>
<pb n="KR2a0036_WYG_034-8a"/>
東平路須城縣饑賑以山東鹽課鈔安慶安豐蘄黄廬<lb/>
五路饑以淮西㢘訪司贓罰鈔賑之丁巳徙濟陽王瑪<lb/>
納濟為吳王吳王普爾普為濟陽王賜八畨順元曲靖<lb/>
烏撒烏䝉䝉慶羅羅斯嵩明州土官幣帛各一禁泛濫<lb/>
給驛四川官吏脅從囊嘉特者皆復故職戊午封皇子<lb/>
喇特納達喇為燕王立宫相府總其府事秩正二品雅<lb/>
克特穆爾領之廷試進士賜圖烈圖王文蔚等九十七<lb/>
人及第出身有差命彰徳路嵗祭羑里周文王祠以河<lb/>
<pb n="KR2a0036_WYG_034-8b"/>
南行省平章竒珠為雲南行省平章八畨順元宣慰使<lb/>
特穆爾布哈為雲南行省左丞從豫王由八畨道討雲<lb/>
南賜明宗近侍七十人官有差裕宗及昭獻元聖皇后<lb/>
位宿衛三千人命儲政院給其衣糧芻粟發米十萬石<lb/>
賑糶京師貧民癸亥遣諸王僧格巴勒薩題勒宻實邁<lb/>
格分使西北諸王揚珠濟達保賽音伊濟貝等所甲子<lb/>
詔諭中外命御史大夫特穆爾布哈伊嚕布哈振舉臺<lb/>
綱丁夘茂巴爾斯來貢蒲萄酒賜鈔幣有差以山東鹽<lb/>
<pb n="KR2a0036_WYG_034-9a"/>
課鈔萬錠賑東昌饑民三萬三千六百户己巳議明宗<lb/>
升祔序于英宗之上視順宗成宗廟遷之例辛未羣臣<lb/>
請上皇帝尊號不許固請乃許之封知樞密院事布哈<lb/>
特穆爾為武平郡王録討雲南圖沁布呼之功雲南宣<lb/>
慰使土官舉宗禄余並遙授雲南行省叅知政事餘賜<lb/>
賚有差分龍慶州𨽻大都路諸王伊蘇台部七百餘人<lb/>
入天山縣掠民財産遣樞密院宗正府官往捕之壬申<lb/>
奉玉冊玉寳祔明宗神主于太廟濮州臨清館陶二縣<lb/>
<pb n="KR2a0036_WYG_034-9b"/>
饑賑鈔七千錠光州光山縣饑出官粟萬石下其直賑<lb/>
糶信陽息州及光之固始縣饑並以附近倉糧賑之甲<lb/>
戌封諸王斯隆瑪為西寧王乙亥西畨哈喇和卓來貢<lb/>
蒲萄酒諸王駙馬還鎮鍚賚有差丙子改山東都萬户<lb/>
府為都督府雲南木邦路土官渾都來貢方物河南登<lb/>
封偃師孟津諸縣饑賑以兩淮鹽課鈔三萬錠鞏昌臨<lb/>
洮蘭州定西州饑賑鈔三千五百錠沂莒膠密寧海五<lb/>
州饑賑糧五千石中興峽州歸州安陸沔陽饑户三十<lb/>
<pb n="KR2a0036_WYG_034-10a"/>
萬有竒賑糧四月丁丑陞太常禮儀院秩正二品敕有<lb/>
司供明宗后班布爾實宫分幣帛二百匹及阿達里托<lb/>
果斯幣帛有差賜雅克特穆爾功勲之碑廣平路饑以<lb/>
河間鹽課鈔萬三千錠賑之辛巳諸王喀哈爾滿貢蒲<lb/>
萄酒廣徳太平集慶等路饑凡數百萬户濮州諸縣蟲<lb/>
食桑葉將盡夏四月壬午朔命西僧作佛事于仁智殿<lb/>
自是日始至十二月終罷癸未置齊哩克昆錢糧都總<lb/>
管府秩正三品中書省臣言各宫分及宿衛士嵗賜錢<lb/>
<pb n="KR2a0036_WYG_034-10b"/>
帛舊額萬人去嵗増四千人邇者増數益廣宜依舊額<lb/>
詔命鄂博哈雅裁省以聞甲申時享太廟丙戌封額爾<lb/>
勒額布根為桓國公雅克特穆爾言天厯初阿蘇軍士<lb/>
為國有勞請以鈔十萬錠米十萬石分給其家從之戊<lb/>
子四川行省調重慶五路萬户以兵救雲南庚寅中書<lb/>
省臣言邇者諸處民饑累常賑救去嵗賑鈔百三十四<lb/>
萬九千六百餘錠糧二十五萬一千七百餘石今汴梁<lb/>
懐慶彰徳大名興和衛輝順徳歸徳及高唐泰安徐邳<lb/>
<pb n="KR2a0036_WYG_034-11a"/>
曹冠等州饑民六十七萬六千户一百一萬二千餘口<lb/>
請以鈔九萬錠米萬五千石命有司分賑制曰可以陜<lb/>
西饑敇有司作佛事七日壬辰以所籍張珪諸子田四<lb/>
百頃賜大承天護聖寺為永業沿邊部落䝉古饑民八<lb/>
千二百人人給鈔三錠布二匹糧二月遣還所部癸巳<lb/>
置豫王王傅副尉司馬各二員丁酉遣諸王桑烏遜還<lb/>
雲南金蘭等驛馬牛死賑鈔五百錠庚子降璽書中諭<lb/>
太禧宗禋院天臨之醴陵湘陰等州台州之臨海等縣<lb/>
<pb n="KR2a0036_WYG_034-11b"/>
饑各賑糶米五千石辛丑明宗后班布爾實崩壬寅括<lb/>
益都般陽寧海田十六萬二千九十頃賜大承天護聖<lb/>
寺為永業立益都廣農提舉司及益都般陽寧海諸提<lb/>
領所並𨽻隆祥總管府烏䝉土官禄余殺烏撒宣慰司<lb/>
官吏降于布呼羅羅諸蠻俱叛與布呼相應平章特穆<lb/>
爾布哈為其所害晉寧建昌二路民饑賑糧五萬五千<lb/>
石鈔二萬三千錠戊申陜西行臺言奉元鞏昌鳯翔等<lb/>
路以累嵗饑不能具五糓種請給鈔二萬錠俾分糴于<lb/>
<pb n="KR2a0036_WYG_034-12a"/>
他郡從之雲南賊禄余以蠻兵七百餘人拒烏撒順元<lb/>
界立闗固守重慶五路萬户軍至雲南境值羅羅蠻萬<lb/>
餘人遇害千户祝天祥等引餘衆遁還詔江淛河南江<lb/>
西三省調兵二萬命諸王温都遜特穆爾及樞密判官<lb/>
洪浹將之與湖廣行省平章托歡㑹兵討雲南己酉作<lb/>
佛事滄州高唐州屬縣蟲食桑葉盡芍陂屯饑賑糧二<lb/>
月土畨等處圖沙瑪民饑命有司賑之賑懐慶承恩孟<lb/>
州等驛鈔千錠五月乙夘遣宣徽使鼎珠等以受尊號<lb/>
<pb n="KR2a0036_WYG_034-12b"/>
告祭南郊故四川行省平章庫春四川道㢘訪司呼爾<lb/>
敦英額等皆為囊嘉特所害並贈官賜謚榆次縣主簿<lb/>
塔斯特穆爾河中府判官圖徳勒皆為遼東軍所害並<lb/>
加褒贈戊午帝御大明殿雅克特穆爾率文武百官及<lb/>
僧道耆老奉玉冊玉寳上尊號曰欽天統聖至徳誠功<lb/>
大文孝皇帝是日改元至順詔天下河南懐慶衛輝普<lb/>
寧四路曽經賑濟人户今嵗差發全行蠲免其餘被災<lb/>
路分人民已經賑濟者腹裏差發江淮夏税亦免三分<lb/>
<pb n="KR2a0036_WYG_034-13a"/>
己未羅羅斯權土官宣慰撒加伯阿漏土官阿剌里州<lb/>
土官徳益叛附于禄余庚申以受尊號恭謝太廟辛酉<lb/>
四川行省討雲南進軍至烏䝉壬戌歸徳府之譙縣霧<lb/>
傷麥癸亥四川軍至雲南之雪山峽遇羅羅斯軍敗之<lb/>
德州饑賑以山東鹽課鈔三千錠武昌路饑賑糧五萬<lb/>
石鈔二千錠甲子申命雅克特穆爾為中書右丞相詔<lb/>
天下以鈔四萬錠分給宫人賜魯國大長公主鈔萬錠<lb/>
丁夘翰林國史院修英宗實錄成戊辰帝發大都次大<lb/>
<pb n="KR2a0036_WYG_034-13b"/>
口陞尚舍寺秩正三品命額哩音特穆爾為大司徒遣豫<lb/>
王喇特納實哩鎮西畨授以金印賜諸王托歡金印大<lb/>
司徒布哷齊銀印加趙世延翰林學士承㫖封魯國公<lb/>
賑衛輝大名廬州饑民鈔六千錠糧五千石開元路呼<lb/>
爾哈萬户府寧夏路哈喇齊千户所軍士饑各賑糧二<lb/>
月己巳次龍虎臺置肅王庫春傅尉司馬各一員辛未<lb/>
置宣忠扈衛親軍都萬户府秩正三品總烏魯斯軍士<lb/>
𨽻樞宻院以太禧宗禋使伊拉齊為中書平章政事左<lb/>
<pb n="KR2a0036_WYG_034-14a"/>
右欽察龍翊侍衛軍士五千三百七十户饑户賑鈔二<lb/>
錠布一疋糧一月癸酉遣使勞軍于雲南時諸王圖喇<lb/>
率萬户呼爾敦實克齊喇博羅等領兵進討圖沁布呼<lb/>
甲戌八畨乖西䚟苖阿馬察伯秩等萬人侵擾邉境詔<lb/>
樞密臣分兵討之乙亥置順元宣撫司統達喇齊軍征<lb/>
雲南人賜鈔五錠衛輝路之輝州以荒乏穀種給鈔三<lb/>
千錠俾糴於他郡己夘遣使詣五臺山作佛事庚辰命<lb/>
湖廣行省以鈔五萬錠給雲南軍需是月右衛左右手<lb/>
<pb n="KR2a0036_WYG_034-14b"/>
屯田大水害禾稼八百餘頃廣平河南大名般陽南陽<lb/>
濟寧東平汴梁等路高唐開濮輝徳冠滑等州及大有<lb/>
千斯等屯田蝗以淛東宣慰使陳天祐湖廣叅知政事<lb/>
樊楫死於王事贈封特加一級龍興張仁興妻鄒氏奉<lb/>
元李郁妻崔氏以志節汴梁尹華以孝行皆旌其門六<lb/>
月辛巳朔雅克特穆爾言嚮有㫖惟許臣及巴延兼領<lb/>
三職今趙世延以平章政事兼翰林學士承㫖奎章閣<lb/>
大學士引疾以辭帝曰朕重老成人其令世延仍視事<lb/>
<pb n="KR2a0036_WYG_034-15a"/>
中書果病無預銓選可也丙戌大駕至上都戊子給左<lb/>
右欽察龍翊侍衛軍士糧壬辰鎮江饑賑糧四萬石饒<lb/>
州饑命有司賑之癸巳御史臺臣言宣徽院錢糓出納<lb/>
無經以上供飲膳冐昧者多不稽其案牘則弊日滋宜<lb/>
如舊制具實上之省部以偹考覈從之丙申立行樞密<lb/>
院討雲南賜給驛璽書十五銀字圖符五以河南行省<lb/>
平章徹爾特穆爾知行樞密院事陜西行省平章特黙<lb/>
齊近侍嘉琿為同知副使發朶甘斯圖沙瑪及鞏昌諸<lb/>
<pb n="KR2a0036_WYG_034-15b"/>
處軍萬三千人人乘馬三匹徹爾特穆爾同鎮西武靖<lb/>
王吹巴勒等由四川嘉琿從豫王喇特納實哩等由八<lb/>
畨分道進軍黄河溢大名路屬縣沒民田五百八十餘<lb/>
頃庚子以内侍中瑞卿薩里為大司徒賜四川行省左<lb/>
丞博囉金虎符以鹽課鈔二十萬錠供雲南軍需命河<lb/>
南湖廣江西甘肅行省誦藏經六百五十部施鈔三萬<lb/>
錠知樞密院事庫春貝托克托穆爾通政使濟爾噶朗<lb/>
翰林學士承㫖嘉琿達巴顔額布根燕王宫相達琿達<lb/>
<pb n="KR2a0036_WYG_034-16a"/>
烏魯斯中政使尚嘉努托噶台右阿蘇衛指揮使諾海<lb/>
徹爾拜珠以謀變有罪並棄市籍其家癸卯四川博囉<lb/>
以䝉古漸丁軍五千往雲南乙巳羅羅斯土官撒加伯<lb/>
合烏䝉蠻萬人攻建昌縣雲南行省右丞伊爾特穆爾<lb/>
拒之斬首四百餘級四川軍亦敗撒加伯于蘆古驛丙<lb/>
午圖沙瑪䝉古民饑賑糧一月丁未改東路䝉古軍元<lb/>
帥府為東路欽察軍萬户府是月高唐曹州及前後武<lb/>
衛屯田水灾大都益都真定河間諸路獻景泰安諸州<lb/>
<pb n="KR2a0036_WYG_034-16b"/>
及左都威衛屯田蝗迤北䝉古饑民三千四百人人給<lb/>
糧二石布二匹旌表真定梁子益妻李氏等貞節徐州<lb/>
胡居仁孝行秋七月辛亥封諸王阿固察為廣寧王授<lb/>
以金印壬子命西僧禜星丙辰以庫春貝大司徒印授<lb/>
薩里丁巳命中書省翰林國史院官祀太祖太宗睿宗<lb/>
御容于大普慶寺命西僧為皇子燕王作佛事西域諸<lb/>
王保賽音遣使來朝賀監察御史請以所籍庫春貝衣<lb/>
物賜宿衛軍士從之己未以庫春貝宅賜太禧宗禋院<lb/>
<pb n="KR2a0036_WYG_034-17a"/>
衣服賜羣臣通渭山崩壓民舍命陜西行省賑被灾者<lb/>
十二家庚申籍托克托穆爾家貲輸内府辛酉改哈斯<lb/>
罕萬户府為總管府秩四品詔僧道獵户鷹坊合得璽<lb/>
書者翰林院無得越中書省以聞眞定路之平棘廣平<lb/>
路之肥鄉保定路之曲陽行唐等縣大風雨雹傷稼舒<lb/>
蘓台蘓爾嘉額勒錦拜格等部獻人口牧畜命酬其直<lb/>
江西建昌萬户府軍戍廣海者一嵗更役來往勞苦詔<lb/>
仍至元舊制二嵗一更乙丑翰林學士承㫖額爾吉訥<lb/>
<pb n="KR2a0036_WYG_034-17b"/>
知樞密院事調諸衛卒築漷州栁林海子堤堰丙寅䝉<lb/>
古百姓以饑乏至上都者閲口數給行糧俾各還所部<lb/>
増大都賑糶米五萬石大都之順州東安州大風雨雹<lb/>
傷稼戊辰夀寧公主薨收其印己巳命江淛行省以鈔<lb/>
十萬錠至雲南増其軍需庚午嵗星犯氐宿開平路雨<lb/>
雹傷稼中書省臣言近嵗帑廩虚空其費有五曰賞賜<lb/>
曰作佛事曰創置衙門曰濫冐支請曰續増衛士鷹坊<lb/>
請與樞密院御史臺各集賽官同加汰减從之御史臺<lb/>
<pb n="KR2a0036_WYG_034-18a"/>
臣劾奏新除河南府總管張居敬避難不之官有㫖免<lb/>
所授官加其罪笞甲戌賜諸王揚珠特穆爾博羅台青<lb/>
格斯齊敖罕等各金銀鈔幣有差丙子敕中書省御史<lb/>
臺遣官詣江淛江西湖廣四川雲南諸行省遷調三品<lb/>
以下官命四川行省於明年茶鹽引内給鈔八萬錠増<lb/>
軍需以討雲南賑穆稜竒里至苦鹽泊等九驛每驛鈔<lb/>
五百錠増給戍居庸闗軍士糧海潮溢漂沒河間運司<lb/>
鹽二萬六千七百餘引丁丑以給驛璽書五銀字圓符<lb/>
<pb n="KR2a0036_WYG_034-18b"/>
二増給陜西䝉古都萬户府以討雲南故丞相特們徳<lb/>
爾子將作使索珠與其弟觀音努姊夫太醫使阿哩雅<lb/>
坐怨望造符録祭北斗呪咀事覺詔中書鞫之事連前<lb/>
刑部尚書烏瑪喇前御史大夫博囉上都留守瑪勒及<lb/>
阿哩雅姊烏訥實宻遜等俱伏誅雲南圖沁布呼等勢<lb/>
愈猖獗烏撒禄余亦乘勢連約烏䝉東川茫部諸蠻欲<lb/>
令布呼弟巴雅斯等兵攻順元樞密臣以聞詔即遣使<lb/>
督豫王喇特納實哩及行樞密院四川雲南行省等亟<lb/>
<pb n="KR2a0036_WYG_034-19a"/>
㑹諸軍分道進討以烏䝉烏撒及羅羅斯地接西畨與<lb/>
碉門安撫司相為唇齒命宣政院督所屬軍民嚴加守<lb/>
備又命鞏昌都總帥府調兵千人戍四川開元大同真<lb/>
定冀寧廣平諸路及忠翊侍衛左右屯田自夏至于是<lb/>
月不雨奉元晉寧興國揚州淮安懐慶衛輝益都般陽<lb/>
濟南濟寧河南河中保定河間等路及武衛宗仁衛左<lb/>
衛率府諸屯田蝗永平龎遵以孝行福州王薦以隠逸<lb/>
大同李文實妻齊氏河南閻遂妻楊氏大都潘居敬妻<lb/>
<pb n="KR2a0036_WYG_034-19b"/>
陳氏王成妻高氏以志節順徳馬奔妻胡閏奴真定民<lb/>
妻周氏冀寧民妻魏益紅以夫死自縊殉塟並旌其門<lb/>
閏七月庚辰朔封諸王瑪展為永寧王授金印及給銀<lb/>
字圓符給驛璽書倂賜以所𨽻封邑嵗賦癸未遣諸王<lb/>
都稜呼圖克博囉等賫銀千兩幣二百匹賜諸王圖烈<lb/>
特穆爾監察御史葛明誠言中書平章政事趙世延年<lb/>
踰七十智慮耗衰固位苟容無補於事請斥歸田里臺<lb/>
臣以聞詔令中書議之雲南茫部路九村夷人阿幹阿<lb/>
<pb n="KR2a0036_WYG_034-20a"/>
里詣四川行省自陳本路舊𨽻四川今土官撒加伯與<lb/>
雲南連叛願備糧四百石民丁千人助大軍進征事聞<lb/>
詔嘉其去逆效順厚慰諭之衛士上都駐冬者所給糧<lb/>
以三分為率二分給鈔大駕將還敇上都兵馬司官二<lb/>
員率兵士由偏嶺至明安巡邏以防盗賊市槖駞百牛<lb/>
三百充扈從屬軍之用丙戌忠翊衛左右屯田隕霜殺<lb/>
稼籍索珠阿哩雅等庫藏田宅奴僕牧畜給大承天護<lb/>
聖寺為永業鑄黄金神仙符命印賜掌全真教道士苖<lb/>
<pb n="KR2a0036_WYG_034-20b"/>
道一己丑立掌醫署秩正五品庚寅以所籍阿哩雅宅<lb/>
為都督府公署辛夘以陜西行臺御史中丞托音納爾<lb/>
為中書叅知政事雅克特穆爾言趙世延向以年老屢<lb/>
乞致仕臣等以聞有㫖世延舊人宜與共政中書御史<lb/>
之言不知前有㫖也帝曰如御史言世延固難任中書<lb/>
矣其仍任以翰林奎章之職四川行省平章汪夀昌言<lb/>
雲南布呼叛逆興兵進討調遣餽餉皆夀昌領之頃以<lb/>
市馬造器械軍官俸給軍士行糧已給鈔十五萬錠今<lb/>
<pb n="KR2a0036_WYG_034-21a"/>
布呼未及殄㓕而烏撒烏䝉相繼為亂大兵深入去朝<lb/>
廷益逺元請軍需早乞頒降從本省酌其緩急便宜以<lb/>
行庶不稽誤從之寧夏奉元鞏昌鳯翔大同晉寧諸路<lb/>
屬縣隕霜殺稼癸巳以伊嚕特穆爾為大司徒賜哈喇<lb/>
齊軍士鈔一萬錠糧十萬石察汗諾爾幷東西凉亭諸<lb/>
衛士九百五十人人賜鈔五錠糧二月朔漠軍士人鈔<lb/>
三錠布二匹糧二月命雅克特穆爾以鈔萬錠分賜天<lb/>
厯初諸王羣臣死事之家行樞密院言征戍雲南兵二<lb/>
<pb n="KR2a0036_WYG_034-21b"/>
人逃歸捕獲法當死詔曰如臨戰陣而逃死宜也非接<lb/>
戰而逃輒當以死何視人命之易耶其杖而流之丁酉<lb/>
帝發上都授額哩音特穆爾大司徒印戊戌甘肅平章<lb/>
政事奈瑪台封宣寧郡王授以金印駙馬錦濟勒封鄆<lb/>
國公授以銀印並知行樞密院事贈安南國王陳益稷<lb/>
儀同三司湖廣行省平章政事王爵如故謚忠懿益稷<lb/>
在世祖時自其國來歸遂授以國王即居于漢陽府天<lb/>
厯二年卒至是加贈謚庚子魯王阿拉克實喇所部三<lb/>
<pb n="KR2a0036_WYG_034-22a"/>
萬餘人告饑賑鈔萬錠糧二萬石中書省臣言内外佛<lb/>
寺三百六十七所用金銀鈔幣不貲今國用不充宜從<lb/>
裁省命省人及宣政院臣裁减上都嵗作佛事百六十<lb/>
五所定為百四所令有司永為嵗例乙巳雲南使來報<lb/>
㨗遣使賜雲南四川省臣行樞宻院臣以上尊丙午諸<lb/>
王巴延特穆爾請給鞍馬願從諸軍擊雲南帝嘉其意<lb/>
從之戊申加封孔子父齊國公叔梁紇為啟聖王母魯<lb/>
國太夫人顔氏為啟聖王夫人顔子兖國復聖公曽子<lb/>
<pb n="KR2a0036_WYG_034-22b"/>
郕國宗聖公子思沂國述聖公孟子鄒國亞聖公河南<lb/>
伯程顥豫國公伊陽伯程頥洛國公羅羅斯土官撒加<lb/>
伯及阿陋土官阿剌里州土官徳益兵八千撒毁棧道<lb/>
遣把事曹通潜結西畨欲㨿大渡河進宼建昌四川行<lb/>
省調碉門安撫司軍七百人成都保寧順慶廣安諸屯<lb/>
兵千人令萬户周勘統領直抵羅羅斯界以控扼西畨<lb/>
及諸蠻部又遣成都順慶二翼萬户昝定逺等以軍五<lb/>
千同卭部知州馬伯所部蠻兵㑹周戡等從便道共討<lb/>
<pb n="KR2a0036_WYG_034-23a"/>
之發成都沙糖戸二百九十人防遏敘州徵重慶夔州<lb/>
逃士軍八百人赴成都廣西猺于國安率千五百人宼<lb/>
修仁荔浦等縣廣西元帥府發兵捕之賊衆潰走生擒<lb/>
國安大都大寧保定益都諸屬縣及京畿諸衛大司農<lb/>
諸屯水沒田八十餘頃杭州常州慶元紹興鎮江寧國<lb/>
諸路及常徳安慶池州荆門諸屬縣皆水沒田一萬三<lb/>
千五百八十餘頃松江平江嘉興湖州等路水漂民廬<lb/>
沒田三萬六千六百餘頃饑民四十萬五千五百七十<lb/>
<pb n="KR2a0036_WYG_034-23b"/>
餘户詔江淛行省以入粟補官鈔三千錠及勸率富人<lb/>
出粟十萬石賑之寳慶衡永諸處田生青蟲食稼冠州<lb/>
郁世復大都趙祥及弟英以孝行旌其門大都阿實克<lb/>
坦塔珠漷州劉仲温以輸米賑貧旌其門八月庚戌河<lb/>
南府路新安沔池等十五驛饑疫人給粟馬給芻粟各<lb/>
一月辛亥雲南伊爾特穆爾以兵屯建昌執羅羅斯把<lb/>
事曹通斬之丁巳北邊諸王伊濟貝遣使來京師雅克<lb/>
特穆爾由西道田獵未至詔以機務至重遣使趣召之<lb/>
<pb n="KR2a0036_WYG_034-24a"/>
己未大駕至京師勞遣人士還營有言蔚州廣靈縣地<lb/>
産銀者詔中書太禧院遣人涖之嵗所得銀歸大承天<lb/>
護聖寺辛酉以世祖是月生命帝師率僧百七十人作<lb/>
佛事七日御史臺臣請立燕王為皇太子帝曰朕子尚<lb/>
㓜非裕宗為燕王時比俟雅克特穆爾至共議之甲子<lb/>
忠州土官黄祖顯遣子宗忠來朝獻方物乙丑遣使詣<lb/>
真定玉華宫祀睿宗及顯懿莊聖皇后神御殿戊辰太<lb/>
白犯氐宿壬申詔興舉䝉古字學中書省樞密院御史<lb/>
<pb n="KR2a0036_WYG_034-24b"/>
臺言臣等此奉㫖裁省衛士今定大内四宿衛之士每<lb/>
宿衛不過四百人累朝宿衛之士各不過二百人鷹坊<lb/>
萬四千二十四人當减者四千人内饔九百九十人四<lb/>
集賽當留者各百人累朝舊邸宫分饔人三千二百二<lb/>
十四人當留者千一百二十人媵臣齊哩克昆萬人當<lb/>
留者六千人其汰去者斥歸本部著籍應役自裁省之<lb/>
後各宿衛復有容匿漢南高麗人及奴𨽻濫充者集賽<lb/>
官與其長杖五十七犯者與曲給散者皆杖七十七没<lb/>
<pb n="KR2a0036_WYG_034-25a"/>
家貲之半以籍入之半賞告者仍令監察御史察之制<lb/>
曰可九月庚辰江淛行省言今嵗夏秋霖雨大水沒民<lb/>
田甚多税糧不滿舊額明年海運本省止可二百萬石<lb/>
餘數令他省補運為便從之罷入粟補官例糴豆二十<lb/>
三萬石於河間保定等路冠恩高唐等州出馬八萬匹<lb/>
令諸路分牧之大寧路地震甲申授布呼齊及伊魯特<lb/>
穆爾大司徒印史惟良辭中書左丞職不允命藝文監<lb/>
以雅克特穆爾世家刻板行之命河南行省給湖廣行<lb/>
<pb n="KR2a0036_WYG_034-25b"/>
省鈔四千錠為軍需討雲南遼陽諸王羅丹曼濟台諸部<lb/>
擾民敇樞密院宗正府及行省每嵗遣官偕往巡問治<lb/>
其獄訟監察御史葛明誠劾奏遼陽行省平章哈喇特<lb/>
穆爾嘗坐贓被杖罪今復任以宰執控制東藩亦足見<lb/>
國家名爵之濫黜罷為宜從之丙戌卭部州土官馬伯<lb/>
嚮道征雲南軍有功以為征進招討知本州事江西湖<lb/>
廣䝉古軍進征雲南者人給鈔五錠雲南羅羅斯叛與<lb/>
成都甚邇而成都軍馬俱進征雲南詔四川鄰境諸王<lb/>
<pb n="KR2a0036_WYG_034-26a"/>
發藩部丁壯二千人戍成都廣源賊弗道閉覆宼龍州<lb/>
羅回洞龍州萬户府移文詰安南國其國回言本國自<lb/>
歸順天朝恪共臣職彼疆我界盡歸一統豈以羅回元<lb/>
𨽻本國遂起争端此盖邊吏生釁假閉覆為名爾本府<lb/>
宜自加窮治湖廣行省備其言以聞命龍州萬户府申<lb/>
嚴邊防己丑熒惑犯鬼宿辛夘賜陜西䝉古軍之征雲<lb/>
南者三十人人鈔六錠監察御史多羅台王丈若言嶺<lb/>
北行省乃太祖肇基之地武宗時太師伊徹察喇為右<lb/>
<pb n="KR2a0036_WYG_034-26b"/>
丞相太傅達爾罕為左丞相保安邊境朝廷遂無北顧<lb/>
之患今天子臨御乃命哈瑪爾圖為平章政事其人無<lb/>
正大之譽有鄙俚之稱錢糓甲兵之事懵無所知豈能<lb/>
昭宣皇猷贊襄國政且以伊徹察喇軰居於前而以斯<lb/>
人繼其後賢不肖不待辯而明理宜黜罷制曰可癸巳<lb/>
白虹貫日置麓川路軍民總管府復立總管府於哈喇<lb/>
和卓甲午熒惑犯鬼宿積尸氣封魏王阿穆爾克子阿<lb/>
嚕為西靖王乙未以立冬祀五福十神太一真君御史<lb/>
<pb n="KR2a0036_WYG_034-27a"/>
臺臣劾奏前中書平章蘓蘓叨居台鼎専肆貪淫兩經<lb/>
杖斷一百七方議流竄幸䝉恩宥量徙湖廣不復畏法<lb/>
自守而乃携妻取妾濫汚百端况湖廣乃屯兵重鎮豈<lb/>
宜居此乞屏之逺裔以示至公詔永竄雷州湖廣行省<lb/>
遣人械送其所丙申以魯國大長公主邸第未完復給<lb/>
鈔萬錠命中書平章伊拉齊董其役己亥以奎章閣纂<lb/>
修經世大典命省院臺諸司以次宴其官屬以平江等<lb/>
處官田五百頃賜魯國大長公主敕諸人非其本俗敢<lb/>
<pb n="KR2a0036_WYG_034-27b"/>
有弟收其嫂子收庶母者坐罪壬寅覈實諸衛軍户物<lb/>
力賜魯國大長公主鈔萬錠命雅克特穆爾詣邸第送<lb/>
之丙午命西僧作佛事於大明殿史惟良復乞辭職歸<lb/>
養允其請仍賜鈔二百錠丁未中書叅知政事張友諒<lb/>
為左丞知樞密院事圖卜台為陜西行臺御史大夫特<lb/>
爾根穆稜等三十二驛自夏秋不雨牧畜多死民大饑<lb/>
命嶺北行省人賑糧二石至治初以白雲宗田給夀安<lb/>
山寺至是其僧沈明琦以為言有㫖令中書省改正之<lb/>
<pb n="KR2a0036_WYG_034-28a"/>
敕有司繕治南郊齋宫遼陽行省碩達勒達路自去夏<lb/>
霖雨黑龍松阿哩二江水溢民無魚為食至是邁拉遜<lb/>
一十五狗驛狗多餓死賑糧兩月狗死者給鈔補市之<lb/>
辰州萬户圖古勒布哈母舒穆嚕氏以志節漳州龍溪<lb/>
縣陳必達以孝行並旌其門冬十月戊申朔降璽書申<lb/>
飭衍聖公崇奉孔子廟事賜雲南行省叅政呼達沙三<lb/>
珠虎符辛亥命湖廣行省給諸王温都遜特穆爾幣百<lb/>
匹以賞將士捕猺賊有功者壬子諸王大臣復請立燕<lb/>
<pb n="KR2a0036_WYG_034-28b"/>
王為皇太子帝曰卿等所言誠是但燕王尚幼恐其識<lb/>
慮未𢎞不克負荷徐議之未晩也立宣忠扈衛親軍都<lb/>
萬户營於大都北市民田百三十餘頃賜之戊午致齋<lb/>
大明殿己未遣亞獻官中書右丞相雅克特穆爾終獻<lb/>
官特穆爾布哈率諸執事告廟請以太祖皇帝配享南<lb/>
郊庚申出次郊宫辛酉帝服大裘衮冕祀昊天上帝于<lb/>
南郊以太祖皇帝配禮成是日大駕還宫甲子以奉元<lb/>
驛馬瘠死命陜西行省給鈔三千錠補市之瑪納和實<lb/>
<pb n="KR2a0036_WYG_034-29a"/>
衮所居諸牧人三千户瀕黄河所居鷹坊五千户各賑<lb/>
糧兩月乙丑廣西猺賊寇横州及永淳縣敕廣西元帥<lb/>
府率兵捕之樞密院臣言毎嵗大駕幸上都發各衛軍<lb/>
士千五百人扈從又發諸衛漢軍萬五千人駐山後䝉<lb/>
古軍三千人駐官山以守闗梁乞如舊數調遣以俟來<lb/>
年從之辛未烏䝉路土官阿朝歸順遣其通事阿累等<lb/>
貢方物壬申御史臺臣言内外官吏令家人受財以其<lb/>
千名犯義罪止笞四十七解任貪汚者緣此犯法愈多<lb/>
<pb n="KR2a0036_WYG_034-29b"/>
請依十二章計贓多寡論罪從之甲戌敕累朝宫分官<lb/>
署凡文移無得稱皇后止稱某位下娘子其委用官屬<lb/>
並由中書擬聞乙亥改打捕鷹坊總管府為仁虞都總<lb/>
管府知樞密院事薩都宣徽使騰吉斯並賜達爾罕之<lb/>
號中書省臣言近討雲南已給鈔二十萬錠為軍需今<lb/>
費用已盡鎮西武靖王吹巴勒及行省行院復求鈔如<lb/>
前數臣等議方當進討之際宜依所請給之制曰可賜<lb/>
伯夷叔齊廟額曰聖清嵗春秋祠以少牢遣使趣四川<lb/>
<pb n="KR2a0036_WYG_034-30a"/>
雲南行省兵進討於是四川行省平章達春引兵由永<lb/>
寧左丞博囉引兵由青山茫部並進陳兵周泥驛及禄<lb/>
余等戰殺蠻兵三百餘人禄余衆潰即奪其闗隘以𨗳<lb/>
順元諸軍時雲南行省平章竒珠等俱失期不至十一<lb/>
月庚辰命中書賑糶糧十萬石濟京師貧民辛巳御史<lb/>
臺臣言陜西行省左丞齊喇坐受人僮奴一人及鸚鵡<lb/>
請論如律詔曰位至宰執食國厚禄猶受人生口理宜<lb/>
罪之但鸚鵡微物以是論贓失於太苛其從重者議罪<lb/>
<pb n="KR2a0036_WYG_034-30b"/>
今後凡饋禽鳥者勿以贓論著為令癸未賑上都欒河<lb/>
駐冬各宫分齊哩克昆萬五千七百戸糧二萬石甲申<lb/>
熒惑退犯鬼宿命帝師率西僧作佛事内外八所以是<lb/>
日始嵗終罷丙戌太白犯壘壁陣中書省臣言至元間<lb/>
安豐安慶廬州等路有未附籍戸千四百三十六世祖<lb/>
命以其嵗賦賜綽和爾後既附籍所輸嵗賦皆入官别<lb/>
令萬億庫嵗給以鈔二百錠今乞停所給鈔復以其户<lb/>
賜綽和爾之子雅克特穆爾從之羅羅斯撤加伯烏撒<lb/>
<pb n="KR2a0036_WYG_034-31a"/>
阿荅等合諸蠻萬五千人攻建昌伊爾特穆爾等引兵<lb/>
追于木托山下敗之斬首五百餘級賑襄鄧輝和爾民<lb/>
被西兵害者六十三户户給鈔十五錠米二石被西兵<lb/>
掠者五百七十七户户給鈔五錠米二石廣西亷訪司<lb/>
言今討叛猺各行省官將兵二萬人屯駐静江遷延不<lb/>
進曠日持久恐失事機詔遣使趣之知樞密院事雅克<lb/>
布琳請依舊制全給鷹坊芻粟使毋貧乏帝曰國用皆<lb/>
百姓所供當量入為出朕豈以鷹坊失所重困吾民哉<lb/>
<pb n="KR2a0036_WYG_034-31b"/>
不從辛夘以庫庫台知樞密院事給山東鹽課鈔三千<lb/>
錠賑曹州濟陰等縣饑民癸巳以臨江吉安兩路天源<lb/>
延聖寺田千頃所入租税𨽻太禧宗禋院戊戌立打捕<lb/>
鷹坊紅花總管府於遼陽行省秩四品辛丑徴河南行<lb/>
省民間自實田土糧税不通舟楫之處得以鈔代輸命<lb/>
陜西行省賑河州䝉古屯田衛士糧兩月甲辰命司天<lb/>
監禜星丙午恩州諸王昻輝坐擊傷巡檢張恭杖六十<lb/>
七謫還廣寧王所部充軍役十二月戊申詔遣巴延等<lb/>
<pb n="KR2a0036_WYG_034-32a"/>
以將立燕王喇特納達喇為皇太子告祭于郊廟己酉<lb/>
以董仲舒從祀孔子廟位列七十子之下國子生積分<lb/>
及等者省臺集賢院奎章閣官同考試中式者以等第<lb/>
試官不中者復入學肆業以粟十萬石米豆各十五萬<lb/>
石給河北諸路牧官馬之家宣忠扈衛烏魯斯屯田官<lb/>
給牛種農具辛亥立燕王喇特納達喇為皇太子詔天<lb/>
下甲寅西域軍士居永平灤州豐閏玉田者人給鈔三<lb/>
錠布二匹糧兩月監察御史言昔裕宗由燕邸而正儲<lb/>
<pb n="KR2a0036_WYG_034-32b"/>
位世祖擇耆舊老臣如王顒姚燧蕭㪺等為之師保賓<lb/>
客今皇太子仁孝聰睿出自天成誠宜慎選徳望老成<lb/>
學行純正者俾之輔𨗳於左右以宏養正之功實宗祀<lb/>
生民之福也帝嘉納之詔龍翔集慶寺工役佛事江南<lb/>
行臺悉給之戊午以十月郊祀禮成帝御大明殿受文<lb/>
武百官朝賀大赦天下癸亥知樞密院事庫庫台兼大<lb/>
都留守乙丑遣集賢侍讀學士珠爾噶詣真定以明年<lb/>
正月二十日祀睿宗及后于玉華宫之神御殿丁夘命<lb/>
<pb n="KR2a0036_WYG_034-33a"/>
西僧於興聖光天宫十六所作佛事癸酉詔宣忠扈衛<lb/>
親軍都萬戸府凡立營司境内所屬山林川澤其鳥獸<lb/>
魚鼈悉供内膳諸獵捕者坐罪甲戌御史中丞和尚坐<lb/>
受婦人為賂遇赦原罪監察御史言和尚所為貪縱有<lb/>
汚臺綱罪雖見原宜追奪所受制命禁錮元籍終其身<lb/>
臺臣以聞制可敕各行省凡遇邊防有警許令便宜發<lb/>
兵緩則驛聞賑龍慶州懐來縣前嵗被兵萬一千八百<lb/>
六十户糧兩月冀寧路梁世明妻程氏中興路巴延妻<lb/>
<pb n="KR2a0036_WYG_034-33b"/>
阿勒特爾台以志節大都宛平縣民鄭珪以行義並旌<lb/>
其門賑遼陽行省所居鷹坊戸糧一月<lb/>
　<lb/>
　<lb/>
　<lb/>
　<lb/>
　<lb/>
　元史卷三十四<lb/>
<pb n="KR2a0036_WYG_034-34a"/>
元史卷三十四考證<lb/>
並領長宻卿　按元官制無長宻卿樞宻院亦無卿名<lb/>
　惟長信寺長秋寺設卿長宻應長信或長秋之訛然<lb/>
　他無所考今因原文而附識其疑于此<lb/>
辛夘　原刻作二月辛夘朔考上文二月係壬午朔以<lb/>
　甲子推之此處癸巳之上應有辛夘日而誤書朔今<lb/>
　改正<lb/>
嘉興路崇徳州　原刻作崇徳縣考地理志元貞元年<lb/>
<pb n="KR2a0036_WYG_034-34b"/>
　升縣為州于此自應書州今據志改<lb/>
黒龍松阿哩二江水溢　原刻松阿哩作宋瓦乃音譯<lb/>
　之訛葢松阿哩即松花江故與黒龍江並稱也<lb/>
</p>
<p>
</p>
  </div>
</body>
</text>
</TEI>
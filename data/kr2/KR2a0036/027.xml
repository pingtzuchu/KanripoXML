<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷二十七</head> <lb/>
    <p>
<pb n="KR2a0036_WYG_027-1a"/>
欽定四庫全書<lb/>
　元史卷二十七<lb/>
　明翰林學士亞中大夫知制誥兼修國史宋濓等修<lb/>
　本紀二十七<lb/>
　　英宗一<lb/>
英宗睿聖文孝皇帝諱碩迪巴拉仁宗嫡子也母莊懿<lb/>
慈聖皇后鴻吉哩氏以大徳七年二月甲子生仁宗欲<lb/>
立為太子帝入謁太后固辭曰臣㓜無能且有兄在宜<lb/>
<pb n="KR2a0036_WYG_027-1b"/>
立兄以臣輔之太后不許延祐三年十二月丁亥立為<lb/>
皇太子授金寳開府置官屬監察御史段輔太子詹事<lb/>
郭貫等首請近賢人擇師傅帝嘉納之六年十月戊午<lb/>
受玉册詔命百司庶務必先啓太子然後奏聞帝謂中<lb/>
書省臣曰至尊委我以天下事日夜寅畏惟恐弗堪卿<lb/>
等亦當洗心滌慮恪勤乃職勿有隳壞以貽君父憂七<lb/>
年春正月戊戌仁宗不豫帝憂形于色夜則焚香泣曰<lb/>
至尊以仁慈御天下庶績順成四海清宴今天降大厲<lb/>
<pb n="KR2a0036_WYG_027-2a"/>
不如罰殛我身使至尊永為民主辛丑仁宗崩帝哀毁<lb/>
過禮素服寢于地日歠一粥癸夘太陰犯斗甲辰太子<lb/>
太師特們徳爾以太后命為右丞相丙午遣使分讞内<lb/>
外刑獄戊申賑通漷二州䝉古貧民汰知樞宻院事四<lb/>
員禁巫祝日者交通宗戚大官二月壬子罷造永福寺<lb/>
賑大同豐州諸驛饑以江浙行省左丞相赫嚕為中書<lb/>
平章政事丁巳修佛事戊午祭社稷建御容殿于永福<lb/>
寺汰富民竄名宿衛者給役䝉古諸驛己未命儲糧于<lb/>
<pb n="KR2a0036_WYG_027-2b"/>
宣徳開平和林諸倉以備賑貸供億復以都水監𨽻中<lb/>
書辛酉太陰犯軒轅御女平章政事齊琳特穆爾御史<lb/>
大夫托歡罷為集賢大學士壬戌太陰犯靈臺甲子特<lb/>
們徳爾阿薩爾請捕逮四州行省平章政事趙世延赴<lb/>
京參議中書省事青沙津坐鬻官以法當杖太后命笞<lb/>
之帝曰不可法者天下之公若狗私而輕重之非示天<lb/>
下以公也卒正其罪丙寅以陜西行省平章政事趙世<lb/>
榮為中書平章政事江西行省右丞茂巴爾為中書右丞参<lb/>
<pb n="KR2a0036_WYG_027-3a"/>
知政事張思明為中書左丞中書左丞和卓罷為嶺北<lb/>
行省右丞丁夘太陰犯日星白雲宗攝沈明仁為不法<lb/>
坐罪詔籍江南冒為白雲僧者為民己巳修辰類佛事<lb/>
于京城四門罷上都乾元寺䂓運總管府庚午太陰犯<lb/>
斗辛未括民間係官山塲河泊窰冶廬舍壬申召陜西<lb/>
行臺御史大夫達實特穆爾赴闕以遼陽大同上都甘<lb/>
肅官牧羊馬牛駞給朔方民戸仍給曠地屯種癸酉括<lb/>
勘崇祥院地其冒以官地獻者追其直以民地獻者歸<lb/>
<pb n="KR2a0036_WYG_027-3b"/>
其主決開平重囚丙子定京城環衛更番法淮五衛漢<lb/>
軍嵗例丁丑奪前中書平章政事李孟所受秦國公制<lb/>
命仍仆其先墓碑戊寅中書平章政事額卜徳哷勒罷<lb/>
為甘肅行省平章政事阿爾哈雅罷為湖廣行省平章<lb/>
政事特們徳爾以前御史中丞楊多爾濟中書平章政<lb/>
事蕭拜珠違太后㫖矯命殺之籍其家徽政院使實勒<lb/>
們以太后命請更朝官帝曰此豈除官時耶且先帝舊<lb/>
官豈宜輕動俟予即位議于宗親元老賢者任之邪者<lb/>
<pb n="KR2a0036_WYG_027-4a"/>
黜之可也司農卿諤勒哲布哈言先帝以土田頒賜諸<lb/>
臣者宜悉歸官帝曰所賜為誰對曰左丞相阿薩爾所<lb/>
得為多帝曰予常諭卿等當以公心輔弼卿於先朝嘗<lb/>
請海舶之税以阿薩爾奏而止今所言乃復私憾非公<lb/>
議也豈輔弼之道耶遂出諤勒哲布哈為湖南宣慰使<lb/>
奪僧年扎克䇿喇實等所受司徒國公制銷其印三月<lb/>
辛巳以中書禮部領教坊司壬午賑陳州嘉定州饑𤓰<lb/>
哇遣使入貢戊子太陰犯酒旗上星熒惑犯進賢徴諸<lb/>
<pb n="KR2a0036_WYG_027-4b"/>
王駙馬流竄者給侍從遣就分邑庚寅帝即位詔曰洪<lb/>
惟太祖皇帝膺期撫運肇開帝業世祖皇帝神機睿畧<lb/>
統一四海以聖繼聖迨我先皇帝至仁厚徳<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>濡羣生<lb/>
君臨萬國十年于兹以社稷之逺圖定天下之大夲叶<lb/>
謀宗親授予冊寳方春宫之與政遽昭考之賔天諸王<lb/>
貴戚元勲碩輔咸謂朕宜體先帝付托之重皇太后擁<lb/>
䕶之慈既深繫於人心詎可虚于神器合辭勸進誠意<lb/>
交孚乃于三月十一日即皇帝位于大明殿可赦天下<lb/>
<pb n="KR2a0036_WYG_027-5a"/>
尊太后為太皇太后是夜太陰犯明堂壬辰太皇太后<lb/>
受百官朝賀于興聖宫特們徳爾進開府儀同三司上<lb/>
柱國太師敕羣臣超授散官者朝㑹毋越班次賜諸王<lb/>
伊特穆爾托克托納延等金銀幣帛有差賑寜夏路軍<lb/>
民饑甲午作佛事于寶慈殿賑摩琳温都爾等十一驛<lb/>
饑乙未日暈若連環丙申俄羅斯等内附賜鈔萬四千<lb/>
貫遣還其部遣知樞宻事額爾吉納檢覈鞏昌等路屯<lb/>
戍選甘州戍卒戊戌汰上都留守司留守五員定吏員<lb/>
<pb n="KR2a0036_WYG_027-5b"/>
秩止從七品如前制庚子降太常禮儀院通政院都護<lb/>
府崇福司並從二品䝉古國子監都水監尚乗寺光祿<lb/>
寺並從三品給事中拉木伊克監尚舍寺司天監並正<lb/>
四品其官遞降一等有差七品以下不降賜邊戍諸王<lb/>
駙馬及將校士卒金帛有差市羊五十萬馬十萬贍北<lb/>
邊貧乏者辛丑禁擅奏璽書以樞宻院兼領左右衛率<lb/>
府壬寅降前中書平章政事李孟為集賢侍講學士悉<lb/>
奪前所受制命御史臺臣請降詔諭百司以肅臺綱帝<lb/>
<pb n="KR2a0036_WYG_027-6a"/>
曰卿等但守職盡言善則朕當服行否亦不汝罪也甲<lb/>
辰詔中外母沮議特們徳爾敕罷醫卜工匠任子其藝<lb/>
精絶者擇用之丙午有事於南郊告即位丁未罷崇祥<lb/>
院以民匠都總管府𨽻將作院夏四月庚戌有事于太<lb/>
廟告即位追奪佛遜司徒官罷少府監復儀鳯教坊廣<lb/>
惠諸司品秩罷行中書省丞相河南行省丞相額森特<lb/>
穆爾湖廣行省丞相多爾濟徳沁遼陽行省丞相並降<lb/>
為本省平章政事惟征東行省丞相髙麗王不降賜諸<lb/>
<pb n="KR2a0036_WYG_027-6b"/>
王特穆爾布哈鈔萬五千貫甲寅太白犯填星乙夘復<lb/>
國子監都水監秩正三品罷回回國子監行通政院封<lb/>
諸王齊齊克圖為寧逺王詔京師勢家與民均役諾海<lb/>
温都爾驛户饑賑之戊午祀社稷告即位己未紹慶路<lb/>
洞蠻為寇命四川行省捕之祭遁甲神于香山命平章<lb/>
政事王毅等徴理在京諸倉庫糧帛虧額申嚴和林酒<lb/>
禁庚申降百官越階者並依所受之職以太常禮儀院<lb/>
使拜珠為中書平章政事以西僧雅布達勒為元永延<lb/>
<pb n="KR2a0036_WYG_027-7a"/>
教三藏法師授金印壬戌太陰犯房以即位賞宿衛軍<lb/>
括馬三萬疋給䝉古流民遣還其部給通漷二州䝉古<lb/>
户夏布特們徳爾請參決政務禁諸臣毋隔越擅奏從<lb/>
之乙丑仁宗喪卒哭作佛事七日戊辰車駕幸上都海<lb/>
運至直活調兵千人防戍封王照為雞林郡公議袝仁<lb/>
宗以陰陽拘忌權結綵殿於太室東南以奉神主己巳<lb/>
河間真定濟南等處䝉古軍饑賑之罷市舶司禁賈人<lb/>
下番課回回散居郡縣者户嵗輸包銀二兩增兩淮荆<lb/>
<pb n="KR2a0036_WYG_027-7b"/>
湖江南東西道田賦斗加二升賑大都淨州等處流民<lb/>
給糧馬遣還北邊戊寅以䝉古漢人驛𫝊復𨽻通政院<lb/>
有獻七寳帶者因近臣以進帝曰朕登大位不聞卿等<lb/>
薦賢而為人進帶是以利誘朕也其還之是月左衛屯<lb/>
田旱蝗左翊屯田蟲食麥苖豪州水五月己夘禁僧馳<lb/>
驛仍收元給璽書庚辰上都留守賀巴延坐便服迎詔<lb/>
棄市籍其家辛巳汝寜府霖雨傷麥禾發粟五千石賑<lb/>
糶之丁亥罷沅陵縣浦口千户所己丑中書省臣請禁<lb/>
<pb n="KR2a0036_WYG_027-8a"/>
擅奏除拜帝曰然恐朕遺忘或乗間奏請濫賜名爵汝<lb/>
等當復以聞復置青海五條河屯田命僧禱雨大同雲<lb/>
内豐勝諸郡縣饑發粟萬三千石貸之左丞相阿薩爾<lb/>
罷為嶺北行省平章政事拜珠為中書左丞相鼐喇古<lb/>
塔斯哈雅平為中書平章政事濟爾噶朗為中書參知<lb/>
政事庚寅太陰犯心辛夘參知政事竒徹罷為集賢學<lb/>
士賑上都城門及駐冬衛士遣使𣙜廣東番貨弛陜西<lb/>
酒禁壬辰和林民閻海瘞殍死者三千餘人旌其門癸<lb/>
<pb n="KR2a0036_WYG_027-8b"/>
巳太隂犯天狗甲午瀋陽饑給鈔萬二千五百貫賑之<lb/>
乙未請大行皇帝諡于南郊丙申太白犯畢禁宗戚權<lb/>
貴避徭役及作奸犯科戊戌有告嶺北行省平章政事<lb/>
阿薩爾中書平章政事赫嚕及御史大夫圖塔哈徽政<lb/>
使實勒們等與故約蘇穆爾妻伊埒薩巴謀廢立拜珠<lb/>
請鞫狀帝曰彼若借太皇太后為詞奈何命悉誅之籍<lb/>
其家追封隴西公汪世顯為隴右王辛丑以知樞宻院<lb/>
事特穆爾圖為中書平章政事壬寅監察御史請罷僧道<lb/>
<pb n="KR2a0036_WYG_027-9a"/>
工伶濫爵及建寺豢獸之費甲辰以誅阿薩爾赫嚕賀<lb/>
巴延等詔天下敕百司日勤政務怠者罪之丙午御史<lb/>
劉恒請興義倉及奪僧道官敕捕伊埒薩巴子江浙行<lb/>
省平章政事瑪魯仍籍其家丁未封屯沁為雲南王往<lb/>
鎮其地番陽進嘉禾一莖六穗以賀巴延實勒們阿薩<lb/>
爾家貲田宅賜特們徳爾等六月己酉流徽政院使穆<lb/>
蘇穆爾于金剛山以圖塔哈實勒們故奪人畜産歸其<lb/>
主甲寅前太子詹事綽和爾伏誅京師疫修佛事于萬夀山<lb/>
<pb n="KR2a0036_WYG_027-9b"/>
乙夘昌王阿實克部饑賜鈔千萬貫賑之賞誅阿薩爾<lb/>
等功賜拜珠等金銀鈔有差丙辰詔河南行省平章政<lb/>
事額森特穆爾至京收圖塔哈廣平王印丁巳以江西<lb/>
行省左丞相托克托為御史大夫宗正扎爾古齊特穆<lb/>
爾布哈知樞宻院事戊午罷徽政院廣東採珠提舉司<lb/>
罷以有司領其事封知樞宻院事達實特穆爾為薊國<lb/>
公己未定邊地盜孳畜罪犯者令給各部力役如不悛<lb/>
斷罪如内地法庚申太陰犯斗賜角觝百二十人鈔各<lb/>
<pb n="KR2a0036_WYG_027-10a"/>
千貫辛酉詔免僧人雜役壬戌敕諸使至京師大事<lb/>
五日小事三日遣還是夜月食既癸亥太陰犯壘壁陣<lb/>
乙丑賑北邊饑民有妻子者鈔千五百貫孤獨者七百<lb/>
五十貫新作太祖幄殿西番道喇各目降丁夘太白犯<lb/>
井賜諸王阿穆爾台宴服珠㡌戊辰賑雷家驛户鈔萬<lb/>
五千貫辛未太白犯昴甲戌賜北邊諸王巴雅爾台等<lb/>
十人鈔各一萬五千貫邊民賑米三月修寜夏奇徹勒<lb/>
佛事給鈔三百一十二萬貫丁丑改紅城中都威衛為<lb/>
<pb n="KR2a0036_WYG_027-10b"/>
中翊侍衛親軍都指揮使司𨽻樞宻院罷章慶司延福<lb/>
司羣收監宫正司遼陽萬户府復徽儀司使為饍珍司善<lb/>
政司為都總管府内宰司延慶司甄用監復為正三品<lb/>
益都蝗荆門州旱棣州髙郵江陵水秋七月戊寅賜諸<lb/>
王奇爾布哈鈔萬五千貫命𤣥教宗師張留孫修醮事<lb/>
于崇真宫壬午立普定路屯田分烏徹烏䝉屯田卒二<lb/>
千赴之運和林糧于扎昆倉以便邊軍市馬三萬羊四<lb/>
萬給邊軍貧乏者癸未括馬于大同興和冀寜三路以<lb/>
<pb n="KR2a0036_WYG_027-11a"/>
頒衛士甲申車駕將北幸調左右翊軍赴北邊浚井以<lb/>
知樞宻院事瑪嚕哈坦並為遼陽行省平章政事丙戌<lb/>
賜諸王邁努等鈔二十五萬貫丁亥太陰犯斗諸王噶<lb/>
珠等部火賑糧三月鈔萬五千貫晉王伊蘇特穆爾部<lb/>
饑賑鈔五千萬貫壬辰罷女直萬户府及狗站托克托<lb/>
和斯散遼陽紅花萬户府兵遣扈從諸營還大都禁踐<lb/>
民禾安南内附人陳巖言其國貢使多為覘伺敕湖廣<lb/>
行省汰遣之乙未賜西僧沙克嘉鈔萬五千貫以甘肅行<lb/>
<pb n="KR2a0036_WYG_027-11b"/>
省平章竒徹知樞宻院事回囘太醫進藥曰達爾嘉給<lb/>
鈔三千萬貫丙申以昌平灤陽十二驛供億繁重給鈔<lb/>
三十萬貫賑之中書平章政事鼐喇古罷降封安王温<lb/>
都遜布哈為順川王禁獻珍寳製衮冕戊戌熒惑犯房<lb/>
樞宻院臣言塔海萬户部布拉噶齊與北兵戰㧞衆軍<lb/>
士以還棄其子於野殺所乗馬以㗖士卒請賞之賜鈔<lb/>
五千貫諤蘭徹辰告諸王阿爾婁特穆爾謀變賞鈔萬<lb/>
五千貫敇中外希賞自請者勿予己亥太隂犯昴賜女<lb/>
<pb n="KR2a0036_WYG_027-12a"/>
巫巴雅爾台鈔萬五千貫庚子以江南行御史臺中丞<lb/>
亷恂為中書平章政事辛丑賜公主咱雅巴拉等鈔七<lb/>
萬五千貫晉王伊蘇特穆爾遣使以地七千頃歸朝廷<lb/>
請有司徴其租嵗給糧鈔從之以遼陽金銀鐵冶歸中<lb/>
政院癸夘賜伶人鈔二萬五千貫酒人十五萬貫己巳<lb/>
以知樞宻院事額爾吉納為江西行省平章政事是月<lb/>
後衛屯田及潁息汝陽上蔡等縣水霸州及堂邑縣蝻<lb/>
八月丁未朔嶺北省臣實都坐以官錢犒軍免官詔復<lb/>
<pb n="KR2a0036_WYG_027-12b"/>
其職戊申祭社稷罷曲靖路人匠提舉司賑晉王部軍<lb/>
民鈔二百五十萬貫禜星于司天監辛亥賑龍居河諸<lb/>
軍乙夘賜上都駐冬衛士鈔四百萬貫諸王瑪納濟部<lb/>
饑興聖宫牧駞户貧乏並賑之丙辰袝仁宗聖文欽孝<lb/>
皇帝莊懿慈聖皇后于太廟特們徳爾攝太尉奉玉册<lb/>
行事太白犯靈臺戊午特們徳爾以趙世延嘗劾其姦<lb/>
誣以不敬下獄請殺之并究省臺諸臣不允帝幸涼亭<lb/>
從容謂近侍曰頃特們徳爾必欲寘趙世延于死地朕<lb/>
<pb n="KR2a0036_WYG_027-13a"/>
素聞其忠良故每奏不納左右咸稱萬嵗乙丑熒惑犯<lb/>
天江丁夘太白犯太微垣右執法宫人官奴坐用日者<lb/>
請太皇太后禜星杖之籍其資圖沙瑪部宣慰使琳沁<lb/>
坐違制不發兵詔杖流尼魯罕之地庚午發米十萬石<lb/>
賑糶京師貧民壬申太陰犯軒轅御女甲戌廣東新州<lb/>
饑賑之河間路水九月甲申建夀安山寺給紗千萬貫<lb/>
括興和馬以贍北部貧民禁五臺山樵採罷上都嶺北<lb/>
甘肅河南諸郡酒禁乙酉太陰犯壘壁陣丙戌熒惑犯<lb/>
<pb n="KR2a0036_WYG_027-13b"/>
斗壬辰敕議玉華宫嵗享睿宗登歌大樂土番利族阿<lb/>
俄等五種寇成谷遣鞏昌總帥以兵討之循州溪蠻秦<lb/>
元吉為寇遣守將捕之癸巳太陰犯昴瀋陽水旱害稼<lb/>
弛其山塲河泊之禁戊戌太陰犯鬼己亥太白犯亢庚<lb/>
子常澧州洞蠻貞公合諸洞為寇命土官追捕之癸卯<lb/>
親王圖卜布哈吹巴勒遣使賀登極甲辰雲南木邦路<lb/>
土官紿邦子忙兀等入貢賜幣有差遣茂扎木等使占<lb/>
城占臘龍牙門索馴象以廩蔵不充停諸王所部嵗給<lb/>
<pb n="KR2a0036_WYG_027-14a"/>
冬十月丁未時享太廟庚戌太陰犯熒惑于斗將作院<lb/>
使伊蘇坐董製珠衣怠工杖之籍其家壬子作佛事于<lb/>
文徳殿四十日申嚴兩淮鹽禁丁巳酉陽聳儂洞蠻田<lb/>
謀逺為寇命守臣招捕之戊午車駕至自上都詔太常<lb/>
院臣曰朕將以四時躬祀太室宜與羣臣集議其禮此<lb/>
追逺報本之道毋以朕勞于對越而有所損其悉遵典<lb/>
禮安南國遣其臣鄧恭儉貢方物庚申敕譯佛書辛酉<lb/>
賜勞特黙齊宿衛者遣還所部癸亥太陰犯井乙丑幸<lb/>
<pb n="KR2a0036_WYG_027-14b"/>
大䕶國仁王等帝師請以卓特巴嘉勒燦為土番宣慰<lb/>
司都元帥從之酉陽土官冉世昌遣其子冉朝率大小<lb/>
石隄洞蠻入貢丙寅定恭謝太廟儀式丁夘為皇后作<lb/>
盝頂殿于上都己巳罷玉華宫祀睿宗登歌樂敕翰林<lb/>
院譯詔闗白中書庚午命拜珠督造夀安山寺癸酉流<lb/>
諸王阿拉克特穆爾於雲南十一月丙子朔帝御齋宫丁<lb/>
丑謝太廟至仁宗太室即流涕左右感動戊寅以海運不<lb/>
給命江浙行省以財賦府租益之還其直歸宣徽中政二<lb/>
<pb n="KR2a0036_WYG_027-15a"/>
院檢勘沙淨二州流民勒還本部以登極大賚諸王百<lb/>
官中書㑹其數計金五千兩銀七十八萬兩鈔百二十<lb/>
一萬一千貫幣五萬七千三百六十四匹帛四萬九千<lb/>
三百二十二匹木綿九萬二千六百七十二匹布二萬<lb/>
三千三百九十八匹衣八百五十九襲鞍勒弓矢有差<lb/>
給嶺北驛牛馬造今年鈔本至元鈔五千萬貫中統鈔<lb/>
二百五十萬貫汰衛士冒受嵗賜者庚辰併永平路灤<lb/>
邑縣于石城遣鼎珠等括順陽王温都遜布哈邸財物入<lb/>
<pb n="KR2a0036_WYG_027-15b"/>
章佩監中政院禁京城諸寺邸舍匿商税辛巳以親祀<lb/>
太廟禮成御大明殿受朝賀甲申敕翰林國史院纂修<lb/>
仁宗實錄丁亥作佛事于光大殿戊子幸隆福宫己丑<lb/>
宣徳䝉古驛饑命通政院賑之丁酉詔各郡建帝師帕<lb/>
克斯巴殿制視孔子廟有加戊戌交趾蠻儂志徳寇脱<lb/>
零那乞等六洞命守將討之遣使閲實各行省戍兵己<lb/>
亥計京官俸鈔給米三分癸夘熒惑犯壘壁陣甲辰特<lb/>
們徳爾言和市織幣薄惡由董事者不謹請免右丞髙<lb/>
<pb n="KR2a0036_WYG_027-16a"/>
昉等官仍令郡縣更造徴其元直不允太常禮儀院擬<lb/>
進時享太廟儀式十二月乙巳朔詔曰朕祗遹貽謀獲<lb/>
承丕緒念付託之惟重顧繼述之敢忘爰以延祐七年<lb/>
十一月二日被服衮冕恭謝于太廟既大禮之告成宜<lb/>
普天之均慶屬兹踰嵗用易紀元于以導天地之至和<lb/>
于以法春秋之謹始可以明年為至治元年減天下租<lb/>
賦二分包銀五分免大都上都興和三路差税三年優<lb/>
復煮鹽煉鐵等戸二年開燕南山東河泊之禁聼民采<lb/>
<pb n="KR2a0036_WYG_027-16b"/>
取命官家屬流落邉逺者有司資給遣之其子女典鬻<lb/>
於人者聽還其家監察御史亷訪司嵗舉可任守令者<lb/>
二人七品以上官有偉畫長䇿可以濟世安民者實封<lb/>
上之士有隠居行義明治體不求聞達者有司具狀以<lb/>
聞丁未播州蜑蠻的羊籠等來降庚戌鑄銅鐵佛像置<lb/>
玉徳殿壬子賜夀寧公主鈔七萬五千貫癸丑以天夀<lb/>
節預遣使修醮于龍虎山乙夘率百官奉玉冊玉寳加<lb/>
上太皇太后尊號曰儀天興聖慈仁昭懿夀元全徳泰<lb/>
<pb n="KR2a0036_WYG_027-17a"/>
寜福慶徽文崇祐太皇太后翰林學士呼圖克都哩譯<lb/>
進宋儒真徳秀大學衍義帝曰修身治國無踰此書賜<lb/>
鈔五萬貫河南饑帝問其故羣臣莫能對帝曰良由朕<lb/>
治道未洽卿等又不盡心乃職委任失人致陰陽失和<lb/>
災害荐至自今各務勤恪以應天心毋使吾民重困太<lb/>
陰掩昴丙辰以太皇太后加號禮成御大明殿受朝賀<lb/>
丁巳詔諭中外戊午太陰犯井庚申太陰犯鬼辛酉作<lb/>
延春閣後殿壬戌召西僧年扎克䇿喇實赴京敕所過<lb/>
<pb n="KR2a0036_WYG_027-17b"/>
郡縣肅迎乙丑禜星于回回司天監四十晝夜丙寅以<lb/>
典瑞院使庫春貝知樞宻院事修祕宻佛事于延春閣<lb/>
丁夘特們徳爾拜珠言比者詔内外言得失今上封事<lb/>
者或直進御前乞令臣等開視乃入奏聞帝曰言事者<lb/>
直至朕前可也如細民輒訴訟者則禁之給武宗皇后<lb/>
鈔七十五萬貫以大學衍義印本頒賜羣臣戊辰以太<lb/>
皇太后加號禮成告太廟己巳敕罷明年二月八日迎<lb/>
佛中書右丞茂巴爾罷為江西行省右丞以中書參知<lb/>
<pb n="KR2a0036_WYG_027-18a"/>
政事濟爾噶朗為右丞江南浙西道亷訪使薛處敬為<lb/>
中書參知政事遣使閲奉元路軍需庫辛未拜珠進鹵<lb/>
簿圖帝以唐制用萬二千三百人耗財乃定大駕為三<lb/>
千二百人法駕二千五百人上思州猺結交趾寇忠州<lb/>
癸酉帝聞賀把延母老憫之以所籍京兆田磑還其家<lb/>
江浙行省平章政事巴延徹爾江西行省平章政事布<lb/>
色圖並坐貪墨免官是嵗決獄輕重七千六百三十事<lb/>
河決汴梁原武浸灌諸州滹沱決文安大成等縣渾河<lb/>
<pb n="KR2a0036_WYG_027-18b"/>
溢壞民廬田秦州成紀縣暴雨山崩朽壌墳起覆沒蓄<lb/>
産汴梁延津縣大風晝晦桑多損大同雨雹大者如雞<lb/>
卵諸衛屯田隕霜害稼益津縣雨黒霜<lb/>
至治元年春正月丁丑修佛事于文徳殿壬午増置漷州都<lb/>
漕運司同知運判各一員甲申召髙麗王王章赴上都丙<lb/>
戌帝服衮冕享太廟以左丞相拜珠亞獻知樞宻院事庫<lb/>
春貝終獻詔羣臣曰一嵗惟四祀使人代之不能致如在<lb/>
之誠實所未安嵗必親祀以終朕身廷臣或言祀事畢冝<lb/>
<pb n="KR2a0036_WYG_027-19a"/>
赦天下帝諭之曰恩可常施赦不可屢下使殺人獲免<lb/>
則死者何辜遂令中書陳便宜事行之丁亥帝欲以元<lb/>
夕張燈宫中參議中書省事張養浩上書諫止帝命罷<lb/>
之曰有臣若此朕復何憂自今朕凡有過豈獨臺臣當<lb/>
諫人皆得言賜養浩帛二疋諸王呼圖克岱爾來朝癸<lb/>
巳諸王烏魯斯部饑發淨州平地倉糧賑之蘄水縣饑<lb/>
賑糧三月奉元路饑禁酒乙未太白掩房己亥降延福<lb/>
監為延福提舉司廣福監為廣福提舉司秩從五品以<lb/>
<pb n="KR2a0036_WYG_027-19b"/>
夀安山造佛寺置庫掌財帛秩從七品甲辰辰星犯外<lb/>
屏水金火土四星聚奎二月汴梁歸徳饑發粟十萬石<lb/>
賑糶河南安豐饑以鈔二萬五千貫粟五萬石賑之戊<lb/>
申祭社稷改中都威衛為中翊侍衛親軍都指揮使司<lb/>
己酉作仁宗神御殿于普慶寺辛亥調軍三千五百人<lb/>
修上都華嚴寺壬子夜金火土三星聚于奎大永福寺<lb/>
成賜金五百兩銀二千五百兩鈔五十萬貫幣帛萬疋<lb/>
丁巳畋于栁林敕更造行宫監察御史觀音保索約勒<lb/>
<pb n="KR2a0036_WYG_027-20a"/>
哈迪宻實成珪李謙亨諌造夀安山佛寺殺觀音保索<lb/>
約勒哈迪宻實杖珪謙亨竄于尼嚕罕地己未樞宻院<lb/>
臣請授副使呉元珪榮祿大夫以階髙不允授正奉大<lb/>
夫賑摩琳道三十一驛貧戸辛酉太白犯熒惑癸亥太<lb/>
陰犯心甲子置承徽寺秩正三品割常州宜興民四萬<lb/>
户𨽻之丁夘以僧法洪為釋源宗主授榮祿大夫司徒<lb/>
禁越臺省訴事罷先朝傳㫖濫選者戊辰賜公主咱雅<lb/>
巴拉從者鈔七千五萬貫三月甲戌營王額森特穆爾<lb/>
<pb n="KR2a0036_WYG_027-20b"/>
部畜牧死損賜鈔五十萬貫丙子建帝師帕克斯巴寺<lb/>
於京師丁丑御大明殿受緬國朝貢太陰掩昴賜公主滿<lb/>
達勒鈔五萬貫駙馬摩琳鈔二萬五千貫召諸王太平<lb/>
于汴發民丁䟽小直沽白河庚辰廷試進士台哈布哈<lb/>
宋本等六十四人賜及第出身有差辛巳車駕幸上<lb/>
都賜西番薩斯嘉地僧金二百五十兩銀二千二百兩<lb/>
袈裟二萬幣帛旛茶各有差壬午遣呪師多爾濟往伊<lb/>
濟巴勒布二國取佛經癸未製御服珠袈裟甲申敕纂<lb/>
<pb n="KR2a0036_WYG_027-21a"/>
修仁宗實錄后妃功臣𫝊乙酉寳集寺金書西番波若<lb/>
經成置大内香殿益夀安山造寺役軍己丑大同路麒<lb/>
麟生甲午置雲南王府己亥宦者博羅特穆爾坐罪流尼<lb/>
魯罕地庚子賑寜國路饑辛丑以特克實為御史大夫<lb/>
佩金符領忠翊侍衛親軍都指揮使癸卯益都般陽饑<lb/>
賑之夏四月丙午給諾木達實王府銀印秩正三品庫<lb/>
春和塔拉黜巴王府銅印秩從三品庚戌享太廟江州<lb/>
贑州臨江霖雨袁州建昌旱民告饑發米四萬八千石<lb/>
<pb n="KR2a0036_WYG_027-21b"/>
賑之丁巳廣徳路旱發米九千石減直賑糶戊午太陰<lb/>
犯心己未造象駕金脊殿吉陽黎蠻寇寕逺縣庚申太<lb/>
陰犯斗戊辰敕賜特們徳爾父祖碑命宦者博囉台為<lb/>
太常署令太常官言刑人難與大祭遂罷之五月丙子<lb/>
毁上都回回寺以其地營帝師殿賑益都膠州饑丁丑<lb/>
霸州蝗戊寅太白犯鬼積尸氣太陰犯軒轅庚辰太陰<lb/>
犯明堂濮州大饑命賑之壬午遷親王圖卜特穆爾于<lb/>
海南禁日者毋交通諸王駙馬掌陰陽五科者毋泄占<lb/>
<pb n="KR2a0036_WYG_027-22a"/>
候以興國路去嵗旱免其田租丁亥修佛事于大安閣<lb/>
庚寅賑諸王哈布爾特穆爾部沂州民張昱坐妖言濟<lb/>
南道士李天祥坐教人兵藝杖之女直宻齊軒等十九<lb/>
驛饑賑之辛卯海漕糧至直沽遣使祀海神天妃作行<lb/>
殿于縉山流杯池髙郵府旱癸巳寳定路飛蟲食桑乙<lb/>
未命世家子弟成童者入國學辛丑太常禮儀院進太<lb/>
廟制圖壬寅開元路霖雨六月癸夘朔日有食之作金<lb/>
浮屠于上都蔵佛舍利乙夘以特們徳爾領宣政院事<lb/>
<pb n="KR2a0036_WYG_027-22b"/>
丁巳參知政事敬儼罷為陜西行御史臺中丞戊午涇<lb/>
州雨雹己未太陰犯虚梁滁州霖雨傷稼蠲其租辛酉<lb/>
太白經天趙𢎞祚等言事勒歸鄉里仍禁妄言時政壬<lb/>
戌龍虎山張嗣成來朝授太𤣥輔化體仁應道大真人<lb/>
乙丑遣使往銓江浙江西湖廣四川雲南五省邊郡官<lb/>
選丁夘禜星于司天臺大同路雨雹戊辰衛輝汴梁等<lb/>
蝗己巳以上都留守濟爾噶朗為中書平章政事臨江<lb/>
路旱免其租通濟屯霖雨傷稼霸州大水渾河溢被災<lb/>
<pb n="KR2a0036_WYG_027-23a"/>
者二萬三千三百戸秋七月壬申賜晉王伊蘇特穆爾<lb/>
鈔百萬貫遼陽開元等路及順州邢臺等縣大水癸酉<lb/>
衛輝路胙城縣蝗乙亥賑南恩新州饑丙子淮安路屬<lb/>
縣水丁丑享太廟戊寅通州潞縣榆棣水決庚辰鹵簿<lb/>
成滹沱河及范陽縣巨馬河溢辛巳盩厔縣僧圓明作<lb/>
亂遣樞宻院判官章台督兵捕之壬午通許臨淮旴眙<lb/>
等縣蝗癸未封太尉布哷齊為和國公乙酉大雨渾河<lb/>
防決庚寅清池縣蝗癸巳太陰犯昴黄平府蠻盧碑為<lb/>
<pb n="KR2a0036_WYG_027-23b"/>
寇削萬户何之祺等官一級遣吏部尚書嘉琿禮部郎<lb/>
中文矩使安南頒登極詔諸王庫本薨賻鈔萬五千貫<lb/>
丙申禁服色踰制己亥奉仁宗及帝御容於大聖夀萬<lb/>
安寺蒲陰縣大水庚子修上都城詔河南江浙流民復<lb/>
業淮西䝉城等縣饑郃陽道士劉志先以妖術謀亂復<lb/>
命章台捕之薊州平谷漁陽等縣大水大都保定真定<lb/>
大名濟寧東平東昌永平等路髙唐曹濮等州水順徳<lb/>
大同等路雨雹竒爾濟蘇部水八月壬寅修都城安陸<lb/>
<pb n="KR2a0036_WYG_027-24a"/>
府水壞民廬舍癸夘賑膠州饑甲辰髙郵興化縣水免<lb/>
其租丙午泰興江都等縣蝗丁未太陰犯心戊申祭社<lb/>
稷上都盝頂殿成己酉太陰犯斗庚戌以軍士貧乏遣<lb/>
知樞宻院事特穆爾布哈整治仍詔諭中外有敢擾害<lb/>
者罪之賑北部孤寡糧鈔賜公主蘇喀巴拉鈔五十萬<lb/>
貫烏嚕斯哈勒哈努森等部貧户給牝馬二疋壬子熒<lb/>
惑犯軒轅乙夘中書平章政事特穆爾圖罷為上都留<lb/>
守壬戌淮安路鹽城山陽縣水免其租車駕駐蹕興和左<lb/>
<pb n="KR2a0036_WYG_027-24b"/>
右以寒甚請還京師帝曰兵以牛馬為重民以稼穡為<lb/>
本朕遲留葢欲馬得芻牧民得刈獲一舉兩得何計乎<lb/>
寒雷州路海康遂溪二縣海水溢壞民田四千餘頃免<lb/>
其租秦州成紀縣山崩九月乙亥熒惑犯靈臺京師饑<lb/>
發粟十萬石減價糶之丙子駐蹕昴阿嶺壬午熒惑犯<lb/>
太微西垣上將賜諸王色埓黙鈔五萬貫壬辰中書平<lb/>
章政事塔斯哈雅坐受贓杖免丁酉熒惑犯太微垣右<lb/>
執法車駕還大都庚子安陸府漢水溢壞民田賑之冬<lb/>
<pb n="KR2a0036_WYG_027-25a"/>
十月辛丑朔修佛事於大内妖僧圓明等伏誅甲辰太<lb/>
白經天戊申熒惑犯太微垣左執法庚戌親享太廟壬<lb/>
子拜珠獻嘉禾兩莖同穗癸丑敕翰林集賢官年七十<lb/>
毋致仕以内郡水罷不急工役敕䝉古子女鬻為回回<lb/>
漢人奴者官收養之禁中書掾曹毋泄機事命樞宻官<lb/>
整視各部兵馬戊午置趙王滿濟勒噶部錢糧總管府<lb/>
秩正三品己未肇慶路水賑之丙寅河南行省參知政<lb/>
事鼐坐殘忍免官丁夘增置侍議司通事舍人六員侍儀<lb/>
<pb n="KR2a0036_WYG_027-25b"/>
舍人四員己巳遣雅克特穆爾巡邊十一月辛未熒惑<lb/>
犯進賢乙亥幸大䕶國仁王寺丙子太陰犯虚梁戊寅<lb/>
御大明殿羣臣上尊號曰繼天體道敬文仁武大昭孝<lb/>
皇帝是夜辰星犯房己夘以受尊號詔天下拜珠請釋<lb/>
囚不允庚辰益夀安山寺役卒三千人辛巳命御史大夫<lb/>
特克實領左右阿蘇衛丙戌太陰犯井丁亥以教官待<lb/>
選者借注廣海巡檢己丑太陰犯酒旗軒轅庚寅拜珠<lb/>
等言受尊號宜謝太廟行一獻禮世祖亦嘗議行武宗<lb/>
<pb n="KR2a0036_WYG_027-26a"/>
則躬行謝禮詔曰朕當親謝命太史卜日樞宻選兵肄鹵<lb/>
簿辛卯太陰犯明堂癸巳以營田提舉司徵酒税擾民<lb/>
命有司兼𣙜之甲午以遼陽行省管内山塲𨽻中政院<lb/>
丙申敕立故丞相安圖碑于保定新城戊戌鞏昌成州<lb/>
饑發義倉賑之己亥太白犯西咸十二月庚子給䝉古<lb/>
子女冬衣辛丑立伊竒哩氏為皇后遣攝太尉中書右<lb/>
丞相特們徳爾持節授玉册玉寳癸夘以立后詔天下<lb/>
慶逺路饑真定路疫並賑之甲辰熒惑犯亢戊申躬謝<lb/>
<pb n="KR2a0036_WYG_027-26b"/>
太廟庚戌太陰犯昴作太廟正殿甲寅疏玉泉河車<lb/>
駕幸西僧灌頂寺己未封索諾木蔵布為白蘭王鍚<lb/>
金印真定保定大明順徳等路水民饑禁釀酒以金虎<lb/>
符頒各行省平章政事辛酉熒惑入氐甲子置田糧提<lb/>
舉司掌薊景二州田賦以給衛士貧乏者秩從五品命<lb/>
帝師衮噶諾爾布喇實置勒燦巴勒蔵布詣西番受具<lb/>
足戒賜金千三百五十兩銀四千五百兩幣帛萬匹鈔<lb/>
五十萬貫以諸王奇卜使者數入朝發兵守北口及蘆<lb/>
<pb n="KR2a0036_WYG_027-27a"/>
溝橋河間路饑賑之復以馬嘉努為司徒乙丑置中端<lb/>
司冶銅五十萬斤作夀安山寺佛像寜海州蝗歸徳遼<lb/>
陽通州等處水<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_027-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷二十七<lb/>
<pb n="KR2a0036_WYG_027-28a"/>
元史卷二十七考證<lb/>
延祐七年二月壬子　按壬子原刻作壬午以支干推<lb/>
　之自係壬子之訛今改<lb/>
十二月乙巳朔詔曰朕祇遹貽謀獲承丕緒念付託之<lb/>
　惟重顧繼述之敢忘爰以延祐七年十一月二日被<lb/>
　服衮冕恭謝於太廟　按二日原刻作丙子考上文<lb/>
　恭謝太廟在丁丑則丙子之誤無疑今依元典章所<lb/>
　載詔文改正<lb/>
<pb n="KR2a0036_WYG_027-28b"/>
秦州成紀縣暴雨　按秦州原刻訛泰州今據地理志<lb/>
　改<lb/>
至治元年冬十一月甲辰　按甲辰原刻作甲午考辛<lb/>
　丑至戊申中間無甲午日元史類編改作丙午亦無<lb/>
　所據今據天文志改<lb/>
十一月乙亥　按乙亥原刻作己亥以支干推之自係<lb/>
　乙亥之訛今改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百七十六</head> <lb/>
    <p>
<pb n="KR2a0036_WYG_176-1a"/>
欽定四庫全書<lb/>
　元史卷一百七十六<lb/>
　　明翰林學士亞中大夫知制誥兼修國史宋濂等修<lb/>
　列傳第六十三<lb/>
　　曹伯啟<lb/>
曹伯啟字士開濟寧碭山人弱冠從東平李謙游篤於<lb/>
問學至元中歴仕為蘭溪主簿尉獲盜三十械徇諸市<lb/>
伯啟以無左驗未之信俄得真盜尉以是黜累遷常州<lb/>
<pb n="KR2a0036_WYG_176-1b"/>
路推官豪民黄甲恃財殺人賂佃客誣伏伯啟讞得其<lb/>
情遂坐甲殺人罪遷河南省都事台州路治中御史潘<lb/>
昂霄㢘訪使王俁交薦擢拜西臺御史改都事關陜自<lb/>
許衡倡道學教多士伯啟請建祠立學以表其績朝議<lb/>
是之涇陽民誣其尹不法伯啟覈實抵民罪四川㢘訪<lb/>
僉事庫庫楚以苛刻聞伯啟糾黜之延祐元年陞内臺<lb/>
都事遷刑部侍郎丞相特們徳爾専政一日召刑曹官<lb/>
屬問曰西僧訟某之罪何為乆弗治衆莫敢對伯啟從<lb/>
<pb n="KR2a0036_WYG_176-2a"/>
容言曰犯在赦前丞相雖甚怒莫之奪也宛平尹盜官<lb/>
錢特們徳爾欲併誅守者伯啟執不可杖遣之八番帥<lb/>
擅殺起邊釁朝廷巳用帥代之矣命伯啟往詰其事次<lb/>
沅州道梗伯啟恐兵往則彼驚將致亂乃遣令史楊鵬<lb/>
單騎往喻新帥備得其情止奏坐前帥擅興罪邊民以<lb/>
安大同宣慰使帕哈哩鼎撲運嶺北糧歳數萬石肆為<lb/>
欺罔累贓鉅萬朝廷遣使督徵前後受賂皆反為之游<lb/>
言最後伯啟往其人已死諭其子弟曰負官錢雖死必<lb/>
<pb n="KR2a0036_WYG_176-2b"/>
徵與其納賂於人曷若償之於官第條汝父所賂之數<lb/>
官為徵之諸受賂者皆懼而潛歸賂於其子為鈔五百<lb/>
餘萬緡民之逋負而無可理者即列上與免之出為真<lb/>
定路總管治尚寛簡民甚安之延祐五年遷司農丞奉<lb/>
㫖至江浙議鹽法罷檢校官置六倉於浙東西設運鹽<lb/>
官輸運有期出納有次船户倉吏盜賣漏失者有罰歸<lb/>
報著為令尋拜南臺治書侍御史因言揚清激濁屬在<lb/>
臺憲諸被枉赴愬者實則直之妄則加論可也今訟冤<lb/>
<pb n="KR2a0036_WYG_176-3a"/>
一切不問豈風紀定制乎俄去位英宗立召拜山北㢘<lb/>
訪使時勅建西山佛宇甚亟御史觀音努等以歳饑請<lb/>
緩之近臣激怒上聴遂誅言者伯啟曰主上聰明睿斷<lb/>
是不可以不諍迺劾臺臣緘黙使昭代有殺諫臣之名<lb/>
帝為之悚聴俄拜集賢學士御史臺侍御史有詔同刋<lb/>
定大元通制伯啟言五刑者刑異五等今黥杖徒役於<lb/>
千里之外百無一生還者是一人身備五刑非五刑各<lb/>
底於人也法當改易丞相是之㑹伯啟除浙西㢘訪使<lb/>
<pb n="KR2a0036_WYG_176-3b"/>
不果行泰定初引年北歸優游鄉社碭人賢之表所居<lb/>
為曹公里伯啟性莊肅奉身清約在中臺所奬借名士<lb/>
尤多為侍讀學士考試國子首取吕思誠姚紱雲南僉<lb/>
事范震言宰臣欺上罔下不報范飲恨死伯啟具其事<lb/>
書于太史真州知州吕世英以剛直獲罪伯啟白其枉<lb/>
進擢風憲其好彰善率類此天厯中起伯啟為淮東㢘<lb/>
訪使陜西諸道行御史臺中丞使驛敦遣伯啟喟然曰<lb/>
吾年且八十尚忘知止之戒乎終不起一時被命者因<lb/>
<pb n="KR2a0036_WYG_176-4a"/>
相繼去位天下之士髙之至順三年長子震亨卒于毗<lb/>
陵伯啟往拊之明年二月卒于毗陵年七十九有詩文<lb/>
十卷號漢泉漫藁續集三卷行世子六人孫十人皆顯<lb/>
仕<lb/>
　　李元禮<lb/>
李元禮字庭訓真定人資性莊重燕居不妄言笑歴易<lb/>
州大都路儒學教授遷太常太祝陞博士定撰世祖聖<lb/>
徳神功文武皇帝昭睿順聖皇后裕宗文恵明孝皇帝<lb/>
<pb n="KR2a0036_WYG_176-4b"/>
尊謚議稱頌功徳體製温雅請諡圜丘升祔太室禮文<lb/>
多其所詳定元貞元年擢拜監察御史彈劾無所回撓<lb/>
二年有㫖建五臺山佛寺皇太后將臨幸元禮上疏曰<lb/>
古人有言曰生民之利害社稷之大計惟所見聞而不<lb/>
係職司者獨宰相得行之諫官得言之今朝廷不設諫<lb/>
官御史職當言路即諫官也烏可坐視得失而無一言<lb/>
以禆益聖治萬分之一哉伏見五臺創建寺宇土木既<lb/>
興工匠夫役不下數萬附近數路州縣供億煩重男女<lb/>
<pb n="KR2a0036_WYG_176-5a"/>
廢耕織百物踴貴民有不聊生者矣伏聞太后親臨五<lb/>
臺布施金幣廣資福利其不可行者有五時當盛夏禾<lb/>
稼方茂百姓歳計全仰秋成扈從經過千乘萬騎不無<lb/>
蹂躪一也太后春秋已髙親勞聖體往復暑途數千里<lb/>
山川險惡不避風日輕冒霧露萬一調養失宜悔將何<lb/>
及二也今上登寳位以來遵守祖宗成法正當兢業持<lb/>
盈之日上位舉動必書簡冊以貽萬世之則書而不法<lb/>
將焉用之三也夫財不天降皆出於民今日支持調度<lb/>
<pb n="KR2a0036_WYG_176-5b"/>
方之曩時百倍而又勞民傷財以奉土木四也佛本西<lb/>
方聖人以慈悲方便為教不與物競雖窮天下珍玩竒<lb/>
寶供養不為喜雖無一物為獻而一心致敬亦不為怒<lb/>
今太后為國家為蒼生崇奉祈福福未獲昭受而先勞<lb/>
聖體聖天子曠定省之禮軫思親之懐五也伏願中路<lb/>
回轅端居深宫儉以養徳静以頤神上以循先皇后之<lb/>
懿範次以盡聖天子之孝心下以慰元元之望如此則<lb/>
不祈福而福至矣臺臣不敢以聞大徳元年侍御史烏<lb/>
<pb n="KR2a0036_WYG_176-6a"/>
遜與御史中丞崔彧不合詣架閣庫取前章封之入奏<lb/>
曰崔中丞私黨漢人李御史為大言謗佛不宜建寺帝<lb/>
怒遣近臣賫其章勅右丞相諤勒哲平章政事博果宻<lb/>
等鞫問博果宻以國語譯而讀之諤勒哲曰其意正與<lb/>
吾同往吾嘗以此諫太后曰我非喜建此寺蓋以先皇<lb/>
帝在時嘗許為之非汝所知也彧與烏遜面質於諤勒哲<lb/>
博果宻抗言曰他御史不敢言惟一御史敢言可賞也<lb/>
諤勒哲等以章上聞帝沉思良乆曰御史之言是也乃<lb/>
<pb n="KR2a0036_WYG_176-6b"/>
罷烏遜復元禮職未幾改國子司業以疾卒贈亞中大<lb/>
夫翰林直學士輕車都尉追封隴西郡侯子端仕至禮<lb/>
部尚書<lb/>
　　王夀<lb/>
王夀字仁卿涿郡新城人幼頴敏嗜學長以通國字為<lb/>
中書掾既而用朝臣薦入侍裕宗眷遇特異至元十九<lb/>
年授兵部員外郎二十二年陞吏部郎中二十四年分<lb/>
置尚書省遂革二十八年罷尚書省歸中書復任吏部<lb/>
<pb n="KR2a0036_WYG_176-7a"/>
郎中以壻喀喇博果宻柄用當道即自免去明年授大<lb/>
司農丞不赴元貞二年出為燕南河北道㢘訪副使大<lb/>
徳二年博果宻為中執法復棄官歸三年授集賢直學<lb/>
士秩滿就陞侍讀學士俄擢御史臺侍御史論事剴切<lb/>
六年二月召夀奉香江南徧祠嶽鎮海瀆宻㫖去歳風<lb/>
水為災百姓艱食凡所經過採聴入對使還具奏民之<lb/>
利病繫於官吏善惡在今宜選公㢘材幹存心愛物者<lb/>
専撫字剛方正大深識治體者居風憲天災代有賑濟<lb/>
<pb n="KR2a0036_WYG_176-7b"/>
以時無勞聖慮惟是豪右之家仍據權要當罷其職處<lb/>
之京師以保全之此長乆之道也初夀與臺臣奏宰相<lb/>
内綂百官外均四海位尊任重不可輕假非人三代以<lb/>
降國之興衰民之休戚未有不由相臣之賢否也世祖<lb/>
初置中書省以和爾布哈塔齊爾錫津安圖巴延等為<lb/>
丞相史天澤劉秉忠㢘希憲許衡姚樞等實左右之當<lb/>
時稱治比唐貞觀之盛迨阿哈瑪特郝禎耿仁盧世榮<lb/>
僧格實都等壊法黷貨流毒億兆近者阿固台巴延巴<lb/>
<pb n="KR2a0036_WYG_176-8a"/>
特瑪琳沁阿里等專政煽惑中禁幾揺神噐君子小人<lb/>
已試之驗較然如此臣願推愛君思治之心邪正互陳<lb/>
成敗對舉庶幾上悟天衷懲其既往知所進退天下事<lb/>
可從而理也九年參議中書省事十年改吏部尚書十<lb/>
一年武宗即位首拜御史中丞未幾更拜左丞俄復拜<lb/>
御史中丞至大二年三月臥疾求代三年夏遷太子賔<lb/>
客集賢大學士秋九月卒年六十明年贈銀青榮禄大<lb/>
夫平章政事上柱國薊國公諡文正<lb/>
<pb n="KR2a0036_WYG_176-8b"/>
　　王倚<lb/>
王倚字輔臣其先東萊人也父永福金末避地徙燕為<lb/>
宛平著姓富雄閭里倚為人孝友樂易重然諾與人交<lb/>
不茍合讀書務躬行不専事章句世祖選良家子入侍<lb/>
東宫時倚年弱冠在衆中儀觀獨偉太保劉秉忠深器<lb/>
重之即以充選倚服勤守恪遂見信任有詔皇太子裁<lb/>
決天下事凡時政所急民瘼所係倚知無不言是時官<lb/>
職未備而湯沐分邑地廣事繁當有統屬乃拜倚工部<lb/>
<pb n="KR2a0036_WYG_176-9a"/>
尚書行本位下隨路民匠都總管至元二十一年詔立<lb/>
東宫官屬以倚為家丞又置儲用司掌貨幣出納令倚<lb/>
兼之後以疾辭職仍給太子家丞禄以優養之倚上言<lb/>
不事事而苟竊禄食臣心誠所未安不許力辭再四方<lb/>
許之二十六年皇孫出鎮懐孟帝為選老成練達舊臣<lb/>
護之乃以屬倚陛辭帝月之良久謂侍臣曰倚修潔人<lb/>
也左右皇孫得人矣及行營幕所在軍政肅然未幾召<lb/>
還二十八年授禮部尚書以疾辭明年卒年五十三贈<lb/>
<pb n="KR2a0036_WYG_176-9b"/>
正議大夫禮部尚書追封太原郡侯諡中肅子二人鵬<lb/>
異樣局總管府總管<lb/>
　　劉正<lb/>
劉正字清卿清州人也年十五知讀書習吏事初辟制<lb/>
國用使司令史遷尚書户部令史至元八年罷諸路轉<lb/>
運司立局考核逋欠正掌其事大都運司負課銀五百<lb/>
四十七錠逮繫倪運使等四人徵之視本路歳入簿籍<lb/>
實無所負辭乆不決正察其冤遍閱吏牘得至元五年<lb/>
<pb n="KR2a0036_WYG_176-10a"/>
李介甫關領課銀文契七紙適合其數驗其字畫皆司<lb/>
庫辛徳柔所書也辛貧窘時已富實交結權貴莫敢誰<lb/>
何正㢘得其實始白尚書捕鞫之悉得課銀辛既伏辜<lb/>
而四人得釋正由是知名轉樞宻院令史辟掾中書十<lb/>
四年分省上都㑹諸王錫里濟叛至居庸關守者告前<lb/>
有警急使姑退正曰職當進而弗往後至者益怯矣馳<lb/>
出闗至上都邊將請黄白金符充戰賞主者告乏中書<lb/>
檄工部造給之後帝以為欺罔欲詰治正曰軍賞貴速<lb/>
<pb n="KR2a0036_WYG_176-10b"/>
先造符印而後稟命豈不可乎帝釋之十五年擢左司<lb/>
都事時阿哈瑪特當國與江淮行省阿里布崔斌有隙<lb/>
誣以盜官糧四十萬命刑部尚書李子忠與正馳驛往<lb/>
按獄弗具阿哈瑪特復遣北京行省參知政事張澍等<lb/>
四人雜治之竟寘二人于死正乃移疾還家十八年徵<lb/>
為左司員外郎十九年春阿哈瑪特併中書左右司為<lb/>
一遂為左右司員外郎三月阿哈瑪特敗和爾果斯為<lb/>
右丞相復為左司員外郎謁告歸九月中書𫝊㫖捕正<lb/>
<pb n="KR2a0036_WYG_176-11a"/>
與㕘政咱希魯鼎等至帝前問曰汝等皆黨於阿哈瑪<lb/>
特能無罪乎正曰臣未嘗阿附惟法是從耳㑹日暮車<lb/>
駕還内俱械繫于闕東隙地踰數日姦黨多伏誅復械<lb/>
繫正于拱衛司和爾果斯曰上嘗謂劉正衣白衣行炭<lb/>
穴十年可謂㢘潔者乃免歸二十年春樞宻院奏為經<lb/>
歴陞㕘議樞宻院事二十五年僧格既立尚書省擢為<lb/>
户部侍郎陞户部尚書嘗舉覈河間鹽運官虧課幾陷<lb/>
于罪乃移疾歸二十八年僧格敗諤勒哲為丞相復擢<lb/>
<pb n="KR2a0036_WYG_176-11b"/>
為户部尚書陞㕘議尚書省罷仍㕘議中書省事湖南<lb/>
馬宣慰庶子因爭廕不得誣告其兄匿亡宋官金正知<lb/>
其誣罪之仍官其兄濟南張同知子求為兩淮運使正<lb/>
知其不稱弗與張遂作飛語搆其事帝召正詰之曰匿<lb/>
金事在右司争廕事在左司參議乃幕長寢右而舉左<lb/>
寧無私乎正辨析明事遂釋三十年御史臺奏為侍御<lb/>
史中書省奏為吏部尚書已而復留為侍御史遷江南<lb/>
行御史臺中丞大徳元年改同僉樞宻院事尋出為雲<lb/>
<pb n="KR2a0036_WYG_176-12a"/>
南行中書省左丞右丞孟古圖嚕黙色請征緬正以為<lb/>
不可俄俱被徵又極言其不可不從果無功雲南民歳<lb/>
輸金銀近中慶城邑户口則詭稱逃亡甸寨逺者季秋<lb/>
則遣官領兵往徴人馬芻糧往返費歳以萬計所差官<lb/>
必重賂省臣乃得遣徵收金銀之數必十加二而折閱<lb/>
之數又如之其送迎饋贐亦如納官之數所遣者又以<lb/>
銅雜銀中納官正首疏其弊給官秤俾土官身詣官輸<lb/>
納其弊始革始至官儲<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>二百七十萬索白銀百錠比<lb/>
<pb n="KR2a0036_WYG_176-12b"/>
四年得<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>一千七十萬索金百錠銀三千錠七年秋還<lb/>
清州八年六月以左丞行省江西冬十月改江浙武宗<lb/>
即位召為中書左丞陞右丞至大二年復立尚書省懇<lb/>
辭還家仁宗即位召諸老臣入議國事正詣闕言八事<lb/>
一曰守成憲二曰重省臺三曰辨邪正四曰貴名爵五<lb/>
曰正官符六曰開言路七曰慎賞罰八曰節財用㑹行<lb/>
赦改元集議行之故仁宗初政風動天下正陳贊之力<lb/>
居多累乞致仕不許拜榮禄大夫平章政事議中書省<lb/>
<pb n="KR2a0036_WYG_176-13a"/>
事時議經理河南淮浙江西民田増茶鹽課額正極言<lb/>
不可弗從歳大旱野無麥榖種不入土臺臣言燮理非<lb/>
其人姦邪蒙蔽民多冤滯感傷和氣所致有㫖㑹議平<lb/>
章李孟曰燮理之責儒臣獨孟一人請避賢路平章和<lb/>
爾多卜丹曰臺臣不能明察奸邪臧否時政可還詰之<lb/>
正言臺省一家當同心獻替擇善而行豈容分異邪孟<lb/>
揺首竟如和爾多卜丹言右丞相特們徳爾𫝊㫖㢘訪<lb/>
司權太重故按事失實自今不許専決六品以下官平<lb/>
<pb n="KR2a0036_WYG_176-13b"/>
章和爾多卜丹李孟將議行之正言但當擇人法不可<lb/>
易事遂寢延祐六年卒後贈宣力贊治功臣光禄大夫<lb/>
司徒柱國趙國公諡忠宣子秉徳官祕書監丞歴兵工<lb/>
二部侍郎出為安慶路總管秉仁以廕為中書架閣管<lb/>
勾累官工部尚書致仕<lb/>
　　謝讓<lb/>
謝讓字仲和潁昌人祖義有材勇金貞祐間為義軍千<lb/>
户讓幼頴悟好學及壯推擇為吏補宣慰司令史國兵<lb/>
<pb n="KR2a0036_WYG_176-14a"/>
取宋立行中書省於江西讓以選為令史調河間等路<lb/>
都轉運鹽司經歴先是竈户在軍籍者悉除其名以丁<lb/>
多寡為額輸鹽其後多顧舊户代為煮鹽而顧錢甚薄<lb/>
讓言軍户既落籍為民當與舊竈户均役既令代役豈<lb/>
宜復薄其傭使重困乎自今顧人必厚與直乃聴先是<lb/>
逃亡户率令見户包納其鹽由是豪强者以計免而貧<lb/>
弱愈困讓令驗物力多寡比次甲乙以均之擢南臺御<lb/>
史舉湖廣行省平章政事哈喇哈斯達爾罕可為御史<lb/>
<pb n="KR2a0036_WYG_176-14b"/>
大夫山東㢘訪使陳天祥可為御史中丞右司員外郎<lb/>
髙昉可任風憲劾江浙省臣聴詔不恭及不法事帝遣<lb/>
使雜問既欵服詔令讓與俱來人皆危之讓恬然若無<lb/>
事者臺綱以之益振大徳間詔立陜西行御史臺以讓<lb/>
為都事凡御史封章及文移其可否一決于讓入為中<lb/>
書省右司都事遷户部員外郎時東勝雲豐等州民饑<lb/>
乞糴鄰郡憲司懼其販鬻為利閉其糴事聞于朝讓設<lb/>
法立禁閉糴者有罪三州之民賴以全活者甚衆四年<lb/>
<pb n="KR2a0036_WYG_176-15a"/>
授宗正府郎中擢監察御史遷中書省右司員外郎出<lb/>
為湖廣行省左右司郎中時廣西兩江岑雄黄聖許等<lb/>
屢相讐殺為邊患讓謂此曹第可懐柔不宜力競寛其<lb/>
法以羈縻之使不至跳梁可也若乃舍中國有用之民<lb/>
爭炎荒不毛之地非長策也因書榜招諭以攜其黨湖<lb/>
廣宣慰使張國紀建言科江南夏税讓極言其非便遷<lb/>
河南行省左右司郎中是時江淮屯戍軍二十餘萬親<lb/>
王分鎮揚州皆以兩淮民税給之不足則漕於湖廣江<lb/>
<pb n="KR2a0036_WYG_176-15b"/>
西是歳㑹計兩淮僅少三十萬石讓請以淮鹽三十萬<lb/>
引鬻之收其價鈔以給軍倉不勞逺運公私便之至大<lb/>
元年轉户部侍郎時京倉主計吏以倉廩多罅漏懼久<lb/>
雨米壊請覆糠粃其上因糅諸米中以給内外工人及<lb/>
宿衛者讓察其奸以藁秸易之奸弊悉除二年拜西臺<lb/>
治書侍御史三年拜治書侍御史未上改同僉樞宻院<lb/>
事尋拜户部尚書仁宗在東宫以讓先朝舊人召見賜<lb/>
酒以示眷注四年改刑部尚書仁宗即位加讓正議大<lb/>
<pb n="KR2a0036_WYG_176-16a"/>
夫入謝賜以巵酒讓痛飲之帝曰人言老尚書不飲何<lb/>
飲耶讓曰君賜不敢違也少頃醉不能立命扶出之翼<lb/>
日讓謝帝曰老尚書誠不飲也初尚書省柄臣搆殺留<lb/>
守鄭阿爾斯蘭籍其家中外冤之尚書省罷未有直其<lb/>
冤者讓明其事以所籍貲産給還之有㫖六部事疑不<lb/>
決者須讓共議而後上聞於是户部更定鈔法禮部議<lb/>
正禮文讓皆與焉刑部有案讓未署字而誤用印吏懼<lb/>
遂私效讓署事覺度無損於事且憐吏以罪廢遂視之<lb/>
<pb n="KR2a0036_WYG_176-16b"/>
曰吾署也其寛厚多類此讓言古今有天下者皆有律<lb/>
以輔治堂堂聖朝詎可無法以準之使吏任其情民罹<lb/>
其毒乎帝嘉納之命中書省纂集典章以讓精律學使<lb/>
為校正官賜青䑕裘一襲侍宴服六襲皇慶二年朝廷<lb/>
以吏多滯事責曹按不如程者令下讓曰刑獄非錢榖<lb/>
銓選之比寛以歳月尚慮失實豈可律以常法乎乃入<lb/>
白于宰相曰尚書言是也由是刑曹獨得不責稽違拜<lb/>
陜西行省㕘知政事未幾拜西臺侍御史命甫下詔罷<lb/>
<pb n="KR2a0036_WYG_176-17a"/>
西臺復立就拜侍御史四年十月卒于官年六十有六<lb/>
贈正奉大夫河南行省㕘知政事追封陳留郡公諡憲<lb/>
穆子好古奉政大夫覆實司提舉<lb/>
　　韓若愚<lb/>
韓若愚字希賢保定滿城人由武衛府史授通恵河道<lb/>
所都事開河有功詔賜錦衣一襲遷留守司都事尋陞<lb/>
經歴出知薊州改中書左司都事時監燒昬鈔者欲取<lb/>
能名槩以所燒鈔為偽鈔使管庫者誣服獄既具若愚<lb/>
<pb n="KR2a0036_WYG_176-17b"/>
知其冤覆之得免死者十餘人遷刑部郎中提舉諸路<lb/>
寶鈔庫擢吏部郎中仁宗即位故事凡潛邸官吏不次<lb/>
遷轉若愚以歳月定其資品遂著為令皇慶元年遷内<lb/>
臺都事改刑部侍郎尋擢中書左司郎中時議禁民田<lb/>
獵犯者抵死若愚曰昔齊宣王之囿方四十里殺其麋<lb/>
鹿者如殺人之罪孟子非之衆以為然遂輕其刑時參<lb/>
政曹鼎新辭職帝曰若效韓若愚㢘勤足矣何用辭為<lb/>
繼命若愚㕘議中書省事特們徳爾為右丞相以憎愛<lb/>
<pb n="KR2a0036_WYG_176-18a"/>
進退百官恨若愚不附已羅織以事帝知其枉不聴拜<lb/>
户部尚書延祐六年命理河間等路囚輕重各得其情<lb/>
復拜參議中書省事丞相特們徳爾復入相以舊憾誣<lb/>
若愚罪欲殺之帝不從復奏奪其官除名歸鄉里至治<lb/>
三年詔雪其冤泰定元年命復其官尋拜刑部尚書遷<lb/>
湖廣省㕘知政事未行改詹事丞八月命宣撫江浙復<lb/>
留為侍御史時左丞相都爾蘇擅威福以事誣侍御琳<lb/>
沁等下樞宻獄無敢言其冤若愚以計奏左丞相都爾<lb/>
<pb n="KR2a0036_WYG_176-18b"/>
蘇為御史大夫其事遂解三年擢浙西㢘使未行拜河<lb/>
南省左丞㑹文宗平内難若愚畫䇿中機帝嘉之進資<lb/>
政大夫天厯三年遷淮西江北道㢘訪使未幾以疾卒<lb/>
年六十八贈資徳大夫江浙等處行中書省左丞上護<lb/>
軍追封南陽郡公諡貞肅<lb/>
　　趙師魯<lb/>
趙師魯字希顔霸州文安縣人父趾祕書少監贈禮部<lb/>
尚書師魯為人風采端莊在太學力學如寒士延祐初<lb/>
<pb n="KR2a0036_WYG_176-19a"/>
為興文署丞五年遷將作院照磨七年辟為御史臺掾<lb/>
後補中書省掾於朝廷典章故實律令文法無不練習<lb/>
臨事明敏果斷執政竒之及典銓選平允無私人無不<lb/>
服擢工部主事遷中書省檢校官咸著能名泰定中拜<lb/>
監察御史時大禮未舉師魯言天子親祀郊廟所以通<lb/>
精誠迓福釐生丞民阜萬物百王不易之禮也宜鑒成<lb/>
憲講求故事對越以格純嘏帝嘉納焉元夕令出禁中<lb/>
命有司張燈山為樂師魯上言燕安怠惰肇荒淫之基<lb/>
<pb n="KR2a0036_WYG_176-19b"/>
竒巧珍玩發奢侈之端觀燈事雖微而縱耳目之欲則<lb/>
上累日月之明疏聞遽命罷之賜師魯酒一上尊且命<lb/>
御史大夫𫝊㫖以嘉忠直是時宰相都爾蘇密専命令<lb/>
不使中外預知師魯又上言古之人君將有言也必先<lb/>
慮之於心咨之於衆決之於故老大臣然後斷然行之<lb/>
渙若汗不可反未有獨出柄臣之意不咨衆謀者也不<lb/>
報都爾蘇雖剛狠亦服其敢言有朝士年未及致仕其<lb/>
子請預廕其官而執政者為之地師魯駁其非是遂止<lb/>
<pb n="KR2a0036_WYG_176-20a"/>
遷樞宻院都事改本院經歴致和初陞奉政大夫㕘議<lb/>
樞宻院事天厯中遷樞宻院判官改兵部侍郎丁父憂<lb/>
特㫖趣為同僉樞宻院事師魯固辭不就服除復為樞<lb/>
宻判官持節治四川軍馬諭上威徳大閱于郊寛簡有<lb/>
法士卒懐其恩信未幾遷中順大夫刑部侍郎樞宻院<lb/>
復奏為其院判官乆之出為河間路轉運鹽使除害興<lb/>
利法度修飭絶巡察之奸省州縣厨𫝊贈遺之費竈户<lb/>
商人無不便之歳課遂大増暇日又割已俸率僚吏新<lb/>
<pb n="KR2a0036_WYG_176-20b"/>
孔子廟命吏往江右製雅樂聘工師春秋釋奠士論稱<lb/>
之師魯由從官乆典金榖每鬱鬱不樂疾篤棄官歸京<lb/>
師至元三年九月卒年五十有三贈嘉議大夫禮部尚<lb/>
書天水郡侯諡文清<lb/>
　　劉徳温<lb/>
劉徳温字純甫大興人起家中書省宣使大徳十一年<lb/>
以年勞授從仕郎内宰司照磨監建興聖宫又調承務<lb/>
郎掌儀署令未幾陞奉訓大夫内宰司丞奉中㫖徵河<lb/>
<pb n="KR2a0036_WYG_176-21a"/>
南民逋糧徳温輒平其價令出鈔以償民甚便之復陞<lb/>
朝列大夫延福司丞奉㫖代祀嶽瀆比還遷中憲大夫<lb/>
同知大都路都總管府事輦轂之下供億浩繁徳温措<lb/>
置有法民用不擾遷甄用少監陞亞中大夫禮部侍郎<lb/>
復陞嘉議大夫同知上都留守司事省檄和糴糧民以<lb/>
價不時得遞相觀望徳温下令曰糧入價出吏有敢為<lb/>
弊者罪之於是糧不踰期而集轉大司農丞耕籍之儀<lb/>
取具一時徳温欲考訂典禮集為成書未畢俄授通議<lb/>
<pb n="KR2a0036_WYG_176-21b"/>
大夫永平路總管永平當天厯兵革之餘野無居民徳<lb/>
温為政一年而户口増倉廩實遂興學校以育人材庶<lb/>
事畢舉歳大旱禱而雨歳以不歉灤漆二水為害有司<lb/>
歳𤼵民築堤徳温曰流亡始集而又役之是重困民也<lb/>
遂罷其役而水亦不復至有豪民武斷于鄉里前吏莫<lb/>
敢治徳温按得其罪論如法杖之書其過于門後竟以<lb/>
不道伏誅永平古孤竹國也國初郡守楊阿爾台請于<lb/>
朝諡伯夷曰清恵叔齊曰仁恵為廟以祀之而祀禮猶<lb/>
<pb n="KR2a0036_WYG_176-22a"/>
未具也徳温請命有司春秋具牢禮致祭從之著為式<lb/>
賜廟額曰聖清士論韙之至順間卒年六十九贈正議<lb/>
大夫禮部尚書上輕車都尉彭城郡侯諡清恵<lb/>
　　尉遲徳誠<lb/>
尉遲徳誠字信甫絳州人祖天澤仕金為庫官郡王岱<lb/>
遜㧞絳州天澤在俘中道見兵死者輒涕泣收瘞之岱<lb/>
遜令佩金符授霍州御衣局人匠總管父鼐仕至潞州<lb/>
知州徳誠歴官太子率更丞至大元年改詹事院都事<lb/>
<pb n="KR2a0036_WYG_176-22b"/>
二年遷家令司丞仁宗為皇太子以其謹恪常賜酒帛<lb/>
得侍左右數薦士出則未嘗語人㕔事前有粟苗不種<lb/>
而萌偶出一莖雙穂衆以為嘉禾陞家令四年選為河<lb/>
東山西道宣慰司同知擊姦吏寛稅斂上計京師入見<lb/>
帝方食賜以餕餘擢工部尚書未拜改陜西行臺治書<lb/>
侍御史延祐元年遷京畿都漕運使二年拜遼東道肅<lb/>
政㢘訪使上疏曰勞諸王以懐其心防出入以嚴宫禁<lb/>
立諫官以逺讒佞崇科舉以求人材立常平以備荒年<lb/>
<pb n="KR2a0036_WYG_176-23a"/>
汰僧道以寛民力舉賢良以勵忠孝抑奢侈以厚風俗<lb/>
及拯鈔法裁冗官等事未報而卒年五十三<lb/>
　　秦起宗<lb/>
秦起宗字元卿其先上黨人後徙廣平深水縣曽大父<lb/>
當金季兵起窽山麓為洞奉其親以居傍窽大洞匿其<lb/>
里中百人閉之具牛酒出待兵兵入索惟見其親屬曰<lb/>
孝士也釋之去里人曰秦父生我起宗生長兵間學書<lb/>
無從得紙父順削栁為簡寫以授之成誦削去更書年<lb/>
<pb n="KR2a0036_WYG_176-23b"/>
十七㑹立䝉古學學輒成辟武衛譯史御史中丞塔齊<lb/>
爾愛其才遷中臺史是時尚書省専制更張起宗持文<lb/>
嚴宻無所泄仁宗即位罷尚書省轉中書史累遷太子<lb/>
家令司典簿官上言東宫官屬輔導徳義財賦非所治<lb/>
也朝廷是之遷南臺御史建康多水或實災而有司抑<lb/>
之或無災而訴災起宗微行得實人以為神明文宗初<lb/>
立命威順王征八番是時蜀省囊嘉特拒命未平起宗<lb/>
極言武昌重鎮當備上流之師親王不可逺去力止之<lb/>
<pb n="KR2a0036_WYG_176-24a"/>
及王入見帝謂曰八畨之行非秦元卿幾為失計其後<lb/>
八番師還無敢擾於道路者朝議以起宗治蜀幕府忘<lb/>
其名曰秦元卿帝引筆改曰起宗其眷注如此拜中臺<lb/>
御史劾中丞和尚受人婦人賤買縣官屋不報起宗從<lb/>
臺官入見跽辯乆之勅令起起宗不起㑹日暮出明日<lb/>
立太子有赦起宗又奏不罪和尚無以正國法和尚服<lb/>
辜帝曰為御史當如是矣元㑹賜濟遜服令得與大宴<lb/>
又劾閩憲布扎爾竊父妾以逃其父憤死瀆亂天常流<lb/>
<pb n="KR2a0036_WYG_176-24b"/>
之嶺南自是盡言無諱皆見聴用有御史奏議一卷遷<lb/>
都漕運使帝召諭之曰漕輸事多廢闕賴御史治之爾<lb/>
出為撫州路總管至官有司供帳甚盛問其費所從出<lb/>
小吏不敢隠曰借辦於民遂亟使歸之几席僅給而已<lb/>
自是官府僚佐有宴集成禮即止因諭衆曰我素農家<lb/>
安儉約務安靜庶使吾民化之居一歳以老去官明年<lb/>
以兵部尚書致仕居一歳卒謚昭肅子四人鈞銓鐸鏞<lb/>
鈞西臺御史鏞延徽寺經歴銓都省掾鐸蚤卒<lb/>
<pb n="KR2a0036_WYG_176-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_176-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百七十六<lb/>
<pb n="KR2a0036_WYG_176-26a"/>
元史卷一百七十六考證<lb/>
王倚𫝊子二人鵬異様局總管府總管　按原刻無局<lb/>
　字今據百官志增<lb/>
劉正𫝊至大二年復立尚書省　按上文言武宗即位<lb/>
　此云二年蓋至大改元之次年原刻未著年號又考<lb/>
　尚書省自至元二十八年罷後至是乃復原刻無復<lb/>
　字似尚書省為武宗所置矣均欠明晰今増<lb/>
韓若愚𫝊若愚以計奏左丞相都爾蘇為御史大夫其<lb/>
<pb n="KR2a0036_WYG_176-26b"/>
　事遂解　按御史大夫原刻作右大夫元官制無右<lb/>
　大夫之名考本紀㤗定即位之十二月即以都爾蘇<lb/>
　為左丞相二年十月改御史大夫至十一月仍為左<lb/>
　丞相核之續通鑑亦同𫝊所作右大夫當即御史大<lb/>
　夫之訛今據改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百八十八</head> <lb/>
    <p>
<pb n="KR2a0036_WYG_188-1a"/>
欽定四庫全書<lb/>
　元史卷一百八十八<lb/>
　　明翰林學士亞中大夫知制誥兼修國史宋濓等修<lb/>
　列𫝊第七十五<lb/>
　　董搏霄<hi>弟昻霄</hi>
董搏霄字孟起磁州人由國子生辟陜西行臺掾時天<lb/>
大旱從侍御史郭貞讞獄華隂縣有李謀兒累殺商賈<lb/>
於道為賊十五年至百餘事事覺獄已具賄賂有司謂<lb/>
<pb n="KR2a0036_WYG_188-1b"/>
徒黨未盡獲五年不決人皆以為憤搏霄知之以言於<lb/>
貞即以尸諸市中天乃大雨授四川肅政亷訪司知事<lb/>
除涇陽縣尹入為户部主事陞員外郎拜監察御史又<lb/>
出僉遼東肅政亷訪司事歴江西行省左右司郎中遷<lb/>
浙東宣慰副使其歴官所至往往理冤獄革弊政才譽<lb/>
益著稱于時至正十一年除濟寧路總管奉㫖從江浙<lb/>
平章嘉琿進征安豐兵至合肥定林站遇賊大破之時<lb/>
朱臯固始賊復猖獗軍少不足以分討有大山民砦及<lb/>
<pb n="KR2a0036_WYG_188-2a"/>
芍陂屯田軍搏霄皆奨勞而約束之遂得障蔽朱臯我<lb/>
軍屯朱家寺賊至追殺之乃遣進士程明仲往諭賊中<lb/>
招徠者千二百家因悉知其虚實夜縛浮橋於淝水既<lb/>
渡賊始覺賊衆數萬據磵南我軍渡者輒為其所敗搏<lb/>
霄乃麾騎士别渡淺灘襲賊後賊回東南向與騎士迎<lb/>
敵搏霄忽躍馬渡磵揚言於衆曰賊已敗諸軍皆渡一<lb/>
鼓而擊之賊大敗亟追殺之相藉以死者二十五里遂<lb/>
復安豐十二年有㫖命搏霄攻濠州又命移軍援江南<lb/>
<pb n="KR2a0036_WYG_188-2b"/>
遂渡江至湖州徳清縣而徽饒賊已陷杭州嘉琿問搏<lb/>
霄計搏霄曰賊皆野人見杭州子女玉帛非平日所有<lb/>
必縱慾不暇為備宜急攻之今欲退保湖州設使賊乘<lb/>
鋭直趨京口則江南不可為矣嘉琿猶豫未決而諸將<lb/>
亦難其行搏霄正色曰江浙相君方面既陷於賊今可<lb/>
取而不取誰任其咎復㧞劍顧諸將曰諸君荷國厚恩<lb/>
而臨難苟免今相君在是敢有慢令者斬計乃決遂進<lb/>
兵杭城賊迎敵至鹽橋搏霄麾壯士突前斬殺數級而<lb/>
<pb n="KR2a0036_WYG_188-3a"/>
諸軍相繼夾擊之凢七戰追殺至清河坊賊奔接待寺<lb/>
塞其門而焚之賊皆死遂復杭州已而餘杭武康徳清<lb/>
次第以平搏霄亦受代去徽饒賊復自昱嶺闗寇於濳<lb/>
行省乃假搏霄為參知政事俾復提兵討之搏霄曰必<lb/>
欲除殘去暴所不敢辭若假以重爵則不敢受即日引<lb/>
兵至臨安新溪是為入杭要路既分兵守之而始進兵<lb/>
至呌口及虎檻遇賊皆大破之追殺至於濳遂復其縣<lb/>
治既又克復昌化縣及昱領闗降賊將潘大奫二千人<lb/>
<pb n="KR2a0036_WYG_188-3b"/>
賊又有犯千秋闗者搏霄還軍守於濳而賊兵大至焚<lb/>
倚郭廬舍搏霄按兵不動左右請出兵搏霄曰未也遣<lb/>
人執白旗登山望賊約曰賊以我為怯必少懈伺其有<lb/>
間則麾所執旗又伏兵城外皆授以火礟復約曰見旗<lb/>
動礟即發已而旗動礟𤼵兵乃盡出斬首數千級遂復<lb/>
千秋闗未幾賊復攻獨松百丈幽嶺三闗搏霄乃先以<lb/>
兵守多溪多溪三闗要路也既又分為三軍一出獨松<lb/>
一出百丈一出幽嶺然後㑹兵擣賊巢遂乘勝復安吉<lb/>
<pb n="KR2a0036_WYG_188-4a"/>
七戰而克之賊將以其徒來降者數百人既數日賊復<lb/>
來窺獨松搏霄即以兵守苦嶺及黄沙嶺賊帥梅元來<lb/>
降且言復有帥十一人欲降者即遣偏將余思忠至賊<lb/>
砦諭之賊皆入暗室濳議思忠持火投入室内拔劍語<lb/>
衆曰元帥命我來活汝汝復何議已而火起焚其砦叱<lb/>
賊黨散去而引賊帥來降明日進兵廣徳克之有蘄賊<lb/>
與饒池諸賊復犯徽州賊中有道士能作十二里霧搏<lb/>
霄以兵擊之已而妖霧開豁諸伏兵皆起襲賊兵後賊<lb/>
<pb n="KR2a0036_WYG_188-4b"/>
大潰亂斬首數萬級擒千餘人獲道士焚其妖書而斬<lb/>
之遂平徽州十四年除水軍都萬戸俄陞樞密院判官<lb/>
從丞相托克托征髙郵分戍鹽城興化賊巢在大縱徳勝<lb/>
兩湖間凢十有二悉平之即其地築芙蓉砦賊入輒迷<lb/>
故道盡殺之自是不復敢犯賊恃習水渡淮北據安東<lb/>
州搏霄招善戰者五六百人與賊戰安東之大湖大敗<lb/>
之遂復安東十六年勦平北沙廟灣沙浦等砦尋又進<lb/>
兵泗州不利賊乘勝東下斷我軍糧道乃回軍屯北沙<lb/>
<pb n="KR2a0036_WYG_188-5a"/>
糧且絶與賊死戰凡七晝夜賊敗走奪賊船七十餘乃<lb/>
得渡淮保泗州時方暑雨湖水溢諸營皆避去而搏霄<lb/>
獨守孤城賊環繞數十里攻之搏霄坐城上遣偏將以<lb/>
騎士由四門突出賊後約曰旗一麾即還既而旗動騎<lb/>
士還步卒自城中出夾擊之賊大敗然賊砦猶阻西行<lb/>
之路乃結陣而往翊以竒兵轉戰數十合軍始得至海<lb/>
寜朝廷嘉其功陞同僉淮南行樞密院亊搏霄建議于<lb/>
朝曰淮安為南北襟喉江淮要衝之地其地一失兩淮<lb/>
<pb n="KR2a0036_WYG_188-5b"/>
皆未易復也則救援淮安誠為急務為今日計莫若於<lb/>
黄河上下并瀕淮海之地及南自沭陽北抵沂莒贛榆<lb/>
諸州縣布連珠營每三十里設一總砦就三十里中又<lb/>
設一小砦使斥堠烽燧相望而廵邏往來遇賊則并力<lb/>
野戰無事則屯種而食然後進有援退有守此善戰者<lb/>
所以常為不可勝以待敵之可勝也又海寧一境不通<lb/>
舟楫軍糧惟可陸運而凢瀕淮海之地人民屢經盜賊<lb/>
宜加存撫權令軍人搬運其陸運之法每人行十步三<lb/>
<pb n="KR2a0036_WYG_188-6a"/>
十六人可行一里三百六十人可行一十里三千六百<lb/>
人可行一百里每人負米四斗以夾布嚢盛之用印封<lb/>
識人不息肩米不著地排列成行日行五百回計路二<lb/>
十八里輕行一十四里重行一十四里日可運米二百<lb/>
石每運給米一升可供二萬人此百里一日運糧之術<lb/>
也又江淮流移之民并安東海寧沐陽贛榆等州縣俱<lb/>
廢其民壯者既為軍老弱無所依歸者宜設置軍民防<lb/>
禦司擇軍官材堪牧守者使居其職而藉其民以屯故<lb/>
<pb n="KR2a0036_WYG_188-6b"/>
地於是練兵積穀且耕且戰内全山東完固之邦外禦<lb/>
淮海出没之寇而後恢復可圖也十七年毛貴陷益都<lb/>
般陽等路有㫖命搏霄從知樞密院事布哷齊討之而<lb/>
濟南又告急搏霄乃提兵援濟南賊衆自南山來攻濟<lb/>
南望之兩山皆赤搏霄按兵城中先以數十騎挑之賊<lb/>
衆悉來闘騎兵少卻至磵上伏兵起遂合戰城中兵又<lb/>
大出大破之而般陽賊復約㤗安之黨踰南山來襲濟<lb/>
南搏霄列兵城上弗為動賊夜攻南門獨以矢石禦之<lb/>
<pb n="KR2a0036_WYG_188-7a"/>
黎明乃黙開東門放兵出城後既旦城上兵皆下大開<lb/>
南門合擊之賊敗走復追殺之賊衆悉無遺者於是濟<lb/>
南始寧詔就陞淮南行樞密院副使兼山東宣慰使都<lb/>
元帥仍賜上尊金帶楮幣名馬以勞之有疾其功者譖<lb/>
於總兵太尉努都爾噶令搏霄依詔從布哷齊征益都<lb/>
搏霄即出濟南城屬老且病請以其弟昻霄代領其<lb/>
衆朝廷從之授昂霄淮南行樞宻院判官未幾有㫖命<lb/>
搏霄守河間之長蘆十八年搏霄以兵北行且曰我去<lb/>
<pb n="KR2a0036_WYG_188-7b"/>
濟南必不可保既而濟南果陷搏霄方駐兵南皮縣之<lb/>
魏家莊適有使者奉詔拜搏霄河南行省右丞甫拜命<lb/>
毛貴兵已至而營壘猶未完諸將謂搏霄曰賊至當如<lb/>
何搏霄曰我受命至此當以死報國耳因㧞劍督兵以<lb/>
戰而賊衆突至搏霄前捽而問曰汝為誰搏霄曰我董<lb/>
老爺也衆刺殺之無血惟見其有白光衝天是日昻霄<lb/>
亦死之事聞贈宣忠守正保節功臣榮禄大夫河南行<lb/>
省平章政事柱國追封魏國公諡忠定昻霄贈推誠孝<lb/>
<pb n="KR2a0036_WYG_188-8a"/>
節功臣嘉議大夫禮部尚書上輕車都尉追封隴西郡<lb/>
侯諡忠毅搏霄早以儒生起家輒為能吏會天下大亂<lb/>
乃復以武功自奮其才略有大過人者而當時用之不<lb/>
能盡其才君子惜之<lb/>
　　劉哈喇布哈<lb/>
劉哈喇布哈其先江西人倜儻好義不事家産有古俠<lb/>
士風居燕趙有年遂為特黙齊軍戸至正十二年潁亳<lb/>
盗起詔以台哈布哈為河南行省平章政事總兵討之<lb/>
<pb n="KR2a0036_WYG_188-8b"/>
哈喇布哈上書陳十事其七言兵機及攻守方略台哈<lb/>
布哈大喜即僻為掾未幾除左右司都事台哈布哈以<lb/>
哈喇布哈嘗為特黙齊有膂力善騎射俾統前八翼軍<lb/>
為先鋒將明號令信賞罰士皆樂為之用而料敵成敗<lb/>
所向無失是時達實巴圖爾軍潰于長葛收集散卒復<lb/>
屯中牟哈喇布哈軍於汴梁南彭子岡有自長葛來者<lb/>
言總兵官已為賊所敗次中牟哈喇布哈曰賊既㨗兵<lb/>
必再至我不可不往援遂整兵而前既而有使馳報夜<lb/>
<pb n="KR2a0036_WYG_188-9a"/>
四皷賊從洧川渡河未知其所向哈喇布哈曰是必襲<lb/>
達實巴圖爾營耳我行已緩不及事不若以精鋭斷賊<lb/>
歸路覆之必矣於是領軍徐行天未明伏軍其歸路賊<lb/>
果襲達實巴圖爾營大掠輜重而回哈喇布哈伏軍四<lb/>
起賊大敗盡俘獲之當是時達實巴圖爾雖以平章政<lb/>
事總大兵而哈喇布哈功名與之相埓十八年山東毛<lb/>
貴率其賊衆由河間趨直沽遂犯漷州至棗林已而略<lb/>
栁林逼畿甸樞密副使達國珍戰死京師人心大駭在<lb/>
<pb n="KR2a0036_WYG_188-9b"/>
廷之臣或勸乘輿北廵以避之或勸遷都闗陜衆議紛<lb/>
然獨左丞相太平執不可哈喇布哈時為同知樞密院<lb/>
事奉詔以兵拒之與之戰于栁林大㨗貴衆悉潰退走<lb/>
據濟南京師遂安哈喇布哈之功居多哈喇布哈後遷<lb/>
河南行省平章政事以卒初哈喇布哈與信州人倪晦<lb/>
字孟晣同事台哈布哈為掾史晦渉書史精文墨機識<lb/>
警敏台哈布哈深委任之言無不從而哈喇布哈或有<lb/>
所論白多沮不行由是心䘖台哈布哈及台哈布哈事<lb/>
<pb n="KR2a0036_WYG_188-10a"/>
敗走詣哈喇布哈求援而哈喇布哈不能曲為保全乃<lb/>
縛台哈布哈送京師致之死地君子以是少之<lb/>
　　王英<lb/>
王英字邦傑益都人性剛果有大節膂力絶人善騎射<lb/>
襲父職為莒州翼千戸父子善用雙刀人乃號之曰刀<lb/>
王至元二十九年江西行樞密院命帥師南雄討賊邱<lb/>
太老賊六百餘人突至英與戰殺其渠帥劉把東獲九<lb/>
十餘人元貞元年從左丞董士選討大山賊劉貴擒之<lb/>
<pb n="KR2a0036_WYG_188-10b"/>
二年討永新安福二州賊餘黨皆息延祐二年寧都賊<lb/>
起行省命英率各萬戸軍討之賊勢甚張英屢戰皆勝<lb/>
斬獲不可勝數積屍盈野水為不流行省平章李世安<lb/>
遣英迓江浙平章張閭所領軍於閩境至木麻坑擒賊<lb/>
蔡五九又追賊至上虎嶂遇賊三千餘人盡殱之至治<lb/>
元年以大臣薦授忠武校尉益都淄萊萬戸府副千戸<lb/>
天厯元年授宣武將軍至順二年行省命英招捕桂陽<lb/>
州賊張思進等二千人英至布以威信皆相率請降元<lb/>
<pb n="KR2a0036_WYG_188-11a"/>
統元年授懐遠大將軍同知海北海南道宣慰使司事<lb/>
至元三年萬安軍賊吳汝期等作亂聚衆三千人英至<lb/>
賊皆就擒未幾李志甫起漳州劉虎仔起潮洲詔命江<lb/>
西行省右丞雅克特穆爾討之方是時英已致仕平章<lb/>
政事巴咱爾謂僚佐曰是雖䑕竊狗偷非刀王行不可<lb/>
其人雖投老必可以義激乃使迎致之英曰國家有事<lb/>
吾雖老其可坐視乎據鞍横槊精神飛動馳赴焉及賊<lb/>
平英功居多至正中毛貴陷益都英時年九十有六乃<lb/>
<pb n="KR2a0036_WYG_188-11b"/>
謂其子𢎞曰我世受國恩美官厚禄備嘗享之今老矣<lb/>
縱不能事戎馬以報天子尚忍食異姓之粟以求生乎<lb/>
水漿不入口者數日遂卒毛貴聞之使具棺衾以𦵏將<lb/>
歛舉其尸不動焚香祝曰公子𢎞請公歸葬先塋祝畢<lb/>
尸遂起觀者莫不驚異山東宣慰使布延布哈及憲司<lb/>
請恤典于朝有曰不食寇粟餓死芹泉有夷齊之風為<lb/>
臣之清者也芹泉谷名英所居也<lb/>
　　舒穆嚕宜孫<hi>穆爾古蘇</hi>
<pb n="KR2a0036_WYG_188-12a"/>
舒穆嚕宜孫字申之其先遼之徳爾吉人五世祖額森<lb/>
事太祖為御史大夫自有傳額森之曽孫曰繼祖字伯<lb/>
善襲父職為沿海上副萬戸初以沿海軍分鎮台州皇<lb/>
慶元年又移鎮婺處兩州馭軍嚴肅平寧都寇有戰功<lb/>
且明達政事講究鹽策多合時宜為學本於經術而兼<lb/>
通名法縱横天文地理術數方技釋老之説見稱薦紳<lb/>
間宜孫其子也宜孫性警敏嗜學問於書務博覽而長<lb/>
於詩歌常借嫡弟厚孫廕襲父職為沿海上副萬戸守<lb/>
<pb n="KR2a0036_WYG_188-12b"/>
處州及弟長即譲其職還之退居台州至正十一年方<lb/>
國珍起海上江浙行省檄宜孫守温州宜孫即起任其<lb/>
事其年閩寇犯處州復檄宜孫以兵平之以功陞浙東<lb/>
宣慰副使分府于台州頃之處之屬縣山寇並起宜孫<lb/>
復奉省檄往討之至則築處州城為禦敵計十七年江<lb/>
浙行省左丞相達實特穆爾承制陞宜孫行樞密院判<lb/>
官總制處州分院治于處又以江浙儒學副提舉劉基<lb/>
為其院經歴蕭山縣蘇友龍為照磨而宜孫乃又辟郡<lb/>
<pb n="KR2a0036_WYG_188-13a"/>
人胡深葉琛章溢參謀其軍事處為郡山谷聨絡盜賊<lb/>
憑據險阻輒竊發不易平治宜孫用基等謀或擣以兵<lb/>
或誘以計未幾皆殱殄無遺類尋陞同僉行樞密院事<lb/>
當是之時天下已多故所在守將各自為計相保守於<lb/>
是浙東則宜孫在處州穆爾古蘇在紹興為稱首十八<lb/>
年十二月大明兵取蘭谿且逼婺而宜孫母實在婺城<lb/>
宜孫泣曰義莫重於君親食禄而不事其事是無君也<lb/>
母在難而不赴是無親也無君無親尚可立天地間哉<lb/>
<pb n="KR2a0036_WYG_188-13b"/>
即遣胡深等將民兵數萬往赴援而親率精鋭為之殿<lb/>
兵至婺與大明兵甫接即敗績而還時經略使李國鳯<lb/>
至浙東承制拜宜孫江浙行省參知政事階中奉大夫<lb/>
明年大明兵入處州宜孫將數十騎走福建境上欲圖<lb/>
報復而所至人心已散事不可復為歎曰處州吾所守<lb/>
者也今吾勢已窮無所於往不如還處州境死亦為處<lb/>
州鬼耳既還至處之慶元縣為亂兵所害事聞朝廷贈<lb/>
推誠宣力効節功臣集賢大學士榮禄大夫上柱國追<lb/>
<pb n="KR2a0036_WYG_188-14a"/>
封越國公諡忠愍穆爾古蘇者寧夏人也字善卿至正<lb/>
十四年進士授紹興路録事司達嚕噶齊苖軍主將楊<lb/>
諤勒哲在杭縱軍鈔掠莫敢誰何民甚苦之俄有至紹<lb/>
興城中強奪人馬者穆爾古蘇擒斬數人苖軍乃懼不<lb/>
敢復至其境穆爾古蘇名聲遂大振㑹江南行臺移治<lb/>
紹興檄穆爾古蘇為行臺鎮撫乃大募民兵為守禦計<lb/>
處州山賊焚掠婺之永康東陽穆爾古蘇提兵擊之與<lb/>
舒穆嚕宜孫約期夾攻其巢穴山賊以平擢江東亷訪<lb/>
<pb n="KR2a0036_WYG_188-14b"/>
司經歴仍留紹興以兵衛臺治時浙東西郡縣多殘破<lb/>
獨穆爾古蘇保障紹興境内晏然民爱之如父母江浙<lb/>
省臣乃承制授行樞密院判官分院治紹興㑹方國珍<lb/>
遣兵侵據紹興屬縣穆爾古蘇曰國珍本海賊今既䧏<lb/>
為大官而復來害吾民可乎欲率兵往問罪先遣部將<lb/>
黄中取上虞中還請益兵是時朝廷方倚重國珍資其<lb/>
舟以運糧而御史大夫拜珠克與國珍素通賄賂情好<lb/>
甚厚憤穆爾古蘇擅舉兵恐且生事即使人召穆爾古<lb/>
<pb n="KR2a0036_WYG_188-15a"/>
蘇至其私第與計事至則命左右以鐵鎚撾死之斷其<lb/>
頭擲厠溷中城中民聞之不問男女老幼無不慟哭者<lb/>
黄中乃率其衆復讐盡殺拜珠克家人及臺府官員掾<lb/>
史獨留拜珠克不殺以告于張士誠士誠乃遣其將以<lb/>
兵守紹興拜珠克尋遷行宣政院使監察御史珍通紏<lb/>
言拜珠克隂害帥臣幾至激變不法不忠莫斯為甚宜<lb/>
稽諸彛典寘于嚴刑於是詔削拜珠克官職安置湖州<lb/>
而穆爾古蘇之冤始白<lb/>
<pb n="KR2a0036_WYG_188-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百八十八<lb/>
<pb n="KR2a0036_WYG_188-16a"/>
元史卷一百八十八考證<lb/>
劉哈喇布哈𫝊十八年山東毛貴率其賊衆由河間趨<lb/>
　直沽　原刻作十七年按順帝本紀毛貴䧟漷州畧<lb/>
　栁林係十八年事續通鑑亦同今據改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百五十八</head> <lb/>
    <p>
<pb n="KR2a0036_WYG_158-1a"/>
欽定四庫全書<lb/>
　元史卷一百五十八<lb/>
　　明翰林學士亞中大夫知制誥兼修國史宋濂等修<lb/>
　列傳第四十五<lb/>
　　姚樞<lb/>
姚樞字公茂栁城人後遷洛陽少力學内翰宋九嘉識<lb/>
其有王佐略楊惟中乃與之偕覲太宗嵗乙未南伐詔<lb/>
樞從惟中即軍中求儒道釋醫卜者㑹破棗陽主將將<lb/>
<pb n="KR2a0036_WYG_158-1b"/>
盡坑之樞力辯非詔書意他日何以復命乃蹙數人逃<lb/>
入篁竹中脫死拔徳安得名儒趙復始得程頥朱熹之<lb/>
書辛丑賜金符為燕京行䑓郎中時伊囉斡齊行䑓惟<lb/>
事貨賂以樞幕長分及之樞一切拒絶因棄官去携家<lb/>
來輝州作家廟别為室奉孔子及宋儒周惇頤等象刋<lb/>
諸經惠學者讀書鳴琴若将終身時許衡在魏至輝就<lb/>
録程朱所註書以歸謂其徒曰曩所授受皆非今始聞<lb/>
進學之序既而盡室依樞以居世祖在潜邸遣趙璧召<lb/>
<pb n="KR2a0036_WYG_158-2a"/>
樞至大喜待以客禮詢及治道乃為書數千言首陳二<lb/>
帝三王之道以治國平天下之大經彚為八目曰修身<lb/>
力學尊賢親親畏天愛民好善逺佞次及救時之弊為<lb/>
條三十曰立省部則庶政出一綱舉紀張令不行於朝<lb/>
而變於夕辟才行舉逸遺慎銓選汰職員則不專世爵<lb/>
而人才出班俸禄則贓穢塞而公道開定法律審刑獄<lb/>
則收生殺之權于朝諸侯不得而專丘山之罪不致苟<lb/>
免毫髪之過免罹極法而寃抑有伸設監司明黜陟則<lb/>
<pb n="KR2a0036_WYG_158-2b"/>
善良姦窳可得而舉刺閣徴歛則部族不横於誅求簡<lb/>
驛傳則州郡不困於需索脩學校崇經術旌節孝以為<lb/>
育人才厚風俗美教化之基使士不媮於文華重農桑<lb/>
寛賦稅省徭役禁㳺惰則民力紓不趨於浮偽且免習<lb/>
工技者歲加富溢勤耕織者日就飢寒肅軍政使田里<lb/>
不知行營往復之擾攘周匱乏恤鰥寡使顛連無告者<lb/>
有飬布屯田以實邉戍通漕運以廩京都停債負則賈<lb/>
胡不得以子為母破稱貸之家廣儲畜復常平以待凶<lb/>
<pb n="KR2a0036_WYG_158-3a"/>
荒立平準以權物估卻利便以塞倖塗杜告訐以絶訟<lb/>
原各疏弛張之方其下本末兼該細大不遺世祖竒其<lb/>
才動必召問且使授世子經憲宗即位詔凡軍民在齊<lb/>
拉衮山南者聴世祖總之世祖既奉詔宴羣下罷酒將<lb/>
出遣人止樞問曰頃者諸臣皆賀汝獨黙然何耶對曰<lb/>
今天下土地之廣人民之殷財賦之阜有加漢地者乎<lb/>
軍民吾盡有之天子何為異時廷臣間之必悔而見奪<lb/>
不若惟持兵權供億之需取之有司則勢順理安世祖<lb/>
<pb n="KR2a0036_WYG_158-3b"/>
曰慮所不及者乃以聞憲宗從之樞又請置屯田經畧<lb/>
司於汴以圖宋置都運司于衞轉粟于河憲宗大封同<lb/>
姓勑世祖于南京闗中自擇其一樞曰南京河徙無常<lb/>
土薄水淺舄鹵生之不若闗中厥田上上古名天府陸<lb/>
海於是世祖願有闗中甲寅春從世祖征大理至察遜<lb/>
諾爾之地夜宴樞陳宋太祖遣曹彬取南唐不殺一人<lb/>
市不易肆事明日世祖據鞍呼曰汝昨日言曺彬不殺<lb/>
者吾能為之吾能為之樞馬上賀曰聖人之心仁明如<lb/>
<pb n="KR2a0036_WYG_158-4a"/>
此生民之幸有國之福也及師至大理城乃飭樞裂帛<lb/>
為旗書止殺之令分號街陌由是民得相完保丁巳樞<lb/>
入見或䜛王府得中土心憲宗遣阿勒達爾大為鉤考<lb/>
置局闗中以百四十二條推集經略宣撫官吏下及征<lb/>
商無遺曰俟終局日入此罪者惟劉黑馬史天澤以聞<lb/>
餘悉誅之世祖聞之不樂樞曰帝君也兄也大王為皇<lb/>
弟臣也事難與較逺將受禍莫若盡王邸妃主自歸朝<lb/>
廷為乆居謀疑將自釋及世祖見憲宗皆泣下竟不令<lb/>
<pb n="KR2a0036_WYG_158-4b"/>
有所白而止因罷鉤考局世祖即位立十道宣撫使以<lb/>
樞使東平既至郡置勸農檢察二人以監之推物力以<lb/>
均賦役罷鐵官二年拜太子太師樞曰皇太子未立安<lb/>
可先有太師以所受制還中書事見許衡傳改大司農<lb/>
樞奏曰在太宗世詔孔子五十一代孫元措仍襲封衍<lb/>
聖公卒其子與族人争求襲爵訟之潜藩帝時曰第往<lb/>
力學俟有成徳達材我則官之又曲阜有太常雅樂憲<lb/>
宗命東平守臣輦其歌工舞郎與樂色爼豆至日月山<lb/>
<pb n="KR2a0036_WYG_158-5a"/>
帝親臨觀飭東平守臣員闕充補無輟肄習且陛下閔<lb/>
聖賢之後詩書不通與凡庶等既命洛士楊庸選孔顏<lb/>
孟三族諸孫俊秀者教之乞真授庸教官以成國家育<lb/>
材待聘風動四方之美王鏞鍊習故實宜令提舉禮樂<lb/>
使不致崩壞皆從之詔赴中書議事及講定條格且勉<lb/>
諭曰姚樞辭避台司朕甚嘉焉省中庶務湏賴一二老<lb/>
成同心圖賛其與尚書劉肅往盡乃心其尚無隠及脩<lb/>
條格成與丞相史天澤秦之帝深嘉納李璮謀叛帝問<lb/>
<pb n="KR2a0036_WYG_158-5b"/>
卿料何如對曰使璮乗吾北征之釁瀕海搗燕閉闗居<lb/>
庸惶駭人心為上策與宋連和負固持乆數擾邉使吾<lb/>
罷於奔救為中策如出兵濟南待山東諸侯應援此成<lb/>
擒耳帝曰今賊將安出對曰出下策初帝嘗論天下人<lb/>
材及王文統樞曰此人學術不純以㳺說于諸侯他日<lb/>
必反至是文統果因璮伏誅四年拜中書左丞奏罷世<lb/>
侯置牧守或言中書政事大壞帝怒大臣罪且不測者<lb/>
樞上言太祖開創跨越前古施治未遑自後數朝官盛<lb/>
<pb n="KR2a0036_WYG_158-6a"/>
刑濫民困財殫陛下天資仁聖自昔在潛聴聖典訪老<lb/>
成日講治道如邢州河南陕西皆不治之甚者為置安<lb/>
撫經略宣撫三使司其法選人以居職頒俸以飬㢘去<lb/>
汚濫以清政勸農桑以富民不及三年號稱大治諸路<lb/>
之民望陛下之拯已如赤子之求母先帝陟遐國難並<lb/>
興天開聖人纉承大統即用歴代遺制内立省部外設<lb/>
監司自中統至今五六年間外侮内叛繼繼不絶然能<lb/>
使官離債負民安賦役府庫粗實倉廩粗完鈔法粗行<lb/>
<pb n="KR2a0036_WYG_158-6b"/>
國用粗足官吏遷轉政事更新皆陛下克保祖宗之基<lb/>
信用先王之法所致今創始治道正宜上答天心下結<lb/>
民心睦親族以固本建儲副以重祚定大臣以當國開<lb/>
經筵以格心修邉備以防虞蓄糧餉以待歉立學校以<lb/>
育才勸農桑以厚生是可以光先烈成帝徳遺子孫流<lb/>
逺譽以陛下才略行此有餘邇者伏聞聰聴日煩朝廷<lb/>
政令日改月異如木始栽而復移屋既架而復毁逺近<lb/>
臣民不勝戰懼惟恐大本一廢逺業難成為陛下之後<lb/>
<pb n="KR2a0036_WYG_158-7a"/>
憂國家之重害帝怒為釋十年拜昭文館大學士詳定<lb/>
禮儀事其年襄陽下遂議取宋樞奏如求大將非右丞<lb/>
相安圖知樞宻院巴延不可十一年樞言陛下降不殺<lb/>
人之詔巴延濟江兵不踰時西起蜀川東薄海隅降城<lb/>
三十户踰百萬自古平南未有如此之神捷者今自夏<lb/>
徂秋一城不降皆由軍官不思國之大計不體陛下之<lb/>
深仁利財剽殺所致揚州焦山淮安人殊死戰我雖克<lb/>
勝所傷亦多宋之不能為國審矣而臨安未肯輕下好<lb/>
<pb n="KR2a0036_WYG_158-7b"/>
生惡死人之常情葢不敢也惟懼吾招徠止殺之信不<lb/>
堅耳宜申止殺之詔使賞罰必立恩信必行聖慮不勞<lb/>
軍力不費矣又請禁宋鞭背黥面及諸濫刑十三年拜<lb/>
翰林學士承旨十七年卒年七十八諡曰文獻樞天質<lb/>
含𢎞而仁恕恭敏而儉勤未嘗疑人欺已有負其徳亦<lb/>
不留怨憂患之來不見言色有來即謀必反復告之子<lb/>
煒仕為平章政事從子燧官至翰林學士承旨以文章<lb/>
大家知名卒諡曰文<lb/>
<pb n="KR2a0036_WYG_158-8a"/>
　　許衡<lb/>
許衡字仲平懐之河内人也世為農父通避地河南以<lb/>
㤗和九年九月生衡於新鄭縣幼有異質七嵗入學授<lb/>
章句問其師曰讀書何為師曰取科第耳曰如斯而已<lb/>
乎師大竒之毎授書又能問其旨義久之師謂其父母<lb/>
曰兒頴悟不凡他日必有大過人者吾非其師也遂辭<lb/>
去父母强之不能止如是者凡更三師稍長嗜學如飢<lb/>
渇然遭世亂且貧無書嘗從日者家見書疏義因請寓<lb/>
<pb n="KR2a0036_WYG_158-8b"/>
宿手抄歸既逃難岨崍山始得易王輔嗣説時兵亂中<lb/>
衡夜思晝誦身體而力踐之言動必揆諸義而後發嘗<lb/>
暑中過河陽渇甚道有梨衆争取啖之衡獨危坐樹下<lb/>
自若或問之曰非其有而取之不可也人曰世亂此無<lb/>
主曰梨無主吾心獨無主乎轉魯留魏人見其有徳稍<lb/>
稍從之居三年聞亂且定乃還懷往來河洛間從栁城<lb/>
姚樞得伊洛程氏及新安朱氏書益大有得㝷居蘇門<lb/>
與樞及竇黙相講習凡經傳子史禮樂名物星厯兵刑<lb/>
<pb n="KR2a0036_WYG_158-9a"/>
食貨水利之類無所不講而慨然以道為己任嘗語人<lb/>
曰綱常不可一日而亡於天下苟在上者無以任之則<lb/>
在下之任也凡喪祭嫁娶必徵於禮以倡其鄉人學者<lb/>
寖盛家貧躬耕粟熟則食粟不熟則食糠覈菜茹處之<lb/>
㤗然謳誦之聲聞户外如金石財有餘即以分諸族人及<lb/>
諸生之貧者人有所遺一毫弗義弗受也樞嘗被召<lb/>
入京師以其雪齋居衡命守者館之衡拒不受也有果<lb/>
熟爛墮地童子過之亦不睨視而去其家人化之如此<lb/>
<pb n="KR2a0036_WYG_158-9b"/>
甲寅世祖出王秦中以姚樞為勸農使教民畊植又思<lb/>
所以化秦人乃召衡為京兆提學秦人新脫於兵欲學<lb/>
無師聞衡來人人莫不喜幸來學郡縣皆建學校民大<lb/>
化之世祖南征乃還懐學者攀留之不得從送之臨潼<lb/>
而歸中統元年世祖即皇帝位召至京師時王文統以<lb/>
言利進為平章政事衡樞軰入侍言治亂休戚必以義<lb/>
為本文統患之且竇黙日於帝前排其學術疑衡與之<lb/>
為表裏乃奏以樞為太子太師黙為太子太傅衡為太<lb/>
<pb n="KR2a0036_WYG_158-10a"/>
子太保陽為尊用之實不使數侍上也黙以屢攻文統<lb/>
不中欲因東宫以避禍與樞拜命將入謝衡曰此不安<lb/>
於義也姑勿論禮師傅與太子位東西鄉師傅坐太子<lb/>
乃坐公等度能復此乎不能則師道自我廢也樞以為<lb/>
然乃相與懐制立殿下五辭乃免改命樞大司農黙翰<lb/>
林侍講學士衡國子祭酒未㡬衡亦謝病歸至元二年<lb/>
帝以安圖為右丞相欲衡輔之復召至京師命議事中<lb/>
書省衡乃上疏曰臣性識愚陋學術荒疎不意虚名偶<lb/>
<pb n="KR2a0036_WYG_158-10b"/>
塵聖聴陛下好賢樂善舎短取長雖以臣之不才自甲<lb/>
寅至今十有三年凡八被詔旨中懷自念何以報塞又<lb/>
日者面奉徳音丁寧懇至中書大務容臣盡言臣雖昏<lb/>
愚荷陛下知待如此其厚敢不罄竭所有禆益萬分孟<lb/>
子以責難於君謂之恭陳善閉邪謂之敬孔子謂以道<lb/>
事君不可則止臣之所守大意葢如此也伏望陛下寛<lb/>
其不佞察其至懐則區區之愚亦或有小補云其一曰<lb/>
自古立國皆有規模循而行之則治功可期否則心疑<lb/>
<pb n="KR2a0036_WYG_158-11a"/>
目眩變易紛更未見其可也昔子産相衰周之列國孔<lb/>
明治西蜀之一隅且有定論終身由之而堂堂天下可<lb/>
無一定之説而妄為之哉考之前代北方之有中夏者<lb/>
必行漢法乃可長乆故後魏遼金歴年最多他不能者<lb/>
皆亂亡相繼史冊具載昭然可考使國家而居朔漠則<lb/>
無事論此也今日之治非此奚宜夫陸行宜車水行宜<lb/>
舟反之則不能行幽燕食寒蜀漢食熱反之則必有變<lb/>
以是論之國家之當行漢法無疑也然萬世國俗累朝<lb/>
<pb n="KR2a0036_WYG_158-11b"/>
勲舊一旦驅之下徔臣僕之謀改就亡國之俗其勢有<lb/>
甚難者切嘗思之寒之與暑固為不同然寒之變暑也<lb/>
始於微温温而熱熱而暑積百有八十二日而寒始盡<lb/>
暑之變寒其勢亦然是亦積之之騐也苟能漸之摩之<lb/>
待以嵗月心堅而確事易而常未有不可變者此在陛<lb/>
下尊信而堅守之不雜小人不責近效不恤流言則致<lb/>
治之功庶㡬可成矣二曰中書之務不勝其煩然其大<lb/>
要在用人立法二者而已矣近而譬之髪之在首不以<lb/>
<pb n="KR2a0036_WYG_158-12a"/>
手理而以櫛理食之在器不以手取而以匕取手雖不<lb/>
能而用櫛與匕是即手之為也上之用人何以異此然<lb/>
人之賢否未知其詳固不可得而遽用也然或已知其<lb/>
孰為君子孰為小人而復患得患失莫敢進退徒曰知<lb/>
人而實不能用人亦何益哉人莫不飲食也獨膳夫為<lb/>
能調五味之和莫不睹日月也獨星官為能步虧食之<lb/>
數者誠以得其法故也古人有言曰為髙必因丘陵為<lb/>
下必因川澤為政必因先王之道今里巷之談動以古<lb/>
<pb n="KR2a0036_WYG_158-12b"/>
為詬戲不知今日口之所食身之所衣皆古人遺法而<lb/>
不可違者豈天下之大國家之重而古之成法反可違<lb/>
邪其亦弗思甚矣夫治人者法也守法者人也人法相<lb/>
維上安下順而宰執優㳺於廊廟之上不煩不勞此所<lb/>
謂省也夫立法用人今雖未能遽如古昔然己任者當<lb/>
給俸以飬其廉未仕者當寛立條格俾就叙用則失職<lb/>
之怨少可舒矣外設監司以察汚濫内專吏部以定資<lb/>
歴則非分之求漸可息矣冄任三任抑髙舉下則人才<lb/>
<pb n="KR2a0036_WYG_158-13a"/>
爵位略可平矣至於貴家之世襲品官之任子版籍之<lb/>
數續當議之亦不可緩也其三曰民生有欲無主乃亂<lb/>
上天眷命作之君師此盖以至難任之非予之可安之<lb/>
地而娛之也是以堯舜以來聖帝明王莫不兢兢業業<lb/>
小心畏慎者誠知天之所畀至難之任初不可以易心<lb/>
處之也知其為難而以難處則難或可為不知為難而<lb/>
以易處則他日之難有不可為者矣孔子曰為君難為<lb/>
臣不易為臣之道臣已告之安圖矣至為君之難尤陛<lb/>
<pb n="KR2a0036_WYG_158-13b"/>
下所當專意也臣請言其切而要者夫人君不患出言<lb/>
之難而患踐言之難知踐言之難則其出言不容不慎<lb/>
矣昔劉安世行一不妄語七年而後成夫安世一士人<lb/>
也所交者一家之親一鄉之衆也同列之臣不過數十<lb/>
百人而止耳而言猶若此况天下之大兆民之衆事有<lb/>
萬變日有萬㡬人君以一身一心而酬酢之欲言之無<lb/>
失豈易能哉故有昔之所言而今日忘之者今之所命<lb/>
而後日自違者可否異同紛更變易紀綱不得布法度<lb/>
<pb n="KR2a0036_WYG_158-14a"/>
不得立臣下無所持循奸人因以為弊天下之人疑惑<lb/>
驚眩且議其無法無信一至於此也此無他至難之地<lb/>
不以難處而以易處故也苟從大學之道以脩身為本<lb/>
凡言行必求其所以然與其所當然不牽於愛不蔽於<lb/>
憎不因於喜不激於怒虚心端意熟思而審處之雖有<lb/>
不中者葢鮮矣奈何為人上者多樂舒肆為人臣者多<lb/>
事容悦容悦本為私也私心盛則不畏人矣舒肆本為<lb/>
欲也欲心盛則不畏天矣以不畏天之心與不畏人之<lb/>
<pb n="KR2a0036_WYG_158-14b"/>
心感合無間則其所務者皆快心事耳快心則口欲言<lb/>
而言身欲動而動又安肯兢兢業業以脩身為本一言<lb/>
一動熟思而審處之乎此人君踐言之難而又難於天<lb/>
下之人也人之情偽有易有險險者難知易者易知此<lb/>
特係夫人之險易者然也然又有衆寡之分焉寡則易<lb/>
知衆則難知故在上者難於知下而在下者易於知上<lb/>
其勢然也處難知之地御難知之人欲其不見欺也難<lb/>
矣昔包拯剛嚴峭直號為明察然一小吏而能欺之然<lb/>
<pb n="KR2a0036_WYG_158-15a"/>
拯一京尹耳其見欺於人不過誤一事害一人而已人<lb/>
君處億兆之上操與奪進退賞罰生殺之權不幸見欺<lb/>
則以非為是以是為非其害有不可勝既也人君惟無<lb/>
喜怒也有喜怒則賛其喜以市恩鼓其怒以張勢人君<lb/>
惟無愛憎也有愛憎則假其愛以濟私藉其憎以復怒<lb/>
甚至本無喜也誑之使喜本無怒也激之使怒本不足<lb/>
愛也而誑譽之使愛本無可憎也而强短之使憎若是<lb/>
則進者未必為君子退者未必為小人予者未必為有<lb/>
<pb n="KR2a0036_WYG_158-15b"/>
功奪者未必為有罪以至賞之罰之生之殺之鮮有得<lb/>
其正者人君不悟其受欺也而反任之以防天下之欺<lb/>
欺而至此尚可防邪大抵人君以知人為貴以用人為<lb/>
急用得其人則無事于防矣既不出此則所近者爭進<lb/>
之人耳好利之人耳無恥之人耳彼挾其詐術千蹊萬<lb/>
徑以蠱君心欲防其欺雖堯舜不能也夫賢者以公為<lb/>
心以愛為心不為利囘不為勢屈寘之周行則庶事得<lb/>
其正天下被其澤其於人國重固如此也夫賢者遭時<lb/>
<pb n="KR2a0036_WYG_158-16a"/>
不偶務自韜晦世固未易知也雖或知之而無所援引<lb/>
則人君無由知也人君知之然召之命之汛如厮養賢<lb/>
者有不屑也雖或接之以貎待之以禮然而言不見用<lb/>
賢者不處也或用其言也而復使小人參之責小利期<lb/>
近效有用賢之名無用賢之實賢者亦豈肯尸位素餐<lb/>
以取譏於天下哉此特難進者也而又有難合者焉人<lb/>
君處崇髙之地大抵樂聞人過而不樂於聞己之過務<lb/>
快已之心而不務快民之心賢者必欲匡而正之扶而<lb/>
<pb n="KR2a0036_WYG_158-16b"/>
安之如堯舜之正堯舜之安而後已故其勢恒難合況<lb/>
夫奸邪佞倖醜正而惡直肆為詆毁多方以䧟之將見<lb/>
罪戾之不免又可望其庶事得其正而天下被其澤邪<lb/>
自古及今端人雅士所以重於進而輕於退者葢以此<lb/>
耳大禹聖人聞善即拜益猶戒之以任賢勿貳去邪勿<lb/>
疑後世人主宜何如也此任賢之難也奸邪之人其為<lb/>
心也險其用術也巧惟險也故千態萬狀而人莫能知<lb/>
惟巧也故千蹊萬徑而人莫能禦其謟似恭其訐似直<lb/>
<pb n="KR2a0036_WYG_158-17a"/>
其欺似可信其佞似可近務以窺人君之喜怒而迎合<lb/>
之竊其勢以立己之威濟其欲以結主之愛愛隆於上<lb/>
威擅於下大臣不敢議近親不敢言毒被天下而上莫<lb/>
之知至是而求去之亦已難矣雖然此特人主之不悟<lb/>
者也猶有說焉如宇文士及之佞太宗灼見其情而不<lb/>
能斥李林甫妬賢嫉能明皇洞見其奸而不能退邪之<lb/>
惑人有如此者可不畏哉夫上以誠愛下則下以忠報<lb/>
上感應之理然也然考之往昔有不可以常情論者禹<lb/>
<pb n="KR2a0036_WYG_158-17b"/>
抑洪水以救民啟又能敬承繼禹之道其澤深矣然一<lb/>
傳而太康失道則萬姓仇怨而去者何邪漢髙帝起布<lb/>
衣天下影從滎陽之難紀信至捐生以赴急則人心之<lb/>
歸可見矣及天下已定而沙中有謀反者又何邪竊嘗<lb/>
思之民之戴君本於天命初無不順之心特由使之失<lb/>
望使之不平然後怨怒生焉禹啟愛民如赤子而太康<lb/>
逸豫以滅徳是以失望漢髙以寛仁得天下及其已定<lb/>
乃以愛憎行誅賞是以不平古今人君凡有恩澤於民<lb/>
<pb n="KR2a0036_WYG_158-18a"/>
而民怨且怒者皆類此也夫人君有位之初既出美言<lb/>
而告天下矣既而實不能副故怨生焉等人臣耳無大<lb/>
相逺人君特以己之私而厚一人則其薄者己疾之矣<lb/>
況於薄有功而厚有罪人得不怒於心邪必如古者大<lb/>
學之道以脩<hi>身</hi>為本一言一動舉可以為天下之法一<lb/>
賞一罰舉可以合天下之公則億兆之心將不求而自<lb/>
得又豈有失望不平之累哉三代而下稱盛治者無如<lb/>
漢之文景然考之當時天象數變山崩地震未易遽數<lb/>
<pb n="KR2a0036_WYG_158-18b"/>
是將小則有水旱之災大則有亂亡之應非徒然而己<lb/>
也而文景克承天心一以養民為務今年勸農桑明年<lb/>
減田租懇愛如此宜其民心得而和氣應也臣竊見前<lb/>
年秋孛出西方彗出東方去年冬彗見東方復見西方<lb/>
議者謂當除舊布新以應天變臣以為曷若直法文景<lb/>
之恭儉愛民為理明義正而可信也天之樹君本為下<lb/>
民故孟子謂民為重君為輕書亦曰天視自我民視天<lb/>
聴自我民聴以是論之則天之道恒在於下恒在於不<lb/>
<pb n="KR2a0036_WYG_158-19a"/>
足也君人者不求之下而求之髙不求之不足而求之<lb/>
有餘斯其所以召天變也其變已生其象已著乖戾之<lb/>
㡬已萌猶且因仍故習抑其下而損其不足謂之順天<lb/>
不亦難乎此六者皆難之目也舉其要則脩徳用賢愛<lb/>
民三者而已此謂治本本立則紀綱可布法度可行治<lb/>
功可必否則愛惡相攻善惡交病生民不免於水火以<lb/>
是求治萬不能也其四曰語古之聖君必曰堯舜語古<lb/>
之賢相必曰稷契葢堯舜能知天道而順承之稷契又<lb/>
<pb n="KR2a0036_WYG_158-19b"/>
知堯舜之心而輔贊之此所以為法於天下可傳於後<lb/>
世也夫天道好生而不私堯與舜亦好生而不私若克<lb/>
明俊徳至於黎民於變敬授人時至於庶績咸熙此順<lb/>
承天道之實也稷播百穀以厚民生契敷五教以善民<lb/>
心此輔贊堯舜之實也臣嘗熟復推衍思之又思參之<lb/>
往古聖賢之言無不同驗之歴代治亂之迹無不合葢<lb/>
此道之行民可使富兵可使强人才可使盛國勢可使<lb/>
重夙夜念之至熟也今國家徒知歛財之巧而不知生<lb/>
<pb n="KR2a0036_WYG_158-20a"/>
財之由徒知防人之欺而不欲養人之善徒患法令之<lb/>
難行而不患法令無可行之地誠能優重農民勿擾勿<lb/>
害敺游惰之人而歸之南畝課之種藝懇喻而督行之<lb/>
十年之後倉府之積當非今日之比矣自都邑而至州<lb/>
縣皆設學校使皇子以下至於庶人之子弟皆入於學<lb/>
以明父子君臣之大倫自洒掃應對以至平天下之要<lb/>
道十年已後上知所以御下下知所以事上上下和睦<lb/>
又非今日之比矣二者之行萬目斯舉否則他皆不可<lb/>
<pb n="KR2a0036_WYG_158-20b"/>
期也是道也堯舜之道也孟子曰我非堯舜之道不敢<lb/>
以陳於王前臣愚區區竊亦願學也其五曰天下所以<lb/>
定者民志定也士安於士農安於農工商安於為工商<lb/>
則在上之人有可安之理矣夫民不安於白屋必求禄<lb/>
仕仕不安於卑位必求尊榮四方萬里輻輳並進各懷<lb/>
無厭無恥之心在上之人可不為寒心哉臣聞取天下<lb/>
者尚勇敢守天下者崇退讓取也守也各有其宜君人<lb/>
者不可不審也夫審而後發發無不中否則觸事而遽<lb/>
<pb n="KR2a0036_WYG_158-21a"/>
喜怒之色見於貎言出於口人皆知之徐考其故知其<lb/>
無可喜者則必悔其喜之失無可怒者則必悔其怒之<lb/>
失甚至先喜而後怒先怒而後喜號令數變喜怒不節<lb/>
之故也是以先王潛心恭黙不易喜怒其未發也雖至<lb/>
近莫能知其發也雖至親莫能移是以號令簡而無悔<lb/>
則無不中節矣夫數變不可也數失信尤不可也周幽<lb/>
無道故不恤此今無此何苦使人之不信也書奏帝嘉<lb/>
納之衡自見帝多奏陳及退皆削其草故其言多秘世<lb/>
<pb n="KR2a0036_WYG_158-21b"/>
罕得聞所傳者特此耳衡多病帝聴五日一至省時賜<lb/>
尚方名藥美酒以調養之四年乃聴其歸懷五年復召<lb/>
還奏對亦秘六年命與太常卿徐世隆定朝儀儀成帝<lb/>
臨觀甚悦又詔與太保劉秉忠左丞張文謙定官制衡<lb/>
歴考古今分併統屬之序去其權攝増置冗長倒置者<lb/>
凡省部院臺郡縣與夫后妃儲藩百司所聯屬統制定<lb/>
為圖七年奏上之翌日使集公卿雜議中書院臺行移<lb/>
之體衡曰中書佐天子總國政院臺宜具呈時商挺在<lb/>
<pb n="KR2a0036_WYG_158-22a"/>
樞宻髙鳴在臺皆不樂欲定為咨稟因大言以動衡曰<lb/>
臺院皆宗親大臣若一忤禍不可測衡曰吾論國制耳<lb/>
何與於人遂以其言質帝前帝曰衡言是也吾意亦若<lb/>
是未㡬阿哈瑪特為中書平章政事領尚書省六部事<lb/>
擅權勢傾朝野一時大臣多阿之衡每與之議必正言<lb/>
不少讓已而其子又有僉樞宻院之命衡獨執議曰國<lb/>
家事權兵民財三者而已今其父典民與財子又典兵<lb/>
不可帝曰卿慮其反邪衡對曰反雖不反此反道也阿<lb/>
<pb n="KR2a0036_WYG_158-22b"/>
哈瑪特由是御之亟薦衡宜在中書欲因以事中之俄<lb/>
除左丞衡屢辭免帝命左右掖衡出衡出及閾還奏曰<lb/>
陛下命臣出豈出省邪帝笑曰出殿門耳從幸上京論<lb/>
列阿哈瑪特專權罔上蠧政害民若干事不報因謝病<lb/>
請解機務帝惻然召其子師可入諭旨且命舉自代者<lb/>
衡奏曰用人天子之大柄也臣下汎論其賢否則可若<lb/>
授之以位則當斷自宸衷不可使臣下有市恩之漸也<lb/>
帝久欲開太學㑹衡請罷益力乃從其請八年以為集<lb/>
<pb n="KR2a0036_WYG_158-23a"/>
賢大學士兼國子祭酒親為擇䝉古弟子俾教之衡聞<lb/>
命喜曰此吾事也國人子太朴未散視聴專一若置之<lb/>
善類中<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>養數年將必為國用乃請徵其弟子王梓劉<lb/>
季偉韓思永耶律有尚呂端善姚燧髙凝白棟蘇郁姚<lb/>
燉孫安劉安中十二人為伴讀詔驛召之來京師分處<lb/>
各齋以為齋長時所選弟子皆幼稚衡待之如成人愛<lb/>
之如子出入進退其嚴若君臣其為教因覺以明善因<lb/>
明以開蔽相其動息以為張弛課誦少暇即習禮或習<lb/>
<pb n="KR2a0036_WYG_158-23b"/>
書筭少者則令習拜跪揖讓進退應對或射或投壺負<lb/>
者罰讀書若干遍久之諸生人人自得尊師敬業下至<lb/>
童子亦知三綱五常為生人之道十年權臣屢毁漢法<lb/>
諸生廩食或不繼衡請還懷帝以問翰林學士王磐磐<lb/>
對曰衡教人有法諸生行可從政此國之大體宜勿聴<lb/>
其去帝命諸老臣議其去留竇黙為衡懇請之乃聴衡<lb/>
還以贊善王恂攝學事劉秉忠等奏乞以衡弟子耶律<lb/>
有尚蘇郁白棟為助教以守衡規矩從之國家自得中<lb/>
<pb n="KR2a0036_WYG_158-24a"/>
原用金大明厯自大定是正後六七十年氣朔加時漸<lb/>
差帝以海宇混一宜協時正日十五年詔王恂定新厯<lb/>
恂以為厯家知厯數而不知厯理宜得衡領之乃以集<lb/>
賢大學士兼國子祭酒教領太史院事召至京衡以為<lb/>
冬至者厯之本而求厯本者在驗氣今所用宋舊儀自<lb/>
汴還至京師已自乖舛加之嵗久䂓環不叶乃與太史<lb/>
令郭守敬等新製儀象圭表自丙子之冬日測晷景得<lb/>
丁丑戊寅己夘三年冬至加時減大明厯十九刻二十<lb/>
<pb n="KR2a0036_WYG_158-24b"/>
分又増損古嵗餘嵗差法上考春秋以來冬至無不盡<lb/>
合以月食衝及金木二星距驗冬至日躔校舊厯退七<lb/>
十六分以日轉遲疾中平行度驗月離宿度加舊厯三<lb/>
十刻以綫代管闚測赤道宿度以四正定氣立損益限<lb/>
以定日之盈縮分二十八限為三百三十六以定月之<lb/>
遲疾以赤道變九道定月行以遲疾轉定度分定朔而<lb/>
不用平行度以日月實合時刻定晦而不用虚進法以<lb/>
躔離朓朒定交食其法視古皆宻而又悉去諸厯積年<lb/>
<pb n="KR2a0036_WYG_158-25a"/>
日月法之傅㑹者一本天道自然之數可以施之永久<lb/>
而無弊自餘正訛完闕葢非一事十七年厯成奏上之<lb/>
賜名曰授時厯頒之天下六月以疾請還懷皇太子為<lb/>
請於帝以子師可為懷孟路總管以養之且使東宫官<lb/>
來諭衡曰公毋以道不行為憂也公安則道行有時矣<lb/>
其善藥自愛十八年衡病革家人祠衡曰吾一日未死<lb/>
寧不有事於祖考扶而起奠獻如儀既撤家人餕怡怡<lb/>
如也已而卒年七十三是日大雷電風拔木懷人無貴<lb/>
<pb n="KR2a0036_WYG_158-25b"/>
賤少長皆哭於門四方學士聞訃皆聚哭有數千里來<lb/>
祭哭墓下者衡善教其言喣喣雖與童子語如恐傷之<lb/>
故所至無貴賤賢不肖皆樂從之隨其才昏明大小皆<lb/>
有所得可以為世用所去人皆哭泣不忍舎服念其教<lb/>
如金科玉條終身不敢忘或未嘗及門傳其緒餘而折<lb/>
節力行為名世者往往有之聴其言雖武人俗士異端<lb/>
之徒無不感悟者丞相安圖一見衡語同列曰若輩自<lb/>
謂不相上下葢十百與千萬也翰林承旨王磐氣槩一<lb/>
<pb n="KR2a0036_WYG_158-26a"/>
世少所與可獨見衡曰先生神明也大徳二年贈榮禄<lb/>
大夫司徒謚文正至大二年加正學垂憲佐運功臣太<lb/>
傅開府儀同三司封魏國公皇慶二年詔從祀孔子廟<lb/>
庭延祐初又詔立書院京兆以祀衡給田奉祠事名魯<lb/>
齋書院魯衡居魏時所署齋名也子師可<lb/>
　　竇黙<hi>李俊民附</hi>
竇黙字子聲初名傑字漢卿廣平肥鄉人幼知讀書毅<lb/>
然有立志族祖旺為郡功曹令習吏事不肯就㑹國兵<lb/>
<pb n="KR2a0036_WYG_158-26b"/>
伐金黙為所俘同時被俘者三十人皆見殺惟黙得脫<lb/>
歸其鄉家破母獨存驚佈之餘母子俱得疾母竟亡扶<lb/>
病藁𦵏而大兵復至遂南走渡河依母黨呉氏醫者王<lb/>
翁妻以女使業醫轉客蔡州遇名醫李浩授以銅人針<lb/>
法金主遷蔡黙恐兵且至又走徳安孝感令謝憲子以<lb/>
伊洛性理之書授之黙自以為昔未嘗學而學自此始<lb/>
適中書楊惟中奉旨詔集儒道釋之士黙乃北歸隠於<lb/>
大名與姚樞許衡朝暮講習至忘寢食繼還肥鄉以經<lb/>
<pb n="KR2a0036_WYG_158-27a"/>
術教授由是知名世祖在潛邸遣召之黙變姓名以自<lb/>
晦使者俾其友人往見而㣲服踵其後黙不得已乃拜<lb/>
命既至世祖問以治道黙首以三綱五常為對曰入道<lb/>
之端孰大於此失此則無以立於世矣黙又言帝王之<lb/>
道在誠意正心心既正則朝廷逺近莫敢不一於正一<lb/>
日凡三召與語奏對皆稱旨自是敬待加禮不令暫去<lb/>
左右世祖問今之明治道者黙薦姚樞即召用之俄命<lb/>
皇子珍戩從黙學易以玉帶鈎諭之曰此金内府故物<lb/>
<pb n="KR2a0036_WYG_158-27b"/>
汝老人佩服為宜且使我子見之如見我也久之請南<lb/>
還命大名順徳各給田宅有司嵗具衣物以為常世祖<lb/>
即位召至上都問曰朕欲求如唐魏徵者有其人乎黙<lb/>
對曰犯顔諫諍剛毅不屈則許衡其人也深識逺慮有<lb/>
宰相才則史天澤其人也天澤時宣撫河南帝即召拜<lb/>
右丞相以黙為翰林侍講學士時初建中書省平章政<lb/>
事王文統頗見委任黙上書曰臣事陛下十有餘年數<lb/>
承顧問與聞聖訓有以見陛下急於求治未嘗不以利<lb/>
<pb n="KR2a0036_WYG_158-28a"/>
生民安社稷為心時先帝在上姦臣擅權總天下財賦<lb/>
操執在手貢進奇貨衒耀紛華以娯悦上心其扇結朋<lb/>
黨離間骨肉者皆此徒也此徒當路陛下所以不能盡<lb/>
其初心救世一念涵養有年矣今天順人應誕登大寳<lb/>
天下生民莫不懽忻踴躍引領盛治然平治天下必用<lb/>
正人端士唇吻小人一時功利之說必不能定立國家<lb/>
基本為子孫久逺之計其賣利獻勤乞憐取寵者使不<lb/>
得行其志斯可矣若夫鈎距揣摩以利害驚動人主之<lb/>
<pb n="KR2a0036_WYG_158-28b"/>
意者無他意在擯斥諸賢獨執政柄耳此蘇張之流也<lb/>
惟陛下察之伏望别選公明有道之士授以重任則天<lb/>
下幸甚他日黙與王鶚姚樞俱在帝前復面斥文統曰<lb/>
此人學術不正久居相位必禍天下帝曰然則誰可相<lb/>
者黙曰以臣觀之無如許衡帝不悦而罷文統深忌之<lb/>
乃請以黙為太子太傅黙辭曰太子位號未正臣不敢<lb/>
先受太傅之名乃復以為翰林侍講學士詳見許衡傳<lb/>
黙俄謝病歸未㡬文統伏誅帝追憶其言謂近臣曰曩<lb/>
<pb n="KR2a0036_WYG_158-29a"/>
言王文統不可用者惟竇漢卿一人向使更有一二人<lb/>
言之朕寧不之思耶召還賜第京師命有司月給廩禄<lb/>
國有大政輙以訪之黙與王磐等請分置翰林院專掌<lb/>
䝉古文字以翰林學士承旨實迪萬噠哩主之其翰林<lb/>
兼國史院仍舊纂修國史典制誥備顧問以翰林學士<lb/>
承旨兼修起居注和爾果斯主之帝可其奏黙又言三<lb/>
代所以風俗淳厚厯數長久者皆設學養士所致今宜<lb/>
建學立師愽選貴族子弟教之以示風化之本帝嘉納<lb/>
<pb n="KR2a0036_WYG_158-29b"/>
之黙嘗與劉秉忠姚樞劉肅商挺侍上前黙言君有過<lb/>
舉臣當直言都俞吁咈古之所尚今則不然君曰可臣<lb/>
亦以為可君曰否臣亦以為否非善政也明日復侍帝<lb/>
於幄殿獵者失一鶻帝怒侍臣或從旁大聲謂宜加罪<lb/>
帝惡其迎合命杖之釋獵者不問既退秉忠等賀黙曰<lb/>
非公誠結主知安得感悟至此至元十二年黙年八十<lb/>
公卿皆往賀帝聞之拱手曰此輩賢者安得請於上帝<lb/>
減去數年留朕左右共治天下惜今老矣悵然者久之<lb/>
<pb n="KR2a0036_WYG_158-30a"/>
黙既老不視事帝數遣中使以珍玩及諸器物往存問<lb/>
焉十七年加昭文館大學士卒年八十五訃聞帝深為<lb/>
嗟悼厚加贈賜皇太子亦賻以鈔二千貫命有司䕶送<lb/>
歸𦵏肥鄉黙為人樂易平居未嘗評品人物與人居温<lb/>
然儒者也至論國家大計面折廷諍人謂汲黯無以過<lb/>
之帝嘗謂侍臣曰朕求賢三十年惟得竇漢卿及李俊<lb/>
民二人又曰如竇漢卿之心姚公茂之才合而為一斯<lb/>
可謂全人矣後累贈太師封魏國公諡文正子履集賢<lb/>
<pb n="KR2a0036_WYG_158-30b"/>
大學士<lb/>
李俊民字用章澤州人得河南程氏傳受之學金承安<lb/>
中舉進士第一應奉翰林文字未㡬棄官不仕以所學<lb/>
教授鄉里從之者甚盛至有不逺千里而來者金源南<lb/>
遷隠於嵩山後徙懷州俄復隠於西山既而變起倉猝<lb/>
人服其先知俊民在河南時隠士荆先生者授以邵雍<lb/>
皇極數時之知數者無出劉秉忠之右亦自以為弗及<lb/>
也世祖在潛藩以安車召之延訪無虚日遽乞還山世<lb/>
<pb n="KR2a0036_WYG_158-31a"/>
祖重違其意遣中貴人䕶送之又嘗令張仲一問以禎<lb/>
祥及即位其言皆騐而俊民已死賜諡莊靜先生<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_158-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百五十八<lb/>
<pb n="KR2a0036_WYG_158-32a"/>
元史卷一百五十八考證<lb/>
許衡傳召為京兆提學　案考嵗畧云乙夘亷希憲宣<lb/>
　撫闗中奏授衡京兆提學仍給月俸辭不受往返凡<lb/>
　六七不能強<lb/>
</p>
<p>
</p>
  </div>
</body>
</text>
</TEI>
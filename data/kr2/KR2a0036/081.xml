<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷八十一</head> <lb/>
    <p>
<pb n="KR2a0036_WYG_081-1a"/>
欽定四庫全書<lb/>
　元史卷八十一<lb/>
　　明翰林學士亞中大夫知制誥兼修國史宋濂等修<lb/>
　志第三十一<lb/>
　　選舉一<lb/>
選舉之法尚矣成周庠序學校以鄉三物教萬民而賓<lb/>
興之舉於鄉升於司徒司馬論定而後官之兩漢有賢<lb/>
良方正孝弟力田等科或奉對詔䇿事猶近古隋唐有<lb/>
<pb n="KR2a0036_WYG_081-1b"/>
秀才明經進士明法明筭等科或兼用詩賦士始有棄<lb/>
本而逐末者宋大興文治専尚科目雖當時得人為盛<lb/>
而其弊遂至文體卑弱士習委靡識者病焉遼金居北<lb/>
方俗尚弓馬遼景宗道宗亦行貢試金太宗世宗屢闢<lb/>
科場亦麤稱得士元初太宗始得中原輙用耶律楚材<lb/>
言以科舉選士世祖既定天下王鶚獻計許衡立法事<lb/>
未果行至仁宗延祐間始斟酌舊制而行之取士以徳<lb/>
行為本試藝以經術為先士襃然舉首應上所求者皆<lb/>
<pb n="KR2a0036_WYG_081-2a"/>
彬彬輩出矣然當時仕進有多岐銓衡無定制其出身<lb/>
於學校者有國子監學有䝉古字學囘囘國學有醫學<lb/>
有陰陽學其䇿名於薦舉者有遺逸有茂異有求言有<lb/>
進書有童子其出於宿衛勲臣之家者待以不次其用<lb/>
於宣徽中政之屬者重為内官文廕叙有循常之格而<lb/>
超擢有選用之科由直省侍儀等入官者亦名清望以<lb/>
倉庾賦税任事者例視冗職捕盜者以功叙入粟者以<lb/>
貲進至工匠皆入班資而輿隸亦躋流品諸王公主寵<lb/>
<pb n="KR2a0036_WYG_081-2b"/>
以投下俾之保任逺夷外徼授以長官俾之世襲凡若<lb/>
此類殆所謂吏道雜而多端者歟矧夫儒有嵗貢之名<lb/>
吏有補用之法曰掾史令史曰書寫銓寫曰書吏典吏<lb/>
所設之名未易枚舉曰省臺院部曰路府州縣所入之<lb/>
途難以指計雖名卿大夫亦往往由是躋要官受顕爵<lb/>
而刀筆下吏遂致竊權勢舞文法矣故其銓選之備考<lb/>
覈之精曰隨朝外任曰省選部選曰文官武官曰考數<lb/>
曰資格一毫不可越而或援例或借資或優陞或囘降<lb/>
<pb n="KR2a0036_WYG_081-3a"/>
其縱情破律以公濟私非至明者不能察焉是皆文繁<lb/>
吏弊之所致也今採摭舊編載於簡牘或詳或畧條分<lb/>
類聚殆有不勝其紀述者姑存一代之制作選舉志<lb/>
　　科目<lb/>
太宗始取中原中書令耶律楚材請用儒術選士從之<lb/>
九年秋八月下詔令斷事官扎哈岱與山西東路課税<lb/>
所長官劉中歴諸路考試以論及經義詞賦分為三科<lb/>
作三日程専治一科能兼者聴但以不失文義為中選<lb/>
<pb n="KR2a0036_WYG_081-3b"/>
其中選者復其賦役令與各處長官同署公事得東平<lb/>
楊英等凡若干人皆一時名士而當世或以為非便事<lb/>
復中止世祖至元初年有㫖命丞相史天澤條具當行<lb/>
大事嘗及科舉而未果行四年九月翰林學士承㫖王<lb/>
鶚等請行選舉法逺述周制次及漢隋唐取士科目近<lb/>
舉遼金選舉用人與本朝太宗得人之効以為貢舉法<lb/>
廢士無入仕之階或習刀筆以為吏胥或執僕役以事<lb/>
官僚或作技巧販鬻以為工匠商賈以今論之惟科舉<lb/>
<pb n="KR2a0036_WYG_081-4a"/>
取士最為切務矧先朝故典尤宜追述奏上帝曰此良<lb/>
法也其行之中書左三部與翰林學士議立程式又請<lb/>
依前代立國學選蒙古人諸職官子孫百人専命師儒<lb/>
教習經書俟其㙯成然後試用庶幾勲舊之家人材輩<lb/>
出以備超擢十一年十一月裕宗在東宫時省臣復啓<lb/>
謂去年奉旨行科舉今將翰林老臣等所議程式以聞<lb/>
奉令旨准䝉古進士科及漢人進士科參酌時宜以立<lb/>
制度事未施行至二十一年九月丞相和爾果斯與留<lb/>
<pb n="KR2a0036_WYG_081-4b"/>
夣炎等言十一月中書省臣奏皆以為天下習儒者少<lb/>
而由刀筆吏得官者多帝曰將若之何對曰惟貢舉取<lb/>
士為便凡䝉古之士及儒吏陰陽醫術皆令試舉則用<lb/>
心為學矣帝可其奏繼而許衡亦議學校科舉之法罷<lb/>
詩賦重經學定為新制事雖未及行而選舉之制已立<lb/>
至仁宗皇慶二年十月中書省臣奏科舉事世祖裕宗<lb/>
累嘗命行成宗武宗尋亦有旨今不以聞恐或有沮其<lb/>
事者夫取士之法經學實修已治人之道詞賦乃摛章<lb/>
<pb n="KR2a0036_WYG_081-5a"/>
繪句之學自隋唐以來取人専尚詞賦故士習浮華今<lb/>
臣等所擬將律賦省題詩小義皆不用専立徳行明經<lb/>
科以此取士庶可得人帝然之十一月乃下詔曰惟我<lb/>
祖宗以神武定天下世祖皇帝設官分職徵用儒雅崇<lb/>
學校為育材之地議科舉為取士之方規模宏逺矣朕<lb/>
以𦕈躬獲承丕祚繼志述事祖訓是式若稽三代以來<lb/>
取士各有科目要其本末舉人宜以徳行為首試藝則<lb/>
以經術為先詞章次之浮華過實朕所不取爰命中書<lb/>
<pb n="KR2a0036_WYG_081-5b"/>
參酌古今定其餘制其以皇慶三年八月天下郡縣興<lb/>
其賢者能者充貢有司次年二月會試京師中選者朕<lb/>
將親䇿焉具合行事宜于后科場每三嵗一次開試舉<lb/>
人從本貫官司於諸色户内推舉年及二十五以上鄉<lb/>
黨稱其孝悌朋友服其信義經明行修之士結罪保舉<lb/>
以禮敦遣貢諸路府其或徇私濫舉并應舉而不舉者<lb/>
監察御史肅政廉訪司體察究治考試程式䝉古色目<lb/>
人第一場經問五條大學論語孟子中庸内設問用朱<lb/>
<pb n="KR2a0036_WYG_081-6a"/>
氏章句集註其義理精明文辭典雅者為中選第二場<lb/>
䇿一道以時務出題限五百字以上漢人南人第一場<lb/>
明經經疑二問大學論語孟子中庸内出題並用朱氏<lb/>
章句集註復以已意結之限三百字以上經義一道各<lb/>
治一經詩以朱氏為主尚書以蔡氏為主周易以程氏<lb/>
朱氏為主已上三經兼用古註疏春秋許用三傳及胡<lb/>
氏傳禮記用古疏註限五百字以上不拘格律第二埸<lb/>
古賦詔誥章表内科一道古賦詔誥用古體章表四六<lb/>
<pb n="KR2a0036_WYG_081-6b"/>
參用古體第三場䇿一道經史時務内出題不矜浮藻<lb/>
惟務直述限一千字以上或䝉古色目人願試漢人南<lb/>
人科目中選者加一等注授䝉古色目人作一榜漢人<lb/>
南人作一榜第一名賜進士及第從六品第二名以下<lb/>
及第二甲皆正七品第三甲以下皆正八品兩榜並同<lb/>
　所在官司遲悞開試日期監察御史肅政亷訪司糾<lb/>
彈治罪　流官子孫廕叙並依舊制願試中選者優陞<lb/>
一等　在官未入流品願試者聴若中選之人已有九<lb/>
<pb n="KR2a0036_WYG_081-7a"/>
品以上資級比附一髙加一等注授若無品級止依試<lb/>
例從優銓注鄉試處所并其餘條目命中書省議行於<lb/>
戯經明行修庶得真儒之用風移俗易益臻至治之隆<lb/>
咨爾多方體予至意中書省所定條目　鄉試中選者<lb/>
各給解據録取中科文行省移咨都省以送禮部腹裏<lb/>
宣慰司及各路闗申禮部拘該監察御史廉訪司依上<lb/>
録連科文申臺轉呈都省以憑照勘　鄉試八月二十<lb/>
日䝉古色目人試經問五條漢人南人明經經疑二問<lb/>
<pb n="KR2a0036_WYG_081-7b"/>
經義一道二十三日䝉古色目人試䇿一道漢人南人<lb/>
古賦詔誥章表内科一道二十六日漢人南人試䇿一<lb/>
道　㑹試省部依鄉試例於次年二月初一日試第一<lb/>
場初三日第二場初五日第三場　御試三月初七日<lb/>
前期奏委考試官二員監察御史二員讀卷官二員於<lb/>
殿廷考試每舉子一名集賽岱一人看守漢人南人試<lb/>
䇿一道限一千字以上成䝉古色目人時務䇿一道限<lb/>
五百字以上成　選考試官行省與宣慰司及腹裏各<lb/>
<pb n="KR2a0036_WYG_081-8a"/>
路有行臺及廉訪司去處與臺憲官一同商議選差上<lb/>
都大都從省部選差在内監察御史在外廉訪司官一<lb/>
員監試毎處差考試官同考試官各一員並於見任并<lb/>
在閒有徳望文學常選官内選差彌封官一員謄録官<lb/>
官一員廉幹文資正官充之凡謄録試卷并行移文字<lb/>
皆用朱書仍須設法闗防毋致容私作弊省部㑹試都<lb/>
省選委知貢舉同知貢舉官各一員考試官四員監察<lb/>
御史二員彌封謄録對讀官監門等官各一員　鄉試<lb/>
<pb n="KR2a0036_WYG_081-8b"/>
行省一十一河南陜西遼陽四川甘肅雲南嶺北征東<lb/>
江浙江西湖廣宣慰司二河東山東直𨽻省部路分四<lb/>
真定東平大都上都　天下選合格者三百人赴㑹試<lb/>
於内取中選者一百人内䝉古色目漢人南人分卷考<lb/>
試各二十五人䝉古人取合格者七十五人大都十五<lb/>
人上都六人河東五人真定等五人東平等五人山東<lb/>
四人遼東五人河南五人陜西五人甘肅三人嶺北三<lb/>
人江浙五人江西三人湖廣三人四川一人雲南一人<lb/>
<pb n="KR2a0036_WYG_081-9a"/>
征東一人色目人取合格者七十五人大都十人上都<lb/>
四人河東四人東平等四人山東五人真定等五人河<lb/>
南五人四川三人甘肅二人陜西三人嶺北二人遼陽<lb/>
二人雲南二人征東一人湖廣七人江浙一十人江西<lb/>
六人漢人取合格者七十五人大都一十人上都四人<lb/>
真定等十一人東平等九人山東七人河東七人河南<lb/>
九人四川五人雲南二人甘肅二人嶺北一人陜西五<lb/>
人遼陽二人征東一人南人取合格者七十五人湖廣<lb/>
<pb n="KR2a0036_WYG_081-9b"/>
一十八人江浙二十八人江西二十二人河南七人<lb/>
鄉試㑹試許將禮部韻畧外餘並不許懐挾文字差搜<lb/>
撿懐挾官一員每舉人一名差軍一名看守無軍人處<lb/>
差巡軍　提㸃擗掠試院差廉幹官一員度地安置席<lb/>
舍務令隔逺仍自試官入院後常川妨職監押外門<lb/>
鄉試㑹試彌封謄録對讀官下吏人於各衙門從便差<lb/>
設　試卷不考格犯御名廟諱及文理紕繆塗注乙五<lb/>
十字以上者不考謄録所承受試卷並用朱書謄録正<lb/>
<pb n="KR2a0036_WYG_081-10a"/>
文實計塗注乙字數摽寫對讀無差將朱卷逐旋送考<lb/>
試所如朱卷有塗朱乙字亦皆摽寫字數謄録官書押<lb/>
候考校合格中選人數已定抄録字號索上元卷請監<lb/>
試官知貢舉官同試官對號開拆　舉人試卷各人自<lb/>
備三埸文卷并草卷各一十二幅於卷首書三代籍貫<lb/>
年甲前期半月於印卷所投納置簿収附用印鈐縫訖<lb/>
各還舉人　凡就試之日日未出入場黄昏納卷受卷<lb/>
官送彌封所撰字號彌封訖送謄録所　科舉既行之<lb/>
<pb n="KR2a0036_WYG_081-10b"/>
後若有各路嵗貢及保舉儒人等文字到官並令還赴<lb/>
本鄉應試　倡優之家及患廢疾若犯十惡奸盜之人<lb/>
不許應試　舉人於試場内毋得喧譁違者治罪仍殿<lb/>
二舉　舉人與考試官有五服内親者自須迴避仍令<lb/>
同試官考卷若應避而不自陳者殿一舉　鄉試㑹試<lb/>
若有懐挾及令人代作者漢人南人有居父母䘮服應<lb/>
舉者並殿二舉　國子監學嵗貢生員及伴讀出身並<lb/>
依舊制願試者聴中選者於監學合得資品上從優銓<lb/>
<pb n="KR2a0036_WYG_081-11a"/>
注　别路附籍䝉古色目漢人大都上都有恒産住經<lb/>
年深者從兩都官司依上例推舉就試其餘去處冐貫<lb/>
者治罪<lb/>
知貢舉以下官會集至公堂議擬合行事目云　諸輙<lb/>
於彌封所取問舉人試卷封號姓名及漏泄者治罪諸<lb/>
試題未出而漏泄者許人告首諸對讀試卷官不躬親<lb/>
而輙令人吏對讀其對讀訖而差誤有礙考校者有罰<lb/>
諸謄録人書寫不慎及錯誤有礙考校者重示責罰諸<lb/>
<pb n="KR2a0036_WYG_081-11b"/>
官司故縱舉人私將試卷出院及應試人知而為傳送<lb/>
者許人告首諸監試官掌試院事不得于預考校諸試<lb/>
院官在廉内者不許與廉外官交語諸色人無故不得<lb/>
入試㕔諸舉人謗毁上司率衆喧競不服止約者治罪<lb/>
諸舉人就試無故不冠及擅移坐次者或偶與親姻隣<lb/>
坐而不自陳者懐挾代筆傳義者並扶出諸折毁試卷<lb/>
首家狀者推治諸舉人於試卷書他語者駮放涉謗訕<lb/>
者推治諸試日為舉人傳送文書及因而受財者並許<lb/>
<pb n="KR2a0036_WYG_081-12a"/>
人告諸舉人於别紙上起草者出榜退落諸科文内不<lb/>
得自叙苦辛門第委謄録所㸃檢得如有違犯更不謄<lb/>
録移文考試院出榜退落諸冐名就試别立姓名及受<lb/>
財為人懐挾代筆傳義者並許人告諸被黜而妄訴者<lb/>
治罪諸監門官譏察出入其物應入者拆封㸃檢諸巡<lb/>
捕官及兵役不得喧擾及輙視試文并縱容舉人無故<lb/>
往來非因公事不得與舉人私語諸試卷彌封用印訖<lb/>
以三不成字為號摽寫仍於塗注乙處用印　每舉人<lb/>
<pb n="KR2a0036_WYG_081-12b"/>
一名給祗應巡軍一人隔夜入院分宿席房試日擊鍾<lb/>
為節一次院官以下皆盥潄二次監門官啓鑰舉人入<lb/>
院搜撿訖就將解據呈納禮生贊曰舉人再拜知貢舉<lb/>
官隔簾受一拜跪答一拜試官受一拜答一拜鐘三次<lb/>
頒題就次日午賜膳其納卷者赴受卷所揖而退不得<lb/>
交語受卷官書舉人姓名于厯舉人揖而退　取解據<lb/>
出院巡軍亦出至晩鳴鍾一次鎻院門第二場舉人入<lb/>
院依前搜撿每十人一甲序立至公堂下作揖畢頒題<lb/>
<pb n="KR2a0036_WYG_081-13a"/>
就次第三場如前儀　其受卷官具受到試卷逐旋闗<lb/>
發彌封官將家状草卷腰封用印䝉古色目漢人南人分<lb/>
卷以三不成字撰號毎名累場同用一號於卷上親書<lb/>
及於厯内摽附訖牒送謄録官置厯分給吏人並用朱<lb/>
書謄録正文仍具元卷塗注乙及謄録塗注乙字數卷<lb/>
朱書謄録人姓名謄録官具銜書押用印鈐縫牒送對<lb/>
讀所翰林掾史具謄録訖試卷總數呈報監察御史對<lb/>
讀官以元卷與朱卷躬親對讀無差具銜書押呈解貢<lb/>
<pb n="KR2a0036_WYG_081-13b"/>
院元卷發還彌封所各所行移並用朱書試卷照依元<lb/>
號附簿　試官考卷知貢舉居中試官相對向坐公同<lb/>
考校分作三等逐等又分上中下用墨筆批㸃考校既<lb/>
定収掌試卷官於號簿内摽寫分數知貢舉官同試官<lb/>
監察御史彌封官公同取上元卷對號開拆知貢舉於<lb/>
試卷家狀上親書省試第幾名拆號既畢應有試卷並<lb/>
付禮部架閣貢舉諸官出院中書省以中選舉人分為<lb/>
二榜揭于省門之左右　三月初四日中書省奏准以<lb/>
<pb n="KR2a0036_WYG_081-14a"/>
初七日御試舉人於翰林國史院定委監試官及諸執<lb/>
事初五日各官入院初六日譔策問進呈俟上采取初<lb/>
七日執事者望闕設案於堂前置䇿題於上舉人入院<lb/>
搜檢訖䝉古人作一甲序立禮生導引至於堂前望闕<lb/>
兩拜賜䇿題又兩拜各就次色目人作一甲漢人南人<lb/>
作一甲如前儀毎進士一人差䝉古宿衛士一人監視<lb/>
日午賜膳進士納卷畢出院監試官同讀卷官以所對<lb/>
䇿第其髙下分為三甲進奏作二榜用敕黄紙書揭于<lb/>
<pb n="KR2a0036_WYG_081-14b"/>
内前紅門之左右　前一日禮部告諭中選進士以次<lb/>
日詣闕前所司具香案侍儀舍人唱名謝恩放榜擇日<lb/>
賜恩榮宴于翰林國史院押宴以中書省官凡預試官<lb/>
並與宴預宴官及進士並簪華至所居擇日恭請殿廷<lb/>
上謝恩表次日詣中書省參見又擇日諸進士詣先聖<lb/>
廟行舍菜禮第一人具祝文行事刻石題名於國子監<lb/>
　延祐二年春三月廷賜進士賜呼圖克岱爾張起巖<lb/>
等五十六人及第出身有差　五年春三月廷試進士<lb/>
<pb n="KR2a0036_WYG_081-15a"/>
呼圖克岱爾霍希賢等五十人　至治元年春三月廷<lb/>
試進士塔斯布哈宋本等六十四人　泰定元年春三<lb/>
月廷試進士巴拉張益等八十六人　四年春三月廷<lb/>
試進士阿恰齊李黼等八十有六人　天厯三年春三<lb/>
月廷試進士圖烈圖王文煜等九十有七人　元統癸<lb/>
酉科廷試進士同同李齊等復増名額以及百人之數<lb/>
稍異其制左右榜各三人皆賜進士及第其餘出身有<lb/>
差科舉取士莫盛于斯後三年其制遂罷又七年而復<lb/>
<pb n="KR2a0036_WYG_081-15b"/>
興遂稍變程式減䝉古色目人明經二條增本經義易<lb/>
漢南人第一場四書疑一道為本經疑増第二場古賦<lb/>
外於詔誥章表内又科一道此有元科目取士之制大<lb/>
畧如此若夫㑹試下第者自延祐創設之初丞相特們<lb/>
徳爾阿薩爾及平章李孟等奏下第舉人年七十以上<lb/>
者與從七品流官致仕六十以上者與教授元有出身<lb/>
者於應得資品上稍優加之無出身者與山長學正受<lb/>
省劄後舉不為例今有來遲不及應試者未曾區用取<lb/>
<pb n="KR2a0036_WYG_081-16a"/>
㫖帝曰依下第例恩勿著為格　泰定元年三月中書<lb/>
省臣奏下第舉人仁宗延祐間命中書省各授教官之<lb/>
職以慰其歸今當改元之初恩澤宜溥䝉古色目人年<lb/>
三十以上并兩舉而不第者與教授以下與學正山長<lb/>
漢人南人年五十以上并兩舉不第者與教授以下與<lb/>
學正山長先有資品出身者更優加之不願仕者令備<lb/>
國子員後勿為格從之自餘下第之士恩例不可常得<lb/>
間有試補書吏以登仕籍者惟已廢復興之後其法始<lb/>
<pb n="KR2a0036_WYG_081-16b"/>
變下第者悉授以路府學正及書院山長又増取鄉試<lb/>
備榜亦授以郡學録及縣教諭於是科舉取士得人為<lb/>
盛焉<lb/>
　　　學校<lb/>
世祖至元八年春正月始下詔立京師䝉古國子學校<lb/>
習諸生於隨朝䝉古漢人百官及集賽岱官員選子弟<lb/>
俊秀者入學然未有員數　以通鑑節要用䝉古語言<lb/>
譯寫教之俟生員習學成效出題試問觀其所對精通<lb/>
<pb n="KR2a0036_WYG_081-17a"/>
者量授官職成宗大徳十年春二月増生員廩饍通前<lb/>
三十員為六十員武宗至大二年定伴讀員四十人以<lb/>
在籍上名生員學問優長者補之仁宗延祐二年冬十<lb/>
月以所設生員百人䝉古五十人色目二十人漢人三<lb/>
十人而百官子弟之就學者常不下二三百人宜増其<lb/>
廩餼乃減去庶民子弟一百一十四員聴陪堂學業於<lb/>
見供生員一百名外量増五十名元置䝉古二十人漢<lb/>
人三十人其生員紙扎筆墨止給三十人嵗凡二次給<lb/>
<pb n="KR2a0036_WYG_081-17b"/>
之　至元六年秋七月置諸路䝉古字學十二月中書<lb/>
省定學制頒行之命諸路府官子弟入學上路二人下<lb/>
路二人府一人州一人餘民間子弟上路三十人下路<lb/>
二十五人願充生徒者與免一身雜役以譯寫通鑑節<lb/>
要頒行各路俾肄習之至成宗大徳五年冬十月又定<lb/>
生員散府二十人上中州十五人下州十人元貞元年<lb/>
命有司割地給諸路䝉古學生員餼廪其學官至元十<lb/>
九年定擬路府路設教授以國字在諸字之右府州教<lb/>
<pb n="KR2a0036_WYG_081-18a"/>
授一任准從八品再歴路教授一任准正八品任囘本<lb/>
等遷轉大徳四年添設學正一員上自國學下及州縣<lb/>
舉生員髙等從翰林考試凡學官譯史取以充焉<lb/>
世祖至元二十六年五月尚書省臣言伊斯題喇卜文<lb/>
字宜施於用今翰林院伊普迪哈魯鼎能通其字學乞<lb/>
授以學士之職凡公卿大夫與夫富民之子皆依漢人<lb/>
入學之制日肄習之帝可其奏是嵗八月始置囘囘國<lb/>
子學至仁宗延祐元年四月復置囘囘國子監設監官<lb/>
<pb n="KR2a0036_WYG_081-18b"/>
以其文字便於闗防取㑹數目令依舊制篤意領教泰<lb/>
定二年春閏正月以近嵗公卿大夫子弟與夫凡民之<lb/>
子入學者衆其學官及生員五十餘人已給飲膳者二<lb/>
十七人外助教一人生員二十四人廪膳並令給之學<lb/>
之建置在於國都凡百司庶府所設譯史皆從本學取<lb/>
以充焉<lb/>
太宗六年癸巳以馮志常為國子學總教命侍臣子弟<lb/>
十八人入學世祖至元七年命侍臣子弟十有一人入<lb/>
<pb n="KR2a0036_WYG_081-19a"/>
學以長者四人從許衡童子七人從王恂至二十四年<lb/>
立國子學而定其制設博士通掌學事分教三齋生員<lb/>
講授經旨是正音訓上嚴教導之術下考肄習之業復<lb/>
設助教同掌學事而専守一齋正録申明規矩督習課<lb/>
業凡讀書必先孝經小學論語孟子大學中庸次及詩<lb/>
書禮記周禮春秋易博士助教親授句讀音訓正録伴<lb/>
讀以次傳習之講説則依所讀之序正録伴録亦以次<lb/>
而傳習之次日抽籖令諸生復說其功課對屬詩章經<lb/>
<pb n="KR2a0036_WYG_081-19b"/>
解史評則博士出題生員具藁先呈助教俟博士既定<lb/>
始録附課簿以憑考校其生員之數定二百人先令一<lb/>
百人及伴讀二十人入學其百人之内䝉古半之色目<lb/>
漢人半之許衡又著諸生入學雜儀及日用節目七年<lb/>
命生員八十人入學俾永為定式而遵行之成宗大徳<lb/>
八年冬十二月始定國子生䝉古色目漢人三嵗各貢<lb/>
一人十年冬閏十月國子學定䝉古色目漢人生員二<lb/>
百人三年各貢二人武宗至大四年秋閏七月定生員<lb/>
<pb n="KR2a0036_WYG_081-20a"/>
額二百人冬十二月復立國子學試貢法䝉古授官六<lb/>
品色目正七品漢人從七品試䝉古生之法宜從寛色<lb/>
目生宜稍加密漢人生則全科場之制仁宗延祐二年<lb/>
秋八月增置生員百人陪堂生二十人用集賢學士趙<lb/>
孟頫禮部尚書元明善等所議國子學貢試之法更定<lb/>
之一曰陞齋等第六齋東西相向下兩齋左曰㳺藝右<lb/>
曰依仁凡誦書講説小學屬對者𨽻焉中両齋左曰據<lb/>
徳右曰志道講説四書課肄詩律者𨽻焉上兩齋左曰<lb/>
<pb n="KR2a0036_WYG_081-20b"/>
時習右曰日新講説易詩書春秋科習明經義等程文<lb/>
者𨽻焉每齋員數不等每季考其所習經書課業及不<lb/>
違規矩者以次遞陞二曰私試規矩漢人驗日新時習<lb/>
兩齋䝉古色目取志道據徳兩齋本學舉實歴坐齋二<lb/>
周嵗以上未嘗犯過者許令充試限實歴生齋三周嵗<lb/>
以上以充貢舉漢人私試孟月試經疑一道仲月試經<lb/>
義一道季月試䇿問表章詔誥科一道䝉古色目人孟<lb/>
仲月各試明經一道季月試䇿問一道辭理俱優者為<lb/>
<pb n="KR2a0036_WYG_081-21a"/>
上等準一分理優辭平者為中等準半分每嵗終通計<lb/>
其年積分至八分以上者陞充髙等生員以四十名為<lb/>
額内䝉古色目各十名漢人二十名嵗終試貢員不必<lb/>
備惟取實才有分同闕少者以坐齋月日先後多少為<lb/>
定其未及等并雖及等無闕未補者其年積分並不為<lb/>
用下年再行積筭毎月初二日蚤旦圓揖後本學博士<lb/>
助教公座面引應試生員各給印紙依式出題考試不<lb/>
許懐挾代筆各用印紙真楷書寫本學正録彌封謄録<lb/>
<pb n="KR2a0036_WYG_081-21b"/>
餘並依科舉式助教博士以次考定次日監官覆考於<lb/>
名簿内籍記各得分數本學収掌以俟嵗終通考三曰<lb/>
黜罰科條應私試積分生員其有不事課業及一切違<lb/>
戾規矩者初犯罰一分再犯罰二分三犯除名從學正<lb/>
録糾舉正録知見而不糾舉者從本監議罰之應巳補<lb/>
髙等生員其有違戾規矩者初犯殿試一年再犯除名<lb/>
從學正録糾舉之正録知見而不糾舉者亦從本監議<lb/>
罰之應在學生員嵗終實歴坐齋不滿半嵗者並行除<lb/>
<pb n="KR2a0036_WYG_081-22a"/>
名除月假外其餘告假並不準筭學正録嵗終通行考<lb/>
校應在學生員䝉古色目别議外其餘以漢人生員三<lb/>
年不能通一經反不肯勤學者勒令出學其餘責罰並<lb/>
依舊規泰定三年夏六月更積分而為貢舉並依世祖<lb/>
舊制其貢試之法從監學所擬大槩與前法畧同而防<lb/>
閑稍加嚴密焉其本學正録各二員司樂一員典籍二<lb/>
員管勾一員及侍儀舍人舊例舉積分生員充之後以<lb/>
積分既革於上齋舉年三十以上學行堪範後學者為<lb/>
<pb n="KR2a0036_WYG_081-22b"/>
正録通曉音律學業優贍者為司樂幹局通敏者為典<lb/>
籍管勾其侍衛舍人與上中齋舉禮儀習熟音吐洪暢<lb/>
曾掌春秋釋奠每月告朔明贊衆與其能者充之文宗<lb/>
天厯三年春三月惟伴讀員數自初二十人嵗貢二人<lb/>
後於大徳七年定四十人嵗貢六人至大四年定四十<lb/>
人嵗貢四人延祐四年嵗貢八人為淹滯既額設四十<lb/>
名宜充部令史者四人路教授者四人是後又命所貢<lb/>
生員每大比選士與天下士同試於禮部䇿於殿廷又<lb/>
<pb n="KR2a0036_WYG_081-23a"/>
増置備榜而加選擇焉<lb/>
國初燕京始平宣撫王楫請以金樞密院為宣聖廟太<lb/>
宗六年設國子總教及提舉官命貴臣子弟入學受業<lb/>
憲宗四年世祖在潛邸特命修理殿廷及即位賜以玉<lb/>
斚俾永為祭器至元十三年授提舉學校官六品印遂<lb/>
改為大都路學署曰提舉學校所二十四年既遷都北<lb/>
城立國子學于國城之東廼以南城國子學為大都路<lb/>
學自提舉以下設官有差仁宗延祐四年大興府尹巴<lb/>
<pb n="KR2a0036_WYG_081-23b"/>
蘓呼重修殿門堂廡建東西兩齋泰定三年府尹曹偉<lb/>
増建環廊文宗天厯二年復増廣之提舉郝義恭又増<lb/>
建齋舍自府尹郝都爾本至曹偉始定生員凡百人毎<lb/>
名月餼京畿漕運司及本路給之泰定四年夏四月諸<lb/>
生始㑹食于學焉<lb/>
太宗始定中原即議建學設科取士世祖中統二年始<lb/>
命置諸路學校官凡諸生進修者嚴加訓誨務使成材<lb/>
以備選用至元十九年夏四月命雲南諸路皆建學以<lb/>
<pb n="KR2a0036_WYG_081-24a"/>
祀先聖二十三年二月帝御徳興府行宫詔江南學校<lb/>
舊有學田復給之以養士二十八年令江南諸路學及<lb/>
各縣學内設立小學選老成之士教之或自願招師或<lb/>
自受家學于父兄者亦從其便其他先儒過化之地名<lb/>
賢經行之所與好事之家出錢粟贍學者並立為書院<lb/>
凡師儒之命於朝廷者曰教授路府上中州置之命於<lb/>
禮部及行省及宣慰司者曰學正山長學録教諭路州<lb/>
縣及書院置之路設教授學正學録各一員散府上中<lb/>
<pb n="KR2a0036_WYG_081-24b"/>
州設教授一員下州設學正一員縣設教諭一員書院<lb/>
設山長一員中原州縣學正山長學録教諭並授禮部<lb/>
付身各省所屬州縣學正山長學録教諭並受行省及<lb/>
宣慰司劄付凡路府州書院設直學以掌錢穀從郡守<lb/>
及憲府官試補直學考滿又試所業十篇陞為學録教<lb/>
諭凡正長諭録教諭或由集賢院及憲臺等官舉充之<lb/>
諭録歴兩考陞正長正長一考陞散府上中州教授上<lb/>
中州教授又歴一考陞路教授教授之上各省設提舉<lb/>
<pb n="KR2a0036_WYG_081-25a"/>
二員正提舉從五品副提舉從七品提舉凡學校之事<lb/>
後改直學考滿為州吏例以下第舉人充正長備榜舉<lb/>
人充諭録有薦舉者亦參用之自京學及州縣學以及<lb/>
書院凡生徒之肄業於是者守令舉薦之臺憲考覈之<lb/>
或用為教官或取為吏屬往往人材輩出矣　世祖中<lb/>
統二年夏五月太醫院使王猷言醫學乆廢後進無所<lb/>
師授竊恐朝廷一時取人學非其傳為害甚大乃遣副<lb/>
使王安仁授以金牌往諸路設立醫學其生員擬免本<lb/>
<pb n="KR2a0036_WYG_081-25b"/>
身撿醫差占等役俟其學有所成每月試以疑難視其<lb/>
所對優劣量加勸懲後又定醫學之制設諸路提舉綱<lb/>
維之凡宫壼所需省臺所用轉入常調可仕親民其從<lb/>
大醫院自遷轉者不得視此例又以示仕途不可以雜<lb/>
進也然太醫院官既受宣命皆同文武正官五品以上<lb/>
遷叙餘以舊品職逓陞子孫廕用同正班叙其掌藥充<lb/>
都監直長充御藥院副使陞至大使考滿依舊例於流<lb/>
官銓注諸教授皆從太醫院定擬而各路主善亦擬同<lb/>
<pb n="KR2a0036_WYG_081-26a"/>
教授皆從九品凡隨朝太醫院醫官子弟及路府州縣<lb/>
學官並須試驗其各處名醫所述醫經文字悉從考校<lb/>
其諸藥所産性味真偽悉從辨驗其隨路學校每嵗出<lb/>
降十三科疑難題目具呈太醫院發下諸路醫學令生<lb/>
員依式習課醫義年終置簿解納送本司以定其優劣<lb/>
焉<lb/>
世祖至元二十八年夏六月始置諸路陰陽學其在腹<lb/>
裏江南若有通曉陰陽之人各路官司詳加取勘依儒<lb/>
<pb n="KR2a0036_WYG_081-26b"/>
學醫學之例每路設教授以訓誨之其有術數精通者<lb/>
每嵗録呈省府赴都試驗果有異能則於司天臺内許<lb/>
令近侍延祐初令陰陽人依儒醫例於路府州設教授<lb/>
一員凡陰陽人皆管轄之而上屬於太史焉<lb/>
舉遺逸以求隠跡之士擢茂異以待非常之人世祖中<lb/>
統間徴許衡授懐孟路教官詔於懐孟等處選子弟之<lb/>
俊秀者教育之是年又詔徵金進士李冶授翰林學士<lb/>
徴劉因為集賢學士不至又用平章咸寧王額森薦徴<lb/>
<pb n="KR2a0036_WYG_081-27a"/>
蕭㪺不起即授陜西儒學提舉至元十八年詔求前代<lb/>
聖賢之後儒醫卜筮通曉天文厯數并山林隠逸之士<lb/>
二十年復召拜劉因右贊善大夫辭不允未幾以親老<lb/>
乞終養俸給一無所受後遣使授命于家辭疾不起二<lb/>
十八年復詔求隠晦之士俾有司具以名聞成宗大徳<lb/>
六年徴臨川布衣呉澂擢應奉翰林文字拜命即歸九<lb/>
年詔求山林間有徳行文學識治道者遣使徵蕭㪺且<lb/>
曰或不樂於仕可試一來與朕語而遣歸至大三年復<lb/>
<pb n="KR2a0036_WYG_081-27b"/>
召呉澄拜國子司業以病還延祐三年召拜集賢直學<lb/>
士以疾不赴至治三年召拜翰林學士武宗仁宗累徵<lb/>
蕭㪺授集賢學士國子司業未赴改集賢侍講學士又<lb/>
以太子右諭徳徵始至京師授集賢學士國子祭酒諭<lb/>
徳如故仁宗延祐七年十一月詔曰比嵗設立科舉以<lb/>
取人材尚慮髙尚之士晦跡丘園無從可致各處其有<lb/>
隠居仁義才徳髙邁深明治道不求聞達者所在官司<lb/>
具姓名牒報本道廉訪司覆奏察聞以備録用又屢詔<lb/>
<pb n="KR2a0036_WYG_081-28a"/>
求言於下使得進言於上雖指斥時政並無譴責往往<lb/>
采擇其言任用其人列諸庶位以圖治功其他著書立<lb/>
言裨益教化啓廸後人者亦斟酌録用著為常式云<lb/>
童子舉唐宋始著于科然亦無常員成宗大徳三年舉<lb/>
童子楊山童海童五年大都提舉學校所舉安西路張<lb/>
秦山江浙行省舉張昇甫武宗至大元年舉武福安仁<lb/>
宗延祐三年江浙行省舉兪傅孫馮和克六年河南路<lb/>
舉張達罕學士鄂勒哲布哈舉丁旺温七年河間縣舉<lb/>
<pb n="KR2a0036_WYG_081-28b"/>
杜山童大興縣舉陳聃英宗至治元年福州路連江縣<lb/>
舉陳元麟至治三年河南行省舉張英泰定四年福州<lb/>
舉葉留畊文宗天厯二年舉杜夙靈至順二年制舉塔<lb/>
卜合子宻拉岱皆以其天資穎悟超出兒輩或能黙誦<lb/>
經文書寫大字或能綴緝辭章講説經史並令入國子<lb/>
學教育之惟張秦山精篆籕陳元麟能通性理葉留<lb/>
畊問以四書大義則對曰無過事父母能竭其力事君<lb/>
能致其身時人以逺大期之<lb/>
<pb n="KR2a0036_WYG_081-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_081-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷八十一<lb/>
<pb n="KR2a0036_WYG_081-30a"/>
元史卷八十一考證<lb/>
選舉志一所入之途難以指計雖名卿大夫亦往往由<lb/>
　是躋要官受顯封　按大夫原刻訛大府今據永樂<lb/>
　大典改<lb/>
選舉志一諸巡捕官及兵役不得喧擾及輙視試文并<lb/>
　縱容舉人無故往來　按原刻捕訛舖役訛級縱容<lb/>
　二字倒置今據永樂大典改<lb/>
選舉志一舉人揖而退　按原刻脱舉字今據續通考<lb/>
<pb n="KR2a0036_WYG_081-30b"/>
　増<lb/>
選舉志一延祐初令隂陽人依儒醫例於路府州設教<lb/>
　授一員　按原刻本于員字上脱一字今據百官志<lb/>
　增<lb/>
</p>
<p>
</p>
  </div>
</body>
</text>
</TEI>
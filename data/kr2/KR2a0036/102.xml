<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百二</head> <lb/>
    <p>
<pb n="KR2a0036_WYG_102-1a"/>
欽定四庫全書<lb/>
　元史卷一百二<lb/>
　　明翰林學士亞中大夫知制誥兼修國史宋濓等修<lb/>
　志第五十<lb/>
　　刑法<lb/>
自古有天下者雖聖帝眀王不能去刑法以為治是故<lb/>
道之以徳義而民弗従則必律之以法法復違焉則刑<lb/>
辟之施誠有不得已者是以先王制刑非以立威乃所<lb/>
<pb n="KR2a0036_WYG_102-1b"/>
以輔治也故書曰士制百姓于刑之中以教祗徳後世<lb/>
専務黷刑任法以為治者無乃昧于本末輕重之義乎<lb/>
歴代得失考諸史可見也元興其初未有法守百司断<lb/>
理獄訟循用金律頗傷嚴刻及世祖平宋疆理混一由<lb/>
是簡除繁苛始定新律頒之有司號曰至元新格仁宗<lb/>
之時又以格例條畫有闗于風紀者類集成書號曰風<lb/>
憲宏綱至英宗時復命宰執儒臣取前書而加損益焉<lb/>
書成號曰大元通制其書之大綱有三一曰詔制二曰條<lb/>
<pb n="KR2a0036_WYG_102-2a"/>
格三曰㫁例凡詔制為條九十有四條格為條一千一<lb/>
百五十有一㫁例為條七百十有七大凢纂集世祖以<lb/>
來法制事例而已其五刑之目凡七下至五十七謂之<lb/>
笞刑凡六十七至一百七謂之杖刑其徒法年數杖數<lb/>
相附麗為加減鹽徒盜賊既决而又鐐之流則南人遷<lb/>
于遼陽迤北之地北人遷于南方湖廣之鄉死刑則<lb/>
有斬而無絞惡逆之極者又有凌遲處死之法焉葢古<lb/>
者以墨劓剕宫大辟為五刑後世除肉刑乃以笞杖徒<lb/>
<pb n="KR2a0036_WYG_102-2b"/>
流死則備五刑之數元因之更用輕典葢亦仁矣世祖謂<lb/>
宰臣曰朕或怒有罪者使汝殺汝勿殺必遲回一二日<lb/>
乃覆奏斯言也雖古仁君何以過之自後繼體之君惟<lb/>
刑之恤凡郡國有疑獄必遣官覆訊而従輕死罪審錄<lb/>
無寃者亦必待報然後加刑而大徳間王約復上言國<lb/>
朝之制笞杖十減為七今之杖一百者宜止九十不<lb/>
當又加十也此其君臣之間唯知輕典之為尚百年之<lb/>
間天下乂寕亦豈偶然而致哉然其弊也南北異制事<lb/>
<pb n="KR2a0036_WYG_102-3a"/>
類繁𤨏挟情之吏舞弄文法出入比附用譎行私而兇<lb/>
頑不法之徒又數以赦宥獲免至于西僧嵗作佛事㦯<lb/>
恣意縱囚以售其奸宄俾善良者喑啞而飲恨識者病之<lb/>
然則元之刑法其得在仁厚其失在乎緩弛而不知檢<lb/>
也今按其實條例而次第之使後世有以考其得失作<lb/>
刑法志<lb/>
　　　名列<lb/>
　　　　五刑<lb/>
<pb n="KR2a0036_WYG_102-3b"/>
笞刑<lb/>
　　　七下　　　　十七　　　　二十七<lb/>
　　　三十七　　　四十七　　　五十七<lb/>
杖刑<lb/>
　　　六十七　　　七十七　　　八十七<lb/>
　　　九十七　　　一百七<lb/>
徒刑<lb/>
　　一年<hi>杖六十七</hi>一年半<hi>杖七十七/</hi>二年<hi>杖八十七</hi>
<pb n="KR2a0036_WYG_102-4a"/>
　　二年半<hi>杖九十七</hi>三年<hi>杖一百七</hi>
流刑<lb/>
　　遼陽　　　　　湖北　　　　　迤北<lb/>
死刑<lb/>
　　斬　　　　　凌遲處死<lb/>
　　　五服<lb/>
斬衰　<hi>三年</hi>　<hi>杖期/</hi>　<hi>期/</hi>　<hi>五月/</hi>　<hi>三月</hi>
　　子為父婦為夫之父之類<lb/>
<pb n="KR2a0036_WYG_102-4b"/>
齊衰　<hi>三年</hi>　<hi>杖期/</hi>　<hi>期/</hi>　<hi>五月/</hi>　<hi>三月</hi>
　　子為母婦為夫之母之類<lb/>
大功　<hi>九月</hi>　<hi>長殤九月/</hi>　<hi>中殤七月</hi>
　　為同堂兄弟為姑母妹適人者之類<lb/>
小功　<hi>五月</hi>　<hi>殤</hi>
　　為伯叔祖父母為從兄弟之類<lb/>
緦麻　<hi>三月</hi>
　　為族兄弟為族曽祖父母之類<lb/>
<pb n="KR2a0036_WYG_102-5a"/>
　　　十惡<lb/>
謀反<lb/>
　　謂謀危社稷<lb/>
謀大逆<lb/>
　　謂謀毁宗廟山陵及宫闕<lb/>
謀叛<lb/>
　　謂謀背國從偽<lb/>
惡逆<lb/>
<pb n="KR2a0036_WYG_102-5b"/>
　　　謂毆及謀殺祖父母父母殺伯叔父母姑兄姊外<lb/>
　　　祖父母夫夫之祖父母父母之類<lb/>
不道<lb/>
　　　謂殺一家非死罪三人及支觧人造畜蠱毒壓魅<lb/>
大不敬<lb/>
　　　謂盗大祀神御之物乗輿服御之物及偽造御寳<lb/>
　　　合和御藥誤不如本方及封題誤若造御膳誤犯<lb/>
　　　食禁御幸舟船誤不牢固指斥乗輿情理切害及<lb/>
<pb n="KR2a0036_WYG_102-6a"/>
　　　對捍制使而無人臣之禮<lb/>
不孝<lb/>
　　　謂詈言詛盟祖父母父母及祖父母父母在别籍異<lb/>
　　　財若供飬有闕居父母䘮身自嫁娶若作樂釋服從<lb/>
　　吉聞祖父母父母䘮匿不舉哀詐稱祖父母父母死<lb/>
不睦<lb/>
　　　謂謀殺及賣緦麻以上親毆告夫及大功以上尊<lb/>
　　　長小功尊屬<lb/>
<pb n="KR2a0036_WYG_102-6b"/>
不義<lb/>
　　　謂殺本屬府主刺史縣令見受業師吏卒殺本部<lb/>
　　　五品以上官長及聞夫䘮匿不舉哀作樂釋服從<lb/>
　　　吉及改嫁<lb/>
内亂<lb/>
　　　謂姦小功以上親父祖妾及與和者<lb/>
議親<lb/>
　　　謂皇帝袒免以上親及太皇太后皇太后緦麻以<lb/>
<pb n="KR2a0036_WYG_102-7a"/>
　　上親皇后小功以上親<lb/>
議故<lb/>
　　謂故舊<lb/>
議賢<lb/>
　　謂有大徳行<lb/>
議能<lb/>
　　謂有大才業<lb/>
議功<lb/>
<pb n="KR2a0036_WYG_102-7b"/>
　　謂有大功勲<lb/>
議貴<lb/>
　　謂職事官三品以上散官二品以上及爵一品者<lb/>
議勤<lb/>
　　謂有大勤勞<lb/>
議賓<lb/>
　　謂承先代之後為國賓者<lb/>
　　　　贖刑<hi>附</hi>
<pb n="KR2a0036_WYG_102-8a"/>
諸牧民官公罪之輕者許罰贖<lb/>
諸職官犯夜者贖<lb/>
諸年老七十以上年幼十五以下不任杖責者贖<lb/>
諸罪人癃篤殘疾有妨科决者贖<lb/>
　　　衛禁<lb/>
諸掌宿衞三日一更直掌四門之鑰昏閉晨啟毋敢不<lb/>
慎　諸欲言事人闌入宫殿呼冀上聞杖一百七發元<lb/>
籍　諸擅帶刀闌入殿廷者杖八十七流逺　諸登皇<lb/>
<pb n="KR2a0036_WYG_102-8b"/>
城角樓因為盗者處死　諸闌入禁衛盗金玉寶器者<lb/>
處死　諸輒入禁苑盗殺官獸者為首杖八十七徒二<lb/>
年為従減一等並刺字知見不首者笞四十七掌門衛<lb/>
受財縦放者五十七坐鋪守把軍人不訶問二十七<lb/>
諸漢人南人投充宿衛士總宿衛官輒收納之並坐罪<lb/>
　諸大都上都諸城門夜有急務湏出入者遣官以夜<lb/>
行象牙圓符及織成聖旨啟閉門尉辯騐明白乃許啟<lb/>
雖有牙符而無織成聖旨者不論何人並勿啟違者處<lb/>
<pb n="KR2a0036_WYG_102-9a"/>
死<lb/>
　　　職制上<lb/>
諸官府印章長官掌收次官封之差故即以牒發次官<lb/>
次其下者第封之不得付其私人　諸郡縣城門鎻鑰<lb/>
並従有司掌之　諸有司凡薦舉刑名出納等文字非<lb/>
有故並湏圓署行之　諸職官到任距上司百里之内<lb/>
者公叅百里之外者免上司輒非理徴㑹稽失公務者<lb/>
禁之　諸内外百司呈署文字並須由下而上論定而<lb/>
<pb n="KR2a0036_WYG_102-9b"/>
後行之　諸省府以下百司凡行公務置朱銷簿按治<lb/>
官以時考之　諸職司公坐同職者以先到任居上輒<lb/>
越次而坐者正之　諸有司公事各官連銜申稟其上<lb/>
司者並自書其名有故從對讀首領官代書之具述其<lb/>
故于名下曺吏輒代書其名者罪之　諸職官受代聴<lb/>
除之處従所便具載觧由私赴都者禁之　諸有司案<lb/>
牘籍帳編次架閣各路提控案牘並架閣庫官與經歴<lb/>
知事同掌之散府州縣知事提舉案牘都吏目典史掌<lb/>
<pb n="KR2a0036_WYG_102-10a"/>
之任滿相沿交割毋敢不慎　諸樞宻院行省文卷除<lb/>
軍數及邉闗兵機不在考閱餘並従監察御史考閱之<lb/>
　諸職官承上司他委所治闕官者許回申不得擅令<lb/>
首領官吏攝事　諸職官押運官物赴都除常所不差<lb/>
者餘並置籍輪差徇私不均者罪其上司　諸吏員遷<lb/>
調㢘訪司書吏奏差避道路府州縣吏避貫　諸有司<lb/>
遺失印信隨即尋獲者罸俸一月追尋不獲者具申禮<lb/>
部别鑄元掌印官觧職坐罪非獲元印不得給由求叙<lb/>
<pb n="KR2a0036_WYG_102-10b"/>
　諸毁匿邉関文字者流　諸䝉古人居官犯法論罪<lb/>
既定必擇䝉古官斷之行杖亦如之　諸四集賽及諸<lb/>
王駙馬䝉古色目之人犯姦盗詐偽従大宗正府治之<lb/>
　諸以親女献當路權貴求進用已得者追奪所受命<lb/>
仍沒入其家　諸官吏在任與親戚故舊及理應追往<lb/>
之人追往者聴餘並禁之　諸職官到任輙受所部執<lb/>
見儀物比受贓減等論　諸職官受部民事後致謝食<lb/>
用之物者笞二十七記過　諸上司及出使官于使所<lb/>
<pb n="KR2a0036_WYG_102-11a"/>
受其燕享餽遺者准不枉法減二等論經過而受者各<lb/>
減一等従䑓憲察之　諸職官及有出身人因事受財<lb/>
枉法者除名不叙不枉法者殿三年再犯不叙無禄者<lb/>
減一等以至元鈔為則枉法一貫至十貫笞四十七不<lb/>
滿貫者量情㫁罪依例除名一十貫以上至二十貫五<lb/>
十七二十貫以上至五十貫杖七十七一百貫之上一<lb/>
百七不枉法一貫至二十貫笞四十七夲等叙不滿貫<lb/>
者量情㫁罪觧見任别行求仕二十貫以上至五十貫<lb/>
<pb n="KR2a0036_WYG_102-11b"/>
五十七注邉逺一任五十貫以上至一百貫杖六十七<lb/>
降一等一百貫以上至一百五十貫七十七降二等一<lb/>
百五十貫以上至二百貫八十七降三等二百貫以上<lb/>
至三百貫九十七降四等三百貫以上一百七除名不<lb/>
叙　諸内外百司官吏受贓悔過自首無不盡不實者<lb/>
免罪有不盡不實止坐不盡之贓若知人欲告而首及<lb/>
以贜還主並減罪二等聞知他處事發首者計其日程<lb/>
雖不知亦以知人欲告而首論詭名代首者勿聴犯人<lb/>
<pb n="KR2a0036_WYG_102-12a"/>
實有病故許親屬代首臺憲官吏受贓不在准首之限<lb/>
有司受人首告者罪之　諸職官恐嚇有罪人求賂未<lb/>
得財者笞二十七　諸告官吏贓有實取之者有為過<lb/>
度人所諱而官吏初不知者有官吏已知而姑付過度<lb/>
之家事畢而後取之者有夲未嘗言而故以錢物置人<lb/>
家指作過度而誣陷人者止以錢物所在坐之與錢人<lb/>
俱坐　諸職官但犯贓私有罪狀明白者停職聴㫁<lb/>
諸奴賤為官但犯贓罪除名　諸職官犯贓生前贓狀<lb/>
<pb n="KR2a0036_WYG_102-12b"/>
明白雖死猶責家属納贓　諸官吏犯贓罪遇原免或<lb/>
自首免罪過錢人即因人致罪不坐　諸官吏贓罰臺<lb/>
官問者歸臺省官問者歸省　諸職官犯贓罪狀已明<lb/>
反誣告臨問官者㫁後仍徒　諸官吏家人受贓減官<lb/>
吏法二等坐官吏初不知及知即首官吏家人俱免不<lb/>
即首官吏減家人法二等坐家人依夲法若官吏知情<lb/>
故令家人受財官吏依夲法家人免坐官吏實不知者<lb/>
止坐家人　諸職官受除未任因承差而犯贓者同見<lb/>
<pb n="KR2a0036_WYG_102-13a"/>
任論邉逺遷轉官已任而未受文憑犯贓者亦如之吏<lb/>
未出職受贓者出職事發罷所受職　諸錢榖官吏受<lb/>
贓不枉法者止計贓論罪不殿年叙　諸職官受贓聞<lb/>
知事發回付到主同知人欲告自首論減二等科罪枉<lb/>
法者降先職三等叙不枉法者觧職别叙　諸職官侵<lb/>
用官錢者以枉法論雖㑹赦仍除名不叙　諸職官在<lb/>
任犯贓被問贓狀已明而稱疾者停其職歸對　諸職<lb/>
官所將親屬傔従受所部財而無入已之贓㑹赦還職<lb/>
<pb n="KR2a0036_WYG_102-13b"/>
諸外任牧守受贓被問垂成近臣奏徴入朝者執付元<lb/>
問官　諸職官犯贓在逃者同獄成　　諸職官受贓<lb/>
丁憂終制日究問軍官不丁憂者不在終制之限　諸<lb/>
職官犯贓已承伏㑹赦者免罪徴贓黜降如條未承伏<lb/>
者勿論　諸職官受贓即改悔還主其主猶執告者勿<lb/>
論　諸職官受財為人請託者計贓論罪　諸小吏犯<lb/>
贓並断罪除名　諸庫子等職已有出身無添給禄米<lb/>
者不與小吏犯贓同論　諸掾吏出身應入流或以職<lb/>
<pb n="KR2a0036_WYG_102-14a"/>
官轉補但犯贓並同吏員坐除名府州縣首領官非朝<lb/>
命者同吏員　諸吏員取受非真犯者不除名　諸流<lb/>
外官越受民詞者笞一十七首領官二十七記過諸<lb/>
臨民官于無職田州縣虚徴其入于民者㫁罪觧職記<lb/>
過　諸職司頻入茶酒市肆及倡優之家者㫁罪罷職<lb/>
　　諸監臨官私役弓手笞二十七三名已上加一等占<lb/>
騎弓手馬笞一十七並記過各夲管官吏輒應付者各<lb/>
減一等　諸内外官吏稱疾病滿百日者作闕期年後<lb/>
<pb n="KR2a0036_WYG_102-14b"/>
任　諸職官連犯二罪輕罪已斷重罪始發罪従已㫁殿降<lb/>
従後發　諸有過被問詐死逃罪者杖六十七有官<lb/>
者罷職不叙贓多者従重論　諸行省以下大小司存<lb/>
長官非理折辱其首領官者禁之首領官有過失聴申<lb/>
上司不得擅問長官處決不公首領官執覆不従許直<lb/>
申上司　諸隨朝官無故不公聚者坐罪選待　諸職<lb/>
官已受宣勑以地逺官卑輙稱故不赴者奪所受命謫<lb/>
種田或在任詐稱病而去者三年後降二等叙其同僚<lb/>
<pb n="KR2a0036_WYG_102-15a"/>
徇私與文書者降一等叙　諸受命職官闕期已及<lb/>
或有辨證勾稽䘮葬疾病公私諸務妨阻不能之任者<lb/>
具始末詣夲處有司自陳保勘給據再叙並任元注地<lb/>
方有司保勘不實者並坐之　諸受除官員闕次未及<lb/>
輒先往任所居住守代者従木管上司究之　諸各衙<lb/>
門輒將聴除及罷閑無祿私己之人差遣者禁　諸職<lb/>
官親死不奔喪杖六十七降先職二等雜職叙未終喪<lb/>
赴官笞四十七降一等終制日叙若有罪詐稱親喪杖<lb/>
<pb n="KR2a0036_WYG_102-15b"/>
八十七除名不叙親久没稱始死笞五十七觧見任雜<lb/>
職叙凡不丁父母憂者罪與不奔喪同　諸官吏私罪<lb/>
被逮無問已招未招罹父母大故者聼其奔赴丁憂終制<lb/>
日追問公罪並矜恕之　諸職官父母亡匿喪縦宴樂<lb/>
遇國哀私家設音樂並罷不叙　諸外任官員謁告應<lb/>
有假故具曺狀報所屬仍置籍以記之有託故者風憲<lb/>
官糾而罪之　諸官吏遷葬祖父母父母給假二十<lb/>
日並除馬程日七十里限内俸錢仍給之違限不至者<lb/>
<pb n="KR2a0036_WYG_102-16a"/>
勒停　諸職官任滿觧由應給而不給不應給而給及<lb/>
有過而不開寫者罪及有司觧由到部增損功罪不以<lb/>
實者亦如之　諸罷免官吏叙復給由而匿其過名者<lb/>
罪及初給由有司　諸匿過求仕已除事覺者笞四十<lb/>
七追奪不叙　諸職官年及致仕而不知止者㢘訪司<lb/>
糾黜之　諸職官被罪理算殿年以被問停職月日為<lb/>
始　諸逺方官員親年七十以上者許元籍有司保勘<lb/>
量注近闕便養冒濫者坐罪　諸職官沒於王事者其<lb/>
<pb n="KR2a0036_WYG_102-16b"/>
應繼之人降二等䕃叙　諸内外百司五品以上進上<lb/>
表章並以䝉古字書毋敢不敬仍以漢字書其副　諸<lb/>
内外百司凡進賀表箋繕寫謄籍印識各以式其輒犯<lb/>
廟諱御名者禁之　諸内外百司應出給劄付有額設<lb/>
譯史者並以䝉古字書冩　諸内外百司有兼設䝉古回<lb/>
回譯使者每遇行移及勘合文字標譯闗防仍兼用<lb/>
之　諸内外百司公移尊卑有序各有定制惟執政出<lb/>
典外郡申部公文書姓不書名　諸人臣口傳聖旨行<lb/>
<pb n="KR2a0036_WYG_102-17a"/>
事者禁之　諸大小機務必由中書惟樞宻院御史臺<lb/>
徽政宣政諸院許自言所職其餘不由中書而輒上聞<lb/>
既上聞而又不由中書徑下所司行之者以違制論所<lb/>
司亦不稟白而輒受以行之者従監察御史㢘訪司糾<lb/>
之　諸中書機務有泄其議者量所泄事聞奏論罪<lb/>
諸省部官名隸宿衞者晝出治事夜入畨直　諸檢校<lb/>
官勾檢中書及六曺之務其有稽違省掾呈省論罰部<lb/>
吏就録罪名開呈　諸行省擅役軍人營繕雖公廨不<lb/>
<pb n="KR2a0036_WYG_102-17b"/>
奏請猶議罪　諸行省擅役軍人非軍情者禁之　諸<lb/>
行省長官二員給金虎符典軍惟雲南行省官皆給符<lb/>
　諸各處行省所轄軍官軍情怠慢從提調軍馬長官<lb/>
㫁遣其餘雜犯受宣官以上咨稟受勑官以下就㫁<lb/>
諸行省嵗支錢糧各處正官季一照勘嵗終㑹其成<lb/>
行省以式稽考濫者徴之實者籍之總其槩咨都省臺<lb/>
憲官閱實之　諸方靣大臣受金縦賊成亂者斬其佐<lb/>
受金或阿順不能匡正並坐罪㑹赦仍除名　諸樞宻<lb/>
<pb n="KR2a0036_WYG_102-18a"/>
院及各省所部軍官其麾下征者戍者出者處者饑寒<lb/>
不贍役使不均代以私人舉債倍息在家曰逃有力曰<lb/>
乏惟單窮是使惟貨賄是圗以苦士卒以耗兵籍百户<lb/>
有罪罪及千户千户有罪罪及萬户萬户有罪従樞宻<lb/>
院及行省帥府以其狀聞隨事論罪　諸宣徽院所抽<lb/>
分馬牛羊官嚴其程期制其供億謹其鈐束之法以譏<lb/>
察之其有欺官擾民者㢘訪司糾之　諸翰林院應譯<lb/>
寫制書必呈中書省共議其槀其文卷非邉逺軍情重<lb/>
<pb n="KR2a0036_WYG_102-18b"/>
事並従監察御史考閱之　諸宣政院文卷除修佛事<lb/>
不在照制外其餘文卷及所隸内外司存並照刷之<lb/>
諸徽政院及齊哩克昆人舊設諸府司文卷並従臺憲<lb/>
照刷　諸臺官職掌飭官箴稽吏課内秩羣祀外察行<lb/>
人與聞軍國奏議理達民庻寃辭凡有司刑名賦役銓<lb/>
選㑹計調度徴收營繕鞫勘審訊勾稽及庶官㢘貪厲<lb/>
禁張弛編民惸獨流移强暴兼并悉糾舉之　諸行臺<lb/>
官主察行省宣慰司以下諸軍民官吏之作姦犯科者<lb/>
<pb n="KR2a0036_WYG_102-19a"/>
窮民之流離失業者豪强家之奪民利者按察官之不<lb/>
稱職任者餘視内臺立法同　諸御史臺所轄各道憲<lb/>
司民有寃滯赴愬於臺者咸著于籍嵗終則會以考其<lb/>
各道之殿最而黜陟之　諸臺憲所察天下官吏贓汚<lb/>
欺詐稽違罪入於刑書者嵗㑹其數及其罪狀上之藏<lb/>
於中書　諸内外臺嵗遣監察御史刷磨各省文卷并<lb/>
察各道㢘訪司官吏臧否官弗稱者呈臺黜罸吏弗稱<lb/>
者就罷之　諸風憲薦舉必考其最績彈劾必著其罪<lb/>
<pb n="KR2a0036_WYG_102-19b"/>
狀舉劾失當並坐之　諸殿中侍御史凡遇廷臣奏事<lb/>
必隨入内在廷有不可與聞之人即糾斥之朝㑹祭祀<lb/>
一切行禮失儀越次及託故不至者即糾罰之文武百<lb/>
官謁假事故三日以外者以曺狀報之凡官府剏置百<lb/>
官禮任事被差往還報曺狀並同　諸㢘訪分司官每<lb/>
季孟夏初旬出録囚仲秋中旬出按治眀年孟夏中旬<lb/>
還其憚逺違期託故避事者従監察御史劾之　諸廉<lb/>
訪司分巡各路軍民官吏有過得罪狀明白者六品以<lb/>
<pb n="KR2a0036_WYG_102-20a"/>
下牒總司論罪五品以上申臺聞奏　諸㢘訪司官擅<lb/>
封㸃軍器庫者笞三十七觧職别叙　諸官吏受贓事<lb/>
主雖不告言監察御史㢘訪司察之實者糾之　諸行<lb/>
省官及首領官受賂隨省㢘訪司察知者上之臺已下<lb/>
就問　諸行省理問所見問公事㢘訪司輒逮問者禁<lb/>
之　諸職官受贓㢘訪司必親臨聴决有必不能親臨<lb/>
者摘敵品有司老成㢘能正官問之　諸被按官吏有<lb/>
寃抑者詣御史臺陳理所言實罪被告所言虛罪告者<lb/>
<pb n="KR2a0036_WYG_102-20b"/>
仍加等其有故摭按問官吏以事者禁之　諸按問職<lb/>
官贓毋遽施刑惟衆證已明而不欵伏者加刑問之軍<lb/>
官則先奪所佩符而問之　諸風憲官吏但犯贓加等<lb/>
㫁罪雖不枉法亦除名　諸方面之臣入覲輒斂所部<lb/>
官吏俸錢備禮物者禁之違者罪之　諸湖南北江西<lb/>
兩廣接境溪洞蠻獠竊發諸監臨禁治不嚴及故縦者<lb/>
軍官笞三十七管民官二十七並削所受階一等記過<lb/>
　諸邉隅鎮守不嚴他盗輒入境殺掠者軍官坐罪民<lb/>
<pb n="KR2a0036_WYG_102-21a"/>
官不坐　諸軍民官鎮撫邉陲三年無嘯聚之盜者民<lb/>
官減一資軍官陞散官一階五年無者軍民官各陞散<lb/>
官一等　諸郡縣版籍所司謹庋置之正官相沿革之<lb/>
　諸勸農官每嵗終則上其所治農桑水利之成績於<lb/>
本屬上司本屬上司㑹所部之成績以上于大司農若<lb/>
部部考其勤惰成否以上于省而殿最之其在官怠其<lb/>
事隳其法者罪之　諸職官行田受民户齊斂錢者以<lb/>
　一多科㫁　諸受財占民差徭者以枉法論　諸額課<lb/>
<pb n="KR2a0036_WYG_102-21b"/>
所在管民正官董其事若以他故出次官通攝之　諸<lb/>
額收錢糧各䖏計吏嵗一詣省㑹之有齊斂者従案治<lb/>
官舉劾　諸郡縣嵗以三限徴收稅糧初限十月終中<lb/>
限十一月終末限十二月終違者初限笞四十再犯杖<lb/>
八十但結攬及自願與結攬人等並沒入其家財仍依<lb/>
元科之數倍徴之若不差正官部糧而以權官部之或<lb/>
致失䧟及輸不足者達嚕噶齊管民官同坐　諸州縣<lb/>
義倉糧數不實監臨失舉察者罪之　諸職官於禁刑<lb/>
<pb n="KR2a0036_WYG_102-22a"/>
之日決㫁公事者罸俸一月吏笞二十七記過　諸有<lb/>
司斷諸小罪輒以杖頭非法杖人致死罪坐判署官吏<lb/>
　諸曾訴官吏之人有罪其被訴官吏勿推　諸有司<lb/>
輒慿妄言帷薄私事逮繫人者笞四十七觧職期年後<lb/>
叙　諸職官得代及休致凡有追奪並同見任其婚姻<lb/>
田債諸事止於子孫弟侄陳訴有司輒相侵凌者究之<lb/>
　諸職官吿吏民毁罵非親聞者勿問違者罪之　諸<lb/>
職官聴訟者事闗有服之親并婚姻之家及曾受業之<lb/>
<pb n="KR2a0036_WYG_102-22b"/>
師與所讐嫌之人應回避而不迴避者各以其所犯坐<lb/>
之有輒以官法臨决尊長者雖㑹赦仍觧職降叙　諸<lb/>
有司事闗䝉古軍者與管軍官約㑹問　諸管軍官鄂<lb/>
囉官及鹽運司打補鷹坊軍匠各投下管領諸色人等<lb/>
但犯强竊盜賊偽造寶鈔畧賣人口發塜放火犯姦及<lb/>
諸死罪並従有司歸問其鬪訟婚田良賤錢債財産宗<lb/>
従繼絶及科差不公自相告言者従夲管理問若事闗<lb/>
民户者従有司約㑹歸問並従有司追逮三約不至者<lb/>
<pb n="KR2a0036_WYG_102-23a"/>
有司就便歸㫁　諸州縣鄰境軍民相闗詞訟元告就<lb/>
被論官司歸㫁不在約㑹之例㫁不當理許赴上司陳<lb/>
訴罪及元㫁官吏　諸僧道儒人有争有司勿問止令<lb/>
三家所掌㑹問　諸哈達大師止令掌教念經回回人<lb/>
應有刑名户婚錢糧詞訟並従有司問之　諸僧人但<lb/>
犯姦盜詐偽致傷人命及諸重罪有司歸問其自相爭<lb/>
告従各寺院住持夲管頭目歸問若僧俗相爭田土與<lb/>
有司約㑹約㑹不至有司就便歸問　諸各寺院稅糧<lb/>
<pb n="KR2a0036_WYG_102-23b"/>
除前宋所有常住及世祖所賜田土免納稅糧外已後<lb/>
諸人布施并已力典賣者依例納糧　諸管民官以公<lb/>
事攝所部並用信牌其差人擾衆者禁之　諸掩骼埋<lb/>
胔有司之職或饑嵗流莩或中路暴死無親屬收認應<lb/>
聞有司檢覆者檢覆既畢就付地主鄰人收𦵏不湏檢<lb/>
覆者亦就收葬　諸救災䘏患鄰邑之禮嵗飢輒閉糴<lb/>
者罪之　諸郡縣災傷過時而不申或申不以實及按<lb/>
治官不以時檢踏皆罪之　諸蟲蝗為災有司失捕路<lb/>
<pb n="KR2a0036_WYG_102-24a"/>
官各罰俸一月州官各笞一十七縣官各二十七並記<lb/>
過　諸水旱為災人民艱食有司不以時申報賑䘏以<lb/>
致轉徙饑莩者正官笞三十七佐官二十七各觧見任<lb/>
降先職一等叙　諸有司檢覆灾傷或以熟作荒或以<lb/>
可救為不可救一頃已上者罰俸二十頃已上者笞一<lb/>
十七二百頃已上者笞二十七五百頃已上者笞三十<lb/>
七惟以荒作熟抑民納糧者笞四十七罷之託故不行<lb/>
妨誤檢覆者笞三十七　諸義夫節婦孝子順孫節行<lb/>
<pb n="KR2a0036_WYG_102-24b"/>
應旌表者從所屬有司舉之監察御史㢘訪司察之但<lb/>
有冒濫罪及元舉　諸賜髙年帛應受賜而有司不以<lb/>
實報者正官笞四十七觧職别叙　諸州縣舉茂異秀<lb/>
才非經監察御史㢘訪司體察者不得開申　諸民犯<lb/>
弑逆有司稱故不聴理者杖六十七觧見任殿三年雜<lb/>
職叙　諸檢屍有司故遷延及檢覆牒到不受以致屍<lb/>
變者正官笞三十七首領官吏各四十七其不親臨或<lb/>
使人代之以致增減不實移易輕重及初覆檢官相符<lb/>
<pb n="KR2a0036_WYG_102-25a"/>
同者正官隨事輕重論罪黜降首領官吏各笞五十七<lb/>
罷之仵作行人杖七十七受財者以枉法論　諸有司<lb/>
在監囚人因病而死虛立檢屍文案及闗覆檢官者正<lb/>
官笞四十七觧職别叙已代㑹赦者仍記其過　諸職<lb/>
官覆檢屍傷屍已焚瘞止傅㑹初檢申詳者觧職别叙<lb/>
若已改除仍記其過　諸藩王及軍馬經過郡縣委積<lb/>
館勞並許於應給官物内支遣隨申行省知㑹或擅移<lb/>
易齊斂者禁之　諸郡縣非遇聖旨令旨諸王鮒馬大<lb/>
<pb n="KR2a0036_WYG_102-25b"/>
臣經過官吏並免郊迎妨奪公務仍不得贐以錢物按<lb/>
治官常糾察之　諸職官但犯軍情違誤受𠡠官各路<lb/>
就㫁受宣官従都省行省處分其餘公罪各路並不得<lb/>
輒㫁　諸部送囚徒中路所次州縣不寄囚於獄而監<lb/>
收旅舍以致反禁而亾者部送官笞三十七還職夲處<lb/>
防䕶官笞四十七就責捕賊仍通記過名　諸有司各<lb/>
處遞至流囚輒主意故縦者杖六十七觧職降先品一<lb/>
等叙刑部記過　諸和顧和買依時置備對物給價官<lb/>
<pb n="KR2a0036_WYG_102-26a"/>
吏權豪因縁結攬營私害公者罪之　諸有司和買諸<lb/>
物多餘估計分受其價者凖盜官錢論不分受以冒估<lb/>
多寡論監臨及當該官吏詭名申納者物價全沒之尅<lb/>
落價鈔者準不枉法贓論不即支價者臺憲官糾之<lb/>
諸職官輒以親故人事之物為散之民鳩斂錢財者計<lb/>
其時直以餘利為坐減不枉法贓二等科罪錢物各歸<lb/>
其主諸職官私用民力者笞二十七記過追顧直給<lb/>
其民諸尅除所屬官吏俸錢為公用及備進上禮物<lb/>
<pb n="KR2a0036_WYG_102-26b"/>
既去職者並勿論　諸在任官斂屬吏俸贈去官者笞<lb/>
四十七還職　諸職官輒借騎所部内驛馬者笞三十<lb/>
七降先職一等叙記過　諸職官於所部非親故及理<lb/>
應往復之家輒行慶吊之禮者禁之違者罪之<lb/>
　<lb/>
　<lb/>
　<lb/>
　元史卷一百二<lb/>
<pb n="KR2a0036_WYG_102-27a"/>
元史卷一百二考證<lb/>
刑法志一諸官吏在任與親戚故舊及理應追往之人<lb/>
　追往者聼餘並禁之　按至正條格至元三十一年<lb/>
　定諸官吏在任部下情禮數除親戚故舊及理應追<lb/>
　徃之人外餘皆禁止如違隨其輕重斟酌追㫁原刻<lb/>
　理訛禮今據改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百九十七</head> <lb/>
    <p>
<pb n="KR2a0036_WYG_197-1a"/>
欽定四庫全書<lb/>
　元史卷一百九十七<lb/>
　　明翰林學士亞中大夫知制誥兼修國史宋濂等修<lb/>
　列傳第八十四<lb/>
　　孝友一<lb/>
世言先王没民無善俗元有天下其教化未必古若也<lb/>
而民以孝義聞者盖不乏焉豈非天理民彝之存於人<lb/>
心者終不可泯歟上之人苟能因其所不泯者復加勸<lb/>
<pb n="KR2a0036_WYG_197-1b"/>
奬而興起之則三代之治亦可以漸復矣今觀史氏之<lb/>
所載其事親篤孝者則有臨江劉良臣汴梁陳善同官<lb/>
强安瀋州高守質安豐高澤鞏昌王欽修武員思忠榆<lb/>
縣王士寧河南朱友諒泉州葉森寧陵吕徳汲縣劉淇<lb/>
建昌鄭佛生堂邑張復亨保定邢政寧夏趙諾海臨潼<lb/>
任居敬隴西周慶徐徳興汝寧李從善華州任敬色目<lb/>
氏實廸其居䘮廬墓者則有太原王構萊州任梓平灤<lb/>
王振北京張洪範登封王佐下蔡許從政張鐩富平王<lb/>
<pb n="KR2a0036_WYG_197-2a"/>
賈僧鄭州段好仁趙璧薛明善張齊汴梁韓榮劉斌張<lb/>
裕何泰史恪髙成鄧孝祖李文淵杜天麟張顯祖涇陽<lb/>
張國祥延安王旻東昌張翬永平梁訥髙唐鄭榮劉居<lb/>
敬同州趙良南陽周郁陳介劉權大同髙著江都毛翔<lb/>
歸徳葛祥張徳成張遜王珪劉弼汲縣徐昌祖真定宋<lb/>
貞王世賢晉寧何溥保定耿徳温張行一賈秉實張朂<lb/>
河南王宗道孫裔𤓰爾佳天祐趙州趙徳隆安豐王徳<lb/>
新石思讓冀寧何溥大都王麟李簡華隂李寧屈秀懷<lb/>
<pb n="KR2a0036_WYG_197-2b"/>
慶侯榮丁用郭天一耀州王思中牟閻讓曹州鄧淵吕<lb/>
政徐州胡居仁張允中衛輝王慶福建朱虞龍随州髙<lb/>
可燾濟寧魏鐸武康王子中淮安翟諟汶上趙恒須城<lb/>
許時中衡山歐陽誠復江陵穆堅薊州王欽定陶元顯<lb/>
祖絳州姚好知宿州孫克忠集慶傅霖濟南宋懷忠牟<lb/>
克孝汝寧張郁泉州黄道賢谷城王福解州靖與曽般<lb/>
陽戴貞兖州王治沔陽徐勝祖興中舒穆嚕昌齡峽州<lb/>
秦桂華䝉古色目氏納喇丹齊蘇默格濟阿哈瑪特拜<lb/>
<pb n="KR2a0036_WYG_197-3a"/>
珠茂巴爾伊嚕音特穆爾索珠唐古特音札噶李多羅<lb/>
岱塔塔森岱爾其累世同居者則有休寧朱震雷池州<lb/>
方時發河南李福真定杜良華州王顯政建寧王貴甫<lb/>
句容王榮周成鄢陵夏全保定成珪開平温義大同王<lb/>
瑞之平江湯文英鄜州員從政江州范士竒涇州李子<lb/>
才宿州王珍其散才周急者則有河南高顔和台州程<lb/>
逺大潭州湯居恭李孔英建康湯大有吉州劉如翁嚴<lb/>
用父髙唐孟恭松江管仲徳章夢賢夏春江陵陳一寧<lb/>
<pb n="KR2a0036_WYG_197-3b"/>
中興傅文鼎永州唐必榮濟南李恭寧夏何惠月天子<lb/>
皆嘗表其門閭或復其家故援唐史之例具列姓名於<lb/>
篇端擇其事跡尤彰著者復别為之傳云<lb/>
王閏東平須城人父素多貲既老盡廢之不甘淡薄每<lb/>
食必須魚肉閏朝夕勤苦入市營奉無闕父性復乖戾<lb/>
閏左右承順甚得其歡心鄉里稱焉父嘗臥疾夜燃長<lb/>
明燈室中火延籬壁間閏聞火聲驚起馳救火已熾煙<lb/>
燄蔽寢户閏突入火中解衣䝉父抱而出肌體灼爛而<lb/>
<pb n="KR2a0036_WYG_197-4a"/>
父無少傷一女不能救遂焚死中統二年復其役<lb/>
郭道卿興化莆田人四世祖義重至孝宋紹興間有詔<lb/>
旌之鄉里為立孝子祠至元初内附閩盗起居人竄匿<lb/>
道卿與弟佐卿獨守孝子祠不忍去遂俱被執盜將殺<lb/>
佐卿道卿泣告曰吾有兒已長弟弱子㓜請代弟死佐<lb/>
卿亦泣告曰吾家事賴兄以理請殺我道卿固引頸請<lb/>
刄盜相顧曰汝孝門兄弟若此吾何忍害兩釋之道卿<lb/>
年八十子廷煒為建寧路平凖行用庫使辭歸侍養道<lb/>
<pb n="KR2a0036_WYG_197-4b"/>
卿甞病疝危甚廷煒憂瘁扶䕶一夕髪盡白有司言狀<lb/>
旌之<lb/>
蕭道夀京兆興平人家貧鬻鍼以自給母年八十餘道<lb/>
壽事養盡禮每旦候母起夫婦親侍盥櫛日三飯必待<lb/>
母食然後退就食至夕必待母寢然後退就寢出外必<lb/>
以告母許乃敢出母或怒欲罰之道夀自進杖伏地以<lb/>
受杖足母命起乃起起復再拜謝違教拱立左右俟色<lb/>
喜乃退母嘗有疾醫累歲不能療道夀刲股肉啖之而<lb/>
<pb n="KR2a0036_WYG_197-5a"/>
愈至元八年賜羊酒表其門<lb/>
郭狗狗平陽翼城人父寧為欽察先鋒使首領官戍大<lb/>
良平宋將史太尉來攻夜陷大良平寧全家被俘史將<lb/>
殺寧狗狗年五嵗告史曰勿殺我父當殺我史驚問寧<lb/>
曰是兒幾嵗耶寧曰五歳史曰五嵗兒能為是言吾當<lb/>
全汝家即以騎送寧等往合州道遇國兵騎驚散寧家<lb/>
俱得還御史以事聞命旌之<lb/>
張閏延安延長縣人隸軍籍八世不異㸑家人百餘口<lb/>
<pb n="KR2a0036_WYG_197-5b"/>
無間言日使諸女并諸婦各聚一室為女工畢歛貯一<lb/>
庫室無私藏㓜稚啼泣諸母見者即抱哺一婦歸寧留<lb/>
其子衆婦共乳不問孰為己兒兒亦不知孰為己母也<lb/>
閏兄顯卒即以家事付姪聚聚辭曰叔父行也叔宜主<lb/>
之閏曰姪宗子也姪宜主之相譲既乆卒以付聚搢紳<lb/>
之家自謂不如至元二十八年旌表其門又有蕪湖芮<lb/>
世通十世同居峽州向存義汴梁丁煦八世同居州縣<lb/>
請於朝並旌美<lb/>
<pb n="KR2a0036_WYG_197-6a"/>
田改住汶上人父病不能愈禱於天去衣臥冰上一月<lb/>
同縣王住兒母病臥冰上半月<lb/>
寗珠赫山丹州人母年七十餘患風疾藥餌不效珠赫<lb/>
割股肉進啖遂愈歲餘復作不能行珠赫手滌溷穢䕶<lb/>
視甚周造板輿載母夫婦共舁行園田以娱之後卒居<lb/>
喪有禮鄉閭稱焉潭州萬户伊喇瓊子李嘉努九歲母<lb/>
病醫言不可治李嘉努刲股肉煑糜以進病乃痊撫州<lb/>
路總管管如林渾州民朱天祥並以母疾刲股旌其家<lb/>
<pb n="KR2a0036_WYG_197-6b"/>
布延蘇達勒黙哷氏家秦州父䘮廬墓次晝夜悲號有<lb/>
飛鳥翔集墳土踴起又有尹夢龍中興人母䘮負土爲<lb/>
墳結廬居其側手書孝經千餘卷散鄉人讀之有羣烏<lb/>
集其冡樹<lb/>
樊淵建康句容人㓜失父事母篤孝至元十二年奉母<lb/>
避兵茅山兵至欲殺其母淵抱母號哭以身代死兵兩<lb/>
釋之三十年江東㢘訪使者辟為吏母亡奔喪哀感行<lb/>
路服闋奉神主事之起居飲食十年如平生臺憲交薦<lb/>
<pb n="KR2a0036_WYG_197-7a"/>
淵不忍去墳墓終不起延祐間汀州寧化人賴禄孫母<lb/>
病值蔡五九作亂負母從邑人避南山盜至衆散走禄<lb/>
孫守母不去盜將刃其母禄孫以身翼蔽曰勿傷吾母<lb/>
寧殺我母渇不得水禄孫含唾煦之盜相顧駭歎不忍<lb/>
害反取水與之有掠其妻去者衆責之曰奈何辱孝子<lb/>
婦使歸之事聞並賜褒表<lb/>
劉徳泉汴梁杞縣人早䘮母父榮再娶王氏生二子居<lb/>
敬居元俱㓜徳泉甚撫之及王氏病卒乃益相友愛至<lb/>
<pb n="KR2a0036_WYG_197-7b"/>
元末歲飢父欲使析居徳泉泣止不能得乃各受其業<lb/>
以去久之父卒兄弟相約同㸑和好如初至治三年真<lb/>
定朱顯自至元間其祖父已分財至顯念姪彥昉等年<lb/>
㓜無恃謂弟耀曰父子兄弟本同一氣可異處乎乃㑹<lb/>
拜祖墓下取分券焚之復與同居延祐間蔚州吳思達<lb/>
兄弟六人嘗以父命析居思達為開平縣主簿父卒還<lb/>
家治葬畢㑹宗族泣告其母曰吾兄弟别處十餘年矣<lb/>
今多破産以一母所生忍使兄弟苦樂不均耶即以家<lb/>
<pb n="KR2a0036_WYG_197-8a"/>
財代償其逋更復共居母卒哀毁甚宅後栁連理人以<lb/>
為友義所感又有朱汝諧濮州人父子明嘗命與兄汝<lb/>
弼别産子明卒汝弼家盡廢汝諧泣請共居仲父子昭<lb/>
子玉貧病汝諧迎至家奉湯藥甘㫖甚謹後卒䘮葬盡<lb/>
禮鄉人賢之州縣各以名聞表其閭<lb/>
郭回邵武人素貧年六十無妻奉母寄宿神祠中營養<lb/>
甚艱母年九十八卒囘傭身得錢葬之每旦詣墳哭祭<lb/>
十四年不輟州上狀命給衣糧贍濟仍表異之<lb/>
<pb n="KR2a0036_WYG_197-8b"/>
孔全亳州鹿邑人父成病刲股肉啖之愈後卒居䘮盡<lb/>
哀廬墓左負土為墳日六十肩風雨有虧俟霽則補之<lb/>
三年起墳廣一畆高三丈餘張子夔安西人父喪每夜<lb/>
半以背負土肘膝行地匍匐至葬所篩細土為墳陳乞<lb/>
兒歸徳夏邑人年九嵗母䘮哀毁親負土為墳高一丈<lb/>
廣十六步人憫其㓜欲助之則泣拜而辭又有峨眉趙<lb/>
國安解州張琛南陽李庭瑞息州伊喇巴延南陽齊哩<lb/>
克岱皆居䘮有至行廬墓負土為墳並以有司所請表<lb/>
<pb n="KR2a0036_WYG_197-9a"/>
異之<lb/>
楊一懐孟人至元間憐其叔清家貧密以分契詣神祠<lb/>
焚之與清同居者三十年無間言張本東昌茌平人篤<lb/>
孝事伯父叔父皆甚謹伯父嘗病本晝夜不去側復載<lb/>
以巾車步挽詣岱嶽禱之張慶真定人善事繼母伯父<lb/>
泰異居河南慶聞其貧迎歸養之供饍豐備過於所生<lb/>
元善大名人父有昆弟五人因貧流散江淮乆之遂客<lb/>
死至大四年善往尋其體骨并迎弟姪等一十五喪而<lb/>
<pb n="KR2a0036_WYG_197-9b"/>
歸改葬祖父母以諸喪序列祔於塋次州縣以聞並旌<lb/>
其家<lb/>
趙毓唐州人父福遷鄭之管城其先三世同㸑毓官福<lb/>
州司獄滿歸以母老不復仕一日㑹諸弟泣申遺訓願<lb/>
世世無異處且祝天㰱血以盟自是大小百口畧無間<lb/>
言同力合作家道以殷毓長兄瑞早世嫂劉氏守志毓<lb/>
率家人事之甚恭次兄選繼殁嫂王氏毓母以其少許<lb/>
歸改嫁王氏曰婦無再嫁之義願終事姑毓妹贅王佑<lb/>
<pb n="KR2a0036_WYG_197-10a"/>
佑亡妹念佑母無子乞歸朱氏養之人謂孝友節義萃<lb/>
毓一家元貞初旌之<lb/>
胡光逺太平人母䘮廬墓一夕夢母欲食魚晨起號天<lb/>
將求魚以祭見生魚五尾列墓前俱有囓痕鄰里驚異<lb/>
方共聚觀有獺出草中浮水去衆知是獺所獻以狀聞<lb/>
於官表其閭至順間永平龎遵母病腫三年不能起忽<lb/>
思食魚遵求於市不得歸途歎恨忽有鯉躍入其舟作<lb/>
羮以獻母悦病瘥<lb/>
<pb n="KR2a0036_WYG_197-10b"/>
陳韶孫廣州番禺人父瀏以罪流肇州韶孫年十歳不<lb/>
忍父逺謫朝夕號泣願從父不能奪遂與俱往跋涉萬<lb/>
里不憚勞苦道過遼陽平章達春見而憫焉語之曰天<lb/>
子寛仁罰不及嗣邊地苦寒非汝所堪吾返汝故鄉汝<lb/>
願之乎韶孫曰既不能以身代父當死生以之歸非所<lb/>
願也達春驚異以錢賞之大徳六年瀏死韶孫哀慟見<lb/>
者皆為之泣下肇州萬户府以聞命遣還鄉里仍旌異<lb/>
之<lb/>
<pb n="KR2a0036_WYG_197-11a"/>
李忠晉寧人㓜孤事母至孝大徳七年地大震郇保山<lb/>
移所過居民廬舎皆推壓傾圯將近忠家分為二行五<lb/>
十餘步復合忠家獨完吳國寳雷州人性孝友父䘮廬<lb/>
墓大徳八年境内蝗害稼惟國寳田無損人皆以為孝<lb/>
感所致云<lb/>
李茂大名人徙家揚州父興夀臨卒語茂曰吾病且死<lb/>
爾善事母茂泣受命奉母孟氏益謹母嘗病目失明茂<lb/>
禱於泰安山三年復明又願母壽每日祝天乞損己年<lb/>
<pb n="KR2a0036_WYG_197-11b"/>
益母孟氏竟年八十四而殁居䘮哀慟聞者傷之大徳<lb/>
九年揚州再火延燒千餘家火及茂廬皆風返而滅事<lb/>
聞旌之<lb/>
羊仁廬州廬江人至元初阿珠兵南下仁家為所掠父<lb/>
被殺母及兄弟皆散去仁年七嵗賣為汴人李子安家<lb/>
奴力作二十餘年子安憐之縱為良仁踪蹟得母於潁<lb/>
州䝉古軍塔海家兄於睢州䝉古軍約尼家弟於邯鄲<lb/>
連大家皆為役尚無恙乃徧懇親故貸得鈔百錠歴詣<lb/>
<pb n="KR2a0036_WYG_197-12a"/>
諸家求贖之經營百計更六年乃得遂大小二十餘口<lb/>
復聚居為良孝友甚篤鄉里美之大徳十二年旌其家<lb/>
又有黄覺經建昌人五嵗因亂失母稍長誓天誦佛書<lb/>
願求母所在乃渡江涉淮行乞而往衝冒風雪備歴艱<lb/>
苦至汝州梁縣春店得其母以歸章卿孫蜀人本劉氏<lb/>
㓜為章提刑養子與母富氏相失三十八年遍訪於江<lb/>
西諸郡迎歸養之俞全杭州人㓜被掠賣為劉餻家奴<lb/>
後獲為良自汴步歸杭尋其母及姊得之事母以孝聞<lb/>
<pb n="KR2a0036_WYG_197-12b"/>
李鵬飛池州人生母姚氏為嫡母不容改嫁為朱氏妻<lb/>
鵬飛㓜不知也年十九思慕哀痛誓學醫以濟人願早<lb/>
見母行求三歲至蘄州羅田縣得焉時朱氏家方疫鵬<lb/>
飛起之遂迎還奉養久之復歸朱氏時渡江省覲既卒<lb/>
歲時攜子孫往祭墓終其身並以有司所請旌其閭<lb/>
趙一徳龍興新建人至元十二年國兵南伐被俘至燕<lb/>
為鄭留守家奴歴事三世號忠幹至大元年一日拜請<lb/>
其主鄭阿爾斯蘭及其母澤國太夫人曰一徳自去父<lb/>
<pb n="KR2a0036_WYG_197-13a"/>
母得全生依門下者三十餘年矣故鄉萬里未獲歸省<lb/>
雖思慕刻骨未嘗敢言今父母已老脱有不幸則永為<lb/>
天地間罪人矣伏地涕泣不能起阿爾斯蘭母子皆感<lb/>
動許之歸期一嵗而返一徳至家父兄已歿惟母在年<lb/>
八十餘一徳卜葬二柩畢欲少留事母懼得罪如期還<lb/>
燕阿爾斯蘭母子嘆曰彼賤隸乃能是吾可不成其孝<lb/>
乎即裂券縱為良一徳將辭歸㑹阿爾斯蘭以冤被誅<lb/>
詔籍其家羣奴各亡去一德獨奮曰主家有禍吾忍同<lb/>
<pb n="KR2a0036_WYG_197-13b"/>
路人耶即留不去與張錦童詣中書訴枉狀得昭雪還<lb/>
其所籍太夫人勞一徳曰當吏籍吾家時親戚不相顧<lb/>
汝獨冒險以白吾枉疾風勁草於汝見之令吾家業既<lb/>
䘮而復存者皆汝力也吾何以報汝因分美田廬遺之<lb/>
一徳謝曰一徳雖鄙人非有利於是也重哀吾主無罪<lb/>
而受戮故留以報主今老母八十餘得歸侍養主之賜<lb/>
已厚矣何以田廬為遂不受而去皇慶元年旌其門<lb/>
王思聰延安安塞人素力田農隙則教諸生得束脩以<lb/>
<pb n="KR2a0036_WYG_197-14a"/>
養親母喪盡哀父繼娶楊氏事之如所生以家多㓜稚<lb/>
侵父食别築室曰養老堂奉之朝夕定省愈久不怠父<lb/>
嘗病劇思聰憂甚拜祈於天額膝皆成瘡得神泉飲之<lb/>
愈後復失明思聰䑛之即能視縣上狀命表異之<lb/>
徹辰台奎蘇氏㓜喪父事母篤孝稍壯母殁慟哭頓絶<lb/>
水醬不入口者三日既葬居喪有禮每節序祭祀哭泣<lb/>
常如袒括時年四十餘思慕猶如孩童每見人父母則<lb/>
嗚咽流涕人問其故曰人皆有父母我獨無是以泣耳<lb/>
<pb n="KR2a0036_WYG_197-14b"/>
至大三年褒異之<lb/>
王初應漳州長泰人至大四年二月從父義士樵劉嶺<lb/>
山有虎出叢棘中搏義士傷右肩初應赴救抽䥥刀刺<lb/>
虎鼻殺之義士得生泰定二年同縣施合徳父真祐嘗<lb/>
出耘為虎扼於田合徳與從弟發仔持斧前殺虎父得<lb/>
生並旌其門<lb/>
鄭文嗣婺州浦江人其家十世同居凡二百四十餘年<lb/>
一錢尺帛無敢私至大間表其門文嗣殁從弟大和繼<lb/>
<pb n="KR2a0036_WYG_197-15a"/>
主家事益嚴而有恩家庭中凛如公府子弟稍有過頒<lb/>
白者猶鞭之每遇嵗時大和坐堂上羣從子皆盛衣冠<lb/>
鴈行立左序下以次進拜跪奉觴上夀畢皆肅容拱手<lb/>
自右趨出足武相銜無敢參差者見者嗟慕謂有三代<lb/>
遺風狀聞復其家部使者余闕為書東浙第一家以褒<lb/>
之大和方正不奉浮屠老子教冠婚䘮葬必稽朱熹家<lb/>
禮而行執親䘮哀甚三年不御酒肉子孫從化皆孝謹<lb/>
雖嘗仕宦不敢一毫有違家法諸婦惟事女工不使預<lb/>
<pb n="KR2a0036_WYG_197-15b"/>
家政宗族里閭皆懷之以恩家畜兩馬一出則一為之<lb/>
不食人以為孝義所感有家範三卷𫝊於世<lb/>
王薦福寧人性孝而好義父嘗疾甚薦夜禱於天願減<lb/>
己年益父夀父絶而復甦告其友曰適有神人黄衣紅<lb/>
帕首恍惚語我曰汝子孝上帝命鍚汝十二齡疾遂愈<lb/>
後果十二年而卒母沈氏病渇語薦曰得𤓰以啖我渇<lb/>
可止時冬月求於鄉不得行至深奥嶺值大雪薦避雪<lb/>
樹下思母病仰天而哭忽見巖石間青蔓離披有二𤓰<lb/>
<pb n="KR2a0036_WYG_197-16a"/>
焉因摘歸奉母母食之渇頓止兄孟韐早世嫂林氏更<lb/>
適劉仲山仲山嘗以田鬻於薦及死不能葬且無子族<lb/>
以其貧莫肯為之後薦即以田還之使置後且治葬焉<lb/>
州禁民死不葬者時民貧未葬者衆畏令悉焚柩棄骨<lb/>
野中薦哀之以地為義阡收瘞之有死不能歛者復買<lb/>
棺以贈人皆感焉至大四年其鄉旱民艱糴薦盡出儲<lb/>
粟賑之有施福等十一家飢欲死薦聞惻然欲濟之家<lb/>
粟已竭即以己田易榖百石分給之福等徳其活已每<lb/>
<pb n="KR2a0036_WYG_197-16b"/>
月朔㑹佛祠為祈福福建宣慰司上狀旌之<lb/>
郭全遼陽人㓜喪母哀戚如成人及壯父庭玉又卒居<lb/>
廬三載啜粥面墨事繼母唐古氏甚孝唐古氏生四子<lb/>
皆㓜全躬耕以養既長娶婦各求分財異居全不能止<lb/>
凡田廬器物悉自取朽敝者奉唐古氏以居甘㫖無乏<lb/>
唐古氏卒全年六十餘哀痛毁瘠廬其墓終䘮又有劉<lb/>
徳奉元人父娶後妾何氏徳事之如所生家貧傭工取<lb/>
直寸錢尺帛皆上之四弟並何出徳撫愛又篤年五十<lb/>
<pb n="KR2a0036_WYG_197-17a"/>
未娶稱貸得錢先為弟求婦諸弟亦化其徳一門藹然<lb/>
鄉里稱為劉佛子瑪雅噶伊嚕勒昆氏素貧事繼母張<lb/>
氏庶母吕氏克盡子職劉居敬大都人年十歲繼母郝<lb/>
氏病居敬憂之懇天以求代狀聞並褒表之<lb/>
楊皥扶風人父清母牛氏牛氏嘗病劇皥叩天求代遂<lb/>
痊如是者再後牛氏失明皥登太白山取神泉洗之復<lb/>
如故牛氏歿哀毁特甚葬之日大雨獨皥墓前後數里<lb/>
密雲蔽之雨不沾土送者大悦葬畢令妻衛氏家居養<lb/>
<pb n="KR2a0036_WYG_197-17b"/>
清皥獨廬墓上負土為墳疏食水飲終其喪清卒亦如<lb/>
之<lb/>
丁文忠許州偃城人業鼓冶母和氏疾與弟文孝竭力<lb/>
調侍母卒文忠廬墓側不與妻面者三年父貴又疾醫<lb/>
不能療文忠造車一輛兄弟共御之載父禱於嵩山五<lb/>
臺泰安河瀆諸祠途遇異僧遺藥而愈延祐二年旌之<lb/>
邵敬祖宛丘人父䘮廬墓母繼殁河決不克葬殯於城<lb/>
西敬祖露宿依其側風雨不去友人哀之為縛草舎庇<lb/>
<pb n="KR2a0036_WYG_197-18a"/>
之前後居廬六年兩髀俱成濕疾至治三年旌其家其<lb/>
後又有永平李彦忠父喪廬墓八年不至家茶陵譚景<lb/>
星㓜失父追念之廬其墓十年亳州郭成年七十一母<lb/>
喪食粥廬墓一年朝夕哭臨人哀其老而能孝<lb/>
扈鐸汴梁蘭陽人蚤孤育於伯父及壯事伯父如所生<lb/>
伯父老無子鐸為買妾嵗餘産一女其妾性頗不慧熟<lb/>
寐壓女死乆之伯父卒鐸葬之甚哀遺腹生一男鐸懲<lb/>
前失告其母及妻妹護視之已復廬戸外中夜審察不<lb/>
<pb n="KR2a0036_WYG_197-18b"/>
敢安寢弟能食常自抱哺與同臥起十年不少怠弟有<lb/>
疾鐸夜稽顙星斗哀禱曰天不伐余家鐸父子間可去<lb/>
一人勿喪吾弟使伯父無後也明旦弟愈母卒哀毁踰<lb/>
禮廬於墓側不理家事宗族勸之歸鐸曰今嵗凶多盗<lb/>
吾家雖貧安知墓中無可欲乎倘驚吾親之靈雖生何<lb/>
為卒守廬不去<lb/>
孫秀實大寧人性剛毅喜周人急里人王仲和嘗託秀<lb/>
實貸富人鈔二千錠貧不能償棄其親逃去數年其親<lb/>
<pb n="KR2a0036_WYG_197-19a"/>
思之疾秀實日饋薪米存問終不樂秀實哀之悉為代<lb/>
償取券還其親復命奴控馬賫金訪仲和使歸父子歡<lb/>
聚聞者莫不嘆美又李懷玉等貸秀實鈔一千五百錠<lb/>
度無以償盡還其劵不徴復有賈進大同人大徳九年<lb/>
地震民居多傷且乏食進給酒藥炭米濟之毎歲冬製<lb/>
木棉裘數百襲衣寒者買地為義阡使無墓者葬之李<lb/>
子敬陜西三原人嫁不能嫁者五十餘人葬不能葬者<lb/>
五十餘䘮焚逋券四萬餘貫有司以名聞並旌之<lb/>
<pb n="KR2a0036_WYG_197-19b"/>
宗杞大都人年十九父内宰卒擗踊號泣絶而復甦水<lb/>
漿不入口者三日哀氣傷心遂成疾伏臥床榻猶哭不<lb/>
止涙盡繼之以血既葬疾轉甚杞有繼母無他兄弟度<lb/>
不能自起作遺書囑其妻楊氏曰汝善守志以事吾母<lb/>
遂卒楊氏遺腹生一男人以為孝感天不絶其嗣云泰<lb/>
定三年旌其門<lb/>
趙榮扶風人母强氏有疾榮割股肉啖之者三復負母<lb/>
登太白山禱於神得聖水飲之乃痊後年七十五卒榮<lb/>
<pb n="KR2a0036_WYG_197-20a"/>
號痛不食三日方飲水七日乃食粥葬之日白雲庇其<lb/>
墓前後十五里葬畢而散榮負土成墳廬其側終喪<lb/>
吳好直華州蒲城人父歿事繼母孝兄弟嘗求分財好<lb/>
直勸諭不能止即以已所當得悉推與之出從師學澹<lb/>
泊三十年無少悔又有甄城柴郁陳舜咨皆能孝友以<lb/>
已産分讓兄弟縣令言狀並表美之<lb/>
余丙建徳遂安人㓜喪母泣血成疾父亡不忍葬結廬<lb/>
古山下殯其中日閉户守視有牧童遺火延殯廬丙與<lb/>
<pb n="KR2a0036_WYG_197-20b"/>
子慈亟撲不止欲投身火中與柩俱焚俄暴雨火滅<lb/>
徐鈺鎮江人始冠侍父鎮將之婺源過丹陽小谿鎮乘<lb/>
橋失足堕水中同行者立岸上不能救鈺投谿擁鎮出<lb/>
鎮挽得行舟以升鈺力憊且水勢湍急遂溺死屍流四<lb/>
十五里得於灘江浙行省言狀表異之<lb/>
尹莘汴梁洧川人至治初遊學於京師忽夢母疾心怪<lb/>
之馳歸母已亡居廬疏食哀毁骨力每雞鳴而起手治<lb/>
祭饌詣墓所哭奠之風雪不廢父輔臣嘗疾疫莘侍奉<lb/>
<pb n="KR2a0036_WYG_197-21a"/>
湯藥衣不解帶嘗其糞以驗差劇夜則禱於天曰莘母<lb/>
亡不能見父病不能治為人子若此何以自立於世願<lb/>
死以代父命數日愈鄉里嗟異之又有高唐孫希賢母<lb/>
病痢希賢閲方書有曰血温身熱者死血冷身凉者生<lb/>
希賢嘗之其血温乃號泣祈天求身代之母遂愈髙郵<lb/>
卜勝榮母痢不能藥日嘗痢以求愈兄疾禮北辰乞減<lb/>
己年延之並痊<lb/>
劉廷讓大寧武平人至順初北方兵起民被殺掠廷讓<lb/>
<pb n="KR2a0036_WYG_197-21b"/>
挈家避山中有㓜弟方乳母王氏置於懷兵急廷讓乃<lb/>
棄已子一手抱㓜弟一手扶母疾驅得免事聞旌之<lb/>
劉通亳州譙縣人家貧業農母卜氏好聲樂每眩技者<lb/>
以簫鼓至門必令娛侍或自歌舞以悦母心卜氏目失<lb/>
明通誓斷酒肉禱之三十年不懈卜氏年八十五忽復<lb/>
明至大間鄱陽黄鎰皇慶間諸暨丁祥一皆以親喪明<lb/>
以舌䑛之復能視並命褒表<lb/>
張旺舅安豐霍丘人㓜失父母陳氏居貧守志旺舅九<lb/>
<pb n="KR2a0036_WYG_197-22a"/>
嵗賣餳以養及長母病伏枕數月旺舅無貲命醫惟日<lb/>
夜痛哭禮天求代未幾遂愈又自以生業㣲不能多給<lb/>
竟不娶以終母年縣令言於朝旌之<lb/>
張思孝華州人母喪以孝聞父疾調䕶甚至不愈以父<lb/>
涕洟半器埀泣盡飲之復潔齋致禱乞以身代未幾遂<lb/>
痊至順三年表其門<lb/>
杜佑邳州人河南行省署為三义水馬站提領父成病<lb/>
於家佑忽心驚舉體沾汗即棄職歸父病始二日遂禱<lb/>
<pb n="KR2a0036_WYG_197-22b"/>
神求代且嘗糞以驗疾父卒廬墓盡哀有馴兔之瑞<lb/>
長壽父帖珠官平章政事生五子長山夀早世次即長<lb/>
夀次永壽福壽孟古哈雅元統間帖珠殁長壽哀毁盡<lb/>
禮服闋當䕃叙與弟羅拜母前曰吾父㢘貧諸弟未有<lb/>
所立願以職讓永夀永夀讓福夀福夀曰二兄能讓福<lb/>
壽獨不能耶以讓孟古哈雅母從之孟古哈雅遂告蔭<lb/>
為太禧宗禋院神御殿侍禮佐郎階奉議大夫兄弟奉<lb/>
母尤篤邦閭美之至大間河中梁威遜親喪廬墓兄諾<lb/>
<pb n="KR2a0036_WYG_197-23a"/>
海為鄂囉官自以嘗逺仕不得養其親即棄職舉威遜<lb/>
代之人稱威遜能孝諾海能義又有輝和爾氏齊齊克<lb/>
及濠州高中嘉定武進皆以侍親不願仕以祖父蔭讓<lb/>
叔父昆弟云<lb/>
孫瑾鎮江丹徒人父喪哀毁嚴冬跣足而步停柩四載<lb/>
衣不解帶常食粥誦佛書及葬載柩渡江潮波方湧俄<lb/>
順風翼帆如履平地事繼母唐氏尤孝嘗患癰瑾親吮<lb/>
之又䘮目瑾䑛之復明唐氏卒卜日將葬時春苦雨瑾<lb/>
<pb n="KR2a0036_WYG_197-23b"/>
夜號天乞霽至旦雲日開朗甫掩壙隂氣復合雨注數<lb/>
日不止又有吳希曽睢寧人父卒葬之日大雨希曾跪<lb/>
柩前炷艾燃腕火熾雨止既葬廬於墓左縣上狀並旌<lb/>
之<lb/>
張恭河南偃師人以兵部符署鷹房府案牘親老辭歸<lb/>
侍養墾理先墓身負水灌松栢父喪過哀侍母馮氏尤<lb/>
謹歲凶恭夫婦采野菜為食而營奉甘旨無乏母有疾<lb/>
恭手除溷穢喂哺飲食且嘗糞以驗疾勢天厯初西兵<lb/>
<pb n="KR2a0036_WYG_197-24a"/>
至河南居民悉竄恭守視母病項中一劔不去母驚悸<lb/>
而殁恭居喪盡禮人稱孝焉有詔旌其閭<lb/>
訾汝道徳州齊河人父興卒居喪以孝聞母高氏治家<lb/>
嚴汝道承順甚恭母嘗寢疾晝夜不去側一日母屏人<lb/>
授以金珠若干曰汝素孝室無私蓄我一旦不諱此物<lb/>
非汝有矣可善藏之毋令他兄弟知也汝道泣拜曰吾<lb/>
父母起艱難成家業今田宅牛羊已多汝道恨無以報<lb/>
大恩尚敢受此以重不孝之罪乎竟辭之母卒哀毁終<lb/>
<pb n="KR2a0036_WYG_197-24b"/>
喪不御酒肉性尤友愛二弟將析居汝道悉以美田廬<lb/>
譲之二弟早世撫諸孤如已子鄉人劉顯等貧無以為<lb/>
生汝道割已田各畀之使食其租終身里中嘗大疫有<lb/>
食𤓰得汗而愈者汝道即多市𤓰及攜米歴户饋之或<lb/>
曰癘氣能染人勿入也不聼益周行問所苦然卒無恙<lb/>
有死者復贈以槥櫝人咸感之嘗出麥粟貸人至秋蝗<lb/>
食稼人無以償汝道聚其券焚之縣令李讓為請旌其<lb/>
家<lb/>
<pb n="KR2a0036_WYG_197-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_197-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百九十七<lb/>
<pb n="KR2a0036_WYG_197-26a"/>
元史卷一百九十七考證<lb/>
南陽陳介淮安翟諟　續通考作陳仁穆諟<lb/>
王閏𫝊中統二年復其役　永樂大典載復役在中統<lb/>
　三年<lb/>
甯珠赫𫝊珠赫李嘉努管如林朱天祥並以母疾刲股<lb/>
　旌其家　按元典章至元七年御史臺以新城杜添<lb/>
　兒割股奉母請旌省議以毁傷親體不行珠赫等予<lb/>
　旌當在七年以前事<lb/>
<pb n="KR2a0036_WYG_197-26b"/>
尹莘𫝊　按莘一統志作萃續通鑑作華<lb/>
</p>
<p>
</p>
  </div>
</body>
</text>
</TEI>
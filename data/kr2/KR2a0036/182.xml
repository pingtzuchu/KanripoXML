<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百八十二</head> <lb/>
    <p>
<pb n="KR2a0036_WYG_182-1a"/>
欽定四庫全書<lb/>
　元史卷一百八十二<lb/>
　　明翰林學士亞中大夫知制誥兼修國史宋濓等修<lb/>
　列傳第六十九<lb/>
　　張起巖<lb/>
張起巖字夢臣其先章邱人五季避地禹城髙祖迪以<lb/>
元帥右監軍權濟南府事徙家濟南當金之季張榮據<lb/>
有章邱鄒平濟陽長山新市蒲臺新城淄州之地嵗丙<lb/>
<pb n="KR2a0036_WYG_182-1b"/>
戌歸於太祖始終能效忠節迪與其子福實先後羽翼<lb/>
之福仕為濟南路軍民鎮撫兵鈐轄權府事生東昌録<lb/>
事判官鐸鐸生四川行省儒學副提舉範範生起巖初<lb/>
其母邱氏有娠見長蛇數丈入榻下已忽不見乃驚而<lb/>
誕起巖㓜從其父學年弱冠以察舉為福山縣學教諭<lb/>
值縣官捕蝗移攝縣事久之聴㫁明允其民相率曰若<lb/>
得張教諭為真縣尹吾屬何患焉政成遷安邱中延祐<lb/>
乙卯進士首選除同知登州事特㫖改集賢修撰轉國<lb/>
<pb n="KR2a0036_WYG_182-2a"/>
子博士陞國子監丞進翰林待制兼國史院編修官丁<lb/>
内艱服除選為監察御史中書㕘政楊廷玉以墨敗臺<lb/>
臣奉㫖就廟堂逮之下吏丞相都爾蘇疾其摧辱同列<lb/>
悉誣臺臣罔上欲寘之重辟起巖以新除留臺抗章論<lb/>
曰臺臣按劾百官論列朝政職使然也今以奉職獲戾<lb/>
風紀解體正直結舌忠良寒心殊非盛世事且世皇建<lb/>
臺閣廣言路維持治體陛下即位詔㫖動法祖宗今臺<lb/>
臣坐譴公論杜塞何謂法祖宗耶章三上不報起巖廷<lb/>
<pb n="KR2a0036_WYG_182-2b"/>
爭愈急帝感悟事乃得釋猶皆坐罷免還鄉里遷中書<lb/>
右司員外郎進左司郎中兼經筵官拜太子右贊善丁<lb/>
外艱服除改燕王府司馬拜禮部尚書文宗親郊起巖<lb/>
充大禮使導帝陟䧏步武有節衣前後襜如陪位百官<lb/>
望之如古圖書中所覩帝甚嘉之賜賚優渥轉㕘議中<lb/>
書省事寧宗崩燕南俄起大獄有妄男子上變言部使<lb/>
者謀不軌按問皆虚法司謂唐律告叛者不反坐起巖<lb/>
奮謂同列曰方今嗣君未立人情危疑不亟誅此人以<lb/>
<pb n="KR2a0036_WYG_182-3a"/>
杜奸謀慮妨大計趣有司具獄都人肅然大事尋定中<lb/>
書方列坐銓選起巖薦一士可用丞相不悦起巖即攝<lb/>
衣而起丞相以為忤已遷翰林侍講學士知制誥兼修<lb/>
國史修三朝實録加同知經筵事御史臺奏除淛西廉<lb/>
訪使不允已而擢陜西行臺侍御史将行復留為侍講<lb/>
學士拜江南行臺侍御史召入中臺為侍御史轉燕南<lb/>
廉訪使搏擊豪强不少容貸貧民頼以吐氣滹沱河水<lb/>
為真定害起巖請封河神為侯爵而移文責之復修其<lb/>
<pb n="KR2a0036_WYG_182-3b"/>
隄防瀹其湮欝水患遂息陞江南行臺御史中丞拜翰<lb/>
林學士承㫖知制誥兼修國史知經筵事右丞相伯竒<lb/>
里克布哈為臺臣所糾罷未幾再入相諷詞臣言臺章<lb/>
之非起巖執不可聞者壯之俄拜御史中丞論事剴直<lb/>
無所顧忌與上官多不合詔修遼金宋三史復命入翰<lb/>
林為承㫖充總裁官積階至榮禄大夫起巖熟於金源<lb/>
典故宋儒道學源委尤多究心史官有露才自是者每<lb/>
立言未當起巖據理竄定深厚醇雅理致自足史成年<lb/>
<pb n="KR2a0036_WYG_182-4a"/>
始六十有五遂上䟽乞骸骨以歸後四年卒謚曰文穆<lb/>
起巖面如紫瓊美髯方頤而眉目清揚可觀望而知為<lb/>
雅量君子及其臨政決議意所背鄉屹若泰山不可回<lb/>
奪或時面折人面頸發赤不少恕廟堂憚之識者謂其<lb/>
外和中剛不受人籠絡如歐陽修名聞四裔安南修貢<lb/>
其陪臣致其世子之辭必候起巖起居性孝友少處窮<lb/>
約下帷教授躬致米百里外以養父母撫弟如石教之<lb/>
宦學無不備至舉親族弗克𦵏者二十餘䘮且買田以<lb/>
<pb n="KR2a0036_WYG_182-4b"/>
給其祭凡獲俸賜必與故人賓客共之卒之日廪無餘<lb/>
粟家無餘財先是至元乙酉三月乙亥太史奏文昌星<lb/>
明文運將興時世祖行幸上京明日丙子皇孫降生於<lb/>
儒州是夜起巖亦生其後皇孫踐阼是為仁宗始詔設<lb/>
科取士及廷試起巖遂為第一人論者以為非偶然也<lb/>
起巖博學有文善篆𨽻有華峯漫藁華峰類藁金陵集<lb/>
各若干卷藏于家子二人琳琛<lb/>
　　歐陽𤣥<lb/>
<pb n="KR2a0036_WYG_182-5a"/>
歐陽𤣥字原功其先家廬陵與文忠公修同所自出至<lb/>
曾大父新始遷居瀏陽故𤣥為瀏陽人㓜岐嶷母李氏<lb/>
親授孝經論語小學諸書八嵗能成誦始從鄉先生張<lb/>
貫之學日記數千言即知屬文十嵗有黄冠師注目視<lb/>
𤣥謂貫之曰是兒神氣凝逺目光射人異日當以文章<lb/>
冠世廊廟之器也言訖而去亟追與語已失所之部使<lb/>
者行縣𤣥以諸生見命賦梅花詩立成十首晩歸增至<lb/>
百首見者駭異之年十四益從宋故老習為詞章下筆<lb/>
<pb n="KR2a0036_WYG_182-5b"/>
輒成章每試庠序輒占髙等弱冠下帷數年人莫見其<lb/>
面經史百家靡不研究伊洛諸儒源委尤為淹貫延祐<lb/>
元年詔設科取士𤣥以尚書與貢明年賜進士出身授<lb/>
岳州路平江州同知調太平路蕪湖縣尹縣多疑獄久<lb/>
不決𤣥察其情皆為平反豪右不法虐其驅奴𤣥㫁之<lb/>
從良貢賦徴發及時民樂趨事教化大行飛蝗獨不入<lb/>
境改武岡縣尹縣控制溪洞蠻獠雜居撫字稍乖輒弄<lb/>
兵犯順𤣥至踰月赤水太清兩洞聚衆相攻殺官曹相<lb/>
<pb n="KR2a0036_WYG_182-6a"/>
顧失色計無從出𤣥即日單騎從二人徑抵其地諭之<lb/>
至則死傷滿道戰鬬未己獠人熟𤣥名棄兵仗羅拜馬<lb/>
首曰我曺非不畏法縁訴其事於縣縣官不為直反以<lb/>
繇役横斂掊克之情有弗堪乃𤼵憤就死耳不意煩我<lb/>
清廉官自來𤣥諭以禍福歸為理其訟獠人遂安召為<lb/>
國子博士陞國子監丞致和元年遷翰林待制兼國史<lb/>
院編修官時當兵興𤣥領印攝院事日直内廷㕘決機<lb/>
務凡逺近調𤼵制詔書檄既而改元天厯郊廟建后立<lb/>
<pb n="KR2a0036_WYG_182-6b"/>
儲肆赦之文皆經撰述復條時政數十亊實封以聞多<lb/>
推行之明年初置奎章閣學士院又置藝文監隸焉皆<lb/>
選清望官居之文宗親署𤣥為藝文少監奉詔纂修經<lb/>
世大典陞太監檢校書籍事元統元年改僉太常禮儀<lb/>
院亊拜翰林直學士編修四朝實録俄兼國子祭酒召<lb/>
赴中都議事陞侍講學士復兼國子祭酒重紀至元五<lb/>
年足患風痺乞南歸以便醫藥帝不允拜翰林學士未<lb/>
幾懇辭去位帝復不允免其行朝賀禮至正改元更張<lb/>
<pb n="KR2a0036_WYG_182-7a"/>
朝政事有不便者集議廷中𤣥極言無隠科目之復沮<lb/>
者尤衆𤣥尤力争之未幾南歸復起為翰林學士以疾<lb/>
未行詔修遼金宋三史召為總裁官發凡舉例俾論撰<lb/>
者有所據依史官中有悻悻露才論議不公者𤣥不以<lb/>
口舌爭俟其呈藁援筆竄定之統系自正至於論贊表<lb/>
奏皆𤣥屬筆五年帝以𤣥歴仕累朝且有修三史功諭<lb/>
㫖丞相超授爵秩遂擬拜翰林學士承㫖及入奏上稱<lb/>
快者再三已而乞致仕帝復不允御史臺奏除福建廉<lb/>
<pb n="KR2a0036_WYG_182-7b"/>
訪使行次淛西疾復作乃上休致之請作南山隠居優<lb/>
游山水之間有終焉之志復拜翰林學士承㫖𤣥屢力<lb/>
辭不獲命奉勅定國律尋乞致仕陳情懇切乃特授湖<lb/>
廣行中書省右丞致仕賜白玉束帶給俸賜以終其身<lb/>
将行帝復降㫖不允仍前翰林學士承㫖進階光禄大<lb/>
夫十四年汝潁盜起蔓延南北州縣幾無完城𤣥獻招<lb/>
捕之䇿千餘言鑿鑿可行當時不能用十七年春乞致<lb/>
仕以中原道梗欲由蜀還鄉帝復不允時将大赦天下<lb/>
<pb n="KR2a0036_WYG_182-8a"/>
宣赴内府𤣥久病不能步履丞相𫝊㫖肩輿至延春閣<lb/>
下實異數也是嵗十二月戊戌卒於崇敎里之寓舍年<lb/>
八十五中書以聞帝賜賻甚厚贈崇仁昭徳推忠守正<lb/>
功臣大司徒柱國追封楚國公諡曰文𤣥性度雍容含<lb/>
𢎞縝宻處已儉約為政廉平歴官四十餘年在朝之日<lb/>
殆四之三三任成均而兩為祭酒六入翰林而三拜承<lb/>
㫖修實録大典三史皆大製作屢主文衡兩知貢舉及<lb/>
讀卷官凡宗廟朝廷雄文大冊播告萬方制誥多出𤣥<lb/>
<pb n="KR2a0036_WYG_182-8b"/>
手金繒上尊之賜幾無虚嵗海内名山大川釋老之宫<lb/>
王公貴人墓隧之碑得𤣥文辭以為榮片言隻字流傳<lb/>
人問咸知寳重文章道徳卓然名世羽儀斯文贊衛治<lb/>
具與有功焉𤣥無子以從子達老後復先𤣥卒有圭齋<lb/>
文集若干卷傳于世<lb/>
　　許有壬<lb/>
許有壬字可用其先世居潁後徙湯陰有壬㓜頴悟讀<lb/>
書一目五行嘗閲衡州淨居院碑文近千言一覽輒背<lb/>
<pb n="KR2a0036_WYG_182-9a"/>
誦無遺年二十暢師文薦入翰林不報授開寧路學正<lb/>
陞敎授未上辟山北㢘訪司書吏擢延祐二年進士第<lb/>
授同知遼州事㑹闗中有警鄰州聴民出避棄孩嬰滿<lb/>
道上有壬獨率弓箭手閉城門以守卒獲無虞州有追<lb/>
逮不許胥隸足跡至村疃唯給信牌令執里役者呼之<lb/>
民安而事集右族貪虐者懲之冤獄雖有成案皆平反<lb/>
而釋其罪州遂大治六年己未除山北廉訪司經歴至<lb/>
治元年遷吏部主事二年轉江南行臺監察御史行部<lb/>
<pb n="KR2a0036_WYG_182-9b"/>
廣東以貪墨劾罷廉訪副使哈濟賽音至江西㑹廉訪<lb/>
使苗好謙監焚昏鈔檢視鈔者日至百餘人好謙恐其<lb/>
有弊痛鞭之人畏罪率剔真為偽以迎其意筦庫吏而<lb/>
下榜掠無全膚迄莫能償有壬覆視之率真物也遂釋<lb/>
之凡勢官豪民人畏之如虎狼者有壬悉擒治以法部<lb/>
内肅然召拜監察御史三年八月英宗暴崩於南坡賊<lb/>
臣特克實遣人自上京至封府庫収百官印有壬知事<lb/>
急即往告中丞董守庸守庸謂宫禁事非子所當問有<lb/>
<pb n="KR2a0036_WYG_182-10a"/>
壬即疏守庸及經歴多爾濟巴勒監察御史郭額森呼<lb/>
圖克阿附特克實之罪以俟十月特克實伏誅泰定帝<lb/>
𤼵上都御史大夫寧珠先還京師有壬即䄂疏上之及<lb/>
帝至復上言特們徳爾之子索諾木與聞大逆乞賜典<lb/>
刑其兄弟勿令出入宫禁中書平章王毅右丞髙昉横<lb/>
罹奪爵而四川行省平章趙世延受禍尤慘皆請雪冤<lb/>
復職繼上正始十事一曰輔翼太子宜先訓導二曰遴<lb/>
選長官宜先培養三曰通籍宫禁宜别貴賤四曰欲謹<lb/>
<pb n="KR2a0036_WYG_182-10b"/>
兵權宜削兼領五曰武備廢弛宜加修飭六曰賊臣妻<lb/>
妾宜禁勢官徴索七曰前赦權以止變宜再詔以正名<lb/>
八曰特們徳爾諸子宜籍沒以懲惡九曰考騐經費以<lb/>
減民賦十曰撙節浮蠧以紓國用帝多從之泰定元年<lb/>
初立詹事院選為中議改中書左司員外郎京幾饑有<lb/>
壬請振之同列讓曰子言固善其如虧國何有壬曰不<lb/>
然民本也不虧民顧豈虧國邪卒白於丞相發糧四十<lb/>
萬斛濟之民頼以活者甚衆國學舊法每以積分次第<lb/>
<pb n="KR2a0036_WYG_182-11a"/>
貢以出官執政用監丞張起巖議欲廢之而以推擇徳<lb/>
行為務有壬折之曰積分雖未盡善然可得博學能文<lb/>
之士若曰惟徳行之擇其名固佳恐皆厚貌深情專意<lb/>
外飾或懵不能識丁矣議久不決三年六月陞右司郎<lb/>
中其事遂行已而復寢獲盜例有賞論者多疑其偽有<lb/>
淹四十餘年者羣訴於馬首有壬曰盜賊方熾求疵太<lb/>
甚緩急何以使人但經部使者覆覈者皆予官俄移左<lb/>
司郎中每遇公議有壬屢爭事得失迅掃積滯幾無留<lb/>
<pb n="KR2a0036_WYG_182-11b"/>
牘都事宋本退語人曰此貞觀開元間議事也明年丁<lb/>
父憂天厯三年擢兩淮都轉運鹽司使先是鹽法壞廷<lb/>
議非有壬不能集事故有是命有壬訽究弊端立法而<lb/>
通融之國課遂登至順二年二月召叅議中書省事未<lb/>
幾以丁母憂去元綂元年復以叅議召明年甲戌拜治<lb/>
書侍御史轉奎章閣學士院侍書學士仍治臺事㑹福<lb/>
達嚕噶齊旺布藉丞相勢宿衛東宫其行頗淫穢御史<lb/>
劾之旺布蔵御史大夫家有壬捕而遣之九月拜中書<lb/>
<pb n="KR2a0036_WYG_182-12a"/>
㕘知政事知經筵事帝詔羣臣議上皇太后尊號為太<lb/>
皇太后有壬曰皇上於皇太后母子也若加太皇太后<lb/>
則為孫矣非禮也衆弗之從有壬曰今制封贈祖父母<lb/>
降於父母一等葢推恩之法近重而逺輕今尊皇太后<lb/>
為太皇太后是推而逺之乃反輕矣豈所謂尊之者邪<lb/>
弗之聴中書平章政事徹爾特穆爾挾私憾奏罷進士<lb/>
科有壬廷爭甚苦不能奪遂稱疾在告帝强起之拜侍<lb/>
御史㑹汝寧棒胡反大臣有忌漢官者取賊所造旗幟<lb/>
<pb n="KR2a0036_WYG_182-12b"/>
及偽宣勑班地上問曰此欲何為耶意漢官諱言反将<lb/>
以罪中之有壬曰此曺建年號稱李老君太子部署士<lb/>
卒以敵官軍其反狀甚明尚何言其語遂塞廷議欲行<lb/>
古劓法立行樞宻院禁漢人南人勿學䝉古輝和爾字<lb/>
書有壬皆爭止之重紀至元初長蘆韓公溥因家蔵兵<lb/>
器遂起大獄株連臺若省多以贓敗獨無有壬名由是<lb/>
忌者益甚有壬度不可留遂歸彰徳已而南遊湘漢間<lb/>
至元六年召入中書仍為㕘知政事明年改元至正有<lb/>
<pb n="KR2a0036_WYG_182-13a"/>
壬極論帝當親祀太廟母后虚位徽政院當罷改元命<lb/>
相當合為一詔冗職當沙汰錢糧當裁節如此之類人<lb/>
皆韙之轉中書左丞二年囊嘉特沁薩巴及博囉特穆<lb/>
爾獻議開西山金口導渾河踰京城達通州以通漕運<lb/>
丞相托克托主行之甚力有壬争曰渾河之水湍悍易<lb/>
決而足以為害淤淺易塞而不可行舟况地勢髙下甚<lb/>
有不同徒勞民費財耳不聴後卒如有壬言先是有壬<lb/>
之父熙載仕長沙日設義學訓諸生既殁而諸生思之<lb/>
<pb n="KR2a0036_WYG_182-13b"/>
為立東岡書院朝廷賜額設官以為育才之地南臺監<lb/>
察御史茂巴爾斯縁睢眦怨言書院不當立并搆浮辭<lb/>
誣衊有壬并其二弟有儀有孚有壬遂稱病歸四年改<lb/>
江淛行省左丞辭六年召為翰林學士既上又辭監察<lb/>
御史累章辨其誣俄拜淛西廉訪使未上復以翰林學<lb/>
士承㫖召仍知經筵事明年夏授御史中丞賜白玉束<lb/>
帶及御衣一襲未幾復以病歸監察御史達蘭布哈銜<lb/>
有壬時短長之奏劾甚力事尋白十二年盜起河南聲<lb/>
<pb n="KR2a0036_WYG_182-14a"/>
撼河朔間有壬畫備禦之策十五條以授郡将民藉以<lb/>
安十三年起拜河南行省左丞朝廷遣将出征環河南<lb/>
境連營以百數一切芻餉皆仰給之有壬從容集事若<lb/>
平時然十五年遷集賢大學士尋改樞宻副使復拜中<lb/>
書左丞時以言為諱有壬力言朝廷務行姑息之政賞<lb/>
重罰輕故将士貪掠子女玉帛而無鬭志遂倡招降之<lb/>
䇿言多不載有僧名開自髙郵來言張士誠乞降衆幸<lb/>
事且成皆大喜有壬獨疑其妄呼僧詰之果語塞不能<lb/>
<pb n="KR2a0036_WYG_182-14b"/>
對轉集賢大學士兼太子左諭徳階至光禄大夫有壬<lb/>
前朝舊徳太子頗敬禮之一日入見方臂鷙禽以為樂<lb/>
遽呼左右屏去十七年以老病力乞致仕久之始得請<lb/>
詔給俸賜以終其身二十四年九月二十一日卒年七<lb/>
十八有壬歴事七朝垂五十年遇國家大事無不盡言<lb/>
皆一根至理而曲盡人情當權臣恣睢之時稍忤意輒<lb/>
誅竄隨之有壬絶不為巧避計事有不便明辨力諍不<lb/>
知有死生利害君子多之有壬善筆札工辭章歐陽𤣥<lb/>
<pb n="KR2a0036_WYG_182-15a"/>
序其文謂其雄渾閎雋湧如層瀾迫而求之則淵靚深<lb/>
實葢深許之也所著有至正集若干卷謚曰文忠子一<lb/>
人曰禛<lb/>
　　宋本<lb/>
宋本字誠夫大都人自㓜頴㧞異羣兒既成童聚經史<lb/>
窮日夜讀之句探字索必通貫乃已嘗從父禛官江陵<lb/>
江陵王奎文明性命義理之學本往質所得造詣日深<lb/>
善為古文辭必已出峻潔刻厲多㣲辭年四十始還燕<lb/>
<pb n="KR2a0036_WYG_182-15b"/>
至治元年策天下士于廷本為第一人賜進士及第授<lb/>
翰林修撰泰定元年春除監察御史首言逆賊特克實<lb/>
等雖伏誅其黨樞宻副使阿薩爾身親弑逆以告變得<lb/>
竄嶺南乞早正天討國制範黄金為太廟神主仁宗室<lb/>
盜竟竊去本言在法民間失盜捕之違期不獲猶治罪<lb/>
太常失典守及在京應捕官皆當罷去又言中書宰執<lb/>
日趨禁中固寵苟安兼旬不至京堂壅滯機務乞戒飭<lb/>
臣僚自非入宿衛日必詣所署治事皆不報踰月調國<lb/>
<pb n="KR2a0036_WYG_182-16a"/>
子監丞夏風烈地震有㫖集百官雜議弭災之道時宿<lb/>
衛士自北方來者復遣歸乃羣相剽刼殺人桓州道中<lb/>
既逮捕舒瑪爾節奏釋之䝉古千戸使京師宿邸中適<lb/>
民朱甲妻女車過邸門千户悦之并從者奪以入朱泣<lb/>
訴於中書舒瑪爾節庇不問本適與議本復抗言特克<lb/>
實餘黨未誅仁廟神主盜未得桓州盜未治朱甲冤未<lb/>
伸刑政失度民憤天怨災異之見職此之由辭氣激奮<lb/>
衆皆聳聴冬移兵部員外郎二年轉中書左司都事㑹<lb/>
<pb n="KR2a0036_WYG_182-16b"/>
議招撫溪洞民故将李牢山之子嘗假兵部尚書從諸<lb/>
王帥兵征欝林州猺民李在道納妾留不進兵敗歸樞<lb/>
宻副使王布琳濟達言李平猺有功當遷官本言李棄<lb/>
軍娶妾逗撓軍期宜亟寘諸法況可官邪王色沮乃不<lb/>
敢言舒瑪爾節死左丞相都爾蘇當國得君與平章政<lb/>
事額卜徳哷勒皆西域人西域富賈以異石名曰瓓者<lb/>
來獻其估鉅萬或未酬其直諸嘗有過為司憲禠官或<lb/>
有出其門者三年冬額卜徳哷勒自禁中出至政事堂<lb/>
<pb n="KR2a0036_WYG_182-17a"/>
集宰執僚佐命左司員外郎胡彞以詔藁示本乃以星<lb/>
孛地震赦天下仍命中書酬累朝所獻諸物之直擢用<lb/>
自英廟至今為憲臺奪官者本讀竟白曰今警灾異而<lb/>
異獻物未酬直者憤怨此有司細故形諸王言必貽笑<lb/>
天下司憲禠有罪者官世祖成憲也今上御位累詔法<lb/>
世祖今擢用之是廢成憲而反汙前詔也後復有邪佞<lb/>
贓穢者将治之邪置不問邪宰執聞本言相視歎息罷<lb/>
去明日宣詔竟本遂稱疾不出四年春遷禮部郎中天<lb/>
<pb n="KR2a0036_WYG_182-17b"/>
厯元年冬陞吏部侍郎二年改禮部侍郎是年文宗開<lb/>
奎章閣置藝文監檢校書籍超太監至順元年進奎章<lb/>
閣學士院供奉學士二年冬出為河東廉訪副使将行<lb/>
擢禮部尚書三年冬寧宗崩順帝未至皇太后在興聖<lb/>
宫正旦議循故事行朝賀禮本言宜上表興聖宫廢大<lb/>
明殿朝賀衆是而從之元統元年兼經筵官冬拜陜西<lb/>
行臺治書侍御史不拜復留為奎章閣學士院承制學<lb/>
士仍兼經筵官二年夏轉集賢直學士兼國子祭酒兼<lb/>
<pb n="KR2a0036_WYG_182-18a"/>
經筵如故是年冬十一月二十五日卒年五十四階官<lb/>
自承務郎十轉至太中大夫本性髙抗不屈持論堅正<lb/>
制行純白不可干以私而篤朋友之義堅若金鐵人有<lb/>
片善稱道不少置尤以植立斯文自任知貢舉取進士<lb/>
滿百人額為讀卷官增第一甲為三人父官南中貧賣<lb/>
宅以去居官清慎自持饘粥至不給本未弱冠聚徒以<lb/>
養親殆二十年歴仕通顯猶僦屋以居及卒非賻贈幾<lb/>
不能給棺斂執紼者近二千人皆縉紳大夫門生故吏<lb/>
<pb n="KR2a0036_WYG_182-18b"/>
及國子諸生未嘗有一雜賓時人榮之本所著有至治<lb/>
集四十卷行于世諡正獻弟褧字顯夫登泰定元年進<lb/>
士第授校書郎累官至翰林直學士諡文靖褧嘗為監<lb/>
察御史於朝廷政事多所建明其文學與本齊名人稱<lb/>
之曰二宋云<lb/>
　　謝端<lb/>
謝端字敬徳蜀之遂寧人宋末蜀士多避兵江陵因家<lb/>
焉端幼頴異五六嵗能吟詩十嵗能作賦弱冠與尚書<lb/>
<pb n="KR2a0036_WYG_182-19a"/>
宋本同師明性理為古文又同教授江陵城中以文學<lb/>
齊名時號謝宋史杠宣慰荆南數加延禮薦之姚樞樞<lb/>
方以文章大名自負少所許可以所為文眎端端一讀<lb/>
即能指擿其用意所在樞歎奨不已語人後二十年若<lb/>
謝端者豈易得哉用薦者署校官不報科舉法行就試<lb/>
河南行省中其舉以内艱不㑹試延祐五年乃擢進士<lb/>
乙科授承事郎潭州路同知湘陰州事嵗滿入為國子<lb/>
博士遷太常博士盜入太廟失第八室黄金主坐罷去<lb/>
<pb n="KR2a0036_WYG_182-19b"/>
端禮官非典守不當坐亦不辨尋除翰林修撰陞待制<lb/>
以選為國子司業遂為翰林直學士階太中太夫端善<lb/>
為政筮仕湘陰猾吏束手不敢舞文法豪民無頼者逺<lb/>
避去部使者行部旁郡滯訟皆委端讞端剖決如流績<lb/>
譽籍然其文章嚴謹有法寧約近瘠無奢滋駁居翰林<lb/>
久至順元統以來國家崇號慈極升袝先朝加封宣聖<lb/>
考妣制冊多出其手預修文宗明宗寧宗三朝實録及<lb/>
累朝功臣列傳時稱其有史才初文宗建奎章閣蒐羅<lb/>
<pb n="KR2a0036_WYG_182-20a"/>
中外才俊置其中嘗語阿榮曰當今文學之士朕惟未<lb/>
識謝端亡何文宗崩竟不及用端端又與趙郡蘇天爵<lb/>
同著正統論辨金宋正統甚悉世多傳之至元六年卒<lb/>
年六十二元世蜀士以文名者曰虞集而謝端其次云<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_182-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百八十二<lb/>
<pb n="KR2a0036_WYG_182-21a"/>
元史卷一百八十二考證<lb/>
許有壬𫝊三年八月　原刻無三年二字按英宗之崩<lb/>
　在三年八月原文類叙于二年之下則紀年未明今<lb/>
　據通鑑綱目増<lb/>
所著有至正集若干卷　按元史類編作一百卷<lb/>
宋本𫝊謚文靖　原刻訛文清據永樂大典改正<lb/>
</p>
<p>
</p>
  </div>
</body>
</text>
</TEI>
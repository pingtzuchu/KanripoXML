<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷十二</head> <lb/>
    <p>
<pb n="KR2a0036_WYG_012-1a"/>
欽定四庫全書<lb/>
　元史卷十二<lb/>
　明翰林學士亞中大夫知制誥兼修國史宋濓等修<lb/>
　本紀第十二<lb/>
　　世祖九<lb/>
十九年春正月壬戌朔髙麗國王王睶遣其大將軍金<lb/>
子廷來賀丙寅罷征東行中書省丁卯諸王扎拉呼至<lb/>
自軍中時皇子北安王以軍鎮阿里瑪圖之地以禦海<lb/>
<pb n="KR2a0036_WYG_012-1b"/>
都諸王錫里濟與托克托穆爾扎木和拉色埒黙等謀<lb/>
劫皇子北安王以叛欲與扎拉呼結援海都海都不從<lb/>
色埒黙悔過執錫里濟等北安王遣扎拉呼以聞妖民<lb/>
張圓光伏誅立太僕院撥信州民四百八戸𨽻諸王拜<lb/>
穆爾丙子車駕畋于近郊丁丑髙麗國王貢紬布四百<lb/>
匹丙戌賜西平王集賽諾海等鈔一萬一千五百二十<lb/>
一錠二月辛卯朔車駕幸柳林饒州總管姚文龍言江<lb/>
南財賦嵗可辦鈔五十萬錠詔以文龍為江西道宣慰<lb/>
<pb n="KR2a0036_WYG_012-2a"/>
使兼措置茶法命司徒阿爾尼格行工部尚書諾海製<lb/>
飾銅輪儀表刻漏改給駙馬昌吉印修宫城太廟司天<lb/>
臺癸巳調軍一萬五千馬五千匹征也可不薛遣使代<lb/>
祀嶽凟后土甲午甘州逃軍二千二百人自陳願挈家<lb/>
四千九百四十口還戍敕以鈔一萬六百二十錠布四<lb/>
千九百四十匹驢四千九百四十頭給之議征緬國以<lb/>
台布為右丞伊克徳濟為參政領兵以行戊戌給巴實<lb/>
伯里元帥綦公直軍需遣使往乾山造江南戰船千艘<lb/>
<pb n="KR2a0036_WYG_012-2b"/>
庚子賜諸王塔喇海籍没五十戸願受十二戸博爾歡<lb/>
理算未徵糧二十七萬石詔徵之壬寅陞軍器監秩三<lb/>
品命軍官陣亡者其子襲職以疾卒者授官降一等具<lb/>
為令授溪洞招討使郭昂等九人虎符仍賞張温顔義<lb/>
顯銀各千兩收鴻和爾托輝民匠九百五十三戸入官<lb/>
乙巳立廣東按察司戊申車駕還宫己酉減省部官冗<lb/>
員改上都宣課提領為宣課提舉司立鐵冶總管府罷<lb/>
提舉司减大都稅課官十四員為十員改羅羅斯宣慰<lb/>
<pb n="KR2a0036_WYG_012-3a"/>
司𨽻雲南省徙浙東宣慰司於温州分軍戍守江南自<lb/>
歸州以及江隂至三海口凡二十八所庚戍以參知政<lb/>
事唐古特等六人鎮守黄州建康江陵池州興國壬子<lb/>
詔僉亦奚不薛及播思叙三州軍征緬國癸丑大良平<lb/>
元帥蒲元圭遣其男世能入覲甲寅車駕幸上都申嚴<lb/>
漢人軍器之禁丁巳安州張拗驢以詐敕及偽為丞相<lb/>
博囉署印伏誅戊午賜雲南使臣及陜西簽省巴拜以<lb/>
下銀鈔衣服籍福建戸數三月辛酉朔烏䝉民叛敕諾<lb/>
<pb n="KR2a0036_WYG_012-3b"/>
海哈喇蘇黙率䝉古漢人新附軍討之賞呼圖克岱爾<lb/>
等戰功牛羊馬益都千戸王著以阿哈瑪特蠧國害民<lb/>
與髙和尚合謀殺之壬午誅王著張易髙和尚于市皆<lb/>
醢之餘黨悉伏誅甲申徳濟特哩以己貲充屯田之費<lb/>
諸王阿濟格以聞敕酬其直丙戌禁益都東平沿淮諸<lb/>
郡軍民官捕獵戊子立塔爾巴噶驛以烏䝉阿穆嵗所<lb/>
輸騬馬給之以領北庭都䕶阿必實克為御史大夫行<lb/>
御史臺事夏四月辛卯敕和爾果斯集中書省部御史<lb/>
<pb n="KR2a0036_WYG_012-4a"/>
臺樞密院翰林院等官議阿哈瑪特所管財賦先封籍<lb/>
府庫丁酉以和爾果斯為中書右丞相降右丞相昂吉<lb/>
爾岱為留守仍同僉樞密院事戊戌征蠻元帥諤勒哲<lb/>
圖等平陳弔眼巢穴班師賞其軍鈔令還家休息遣揚<lb/>
州射士戍泉州陳弔眼父文桂及兄弟桂龍滿安納欵<lb/>
令䕶送赴京師其黨吳滿張飛迎敵就誅之敕以大都<lb/>
廵軍𨽻留守司壬寅立囬易庫中書左丞耿仁等言諸<lb/>
王公主分地所設達嚕噶齊例不遷調百姓苦之依常<lb/>
<pb n="KR2a0036_WYG_012-4b"/>
調任滿從本位下選代為宜從之以留守司兼行工部<lb/>
敕自今嵗用官車勿賦於民可即灤河造之給其糧費<lb/>
甲辰以甘州中興屯田兵逃還太原誅拒命者四人而<lb/>
賞不逃者乙巳以阿哈瑪特家奴呼圖克岱爾等久總<lb/>
兵權令布敦代之仍𨽻大都留守司弛西山薪炭禁以<lb/>
阿哈瑪特之子江淮行中書省平章政事呼遜罪重於<lb/>
父勘之考覈諸處平凖庫汰倉庫官御史臺臣言見<lb/>
在贓罰鈔三萬錠金銀珠玉幣帛稱是詔留以給貧乏<lb/>
<pb n="KR2a0036_WYG_012-5a"/>
者丙午收諸王拜特穆爾總軍銀印敕伊嚕勒昆依僧<lb/>
例給糧戊申寧國路太平縣饑民採竹實為糧活者三<lb/>
百餘戸敕出使人還不即以所給符上與上而有司不<lb/>
即收者皆罪之凡文書並奏可始用御寳己酉刋行䝉<lb/>
古輝和爾字所書通鑑以和爾果斯為右丞相詔天下<lb/>
庚戌行御史臺言阿爾哈雅占降民為奴而以為征討<lb/>
所得有㫖降民還之有司征討所得籍其數量賜臣下<lb/>
有功者以興兵問罪海外天下供給繁重詔慰諭軍民<lb/>
<pb n="KR2a0036_WYG_012-5b"/>
應有逋欠錢糧及官吏侵盗並權停罷設懐孟路管河<lb/>
渠使副各一員拘括江南官豪隱匿逃軍壬子罷江南<lb/>
諸司自給驛劵丙辰敕以妻女姊妺獻阿哈瑪特得仕<lb/>
者黜之覈阿哈瑪特占據民田還其主庇富強戸輸賦<lb/>
其家者仍輸官北京宣慰使阿喇卜丹濫舉非才為管<lb/>
民官命選官代之議設鹽使司賣鹽引法擇利民者行<lb/>
之仍令按察司磨刷運司文卷定民間貸錢取息之法<lb/>
以三分為率定内外官以三年為考滿任者遷敘未滿<lb/>
<pb n="KR2a0036_WYG_012-6a"/>
者不許超遷禁吐蕃僧給驛太繁擾害於民自今非奉<lb/>
㫖勿給給控鶴人鈔一萬五錠及其官吏有差五月己<lb/>
未朔鈎考萬億庫及南京宣慰司汰省部官阿哈瑪特<lb/>
黨人七百十四人已革者百三十三人餘五百八十一<lb/>
人並黜之瀘州管軍總管李從坐受軍士賄縱其私還<lb/>
致萬户卓諾等為賊所殺伏誅籍阿哈瑪特馬駞牛羊<lb/>
驢等三千七百五十八追治阿哈瑪特罪剖棺戮尸通<lb/>
𤣥門外罷南京宣慰司及江南財賦總管府丁卯降各<lb/>
<pb n="KR2a0036_WYG_012-6b"/>
省給驛璽書戊辰併江西福建行省去江南冗濫官免<lb/>
福建山縣鎮店宣課禁當路私人權府州司縣官招諭<lb/>
畬洞人免其罪禁差戍軍防送禁人匠提舉擅招匠戸<lb/>
己巳遣浙西道宣慰司同知劉宣等理算各鹽運司及<lb/>
財賦府茶塲都轉運司出納之數籍阿哈瑪特妻子親<lb/>
屬所營資産其奴婢縱為民罷宣慰使所帶相銜壬申<lb/>
鎖繫耿仁至大都命中書省鞫之庚辰議於平灤州造<lb/>
船發軍民合九千人令特黙齊巴延岱領之伐木於山<lb/>
<pb n="KR2a0036_WYG_012-7a"/>
及取於寺觀墳墓官酬其直仍命僧格遣人督之癸未<lb/>
給大都巴圖爾正軍夏衣和爾果斯言省部濫官七百<lb/>
十四員其無過者五百八十一員姑存之沿海左副都<lb/>
元帥石國英請以稅戸贍軍軍逃死者令其補足站戸<lb/>
苗稅貧富不均者宜均其役又請行鹽法汰官吏罷捕<lb/>
戸詔中書集議行之張惠阿里罷以甘肅行省左丞敏<lb/>
珠爾丹為中書右丞行御史臺御史中丞張雄飛參知<lb/>
政事乙酉元帥綦公直請黥逃軍仍使從軍及設立冶<lb/>
<pb n="KR2a0036_WYG_012-7b"/>
塲於巴實伯里鼓鑄農器從之丙戌巴實伯里城東三<lb/>
百餘里蝗害麥六月己丑朔日有食之芝生眉州甲午<lb/>
阿哈瑪特濫設官府二百四所詔存三十三餘皆罷又<lb/>
江南宣慰司十五道内四道已立行中書省罷之乙未<lb/>
發六盤山屯田軍七百七十人以補劉恩之軍敕宣慰<lb/>
司等官毋役官軍丙申發射士百人衛丞相他人不得<lb/>
援例戊戌以占城既服復叛發淮浙福建湖廣軍五千<lb/>
海船百艘戰船二百五十命索多為將討之亡宋軍有<lb/>
<pb n="KR2a0036_WYG_012-8a"/>
手號及無手號者並聴為民己亥命何子志為管軍萬<lb/>
戸使暹羅辛丑籍阿哈瑪特妻子壻奴婢財産癸卯禁<lb/>
濫保軍功乙巳招無籍軍給衣糧己酉賞太子府宿衛<lb/>
軍禦盗功給鈔馬有差無妻者以没官寡婦配之以阿<lb/>
哈瑪特居第賜和爾果斯壬子敕中外百官立限决事<lb/>
癸丑從和爾果斯言罷司徒府及農政院鎖繫呼遜赴<lb/>
揚州鞫治丁巳征亦奚不薛盡平其地立三路達嚕噶<lb/>
齊留軍鎮守命雅爾哈總之以伊蘇岱爾為都元帥宣<lb/>
<pb n="KR2a0036_WYG_012-8b"/>
慰使秋七月戊午朔日有食之立行樞密院於揚州卾<lb/>
州庚申命行御史臺㨂汰各道按察司官辛酉剖郝禎<lb/>
棺戮其尸壬戌命以官錢給戍軍費而以各鄂囉所征<lb/>
還官禁諸位下營運錢貨差軍䕶送髙麗國王請自造<lb/>
船一百五十艘助征日本戊辰征鴨池回軍屯田安西<lb/>
以鈔給之庚午令䝉古軍守江南者更番還家壬申發<lb/>
察汗諾爾軍千人治晉山道立馬湖路總管府癸酉賜<lb/>
髙麗王王睶金印癸酉宣慰孟慶元萬戸孫勝夫使瓜<lb/>
<pb n="KR2a0036_WYG_012-9a"/>
哇回為孟古岱所囚詔釋之丁丑罷汪扎拉台總帥収<lb/>
其制命虎符以鞏昌路達嚕噶齊布色特穆爾為鞏昌<lb/>
平凉等處二十四處軍前便宜都總帥府達嚕噶齊以<lb/>
䝉古人博囉領湖北辰沅等州淘金事戊寅議築阿實<lb/>
達必實古皇城樞密院言用木十二萬地逺難致依察<lb/>
汗諾爾築土為牆便從之乙酉詔賜諸王塔海特穆爾<lb/>
呼圖克特穆爾等金幣有差闍婆國貢金佛塔發米賑<lb/>
竒爾濟蘇貧民八月丁亥朔給乾山造船軍匠冬衣及<lb/>
<pb n="KR2a0036_WYG_012-9b"/>
新附軍鈔庚寅孟古岱征羅氏鬼國還仍佩虎符為管<lb/>
軍萬戸辛卯以阿巴齊督運糧癸巳發羅羅斯等軍助<lb/>
征緬國辛亥併淄萊路田索二鎮仍於驛臺立新城縣<lb/>
治大駕駐蹕龍虎臺江南水民饑者衆真定以南旱民<lb/>
多流移和爾果斯請所在官司發廪以賑從之申嚴以<lb/>
金飾車馬服御之禁又禁諸鹽官不得令人匠私造器<lb/>
物甲寅聖誕節是日還宫乙卯御正殿受皇太子諸王<lb/>
百官朝賀丙辰謫尼格塔納戍占城以贖罪九月丁巳<lb/>
<pb n="KR2a0036_WYG_012-10a"/>
朔賑真定饑民其流移江南者官給糧使還鄉里敕中<lb/>
書省窮治阿哈瑪特黨布色台請於諾爾布實哩庫立<lb/>
驛從之以阿哈瑪特没官田産充屯田籍阿里家戊午<lb/>
誅阿哈瑪特第三子阿薩爾剝其皮以徇庚申汰冗官<lb/>
游顯乞罷漣海州屯田以事𨽻管民官從之以顯平章<lb/>
政事行省揚州福建宣慰司獲倭國諜者有㫖留之辛<lb/>
酉誅耿仁蘇都爾丹及阿哈瑪特第四子實都招討使<lb/>
楊庭璧招撫海外南番皆遣使來貢俱藍國主遣使奉<lb/>
<pb n="KR2a0036_WYG_012-10b"/>
表進寳貨黒猿一那旺國主忙昂以其國無識字者遣<lb/>
使四人不奉表蘇木都速國主土漢八的亦遣使二人<lb/>
蘇木達國相臣那里八合剌攤赤因事在俱藍國聞詔<lb/>
代其主打古兒遣使奉表進指環印花綺段及錦衾二<lb/>
十合寓俱藍國伊囉勒昆主卾特色爾丕勒瑪亦遣使<lb/>
奉表進七寳項牌一藥物二瓶又管領穆蘇愛滿瑪哈<lb/>
穆特亦遣使奉表同日赴闕壬戌禁諸人不得沮撓課<lb/>
程敕官吏受賄及倉庫官侵盗臺察官知而不糾者驗<lb/>
<pb n="KR2a0036_WYG_012-11a"/>
輕重罪之中外官吏贓罪輕者杖决重者處死言官緘<lb/>
黙與受贓者同罪仍詔諭天下乙丑簽亦奚不薛等處<lb/>
軍丁卯安南國進貢犀兕金銀器香藥等物増給元帥<lb/>
綦公直軍冬衣鈔己巳命軍站户出錢助民和顧和買<lb/>
籍雲南新附户自烏蘭哈達鎮雲南凡八籍民户四籍<lb/>
民田民以為病至是令已籍者勿動新附者籍之定雲<lb/>
南稅賦用金為則以貝子折納毎金一錢直貝子二十<lb/>
索罷雲南宣慰司壬申敕平灤髙麗眈羅及揚州隆興<lb/>
<pb n="KR2a0036_WYG_012-11b"/>
泉州共造大小船三千艘亦奚不薛之北蠻洞向世雄<lb/>
兄弟及散毛諸洞叛命四川行省就遣亦奚不薛軍前<lb/>
往招撫之使與其主偕來癸酉誅阿哈瑪特姪宰努鼎<lb/>
罷呼遜黨馬璘江淮行省參知政事乙亥遣使括雲南<lb/>
所産金以博囉為打金洞達嚕噶齊戊寅給新附軍賈<lb/>
祐衣糧祐言為日本國焦元帥壻知江南造船遣其來<lb/>
候動靜軍馬壓境願先降附辛巳敕各行省止用印一<lb/>
餘者拘之及拘諸位下印發鈔三萬錠於隆興徳興府<lb/>
<pb n="KR2a0036_WYG_012-12a"/>
宣徳州和糴糧九萬石壬午賜諸王阿濟格金五千兩<lb/>
銀五萬兩釐正選法置黒簿以籍阿哈瑪特黨人名令<lb/>
諸路嵗貢儒吏各一人各道提刑按察司舉亷能者陞<lb/>
等遷叙冬十月丁亥朔増兩浙鹽價詔整治鈔法己丑<lb/>
敕河西僧道伊嚕勒昆有妻室者同民納稅庚寅以嵗<lb/>
事不登聴諸軍捕獵於汴梁之南辛卯以平章軍國重<lb/>
事監修國史耶律鑄為中書左丞相壬辰享于太廟罷<lb/>
西京宣慰司丙申立詹事院以鄂勒哲為右詹事賽音<lb/>
<pb n="KR2a0036_WYG_012-12b"/>
為左詹事由大都至中灤中灤至𤓰洲設南北兩漕運<lb/>
司立蘆臺越支三义沽鹽使司河間滄清山東濱樂安<lb/>
及膠萊莒密鹽使司五敕籍没財物精好者及金銀幣<lb/>
帛入内帑餘付刑部以待給賜禁中出納分三庫御用<lb/>
寶玉逺方珍異𨽻内藏金銀濟遜衣段𨽻右藏常課衣<lb/>
段綺羅縑布𨽻左藏設官吏掌鑰者三十二人仍以宦<lb/>
者二十二人董其事減太府監官癸卯命崔彧等鉤考<lb/>
樞密院文卷甲辰占城國納欵使囬賜以衣服乙巳遣<lb/>
<pb n="KR2a0036_WYG_012-13a"/>
阿達招降法里郎阿魯乾伯等國罷屯田總管府以其<lb/>
事𨽻樞密院今管軍萬户兼之丙午以汪惟孝為總帥<lb/>
丁未女直陸實自請造船運糧赴鬼國贍軍從之議征<lb/>
又巴洞庚戌以四川民僅十二萬户所設官府二百五<lb/>
十餘令四川行省議減之移成都宣慰司於碉門罷利<lb/>
州及順慶府宣慰司禁大都及山北州郡酒詔兩廣福<lb/>
建五品以下官從行省就便銓注耶律鑄言有司官吏<lb/>
以采室女乘時害民如令大郡嵗取三人小郡二人擇<lb/>
<pb n="KR2a0036_WYG_012-13b"/>
其可者厚賜其父母否則遣還為宜從之籍京畿隱漏<lb/>
田履畝収稅命游顯專領江浙行省漕運乙卯命堅通<lb/>
專掌奏記誅阿哈瑪特長子呼遜第二子瑪蘇庫於揚<lb/>
州醢之十一月戊午上都建利用庫賜太常禮樂籍田<lb/>
等二百六十户鈔千二百錠甲子給謙州屯田軍衣服<lb/>
丁卯給和琳戍還軍校銀鈔幣帛江南襲封衍聖公孔<lb/>
洙入覲以為國子祭酒兼提舉浙東道學校事就給俸<lb/>
禄與䕶持林廟璽書詔以阿哈瑪特罪頒告中外凡民<lb/>
<pb n="KR2a0036_WYG_012-14a"/>
間利病即與興除之壬申以勢家為商賈者阻遏官民<lb/>
船立沿河廵禁軍犯者没其家癸酉分元帥綦公直軍<lb/>
戍察遜甲戌中書省臣言天下重囚除謀反大逆殺祖<lb/>
父母父母妻殺夫奴殺主因姦殺夫並正典刑外餘犯<lb/>
死罪者令充日本占城緬國軍從之改鑄省印丙子四<lb/>
川行省招諭大盤洞主向臭友等來朝戊寅耶律鑄言<lb/>
前奉詔殺人者死仍徵燒埋銀伍十兩後止徵鈔二錠<lb/>
其事太輕臣等議依䝉古人例犯者没一女入仇家無<lb/>
<pb n="KR2a0036_WYG_012-14b"/>
女者徵鈔四錠從之以袁州饒州興國軍復𨽻隆興省<lb/>
馬八兒國遣使以金葉書及土物來貢罷都功徳使圖<lb/>
烈其修設佛事妄費官物皆徵還之賜貧乏者哈喇塔<lb/>
爾巴噶等羊馬鈔十二月丁亥命阿勒哈領范文虎等<lb/>
所有海船三百艘壬辰中書左丞張文謙為樞密副使<lb/>
乙未中書省臣言平原郡公趙與芮瀛國公趙㬎翰林<lb/>
直學士趙與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>宜並居上都帝曰與芮老矣當留大都<lb/>
餘如所言繼有㫖給瀛國公衣糧發遣之唯與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>勿行<lb/>
<pb n="KR2a0036_WYG_012-15a"/>
以中山薛保住上匿名書告變殺宋丞相文天祥癸卯<lb/>
御史中丞崔彧言臺臣於國家政事得失生民休戚百<lb/>
官邪正雖王公將相亦宜糾察近唯御史有言臣以為<lb/>
臺官皆當建言庶於國家有補選用臺察官若由中書<lb/>
必有偏徇之弊御史宜從本臺選擇初用漢人十六員<lb/>
今用䝉古人十六員相參廵歴為宜從之浚濟川河降<lb/>
拱衛司復正四品仍収其虎符罷湖廣行省金銀鐵冶<lb/>
提舉司以其事𨽻各路總管府以建康淘金總管府𨽻<lb/>
<pb n="KR2a0036_WYG_012-15b"/>
建康路中書右丞扎薩克為平章政事罷解鹽司及諸<lb/>
鹽司令運司官親行調度鹽引罷南京屯田總管府以<lb/>
事𨽻南陽府阿爾哈雅復鎮逺軍發軍千人戍守以其<lb/>
地與西川行省接就以𨽻焉詔立帝師達爾瑪巴拉喇<lb/>
吉塔掌玉印統領諸國釋教造帝師帕克斯巴舍利塔<lb/>
免鞏昌等處積年所欠田租稅課賜皇子北安王位下<lb/>
塔齊爾等馬牛羊各有差<lb/>
二十年春正月丙辰朔髙麗國王王睶遣其大將軍俞<lb/>
<pb n="KR2a0036_WYG_012-16a"/>
洪慎來賀己未納皇后鴻吉哩氏辛酉賜諸王徹伯爾<lb/>
印賞諸王必齊克特穆爾駙馬昌吉軍鈔敕諸王公主<lb/>
駙馬得江南分地者於一萬戸田租中輸鈔百錠准中<lb/>
原五户絲數癸亥敕雅爾哈領軍征緬國乙丑髙麗國<lb/>
王王睶遣使烏拉岱貢㲲布線紬等物四百段和爾果<lb/>
斯言去冬中山府奸民薛保住上匿名書妄效東方朔<lb/>
書欺罔朝廷希覬官賞敕誅之又言自今應訴事者必<lb/>
須實書其事赴省臺陳告其敢以匿名書告事重者處<lb/>
<pb n="KR2a0036_WYG_012-16b"/>
死輕者流逺方發其事者給犯人妻子仍以鈔賞之又<lb/>
阿哈瑪特專政時衙門太冗虚費俸禄宜依劉秉忠許<lb/>
衡所定併省為便皆從之設務農司敕諸事赴省臺訴<lb/>
之理决不平者許詣登聞鼔院擊鼓以聞預偹征日本<lb/>
軍糧令髙麗國備二十萬石以安塔哈依舊為征東行<lb/>
中書省丞相丙寅發五衞軍二萬人征日本發鈔三千<lb/>
錠糴糧于察汗諾爾以給軍匠以燕南河北山東諸郡<lb/>
去嵗旱稅糧之在民者權停勿徵仍諭自今管民官凡<lb/>
<pb n="KR2a0036_WYG_012-17a"/>
有災傷過時不申及按察司不即行視者皆罪之刑部<lb/>
尚書崔彧言時政十八事詔中書省與御史大夫伊蘇<lb/>
特穆爾議行之罷上都囬易庫丁卯巴延岱等伐船材<lb/>
于拉卾特山乾山凡十四萬二千有竒起諸軍貼戸年<lb/>
及丁者五千人民夫三千人運之己巳太隂犯軒轅御<lb/>
女賜諸王伊爾根特訥克諾木齊金各五十兩金衣襖<lb/>
一庚午以平灤造船去運木所逺民疲於役徙於陽河<lb/>
造之壬申御史臺言燕南山東河北去年旱災按察司<lb/>
<pb n="KR2a0036_WYG_012-17b"/>
已嘗閱視而中書不為奏免民何以堪請權停稅糧制<lb/>
曰可移鞏昌按察司治甘州命右丞實喇特穆爾及萬<lb/>
户三十五人䝉古軍習舟師者二千人特黙齊萬人習<lb/>
水戰者五百人征日本丁丑以招討楊廷璧為宣慰使<lb/>
賜弓矢鞍勒使諭俱藍等國己卯命諸軍習舟楫給鈔<lb/>
八千錠於隆興宣徳等處和糴以贍之庚辰太隂入南<lb/>
斗壬午車駕畋于近郊以四川歸附官楊文安為荆南<lb/>
道宣慰使改廣東提刑按察司為海北廣東道廣西按<lb/>
<pb n="KR2a0036_WYG_012-18a"/>
察司為廣西海北道福建按察司為福建閩海道鞏昌<lb/>
按察司為河西隴北道癸未撥呼蘭及塔爾巴噶等四<lb/>
千户𨽻皇太子位下壬戌敕於圖烈圖等富戸内貸牛<lb/>
六百頭給竒勒噶蘇之貧乏者二月戊子定兩廣四川<lb/>
戍軍二三年一更廪其家屬軍官給俸以贍之賜俱藍<lb/>
國王瓦你金符賜駙馬阿爾圖江南民千戸以春秋仲<lb/>
月上戊日祭社稷及武成王庚寅太陰掩昴癸巳敕卾<lb/>
拓克錢仍其舊丁酉給巴實伯里屯田軍戰襖庚子敕<lb/>
<pb n="KR2a0036_WYG_012-18b"/>
權貴所占田土量給各戸之外餘悉與集賽台等耕之<lb/>
减四川官府併西川東西北三道宣慰司及潼川等處<lb/>
鎮守萬戸府新軍總管府威灌茂等州安撫司十四路<lb/>
是夜太白犯昴辛丑定軍官選格立官吏贓罪法壬寅<lb/>
太白犯昴乙巳令隆興行省遣軍䕶送占城糧船太陰<lb/>
犯心丁未定安洞酋遣兄弟入覲敕給驛馬己酉陞拉<lb/>
木伊克監秩正五品癸丑諭中書省大事奏聞小事便<lb/>
宜行之毋致稽緩甲寅降太醫院為尚醫監改給銅印<lb/>
<pb n="KR2a0036_WYG_012-19a"/>
立江南等處官醫提舉司賜日本軍官布古岱及軍士<lb/>
銀鈔有差遣官録揚州囚徒三月丁巳諸王星納噶圖<lb/>
設王府官三員以萬户布都瑪勒鎮守金齒罷女直造<lb/>
日本出征船罷河西行御史臺立鞏昌等處行工部罷<lb/>
福建市舶總管府存提舉司併泉州行省入福建行省<lb/>
免福建歸附後未徵苗稅以庫庫尼敦治江淮行省或<lb/>
言其過命烏訥格台巴延佐之戊午以新附洞蠻酋長<lb/>
為千户己未嵗星犯鍵閉罷京兆行省立行工部御史<lb/>
<pb n="KR2a0036_WYG_012-19b"/>
臺臣言平灤造船五臺山造寺伐木及南城建新寺凡<lb/>
役四萬人乞罷之詔伐木建寺即罷之造船一事其與<lb/>
省臣議前後衛軍自願征日本者命選留五衞漢軍千<lb/>
餘其新附軍令悉行庚申太陰犯井辛酉賞諸王赫伯<lb/>
弟孟古岱所部軍士戰功銀鈔幣帛衣服各有差給甘<lb/>
州戍軍鈔壬戍太陰犯鬼乙丑命烏訥格台徃揚州録<lb/>
囚遣江北重囚謫征日本立雲南按察司照刷行省文<lb/>
卷罷淮安等處淘金官惟計戸取金以阿哈瑪特綿絹<lb/>
<pb n="KR2a0036_WYG_012-20a"/>
絲線給貧民工匠給王傅諤尼庫特齊印給西川福建<lb/>
兩廣之任官驛馬以湖南宣慰使張鼎新行省參知政<lb/>
事樊楫等嘗阿附阿爾哈雅敕罷之丙寅車駕幸上都<lb/>
江西行省參政完顔諾海坐越例驟陞及妄舉一百九<lb/>
十八人入官罷之罷河西辦課提舉司丁卯増置䝉古<lb/>
監察御史六員己巳嵗星犯房癸酉嵗星掩房廣州新<lb/>
㑹縣林桂芳趙良鈐等聚衆偽號羅平國稱延康年號<lb/>
官軍擒之伏誅餘黨悉平乙亥罷諸處役夫遣安塔哈<lb/>
<pb n="KR2a0036_WYG_012-20b"/>
戍察遜和塔拉黙色帥甘州新附軍往卾端己卯給各<lb/>
衛軍出征馬價鈔辛巳立輝和爾四處驛及交鈔庫壬<lb/>
午祀太一罷福建道宣慰司復立行中書省于漳州以<lb/>
中書右丞張惠為平章政事御史中丞額森特穆爾為<lb/>
中書左丞並行中書省事賜穆爾扎木哈卜齊勒鈔賑<lb/>
博囉集賽巴喇噶齊等貧乏賜皇子北安王所部馬牛<lb/>
羊有差夏四月丙戌立巴實伯里和州等處宣慰司庚<lb/>
寅敕雅爾哈戍守亦奚不薛都元帥伊蘇岱爾還自亦<lb/>
<pb n="KR2a0036_WYG_012-21a"/>
奚不薛駐軍成都求入見許之仍遣人屯守險隘以侍<lb/>
衛親軍二萬人助征日本辛卯樞密院臣言䝉古侍衛<lb/>
軍於新城等處屯田砂礫不可種乞改撥良田從之壬<lb/>
辰安塔哈求軍官習舟楫者同征日本命元帥張林招<lb/>
討張瑄總管朱清等行以髙麗王就領行省規畫日本<lb/>
事宜甲午減江南諸道醫學提舉司四省各存其一免<lb/>
京畿所括豪勢田舊稅三之二新稅三之一髙麗國王<lb/>
王睶請以䝉古人同行省事禁近侍為人求官紊亂選<lb/>
<pb n="KR2a0036_WYG_012-21b"/>
法申嚴酒禁有私造者財産女子没官犯人配役申私<lb/>
鹽之禁許按察司糾察鹽司己亥太隂犯房壬寅太隂<lb/>
犯南斗癸邜授髙麗國王王睶征東行中書省左丞相<lb/>
仍駙馬髙麗國王乙巳命樞密院集軍官議征日本事<lb/>
宜程鵬飛請明賞罰有功者軍前給憑驗候班師日改<lb/>
授從之庚戌右丞伊蘇岱爾招撫筠連州定州阿永都<lb/>
掌等處蠻獨山都掌蠻不降進軍討之生擒酋長得蘭<lb/>
紐遂班師發大都所造囬囬砲及其匠張林等付征東<lb/>
<pb n="KR2a0036_WYG_012-22a"/>
行省辛亥以征日本給後衛軍衣甲及大名衛輝新附<lb/>
軍鈔敏珠爾丹等檢覈萬億庫以罪繫者多請付䝉古<lb/>
人治有㫖䝉古人為利所汨亦異往日矣其擇可任者<lb/>
使之五月乙卯給甘州戍軍夏衣戊午丞相巴延諸王<lb/>
桑阿克逹爾等言征緬軍宜參用䝉古新附軍從之己<lb/>
未免五衛軍征日本發萬人赴上都縱平灤造船軍歸<lb/>
耕撥大都見管軍代役庚申減隆興府昌州哈里泊管<lb/>
鹽官吏九十九人以其事𨽻隆興府定江南民官及轉<lb/>
<pb n="KR2a0036_WYG_012-22b"/>
運司官公田甲子徙揚州淘金夫赴益都立征東行中<lb/>
書省以髙麗國王與安塔哈共事給髙麗國征日本軍<lb/>
衣甲御史中丞崔彧言江南盗賊相繼而起皆縁拘水<lb/>
手造海船民不聊生日本之役宜姑止之江南四省應<lb/>
辦軍需宜量民力勿強以土産所無凡給物價及民者<lb/>
必以實召募水手當從所欲伺民之氣稍蘇我之力粗<lb/>
備三二年復東征未晩不從丙寅太隂掩心東星免江<lb/>
南稅糧三之二敕阿爾哈雅調漢軍七千新附軍八千<lb/>
<pb n="KR2a0036_WYG_012-23a"/>
以付索多從征辛未占城行省已破占城其國主補底<lb/>
遁去降璽書招徠之甲戌發征日本重囚往占城緬國<lb/>
等處從征設髙麗國勸農官四員丙子詔諭諸王桑阿<lb/>
克達爾先是雲南重囚令便宜處决恐濫及無辜自今<lb/>
凡大辟仍須待報併省江淮雲南州郡以耶律埒克為<lb/>
中書參知政事免戍軍差稅禁諸王卾囉官科擾軍戸<lb/>
以西南蠻夷有謀叛未附者免西川征緬軍令專守禦<lb/>
支錢令各驛供給戊寅諸陳言者從都省集議可行者<lb/>
<pb n="KR2a0036_WYG_012-23b"/>
以聞不可則明以諭言者許按察司官用弓矢監察御<lb/>
史阿嘍罕坐擅免贓錢不糾私醸等罪罷用御史中丞<lb/>
崔彧言罷各路選取室女頒行宋文思院小口斛敕以<lb/>
陜西按察司贓罰錢輸於秦王省北京提刑按察司副<lb/>
使僉事各一員立海西遼東提刑按察司治女直碩逹<lb/>
勒達部己卯酬諸王哲伯特穆爾給軍羊馬鈔十萬錠<lb/>
海南四川宣慰使朱國寳請益兵討占城國主詔以阿<lb/>
爾哈雅軍萬五千應之用王積翁言詔江南運糧於阿<lb/>
<pb n="KR2a0036_WYG_012-24a"/>
巴齊新開神山河及海道兩道運之立卾拓克總管府<lb/>
辛巳給占城行省索多弓矢甲仗六月丙戌申嚴私易<lb/>
金銀之禁以甘州行省參政王椅為中書參知政事免<lb/>
大都及平灤路今嵗絲料江南遷轉官不之任者杖之<lb/>
追奪所授宣勅戊子以征日本民間騷動盗賊竊發呼<lb/>
圖克特穆爾孟古岱乞益兵禦冦詔以興國江州軍付<lb/>
之己丑増官吏俸給庚寅定市舶抽分例舶貨精者取<lb/>
十之一粗者十五差五衛軍修築行殿外垣命諸王呼<lb/>
<pb n="KR2a0036_WYG_012-24b"/>
雅克圖設斷事官丙申發軍修完大都城辛丑發軍修<lb/>
築隄堰戊申用巴延等言所括宋手號軍八萬三千六<lb/>
百人立牌甲設官以統之仍給衣糧庚戌流叛賊陳弔<lb/>
眼叔陳桂龍於噶達蘇之地辛亥四川行省參政竒爾<lb/>
濟蘇等討平九溪十八洞以其酋長赴闕定其地立州<lb/>
縣聴順元路宣慰司節制以向世雄等為义巴諸洞安<lb/>
撫大使及安撫使秋七月癸丑朔蠲建寧路至元十七<lb/>
年前未納苗稅丙辰免徵古桂軍賦諭安塔哈所造征<lb/>
<pb n="KR2a0036_WYG_012-25a"/>
日本船少緩之所拘商船其悉給還阿里沙坐虚言惑<lb/>
衆誅太白犯井丁巳賜尼姑爾岱等珠衣庚申調軍益<lb/>
戍雲南丙寅立亦奚不薛宣慰司益兵戍守開雲南驛<lb/>
路分亦奚不薛地為三設官撫治之癸亥太隂犯南斗<lb/>
乙丑太白犯井丁卯罷淮南淘金司以其戸還民藉庚<lb/>
午熒惑犯司怪新附官周文英入見其贄禮銀萬兩金<lb/>
四十錠特穆爾布哈匿為己有詔即其家捜閱没入官<lb/>
敕捕阿哈瑪特婦翁尚書蔡仲英徵償所貸官鈔二十<lb/>
<pb n="KR2a0036_WYG_012-25b"/>
萬錠阿巴齊姚演以開神山橋渠侵用官鈔二千四百<lb/>
錠折閱糧米七十三萬石詔徵償仍議其罪壬申亦奚<lb/>
不薛軍民千户宋添富及順元路軍民總管兼宣撫司<lb/>
阿里等來降班師以羅鬼酋長阿利及其從者入覲立<lb/>
亦奚不薛總管府命阿里為總管丙子減江南十道宣<lb/>
慰司官一百四十員為九十三員敕上都商稅六十分<lb/>
取一免大都平灤兩路今嵗俸鈔立總教院秩正三品<lb/>
丁丑命按察司照刷土畨宣慰司文卷立鋪軍捕淮西<lb/>
<pb n="KR2a0036_WYG_012-26a"/>
盗賊淮東宣慰同知宋廷秀私役軍四十人杖罷之庚<lb/>
辰給呼圖克特穆爾等軍貧乏償竒爾哈斯等羊馬價<lb/>
鈔八月癸未以宻拉齊平章軍國重事商議公事立懐<lb/>
來淘金所甲午敕大名真定北京衛輝四路屯駐新附<lb/>
軍於東京屯田安南國遣使以方物入貢丙午太白犯<lb/>
軒轅丁未嵗星犯鈎鈐浙西道宣慰使史弼言頃以征<lb/>
日本船五百艘科諸民間民病之宜取阿巴齊所有船<lb/>
修理以付安塔哈庶寛民力并給鈔於沿海募水手從<lb/>
<pb n="KR2a0036_WYG_012-26b"/>
之濟州新開河成立都漕運司庚戌賞還役宿衛軍賜<lb/>
皇子北安王所部軍鈔羊馬九月壬子太白犯軒轅少<lb/>
女戊午哈喇岱等招降象山縣海賊尤宗祖等九千五<lb/>
百九十二人海道以寧太隂犯斗壬戌調黎兵同征日<lb/>
本丙寅古荅奴國因商人阿爾威等來言自願効順併<lb/>
占城荆湖行省為一徙舊城市肆局院稅務皆入大都<lb/>
減稅徵四十分之一賞朱雲龍漕運功授七品總押仍<lb/>
以幣帛給之己巳太白犯右執法辛未以嵗登開諸路<lb/>
<pb n="KR2a0036_WYG_012-27a"/>
酒禁廣東盗起遣兵萬人討之壬申太陰掩井癸酉熒<lb/>
惑犯鬼甲戌太陰犯鬼熒惑犯積尸氣太白犯左執法<lb/>
戊寅史弼陳弭盗之䇿為首及同謀者死餘屯田淮上<lb/>
帝然其言詔以其事付弼賊黨耕種内地其妻奴送京<lb/>
師給鷹坊人等冬十月庚寅給征日本新附軍鈔三萬<lb/>
錠壬辰車駕由古北口路至自上都癸巳鄂端宣慰使<lb/>
劉恩進嘉禾同穎九穗七穗六穗者各一甲午以平章<lb/>
政事扎薩克為樞密副使詔五衛軍嵗以十月聴十之<lb/>
<pb n="KR2a0036_WYG_012-27b"/>
五還家備資装正月番上代其半還四月畢入役時各<lb/>
衛議先遣七人而以三人自代從之乙未享于太廟丙<lb/>
申太隂犯昴丁酉誅占城逃回軍孟古岱請増䝉古漢<lb/>
軍戍邊從之以呼圖克總揚州行省索多新益軍庚子<lb/>
許阿實達軍以兄弟代役建寧路管軍總管黄華叛衆<lb/>
㡬十萬號頭陀軍偽稱宋祥興五年犯崇安浦城等縣<lb/>
圍建寧府詔布琳濟達史弼等將兵二萬二千人討平<lb/>
之耶律鑄罷壬寅立東阿至御河水陸驛以便遞運徙<lb/>
<pb n="KR2a0036_WYG_012-28a"/>
濟州潭口驛於新河魯橋鎮給甘州納硫黄貧乏户鈔<lb/>
癸卯諸王哲伯特穆爾請括閱常徳府分地民户不許<lb/>
中書省臣言阿巴齊新開河二處皆有倉宜造小船分<lb/>
海運從之中書省臣言雅伊密實嘗請諭江南諸郡募<lb/>
人種淮南田今乃往各郡轉収民户行省官庫庫尼敦<lb/>
言其非便宜令於治所召募不可強民從之戊申給碩<lb/>
達勒達鰥寡孤獨者絹千匹鈔三百錠立和琳平凖庫<lb/>
遣官檢覈益都淘金欺弊罷中興管課提舉司及北京<lb/>
<pb n="KR2a0036_WYG_012-28b"/>
鹽鐵課程提舉司己酉簽河西質子軍年及丁者充軍<lb/>
庚戌各道提刑按察司増設判官二員十一月壬子賞<lb/>
大布哈托歡等戰功銀幣癸丑總管陳義願自備海船<lb/>
三十艘以備征進詔授義萬戸佩虎符義初名五虎起<lb/>
自海盗内附後其兄為招討義為總管敕凡盗賊必由<lb/>
管民官鞫問仍不許私和丁巳命各省印授時厯諸王<lb/>
哲伯特穆爾請於分地二十四城自設管課官不從又<lb/>
請立拘𣙜課稅所其長從都省所定次則王府差設從<lb/>
<pb n="KR2a0036_WYG_012-29a"/>
之詔大都田土並令輸稅甘州新括田土畝輸租三升<lb/>
己未吏部尚書劉好禮以竒爾濟蘇風俗事宜來上壬<lb/>
戌復立南京宣慰司乙丑罷開城路屯田總管府入開<lb/>
城路𨽻京兆宣慰司戊辰立司農司掌官田邸舎人民<lb/>
給諸王所部薩哈勒卾蘭等羊馬以賙其乏河西官府<lb/>
參用漢人徙甘肅沙州民戸復業大都城門設門尉丁<lb/>
丑禁雲南管課官於常額外多取餘錢戊寅禁雲南權<lb/>
勢多取債息仍禁没人口為奴及黥其面者太白嵗星<lb/>
<pb n="KR2a0036_WYG_012-29b"/>
相犯己卯從諸王珠卜孟古岱等請賞烏特格等銀鈔<lb/>
以旌戰功賜皇太子鈔千錠以御史臺贓罰鈔賜齊哩<lb/>
克昆十二月庚辰賜諸王呼圖克特穆爾衣物呼都拉<lb/>
所部軍銀鈔幣帛甲申賜布色台所部軍衣帛七千馬<lb/>
二千賞西番軍官阿納巴斯等戰功辛卯以察呼所管<lb/>
軍六千人備征日本壬辰給諸王阿濟格牛價以中書<lb/>
參議温特赫圖塔哈亷貧不阿附權勢賜鈔百錠罷女<lb/>
直出産金銀禁甲午給鈔四萬錠和糴于上都給司閽<lb/>
<pb n="KR2a0036_WYG_012-30a"/>
衛士貧者人鈔二十錠辛丑賜諸王實勒們等銀以海<lb/>
道運糧招討使朱清為中萬戸賜虎符張瑄子文虎為<lb/>
千戸賜金符徙新附官仕内郡以蠡州還𨽻真定府路<lb/>
癸卯發粟賑碩達勒達四十九站甲辰太隂掩熒惑丙<lb/>
午罷雲南造賣金箔規措所罷雲南都元帥府及重設<lb/>
官吏定質子令凡大宫子弟遣赴京師戊申雲南施州<lb/>
子童興兵為亂敕參知政事阿哈巴克實帥兵合羅羅<lb/>
斯脫兒世合討之給布萬匹賑女直饑民一千戸是嵗<lb/>
<pb n="KR2a0036_WYG_012-30b"/>
斷死罪二百七十八人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷十二<lb/>
<pb n="KR2a0036_WYG_012-31a"/>
元史本紀卷十二考證<lb/>
至元十九年七月癸酉賜髙麗王王睶金印癸酉宣慰<lb/>
　孟慶元使𤓰哇囘　案七月戊午朔至癸酉為十六<lb/>
　日此下非癸未即乙酉不應復書癸酉但以下文丁<lb/>
　丑戊寅日推之則自癸至丁中間惟甲乙丙三日其<lb/>
　非癸未乙酉之誤可知二字當係衍文<lb/>
九月辛酉招討使楊庭璧招撫海外南番　案庭璧原<lb/>
　本作庭堅考續綱目續通鑑俱作庭璧馬八兒等國<lb/>
<pb n="KR2a0036_WYG_012-31b"/>
　列𫝊亦同今據改<lb/>
九月乙亥遣使括雲南所産金壬午賜諸王阿濟格金<lb/>
　五千兩銀五萬兩　案原本乙亥作丁亥壬午作壬<lb/>
　申九月為丁巳朔至乙亥為十九日三十日方為丁<lb/>
　亥壬午為二十六日壬申則十六日矣乙亥之下史<lb/>
　文明叙戊寅辛巳等日則實係訛誤而非顛倒也今<lb/>
　改<lb/>
十月甲辰占城國納欵　按占城列𫝊至元十九年十<lb/>
<pb n="KR2a0036_WYG_012-32a"/>
　月議征占城至二十一年始奉表歸欵與此異<lb/>
十一月甲子給謙州屯田軍衣服丁夘給和林戍還軍<lb/>
　校銀鈔幣帛　按謙州原文訛欠州地理志無欠州<lb/>
　之名當以音同而誤和林原本訛河林今改<lb/>
十一月戊寅馬八兒國遣使來貢　按馬八兒𫝊作二<lb/>
　十年與此異<lb/>
十二月壬辰張文謙為樞宻副使　按壬辰原刻作壬<lb/>
　寅十二月自丁亥至乙未癸夘中間不應有壬寅今<lb/>
<pb n="KR2a0036_WYG_012-32b"/>
　㨿前後干支改<lb/>
三月己巳嵗星犯房　按原本誤乙巳今據前後干支<lb/>
　改<lb/>
五月丙寅調漢軍新附軍付索多從征　按原本付訛<lb/>
　附今㨿文義改<lb/>
十月庚寅給征日本新附軍鈔三萬錠　按新附下原<lb/>
　本脱軍字今㨿文義增<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷二十四</head> <lb/>
    <p>
<pb n="KR2a0036_WYG_024-1a"/>
欽定四庫全書<lb/>
　元史卷二十四<lb/>
　　明翰林學士亞中大夫知制誥兼修國史宋濓等修<lb/>
　本紀第二十四<lb/>
　　仁宗一<lb/>
仁宗聖文欽孝皇帝諱阿裕爾巴里巴特喇順宗次子<lb/>
武宗之弟母曰興聖太后鴻吉哩氏至元二十二年三<lb/>
月丙子生大徳九年冬十月成宗不豫中宫秉政詔帝<lb/>
<pb n="KR2a0036_WYG_024-1b"/>
與太后出居懐州十年冬十二月至懐州所過郡縣供<lb/>
帳華侈悉令撤去嚴飭扈從毋擾於民且諭僉事王毅<lb/>
察而言之民皆感悦十一年春正月成宗崩時武宗為<lb/>
懐寜王總兵北邊戊子帝與太后聞哀奔赴庚寅至衛<lb/>
輝經比干墓顧左右曰紂内荒於色毒痛四海比干諫<lb/>
紂刳其心遂失天下令祠比干於墓為後世勸至漳河值<lb/>
大風雪田叟有以盂粥進者近侍卻不受帝曰昔漢<lb/>
光武嘗為寇兵所迫食豆粥大丈夫不備嘗艱阻往往<lb/>
<pb n="KR2a0036_WYG_024-2a"/>
不知稼穡艱難以致驕惰命取食之賜叟綾一匹慰遣<lb/>
之行次邯鄲諭縣官曰吾慮衛士不法胥吏科歛重為<lb/>
民困乃命王傅巡行察之二月辛亥至大都與太后入<lb/>
内哭盡哀復出居舊邸日朝夕入哭奠左丞相阿固岱<lb/>
等潛謀推皇后巴約特氏稱制安西王阿南達輔之時<lb/>
右丞相哈喇哈斯達爾罕稱疾守宿掖門凡三月宻持<lb/>
其機陽許之夜遣人啓帝曰懐寜王逺不能猝至恐變<lb/>
生不測當先事而發三月丙辰帝率衛士入内召阿固<lb/>
<pb n="KR2a0036_WYG_024-2b"/>
岱等責以亂祖宗家法命執之鞫問辭服戊辰伏誅諸<lb/>
王庫庫楚伊克圖等曰今罪人斯得太子實世祖之孫<lb/>
宜早正天位帝曰王何為出此言也彼惡人潛結宫壼<lb/>
搆亂我家故誅之豈欲作威覬望神器耶懷寧王吾兄<lb/>
也正位為宜乃遣使迎武宗於北邊五月乙丑帝與太<lb/>
后㑹武宗於上都甲申武宗即位六月癸巳詔立帝為<lb/>
皇太子受金寶遣使四方旁求經籍識以玉刻印章命<lb/>
近侍掌之時有進大學衍義者命詹事王約等節而譯<lb/>
<pb n="KR2a0036_WYG_024-3a"/>
之帝曰治天下此一書足矣因命與圖象孝經列女傳<lb/>
並刋行賜臣下十一月戊寅受玉冊領中書省樞宻院<lb/>
至大元年七月帝諭詹事庫春曰汝舊事吾其與同僚<lb/>
協議務遵法度凡世祖所未嘗行及典故所無者慎勿<lb/>
行二年八月立尚書省詔太子兼尚書令戒飭百官有<lb/>
司振綱紀重名器夙夜以赴事功詹事院臣啓金州獻<lb/>
瑟瑟洞請遣使采之帝曰所寶惟賢瑟瑟何用焉若此<lb/>
者後勿復聞先是近侍言賈人有售美珠者帝曰吾服<lb/>
<pb n="KR2a0036_WYG_024-3b"/>
御雅不喜飾以珠璣生民膏血不可輕耗汝等當廣進<lb/>
賢才以恭儉愛人相規不可以奢靡蠧財相導言者慚<lb/>
而退淮東宣慰使實都獻玉觀音七寶帽頂寶帶寳鞍<lb/>
卻之戒諭如初詹事王約啓事二宦者侍側帝問自古<lb/>
宦官壊人家國有諸約對曰宦官善惡皆有之但恐處<lb/>
置失宜耳帝然之九月河間等路獻嘉禾有異畆同穎<lb/>
及一莖數穗者命集賢學士趙孟頫繪圖藏諸祕書四<lb/>
年春正月庚辰武宗崩壬午罷尚書省以丞相托克托<lb/>
<pb n="KR2a0036_WYG_024-4a"/>
三寶努平章約蘇右丞保巴左丞孟克特穆爾參政王<lb/>
羆變亂舊章流毒百姓命中書右丞相塔斯布哈知樞<lb/>
宻院事特穆爾布哈等參鞫丙戌托克托三寶努約蘇<lb/>
保巴王羆伏誅孟特穆爾杖流海南壬辰日赤如赭罷<lb/>
城中都召世祖朝諸知政務素有聲望老臣平章程鵬<lb/>
飛董士選太子少傅李謙少保張律右丞陳天祥尚文<lb/>
劉正左丞郝天挺中丞董士珍太子賓客蕭㪺參政劉<lb/>
敏中王思亷韓從益侍御趙君信亷訪使程鉅夫杭州<lb/>
<pb n="KR2a0036_WYG_024-4b"/>
路達嚕噶齊阿哈瑪特詣闕同議庶務甲午宥阿附托<lb/>
克托等左右司六部官罪乙未禁百官役軍人營造及<lb/>
守護私第丁酉以雲南行中書省左丞相特們徳爾為<lb/>
中書右丞相太子詹事鄂勒哲集賢大學士李孟並平<lb/>
章政事戊戌以塔斯布哈及徽政院使實沙並為御史<lb/>
大夫己亥改行尚書省為行中書省庚子減價糶京倉<lb/>
米日千石以賑貧民停各處營造罷廣武喀喇衛追還<lb/>
印符驛劵璽書及其萬户等官宣敕辛丑以達實特穆<lb/>
<pb n="KR2a0036_WYG_024-5a"/>
爾知樞宻院事壬寅禁鷹坊馳驛擾民敕中書凡傳㫖<lb/>
非親奉者勿行以諸王朝㑹普賜金三萬九千六百五<lb/>
十兩銀百八十四萬九千五十兩鈔二十二萬三千二<lb/>
百七十九錠幣帛四十七萬二千四百八十八匹二月<lb/>
復玉宸樂院為儀鳯司改延慶司為都功徳使司乙巳<lb/>
命和林江浙行省依前設左丞相餘省唯置平章二員<lb/>
遥授職事勿與戊申罷運江南所印佛經辛亥禁諸王<lb/>
駙馬權豪擅據山場聽民樵採罷阿喇卜丹買賣浙鹽<lb/>
<pb n="KR2a0036_WYG_024-5b"/>
供中政院食羊禁宣政院違制度僧甲寅遣使檢覈蘇<lb/>
爾約蘇布哈所獻河南荒田司徒蕭珍以城中都徼功<lb/>
毒民命追奪其符印令百司禁錮之還中都所占民田<lb/>
罷江南行通政院行宣政院甲子太陰犯填星陞典内<lb/>
司為典内院秩從三品命中書平章李孟領國子監學<lb/>
諭曰學校人品所自出卿等宜數詣國學課諸生勉其<lb/>
徳業敕諸王駙馬户在縉山懷來永興縣者與民均服<lb/>
徭役諸司擅奏除官者毋給宣敕御史臺臣言白雲宗<lb/>
<pb n="KR2a0036_WYG_024-6a"/>
總攝所統江南為僧之有髪者不養父母避役損民乞<lb/>
追收所受璽書銀印勒還民籍從之罷福建繡匠河南<lb/>
魚課兩提舉司省宣徽院參議斷事官丙寅監察御史<lb/>
言比者尚書省臣蠧國亂政已正典刑其餘黨附之徒<lb/>
布在百司亦須次第沙汰今中書奏用博囉特穆爾為<lb/>
陜西平章烏瑪喇為江浙平章竒爾濟蘇為甘肅平章<lb/>
達實特穆爾為河南參政烏遜為江浙參政各人前任<lb/>
皆受重贜或挾勢害民咸乞罷黜制曰可丁卯命西番<lb/>
<pb n="KR2a0036_WYG_024-6b"/>
僧非奉璽書驛劵及無西蕃宣慰司文牒者勿輒至京<lb/>
師仍戒黄河律吏驗問禁止罷總統所及各處僧録僧<lb/>
正都綱司凡僧人訴訟悉歸有司罷仁虞院復置鷹坊<lb/>
總管府庚午命廣西靜江融州軍民官鎮守三載無虞<lb/>
者民官減一資軍官陞一階著為令思州軍民宣撫司<lb/>
招諭官唐銓以洞蠻楊正思等五人來朝賜金帛有差<lb/>
立淮安忠武王巴延祠於杭州仍給田以供祀事是月<lb/>
帝謂侍臣曰郡縣官有善有惡其命臺官選正直之人<lb/>
<pb n="KR2a0036_WYG_024-7a"/>
為亷訪司官而體察之果有亷能愛民者不次擢用則<lb/>
小人自知激厲矣旌表漳州長泰縣民王初應孝行三<lb/>
月庚辰召前樞宻副使吳元珪左丞貝降額卜徳哷勒<lb/>
至京同諸老臣議事丙戌太陰犯太微上相罷五臺行<lb/>
工部己丑命毋赦十惡大逆等罪復典瑞院為典瑞監<lb/>
庚寅即皇帝位於大明殿受諸王百官朝賀詔曰惟昔<lb/>
先帝事皇太后撫朕眇躬孝友天至由朕得託順考遺<lb/>
體重以母弟之嫡加有削平内難之功於其踐阼曾未<lb/>
<pb n="KR2a0036_WYG_024-7b"/>
踰月授以皇太子寶領中書令樞宻使百揆機務聴所<lb/>
總裁於今五年先帝奄棄天下勲戚元老咸謂大寶之<lb/>
承既有成命非與前聖賓天而始徴集宗親議所宜立<lb/>
者比當稽周漢晉唐故事正位宸極朕以國恤方新誠<lb/>
有未忍是用經時今則上奉皇太后勉進之命下徇諸<lb/>
王勸戴之勤三月十八日於大都大明殿即皇帝位凡<lb/>
尚書省誤國之臣先已伏誅同惡之徒亦已放殛百司<lb/>
庶政悉歸中書命丞相特們徳爾平章政事李道復等<lb/>
<pb n="KR2a0036_WYG_024-8a"/>
從新拯治可大赦天下敢以赦前事相告言者罪以其<lb/>
罪諸衙門及近侍人等毋隔越中書奏事諸上書陳言<lb/>
者量加旌擢其僥倖獻地土并山場窑冶及中寶之人<lb/>
並禁止之諸王駙馬經過州郡不得非理需索應和顧<lb/>
和買隨即給價毋困吾民辛卯禁民間製金箔銷金織<lb/>
金以御史中丞李士英為中書左丞壬辰發京倉米減<lb/>
價以賑貧民丁酉命伊徹察喇依前太師宣徽使特爾<lb/>
格為太傅集賢大學士庫春為太保敇百司改陞品級<lb/>
<pb n="KR2a0036_WYG_024-8b"/>
者悉復至元舊制己亥增置左翼右翼指揮各一員寧<lb/>
夏路地震是月帝諭省臣曰卿等裒集中統至元以來<lb/>
條章擇曉法律老臣斟酌重輕折衷歸一頒行天下俾<lb/>
有司遵行則抵罪者庶無寃抑又諭太府監臣曰財用<lb/>
足則可養萬民給軍旅自今雖一繒之微不言於朕毋<lb/>
輒與人以陜西行尚書省左丞額卜徳哷勒為中書右<lb/>
丞昭文館大學士察罕參知政事中書平章政事知樞<lb/>
宻院事綽和爾欽察親軍都指揮使托和齊巴圖爾中<lb/>
<pb n="KR2a0036_WYG_024-9a"/>
書右丞相知樞宻院事特穆爾布哈録軍國重事知樞<lb/>
宻院事伊蘇知樞宻院事兼山東河北蒙古軍都萬户<lb/>
額森特穆爾遥授左丞相仁虞院使額爾吉太子詹事<lb/>
伊嚕特穆爾並知樞宻院事賜大都路民年九十者二<lb/>
千三百三十一人人帛二匹八十者八千三百三十一<lb/>
人人帛一匹夏四月壬寅朔詔分汰宿衛士漢人髙麗<lb/>
南人冒入者還元籍癸卯禜星於回回司天臺以即位<lb/>
恩賜太師太傅太保人金五十兩銀三百五十兩衣四<lb/>
<pb n="KR2a0036_WYG_024-9b"/>
襲行省臣預朝㑹者賞銀有差丁未以太子少保張律<lb/>
為江浙平章戒之曰以汝先朝舊人故命汝往民為邦<lb/>
本無民何以為國汝其上體朕心下愛斯民戊申以即<lb/>
位告天地於南郊庚戌拘收下番將校不典兵者虎符<lb/>
銀牌癸丑詔路府州縣官三年為滿罷典醫監甲寅太<lb/>
陰犯亢熒惑犯壘壁陣丙辰詔諭宣徽使伊拉齊諸蒙<lb/>
古民有貧乏者發廩濟之丁巳罷中政院戊午以即位<lb/>
告於太廟辛酉敕國子監師儒之職有才徳者不拘品<lb/>
<pb n="KR2a0036_WYG_024-10a"/>
級雖布衣亦選用癸亥敕諸使臣非軍務急速者毋給<lb/>
金字圓牌定四宿衛士嵗賜鈔二十四萬二百五錠罷<lb/>
中都留守司復置隆興路總管府凡創置司存悉罷之<lb/>
乙丑封知樞宻院事特穆爾布哈為宣寜王賜銀印丁<lb/>
卯詔曰我世祖皇帝參酌古今立中統至元鈔法天下<lb/>
流行公私蒙利五十年於兹矣比者尚書省不究利病<lb/>
輒意變更既創至大銀鈔又鑄大元至大銅錢鈔以倍<lb/>
數太多輕重失宜錢以鼓鑄弗給新舊恣用曾未再期<lb/>
<pb n="KR2a0036_WYG_024-10b"/>
其弊滋甚爰咨廷議允協輿言皆願變通以復舊制其<lb/>
罷資國院及各處泉貨監提舉司買賣銅器聴民自便<lb/>
應尚書省已發各處至大鈔本及至大銅錢截日封貯<lb/>
民間行使者赴行用庫倒换仍免大都上都隆興差税<lb/>
三年命中書省賑濟甘肅過川軍罷僧道伊嚕勒昆達<lb/>
實宻頭陀白雲宗諸司封親王徳勒格爾布哈為湘寧<lb/>
王賜金印食湘鄉州寧鄉縣六萬五千戸拘還甘肅陜<lb/>
西遼陽省臣所佩虎符禁鷹坊擾民罷通政院以其<lb/>
<pb n="KR2a0036_WYG_024-11a"/>
事歸兵部增置尚書員外郎各一員罷回回哈達司屬<lb/>
帝御便殿李孟進曰陛下御極物價頓減方知聖人神<lb/>
化之速敢以為賀帝蹙然曰卿等能盡力贊襄使兆民<lb/>
乂安庶幾天心克享至於秋成尚未敢必今朕踐阼曾<lb/>
未踰月寧有物價頓減之理朕托卿甚重兹言非所賴<lb/>
也孟愧謝帝諭集賢學士和塔拉都哩黙色曰向召老<lb/>
臣十人所言治政汝其詳譯以進仍諭中書悉心舉行<lb/>
南陽等處風雹五月壬申以宦者塔舒爾為利用監卿<lb/>
<pb n="KR2a0036_WYG_024-11b"/>
癸酉八百媳婦蠻與大小徹里蠻寇邊命雲南王及右<lb/>
丞阿固岱以兵討之改封乳母夫夀國公楊徳榮為雲<lb/>
國公丙子命翰林國史院纂修先帝實録及累朝皇后<lb/>
功臣列傳俾百司悉上事蹟丁丑禁毋以毒藥釀酒庚<lb/>
辰敕中書省裁省冗司置髙昌王傅復度支院為監罷<lb/>
泉府司長信院司禋監辛巳賜大長公主僧格喇實鈔<lb/>
一萬錠壬午制定翰林國史院承㫖五員學士侍讀侍<lb/>
講直學士各二員拘諸王駙馬及有司驛券自今遣使<lb/>
<pb n="KR2a0036_WYG_024-12a"/>
悉從中書省給降置祥和署掌伶人金齒諸國獻馴象<lb/>
癸未太陰犯氐賜國師班迪達鈔萬錠以建寺於舊城<lb/>
戊子羅鬼蠻來獻方物甲午復太常禮儀院為太常寺<lb/>
是月禁民捕駕鵞六月癸卯敕宣政院凡西番軍務必<lb/>
移文樞宻院同議以聞吐蕃犯永福鎮敇宣政院與樞<lb/>
宻院遣兵討之乙巳命侍臣咨訪内外才堪佐國者悉<lb/>
以名聞仍戒敕諸王恪恭乃職丙午以内侍楊光祖為<lb/>
祕書卿譚振宗為武備卿關居仁為尚乘卿並授𢎞文<lb/>
<pb n="KR2a0036_WYG_024-12b"/>
館學士置湘寧王徳勒格爾布哈王傅丁未太陰犯太<lb/>
微東垣上相己酉詔存恤軍人庚戌太陰犯氐壬子敇<lb/>
甘肅省給過川軍牛種農器令屯田癸丑復太府院為<lb/>
太府監省上都兵馬指揮為五員甲寅封伊實丹為懷<lb/>
仁郡王賜銀印丁巳敕翰林國史院春秋祭太祖太宗<lb/>
睿宗御容嵗以為常命和林行省右丞巴喇瑪索和爾<lb/>
經理青海屯田大同路宣寧縣民家産犢而死頗類麒<lb/>
麟車載以獻左右曰古所謂瑞物也帝曰五榖豐熟百<lb/>
<pb n="KR2a0036_WYG_024-13a"/>
姓安業乃為瑞也己未復置長信寺封樞宻使博囉為<lb/>
澤國公庚申敕自今諸司白事須殿中侍御史侍側癸<lb/>
亥賜晉王伊遜特穆爾鈔五千錠幣帛各二千匹太尉<lb/>
布哈金百兩復雲州銀場提舉司置儀鸞局秩皆五品<lb/>
甲子請大行皇帝諡於南郊上尊諡曰仁惠宣孝皇帝<lb/>
廟號武宗丙寅拘收泉府司元給諸商販璽書丁卯罷<lb/>
扎哈齊巴勒噶遜所造上供酒戊辰敕諸王朝㑹後至<lb/>
者如例給賜己巳衛王阿穆爾克入見帝諭省臣曰朕<lb/>
<pb n="KR2a0036_WYG_024-13b"/>
阿穆爾克同父異母朕不撫育彼將誰賴其賜鈔二萬<lb/>
錠他勿援例帝覽貞觀政要諭翰林侍講額哩音特穆<lb/>
爾曰此書有益國家其譯以國語刋行俾蒙古色目人<lb/>
誦習濟寜東平歸徳髙唐徐邳諸州水給鈔以賑之河<lb/>
間陜西諸屬縣水旱傷稼命有司賑之仍免其今年租<lb/>
諸王達爾瑪吉爾迪遣使進馴象秋七月辛未朔拘還<lb/>
遼陽省官提調諸事圖符璽書驛券裁減虎賁司職員<lb/>
賜上都宿衛士貧乏者鈔十三萬九千錠丁丑鞏昌寧<lb/>
<pb n="KR2a0036_WYG_024-14a"/>
逺縣暴雨山土流涌敕内外軍官並覃官一等癸未甘<lb/>
州地震大風有聲如雷以朝㑹恩賜諸王圖們金百五<lb/>
十兩銀五千二百五十兩幣帛三千匹乙酉賜湘寧王<lb/>
徳勒格爾布哈所部鈔三萬二千錠癸巳太陰掩畢甲<lb/>
午置經正監掌蒙古軍牧地秩正三品官五員丁酉太<lb/>
陰犯鬼距星己亥詔諭省臣曰朕前戒近侍毋輒以文<lb/>
記傳㫖中書自今敢有犯者不須奏聞直捕其人付刑<lb/>
部究治敕御史臺臣選更事老成者為監察御史超授<lb/>
<pb n="KR2a0036_WYG_024-14b"/>
中散大夫典内院使博碩榮禄大夫是月江陵屬縣水<lb/>
民死者衆太原河間真定順徳彰徳大名廣平等路徳<lb/>
濮恩通等州霖雨傷稼大寜等路隕霜敕有司賑恤閏<lb/>
七月辛丑命國子祭酒劉賡詣曲阜以太牢祠孔子甲<lb/>
辰車駕將還大都太后以秋稼方盛勿令鷹坊駞人衛<lb/>
士先往庶免害稼擾民敕禁止之樞宻院奏居庸關古<lb/>
道四十有三軍吏防守之處僅十有三舊置千户位輕<lb/>
責重請置隆鎮萬户府俾嚴守備制曰可禜五星於司<lb/>
<pb n="KR2a0036_WYG_024-15a"/>
天臺以故魯王達斡巴勒適子阿哩雅實哩襲其封爵<lb/>
分地乙巳以朝㑹恩賜伊徹察喇綽和爾金二百兩銀<lb/>
二千八百兩幣帛有差丙午奉武宗神主祔于太廟戊<lb/>
申封李孟秦國公命琳沁策喇實為司徒己酉吐番寇<lb/>
禮店文州命總帥琳沁等討之辛亥以西僧藏布班巴<lb/>
爾為國師賜玉印戊午復置司禋監己未詔省臣曰國<lb/>
于學世祖皇帝深所注意如平章博果宻等皆蒙古人<lb/>
而教以成才朕今親定國子生額為三百人仍增陪堂<lb/>
<pb n="KR2a0036_WYG_024-15b"/>
生二十人通一經者以次補伴讀著為定式敕軍官七<lb/>
十致仕始聴子弟承襲其有未老即託疾引年令幼弱<lb/>
子弟襲職者除名不敘其巧計求遷者以違制論壬戌<lb/>
命賑䘏嶺北流民上都立通政院領蒙古諸驛秩正二<lb/>
品甲子寜夏地震乙丑魯國大長公主僧格喇實進號<lb/>
皇姊大長公主遣使招諭黒水白水等蠻十二萬餘户<lb/>
來降丙寅太陰犯軒轅賜諸王阿布哈等金二百兩銀<lb/>
七百五十兩鈔一萬三千六百三十錠幣帛各有差丁<lb/>
<pb n="KR2a0036_WYG_024-16a"/>
卯鄂勒哲李孟等言方今進用儒者而老成日凋謝四<lb/>
方儒士成才者請擢任國學翰林祕書太常或儒學提<lb/>
舉等職俾學者有所激勸帝曰卿言是也自今勿限資<lb/>
級果才而賢雖白身亦用之敕直省舍人以其半給事<lb/>
殿庭半聽中書差遣禁醫人非選試及著籍者毋行醫<lb/>
藥大同宣寧縣雨雹積五寸苗稼盡殞八月己巳朔裁<lb/>
定京朝諸司員數並依至元三十年舊額楚王伊克圖<lb/>
所部乏食給鈔萬錠出粟五千石賑之賜環衛圍人鈔<lb/>
<pb n="KR2a0036_WYG_024-16b"/>
三萬錠以近侍吹喇實為户部尚書甲戌賜皇姊大長<lb/>
公主鈔萬錠丙戌安南世子陳日㷃奉表以方物來貢<lb/>
敕西番軍務𨽻宣政院九月己亥朔遥授左丞相布哈<lb/>
進太尉丙午遥授湖廣平章安南國王陳益稷入見言<lb/>
臣自世祖朝來歸妻子皆為國人所害朝廷授以王爵<lb/>
又賜漢陽田五百頃俾自贍以終餘年今臣年幾七十<lb/>
而有司拘臣所授田就食無所帝謂省臣曰安南國王<lb/>
慕義來歸宜厚其賜以懷逺人其進勲爵受田如故戊<lb/>
<pb n="KR2a0036_WYG_024-17a"/>
申禁民彈射飛鳥殺馬牛羊當乳者禁衛士不得私衣<lb/>
侍宴服及以質於人庚戌命樞宻院閲各省軍馬壬子<lb/>
改元皇慶詔曰朕頼天地祖宗之靈纂承聖緒永惟治<lb/>
古之隆羣生咸遂國以乂寧朕夙興夜寐不敢怠遑任<lb/>
賢使能興滯補闕庶其臻兹歛時五福用敷錫厥庶民<lb/>
朕之志也踰年改元厥有彛典其以至大五年為皇慶<lb/>
元年都水監卿茂巴爾斯傳㫖給驛往取杭州所造龍<lb/>
舟省臣諫曰陛下踐祚誕告天下凡非宣索毋得擅進<lb/>
<pb n="KR2a0036_WYG_024-17b"/>
誠取此舟有乖前詔詔止之復置中宫位下齊哩克昆<lb/>
諸色民匠打捕鷹坊都總管府秩正三品乙卯太陰犯<lb/>
畢丁巳奉太后㫖以永平路嵗入除經費外悉賜魯國<lb/>
大長公主給雲南王羅丹部屬馬價鈔一萬二千錠丙<lb/>
寅敕省部官勿托以宿衛廢職罷西番茶提舉司時江<lb/>
陵路水漂民居溺死十八人冬十月戊辰朔有事於太<lb/>
廟己巳敕繪武宗御容奉安大崇恩福元寺月四上祭<lb/>
辛未賜大普慶寺金千兩銀五千兩鈔萬錠西錦綵叚<lb/>
<pb n="KR2a0036_WYG_024-18a"/>
鈔羅布帛萬端田八萬畆邸舍四百間丁丑禁諸僧寺<lb/>
毋得冒侵民田辛巳罷宣政院理問僧人詞訟以蘄縣<lb/>
萬户府鎮慶元紹興沿海萬户府鎮處州宿州萬户府<lb/>
兼鎮台州戊子省海道運粮萬户為六員千户為七所<lb/>
特授故太師阿爾婁子穆哩庫榮禄大夫知樞宻院事<lb/>
辛卯罷諸王㫁事官其蒙古人犯盜詐者命所𨽻千户<lb/>
鞫問壬辰詔收至大銀鈔敕諸衛漢軍練習武事置羣<lb/>
牧監秩正三品掌興聖宫位下畜牧癸巳詔置汴梁平<lb/>
<pb n="KR2a0036_WYG_024-18b"/>
江等處田賦提舉司掌大承華普慶寺貲産給雲南增<lb/>
戍軍鈔二萬五千錠丙申太白犯壘壁陣十一月戊戌<lb/>
封司徒穆蘇為趙國公辛丑命延安鳯翔安西軍屯田<lb/>
紅城者還陜西屯田敕商税官盜税課者同職官贜罪<lb/>
立乖西府以土官阿馬知府事佩金符李孟奏錢粮為<lb/>
國之本世祖朝量入為出恒務撙節故倉庫充牣今每<lb/>
嵗支鈔六百餘萬錠又土木營繕百餘處計用數百萬<lb/>
錠内降㫖賞賜復用三百餘萬錠北邊軍需又六七百<lb/>
<pb n="KR2a0036_WYG_024-19a"/>
萬錠今帑藏見貯止十一萬餘錠若此安能周給自今<lb/>
不急浮費宜悉停罷帝納其言悉罷之辛亥諸王布琳<lb/>
尼敦等誣班布爾實以不法詔竄布琳尼敦圖罕於河<lb/>
南伊克鼐爾於揚州納琳於湖廣台納於江西巴勒楚<lb/>
納克於雲南壬子賑欽察衛糧五千七百五十三石甲<lb/>
寅太陰犯輿鬼戊午禁漢人回回術者出入諸王駙馬<lb/>
及大臣家己未以遼陽省平章政事哈薩為中書平章<lb/>
政事甲子敕增置京城未肆十所日平糶八百石以賑<lb/>
<pb n="KR2a0036_WYG_024-19b"/>
貧民丙寅加徽政使羅源為大司徒賑諸軍糧七千六<lb/>
十石十二月辛未增置經正監官為八員置尚牧所秩<lb/>
五品掌太官羊癸酉封宣政㑹福院使温普為秦國公<lb/>
增置兵部侍郎郎中各一員庚辰太白經天復以陜西<lb/>
屯田軍三千𨽻紅城萬户府壬午詔曰今嵗不登民何<lb/>
以堪春蒐其勿令供億癸未太白經天甲申太陰犯太<lb/>
微西垣上將浙西水災免漕江浙粮四分之一存留賑<lb/>
濟命江西湖廣補運輸京師占城遣使奉表貢方物庚<lb/>
<pb n="KR2a0036_WYG_024-20a"/>
寅申禁漢人持弓矢兵器田獵曲赦大都大辟囚一人<lb/>
并流以下罪辛卯裁宗正府官為二十八員遣官監視<lb/>
焚至大鈔壬辰太白經天敕剏設邊逺官員俟到任方<lb/>
降敕牒乙未命李孟整飭國子監學中書省臣言世祖<lb/>
定立選法陞降以示激勸今官未及考或無故更代或<lb/>
躐等進階僭受國公丞相等職諸司已裁而復置者有<lb/>
之今春以内降㫖除官千餘人其中欺偽豈能悉知壞<lb/>
亂選法莫此為甚帝曰凡内降㫖一切勿行賜濟王圖<lb/>
<pb n="KR2a0036_WYG_024-20b"/>
烈納印以和林税課建延慶寺詔諭安南國世子陳日<lb/>
㷃曰惟我祖宗受天明命撫有萬方威徳所加柔逺能<lb/>
邇乃者先皇帝龍馭上賓朕以王侯臣民不釋之故於<lb/>
至大四年三月十八日即皇帝位遵踰年改元之制以<lb/>
至大五年為皇慶元年今遣禮部尚書奈瑪台等齎詔<lb/>
往諭仍頒皇慶元年厯日一本卿其敬授人時益修臣<lb/>
職毋替爾祖事大之誠以副朕不忘柔逺之意<lb/>
皇慶元年春正月庚子帝諭御史大夫塔斯布哈曰凡<lb/>
<pb n="KR2a0036_WYG_024-21a"/>
大臣不法卿等勒奏毋避朕自裁之癸卯敕諸僧犯奸<lb/>
盜詐偽鬬訟仍令有司專治之甲辰授太師録軍國重<lb/>
事知樞宻院事多爾濟戩開府儀同三司嗣淇陽王戊<lb/>
申改隆鎮萬户府為隆鎮衛庚戌封知樞宻院事綽哈<lb/>
為安逺王出總北軍壬子敕軍不滿五千者勿置萬户<lb/>
癸丑太陰犯太微東垣上將旌表廣州路番禺縣孝子<lb/>
陳韶孫戊午制諸王設王𫝊六員銀印其次設官四員<lb/>
改封濟王圖烈納為吳王賜衛王阿穆爾克慶元路定<lb/>
<pb n="KR2a0036_WYG_024-21b"/>
海縣六萬五千户加崇福使阿哩雅秦國公己未陞崇<lb/>
祥監為崇祥院秩正二品壬戌陞翰林國史院秩從一<lb/>
品帝諭省臣曰翰林集賢儒臣朕自選用汝等母輒擬<lb/>
進人言御史臺任重朕謂國史院尤重御史臺是一時<lb/>
公論國史院實萬世公論二月丁卯朔徙大都路學所<lb/>
置周宣王石鼔於國子監敕青海屯内漢軍存恤二年<lb/>
庚午西北諸王額森布哈遣使貢珠寶皮幣馬駝賜鈔<lb/>
一萬三千六百錠辛未改安西路為奉元路吉州路為<lb/>
<pb n="KR2a0036_WYG_024-22a"/>
吉安路壬申以霸州文安縣屯田水患並決之遣使賜<lb/>
西僧金五千兩銀二萬五千兩幣帛三萬九千九百匹<lb/>
甲戌制定封贈名爵等級著為令改和林省為嶺北省<lb/>
丙子給青海屯田牛二千賜晉王伊蘇特穆爾南康路<lb/>
户六萬五千世祖諸王子額森特穆爾福州路福安縣<lb/>
托歡之子布達實哩福州路寜徳縣和塔拉特穆爾之<lb/>
子泉州路南安縣阿雅噶齊之子邵武路光澤縣户並<lb/>
一萬三千六百有四食其嵗賦己卯置衛龍都元帥府<lb/>
<pb n="KR2a0036_WYG_024-22b"/>
秩正二品以右阿蘇衛𨽻之八百媳婦來獻馴象二壬<lb/>
午太陰犯亢封博囉為永豐郡王置徳安府行用鈔庫<lb/>
罷莊浪州唐古千户所丙戌省樞宻斷事官為八員庚<lb/>
寅敕嶺北省賑給闕食流民敇兩淮民種荒田者如例<lb/>
輸税遣官同江西江浙省整治茶鹽法賜韓國公主布<lb/>
達實哩鈔萬錠詔勉勵學校賑山東流民至河南境者<lb/>
通漷州饑賑糧兩月三月丁酉朔熒惑犯東井陞給事<lb/>
中秩正三品罷諸王大臣私第營繕戊戌右丞相特們<lb/>
<pb n="KR2a0036_WYG_024-23a"/>
徳爾言自今左右司六部官有不盡心初則論決不悛<lb/>
則黜而不敘制曰可省女直碩達勒達萬户府冗員敇<lb/>
諸王托克托所招户其未籍者俾𨽻有司己亥以生日<lb/>
為天夀節庚子加御史大夫和尼齊開府儀同三司罷<lb/>
衛龍都元帥府壬寅太陰犯東井敕歸徳亳州以憲宗<lb/>
所賜布琳濟達地一千七十三頃還其子孫丙午敕北<lb/>
邊使者非軍機毋給驛丁未置内正司秩正三品卿少<lb/>
卿丞各一員戊申陞典内院秩正三品以前河南行省<lb/>
<pb n="KR2a0036_WYG_024-23b"/>
平章政事塔斯哈雅為御史大夫改翰林國史院司直<lb/>
司為經厯司置經歴都事各一員置五臺寺濟民局秩<lb/>
從五品賜衛王鄂勒哲及其子金三百兩銀一千二百<lb/>
五十兩鈔三千五百錠賜汴梁路上方寺地百頃遼陽<lb/>
增置灤陽寛河驛甲寅西北諸王額森布哈等以槖馳<lb/>
方物入貢丙辰封同知徽政院事常布哷齊為趙國公<lb/>
庚申敕簡汰大明宫興聖宫宿衛甲子給北軍幣帛二<lb/>
十萬匹遣户部尚書瑪勒經理河南屯田乙丑命河南<lb/>
<pb n="KR2a0036_WYG_024-24a"/>
省建故丞相阿珠祠堂封諸王塔斯布哈為恩平王夏<lb/>
四月丁卯簡汰控鶴還本籍以都水監𨽻大司農寺置<lb/>
察汗諾爾捕盜司秩從七品庚午命浙東都元帥鄭祐<lb/>
同江浙軍官教練水軍辛未給鈔萬錠修香山永安寺<lb/>
趙王汝安郡告饑賑糧八百石陞保定路萬户府為上<lb/>
萬户癸酉車駕幸上都丙子太白晝見封鄄國大長公<lb/>
主孟古台為大長公主賜金印增伊克扎爾古齊為四<lb/>
十二員壬午熒惑犯輿鬼敕皇子碩德八剌置四宿<lb/>
<pb n="KR2a0036_WYG_024-24b"/>
衛敕僧人田除宋之舊有并世祖所賜外餘悉輸租<lb/>
如制阿蘇衛指揮諾海等冒增衛軍六百名盜支糧七<lb/>
千二百石幣帛一千二百匹鈔二百八錠敇中書樞宻<lb/>
按治封知樞宻院事穆哩庫為廣平王癸未熒惑犯積<lb/>
尸氣庚寅太白經天大崇恩福元寺成置隆禧院龍興<lb/>
新建縣霖雨傷禾彰徳安陽縣蝗五月丙申朔以中書<lb/>
平章政事知樞宻院中書左丞相江浙行省平章張律<lb/>
為中書平章政事知樞宻院事額森特穆爾授開府儀<lb/>
<pb n="KR2a0036_WYG_024-25a"/>
同三司壬寅諸玉托斯和黙色以農時出獵擾民敕禁<lb/>
之自今十月方許獵改和林路為和寜路賜諸王阿穆<lb/>
爾克鈔萬錠蘇爾蘇達勒阿爾穆蘇等各千錠以蒙古<lb/>
驛𨽻通政院置濮陽王托克托穆爾王𫝊官四員給上<lb/>
都灤陽驛馬三百匹丁未縉山行宫建涼殿己酉以西<lb/>
寜田租税課賜大長公主孟古台賑宿衛士糧二萬石<lb/>
陞回回司天臺秩正四品彰徳河南隴西雹六月乙丑<lb/>
朔日有食之丁卯天雨毛己巳太陰犯天關敇李孟博<lb/>
<pb n="KR2a0036_WYG_024-25b"/>
選中外才學之士任職翰林給羊馬鈔價濟嶺北甘肅<lb/>
戍軍之貧者壬申減四川鹽額五千引賜崇福寺河南<lb/>
官地百頃丁亥敕罷封贈誡左右守法度勤職業勿妄<lb/>
僥倖加官賜安逺王綽哈金百兩銀五百兩鈔千錠鞏<lb/>
昌河州等路饑免常賦二分秋七月辛丑定内正司官<lb/>
為六員禁諸王徑宣㫖於各路徙中都内帑金銀器歸<lb/>
太府監賜新店諸驛鈔三千八百錠充使者餼廩癸卯<lb/>
詔奬勵御史臺丙午陞大司農司秩從一品帝諭司農<lb/>
<pb n="KR2a0036_WYG_024-26a"/>
曰農桑衣食之本汝等舉諳知農事者用之敕諸王錫<lb/>
錫部歸晉寧路襄垣縣民田中書參政賈鈞以病請告<lb/>
賜鈔三百錠給安車還鄉戊午太陰犯東井八月丁卯<lb/>
敕特黙齊軍羊馬牛依舊制百税其一戊辰太白犯軒<lb/>
轅辛未太陰犯填星丁丑罷司禋監己卯以吏部尚書<lb/>
許師敬為中書參知政事庚辰車駕至自上都壬午辰<lb/>
星犯右執法置少府監𨽻大都留守司甲申賜諸王庫<lb/>
庫楚金束帯一銀百五十兩鈔二百錠乙酉太白犯右<lb/>
<pb n="KR2a0036_WYG_024-26b"/>
執法辛卯敇雲南省右丞阿固岱等領蒙古軍從雲南<lb/>
王討八百媳婦蠻濱州旱民饑出利津倉米二萬石減<lb/>
價賑糶寧國路涇縣水賑糧二月安南國王陳益稷來<lb/>
朝九月丁酉增江浙海漕糧二十萬石戊戌罷征八百<lb/>
媳婦蠻大小徹里蠻以璽書招諭之辛丑命司徒田忠<lb/>
良等詣真定玉華宫祀睿宗御容八百媳婦大小徹里<lb/>
蠻獻馴象及方物甲辰陞參議中書省事鄂博哈雅為<lb/>
參知政事拘和卓等所佩國公司徒印丁巳太陰犯亢<lb/>
<pb n="KR2a0036_WYG_024-27a"/>
壬戌瓊州黎賊嘯聚遣官招諭冬十月甲子有事於太<lb/>
廟改隆興路為興和路賜銀印雲南行省右丞色勒濟<lb/>
爾威有罪國師楚斯節巴咱爾請釋之帝斥之曰僧人<lb/>
宜誦佛書官事豈當與耶癸未以中書參知政事察罕<lb/>
為中書平章政事商議中書省事丁亥太陰犯平道戊<lb/>
子太陰犯亢翰林學士承㫖伊爾齊布哈等進順宗成<lb/>
宗武宗實録罷造船提舉司辛卯赦天下賜李孟潞州<lb/>
田二十頃十一月戊戌調汀漳畬軍代亳州等翼漢軍<lb/>
<pb n="KR2a0036_WYG_024-27b"/>
於本處屯田己亥太陰犯壘壁陣甲辰捕滄州盜阿實<lb/>
克岱爾等擒之支解以徇丙午諭六部毋踰越中書奏<lb/>
事丙辰封駙馬托克托穆爾為岐王庚申賜諸王庫春<lb/>
和塔拉黙色金百五十兩銀一千五百兩鈔三千錠幣<lb/>
帛有差占城國進犀象緬國主遣壻及雲南不農蠻酋<lb/>
長岑福來朝十二月癸亥中書平章政事李孟致仕以<lb/>
樞宻副使張珪為中書平章政事壬申晉王伊蘇特穆<lb/>
爾所部告饑賑鈔一萬五千錠癸酉遣使分道決囚庚<lb/>
<pb n="KR2a0036_WYG_024-28a"/>
辰知樞宻院事達實罷省海道運糧萬户一員增副萬<lb/>
户為四員甲申熒惑填星辰星聚斗鷹坊布哈濟勒請<lb/>
往河南湖廣括取孔雀珍禽敕以擾民不允丁亥遣官<lb/>
祈雪於社稷嶽鎮海瀆省臣言中書職在總挈綱維比<lb/>
者行省六部諸司應法不決者往往作疑咨呈以致文<lb/>
繁事弊詔體世祖立中書初意定擬程式以聞俾遵行<lb/>
之敕回回哈達如舊祈福凡詞訟悉歸有司仍拘還先<lb/>
降璽書戊子太陰犯熒惑己丑宗王女巴勒丹給驛取<lb/>
<pb n="KR2a0036_WYG_024-28b"/>
江南田租命拘還驛券是月諸王吹丹叛<lb/>
二年春正月甲午以察汗諾爾等處宣慰使布呼為御<lb/>
史大夫辛丑封前尚書右丞相竒塔特布濟克為安吉<lb/>
王丙午寧王庫庫楚薨丁未以太府卿圖古勒為中書<lb/>
右丞相戊申太陰犯三公己未置遼陽行省儒學提舉<lb/>
司二月壬戌改典内院為中政院秩正一品甲子以皇<lb/>
后受冊寶祭告天地於南郊及太廟丁丑日赤如赭己<lb/>
卯免徴益都饑民所貸官糧二十萬石各寺修佛事日<lb/>
<pb n="KR2a0036_WYG_024-29a"/>
用羊九千四百四十敕遵舊制易以蔬食命張珪綱領<lb/>
國子學庚辰冀寧路饑禁釀酒辛巳詔以錢糧造作訴<lb/>
訟等事悉歸有司以清中書之務壬午西北諸王額森<lb/>
布哈進馬駝璞玉丁亥敕外任官應有公田而無者皆<lb/>
以至元鈔給之以乖西府𨽻播州宣撫司功徳使琳沁<lb/>
等以佛事奏釋重囚不允帝諭左右曰回回以寶玉鬻<lb/>
於官朕思此物何足為寶唯善人乃為寶善人用則百<lb/>
姓安兹國家所宜寶也三月丙申以御史中丞托歡達<lb/>
<pb n="KR2a0036_WYG_024-29b"/>
爾罕為御史大夫庚子熒惑犯壘壁陣以晉寧大同大<lb/>
寜四川鞏昌甘肅饑禁酒丙午冊立皇后鴻吉哩氏詔<lb/>
天下丁未彗出東井壬子圖古勒言臣等職專燮理去<lb/>
秋至春亢旱民間乏食而又隕霜雨沙天文示變皆由<lb/>
不能宣上恩澤致兹災異乞黜臣等以當天心帝曰事<lb/>
豈關汝輩耶其勿復言御史中丞郝天挺上䟽論時政<lb/>
帝嘉納之賜西僧楚斯節巴咱爾鈔萬錠丙辰以皇后<lb/>
受冊寶遣官恭謝太廟以亢旱既久帝於宫中焚香黙<lb/>
<pb n="KR2a0036_WYG_024-30a"/>
禱遣官分禱諸祠甘雨大注詔敦諭勸課農桑夏四月<lb/>
甲子禜星於司天臺癸酉賜夀寧公主槖駞三十六乙<lb/>
亥車駕幸上都丙子髙麗王辭位以其世子王燾為征<lb/>
東行中書省左丞相上柱國封髙麗國王辛巳加御史<lb/>
大夫布呼開府儀同三司太傅壬午置中瑞司秩正四<lb/>
品甲申詔遴選賢士纂修國史乙酉御史臺臣言富人<lb/>
夤縁特㫖濫受官爵徽政宣徽用人率多罪廢之流近<lb/>
侍託為貧乏互奏恩賞西僧以作佛事之故累釋重囚<lb/>
<pb n="KR2a0036_WYG_024-30b"/>
外任之官身犯刑憲輒營求内㫖以免罪諸王駙馬寺<lb/>
觀臣僚土田每嵗徴租亦極為擾民請革其弊制曰可<lb/>
詔罷不急之役真定保定河間大寧路饑並免今年田<lb/>
租十之三仍禁釀酒安南國遣使來貢方物五月辛丑<lb/>
陞中書右丞額卜徳哷勒為平章政事左丞巴勒托音<lb/>
為右丞參知政事鄂博哈雅為左丞參議中書省事圖<lb/>
勒噶特穆爾為參知政事順徳冀寧路饑辰州水賑以<lb/>
米鈔仍禁釀酒檀州及獲鹿縣蝻六月己未朔京師地<lb/>
<pb n="KR2a0036_WYG_024-31a"/>
震癸亥圖古勒等以災異乞賜放黜不允丙寅京師地<lb/>
震辛未以參知政事許思敬綱領國子學乙亥詔諭僧<lb/>
俗辯訟有司及主僧同問續置土田如例輸税丙子賜<lb/>
諸王昻輝金五十兩銀七百五十兩金束帶一幣帛各<lb/>
四十匹己卯河東亷訪使趙簡言請選方正博洽之士<lb/>
任翰林侍讀侍講學士講明治道以廣聖聴從之御史<lb/>
臺臣言比年亷訪司多不悉心奉職宜令監察御史檢<lb/>
覈名實而黜陟之廣海及雲南甘肅地逺遷調者憚弗<lb/>
<pb n="KR2a0036_WYG_024-31b"/>
肯往乞今後加一等官之制曰可壬午命監察御史檢<lb/>
察監學官考其殿最癸未命委官簡汰衛士甲申建崇<lb/>
文閣於國子監給馬萬匹與豳王納古爾等軍士之貧<lb/>
乏者以宋儒周敦頤程顥顥弟頤張載邵雍司馬光朱<lb/>
熹張栻吕祖謙及故中書左丞許衡從祀孔子廟廷上<lb/>
都民饑出米五千石減價賑糶河決陳亳睢州開封陳<lb/>
留縣没民田廬秋七月己丑朔嵗星犯東井辛卯太白<lb/>
晝見癸巳以作佛事釋囚徒二十九人賜宣寧王特穆<lb/>
<pb n="KR2a0036_WYG_024-32a"/>
爾布哈幣帛百二十匹安逺王伊實丹等各百匹保定<lb/>
真定河間民流不止命所在有司給糧兩月悉免今年<lb/>
差税被災地並弛山澤之禁獵者毋入其境甲午置榷<lb/>
茶批驗所并茶由局官乙未太白晝見庚子立長秋寺<lb/>
掌武宗皇后宫政秩三品敕衛王阿穆爾克嵗賜外給<lb/>
鈔萬錠賜駙馬圖卜特穆爾金百五十兩銀七百五十<lb/>
兩鈔二千錠幣帛五十匹辛丑復立四川等處儒學提<lb/>
舉司壬寅京師地震免大寧路今嵗鹽課丁未賜諸王<lb/>
<pb n="KR2a0036_WYG_024-32b"/>
和拉蘇黙托歡納古爾駙馬孟古岱金二百兩銀一千<lb/>
二百兩鈔一千六百錠幣帛各有差己酉改淮東淮西<lb/>
道宣慰司為淮東宣慰司以淮西三路𨽻河南省敇守<lb/>
令勸課農桑勤者陞遷怠者黜降著為令丙辰太白晝<lb/>
見丁巳太白經天雲州蒙古軍乏食户給米一石興國<lb/>
屬縣蝻發米賑之八月戊午朔太白晝見揚州路崇明<lb/>
州大風海潮泛溢漂沒民居壬戌嵗星犯東井丁卯車<lb/>
駕至自上都庚午以侍御史薛居敬為中書參知政事<lb/>
<pb n="KR2a0036_WYG_024-33a"/>
壬午太陰犯輿鬼九月以薩斯嘉巴為帝師癸巳以宣<lb/>
徽院使鄂勒哲知樞宻院事戊申封托歡為安定王賜<lb/>
金印敕鎮江路建銀山寺勿徙寺傍塋冡京師大旱帝<lb/>
問弭災之道翰林學士程鉅夫舉湯禱桑林事帝奬諭<lb/>
之冬十月己卯敕中書省議行科舉封博迪穆爾為安<lb/>
徳王辛巳徙崑山州治於太倉昌平縣治於新店癸未<lb/>
以遼陽路之懿州𨽻遼陽行省復置蒙陰縣𨽻莒州乙<lb/>
酉旌表髙州民蕭又妻趙氏貞節免其家科差十一月<lb/>
<pb n="KR2a0036_WYG_024-33b"/>
壬寅敕漢人南人髙麗人宿衛分司上都勿給弓矢甲<lb/>
辰行科舉詔以皇慶三年八月天下郡縣興其賢能者<lb/>
充貢有司次年二月㑹試京師中選者親試於廷賜及<lb/>
第出身有差帝謂侍臣曰朕所願者安百姓以圖至治<lb/>
然匪用儒士何以致此設科取士庶幾得真儒之用而<lb/>
治道可興也十二月辛酉克里瑪鼎上所編萬年厯發<lb/>
米五千石賑阿濟格部之貧者海都都勒斡屬户内附<lb/>
敇所在給衣糧丙子定百官致仕資格甲申詔飭海道<lb/>
<pb n="KR2a0036_WYG_024-34a"/>
漕運萬户府京師以久旱民多疾疫帝曰此皆朕之責<lb/>
也赤子何罪明日大雪以嘉定州徳化縣民災發粟賑<lb/>
之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_024-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷二十四<lb/>
<pb n="KR2a0036_WYG_024-35a"/>
元史卷二十四考證<lb/>
仁宗紀大徳十一年三月丙辰　按丙辰原刻作丙寅<lb/>
　考成宗紀是年正月丙辰朔則丙寅當在三月初旬<lb/>
　以外考哈喇哈斯𫝊云三月朔列牘請署后决以三<lb/>
　月三日御殿聴政明日迎仁宗入執阿固岱等就誅<lb/>
　是仁宗之入在三月二日不應為丙寅明矣今據改<lb/>
至大四年正月壬辰　按壬辰原刻作壬子考是年正<lb/>
　月癸酉朔上文丙戌為十四日下文甲午為二十二<lb/>
<pb n="KR2a0036_WYG_024-35b"/>
　日中問不應有壬子今據天文志改<lb/>
四年四月壬寅朔　按原刻脱朔字以前文庚寅為三<lb/>
　月十八日計之則壬寅乃四月朔也今増<lb/>
四年給雲南王羅丹部屬馬價鈔一萬二千錠　按原<lb/>
　刻脱鈔字今據文義增<lb/>
皇慶元年賜衛王鄂勒哲及其子金三百兩銀一千二<lb/>
　百五十兩鈔三千五百錠　按衛王原刻作安王考<lb/>
　諸王表鄂勒哲以大徳九年封衛安王至大三年已<lb/>
<pb n="KR2a0036_WYG_024-36a"/>
　進衛王今據改<lb/>
</p>
<p>
</p>
  </div>
</body>
</text>
</TEI>
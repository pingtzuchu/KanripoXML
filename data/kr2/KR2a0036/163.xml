<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百六十三</head> <lb/>
    <p>
<pb n="KR2a0036_WYG_163-1a"/>
欽定四庫全書<lb/>
　元史卷一百六十三<lb/>
　　明翰林學士亞中大夫知制誥兼修國史宋濂等修<lb/>
　列傳第五十<lb/>
　　李徳輝<lb/>
李徳輝字仲實通州潞縣人生五歲父且卒指徳輝謂<lb/>
其家人曰吾為吏治獄不任苛刻人䝉吾力者衆天或<lb/>
報之是兒其大吾門乎及卒徳輝號慟如成人適歲凶<lb/>
<pb n="KR2a0036_WYG_163-1b"/>
家儲粟纔五升其母舂蓬稗炊藜莧而食之徳輝天性<lb/>
孝悌操履清慎既就外傅嗜讀書束於貧無以自資乃<lb/>
輟業年十六監酒豐州禄食充足甘㫖有餘則市筆札<lb/>
錄書夜誦不休已乃厭糟麴歎曰志士顧安此耶仕不<lb/>
足以匡君福民隠不足以悦親善身天地之間人夀幾<lb/>
何惡可無聞同腐草木也乃謝絶所與游少年求先生<lb/>
長者講學以卒其業時世祖在濳藩用劉秉忠薦使侍<lb/>
裕宗講讀乃與竇黙等皆就辟癸丑憲宗封宗親割京<lb/>
<pb n="KR2a0036_WYG_163-2a"/>
兆隸世祖潛藩擇廷臣能理財賦者俾調軍食立從宜<lb/>
府以徳輝與布都訥為使時汪徳臣宿兵利州扼四川<lb/>
衿喉以規進取數萬之師仰哺德輝乃募民入粟綿竹<lb/>
散錢幣給鹽劵為直陸挽興元水漕嘉陵未期年而軍<lb/>
儲充羨取蜀之本基於此矣中統元年為燕京宣撫使<lb/>
燕多劇賊造偽鈔結死黨殺人徳輝悉捕誅之令行禁<lb/>
止然事多不白中書由是忤平章王文統意去位三年<lb/>
文統以反誅徳輝遂起為山西宣慰使權勢之家籍民<lb/>
<pb n="KR2a0036_WYG_163-2b"/>
為奴者咸按而免之復業近千人至元元年罷宣慰司<lb/>
授太原路總管時潛藩故傅相無有出為二千石者帝<lb/>
以太原難治故以徳輝為守至郡崇學校表孝節勸耕<lb/>
桑立社倉一權度凡可以阜民者無不為之嘉禾瑞麥<lb/>
六出其境五年徴為右三部尚書人有訟財而失其兄<lb/>
子者徳輝曰此叔殺之無疑遂竟其獄權貴人為請者<lb/>
甚衆徳輝不應罪狀既明請者乃慚服七年帝以蝗旱<lb/>
為憂命徳輝録囚山西河東行至懷仁民有魏氏發得<lb/>
<pb n="KR2a0036_WYG_163-3a"/>
木偶持告其妻挾左道為厭勝謀不利於己移數獄詞<lb/>
皆具徳輝察其寃知其有愛妾疑妾所為將搆陷其妻<lb/>
也召妾鞫之不移時而服遂杖其夫而論妾以死皇子<lb/>
安西王鎮闗中奏以徳輝為輔遂改安西王相至則視<lb/>
瀕涇營牧故地可得數千頃起廬舎疏溝澮假牛種田<lb/>
具與貧民二千家屯田其中歲得粟麥芻藁萬計十二<lb/>
年詔以王相撫蜀時重慶猶城守不下朝廷各置行樞<lb/>
密院於東西川合兵萬人圍之徳輝至成都兩府爭遣<lb/>
<pb n="KR2a0036_WYG_163-3b"/>
使咨受兵食方略徳輝戒之曰宋已亡矣重慶以彈丸<lb/>
之地不降何歸政以公輩利其剽殺民不得有子女懼<lb/>
而不來耳嚮日兵未嘗戰中使奉璽書來赦公輩既不<lb/>
能正言明告嚴備止攻以須其至反購得軍吏杖之偽<lb/>
為得罪使懼而叛去水陸之師雷鼓繼進是堅其不下<lb/>
也中使不諭詐計竟以不奉明詔復命如是者非玩冦<lb/>
而何况復軍政不一相訾紛紛朝夕敗矣豈能成功哉<lb/>
徳輝出未至秦瀘州叛而重慶圍果潰再退守瀘州十<lb/>
<pb n="KR2a0036_WYG_163-4a"/>
四年詔以徳輝為西川行樞密院副使仍兼王相諸軍<lb/>
既發徳輝留成都給軍食是年復瀘州十五年再圍重<lb/>
慶踰月拔之紹慶南平夔思施播諸山壁水栅皆下而<lb/>
東川樞府猶故將也懲前與西川相觀望致敗惡相屬<lb/>
願獨軍圍合州徳輝乃出合俘繋順慶獄者縱之使歸<lb/>
語州將張珏以天子威徳逺著宋室既亡三宫皆北我<lb/>
朝含𢎞録功忘過能早自歸必取將相與夏吕比又為<lb/>
書以禮義禍福反復譬解之以為汝之為臣不親於宋<lb/>
<pb n="KR2a0036_WYG_163-4b"/>
之子孫合之為州不大於宋之天下彼子孫已舉天下<lb/>
而歸我汝猶偃然負阻窮山而曰吾忠於所事不亦惑<lb/>
哉且昔此州之人不自為謀者以國有主耻被不義之<lb/>
名故爾得制其死命主今亡矣猶欲以是行之則戯下<lb/>
盜遇君竊君首以徼福一旦不難也珏未及報而徳輝<lb/>
還王邸既而合州遣李興張郃十二人詗事成都皆獲<lb/>
之釋不殺復為書縱歸使諭其將王立如諭珏者而辭<lb/>
益剴切立亦計夙與東府有深怨懼誅即使興等導帥<lb/>
<pb n="KR2a0036_WYG_163-5a"/>
幹楊獬懐蠟書間至成都降徳輝從兵纔數百人赴之<lb/>
東府害其來皆曰公昔為書招珏誠亦極矣竟無功而<lb/>
還今立珏牙校也習狙詐不信特以計致公來使與吾<lb/>
爭垂成之功延命晷刻耳未必誠降徳輝曰昔合以重<lb/>
慶存故力可以同惡今已孤絶窮而來歸亦其勢然吾<lb/>
非攘人之功者誠懼公等憤其後服誣以嘗抗蹕先朝<lb/>
利其剽奪而快心於屠城也吾為國活此民豈計汝嫌<lb/>
怒為哉即單舸濟江薄城下呼立出降安集其民而罷<lb/>
<pb n="KR2a0036_WYG_163-5b"/>
置其吏合人自立而下家繪事之川蜀平復以王相還<lb/>
邸十七年置行中書省以徳輝為安西行省左丞是年<lb/>
西南夷羅施鬼國既降復叛詔雲南湖廣四川合兵三<lb/>
萬人討之兵且壓境徳輝適被命在播乃遣安珪馳馹<lb/>
止三道兵勿進復遣張孝思諭鬼國趣降其酋阿察熟<lb/>
徳輝名曰是活合州李公耶其言明信可恃即身至播<lb/>
州泣且告曰吾屬百萬人微公來死且不降今得所歸<lb/>
蔑有二矣徳輝以其言上聞乃改鬼國為順元路以其<lb/>
<pb n="KR2a0036_WYG_163-6a"/>
酋為宣撫使其後有以受鬼國馬千數譖徳輝于朝者<lb/>
帝曰是人朕所素知雖一羊不妄受寜有是耶徳輝卒<lb/>
年六十三蠻夷聞訃哭之哀如私親為位而祭者動輙<lb/>
千百人合州安撫使王立衰絰率吏民拜哭聲震山谷<lb/>
為發百人護喪興元播州安撫使何彦清率其民立廟<lb/>
祀之<lb/>
　　張雄飛<lb/>
張雄飛字鵬舉琅琊臨沂人父琮任金守盱眙金人疑<lb/>
<pb n="KR2a0036_WYG_163-6b"/>
之罷其兵柄徙居許州尋復命守河隂仍留家人於許<lb/>
雄飛幼失母琮妾李氏養之國兵屠許惟工匠得免有<lb/>
田姓者琮故吏也自稱能為弓且許以雄飛及李氏為<lb/>
家人由是䕶全遂徙朔方雄飛時方十歲至霍州李欲<lb/>
逃恐其累己雄飛知之頃刻不去左右李乃變服與俱<lb/>
還寓潞州雄飛既長往師前進士王寳英於趙城金亡<lb/>
雄飛不知父所在往來澤潞求之十餘年常客食僧舍<lb/>
己而入闗陜歴懐孟潼華終求其父弗得遂入燕居數<lb/>
<pb n="KR2a0036_WYG_163-7a"/>
歳盡通國言及諸部語至元二年亷希憲薦之于世祖<lb/>
召見陳當世之務世祖大悦授同知平陽路轉運司事<lb/>
捜抉蠧弊悉除之帝問處士羅英誰可大用者對曰張<lb/>
雄飛真公輔器帝然之命驛召雄飛至問以當今所急<lb/>
對曰太子天下本願早定以繋人心閭閻小人有升斗<lb/>
之儲尚知付託天下至大社稷至重不早建儲貮非至<lb/>
計也向使先帝知此陛下能有今日乎帝方卧矍然起<lb/>
稱善者久之他日與江孝卿同召見帝曰今任職者多<lb/>
<pb n="KR2a0036_WYG_163-7b"/>
非材政事廢弛譬之大厦將傾非良工不能扶卿輩能<lb/>
任此乎孝卿謝不敢當帝顧雄飛雄飛對曰古有御史<lb/>
臺為天子耳目凡政事得失民間疾苦皆得言百官姦<lb/>
邪貪穢不職者即紏劾之如此則紀綱舉天下治矣帝<lb/>
曰善乃立御史臺以前丞相塔齊爾為御史大夫雄飛<lb/>
為侍御史且戒之曰卿等既為臺官職在直言朕為汝<lb/>
君苟所行未善亦當極諌況百官乎汝宜知朕意人雖<lb/>
嫉妬汝朕能為汝地也雄飛益自感勵知無不言叅議<lb/>
<pb n="KR2a0036_WYG_163-8a"/>
樞密院事費正寅素憸狡有告其罪者詔丞相錫津等<lb/>
與雄飛雜治之請托交至雄飛無所顧盡得其罪狀以<lb/>
聞正寅與其黨管如仁等皆伏誅㑹議立尚書省雄飛<lb/>
力爭於帝前忤㫖左遷同知京兆總管府事宗室公主<lb/>
有家奴逃渭南民間為贅壻主適過臨潼識之捕其奴<lb/>
與妻及妻之父母皆械繫之盡没其家貲雄飛與主爭<lb/>
辨辭色俱厲主不得已以奴妻及妻之父母家貲還之<lb/>
惟挾其奴以去入為兵部尚書平章阿哈瑪特在制國<lb/>
<pb n="KR2a0036_WYG_163-8b"/>
用司時與伊瑪都木達有隙至是羅織其罪同僚附㑹<lb/>
雄飛不可曰所犯在制國用時平章獨不預耶衆無以<lb/>
答秦長卿劉仲澤亦以忤阿哈瑪特皆下吏欲殺之雄<lb/>
飛亦持不可阿哈瑪特使人啗之曰誠能殺此三人當<lb/>
以叅政相處雄飛曰殺無罪以求大官吾不為也阿哈<lb/>
瑪特怒奏出雄飛為澧州安撫使而三人竟死獄中時<lb/>
澧州初下民懐反側雄飛至布宣徳教民賴以安有巨<lb/>
商二人犯匿税及毆人事僚佐受賂欲寛其罪雄飛繩<lb/>
<pb n="KR2a0036_WYG_163-9a"/>
之益急或曰此細事何執之堅雄飛曰吾非治匿税歐<lb/>
人者欲改宋弊政懲不畏法者耳細民以乏食羣聚發<lb/>
富家廪所司欲論以强盗雄飛曰此盜食欲救死非强<lb/>
也寛其獄全活者百餘人澧西南接溪洞猺人乘間抄<lb/>
掠居民雄飛遣楊應申等往諭以威徳諸猺咸感服十<lb/>
四年改安撫使為總管府命雄飛為達嚕噶齊遷荆湖<lb/>
北道宣慰使有告常徳富民十餘家與徳山寺僧將為<lb/>
亂衆議以兵討之雄飛曰告者必其仇也且新附之民<lb/>
<pb n="KR2a0036_WYG_163-9b"/>
當以靜鎮之兵不可遽用苟有他吾自任其責遂止徐<lb/>
察之果如所言先是荆湖行省阿爾哈雅以降民三千<lb/>
八百户没入為家奴自置吏治之歳責其租賦有司莫<lb/>
敢言雄飛言於阿爾哈雅請歸其民於有司不從雄飛<lb/>
奏其事詔還籍為民十六年拜御史中丞行御史臺事<lb/>
阿哈瑪特以子呼遜為中書右丞行省江淮恐不為所<lb/>
容奏留雄飛不遣改陜西漢中道提刑按察使未行阿<lb/>
哈瑪特死朝臣皆以罪去拜叅知政事阿哈瑪特用事<lb/>
<pb n="KR2a0036_WYG_163-10a"/>
日久賣官鬻獄紀綱大壞雄飛乃先自降一階於是僥<lb/>
倖超躐者皆降之呼遜有罪敕中貴人及中書雜問呼<lb/>
遜歴指宰執曰汝曾使我家錢物何得問我雄飛曰我<lb/>
曾受汝家錢物否曰公獨否雄飛曰如是則我當問汝<lb/>
矣呼遜遂伏辜二十一年春册上尊號議大赦天下雄<lb/>
飛諫曰古人言無赦之國其刑必平故赦者不平之政<lb/>
也聖明在上豈宜數赦帝嘉納之語雄飛曰大獵而後<lb/>
見善射集議而後知能言汝所言者是朕今從汝遂止<lb/>
<pb n="KR2a0036_WYG_163-10b"/>
降輕刑之詔雄飛剛直廉慎始終不易其節嘗坐省中<lb/>
詔趣召之見於便殿謂雄飛曰若卿可謂真廉者矣聞<lb/>
卿貧甚今特賜卿銀二千五百兩鈔二千五百貫雄飛<lb/>
拜謝將出又詔加賜金五十兩及金酒器雄飛受賜封<lb/>
識藏於家後阿哈瑪特之黨以雄飛罷政詣省乞追奪<lb/>
賜物裕宗在東宫聞之命叅政温徳亨諭丞相安圖曰<lb/>
上所以賜張雄飛者旌其廉也汝豈不知耶毋為小人<lb/>
所詐塔竒呼阿薩爾請檢核前省錢穀復用阿塔瑪特<lb/>
<pb n="KR2a0036_WYG_163-11a"/>
之黨竟矯詔追奪之塔竒呼阿薩爾等俄以罪誅帝慮<lb/>
校核失當命近臣巴顔閲之中書左丞耶律埒克勸雄<lb/>
飛詣巴延自辨雄飛曰上以老臣廉故賜臣然臣未嘗<lb/>
敢輕用而封識以俟者政虞今日耳又可自辨乎時盧<lb/>
世榮以言利進用雄飛與諸執政同日皆罷職二十三<lb/>
年起為燕南湖北道宣慰使决壅滯黜姦貪政化大行<lb/>
卒於官子五人師野師諤師白師儼師約師野宿衛東<lb/>
宫時荆湖行省平章政事阿爾哈雅入覲言之宰相欲<lb/>
<pb n="KR2a0036_WYG_163-11b"/>
白皇太子請以師野為荆南總管雄飛固止之歸謂師<lb/>
野曰今日欲有官汝者汝宿衛日久固應得官然我方<lb/>
為執政天下必以我私汝我一日不去此位汝輩勿望<lb/>
有官其介慎如此<lb/>
　　張徳輝<lb/>
張徳輝字輝卿冀寧交城人少力學數舉於鄉金貞祐<lb/>
間兵興家業殆盡試掾御史臺㑹盜殺卜者有司踪跡<lb/>
之獲僧匿一婦人榜掠誣服獄具徳輝疑其寃其後果<lb/>
<pb n="KR2a0036_WYG_163-12a"/>
得盜趙秉文楊慥咸器其材金亡北渡史天澤開府真<lb/>
定辟為經歴官歳乙未從天澤南征籌畫調發多出徳<lb/>
輝天澤將誅逃兵徳輝救止配令穴城光州蓽山農民<lb/>
為寨以自固天澤議攻之徳輝請招之降全活甚衆歲<lb/>
丁未世祖在潛邸召見問曰孔子殁已久今其性安在<lb/>
對曰聖人與天地終始無往不在殿下能行聖人之道<lb/>
性即在是矣又問或云遼以釋廢金以儒亡有諸對曰<lb/>
遼事臣未周知金季乃所親睹宰執中雖用一二儒臣<lb/>
<pb n="KR2a0036_WYG_163-12b"/>
餘皆武弁世爵及論軍國大事又不使預聞大抵以儒<lb/>
進者三十之一國之存亡自有任其責者儒何咎焉世<lb/>
祖然之因問徳輝曰祖宗法度具在而未盡設施者甚<lb/>
多將如之何徳輝指銀槃喻曰創業之主如置此器精<lb/>
選白銀良匠規而成之畀付後人𫝊之無窮當求謹厚<lb/>
者司掌乃永為實用否則不惟缺壞亦恐有竊而去之<lb/>
者矣世祖良久曰此正吾心所不忘也又訪中國人材<lb/>
徳輝舉魏璠元裕李冶等二十餘人又問農家作勞何<lb/>
<pb n="KR2a0036_WYG_163-13a"/>
衣食之不贍徳輝對曰農桑天下之本衣食之所從出<lb/>
者也男耕女織終歲勤苦擇其精者輸之官餘粗惡者<lb/>
將以仰事俯育而親民之吏復横歛以盡之則民鮮有<lb/>
不凍餒者矣歲戊申春釋奠致胙於世祖世祖曰孔子<lb/>
廟食之禮何如對曰孔子為萬代王者師有國者尊之<lb/>
則嚴其廟貎修其時祀其崇與否於聖人無所損益但<lb/>
以此見時君崇儒重道之意何如耳世祖曰今而後此<lb/>
禮勿廢世祖又問典兵與宰民者為害孰甚對曰軍無<lb/>
<pb n="KR2a0036_WYG_163-13b"/>
紀律縱使殘暴害固非輕若宰民者頭㑹箕斂以毒天<lb/>
下使祖宗之民如蹈水火為害尤甚世祖黙然曰然則<lb/>
柰何對曰莫若更遣族人之賢如昆布哈者使掌兵權<lb/>
勲舊則如呼圖克者使主民政若此則天下均受其賜<lb/>
矣是年夏徳輝得告將還更薦白文舉鄭顯之趙元徳<lb/>
李造之高鳴李槃李濤數人陛辭又陳先務七事敦孝<lb/>
友擇人才察下情貴兼聽親君子信賞罸節財用世祖<lb/>
以字呼之賜坐錫賚優渥有頃奉㫖教胄子博囉等壬<lb/>
<pb n="KR2a0036_WYG_163-14a"/>
子徳輝與元裕北覲請世祖為儒教大宗師世祖悦而<lb/>
受之因啓累朝有㫖蠲儒户兵賦乞令有司遵行從之<lb/>
仍命徳輝提調真定學校世祖即位起徳輝為河東南<lb/>
北路宣撫使下車擊豪强黜贓吏均賦役耆耋不逺數<lb/>
千里來見曰六十年不復見此太平官府矣戴之若神<lb/>
明西川帥納琳重取兵千餘人守吏畏其威莫敢申理<lb/>
隸鳯翔屯田者八百餘人屯罷兵不歸籍㑹僉防戍兵<lb/>
河中浮梁故有守卒不以充數悉條奏之帝可其請兵<lb/>
<pb n="KR2a0036_WYG_163-14b"/>
後孱民多倚庇豪右及有以身傭藉衣食歲久掩為家<lb/>
奴悉遣還之為民二年考績為十路最陛見帝勞之命<lb/>
疏所急務條四事一曰嚴保舉以取人材二曰給俸禄<lb/>
以養廉能三曰易世官而遷都邑四曰正刑罰而勿屢<lb/>
赦帝嘉納焉遷東平路宣慰使春旱禱泰山而雨東平<lb/>
賦夥獄繁視河東相倍蓰凡遇贓奸悉窮之不少貸奏<lb/>
免逺輸豆粟二十萬斛和糶粟十萬斛保赫鼎議賦蠒<lb/>
絲令民税而復輸徳輝曰是誣上以毒下也且後期之<lb/>
<pb n="KR2a0036_WYG_163-15a"/>
責孰任之遂罷其事孀婦馬氏將鬻其女以代納逋賦<lb/>
分已俸代償之仍蠲其額至元三年秋參議中書省事<lb/>
五年春擢侍御史辭不拜有言沿邊將校冐代軍士虚<lb/>
糜廪幣者勑按之奏曰在昔將校備嘗艱阻與士卒同<lb/>
甘苦今年少子弟襲爵或以微勞進用豈知軍旅之事<lb/>
乎政使朝廷遣使覆按此省院素失約束耳痛繩之則<lb/>
人不自安第易其部署選武毅才略者任之庶使軍政<lb/>
自新又時委司憲者體究庶革其弊有㫖命徳輝議御<lb/>
<pb n="KR2a0036_WYG_163-15b"/>
史臺條例徳輝奏曰御史執法官今法令未明何據而<lb/>
行此事行之不易陛下宜慎思之有頃復召曰朕慮之<lb/>
熟矣卿當力行之對曰必欲行之乞立宗正府以正皇<lb/>
族外戚得以紏彈女謁毋令奏事諸局承應人皆得究<lb/>
治帝良久曰其徐行之徳輝請老命舉任風憲者疏烏<lb/>
庫哩貞等二十人以聞初河東歉請於朝發常平貸之<lb/>
并減其秋租有差賦役不均官吏並縁為姦賦一征十<lb/>
年不勝其困苦民率流亡徳輝閲實户編均其等第出<lb/>
<pb n="KR2a0036_WYG_163-16a"/>
納有法數十年之弊一旦革去徳輝天資剛直博學有<lb/>
經濟器毅然不可犯望之知為端人性不喜嬉笑與元<lb/>
裕李冶游封龍山時人號為龍山三老云卒年八十<lb/>
　　馬亨<lb/>
馬亨字大用邢州南和人世業農以貲雄鄉里亨少孤<lb/>
事母孝金季習為吏庚寅太宗始建十路徴收課税使<lb/>
河北東西路使王晉辟亨為掾以才幹稱甲午晉薦於<lb/>
中書令耶律楚材授轉運司知事尋陞經歴擢轉運司<lb/>
<pb n="KR2a0036_WYG_163-16b"/>
副使庚戌太保劉秉忠薦亨於世祖召見潛邸甚器之<lb/>
既而籍諸路户口以亨副巴沁孟克撫諭西京太原平<lb/>
陽及陜西五路俾民弗擾既還圖山川形勢以獻餘使<lb/>
者多以賄敗惟亨等各賜衣九襲癸丑從世祖征雲南<lb/>
留亨為京兆𣙜課所長官京兆藩邸分地也亨以寛簡<lb/>
治之不事掊克凡五年民安而課裕丁巳憲宗遣阿勒<lb/>
達爾等覈藩府錢穀亨時輦歲辦課銀五百鋌輸之藩<lb/>
府道出平陽適與之遇亨䇿曰見之則銀必拘留不見<lb/>
<pb n="KR2a0036_WYG_163-17a"/>
則必以罪加我與其銀弗達王府寜獲罪焉避而過之<lb/>
阿克達爾果怒遣使逮之王府世祖詢亨曰汝往得無<lb/>
摭汝罪耶對曰無害願一行乃慰遣亨既至拘係之窮<lb/>
治百端竟無所得惟以支竹課分例錢充公用及僦公<lb/>
廨輦運脚價為不應勒償其直而已世祖知其誣更賜<lb/>
銀三十二鋌己未從世祖攻鄂州洎北還遣亨馳馹往<lb/>
西京等處罷所僉軍并撫諭山西河東陜西漢中既還<lb/>
復遣轉餉江上軍實中統元年世祖即位陜西四川立<lb/>
<pb n="KR2a0036_WYG_163-17b"/>
宣撫司詔亨議陜司宣撫司事尋賜金符遷陜西四川<lb/>
規措軍儲轉運使時阿勒達爾等叛亨與宣撫使廉希<lb/>
憲商挺合謀誅劉太平等悉定闗輔尋建行省命亨兼<lb/>
陜西行省左右司郎中時興元畜糧五萬石欲轉餉大<lb/>
安軍計傭直萬緡衆推亨往時丁内艱以攝省府事强<lb/>
起之至則以兵官丁産均其役不閲月而事集無勞民<lb/>
傷財之歎興元判官費正寅狡悍不法莫有能治之者<lb/>
亨白省府欲以法繩之反誣搆行省前保闗中有異謀<lb/>
<pb n="KR2a0036_WYG_163-18a"/>
詔右丞鈕祜禄珪讞之亨辯之寃搆釋然四年遷陜西<lb/>
五路西蜀四川廉訪都轉運使未幾朝廷以考課檄諸<lb/>
路轉運使至則併轉運司入總管府咸奪其制書授亨<lb/>
工部侍郎解鹽副使亨乃上言以考課定賞罰其人甫<lb/>
集而一切罷之則是非安在宜還其命書俾仕者有所<lb/>
勸勉從之亨復上便宜六事一曰東宫保傅當用正人<lb/>
以固國本二曰中書大政擇任儒臣以立朝綱三曰任<lb/>
相惟賢官不必備今宰相至十七員宜加裁汰四曰左<lb/>
<pb n="KR2a0036_WYG_163-18b"/>
右郎署毗贊大政今用豪貴子弟豈能贊襄五曰六曹<lb/>
之職分理萬機今止設左右二部事何由辦六曰建元<lb/>
以來便民條畫巳多有司往往視為具文宜令憲司紏<lb/>
舉務在必行疏聞帝即召見有㫖卿比安在胡不早言<lb/>
亨對曰新自陜西來覲帝諭曰卿久著忠勤自今不令<lb/>
卿逺出矣至元三年進嘉議大夫左三部尚書尋改户<lb/>
部尚書金穀出納有條不紊時有賈胡恃制國用使阿<lb/>
哈瑪特欲貿交鈔本私平凖之利以増歲課為辭帝以<lb/>
<pb n="KR2a0036_WYG_163-19a"/>
問亨對曰交鈔可以權萬貨者法使然也法者主上之<lb/>
柄今使一賈擅之廢法從私將何以令天下事遂寢亨<lb/>
又言立常平義倉謂備荒之具宜亟舉行而時以財用<lb/>
不足止設義倉七年立尚書省仍以亨為尚書領左部<lb/>
亨上言尚書省專領金穀百工之事其銓選冝歸中書<lb/>
以示無濫尋為平章阿哈瑪特所忌以誣免官㑹國兵<lb/>
圍襄樊廷議河南行省調發軍餉詔以阿里為右丞姚<lb/>
樞為左丞亨為僉省任其事水陸供餽未嘗有闕亨之<lb/>
<pb n="KR2a0036_WYG_163-19b"/>
力為多十年還京帝方欲柄用之遽嬰末疾十四年卒<lb/>
年七十一子紹庭雲南諸路肅政廉訪司副使<lb/>
　　程思亷<lb/>
程思廉字介甫其先洛陽人元魏時以豪右徙雲中遂<lb/>
家東勝州父恒國初佩金符為沿邊監𣙜規運使解州<lb/>
鹽使思廉用太保劉秉忠薦給事裕宗潛邸以謹愿聞<lb/>
命為樞密院監印平章政事哈坦行省河南署為都事<lb/>
丞相史天澤尤器之時方規取襄樊使任轉餉築城置<lb/>
<pb n="KR2a0036_WYG_163-20a"/>
倉以受粟轉輸者與民爭門不時至思廉令行者異路<lb/>
粟至多露積一夕大雨思廉安卧不起省中召詰之思<lb/>
亷曰此去敵近中夜騷動衆必驚疑或至他變縱有漂<lb/>
濕不過軍中一日糧耳聞者韙之至元十二年調同知<lb/>
淇州徙東平路判官入為監察御史以劾權臣阿哈瑪<lb/>
特繫獄其黨巧為機穽思廉居之泰然卒不能害累遷<lb/>
河北河南道按察副使道過彰徳聞兩河饑而徵祖益<lb/>
急欲止之有司謂法當上請思廉曰若然民已不堪命<lb/>
<pb n="KR2a0036_WYG_163-20b"/>
矣即移文罷徵後果得請二十年河北復大饑流民渡<lb/>
河求食朝廷遣使者集官屬絶河止之思廉曰民急就<lb/>
食豈得已哉天下一家河北河南皆吾民也亟令縱之<lb/>
且曰雖待罪死不恨章上不之罪也衛輝懷孟大水思<lb/>
廉臨視賬貸全活甚衆水及城不没者數板即修隄防<lb/>
露宿督役水不為患衛人徳之遷陜西漢中道按察使<lb/>
以母老不赴俄丁母憂二十六年立雲南行御史臺起<lb/>
復思廉為御史中丞始至蠻夷酋長來賀詞若遜而意<lb/>
<pb n="KR2a0036_WYG_163-21a"/>
甚倨思廉奉宣上意綏懷逺人且明示禍福使毋自外<lb/>
聞者懾服雲南舊有學校而禮教不興思廉力振起之<lb/>
始有從學問禮者成宗即位除河東山西廉訪使太原<lb/>
歲飼諸王駝馬一萬四千餘匹思廉為請止飼千匹平<lb/>
陽諸郡歲輸租税於北方民甚苦之思廉為請得輸河<lb/>
東近倉舊法決事咸有議劄權歸曹吏思廉自判牘尾<lb/>
某當某罪吏皆束手思廉累任風憲剛正疾惡言事剴<lb/>
切如請早建儲貳訪求賢俊辨車服議封諡養軍力定<lb/>
<pb n="KR2a0036_WYG_163-21b"/>
律令皆急務也與人交有終始或有疾病死喪問遺賙<lb/>
䘏往返數百里不憚勞仍為之經紀家事撫視其子孫<lb/>
其於家族尤盡恩意好薦達人物或者以為好名思廉<lb/>
曰若避好名之譏人不復敢為善矣卒年六十二諡敬<lb/>
肅<lb/>
　　烏克遜澤<lb/>
烏克遜澤字潤甫臨潢人其先女真烏克遜部因以為<lb/>
氏祖壁仕金為明威將軍資用庫使從金主遷汴汴梁<lb/>
<pb n="KR2a0036_WYG_163-22a"/>
城陷徙大名父仲倜儻有竒節遭金季世憤無所施用<lb/>
高言危行親交避之遂縱酒佯狂以自晦然教澤特嚴<lb/>
澤性剛毅讀書舉大略一切求諸已不事章句才幹過<lb/>
人世祖將取江南澤以選輸鈔至淮南餉軍丞相阿珠<lb/>
見而奇之補淮東大都督府掾至元十四年元帥索多<lb/>
下兵閩越見澤與語而合即辟元帥府提控案牘時宋<lb/>
廣王據福州改元炎興度我軍且至遂入于海復聚兵<lb/>
甲子門其將張世傑攻泉州興化守臣陳瓉舉郡應之<lb/>
<pb n="KR2a0036_WYG_163-22b"/>
文天祥置都督府於南劍州守臣張清行都督府事謀<lb/>
復建寧閩中郡縣往往復從宋江東大擾索多時軍浙<lb/>
東建信告急索多謀於衆曰我輩當何先澤曰彼據閩<lb/>
廣而我往浙右非䇿之善譬之伐木務除其根當先向<lb/>
南㑹行省檄索多與左丞逹春㑹兵甲子門遂度兵閩<lb/>
闗八戰而至南劍殺其守臣張清宋師遂退冬十月收<lb/>
福州進攻興化拔之索多怒其民反覆下令屠城澤屢<lb/>
諫不聽復前説曰世傑不虞我軍遽至方急攻泉州謀<lb/>
<pb n="KR2a0036_WYG_163-23a"/>
固其植我新得泉州民志未固旦暮且失守比我定興<lb/>
化整兵而南彼樹植將日固矣莫若開其遺民使走泉<lb/>
南扇動之世傑將胆落而走是我不戰而完泉州㨗於<lb/>
吾兵之馳救也索多喜開南門縱民去因得脱死者甚<lb/>
衆世傑得逃民知興化已破乃解泉州圍去索多至泉<lb/>
州部署别將裝大艦趣甲子門自將下漳州軍於海豐<lb/>
引精騎與達春㑹十二月入廣州十五年春正月還擊<lb/>
潮州守將馬發備禦甚固澤曰潮人所以城守不下者<lb/>
<pb n="KR2a0036_WYG_163-23b"/>
以外多壁壘為之援應也第翦其外應潮必覆矣乃分<lb/>
兵攻其一大壘破之餘壘盡散走二旬而潮拔馬發死<lb/>
焉既而文天祥軍潰於江西廣王暨張世傑死於海中<lb/>
索多還軍福建夏五月詔立行中書省於福建以索多<lb/>
行叅知政事澤行省都事從朝京師命知興化軍賜金<lb/>
織衣賞其善謀也繼改興化軍為路授澤行總管府事<lb/>
民歌舞迎候於道曰是吾民復生之父母也喜極而繼<lb/>
以泣郡新殘於兵白骨在野首下令掩埋之又衣食其<lb/>
<pb n="KR2a0036_WYG_163-24a"/>
流離之民有棄子于道者置慈幼曹籍而撫育之郡中<lb/>
惡年少喜為不義以資求竄名卒伍冀後得計功版授<lb/>
官吏恐激變不敢詰澤悉追毁所授誅其尤無良者貪<lb/>
暴始戢始陳瓚以郡應張世傑民多戰死者至是吏援<lb/>
例將籍其産澤語吏曰國家至仁誅止陳瓚從瓚者猶<lb/>
蒙宥民奈何連坐亟為令曰民不幸詿誤從陳瓚誅及<lb/>
鬬死無後者其田廬貲産竝給其族姻有司無所與吏<lb/>
不能逆乃止當江南未定盜賊所在有之民自相什伍<lb/>
<pb n="KR2a0036_WYG_163-24b"/>
保衛鄉里及時平行省議籍為兵上下洶洶澤白行省<lb/>
曰國兵非少今籍民以示少非所以安反側也且當籍<lb/>
者衆民或有他心議遂格澤又興學校召長老及諸生<lb/>
講肄經義行鄉飲酒禮旁郡聞而慕之興化故號多士<lb/>
士咸知嚮慕以澤與常衮方儀竝肖像祠於學宫至元<lb/>
二十一年調永州路判官湖廣平章政事約蘇穆爾貪<lb/>
縱淫虐誅求無厭或妄言初歸附時州縣長吏及吏胥<lb/>
富人比屋斂銀將輸之官而事乃中止約蘇穆爾即下<lb/>
<pb n="KR2a0036_WYG_163-25a"/>
令責民自實使者旁午隨地置獄株連蔓引備極慘酷<lb/>
民以考掠瘐死者載道所獲不貲約蘇穆爾盡掩有之<lb/>
有使至永澤戒吏羙供帳豐酒食務順適其意使者感<lb/>
愧無所發其毒因間以利害曉之一郡由是獲安是歲<lb/>
盜起寳慶武崗皆永旁郡也行省遣澤討平之俘獲五<lb/>
百餘人簡出其詿誤者百有五十人上書言狀誅其首<lb/>
惡者三十一人餘得減死二十六年丞相僧格議考校<lb/>
錢穀天下騷動澤歎曰民不堪命矣即自上計行省約<lb/>
<pb n="KR2a0036_WYG_163-25b"/>
蘇穆爾怒曰郡國錢糧無不増羡永州何為獨不然此<lb/>
直孫府判倚其才辨慢我亟拘繋之非死不釋也明年<lb/>
僧格敗約蘇穆爾伏誅澤始得釋二十九年湖廣平章<lb/>
政事竒爾濟蘇薦澤才堪將帥以行省員外郎從征海<lb/>
南黎黎人平軍還上功授廣南西道宣慰副使七月併<lb/>
左右兩道歸廣西宣慰使置元帥府澤為廣西兩江道<lb/>
宣慰副使僉都元帥府事兩江荒逺瘴癘與百夷接不<lb/>
知禮法澤作司規三十有二章以漸為教其民至今遵<lb/>
<pb n="KR2a0036_WYG_163-26a"/>
守之又省廐置二十二所以紓民力歲饑上言蠲其田<lb/>
租發象州賀州官粟三千五百石以賑饑者既發乃上<lb/>
其事時行省平章哈喇哈斯察其心誠愛民不以專擅<lb/>
罪之邕管徼外蠻數為㓂澤循行並徼得阸塞處布畫<lb/>
逺邇募民伉徤者四千六百餘户置雷留那扶十屯列<lb/>
營堡以守之陂水墾田築八堨以節瀦洩得稻田若干<lb/>
畝歲收穀若干石為軍儲邊民賴之海北元帥蘇察罕<lb/>
贓利事覺行省檄澤驗治澤馳至雷州盡發其奸贓縱<lb/>
<pb n="KR2a0036_WYG_163-26b"/>
所掠男女四百八十二口牛數千頭金銀器物稱是海<lb/>
北之民欣忭相慶御史臺言烏克遜澤奉使知大體始<lb/>
汲長孺為將計萬全如趙充國可屬大任詔擢為海北<lb/>
海南廉訪使故例圭田至秋乃入租後遂計月受之澤<lb/>
視事三月民輸租計米五百石澤曰夫子有言事君者<lb/>
先其事後其食吾涖政日淺而受禄四倍非情所安量<lb/>
食而入餘悉委學官給諸生以勸業常曰士非儉無以<lb/>
養廉非廉無以養徳身一布袍數年妻子朴素無華人<lb/>
<pb n="KR2a0036_WYG_163-27a"/>
皆言之澤不以為意也雷州地近海潮汐齧其東南陂<lb/>
塘鹻農病焉而西北廣衍平袤宜為陂塘澤行視城隂<lb/>
曰三溪徒走海而不以灌溉此史起所以薄西門豹也<lb/>
乃教民浚故湖築大堤堨三溪瀦之為斗門七堤堨六<lb/>
以制其贏耗釃為渠一十有四以達其注輸渠皆支别<lb/>
為牐設守視者時其啓閉計得良田數千頃瀕海廣潟<lb/>
竝為膏土民歌之曰舄鹵為田兮孫父之教渠之泱泱<lb/>
兮長我杭稻自今有生兮無旱無澇至大元年改福建<lb/>
<pb n="KR2a0036_WYG_163-27b"/>
廉訪使澤宿有徳于閩閩人安之有芝五色産於憲司<lb/>
之澄清堂士民以為澤之所致以母年踰八十求歸養<lb/>
長沙歲餘母喪澤以哀毁卒妻杜以夫死飲食不入口<lb/>
者十有三日不死乃復食澤積官自承徳郎至中大夫<lb/>
諡正憲子良禎仕至中書右丞以功名終<lb/>
　　趙炳<lb/>
趙炳字彦明惠州灤陽人父𢎞有勇略國初為征行兵<lb/>
馬都元帥積階奉國上將軍炳幼失怙恃鞠於從兄歲<lb/>
<pb n="KR2a0036_WYG_163-28a"/>
饑往平州就食遇盗欲殺之兄解衣就縛炳年十二泣<lb/>
請代兄盜驚異舎之而去甫弱冠以勲閥之子侍世祖<lb/>
於潛邸恪勤不怠遂蒙眷遇世祖次桓撫間以炳為撫<lb/>
州長城邑規制為之一新己未王師伐宋未幾北方有<lb/>
警括兵歛財燕薊騷動王師北還炳逺迓中途具以事<lb/>
聞追所括兵及横斂財物悉歸於民世祖嘉其志中統<lb/>
元年命判北京宣撫司事北京控制遼東畨夷雜處號<lb/>
稱難治時叅知政事楊果為宣撫使聞炳至喜曰吾屬<lb/>
<pb n="KR2a0036_WYG_163-28b"/>
無憂矣三年括北京鷹坊等户丁為兵蠲其賦令炳總<lb/>
之時李璮叛據濟南炳請討之國兵圍城炳將千人獨<lb/>
當北面有所俘獲即縱遣去曰脅從之徒不足治也濟<lb/>
南平入為刑部侍郎兼中書省斷事官時有擕妓登龍<lb/>
舟者即按之以法未幾其人死其子犯蹕訴寃詔讓之<lb/>
炳曰臣執法尊君職當為也帝怒命之出既而謂侍臣<lb/>
曰炳用法太峻然非狥情者改樞密院斷事官濟南妖<lb/>
民作亂賜金虎符加昭勇大將軍濟南路總管炳至止<lb/>
<pb n="KR2a0036_WYG_163-29a"/>
罪首惡餘黨解散歲凶發廪賑民而後以聞朝廷不之<lb/>
罪也遷遼東提刑按察使遼東聞其來豪猾屏跡至元<lb/>
九年帝念闗中重地風俗强悍思得剛鯁舊臣以臨之<lb/>
授炳京兆路總管兼府尹皇子安西王開府於秦詔治<lb/>
官室悉聽炳裁製王府吏卒横暴擾民者即建白繩以<lb/>
法王命之曰後有犯者勿復啓請若自處之自是豪猾<lb/>
斂戢秦民以安有㫖以解州鹽賦給王府經費歲久積<lb/>
逋二十餘萬緡有司追理僅獲三之一民已不堪炳密<lb/>
<pb n="KR2a0036_WYG_163-29b"/>
啓王曰十年之逋責償一日其孰能堪與其裒歛病民<lb/>
孰若惠澤加於百姓王善其言遽命免征㑹王北伐詔<lb/>
以京兆一年之賦充軍資炳復請曰所徵逋課足佐軍<lb/>
用可貸歳賦以蘇民力令下秦民大悦十四年加鎮國<lb/>
上將軍安西王相王府冬居京兆夏徙六盤山歲以為<lb/>
常王既北伐六盤守者搆亂炳自京兆率兵往捕甫及<lb/>
再旬元惡授首十五年春六盤再亂復討平之王還自<lb/>
北嘉賞戰功賚賜有加是歲十一月王薨十六年秋被<lb/>
<pb n="KR2a0036_WYG_163-30a"/>
㫖入見便殿帝勞之曰卿去數載衰白若此闗中事煩<lb/>
可知已詢及民間利病炳悉陳之因言王薨之後運使<lb/>
郭琮郎中郭叔雲竊弄威柄恣為不法帝卧聽遽起曰<lb/>
聞卿斯言使老者增徤飲以上尊馬湩改中奉大夫安<lb/>
西王相兼陜西五路西蜀四川課程屯田事餘職如故<lb/>
即令乗傳偕勅使數人往按琮等至則琮假嗣王㫖入<lb/>
炳罪收炳妻孥囚之時嗣王至六盤徙炳等於平原北<lb/>
崆峒山囚閉益嚴炳子仁榮訴於上即詔近侍二人馳<lb/>
<pb n="KR2a0036_WYG_163-30b"/>
馹而西脱炳且械琮黨偕來琮等留使者醉以酒先遣<lb/>
人毒炳於平凉獄中其夜星隕有聲如雷年五十九實<lb/>
十七年三月也帝聞之撫髀歎曰失我良臣俄械琮等<lb/>
百餘人至帝視鞫問盡得其情既各伏辜命仁榮手刃<lb/>
琮叔雲於東城籍其家以付仁榮仁榮曰不共戴天之<lb/>
人所蓄之物皆取於民何忍受之帝善之别賜鈔二萬<lb/>
二千五百緡為治喪具國朝舊制無賻臣下禮蓋殊恩<lb/>
也六月詔雪炳寃特贈中書左丞諡忠愍子六人仁顯<lb/>
<pb n="KR2a0036_WYG_163-31a"/>
早亡次仁表仁榮仁旭仁舉仁軌仁榮仕至中書平章<lb/>
政事餘俱登顯仕<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_163-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百六十三<lb/>
<pb n="KR2a0036_WYG_163-32a"/>
元史卷一百六十三考證<lb/>
李徳輝𫝊時汪徳臣宿兵利州扼四川衿喉以窺進取<lb/>
　　按汪徳臣原刻作汪世顯係徳臣之父卒於定宗<lb/>
　以前不應至憲宗時尚有宿兵利州之事考憲宗本<lb/>
　紀三年癸丑載汪徳臣修治利州且屯田蜀人莫敢<lb/>
　侵軼與此事蹟年月皆合則世顯係徳臣之訛今改<lb/>
李徳輝𫝊既而合州遣李興張郃十二人詗事成都<lb/>
　　按張郃原刻作張郤考吕彧𫝊載李徳輝行西院<lb/>
<pb n="KR2a0036_WYG_163-32b"/>
　事於成都獲立偵卒張郃等數人將殺之彧曰彼不<lb/>
　即降者以昔嘗抗命懼誅耳宜釋郃等歸俾諭立未<lb/>
　幾立果遣郃等齎蠟書至成都降是張郤係張郃之<lb/>
　訛今改<lb/>
</p>
<p>
</p>
  </div>
</body>
</text>
</TEI>
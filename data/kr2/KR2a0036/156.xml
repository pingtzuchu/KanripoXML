<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百五十六</head> <lb/>
    <p>
<pb n="KR2a0036_WYG_156-1a"/>
欽定四庫全書<lb/>
　元史卷一百五十六<lb/>
　　明翰林學士亞中大夫知制誥兼修國史宋濂等修<lb/>
　列𫝊第四十三<lb/>
　　董文炳<hi>子士元</hi>　<hi>士選</hi>
董文炳字彦明俊之長子也父殁時年始十六率諸幼<lb/>
弟事母李夫人夫人有賢行治家嚴篤於教子文炳師<lb/>
侍其先生警敏善記誦自幼儼如成人歳乙未以父任<lb/>
<pb n="KR2a0036_WYG_156-1b"/>
為槀城令同列皆父時人輕文炳年少吏亦不之憚文<lb/>
炳明於聽斷以恩濟威未幾同列束手下之吏抱案求<lb/>
署字不敢仰視里人亦大化服縣貧重以旱蝗而徵斂<lb/>
日暴民不聊生文炳以私穀數千石與縣縣得以寛民<lb/>
前令因軍興乏用稱貸於人而貸家取息歲倍縣以民<lb/>
蠶麥償之文炳曰民困矣吾為令義不忍視也吾當為<lb/>
代償乃以田廬若干畝計直與貸家復籍縣閒田與貧<lb/>
民為業使耕之於是流離漸還數年間民食以足朝廷<lb/>
<pb n="KR2a0036_WYG_156-2a"/>
初料民令敢隠實者誅籍其家文炳使民聚口而居少<lb/>
為户數衆以為不可文炳曰為民獲罪吾所甘心民亦<lb/>
有不樂為者文炳曰後當徳我由是賦斂大減民皆富<lb/>
完旁縣民有訟不得直者皆詣文炳求決文炳嘗上謁<lb/>
大府旁縣人聚觀之曰吾亟聞董令董令顧亦人耳何<lb/>
其明若神也時府索無厭文炳抑不予或讒之府府欲<lb/>
中害之文炳曰吾終不能剝民求利也即棄官去世祖<lb/>
在潛藩癸丑秋受命憲宗征南詔文炳率義士四十六<lb/>
<pb n="KR2a0036_WYG_156-2b"/>
騎從行人馬道死殆盡及至吐番止兩人能從兩人者<lb/>
挾文炳徒行躑躅道路取死馬肉續食日行不能二三<lb/>
十里然志益厲期必至軍㑹使者過遇文炳還言其狀<lb/>
時文炳弟文忠先從世祖軍世祖即命文忠解尚廐五<lb/>
馬載糗糧迎文炳既至世祖壯其忠且閔其勞賜齎甚<lb/>
厚有任使皆稱㫖由是日親貴用事己未秋世祖伐宋<lb/>
至淮西臺山寨命文炳往取之文炳馳至寨下諭以禍<lb/>
福不應文炳脱胄呼曰吾所至不極兵威者欲活汝衆<lb/>
<pb n="KR2a0036_WYG_156-3a"/>
也不速下今屠寨矣守者懼遂降九月師次陽羅堡宋<lb/>
兵築堡于岸陳船江中軍容甚盛文炳請於世祖曰長<lb/>
江天險宋所恃以為國勢必死守不奪其氣不可臣請<lb/>
嘗之即與敢死士數十百人當其前率弟文用文忠載<lb/>
艨艟鼓櫂疾趨呌呼畢奮鋒既交文炳麾衆趨岸搏之<lb/>
宋師大敗命文用輕舟報捷世祖方駐香爐峰因策馬<lb/>
下山問戰勝狀則扶鞍起立竪鞭仰指曰天也且命他<lb/>
師毋解甲明日將圍城既渡江㑹憲宗崩閏十一月班<lb/>
<pb n="KR2a0036_WYG_156-3b"/>
師庚申世祖即位于上都是為中統元年命文炳宣慰<lb/>
燕南諸道還奏曰人久弛縱一旦遽束以法不可危疑<lb/>
者尚多宜赦天下與之更始世祖從之反側者遂安二<lb/>
年擢山東東路宣撫使方就道㑹立侍衛親軍帝曰親<lb/>
軍非文炳難任即遙授侍衛親軍都指揮使佩金虎符<lb/>
三年李璮反濟南璮劇賊善用兵文炳㑹諸軍圍之璮<lb/>
不得遁久之賊勢日蹙文炳曰窮寇可以計擒乃扺城<lb/>
下呼璮將田都帥者曰反者璮耳餘來即吾人毋自取<lb/>
<pb n="KR2a0036_WYG_156-4a"/>
死也田縋城降田璮之愛將既降衆遂亂禽璮以獻璮<lb/>
兵有沂漣兩軍二萬餘人勇而善戰主將怒其與賊配<lb/>
諸軍使陰殺之文炳當殺二千人言于主將曰彼為璮<lb/>
所脅耳殺之恐乖天子仁聖之意向天子伐南詔或妄<lb/>
殺人雖大將亦罪之是不宜殺也主將從之然他殺之<lb/>
者已衆皆大悔璮伏誅山東猶未靖乃以文炳為山東<lb/>
東路經略使率親軍以行出金銀符五十有功者聽與<lb/>
之閏九月文炳至益都留兵于外從數騎衣冠而入居<lb/>
<pb n="KR2a0036_WYG_156-4b"/>
府不設警衛召璮故將吏立之庭曰璮狂賊詿誤汝等<lb/>
璮已誅死汝皆為王民天子至仁聖遣經略使撫汝當<lb/>
相安毋懼經略使得便宜除擬將吏汝等勉取金銀符<lb/>
經略使不敢格上命不予有功者所部大悦山東以安<lb/>
至元二年帝懲李璮之亂欲潛銷方鎮之横以文炳代<lb/>
史氏兩萬户為鄧州光化行軍萬戸河南等路統軍副<lb/>
使到官造戰艦五百艘習水戰預謀取宋方略凡阸塞<lb/>
要害皆列柵築堡為備禦計帝嘗召文炳密謀欲大發<lb/>
<pb n="KR2a0036_WYG_156-5a"/>
河北民丁文炳曰河南密邇宋境人習江淮地利宜使<lb/>
河北耕以供軍河南戰以闢地俟宋平則河北長隸兵<lb/>
籍河南削籍為民如是為便又將校素無俸給連年用<lb/>
兵至有身為大校出無馬乘者臣即所部千户私役兵<lb/>
士四人百户二人聽其雇役稍食其力帝皆從之始頒<lb/>
將校俸錢以秩為差七年改山東路統軍副使治沂州<lb/>
沂與宋接境鎮兵仰内郡餉運有詔和糴本部文炳命<lb/>
收州縣所移文衆諫以違詔文炳曰但止之乃遣使入<lb/>
<pb n="KR2a0036_WYG_156-5b"/>
奏略曰敵人接壤知吾虚實一不可邊民供頓甚勞重<lb/>
苦此役二不可困吾民以懼來者三不可帝大悟罷之<lb/>
九年遷樞密院判官行院事於淮西築正陽兩城兩城<lb/>
夾淮相望以綴襄陽及擣宋腹心十年拜參知政事夏<lb/>
霖雨水漲宋淮西制置使夏貴帥舟師十萬來攻矢石<lb/>
雨下文炳登城禦之一夕貴去復來飛矢貫文炳左臂<lb/>
著脇文炳拔矢授左右發四十餘矢箙中矢盡顧左右<lb/>
索矢又十餘發矢不繼力亦困不能張滿遂悶絶幾殆<lb/>
<pb n="KR2a0036_WYG_156-6a"/>
明日水入外郭文炳麾士卒郤避貴乘之壓軍而陳文<lb/>
炳病創甚子士選請代戰文炳壯而遣之復自起束創<lb/>
手劍督戰士選以戈擊貴將仆不死獲之以獻貴遂去<lb/>
不敢復來是歲大舉兵伐宋丞相巴延自襄陽東下與<lb/>
宋人戰陽羅堡文炳以九月發正陽十一年正月㑹巴<lb/>
延于安慶安慶守將范文虎以城降文炳請于巴延曰<lb/>
大軍既疲於陽羅堡吾兵當前行巴延許之宋都督賈<lb/>
似道來禦師陳於蕪湖似道棄師走次當塗文炳復言<lb/>
<pb n="KR2a0036_WYG_156-6b"/>
于巴延曰采石當江之南和州對峙不取必有後顧遂<lb/>
進攻之降知州事王喜三月有詔以時向暑熱命巴延<lb/>
軍駐建康文炳軍駐鎮江時揚州真州堅守不下常州<lb/>
蘇州既降復叛張世傑孫虎臣約真揚兵誓死戰真揚<lb/>
兵戰每敗不敢出世傑等陳大艦萬艘碇焦山下江中<lb/>
勁卒居前文炳身犯之載士選别船弟之子士表請從<lb/>
文炳顧曰吾弟僅汝一子脱吾與士選不返士元士秀<lb/>
猶足殺敵吾不忍汝往也士表固請乃許文炳乘輪船<lb/>
<pb n="KR2a0036_WYG_156-7a"/>
建大將旗鼓士選士表船翼之大呼突陳諸將繼進飛<lb/>
矢蔽日戰酣短兵相接宋兵亦殊死戰聲震天地横屍<lb/>
委仗江水為之不流自寅至午宋師大敗世傑走文炳<lb/>
追及于夾灘世傑收潰卒復戰又破之遂東走於海文<lb/>
炳船小不可入海夜乃還俘甲士萬餘人悉縱不殺獲<lb/>
戰船七百艘宋力自此遂窮十月諸軍分三道而進文<lb/>
炳居左由江並海趨臨安先是江隂軍僉判李世脩欲<lb/>
降不果文炳檄諭之世脩以城來附令權本軍安撫使<lb/>
<pb n="KR2a0036_WYG_156-7b"/>
所過民不知兵凡獲生口悉縱遣之無敢匿者威信前<lb/>
布皆望旗而服張瑄有衆數千負海為横文炳命招討<lb/>
使王世强及士選徃降之士選單舸至瑄所諭以威徳<lb/>
瑄降得海舶五百十三年春正月次鹽官鹽官臨安劇<lb/>
縣俟救至招之再返不下將佐請屠之文炳曰縣去臨<lb/>
安不百里聲勢相及臨安約降已有成言吾輕殺一人<lb/>
則害大計況屠一縣耶於是遣人入城諭意縣降遂㑹<lb/>
巴延于臨安城北張世傑欲以其主逃之海文炳繞出<lb/>
<pb n="KR2a0036_WYG_156-8a"/>
臨安城南戍浙江亭世傑計不行乃竊宋主弟吉王昰<lb/>
廣王昺南走而宋主㬎遂降巴延命文炳入城罷宋官<lb/>
府散其諸軍封庫藏収禮樂器及諸圖籍文炳取宋主<lb/>
諸璽符上於巴延巴延以宋主入覲有詔留事一委文<lb/>
炳禁戢豪猾撫慰士女宋民不知易主時翰林學士李<lb/>
槃奉詔招宋士至臨安文炳謂之曰國可滅史不可没<lb/>
宋十六主有天下三百餘年其太史所記具在史館宜<lb/>
悉収以備典禮乃得宋史及諸注記五千餘册歸之國<lb/>
<pb n="KR2a0036_WYG_156-8b"/>
史院宋宗室福王與芮赴京師徧以重寳致諸貴人文<lb/>
炳獨卻不受及官録與芮家具籍受寳者惟文炳無名<lb/>
巴延入朝奏曰臣等奉天威平宋宋既已平懷徠安集<lb/>
之功董文炳居多帝曰文炳吾舊臣忠勤朕所素知乃<lb/>
拜資徳大夫中書左丞時張世傑奉吉王昰據台州而<lb/>
閩中亦為宋守勅文炳進兵所過禁士馬無敢履踐田<lb/>
麥曰在倉者吾既食之在野者汝又踐之新附之民何<lb/>
以續命是以南人感之不忍以兵相向次台州世傑遁<lb/>
<pb n="KR2a0036_WYG_156-9a"/>
諸將先俘州民文炳下令曰台人首效順於我我不暇<lb/>
有故世傑據之其民何罪敢有不縱所俘者以軍法論<lb/>
得免者數萬口至温州温州未下令曰毋取子女毋掠<lb/>
民有衆曰諾其守將火城中逃文炳亟命滅火追擒其<lb/>
將數其殘民之罪斬以狥逾嶺閩人扶老來迎漳泉建<lb/>
寧邵武諸郡皆送欵來附凡得州若干縣若干户口若<lb/>
干閩人感文炳徳最深廟而祀之十四年帝在上都適<lb/>
北邊有警欲親將北伐正月急召文炳四月文炳至自<lb/>
<pb n="KR2a0036_WYG_156-9b"/>
臨安比至帝日問來期及至即召入文炳拜稽首曰今<lb/>
南方已平臣無所效力請事北邊帝曰朕召卿意不在<lb/>
是也豎子盜兵朕自撫定山以南國之根本也盡以託<lb/>
卿卒有不虞便宜處置以聞中書省樞密院事無大小<lb/>
咨卿而行已勅主者卿其勉之文炳避謝不許因奏曰<lb/>
臣在臨安時阿勒巴奉詔檢括宋諸藏貨寳追索没匿<lb/>
甚細人寔苦之宋人未洽吾徳遽苦之以財恐非安懷<lb/>
之道即詔罷之又曰昔者泉州蒲壽庚以城降壽庚素<lb/>
<pb n="KR2a0036_WYG_156-10a"/>
主市舶謂宜重其事權使為我扞海寇誘諸蠻臣服因<lb/>
解所佩金虎符佩壽庚矣惟陛下恕其専擅之罪帝大<lb/>
嘉之更賜金虎符燕勞畢即聽陛辭文炳求見皇太子<lb/>
帝許之復勅太子曰董文炳所任甚重見畢即遣行既<lb/>
見慰諭懇至文炳留士選宿衛即日就道凡在上都三<lb/>
日至大都更日至中書樞密不署中書案平章政事阿<lb/>
哈瑪特方恃寵用事生殺任情惟畏文炳奸狀為少斂<lb/>
嘗執筆請曰相公官為左丞當署省案請至再四不肯<lb/>
<pb n="KR2a0036_WYG_156-10b"/>
署皇太子聞之謂宫臣扎古納曰董文炳深慮非爾曹<lb/>
所知後或私問其故文炳曰主上所付託者在根本之<lb/>
重非文移之細且吾少狥則濟姦不狥則致讒讒行則<lb/>
身危而深失付託本意吾是以預其大政而略其細務<lb/>
也十五年夏文炳有疾奏請解機務詔曰大都暑熾非<lb/>
病者宜卿可來此固當愈文炳至上都奏曰臣病不足<lb/>
領機務西北髙寒筋骸舒暢當復自愈請盡力北邊帝<lb/>
曰卿固忠孝是不足行也樞密事重以卿僉書樞密院<lb/>
<pb n="KR2a0036_WYG_156-11a"/>
事中書左丞如故文炳辭不許遂拜八月天壽節禮成<lb/>
賜宴帝命坐文炳上坐諭宗室大臣曰董文炳功臣也<lb/>
理當坐是毎尚食上食輒輟賜文炳是夜文炳疾復作<lb/>
勅賜御醫日來診視九月十三日疾篤洗沐而坐召文<lb/>
忠等曰吾以先人死王事恨不為國死邊今至此命也<lb/>
願董氏世有男能騎馬者勉力報國則吾死瞑目矣言<lb/>
畢就枕卒帝聞悼痛良久命文忠䕶喪葬槀城令所過<lb/>
有司以禮弔祭贈金紫光禄大夫平章政事諡忠獻子<lb/>
<pb n="KR2a0036_WYG_156-11b"/>
士元士選<lb/>
士元一名布哈字長卿文炳長子也自襁褓喪母祖母<lb/>
李氏愛之謂文炳曰俟兒能言即令讀書數歲從名儒<lb/>
受學及長善騎射憲宗征蜀士元年二十三從叔父文<lb/>
蔚率鄧州一軍西行師次釣魚山宋人堅壁拒守士元<lb/>
請代文蔚攻之以所部鋭卒先登力戰良久以它軍不<lb/>
繼而還憲宗壯之賜以金帛中統初文蔚入典禁兵士<lb/>
元以世家子選供奉内班從車駕巡狩北方嘗預武定<lb/>
<pb n="KR2a0036_WYG_156-12a"/>
山之役帝知其忠勤可任以事㑹文蔚病卒無子命士<lb/>
元襲為千夫長出師南征襄漢分禁兵戍淮上士元在<lb/>
軍中脩勅武備號令肅然丞相巴延克江南宋兵保兩<lb/>
淮未下士元數與戰拔淮安堡以功遷武節將軍從大<lb/>
帥博囉干攻揚州駐師灣頭堡時方大暑博囉干病還<lb/>
京師以行省阿里代領諸軍揚州守將姜才乘隙來攻<lb/>
阿里素不習兵率輕騎數百出堡士元與别將哈喇圖<lb/>
以百騎從之日已暮宋兵至者萬餘士元謂左右曰大<lb/>
<pb n="KR2a0036_WYG_156-12b"/>
丈夫報國正在今日勿懼也方整陣欲戰阿里趣令左<lb/>
旋已乃遁去士元與哈喇圖以部兵赴敵死戰鼓譟震<lb/>
地泥淖馬不能馳乃棄馬步戰至四更敵衆始退及旦<lb/>
阿里來視戰地見士元臥泥中身被十七鎗甲裳盡赤<lb/>
肩舁至營而絶年四十二哈喇圖亦戰死江淮既平巴<lb/>
延入朝言於帝曰淮海之役所損者二將而已帝問其<lb/>
人以士元與哈喇圖對帝曰布哈健捷過人晝戰必能<lb/>
制敵夜戰而死甚可惜也至大元年贈鎮國上將軍僉<lb/>
<pb n="KR2a0036_WYG_156-13a"/>
書樞密院事諡節愍後加贈推誠効節功臣資政大夫<lb/>
中書左丞䕶軍追封趙郡公改諡忠愍<lb/>
士選字舜卿文炳次子也幼從文炳居兵間晝治武事<lb/>
夜讀書不輟文炳總師與宋兵戰金山士選戰甚力大<lb/>
敗之追至海而還及降張瑄等丞相巴延臨陣觀之壯<lb/>
其驍勇遣使問之始知為文炳子奏功佩金符為管軍<lb/>
總管戰數有功宋降從文炳入宋宫取宋主降表及收<lb/>
其文書圖籍靜重識大體秋毫無所取軍中稱之宋平<lb/>
<pb n="KR2a0036_WYG_156-13b"/>
班師詔置侍衛親軍諸衛以士選為前衛指揮使號令<lb/>
明正得士大夫心未幾以其職讓其弟士秀帝嘉其意<lb/>
命士秀将前衛而以士選同僉行樞密院事於湖廣久<lb/>
之召還宗王納顔叛帝親征召士選至行在所與李榮<lb/>
山同將漢人諸軍以禦之納顔軍飛矢及乘輿前士選<lb/>
等出步卒横擊之其衆敗走緩急進退有禮帝甚善之<lb/>
僧格事敗帝求直士用之以易其弊於是召士選論議<lb/>
政事以中書左丞與平章政事徹爾往鎮浙西聽辟舉<lb/>
<pb n="KR2a0036_WYG_156-14a"/>
僚屬至部察病民事悉以帝意除之民大悦有聚斂之<lb/>
臣為奸利事發得罪且死詐言所遣舶商海外未至請<lb/>
留以待之士選曰海商至則捕録之不至則無如之何<lb/>
不係斯人之存亡也苟此人幸存則無以謝天下遂竟<lb/>
其罪浙多湖泊廣蓄泄以備水旱率為豪民占以種藝<lb/>
水無所居積故數有水旱士選與徹爾力開復之成宗<lb/>
即位僉行樞密院於建康未幾拜江西行省左丞贛州<lb/>
盜劉六十偽立名號聚衆至萬餘朝廷遣兵討之主將<lb/>
<pb n="KR2a0036_WYG_156-14b"/>
觀望退縮不肯戰守吏又因以擾良民賊勢益盛士選<lb/>
請自往衆欣然託之即日就道不求益兵但率掾史李<lb/>
霆鎮元明善二人持文書以去衆莫測其所為至贛境<lb/>
捕官吏害民者治之民相告語曰不知有官法如此進<lb/>
至興國縣去賊巢不百里命擇將校分兵守地待命察<lb/>
知激亂之人悉寘于法復誅奸民之為囊槖者於是民<lb/>
爭出請自效不數日遂擒賊魁散餘衆歸農軍中獲賊<lb/>
所為文書旁近郡縣富人姓名具在霆鎮明善請焚之<lb/>
<pb n="KR2a0036_WYG_156-15a"/>
民心益安遣使以事平報于朝中書平章政事博果密<lb/>
召其使謂之曰董公上功簿邪使者曰某且行左丞授<lb/>
之言曰朝廷若以軍功為問但言鎮撫無狀得免罪幸<lb/>
甚何功之可言因出其書但請黜贓吏數人而已不言<lb/>
破賊事廷議深歎其知體而不伐拜江南行御火臺中<lb/>
丞廉威素著不嚴而肅澟然有大臣風入僉樞密院事<lb/>
俄拜御史中丞前中丞崔彧久任風紀善斡旋以就事<lb/>
功既卒博果密以平章軍國重事繼之方正持大體天<lb/>
<pb n="KR2a0036_WYG_156-15b"/>
下望之而已多病遂以屬之士選風采明俊中外竦然<lb/>
丞相諤勒哲用劉深言出師征八百媳婦國遠冒煙瘴<lb/>
及至未戰士卒死者十已七八驅民轉粟餉軍谿谷之<lb/>
間不容舟車必負擔以達一夫致粟八斗率數人佐之<lb/>
凡數十日乃至由是民死者亦數十萬中外騷然而諤<lb/>
勒哲説帝江南之地盡世祖所取陛下不興此役無功<lb/>
可見於後世帝入其言用兵意甚堅故無敢諫者士選<lb/>
率同列言之奏事殿中畢同列皆起士選乃獨言今劉<lb/>
<pb n="KR2a0036_WYG_156-16a"/>
深出師以有用之民而取無用之地就令當取亦必遣<lb/>
使諭之諭之不從然後聚糧選兵視時而動豈得輕用<lb/>
一人妄言而致百萬生靈於死地帝色變士選猶明辨<lb/>
不止侍從皆為之戰慄帝曰事已成卿勿復言士選曰<lb/>
以言受罪臣之所當他日以不言罪臣臣死何益帝麾<lb/>
之起左右擁之以出未數月帝聞師敗績慨然曰董二<lb/>
哥之言驗矣吾愧之因賜上尊以旌直言始為罷兵誅<lb/>
劉深等世祖嘗呼文炳曰董大哥故帝以二哥呼士選<lb/>
<pb n="KR2a0036_WYG_156-16b"/>
久之出為江浙行省右丞遷汴梁行省平章政事又遷<lb/>
陜西士選平生以忠義自許尤號廉介自門生部曲無<lb/>
敢持一毫獻者治家甚嚴而孝弟尤篤時言世家有禮<lb/>
法者必歸之董氏其禮敬賢士尤至在江西以屬掾元<lb/>
明善為賔友既又得吳澄而師之延虞汲於家塾以教<lb/>
其子諸老儒及西蜀遺士皆以書院之祿起之使以所<lb/>
學教授遷南行臺又招汲子集與俱後又得范梈等數<lb/>
人皆以文學大顯於時故世稱求賢薦士亦必以董氏<lb/>
<pb n="KR2a0036_WYG_156-17a"/>
為首晩年好易澹然終其身每一之官必賣先業田廬<lb/>
為行資故老而益貧子孫不異布衣之士仕者往往稱<lb/>
廉吏云子守忠雲南行省參知政事守慤侍正府判官<lb/>
守思知威州<lb/>
　　張宏範<lb/>
張宏範字仲疇柔第九子也善馬槊頗能為歌詩年二<lb/>
十時兄順天路總管宏略上計壽陽行都留宏範攝府<lb/>
事吏民服其明決䝉古軍所過肆暴𢎞範杖遣之入其<lb/>
<pb n="KR2a0036_WYG_156-17b"/>
境無敢犯者中統初授御用局總管三年改行軍總管<lb/>
從親王哈必齊討李璮於濟南柔戒之曰汝圍城勿避<lb/>
險地汝無怠心則兵必致死主者慮其險苟有來犯必<lb/>
赴救可因以立功勉之宏範營城西璮出軍突諸將營<lb/>
獨不向宏範宏範曰我營險地璮乃示弱於我必以竒<lb/>
兵來襲謂我弗悟也遂築長壘内伏甲士而外為壕開<lb/>
東門以待之夜令士卒浚壕益深廣璮不知也明日果<lb/>
擁飛橋來攻未及岸軍陷壕中得跨壕而上者突入壘<lb/>
<pb n="KR2a0036_WYG_156-18a"/>
門遇伏皆死降兩賊將柔聞之曰真吾子也璮既誅朝<lb/>
廷懲璮盡專兵民之權故能為亂議罷大藩子弟之在<lb/>
官者宏範例罷至元元年宏略既入宿衛帝召見意其<lb/>
兄弟有可代守順天者且念宏範有濟南之功授順天<lb/>
路管民總管佩金虎符二年移守大名嵗大水漂没廬<lb/>
舍租税無從出宏範輒免之朝廷罪其專擅宏範請入<lb/>
見進曰臣以為朝廷儲小倉不若儲之大倉帝曰何説<lb/>
也對曰今歲水潦不收而必責民輸倉庫雖實而民死<lb/>
<pb n="KR2a0036_WYG_156-18b"/>
亡殆盡明年租將安出曷若活其民使不致逃亡則嵗<lb/>
有恒收非陛下大倉庫乎帝曰知體其勿問六年括諸<lb/>
道兵圍宋襄陽授益都淄萊等路行軍萬戸復佩金虎<lb/>
符朝廷以益都兵乃李璮所教練之卒勇悍難制故命<lb/>
領之戍鹿門堡以斷宋餉道且絶郢之救兵宏範建言<lb/>
曰國家取襄陽為延久之計者所以重人命而欲其自<lb/>
斃也曩者夏貴乘江漲送衣糧入城我師坐視無禦之<lb/>
者而其境南接江陵歸峽商販行旅士卒絡繹不絶寧<lb/>
<pb n="KR2a0036_WYG_156-19a"/>
有自斃之時乎宜城萬山以斷其西柵灌子灘以絶其<lb/>
東則庶幾速斃之道也帥府奏用其言移宏範兵千人<lb/>
戍萬山既城與將士較射出東門宋師奄至將佐皆謂<lb/>
衆寡不敵宜入城自守宏範曰吾與諸君在此何事敵<lb/>
至將不戰乎敢言退者死即擐甲上馬立遣偏將李庭<lb/>
當其前他將攻其後親率二百騎為長陣令曰聞吾鼓<lb/>
則進未鼓勿動宋軍步騎相間突陣宏範軍不動再進<lb/>
再却宏範曰彼氣衰矣鼓之前後奮擊宋師奔潰八年<lb/>
<pb n="KR2a0036_WYG_156-19b"/>
築一字城逼襄陽破樊城外郭九年攻樊城流矢中其<lb/>
肘裹瘡見主帥曰襄樊相為唇齒故不可破若截江道<lb/>
斷其援兵水陸夾攻樊必破矣樊破則襄陽何所恃從<lb/>
之明日復出鋭卒先登遂拔之襄陽既下偕宋將吕文<lb/>
煥入覲賜錦衣白金寳鞍將校行賞有差十一年丞相<lb/>
巴延伐宋宏範率左部諸軍循漢江東略郢而南攻武<lb/>
磯堡取之北兵渡江宏範為前鋒宋相賈似道督兵阻<lb/>
蕪湖殿帥孫虎臣據丁家洲宏範轉戰而前諸軍繼之<lb/>
<pb n="KR2a0036_WYG_156-20a"/>
宋師潰宏範長驅至建康十二年五月帝遣使諭丞相<lb/>
毋輕敵貪進方暑其少駐以待宏範進曰聖恩待士卒<lb/>
誠厚然緩急之宜非可遥度今敵已奪氣正當乘破竹<lb/>
之勢取之無遺策矣豈宜迂緩使敵得為計耶丞相然<lb/>
之馳驛至闕面論形勢得㫖進師遂移軍次瓜洲分兵<lb/>
立柵據其要害揚州都統姜才所統兵勁悍善戰至是<lb/>
以二萬人出揚子橋宏範佐都元帥阿珠禦之與宋兵<lb/>
夾水陣𢎞範以十三騎徑度衝之陣堅不動宏範引却<lb/>
<pb n="KR2a0036_WYG_156-20b"/>
一騎躍馬揮刀直趣宏範宏範旋轡反迎刺之應手頓<lb/>
斃馬下其衆潰亂追至城門斬首萬餘級自相蹂藉溺<lb/>
死者過半宋將張世傑孫虎臣等率水軍於焦山決戰<lb/>
宏範以一軍從旁横衝之宋師遂敗追至圌山之東奪<lb/>
戰艦八十艘俘馘千數上其功改亳州萬戸後賜名巴<lb/>
圖從中書左丞董文炳由海道㑹丞相巴延進次近郊<lb/>
宋主上降表以伯姪為稱往返未決宏範將命入城數<lb/>
其大臣之罪皆屈服竟取稱臣降表來上十三年台州<lb/>
<pb n="KR2a0036_WYG_156-21a"/>
叛討平之誅其為首者而已十四年師還授鎮國上將<lb/>
軍江東道宣慰使十五年宋張世傑立廣王昺於海上<lb/>
閩廣響應俾宏範往平之授蒙古漢軍都元帥陛辭奏<lb/>
曰漢人無統蒙古軍者乞以蒙古信臣為首帥帝曰汝<lb/>
知而父與察罕之事乎其破安豐也汝父欲留兵守之<lb/>
察罕不從師既南安豐復為宋有進退幾失據汝父深<lb/>
悔恨良由委任不専故也豈可使汝復有汝父之悔乎<lb/>
今付汝大事能以汝父之心為心則予汝嘉面賜錦衣<lb/>
<pb n="KR2a0036_WYG_156-21b"/>
玉帶宏範不受以劍甲為請帝出武庫劍甲聴其自擇<lb/>
且諭之曰劍汝之副也不用令者以此處之將行薦李<lb/>
恒為已貳從之至揚州選將校水陸二萬分道南征以<lb/>
弟宏正為先鋒戒之曰選汝驍勇非私汝也軍法重我<lb/>
不敢以私撓公勉之宏正所向克捷進攻三江寨寨據<lb/>
隘乘髙不可近因連兵向之寨中持滿以待宏範下令<lb/>
下馬治朝食若將持久者持滿者疑不敢動而他寨不<lb/>
虞也忽麾軍連拔數寨迴擣三江盡拔之至漳州軍其<lb/>
<pb n="KR2a0036_WYG_156-22a"/>
東門命别將攻南門西門乃乘虚破其北門拔之攻鮑<lb/>
浦寨又拔之由是頻海郡邑皆望風降附獲宋丞相文<lb/>
天祥于五坡嶺使之拜不屈宏範義之待以賔禮送至<lb/>
京師獲宋禮部侍郎鄧光薦命子珪師事之十六年正<lb/>
月庚戌由潮陽港發舶入海至甲子門獲宋斥候將劉<lb/>
青顧凱乃知廣王所在辛酉次崖山宋軍千餘艘碇海<lb/>
中建樓櫓其上隠然堅壁也宏範引舟師赴之崖山東<lb/>
西對峙其北水淺舟膠非潮來不可進乃由山之東轉<lb/>
<pb n="KR2a0036_WYG_156-22b"/>
南入大洋始得逼其舟又出竒兵斷其汲路燒其宫室<lb/>
世傑有甥在宏範軍中三使招之世傑不從甲戌李恒<lb/>
自廣州至授以戰艦二使守北面二月癸未將戰或請<lb/>
先用砲宏範曰火起則舟散不如戰也明日四分其軍<lb/>
軍其東南北三面宏範自將一軍相去里餘下令曰宋<lb/>
舟潮至必東遁急攻之勿令得去聞吾樂作乃戰違令<lb/>
者斬先麾北面一軍乘潮而戰不克李恒等順潮而退<lb/>
樂作宋將以為且宴少懈宏範舟師犯其前衆繼之豫<lb/>
<pb n="KR2a0036_WYG_156-23a"/>
構戰樓於舟尾以布幙障之命將士負盾而伏令之曰<lb/>
聞金聲起戰先金而妄動者死飛矢集如蝟伏盾者不<lb/>
動舟將接鳴金撤障弓弩火石交作頃刻并破七舟宋<lb/>
師大潰宋臣抱其主昺赴水死獲其符璽印章世傑先<lb/>
遁李恒追至大洋不及世傑走交趾風壞舟死海陵港<lb/>
其餘將吏皆降嶺海悉平磨崖山之陽勒石紀功而還<lb/>
十月入朝賜宴内殿慰勞甚厚未幾瘴癘疾作帝命尚<lb/>
醫診視遣近臣臨議用藥勅衛士監門止雜人毋擾其<lb/>
<pb n="KR2a0036_WYG_156-23b"/>
病病甚沐浴易衣冠扶掖至中庭面闕再拜退坐命酒<lb/>
作樂與親故言别出所賜劍甲命付嗣子珪曰汝父以<lb/>
是立功汝佩服勿忘也語竟端坐而卒年四十三贈銀<lb/>
青榮祿大夫平章政事諡武烈至大四年加贈推忠効<lb/>
節翊運功臣太師開府儀同三司上柱國齊國公改諡<lb/>
忠武延祐六年加保大功臣加封淮陽王諡獻武子珪<lb/>
自有𫝊<lb/>
　元史卷一百五十六<lb/>
<pb n="KR2a0036_WYG_156-24a"/>
元史卷一百五十六考證<lb/>
董文炳傳己未秋世祖伐宋至淮西臺山寨命文炳往<lb/>
　取之　案世祖本紀八月甲午命亷希憲招臺山寨<lb/>
　比至千户董文炳已破之與此異<lb/>
九月師次陽羅堡　案元明善董氏家傳作羊羅洑<lb/>
</p>
<p>
</p>
  </div>
</body>
</text>
</TEI>
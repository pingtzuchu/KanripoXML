<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百六十四</head> <lb/>
    <p>
<pb n="KR2a0036_WYG_164-1a"/>
欽定四庫全書<lb/>
　元史卷一百六十四<lb/>
　　明翰林學士亞中大夫知制誥兼修國史宋濂等修<lb/>
　列傳卷五十一<lb/>
　　楊恭懿<lb/>
楊恭懿字元甫奉元人力學强記日數千言雖從親逃<lb/>
亂未嘗廢業年十七西還家貧服勞為養暇則就學書<lb/>
無不讀尤深於易禮春秋後得朱熹集注四書歎曰人<lb/>
<pb n="KR2a0036_WYG_164-1b"/>
倫日用之常天道性命之妙皆萃此書矣父殁水漿不<lb/>
入口者五日居䘮盡禮宣撫司行省以掌書記辟不就<lb/>
至元七年與許衡俱被召恭懿不至衡拜中書左丞日<lb/>
於右相安圖前稱譽恭懿之賢丞相以聞十年詔遣使<lb/>
召之以疾不起十一年太子下教中書俾如漢惠聘四<lb/>
皓者以聘恭懿丞相遣郎中張元智為書致命乃至京<lb/>
師既入見世祖遣國王和童勞其遠來繼又親詢其鄉<lb/>
里族氏師承子姓無不周悉十二年正月二日帝御香<lb/>
<pb n="KR2a0036_WYG_164-2a"/>
殿以大軍南征使久不至命筮之其言秘侍讀學士圖<lb/>
克坦公履請設取士科詔與恭懿議之恭懿言明詔有<lb/>
謂士不治經學孔孟之道日為賦詩空文斯言誠萬世<lb/>
治安之本今欲取士宜勅有司舉有行檢通經史之士<lb/>
使無投牒自售試以經義論䇿夫既從事實學則士風<lb/>
淳民俗厚而國家得才矣奏入帝善之㑹北征恭懿遂<lb/>
歸田里十六年詔安西王相敦遣赴闕入見詔於太史<lb/>
院改厯十七年二月進奏曰臣等徧考自漢以來厯書<lb/>
<pb n="KR2a0036_WYG_164-2b"/>
四十餘家精思推算舊儀難用而新者未備故日行盈<lb/>
縮月行遲疾五行周天其詳皆未精察今權以新儀木<lb/>
表與舊儀所測相較得今歳冬至晷景及日躔所在與<lb/>
列舍分度之差大都北極之高下晝夜刻長短參以古<lb/>
制創立新法推算成辛巳厯雖或未精然比之前改厯<lb/>
者附㑹厯元更立日法全踵故習顧亦無愧然必每歳<lb/>
測驗修改積三十年庶盡其法可使如三代日官世專<lb/>
其職測驗良久無改歳之事矣又合朔議曰日行厯四<lb/>
<pb n="KR2a0036_WYG_164-3a"/>
時一周謂之一嵗月踰一周復與日合謂之一月言一<lb/>
月之始日月相合故為合朔自秦廢厯紀漢太初止用<lb/>
平朔法大小相間或有二大者故日食多在晦日或二<lb/>
日測驗時刻亦鮮中宋何承天測驗四十餘年進元嘉<lb/>
厯始以月行遲速定小餘以正朔望使食必在朔名定<lb/>
朔法有三大二小時以異舊法罷之梁虞<graphic n="KR1184" url="https://raw.githubusercontent.com/kanripo/KR-Gaiji/master/images/KR1184.png" mimeType="image/png"/>造大同厯<lb/>
隋劉焯造皇極厯皆用定朔為時所阻唐傅仁均造戊<lb/>
寅厯定朔始得行貞觀十九年四月頻大人皆異之竟<lb/>
<pb n="KR2a0036_WYG_164-3b"/>
改從平朔李淳風造麟徳厯雖不用平朔遇四大則避<lb/>
人言以平朔間之又希合當世為進朔法使無元日之<lb/>
食至一行造大衍厯謂天事誠密四大三小何傷誠為<lb/>
確論然亦循常不改臣等更造新厯一依前賢定論推<lb/>
算皆改從實今十九年厯自八月後四月併大實日月<lb/>
合朔之數也詳見郭守敬傳是日方列跪未讀奏帝命<lb/>
許衡及恭懿起曰卿二老母自勞也授集賢學士兼太<lb/>
史院事十八年辭歸二十年以太子賓客召二十二年<lb/>
<pb n="KR2a0036_WYG_164-4a"/>
以昭文館學士領太史院事召二十九年以議中書省<lb/>
事召皆不行三十一年卒年七十<lb/>
　　王恂<lb/>
王恂字敬甫中山唐縣人父良金末為中山府掾時民<lb/>
遭亂後多以詿誤繫獄良前後所活數百人已而棄去<lb/>
吏業潛心伊洛之學及天文律厯無不精究年九十二<lb/>
卒恂性穎悟生三歳家人示以書帙輒識風丁二字母<lb/>
劉氏授以千字文再過目即成誦六歳就學十三學九<lb/>
<pb n="KR2a0036_WYG_164-4b"/>
數輒造其極歳己酉太保劉秉忠北上途經中山見而<lb/>
竒之及南還從秉忠學於磁之紫金山癸丑秉忠薦之<lb/>
世祖召見於六盤山命輔導裕宗為太子伴讀中綂二<lb/>
年擢太子贊善時年二十八三年裕宗封燕王守中書<lb/>
令兼判樞密院事勅兩府大臣凡有咨稟必令王恂與<lb/>
聞初中書左丞許衡集唐虞以來嘉言善政為書以進<lb/>
世祖嘗令恂講解且命太子受業焉又詔恂與太子起<lb/>
居飲食慎為調䕶非所宜接之人勿令得侍左右恂言<lb/>
<pb n="KR2a0036_WYG_164-5a"/>
太子天下本付託重任當延名徳與之居處況兼領中<lb/>
書樞密之政詔條所當徧覽庶務亦當屢省官吏以罪<lb/>
免者毋使更進軍官害人改用之際尤不可非其人民<lb/>
至愚而神變亂之餘吾不之疑則反覆化為忠厚帝深<lb/>
然之恂早以算術名裕宗嘗問焉恂曰算數六藝之一<lb/>
定國家安人民乃大事也每侍左右必發明三綱五常<lb/>
為學之道及歴代治忽興亡之所以然又以遼金之事<lb/>
近接耳目者區别其善惡論著其得失上之裕宗問以<lb/>
<pb n="KR2a0036_WYG_164-5b"/>
心之所守恂曰許衡嘗言人心如印板惟板本不差則<lb/>
雖摹千萬紙皆不差本既差則摹之於紙無不差者裕<lb/>
宗深然之詔擇勲戚子弟使學於恂師道卓然及恂從<lb/>
裕宗撫軍青海乃以諸生屬之許衡及衡告老而去復<lb/>
命恂領國子祭酒國學之制實始於此帝以國朝承用<lb/>
金大明厯歳久寖疏欲釐正之知恂精於算術遂以命<lb/>
之恂薦許衡能明厯之理詔驛召赴闕命領改厯事官<lb/>
屬悉聽恂辟置恂與衡及楊恭懿郭守敬等徧考厯書<lb/>
<pb n="KR2a0036_WYG_164-6a"/>
四十餘家晝夜測驗創立新法參以古制推算極為精<lb/>
密詳在守敬傳十六年授嘉議大夫太史令十七年厯<lb/>
成賜名授時厯以其年冬頒行天下十八年居父䘮哀<lb/>
毁日飲勺水帝遣内侍慰諭之未幾卒年四十七初恂<lb/>
病裕宗屢遣醫診治及葬賻鈔二千貫後帝思定厯之<lb/>
功以鈔五千貫賜其家延祐二年贈推忠守正功臣光<lb/>
祿大夫司徒上柱國定國公諡文肅子寛賓並從許衡<lb/>
游得星厯之傳於家學裕宗嘗召見語之曰汝父起於<lb/>
<pb n="KR2a0036_WYG_164-6b"/>
書生貧無貲蓄今賜汝鈔五千貫用盡可復以聞恩恤<lb/>
之厚如此寛由保章正歴兵部郎中知蠡州賓由保章<lb/>
副累遷秘書監<lb/>
　　郭守敬<lb/>
郭守敬字若思順徳邢臺人生有異操不為嬉戯事大<lb/>
父榮通五經精算數水利時劉秉忠張文謙張易王恂<lb/>
皆同學於州西紫金山榮使守敬從秉忠學中綂三年<lb/>
文謙薦守敬習水利巧思絶人世祖召見面陳水利六<lb/>
<pb n="KR2a0036_WYG_164-7a"/>
事其一中都舊漕河東至通州引玉泉水以通舟歳可<lb/>
省僱車錢六萬緡通州以南於藺榆河口徑直開引由<lb/>
蒙村跳梁務至楊村還河以避浮雞<graphic n="KR1927" url="https://raw.githubusercontent.com/kanripo/KR-Gaiji/master/images/KR1927.png" mimeType="image/png"/>盤淺風浪遠轉<lb/>
之患其二順徳達活泉引入城中分為三渠灌城東地<lb/>
其三順徳澧河東至古任城失故道没民田千三百餘<lb/>
頃此水開修成河其田即可耕種自小王村徑滹沱合<lb/>
入御河通行舟栰其四磁州東北滏漳二水合流處引<lb/>
水由滏陽邯鄲洺州永年下經鷄澤合入澧河可灌田<lb/>
<pb n="KR2a0036_WYG_164-7b"/>
三千餘頃其五懷孟沁河雖澆灌猶有漏堰餘水東與<lb/>
丹河餘水相合引東流至武陟縣北合入御河可灌田<lb/>
二千餘頃其六黄河自孟州西開引少分一渠經由新<lb/>
舊孟州中間順河古岸下至溫縣南復入大河其間亦<lb/>
可灌田二千餘頃每奏一事世祖歎曰任事者如此人<lb/>
不為素餐矣授提舉諸路河渠四年加授銀符副河渠<lb/>
使至元元年從張文謙行省西夏先是古渠在中興者<lb/>
一名唐來其長四百里一名漢延長二百五十里它州<lb/>
<pb n="KR2a0036_WYG_164-8a"/>
正渠十皆長二百里支渠大小六十八灌田九萬餘頃<lb/>
兵亂以來廢壞淤淺守敬更立牐堰皆復其舊二年授<lb/>
都水少監守敬言舟自中興沿河四晝夜至東勝可通<lb/>
漕運及見查泊烏梁海古渠甚多宜加修理又言金時<lb/>
自燕京至西麻峪村分引盧溝一支東流穿西山而出<lb/>
是謂金口其水自金口以東燕京以北灌田若干頃其<lb/>
利不可勝計兵興以來典守者懼有所失因以大石塞<lb/>
之今若按視故蹟使水得通流上可以致西山之利下<lb/>
<pb n="KR2a0036_WYG_164-8b"/>
可以廣京畿之漕又言當於金口西預開减水口西南<lb/>
還大河令其深廣以防漲水突入之患帝善之十二年<lb/>
丞相巴延南征議立水站命守敬行視河北山東可通<lb/>
舟者為圖奏之初秉忠以大明厯自遼金承用二百餘<lb/>
年寖以後天議欲脩正而卒十三年江左既平帝思用<lb/>
其言遂以守敬與王恂率南北日官分掌測驗推歩於<lb/>
下而命文謙與樞密張易為之主領裁奏於上左丞許<lb/>
衡參預其事守敬首言厯之本在于測驗而測驗之器<lb/>
<pb n="KR2a0036_WYG_164-9a"/>
莫先儀表今司天渾儀宋皇祐中汴京所造不與此處<lb/>
天度相符比量南北二極約差四度表石年深亦復欹<lb/>
側守敬乃盡考其失而移置之既又别圖高爽地以木<lb/>
為重棚創作簡儀高表用相比復又以為天樞附極而<lb/>
動昔人嘗展管望之未得其的作候極儀極辰既位天<lb/>
體斯正作渾天象象雖形似莫適所用作玲瓏儀以表<lb/>
之矩方測天之正圜莫若以圍求圜作仰儀古有經緯<lb/>
結而不動守敬易之作立運儀日有中道月有九行守<lb/>
<pb n="KR2a0036_WYG_164-9b"/>
敬一之作證理儀表高景虚岡象非真作景符月雖有<lb/>
明察景則難作闚几厯法之驗在於交㑹作日月食儀<lb/>
天有赤道輪以當之兩極低昂標以指之作星晷定時<lb/>
儀又作正方案九表懸正儀座正儀為四方行測者所<lb/>
用又作仰規覆矩圖異方渾蓋圖日出入永短圖與上<lb/>
諸儀互相參攷十六年改局為太史院以恂為太史令<lb/>
守敬為同知太史院事給印章立官府及奏進儀表式<lb/>
守敬當帝前指陳理致至於日晏帝不為倦守敬因奏<lb/>
<pb n="KR2a0036_WYG_164-10a"/>
唐一行開元間令南宫説天下測景書中見者凡十三<lb/>
處今疆宇比唐尤大若不遠方測驗日月交食分數時<lb/>
刻不同晝夜長短不同日月星辰去天高下不同即目<lb/>
測驗人少可先南北立表取直測景帝可其奏遂設監<lb/>
候官一十四員分道而出東至高麗西極滇池南踰朱<lb/>
崖北盡鐡勒四海測驗凡二十七所十七年新厯告成<lb/>
守敬與諸臣同上奏曰臣等竊聞帝王之事莫重於厯<lb/>
自黃帝迎日推䇿帝堯以閏月定四時成歳舜在璿璣<lb/>
<pb n="KR2a0036_WYG_164-10b"/>
玉衡以齊七政爰及三代厯無定法周秦之間閏餘乖<lb/>
次西漢造三綂厯百三十年而後是非始定東漢造四<lb/>
分厯七十餘年而儀式方備又百二十一年劉洪造乾<lb/>
象厯始悟月行有遲速又百八十年姜岌造三紀甲子<lb/>
厯始悟以月食衝檢日宿度所在又五十七年何承天<lb/>
造元嘉厯始悟以朔望及弦皆定大小餘又六十五年<lb/>
祖冲之造大明厯始悟太陽有歳差之數極星去不動<lb/>
處一度餘又五十二年張子信始悟日月交道有表裏<lb/>
<pb n="KR2a0036_WYG_164-11a"/>
五星有遲疾留逆又三十三年劉焯造皇極厯始悟日<lb/>
行有盈縮又三十五年傅仁均造戊寅元厯頗采舊儀<lb/>
始用定朔又四十六年李淳風造麟徳厯以古厯章蔀<lb/>
元首分度不齊始為總法用進朔以避晦晨月見又六<lb/>
十三年一行造大衍厯始以朔有四大三小定九服交<lb/>
食之異又九十四年徐昂造宣明厯始悟日食有氣刻<lb/>
時三差又二百三十六年姚舜輔造紀元厯始悟食甚<lb/>
泛餘差數以上計千一百八十二年厯經七十改其創<lb/>
<pb n="KR2a0036_WYG_164-11b"/>
法者十三家自是又百七十四年聖朝專命臣等改治<lb/>
新厯臣等用創造簡儀高表慿其測到實數所考正者<lb/>
七事一曰冬至自丙子年立冬後依每日測到晷景逐<lb/>
日取對冬至前後日差同者為準得丁丑年冬至在戊<lb/>
戌日夜半後八刻半又定丁丑夏至在庚子日夜半後<lb/>
七十刻又定戊寅冬至在癸卯日夜半後三十三刻己<lb/>
卯冬至在戊申日夜半後五十七刻庚辰冬至在癸丑<lb/>
日夜半後八十一刻各減大明厯十八刻遠近相符前<lb/>
<pb n="KR2a0036_WYG_164-12a"/>
後應凖二曰歳餘自大明厯以來凡測景驗氣得冬至<lb/>
時刻真數者有六用以相距各得其時合用歳餘今考<lb/>
驗四年相符不差仍自宋大明壬寅年距至今日八百<lb/>
一十年每歳合得三百六十五日二十四刻二十五分<lb/>
其二十五分為今厯歳餘合用之數三曰日躔用至元<lb/>
丁丑四月癸酉望月食既推求日躔得冬至日躔赤道<lb/>
箕宿十度黄道箕九度有竒仍慿每日測到太陽躔度<lb/>
或慿星測月或慿月測日或徑慿星度測日立術推算<lb/>
<pb n="KR2a0036_WYG_164-12b"/>
起自丁丑正月至己卯十二月凡三年共得一百三十<lb/>
四事皆躔於箕與月食相符四曰月離自丁丑以來至<lb/>
今慿每日測到逐時太陰行度推算變從黄道求入轉<lb/>
極遲疾并平行處前後凡十三轉計五十一事内除去<lb/>
不真的外有三十事得大明厯入轉後天又因考驗交<lb/>
食加大明厯三十刻與黄道合五曰入交自丁丑五月<lb/>
以來慿每日測到太陽去極度數比擬黄道去極度得<lb/>
月道交於黄道共得八事仍依日食法度推求皆有食<lb/>
<pb n="KR2a0036_WYG_164-13a"/>
分得入交時刻與大明厯所差不多六曰二十八宿距<lb/>
度自漢太初厯以來距度不同互有損益大明厯則於<lb/>
度下餘分附以太半少皆私意牽就未嘗實測其數今<lb/>
新儀皆細刻周天度分每度為三十六分以距線代管<lb/>
窺宿度餘分並依實測不以私意牽就七曰日出入晝<lb/>
夜刻大明歴日出入晝夜刻皆㨿汴京為準其刻數與<lb/>
大都不同今更以本方北極出地高下黄道出入内外<lb/>
度立術推求每日日出入晝夜刻得夏至極長日出寅<lb/>
<pb n="KR2a0036_WYG_164-13b"/>
正二刻日入戌初二刻晝六十二刻夜三十八刻冬至<lb/>
極短日出辰初二刻日入申正二刻晝三十八刻夜六<lb/>
十二刻永為定式所創法凡五事一曰太陽盈縮用四<lb/>
正定氣立為升降限依立招差求得每日行分初末極<lb/>
差積度比古為密二曰月行遲疾古厯皆用二十八限<lb/>
今以萬分日之八百二十分為一限凡析為三百三十<lb/>
六限依垜疊招差求得轉分進退其遲疾度數逐時不<lb/>
同蓋前所未有三曰黄赤道差舊法以一百一度相減<lb/>
<pb n="KR2a0036_WYG_164-14a"/>
相乗今依算術句股弧矢方圜斜直所容求到度率積<lb/>
差差率與天道實脗合四曰黄赤道内外度據累年實<lb/>
測内外極度二十三度九十分以圜容方直矢接句股<lb/>
為法求每日去極與所測相符五曰白道交周舊法黄<lb/>
道變推白道以斜求斜今用立渾比量得月與赤道正<lb/>
交距春秋二正黄赤道正交一十四度六十六分擬以<lb/>
為法推逐月每交二十八宿度分於理為盡十九年恂<lb/>
卒時厯雖頒然其推歩之式與夫立成之數尚皆未有<lb/>
<pb n="KR2a0036_WYG_164-14b"/>
定藁守敬於是比次篇類整齊分杪裁為推歩七卷立<lb/>
成二卷厯議擬藁三卷轉神選擇二卷上中下三厯注<lb/>
式十二卷二十三年繼為太史令遂上表奏進又有時<lb/>
候箋注二卷修改源流一卷其測驗書有儀象法式二<lb/>
卷二至晷景考二十卷五星細行考五十卷古今交食<lb/>
考一卷新測二十八舍雜座諸星入宿去極一卷新測<lb/>
無名諸星一卷月離考一卷竝藏之官二十八年有言<lb/>
灤河自永平挽舟踰山而上可至開平有言盧溝自麻<lb/>
<pb n="KR2a0036_WYG_164-15a"/>
峪可至尋麻林朝廷遣守敬相視灤河既不可行盧溝<lb/>
舟亦不通守敬因陳水利十有一事其一大都運糧河<lb/>
不用一畝泉舊原别引北山白浮泉水西折而南及瓮<lb/>
山泊自西水門入城環匯於積水潭復東折而南出南<lb/>
水門合入舊運糧河每十里置一牐比至通州凡為牐<lb/>
七距牐里許上重置斗門互為提閼以過舟止水帝覽<lb/>
奏喜曰當速行之於是復置都水監俾守敬領之帝命<lb/>
丞相以下皆親操畚鍤倡工待守敬指授而後行事先<lb/>
<pb n="KR2a0036_WYG_164-15b"/>
是通州至大都陸運官糧歳若干萬石方秋霖雨驢畜<lb/>
死者不可勝計至是皆罷之三十年帝還自上都過積<lb/>
水潭見舳艫蔽水大悦名曰通惠河賜守敬鈔萬二千<lb/>
五百貫仍以舊職兼提調通惠河漕運事守敬又言於<lb/>
澄清牐稍東引水與北埧河接且立牐麗正門西令舟<lb/>
楫得環城往來志不就而罷三十一年拜昭文館大學<lb/>
士知太史院事大徳二年召守敬至上都議開鐡幡竿<lb/>
渠守敬奏山水頻年暴下非大為渠堰廣五七十歩不<lb/>
<pb n="KR2a0036_WYG_164-16a"/>
可執政吝於工費以其言為過縮其廣三之一明年大<lb/>
雨山水注下渠不能容漂没人畜廬帳幾犯行殿成宗<lb/>
謂宰臣曰郭太史神人也惜其言不用耳七年詔内外<lb/>
官年及七十竝聽致仕獨守敬不許其請自是翰林太<lb/>
史司天官不致仕定著為令延祐三年卒年八十六<lb/>
　　楊桓<lb/>
楊桓字武子兗州人幼警悟讀論語至宰予晝寢章慨<lb/>
然有立志由是終身非疾病未嘗晝寢弱冠為郡諸生<lb/>
<pb n="KR2a0036_WYG_164-16b"/>
一時名公咸稱譽之中綂四年補濟州教授後由濟寧<lb/>
路敎授召為太史院校書郎奉敕撰儀表銘厯日序文<lb/>
辭典雅賜楮幣千五百緡辭不受遷秘書監丞至元三<lb/>
十一年拜監察御史有得玉璽於穆呼哩曾孫碩徳家<lb/>
者桓辨識其文曰受天之命既壽永昌乃頓首言曰此<lb/>
歴代傳國璽也亡之久矣今宫車晏駕皇太孫龍飛而<lb/>
璽復出天其彰瑞應於今日乎即為文述璽始末奉上<lb/>
于徽仁裕聖皇后成宗即位桓疏上時務二十一事一<lb/>
<pb n="KR2a0036_WYG_164-17a"/>
曰郊祀天地二曰親享太廟備四時之祭三曰先定首<lb/>
相四曰朝見群臣訪問時政得失五曰詔儒臣以時侍<lb/>
講六曰設太學及府州儒學敎養生徒七曰行誥命以<lb/>
褒善叙勞八曰異章服以别貴賤九曰正禮儀以肅宫<lb/>
庭十曰定官制以省内外冗員十一曰講究錢穀以裕<lb/>
國用十二曰訪求曉習音律者以協太常雅樂十三曰<lb/>
國子監不可隸集賢院宜正其名十四曰試補六部寺<lb/>
監及府州司縣吏十五曰增内外官吏俸禄十六曰禁<lb/>
<pb n="KR2a0036_WYG_164-17b"/>
父子骨肉奴婢相告訐者十七曰定婚姻聘財十八曰<lb/>
罷行用官錢營什一之利十九曰復笞杖以别輕重之<lb/>
罪二十曰郡縣吏自中綂前仕宦者宜加優異二十一<lb/>
曰為治之道宜各從本俗疏奏帝嘉納之未幾陞秘書<lb/>
少監預修大一綂志秩滿歸兗州以貲業悉讓弟楷鄉<lb/>
里稱焉大徳三年以國子司業召未赴卒年六十六桓<lb/>
為人寛厚事親篤孝博覽群籍尤精篆籕之學著六書<lb/>
綂六書泝源書學正韻大抵推明許慎之説而意加深<lb/>
<pb n="KR2a0036_WYG_164-18a"/>
皆行于世<lb/>
　　楊果<lb/>
楊果字正卿祁州蒲陰人幼失怙恃自宋遷亳復徙居<lb/>
許昌以章句授徒為業流寓轗軻十餘年金正大甲申<lb/>
登進士第㑹叅政李蹊行大司農於許果以詩送之蹊<lb/>
大稱賞歸言於朝用為偃師令到官以廉幹稱改滿城<lb/>
改陜皆劇縣也果有應變材能治煩劇諸縣以果治效<lb/>
為最金亡歳己丑楊奐徵河南課税起果為經歴未幾<lb/>
<pb n="KR2a0036_WYG_164-18b"/>
史天澤經略河南果為叅議時兵革之餘法度草創果<lb/>
隨宜贊畫民賴以安世祖中綂元年設十道宣撫使命<lb/>
果為北京宣撫使明年拜叅知政事及例罷猶詔與左<lb/>
丞姚樞等日赴省議事至元六年出為懷孟路總管大<lb/>
修學廟以前嘗為中書執政官移文申部特不署名以<lb/>
老致政卒于家年七十五諡文獻果性聰敏美風姿工<lb/>
文章尤長於樂府外若沈黙内懷智用善諧謔聞者絶<lb/>
倒微時避亂河南娶羇旅中女後登科歴顯仕竟與偕<lb/>
<pb n="KR2a0036_WYG_164-19a"/>
老不易其初心人以是稱之有西菴集行於世<lb/>
　　王構<lb/>
王構字肯堂東平人父公淵遭金末之亂其兄三人挈<lb/>
家南奔公淵獨誓死守墳墓伏草莽中諸兄呼之不出<lb/>
號慟而去卒得存其家而三兄不知所終構少穎悟風<lb/>
度凝厚學問該博文章典雅弱冠以詞賦中選為東平<lb/>
行臺掌書記叅政賈居貞一見器重俾其子受學焉至<lb/>
元十一年授翰林國史院編修官時遣丞相巴延伐宋<lb/>
<pb n="KR2a0036_WYG_164-19b"/>
先下詔讓之命構屬草以進世祖大悦宋亡構與李槃<lb/>
同被㫖至杭取三館圖籍太常天章禮器儀仗歸于京<lb/>
師凡所薦抜皆時之名士十三年秋還入覲遷應奉翰<lb/>
林文士陞修撰丞相和爾果斯由翰林學士承㫖拜司<lb/>
徒辟構為司直時丞相阿哈瑪特為盜擊死世祖亦悟<lb/>
其姦復相和爾果斯更張庶務構之謀畫居多歴吏禮<lb/>
郎中審囚河南多所平反改太常少卿定親享太廟儀<lb/>
注擢淮東提刑按察副使召見便殿親授制書賜上尊<lb/>
<pb n="KR2a0036_WYG_164-20a"/>
酒以遣之尋以治書侍御史召屬僧格為相俾其平章<lb/>
博果密檢覆燕南錢穀而督其逋負以十一月晦行期<lb/>
歳終復命明年春還宿盧溝驛度逾期禍且不測謂博<lb/>
果宻曰設有罪構當以身任之不以累公也㑹僧格死<lb/>
乃免有㫖出銓選江西入翰林為侍講學士世祖崩構<lb/>
撰諡冊成宗立由侍講為學士纂修實録書成叅議中<lb/>
書省事時南士有陳利便請捜括田賦者執政欲從之<lb/>
構與平章何榮祖共言其不可辨之甚力得不行以疾<lb/>
<pb n="KR2a0036_WYG_164-20b"/>
歸東平久之起為濟南路總管諸王從者怙勢行州縣<lb/>
民莫敢忤視構聞諸朝徙之北境學田為牧地所侵者<lb/>
理而歸之官貸民粟歳飢而責償不已構請輸以明年<lb/>
武宗即位以纂修國史趣召赴闕拜翰林學士承㫖未<lb/>
幾以疾卒年六十三構歴事三朝練習臺閣典故凡祖<lb/>
宗諡議冊文皆所撰定朝廷每有大議必咨訪焉喜薦<lb/>
引寒士前後省臺翰苑所辟無慮數十人後居清要皆<lb/>
有名于時子士熙仕至中書叅政卒官南臺御史中丞<lb/>
<pb n="KR2a0036_WYG_164-21a"/>
士㸃淮西亷訪司僉事皆能以文學世其家<lb/>
　　魏初<lb/>
魏初字大初𢎞州順聖人從祖璠金貞祐三年進士補<lb/>
尚書省令史金宣宗求直言璠首論將相非人及不當<lb/>
立徳陵事疏奏不報後復上言國勢危逼四方未聞有<lb/>
勤王之舉隴右地險食足其帥完顔呼沙呼亦可委仗<lb/>
宜遣人往諭大計大臣不悦而止閲數月呼沙呼兵來<lb/>
援巳無及金主悔焉金將武仙軍次五垜山不進求使<lb/>
<pb n="KR2a0036_WYG_164-21b"/>
仙者或薦璠即授朝列大夫翰林修撰給騎四人以從<lb/>
至則仙已遁去部曲亦多散亡璠撫循招集得數千人<lb/>
推其中材勇者為帥長仍制符印予之以矯制自劾金<lb/>
主謂其處置得宜繼聞仙率餘衆保留山璠直趣仙所<lb/>
宣諭之或讒於仙謂璠欲奪其軍仙怒命士拔刅若欲<lb/>
鏦璠然且引一吏與璠辨璠不為動大言曰王人雖微<lb/>
序于諸侯之上將軍縱不加禮柰何聽讒邪之言欲以<lb/>
小吏置對耶且將軍跳山谷而左右無異心者以天子<lb/>
<pb n="KR2a0036_WYG_164-22a"/>
大臣故也苟不知尊天子安知麾下無如將軍者不然<lb/>
吾有死無辱命仙不能屈璠復激使進兵不應比還金<lb/>
主已遷歸徳復遷蔡州金亡璠無所歸乃北還鄉里庚<lb/>
戌歳世祖居潛邸聞璠名徵至和琳訪以當世之務璠<lb/>
條陳便宜三十餘事舉名士六十餘人以對世祖嘉納<lb/>
後多采用焉以疾卒于和琳年七十賜謚靖肅初其從<lb/>
孫也璠無子以初為後初好讀書尤長於春秋為文簡<lb/>
而有法比冠有聲中綂元年始立中書省辟為椽史兼<lb/>
<pb n="KR2a0036_WYG_164-22b"/>
掌書記未幾以祖母老辭歸隱居教授㑹詔左丞許衡<lb/>
學士竇黙及京師諸儒各陳經史所載前代帝王嘉言<lb/>
善政選進讀之士有司以初應詔帝雅重璠名方之古<lb/>
直詢知初為璠後歎奬久之即授國史院編修官尋拜<lb/>
監察御史首言法者持天下之具御史臺則守法之司<lb/>
也方今法有未定百司無所持循宜叅酌考定頒行天<lb/>
下帝宴羣臣於上都行宫有不能釂大巵者免其冠服<lb/>
初上疏曰臣聞君猶天也臣猶地也尊卑之禮不可不<lb/>
<pb n="KR2a0036_WYG_164-23a"/>
肅方今内有太常有史官有起居注以議典禮記言動<lb/>
外有高麗安南使者入貢以觀中國之儀昨聞錫宴大<lb/>
臣威儀弗謹非所以尊朝廷正上下也疏入帝欣納之<lb/>
仍諭侍臣自今無復為此舉時襄樊未下將括民為兵<lb/>
或請自大興始初言京師天下之本要在殷盛建邦之<lb/>
初詎宜騷動遂免括大興兵初又言舊制常叅官諸州<lb/>
刺史上任三日舉一人自代況風紀之職與常員異請<lb/>
自今監察御史按察司官在任一歳各舉一人自代所<lb/>
<pb n="KR2a0036_WYG_164-23b"/>
舉不當有罰不惟砥礪風節亦可為國得人遂舉勸農<lb/>
副使劉宣自代出僉陜西四川按察司事歴陜西河東<lb/>
按察副使入為治書侍御史又以侍御史行御史臺事<lb/>
于揚州擢江西按察使尋徵拜侍御史行臺移建康出<lb/>
為中丞卒年六十一子必復集賢侍講學士<lb/>
　　焦養直<lb/>
焦養直字無咎東昌堂邑人夙以才器稱至元十八年<lb/>
世祖改符寳郎為典瑞監思得一儒者居之近臣有以<lb/>
<pb n="KR2a0036_WYG_164-24a"/>
養直薦者帝即命召見敷對稱㫖以真定路儒學教授<lb/>
超拜典瑞少監二十四年從征納延二十八年賜宅一<lb/>
區入侍帷幄陳説古先帝王政治帝聽之每忘倦嘗語<lb/>
及漢高帝起自側微誦所舊聞養直從容論辨帝即開<lb/>
納由是不薄高帝大徳元年成宗幸栁林命養直進講<lb/>
資治通鑑因陳規諫之言詔賜酒及鈔萬七千五百貫<lb/>
二年賜金帶象笏三年遷集賢侍講學士賜通犀帶七<lb/>
年詔傅太子於宫中啓沃誠至帝聞之大悦八年代祀<lb/>
<pb n="KR2a0036_WYG_164-24b"/>
南海九年進集賢學士十一年陞太子諭徳至大元年<lb/>
授集賢大學士謀議大政悉與焉告老歸而卒贈資徳<lb/>
大夫河南等處行中書省右丞諡文靖子徳方以廕為<lb/>
興國路總管府判官<lb/>
　　孟攀鱗<lb/>
孟攀鱗字駕之雲内人曾祖彦甫以明法為西北路招<lb/>
討司知事有疑獄當死者百餘人彦甫執不從後三日<lb/>
得實皆釋之祖鶴父澤民皆金進士攀鱗幼日誦萬言<lb/>
<pb n="KR2a0036_WYG_164-25a"/>
能綴文時號竒童金正大七年擢進士第仕至朝散大<lb/>
夫招討使歳壬辰汴京下北歸居平陽丙午為陜西帥<lb/>
府詳議官遂家長安世祖中綂三年授翰林待制同修<lb/>
國史至元初召見條陳七十事大抵勸上以郊祀天地<lb/>
祠太廟制禮樂建學校行科舉擇守令以字民儲米粟<lb/>
以贍軍省無名之賦罷不急之役百司庶府綂於六部<lb/>
紀綱制度悉由中書是為長久之計世祖悉嘉納之咨<lb/>
問諄諄後論王百一許仲平優劣對曰百一文華之士<lb/>
<pb n="KR2a0036_WYG_164-25b"/>
可置翰苑仲平明經傳道司為後學矜式帝深然之又<lb/>
嘗召問宗廟郊祀儀制攀鱗悉據經典以對時帝將親<lb/>
祀詔命攀鱗㑹太常議定禮儀攀鱗夜畫郊祀及宗廟<lb/>
圖以進帝皆親覽焉復以病請西歸帝令就議陜西五<lb/>
路四川行中書省事四年卒年六十四延祐三年贈翰<lb/>
林學士承㫖資徳大夫上護軍平原郡公諡文定<lb/>
　　尚野<lb/>
尚野字文蔚其先保定人徙滿城野幼穎異祖母劉厚<lb/>
<pb n="KR2a0036_WYG_164-26a"/>
資之使就學至元十八年以處士徵為國史院編修官<lb/>
二十年兼興文署丞出為汝州判官廉介有為憲司屢<lb/>
薦之二十八年遷南陽縣尹初至官獄訟充斥野裁決<lb/>
無留滯渉旬遂無事改懷孟河渠副使㑹遣使問民疾<lb/>
苦野建言水利有成法宜𨽻有司不宜復置河渠官事<lb/>
聞于朝河渠官遂罷大徳六年遷國子助教諸生入宿<lb/>
衛者歳從幸上都丞相哈喇哈斯始命野分學于上都<lb/>
以教諸生仍鑄印給之上都分學自野始俄陞國子博<lb/>
<pb n="KR2a0036_WYG_164-26b"/>
士誨人先經學而後文藝每謂諸生曰學未有得徒事<lb/>
華藻若持錢買水所取有限能自鑿井及泉而汲之不<lb/>
可勝用矣時學舍未備野密請御史臺乞出帑藏所積<lb/>
大建學舍以廣教育仁宗在東宫野為太子文學多所<lb/>
裨益時從賓客姚燧諭徳蕭㪺入見帝為加禮至大元<lb/>
年除國子司業近臣奏分國學西序為大都路學帝已<lb/>
可其奏野謂國學府學混居不合禮制事遂寢四年拜<lb/>
翰林直學士知制誥同修國史詔野赴吏部試用廕補<lb/>
<pb n="KR2a0036_WYG_164-27a"/>
官野多所優假或病其太寛野曰今初設此法兾將來<lb/>
者習詩書知禮義耳非必責效目前也衆乃服皇慶元<lb/>
年陞翰林侍講學士延祐元年改集賢侍講學士兼國<lb/>
子祭酒二年夏移疾歸滿城四方來學者益衆六年卒<lb/>
于家年七十六贈通奉大夫太常禮儀院使䕶軍追封<lb/>
上黨郡公諡文懿野性開敏志趣正大事繼母以孝聞<lb/>
文辭典雅一本於理子師易蘄州路總管府判官師簡<lb/>
中奉大夫奎章閣侍書學士同知經筵事<lb/>
<pb n="KR2a0036_WYG_164-27b"/>
　　李之紹<lb/>
李之紹字伯宗東平平陰人自幼頴悟聰敏從東平李<lb/>
謙學家貧教授鄉里學者咸集至元三十一年纂修世<lb/>
祖實錄徵名儒充史職以馬紹李謙薦授將仕佐郎翰<lb/>
林國史院編修官直學士姚燧欲試其才凡翰林應酬<lb/>
之文積十餘事併以付之之紹援筆立成併以藁進燧<lb/>
驚喜曰可謂名下無虚士也大徳二年聞祖母疾辭歸<lb/>
復除編修官陞將仕郎六年陞應奉翰林文字七年遷<lb/>
<pb n="KR2a0036_WYG_164-28a"/>
太常博士九年丁母憂累起復終不能奪至大三年仍<lb/>
授太常博士階承事郎四年陞承直郎翰林待制皇慶<lb/>
元年遷國子司業延祐三年陞奉政大夫國子祭酒夙<lb/>
夜孳孳惟以敎育人材為心四年十二月陞朝列大夫<lb/>
同僉太常禮儀院事六年改翰林直學士復以疾還七<lb/>
年召為翰林直學士至治二年陞翰林侍講學士知制<lb/>
誥同修國史三年告老而歸泰定三年八月卒年七十<lb/>
三子朂䕃父職同知諸曁州事之紹平日自以其性遇<lb/>
<pb n="KR2a0036_WYG_164-28b"/>
事優游少斷故號果齋以自勵有文集藏于家<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百六十四<lb/>
<pb n="KR2a0036_WYG_164-29a"/>
元史卷一百六十四考證<lb/>
楊恭懿𫝊附㑹厯元更立日法　按厯元原刻作元厯<lb/>
　更立日法原刻作更日立法考姚燧撰恭懿神道碑<lb/>
　云昔之治厯必先立元次定日法賈逵議其守一元<lb/>
　不與天消息又云今不用厯元日法志所載亦同原<lb/>
　刻倒置無疑今據改<lb/>
楊恭懿𫝊謂天事誠宻四大三小何傷　按三小原刻<lb/>
　作二小考神道碑載李淳風麟徳之制推得四大三<lb/>
<pb n="KR2a0036_WYG_164-29b"/>
　小又一行云四大三小何害志所載亦同今據改<lb/>
郭守敬𫝊順徳逹活泉引入城中　按逹活原刻脱活<lb/>
　字今據畿輔通志増<lb/>
郭守敬𫝊百三十年而後是非始定　按三十原刻訛<lb/>
　二十與下文千一百八十二年總數不符考三統厯<lb/>
　作于漢太初元年計至東漢之初以百三十年為是<lb/>
　與總數亦合今據行狀改<lb/>
郭守敬𫝊又二百三十六年姚舜輔造紀元厯　按原<lb/>
<pb n="KR2a0036_WYG_164-30a"/>
　刻無二字與下文千一百八十二年數不相符考宣<lb/>
　明厯作於唐長慶二年紀元厯作於宋崇寧五年中<lb/>
　間相距實二百七十五年雖有小差究為近是且與<lb/>
　總數符合今據行狀増<lb/>
</p>
<p>
</p>
  </div>
</body>
</text>
</TEI>
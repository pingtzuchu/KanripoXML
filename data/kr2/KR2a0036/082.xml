<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷八十二</head> <lb/>
    <p>
<pb n="KR2a0036_WYG_082-1a"/>
欽定四庫全書<lb/>
　元史卷八十二<lb/>
　　明翰林學士亞中大夫知制誥兼修國史宋濓等修<lb/>
　志第三十二<lb/>
　　選舉二<lb/>
　　　銓法上<lb/>
凡集賽出身元初用左右宿衛為心膂爪牙故四集賽<lb/>
子孫世為宿衛之長使得自舉其屬諸集賽嵗久被遇<lb/>
<pb n="KR2a0036_WYG_082-1b"/>
常加顯擢惟長官薦用則有定制至元二十年議久侍<lb/>
禁闥門第崇髙者初受朝命散官减職事一等否則量<lb/>
减二等至大四年詔䝉古人降一等色目人降二等漢<lb/>
人降三等<lb/>
凡臺憲選用大德元年省議臺官舊無選法俱於民職<lb/>
選取後互相保選省臺各為一選宜令臺官幕官聽自<lb/>
選擇惟廉訪司官則省臺共選若臺官於省部選人則<lb/>
與省官共議之省官於臺憲選人亦與臺官共議之至<lb/>
<pb n="KR2a0036_WYG_082-2a"/>
元八年定監察御史任滿在職無異政元係七品以下<lb/>
者例加一等六品以上者陞擢其有不顧權勢彈劾非<lb/>
違及利國便民者别議陞除或有不稱者斟酌銓注<lb/>
凡選舉守令至元八年詔以戸口増田野闢詞訟簡盗<lb/>
賊息賦役均五事備者為上選九年以五事備者為上<lb/>
選陞一等四事備者减一資三事有成者為中選依常<lb/>
例遷轉四事不備者添一資五事俱不舉者黜降一等<lb/>
二十三年詔勸課農桑克勤奉職者以次陞奬其怠於<lb/>
<pb n="KR2a0036_WYG_082-2b"/>
事者笞罷之二十八年詔路府州縣除達嚕噶齊外長<lb/>
官並宜選用漢人素有聲望及勲臣故家并儒吏出身<lb/>
資品相應者佐貳官遴選色目漢人參用庶期於政平<lb/>
訟理民安盗息而五事備矣<lb/>
凡進用武官至元十五年詔軍官有功而陞職者舊以<lb/>
其子弟襲職陣亡者許令承襲若罷去者以有功者代<lb/>
之十七年詔渡江總把百户有功陞遷者總把依千户<lb/>
降等承襲百户無遞降職名則從其本等十九年奏擬<lb/>
<pb n="KR2a0036_WYG_082-3a"/>
萬户千户百户物故視其子孫堪承襲者依例承襲外<lb/>
都元帥詔討使總管總把視其子孫堪承襲者止令管<lb/>
其元軍元帥詔討子孫為萬户總管子孫為千户總把<lb/>
子孫為百户給元佩金銀符病故者降等惟陣亡者本<lb/>
等承襲二十年詔萬户千户百户分上中下三等定立<lb/>
條格通行遷轉以三年為滿理算資考陞加品級若年<lb/>
老病故者令其子弟依例廕叙是年以舊制父子相繼<lb/>
管領元軍不設䝉古軍官故定立資考三年為滿通行<lb/>
<pb n="KR2a0036_WYG_082-3b"/>
遷轉後各翼大小軍官俱設䝉古軍官又兼調遣征進<lb/>
俱已離翼難與民官一體遷轉廕叙合將萬户千户鎮<lb/>
撫自奏准日為始以三年為滿通行遷轉百户以下不<lb/>
拘此例凡軍官征戰有功過者驗實跡陞降又定䝉古<lb/>
鄂囉官大翼萬户下設鄂囉總管府從四品小翼萬户<lb/>
下設鄂囉官從五品各千户鄂囉亦設鄂囉官受院劄<lb/>
各千户鄂囉不及一千户者或二百户三百户以遠就<lb/>
近以小就大合併為千户翼鄂囉官受院劄若干碍投<lb/>
<pb n="KR2a0036_WYG_082-4a"/>
下難以合併宜再議之又定首領官受勅牒元帥詔討<lb/>
司經歴知事就充萬户府經歴知事換降勅牒如元翼<lb/>
該革别與遷除若王令㫖并行省劄付樞宻院劄付經<lb/>
歴充中下萬户府知事行省諸司劄付充提領案牘并<lb/>
各翼萬户自設經歴知事一例俱作提控案牘受院劄<lb/>
又議隨朝各衛千户鎮撫所提控案牘已擬受院劄外<lb/>
任各户鎮撫所提控案牘合從行省許准受萬户府付<lb/>
身二十四年詔諸求襲其父兄之職者宜察其人而用<lb/>
<pb n="KR2a0036_WYG_082-4b"/>
之凡舊臣勲閥及有戰功者其子弟當先任以小職若<lb/>
果有能則大用之二十五年軍官陣亡者本等承襲病<lb/>
故者降二等雖陣亡其子弟無能勿用雖病故其子弟<lb/>
果能不必降等於本等用之大德四年以上都虎賁司<lb/>
并武衛内萬户千户百户達嚕噶齊亡殁而無奏准承<lb/>
襲定例似為偏負今後各翼達嚕噶齊亡殁宜察其子<lb/>
弟有能者用之無能則止五年詔軍官有不赴任者有<lb/>
患病因事不行者有巳赴任被差委而出公事己辦為<lb/>
<pb n="KR2a0036_WYG_082-5a"/>
私事稱故不廻者今後宜限以六月越限者以他人代<lb/>
之期年後以他職授之十一年詔色目鎮撫已殁其子<lb/>
有能依例用之子幼則取其兄弟之子有能者用之俟<lb/>
其子長即以其職還之至大二年議各衛翼首領官至<lb/>
經歴以上不得陞除似與官軍一體其子孫乃不得承<lb/>
襲今後年踰七十而散官至正從四品者宜正從五品<lb/>
軍官内任用四年詔軍官有故令其嫡長子繼嫡長子<lb/>
亡殁令嫡長孫為之嫡長孫亡殁則令嫡長孫之嫡長子<lb/>
<pb n="KR2a0036_WYG_082-5b"/>
為之若嫡長俱無則以其兄弟之子相應者為之<lb/>
太禧院天厯元年罷㑹福殊祥二院而立之秩正二品<lb/>
其所轄諸司則從其擢用<lb/>
宣徽院皇慶二年省臣奏其所轄倉庫屯田官員半由<lb/>
都省半由本院用之奉㫖宜俱從省臣用之<lb/>
中政院至大四年言諸司錢糧選法悉令中書省掌之<lb/>
可更選人任用移文中書給降宣勅延祐七年院臣啓<lb/>
皇后位下中政院用人奉懿㫖依樞宻院御史臺等例<lb/>
<pb n="KR2a0036_WYG_082-6a"/>
行之<lb/>
直省舍人内則侍相臣之興居外則傳省闥之命令選<lb/>
宿衛及勲臣子弟為之又擇其高等二人専掌奏事至<lb/>
元二十五年省臣奏其充是職者俾受宣命大徳八年<lb/>
擬厯六十月者始令從政<lb/>
凡禮儀諸職有太常寺檢討至元十三年擬厯一百月<lb/>
除從八品　有御史臺殿中司知班十五年擬厯九十<lb/>
月除正八品　有通事舍人二十年議從本司選已入<lb/>
<pb n="KR2a0036_WYG_082-6b"/>
流品職官為之考滿驗應得資品陞一等遷用未入流<lb/>
官人員擬充侍儀舍人受中書省劄一考除從九品三<lb/>
十年議於二品三品官子内選用不限廕叙兩考從七<lb/>
品遷叙　有侍儀舍人三十年議於四品五品官子内<lb/>
選用不限廕叙一考從九品大徳三年議有闕宜令侍<lb/>
儀司於到部正從九品流官内選用仍受省劄三十月<lb/>
為滿依朝官内陞轉如不敷於應得府州儒學教授内<lb/>
選用厯一考正九品叙　有禮直管勾大徳三年省選<lb/>
<pb n="KR2a0036_WYG_082-7a"/>
合用到部人員俱從太常寺舉保非常選除充者任㢠廻<lb/>
止於本衙門叙用　有郊壇庫藏都監二人至大三年<lb/>
議受省劄者歴一考之上受部劄者歴兩考之上再歴<lb/>
本院屬官一任擬於從九品内叙天厯二年擬在朝文<lb/>
翰衙門於國子生貟内舉充<lb/>
至元九年部議廵檢流外職任擬三十月為一考任廻<lb/>
於從九品遷叙二十年議廵檢六十月陞從九品大徳<lb/>
七年議各處所委廵檢自立格月日為始已歴兩考之<lb/>
<pb n="KR2a0036_WYG_082-7b"/>
上者循舊例九十月出職不及兩考者須歴一百二十<lb/>
月方許出職遷轉十年省奏奉㫖腹裏廵檢任回及考<lb/>
者止於廵檢内注授所歴未及者於錢榖官内定奪通<lb/>
理廵檢月日各處行省所設廵檢考滿者咨省定奪通<lb/>
及考滿者行省於錢榖官等職内委用通理月日依舊<lb/>
陞轉不及一考如係告廕并提控案牘例應轉充者於<lb/>
雜職内委用考滿各理本等月日依例陞轉<lb/>
腹裏諸路行用鈔庫至元十九年部擬州縣民官内選<lb/>
<pb n="KR2a0036_WYG_082-8a"/>
充係八品九品人貟三十月為滿任回驗元資品减一<lb/>
資歴通理遷叙　庫使受都省劄付任滿從優遷叙<lb/>
庫副受本路劄付二十月為滿於本處上户内公選交<lb/>
替　陜西四川西夏中興等路提舉司鈔庫俱係行省<lb/>
管領合就令依上選擬庫官移文都省給降勅牒劄付<lb/>
省議除鈔庫副使咨各省選擬外提領省部選注　腹<lb/>
裏官員二十六年定選充倉庫等官擬於應得資品上<lb/>
陞一等通理月日陞轉　江南官員若曾腹裏歴仕前<lb/>
<pb n="KR2a0036_WYG_082-8b"/>
資相應依例陞轉遷去江淮歴仕人員所歴月日一考<lb/>
之上者除一考准為根脚餘有月日後任通理不及考<lb/>
者添一資若選充倉庫等官擬於應得資品上例陞一<lb/>
等任回依上於腹裏陞轉　接連官員選充倉庫等官<lb/>
應本地面從七品者准算腹裏從七資品歴過一考者<lb/>
為始理算月日後任通理一考之上餘有月日後任通<lb/>
理不及考者添一資陞轉　福建兩廣官員選充倉庫<lb/>
等官應得本地面從七品者准算江南從七資品歴過<lb/>
<pb n="KR2a0036_WYG_082-9a"/>
一考者為始理算月日一考之上餘有月日後任通理<lb/>
不及考者添一資陞轉　元係流官任回止於流官内<lb/>
任用雜職者雜職内遷叙　萬億庫寳鈔總庫八作司<lb/>
以一年滿代錢物甚多未易交割宜以二年為滿少者<lb/>
以一年為滿　上都稅務官止依上例遷轉　都省所<lb/>
轄去處二周嵗為滿者各處都轉運使司官司屬官首<lb/>
領官　各處都漕運使司官首領官　諸路寳鈔都提<lb/>
舉司官　腹裏江南隨路平凖行用庫官　印造寳鈔<lb/>
<pb n="KR2a0036_WYG_082-9b"/>
庫官　鐵冶提舉司官首領官　採金提舉司官首領<lb/>
官　銀場提舉司官首領官　新舊運糧提舉司官首<lb/>
領官　都提舉萬億庫八作司寳鈔總庫首領官　一<lb/>
周嵗為滿者泉府司所轄富藏庫官　廪給司　四賔<lb/>
庫　薄歛庫官　大都稅課提舉司官首領官　酒課<lb/>
提舉司官首領官　提舉太倉官首領官　提舉醴源<lb/>
倉官首領官　大都省倉官　河倉官　通州等處倉<lb/>
官應受省部劄付管錢榖院務雜職等官　大都平凖<lb/>
<pb n="KR2a0036_WYG_082-10a"/>
行用庫官　燒鈔四庫官　抄紙坊官　幣源庫官<lb/>
行省所轄去處二周嵗為滿者各處都轉運使司官司<lb/>
屬官首領官　各處都漕運使司官首領官　行諸路<lb/>
寳鈔都提舉司官　腹裏江南隨路平凖行用庫官<lb/>
甘州寧夏府等處都轉運使司官　市舶提舉司官首<lb/>
領官　𣙜茶提舉司官首領官　一周嵗為滿者行泉<lb/>
府司所轄阜通庫官　各處行省收支錢帛諸物庫官<lb/>
　三十年部議凡内外平凖行用庫官提領從七品大<lb/>
<pb n="KR2a0036_WYG_082-10b"/>
使從八品副使從九品若流官内選充者任回减一資<lb/>
陞轉雜職人員止理本等月日　元貞二年部議凡倉<lb/>
官有闕於到選相應職官并諸衙門有出身令譯史通<lb/>
事知印宣使奏差兩考之上人内選用依驗難易收糧<lb/>
多寡陞等任回於應去地方遷叙　通州河西務李二<lb/>
寺等倉官於應得資品上陞一等任滿交割别無短少<lb/>
减一資通理　在都并城外倉分收糧五萬石之上倉<lb/>
官於應得資品上陞一等任滿交割别無短少依例遷<lb/>
<pb n="KR2a0036_WYG_082-11a"/>
叙　收糧一萬石之上倉官止依應得品級除授任滿<lb/>
交割别無短少减一資通理　大徳元年省擬大都萬<lb/>
億四庫富寧庫寳鈔總庫上都萬億庫官止依合得資<lb/>
品選注湏二周嵗滿日别無短少擬同隨朝例陞一等<lb/>
　二年省議上都應昌倉官比同萬億庫官例二周嵗<lb/>
為滿於應得資品上擬陞一等　六年部議在都平凖<lb/>
行用庫官擬合與外路一體二周嵗為滿元係流官内<lb/>
選充者任回减一資陞轉　萬億四庫知事例陞一等<lb/>
<pb n="KR2a0036_WYG_082-11b"/>
提控按牘减資遷轉　和琳實保齊巴勒噶遜孔古烈<lb/>
倉改立從五品提舉司提舉一員從五品同提舉一員<lb/>
從六品副提舉一員從七品周嵗為滿於到選人内選<lb/>
充應得資品上擬陞二等任回遷用所歴月日通理<lb/>
甘肅二路每處設監支納一員正六品倉使一員從六<lb/>
品倉副一員正七品二周嵗為滿於到選人内銓注入<lb/>
倉先陞一等任滿交割别無短少又陞一等　受給庫<lb/>
提領從九品副使受省劄攢典合干人各設二名　七<lb/>
<pb n="KR2a0036_WYG_082-12a"/>
年部擬大都路永豐庫提領從七大使從八副使從九<lb/>
於到選相應人内銓注　江西省英徳路河西務兩處<lb/>
設立平凖行用庫擬合設官員係從七以下人員依例<lb/>
銓注　英徳路平凖行用庫提領一員從七大使一員<lb/>
從八副使一員從九品　河西務行用庫大使一員從<lb/>
八品副使一員吏部劄　甘肅行省豐備庫提領一員<lb/>
從七品大使一員正八品於到選迤西資品人内陞等<lb/>
銓注　大同倉官擬二周嵗交代永盈倉例陞一等其<lb/>
<pb n="KR2a0036_WYG_082-12b"/>
餘六倉任回擬减一資陞轉　八年部議湖廣行省所<lb/>
轄散府司吏充倉官依河南行省散府司吏充倉官比<lb/>
總管府司吏取充者降等定奪　至大二年部呈凡平<lb/>
凖行用庫設官二員常平倉設官三員於流官内銓注<lb/>
以二年為滿依例减資　四年部議上都兩倉二周嵗<lb/>
為滿於應得資品上陞一等歴過月日今後比例通理<lb/>
皇慶元年部議上都平盈庫二周嵗為滿減一資陞轉<lb/>
延祐四年部議江浙行省各路見役司吏已及兩考選<lb/>
<pb n="KR2a0036_WYG_082-13a"/>
充倉官五萬石以上比同考滿出身充典史一考陞吏<lb/>
目五萬石之下者於典史添一考依例遷叙　湖廣行<lb/>
省倉官如係路吏及兩考選充倉官一界同考滿出身<lb/>
充典史一考陞吏目遷叙庫官周嵗准理本等月日考<lb/>
滿依例陞轉<lb/>
凡稅務官陞轉至元二十一年省議應叙辦課官分三<lb/>
等一百錠之上設提領一員使一員五十錠之上設務<lb/>
使一員五十錠之下設都監一員十錠以下從各路差<lb/>
<pb n="KR2a0036_WYG_082-13b"/>
人管辦　都監歴三界陞務使一週嵗為滿月日不及<lb/>
者通理務使歴三界陞提領提領歴三界受省劄錢榖<lb/>
官再歴三界始於資品錢榖官并雜職任用　各處就<lb/>
差相副官增及兩酬者聽各處官司再差增及三酬以<lb/>
上及後界又增者申部定奪　二十九年省判所辦諸<lb/>
課增虧分數陞降人員增六分陞二等增三分陞一等<lb/>
其增不及分數比全無增者到選量與從優虧兑一分<lb/>
降一等　三十年省擬提領二年為滿省部於流官内<lb/>
<pb n="KR2a0036_WYG_082-14a"/>
銓注一萬錠之上擬從六品五千錠之上擬正七品二<lb/>
千錠之上擬從七品一千錠之上正八品五百錠之上<lb/>
從八品大使副使俱周嵗交代大使從行省吏部於解<lb/>
由合叙相應人内遷調副使從各路於本處係籍近上<lb/>
户内公選　至大三年詔定立辦課例一百錠之下院<lb/>
務官分為三等五十錠之上為上等設題領一員受省<lb/>
劄大使一員受部劄二十錠之上為中等設大使副使<lb/>
各一員二十錠之下為下等設都監同監各一員俱受<lb/>
<pb n="KR2a0036_WYG_082-14b"/>
部劄並以一年為滿齊界交代都監同監四界陞副使<lb/>
又四界陞大使又三界陞提領又三界入資品錢榖官<lb/>
并雜職内遷用行省差設人員各添兩界陞轉仍自立<lb/>
界以後為始理算月日並於有陞轉出身人員内定奪<lb/>
不許濫用白身議得例前部劄提領於大使内銓注都<lb/>
監同監本等擬注止依歴一十二界至大三年例後剏<lb/>
入錢榖人員及正從六品七品取廕子孫亦依先例陞<lb/>
轉不湏添界外其餘雜進之人依今次定例遷用通歴<lb/>
<pb n="KR2a0036_WYG_082-15a"/>
一十四界依上例陞轉<lb/>
至元九年部議凡總府續置提控案牘多係入仕年深<lb/>
似比廵檢例同考滿轉入從九緣從九係銓注廵檢闕<lb/>
提領案牘吏員文資出職難應捕捉兼從九員多闕少<lb/>
本等人員不敷銓注凡陞轉資考從九三任陞從八正<lb/>
九兩任陞從八廵檢提領案牘等考滿轉入從九從九<lb/>
再歴三考陞從八通理一百二十月陞廵檢依已擬提<lb/>
領案牘權擬六十月正九再歴兩任通理一百二十月<lb/>
<pb n="KR2a0036_WYG_082-15b"/>
陞從九較之陞轉資考即比廵檢庶員闕易就都吏目<lb/>
擬吏目一考轉充都目一考轉充提領案牘考滿依上<lb/>
轉入流品都吏目應陞無闕止注本等職名驗理陞轉<lb/>
　二十年部擬提控案牘九十月陞九品　二十五年<lb/>
部擬各路司吏實歴六十月吏目兩考陞都目歴一考<lb/>
陞提控案牘兩考陞正九若依路司吏九十月吏目歴<lb/>
一考與都目餘皆依上陞轉省擬江南提控案牘除各<lb/>
路司吏比附腹裏路司吏至元二十五年呈准定例遷<lb/>
<pb n="KR2a0036_WYG_082-16a"/>
除其餘已行直補并自行踏逐歴案牘兩考者再添資<lb/>
遷除　三十年省准提控案牘補注廵檢陞轉資品不<lb/>
相爭懸如已歴提控案牘月日者任回止於提控案牘<lb/>
内遷叙　三十一年省議都目廵檢員闕雖不相就若<lb/>
不從宜調用似渉壅滯下部先儘到選廵檢餘闕准告<lb/>
銓注任回各理本等月日　大徳二年省准京城内外<lb/>
省倉典吏例於大都路州司吏縣典史内勾補二周嵗<lb/>
轉陞吏目除行省所轄外腹裏下州并雜職等衙門計<lb/>
<pb n="KR2a0036_WYG_082-16b"/>
設吏目一百餘處其籍記未注者以次銓注俱擬三十<lb/>
月為滿任回本等内不次銓注　三年部擬提控案牘<lb/>
都吏目有三周嵗二周嵗一周嵗為滿者俱以三十月<lb/>
為滿　八年省准和琳兵馬司掌管案牘人等比依下<lb/>
州合設吏目一員於籍記吏目外發補任回從九品遷<lb/>
用添一資陞轉　司吏量擬四名從本司選補通吏業<lb/>
者六十月提控案牘内任用　九年部呈都吏目已於<lb/>
典史内銓注宜將籍記案牘驗歴仕以遠就近於吏目<lb/>
<pb n="KR2a0036_WYG_082-17a"/>
闕内參注各理本等月日　十一年江浙省臣言各路<lb/>
提控案牘改受勅牒不見通例部照江北提控案牘皆<lb/>
自府州司縣轉充路吏請俸九十月方得吏目一考陞<lb/>
都目都目一考陞提控案牘兩考正九品通理二百一<lb/>
十月入流其行省所委者九十月與從九品今議行省<lb/>
委用例革提控案牘合於散府諸州案牘都吏目并雜<lb/>
職錢榖官内行省依例銓注通理月日陞轉之後行省<lb/>
所設提控案牘都吏目合依江北由司縣府州轉充路<lb/>
<pb n="KR2a0036_WYG_082-17b"/>
吏通理月日考滿方許入流<lb/>
凡選取宣使奏差至元十九年部擬六部奏差額設數<lb/>
目每一十名内令各部選取四名九十月與從九品餘<lb/>
外合設數目俱於到部廵檢提領案牘都吏目内選取<lb/>
候考滿日驗下項資品銓注省准解由到部闗㑹完備<lb/>
人員内選取應入吏目選充奏差三考與從九品吏目<lb/>
一考應入都目人員選充奏差兩考與從九品都目一<lb/>
考應入提領案牘人員選充奏差一考與從九品廵檢<lb/>
<pb n="KR2a0036_WYG_082-18a"/>
提領案牘一考選充奏差一考與正九品　二十六年<lb/>
省准上都留守司兼本路都總管府典吏出身歴九十<lb/>
月比通政院例合轉補本司宣使考滿依例定奪　二<lb/>
十九年省議行省行院宣使於正從九品有解由職官<lb/>
内選取如是不敷於各道宣慰司一考之上奏差本衙<lb/>
門三考典吏内選取不敷於各道亷訪司三考奏差内<lb/>
并本衙門三考典吏内選取仍湏色目漢人相參選取<lb/>
自行踏逐者亦須相應人員考滿例降一等湏歴九十<lb/>
<pb n="KR2a0036_WYG_082-18b"/>
月方許出職　内外諸衙門宣使以色目漢人相參九<lb/>
十月為滿自行踏逐者降一等　凡内外諸衙門宣使<lb/>
通事知印奏差都省宣使有闕於臺院等衙門一考之<lb/>
上宣使并有解由正從八品職官内選補如係都省直<lb/>
選人員不拘此例仍湏色目漢人相參選取自行踏逐<lb/>
者考滿例降一等須歴九十月方許出職　樞宻院宣<lb/>
使正從九品職官内選取仍須色目漢人相參選用自<lb/>
行踏逐者亦湏相應人員考滿例降一等湏歴九十月<lb/>
<pb n="KR2a0036_WYG_082-19a"/>
方許出職　御史臺宣使正從九品職官内選取自行<lb/>
踏逐者考滿例降一等須歴九十月方許出職　宣政<lb/>
院宣使選補同　宣慰司奏差於本衙門三考典吏内<lb/>
選取自行踏逐者考滿降等叙湏色目漢人參用歴九<lb/>
十月方許出職　山東運使奏差九十月於近下錢榖<lb/>
官内任用大都運司一體定奪　七年省准鞏昌等處<lb/>
便宜都總帥府令史人等已擬依各道宣慰司令史人<lb/>
等一體出身自行踏逐者降等叙有闕於本司三考典<lb/>
<pb n="KR2a0036_WYG_082-19b"/>
吏内選取　八年部呈各寺監保本處典吏補奏差若<lb/>
元係請俸典吏巴哩巴人等補充者考滿同自行踏逐<lb/>
者降等叙　九年擬宣徽院典吏九十月補宣使并所<lb/>
轄寺監令史　十年省擬中政院宣使於本衙門三考<lb/>
之上典吏及正從九品職官内選用以色目漢人相參<lb/>
自行踏逐者降等　十一年省擬燕南廉訪使奏差州<lb/>
吏内選補考滿於都目内遷用　延祐三年省議各衙<lb/>
門典吏須歴九十月方許轉補奏差<lb/>
<pb n="KR2a0036_WYG_082-20a"/>
凡匠官至元九年工部驗各管户數二千户之上至一<lb/>
百户之上隨路管匠官品級省議除在都總提舉司去<lb/>
處依准所擬　東平雜造提舉司并隨路織染提舉司<lb/>
二千户之上提舉正五品同提舉從六品副提舉從七<lb/>
品一千户之上提舉從五品同提舉正七品副提舉正<lb/>
八品五百户之上至一千户之下提舉正六品同提舉<lb/>
從七品副提舉從八品三百户之上大使正七品副使<lb/>
正八品一百户之上大使從七品副使從八品一百户<lb/>
<pb n="KR2a0036_WYG_082-20b"/>
之下院長一員同院務例不入流品量給食錢　凡一<lb/>
百户之下管匠官資品受上司劄付者依已擬充院長<lb/>
已受宣牌充局使者比附一百户之上局使資品遞降<lb/>
量作正九資品　二十二年凡選取陞轉匠官資格元<lb/>
定品給員數提舉司二千户之上者無之一千户之上<lb/>
提舉從五品同提舉正七品副提舉正八品五百户之<lb/>
上一千户之下提舉正六品同提舉從七品副提舉從<lb/>
八品使副三百户之上局使正七品副使正八品一百<lb/>
<pb n="KR2a0036_WYG_082-21a"/>
户之上局使從七品副使從八品一百户之下院長一<lb/>
員比同務院例不入流品工部議三百户之上局副從<lb/>
八一百户之上局副正九遇有闕於一百户之下院長<lb/>
内選充院長一百二十月陞正九正九兩考陞從八從<lb/>
八三考正八兩考俱陞從七如正八有闕别無資品相<lb/>
應人員於己授從八匠官内選注通歴九十月陞從七<lb/>
從七三考陞正七正七兩考陞從六從六三考正六兩<lb/>
考俱陞從五為所轄司屬無從六名闕如已歴正七兩<lb/>
<pb n="KR2a0036_WYG_082-21b"/>
考擬陞加從六散官止於正七匠官内遷轉九十月陞<lb/>
從五如正六匠官有闕於已授從六散官人員内選注<lb/>
通歴九十月陞從五從五三考擬陞正五别無正五匠<lb/>
官名闕陞加正五散官止於從五匠官内遷轉如歴仕<lb/>
年深至日斟酌定奪至元十二年以前受宣勅省劄人<lb/>
員依管民官劄擬准已受資品十三年以後受宣勅省<lb/>
劄人員若有超陞越等者驗實歴俸月定擬合得資品<lb/>
上例存一等遷用　管匠官遇有闕員去處如無資品<lb/>
<pb n="KR2a0036_WYG_082-22a"/>
相應之人擬於雜職資品内應到選人内銓用　凡中<lb/>
原江淮匠官正從五品子從九品匠官内廕叙六品七<lb/>
品子於院長内叙用以匠官無從九品闕擬正從五品<lb/>
子應廕者於正九匠官内銓注任回理算從九月日<lb/>
二十三年詔管匠官其造作有好惡虧少勿令遷轉<lb/>
二十四年部言管匠衙門首領官宜於本衙門内選委<lb/>
知㑹造作相應人員區用勿令遷轉合依舊例從本部<lb/>
於常選内選差相應人員掌管案牘任滿交代遷叙<lb/>
<pb n="KR2a0036_WYG_082-22b"/>
元貞元年准湖廣行省所擬三千户之上提舉司從五<lb/>
品提舉從五品同提舉正七品副提舉正八品二千户<lb/>
之上提舉司正六品提舉正六品同提舉從七品副提<lb/>
舉從八品一千户之上局使正七品副使正八品五百<lb/>
户之上局使從七品副使正九品五百户之下院長一<lb/>
員<lb/>
凡諸王分地與所受湯沐邑得自舉其人以名聞朝廷<lb/>
而後授其職至元二年詔以各投下總管府長官不遷<lb/>
<pb n="KR2a0036_WYG_082-23a"/>
外其所屬州縣長官於本投下分到城邑内遷轉　四<lb/>
年省劄應給印官員若受宣命及諸王令㫖或投下官<lb/>
員批劄省府樞宻院制府左右部劄付者驗户給印<lb/>
五年詔凡投下官必湏用䝉古人員　六年以隨路見<lb/>
任并各投下剏差達嚕噶齊内多女直契丹漢人除回<lb/>
回輝和爾奈曼唐古同䝉古例許叙用其餘擬合革罷<lb/>
曾歴仕者於管民官内叙用　十九年詔各投下長官<lb/>
宜依例三年一次遷轉　省臣奏江南諸王分地長官<lb/>
<pb n="KR2a0036_WYG_082-23b"/>
已令如例遷轉其間若有兼管軍鎮守為達嚕噶齊者<lb/>
一體代之似為不宜合令於投下長官之上署字一同<lb/>
蒞事　二十年議諸王各投下千户於江南分地已於<lb/>
長官内委用其州縣長官亦令如之似為相宜　二十<lb/>
三年諸王駙馬并百官保送人員若曾仕者驗資歴於<lb/>
州縣内相間用如無歴仕從本投下自用　三十年各<lb/>
投下州縣長官三年一次給由互相遷轉如無可遷轉<lb/>
依例給由申呈省部仍牒亷訪司體訪　大徳元年諸<lb/>
<pb n="KR2a0036_WYG_082-24a"/>
投下達嚕噶齊從七以下者依例類選　十年議各投<lb/>
下官員非奉省部明文毋得擅自離職　皇慶二年詔<lb/>
各投下分地城邑長官其常選所用者居衆人之上投<lb/>
下所委者為添設其常選内路府州及各縣内减一員<lb/>
　三年以中下縣主簿録事司録掌判錢糧捕盗等事<lb/>
不宜減去并增置副達嚕噶齊一員　四年凡投下郡<lb/>
邑令自置達嚕噶齊其為副者罷之　各投下有闕用<lb/>
人自於其投下内選用不許冐用常選内人<lb/>
<pb n="KR2a0036_WYG_082-24b"/>
凡壕寨官至元十九年省部議都水監併入本部其壕<lb/>
寨官比依各部奏差出身大徳二年擬考滿除從九品<lb/>
凡入粟補官天厯三年河南陜西等處民饑省臣議江<lb/>
南陜西河南等處富實之家願納粟補官者驗糧數等<lb/>
第從納粟人運至被災處所隨即出給勘合朱鈔實授<lb/>
茶鹽流官咨申省部除授凡錢榖官𨽻行省者行省銓<lb/>
注腹裏省者吏部注擬考滿依例陞轉其願折納價鈔<lb/>
者並以中統鈔為則江南三省每石四十兩陜西省毎<lb/>
<pb n="KR2a0036_WYG_082-25a"/>
石八十兩河南并腹裏每石六十兩其實授茶鹽流官<lb/>
如不願仕而譲封父母者聼　陜西省一千五百石之<lb/>
上從七品一千石之上正八品五百石之上從八品三<lb/>
百石之上正九品二百石之上從九品一百石之上上<lb/>
等錢榖官八十石之上中等錢穀官五十石之上下等<lb/>
錢榖官三十石之上旌表門閭　河南并腹裏二千石<lb/>
之上從七品一千五百石之上正八品一千石之上從<lb/>
八品五百石之上正九品三百石之上從九品二百石<lb/>
<pb n="KR2a0036_WYG_082-25b"/>
之上上等錢榖官一百五十石之上中等錢榖官一百<lb/>
石之上下等錢榖官　江南三省一萬石之上正七品<lb/>
五千石之上從七品三千石之上正八品二千石之上<lb/>
從八品一千石之上正九品五百石之上從九品三百<lb/>
石之上上等錢榖官二百五十石之上中等錢榖官二<lb/>
百石之上下等錢榖官　凡先嘗入粟遥授虛名者今<lb/>
再入粟則依驗糧數照依資品令實授茶鹽流官<lb/>
陜西省一千石之上從七品六百六十石之上正八品<lb/>
<pb n="KR2a0036_WYG_082-26a"/>
三百三十石之上從八品二百石之上正九品一百三<lb/>
十石之上從九品　河南并腹裏一千三百石之上從<lb/>
七品一千石之上正八品六百六十石之上從八品三<lb/>
百三十石之上正九品二百石之上從九品　江南三<lb/>
省六千六百六十石之上正七品二千三百三十石之<lb/>
上從七品二千石之上正八品一千三百三十石之上<lb/>
從八品六百六十石之上正九品三百三十石之上從<lb/>
九品　先嘗入粟實授茶鹽流官者今再入粟則依驗<lb/>
<pb n="KR2a0036_WYG_082-26b"/>
糧數加等陞職　險西省七百五十石之上五百石之<lb/>
上二百五十石之上一百五十石之上一百石之上<lb/>
河南并腹裏一千石之上七百五十石之上五百石之<lb/>
上二百五十石之上一百五十石之上　僧道能以自<lb/>
己衣鉢濟饑民者三百石之上六字師號都省出給二<lb/>
百石之上四字師號一百石之上二字師號俱禮部出<lb/>
給　四川省所轄地方富實民户有能入粟赴江陵者<lb/>
依河南省入粟補官例行之其糧合用之時從長處置<lb/>
<pb n="KR2a0036_WYG_082-27a"/>
　江浙江西湖廣三省已糶官糧見在價鈔於此差人<lb/>
赴河南省别與收貯合用之時從長處置<lb/>
凡獲盗賞官大徳五年詔獲强盗五人與一官捕盗官<lb/>
及應捕人本境失盗而獲他境盗者聼功過相補獲强<lb/>
盗過五人捕盗官减一資至十五人陞一等應捕人與<lb/>
一官不在論賞之列<lb/>
凡控鶴傘子至元二十二年擬控鶴受省劄保充御前<lb/>
傘子者除充拱衛都直指揮使司鈴轄官進義副尉<lb/>
<pb n="KR2a0036_WYG_082-27b"/>
二十八年控鶴提控受勅進義副尉管控鶴百户及一<lb/>
考擬元除散官從八職事正九於從八内遷注　元貞<lb/>
元年控鶴提控奉㫖充舒庫爾齊一年受省劄充御前<lb/>
傘子歴三百三十二月詔於從六品内遷用　大徳六<lb/>
年控鶴百户部議於廵檢内任用其離役百户人等擬<lb/>
從八品傘子從七品　延祐三年控鶴百户歴兩考之<lb/>
上擬於正九品遷用<lb/>
凡諤徳齊至元二十七年定擬歴三十月至九十月者<lb/>
<pb n="KR2a0036_WYG_082-28a"/>
並與縣達嚕噶齊進義副尉一百月以上者官敦武校<lb/>
尉　至大二年令諤徳齊權於州判縣丞内銓注三年<lb/>
令依舊例九十月除從七下縣達嚕噶齊任回添一資<lb/>
凡蠻夷官議播州宣撫司保蠻夷軍民副長官係遠方<lb/>
蠻夷不拘常調之職合准所保其蠻夷地分雖不拘常<lb/>
調之處而所保之人多有泛濫今後除襲替土官外急<lb/>
闕久任者依例以相應人舉用不許預報違者罪及所<lb/>
由官司<lb/>
<pb n="KR2a0036_WYG_082-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷八十二<lb/>
<pb n="KR2a0036_WYG_082-29a"/>
元史卷八十二考證<lb/>
選舉志二四年詔軍官有故令其嫡長子繼嫡長子亡<lb/>
　殁令嫡長孫為之　按原刻脱繼嫡長子四字今據<lb/>
　通考增<lb/>
選舉志二大徳元年省擬大都萬億四庫富寜庫寳鈔<lb/>
　縂庫上都萬億庫官止依合得資品選注　按四庫<lb/>
　之庫原刻訛年合得之得原刻訛徳今據元典章改<lb/>
　富寜之寜原刻作億考百官志但有富寜庫而無富<lb/>
<pb n="KR2a0036_WYG_082-29b"/>
　億庫之名今據改<lb/>
選舉志二其行省所委者九十月與從九品　按原刻<lb/>
　無從字今據元典章増<lb/>
選舉志二三百三十石之上從九品　按元典章續通考<lb/>
　江南三省三百三十石之上授從九品以上文陜西<lb/>
　河南兩省相較自當以三百三十石為是原刻作二<lb/>
　百二十石今據改<lb/>
</p>
<p>
</p>
  </div>
</body>
</text>
</TEI>
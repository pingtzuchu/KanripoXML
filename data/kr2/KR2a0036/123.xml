<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百二十三</head> <lb/>
    <p>
<pb n="KR2a0036_WYG_123-1a"/>
欽定四庫全書<lb/>
　元史卷一百二十三<lb/>
　　明翰林學士亞中大夫知制誥兼修國史宋濂等修<lb/>
　列傳第十<lb/>
　　布扎爾<lb/>
布扎爾䝉古多托爾台氏父諾爾節身長八尺有勇力<lb/>
善騎射能造弓矢嘗道逢太祖前驅騎士拜諾延邀與<lb/>
俱見太祖視其所挾弓矢甚佳問誰為造者對曰臣自<lb/>
<pb n="KR2a0036_WYG_123-1b"/>
為之適有野鳬翔於前射之獲其二并以二矢獻而退<lb/>
拜諾延隨之至所居布扎爾出見拜諾延竒之許妻以<lb/>
女父子遂俱事太祖嘗從征討賜諾爾節巴圖爾名從<lb/>
征回回俄羅斯等國每臨陣布扎爾奮身力戰身中數<lb/>
矢太祖親視之令人拔其矢血流滿體悶仆幾絶太祖<lb/>
命取一牛剖其腹納布扎爾於牛腹浸熱血中移時遂<lb/>
甦諾爾節卒憲宗以布扎爾為大都行天下諸路伊克<lb/>
扎爾古齊印造寶鈔賜七寶金帯燕衣十襲又賜蔚州<lb/>
<pb n="KR2a0036_WYG_123-2a"/>
定安為食邑布扎爾卒有子四人長好禮事世祖備宿<lb/>
衛㑹丞相巴延伐宋奏好禮督水軍攻襄樊從渡江入<lb/>
臨安以功授昭毅大將軍水軍翼萬户府達嚕噶齊拜<lb/>
特穆爾吏部尚書巴爾塔斯雲南宣慰使布埒齊襲父<lb/>
職為水軍翼萬户招討使鎮守江隂移通州伊嚕鄂勒<lb/>
哲布哈遼陽省理問<lb/>
　　扎拉台綽和爾<lb/>
扎拉台綽和爾初事太祖時哈喇齊薩勒珠特都爾本<lb/>
<pb n="KR2a0036_WYG_123-2b"/>
塔塔爾鴻吉哩伊竒喇斯等居堅河之濵呼蘭伊勒吉<lb/>
之地謀奉札木哈克為帝將不利於太祖綽和爾知之<lb/>
馳以告太祖以兵收哈里雅爾阿爾台伊拉衮之地盡<lb/>
誅扎木哈克等惟鴻吉哩入降帝賜以達爾罕之名子<lb/>
納沁事世祖為伊克扎爾古齊納沁殁子巴克繖襲巴<lb/>
克繖卒子呼嚕古台襲致和元年八月執都爾蘇起軍<lb/>
之使察罕布哈并其金字圓牌以獻天厯元年十一月<lb/>
帝賜金帯仍復其職嘗奏言有犯法者治之當自貴人<lb/>
<pb n="KR2a0036_WYG_123-3a"/>
始窮乏不給者救之當自下始如此則可得衆心矣其<lb/>
言良切於事弊云<lb/>
　　庫庫布哈<lb/>
庫庫布哈阿勒坦塔塔喇氏為人魁岸有膂力以善射<lb/>
知名嵗庚寅太祖命太師穆呼哩伐金分特黙齊為五<lb/>
部各置將一人庫庫布哈為五部前鋒都元帥所向莫<lb/>
能支然不嗜殺惟欲以威信懐附故所至無殘破略定<lb/>
濱棣諸州俘獲焦林諸處民四百餘但籍其姓名遣歸<lb/>
<pb n="KR2a0036_WYG_123-3b"/>
鄉里狥益都守將降得其財物馬畜悉以分賜士卒嵗<lb/>
壬辰從太宗渡河攻汴梁歸徳分兵渡淮攻壽州守將<lb/>
無降意射書城中諭之城中人感泣以綵輿奉金公主<lb/>
開門送欵庫庫布哈下令軍中輙入城虜掠者死城中<lb/>
帖然公主哀宗之姑也嵗丙申太宗命五部將分鎮中<lb/>
原庫庫布哈鎮益都濟南安扎爾鎮平陽太原博囉鎮<lb/>
真定實訥台鎮大名齊哩克台鎮東平括民匠得七十<lb/>
二萬戸以三千戸賜五部將庫庫布哈得分戸六百立<lb/>
<pb n="KR2a0036_WYG_123-4a"/>
官治其賦得薦置長吏嵗從官給其所得五戸絲以疾<lb/>
卒官子和托代領特黙齊為元帥從丞相巴延取宋道<lb/>
死子托噶瑪勒襲其職累遷右都威衛千戸卒<lb/>
　　巴延巴圖爾<lb/>
巴延巴圖爾䝉古扎拉台氏幼事太祖賜名巴圖爾嵗<lb/>
乙未太宗命領扎拉齊軍千六百人與塔爾海甘布征<lb/>
闗西有功癸丑憲宗命與阿陶總帥汪徳臣創立利州<lb/>
城甲寅領兵紫金山破宋軍鹿角寨奪其軍餉器械丁<lb/>
<pb n="KR2a0036_WYG_123-4b"/>
巳從都元帥耨埒城成都及領兵圍雲頂山下其城帝<lb/>
親征元帥耨埒既進兵涉馬湖江留巴延巴圖爾鎮成<lb/>
都降屬縣得其民悉撫安之賜黄金五十兩衣九襲諸<lb/>
王哈坦納爾琿托克托等征大理還命巴延巴圖爾領<lb/>
兵迎之道過新津寨遇宋潘都統戰敗之殺獲甚衆中<lb/>
統二年元帥耨埒上其功授䝉古鄂囉官子鄂摩克台<lb/>
孫烏衮察至元六年巴延巴圖爾告老烏衮察代其軍<lb/>
從行省伊蘇岱爾征諸國有功十六年從大軍征鄂端<lb/>
<pb n="KR2a0036_WYG_123-5a"/>
又有功賞銀五十兩二十一年諸王珠卜命烏衮察往<lb/>
喀什噶爾之地為遊擊軍時敵軍二千餘烏衮察以勇<lb/>
士五十人與戰擒其將額布根和卓以獻王壯之以其<lb/>
功聞賞銀六百兩鈔四千五百貫授䝉古軍萬戸賜三<lb/>
珠虎符三十年卒次子襲授察遜塔拉左副元帥尋卒<lb/>
弟塔海呼圖克襲陞鎮國上將軍都元帥改授四川䝉<lb/>
古副都萬戸至治二年以疾退子博囉特穆爾襲<lb/>
　　額斯倫<lb/>
<pb n="KR2a0036_WYG_123-5b"/>
額斯倫䝉古氏太祖時命同飲班珠爾河之水扈駕親<lb/>
征有功命領兵收附遼東女真還賞金甲珠衣寶帯他<lb/>
物稱是復命總兵征西夏與敵兵大戰於哈喇哈扎爾<lb/>
之地西夏勢蹙其主懼乞降執之以獻太宗殺之賜以<lb/>
所籍貲産繼領兵收附信安下金二十餘城其後告老<lb/>
諸王塔齊爾命其子布哈代領其軍<lb/>
　　舒庫爾<lb/>
舒庫爾黙爾吉濟特氏太祖時命同飲班珠爾河之水<lb/>
<pb n="KR2a0036_WYG_123-6a"/>
扈從親征已而從破信安略地河西賜金虎符授洺磁<lb/>
等路都達嚕噶齊領軍出征復從伐金破河南太宗命<lb/>
領濟南大名信安等處軍馬復從國王達實出征嵗辛<lb/>
亥卒子巴圖襲巴圖卒子呼圖克襲移睢州從世祖渡<lb/>
江攻鄂還鎮恩州中統三年從征李璮有功尋命修立<lb/>
邳州城領兵鎮兩淮十一年從丞相巴延渡江有戰功<lb/>
又從叅政董文炳㳂海出征還鎮嘉興行安撫事十二<lb/>
年加昭勇大將軍職如故十四年授嘉興路總管府達<lb/>
<pb n="KR2a0036_WYG_123-6b"/>
嚕噶齊尋陞鎮國上將軍黄州路宣慰使尋罷黄州宣<lb/>
慰使復舊任十六年改授浙西道宣慰使加招討使仍<lb/>
鎮國上將軍奉詔征占城以其國降表貢物入見帝嘉<lb/>
之厚加賞賚二十四年從征交趾明年還師授邳州萬<lb/>
戸府萬戸三十年没於軍<lb/>
　　阿喇勒烏蘇<lb/>
阿喇勒烏蘇回鶻巴鄂爾氏仕其國為千夫長太祖征<lb/>
西域駐蹕巴鄂爾之地阿喇勒烏蘇率其部曲來降從<lb/>
<pb n="KR2a0036_WYG_123-7a"/>
帝親征既破瀚海軍又攻輪臺髙昌于闐塔實干等靡<lb/>
戰不克没於軍子喇卜丹從世祖北征有功至元二十<lb/>
九年卒壽一百二嵗子沙木斯鼎有子五人長烏瑪喇<lb/>
陳州達嚕噶齊次博貝隆鎮衛都指揮使次實都監察<lb/>
御史次哈瑪特拱衛直司都指揮使次額森博貝驍勇<lb/>
善騎射厯事成宗武宗仁宗數被寵遇計前後所賜楮<lb/>
幣餘四十萬緡他物稱是積官榮禄大夫佩三珠虎符<lb/>
子鄂多瑪勒襲職致和元年八月自上都逃來丞相雅<lb/>
<pb n="KR2a0036_WYG_123-7b"/>
克特穆爾任為裨將率壯士百人圍穆爾特穆爾等於<lb/>
托囉克台驛擒之以獻特賜衣一襲及托克托黙色甲<lb/>
金束帯各一白金一百兩鈔二百錠天厯元年九月充<lb/>
行院同僉十月從擊呼喇台滿濟勒噶等軍於蘆溝橋<lb/>
敗之追至紫荆闗多所俘獲招降安圖所將軍一千五<lb/>
百人復以功受上賞二年進樞僉院三年以隆鎮衛都<lb/>
指揮使兼領拱衛司<lb/>
　　綽爾<lb/>
<pb n="KR2a0036_WYG_123-8a"/>
綽爾伯索氏世居汴梁陽武縣從太祖收附諸國有功<lb/>
又從征金没於陣子綽哈從征河南山東復没於陣子<lb/>
必圖將其父軍從攻鄂州以功賞銀帛衣甲等繼從太<lb/>
子和克齊西征大理國復没於陣子阿巴齊至元五年<lb/>
授武畧將軍䝉古千戸賜金符從圍襄樊復渡江奪陽<lb/>
羅堡岸口以功賞白金進宣武將軍䝉古軍總管管領<lb/>
左右翼兩萬戸軍既下廣徳從平章阿爾哈雅征海外<lb/>
國率死士鼓戰船進奪岸口擒勇士趙安等以功賞銀<lb/>
<pb n="KR2a0036_WYG_123-8b"/>
帛十六年命管領䝉古侍衛軍以疾卒於軍<lb/>
　　額卜甘布<lb/>
額卜甘布唐古氏嵗辛巳率衆歸太祖隸䝉古軍籍奉<lb/>
㫖同所管河西人從穆呼哩出征以疾卒子昻吉爾襲<lb/>
領其軍征諸國有功至元六年授金符千戸從征蘄黄<lb/>
安慶等處九年易虎符陞信陽萬戸從平章阿珠南征<lb/>
又有功歴淮西道宣慰使叅知政事都元帥廬州䝉古<lb/>
漢軍萬戸府達嚕噶齊行省左丞相尚書左丞積官龍<lb/>
<pb n="KR2a0036_WYG_123-9a"/>
虎衛上將軍二十一年携其子昻哈圖入見世祖命昻<lb/>
哈圖充舒庫爾齊二十四年隨駕征納顔有功奉㫖代<lb/>
其父職二十六年授廬州䝉古漢軍萬戸府達嚕噶齊<lb/>
大徳六年領兵討宋隆濟等以功受上賞還鎮廬州以<lb/>
私財築室一百二十餘間以居軍士之貧者省臺以其<lb/>
事聞特命陞其秩以金束帯賜之泰定四年卒昻哈圖<lb/>
之弟鄂博由舒庫爾齊授金符唐古圖爾哈千戸後改<lb/>
授海北海南道廉訪使<lb/>
<pb n="KR2a0036_WYG_123-9b"/>
　　趙阿克盤<lb/>
趙阿克盤圖伯特烏斯蔵多族氏始附宋賜姓趙氏世<lb/>
居臨洮祖巴莽富甲諸羗父阿克昌貎甚偉有力兼人<lb/>
金貞祐中以軍功至熙河節度使金亡保蓮花山以其<lb/>
衆來歸皇子奎騰之鎮西土也承制以阿克昌為壘州<lb/>
安撫使時兵興城無居人至則招逃亡立城壘課耕桑<lb/>
以安輯之年八十卒於官阿克盤事親以孝聞從伐蜀<lb/>
與宋都統制曹友聞屢戰勝負畧相當以破大安功最<lb/>
<pb n="KR2a0036_WYG_123-10a"/>
授同知臨洮府事斬朝天闗乘嘉陵江至閬州獲蜀船<lb/>
三百艘攻利州生得其劉太尉戰敗宋師於潼川宋制<lb/>
置使劉雄飛進攻青居山阿克盤擊之宵潰四川大震<lb/>
進逼成都畧嘉定平峨眉太平寨擒其將陳侍郎田太<lb/>
尉餘衆悉降大小五十餘戰皆先䧟陣皇子賜以金甲<lb/>
銀器嵗壬子世祖以皇弟南征大理道出臨洮見而竒<lb/>
之命攝元帥城益昌時宋兵屯兩川堡柵相望矢石交<lb/>
擊歴五年而城始完憲宗出蜀以阿克盤為選鋒攻西<lb/>
<pb n="KR2a0036_WYG_123-10b"/>
安下之賜金符授臨洮府元帥帝駐釣魚山合州守將<lb/>
王堅夜來斫營阿克盤率壯士逆戰手殺數十百人堅<lb/>
遂引去明日陛見帝喜曰有臣如此朕復何憂賜黄金<lb/>
五十兩名曰巴圖爾中統建元詔還鎮臨洮嵗饑發私<lb/>
廪賑貧乏給民農種粟二千餘石蕪菁子百石人頼不<lb/>
飢郡當孔道傳置旁午有司敝於供給阿克盤以私馬<lb/>
百疋充驛騎羊千口代民輸帝聞而嘉之詔京兆行省<lb/>
酬其直阿克盤曰我豈以私惠而邀公賞也卒不受以<lb/>
<pb n="KR2a0036_WYG_123-11a"/>
軍事赴青居山道為宋兵所邀遂死於敵阿克盤好畜<lb/>
良馬常千蹄嵗擇其上驥五駟貢於朝子孫遵之不替<lb/>
先是勲臣子孫為祖父請謚者帝每靳之至是勑大臣<lb/>
以美諡諡之曰桓勇子重喜始給侍皇子奎騰為親衛<lb/>
癸丑從世祖征哈剌章數有功中統元年琿塔哈反從<lb/>
總帥汪良臣引兵至巴克實河納古爾和斯地逆戰以<lb/>
功授征行元帥四年從討呼圖克徳濟沙卜珠岱等克<lb/>
之哲伯特穆爾王承制使襲父職為元帥入覲賜金虎<lb/>
<pb n="KR2a0036_WYG_123-11b"/>
符為臨洮府達嚕噶齊時解軍職而轉民官者例納符<lb/>
有㫖趙氏世世勤勞勿拘常例使終佩之重喜在郡勸<lb/>
農興學省刑敦教以善治聞請致仕不許詔其長子衮<lb/>
吹嘉勒襲為達嚕噶齊陞重喜鞏昌二十四處宣慰使<lb/>
卒諡桓襄衮吹嘉勒性靖退辭官閑處二十餘年仁宗聞<lb/>
其名召不起子徳壽雲南左丞<lb/>
　　沙扎該<lb/>
沙扎該薩木丹氏弱冠宿衛太祖帳下從征西域諸國<lb/>
<pb n="KR2a0036_WYG_123-12a"/>
有功嵗癸巳太宗命佩金虎符充益都行省軍民達嚕<lb/>
噶齊從太師達春破徐州擒金帥國用安丁酉以益都<lb/>
為皇太子分土遷京兆行省都達嚕噶齊至懐值大疫<lb/>
士卒困憊有㫖以本部兵就鎮懐孟未幾代察罕總軍<lb/>
河南尋復懐孟己亥同僚王榮潛畜異志欲殺沙扎該<lb/>
伏甲縶之斷其兩足跟以帛緘沙扎該口置佛祠中沙<lb/>
扎該妻實喇巴爾聞之率其衆攻榮家奪出之沙扎該<lb/>
褁瘡從二子馳旁郡請兵討榮殺之朝廷遣使以榮妻<lb/>
<pb n="KR2a0036_WYG_123-12b"/>
拏貲産賜沙扎該家且盡驅懐民萬餘口郭外將戮之<lb/>
沙扎該力爭曰為惡者止榮一人耳其民何罪若果盡<lb/>
誅徒守空城何為苟朝廷罪使者以不殺吾請以身當<lb/>
之使者還奏帝是其言民頼不死沙扎該給榮妻孥劵<lb/>
放為民遂以其宅為官廨秋毫無所取郡人徳之既入<lb/>
覲太宗以沙扎該先朝舊臣功績昭著賜第一區於和<lb/>
琳尋以疾卒勅𦵏山陵之側皇慶初贈推忠宣力功臣<lb/>
金紫光禄大夫上柱國温國公諡忠襄仍勅詞臣劉敬<lb/>
<pb n="KR2a0036_WYG_123-13a"/>
中製文樹碑於懐以旌其功云子昻阿喇嗣<lb/>
　　徹辰巴圖爾<lb/>
徹辰巴圖爾欽察人初事太宗掌牧馬從攻鳯翔戰潼<lb/>
闗皆有功後從大將蘇布特攻汴京金人列木柵於河<lb/>
南徹辰巴圖爾率死士往拔之賜良馬十匹師還金將<lb/>
髙都尉率衆邀於中路徹辰巴圖爾迎擊斬其首以歸<lb/>
賜白金五十兩幣四匹從攻蔡州前鋒塔塔爾與金將<lb/>
戰金將捽其鬚徹辰巴圖爾進斫金將乃得脱蔡州破<lb/>
<pb n="KR2a0036_WYG_123-13b"/>
金守將佩虎符立城上徹辰巴圖爾以鐵椎擊殺之取<lb/>
虎符以獻帝深嘉其能命從皇子攻棗陽繼從宗王昆<lb/>
布哈攻光州一日五戰光州下賜黄金五十兩白金酒<lb/>
器一事馬三十匹時百戸阿巴齊自以臨陣不勇乞徹<lb/>
辰巴圖爾自代遂陞百戸從攻滁州與宋兵大戰至暮<lb/>
宋兵敗走西山徹辰巴圖爾與千戸呼遜追殺之嵗己<lb/>
未世祖伐宋募能先絶江者徹辰巴圖爾首應命率衆<lb/>
逼南岸詔徹辰巴圖爾與托歡領兵百人同宋使諭鄂<lb/>
<pb n="KR2a0036_WYG_123-14a"/>
州使降抵城下鄂守將殺使者以軍來襲徹辰巴圖爾<lb/>
與之遇奮擊大破之復賜黄金五十兩中統三年授蔡<lb/>
州䝉古漢軍萬戸冬宋人犯西平徹辰巴圖爾逐北踰<lb/>
淮獲其生口甚衆至元二年秋由安慶入廬州聞宋兵<lb/>
至亟設伏於竹林擊殺之四年秋九月元帥阿珠軍襄<lb/>
陽安陽灘宋兵據渡口徹辰巴圖爾擊破其衆五年從<lb/>
阿珠圍襄陽擊奪宋將夏貴米舟阿珠入漢江以其有<lb/>
戰功俾與扎拉引軍南畧俘獲八十人十年八月畧地<lb/>
<pb n="KR2a0036_WYG_123-14b"/>
淮東十一年遣招鄂州十二年遣招滁州誅王安撫改<lb/>
武畧將軍管軍千戸五月伏兵大江北岸擊宋軍敗走<lb/>
之十三年復畧地淮東獲其總管二人以獻遷滁州總<lb/>
管府達嚕噶齊宋都統姜才率軍取糧髙郵徹辰巴圖<lb/>
爾從史萬戸奪其馬及糧槖二萬淮東平入朝十四年<lb/>
從討叛人珠爾噶岱於和囉海圖改宣武將軍滁州路<lb/>
總管府逹嚕噶齊十七年率其子托歡及孫茂入見奏<lb/>
曰臣老矣幸主上憐之帝命以托歡為宣武將軍管軍<lb/>
<pb n="KR2a0036_WYG_123-15a"/>
總管佩金符茂除為滁州路總管府達嚕噶齊其後托<lb/>
歡以征倭功授明威將軍滁州萬戸府達嚕噶齊陞昭<lb/>
勇大將軍征行軍萬戸府達嚕噶齊佩三珠虎符又以<lb/>
征爪哇功陞昭毅大將軍鎮守無為滁州萬户府達嚕<lb/>
噶齊次子索珠襲其職<lb/>
　　竒竒爾<lb/>
竒竒爾斡爾喀氏太宗七年南伐以千户從庫騰攻安<lb/>
豐壽州又從諸王塔齊爾率䝉古軍二千攻荆山破之<lb/>
<pb n="KR2a0036_WYG_123-15b"/>
賜馬二匹與萬戸鼐爾台以兵守沂剡畧漣海又從元<lb/>
帥輝圖攻襄陽卒子桑噶蘇襲職率本部兵從丞相阿<lb/>
珠攻襄樊又從達春築正陽堡瀘軍乗艦來窺壁壘桑<lb/>
噶蘇率征騎逆之夾淮水而軍射死者甚衆至元十一<lb/>
年賜金符授武畧將軍明年從御史大夫博囉罕平漣<lb/>
海秋九月從丞相巴延渡淮率兵一千騎攻淮安南門<lb/>
破之又從元帥博囉罕築灣頭堡萬户鼐爾台卧疾令<lb/>
桑噶蘇權領䝉古女直漢人三萬戸夏五月宋揚州都<lb/>
<pb n="KR2a0036_WYG_123-16a"/>
統姜才引兵來侵桑噶蘇率本部兵逆戰有功又從丞<lb/>
相阿珠襲制置使李庭芝及姜才於泰山皆殺之十四<lb/>
年加宣武將軍管軍總管十八年為䝉古侍衛親軍總<lb/>
管二十三年改千戸三十年陞䝉古侍衛親軍副指揮<lb/>
使司事易虎符加顯武將軍子尼古爾台元貞元年為<lb/>
䝉古侍衛親軍百戸大徳六年襲父職佩金虎符授宣<lb/>
武將軍延祐四年陞左翊䝉古侍衛親軍都指揮使仍<lb/>
所佩符進懐逺大將軍<lb/>
<pb n="KR2a0036_WYG_123-16b"/>
　　塔本哲爾<lb/>
塔本哲爾蘇爾嘉氏太宗時以招討使將兵出征破信<lb/>
安河南以功授金虎符征行萬戸嵗甲寅以疾卒子塔<lb/>
齊爾襲職嵗乙未率兵渡江破十字寨命其子重喜從<lb/>
行重喜率先引弓射中敵兵又多殺獲既而與敵兵戰<lb/>
於洋隘口奪戰艦一流矢中左足勇氣愈倍時世祖駐<lb/>
蹕洋隘口北親勞之曰汝年幼能宣力如是深可嘉尚<lb/>
然繼今尤當勉之及塔齊爾卒以重喜襲職中統三年<lb/>
<pb n="KR2a0036_WYG_123-17a"/>
從征李璮有功四年以兵鎮莒州至元二年奉㫖初築<lb/>
十字路城以備守禦重喜率兵南廵為游擊軍四年從<lb/>
招布哈出征至泗州北古城時蔡千戸為敵兵所圍重<lb/>
喜奮戰救而出之五年入覲帝嘉其功賜白金納竒實<lb/>
段及金鞍弓矢等十年修正陽城明年宋兵圍正陽從<lb/>
戰敗之十二年從下連海諸城俄奉㫖率五千人從出<lb/>
征道過衡陽店與宋將李提轄等戰大敗之殺掠幾盡<lb/>
遂駐兵𤓰洲十三年夏六月宋都統姜才領諸軍來圍<lb/>
<pb n="KR2a0036_WYG_123-17b"/>
城堡敗之秋七<hi>月</hi>從兵襲擊李庭芝等於泰州十四年<lb/>
進昭勇大將軍婺州路總管府達嚕噶齊佩已降虎符<lb/>
未幾卒子慶孫襲職初授宣武將軍管軍總管鎮守安<lb/>
樂州十六年移戍鎮江府十八年還鎮通州二十年進<lb/>
明威將軍二十二年移鎮十字路二十四年領諸翼軍<lb/>
鎮太湖教習水戰二十九年從征爪哇陞昭勇大將軍<lb/>
征行上萬戸將行有㫖留之皇慶二年卒子布哷齊襲<lb/>
　　齊都爾<lb/>
<pb n="KR2a0036_WYG_123-18a"/>
齊都爾䝉古氏父鄂齊爾事太祖為博羅齊齊都爾從<lb/>
太宗征欽察喀喇回回等部有功四年收河南闗西諸<lb/>
路得民戸四萬餘以屬莊聖皇太后為脂粉絲線顔色<lb/>
戸八年建織染七局於涿州明年改涿州路以齊都爾<lb/>
為達嚕噶齊卒子哈拉珠襲佩虎符李璮反世祖命領<lb/>
諸萬戸為監戰達嚕噶齊以討之有功授解萬戸翼監<lb/>
戰領軍遷益都路䝉古萬戸監戰密州没於軍從子呼<lb/>
喇珠襲職授昭<hi>勇</hi>大將軍至元十一年攻宋六安軍有<lb/>
<pb n="KR2a0036_WYG_123-18b"/>
功行中書省命領諸軍戰艦衝宋軍宋軍敗有㫖褒賞<lb/>
九月師次安慶呼喇珠及叅政董文炳領山東諸軍順<lb/>
流東下至丁家洲遇宋臣夏貴孫虎臣等戰江中宋軍<lb/>
大敗擒其將校三十七人軍五千餘船四十艘十二年<lb/>
三月與宋軍戰朱金沙復有功七月復與宋軍戰焦山<lb/>
江中時丞相阿珠等督戰呼喇珠與董文炳身冒矢石<lb/>
㳂流鏖戰八十餘里呼喇珠身被數傷褁創力戰遂勝<lb/>
之九月宋臣張殿帥攻奪吕城倉丹陽縣呼喇珠與萬<lb/>
<pb n="KR2a0036_WYG_123-19a"/>
戸輝圖往救生擒之十月下常州從丞相巴延畧蘇湖<lb/>
秀州至長橋遇宋軍又敗之十三年正月師至杭州丞<lb/>
相巴延命呼喇珠守浙江亭及宋北門五月揚州軍劫<lb/>
楊子橋堡敗之六月敗真州軍七月追李庭芝至通海<lb/>
口降揚州及高郵寶應真州滁州等城江南平加昭毅<lb/>
大將軍職如故尋遷湖州路達嚕噶齊十四年進鎮國<lb/>
上將軍淮東宣慰使已而屯守上都十五年授嘉議大<lb/>
夫行御史臺中丞十九年進資善大夫福建行省左丞<lb/>
<pb n="KR2a0036_WYG_123-19b"/>
黄華叛平之二十年授江淮行省左丞二十三年遷右<lb/>
丞三月進榮禄大夫江浙行省平章政事六月卒<lb/>
　　伊埒黙色<lb/>
伊埒黙色奈曼氏嵗丁丑太宗命與斷事官呼圖克鼐<lb/>
爾同署戊戌又同額斯倫巴圖爾充達嚕噶齊破南宿<lb/>
州辛丑使宋議和從行者七十餘人伊埒黙色語之曰<lb/>
吾與汝等奉命南下楚人多詐倘遇害當死焉毋辱君<lb/>
命已而馳抵淮上宋將以兵脅之曰爾命在我生死頃<lb/>
<pb n="KR2a0036_WYG_123-20a"/>
刻間耳若能降官爵可立致不然必不汝貸伊埒黙色<lb/>
曰吾持節南來以通國好反誘我以不義有死而已言<lb/>
辭慷慨不少屈宋將知其不可逼乃囚之長沙飛虎寨<lb/>
三十六年而死世祖深悼之詔復其家以子呼圖克哈<lb/>
斯為達爾罕日給糧食其家人呼圖克哈斯自陳曰臣<lb/>
願為國效死為父雪恥帝嘉納之授以上均州監戰萬<lb/>
戸十八年以招討使將兵征日本死於敵<lb/>
　　尼古爾<lb/>
<pb n="KR2a0036_WYG_123-20b"/>
尼古爾在憲宗朝與額哩頁諤蘇三十人來歸後從征<lb/>
釣魚山討李璮皆有功子阿都齊世祖時圍襄陽下江<lb/>
南敗實喇及征納顔皆以功受賞後事成宗武宗為扎<lb/>
薩固遜仁宗時厯官至左阿蘇衛千戸卒子嘉琿初為<lb/>
舒庫爾齊繼襲父職必里克圖叛命往平之凱還賜衣<lb/>
一襲天厯元年八月從丞相雅克特穆爾戰居庸北有<lb/>
功九月進拱衛直都指揮使尋遷章佩卿子濟延布哈<lb/>
事仁宗為舒庫爾齊英宗時為進酒博囉齊天厯元年<lb/>
<pb n="KR2a0036_WYG_123-21a"/>
迎文宗於河南賜白金綵段命為伊勒都齊九月往居<lb/>
庸闗料敵道逢二軍謂特黙齊諸軍曰今北兵且至其<lb/>
避之濟延布哈恐揺衆心即拔所佩刀斬之授兵部郎<lb/>
中招集阿蘇軍四百餘人十月進兵部尚書授雙珠虎<lb/>
符領軍六百人迎敵通州㑹丞相雅克特穆爾至檀子<lb/>
山與圖們岱爾戰敗之遷大司農丞<lb/>
　　阿爾斯蘭<lb/>
阿爾斯蘭阿蘇特氏初憲宗以兵圍阿爾斯蘭城阿爾<lb/>
<pb n="KR2a0036_WYG_123-21b"/>
斯蘭偕其子額森展迎謁軍門帝賜手詔命専領阿蘇<lb/>
人且留其軍之半餘悉還之俾鎮其境内以額森展置<lb/>
左右道遇實埒格叛軍額森展力戰死之帝遣使褁屍<lb/>
還葬之阿爾斯蘭言於帝曰臣長子死不能為國効力<lb/>
今以次子尼古爾獻之陛下願用之尼古爾至帝命從<lb/>
烏蘭哈達征哈喇章有功烏蘭哈達賞以白金名馬從<lb/>
伐宋中流矢而死子呼爾敦岱爾充管軍百戸世祖命<lb/>
從博囉諾延使哈喇茂之地以疾卒子呼圖克特穆爾<lb/>
<pb n="KR2a0036_WYG_123-22a"/>
武宗潛邸時從征海都以功賞白金至大元年授宣武<lb/>
將軍左衛阿蘇親軍副都指揮使四年卒<lb/>
　　哈瑪爾圖<lb/>
哈瑪爾圖蘇頁氏憲宗時從攻釣魚山有功還又從親<lb/>
王塔齊爾北征充干戸所都鎮撫從千戸托倫伐宋没<lb/>
於陣子察罕從塔齊爾攻樊城西門領揚州等處游擊<lb/>
軍與宋兵戰有功至元十一年從呼圖克特穆爾攻江<lb/>
陵東南城堡又從阿嘍罕敗宋兵於陽邏堡南阿嘍罕<lb/>
<pb n="KR2a0036_WYG_123-22b"/>
選為本萬戸府副鎮撫十二年分隸托克托總管出廣<lb/>
徳游擊軍與宋兵戰敗之賜白金酒器又從攻獨松干<lb/>
秋撥出等闗及諸山寨其降民悉綏撫之賜白金一百<lb/>
兩十三年中書省檄為瑞安縣逹嚕噶齊始至招集逃<lb/>
移民十萬餘戸十四年陞忠顯校尉管軍總把併領新<lb/>
附軍五百人從宣慰唐古特戰於司空山有功命以其<lb/>
職兼都鎮撫俄選充侍衛親軍十六年授銀符忠武校<lb/>
尉管軍總把二十四年賜金符授承信校尉䝉古衛軍<lb/>
<pb n="KR2a0036_WYG_123-23a"/>
屯田千户二十五年進武義將軍本所達嚕噶齊二十<lb/>
七年陞左翼屯田萬户府副萬戸大徳五年卒子塔納<lb/>
襲<lb/>
　　阿穆爾<lb/>
阿穆爾巴圖喀喇氏從蘇布特諾延征欽察攻河西城<lb/>
收西闗破河南從定宗畧地阿努皆有功又從四太子<lb/>
南伐充齊哩克昆阿都齊博克遜又從兵渡江攻鄂以<lb/>
疾卒於軍子伊蘇岱爾從討阿勒達爾琿塔哈征李璮<lb/>
<pb n="KR2a0036_WYG_123-23b"/>
伐宋累功授管軍總把至元十四年從攻福建興化招<lb/>
古田等處民五千餘戸以功陞武畧將軍千戸賜金符<lb/>
又招手號新軍二千五百餘人陞宣武將軍總管賜虎<lb/>
符有㫖征日本伊蘇岱爾願効力賜以弓矢進懐逺大<lb/>
將軍萬戸二十年授泰州萬戸府達嚕噶齊二十三年<lb/>
遷昭勇大將軍欽察親軍都指揮使二十四年從征<lb/>
納延有功明年卒後贈金吾衛上將軍追封成武郡公<lb/>
諡顯敏<lb/>
<pb n="KR2a0036_WYG_123-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_123-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百二十三<lb/>
<pb n="KR2a0036_WYG_123-25a"/>
元史卷一百二十三考證<lb/>
布扎爾傳有子四人　按下文所載係五人四字當是<lb/>
　五字之訛但他書無可訂正仍闕疑<lb/>
扎拉台綽和爾傳太祖遂以兵収哈里雅爾之地　按<lb/>
　太祖紀作逆戰於哈里雅爾台和囉噶地名互異<lb/>
巴延巴圖爾傳總帥汪德臣創立利州城　原文作汪<lb/>
　世顯按憲宗本紀立城乃德臣事德臣為世顯次子<lb/>
　今據改<lb/>
<pb n="KR2a0036_WYG_123-25b"/>
齊都爾傳揚州軍刧楊子橋堡　原本作揚子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>僅二<lb/>
　字於文義難通考本卷塔本哲爾傳有駐兵𤓰洲宋<lb/>
　都統姜才領諸軍來圍城堡之文又宋史姜才傳載<lb/>
　元兵築長圍自楊子橋竟𤓰洲東北欲以久困之即<lb/>
　楊子橋築堡之證盖元人築堡於揚子橋而揚州軍<lb/>
　往刧之也今據改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百三十九</head> <lb/>
    <p>
<pb n="KR2a0036_WYG_139-1a"/>
欽定四庫全書<lb/>
　元史卷一百三十九<lb/>
　　明翰林學士亞中大夫知制誥兼修國史宋濓等修<lb/>
　列傳第二十六<lb/>
　　奈曼台<lb/>
奈曼台穆呼哩五世孫曾祖曰博囉祖曰阿爾濟蘇追<lb/>
封莒王諡忠恵父曰和斯和哩嗣國王追封薊王奈曼<lb/>
台身長七尺摰靜有威明果善斷射能貫札大徳五年<lb/>
<pb n="KR2a0036_WYG_139-1b"/>
奉命征海都都勒斡以功賜貂裘白金授宣徽院使階<lb/>
榮禄大夫七年拜嶺北行省右丞舊制募民中糧以餉<lb/>
邉是嵗中者三十萬石用事者挾私為市殺其數為十<lb/>
萬民進退失措奈曼台請於朝凡所輸者悉受之以為<lb/>
下年之數民感其徳至治二年改甘肅行省平章政事<lb/>
佩金虎符甘肅嵗糴糧於蘭州多至二萬石距寧夏各<lb/>
千餘里至甘州自甘州又千餘里始達額齊訥路而寧<lb/>
夏距額齊訥僅千里奈曼台下諭令輓者自寧夏徑趨<lb/>
<pb n="KR2a0036_WYG_139-2a"/>
額齊訥嵗省費六十萬緡天厯二年遷陜西行省平章<lb/>
政事闗中大饑詔募民入粟予爵四方富民應命輸粟<lb/>
露積闗下初河南饑告糴闗中而闗中民遏其糴至是<lb/>
闗吏乃河南人修宿怨拒粟使不得入奈曼台杖闗吏<lb/>
而入其粟京兆民掠人而食之則命分健卒為隊捕强<lb/>
食人者其患乃巳時入闗粟雖多而貧民乏鈔以糴奈<lb/>
曼台取官庫术燬昏鈔得五百萬緡識以省印給民行<lb/>
用俟官給賑饑鈔如數易之先時民或就食他所多毀<lb/>
<pb n="KR2a0036_WYG_139-2b"/>
牆屋以往奈曼台諭之曰明年嵗稔爾當復還其勿毀<lb/>
之民由是不敢毀及明年還皆得按堵如初拜西行臺<lb/>
御史大夫賜金幣玩服等物奉命送太宗皇帝舊鑄皇<lb/>
兄之寳於其後嗣掦珠濟逹奈曼台威望素嚴至其境<lb/>
禮貌益尊至順元年遷上都留守佩元降虎符虎賁親<lb/>
軍都指揮使進階開府儀同三司知嶺北行樞密院事<lb/>
封宣寧郡王賜金印尋奉命出鎮北邉錫予尤重國初<lb/>
諸軍置萬户千户百户時金銀符未備惟加纓於槍以<lb/>
<pb n="KR2a0036_WYG_139-3a"/>
為等威至是奈曼台為請於朝皆得綰符後至元三年<lb/>
詔奈曼台襲國王授以金印繼又以安邉睦鄰之功賜<lb/>
珠絡半臂并海東名鷹西域文豹國制以此為極恩六<lb/>
年拜嶺北行省左丞相仍前國王知行樞密院事至正<lb/>
二年遷遼陽行省左丞相以年踰六十上疏辭職歸念<lb/>
其軍士貧乏以麥四百石馬二百匹羊五百頭徧給之<lb/>
八年薨於家帝聞之震悼命有司厚致賻儀詔贈攄忠<lb/>
宣惠綏逺輔治功臣太師開府儀同三司上柱國追封<lb/>
<pb n="KR2a0036_WYG_139-3b"/>
魯王諡忠穆子二長額森布哈入宿衛掌舒庫爾齊特<lb/>
授朝列大夫給事中拜監察御史繼除河西廉訪副使<lb/>
淮西宣慰副使累遷中書叅知政亊由御史中丞為中<lb/>
書右丞次鴻和爾布哈<lb/>
　　多爾濟<lb/>
多爾濟穆呼哩六世孫托克托子也多爾濟一嵗而孤<lb/>
稍長備宿衛事母至孝喜讀書不屑屑事章句於古君<lb/>
臣行事忠君愛民之道多所究心至治二年授中奉大<lb/>
<pb n="KR2a0036_WYG_139-4a"/>
夫集賢學士時年未及冠一時同寅如郭貫趙世延鄧<lb/>
文原諸老皆器重之天厯元年多羅台國王自上都領<lb/>
兵至古北口與大都兵迎敵事定文宗殺多羅台二年<lb/>
多爾濟襲國王位扈蹕上都詔便送至遼陽之國順帝<lb/>
至元四年多羅台弟奈曼台恃太師巴延勢謂國王位<lb/>
乃其所當襲愬於朝巴延妻欲得多爾濟大珠環價直<lb/>
萬六千錠多爾濟無以應則慨然曰王位我祖宗所傳<lb/>
不宜從人求買我縱不得為設為之亦我宗族人耳於<lb/>
<pb n="KR2a0036_WYG_139-4b"/>
是奈曼台以賂故得為國王而除多爾濟遼陽行省左<lb/>
丞相以安靖為治民用不擾六年遷河南行省左丞相<lb/>
為政如在遼陽時先是河南范孟為亂以詿誤連繫者<lb/>
千百計多爾濟至頗知其寃力欲直之而平章政事納<lb/>
琳乃元問官執其説不從已而納琳還言於朝以為多<lb/>
爾濟心狥漢人多爾濟為人寛𢎞有度亦不䘏也至正<lb/>
四年遷江浙行省左丞相時杭城荐經災燬伯勒齊爾<lb/>
布哈先為相務寛紓多爾濟繼之咸仍其舊民心翕然<lb/>
<pb n="KR2a0036_WYG_139-5a"/>
汀州冦竊發多爾濟調遣將士招捕之威信所及數月<lb/>
即平帝嘉其績錫九龍衣上尊酒居二年方面晏然杭<lb/>
之耆老請建生祠如前丞相故事多爾濟辭之曰昔者<lb/>
我父平章官浙省我實生於此宜爾父老有愛於我我<lb/>
於爾杭人得無情乎然今天下承平我叨居相位於此<lb/>
唯知謹守法度不辱先人足矣何用虛名為七年召拜<lb/>
御史大夫會丞相虚位秋拜中書左丞相冬陞右丞相<lb/>
監修國史而太平為左丞相是時朝廷無事稽古禮文<lb/>
<pb n="KR2a0036_WYG_139-5b"/>
之事有墜必舉請賜經筵講官坐以崇聖學選清望官<lb/>
專典陳言以求治道覈守令六事沙汰僧尼舉隠逸士<lb/>
事見太平傳嵗餘留守司行致賀禮其物先留鴻禧觀<lb/>
將饋二相多爾濟家臣寓觀中察知物有豐殺其致左<lb/>
相者特豐家臣具白其事請郤之多爾濟曰彼縱不送<lb/>
我亦又何恠即命受之郯王家産既籍於官多爾濟俾<lb/>
掾史録其數明日掾史以復韓嘉訥為平章不知出丞<lb/>
相命勃然變色叱掾史曰公事須自下而上何竟白丞<lb/>
<pb n="KR2a0036_WYG_139-6a"/>
相令客省使扶出多爾濟不為動知者咸服其量九年<lb/>
罷丞相位復為國王之國遼陽十四年托克托總兵南<lb/>
討中書叅議龔伯遂建言宜分遣諸宗王及異姓王俱<lb/>
出軍呉王托爾齊厚賂伯遂獲免多爾濟獨曰吾國家<lb/>
世臣天下有事政効力之秋也吾豈暇與小子軰通賄<lb/>
賂哉即領兵出淮南聽托克托節制托克托遣攻六合<lb/>
抜之既而詔削托克托官爵罷其兵權多爾濟乃以本<lb/>
部兵守揚州十五年薨於軍年五十二初多爾濟為集<lb/>
<pb n="KR2a0036_WYG_139-6b"/>
賢學士從其從兄丞相拜珠在上都南坡之變拜珠遇<lb/>
害賊臣特克實齊勤特穆爾等并欲殺多爾濟從子多<lb/>
爾濟巴勒方八嵗詣集賽官蘇都爾求免以故多爾濟<lb/>
得脱於難多爾濟為相務存大體而太平則兼理庶務<lb/>
一時政權頗出於太平趍附者衆多爾濟處之凝然不<lb/>
與較然太平亦能推讓盡禮中外皆號為賢相云二子<lb/>
都哩木特穆爾翰林學士阿穆嘠實哩襲國王<lb/>
　　多爾濟巴勒<lb/>
<pb n="KR2a0036_WYG_139-7a"/>
多爾濟巴勒字惟中穆呼哩七世孫祖索多父伯勒格<lb/>
特穆爾多爾濟巴勒甫晬而孤育於從祖母拜珠從父<lb/>
也請於仁宗降璽書䕶其家稍長好讀書年十四見文<lb/>
宗適將幸上都親閲御衣命録於簿顧左右無能書漢<lb/>
字者多爾濟巴勒引筆書之文宗喜曰世臣家乃能知<lb/>
學豈易得哉命為尚衣奉御尋授工部郎中元統元年<lb/>
擢監察御史首上疏請親祀宗廟赦命不宜數又陳時<lb/>
政五事其一曰太史言三月癸夘望月食既四月戊午<lb/>
<pb n="KR2a0036_WYG_139-7b"/>
朔日又食皇上宜奮乾綱修刑政疎逺邪佞顓任忠良<lb/>
庶可消弭災變以為禎祥二曰親祀郊廟三曰博選勲<lb/>
舊世臣之子端謹正直之人前後輔導使嬉戲之事不<lb/>
接於目俚俗之言不及於耳則聖徳日新矣四曰樞機<lb/>
之臣固宜尊寵然必賞罰公則民心服五曰弭安盗賊<lb/>
振救饑民是時日月薄蝕烈風暴作河北山東旱蝗為<lb/>
災乃復條陳九事上之一曰比日倖門漸啓刑罰漸差<lb/>
無功者覬覦希賞有罪者僥倖求免恐刑政漸隳紀綱<lb/>
<pb n="KR2a0036_WYG_139-8a"/>
漸紊勞臣何以示勸姦臣無所警懼二曰天下之財皆<lb/>
出於民民竭其力以佐公上而用猶不足則嗟怨之氣<lb/>
上干陰陽之和水旱災變所由生也宜顓命中書省官<lb/>
二員督責户部詳定減省罷不急之工役止無名之賞<lb/>
賜三曰禁中常作佛事權宜停止四曰官府日增選法<lb/>
愈敝宜省冗員五曰均公田六曰鑄錢幣七曰罷山東<lb/>
田賦總管府八曰蠲河南自實田糧九曰禁取姬妾於<lb/>
海外正月元日朝賀大明殿多爾濟巴勒當糾正班次<lb/>
<pb n="KR2a0036_WYG_139-8b"/>
上言百官踰越班制者當同失儀論以懲不敬先是教<lb/>
坊官位百官後御史大夫薩題傳㫖俾入正班多爾濟<lb/>
巴勒執不可薩題曰御史不奉詔即多爾濟巴勒曰亊<lb/>
不可行大夫覆奏可也西僧為佛事内廷醉酒失火多<lb/>
爾濟巴勒劾其不守戒律延燒宫殿震驚九重薩題傳<lb/>
㫖免其罪多爾濟巴勒又執不可一日間傳㫖者八乃<lb/>
已丞相巴延御史大夫騰吉斯二家奴怙勢害民多爾<lb/>
濟巴勒巡歴至漷州悉捕致於法民大悦及還騰吉斯<lb/>
<pb n="KR2a0036_WYG_139-9a"/>
怒曰御史不禮我已甚辱我家人我何靣目見人耶答<lb/>
曰多爾濟巴勒知奉法而已它不知也騰吉斯從子茂<lb/>
穆蘇為欽察親軍指揮使恣横不法多爾濟巴勒劾之<lb/>
茂穆蘇因集無賴子欲加害會騰吉斯被誅乃罷遷太<lb/>
府監改奎章閣學士院供奉學士進承制學士皆兼經<lb/>
筵官又陞侍書學士同知經筵事時多爾濟巴勒甫弱<lb/>
冠又世家子乃獨以經術侍帝左右世以為盛事至正<lb/>
元年罷學士院除翰林學士陞資善大夫於是經筵亦<lb/>
<pb n="KR2a0036_WYG_139-9b"/>
歸翰林仍命多爾濟巴勒知經筵事時喀喇庫庫以翰<lb/>
林學士承㫖亦在經筵在上前敷陳經義多爾濟巴勒<lb/>
為翻譯曲盡其意多所啓沃禁中語秘不傳俄遷大宗<lb/>
正府伊克扎爾古齊聽訟之際引諭律令曲當事情有<lb/>
同僚年老者歎曰吾居是官四十年見公論事殆神人<lb/>
也宗王有殺其大母者多爾濟巴勒與巴克實力請於<lb/>
朝必正其罪時相難之出為淮東肅政廉訪使遷江南<lb/>
行臺治書侍御史未行又遷江西行省左丞以疾不赴<lb/>
<pb n="KR2a0036_WYG_139-10a"/>
北還養疾黄厓山中起為資正院使五年拜中書叅知<lb/>
政事同知經筵事提調宣文閣時纂集至正條格多爾<lb/>
濟巴勒謂是書上有祖宗制誥安得獨稱今日年號又<lb/>
律中條格乃其一門耳安可獨以為書名時相不能從<lb/>
唯除制誥而已有以音樂得幸者詔用為崇文監丞多<lb/>
爾濟巴勒它擬一人以聞帝怒曰選法盡由中書省耶<lb/>
多爾濟巴勒頓首曰用倖人居清選臣恐後世議陛下<lb/>
今選它人臣之罪也省臣無與焉帝乃悦陞右丞尋拜<lb/>
<pb n="KR2a0036_WYG_139-10b"/>
御史中丞監察御史劾奏伯勒齊爾布哈章甫上黜御<lb/>
史大夫琳沁巴勒為江浙行省平章政亊多爾濟巴勒<lb/>
曰若此臺綱安在再上章劾奏并留大夫不允臺臣皆<lb/>
上印綬辭職帝諭多爾濟巴勒曰汝其毋辭對曰憲綱<lb/>
隳矣臣安得獨留帝為出涕多爾濟巴勒即杜門謝客<lb/>
尋出為遼陽行省平章政事階榮禄大夫至官詢民所<lb/>
疾苦知米粟羊豕薪炭諸貨皆藉鄉民販負入城而貴<lb/>
室僮奴公府𨽻卒争强買之僅酬其半直又其俗編柳<lb/>
<pb n="KR2a0036_WYG_139-11a"/>
為斗大小不一豪賈猾儈得以高下其手民咸病之即<lb/>
飭有司厲防禁齊稱量諸物乃畢集而價自平又存恤<lb/>
孤老平準錢法清銓選汰胥吏慎勾稽興廢墜鉅細畢<lb/>
舉苟有罪雖勲舊不貸王邸百司聞風悚懼召為太常<lb/>
禮儀院使俄遷中政使又遷資正使㑹盗起河南帝憂<lb/>
之拜中書平章政事階光禄大夫首言治國之道綱常<lb/>
為重前西臺御史張桓仗節死義不汚於冦宜首旌之<lb/>
以勸來者又言宜守荆襄湖廣以絶後患又數論祖宗<lb/>
<pb n="KR2a0036_WYG_139-11b"/>
之用兵匪専於殺人葢必有其道焉今倡亂者止數人<lb/>
顧盡坐中華之民為畔逆豈足服人心其言頗迕丞相<lb/>
托克托意時托克托倚信左司郎中汝中栢員外郎拜<lb/>
特穆爾兩人因擅權用事而多爾濟巴勒正色立朝無<lb/>
所附麗適陜州危急因出為陜西行臺御史大夫行至<lb/>
中途聞商州䧟武闗不守即輕騎晝夜兼程至奉元而<lb/>
賊已至鴻門吏白涓日署事不許曰賊勢若此尚何顧<lb/>
陰陽拘忌哉即就署省臺素以舉措為嫌不相聚論事<lb/>
<pb n="KR2a0036_WYG_139-12a"/>
多爾濟巴勒曰多事如此惡得以常例論與行省平章<lb/>
托多約五日一會集尋有㫖命與托多便宜同討賊即<lb/>
督諸軍復商州乃修築奉元城壘募民為兵出庫所蔵<lb/>
銀為大錢射而中的者賞之由是人皆為精兵金商義<lb/>
兵以獸皮為矢房狀如瓠號毛葫蘆軍甚精鋭列其功<lb/>
以聞賜勑書褒奬之由是其軍遂盛而國家獲其用金<lb/>
州由興元鳯翔逹奉元道里迴逺乃開義谷創置七驛<lb/>
路近以便時御史大夫額森特穆爾師敗於河南西臺<lb/>
<pb n="KR2a0036_WYG_139-12b"/>
御史䝉果勒哈雅范文等十二人劾奏之多爾濟巴勒<lb/>
當署字顧左右曰吾其為平章湖廣矣未幾命下果然<lb/>
額森特穆爾者托克托之弟托克托怒故左遷多爾濟<lb/>
巴勒而御史十二人皆見黜闗中人遮道涕泣曰生我<lb/>
者公也何遽去而不留乎多爾濟巴勒慰遣之不聽乃<lb/>
從間道得出至重慶聞江陵䧟道路阻不可行或請少<lb/>
留以竢之不從期必逹乃已湖廣行省時權治澧州既<lb/>
至律諸軍以法而授納粟者以官人心翕然汝中栢拜<lb/>
<pb n="KR2a0036_WYG_139-13a"/>
特穆爾言於丞相曰不殺多爾濟巴勒丞相終不安葢<lb/>
謂其帝意所眷屬必復用耳乃命多爾濟巴勒專供給<lb/>
軍食時官廩所儲無幾即延州民有粟者親予酒諭勸<lb/>
之而貸其粟約竢朝廷頒鈔至即還以直民無不從者<lb/>
又遣官糴粟河南四川之境民聞其名争輸粟以助軍<lb/>
餉右丞巴延布哈方總兵承風㫖數侵辱之多爾濟巴<lb/>
勒不為動㑹官軍復武昌至蘄黄巴延布哈百計徵索<lb/>
無不給之猶欲言其供需失期逹爾罕軍帥王布哈奮<lb/>
<pb n="KR2a0036_WYG_139-13b"/>
言曰平章國之貴臣今坐不重茵食無珍味徒為我曹<lb/>
軍食耳今百需立辦猶欲誣之是無人心也我曹便散<lb/>
還鄉里矣托克托遣國子助教諤勒哲至軍中風使害<lb/>
之諤勒哲至反加敬禮語人曰平章勲舊之家國之祥<lb/>
瑞吾苟傷之人將不食吾餘矣多爾濟巴勒素有風疾<lb/>
軍中感霧露所患日劇卒於黄州蘭溪驛年四十多爾<lb/>
濟巴勒立朝以扶持名教為已任薦抜人才而不以為<lb/>
私恩留心經術凡伊洛諸儒之書未嘗去手喜為五言<lb/>
<pb n="KR2a0036_WYG_139-14a"/>
詩於字畫尤精翰林學士承㫖臨川危素嘗客於多爾<lb/>
濟巴勒諫之曰明公當務安國家利社稷毋為留神於<lb/>
末藝多爾濟巴勒深服其言其在經筵開陳大義為多<lb/>
間采前賢遺言各以類次為書凡四卷一曰學本二曰<lb/>
君道三曰臣職四曰國政明道厚倫制行稽古游藝五<lb/>
者學本之目也敬天愛民知人納諫治内五者君道之<lb/>
目也宰輔臺察守令將帥<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御五者臣職之目也興學<lb/>
訓農理財審刑議兵五者國政之目也帝覧而善之賜<lb/>
<pb n="KR2a0036_WYG_139-14b"/>
名曰治原通訓蔵於宣文閣二子特古斯特穆爾都沁<lb/>
特穆爾<lb/>
　　阿嚕圖<lb/>
阿嚕圖博爾濟四世孫父穆呼哩阿嚕圖由經正監襲<lb/>
職為集賽官掌環衛遂拜翰林學士承㫖遷知樞密院<lb/>
事至元三年襲封廣平王至正四年托克托辭相位帝<lb/>
問誰可代為相者托克托以阿嚕圖薦五月詔拜中書<lb/>
右丞相監修國史而伯勒齊爾布哈為左丞相從駕行<lb/>
<pb n="KR2a0036_WYG_139-15a"/>
幸毎同車出入一時朝野以二相協和為喜時詔修遼<lb/>
金宋三史阿嚕圖為總裁五年三史成十月阿嚕圖等<lb/>
既以其書進帝御宣文閣阿嚕圖復與平章政事特穆<lb/>
爾逹實太平上奏太祖取金世祖平宋混一區宇典章<lb/>
圗籍皆歸祕府今陛下以三國事績命儒士纂修而臣<lb/>
阿嚕圖總裁臣素不讀漢人文書未解其義今者進呈<lb/>
萬㡬之暇乞以備乙覧帝曰此事卿誠未解史書所繫<lb/>
甚重非儒士汎作文字也彼一國人君行善則國興朕<lb/>
<pb n="KR2a0036_WYG_139-15b"/>
為君者宜取以為法彼一朝行惡則國廢朕當取以為<lb/>
戒然豈止儆勸人君其間亦有為宰相事善則卿等宜<lb/>
倣效惡則宜監戒朕與卿等皆當取前代善惡為勉朕<lb/>
或思有未至卿等其言之阿嚕圖頓首舞蹈而出右司<lb/>
郎中陳思謙建言諸事阿嚕圖曰左右司之職所以贊<lb/>
助宰相今郎中有所言與我軰共議見諸行事何必别<lb/>
為文字自有所陳耶郎中若居他官則可建言今居左<lb/>
右司而建言是徒欲顯一己自能言耳將置我軰於何<lb/>
<pb n="KR2a0036_WYG_139-16a"/>
地思謙大慙服一日與僚佐議除刑部尚書宰執有所<lb/>
舉或難之曰此人柔軟非刑部所可用阿嚕圖曰廟堂<lb/>
即今選儈子耶若選儈子須選强壯人尚書欲其詳讞<lb/>
刑牘耳若不枉人不壊法即是好刑官何必求强壯人<lb/>
耶左右無以答其知大體類如此先是伯勒齊爾布哈<lb/>
嘗與阿嚕圖謀擠害托克托阿嚕圖曰我等豈能乆居<lb/>
相位當亦有退休之日人將謂我何伯勒齊爾布哈屢<lb/>
以為言終不從六年伯勒齊爾布哈乃諷御史劾奏阿<lb/>
<pb n="KR2a0036_WYG_139-16b"/>
嚕圖不宜居相位阿嚕圖即避出城其姻黨皆為之不<lb/>
平請曰丞相所行皆善而御史言者無理丞相何不見<lb/>
帝自陳帝必辯焉阿嚕圖曰我博爾濟世裔豈丞相為<lb/>
難得耶但帝命我不敢辭今御史劾我我宜即去盖御<lb/>
史臺乃世祖所設置我若與御史抗即與世祖抗矣爾<lb/>
等無復言阿嚕圖罷去明年伯勒齊爾布哈遂為右丞<lb/>
相不久亦去十一年阿嚕圖復起為太傅出守和琳邊<lb/>
薨無嗣<lb/>
<pb n="KR2a0036_WYG_139-17a"/>
　　努都爾噶<lb/>
努都爾噶博爾濟四世孫早嵗備宿衛累遷同知樞密<lb/>
院事既而廢處於家順帝至元五年奉使宣撫逹勒逹<lb/>
之地整理有司不公不法事三十餘條由是朝廷知其<lb/>
才陞知嶺北行樞密院事至正十五年召拜中書平章<lb/>
政事遷知樞密院事十七年以太尉總山東諸軍守鎮<lb/>
東昌路擊退田豐兵十八年田豐復䧟濟寧進逼東昌<lb/>
努都爾噶乏糧棄城退屯栢鄉東昌遂䧟還京師拜中<lb/>
<pb n="KR2a0036_WYG_139-17b"/>
書添設左丞相與太平同居相位努都爾噶有識量處<lb/>
事平允倭人攻金復州殺紅軍據其州署奏遣人賞賚<lb/>
而撫安之浙西張士誠既降努都爾噶處置江南諸事<lb/>
咸得其宜士誠大服興和路富民調戲子婦繫獄車載<lb/>
楮幣至京師行賂以故刑部官持其事久不決努都爾<lb/>
噶乃除刑部侍郎為興和路逹嚕噶齊俾決其事富民<lb/>
遂自縊凡授官惟才是選不用私人衆稱其有大臣體<lb/>
已而遽罷相遷知樞密院事嘗臥病謂其所知曰太平<lb/>
<pb n="KR2a0036_WYG_139-18a"/>
真宰相才也我疾固不起而太平亦不能久於位此可<lb/>
歎也朝官至門候疾者皆謝遣之二十年正月卒<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_139-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百三十九<lb/>
<pb n="KR2a0036_WYG_139-19a"/>
元史卷一百三十九考證<lb/>
奈曼台傳時金銀符未備惟加纓於槍上為等威至是<lb/>
　奈曼台為請于朝廷皆得綰符　按兵志世祖時中<lb/>
　下萬户佩金虎符有三珠両珠一珠之别千户金符<lb/>
　百户銀符官制具備不應至文宗時奈曼台始為請<lb/>
　也<lb/>
多爾濟傳至元四年多羅台弟奈曼台恃太師巴延勢<lb/>
　謂國王乃其所當襲愬于朝　按奈曼台本傳襲國<lb/>
<pb n="KR2a0036_WYG_139-19b"/>
　王在至元三年順帝本紀不載奈曼台襲爵事而以<lb/>
　多爾濟為遼陽行省左丞相亦屬之四年與此傳正<lb/>
　合特與奈曼台傳互異耳<lb/>
多爾濟巴勒傳至正元年罷學士院　按順帝本紀學<lb/>
　士院之罷在至元六年<lb/>
阿嚕圖傳至元三年襲封廣平王　按托克托傳至元<lb/>
　元年以阿嚕圖正親王之位與此互異<lb/>
努都爾噶傳累遷同知樞宻院事　按宻字舊訛審今<lb/>
<pb n="KR2a0036_WYG_139-20a"/>
　改<lb/>
努都爾噶傳倭人攻金復州殺紅軍據其州署　按署<lb/>
　字舊訛者今改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷四十一</head> <lb/>
    <p>
<pb n="KR2a0036_WYG_041-1a"/>
欽定四庫全書<lb/>
　元史卷四十一<lb/>
　明翰林學士亞中大天知制誥兼修國史宋濓等修<lb/>
　本紀第四十一<lb/>
　　順帝四<lb/>
三年春正月丙子中書左丞許有壬辭職丁丑享于太<lb/>
廟乙酉中書平章政事納琳辭職庚寅沙汰集賽台名<lb/>
數二月戊戌祭社禝甲辰太隂犯井宿塡星犯牛宿熒<lb/>
<pb n="KR2a0036_WYG_041-1b"/>
感犯羅堰丁未立四川省檢校官遼陽沃濟野人叛乙<lb/>
卯太隂犯氐宿是月汴梁路新鄭宻二縣地震寳慶路<lb/>
饑判官文殊努以所受勑牒貸官糧萬石賑之秦州成<lb/>
紀縣鞏昌府寧逺伏羌縣山崩水涌溺死人無算三月<lb/>
壬申造盝頂殿監察御史成遵等言可用終塲下第舉<lb/>
人充學正山長國學生㑹試不中者與終塲舉人同戊<lb/>
寅詔作新風憲在内之官有不法者監察御史劾之在<lb/>
外之官有不法者行臺監察御史劾之歳以八月終出<lb/>
<pb n="KR2a0036_WYG_041-2a"/>
廵次年四月中還司壬午太隂犯氐宿是月詔修宋遼<lb/>
金史以中書右丞相托克托為都總裁官中書平章政<lb/>
事特穆爾逹實中書右丞太平御史中丞張起巖翰林<lb/>
學士歐陽𤣥待御史呂思誠翰林侍講學士揭奚斯為<lb/>
縂裁官夏四月丙申朔日有食之乙巳享于太廟是月<lb/>
兩都桑果葉皆生黄色龍文車駕時廵上都五月河決<lb/>
白茅口六月壬子命經筵官月進講者三是月回回拉<lb/>
里五百餘人渡河㓂掠觧吉隰等州中書户部以國用<lb/>
<pb n="KR2a0036_WYG_041-2b"/>
不足請撙節浮費秋七月丁卯享于太廟戊辰修大都<lb/>
城戊寅立永昌等處宣慰司庚辰太白犯右執法是月<lb/>
興國大旱河南自四月至是月霖雨不止而戸部復言<lb/>
撙節錢糧八月甲午朔晉寧路臨汾縣獻嘉禾一莖有<lb/>
八穗者命圖沙瑪同知宣慰司事繅勒噶等討四川上<lb/>
蓬𤨏吃賊戊戌祭社禝山東賊焚掠兖州是月車駕還<lb/>
自上都九月甲子湖廣行省平章政事衮布巴勒擒道<lb/>
州賀州猺賊首唐大二蔣仁五至京誅之其黨蔣丙自<lb/>
<pb n="KR2a0036_WYG_041-3a"/>
號順天王攻破連桂二州甲申修理太廟遣官告祭奉<lb/>
遷神主于後殿冬十月乙未增立廵防捕盗所於永昌<lb/>
丁酉告祭太廟奉安神主戊戌帝將祀南郊告祭太廟<lb/>
至寧宗室問曰朕寧宗兄也當拜否太常博士劉聞對<lb/>
曰寧宗雖弟其為帝時陛下為之臣春秋時魯閔公弟<lb/>
也僖公兄也閔公先為君宗廟之祭未聞僖公不拜陛<lb/>
下當拜帝乃拜丁未月食己酉帝親祀上帝于南郊以<lb/>
太祖配癸丑命僉樞宻院事韓元善為中書參知政事<lb/>
<pb n="KR2a0036_WYG_041-3b"/>
中書參議敏珠爾丹同知宣徽院事己未以郊禮成詔<lb/>
大赦天下文官普減一資武官陞散官一等蠲民田租<lb/>
五分賜高年帛以湖廣行省平章政事衮布巴勒為宣<lb/>
徽院使行樞宻院知院拉拉為翰林學士承㫖十一月<lb/>
辛未享于太廟十二月丙申詔冩金字藏金丁未以伯<lb/>
勒齊布爾哈為中書左丞相是月膠州及高宻縣地震<lb/>
河南等處民饑賑糶麥十萬石是嵗詔立常平倉罷民<lb/>
間食鹽徴遺逸托音巴延張謹杜本本辭不至<lb/>
<pb n="KR2a0036_WYG_041-4a"/>
四年春正月辛未享于太廟辛巳詔定守令黜陟之法<lb/>
六事備者陞一等四事備者減一資三事備者平遷六<lb/>
事俱不備者降一等庚寅河決曹州雇夫萬五千八百<lb/>
修築之是月河又決汴梁二月戊戌祭社禝辛丑四川<lb/>
行省立惠民藥局是月以中書右丞太平為平章政事<lb/>
閏月辛酉朔永平澧州等路饑賑之乙亥月食三月丁<lb/>
酉復立武功縣壬寅授巴特瑪多爾濟征東行省左丞<lb/>
相嗣高麗國王癸丑以河南行省平章政事納琳為中<lb/>
<pb n="KR2a0036_WYG_041-4b"/>
書平章政事集賢大學士姚庸為中書左丞夏四月丁<lb/>
亥復立廣様局是月車駕時廵上都五月乙未右丞相<lb/>
托克托辭職不許甲辰許之以阿嚕圖為中書右丞相乙<lb/>
巳封托克托為鄭王食邑安豊賜金印海青文豹等<lb/>
物辭不受是月大霖雨黄河溢平地水二丈决白茅堤<lb/>
金堤曹濮濟兖皆被災六月戊辰鞏昌隴西縣饑戸貸<lb/>
常平食粟三斗俟年豊還官己巳賜托克托松江田為<lb/>
立松江等處稲田提領所秋七月戊子朔温州颶風作<lb/>
<pb n="KR2a0036_WYG_041-5a"/>
海水溢地震益都瀕海鹽徒郭和尼齊作亂己丑享于<lb/>
太廟是月灤河水溢八月戊午祭社稷丁卯山東霖雨<lb/>
民饑相食賑之丙戌賜托克托金十錠銀五十錠鈔萬<lb/>
錠幣帛二百疋辭不受是月陜西行省立惠民藥局莒<lb/>
州蒙隂縣地震郭和尼齊上太行由陵州入壺關至廣<lb/>
平殺兵馬指揮復還益都車駕還自上都九月丁亥朔<lb/>
日有食之丙午命太平提調都水監辛亥以南臺治書<lb/>
侍御史秦從徳為江浙行省參知政事提調海運癸丑<lb/>
<pb n="KR2a0036_WYG_041-5b"/>
命御史大夫額森和穆爾平章政事特穆爾逹實知經<lb/>
筵事右丞逹實特穆爾提調宣文閣知經筵事冬十月<lb/>
乙酉議修黄河淮河堤堰十一月丁亥朔以各郡縣民<lb/>
饑不許抑配食鹽復令民入粟補官以備賑濟戊子禁<lb/>
内外官民宴㑹不得用珠花己亥保定路饑以鈔八萬<lb/>
錠糧萬石賑之戊申河南民饑禁酒十二月己未四川<lb/>
亷訪司建言廣元等五路廣安等三府永寧等兩宣撫<lb/>
司請依内郡設置推官一員從之壬戊太隂犯外屏癸<lb/>
<pb n="KR2a0036_WYG_041-6a"/>
亥漢陽地震戊寅猺賊宼靖州是月東平地震禁淫祠<lb/>
賑東昌濟南般陽慶元撫州饑民是嵗猺賊㓂潯州同<lb/>
知府事寳通率民兵擊走之<lb/>
五年春正月辛卯享于太朝是月薊州地震二月戊午<lb/>
祭社稷三月辛卯帝親試進士七十有八人賜布延布<lb/>
哈張士堅進士及第其餘賜出身有差是月以陳思謙<lb/>
參議中書省事先是思謙建言所在盗起蓋由歳饑民<lb/>
貧宜大發倉廪賑之以收人心仍分布重兵鎮撫中夏<lb/>
<pb n="KR2a0036_WYG_041-6b"/>
不聼大都永平鞏昌興國安陸等處并桃溫萬戸府各<lb/>
翼民饑賑之夏四月丁卯詔大都流民官給路糧遣其<lb/>
還鄉是月汴梁濟南邠州瑞州等處民饑賑之募富戸<lb/>
出米五十石以上者旌以義士之號車駕時廵上都五<lb/>
月己丑詔以軍士所掠雲南子女一千一百人放還鄉<lb/>
里仍給其行糧不願歸者聼丁未河間轉運司竈戸被<lb/>
水災詔權免餘鹽二萬引俟年豐補還官六月廬州張<lb/>
順興出米五百餘石賑饑旌其門秋七月丁亥河決濟<lb/>
<pb n="KR2a0036_WYG_041-7a"/>
隂己丑享于太廟丙午命額森特穆爾和穆爾逹實並<lb/>
為御史大夫詔作新風紀八月戊午祭社稷是月車駕<lb/>
還自上都九月壬午日有食之戊戌開酒禁辛丑以中<lb/>
書右丞逹實特穆爾為翰林學士承㫖中書參知政事<lb/>
吹斯戬為右丞資政院使多爾濟巴勒為中書參知政<lb/>
事是月罷卾羅冬十月壬子以中書平章政事太平為<lb/>
御史大夫乙卯享于太廟辛酉命奉使宣撫廵行天下<lb/>
詔曰朕自踐作以來至今十有餘年託身億兆之上端<lb/>
<pb n="KR2a0036_WYG_041-7b"/>
居九重之中耳目所及豈能周知故雖夙夜憂勤覬安<lb/>
黎庶而和氣未臻災眚時作聲教未洽風俗未淳吏弊<lb/>
未祛民瘼滋甚豈承宣之寄紏劾之使奉行有所未至<lb/>
歟若稽先朝成憲遣官分道奉使宣撫布朕徳意詢民<lb/>
疾苦疎滌寃滯蠲除煩苛察官吏賢否明加黜陟有罪<lb/>
者四品以上停職申請五品以下就便處决一切興利<lb/>
除害之事悉聼舉行命江西行省右丞和爾多卜丹吏<lb/>
部尚書和執禮廵兩浙江東道前雲南行省右丞薩克<lb/>
<pb n="KR2a0036_WYG_041-8a"/>
繖將作院使王士𢎞巡江西福建道大都路逹嚕<lb/>
噶齊巴克實江浙行省恭知政事秦從德巡江<lb/>
南湖廣道吏部尚書逹繖宣政僉院魏景道廵河南<lb/>
江北道資政院使曼濟兵部尚書李獻廵燕南山東<lb/>
道兵部尚書布哈樞宻院判官靳義巡河東陜西<lb/>
道宣政院同知伯嘉努宣徽僉院王伊蘇岱爾廵山<lb/>
北遼東道荆湖北道宣慰使阿齊拉兩淮運司杜德<lb/>
逺廵雲南省上都留守逹爾瑪實哩河南行省参知<lb/>
<pb n="KR2a0036_WYG_041-8b"/>
政事王守誠廵四川省前西臺中丞鼎鼎集賢侍講<lb/>
學士蘇天爵廵京畿道平江路逹嚕噶齊尊逹實哩<lb/>
都水監賈惟貞廵海南廣東道黄河泛溢辛未遼金<lb/>
宋三史成右丞相阿嚕圗進之帝曰史既成書前人<lb/>
善者朕當取以為法惡者取以為戒然豈止激勸<lb/>
為君者為臣者亦當知之卿等其體朕心以前代<lb/>
善惡為勉己夘監察御史布逹實哩請罷造作<lb/>
不急之務是月以吕思誠為中書参知政事十一月<lb/>
<pb n="KR2a0036_WYG_041-9a"/>
甲午至正格條成奉元路陳望叔偽稱雅克特古斯太<lb/>
子伏誅十二月丁巳詔定薦舉守令法是嵗宣徽院使<lb/>
都稜特穆爾知樞宻院事馮思温為御史中丞<lb/>
六年春二月庚戌朔日有食之辛未興國雨雹大者如<lb/>
馬首是月山東地震七日乃止三月辛未盗扼李開務<lb/>
之閘河刼商旅船兩淮運使朱文瓚言世祖開㑹通河<lb/>
千有餘里嵗運米至京者五百萬石今騎賊不過四十<lb/>
人刼船三百艘而莫能捕恐運道阻塞乞選能臣率壯<lb/>
<pb n="KR2a0036_WYG_041-9b"/>
勇千騎捕之不聼戊申京畿盗起范陽縣請增縣尉及<lb/>
廵兵從之山東盗起詔中書參知政事索諾木巴勒至<lb/>
東平鎮遏八番龍宜來進馬夏四月壬子遼陽為捕海<lb/>
東青煩擾沃濟野人及碩逹勒逹叛癸丑以長吉為皇<lb/>
太子宫𫝊官頒至正條挌於天下甲寅以中書參知政<lb/>
事呂思誠為左丞乙卯享于太廟丁卯車駕時廵上都<lb/>
發米二十萬石賑糶貧民萬戸邁珠等討沃濟野人遇<lb/>
害詔恤其家以中書右丞呂思誠知經筵事命左右二<lb/>
<pb n="KR2a0036_WYG_041-10a"/>
司六部吏屬于午後講習經史五月壬午陜西饑禁酒<lb/>
象州盗起江西田賦提舉司擾民罷之丁亥盗竊太廟<lb/>
神主遣哈喇哈逹討沃濟野人丁酉以黄河決立河南<lb/>
山東都水監六月己酉汀州連城縣民羅天麟陳積萬<lb/>
叛䧟長汀縣福建元師府經厯哲伯萬戸亷和尚等討<lb/>
之丁巳詔以雲南賊死可伐盜據一方侵奪路甸命額<lb/>
圖琿為雲南行省平章政事討之秋七月己卯享于太<lb/>
廟丙戌以遼陽沃濟野人等未靖命太保巴咱爾為遼<lb/>
<pb n="KR2a0036_WYG_041-10b"/>
陽行省左丞相鎭之丁亥降詔招諭死可伐㪚毛洞蠻<lb/>
覃全在叛招降以為㪚毛誓厓處等處軍民宣撫使置<lb/>
官屬給宣勑虎符設立驛舖癸巳詔選集賽官為路府<lb/>
縣逹嚕噶齊丙申以多爾濟巴勒為中書右丞逹爾瑪<lb/>
為參知政事壬寅御史大夫琳沁巴勒等知經筵事甲<lb/>
辰京畿奉使宣撫鼎鼎奏言御史實巴爾等罪杖黜之<lb/>
時諸奉使與臺憲互相掩蔽惟鼎鼎乃與湖廣道巴克<lb/>
實紏舉無避八月丙午命江浙行省右丞呼圖克布哈<lb/>
<pb n="KR2a0036_WYG_041-11a"/>
江西行省右丞圖嚕合討羅天麟戊申祭社稷是月車<lb/>
駕還自上都九月己酉克復長汀戊子邵武地震有聲<lb/>
如鼓至夜復鳴冬十月思靖猺㓂犯武岡詔湖廣省臣<lb/>
及湖廣宣慰元帥諤勒哲特穆爾討之俘斬數百首級<lb/>
賊敗走閠月乙亥詔赦天下免差税三分水旱之地全<lb/>
免靖州猺賊吳天保䧟黔陽癸未汀州賊徒羅徳用殺<lb/>
首賊羅天麟陳積萬以首級送官餘黨悉平十二月丁<lb/>
丑省臣改擬明宗母壽章皇后徽號曰莊獻嗣聖皇后<lb/>
<pb n="KR2a0036_WYG_041-11b"/>
己卯改立山東東西道宣慰使司都元帥府開設屯田<lb/>
駐軍馬甲申詔復立大䕶國仁王寺昭應宫財用規運<lb/>
總管府凡貸民間錢二十六萬餘錠辛卯有司以賞賚<lb/>
汎濫奏請恩賜必先經省臺院定擬甲午設立哈哈拉<lb/>
塔屯田二處詔犯贓罪之人常選不用復立八百宣慰<lb/>
司以土官韓部襲其父爵辛丑以濟蘭巴為太尉開府<lb/>
置僚屬壬寅山東河南盗起遣左右阿蘇衛指揮布爾<lb/>
噶等討之是嵗黄河決尚書李絅請躬祀郊廟近正人<lb/>
<pb n="KR2a0036_WYG_041-12a"/>
遠邪侫以崇陽抑隂不聼<lb/>
七年春正月甲辰朔日有食之大寒而風朝官仆者數<lb/>
人己酉享於太廟壬子命中書左丞相伯勒齊爾布哈<lb/>
為右丞相尋辭職丁巳復立東路蒙古軍都元帥府庚<lb/>
申雲南老了等蠻來降立老了耿凍路軍民總管府丙<lb/>
寅以廣西宣慰使章巴延討猺獠有功陞湖廣行省左<lb/>
丞詔以集賽台支給浩繁除累朝定額外悉罷之二月<lb/>
甲戌朔興聖宫作佛事賜鈔二千錠己卯山東地震壊<lb/>
<pb n="KR2a0036_WYG_041-12b"/>
城郭棣州有聲如雷河南山東盗蔓延濟寧滕邳徐州<lb/>
等處庚辰以中書參知政事索諾木巴延為中書右丞<lb/>
道通為中書参知政事丙戌以宦者拜特穆爾為司徒<lb/>
是月猺賊吴天保㓂沅州以昂吉爾知樞宻院事治軍<lb/>
務三月甲辰中書省臣言世祖之朝省臺院奏事給事<lb/>
中専掌之以授國史纂修近年廢弛恐萬世之後一代<lb/>
成憲無從稽考乞復舊制從之乙巳遣使銓選雲南官<lb/>
員修光天殿庚戌試國子監會食弟子員選補路府及<lb/>
<pb n="KR2a0036_WYG_041-13a"/>
各衛學正戊午詔編六條政類庚申監察御史王士㸃<lb/>
劾集賢大學士吴直方躐進官堦奪其宣命乙丑雲南<lb/>
王博羅來獻死可伐之捷壬申遣使修上都大乾元寺<lb/>
命有司定弔賻諸王公主駙馬禮儀之數夏四月乙亥<lb/>
命江浙省臣講究役法己卯享于太廟辛巳遣逹本賀<lb/>
方使于占城以通政院使都蘭格爾為遼陽行省参知<lb/>
政事討沃濟野人己丑糶米二十萬石賑貧民以翰林<lb/>
學士承旨鼎珠為中書右丞庚寅復命伯勒齊爾布哈<lb/>
<pb n="KR2a0036_WYG_041-13b"/>
為中書右丞相以中書平章政事特穆爾逹實為左丞<lb/>
相臨清廣平灤河等處盗起遣兵捕之通州盗起監察<lb/>
御史言通州宻邇京城而盗賊蜂起宜增兵討之以杜<lb/>
其源不聼是月河東大旱民多饑死遣使賑之車駕時<lb/>
廵上都五月庚戌猺賊吴天保䧟武岡詔遣湖廣行省<lb/>
右丞實保統軍討之乙丑右丞相伯勒齊爾布哈以調<lb/>
爕失宜災異迭見罷詔以太保就第是月臨淄地震七<lb/>
月乃止六月詔免太師滿濟勒噶台官安置西寧州其<lb/>
<pb n="KR2a0036_WYG_041-14a"/>
子托克托請隨父行以御史大夫太平為中書平章政<lb/>
事彰徳路大饑民相食秋七月甲寅召隠士諤勒哲圖<lb/>
濟噶朗為翰林待制張樞董立為修撰李孝先為著<lb/>
作郎張樞不至丙辰太隂犯壘壁陣丁巳以江南行臺<lb/>
大夫納琳為御史大夫是月猺賊吴天保復㓂沅州䧟<lb/>
溆浦辰溪縣焚掠無遺徙滿濟勒圖台於甘肅以伯勒<lb/>
齊爾布哈之譖也九月癸卯巴哩納哈喇諾海塔爾哈<lb/>
巴賊起斷嶺北驛道甲辰遼陽霜早傷禾賑濟驛戸戊<lb/>
<pb n="KR2a0036_WYG_041-14b"/>
申車駕還自上都癸丑上都鄂爾多成用鈔二千餘錠<lb/>
甲寅詔舉才能學業之人以備侍衛丁巳中書左丞相<lb/>
特穆爾逹實薨辛酉以御史大夫多爾濟為中書左丞<lb/>
相甲子集慶路盗起鎮南路博囉布哈討平之丁卯猺<lb/>
㓂吴天保復䧟武岡延及寳慶殺湖廣行省右丞實保<lb/>
于軍中冬十月辛未享于太廟丁丑詔左右丞相平章<lb/>
樞宻知院御史大夫得賜玉押字印餘官不與庚辰詔<lb/>
建穆呼哩巴延祠堂於東平丙戌琳沁逹喇反詔遣兵<lb/>
<pb n="KR2a0036_WYG_041-15a"/>
討之辛卯開東華射圃戊戌西番盗起凡二百餘所陷<lb/>
哈喇和卓刼供御蒲萄酒殺使臣是月猺賊吴天保復<lb/>
㓂沅州州兵擊走之十一月辛丑監察御史齊竒以宦<lb/>
者隆普憑藉寵幸驟陞榮禄大夫追封三代田宅踰制<lb/>
上疎劾之甲辰沿途盗起剽掠無忌有司莫能禁兩淮<lb/>
運使宋文瓚上言江隂通泰江海之門戸而鎮江眞州<lb/>
次之國初設萬戸府以鎭其地今戍將非人致使賊艦<lb/>
徃來無常集慶花山刼賊才三十六人官軍萬數不能<lb/>
<pb n="KR2a0036_WYG_041-15b"/>
進討反為所敗後竟假手鹽徒雖能成功豈不貽笑宜<lb/>
亟選智勇以任兵柄以圖後功不然東南五省租税之<lb/>
地恐非國家所有不聼撥山東地土十六萬二千餘頃<lb/>
屬大承天䕶聖乙巳中書户部言各處水旱田禾不<lb/>
收湖廣雲南盗賊蜂起兵費不給而各位集賽冗食甚<lb/>
多乞賜分減帝牽於衆請令三年後減之庚戌太隂犯<lb/>
天廩懐慶之路猺賊吴天保復䧟武岡命湖廣行省平<lb/>
章政事果勒領兵討之以河决命工部尚書穆爾瑪哈<lb/>
<pb n="KR2a0036_WYG_041-16a"/>
穆特行視金堤甲寅猺賊吴天保䧟靖州命威順王庫<lb/>
春布哈鎮南王博囉布哈及湖廣江西省以兵討之丁<lb/>
巳命中書平章政事太平為左丞相辭不允戊午命河<lb/>
南山東都府發兵討湖廣洞蠻己未以中書省平章政<lb/>
事韓嘉納為陜西行臺御史大夫迤北荒旱缺食遣使<lb/>
賑驛户丁卯海北湖南猺賊竊發兩月餘有司不以聞<lb/>
詔罪之并降㪚官一等是月滿濟勒噶台薨召托克托<lb/>
還京十二月庚午以中書左丞相多爾濟為右丞相平<lb/>
<pb n="KR2a0036_WYG_041-16b"/>
章政事太平為左丞相詔天下丙子以連年水旱民多<lb/>
失業選臺閣名臣二十六人出為郡守縣令仍許民間<lb/>
利害實封呈省壬午晉寧東昌東平恩州髙唐等處民<lb/>
饑賑鈔十四萬錠米六萬石丙戌中書省臣建議以河<lb/>
南盗賊出入無常宜撥逹勒逹軍與楊州舊軍於河南<lb/>
水陸闗溢戍守東至徐邳北至夾馬營遇賊掩捕從之<lb/>
是月陜西行御史臺臣劾伯勒齊爾布哈乃逆臣之親<lb/>
子不可居太保之職不從是嵗置中書議事平章四人<lb/>
<pb n="KR2a0036_WYG_041-17a"/>
隆福宫三皇后鴻吉哩氏牟尼實哩薨<lb/>
八年春正月戊戌朔命額森特穆爾知樞宻院事丁未<lb/>
享于太廟辛亥黄河决遷濟寧路於濟州詔各官府諳<lb/>
練事務之人毋得遷調詔翰林國史院纂修后妃功臣<lb/>
列𫝊學士承㫖張起巖學士楊宗瑞侍講學士黄潜為<lb/>
總裁官左丞相太平左丞吕思誠領其事甲子摩琳等<lb/>
處大雪羊馬凍死賑之是月詔給銅虎符以宫尉諤勒<lb/>
哲布哈桂齊衛副指揮使壽山監湖廣軍命湖廣行省<lb/>
<pb n="KR2a0036_WYG_041-17b"/>
右丞圖沁湖南宣慰都元帥諤勒哲特穆爾討莫磐洞<lb/>
諸蠻斬首數百級其餘三十餘洞擒洞首楊鹿五赴京<lb/>
師二月癸酉御史大夫納琳加太尉致仕乙亥以北邉<lb/>
地寒罷哈哈拉塔屯田丙子命太子阿裕爾實哩逹喇<lb/>
習讀輝和爾文字庚辰太隂犯軒轅癸未太隂犯平道<lb/>
甲申命桑節為江南行臺御史大夫壬辰太平言布逹<lb/>
鼐爾圖莽果三處屯田世祖朝以行營舊站撥屬虎賁<lb/>
司後為豪有力者所奪遂失其利今宜仍撥還從之是<lb/>
<pb n="KR2a0036_WYG_041-18a"/>
月以前奉使宣撫賈惟貞稱職特授永平路總管㑹嵗<lb/>
饑惟貞請鈔四萬餘錠賑之詔濟寧鄆城立行都水監<lb/>
以賈魯為都水監三月丁酉詔以束帛旌郡縣守令之<lb/>
㢘勤者遼東薩古納反詐稱大金子孫碩逹勒逹路托<lb/>
克托和斯唐古和爾果斯討擒之壬寅土番盗起有司<lb/>
請不拘資級委官討之福建盗起逺難討捕詔汀漳二<lb/>
州立分元帥府轄之癸卯帝親試進士一百有八人賜<lb/>
阿勒呼木特穆爾王宗哲進士及第餘出身有差己酉<lb/>
<pb n="KR2a0036_WYG_041-18b"/>
湖廣行省遣使獻石壁洞蠻捷丙辰太隂犯建星己未<lb/>
遣使詣江浙江西湖廣四川雲南銓福建番廣蠻夷等<lb/>
處官員選辛酉遼陽烏雅博囉罕妄稱大金子孫受玉<lb/>
帝符文作亂官軍討斬之壬戌六條政類書成京畿民<lb/>
徽州路逹嚕噶齊哈喇布哈以政績聞詔賜金帛旌之<lb/>
是月猺賊吳天保復㓂沅州夏四月辛未河間等路以<lb/>
連年河决水旱相仍户口消耗乞減鹽額詔從之乙亥<lb/>
帝幸國子學賜衍聖公銀印升秩從二品定弟子員出<lb/>
<pb n="KR2a0036_WYG_041-19a"/>
身及奔喪省親等法詔守令選立社長専一勸課農桑<lb/>
詔京官三品以上嵗舉守令一人守令到任三月亦舉<lb/>
一人自代其諤徳齊拱衛百戸不得受縣逹嚕噶齊止<lb/>
授佐貳乆著亷能則用之平江松江水災賑給運海糧<lb/>
十萬石丁丑遼陽董哈喇作亂鎮撫竒徹討擒之己卯<lb/>
海寧州沐陽縣等處盗起遣翰林學士圖沁布哈討之<lb/>
是月享于太廟車駕時廵上都命托克托為太傅湖廣<lb/>
章巴延引兵捕土㓂莫萬五蠻雷等既而廣西峒賊乘<lb/>
<pb n="KR2a0036_WYG_041-19b"/>
隙入冦巴延退走五月丁酉朔大霖雨京城崩庚子廣<lb/>
西山崩水湧灕江溢平地水深二丈餘屋宇人畜漂没<lb/>
壬子寳慶大水丁巳四川旱饑禁酒六月丙寅朔陞徐<lb/>
州為縂管府以邳宿滕嶧四州隷之丙戌立司天臺于<lb/>
上都是月山東大水民饑賑之秋七月丙申朔食有日<lb/>
之辛丑復立五道河屯田乙巳享于太廟旌表大都節<lb/>
婦鞏氏門戊申西北邉軍民饑遣使賑之壬子量移竄<lb/>
徙官於近地安置死者聴歸葬乙卯遣使祭曲阜孔子<lb/>
<pb n="KR2a0036_WYG_041-20a"/>
廟江州總管劉恒有政續陞授山東宣慰司丙辰以阿<lb/>
拉克布哈為大司徒八月丙子太隂犯壘壁陣己卯山<lb/>
東雨雹是月車駕還自上都九月己未太隂犯靈臺冬<lb/>
十月丁亥廣西蠻掠道州十一月辛亥猺賊吴天保率<lb/>
衆六萬掠全州是嵗詔賜高年帛設分元帥府於沂州<lb/>
以瑪勒岱為元帥備山東宼台州方國珍為亂聚衆海上<lb/>
命江浙行省參知政事多爾濟巴勒討之監察御史張<lb/>
楨劾太尉阿齊拉欺罔之罪又言明埒棟阿阿哩雅伊<lb/>
<pb n="KR2a0036_WYG_041-20b"/>
嚕布哈皆陛下不共戴天之讐巴延賊殺宗室嘉王郯<lb/>
王十二口稽之古法當伏門誅而其子兄弟尚仕朝宜<lb/>
急誅竄伯勒齊爾哈阿附權奸亦宜遠貶今災異迭見<lb/>
盗賊蜂起海㓂敢于要君閫帥敢于玩冦若不振舉恐有<lb/>
唐末藩鎮噬臍之禍不聼監察御史李泌言世祖誓不<lb/>
與高麗共事陛下踐世祖之位何忍忘世祖之言乃以<lb/>
高麗竒氏亦位皇后今災異屢起河決地震盜賊滋<lb/>
蔓皆隂盛陽㣲之象乞仍降為妃庶㡬三辰奠位災<lb/>
<pb n="KR2a0036_WYG_041-21a"/>
異可息不聼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_041-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷四十一<lb/>
<pb n="KR2a0036_WYG_041-22a"/>
元史卷四十一考證<lb/>
至正三年三月造盝頂殿　盝訛鹿據輟耕錄改卷内<lb/>
　立恵民藥局立訛定據永樂大典改又叙浦辰溪據<lb/>
　地理志改<lb/>
七年春正月庚申雲南老了等蠻來降　老了寰宇記<lb/>
　作老撾<lb/>
二月道通為中書參知政事　按宰相表道通為參政<lb/>
　在是年三月<lb/>
<pb n="KR2a0036_WYG_041-22b"/>
八年夏四月湖廣章巴延引兵捕土㓂莫萬五蠻雷等<lb/>
　　按至正七年章巴延以討猺獠有功授湖廣行省<lb/>
　左丞此處章巴延當即是人不書官職疑係脱誤<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷三十六</head> <lb/>
    <p>
<pb n="KR2a0036_WYG_036-1a"/>
欽定四庫全書<lb/>
　元史卷三十六<lb/>
　明翰林學士亞中大夫知制誥兼修國史宋濓等修<lb/>
　本紀第三十六<lb/>
　　文宗五<lb/>
三年春正月辛未朔髙麗國王楨遣其臣元忠奉表稱<lb/>
賀貢方物癸酉命髙麗國王王燾仍爲髙麗國王賜金<lb/>
印初燾有疾命其子楨襲爵至是疾愈故復位甲戌賜<lb/>
<pb n="KR2a0036_WYG_036-1b"/>
雅克特穆爾妻公主伊嚕勒金五百兩銀五千兩丁丑<lb/>
禁冒哀求敘復者賑糶米五萬石濟京師貧民己卯時<lb/>
享太廟罷諸建造工役惟城郭河渠橋道倉庫勿禁廣<lb/>
西羅韋里叛寇馬武沖等合龍州嶺北朗龍洞韋大蟲<lb/>
賊兵萬人攻陷那馬違那馬安等砦命廣西宣慰司嚴<lb/>
軍禦之伊徹察喇冒請衛士芻束當坐罪雅克特穆爾<lb/>
請釋之壬午命甘肅行省建邠王布延特穆爾居第封<lb/>
孔子妻鄆國夫人亓官氏爲大成至聖文宣王夫人癸<lb/>
<pb n="KR2a0036_WYG_036-2a"/>
未給納琳等十四驛糧及芻粟賑永昌路流民慶逺南<lb/>
丹等處溪洞軍民安撫司言所屬宜山縣饑疫死者衆<lb/>
乞以給軍積榖二百八十石賑糶從之江西行省言梅<lb/>
州頻年水旱民大饑命發粟七百石以賑糶丙戌印造<lb/>
嵗額鈔本至元鈔九十九萬六千錠中統鈔四千錠丁<lb/>
亥幸大承天䕶聖寺賜諸王特穆爾及其妃阿爾徹伯<lb/>
爾金五百兩銀萬兩鈔二萬錠幣帛各千匹監察御史<lb/>
劾奏翰林學士承㫖達哈其兄阿哩雅坐誅當罷從之<lb/>
<pb n="KR2a0036_WYG_036-2b"/>
戊子萬安軍黎賊王奴羅等集衆五萬人寇陵水縣己<lb/>
丑賑肇慶路高要縣饑民九千五百四十口四川行省<lb/>
言去年九月左丞特穆爾布哈與禄余賊兵戰被創賊<lb/>
遂侵境乞調重慶敘州兵二千五百人往救之順元宣<lb/>
撫司亦言賊列行營爲十六所乞調兵分道備禦詔上<lb/>
都留守司建雅克特穆爾居第御史臺言選除雲南亷<lb/>
訪司官多託故不行繼今有如是者風憲勿復用制可<lb/>
戊戌命中書省以鈔三千錠幣帛各三千匹給皇子古<lb/>
<pb n="KR2a0036_WYG_036-3a"/>
嚕達喇嵗例鷹犬回賜諸王章吉特獻俄羅斯百七十<lb/>
人酬以銀七十二鋌鈔五千錠己亥給俄羅斯千人衣<lb/>
糧山南道亷訪副使圖沁多阿克劾荆湖北道宣慰使<lb/>
必里克圖嘗貸内府鈔威逼部民代償不足則以公帑<lb/>
鈔償之又副使羅矩以修治沿江堤岸縱家奴掊斂民<lb/>
財二人罪雖遇赦宜從黜退御史臺臣以聞從之庚子<lb/>
封公主布尼雅爲鄆安大長公主䕫路忠信寨洞主阿<lb/>
具什用合洞蠻八百餘人寇施州二月辛丑朔八番苗<lb/>
<pb n="KR2a0036_WYG_036-3b"/>
蠻駱度來貢方物癸卯諸王額森特穆爾薨甲辰諸王<lb/>
達爾瑪實哩哈爾滿各遣使來貢蒲萄酒西馬金鴉鶻<lb/>
乙巳以湖廣行省平章伊嚕布哈爲陜西行臺御史大<lb/>
夫給邠王及其王傅禄戊申雲南行省言會通州土官<lb/>
阿賽及河西阿勒等與羅羅斯兵千五百人寇㑹州路<lb/>
之卜龍村又禄余将引兵與茫部合寇羅羅斯截大渡<lb/>
河金沙江以攻東川會通等州臣等奉先所降詔書招<lb/>
諭之不奉命則從宜進軍制可己酉賜集賽官諤勒哲<lb/>
<pb n="KR2a0036_WYG_036-4a"/>
特穆爾及阿薩爾珠衣帽徳寜路去年旱復値霜雹民<lb/>
饑賑以粟三千石旌晉寧路沁州劉瑋妻張氏志節禄<lb/>
余言于四川行省自父祖世為烏撒土官宣慰使佩虎<lb/>
符素無異心曩爲布呼誘脇比聞朝廷招諭而今期限<lb/>
已過乞再降詔赦即率四路土官出降仍乞改屬四川<lb/>
省隸永寧路兾得休息四川行省以聞詔中書樞密御<lb/>
史諸大臣雜議之己未旌寧夏路趙那海孝行辛酉雅<lb/>
克特穆爾兼奎章閣大學士領奎章閣學士院事己巳<lb/>
<pb n="KR2a0036_WYG_036-4b"/>
命雅克特穆爾集翰林集賢太禧宗禋院議立太祖神<lb/>
御殿詔修曲阜宣聖廟卭州有二井宋舊名曰金鳳茅<lb/>
池天厯初九月地震鹽水湧溢州民侯坤願自煮鹽而<lb/>
輸課於官詔四川轉運鹽司主之旌濟州任城縣王徳<lb/>
妻秦氏婺州路金華縣吳塤妻宋氏廬州路髙仁妻張<lb/>
氏甘州路烏呼納妻鍚林蓋州完顏特爾格齊妻李氏<lb/>
志節三月庚午朔帝師至京師遣使往西域賜諸王保<lb/>
賽音繡綵幣帛二百四十匹中書省臣言凡逺戍軍官<lb/>
<pb n="KR2a0036_WYG_036-5a"/>
死而歸葬者宜視民官例給道里之費又四川驛戸比<lb/>
以軍興消乏宜遣官同行省賑之制可雅克特穆爾言<lb/>
平江松江澱山湖圩田方五百頃有奇當入官糧七千<lb/>
七百石其總佃者死頗為人占耕今臣願增糧為萬石<lb/>
入官令人佃種以所得餘米贍臣弟薩都從之洛水溢<lb/>
𤓰哇國遣其臣僧伽刺等八十三人奉金書表及方物<lb/>
來朝貢己卯詔西寧王斯隆瑪鎭禦有勞其如安定王<lb/>
多爾濟巴勒例置王傅官四人鑄印給之庚辰以安陸<lb/>
<pb n="KR2a0036_WYG_036-5b"/>
府賜并王鴻和爾布哈爲食邑旌大都良鄉縣韋安妻<lb/>
張氏貞節丁亥諸王巴約特勒哲特穆爾來朝戊子占<lb/>
城國遣其臣阿南那那里沙等四人奉金書表及方物<lb/>
來朝貢己丑復立功徳使司癸巳皇子古嚕達喇更名<lb/>
雅克特古斯置興瑞司掌中宫嵗作佛事秩正三品乙<lb/>
未命雅克特穆爾復以鈔萬錠分給䝉古孤寡帝師泛<lb/>
舟于西山髙梁河調衛士三百挽舟丙申賜集賽官都<lb/>
稜特穆爾璽書申飭其所部賑摩琳苦鹽濼扎哈碩隆<lb/>
<pb n="KR2a0036_WYG_036-6a"/>
九驛之貧者凡四百五十二戸丁酉緬國遣使者阿落<lb/>
等十人奉方物來朝貢己亥賜行樞密院鈔四萬錠分<lb/>
給征烏撒烏蒙所調陜西四川蒙古軍及漸丁萬人髙<lb/>
唐徳冀諸州大名汴梁廣平諸路有蟲食桑葉盡夏四<lb/>
月壬寅中書省臣言去嵗宿衛士給鈔者萬五千人今<lb/>
減去千四百人餘當給者萬三千六百人又太府監嵗<lb/>
支幣帛二萬匹不足於用請再給二百匹並從之四川<lb/>
師壁散毛盤速出三洞蠻野王等二十三人來貢方物<lb/>
<pb n="KR2a0036_WYG_036-6b"/>
戊申大寧路地震四川大盤洞謀者什用等十四人來<lb/>
貢方物丙辰諸王布斯必均凌遣使者烏呼納等及西<lb/>
域諸王保賽音使者額森特穆爾等皆來貢方物戊午<lb/>
命奎章閣學士院以國字譯貞觀政要鐫板模印以賜<lb/>
百官四川行省平章汪夀昌辭職不允以作佛事祈福<lb/>
釋御史臺所囚定興劉縣尹及刑部囚二十六人乙丑<lb/>
安南國世子陳日㷆遣其臣鄧世延等二十四人來貢<lb/>
方物安西王阿南達之子伊嚕特穆爾與輝和爾僧烏<lb/>
<pb n="KR2a0036_WYG_036-7a"/>
尼徳巴廸爾班第國師喇特納實哩沙津阿固齊謀不<lb/>
軌命宗王大臣雜鞠之獄成三人皆伏誅仍籍其家以<lb/>
布喇特納實哩沙津阿固齊妻徹辰賜通政副使布琳<lb/>
玉鞍賜薩都餘人畜土田及七寳奩具金珠寳玉鈔幣<lb/>
並沒入大承天䕶聖寺免四川行省境内今年租命有<lb/>
司為巴延建生祠立紀功碑于涿州仍别建祠立碑于<lb/>
汴梁戊辰免雲南行省田租三年安州饑給河間鹽課<lb/>
鈔萬錠賑之東昌濟寧二路及曹濮諸州皆有蟲食桑<lb/>
<pb n="KR2a0036_WYG_036-7b"/>
五月己巳朔髙昌王藏吉薨其弟太平努襲位壬申賑<lb/>
摩琳七里等二十三驛人米二石癸酉熒惑犯東井賜<lb/>
雅克特穆爾宴于流盃池雲南大理中慶等路大饑賑<lb/>
鈔十萬錠甲戌陞尚舍寺爲從三品薩題請備錄皇上<lb/>
登極以來固讓大凡往復奏答其餘訓敕辭命及雅克<lb/>
特穆爾等宣力效忠之蹟命多喇續為蒙古托卜齊延<lb/>
一書置奎章閣從之賜湖廣行省平章托音納爾金虎<lb/>
符旌保定路郭璹孝行塔坦妻凌布賢孝戊寅幸大承<lb/>
<pb n="KR2a0036_WYG_036-8a"/>
天䕶聖寺京師地震有聲己卯命諸王伊實巴勒還鎭<lb/>
浙西亷訪司劾副使三寳凶惡隂險紊亂紀綱詔罷之<lb/>
壬午復賑糶米五萬石濟京城貧民戊子騰吉斯以疾<lb/>
先往上都賜藥價鈔千錠遣使往帝師所居薩斯嘉之<lb/>
地以珠織制書宣諭其屬仍給鈔四千錠幣帛各五千<lb/>
匹分賜之賑特哩衮布拉克額布齊衮等十九驛人米<lb/>
二石庚寅大駕發大都廵狩上都置山東益都等處金<lb/>
銀銅鐵提舉司辛卯復以司徒印給萬安寺僧嚴吉祥<lb/>
<pb n="KR2a0036_WYG_036-8b"/>
詔給鈔五萬錠修帝師帕克斯巴影殿壬辰太常博士<lb/>
王瓚言各處請加封神廟濫及滛祠按禮經以勞定國<lb/>
以死勤事能禦大災能捍大患則祀之其非祀典之神<lb/>
今後不許加封制可丁酉白虹並日出長竟天追封顏<lb/>
子父顏無繇為杞國公諡文裕母齊姜氏杞國夫人諡<lb/>
端獻妻宋戴氏兖國夫人諡貞素甘州大雹揚州之江<lb/>
都泰興徳安府之雲夢應城縣水汴梁之睢州陳州開<lb/>
封之蘭陽封丘諸縣河水溢滹沱河決沒河間清州等<lb/>
<pb n="KR2a0036_WYG_036-9a"/>
處屯田四十三頃常寧州饑賑糶米二千四百石杭州<lb/>
火被災九十一戸池州火被災七十三戸命江浙行省<lb/>
量賑之六月己亥朔以伊嚕特穆爾等罪詔告中外赦<lb/>
天下免四川行省今年差稅陜西行省今年商稅錄用<lb/>
托多王士熙托歡等己酉以御史中丞趙世安為中書<lb/>
左丞癸丑遣使分祀嶽鎭海瀆戊午給鈔五萬錠賜雲<lb/>
南行省為公儲己未雅克特穆爾言巴延封浚寧王賜<lb/>
食邑嵩州今請於瀕汴擇一州賜之詔改賜陳州癸亥<lb/>
<pb n="KR2a0036_WYG_036-9b"/>
加授知樞密院事額布勒開府儀同三司乙丑御史臺<lb/>
臣劾遼陽行省參政賽富鼎庸鄙不勝任罷之監察御<lb/>
史陳思謙言内外官非文武全才出處繋天下安危能<lb/>
拯金革之難者勿許奪情起復制可禁諸卜筮隂陽人<lb/>
毋出入諸王公大臣家晉寧冀州桑災益都濟寧大雨<lb/>
無為州和州水旌歸徳府永城縣民張氏孝節秋七月<lb/>
戊辰朔諸王達爾瑪實哩等遣使來貢虎豹雲南行省<lb/>
言本省舊降給驛璽書六十九金字圓符四布呼之亂<lb/>
<pb n="KR2a0036_WYG_036-10a"/>
散失殆盡乞更賜為宜敕更賜璽書三十二圓符四仍<lb/>
究詰所失者辛未以車坊官園賜巴延賜從征雲南將<lb/>
校三百四十七人鈔幣有差調軍士修柳林海子橋道<lb/>
乙亥命僧於鐵幡竿修佛事施金百兩銀千兩幣帛各<lb/>
五伯匹布二千匹鈔萬錠丁丑賑蒙古軍流離至陜西<lb/>
者四百六十七戸糧三月遣復其居戸給鈔五十錠湖<lb/>
廣行省言黎賊勢猖獗乞益兵三千以備調用有㫖依<lb/>
前詔促伊喇薩納尅日進兵壬午江西行省造螺鈿几<lb/>
<pb n="KR2a0036_WYG_036-10b"/>
榻遺雅克特穆爾詔賜匠者幣帛甲申雅克特穆爾獻<lb/>
俄羅斯二千五百人旌裕州民李庭瑞孝行庚寅給鈔<lb/>
萬錠命雅克特穆爾分賜累朝宫分嬪御之貧者壬辰<lb/>
西域諸王保賽音遣哈智怯瑪鼎以七寳水晶等物來<lb/>
貢給蒙古民及各部衛士鈔幣有差仍賑糧五月甲午<lb/>
北邉諸王伊濟貝遣納古爾等來朝貢雅克特穆爾言<lb/>
諸王齊齊克圖沙格曩流南荒乞賜矜閔俾還本部從<lb/>
之賑宗仁衛軍士九百戸各鈔一錠滕州民饑賑糶米<lb/>
<pb n="KR2a0036_WYG_036-11a"/>
二萬石慶都縣大饑以河間鹽課鈔萬錠賑之八月辛<lb/>
丑諸王阿哩雅實哩獻俄羅斯三十人漸丁百三人賑<lb/>
大都寳坻縣饑民以京畿運司糧萬石癸卯吳王瑪納<lb/>
濟諸王特屯哈哈索諾木衮布特穆爾齊特們徳爾等<lb/>
來朝賜䕶守上都宫殿衛卒二千二百二十九人人鈔<lb/>
二十五錠乙巳天鼔鳴于東北丙午遣官祭社稷丁未<lb/>
有事于太廟海道漕運糧六十九萬餘石至京師己酉<lb/>
隴西地震帝崩壽二十有九在位五年癸丑靈駕發引<lb/>
<pb n="KR2a0036_WYG_036-11b"/>
葬起輦谷從諸帝陵元統二年正月己酉太師右丞相<lb/>
巴延率文武百官等議上尊諡曰聖明元孝皇帝廟號<lb/>
文宗國言諡號曰濟雅圖皇帝請諡于南郊三月己酉<lb/>
袝于太廟後至元六年六月以帝謀為不軌使明宗飲<lb/>
恨而崩詔除其廟主放雅克特古斯於髙麗未至伊徹<lb/>
察喇害之於中道<lb/>
　<lb/>
　元史卷三十六<lb/>
<pb n="KR2a0036_WYG_036-12a"/>
元史卷三十六考證<lb/>
監察御史陳思謙言　按思謙疏内尚有請革銓選之<lb/>
　弊三䇿見宋元通鑑本紀未載<lb/>
命僧于鉄幡干修佛事　按鉄幡竿係渠名在上都西<lb/>
　山即今多倫諾爾界元周伯琦近光集有鉄刹標山<lb/>
　影之句原注云上京西山上樹鉄竿高數十丈以其<lb/>
　下海中有龍故用梵家説鎮之又楊久孚灤京雜咏<lb/>
　詩云鉄幡竿下草如茵注云即鄂爾多據此則渠上<lb/>
<pb n="KR2a0036_WYG_036-12b"/>
　舊固有寺且有行宫駐蹕之所而今不可考也<lb/>
放雅克特古斯于高麗　按原刻除其廟主下有于燕<lb/>
　遐之後祖母太皇太后等語文義不順考宋元通鑑<lb/>
　順帝至元六年六月下詔撤文宗廟主其畧曰昔我<lb/>
　皇祖武宗皇帝云云順帝本紀亦備載之此處葢即<lb/>
　叙其事并録其詔詞而顛倒錯亂至不可讀且文宗<lb/>
　名圖卜和穆爾原文作固帖睦邇詔内又改作脱脱<lb/>
　木兒皆當時載筆之誤考永樂大典所録則此下即<lb/>
<pb n="KR2a0036_WYG_036-13a"/>
　云放雅克特古斯于高麗未至伊徹察喇害之于中<lb/>
　道以詔詞詳載順帝紀中故從刪節也深合紀載之<lb/>
　體今從之<lb/>
</p>
<p>
</p>
  </div>
</body>
</text>
</TEI>
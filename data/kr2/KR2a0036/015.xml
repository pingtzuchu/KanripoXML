<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷十五</head> <lb/>
    <p>
<pb n="KR2a0036_WYG_015-1a"/>
欽定四庫全書<lb/>
　元史卷十五<lb/>
　明翰林學士亞中大夫知制誥兼修國史宋濂等修<lb/>
　本紀第十五<lb/>
　　世祖十二<lb/>
二十五年春正月日烜復走入海鎮南王以諸軍追之<lb/>
不及引兵還交趾城命烏瑪喇將水兵迎張文虎等糧<lb/>
船又發兵攻其諸寨破之己丑詔江淮省管内並聴孟<lb/>
<pb n="KR2a0036_WYG_015-1b"/>
古岱節制庚寅祭日于司天臺賜諸王和尼齊銀五百<lb/>
兩珠一索錦衣一襲伊都銀千兩珠一索錦衣一襲辛<lb/>
夘尚書省臣言初以行省置丞相與内省無别罷之今<lb/>
江淮平章政事孟古岱所統地廣事繁乞依前為丞相<lb/>
詔以孟古岱為右丞相以蘄黄二州夀昌軍𨽻湖廣省<lb/>
毁中統鈔板乙未賞征東功從乗輿將吏陞散官二階<lb/>
軍士鈔人三錠從皇孫將吏陞散官一階軍士鈔人二<lb/>
錠死者給其家十錠凡為鈔四萬一千四百二十五錠<lb/>
<pb n="KR2a0036_WYG_015-2a"/>
丁酉遣使代祀嶽瀆東海后土戊戌大赦敕弛遼陽魚<lb/>
獵之禁惟毋殺孕獸壬寅髙麗遣使來貢方物賀州賊<lb/>
七百餘人焚掠封州諸郡循州賊萬餘人掠梅州癸夘<lb/>
海都犯邉敕駙馬昌吉諸王伊扎爾察球爾哈坦兩千<lb/>
户皆發兵從諸王珠卜北征詔賜諸王琳沁部曲鈔三<lb/>
萬錠章吉特舉兵叛諸王巴爾達噶遣追之至巴喇衮<lb/>
不及而還甲辰伊蘇布哈謀叛逮至京師誅之乙巳太<lb/>
陰犯角蠻洞十八族饑餓死者二百餘人以鈔千五百<lb/>
<pb n="KR2a0036_WYG_015-2b"/>
錠有奇市米賑之丙午畋于近郊以平江鹽兵屯田于<lb/>
淮東西杭蘇二州連嵗大水賑其尤貧者戊申太陰犯<lb/>
房己酉詔中興西凉無得沮壞河渠兩淮兩淛無得沮<lb/>
壞嵗課發海運米十萬石賑遼陽省軍民之饑者辛亥<lb/>
省器盒局入諸路金玉人匠總管府癸丑詔行大司農<lb/>
司各道勸農屯田司巡行勸課舉察勤惰嵗具府州縣<lb/>
勸農官實迹以為殿最路經歴官縣尹以下並聴裁决<lb/>
或怙勢作威侵官害農者從提刑按察司究治募民能<lb/>
<pb n="KR2a0036_WYG_015-3a"/>
耕江南曠土及公田者免其差役三年其輸租免三分<lb/>
之一江淮行省言兩淮土曠民寡兼并之家皆不輸税<lb/>
又管内七十餘城止屯田兩所宜增置淮東西兩道勸<lb/>
農營田司督使耕之制曰可二月丁巳改濟州漕運司<lb/>
為都漕運司併領濟之南北漕京畿都漕運司惟治京<lb/>
畿鎭南王引兵還萬刼烏瑪喇迎張文虎等糧船不至<lb/>
諸將以糧盡師老宜全師而還鎮南王從之戊午命李<lb/>
庭整漢兵五千東征賜葉李平江嘉興田四頃庚申司<lb/>
<pb n="KR2a0036_WYG_015-3b"/>
徒色埓黙等進讀祖宗實錄帝曰太宗事則然睿宗少<lb/>
有可易者定宗固日不暇給憲宗汝獨不能憶之耶猶<lb/>
當詢諸知者徵大都南諸路所放扈從馬赴京官給芻<lb/>
粟價令自糴之無擾諸縣民遼陽武平等處饑除今年<lb/>
租税及嵗課貂皮浚滄州鹽運渠辛酉孟古岱呼圖克<lb/>
言其軍三年薦饑賜米五百石壬戌省遼東海西道提<lb/>
刑按察司入北京江南湖北道提刑按察司入荆南敕<lb/>
江淮勿捕天鵞弛魚濼禁丙寅賜雲南王塗金駝鈕印<lb/>
<pb n="KR2a0036_WYG_015-4a"/>
改南京路為汴梁路北京路為武平路西京路為大同<lb/>
路東京路為遼陽路中興路為寧夏府路改江西茶運<lb/>
司為都轉運使司并榷酒醋税改河渠提舉司為轉運<lb/>
司江淮總攝嘉木揚喇勒智言以宋宫室為塔一寺五已<lb/>
成詔以水陸地百五十頃養之詔徵葛洪山隱士劉彦<lb/>
深甲戌蓋州旱民饑蠲其租四千七百石己夘以髙麗<lb/>
國王王暙復為征東行尚書省左丞相豪懿州饑以米<lb/>
十五萬石賑之禁遼陽酒京師水發官米下其價糶貧<lb/>
<pb n="KR2a0036_WYG_015-4b"/>
民以江南站戸貧富不均命有司料簡合户税至七十<lb/>
石當馬一匹並免雜徭獨户税逾七十石願入站者聴<lb/>
合户税不得過十石獨户税無上百石辛巳以杭州西<lb/>
湖為放生池壬午鎭南王命烏瑪喇樊楫將水兵先還<lb/>
程鵬飛逹春將兵䕶送之以御史臺監察御史提刑按<lb/>
察司多不舉職降詔申飭之命皇孫雲南王額森特穆<lb/>
爾帥兵鎭大理等處三月丙戌諸王昌通部曲饑給糧<lb/>
三月丁亥熒惑犯太微東垣上相戊子太陰犯畢車駕<lb/>
<pb n="KR2a0036_WYG_015-5a"/>
還宫松江民曹夢炎願嵗以米萬石輸官乞免他徭且<lb/>
求官職僧格以為請遥授淛東道宣慰副使改曲靖路<lb/>
總管府為宣撫司庚寅大駕幸上都改闌遺所為䦨遺<lb/>
監陞正四品敕遼陽省伊奇喇斯烏嚕古扎拉爾特黙<lb/>
齊自懿州東征李庭遥授尚書左丞食其祿將漢兵以<lb/>
行江淮行省孟古岱言宜除軍官更調法死事者増散<lb/>
官病故者降一等帝曰父兄雖死事子弟不勝任者安<lb/>
可用之苟賢矣則病故者亦不可降也辛夘以六衛漢<lb/>
<pb n="KR2a0036_WYG_015-5b"/>
兵千二百新附軍四百屯田兵四百造尚書省鎭南王<lb/>
以諸軍還張文虎糧船遇賊兵船三十艘文虎擊之所<lb/>
殺畧相當費拱辰徐慶以風不得進皆至瓊州凡亡士<lb/>
卒二百二十人船十一艘糧萬四千三百石有奇癸巳<lb/>
賜諸王珠卜銀五萬兩幣帛各一萬匹烏爾圖扎濟古<lb/>
爾銀五千兩幣帛各一百甲午禁捕鹿羔鎮南王次内<lb/>
傍闗賊兵大集遏歸師鎭南王由單已縣趣盝州間道<lb/>
以出乙未以往嵗北邉大風雪巴圖魯古倫所部牛馬<lb/>
<pb n="KR2a0036_WYG_015-6a"/>
多死賜米千石丁酉駐蹕野狐嶺命阿克蘇塔布岱總<lb/>
京城守諸軍己亥太陰掩角壬寅禮部言㑹同館畨夷<lb/>
使者時至宜令有司倣古職貢圖繪而為圖及詢其風<lb/>
俗土産去國里程籍而錄之實一代盛事從之鎭南王<lb/>
次思明州命愛魯克引兵還雲南卾囉齊以諸軍北還<lb/>
日烜遣使來謝進金人代已罪乙巳詔江西管内並聴<lb/>
行尚書省節制戊申改山東轉運使司為都轉運使司<lb/>
兼濟南路酒税醋課己酉徐邳屯田及靈壁濉寜二屯<lb/>
<pb n="KR2a0036_WYG_015-6b"/>
雨雹如雞卵害麥甲寅循州賊萬餘人寇漳浦泉州賊<lb/>
二千人寇長泰汀贛畬賊千餘人寇龍溪皆討平之夏<lb/>
四月丙辰萊縣蒲臺旱饑出米下其直賑之戊午太陰<lb/>
犯井庚申以武岡寶慶二路荐經寇亂免今年酒税課<lb/>
及前嵗逋租辛酉從行泉府司沙布鼎烏瑪喇請置鎭<lb/>
撫司海船千户所市舶提舉司省平陽投下總管府入<lb/>
平陽路雜造提舉司入雜造總管府僧格言自至元丙<lb/>
子置應昌和糴所其間必多盜詐宜加鉤考扈從之臣<lb/>
<pb n="KR2a0036_WYG_015-7a"/>
種地極多宜依軍站例除四頃之外驗畝征租並從之<lb/>
癸亥渾河決發軍築堤捍之乙丑廣東賊董賢舉等七<lb/>
人皆稱大老聚衆反剽掠吉贛瑞撫龍興南安韶雄汀<lb/>
諸郡連嵗擊之不能平江西行樞宻院副使頁特宻實<lb/>
請益兵江西行省平章呼圖克特穆爾亦以地廣兵寡<lb/>
為言詔江淮省分萬户一軍詣江西俟賊平還翼戊辰<lb/>
浚奇<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>河以溉衮諾爾黄土山民田庚午立鴻吉哩站<lb/>
癸酉尚書省臣言近以江淮饑命行省賑之吏與富民<lb/>
<pb n="KR2a0036_WYG_015-7b"/>
因緣為姦多不及於貧者今杭蘇湖秀四州復大水民<lb/>
鬻妻女易食請輟上供米二十萬石審其貧者賑之帝<lb/>
是其言甲戌萬安寺成佛像及窗壁皆金飾之凡費金<lb/>
五百四十兩有奇水銀二百四十斤遼陽省新附軍逃<lb/>
還各衛者令助造尚書省仍命分道招集之増立直沽<lb/>
海運米倉命征交趾諸軍還家休息一嵗敕緬中行省<lb/>
比到緬中一稟雲南王節制庚辰安南國王陳日烜遣<lb/>
中大夫陳克用來貢方物賜諸王錫錫金百兩銀萬兩<lb/>
<pb n="KR2a0036_WYG_015-8a"/>
鈔千錠及幣帛有差辛巳賜諸王阿齊齊金二百兩銀<lb/>
二萬二千五百兩鈔九千錠及紗羅絹布有差命甘肅<lb/>
行省發新附軍三百人屯田額齊訥陜西省督鞏昌兵<lb/>
五千人屯田六盤山癸未雲南省右丞愛魯克言自發<lb/>
中慶經羅羅白衣入交趾往返三十八戰斬首不可勝<lb/>
計將士自都元帥以下獲功者四百七十四人甲申詔<lb/>
皇孫撫諸軍討叛王和斯果斯哈坦多羅干五月丙戌<lb/>
敕武平路括馬千匹戊子諸王察罕子庫庫岱叛綽和<lb/>
<pb n="KR2a0036_WYG_015-8b"/>
爾執之以來己丑汴梁大霖雨河决襄邑漂麥禾以左<lb/>
右集賽衛士及漢軍五千三百人從皇孫北征甲午發<lb/>
五衛漢兵五千人北征乙未僧格言中統鈔行垂三十<lb/>
年省官皆不知其數今已更用至元鈔宜差官分道置<lb/>
局鉤考中統鈔本從之丙申賜諸王巴拜金百兩銀萬<lb/>
兩金素段五百紗羅絹布等四千五百烏瑪喇來獻璞<lb/>
玉丁酉平江水免所負酒課減米價賑京師改雲南烏<lb/>
撒宣撫司為宣慰司兼管軍萬户府戊戌復蘆臺越支<lb/>
<pb n="KR2a0036_WYG_015-9a"/>
三义沽三鹽使司旺嘉努呼嚕古岱察罕復舉兵反己<lb/>
亥雲南行省言金沙江西通安等五城宜依舊𨽻察罕<lb/>
章宣撫司金沙江東永寜等處五城宜廢以北勝施州<lb/>
為北勝府從之壬寅渾天儀成運米十五萬石詣懿州<lb/>
餉軍及賑饑民乙巳罷興州採蜜提舉司營上都城内<lb/>
倉丁未奉安神主于太廟戊申太白犯畢賜巴圖布琳<lb/>
金百五十兩銀萬五千兩及幣帛紗羅等萬匹辛亥盂<lb/>
州烏河川雨雹五寸大者如掌癸丑詔湖廣省管内並<lb/>
<pb n="KR2a0036_WYG_015-9b"/>
聴平章政事圖們約蘇穆爾節制遷四川省治重慶復<lb/>
遷宣慰司於成都髙麗遣使貢方物詔四川管内並聴<lb/>
行尚書省節制河決汴梁太康通許杞三縣陳潁二州<lb/>
皆被害六月甲寅以新附軍修尚食局庚申賑諸王逹<lb/>
勒巴部曲之饑者及桂陽路饑民辛酉禁上都桓州應<lb/>
昌隆興酒壬戌賜諸王珠卜金銀皆二百五十兩幣帛<lb/>
紗羅萬匹乙丑詔䝉古人總漢軍閱習水戰丁夘又賜<lb/>
諸王珠卜銀二萬五千兩幣帛紗羅羅萬匹復立咸平至<lb/>
<pb n="KR2a0036_WYG_015-10a"/>
建州四驛以延安屯田總管府復𨽻安西省戊辰海<lb/>
將額布勒綽諾犯伊爾根諾爾管軍元帥阿爾台戰却<lb/>
之壬申睢陽霖雨河溢害稼免其租千六十石有奇命<lb/>
諸王齊哩克昆及扈從臣轉米以饋將士之從皇孫者<lb/>
太醫院光禄寺儀鳯司侍儀司拱衛司皆毋𨽻宣徽院<lb/>
罷教坊司入拱衛司癸酉詔加封南海明著天妃為廣<lb/>
祐明著天妃甲戌太白犯井改西南番總管府為永寜<lb/>
路乙亥以考城陳留通許杞太康五縣大水及河溢没<lb/>
<pb n="KR2a0036_WYG_015-10b"/>
民田蠲其租萬五千二百石丙子給兵五十人衛淛西<lb/>
宣慰使史弼使任治盜之責丁丑太陰犯嵗星發兵千<lb/>
五百人詣漢北浚井癸未處州賊桞世英寇青田麗水<lb/>
等縣淛東道宣慰副使史耀討平之資國富昌等一十<lb/>
六屯雨水蝗害稼秋七月甲申朔復葺興靈二州倉命<lb/>
實保齊哈喇齊呼雅克齊左右衛士轉米輸之委省官<lb/>
督運以備賑給丙戌眞定汴梁路蝗運大同太原諸倉<lb/>
米至新城為邉地之儲以南安瑞贛三路連嵗盜起民<lb/>
<pb n="KR2a0036_WYG_015-11a"/>
多失業免逋税萬二千六百石有奇弛寜夏酒禁發大<lb/>
同路粟賑流民保定路霖雨害稼蠲今嵗田租改儲㣥<lb/>
所為提舉司敕征交趾兵官還家休息一嵗壬辰遣筆<lb/>
且齊以鈔五千錠往應昌和糴軍儲改㑹同館為四賓<lb/>
庫戊戌駐驆蘇尼雅爾之地同知江西行樞宻院事頁<lb/>
特宻實上言近以盜起廣東分江西江淮福建三省兵<lb/>
萬人令臣將之討賊臣願萬人内得䝉古軍三百并臣<lb/>
所籍降户萬人置萬户府以蘇黙格爾為達嚕噶齊佩<lb/>
<pb n="KR2a0036_WYG_015-11b"/>
虎符詔許之以沐川等五寨割𨽻嘉定者還𨽻馬湖蠻<lb/>
部總管府己亥熒惑犯氐庚子太白犯鬼膠州連嵗大<lb/>
水民採橡而食命減價糶米以賑之霸漷二州霖雨害<lb/>
稼免其今年田租乙巳太陰掩畢諸王伊津部曲饑分<lb/>
五千户就食濟南保定路唐縣野蠶蠒絲可為帛壬子<lb/>
命卾端戍兵三百一十人屯田命六衛造軍器八月癸<lb/>
丑諸王伊津言臣近將濟寜投下䝉古軍東征其家皆<lb/>
乏食願賜濟南路嵗賦銀使易米而食詔遼陽省給米<lb/>
<pb n="KR2a0036_WYG_015-12a"/>
萬石賑之丙辰熒惑犯房袁之萍鄉縣進嘉禾詔安圖<lb/>
以本部集賽䝉古軍三百人北征己未太白犯軒轅大<lb/>
星辛酉免江州學田租癸亥尚書省成壬申安西省管<lb/>
内大饑蠲其田租二萬一千五百石有奇仍貸粟賑之<lb/>
癸酉以河間等路鹽運司兼管順徳廣平綦陽三鐵冶<lb/>
丙子發米三千石賑穆齊爾岱所部饑民趙晉冀三州<lb/>
蝗丁丑嘉祥魚臺金鄉三縣霖雨害稼蠲其租五千石<lb/>
庚辰車駕次博囉罕諾爾以咸平薦經兵亂發瀋州倉<lb/>
<pb n="KR2a0036_WYG_015-12b"/>
賑之分萬億庫為寳源賦源綺源廣源四庫九月癸未<lb/>
朔熒惑犯天江大駕次野狐嶺甘州旱饑免逋税四千<lb/>
四百石丙戌置汀梅二州驛己丑獻莫二州霖雨害稼<lb/>
免田租八百餘石壬辰大駕至大都乙未罷檀州淘金<lb/>
户都勒齊犯邉庚子太陰犯畢鬼國建都皆遣使貢方<lb/>
物從僧格請營五庫禁中以貯幣帛癸夘熒惑犯南斗<lb/>
命呼圖克民户履地輸税尚書省臣言自立尚書省凡<lb/>
倉庫諸司無不鉤考宜置徵理司秩正三品専治合追<lb/>
<pb n="KR2a0036_WYG_015-13a"/>
財榖以甘肅等處行尚書省㕘政圖嚕英格簽省呉誠<lb/>
並為徵理使從之陞寳鈔總庫永盈庫並為從五品改<lb/>
八作司為提舉八作司秩正六品増元寶永豐及八作<lb/>
司官吏俸庚戌太醫院新編本草成冬十月己未享于<lb/>
太廟庚申從僧格請以省院臺官十二人理算江淮江<lb/>
西福建四川甘肅安西六省錢穀給兵使為衛烏斯藏<lb/>
宣慰使日諾爾旺布嘗賑其管内兵站饑户僧格請賞<lb/>
之賜銀二千五百兩甲子置虎賁司復改為武衛司丙<lb/>
<pb n="KR2a0036_WYG_015-13b"/>
寅賜瀛國公趙㬎鈔百錠以甘州轉運司𨽻都省湖廣<lb/>
省言左右江口溪洞蠻獠置四總管府統州縣洞百六<lb/>
十而所調官畏憚瘴癘多不敢赴請以漢人為達嚕噶<lb/>
齊軍官為民職雜土人用之就擬𤓰爾佳薩哈等七十<lb/>
四人以聞從之大同民李伯祥蘇永福八人謀逆伏誅<lb/>
庚午海都犯邉僧格請明年海道漕運江南米須及百<lb/>
萬石又言安山至臨清為渠二百六十五里若開浚之<lb/>
為工三百萬當用鈔三萬錠米四萬石鹽五萬斤其陸<lb/>
<pb n="KR2a0036_WYG_015-14a"/>
運夫萬三千户復罷為民其賦入及芻粟之估為鈔二<lb/>
萬八千錠費畧相當然渠成亦萬世之利請以今冬備<lb/>
糧費來春浚之制可丙子始造鐡羅圈甲瀛國公趙㬎<lb/>
學佛法于土番已夘額布根入寇巴特瑪喇實引兵擊<lb/>
之塔布岱及呼喇呼安塔哈等戰却之詔免儒户雜徭<lb/>
尚書省臣請令集賢院諸司分道鉤考江南郡學田所<lb/>
入羡餘貯之集賢院以給多才藝者從之給倉官俸髙<lb/>
麗遣使來貢方物十一月壬午鞏昌路薦饑免田租之<lb/>
<pb n="KR2a0036_WYG_015-14b"/>
半仍以鈔三千錠賑其貧者以和斯瑪鼎為管領甘肅<lb/>
陜西等處屯田等户達嚕噶齊督阿端喀什噶爾工匠<lb/>
千五十户屯田丁亥金齒遣使貢方物以山東東西道<lb/>
提刑按察使何榮祖為中書省叅知政事修國子監以<lb/>
居胄子禁有分地臣私役富室為柴米户及賦外雜徭<lb/>
栁州民黄徳清叛潮州民蔡猛等拒殺官軍並伏誅庚<lb/>
寅青克哷克引兵犯建州殺三百餘人咸平大震辛夘<lb/>
烏梁海饑民多殍死給三月糧壬辰罷建昌路屯田總<lb/>
<pb n="KR2a0036_WYG_015-15a"/>
管府癸巳賜諸王伊爾根金五十兩銀五千兩鈔千錠<lb/>
幣帛紗羅等二千匹伊蘇岱爾雅凌海拉遜執衮衮呼<lb/>
圖克岱爾兩叛王歸甲午北兵犯邉詔福建省管内聴<lb/>
行尚書省節制丙申哈瑪爾民饑種不入土命阿雅噶<lb/>
齊以屯田餘糧給之己亥命李思衍為禮部侍郎充國<lb/>
信使以萬努為兵部郎中副之同使安南詔諭陳日烜<lb/>
親身入朝否則必再加兵大都民史吉等請立僧格徳<lb/>
政碑從之辛丑馬八兒國遣使來朝特爾黙入寇甲辰<lb/>
<pb n="KR2a0036_WYG_015-15b"/>
以鞏昌便宜都總帥府統五十餘城兵民事繁改為宣<lb/>
慰使司兼便宜都總帥府改釋教總制院為宣政院秩<lb/>
從一品印用三臺以尚書右丞相僧格兼宣政使庚戌<lb/>
益咸平府戍兵三百十二月乙夘賜阿勒達爾圖等金<lb/>
千二百五十兩銀十二萬五千兩鈔二萬五千錠幣帛<lb/>
布㲲布二萬三千六百六十六匹命上都募人運米萬<lb/>
石赴和林應昌府運米三萬石給鴻吉哩軍丁巳海都<lb/>
犯邉巴圖約蘇圖迎擊死之先是安圖將兵臨邉為錫<lb/>
<pb n="KR2a0036_WYG_015-16a"/>
里濟所執一軍皆没至是巴林來歸從者凡三百九十<lb/>
人賜鈔萬二千五百一十三錠辛酉太陰犯畢癸亥置<lb/>
大都等路打捕民匠等户總管府甲子太陰犯井辛未<lb/>
僧格言有分地之臣例以貧乏為辭希覬賜與財非天<lb/>
墜地出皆取於民苟不愼其出入恐國用不足帝曰自<lb/>
今不當給者汝即畫之當給者宜覆奏朕自處之甲戌<lb/>
太陰犯亢熒惑犯壘壁陣安西王阿南逹來告兵士饑<lb/>
且闕槖駞詔給米六千石及槖駞百乙亥湖頭賊張治<lb/>
<pb n="KR2a0036_WYG_015-16b"/>
囝掠泉州免泉州今嵗田租丙子伊蘇布哈以實勒們<lb/>
叛甘肅行省官約諸王巴拜巴爾達噶駙馬昌吉合兵<lb/>
討之皆自縳請罪獨實勒們以其屬西走追至圖魯卜<lb/>
台之地獲之歸于京師庚辰六衛屯田饑給更休三千<lb/>
人六十日糧高麗國王遣使來貢方物是嵗賜諸王阿<lb/>
雅噶齊等金千兩銀一萬八千三百六十兩絲萬兩綿<lb/>
八萬三千二百兩金素幣一千二百匹絹五千九十八<lb/>
匹賜皇子阿雅噶齊部曲羊馬鈔二十九萬百四十七<lb/>
<pb n="KR2a0036_WYG_015-17a"/>
錠馬二萬六千九百一十四羊十萬二百一十駞八牛<lb/>
九百賙諸王貧乏者鈔二十一萬六百錠馬六千七百<lb/>
二十五羊一萬二千八百五十七牛四十賜妻子家貲<lb/>
沒于寇者鈔三萬二千八百八十錠馬羊百償以羊馬<lb/>
諸物供軍者鈔千六百七十四錠馬四千三百二十五<lb/>
羊三萬四千百九十九駞七十二牛三十賞自寇中拔<lb/>
歸者鈔四千七十八錠因雨雹河溢害稼除民租二萬<lb/>
二千八百石命伊實滿等七百餘人作佛事坐靜于玉<lb/>
<pb n="KR2a0036_WYG_015-17b"/>
塔殿寢殿萬夀山䕶國仁王等寺凡五十四㑹天師張<lb/>
宗演設醮三日以光禄寺直𨽻都省置醴源倉分太倉<lb/>
之麴米藥物𨽻焉以滄州之軍營城為滄溟縣以施州<lb/>
之清江縣𨽻夔路總管府罷安和署大司農言耕曠地<lb/>
三千五百七十頃立學校二萬四千四百餘所積義糧<lb/>
三十一萬五千五百餘石斷死罪九十五人<lb/>
二十六年春正月丙戌地震詔江淮省孟古岱與博囉<lb/>
黙色哈雅及頁特宻實合兵討羣盜之未平者己丑發<lb/>
<pb n="KR2a0036_WYG_015-18a"/>
兵塞沙陀間徳勒格爾河辛夘巴圖布琳言其民千一<lb/>
百五十八户貧乏賜銀十萬五千一百五十兩徙江州<lb/>
都轉運使司治龍興沙布鼎上市舶司嵗輸珠四百斤<lb/>
金三千四百兩詔貯之以待貧乏者哈坦入寇戊戌以<lb/>
荆湖占城省左丞唐古特副諳達呼圖克為䝉古都萬<lb/>
户統兵㑹江淮福建二省及頁特宻實兵討盜于江西<lb/>
蠲漳汀二州田租辛丑遣使代祀岳瀆后土東南海立<lb/>
武衛親軍都指揮使司以侍衛軍六千屯田軍三千江<lb/>
<pb n="KR2a0036_WYG_015-18b"/>
南鎭守軍一千合兵一萬𨽻焉太陰犯氐壬寅海船萬<lb/>
户府言山東宣慰使樂實所運江南米陸負至淮安易<lb/>
閘者七然後入海嵗止二十萬石若由江隂入江至直<lb/>
沽倉民無陸負之苦且米石省運估八貫有奇乞罷膠<lb/>
萊海道運糧萬户府而以漕事責臣當嵗運三十萬石<lb/>
詔許之癸夘髙麗遣使來貢方物賊鍾明亮寇贛州掠<lb/>
寜都據秀嶺詔發江淮省及隣郡戍兵五千遷江西省<lb/>
叅政管如徳為左丞使將兵往討畬民丘大老集衆千<lb/>
<pb n="KR2a0036_WYG_015-19a"/>
人寇長泰縣福州達嚕噶齊托歡同漳州路總管髙傑<lb/>
討平之甲辰復立光禄寺戊申徒廣州按察司於韶州<lb/>
以荆南按察司所統遼逺割三路入淮西二路入江西<lb/>
立咸平至諾延驛十五所廢甘州路宣課提舉司入寜<lb/>
夏都轉運使司遣叅知政事張守智翰林直學士李天<lb/>
英使髙麗督助征日本糧二月辛亥朔詔籍江南户口<lb/>
凡北方諸色人寓居者亦就籍之濬滄州御河癸丑阿<lb/>
雅噶齊請以所部軍屯田咸平懿州以省糧餉己未發<lb/>
<pb n="KR2a0036_WYG_015-19b"/>
和林糧千石賑諸王和尼齊部曲置延禧司秩正三品<lb/>
壬戌哈瑪爾饑命甘肅省發米千石賑之癸亥詔立崇<lb/>
福司為從二品徙江淮省治杭州改浙西道宣慰司為<lb/>
淮東道宣慰司治揚州丙寅尚書省臣言行泉府所統<lb/>
海船萬五千艘以新附人駕之緩急殊不可用宜招集<lb/>
納延及星納噶爾流散户為軍自泉州至杭州立海站<lb/>
十五站置船五艘水軍二百専運番夷貢物及商販奇<lb/>
貨且防禦海道為便從之命福建行省貝降江西行院<lb/>
<pb n="KR2a0036_WYG_015-20a"/>
頁特宻實江淮行省孟古岱合兵擊賊江西大都路總<lb/>
管府判官蕭儀嘗為僧格掾坐受贓事覺帝貸其死欲<lb/>
徙為淘金僧格以儀嘗鉤考萬億庫有追錢之能足贖<lb/>
其死宜解職杖遣之帝曲從之丁夘幸上都以中書右<lb/>
丞相巴延知樞宻院事將北邉諸軍成都管軍萬户劉<lb/>
徳禄上言願以兵五千人招降八畨蠻夷因以進取交<lb/>
趾樞密院請立元帥府以雅爾哈及徳祿並為都元帥<lb/>
分四川軍萬人𨽻之帝從之以拜逹勒為中書平章政<lb/>
<pb n="KR2a0036_WYG_015-20b"/>
事紹興大水詔免未輸田租哈坦兵寇呼嚕口開元路<lb/>
治中烏延雅勒呼格戰連日破之己巳立左右翼萬户<lb/>
府秩從三品伊嚕勒奏江南盜賊凡四百餘處宜選將<lb/>
討之帝曰頁特宻實屢以㨗聞孟古岱已往卿無以為<lb/>
慮皇孫噶瑪拉所部軍乏食發大同路榷塲糧賑之甲<lb/>
戌命鞏昌便宜都總帥汪惟和將所部軍萬人北征令<lb/>
過闕受命乙亥省屯田六署為營田提舉司三月庚辰<lb/>
朔日有食之台州賊楊鎭龍聚衆寜海僣稱大興國寇<lb/>
<pb n="KR2a0036_WYG_015-21a"/>
東陽義烏淛東大震諸王昂吉爾岱時謫婺州帥兵討<lb/>
之立雲南屯田供軍儲僧格言省部成案皆財穀事當<lb/>
令監察御史即省部稽照書姓名於卷末仍命侍御史<lb/>
堅通視之失則連坐從之安西饑減估糶米二萬石甘<lb/>
州饑發鈔萬錠賑之己丑賜陜西屯田總管府農器種<lb/>
粒癸巳東流縣獻芝甲午太陰犯亢乙未鑄渾天儀成<lb/>
癸巳金齒人塞完以其民二十萬一千户有奇來歸仍<lb/>
進象三夏四月己酉復立營田司于寜夏府遼陽省管<lb/>
<pb n="KR2a0036_WYG_015-21b"/>
内饑貸髙麗米六萬石賑之壬子博囉岱上巴實伯里<lb/>
招集户數令甘肅省賑之癸丑命塔海呼圖圖克布哈<lb/>
等所部軍屯狗站北以禦寇寶慶路饑減價糶米萬一<lb/>
千石丙辰命甘肅行省給哈逹所部饑者粟丁巳遣官<lb/>
驗視諸王昂輝貧民給以糧戊午禁江南民挾弓矢犯<lb/>
者籍而為兵置江西福建打捕鷹坊總管府福建轉運<lb/>
司及管軍總管言其非宜詔罷之省江淮屯田打捕提<lb/>
舉司七所存者徐邳海州揚州兩淮淮安髙郵昭信安<lb/>
<pb n="KR2a0036_WYG_015-22a"/>
豐鎭巢蘄黄魚網石湫猶十二所甲子池州貴池縣民<lb/>
王勉進紫芝十二本戊辰安南國王陳日烜遣其中大<lb/>
夫陳克用等來貢方物己巳奇爾濟蘇户居和林驗其<lb/>
貧者賑之庚午沙河決發民築堤以障之癸酉以髙麗<lb/>
國多産銀遣工即其地發旁近民冶以輸官以萊蕪鐵<lb/>
冶提舉司𨽻山東鹽運司甲戌以御史大夫伊嚕勒為<lb/>
太傅加開府儀同三司簽江西等處行尚書省事召江<lb/>
淮行省叅知政事實都赴闕以户部尚書王巨濟専理<lb/>
<pb n="KR2a0036_WYG_015-22b"/>
算江淮省左丞相孟古岱總之置淛東江東江西湖廣<lb/>
福建木綿提舉司責民嵗輸木綿十萬匹以都提舉司<lb/>
總之罷皇孫阿勒坦布哈所設斷事官額森收其印尚<lb/>
書省臣言鞏昌便宜都總帥府已陞宣慰使司乞以舊<lb/>
兼府事别立散府調官分治從之立諸王阿雅噶齊投<lb/>
下人匠提舉司於益都并省雲南大理中慶等路州<lb/>
縣丁丑陞市令司為從五品改大都路甲匠總管府為<lb/>
軍器人匠都總管府尚書省臣言納延以反誅其人户<lb/>
<pb n="KR2a0036_WYG_015-23a"/>
月給米萬七千五百二十三石父母妻子俱在北方恐<lb/>
生它志請徙置江南充沙布鼎所請海船水軍從之五<lb/>
月庚辰發武衛新軍千人濬河西務至通州漕渠癸未<lb/>
移諸王錫錫饑民就食汴梁發大同宣徳等路民築倉<lb/>
於茂烏拉壬辰太白犯鬼日諾爾旺布私以金銀器皿<lb/>
給諸王徹伯爾赫伯等且供饋有勞命如數償之復賞<lb/>
銀五萬兩幣帛各二千匹丙申詔季陽益都淄萊三萬<lb/>
户軍久戍廣東疫死者衆其令二年一更賊鍾明亮率<lb/>
<pb n="KR2a0036_WYG_015-23b"/>
衆萬八千五百七十三人來降江淮福建江西三省所<lb/>
抽軍各還本翼行御史臺復徙於揚州淛西提刑按察<lb/>
司徙蘇州以叅知政事實都為尚書左丞中書叅知政<lb/>
事何榮祖為叅知政事叅議尚書省事張天祐為中書<lb/>
叅知政事己亥設囘囘國子學陞利用監為從三品遼<lb/>
陽路饑免往嵗未輸田租尚書省臣言括大同平陽太<lb/>
原無籍民及人奴為良户畧見成效益都濟南諸道亦<lb/>
宜如之詔以農時民不可擾俟秋冬行之罷永盈庫以<lb/>
<pb n="KR2a0036_WYG_015-24a"/>
所貯上供幣帛入太府監及萬億庫辛丑御河溢入㑹<lb/>
通渠漂東昌民廬舍以莊浪路去甘肅省逺改𨽻安西<lb/>
省省流江縣入渠州泰安寺屯田大水免今嵗租青山<lb/>
苗蠻以不莫臺卑包等三十三寨相繼内附六月戊申<lb/>
朔發侍衛軍二千人濬衮諾爾河渠己酉鞏昌汪惟和<lb/>
言近括漢人兵器臣管内悉已禁絶自今臣凡用兵器<lb/>
乞取之安西官庫帝曰汝家不與它漢人比弓矢不汝<lb/>
禁也任汝執之辛亥詔以雲南行省地逺州縣官多闕<lb/>
<pb n="KR2a0036_WYG_015-24b"/>
六品以下許本省選辟以聞桂陽路寇亂水旱下其估<lb/>
糶米八千七百二十石以賑之己未西番進黒豹庚申<lb/>
諸王奈曼岱敗哈坦兵於托果琳河丙寅永和爾犯邉<lb/>
辛巳詔遣尚書省斷事官圖嚕英格理算雲南復立雲<lb/>
南提刑按察司頁特宻實請以降賊鍾明亮為循州知<lb/>
州宋士賢為梅州判官丘應祥等十八人為縣尹巡尉<lb/>
帝不允令明亮應祥並赴都大都増設倒鈔庫三所遼<lb/>
陽等路饑免今嵗差賦移巴拜部曲饑者就食甘州海<lb/>
<pb n="KR2a0036_WYG_015-25a"/>
都犯邉和林宣慰使奇卜同知奈曼岱副使巴噶圖爾<lb/>
皆反應之哈喇齊饑出粟四千三百二十八石有奇以<lb/>
賑之甲戌西南夷中下爛土等處洞長忽帶等以洞三<lb/>
百寨百一十來歸得户三千餘乙亥金剛努寇扎蘭齊<lb/>
喇立江淮等處財賦總管府掌所籍宋謝太后貲産𨽻<lb/>
中宫丁丑汲縣民朱良進紫芝濟寜東平汴梁濟南棣<lb/>
州順徳平灤眞定霖雨害稼免田租十萬五千七百四<lb/>
十九石秋七月戊寅朔海都犯邉帝親征尚珍署屯田<lb/>
<pb n="KR2a0036_WYG_015-25b"/>
大水從征者給其家己夘駙馬札濟古爾部曲饑賑之<lb/>
辛巳兩淮屯田雨雹害稼蠲今嵗田租雨壞都城發兵<lb/>
民各萬人完之開安山渠成河渠官禮部尚書張孔孫<lb/>
兵部郎中李處選員外郎馬之貞言開魏博之渠通江<lb/>
淮之運古所未有詔賜名㑹通河置提舉司職河渠事<lb/>
甲申四川山齊蠻民四寨五百五十户内附丙戌命百<lb/>
官市馬助邉敕以圖爾哈及侍衛兵百人為僧格𨗳從<lb/>
丁亥發至元鈔萬錠市馬于燕南山東河南太原平陽<lb/>
<pb n="KR2a0036_WYG_015-26a"/>
保定河間平灤戊子太白經天四十五日庚寅鴻和爾<lb/>
卾隆等驛乏食以鈔賑之辛夘太陰犯牛詔遣揚珠濟<lb/>
遜詣江南捜訪術藝之士發和林所屯奇爾濟蘇等軍<lb/>
北征癸巳平灤屯田霖雨損稼甲午御河溢東平濟寜<lb/>
東昌益都眞定廣平歸徳汴梁懷孟蝗乙未太陰犯嵗<lb/>
星丁酉命遼陽行省益兵戍咸平懿州戊戌誅信州叛<lb/>
賊鮑惠日等三十三人右丞李庭等北征辛丑發侍衛<lb/>
親軍萬人赴上都河間大水害稼壬寅賦百官家製戰<lb/>
<pb n="KR2a0036_WYG_015-26b"/>
襖癸夘沙河溢鐵燈杆堤決八月壬子霸州大水民乏<lb/>
食下其估糶直沽倉米五千石乙夘郴之宜章縣為廣<lb/>
東寇所掠免今嵗田租辛酉大都路霖雨害稼免今嵗<lb/>
租賦仍減價糶諸路倉糧壬戌漷州饑發河西務米二<lb/>
千石減價賑糶之癸亥諸王特克實博囉岱所部皆饑<lb/>
敕上都留守司遼陽省發粟賑之甲子頁特宻實以鍾<lb/>
明亮貢物來獻辛未嵗星晝見癸酉以八番羅甸宣慰<lb/>
使司𨽻四川省台婺二州饑免今嵗田租甲戌詔兩淮<lb/>
<pb n="KR2a0036_WYG_015-27a"/>
兩淛都轉運使司及江西榷茶都轉運司諸人毋得沮<lb/>
辦課改四川金竹寨為金竹府徙淛東道提刑按察司<lb/>
治婺州河東山西道提刑按察司治太原宣慰司治大<lb/>
同九月戊寅嵗星犯井己夘置高麗國儒學提舉司從<lb/>
五品丙戌罷濟州泗汶漕運使司丁亥罷卾端宣慰使<lb/>
元師府癸巳以京師糴貴禁有司拘顧商車乙未太陰<lb/>
犯畢丙申熒惑犯太微西垣上將増淛東道宣慰使一<lb/>
員江淮省平章沙布鼎言提調錢穀積怨於衆乞如約<lb/>
<pb n="KR2a0036_WYG_015-27b"/>
蘇穆爾例撥戍兵三百人為衛從之平灤昌國等屯田<lb/>
霖雨害稼甲辰以保定新城定興屯田糧賑其饑貧者<lb/>
乙巳詔福建省及諸司毋沮擾魏天祐銀課冬十月癸<lb/>
丑營田提舉司水害稼太陰犯牛宿距星甲寅熒惑犯<lb/>
右執法以駞運大都米五百石有奇給皇子北安王等<lb/>
部曲乙夘以八番羅甸𨽻湖廣省丙辰禁内外百官受<lb/>
人饋酒食者没其家貲之半甲子享于太廟己巳實納<lb/>
珠爾罕華山城置站一所癸酉尚書省臣言沙布鼎以<lb/>
<pb n="KR2a0036_WYG_015-28a"/>
便宜増置淛東二鹽司合淛東西舊所立者為七乞官<lb/>
知鹽法者五十六人從之平灤水害稼以平灤河間保<lb/>
定等路饑弛河泊之禁閏十月戊寅車駕還大都尚書<lb/>
省臣言南北鹽均以四百斤為引今權豪家多取至七<lb/>
百斤莫若先貯鹽於席來則授之為便從之庚辰僧格<lb/>
言初改至元鈔欲盡收中統鈔故令天下鹽課以中統<lb/>
至元鈔相半輸官今中統鈔尚未可急斂宜令税賦並<lb/>
輸至元鈔商販有中統料鈔聴易至元鈔以行然後中<lb/>
<pb n="KR2a0036_WYG_015-28b"/>
統鈔可盡從之頁特宻實以首賊丘應祥董賢舉歸于<lb/>
京師癸未命遼陽行省給諸王奈曼岱民户乏食者乙<lb/>
酉命自今所授宣勅並付尚書省通州河西務饑民有<lb/>
鬻子去之他州者發米賑之丙戌西南夷生番心<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>等<lb/>
八族計千二百六十户内附廣東賊鍾明亮復反以衆<lb/>
萬人寇梅州江羅等以八千人寇漳州又韶雄諸賊二<lb/>
十餘處皆舉兵應之聲勢張甚詔頁特宻實復與福建<lb/>
江西省合兵討之且諭旨頁特宻實鍾明亮既降朕令<lb/>
<pb n="KR2a0036_WYG_015-29a"/>
汝遣之赴闕而汝玩常不發致有是變自今降賊其即<lb/>
遣之丁亥安南國王陳日烜遣使來貢方物左右衛屯<lb/>
田新附軍以大水傷稼乏食發米萬四百石賑之辰星<lb/>
犯房己丑太陰犯畢熒惑犯進賢庚寅江西宣慰使胡<lb/>
頤孫援沙布鼎例請至元鈔千錠為行泉府司嵗輸珍<lb/>
異物為息從之以胡頤孫遥授行尚書省叅政泉府太<lb/>
卿行泉府司事詔籍江南及四川戸口丙申寳坻屯田<lb/>
大水害稼河南宣慰司請給管内河間眞定等路流民<lb/>
<pb n="KR2a0036_WYG_015-29b"/>
六十日糧遣還其土從之婺州賊葉萬五以衆萬人寇<lb/>
武義縣殺千户一人江淮省平章布琳濟逹將兵討之<lb/>
遣使鉤考大同錢穀及區别給糧人户庚子取石泗濱<lb/>
為磬以補宫縣之樂辛丑羅斛女人二國遣使來貢方<lb/>
物癸夘禁殺羔羊淛西宣慰使史弼請討淛東賊以為<lb/>
淛東宣慰使位哈喇岱上甲辰武平路饑發常平倉米<lb/>
萬五千石賑之保定等屯田戸饑給九十日糧檀州饑<lb/>
民劉徳成犯獵禁詔釋之湖廣省臣言近招降贛州賊<lb/>
<pb n="KR2a0036_WYG_015-30a"/>
胡海等令將其衆屯田自給今過耕時不恤之恐生變<lb/>
命贛州路發米千八百九十石賑之乙巳緬國遣委馬<lb/>
剌菩提班的等來貢方物十一月丙午朔回回實保齊<lb/>
百八十六户居汴梁者申命宣慰司給其田丁未禁江<lb/>
南北權要之家毋沮鹽法戊申敕尚書省發倉賑大都<lb/>
饑民壬子漳州賊陳機察等八千人寇龍巖執千户張<lb/>
武義與楓林賊合福建行省兵大破之陳機察丘大老<lb/>
張順等以其黨降行省請斬之以警衆事下樞宻院議<lb/>
<pb n="KR2a0036_WYG_015-30b"/>
范文虎曰賊固當斬然既降乃殺之何以示信宜並遣<lb/>
赴闕從之癸丑建寜賊黄華弟福結陸廣馬勝復謀亂<lb/>
事覺皆論誅甲寅𤓰沙二州城壞詔發軍民修完之丙<lb/>
辰罷爾尼格所領采石提舉司發米五百八十七石給<lb/>
實保齊五百七十八人之乏食者丁巳平灤昌國屯户<lb/>
饑賑米千六百五十六石改播州為播南路丁夘詔山<lb/>
東東路毋得沮淘金賑文安縣饑民陜西鳯翔屯田大<lb/>
水戊辰太陰犯亢己巳發米千石賑平灤饑民改平恩<lb/>
<pb n="KR2a0036_WYG_015-31a"/>
鎭為丘縣武平路饑免今嵗田租桓州等驛饑以鈔給<lb/>
之十二月丁丑蠡州饑發義倉糧賑之戊寅罷平州望<lb/>
都榛子二驛放其户為民辛巳詔括天下馬一品二品<lb/>
官許乗五匹三品三匹四品五品二匹六品以下皆一<lb/>
匹平灤大水傷稼免其租錫錫坐與哈坦多羅干通謀<lb/>
叛伏誅紹興路總管府判官白絜矩言宋趙氏族人散<lb/>
居江南百姓敬之不衰久而非便宜悉徙京師僧格以<lb/>
聞請擢絜矩為尚書省舍人從之給伊嚕勒所招集户<lb/>
<pb n="KR2a0036_WYG_015-31b"/>
五百人九十日糧徙昂吉爾民户貧乏者就食六盤乙<lb/>
酉命四川䝉古都萬户伊蘇岱選所部軍萬人西征太<lb/>
白犯南斗丁亥封皇子庫庫楚為寜逺王河間保定二<lb/>
路饑發義倉糧賑之仍免今嵗田租摩琳站經亂乏食<lb/>
給九十日糧命回回司天臺祭熒惑庚寅特黙格之地<lb/>
霜殺稼圖爾哈之地饑給九十日糧甲午以管軍萬户<lb/>
汪惟能為征西都元帥將所部軍入漠其先戍漠兵無<lb/>
令還翼乙未蠲大名清豐逋租八百四十石命甘肅行<lb/>
<pb n="KR2a0036_WYG_015-32a"/>
省賑千户額森所部人户之饑者給鈔賑鴻和爾鄂隆<lb/>
站人户庚子武平饑以糧二萬三千六百石賑之巴延<lb/>
遣使來言邉民乏食詔賜網罟使取魚自給巴圖實喇<lb/>
所部阿蘇户饑出粟七千四百七十石賑之癸夘發麥<lb/>
賑廣濟署饑民是嵗馬八兒國進花驢二寜州民張世<lb/>
安進嘉禾一本詔天下梵寺所貯藏經集僧看誦仍給<lb/>
所費俾為嵗例幸大聖夀萬安寺置旃檀佛像命帝師<lb/>
及西僧作佛事坐靜二十㑹免災傷田租眞定三萬五<lb/>
<pb n="KR2a0036_WYG_015-32b"/>
千石濟寜二千一百五十四石東平一百四十七石大<lb/>
名九百二十五石汴梁萬三千九十七石冠州二十七<lb/>
石賜諸王公主駙馬如嵗例為金二千兩銀二十五萬<lb/>
二千六百三十兩鈔一十一萬二百九十錠幣十二萬<lb/>
二千八百匹斷死罪五十九人<lb/>
　<lb/>
　<lb/>
　元史卷十五<lb/>
<pb n="KR2a0036_WYG_015-33a"/>
元史本紀卷十五考證<lb/>
至元二十五年二月壬戌省江南湖北提刑按察司入<lb/>
　荆南　按荆南原本訛京南今㨿地理志改<lb/>
六月甲寅以新附軍修尚食局　按是年七月甲申朔<lb/>
　則甲寅亦當為六月朔日新附原本訛新府今㨿文<lb/>
　義改<lb/>
六月壬申命儀鳳司毋隸宣徽院　按司字原本訛寺<lb/>
　今㨿百官志改<lb/>
<pb n="KR2a0036_WYG_015-33b"/>
十二月甲戌安西王阿南逹來告兵士饑　按安西原<lb/>
　本訛西安今㨿諸王表改<lb/>
是嵗賜諸王阿雅噶齊等　案原本脱是嵗二字今㨿<lb/>
　前後史例増<lb/>
二十六年二月丁夘劉徳禄上言願招降八畨蠻夷<lb/>
　按八畨原文訛八悉今㨿地理志改<lb/>
閏十月辛丑羅斛女人二國來貢　案原本二字誤在<lb/>
　人字上今㨿明南監本改<lb/>
<pb n="KR2a0036_WYG_015-34a"/>
閏十月乙巳緬國遣使來貢方物　案乙巳原本訛丙<lb/>
　午下文十一月丙午朔而上文又有甲辰其為乙巳<lb/>
　之誤無疑今改<lb/>
</p>
<p>
</p>
  </div>
</body>
</text>
</TEI>
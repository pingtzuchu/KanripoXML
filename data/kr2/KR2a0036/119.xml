<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百十九</head> <lb/>
    <p>
<pb n="KR2a0036_WYG_119-1a"/>
欽定四庫全書<lb/>
　元史卷一百十九<lb/>
　　明翰林學士亞中大夫知制誥兼修國史宋　濓等修<lb/>
　列傳第六<lb/>
　　穆呼哩<lb/>
穆呼哩扎拉爾氏世居鄂諾水東父崆根果斡以戚里<lb/>
故在太祖麾下從平黙爾竒斯征奈曼數立功後奈曼<lb/>
又叛太祖與六騎走中道乏食擒水際槖駞殺之燔以<lb/>
<pb n="KR2a0036_WYG_119-1b"/>
啖太祖追騎垂及而太祖馬斃五騎相顧駭愕崆根果<lb/>
斡以所乘馬濟太祖身當追騎死之太祖獲免有子五<lb/>
人穆呼哩其第三子也生時有白氣出帳中神巫異之<lb/>
曰此非常兒也及長沉毅多智猿臂善射挽弓二石强<lb/>
與博爾濟博囉罕齊拉衮事太祖俱以忠勇稱號都爾<lb/>
本庫魯克猶華言四傑也太祖軍嘗失利㑹大雪失牙<lb/>
帳所在夜卧草澤中穆呼哩與博爾濟張裘氊立雪中<lb/>
障蔽太祖達旦竟不移足一日太祖從三十餘騎行谿<lb/>
<pb n="KR2a0036_WYG_119-2a"/>
谷間顧謂曰此中或遇冦當奈何對曰請以身當之既<lb/>
而冦果自林間突出矢下如雨穆呼哩引弓射之三發<lb/>
中三人其酋呼曰爾為誰曰穆呼哩也徐解馬鞍持之<lb/>
捍衛太祖以出冦遂引去克哷王汗與奈曼部相讐戰<lb/>
求援於太祖太祖遣穆呼哩及博爾濟等救之盡殺奈<lb/>
曼之衆于阿勒台之下獲甲仗馬牛而還既而王汗謀<lb/>
襲太祖其下巴爾台知之密告太祖太祖遣穆呼哩選<lb/>
精騎夜斫其營王汗走死諸部大人聞風欵附歲丙寅<lb/>
<pb n="KR2a0036_WYG_119-2b"/>
太祖即皇帝位首命穆呼哩博爾濟為左右萬户從容<lb/>
謂曰國内平定汝等之力居多我與汝猶車之有轅身<lb/>
之有臂也汝等切宜體此勿替初心金之降者皆言其<lb/>
主璟殺戮宗親荒淫日恣帝曰朕出師有名矣辛未從<lb/>
伐金薄宣德遂克德興壬申攻雲中九原諸郡拔之進<lb/>
圍撫州金兵號四十萬陣野狐嶺北穆呼哩曰彼衆我<lb/>
寡弗致死力戰未易破也率敢死士䇿馬横戈大呼䧟<lb/>
陣帝麾諸軍並進大敗金兵追至澮河殭尸百里癸酉<lb/>
<pb n="KR2a0036_WYG_119-3a"/>
攻居庸闗壁堅不得入遣别將哲伯統兵趨紫荆口金<lb/>
左監軍髙琪引兵來拒不戰而潰遂拔涿州因分兵攻<lb/>
下益都濵棣諸城遂次覇州史天倪蕭伯特率衆來降<lb/>
並奏為萬户甲戌從圍燕金主請和北還命統諸軍征<lb/>
遼東次髙州盧琮金朴以城降乙亥禆將蕭額森以計<lb/>
平定東京進攻北京金守將伊木沁率衆二十萬拒花<lb/>
道逆戰敗之斬首八萬餘級城中食盡契丹軍斬闗來<lb/>
降遂逼之其下殺伊木沁推音達琿為帥舉城降穆呼<lb/>
<pb n="KR2a0036_WYG_119-3b"/>
哩怒其降緩欲坑之蕭額森曰北京為遼西重鎮既降<lb/>
而坑之後豈有降者乎從之奏音達琿留守北京以烏<lb/>
頁爾權兵馬都元帥鎮之遣髙德玉劉布斯格爾招諭<lb/>
興中府同知烏里布不從殺布斯格爾德玉走免未㡬<lb/>
吏民殺烏里布推土豪石天應為帥舉城降奏為興中<lb/>
尹兵馬都提控錦州張鯨聚衆十餘萬殺節度使稱臨<lb/>
海郡王至是來降詔穆呼哩以鯨總北京十提控兵從<lb/>
多果朗南征未附州郡穆呼哩密察鯨有反側意請以<lb/>
<pb n="KR2a0036_WYG_119-4a"/>
蕭額森監其軍至平州鯨稱疾逗留復謀遁去監軍蕭<lb/>
額森執送行在誅之鯨弟致憤其兄被誅據錦州叛畧<lb/>
平灤瑞利義懿廣寧等州穆呼哩率䝉古布哈等軍數<lb/>
萬討之州郡多殺致所署長吏降進逼紅羅山主將杜<lb/>
秀降奏為錦州節度使丙子致䧟興中府七月進兵臨<lb/>
興中先遣烏頁爾等攻溜石山諭之曰今若急攻賊必<lb/>
遣兵來援我斷其歸路致可擒也又遣䝉古布哈屯永<lb/>
德縣東候之致果遣鯨子東平將騎兵八千步卒三萬<lb/>
<pb n="KR2a0036_WYG_119-4b"/>
援溜石䝉古布哈引兵趨之馳報穆呼哩夜半引兵疾<lb/>
馳遇於神水縣東夾擊之分麾下兵之半下馬步戰選<lb/>
善射者數千令曰賊步兵無甲疾射之乃麾騎兵齊進<lb/>
大敗之斬東平及士卒萬二千八百餘級括開義縣進<lb/>
圍錦州致遣張太平髙益出戰又敗之斬首三千餘級<lb/>
溺死者不可勝數圍守月餘致憤將校不戮力殺敗將<lb/>
二十餘人髙益懼縛致出降伏誅廣寧劉琰懿州田和<lb/>
尚降穆呼哩曰此叛冦存之無以懲後除工匠優伶外<lb/>
<pb n="KR2a0036_WYG_119-5a"/>
悉屠之拔蘇復海三州斬完顔仲嘉努咸平宣撫冨森<lb/>
等率衆十餘萬遁入海島丁丑八月詔封太師國王都<lb/>
行省承制行事賜誓券黄金印曰子孫傳國世世不絶<lb/>
分鴻吉哩伊竒喇斯烏嚕古莽果等十軍及烏頁爾契<lb/>
丹畨漢等軍並屬麾下且諭曰太行之北朕自經畧太<lb/>
行以南卿其勉之賜大駕所建九斿大旗仍諭諸將曰<lb/>
穆呼哩建此旗以出號令如朕親臨也乃建行省于燕<lb/>
雲以圖中原遂自燕南攻遂城及蠡州諸城拔之冬破<lb/>
<pb n="KR2a0036_WYG_119-5b"/>
大名府遂東定益都淄登萊濰密等州戊寅自西京由<lb/>
大和嶺入河東攻太原忻代澤潞汾霍等州悉降之遂<lb/>
徇平陽金守臣棄城遁以前鋒托卜安扎爾統蒙古軍<lb/>
鎮之拒金兵以義州監軍李廷植之弟守忠權河東南<lb/>
路帥府事己夘以蕭特穆爾等出雲朔攻降岢嵐火山<lb/>
軍以誥里濟達為元帥達嚕噶齊攻拔吉隰州擊綘州<lb/>
克之庚辰復由燕徇趙至滿城武仙舉真定來降權知<lb/>
河北西路兵馬事史天倪進言曰今中原粗定而所過<lb/>
<pb n="KR2a0036_WYG_119-6a"/>
猶縱兵抄掠非王者弔民之意也穆呼哩曰善下令禁<lb/>
無剽掠所獲老稚悉遣還田里軍中肅然吏民大悦兵<lb/>
至滏陽金邢州節度使武貴迎降進攻天平寨破之遣<lb/>
䝉古布哈分兵畧定河北衛懐孟州入濟南嚴實籍所<lb/>
𨽻相魏磁洺恩博滑濬等州户三十萬詣軍門降時金<lb/>
兵屯黄陵岡號二十萬遣步兵二萬襲濟南穆呼哩以<lb/>
輕兵五百擊走之遂㑹大軍薄黄陵岡金兵陣河南岸<lb/>
示以死戰穆呼哩曰此不可用長兵當以短兵取勝令<lb/>
<pb n="KR2a0036_WYG_119-6b"/>
騎下馬引滿齊發亦下馬督戰果大敗之溺死者衆進<lb/>
攻楚丘楚丘城小而固四面皆水令諸軍以草木填塹<lb/>
直抵城下嚴實率所部先登拔之攻下單州圍東平以<lb/>
實權山東西路行省戒之曰東平糧盡必棄城走汝伺<lb/>
其去即入城安輯之勿苦郡縣以敗事也留蘇嚕克圖<lb/>
以䝉古軍三千屯守之辛巳四月東平糧盡金行省孟<lb/>
古奔汴蘇嚕克圖邀擊之斬七千餘級孟古引數百騎<lb/>
遁去實入城建行省撫其民先是郡王岱遜攻洺不下<lb/>
<pb n="KR2a0036_WYG_119-7a"/>
至是遣石天應抜之五月還軍野狐嶺宋漣水忠義統<lb/>
轄石珪來降以為濟兖單三州都總管予綉衣玉帶勞<lb/>
之曰汝不憚跋涉數千里慕義而來尋當列奏賜汝髙<lb/>
爵爾其勉之京東安撫使張琳亦來降以琳行山東東<lb/>
路益都滄景濵棣等州都元帥府事鄭遵亦以棗鄉蓨<lb/>
縣降陞為完州以遵為節度使行元帥府事秋八月從<lb/>
駐青冢監國公主遣使來勞大饗將士由東勝渡河西<lb/>
夏國李王請以兵五萬屬焉冬十月復由雲中歴太和<lb/>
<pb n="KR2a0036_WYG_119-7b"/>
寨入葭州金將王公佐遁以石天應權行臺兵馬都元<lb/>
帥進取綏德破馬蹄寨距延安三十里止舍金行省完<lb/>
顔哈達出兵三萬陣于城東䝉古布哈以騎三千覘之<lb/>
馳報曰彼見吾兵少有輕敵心明日合戰當佯敗可以<lb/>
伏兵取勝也從之夜半以大軍銜枚齊進伏於東城十<lb/>
五里兩谷間明日蒙古布哈進兵望見金兵即棄皷旗<lb/>
走金兵果追之伏發皷聲震天地萬矢齊下金兵大敗<lb/>
斬七千級獲馬八百哈達走保延安圍之旬日不下乃<lb/>
<pb n="KR2a0036_WYG_119-8a"/>
南徇洛川克鄜州北京權帥石天應擒送金驍將張鐵<lb/>
槍穆呼哩責其不降厲聲答曰我受金朝厚恩二十餘<lb/>
年今事至此有死而已穆呼哩義之欲解其縛諸將怒<lb/>
其不屈竟殺之遂降坊州大饗士卒聞金復取隰州以<lb/>
希禪為經畧使於是復由丹州渡河圍隰克之留和卓<lb/>
統䝉古軍鎮石隰間以田雄權元帥府事壬午秋七月<lb/>
令䝉古布哈引兵出秦隴以張聲勢視山川險夷大兵<lb/>
道雲中攻下孟州四蹄寨遷其民于州拔晉陽義和寨<lb/>
<pb n="KR2a0036_WYG_119-8b"/>
進克三清巖入霍邑山堡遷其人於趙城縣薄青龍堡<lb/>
金平陽公胡天祚拒守禆將冨察鼎珠監軍王和開壁<lb/>
降遷天祚于平陽八月有星晝見隠士喬静真曰今觀<lb/>
天象未可征進穆呼哩曰主上命我平定中原今河北<lb/>
雖平而河南秦鞏未下若因天象而不進兵天下何時<lb/>
而定耶且違君命得為忠乎冬十月過晉至絳拔榮州<lb/>
胡瓶堡所至望風歸附河中久為金有至是復來歸穆<lb/>
呼哩召石天應謂曰蒲為河東要害我擇守者非君不<lb/>
<pb n="KR2a0036_WYG_119-9a"/>
可乃以天應權河東南北路陜右闗西行臺平陽李守<lb/>
忠太原攸哈喇巴圖隰州田雄並受節制命天應造浮<lb/>
梁以濟歸師乃渡河拔同州下蒲城徑趍長安金京兆<lb/>
行省完顔哈達擁兵二十萬固守乃分麾下烏爾古納<lb/>
台哈布哈兵六千屯守之遣昻吉將兵三千斷潼闗遂<lb/>
西擊鳳翔月餘不下謂諸將曰吾奉命専征不數年取<lb/>
遼西遼東山東河北不勞餘刀前攻天平延安今攻鳳<lb/>
翔皆不下豈吾命將盡耶乃駐兵渭水南遣䝉古布哈<lb/>
<pb n="KR2a0036_WYG_119-9b"/>
南越牛嶺闗狥宋鳳州而還時中條山賊侯七等聚衆<lb/>
十餘萬伺大兵既西謀襲河中石天應遣别將吳權府<lb/>
引兵五百夜出東門伏兩谷間戒之曰候賊過半急擊<lb/>
之我出其前爾攻其後可克也吳權府醉酒失期天應<lb/>
戰死城陷賊燒燬廬舍殺掠人民還走中條先鋒元帥<lb/>
安扎爾邀擊敗之斬數萬級侯七復遁去穆呼哩以天<lb/>
應子烏格襲領具衆癸未春師還浮梁未成顧諸將曰<lb/>
橋未畢工安可坐待乎復攻下河西堡寨十餘三月渡<lb/>
<pb n="KR2a0036_WYG_119-10a"/>
河還聞喜縣疾篤召其弟岱遜曰我為國家助成大業<lb/>
擐甲執鋭垂四十年東征西討無復遺恨苐恨汴京未<lb/>
下耳汝其勉之薨年五十四厥後太祖親攻鳳翔謂諸<lb/>
將曰使穆呼哩在朕不親至此矣至治元年詔封崆根<lb/>
果斡推忠效節保大佐運功臣太師開府儀同三司上<lb/>
柱國魯國王諡宣忠穆呼哩體仁開國輔世佐命功臣<lb/>
太師開府儀同三司上柱國魯國王諡忠武子博囉嗣<lb/>
博囉沈毅魁傑寛厚愛人通諸國語善騎射年二十七<lb/>
<pb n="KR2a0036_WYG_119-10b"/>
入朝行在所時太祖在西域夏國主李王隂結外援蓄<lb/>
異圖密詔博囉討之甲申秋九月攻銀州克之斬首數<lb/>
萬級獲生口馬駞牛羊數十萬俘監府塔爾海命都元<lb/>
帥䝉古布哈將兵守要害而還乙酉春復朝行在所同<lb/>
知真定府事武仙叛殺都元帥史天倪脅居民遁于雙<lb/>
門寨仙弟質於軍中挈家逃歸遣賽罕追及於紫金闗<lb/>
斬之命天倪弟天澤代領帥府事丙戌夏詔封功臣户<lb/>
口為食邑曰十投下博囉居其首宋將李全陷益都執<lb/>
<pb n="KR2a0036_WYG_119-11a"/>
元帥張琳送楚州秋七月郡王岱遜率兵圍全于益都<lb/>
冬十二月博囉引兵入齊先遣李喜孫招諭全全欲降<lb/>
部將田世榮等不從殺喜孫丁亥春三月全突圍欲走<lb/>
邀擊大敗之斬首七千餘級自相蹂踐溺死不可勝計<lb/>
夏四月城中食盡全降諸將皆曰全勢窮出降非心服<lb/>
也今若不誅後必為患博囉曰不然誅一人易耳山東<lb/>
未降者尚多全索得人心殺之不足以立威徒失民望<lb/>
表聞詔博囉便宜處之乃以全為山東淮南楚州行省<lb/>
<pb n="KR2a0036_WYG_119-11b"/>
鄭衍德田世榮副之郡縣聞風欵附山東悉平時滕州<lb/>
尚為金守諸將或言炎暑未可進攻博囉曰主上親督<lb/>
大軍平定西域數年未聞當暑不戰我等安敢自逸乎<lb/>
遂促進兵金兵出戰敗之斬三千餘級其餘老㓜開門<lb/>
出降以州屬石天禄俾先鋒元帥蕭鼐爾台統䝉古軍<lb/>
屯濟兖庫庫布哈以兵三千屯濰沂莒備宋千户阿里<lb/>
統大軍駐河北備金九月師還至燕獵于昌平民持牛<lb/>
酒以獻卻之及還賜館人銀數百兩聞太祖崩趨赴北<lb/>
<pb n="KR2a0036_WYG_119-12a"/>
庭哀毁遘疾戊子夏五月薨年三十二至治元年詔封<lb/>
純誠開濟保德輔運功臣太師開府儀同三司上柱國<lb/>
魯國王諡忠定子七人長塔斯次蘇肯徹爾次巴圖爾<lb/>
次拜納次額黙根次額布根次阿爾齊蘇<lb/>
塔斯一名扎拉古㓜與常兒異英才大畧綽有祖風穆<lb/>
呼哩常曰成吾志必此兒也及長每語必先忠孝曰大<lb/>
丈夫受天子厚恩當效死行陣間以圖報稱安能委靡<lb/>
苟且目前以隳先世勲業哉年十八襲爵遂至雲中庚<lb/>
<pb n="KR2a0036_WYG_119-12b"/>
寅秋七月叛將武仙圍潞州太宗命塔斯救之仙聞之<lb/>
退軍十餘里大兵未至塔斯率十餘騎覘賊形勢仙恐<lb/>
有伏不敢犯塔斯曰日暮矣待明旦擊之是夜五皷金<lb/>
將伊喇布哈來襲我師與戰不利退守沁南賊還攻潞<lb/>
州城陷主將任存死之冬十月帝親征遣萬户揚珠吉<lb/>
達與塔斯復取潞州仙夜遁邀擊之斬首七千餘級以<lb/>
任存侄代領其衆十一月帝攻鳳翔命塔斯守潼闗以<lb/>
備金兵河中自石天應死復為金有辛卯帝親攻拔之<lb/>
<pb n="KR2a0036_WYG_119-13a"/>
金元帥完顔和拉遁塔斯追斬之壬辰春睿宗與金兵<lb/>
相拒于汝漢間金步騎二十萬帝命塔斯與親王阿齊<lb/>
台昆布哈合軍先進渡河以為聲援至三峯山方與睿<lb/>
宗兵合金兵成列將戰㑹大雪分兵四出塔斯冐矢右<lb/>
先挫其鋒諸軍繼進大敗金兵擒伊拉布哈完顔哈達<lb/>
單騎走鈞州追斬之遂拔鈞州三月帝北還詔塔斯與<lb/>
呼圖克統兵畧定河南諸郡皆降惟汴京歸德蔡州未<lb/>
下塔斯遣使請曰臣之祖父佐興大業累著勲伐臣襲<lb/>
<pb n="KR2a0036_WYG_119-13b"/>
世爵曾無寸效去嵗復失利上黨罪當萬死願分攻汴<lb/>
城一隅以報陛下帝壯其言命卜之不利乃止癸巳秋<lb/>
九月從定宗于潛邸東征擒金咸平宣撫完顔萬努于<lb/>
遼東萬努自乙亥嵗率衆保東海至是平之甲午秋七<lb/>
月朝行在所時諸王大㑹帝顧塔斯曰先皇帝肇開大<lb/>
業垂四十年今中原西夏髙麗回鶻諸國皆已臣附惟<lb/>
東南一隅尚阻聲教朕欲躬行天討卿等以為何如羣<lb/>
臣未對塔斯對曰臣家累世受恩圖報萬一正在今日<lb/>
<pb n="KR2a0036_WYG_119-14a"/>
臣雖駑鈍願仗天威掃清淮浙何勞大駕親臨不測之<lb/>
地哉帝悦曰塔斯雖年少英風美績簡在朕心終能成<lb/>
我家大事矣賜黄金甲玻瓈帶及良弓二十命與王子<lb/>
庫春總軍南征乙未冬拔棗陽庫春别徇襄鄧塔斯引<lb/>
兵攻郢郢瀕漢江城堅兵精且多戰艦塔斯命造木筏<lb/>
遣汶上逹嚕噶齊劉巴圖爾將死士五百乗筏進擊引<lb/>
騎兵沿岸迎射大破之溺死者過半餘皆走郢壁堅不<lb/>
能下俘生口馬牛數萬而還丙申冬十月復出鄧州遂<lb/>
<pb n="KR2a0036_WYG_119-14b"/>
至蘄黄蘄州遣使獻金帛牛馬犒師請曰宋小國也進<lb/>
貢大朝有年矣惟王以生靈為念乃捨之遂進拔符鎮<lb/>
六安縣焦家寨丁酉秋九月由八栁渡河入汴京守臣<lb/>
劉甫置酒大慶殿塔斯曰此故金主所居我人臣也不<lb/>
可處此遂宴於甫家冬十月復與昆布哈攻光州主將<lb/>
黄舜卿降昆布哈率兵别畧黄州塔斯攻大蘇山斬首<lb/>
數千級獲生口牛馬以千數戊戌春正月至安慶府官<lb/>
民皆遁于江東至北峽闗宋汪統制率兵三千降遷之<lb/>
<pb n="KR2a0036_WYG_119-15a"/>
尉氏三月朝行在所秋九月帝宴羣臣于行宫塔斯大<lb/>
醉帝語侍臣曰塔斯神已逝矣其能久乎冬十二月還<lb/>
雲中已亥春三月薨年二十八子蘇都爾㓜弟蘇肯徹<lb/>
爾襲蘇都爾既長别賜民三千户為食邑得建國王旗<lb/>
幟降五品印一七品印二付其家臣置官屬如列侯故<lb/>
事蘇都爾薨子呼圖克華襲呼圖克華薨子呼圖克特<lb/>
穆爾襲呼圖克特穆爾薨子寳格襲寳格薨子道通襲<lb/>
蘇肯徹爾性嚴厲賞罰明信人莫敢犯與兄塔斯從太<lb/>
<pb n="KR2a0036_WYG_119-15b"/>
宗攻鳳翔將兵抵潼闗與金人戰皆有功既滅金皇子<lb/>
庫春攻宋棗陽入郢蘇肯徹爾皆與焉及塔斯薨蘇肯<lb/>
徹爾襲爵即上京之西阿爾察圖置營總中都行省䝉<lb/>
古漢軍凡他行省監鎮事必先白之定其可否而後上<lb/>
聞帝嘗遣使至見其威容凛然倜儻有竒氣所部軍士<lb/>
紀綱整肅還朝以告帝曰真穆呼哩家兒也他國使有<lb/>
至者每見皆倉皇失次不能措辭必慰撫良久始得盡<lb/>
其所欲言左右或諫曰諸王百司既莫敢越而復示之<lb/>
<pb n="KR2a0036_WYG_119-16a"/>
以威使人怖畏盍少加寛恕以待之蘇肯徹爾曰爾言<lb/>
誠是然時有不同寛猛各有所宜施天下初附民心未<lb/>
安萬一守者自縱事變忽起悔之晩矣尋薨延祐三年<lb/>
贈宣忠同德翊運功臣太師開府儀同三司上柱國追<lb/>
封為東平郡王諡忠宣子四人曰和爾齊襲王爵曰納<lb/>
顔曰姜衛曰薩滿姜衛自有傳<lb/>
納顔性謙和好學以賢能稱蘇肯徹爾薨憲宗擇於諸<lb/>
子命納顔襲爵納顔力辭曰臣有兄和爾齊當襲帝曰<lb/>
<pb n="KR2a0036_WYG_119-16b"/>
朕知之然柔弱不能勝和爾齊亦固讓納顔頓首涕泣<lb/>
力辭不得命既而曰若然則王爵必不敢受願代臣兄<lb/>
行軍國之事於是和爾齊襲為國王事無巨細必與納<lb/>
顔謀議剖決精當無所壅滯世祖在潛藩常與論事納<lb/>
顔敷陳大義又明習典故世祖謂左右曰納顔後必可<lb/>
大用因號之曰色辰猶華言大賢也納顔雖居顯要而<lb/>
小心謹畏每誨羣從子弟曰先世從太祖皇帝出入矢<lb/>
石間被堅執鋭斬將搴旗勤勞四十餘年遂成功名以<lb/>
<pb n="KR2a0036_WYG_119-17a"/>
故一家䝉恩深厚可謂極矣慎勿驕惰以墮先王之名<lb/>
爾曹戒之病卒世祖聞之為之悲悼至正八年贈中奉<lb/>
大夫遼陽等處行中書省㕘知政事䕶軍追封魯郡公<lb/>
子二人曰碩迪曰巴顔□爾碩迪通敏有幹才世祖即<lb/>
位入宿衛典朝儀後同知通政院事嘗言遼東温綽濟<lb/>
喇敏二種民數為冦宜遣近臣諭之帝方難其人僉曰<lb/>
惟碩迪元勲世胄可使帝深然之以問碩迪對曰先臣<lb/>
從太祖皇帝定天下不辭險艱以立勲業陛下不以臣<lb/>
<pb n="KR2a0036_WYG_119-17b"/>
年少愚戇願請行帝大喜賜御衣錫燕以行碩迪至集<lb/>
諸萬户陳兵衝要詰其渠魁誅之脅從者皆降帝大悦<lb/>
賞賚有差後從征納延及使西域屢建殊勲卒贈推忠<lb/>
宣惠寧逺功臣諡忠敏加贈資善大夫嶺北等處行中<lb/>
書省右丞上䕶軍追封魯郡公<lb/>
巴圖爾從世祖征伐為先鋒元帥累立戰功世祖在潛<lb/>
邸從容語巴圖爾曰今天下稍定我欲勸主上駐蹕回<lb/>
鶻以休兵息民何如對曰幽燕之地龍蟠虎踞形勢雄<lb/>
<pb n="KR2a0036_WYG_119-18a"/>
偉南控江淮北連朔漠且天子必居中以受四方朝覲<lb/>
大王果欲經營天下駐蹕之所非燕不可世祖憮然曰<lb/>
非卿言我㡬失之已未秋命巴圖爾率諸軍由蔡伐宋<lb/>
且移檄諭宋沿邉諸將遂與世祖兵合而南五戰皆捷<lb/>
遂渡大江傳于鄂㑹憲宗崩于蜀額哷布格搆亂和琳<lb/>
世祖北還留巴圖爾總軍務以待命世祖至開平即位<lb/>
還定都于燕嘗曰朕居此以臨天下巴圖爾之力也師<lb/>
還中統二年卒于軍大德八年追贈推誠宣力翊衛功<lb/>
<pb n="KR2a0036_WYG_119-18b"/>
臣太師開府儀同三司上柱國東平王諡武靖夫人特<lb/>
穆爾昭睿順聖皇后同母姊也子四人長安圖次鼎通<lb/>
次巴圖和坦他姬子曰和通襲國王安圖别有傳<lb/>
托多爾台崆根果斡第三子岱遜郡王之後父曰孟克<lb/>
從憲宗征伐累立戰功嵗己未攻合州㑹憲宗崩命托<lb/>
多爾台䕶靈駕赴北㑹額埓布格叛拘留數日逃歸追<lb/>
騎執以北還將殺之親王烏蘇台裕隆達實曰托多爾<lb/>
台乃太師國王之裔不可殺也遂獲免至元元年從烏<lb/>
<pb n="KR2a0036_WYG_119-19a"/>
蘇台來歸世祖嘉之授懐逺大將軍佩金虎符世襲東<lb/>
平達嚕噶齊命宿衛士四十人給驛送之官所莅官一<lb/>
紀鎮静不擾鄆人賴之以安卒年四十二子四人哲伯<lb/>
幼嗜讀書習翰墨至元十四年監東平官少中大夫多<lb/>
善政以清白稱嘗出家藏書二千餘卷置東平廟學使<lb/>
學徒講肄之尋授嘉議大夫江南湖北道提刑按察使<lb/>
改浙西大徳四年入覲賜金段十疋明年春卒年五十<lb/>
一子三人皆早喪自哲伯除按察使弟圖卜新嗣其職<lb/>
<pb n="KR2a0036_WYG_119-19b"/>
圖卜新性淳静喜怒不形知民疾苦而能以善道之旱<lb/>
嘗致禱即雨嵗饑請於朝發廩以賑之睦同僚興學校<lb/>
加太中大夫士民刻石紀其政績云卒年五十一子五<lb/>
人長布拉噶齊次達實托音次鄂爾和次鄂勒哲布哈<lb/>
次琉珠瑪皆以次嗣為東平達嚕噶齊<lb/>
托克托祖嗣國王蘇肯徹爾沉深有智畧奉命征討所<lb/>
向克捷父薩滿幼頴異襁褓時世祖撫育之若子嘗挾<lb/>
之南征同舟濟大江慮其有失繫之御榻及長常侍左<lb/>
<pb n="KR2a0036_WYG_119-20a"/>
右帝嘗詔之曰男女異路古制也况掖庭乎禮不可不<lb/>
肅汝其司之既而近臣博囉衘命遽出行失其次薩滿<lb/>
怒其違禮執而囚之别室帝恠其久不至詢知其故命<lb/>
釋其罪薩滿因進曰令自陛下出陛下乃自違之何以<lb/>
責臣下乎帝曰卿言誠是也由是有意大任之㑹以疾<lb/>
卒不果年僅十有七托克托幼既失怙其母博囉罕篤<lb/>
意教之孜孜若恐不及稍長直宿衛世祖復親誨導尤<lb/>
以嗜酒為戒既冠儀觀甚偉喜與儒士語每聞一善言<lb/>
<pb n="KR2a0036_WYG_119-20b"/>
善行若獲拱璧終身識之不忘至元二十四年從征納<lb/>
顔帝駐驆於山巔旌旗蔽野皷未作候者報有隙可乗<lb/>
托克托即擐甲率家奴數十人疾馳擊之衆披靡不敢<lb/>
前帝望見之大加嗟賞遣使者勞之且召還曰卿勿輕<lb/>
進此冦易擒也視其刀已折馬已中箭矣帝顧謂近臣<lb/>
曰薩滿不幸早死托克托幼朕撫而教之常恐其不立<lb/>
今能如此薩滿為有子矣遂親解佩刀及所乗馬賜之<lb/>
由是深加器重得預聞機密之事其後哈坦復為亂成<lb/>
<pb n="KR2a0036_WYG_119-21a"/>
宗時在潛邸督師往征托克托引衆率先躍馬蹙之其<lb/>
衆大潰托克托馬陷于淖哈坦兵復進挑戰托克托弟<lb/>
阿喇卜丹奮戈衝撃遂大敗之成宗即位其寵顧為尤<lb/>
篤常侍禁闥出入惟謹退語家人曰我昔親承先帝訓<lb/>
飭令毋嗜飲今未能絶也豈有為人知過而不能改者<lb/>
乎自今以往家人有以酒至吾前者即痛懲之帝聞之<lb/>
喜曰扎拉台如托克托者無㡬今能剛制於酒真可大<lb/>
用矣即拜資德大夫上都留守通政院使虎賁衛親軍<lb/>
<pb n="KR2a0036_WYG_119-21b"/>
都指揮使政令嚴肅克修其職三年朝議以江浙行省<lb/>
地大人衆非世臣有重望者不足以鎮之進拜榮祿大<lb/>
夫江浙等處行中書省平章政事有㫖命中書祖道都<lb/>
門外以餞之始至嚴飭左右毋預公家事且戒其掾屬<lb/>
曰僕從有私囑者慎勿聽若軍民諸事有闗於利害者<lb/>
則言之當言而不言爾之責也言而不聽我之咎也聞<lb/>
者為之悚慄時朱清張瑄以海運之故致位㕘知政事<lb/>
怙勢多行不法恐事覺以黄金五十兩珠三囊賂托克<lb/>
<pb n="KR2a0036_WYG_119-22a"/>
托求蔽其罪托克托大怒繫之有司遣使奏聞帝喜曰<lb/>
托克托我家老臣之子孫其志固宜與衆人殊賜内府<lb/>
黄金五十兩命回使寵賚之有豪民白晝殺人托克托<lb/>
立命有司按法誅之自是豪猾屛息民賴以安帝以浙<lb/>
民相安之久未及召還大德十一年卒于位年四十四<lb/>
子多爾濟别有傳<lb/>
　　博爾濟<lb/>
博爾濟阿爾拉氏始祖勃端察爾以才武雄朔方父諾<lb/>
<pb n="KR2a0036_WYG_119-22b"/>
海阿爾斯蘭與烈祖神元皇帝接境敦睦隣好博爾濟<lb/>
志意沈雄善戰知兵太祖於潛邸共履艱危義均同氣<lb/>
征伐四出無往不從時諸部未寧博爾濟毎警夜帝寢<lb/>
必安枕寓直於内語及政要或至達旦君臣之契猶魚<lb/>
水也初伊勒錦部卒盜牧馬博爾濟與往追之時年十<lb/>
三知衆寡不敵乃出竒從旁夾擊之盜舍所掠去及戰<lb/>
于和濟格爾兩軍相接下令殊死戰跬步勿退博爾濟<lb/>
繫馬於腰跽而引滿分寸不離故處太祖嘉其勇膽又<lb/>
<pb n="KR2a0036_WYG_119-23a"/>
嘗潰圍於竒<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>太祖失馬博爾濟擁帝累騎而馳頓止<lb/>
中野㑹天雨雪失牙帳所在卧草澤中與穆呼哩張氊<lb/>
裘蔽帝通夕植立足蹟不移及旦雪深數尺遂免於難<lb/>
黙爾竒斯之戰亦以風雪迷陣再入敵中求太祖不見<lb/>
急趨輜重則帝已還卧憇車中聞博爾濟至曰此天贊<lb/>
我也丙寅嵗太祖即皇帝位君臣之分益密嘗從容謂<lb/>
博爾濟及穆呼哩曰今國内平定多汝等之力我之與<lb/>
汝猶車之有轅身之有臂汝等宜體此勿替遂以博爾<lb/>
<pb n="KR2a0036_WYG_119-23b"/>
濟及穆呼哩為左右萬户各以其屬翊衛位在諸將上<lb/>
皇子察罕台出征西域有㫖從博爾濟受教博爾濟教<lb/>
以人生經涉險阻必獲善地所過無輕舍止太祖謂皇<lb/>
子曰朕之教汝亦不踰是未㡬賜廣平路户一萬七千<lb/>
三百有竒為分地以老病薨太祖痛悼之大德五年贈<lb/>
推忠協謀佐運功臣太師開府儀同三司追封廣平王<lb/>
諡武忠子博囉台襲爵萬户贈推誠宣力保順功臣太<lb/>
師開府儀同三司追封廣平王諡忠定孫伊實特穆爾<lb/>
<pb n="KR2a0036_WYG_119-24a"/>
伊實特穆爾世祖時嘗寵以不名賜號伊嚕勒諾延猶<lb/>
華言能官也弱冠襲爵統阿勒台部器量宏達莫測其<lb/>
際世祖聞其賢驛召赴闕見其風骨龎厚解御服銀貂<lb/>
賜之時重大官内膳之選特命領其事侍宴内殿伊實<lb/>
特穆爾起行酒詔諸王妃皆為答禮至元十二年拜御<lb/>
史大夫時江南既定益封功臣後遂賜全州清湘縣户<lb/>
為分地其在中臺務振宏綱弗親細故興利之臣欲援<lb/>
金舊制併憲司入漕府當政者乂請以郡府之吏互照<lb/>
<pb n="KR2a0036_WYG_119-24b"/>
憲司檢底伊實特穆爾曰風憲所以戢奸若是有傷監<lb/>
臨之體其議乃沮遇事廷辯吐辭鯁直世祖毎為之霽<lb/>
威至元二十四年宗王納延叛東鄙世祖躬行天討命<lb/>
總戎者先之世祖至半道伊實特穆爾已退敵僵尸覆<lb/>
野數旬之間三戰三捷獲納延以獻詔選乗輿槖駞百<lb/>
蹄勞之謝曰天威所臨猶風偃草臣何力之有世祖還<lb/>
留伊實特穆爾𠞰其餘黨乃執其酋金嘉努以獻戮其<lb/>
同惡數人於軍前明年納延之遺孽哈坦多羅干復叛<lb/>
<pb n="KR2a0036_WYG_119-25a"/>
再命出師兩與之遇皆敗之追及兩河其衆大衂遂遁<lb/>
時已盛冬聲言俟春方進乃倍道兼行過黒龍江擣其<lb/>
巢穴殺戮殆盡哈坦多羅干莫知所終夷其城撫其民<lb/>
而還詔賜内府七寳冠帶以旌之加太傅開府儀同三<lb/>
司中命禦邉杭愛二十九年加録軍國重事知樞密院<lb/>
事宗王帥臣咸禀命焉特賜步輦入内位望之重廷臣<lb/>
無出其右三十年成宗以皇孫撫軍北邉伊實特穆爾<lb/>
輔行請授皇孫以儲闈舊璽詔從之三十一年世祖崩<lb/>
<pb n="KR2a0036_WYG_119-25b"/>
皇孫南還宗室諸王㑹于上都定䇿之際伊實特穆爾<lb/>
起謂晉王噶瑪拉曰宫車晏駕已踰三月神器不可久<lb/>
虚宗祧不可乏主疇昔儲闈符璽既有所歸王為宗盟<lb/>
之長奚俟而不言噶瑪拉遽曰皇孫踐阼願北面事之<lb/>
於是宗親大臣合辭勸進伊實特穆爾復坐曰大事已<lb/>
定吾死且無憾皇孫遂即位進秩太師賜以尚方玉帶<lb/>
寳服還鎮北邉元貞元年冬議邉事入朝兩宫賜宴如<lb/>
家人禮賜其妻圖古勒宴服及他珍寳十一月以疾薨<lb/>
<pb n="KR2a0036_WYG_119-26a"/>
大德五年詔贈宣忠同德弼亮功臣依前太師開府儀<lb/>
同三司録軍國重事御史大夫追封廣平王諡曰貞憲<lb/>
子三人穆哩庫仍襲爵為萬户次托里次托克托呼為<lb/>
御史大夫<lb/>
　　博囉罕<lb/>
博囉罕學順氏事太祖為第一千户戰殁於敵子托歡<lb/>
襲職從憲宗四征不庭有拓地功子實勒們鎮徼外從<lb/>
征六詔等城亦歿于兵子伊徹察喇性仁厚勤儉事母<lb/>
<pb n="KR2a0036_WYG_119-26b"/>
以孝聞資貌英偉望之如神世祖雅聞其賢且閔其父<lb/>
之死年十六召見帝見其容止端重奏對詳明喜而謂<lb/>
曰實勒們有子矣即命領四集賽台官至元十七年長<lb/>
一集賽明年詔曰伊徹察喇秉心忠實執事敬慎知無<lb/>
不言言無不盡曉暢朝章言輒稱㫖不可以其年少而<lb/>
弗陞其官可代錫津為宣徽使二十六年帝討叛者于<lb/>
杭愛衆皆陣伊徹察喇奏曰丞相安圖巴延御史大夫<lb/>
伊嚕勒皆已受命征戰三人者臣不可以後之今勍賊<lb/>
<pb n="KR2a0036_WYG_119-27a"/>
逆命敢禦天戈惟陞下憐臣使臣一戰帝曰乃祖博囉<lb/>
罕佐我太祖無征不在無戰不克其功大矣卿以為安<lb/>
圖軰與爾家同功一體各立戰功自恥不逮然親屬槖<lb/>
鞬恭衛朝夕爾功非小何必身踐行伍手事斬馘乃快<lb/>
爾心耶二十七年僧格既立尚書省殺異已者箝天下<lb/>
口以刑爵為貨既而紀綱大紊尚書平章政事伊蘇岱<lb/>
爾太官屬也潛以其事白伊徹察喇請奏劾之僧格伏<lb/>
誅帝曰伊徹察喇口伐大姦發其䝉蔽乃以沒入僧格<lb/>
<pb n="KR2a0036_WYG_119-27b"/>
黄金四百兩白金三千五百兩及水田水磑别墅賞其<lb/>
清彊僧格既敗帝以湖廣行省西連番洞諸蠻南接交<lb/>
趾島夷延袤數千里其間土沃人稠畬丁溪丁善驚好<lb/>
鬬思得賢方伯往撫安之伊徹察喇舉哈喇哈斯達爾<lb/>
罕以為行省平章政事凡八年威德交孚洽于海外入<lb/>
為丞相天下稱賢世以伊徹察喇為知人二十八年都<lb/>
水使者請鑿渠西導白浮諸水經都城中東入潞河則<lb/>
江淮之舟既達廣濟渠可直泊於都城之匯帝亟欲其<lb/>
<pb n="KR2a0036_WYG_119-28a"/>
成又不欲役其細民敕四集賽人及諸府人専其役度<lb/>
其髙深畫地分賦之刻日使畢工伊徹察喇率其屬著<lb/>
役者服操畚鍤即所賦以倡趍者雲集依刻而渠成賜<lb/>
名曰通惠河公私便之帝語近臣曰是渠非伊徹察喇<lb/>
身率衆手成不速也成宗即位制曰伊徹察喇盡其誠<lb/>
力深其謀議抒忠於國流惠於人可加開府儀同三司<lb/>
太保錄軍國重事樞密宣徽使大德四年拜太師初叛<lb/>
王海都都勒斡據金山南北不奉正朔垂五十年時入<lb/>
<pb n="KR2a0036_WYG_119-28b"/>
為冦嘗命親王統左右部宗王諸帥屯列大軍備其衝<lb/>
突五年朝議北師少怠紀律不嚴命伊徹察喇副晉王<lb/>
督之是年海都都勒斡入冦大軍分為五隊伊徹察喇<lb/>
將其一鋒既交頗不利伊徹察喇怒被甲持矛身先陷<lb/>
陣一軍隨之出敵背五軍合擊大敗之海都都勒斡遁<lb/>
去伊徹察喇亦罷兵歸鎮厥後都勒斡請臣附時武宗<lb/>
亦在軍伊徹察喇遣使詣武宗及諸王將帥曰都勒斡<lb/>
請降為我大利固當待命於上然往返再閲月必失事<lb/>
<pb n="KR2a0036_WYG_119-29a"/>
機事機一失為國大患人命困於轉輸將士疲於討伐<lb/>
無有已時矣都勒斡之妻我弟瑪古哈喇妹也宜遣使<lb/>
報之許其臣附衆議皆以為允既遣始以事聞帝曰伊<lb/>
徹察喇深識機宜既而瑪古哈喇復命由是叛人稍稍<lb/>
來歸十年冬叛王穆爾特穆爾等屯于金山武宗帥師<lb/>
出其不意先踰金山伊徹察喇以諸軍繼往壓之以威<lb/>
啖之以利穆爾特穆爾乃降其部人驚潰伊徹察喇遣<lb/>
圖們特穆爾察呼將萬人深入其部人亦降徹伯爾者<lb/>
<pb n="KR2a0036_WYG_119-29b"/>
海都長子也海都死嗣領其衆至是掩取其部人凡兩<lb/>
部十餘萬口至大元年伊徹察喇遣使奏曰諸王托和<lb/>
木本懐擕貳而徹伯爾㳺兵近境叛黨素無悛心倘合<lb/>
謀致死則垂成之功顧為國患臣以為都勒斡先衆請<lb/>
和今雖死宜遣使安撫其子庫春使不我異又諸部既<lb/>
已來歸我之牧地不足宜處諸降人於金山之陽吾軍<lb/>
屯田金山之北軍食既饒又成重戌就彼有謀已擣其<lb/>
腹心矣奏入帝曰是謀甚善卿宜移軍阿達哈薩音薩<lb/>
<pb n="KR2a0036_WYG_119-30a"/>
哈地伊徹察喇既移軍徹伯爾托和木果欲奔庫春不<lb/>
見納去留無所遂相率來降於是北邉始寧帝詔伊徹<lb/>
察喇曰卿之先世佐我祖宗常為大將攻城戰野功烈<lb/>
甚著卿乃國之元老宣忠底績靖謐中外朕入繼大統<lb/>
卿之謀猷居多今立和琳等處行中書省以卿為右丞<lb/>
相依前太師錄軍國重事特封淇陽王佩黄金印宗藩<lb/>
將領實瞻卿麾進退其益懋乃德悉乃心力毋替所服<lb/>
四年伊徹察喇入朝帝宴于大明殿眷禮優渥尋以疾<lb/>
<pb n="KR2a0036_WYG_119-30b"/>
薨于第詔贈宣忠安逺佐運弼亮功臣諡忠武<lb/>
塔齊爾一名布展居官山伯祖父博囉罕從太祖起朔<lb/>
方直宿衛為和尼齊和尼齊者佩櫜鞬侍左右者也由<lb/>
是子孫世其職博囉罕從太祖平諸國宣力為多當時<lb/>
與穆呼哩等俱以功號四傑塔齊爾其從孫也驍勇善<lb/>
戰幼直宿衛太祖平燕睿宗監國聞燕京盜賊恣意殘<lb/>
殺直指富庶之家載運其物有司不能禁乃遣塔齊爾<lb/>
耶律楚材窮治其黨誅首惡十有六人由是巨盜屏迹<lb/>
<pb n="KR2a0036_WYG_119-31a"/>
太宗伐金塔齊爾從師授行省兵馬都元帥分宿衛與<lb/>
諸王軍士俾統之下河東諸州郡濟河破潼闗取陜路<lb/>
辛夘從圍河中府拔之壬辰從渡白坡時睿宗已自西<lb/>
和州入興元由武闗出唐鄧太宗以睿宗與金兵相持<lb/>
久乃遣使約期㑹兵合進即詔發諸軍至鈞州連日大<lb/>
雪睿宗與金人戰于三峯山大破之詔塔齊爾等進圍<lb/>
汴城金主以兄子曹王額爾克為質太宗與睿宗還河<lb/>
北塔齊爾復與金兵戰于南薫門癸巳金主遷蔡州塔<lb/>
<pb n="KR2a0036_WYG_119-31b"/>
齊爾復帥師圍蔡甲午滅金遂留鎮撫中原分兵屯大<lb/>
河之上以遏宋兵丙申破宋光息諸州事聞于朝以息<lb/>
州軍民一千户賜之戊戌卒子必里克台嗣為和尼齊<lb/>
憲宗即位嵗壬子襲父職總管四萬户䝉古漢軍攻宋<lb/>
兩淮定邉地戊午㑹師圍宋襄陽逼樊城力戰死之次<lb/>
曰宋都木達至元七年賜金虎符襲䝉古軍萬户八年<lb/>
悉兵再攻襄陽圍樊城進戰鄂岳漢陽江陵歸峽諸州<lb/>
皆有㓛十二年加昭毅大將軍受詔為隆興出征都元<lb/>
<pb n="KR2a0036_WYG_119-32a"/>
帥與李恒等長驅而宋人莫當其鋒戰勝攻取望風迎<lb/>
降盡平江西十一城又徇嶺南廣東宋亡還師未及論<lb/>
功卒<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_119-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百十九<lb/>
<pb n="KR2a0036_WYG_119-33a"/>
元史卷一百十九考證<lb/>
穆呼哩傳北京十提控兵　十原文訛士據本紀改<lb/>
攻抜吉隰州　吉原文訛石考地理志吉州與隰州属<lb/>
　晋寧路石州則属冀寧路此與隰州連文當從吉今<lb/>
　據改<lb/>
博囉傳庫庫布哈　原文作課課不花他卷又作濶濶<lb/>
　不花今併改<lb/>
巴圖爾　按史例均詳世系此名前傳未見本傳又未<lb/>
<pb n="KR2a0036_WYG_119-33b"/>
　詳何人之後考類編乃穆呼哩之孫博囉之子原史<lb/>
　未便増訂姑仍舊史<lb/>
昭睿順聖皇后之姊也　姊原文作司母兄據安圖傳<lb/>
　改<lb/>
伊實特穆爾傳皇孫踐阼　孫原文作帝本紀及類編<lb/>
　俱作孫按下文皇孫遂即位當作孫字為是今據改<lb/>
</p>
<p>
</p>
  </div>
</body>
</text>
</TEI>
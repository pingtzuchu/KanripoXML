<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百五</head> <lb/>
    <p>
<pb n="KR2a0036_WYG_105-1a"/>
欽定四庫全書<lb/>
　元史卷一百五<lb/>
　　明翰林學士亞中大夫知制誥兼修國史宋濓等修<lb/>
　志第五十三<lb/>
　　刑法四<lb/>
　　　詐偽<lb/>
諸主謀偽造符寳及受財鑄造者皆處死同情轉募工<lb/>
匠及受募刻字者杖一百七偽造制敕者與符寳同<lb/>
<pb n="KR2a0036_WYG_105-1b"/>
諸妄増減制書者處死　諸近侍官輒詐傳上㫖者杖<lb/>
一百七除名不叙　諸偽造省府印信文字但犯制敕<lb/>
者處死若偽造省府劄付者杖一百七再犯流逺知情<lb/>
不首者八十七其文理訛謬不堪行用者九十七若偽<lb/>
造司縣印信文字追呼平民勒取財物者初犯杖七十<lb/>
七累犯不悛者一百七　諸偽造宣慰司印信契本及<lb/>
商税務青由欺冒商賈者杖一百七　諸赦前偽造省<lb/>
印赦後不曽銷毁杖七十七有官者奪所受宣敕除名<lb/>
<pb n="KR2a0036_WYG_105-2a"/>
不叙　諸掾屬輒造省官押字盜用省印賣放官職者<lb/>
雖會赦流逺　諸偽造税物雜印私熬顔色偽税物貨<lb/>
者杖八十七告捕得實者徴中統鈔一百貫充賞物主<lb/>
知情減犯人罪一等其匿税之物一半没官於没官物<lb/>
内一半付告人充賞不知情者不坐物給元主其捕獲<lb/>
人擅自脱放者減犯人罪二等受財者與犯人同罪<lb/>
諸省部小史為人誤毁行移檢扎輒自刻印信偽補署<lb/>
押求盖本罪無他情弊者杖七十七發元籍　諸僧道<lb/>
<pb n="KR2a0036_WYG_105-2b"/>
偽造諸王印信及令㫖抄題者處死　諸盤獲偽造印<lb/>
信之人同獲强盜給賞　諸告獲私造厯日者賞銀一<lb/>
百兩如無太史院厯日印信便同私厯造者以違制論<lb/>
　諸受財賣他人敕牒及收買轉賣者杖一百七刺面<lb/>
發元籍買者杖八十七發元籍　諸職官被差以疾輒<lb/>
令人代乗驛傳而往者杖六十七代者笞五十七　諸<lb/>
公差於官船夾帶從人冒支分例者笞一十七記過支<lb/>
過分例米追徴還官　諸詐稱使臣偽寫給驛文字起<lb/>
<pb n="KR2a0036_WYG_105-3a"/>
馬匹舟船者杖一百七有司失覺察輒憑無印信闗牒<lb/>
倒給者判署官笞三十七首領官吏四十七　諸職官<lb/>
詐傳上司言語擅起驛馬者杖六十七托克托和斯依隨<lb/>
擅給驛馬者笞五十七並解職别叙記過驛官二十七<lb/>
還職　諸詐稱按部官恐嚇官吏者杖六十七　諸詐<lb/>
稱監臨長官署置差遣欺取錢物者杖八十七錢物没<lb/>
官　諸詐稱奉使所委官聽理民訟者杖九十七詐稱<lb/>
隨行令史者笞五十七　諸偽造寳鈔首謀起意并雕<lb/>
<pb n="KR2a0036_WYG_105-3b"/>
板抄紙收買顔料書填字號窩藏印造但同情者皆處<lb/>
死仍没其家産兩隣知而不首者杖七十七坊正主首<lb/>
社長失察并巡捕官兵各笞四十七捕盜官及鎮守巡<lb/>
捕軍官各決三十七未獲賊徒依强盜立限緝捕買使<lb/>
偽鈔者初犯杖一百七再犯加徒一年三犯科㫁流逺<lb/>
　諸捕獲偽鈔賞銀五錠給銀不給鈔　諸父子同造<lb/>
偽鈔者皆處死　諸父偽造鈔子聽給使不與父同坐<lb/>
子造偽鈔父不同造不與子同坐　諸夫偽造寳鈔者<lb/>
<pb n="KR2a0036_WYG_105-4a"/>
妻不坐　諸偽造寳鈔印板不全者杖一百七　諸偽<lb/>
造寳鈔没其家産不及其妻子　諸赦前收藏偽鈔赦<lb/>
後行使者杖一百七不曽行使而不首者減一等　諸<lb/>
偽造鈔罪應死者雖親老無兼丁不聽上請　諸捕獲<lb/>
偽造寳鈔之人雖已身故其應得賞鈔仍給其親屬<lb/>
諸奴婢買使偽鈔其主陳首者不在理賞之例　諸挑<lb/>
剜禆凑寳鈔者不分首從杖一百七徒一年再犯流逺<lb/>
年七十以上者呈禀定奪毋輒聽贖買使者減一等<lb/>
<pb n="KR2a0036_WYG_105-4b"/>
諸燒造偽銀者徒　諸造賣偽銀買主不知情價錢給<lb/>
主偽銀内銷提真銀没官依本犯科罪　諸偽造各倉<lb/>
支發糧籌者笞五十七已支出官糧者凖盜係官錢物<lb/>
科罪倉官人等有犯者依監主自盜法贓重者從重論<lb/>
　諸冒支官錢計贓以枉法論並除名不叙　諸冒名<lb/>
入仕者杖六十七奪所受命追俸發元籍會赦不首笞<lb/>
四十七仍追奪之　諸奴受主命冒充職官者杖九十<lb/>
七其主及同僚相容隠者八十七　諸子冒亡父官居<lb/>
<pb n="KR2a0036_WYG_105-5a"/>
職任事者杖七十七犯在赦前赦後不出首者笞四十<lb/>
七追回所受宣敕及支過俸禄還官　諸邊臣輒以子<lb/>
婿詐稱招徠蠻獠保充土官者除名不叙拘奪所授官<lb/>
　諸軍官承襲偽増年者監察御史亷訪司糾察之濫<lb/>
保官吏並坐罪　諸職官妄報出身履歴者除名不敘<lb/>
　諸驛史令史有過不叙詐稱作闕别處補用者笞五<lb/>
十七罷役不叙　諸輸納官物輒増改朱鈔者杖六十<lb/>
七罷之　諸有司長官輒以追到盜贓支使却虚立給<lb/>
<pb n="KR2a0036_WYG_105-5b"/>
主文案者雖㑹赦解職降先職二等叙承吏除名不叙<lb/>
　諸帥府上功文字詐添有功軍人名數主謀者杖八<lb/>
十七除名不叙隨從書寫者笞五十七　諸詐以軍功<lb/>
受舉入仕者罷之仍奪所受命　諸擅改已奏官員選<lb/>
目姓名者雖會赦除名發元籍　諸曹吏輒於公牘改<lb/>
易年月圖逭罪責者笞五十七罷役别叙記過　諸譁<lb/>
强之人輒為人偽増籍面者杖八十七紅泥粉壁識過<lb/>
其門　諸䝉古驛史能辨出詐偽文字一起以上者減<lb/>
<pb n="KR2a0036_WYG_105-6a"/>
一資陞轉<lb/>
　　　訴訟<lb/>
諸告人罪者須明注年月指陳實事不得稱疑誣告者<lb/>
抵罪反坐越訴者笞五十七本屬官司有過及有寃抑<lb/>
屢告不理或理㫁偏屈并應合廻避者許赴上司陳之<lb/>
　諸訴訟本爭亊外别生餘亊者禁其本爭事畢别訴<lb/>
者聽　諸軍民風憲官有罪各從其所屬上司訴之<lb/>
諸民間雜犯赴有司陳首者聽　諸告言重事實輕事<lb/>
<pb n="KR2a0036_WYG_105-6b"/>
虚免坐輕事實重事虚反坐　諸中外有司發人家録<lb/>
私書輒興獄訟者禁之若本宗事須引用證驗者仍聽<lb/>
追照其搆飾傅㑹以文致人罪者審辨之除本宗外餘<lb/>
事並勿聽理　諸教令人告緦麻以上親及奴婢告主<lb/>
者各減告者罪一等若教令人告子孫各減所告罪二<lb/>
等其教令人告事虚應反坐或得實應賞者皆以告者<lb/>
為首教令為從　諸老廢篤疾事須爭訴止令同居親<lb/>
屬深知本末者代之若謀反大逆子孫不孝為同居所<lb/>
<pb n="KR2a0036_WYG_105-7a"/>
侵侮必須自陳者聽　諸致仕得代官不得已與齊民<lb/>
訟許其親屬家人代訴所司毋侵撓之　諸婦人輒代<lb/>
男子告辨爭訟者禁之若果寡居及雖有子男為他故<lb/>
所妨事須爭訟者不在禁例　諸子證其父奴訐其主<lb/>
及妻妾弟姪不相容隠凡干名犯義為風化之玷者並<lb/>
禁止之　諸親屬相告並同自首　諸妻訐夫惡比同<lb/>
自首原免凡夫有罪非惡逆重事妻得相容隠而輒告<lb/>
訐其夫者笞四十七　諸妻曽背夫而逃被㫁復誣告<lb/>
<pb n="KR2a0036_WYG_105-7b"/>
其夫以重罪者抵罪反坐從其夫嫁賣　諸職官同僚<lb/>
相言者並解職别叙記過　諸告人罪者自下而上不<lb/>
得越訴諸府州司縣應受理而不受理雖受理而聽㫁<lb/>
偏屈或遷延不决者隨輕重而罪罰之　諸訴官吏受<lb/>
賂不法徑赴憲司者不以越訴論　諸陳訴有理路府<lb/>
州縣不行訴之省部臺院省部臺院不行經乗輿訴之<lb/>
未訴省部臺院輒經乗輿訴者罪之　諸職官誣告人<lb/>
枉法贓者以其罪罪之除名不叙　諸奴婢告其主者<lb/>
<pb n="KR2a0036_WYG_105-8a"/>
處死本主求免者聽減一等　諸以奴告主私事主同<lb/>
自首奴杖七十七<lb/>
　　　鬬毆<lb/>
諸鬬毆以手足擊人傷者笞二十七以他物者三十七<lb/>
傷及拔髪方寸以上者四十七若血從耳目出内損吐<lb/>
血者加一等折齒毁缺耳鼻眇一目及折手足指若破<lb/>
骨及湯火傷人者杖六十七折一齒二指以上及髠髪<lb/>
并刃傷折人肋眇人兩目墮人胎七十七以穢物汚人<lb/>
<pb n="KR2a0036_WYG_105-8b"/>
頭面者罪亦如之折跌人肢體及瞎其目者九十七辜<lb/>
内平復者各減二等即損二事以上及因舊患令致篤<lb/>
疾若㫁舌及毁敗人隂陽者一百七　諸訴毆詈有䦨<lb/>
告者勿聽違者究之　諸保辜者手足毆傷人限十日<lb/>
以他物毆傷者二十日以刃及湯火傷人者三十日折<lb/>
跌支體及破骨者五十日毆傷不相須餘條毆傷及殺<lb/>
傷者凖此限内死者各依殺人論其在限外及雖在限<lb/>
内以他故死者各依本毆傷法他故謂别増餘患而死<lb/>
<pb n="KR2a0036_WYG_105-9a"/>
者　諸娼女毆傷良人辜限之外死者杖七十七單衣<lb/>
受刑　諸毆傷人辜限外死者杖七十七　諸以非理<lb/>
毆傷妻妾者罪以本毆傷論並離之若妻不為父母悦<lb/>
以致非理毆傷者罪減二等並離之　諸職官毆妻墮<lb/>
胎者笞三十七解職期年後降先品一等注邊逺一任<lb/>
妻離之　諸以非理苦虐未成婚男婦者笞四十七婦<lb/>
歸宗不追聘財　諸舅姑非理凌虐無罪男婦者笞四<lb/>
十七男婦歸宗不追聘財　諸䝉古人與漢人爭毆漢<lb/>
<pb n="KR2a0036_WYG_105-9b"/>
人漢人勿還報許訴於有司　諸䝉古人斫傷他人奴<lb/>
知罪願休和者聽　諸以他物傷人致成廢疾者杖七<lb/>
十七仍追中統鈔一十錠付被傷人充養濟之資　諸<lb/>
因鬬毆斫傷人成廢疾者杖八十七徴中統鈔二十錠<lb/>
付被傷人充養濟之資為父還毆致傷者徴其鈔之半<lb/>
　諸豪横輒誣平人為盜捕其夫婦男女於私家拷訊<lb/>
監禁非理凌虐者杖一百七流逺其破害有致殘廢者<lb/>
仍徴中統鈔二十錠充養濟之資　諸職官輒将義男<lb/>
<pb n="KR2a0036_WYG_105-10a"/>
去勢以充閹官進納者杖一百七除名不叙記過義男<lb/>
歸宗　諸以微故殘傷義男肢體廢疾者加凡人折跌<lb/>
肢體二等論義男歸宗仍徴中統鈔五百貫充養贍之<lb/>
資　諸尊長輒以微罪刺傷弟姪雙目者與常人同罪<lb/>
杖一百七追徴贍養鈔二十錠給苦主免流識過於門<lb/>
無罪者仍流　諸弟雖聽其兄之仇同謀剜其兄之眼<lb/>
即以弟為首各杖一百七流逺而弟加逺　諸卑幼挾<lb/>
仇輒刺傷尊長雙目成廢疾者杖一百七流逺　諸以<lb/>
<pb n="KR2a0036_WYG_105-10b"/>
刃刺破人兩目成篤疾者杖一百七流逺仍徴中統鈔<lb/>
二十錠充養贍之資主使者亦如之　諸挾仇傷人之<lb/>
目者若一目元損又傷其一目與傷兩目同論雖會赦<lb/>
仍流　諸因爭誤瞎人一目者杖七十七徴中統鈔五<lb/>
十兩充醫藥之資　諸托克托和斯輒毆傷往来使臣<lb/>
者笞四十七解職記過　諸職官輒以他物毆傷使臣<lb/>
者杖六十七　諸司屬官輒毆本營上司幕官者笞四<lb/>
十七解職記過　諸方鎮僚屬輒以他物毆傷主帥者<lb/>
<pb n="KR2a0036_WYG_105-11a"/>
杖六十七幕官使酒罵長官者笞四十七並解職别叙<lb/>
記過　諸按部官因爭辯輒毆有司官有司官還毆者<lb/>
各笞三十七解職　諸監臨官挾怨當㕔扯捽屬官屬<lb/>
官輒毆之者笞四十七解職　諸方面大臣不能以正<lb/>
率下輒與幕屬公堂鬬爭雖㑹赦並罷免記過赦前無<lb/>
招者還職　諸職官輒毆傷所監臨以所毆傷法論罪<lb/>
記過　諸職官毆傷同署長官者笞五十七解見任降<lb/>
先品一等叙仍記過名　諸有司長官輒毆同位正官<lb/>
<pb n="KR2a0036_WYG_105-11b"/>
者笞三十七毆佐貳官者二十七並解職記過　諸同<lb/>
僚改除復以私忿相毆詈者皆罷其所受新命　諸在<lb/>
閒職官輒毆詈本籍在任長官者杖六十七　諸職官<lb/>
相毆其官等從所傷輕重論罪　諸軍官縱酒因戲而<lb/>
怒故毆傷有司官者笞三十七記過　諸幕僚因公輒<lb/>
以惡言詈長官者笞四十七長官輒還毆者笞一十七<lb/>
並記過名　諸職官乗醉當街毆傷平民者笞四十七<lb/>
記過　諸職官閒居與庶民相毆者職官減一等聽罰<lb/>
<pb n="KR2a0036_WYG_105-12a"/>
贖　諸以他物毆傷職官者加一等笞五十七　諸小<lb/>
民恃年老毆詈所屬官長者杖六十七不聽贖　諸惡<lb/>
少無賴輒毆傷禁近之人者杖七十七<lb/>
　　　殺傷<lb/>
諸殺人者死仍於家屬徴燒埋銀五十兩給苦主無銀<lb/>
者徴中統鈔一十錠㑹赦免罪者倍之　諸部民毆死<lb/>
官長主謀及下手者皆處死同毆傷非致命者杖一百<lb/>
七流逺均徴燒埋銀　諸殺人還自殺不死者仍處死<lb/>
<pb n="KR2a0036_WYG_105-12b"/>
　諸殺人從而加功無故殺之情者會赦仍釋之　諸<lb/>
鬬毆殺人先誤後故者即以故殺論　諸因鬬毆以刃<lb/>
殺人及他物毆死人者並同故殺　諸因爭以刃傷人<lb/>
幸獲生免者杖一百七　諸持刃方殺人人覺而逃却<lb/>
移怒殺所解勸者與故殺同　諸有司徴科急民弗堪<lb/>
致殺其徴科者仍以故殺論　諸醉中欲殺其妻不得<lb/>
移怒殺死其解紛之人者處死　諸欲誘娼女逃不從<lb/>
輒殺之者與殺常人同　諸鬬毆殺人者結案待報<lb/>
<pb n="KR2a0036_WYG_105-13a"/>
諸人殺死其父子毆之死者不坐仍於殺父者之家徴<lb/>
燒埋銀五十兩　諸䝉古人因爭及乗醉毆死漢人者<lb/>
㫁罰出征並全徴燒埋銀　諸因閧爭一人誤蹂死小<lb/>
兒一人毆人致死毆者結案蹂者杖一百七並徴燒埋<lb/>
銀　諸有人戲調其妻夫遇而毆之因傷而死者減死<lb/>
一等論罪仍徴燒埋銀　諸毆死應捕殺惡逆之人者<lb/>
免罪不徴燒埋銀　諸以他物傷人傷毒流注而死雖<lb/>
在辜限之外仍減殺人罪三等坐之　諸因爭以頭觸<lb/>
<pb n="KR2a0036_WYG_105-13b"/>
人與人俱仆肘抵其心邂逅致死者杖一百七全徴燒<lb/>
埋銀　諸出使從人毆死館夫者以毆殺論　諸因戲<lb/>
言相毆致傷人命者杖一百七　諸父亡母復納他人<lb/>
為夫即為義父若逐其子出居於外即同凡人其有所<lb/>
鬬毆殺傷即以凡人鬬毆殺傷論　諸彼此有罪之人<lb/>
相格致死者與殺常人同　諸職官以微故毆死齊民<lb/>
者處死　諸職官受贓為民所告輒毆死告者以故殺<lb/>
論　諸軍官因公乗恕輒令麾下毆人殺死者杖八十<lb/>
<pb n="KR2a0036_WYG_105-14a"/>
七解職期年後降先品一等叙徴燒埋銀給苦主若會<lb/>
赦仍殿降徴銀　諸閫帥侵盜係官錢糧怒吏發其姦<lb/>
輒令人毆死者以故殺論雖會大赦仍追奪不叙倍徴<lb/>
燒埋銀　諸局院官輒以微故毆死匠人者處死　諸<lb/>
父無故以刃殺其子者杖七十七　諸子不孝父與弟<lb/>
姪同謀置之死地者父不坐弟姪杖一百七　諸女已<lb/>
嫁聞女有過輒殺其女者笞五十七追還元受聘財給<lb/>
夫别娶　諸父有過毆其子女邂逅致死者免罪　諸<lb/>
<pb n="KR2a0036_WYG_105-14b"/>
後夫毆死前夫之子者處死　諸妻故殺妾子者杖九<lb/>
十七從其夫嫁賣　諸男婦雖有過舅姑輒加殘虐致<lb/>
死者杖一百七　諸子不孝父殺其子因及其婦者杖<lb/>
七十七婦元有粧奩之物盡歸其父母　諸以細故殺<lb/>
其弟者處死　諸兄以立繼之子主謀殺其嫡弟者主<lb/>
謀下手皆處死其田宅人口財物盡歸死者妻子其子<lb/>
歸宗　諸弟先毆其兄兄還殺其弟即兄殺有罪之弟<lb/>
不以凡人殺死論　諸因爭誤毆死異居弟者杖七十<lb/>
<pb n="KR2a0036_WYG_105-15a"/>
七徴燒埋銀之半　諸因爭故殺族弟者與殺常人同<lb/>
　諸妹為尼與人私兄聞而諌之不從反詬詈扯捽其<lb/>
兄兄殺之即兄殺有罪之妹不以凡人鬬殺論　諸兄<lb/>
毆弟妻因傷而死者杖一百七徴燒埋銀　諸嫂溺死<lb/>
其小姑者以故殺論　諸因爭毆死族兄弟之子者杖<lb/>
一百七故以刃殺之者處死並徴燒埋銀　諸毆死兄<lb/>
弟之子而圖其財者處死　諸夫婦同謀殺其兄弟之<lb/>
子者皆處死　諸尊長謀毆卑幼致死者杖七十七異<lb/>
<pb n="KR2a0036_WYG_105-15b"/>
居者仍徴燒埋銀　諸以微過輒殺其妻者處死　諸<lb/>
因夫妻反目輒藥死其妻者與故殺常人同　諸妻悖<lb/>
慢其舅姑其夫毆之致死者杖七十七　諸夫卧疾妻<lb/>
不侍湯藥又詬詈其舅姑以傷其夫之心夫毆之邂逅<lb/>
致死者不坐　諸夫惡妻而愛妾輒求妻微罪而殺之<lb/>
者處死　諸風聞涉疑故殺定婚妻者與殺凡人同論<lb/>
　諸妻以殘酷毆死其妾者杖一百七去衣受刑　諸<lb/>
舅以無實之罪故殺其甥者與殺常人同論　諸因爭<lb/>
<pb n="KR2a0036_WYG_105-16a"/>
挾仇毆死其婿者與殺常人同　諸奴毆詈其主主毆<lb/>
傷奴致死者免罪　諸故殺無罪奴婢杖八十七因醉<lb/>
殺之者減一等　諸毆死擬放良奴婢者杖七十七<lb/>
諸謀殺已放良奴婢者與故殺常人同　諸良人以鬬<lb/>
毆殺人奴杖一百七徴燒埋銀五十兩　諸良人戲殺<lb/>
他人奴者杖七十七徴燒埋銀五十兩　諸奴毆死其<lb/>
弟弟亦為同主奴主乞貸死者聽　諸異主奴婢相犯<lb/>
死者同常人同主相犯至重刑者仍依例結案　諸地<lb/>
<pb n="KR2a0036_WYG_105-16b"/>
主毆死佃客者杖一百七徴燒埋銀五十兩　諸醉中<lb/>
誤認他人為仇人故殺致命者雖誤同故　諸奴受本<lb/>
主命執仇殺人者減死流逺　諸挾仇殺人會赦為首<lb/>
下手者不赦為從不曽下手者免死徒一年　諸以老<lb/>
病殺人者不以老病免　諸謀故殺人年七十以上並<lb/>
枷禁歸勘結案　諸兩家之子昏暮奔還中路相迎撞<lb/>
仆於地因傷致死者不坐仍徴鈔五十兩給苦主　諸<lb/>
十五以下小兒過失殺人者免罪徴燒埋銀　諸十五<lb/>
<pb n="KR2a0036_WYG_105-17a"/>
以下小兒因爭毆傷人致死者聽贖徴燒埋銀給苦主<lb/>
　諸瞽者毆人因傷致死杖一百七徴燒埋銀給苦主<lb/>
　諸病風狂毆傷人致死免罪徴燒埋銀　諸庸醫以<lb/>
鍼藥殺人者杖一百七徴燒埋銀　諸颺磚石剥隣之<lb/>
果誤傷人致死者杖八十七徴燒埋銀　諸軍士習射<lb/>
招箭者不謹致被傷而死射者不坐仍徴燒埋銀　諸<lb/>
過誤踏死小兒杖七十七徴燒埋銀給苦主　諸昏夜<lb/>
馳馬誤觸人死杖七十七徴燒埋銀　諸驅車走馬致<lb/>
<pb n="KR2a0036_WYG_105-17b"/>
傷人命者杖七十七徴燒埋銀　諸昏夜行車不知有<lb/>
人在地誤致轢死者笞二十七徴燒埋銀之半給苦主<lb/>
　諸幼小自相作戲誤傷致死者不坐　諸戲傷人命<lb/>
自願休和者聽　諸兩人作戲爭物一人放手一人失<lb/>
勢跌死放者不坐　諸以物戲驚小兒成病而死者杖<lb/>
六十七追徴燒埋銀五十兩　諸以戲與人相逐致人<lb/>
跌傷而死者其罪徒仍徴燒埋銀給苦主　諸駱駞在<lb/>
牧囓人而死者牧人笞一十七以駱駞給苦主　諸驛<lb/>
<pb n="KR2a0036_WYG_105-18a"/>
馬在野囓人而死者以其馬給苦主馬主别買當役<lb/>
諸奴故殺其子女以誣其主者杖一百七　諸因爭以<lb/>
妻前夫男女溺死誣頼人者以故殺論　諸後夫置毒<lb/>
飲食與前夫子女食而死者與藥死常人同　諸故殺<lb/>
無罪子孫以誣賴仇人者以故殺常人論　諸殺人無<lb/>
苦主者免徴燒埋銀犯人財産人口並付其妻子仍為<lb/>
民當差　諸殺有罪之人免徴燒埋銀　諸圖財謀故<lb/>
殺人多者皆凌遲處死驗各賊所殺人數於家屬均徴<lb/>
<pb n="KR2a0036_WYG_105-18b"/>
燒埋銀　諸同居相毆而死及殺人罪未結正而死者<lb/>
並不徴燒埋銀　諸殺人者被殺之人或家住他所官<lb/>
徴燒埋銀移本籍得其家屬給之　諸鬬毆殺人應徴<lb/>
燒埋銀而犯人貧乏不能出備并其餘親屬無應徴之<lb/>
人官與支給　諸致傷人命應徴燒埋銀者止徴銀價<lb/>
中統鈔一十綻　諸因爭同毆死人會赦應倍徴燒埋<lb/>
銀者為首致命徴中統鈔一十錠為從均徴一十錠<lb/>
諸毆死人雖不見屍招證明白者仍徴燒埋銀　諸僧<lb/>
<pb n="KR2a0036_WYG_105-19a"/>
道殺人燒埋銀於常住追徴　諸庸作毆傷人命徴燒<lb/>
埋銀不及庸作之家　諸奴毆人致死犯在主家於本<lb/>
主徴燒埋銀不犯在主家燒埋銀無可徴者不徴於其<lb/>
主<lb/>
　　　禁令<lb/>
諸度量權衡不同者犯人笞五十七司縣正官初犯罰<lb/>
俸一月再犯笞二十七三犯别議仍記過名路府州縣<lb/>
達嚕噶齊長官提調失職初犯罰俸二十日再犯别議<lb/>
<pb n="KR2a0036_WYG_105-19b"/>
　諸奏目及官府公文並用國字其有襲用輝和爾字<lb/>
者禁之　諸但降詔㫖條畫民間輒刻小本賣於市者<lb/>
禁之　諸内外應佩符職官輒以符付其僕從佩服者<lb/>
禁之　諸官員朝㑹服其朝服私致敬於人臣者罰<lb/>
諸隨朝文武百官朝賀不至者罰中統鈔十貫失儀者<lb/>
罰中統鈔八貫　諸宰相出入輒衝犯者罪之　諸章<lb/>
服惟䝉古人及宿衛之士不許服龍鳯文餘並不禁謂<lb/>
龍五爪三角者職官一品二品許服渾金花三品服金<lb/>
<pb n="KR2a0036_WYG_105-20a"/>
荅子四品五品服雲袖帶襴六品七品服六花八品九<lb/>
品服四花職事散官從一髙命婦一品至三品服渾金<lb/>
四品五品服金荅子六品以下惟服銷金并金紗荅子<lb/>
首飾一品至三品許用金珠寳玉四品五品用金玉珍<lb/>
珠六品以下用金惟耳環用珠玉同籍者不限親疎期<lb/>
親雖别籍并出嫁同車輿並不得用龍鳯文一品至三<lb/>
品許用間金粧飾銀螭頭繡帶青幔四品五品用素獅<lb/>
頭繡帶青幔六品至九品用素雲頭素帶青幔内外有<lb/>
<pb n="KR2a0036_WYG_105-20b"/>
出身者滿應入流見役人員服用與九品同受各投下<lb/>
令㫖鈞㫖有印信見任人員亦與九品同庶人惟許服<lb/>
暗花紵絲絲綢綾羅毛毳不許用赭黄冒笠不得飾以<lb/>
金玉鞾不得裁置花様首飾許用翠花金釵箆各一事<lb/>
惟耳環許用金珠碧甸餘並用銀車輿黒油齊頭平頂<lb/>
皂幔諸色目人除行營帳外餘並與庶人同職官致仕<lb/>
與見任同解降者依應得品級不叙者與庶人同父祖<lb/>
有官既殁年深非犯除名不叙其命婦及子孫與見任<lb/>
<pb n="KR2a0036_WYG_105-21a"/>
同諸樂人工藝人等服用與庶人同凡承應粧扮之物<lb/>
不拘上例皂𨽻公使人惟許服綢絹倡家出入止服皂<lb/>
背不許乗坐車馬應服色等第上得兼下下不得僭上<lb/>
違者職官解見任期年後降一等叙餘人笞五十七違<lb/>
禁之物付告捉人充賞御賜之物不在禁限　諸官員<lb/>
以黄金飾甲者禁之違者甲匠同罪　諸常人鞍韂畫<lb/>
虎兔者聽畫雲龍犀牛者禁之　諸段疋織造周身大<lb/>
龍者禁之胸背小龍者勿禁　諸市造鞍轡箭鏃鞾履<lb/>
<pb n="KR2a0036_WYG_105-21b"/>
及諸雜帶用金為飾者禁之　諸郡縣達嚕噶齊及諸<lb/>
投下擅造軍器者禁之　諸神廟儀仗止代以土木紙<lb/>
綵用真兵器者禁之　諸都城小民造彈弓及執者杖<lb/>
七十七没其家財之半在外郡縣不在禁限　諸打捕<lb/>
及捕盜巡馬弓手巡鹽弓手許執弓箭餘悉禁之　諸<lb/>
漢人持兵器者禁之漢人為軍者不禁　諸賣軍器者<lb/>
賣與應執把之人者不禁　諸民問有藏鐡尺鐡骨朶<lb/>
及含刀鐡柱杖者禁之　諸私藏甲全副者處死不成<lb/>
<pb n="KR2a0036_WYG_105-22a"/>
副者笞五十七徒一年零散甲片不堪穿繫禦敵者笞<lb/>
三十七若鎗若刀若弩私有十件者處死五件以上杖九<lb/>
十七徒三年四件以下七十七徒二年不堪使用笞五<lb/>
十七弓箭私有十副者處死五副以上杖九十七徒三<lb/>
年四副以下七十七徒二年不成副笞五十七凡弓一<lb/>
箭三十為一副　諸嶽瀆祠廟輒敢觸犯作踐者禁之<lb/>
　諸伏羲媧皇堯舜禹湯后土等廟軍馬使臣敢沮壊<lb/>
者禁之　諸名山大川寺觀祠廟并前代名賢遺蹟敢<lb/>
<pb n="KR2a0036_WYG_105-22b"/>
拆毁者禁之　諸改寺為觀改觀為寺者禁之　諸祠<lb/>
廟寺觀模勒御寳聖㫖及諸王令㫖者禁之　諸為子<lb/>
行孝輒以剜肝刲股埋兒之屬為孝者並禁止之　諸<lb/>
民間喪𦵏以紙為屋室金銀為馬雜綵衣服帷帳者悉<lb/>
禁之　諸墳墓以甎瓦為屋其上者禁之　諸家廟春<lb/>
秋祭祀輒用公服行禮者禁之　諸民間祖宗神主稱<lb/>
皇字者禁之　諸小民房屋安置鵞項銜脊有鱗爪瓦<lb/>
獸者笞三十七陶人二十七　諸職官居見任雖有善<lb/>
<pb n="KR2a0036_WYG_105-23a"/>
政不許立碑已立而犯贓汚者毁之無治狀以虚譽立<lb/>
碑者毁之　諸夜禁一更三㸃鐘聲絶禁人行五更三<lb/>
㸃鐘聲動聽人行違者笞二十七有官者聽贖其公務<lb/>
急速及疾病死喪産育之類不禁　諸有司曉鐘未動<lb/>
寺觀輒鳴鐘者禁之　諸江南之地每夜禁鐘以前市<lb/>
井㸃燈買賣曉鐘之後人家㸃燈讀書工作者並不禁<lb/>
其集衆祠禱者禁之　諸犯夜拒捕斮傷徼巡者杖一<lb/>
百七　諸城郭人民隣甲相保門置水瓮積水常盈家<lb/>
<pb n="KR2a0036_WYG_105-23b"/>
設火具每物須備大風時作則傳呼以徇於路有司不<lb/>
時㸃視凡救火之具不備者罪之　諸遺火延燒係官<lb/>
房舍杖七十七延燒民房舍笞五十七因致傷人命者<lb/>
杖八十七所毁房舍財畜公私俱免徴償燒自已房舍<lb/>
者笞二十七止坐失火之人　諸煎鹽草地輒縱野火<lb/>
延燒者杖八十七因致闕用者奏取聖裁隣接管民官<lb/>
專一闗防禁治　諸縱火圍獵延燒民房舍錢穀者㫁<lb/>
罪勒償償未盡而會赦者免徴　諸故燒太子諸王房<lb/>
<pb n="KR2a0036_WYG_105-24a"/>
舍者處死　諸故燒官府廨宇及有人居止宅舍無問<lb/>
舍宇大小財物多寡比同强盜免刺杖一百七徒三年<lb/>
因傷人命同殺人其無人居止空房并損壊財物及田<lb/>
塲積聚之物同竊盜免刺計贓㫁罪因盜取財物者同<lb/>
强盜刺㫁並追賠所燒物價傷人命者仍徴燒埋銀再<lb/>
犯者決配役滿徒千里之外　諸挾仇放火隨時撲滅<lb/>
不曽延燒者比强盜不曽傷人不得財杖七十七徒一<lb/>
年半免刺雖親屬相犯比同常人　諸每月朔望二弦<lb/>
<pb n="KR2a0036_WYG_105-24b"/>
凡有生之物殺者禁之　諸郡縣嵗正月五月各禁宰<lb/>
殺十日其飢饉去處自朔日為始禁殺五日　諸每嵗<lb/>
自十二月至来嵗正月殺母羊者禁之　諸宴會雖達<lb/>
官殺馬為禮者禁之其有老病不任鞍勒者亦必與衆<lb/>
驗而後殺之　諸私宰牛馬者杖一百七徴鈔二十五兩<lb/>
付告人充賞兩隣知而不首者笞二十七本管頭目失<lb/>
覺察者笞五十七有見殺不告因脅取錢物者杖七十<lb/>
七若老病不任用者從有司辨驗方許宰殺已病死者<lb/>
<pb n="KR2a0036_WYG_105-25a"/>
申驗開剥其筋角即付官皮肉若不自用須投税貨賣<lb/>
違者同匿税法有司禁治不嚴者糾之　諸私宰官馬<lb/>
牛為首杖一百七為從八十七　諸助力私宰馬牛者<lb/>
減正犯人二等論罪　諸牛馬驢騾死而筋角不盡實<lb/>
輸官者一副以上笞二十七五副以上四十七十副以<lb/>
上杖六十七仍徴所犯物價付告人充賞　諸毁傷體<lb/>
膚以行丐於市者禁之　諸城郭内外放鴿帶鈐者禁<lb/>
之　諸諸王駙馬及諸權貴豪右侵占山塲阻民樵採<lb/>
<pb n="KR2a0036_WYG_105-25b"/>
者罪之　諸關譏不嚴受財故縱者罪之　諸江河津<lb/>
渡或明知潮信已到及風濤将起貪索渡錢淹延不渡<lb/>
以致中流覆溺傷害人命者為首處死為從減一等<lb/>
諸棄俗出家不從有司體覆輒度人僧道者其師笞五<lb/>
十七受度者四十七發元籍　諸以白衣善友為名聚<lb/>
衆結社者禁之　諸色目僧尼女冠輒入民家强行抄<lb/>
化者禁之　諸僧道偽造經文犯上惑衆為首者斬為<lb/>
從者各以輕重論刑　諸以非理迎賽祈禱惑衆亂民<lb/>
<pb n="KR2a0036_WYG_105-26a"/>
者禁之　諸俗人集衆鳴鐃作佛事者禁之　諸軍官<lb/>
鳩財聚衆張設儀衛鳴鑼擊鼔迎賽神社以為民倡者<lb/>
笞五十七其副二十七並記過　諸隂陽家天文圖讖<lb/>
應禁之書敢私藏者罪之　諸隂陽家偽造圖讖釋老<lb/>
家私撰經文凡以邪説左道誣民惑衆者禁之違者重<lb/>
罪之在寺觀者罪及主守居外者所在有司察之　諸<lb/>
妄言禁書者徒　諸隂陽家者流輒為人燃燈祭星蠱<lb/>
惑人心者禁之　諸妄言星變災祥杖一百七　諸隂<lb/>
<pb n="KR2a0036_WYG_105-26b"/>
陽法師輒入諸王公主駙馬家者禁之　諸以隂陽相<lb/>
法書符呪水凡異端之術惑亂人聽希求仕進者禁之<lb/>
違者罪之　諸寫匿名文書所言重者處死輕者流没<lb/>
其妻子與捕獲人充賞事主自獲者不賞　諸寫匿名<lb/>
文字訐人私罪不涉官事者杖七十七　諸投匿名文<lb/>
字于人家脅取錢物者杖八十七發元籍　諸見匿名<lb/>
文書非隨時敗獲者即與燒毁輒以聞官者減犯人二<lb/>
等論罪凡匿名文字其言不及官府止欲訐人罪者如<lb/>
<pb n="KR2a0036_WYG_105-27a"/>
所訐論　諸民間子弟不務生業輒於城市坊鎮演唱<lb/>
詞話教習雜戲聚衆淫謔者並禁之　諸弄禽蛇傀儡<lb/>
藏擫撇鈸倒花錢撃魚鼓惑人集衆以賣偽藥者禁之<lb/>
違者重罪之　諸棄本逐末習用角觝之戲學攻刺之<lb/>
術者師弟子並杖七十七　諸亂製詞曲為譏議者流<lb/>
　諸賭博錢物杖七十七錢物没官有官者罷見任期<lb/>
年後雜職内叙開張博房之家罪亦如之再犯加徒一<lb/>
年應捕故縱笞四十七受財者同罪有司縱令攀指十<lb/>
<pb n="KR2a0036_WYG_105-27b"/>
人及在前同賭人罪及官吏賭飲食者不坐　諸賭博<lb/>
錢物同賭之人自首者勿論　諸賭博因事發露追到<lb/>
攤塲賭具贓證明白者即以本法科論不以展轉攀指<lb/>
革撥　諸故縱牛馬食踐田禾者禁之　諸所在鎮守<lb/>
䝉古漢軍各立營所無故輒入人家求索酒食及縱頭<lb/>
疋食踐田禾桑果罪及主將　諸藩王無都省文書輒<lb/>
於各處徴收差發强取飲食草料為民害者禁之　諸<lb/>
有虎豹為害之處有司嚴勒官兵及打捕之人多方捕<lb/>
<pb n="KR2a0036_WYG_105-28a"/>
之其有不應捕之人自能設機捕獲者皮肉不須納官<lb/>
就以充賞　諸職官違例放鷹追奪當日所服用鞍馬<lb/>
衣物没官　諸所撥各官圍獵山塲並毋禁民樵採違<lb/>
者治之　諸年穀不登人民愁困諸王達官應出圍獵<lb/>
者並禁治之　諸田禾未收毋縱圍獵於迤北不耕種<lb/>
之地圍獵者聽　諸軍人受財偽造火印将所管官馬<lb/>
盜換與人者杖九十七追贓没官　諸年穀不登百姓<lb/>
飢乏遇禁地野獸搏而食之者毋輒没入　諸打捕鷹<lb/>
<pb n="KR2a0036_WYG_105-28b"/>
坊官以合進御膳野物賣價自私者計贓以枉法論除<lb/>
名不叙　諸舟車之靡器服之竒方面大臣非錫貢不<lb/>
得擅進　諸拉木伊克人口到監即移所稱籍貫召主<lb/>
識認半年之上無主識認者匹配為户付有司當差殘<lb/>
疾老病給文引而縱遣之頭匹有主識認者徴還已用<lb/>
草料價錢然後給主無主則籍其毛齒而收養之　諸<lb/>
拉木伊克奴婢私相配合雖生育子女有主識認者各<lb/>
歸其主無主者官與收係　諸隠藏拉木伊克鷹犬者<lb/>
<pb n="KR2a0036_WYG_105-29a"/>
笞三十七没其家財之半其收拾拉木伊克鷹犬之人<lb/>
因以為民害者罪之　諸鋤獲宿藏之物在他人地内<lb/>
者與地主中分在官地内者一半納官在已地内者即<lb/>
同業主得古器珍寳之物者聞官進獻約量給價若有<lb/>
詐偽隠匿㫁罪追没　諸監臨官輒舉貸於民者取與<lb/>
俱罪之　諸稱貸錢穀年月雖多不過一本一息有輒<lb/>
取贏於人或轉換契券息上加息或占人牛馬財産奪<lb/>
人子女以為奴婢者重加之罪仍償多取之息其本息<lb/>
<pb n="KR2a0036_WYG_105-29b"/>
没官　諸典質不設正庫不立信帖違例取息者禁之<lb/>
　諸闗廂店户居停客旅非所知識必問其所奉官府<lb/>
文引但有可疑者不得容止違者罪之　諸官户行錢<lb/>
商船輒䜿旗號置弓箭鑼鼓揭錢主衙門職名往来江<lb/>
河者禁之　諸經商或因事出外必從有司㑹問隣保<lb/>
出給文引違者究治　諸投下并其餘有印信衙門並<lb/>
不得濫給文引　諸有毒之藥非醫人輒相賣買致傷<lb/>
人命者買者賣者皆處死不曽傷人者各杖六十七仍<lb/>
<pb n="KR2a0036_WYG_105-30a"/>
追至元鈔一百兩與告人充賞不通醫術製合偽藥於<lb/>
市井貨賣者禁之　諸下海使臣及舶商輒以中國生<lb/>
口寳貨戎器馬匹遺外番者從亷訪司察之　諸商賈<lb/>
收買金銀下番者禁之違者罪之　諸海濱豪民輒與<lb/>
番商交通貿易銅錢下海者杖一百七　諸娼妓之家<lb/>
所生男女每季不過次月十日會其數以上於中書省<lb/>
有未生墮其胎已生輒殘其命者禁之　諸娼妓之家<lb/>
輒買良人為娼而有司不審濫給公據税務無憑輒與<lb/>
<pb n="KR2a0036_WYG_105-30b"/>
印税並嚴禁之違者痛繩之<lb/>
　　　雜犯<lb/>
諸鬬爭折辨輒提大名字者罪之　諸職官因公失口<lb/>
亂言者笞二十七　諸快意中或酒後及害風狂疾失<lb/>
口亂言别無情理者免罪　諸惡少無賴結聚朋黨陵<lb/>
轢善良故因鬬爭相與羅織者與木偶連鎖巡行街衢<lb/>
得後犯人代之然後决遣　諸惡少白晝持刀劍於都<lb/>
市中欲殺本部官長者杖九十七　諸無賴軍人輒受<lb/>
<pb n="KR2a0036_WYG_105-31a"/>
財毆人因奪取錢物者杖八十七紅泥粉壁識過其門<lb/>
免徒　諸先作過犯曽經紅泥粉壁後犯未應遷徙者<lb/>
於元置紅泥粉壁添録過名　諸豪右權移官府威行<lb/>
鄉井淫暴貪虐累犯不悛者徙逺惡之地屯種　諸頻<lb/>
犯過惡累㫁不改者流逺　諸兇人殘害良善强将男<lb/>
子去勢絶滅人後幸獲生免者杖一百七流逺　諸貴<lb/>
勢之家奴𨽻有犯輒私置鐡枷釘項禁錮及擅刺其面<lb/>
者禁之　諸獲逃奴輒刺面劓鼻非理殘苦者禁之<lb/>
<pb n="KR2a0036_WYG_105-31b"/>
諸無故擅刺其奴者杖六十七　諸囉哩回回為民害<lb/>
者從所在有司禁治<lb/>
　　　捕亡<lb/>
諸失盜捕盜官不立限捕盜却令他户陪償事主財物<lb/>
者罰俸兩月仍立限追捕　諸强盜殺人三限不獲會<lb/>
赦捕盜官合得罪罰革撥仍令捕盜任滿不獲解由内<lb/>
通行開寫依例黜降　諸他境盜入境逃藏捕盜官輒<lb/>
分彼疆此界不即捕捉者笞四十七解職别叙記過<lb/>
<pb n="KR2a0036_WYG_105-32a"/>
諸己㫁流囚在禁未發反獄毆傷禁子已逃復獲者處<lb/>
死未出境者杖一百七發已擬流所　諸發解囚徒經<lb/>
過州縣止宿不寄收牢房輒於逆旅監繫以致脱監在<lb/>
逃者長押官笞二十七還役防送官四十七記過　諸<lb/>
囚徒反獄而逃主守減犯人罪二等提牢官又減主守<lb/>
四等隨時捉獲及半以上者罰俸一月　諸奴婢背主<lb/>
而逃杖七十七誘引窩藏者六十七隣人社長坊里正<lb/>
知不首捕者笞三十七關譏應捕人受贓脱放者以枉<lb/>
<pb n="KR2a0036_WYG_105-32b"/>
法論寺觀軍營勢家影蔽及投下冒收為户者依藏匿<lb/>
論自首者免罪　諸告獲逃奴者於所将財物内三分<lb/>
取一付告獲人充賞　諸逃奴拒捕不曽致傷人命者<lb/>
杖一百七<lb/>
　　　恤刑<lb/>
諸獄囚必輕重異處男女異室毋或㕘雜司獄致其慎<lb/>
獄卒去其虐提牢官盡其誠　諸在禁囚徒無親屬供<lb/>
給或有親屬而貧不能給者日給倉米一升三升之中<lb/>
<pb n="KR2a0036_WYG_105-33a"/>
給粟一升以食有疾者凡油炭席薦之屬各以時具其<lb/>
飢寒而衣糧不繼疾患而醫療不時致非理死損者坐<lb/>
有司罪　諸各處司獄司看守囚徒夜支清油一斤<lb/>
諸路府州縣但停囚去處於䑕耗糧内放支囚糧　諸<lb/>
在禁無家屬囚徒嵗十二月至於正月給羊皮為披蓋<lb/>
袴襪及薪草為暖匣熏炕之用　諸獄訟有必聽候歸<lb/>
對之人召保知在如無保識有司給糧養濟勿寄養於<lb/>
民家　諸流囚在路有司日給米一升有疾命良醫治<lb/>
<pb n="KR2a0036_WYG_105-33b"/>
之疾愈隨時發遣　諸獄醫囚之司命必試而後用之<lb/>
若有弗稱坐掌醫及提調官之罪　諸獄囚病至二分<lb/>
申報漸増至九分為死證若以重為輕以急為緩誤傷<lb/>
人命者究之　諸獄囚有病主司驗實給醫藥病重者<lb/>
去枷鎖杻聽家人入侍職事散官五品以上聽二人入<lb/>
侍犯惡逆以上及强盜至死奴婢殺主者給醫藥而已<lb/>
　諸有司在禁囚徒飢寒衣食不時病不督醫看候不<lb/>
脱枷杻不令親人入侍一嵗之内死至十人以上者正<lb/>
<pb n="KR2a0036_WYG_105-34a"/>
官笞二十七次官三十七還職首領官四十七罷職别<lb/>
叙記過　諸孕婦有罪産後百日決遣臨産之月聽令<lb/>
召保産後二十日復追入禁無保及犯死罪者産時令<lb/>
婦人入侍　諸犯死罪有親年七十以上無兼丁侍養<lb/>
者許陳情奏裁　諸有罪年七十以上十五以下及篤<lb/>
廢殘疾罰贖者毎笞杖一罰中統鈔一貫　諸疑獄在<lb/>
禁五年之上不能明者遇赦釋免<lb/>
　　　平反<lb/>
<pb n="KR2a0036_WYG_105-34b"/>
諸官吏平反寃獄應賞者從有司保勘亷訪司體覆而<lb/>
後議之其有冒濫不實者罪及保勘體覆官吏　諸路<lb/>
府軍民長官因收捕反叛輒羅織平民强姦室女殺虜<lb/>
人口財産并覆人之家其同僚能理平民之寃正犯人<lb/>
之罪歸其俘虜活其死命者於本官上優陞一等遷用<lb/>
凡職官能平反重刑一起以上陞等同　諸職官能平<lb/>
反寃獄一起之上與減一資　諸路府曹吏能平反寃<lb/>
獄者於各道宣慰司部令史補用<lb/>
<pb n="KR2a0036_WYG_105-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_105-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史巻一百五<lb/>
<pb n="KR2a0036_WYG_105-36a"/>
元史巻一百五考證<lb/>
刑法志四諸子冒亡父官居職任事者杖七十七　按<lb/>
　原刻脱亡字今據至正條格増<lb/>
刑法志四一品至三品許用間金粧飾銀螭頭繡帶青<lb/>
　幔　按三品原刻訛二品今據永樂大典改<lb/>
</p>
<p>
</p>
  </div>
</body>
</text>
</TEI>
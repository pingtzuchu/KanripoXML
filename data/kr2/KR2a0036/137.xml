<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史卷一百三十七</head> <lb/>
    <p>
<pb n="KR2a0036_WYG_137-1a"/>
欽定四庫全書<lb/>
　元史卷一百三十七<lb/>
　　明翰林學士亞中大夫知制誥兼修國史宋濓等修<lb/>
　列傳第二十四<lb/>
　　察罕<lb/>
察罕西域巴喇勒哈城人父布都訥嵗庚辰國兵下西<lb/>
域舉族來歸事親王實喇授河東民賦副總管因居河<lb/>
中猗氏縣後徙解州贈榮禄大夫宣徽使柱國芮國公<lb/>
<pb n="KR2a0036_WYG_137-1b"/>
察罕魁偉頴悟博覽强記通諸國字書為行軍府鄂囉<lb/>
千户鄂囉齊參政湖廣辟為䝉古都萬户府知事鄂囉<lb/>
齊進平章復辟為理問政事悉委裁决且令諸子受學<lb/>
焉至元二十四年從鎮南王征安南師次瀘江安南世<lb/>
子遣其叔父詣軍門自陳其罪王命察罕數其罪而責<lb/>
之使者辭屈世子舉衆逃去二十八年授樞宻院經歴<lb/>
未㡬從鄂囉齊移治江西寧都民言某鄉石上雲氣五<lb/>
色有物焉視之玉璽也不以兵取恐為居人所有衆惑<lb/>
<pb n="KR2a0036_WYG_137-2a"/>
之察罕曰妄也是必搆害仇家者覈問之果然前後從<lb/>
鄂囉齊出入湖廣江西兩省凡二十一年多著勲績成<lb/>
宗大徳四年御史臺奏遷湖南憲司事中書省奏為武<lb/>
昌路治中丞相哈喇哈斯曰察罕亷潔固宜居風憲然<lb/>
武昌大郡非斯人不可治竟除武昌廣西妖賊高仙道<lb/>
以左道惑衆平民詿誤者以數千計既敗湖廣行省命<lb/>
察罕典憲司雜治之鞫得其情議誅首惡數人餘悉縱<lb/>
遣且焚其籍衆難之察罕曰吾獨當其責諸君無累也<lb/>
<pb n="KR2a0036_WYG_137-2b"/>
以治最聞擢河南省郎中成宗崩仁宗自藩邸入誅羣<lb/>
臣之為異謀者迎武宗于邉河南平章囊嘉特薦察罕<lb/>
即驛召至上都賜廐馬二匹鈔一千貫銀五十兩曰卿<lb/>
少留行用卿矣武宗即位立仁宗為皇太子授察罕詹<lb/>
事院判進僉詹事院事賜銀百兩錦二匹遣先還大都<lb/>
立院事仁宗至謂曰上以故安西王地賜我置都總管<lb/>
府卿其領之慎㨂僚屬勿以詹事位高不屑此也進卿<lb/>
秩資徳大夫察罕叩頭謝曰都府之職敢不恭命進秩<lb/>
<pb n="KR2a0036_WYG_137-3a"/>
非所敢當固辭改正奉大夫授以銀印至大元年閲户<lb/>
口江南諸省還進太子府正加昭文館大學士遷家令<lb/>
武宗崩仁宗哀慟不已察罕再拜啟曰庶民修短尚云<lb/>
有數聖人天命夫豈偶然天下重器懸于殿下縱自苦<lb/>
如宗廟太后何仁宗輟泣曰曩者大喪必命浮屠何益<lb/>
吾欲發府庫以賑鱞寡孤獨若何曰發政施仁文王所<lb/>
以為聖殿下行之幸甚東宫故有左右衛兵命曩嘉特<lb/>
察罕總右衛且令審擇官屬仁宗即位拜中書參知政<lb/>
<pb n="KR2a0036_WYG_137-3b"/>
事但總持綱維不屑細務識者謂得大臣體帝嘗賜枸<lb/>
杞酒曰以益卿夀又語宰相曰察罕清素可賜金束帶<lb/>
鈔萬貫前後賞賚不可勝計皇慶元年進榮禄大夫平<lb/>
章政事商議中書省事乞歸解州立碑先塋許之暮年<lb/>
居徳安白雲山别墅以白雲自號嘗入見帝望見曰白<lb/>
雲先生來也其被寵遇如此帝嘗問張良何如人對曰<lb/>
佐高帝興漢功成身退賢者也又問狄仁傑對曰當唐<lb/>
室中衰能卒保社稷亦賢相也因誦范仲淹所撰碑詞<lb/>
<pb n="KR2a0036_WYG_137-4a"/>
甚熟帝歎息良久曰察罕博學如此邪嘗譯貞觀政要<lb/>
以獻帝大悦詔繕寫徧賜左右且詔譯帝範又命譯托<lb/>
卜齊延名曰聖武開天紀及紀年纂要太宗平金始末<lb/>
等書俱付史館嘗以病請告暨還朝帝御萬嵗山圓殿<lb/>
與平章李孟入謝帝曰白雲病愈邪頓首對曰老臣衰<lb/>
病無補聖明荷陛下哀矜放歸田里幸甚不覺沉痾去<lb/>
體爾命賜茵以坐顧李孟曰知止不辱今見其人朕始<lb/>
以達爾罕布琳濟達囊嘉特等言用之誠多禆益有言<lb/>
<pb n="KR2a0036_WYG_137-4b"/>
察罕不善者其人即非善人也又語及科舉并前古帝<lb/>
王賜姓命氏之事因賜察罕姓白氏初察罕生于河中<lb/>
其夜天氣清肅月白如晝相者賀曰是兒必貴國人謂<lb/>
白為察罕故名察罕察罕天性孝友田宅之在河中者<lb/>
悉分與諸昆弟昆弟貧來歸者復分與田宅奴婢縱奴<lb/>
為民甚衆人多稱長者既致仕優㳺八年以夀終子外<lb/>
嘉努太中大夫武岡路總管李嘉努早卒胡土克圖承<lb/>
直郎高郵府判官孫九人仕者二人庫庫布哈哈繖<lb/>
<pb n="KR2a0036_WYG_137-5a"/>
　　齊蘓<lb/>
齊蘓西土人曽祖塔布台祖阿勒達爾台父濟爾噶台<lb/>
世贈功臣追封王爵齊蘓幼失怙恃既壯沈宻静専為<lb/>
徽仁裕聖皇太后宫臣仁宗幼時以齊蘓任保傅左右<lb/>
擁翼齊蘓入則佐視食飲出則抱負㳺衍鞠躬盡力夙<lb/>
夜匪懈大徳三年武宗總戎北邉九年䜛人亂國仁宗<lb/>
侍皇太后之國于懐未㡬復之雲中連年奔走不暇齊<lb/>
穌櫛風沐雨跋涉艱險無倦色成宗崩仁宗奉太后入<lb/>
<pb n="KR2a0036_WYG_137-5b"/>
朝殱姦黨迎武宗即皇帝位仁宗為皇太子天下以安<lb/>
拜齊蘓榮禄大夫平章政事行大司農未幾進光禄大<lb/>
夫領詹事院事加特進封應國公至大元年拜開府儀<lb/>
同三司太子詹事平章軍國重事上柱國依前大司農<lb/>
應國公進太子太保領典醫監事四年授太保録軍國<lb/>
重事集賢大學士兼大司農領崇祥院司天臺事官爵<lb/>
勲封如故後以疾薨于位子二人長巴圖大徳十一年<lb/>
特授翰林學士嘉議大夫遷中奉大夫典寳監卿加資<lb/>
<pb n="KR2a0036_WYG_137-6a"/>
徳大夫治書侍御史至大元年陞榮禄大夫遥授中書<lb/>
平章政事改侍御史明年拜中書叅知政事進右丞相<lb/>
三十二年卒子耀珠次拜特穆爾大徳十一年特授正<lb/>
議大夫懐孟路總管府達嚕噶齊兼管諸軍鄂囉管内<lb/>
勸農事改府正至大二年遷中奉大夫陜西等處行尚<lb/>
書省叅知政事明年入為太子家令遷正奉大夫明年<lb/>
遷資徳大夫大都留守兼少府監擬擢侍御史改除翰<lb/>
林學士承㫖知制誥兼修國史未幾復為大都留守兼<lb/>
<pb n="KR2a0036_WYG_137-6b"/>
少府監武衛親軍都指揮使佩金虎符皇慶元年加榮<lb/>
禄大夫子二人諤勒哲圖曼濟<lb/>
　　阿爾哈雅<lb/>
阿爾哈雅輝和爾氏集賢大學士圖烈子也兄雅爾鼐<lb/>
事仁宗潛邸大徳九年仁宗奉興聖太后出居懷州從<lb/>
者單弱多懐去計雅爾鼐獨無所畏難成宗崩權臣附<lb/>
中宫不遣使告哀宗藩仁宗有聞將自懐州入京宫臣<lb/>
或持不可雅爾鼐屏人啟曰天子晏駕而皇子已早卒<lb/>
<pb n="KR2a0036_WYG_137-7a"/>
天下無主邪謀方興懐寧王及殿下世祖裕皇賢孫人<lb/>
心所屬久矣宜急奉大毋入定大計邪謀必止迎立懐<lb/>
寧王以正天器在此行矣仁宗即白太后以二月至京<lb/>
師遂誅柄臣二人遣使迎武宗武宗即位賜雅爾鼐玉<lb/>
帶授嘉議大夫秘書監仁宗居東宫兼太子右庶子遷<lb/>
侍御史崇祥院使兼將作院使閩有繡工工官大集民<lb/>
間子女居肆督責吏因為奸雅爾鼐奏罷之閩人感悦<lb/>
尋兼太醫院使仁宗即位請召文武老臣咨以朝政又<lb/>
<pb n="KR2a0036_WYG_137-7b"/>
請以中都苑囿還諸民拜樞宻院副使進同知樞宻院<lb/>
事命為中書平章政事辭不拜雅爾鼐在臺及侍禁中<lb/>
于國家事有不便輙言之言無不納然韜晦惡盈不泄<lb/>
于外延祐四年卒年四十贈推誠保節翊運功臣金紫<lb/>
光禄大夫行中書省左丞相上柱國趙國公謚忠靖阿<lb/>
爾哈雅亦早事武宗仁宗為宿衛以清慎通敏與父兄<lb/>
竝見信任十餘年間敡歴華近入侍帷幄出踐省闥廷<lb/>
無間言至治初出為平章政事歴鎮江浙湖廣河南陜<lb/>
<pb n="KR2a0036_WYG_137-8a"/>
西四省皆有惠政汴人尤懐思之歸朝拜翰林學士承<lb/>
㫖丁父憂解官家居天厯元年秋文宗入承大統阿爾<lb/>
哈雅即易服南迎至于汴郊見焉帝命復鎮汴省時當<lb/>
艱難之際阿爾哈雅高價糴粟以峙糧儲命近郡分治<lb/>
戎器閲士卒括馬民間以備不虞先是文宗即位之詔<lb/>
已播告天下而陕西官府結連靖安王等起兵東撃潼<lb/>
闗阿爾哈雅開府庫量出鈔二十五萬緡屬諸行省參<lb/>
政河南淮北䝉古軍都萬户因烈圗亷訪副使萬嘉律<lb/>
<pb n="KR2a0036_WYG_137-8b"/>
犒軍河南以禦之令都鎮撫本布率軍吏廵行南陽高<lb/>
門武闗荆子諸隘南至襄川二江之口督以嚴備萬户<lb/>
博哈守潼闗不能軍是月二十五日濟嚕海率霄旺總<lb/>
帥圖卜特穆爾萬户等兵突出潼闗東掠閿鄉披靈寳<lb/>
盪陜州新安諸郡邑放兵四刼迤邐前進河南告急之<lb/>
使狎至而圖烈圖亦以兵寡為言十月一日阿爾哈雅<lb/>
集省憲官屬問以長䇿無有言者阿爾哈雅曰汴在南<lb/>
北之交使西人得至此則江南三省之道不通于畿甸<lb/>
<pb n="KR2a0036_WYG_137-9a"/>
軍旅應接何日息乎夫事有緩急輕重今重莫如足兵<lb/>
急莫如足食吾徴湖廣之平陽保定兩翼軍與吾省之<lb/>
鄧新翼廬洲沂郯砲弩手諸軍以備虎牢裕州哈喇婁<lb/>
鄧州孫萬户兩軍以備武闗荆子口以屬郡之兵及䝉<lb/>
古兩都萬户左右兩衛諸部丁壯之可入軍者給馬乘<lb/>
貲裝立行伍以次備諸隘芍陂等屯兵本自襄鄧諸軍<lb/>
來田者還其軍益以民之丁壯使守襄陽白土陜州諸<lb/>
隘别遣塔海以備自蜀至者以汴汝荆㐮兩淮之馬給<lb/>
<pb n="KR2a0036_WYG_137-9b"/>
之府庫不足則命郡縣假諸殷富之家安豊等郡之粟<lb/>
遡黄河運至于陜糴諸汴汝近郡者則運諸滎陽以達<lb/>
于虎牢吾與諸郡各奮忠義以從王事冝無不濟者衆<lb/>
曰唯命即日部分行事自巴延布哈王以下省都事李<lb/>
元徳等凡省之屬吏與有官而家居者各授以事而出<lb/>
亷訪使董守中僉事寔沙在南陽右丞圖布特穆爾亷<lb/>
訪使巴延在虎牢分遣兵馬以聼調用餽餉之行千車<lb/>
相望阿爾哈雅親閲實之必豐必良信以期㑹自虎牢<lb/>
<pb n="KR2a0036_WYG_137-10a"/>
之南至于襄漢無不畢給葢為粟二十萬石豆如之兵<lb/>
甲五十五萬芻萬萬是時朝廷置行樞宻院以總西事<lb/>
襄漢荆湖河南郡縣皆缺官阿爾哈雅便冝擇材以處<lb/>
之朝廷皆從其請是月西兵逼河南行院使來報曰西<lb/>
人北行者度河中以趨懐孟磁南行者特黙格過武闗<lb/>
掠鄧州而殘之直趨襄陽攻破郡邑三十餘横絶數千<lb/>
里所過殺官吏焚廬舍虜民人婦女財物賊虐殄盡西<lb/>
結囊嘉特以蜀兵至矣阿爾哈雅益督餉西行遣行院<lb/>
<pb n="KR2a0036_WYG_137-10b"/>
官塔海領兵攻特黙格又設備于江黄置鐵繩于峽口<lb/>
作舟艦以待戰至十九日師與西兵遇于鞏縣之石渡<lb/>
而湖廣所徴太原之兵最為可用甫至未及食或趨之<lb/>
倍道以進轉戰及暮兩軍殺傷與墮澗谷死者相等而<lb/>
虎牢遂為敵有兵儲巨萬阿爾哈雅盡其心民殫其力<lb/>
者一旦悉亡焉行省院與諸軍歛兵退二十二日至汴<lb/>
民大恐阿爾哈雅前後遣使告于朝輙為額森紐爾留<lb/>
不遣不得朝廷音問已二十日阿爾哈雅亦憂之親出<lb/>
<pb n="KR2a0036_WYG_137-11a"/>
撫其民乃修城闕以備衝突立四門以通往來戒卒伍<lb/>
以嚴守衛時雖甚危急阿爾哈雅朝夕出入聲色不動<lb/>
怡然如平時衆賴以安十一月六日西帥逼城將百里<lb/>
而近阿爾哈雅召行院將帥憲司與凡在官者而告之<lb/>
曰吾荷國厚恩唯有一死以報上爾行院之出唯敵是<lb/>
圖而退保吾城不亦怯乎然敵亦烏合之衆何所受命<lb/>
而敢犯我乎且吾甲兵非不堅勁芻峙非不豐給而弗<lb/>
利者太平日久將校不知兵吏士不練習彼所以得披<lb/>
<pb n="KR2a0036_WYG_137-11b"/>
猖至此彼誠知我聖天子之命則衆沮而散爾何足慮<lb/>
乎吾今遣使告于朝請䧏詔大赦脅從詿誤比詔下先<lb/>
募士以即位詔及朝廷招諭之文入其軍明示利害吾<lb/>
整大軍西嚮以征之别遣驍將率精騎數千上龍門繞<lb/>
出其後使之進無所投退無所歸成擒于鞏洛之間必<lb/>
矣而我軍所獲陜西官吏命有司羈而食之一無所戮<lb/>
衆曰諾唯命即日與行院整兵南薫門外以行會有使<lb/>
者自京師還言齊王已克上都奉天子寳璽來歸刻日<lb/>
<pb n="KR2a0036_WYG_137-12a"/>
至京矣阿爾哈雅乃置酒高㑹于省堂以賀發書告屬<lb/>
郡報諸江南三省而募士得拉珠者賫書諭之西人猶<lb/>
搒掠拉珠訊以其實而朝廷亦遣都䕶伊嚕特穆爾從<lb/>
十餘人奉詔放散西軍之在虎牢者西人殺其從者之<lb/>
半械都䕶以送諸荆王所荆王時在河南之白馬寺以<lb/>
是西人雖未觧散各已駭悟又聞行省院以兵至猶豫<lb/>
不敢進朝廷又使参政馮布哈親諭之乃信服靖安王<lb/>
遣使四輩與拉珠來請命逡廵而去難平阿爾哈雅乃<lb/>
<pb n="KR2a0036_WYG_137-12b"/>
解嚴報㨗歛餘財以還民從陜西求民人之被俘掠者<lb/>
歸其家凡數千人陜西官吏被獲者皆遣還其所阿爾<lb/>
哈雅自始至鎮迨乎告成居汴省者數月後以功遷陜<lb/>
西行御史大夫復拜中書省平章政事<lb/>
　　伊爾台伊爾丹<lb/>
伊爾台伊爾丹字太初回回氏父伊斯瑪音仕至大都<lb/>
南北兩城兵馬都指揮使伊克台伊爾丹幼頴悟嗜學<lb/>
所讀書一過目即終身不㤀尤工其國字語初為中書<lb/>
<pb n="KR2a0036_WYG_137-13a"/>
掾以年勞授江西行省員外郎入為吏部主事不再閲<lb/>
月固辭擢刑部員外郎四方所上獄反覆披閲成牘多<lb/>
所平反遷陜西漢中道肅政亷訪司僉事不赴改中書<lb/>
右司員外郎尋陛郎中一日與同列共議獄有異其説<lb/>
者伊克丹伊爾丹曰公等讀律苟不能變通以適事冝<lb/>
譬之醫者雖熟于方論而不能切脈用藥則于疾痛奚<lb/>
益哉同列雖不平識者服其為名言大徳八年肆赦廷<lb/>
議惟官吏因事受賕者不預伊克丹伊爾丹曰不可恩<lb/>
<pb n="KR2a0036_WYG_137-13b"/>
如雨露萬物均被贓吏固可嫉比之盗賊則有間矣宥<lb/>
盗而不宥吏何耶刑部嘗有獄事上讞既論决已而丞<lb/>
相知其失以譴右司主者伊克台伊爾丹初未嘗署其<lb/>
案因取成案閲之竊署其名于下或訝之曰兹獄之失<lb/>
公實不與丞相方譴怒而公反追署其案何也伊克台<lb/>
伊爾丹曰吾偶不署此案耳豈有與諸君同事而獨幸<lb/>
免哉丞相聞而賢之同列因以得免遷左司郎中時左<lb/>
司闕一都事平章梁温都爾謂伊克台伊爾丹曰人之<lb/>
<pb n="KR2a0036_WYG_137-14a"/>
材幹固嘗有之惟篤實不欺為難得公當以所知舉伊<lb/>
克台伊爾丹遂以王毅李廸為言一時輿論莫不稱允<lb/>
又嘗論朝士如王仁卿賈元播高彦敬敬威卿李清臣<lb/>
輩可大用時諸公處下僚後皆如其言遷翰林侍講學<lb/>
士知制誥兼修國史轉中奉大夫集賢大學士未幾除<lb/>
江東建康道肅政亷訪使始視事見以獄具陳列庭下<lb/>
甚備問之乃前官剏製以待有罪者伊克台伊爾丹蹙<lb/>
然曰凡逮至臬司皆命官及有出身之吏亷得其情則<lb/>
<pb n="KR2a0036_WYG_137-14b"/>
將服罪獄具毋庸施也即屏去之監憲一年贓吏削跡<lb/>
至大元年初立尚書省拜參議尚書省事召至京師懇辭<lb/>
不就改立中書省復拜參議中書省事亦以疾辭延祐<lb/>
元年卒年四十有七<lb/>
　　托里哈雅<lb/>
托里哈雅輝爾和氏世居巴實伯里曽祖庫克布色埓<lb/>
濟當太祖西征導其主伊都呼迎䧏帝嘉其有識欲官<lb/>
之辭以不敏袓巴喇珠始徙真定仕至帥府鎮撫富而<lb/>
<pb n="KR2a0036_WYG_137-15a"/>
樂施或貸不償則火其劵稱為長者父齊克哩齊性純<lb/>
正知讀書托里哈雅幼嗜學警敏絶人性整暇雖居倉<lb/>
卒未嘗見其急遽喜從文士㳺犬馬聲色之娱一無所<lb/>
好由中書宣使出為寕晋主簿改隆平縣達嚕噶齊均<lb/>
賦興學劭農平訟橋梁水防備荒之政無一不舉及滿<lb/>
去民勒石以紀其政拜監察御史時江西胡參政殺其<lb/>
弟訟久不决托里哈雅一訊竟伏其辜出僉燕南道肅<lb/>
政亷訪司事務存大體不事苛察在任六年黜汙吏百<lb/>
<pb n="KR2a0036_WYG_137-15b"/>
四十有竒召為户部郎中轉右司員外郎陞右司郎中<lb/>
贊畫之力居多仁宗在東宫知其嗜學出祕府經籍及<lb/>
聖賢圖像以賜時人榮之母霍氏卒哀毁骨立事聞賜<lb/>
鈔五萬貫給𦵏事起為吏部尚書量能叙爵以平允稱<lb/>
改禮部尚書領㑹通館事進中奉大夫荆湖北道宣慰<lb/>
使適峽人艱食托里哈雅先發廩賑之而後以聞朝議<lb/>
韙之至治三年遷淮東宣慰使七月以疾卒于廣陵年<lb/>
六十有七贈通奉大夫河南江北等處行中書省參知<lb/>
<pb n="KR2a0036_WYG_137-16a"/>
政事䕶軍追封恒山郡公弟觀音弩亷明材幹亦仕至<lb/>
清顯云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_137-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百三十七<lb/>
<pb n="KR2a0036_WYG_137-17a"/>
元史卷一百三十七考證<lb/>
齊蘇傳遷陜西等處行尚書省叅知政事　按省字舊<lb/>
　訛管今改<lb/>
阿爾哈雅傳贈推誠保節翊運功臣　按推字舊訛惟<lb/>
　今改<lb/>
阿爾哈雅傳糴諸汴汝近郡者則運諸榮陽　按滎陽<lb/>
　舊訛熒陽據地理志改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元史巻一百十六</head> <lb/>
    <p>
<pb n="KR2a0036_WYG_116-1a"/>
欽定四庫全書<lb/>
　元史巻一百十六<lb/>
　　明翰林學士亞中大夫知制誥兼修國史宋濓等修<lb/>
　列傳第三<lb/>
　　后妃<lb/>
睿宗顯懿莊聖皇后名繅勒噶嗒納竒<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>氏生憲宗世<lb/>
祖相繼為帝至元二年追上尊諡莊聖皇后升祔睿宗<lb/>
廟至大二年十二月加諡顯懿莊聖皇后三年十月又<lb/>
<pb n="KR2a0036_WYG_116-1b"/>
上玉冊其文曰祖功宗徳稱誄于天内則閫儀受成于<lb/>
廟行之大者名必顯恩之隆者報則豊上以増佐定之<lb/>
光下以伸遹追之孝欽惟莊聖皇后英明溥博聖善柔<lb/>
嘉尊儷景㐮隂教純被逮事光獻婦職勤修勲聿著于<lb/>
承天祥兩占于夢日跡聖緒洪源之有漸知深仁厚澤<lb/>
之無垠𤣥符肇自塗山顧前徽之末稱蒼籙興于文母<lb/>
豈後嗣之能㤀是用叅考彛經丕楊景鑠敷繹寳慈之<lb/>
誼形容青史之規謹遣攝太尉某奉玉冊玉寳加上尊<lb/>
<pb n="KR2a0036_WYG_116-2a"/>
諡曰顯懿莊聖皇后伏惟睿靈昭垂鍳格禮嚴閟宫樂<lb/>
歌夷則億萬斯年承休無斁<lb/>
裕宗徽聖皇后名伯竒音濟濟一名庫庫克沁鴻吉哩<lb/>
氏生順宗成宗先世祖出臘道渴至一帳房見一女子<lb/>
緝駝茸世祖從覓馬潼女子曰馬湩有之但我父母諸<lb/>
兄皆不在我女子難以與汝世祖欲去之女子又曰我<lb/>
獨居此汝自來自去于理不宜我父母即歸姑待之湏<lb/>
臾果歸出馬湩飲世祖世祖既去嘆息曰得此等女子<lb/>
<pb n="KR2a0036_WYG_116-2b"/>
為人家婦豈不美耶後與諸臣謀擇太子妃世祖俱不<lb/>
允有一老臣嘗知向者之言知其未許嫁言于世祖世<lb/>
祖太喜納為太子妃后性孝謹善事中宫世祖每稱之<lb/>
為賢徳媳婦侍昭睿順聖皇后不離左右至溷厠所用<lb/>
紙亦以靣擦令柔軟以進一日裕宗有病世祖往視見<lb/>
牀上設織金臥褥世祖愠而語之曰我嘗以汝為賢何<lb/>
乃若此耶后跪答曰嘗時不曽敢用今為太子病恐有<lb/>
濕氣因用之即時撤去世祖崩成宗至上都諸王畢㑹<lb/>
<pb n="KR2a0036_WYG_116-3a"/>
先是御史中丞崔彧得玉璽于穆呼哩國王曽孫世徳<lb/>
家其文曰受命于天既受永昌上之于后至是后手授<lb/>
成宗即皇帝位尊后為皇太后冊文曰自家而國治道<lb/>
必有所先立愛惟親君徳莫加于孝况㤙深于鞠我而<lb/>
禮重于正名歴代以來令儀可考人子之職所在天下<lb/>
之母宜尊恭惟聖母聖善本乎天資静専法乎地道上<lb/>
以奉宗祐之重下以叙倫紀之常助我前人守卷耳憂<lb/>
勤之志保予冲子成思齊雍肅之風肆神器之有歸知<lb/>
<pb n="KR2a0036_WYG_116-3b"/>
孫謀之素定畀付雖由于厯數規摹一出于庭闈是用<lb/>
率籲衆心章明鉅典不勝拳拳大願謹奉冊寳上尊稱<lb/>
曰皇太后伏惟長信穆穆周宗綿綿備洛書之錫福粲<lb/>
慈極之儀天瑶圖寳運于萬斯年命設官屬置徽政院<lb/>
後院官有受獻浙西田七百頃籍于位下太后曰我寡<lb/>
居婦人衣食自有餘况江南率土皆國家所有我曷敢<lb/>
私之即命中書省盡易院官之受獻者后之弟欲因后<lb/>
求官后語之曰若欲求官耶汝自為之勿以累我也其<lb/>
<pb n="KR2a0036_WYG_116-4a"/>
後弟果被黜人皆服后之先見大徳四年二月崩祔葬<lb/>
先陵諡曰裕聖皇后升祔裕宗廟至大三年十月又追<lb/>
尊諡曰徽仁裕聖皇后<lb/>
顯宗宣懿淑聖皇后名布延徹爾額實鴻吉哩氏顯宗<lb/>
居晉邸納為元妃生泰定帝泰定元年追尊宣懿淑聖<lb/>
皇后其冊文曰祗纘皇圖方𢎞仁孝之化追崇聖母永<lb/>
懐鞠育之恩匪建鴻名疇彰厚徳欽惟皇妣晉王妃鴻<lb/>
吉哩氏淑侔周姒賢邁虞嬪儷我先王恪守肇基之地<lb/>
<pb n="KR2a0036_WYG_116-4b"/>
昭其懿範益恢正始之風順坤道以承乾炯月輝以遡<lb/>
日隂功久積衍聖緒于無疆神器攸歸知慶源之有自<lb/>
仰徽音之如在慨至飬之莫加聿選休辰爰修縟典謹<lb/>
遣攝太尉某奉玉冊玉寳上尊諡曰宣懿淑聖皇后伏<lb/>
惟淑靈在上式垂鍳臨合享太宫永錫繁祉升祔皇考<lb/>
顯宗廟天厯初復祧顯宗廟祀<lb/>
順宗昭獻元聖皇后名嗒濟鴻吉哩氏阿禪孫呼圖克<lb/>
特穆爾女裕宗居燕邸及潮河順宗俱在侍稍長世祖<lb/>
<pb n="KR2a0036_WYG_116-5a"/>
賜女實古氏後乃納后為妃生武宗及仁宗大徳九年<lb/>
成宗不豫布爾罕皇后秉政遣仁宗母子出居懐州十<lb/>
年十二月后至懐州十一年正月成宗崩時武宗總兵<lb/>
北邉左丞相達爾罕哈喇哈斯隂遣使報仁宗與后奔<lb/>
還京師后與仁宗入内哭復出居舊邸朝夕入奠即遣<lb/>
使迎武宗還以五月即位先是太后以兩太子星命付<lb/>
隂陽家推筭問所宜立對曰重光大荒落有災旃䝉作<lb/>
噩長久重光為武宗生年旃䝉為仁宗生年太后頗惑<lb/>
<pb n="KR2a0036_WYG_116-5b"/>
其言遣近臣托爾諭旨武宗曰汝兄弟二人皆我所出<lb/>
豈有親疎隂陽家所言運祚修短亦不容不思也武宗<lb/>
黙然進哈喇托克托而言曰我捍北邉十年又𦙍次居<lb/>
長太后以星命為言茫昧難信使我設施合于天心民<lb/>
望雖一日之短亦足垂名萬世何可以隂陽家言而乖<lb/>
祖宗之法㢤托克托以聞太后愕然曰修短之説雖出<lb/>
術家吾為太子逺慮所以深愛太子也太子既如是言<lb/>
今當速來耳詳見哈喇托克托傳中五月武宗既立即<lb/>
<pb n="KR2a0036_WYG_116-6a"/>
日尊為皇太后立仁宗為皇太子三宫協和十一月帝<lb/>
朝太后于隆福宫上皇太后玉冊玉寳至大元年三月<lb/>
帝為太后建興聖宫給鈔五萬綻絲二萬觔二年正月<lb/>
太后幸五臺山作佛事詔髙麗王璋従之四月立興聖<lb/>
宫江淮財賦總管府以司太后錢糧三年二月以上皇<lb/>
太后尊號告祀南郊四月以興聖宫鷹坊等户四千分<lb/>
處遼陽建萬户府統之十月戊申帝率皇太子諸王羣<lb/>
臣朝興聖宫上皇太后尊號冊寳曰儀天興聖慈仁昭<lb/>
<pb n="KR2a0036_WYG_116-6b"/>
懿夀元皇太后庚戌后恭謝太廟以皇太后受尊號詔<lb/>
赦天下四年仁宗即位延祐二年三月帝率諸王百官<lb/>
奉玉冊玉寳加上皇太后尊號曰儀天興聖慈仁昭懿<lb/>
夀元合徳泰寜福慶皇太后延祐七年英宗即位十二<lb/>
月上尊號太皇太后冊文云王政之先無以加孝人倫<lb/>
之本莫大尊親肆予臨御之初首舉推崇之典恭惟太<lb/>
皇太后陛下仁施溥博明燭幽微爰自居淵潛之宫已<lb/>
有母天下之望方武宗之北狩適成廟之賓天旋克振<lb/>
<pb n="KR2a0036_WYG_116-7a"/>
于乾綱諒再安于宗祏雖有在躬之厯數實司創業之<lb/>
艱難儀式表于慈闈動協謀于先帝莫究補天之妙允<lb/>
如扶日之升位履至尊兩翼成于聖子嗣登大寳復擁<lb/>
佑于𦕈躬矧徳邁塗山功髙文母是宜加于四字式益<lb/>
衍于徽稱謹奉玉册玉寳加上尊號曰儀天興聖慈仁<lb/>
昭懿夀元合徳泰寕福慶徽文崇佑太皇太后於戲兹<lb/>
雖涉于強名庶庸申于善頌九州四海飬未足于孝心<lb/>
萬嵗千秋願永膺于夀祉丙辰太后御大明殿受朝賀<lb/>
<pb n="KR2a0036_WYG_116-7b"/>
戊辰告太廟太后見明宗少時有英氣而英宗稍柔懦<lb/>
諸羣小以立明宗必不利于已遂擁立英宗及既即位<lb/>
太后來賀英宗即毅然見于色后退而悔曰我不擬養<lb/>
此兒耶遂飲恨成疾至治二年九月崩三年三月升祔<lb/>
順宗廟配食后性聰慧歴佐三朝教宫女執女功親操<lb/>
井臼然不事檢飭自正位東朝淫恣益甚内則赫嚕毋<lb/>
伊埒薩巴用事外則幸臣實勒們耕埒及時宰特們徳<lb/>
爾相率為姦以至箠辱平章張珪等濁亂朝政無所不<lb/>
<pb n="KR2a0036_WYG_116-8a"/>
至及英宗立羣倖伏誅而後勢燄頓息焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0036_WYG_116-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元史卷一百十六<lb/>
<pb n="KR2a0036_WYG_116-9a"/>
元史卷一百十六考證<lb/>
睿宗顯懿荘聖皇后　本紀作荘獻<lb/>
順宗昭獻元聖皇后至治二年九月崩三年三月升祔<lb/>
　　原文併作三年二月事與英宗本紀所載不符今<lb/>
　據紀增改<lb/>
</p>
<p>
</p>
  </div>
</body>
</text>
</TEI>
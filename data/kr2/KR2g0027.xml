<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>慶元黨禁</head> <lb/>
    <p>
<pb n="KR2g0027_WYG_001-1a"/>
欽定四庫全書<lb/>
　慶元黨禁<lb/>
首末偽黨共五十九人<lb/>
　宰執四人<lb/>
　　趙汝愚<hi>右丞相  饒州</hi>
　　留正<hi>少保觀文殿大學士  泉州</hi>
　　王藺<hi>觀文殿學士知潭州  廬江</hi>
　　周必大<hi>少𫝊觀文殿大學士  吉州</hi>
<pb n="KR2g0027_WYG_001-1b"/>
　待制已上十三人<lb/>
　　朱熹<hi>焕章閣待制兼侍講  建寧</hi>
　　徐誼<hi>權工部侍郎  温州</hi>
　　彭龜年<hi>吏部侍郎  台州</hi>
　　陳傅良<hi>中書舍人兼侍讀兼直學士院  温州</hi>
　　薛叔似<hi>權户部侍郎兼樞密都承㫖  永嘉</hi>
　　章頴<hi>權兵部侍郎兼侍講  婺州</hi>
　　鄭湜<hi>權刑部侍郎  福州</hi>
<pb n="KR2g0027_WYG_001-2a"/>
　　樓鑰<hi>權吏部尚書  眀州</hi>
　　林大中<hi>吏部侍郎  婺州</hi>
　　黄由<hi>權禮部尚書  平江</hi>
　　黄黼<hi>權兵部侍郎  臨安</hi>
　　何異<hi>權禮部侍郎  撫州</hi>
　　孫逢吉<hi>權吏部侍郎  吉州</hi>
　餘官三十一人<lb/>
　　劉光祖<hi>起居郎兼侍讀  蜀</hi>
<pb n="KR2g0027_WYG_001-2b"/>
　　吕祖儉<hi>太府寺丞  婺州</hi>
　　葉適<hi>太府少卿總領淮東財賦  温州</hi>
　　楊芳<hi>秘書郎  汀州</hi>
　　項安世<hi>校書郎  荆南</hi>
　　沈有開<hi>起居郎  常州</hi>
　　曽三聘<hi>知郢州臨江軍</hi>
　　游仲鴻<hi>軍器監簿  果州</hi>
　　呉獵<hi>監察御史  潭州</hi>
<pb n="KR2g0027_WYG_001-3a"/>
　　李祥<hi>國子祭酒  常州</hi>
　　楊簡<hi>國子博士  明州</hi>
　　趙汝讜<hi>添差監左蔵西庫</hi>
　　趙汝談<hi>前淮西安撫司幹官</hi>
　　陳峴<hi>校書郎  温州</hi>
　　范仲黼<hi>著作郎兼權禮部郎官  成都</hi>
　　汪逵<hi>國子司業  信州</hi>
　　孫元卿<hi>國子博士</hi>
<pb n="KR2g0027_WYG_001-3b"/>
　　袁燮<hi>太學博士  眀州</hi>
　　陳武<hi>國子正  温州</hi>
　　田澹<hi>宗正丞兼權工部郎官  南劎</hi>
　　黄度<hi>右正言  紹興</hi>
　　詹體仁<hi>太府卿</hi>
　　蔡㓜學<hi>福建提舉  温州</hi>
　　黄灝<hi>浙西提舉常平茶鹽公事</hi>
　　周南<hi>池州教授  平江</hi>
<pb n="KR2g0027_WYG_001-4a"/>
　　呉柔勝<hi>新嘉興府教授  宣州</hi>
　　李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>
                    <hi>校書郎  蜀</hi>
　　王厚之<hi>直顯謨閣江東提刑  紹興</hi>
　　孟浩<hi>知湖州  袁州</hi>
　　趙鞏<hi>秘閣修撰知揚州</hi>
　　白炎震<hi>新通判成都府  普州</hi>
　武臣三人<lb/>
　　皇甫斌<hi>池州都統制</hi>
<pb n="KR2g0027_WYG_001-4b"/>
　　范仲壬<hi>知金州</hi>
　　張致逺<hi>江西兵馬鈐轄  南劒</hi>
　太學生六人<lb/>
　　楊宏中<lb/>
　　周端朝<lb/>
　　張衟<lb/>
　　林仲鱗<lb/>
　　蔣𫝊<lb/>
<pb n="KR2g0027_WYG_001-5a"/>
　　徐範<lb/>
　士人二人<lb/>
　　蔡元定<hi>編管道州嘉定三年奉聖㫖特賜廸功郎</hi>
　　吕祖泰<hi>决杖配欽州嘉定元年奉聖㫖特補廸功郎監潭州南嶽廟</hi>
　　　已上並見於當時臺諫章疏<lb/>
秀巖李心𫝊朝野雜記所編攻偽學人<lb/>
　　京鏜<hi>右丞相  洪州</hi>
　　何澹<hi>樞密䖍州</hi>
<pb n="KR2g0027_WYG_001-5b"/>
　　劉徳秀<hi>諌議大夫  洪州</hi>
　　胡紘<hi>御史處州</hi>
　　倪思<hi>尚書湖州</hi>
　　李沐<hi>正言湖州</hi>
　　劉三傑<hi>正言婺州</hi>
　　施康年<hi>正言通州</hi>
　　姚愈<hi>大諫平江</hi>
　　陳賈<hi>兵部侍郎  舒州</hi>
<pb n="KR2g0027_WYG_001-6a"/>
　　楊大法<hi>侍御婺州</hi>
　　張釡<hi>大諌鎮江</hi>
　　錢象祖<hi>參政台州</hi>
　　葉翥<hi>尚書處州</hi>
　　許及之<hi>樞宻温州</hi>
　　張巗<hi>侍御揚州</hi>
　　陳讜<hi>侍郎軍興化</hi>
　　傅伯夀<hi>侍郎泉州</hi>
<pb n="KR2g0027_WYG_001-6b"/>
　　汪義端<hi>中書舍人  徽州</hi>
　　高文虎<hi>直院明州</hi>
　　張伯垓<hi>察院秀州</hi>
　　鄧友龍<hi>察院衡州</hi>
　　麋師旦<hi>吏部侍郎  平江</hi>
　　趙善堅<lb/>
　　林采<hi>監察御史</hi>
　　沈繼祖<hi>監察御史  興國</hi>
<pb n="KR2g0027_WYG_001-7a"/>
　　丁逢<hi>川秦都大  常州</hi>
　　邵襃<hi>司直秀州</hi>
　　王沇<hi>轉運使</hi>
　　錢鍪<hi>衡州守</hi>
　　余嚞<hi>新州教授  漳州</hi>
　　趙師召<hi>廸功郎</hi>
　　張貴謨<hi>處州</hi>
　　黄掄<lb/>
<pb n="KR2g0027_WYG_001-7b"/>
　　鄭丙<hi>淳熈間吏部尚書  福州</hi>
　　林栗<hi>淳熈間兵部尚書  福州</hi>
　　王淮<hi>淳熈問丞相  婺州</hi>
寧宗皇帝之登極也丞相趙汝愚時知樞密院求能通<lb/>
意於慈福者有知閤門事韓侂冑自詭於太皇太后為<lb/>
親屬請効力遣入白不許出遇内侍關禮於門告之禮<lb/>
請獨入泣涕固請太皇許之命與侂冑復入使諭意於<lb/>
汝愚其論遂定侂冑繇此自謂有定策功且依托肺腑<lb/>
<pb n="KR2g0027_WYG_001-8a"/>
出入宫掖居中用事時汝愚方收召四方知名之士聚<lb/>
於本朝海内引領以觀新政而事已多從中出初上在<lb/>
潛邸聞朱熹名毎憾不得為本宫講官踐阼之日以焕<lb/>
章閣待制召於長沙熹在先朝累召不至至輒不留至<lb/>
是即日上道惕然以時事為憂於免牘已寓其意云陛<lb/>
下嗣位之初方將一新庶政所宜愛惜名器不可輕以<lb/>
假人若使僥倖之門一開其弊豈可復塞未幾内批逐<lb/>
首相留正熹至上饒聞之益有憂色暨對行宫便殿首<lb/>
<pb n="KR2g0027_WYG_001-8b"/>
奏陳之有曰發號施令無一不出乎朝廷進退人才無<lb/>
一不合乎公論不為偏聽以啓私門則釁孽之萌不得<lb/>
作矣今日之計莫大於此又再三面言之又約吏部侍<lb/>
郎彭龜年同請對白發侂冑之姦適龜年出䕶使客侂<lb/>
冑益得為計熹累白汝愚當以厚賞酬其勞勿使得預<lb/>
朝政且有分界限立紀綱防微杜漸謹不可忽之語汝<lb/>
愚方謂其易制不之虞登聞皷院游仲鴻汝愚客也力<lb/>
諌汝愚不聽而所倚以為腹心謀事者又皆持禄茍安<lb/>
<pb n="KR2g0027_WYG_001-9a"/>
無復逺慮右正言黄度欲論侂胄謀泄又以内批斥去<lb/>
熹不勝憤遂因講畢奏疏極言之畧曰朝廷紀綱所當<lb/>
嚴今陛下即位未能旬月而進退宰執移易臺諌皆出<lb/>
於陛下之獨斷大臣不與謀給舍不及議正使實出於<lb/>
陛下之獨斷其事悉當於理亦非治世之體况中外傳<lb/>
聞皆謂左右或竊其柄而其所行又未能盡允於公議<lb/>
此弊不革臣恐名為獨斷而主威不免於下移欲以求<lb/>
治而反不免於致亂蓋自隆興以來已有此患臣嘗再<lb/>
<pb n="KR2g0027_WYG_001-9b"/>
三深為夀皇論之非獨今日之憂也尚頼夀皇聖性聰<lb/>
眀更練世事故於此輩雖以驅使之故稍可假借實亦<lb/>
隂有以制之未至全墮其計然積習成風貽患於後其<lb/>
害有不可勝言者如陳源袁佐之流皆陛下所親見奈<lb/>
何又欲襲其迹而蹈之乎願陛下深詔左右勿預朝政<lb/>
但使朝廷尊嚴紀綱振肅而國家有泰山之安則此等<lb/>
自然不失長久富貴之計其實有勲勞而所得襃賞未<lb/>
愜衆論者亦詔大臣公議其事參稽令典厚報其勞而<lb/>
<pb n="KR2g0027_WYG_001-10a"/>
凡號令之弛張人才之進退則一委之二三大臣使之<lb/>
反覆較量勿狥己見酌取公論奏而行之批㫖宣行不<lb/>
須奏覆但未令尚書省施行先送後省審覆有不當者<lb/>
限以當日便行繳駁如更有疑則詔大臣與繳駁之官<lb/>
當晚入朝面議於前互相論難擇其善者稱制臨决則<lb/>
不惟近習不得干預朝權大臣不得專任己私而陛下<lb/>
亦得以益明習天下之事而無所疑於得失之算矣臣<lb/>
老病之餘寒齋獨宿終夜不寐憂慮萬端至於孤危之<lb/>
<pb n="KR2g0027_WYG_001-10b"/>
踪不敢自保竊恐自今以徃不獲久侍清閒之燕矣䟽<lb/>
入侂胄大怒隂與其黨謀去其為首者則其餘去之易<lb/>
爾所謂首者蓋指熹也乃於禁中令優人效熹容止為<lb/>
戲熒惑上聽熹時急於致君知無不言言無不切亦頗<lb/>
見嚴憚於是侂胄之計遂行及熹講筵留身再乞施行<lb/>
前疏退則内批徑下朕憫卿耆艾當此隆冬恐難立講<lb/>
已除卿宫觀可知悉時紹熈五年甲寅冬閏十月十九<lb/>
日甲戌也汝愚獨袖内批還上且諌且拜侂胄必欲出<lb/>
<pb n="KR2g0027_WYG_001-11a"/>
之汝愚退求去不許二十一日侂胄使中使王徳謙封<lb/>
内批以授熹熹即附奏謝遂行二十二日給事中樓鑰<lb/>
封還錄黄舍人鄧驛面奏乞留熹上許除京祠已而不<lb/>
下二十三日起居郎劉光祖又言之二十四日中書舍<lb/>
人陳傅良再封還錄黄二十五日有㫖除熹寳文閣待<lb/>
制與郡劉光祖再上疏留行不報樓鑰再封還錄黄二<lb/>
十七日有㫖依已降指揮工部侍郎兼侍講黄艾因講<lb/>
問逐熹之驟<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>再三不已吏部侍郎兼侍講孫逢吉<lb/>
<pb n="KR2g0027_WYG_001-11b"/>
上疏留熹又因講權輿之詩反覆以諷上曰朱熹所言<lb/>
多不可用時侂冑欲用優人王喜為閤門祗候喜即前<lb/>
日效熹為戲者逢吉誦言將入諌乃止監察御史呉獵<lb/>
入劄子乞留不報登聞皷院游仲鴻上言朱熹海内名<lb/>
儒首䝉収召四方傳誦以為天下大老歸之纔四十餘<lb/>
日復有宫祠之命逺近相弔以為天下大老去之則人<lb/>
孰不欲去者若正人盡去陛下何以為國願亟還朱熹<lb/>
毋使小人得志養成亂階時侂胄勢方盛人皆為仲鴻<lb/>
<pb n="KR2g0027_WYG_001-12a"/>
危之熹以十月辛卯入見中間進講者七内引留身奏<lb/>
事者再面對賜食各一在朝甫四十有六日云熹去彭<lb/>
龜年遂徑論侂胄竊弄威福為中外所附不去必貽患<lb/>
讀劄子畢又奏只縁陛下近日逐得朱熹太暴故欲陛<lb/>
下亦亟去此小人毋使天下人謂陛下去君子如此之<lb/>
易去小人如此之難上初欲兩罷之汝愚開陳欲兩留<lb/>
之既而内批彭龜年與郡節度使呉琚嘗言時上無堅<lb/>
留侂冑意使有一人繼之則去之必矣侂胄既留勢益<lb/>
<pb n="KR2g0027_WYG_001-12b"/>
張先是侂胄恃功意望建節憾汝愚抑之有怨言僉書<lb/>
樞密院羅㸃慰觧之徐誼為京尹勸汝愚以節度與之<lb/>
汝愚悔遣人諭侂胄侂胄答語不遜遂日夜謀引其黨<lb/>
為臺諫以擯汝愚汝愚為人疎直不虞其姦㑹汝愚奏<lb/>
除劉光祖侍御史方進呈知樞密院陳騤忽奏曰光祖<lb/>
與臣有嫌今光祖入臺願先避位汝愚愕然而止侂冑<lb/>
遂以内批除謝深甫御史中丞蓋侂胄與騤合謀已定<lb/>
獨汝愚未之覺耳汝愚奏乞令近臣舉御史有大理寺<lb/>
<pb n="KR2g0027_WYG_001-13a"/>
簿劉徳秀者與侂胄深交乃諭中司令薦徳秀時近臣<lb/>
薦者甚衆侂冑下内批令用中司舉者徳秀既除監察<lb/>
御史其黨以次而進言路遂皆侂胄之人工部尚書趙<lb/>
彦逾者汝愚謀立上時遣達意於殿帥郭杲事定亦冀<lb/>
汝愚引已同升已而止除端眀殿學士知建康彦逾遂<lb/>
與侂冑合未幾改除四川制置彦逾愈憾入辭疏廷臣<lb/>
姓名於上指為汝愚之黨曰老奴已去不惜為陛下言<lb/>
之而上亦疑矣㑹僉書樞密院羅㸃尚書黄裳卒裳潛<lb/>
<pb n="KR2g0027_WYG_001-13b"/>
邸舊臣上所倚信㸃既卒侂冑又亟擢其黨京鏜汝愚<lb/>
由是益孤至是中書舍人陳傅良監察御史呉獵起居<lb/>
郎劉光祖各先後斥去羣憸附和視正人如冦讐衣冠<lb/>
之禍自此始矣侂冑欲逐汝愚而難其名或教之曰彼<lb/>
宗姓誣以謀危社稷則一網盡矣侂胄然之慶元元年<lb/>
乙卯春正月二十五日辛亥遂擢其黨將作監李沐為<lb/>
右正言使擊汝愚二月二十一日丁丑右正言李沐上<lb/>
殿乞罷汝愚政柄以奠安天位塞絶姦原是日右丞相<lb/>
<pb n="KR2g0027_WYG_001-14a"/>
趙汝愚乞罷政出浙江亭待罪詔使宣押赴都堂治事<lb/>
李沐又乞更不宣押是晚鎻院二十二日戊寅汝愚罷<lb/>
右丞相除觀文殿大學士知福州制詞畧曰頃我家之<lb/>
多難頼碩輔之精忠持危定傾安社稷以為悦任公竭<lb/>
節利國家無不為既隆翊戴之勲尚期啓沃之助力陳<lb/>
忱悃祈避煩言起居郎權直學士院鄭湜草也湜坐無<lb/>
貶詞免兼學士院未幾罷去二十三日己卯權兵部侍<lb/>
郎章頴與郡以上疏留汝愚也右正言李沐論其附上<lb/>
<pb n="KR2g0027_WYG_001-14b"/>
罔下繼與宫觀二十四日庚辰工部侍郎知臨安徐誼<lb/>
亦坐上疏論救汝愚罷去御史中丞何澹殿中侍御史<lb/>
楊大法監察御史劉徳秀劉三傑論汝愚冒居相位今<lb/>
其罷免不當加以書殿隆名帥藩重寄伏匄寢其福唐<lb/>
之命令其職名奉祠杜門省咎二十八日甲申有㫖依<lb/>
所乞觀文殿大學士提舉臨安府洞霄宫國子祭酒李<lb/>
祥博士楊簡復上疏留汝愚李沐又劾之三月二十九<lb/>
日甲寅祥簡並罷夏四月二日太府寺丞吕祖儉疏留<lb/>
<pb n="KR2g0027_WYG_001-15a"/>
汝愚併論朱熹彭龜年等不當逐語侵侂冑四日戊午<lb/>
詔吕祖儉朋比罔上送韶州安置中書舍人鄧驛封還<lb/>
錄黄五日詔祖儉志在無君其罪當誅姑從竄斥以示<lb/>
寛容自合書行於是太學生楊宏中周端朝張衟林仲<lb/>
鱗蔣𫝊徐範六人伏闕上書其畧曰臣聞自古國家禍<lb/>
亂之由初非一道而小人中傷君子其禍尤慘君子登<lb/>
庸杜絶邪枉要其處心實在於愛君憂國羣小得志讎<lb/>
視正人必欲盡去其朋黨然後肆行而無忌於是人主<lb/>
<pb n="KR2g0027_WYG_001-15b"/>
孤立而社稷危矣黨錮敝漢朋黨亂唐大率由此元祐<lb/>
以後邪正交攻卒成靖康之變我宋不競貽禍至今此<lb/>
臣子所不忍言陛下所不忍聞者臣竊見近者諌官李<lb/>
沐論前相趙汝愚所為乖戾隨即罷去若慮陛下父子<lb/>
之際懐不自安故黜汝愚以謝天下亦未為過如沐所<lb/>
言則以為汝愚自居同姓數談夢兆專政擅權欺君植<lb/>
黨殆將不利於陛下以此加詆其實不然汝愚之去中<lb/>
外咨憤而李沐以為父老歡呼䝉蔽天聽一至於此道<lb/>
<pb n="KR2g0027_WYG_001-16a"/>
路譁然以為沐内結權倖隂有指授率爾肆言全無忌<lb/>
憚廟堂屏息不敢異論天下扼腕氣將奚伸其氣燄已<lb/>
足以熏灼朝路撼摇國勢陛下若不亟治漸成孤立後<lb/>
雖悔之亦無及矣陛下獨不念去嵗之事乎人情危疑<lb/>
變在朝夕當是時假非汝愚出死力定大議使陛下得<lb/>
以成夀康皇帝揖遜之志行孝宗皇帝未舉之䘮雖百<lb/>
李沐罔知攸濟當國家多難汝愚方位樞府本兵柄指<lb/>
揮操縱何向不可不於此時為利上下安妥乃有異意<lb/>
<pb n="KR2g0027_WYG_001-16b"/>
乎李沐輒以危言悚脅陛下巧於中傷君子立威名情<lb/>
狀敗露願陛下鑒漢唐之禍懲靖康之變精加宸慮特<lb/>
奮睿斷念汝愚之忠勤灼李沐之囘邪明示好惡旌别<lb/>
淑慝竄李沐以謝天下六日庚申詔宏中等妄亂上書<lb/>
扇摇國是各送五百里外編管中書舍人鄧驛言臣仰<lb/>
惟國家開設學校教養士類徳至渥也自建太學以來<lb/>
上書言事者無時無之累朝仁聖相繼天覆海涵不加<lb/>
之罪甚者押歸本貫或他州聽讀而已紹熈間有布衣<lb/>
<pb n="KR2g0027_WYG_001-17a"/>
俞古上書狂悖若以指斥之罪坐之誠不為過太上皇<lb/>
帝始者震怒降㫖編管已而臣寮論奏竟從寛典陛下<lb/>
今日編管楊宏中等六人若以扇摇國是罪之則未若<lb/>
指斥乘輿之罪大以六輩言之則一夫為至寡聖眀初<lb/>
政仁厚播聞睿斷過嚴人情震駭所有録黄臣未敢書<lb/>
行詔驛依已面諭施行未幾驛罷知泉州工部侍郎兼<lb/>
知臨安府錢象祖遣人逮捕諸生押送貶所宏中衟仲<lb/>
鱗範皆福州人端朝温州人傳信州人傳久居學校忠<lb/>
<pb n="KR2g0027_WYG_001-17b"/>
鯁有聞扣閽之事皆其屬藁同日李沐除右諌議大夫<lb/>
劉徳秀除右正言時知名之士罷斥相繼人情洶洶侂<lb/>
胄患之侍御史楊大法右正言劉徳秀乃乞降詔以國<lb/>
是尊君中道等事訓飭在廷有不如詔者重寘典憲五<lb/>
月十三日命直學士院傅伯夀降詔如請伯夀乃自得<lb/>
之子自得乾道間以不受曽覿之招名聞四方至伯夀<lb/>
則奴事侂冑𨽻人蘇師旦致身通顯其弟伯成非其所<lb/>
為毎切責之至是伯夀首草詔以詆善類六月十七日<lb/>
<pb n="KR2g0027_WYG_001-18a"/>
徳秀又劾國子博士孫元卿太學博士袁燮國子正陳<lb/>
武皆罷去司業汪逵入劄子辨之徳秀以為言逵亦罷<lb/>
侂胄本武人志在招權納賄除不附已而已不能巧為<lb/>
説以網善類也先是熈寧間程顥頥傳孔孟千載不傳<lb/>
之學南渡初其門人楊時傳之羅從彦從彦傳之李侗<lb/>
朱熹師侗而得其傳致知力行其學大振學者仰之如<lb/>
泰山北斗而流俗醜正多不便之者蓋自淳熈之末紹<lb/>
熈之初也有因為道學以媒孽之者然猶未敢加以醜<lb/>
<pb n="KR2g0027_WYG_001-18b"/>
名攻詆至是士大夫嗜利無耻或素為清議所擯者乃<lb/>
教以凡相與為異者皆道學人也隂疏姓名授之俾以<lb/>
次斥逐或又為言名道學則何罪當名曰偽學蓋謂貪<lb/>
黷放肆乃人真情其亷潔好修者皆偽人也於是憸壬<lb/>
險狠猥薄無行之徒利其説之便已揚袂奮臂以攻偽<lb/>
干進而學禁之禍自此始矣二十四日劉徳秀上疏乞<lb/>
考覈真偽而辨邪正御史中丞何澹急欲執政秋七月<lb/>
十三日上疏論專門之學流而為偽空虛短拙文詐沽<lb/>
<pb n="KR2g0027_WYG_001-19a"/>
名詔榜朝堂十九日吏部郎官麋師旦建言請考覈真<lb/>
偽遂除左司員外郎是時有張貴謨者指論太極圖説<lb/>
之非御史中丞何澹上言在朝之臣既熟知其邪正之<lb/>
迹然不敢白發以招報復之禍望眀詔大臣去其當去<lb/>
者七月以御史中丞何澹疏落趙汝愚大觀文冬十一<lb/>
月監察御史胡紘奏汝愚唱引偽徒謀為不軌責授寧<lb/>
逺軍節度副使永州安置徐誼坐黨汝愚亦責團練副使<lb/>
南安軍安置中外震駭朱熹時家居自以䝉累朝知遇<lb/>
<pb n="KR2g0027_WYG_001-19b"/>
之恩且尚帯從臣職名義不容黙草封事數萬言極陳<lb/>
姦邪蔽主之禍因以眀汝愚之寃繕冩已具子弟諸生<lb/>
更進迭諫以為必至賈禍熹不聽門人蔡元定入諌請<lb/>
以蓍决之遇遯之同人熹黙然取奏藁焚之因更號遯<lb/>
翁遂以疾丐休致二年正月御史中丞何澹除同知樞<lb/>
密院事二十四日甲辰諫議大夫劉徳秀劾留正四大<lb/>
罪首論其招引偽學以危社稷偽學之稱自此始是月<lb/>
二十日庚子趙汝愚殁於衡州汝愚既責零陵過衡陽<lb/>
<pb n="KR2g0027_WYG_001-20a"/>
而病又為守臣錢鍪所窘逐服藥而卒天下寃之時有<lb/>
廸功郎趙師召者上書乞斬汝愚雖事不行然侂冑之<lb/>
黨以汝愚有定策功惟恐其復進故當時謂汝愚不死<lb/>
事固未可知也二十七日訃聞有㫖復原官許歸塟二<lb/>
月省闈知舉葉翥倪思劉徳秀奏論文弊上言偽學之<lb/>
魁以匹夫竊人主之柄鼓動天下故文風未能丕變乞將<lb/>
語録之類並行除毁是科取士稍渉義理悉見黜落六<lb/>
經語孟中庸大學之書為世大禁夏六月乙丑度支郎<lb/>
<pb n="KR2g0027_WYG_001-20b"/>
中淮西總領張釡言邇者偽學盛行賴陛下聖眀罷斥<lb/>
姦囘登用賢哲天下皆洗心滌慮不敢復為前日之習<lb/>
願陛下眀詔大臣上下一心堅守勿變毋使偽言偽行<lb/>
乘間以壊既定之規模乃除尚左郎官中書舍人汪義<lb/>
端引唐李林甫故事以偽學之黨皆名士欲根株斷除<lb/>
之一時號為君子無不斥逐太皇太后聞而非之二十<lb/>
六日甲戌御筆今後給舍臺諌不必更及舊事務在平<lb/>
正以稱朕意侂冑及其黨皆怒遂令臺諌争之於是右<lb/>
<pb n="KR2g0027_WYG_001-21a"/>
諌議大夫劉徳秀監察御史姚愈張伯垓力争以為不<lb/>
可乃改為不必專及舊事自是侂冑與其黨攻治之志<lb/>
愈急矣御筆之出也殿中侍御史黄黼獨贊之與同列<lb/>
異秋七月姚愈除殿中侍御史黼除起居郎權兵部侍<lb/>
郎未幾罷去八月九日丙辰太常少卿胡紘言比年偽<lb/>
學猖獗圖為不軌近元惡殞命羣邪屏迹而或者唱為<lb/>
調停之議取前日偽學之姦黨次第用之望宣諭宰執<lb/>
應偽學之黨曽經臺諌論列者權住進擬遂遷起居舍<lb/>
<pb n="KR2g0027_WYG_001-21b"/>
人冬十二月三日陳賈自寧國府除兵部侍郎以賈淳<lb/>
煕末甞撃朱熹故也先是熹乞追還職名及改正過待制<lb/>
恩數繼又乞致仕朝廷不許臺諌洶洶争欲以熹為竒<lb/>
貨門人楊楫聞鄉曲射利者多撰造事跡以投合言者<lb/>
亟以書告熹熹報曰死生禍福久矣置之度外不煩逺<lb/>
慮然羣憸相顧久之不敢發獨監察御史胡紘草疏將<lb/>
上㑹遷去不果沈繼祖者為小官時嘗採摭熹語孟之<lb/>
説以自售至是以追論程頥得為監察御史紘以藁授<lb/>
<pb n="KR2g0027_WYG_001-22a"/>
之繼祖鋭於進取謂可立致富貴遂奏熹剽竊張載程<lb/>
頥之餘論寓以喫菜事魔之妖術以簧鼓後進張浮駕<lb/>
誕私立品題収召四方無行義之徒以益其黨伍相與<lb/>
餐麤食淡衣褒帯博或㑹徒於廣信鵝湖之寺或呈身<lb/>
於長沙敬簡之堂潛形匿迹如鬼如魅及不忠不孝不<lb/>
仁不義不公不亷等十罪乞禠職罷祠其徒蔡元定佐<lb/>
熹為妖送别州編管二十六日㫖依蔡元定編管道州<lb/>
慶元三年丁巳春正月省劄始至熹方與諸生講論有<lb/>
<pb n="KR2g0027_WYG_001-22b"/>
以小報來言者熹畧起視之復坐講論如初詞色更為<lb/>
和平翼旦諸生乃知其有指揮時郡縣捕蔡元定甚急<lb/>
元定色不為變毅然上道熹與諸所從遊百餘人送别<lb/>
蕭寺坐客感嘆有泣下者熹微視元定不異平時因曰<lb/>
朋友相愛之情季通不挫之志可謂兩得之矣又曰季<lb/>
通之行無幾微不適意丘子服獨為之泣涕留連而不<lb/>
能已處事變恤窮交亦兩得其道也眀年元定卒於道<lb/>
州熹為之慟元定師事熹而熹顧曰季通吾老友也凡<lb/>
<pb n="KR2g0027_WYG_001-23a"/>
性與天道之妙他子弟不得聞者必與元定商㩁之嘗<lb/>
輯其講論之辭曰翁季錄者蓋引以自匹也嘗曰造化<lb/>
微妙惟深於理者能識之吾與季通言而未厭也及其<lb/>
貶也恨無可與語其殁也祭之云以精詣之識卓絶之<lb/>
才不可屈之志不可窮之辯不可復得而見蓋深致其<lb/>
哀熹嘗講中庸巳發未發之㫖以為人自嬰兒至老死<lb/>
雖語黙動静之不同然大體莫非已發元定不以為是<lb/>
獨引程氏説以為敬而無失便是喜怒哀樂未發謂之<lb/>
<pb n="KR2g0027_WYG_001-23b"/>
中後十年熹再與元定辨論始悟其說而悉反之由是益<lb/>
竒元定毎諸生請疑必令先質之元定而後為之折衷<lb/>
同門寡二以故小人深嫉之故是時有朱熹唱偽學蔡<lb/>
元定實羽翼之之奏也二月丁巳大理司直邵襃請眀<lb/>
詔大臣自今權臣之黨偽學之徒不得除在内差遣六<lb/>
月癸卯言者又論三十年來偽學顯行場屋之權盡歸<lb/>
其黨所謂狀元省元與兩優釋褐者非其私徒即是其<lb/>
親故望詔大臣審察其所學而後除授宣教郎錢文子<lb/>
<pb n="KR2g0027_WYG_001-24a"/>
時以太學兩優釋褐一任囘當召試徑就部注潭州醴<lb/>
陵知縣而去時人稱之閏六月六日戊寅朝散大夫劉<lb/>
三傑免䘮入見論偽學之黨變為逆黨防之不可不至<lb/>
及論留正共引偽學之罪侂冑大喜即日三傑除右正<lb/>
言留正送邵州居住秋九月二十七日丁卯言者論偽<lb/>
學之禍望申飭大臣鑒元祐調停之説杜其根源時有<lb/>
詔監司帥守薦舉改官並於奏牘前聲説非偽學之人<lb/>
且結朝典之罪秋當大比漕司前期取家狀必欲書委<lb/>
<pb n="KR2g0027_WYG_001-24b"/>
不是偽學五字於後時有柴中行者為撫州推官獨移<lb/>
文漕司稱自㓜習易讀程氏易傳未委是與不是偽學<lb/>
如以為偽不願考校士論壯之冬十二月丁酉知綿州<lb/>
王沇乞置偽學之籍仍自今曽受偽學薦舉關陞及刑<lb/>
法亷吏自代之人並令省部籍記姓名與閑慢差遣吏<lb/>
部侍郎黄由奏人主不可待天下以黨與不必置籍以<lb/>
示不廣殿中侍御史張巖論由阿附權臣植立黨與由<lb/>
遂罷去未幾擢沇利路轉運判官慶元四年戊午夏四<lb/>
<pb n="KR2g0027_WYG_001-25a"/>
月右諌議大夫姚愈上言近世行險僥倖之徒倡為道<lb/>
學之名權臣力主其説結為死黨願下眀詔播告天下<lb/>
五月己酉遂命直學士院兼中書舍人高文虎草詔曰<lb/>
賴天之靈宗廟之福朕獲承慈訓膺受内禪隂謀壞㪚<lb/>
國勢復安嘉與士大夫勵精更始凡曰滛朋比徳幾其<lb/>
自新而歴載臻兹弗廸厥化締交合盟窺伺間隙毁譽<lb/>
舛乖流言間發將以傾國是而惑衆心甚至竊附於元<lb/>
祐之諸賢而不思實類乎紹聖之姦黨國家秉徳康寧<lb/>
<pb n="KR2g0027_WYG_001-25b"/>
弗汝瑕殄今惟自作弗靖意者漸於流俗之失不可復<lb/>
反與將狃於國之寛恩而罰有弗及歟何其未能洗滌<lb/>
以稱朕意也朕既深詔二三大臣與夫侍從言議之官<lb/>
益維持正論以眀示天下矣諭告所抵各宜改視囘聽<lb/>
毋復借疑似之説以惑亂世俗若其遂非不悔怙終不<lb/>
悛邦有常刑必罰無赦布告天下毋忽愈上此奏侂冑<lb/>
大喜之未幾遂遷兵部尚書御史中丞秋七月己未直<lb/>
寳文閣都大川秦茶馬丁逢入見極論元祐建中調停<lb/>
<pb n="KR2g0027_WYG_001-26a"/>
之害且引蘇轍任伯雨之言為證時薛叔似葉適坐汝<lb/>
愚黨久斥皆起家為郡故逢有是言宰執京鏜何澹大<lb/>
然之翼日除軍器監慶元五年己未正月詔彭龜年追<lb/>
三官勒停曽三聘追兩官蔡璉補進義校尉用璉誣告<lb/>
汝愚事也初汝愚定策之時直省官蔡璉從旁竊聽欲<lb/>
行漏泄汝愚覺而囚之上即位遂從輕决配四年冬竄<lb/>
歸輦下用事者聞之以為竒貨乃使璉排日供具誣汝<lb/>
愚定策時有異謀凡往來賓客所言七十餘紙文書既<lb/>
<pb n="KR2g0027_WYG_001-26b"/>
就乃議送大理時侂冑之黨欲捕龜年三聘及徐誼沈<lb/>
有開葉適項安世等送棘寺中書舍人范仲藝草駁奏<lb/>
袖錄黄見侂冑語之曰公今日得君凡所施為當一以<lb/>
魏公為法章蔡之權非不盛至今得罪清議以同文之<lb/>
獄故爾侂胄曰某初無此意以諸公見迫不容但已問<lb/>
其人乃知京鏜劉徳秀實主其事侂胄取錄黄藏之事<lb/>
遂格既而諫官張釡陳自强御史劉三傑張巖程松連<lb/>
疏有請詔以累經赦宥遂有是命鏜徳秀在侂冑之門<lb/>
<pb n="KR2g0027_WYG_001-27a"/>
最為凶險侂冑未顯時惟二人與之深交及用事所為<lb/>
暴悖皆二人教之是嵗劉光祖撰涪城學記有世方以<lb/>
道為偽而以學為棄物夫好惡出於一時是非定於萬<lb/>
世學者盍謹所先入以待豪傑之興之語二月乙酉右<lb/>
諫議大夫張釜劾劉光祖佐逆不臣蓄憤懐姦欺世慢<lb/>
上五罪詔光祖落職房州居住夏四月辛亥監都進奏<lb/>
院鄧友龍請眀詔大臣用捨從違謹所决擇友龍尋除<lb/>
監察御史秋九月十一日甲子進士吕祖泰投匭上書<lb/>
<pb n="KR2g0027_WYG_001-27b"/>
畧曰道與學自古所恃以為國也丞相趙汝愚今之有<lb/>
大勲勞者也立偽學之禁逐汝愚之黨是將空陛下之<lb/>
國而陛下不悟耶陳自强何人也徒以侂胄童孺之師<lb/>
而躐致禁從陛下舊學之臣若龜年等今安在哉蘇師<lb/>
旦平江之胥吏周筠韓氏之厮役人盡知之今師旦以<lb/>
潛邸隨龍周筠以皇后親屬俱至大官不知陛下在邸<lb/>
時果識所謂師旦者乎椒房之親果有所謂周筠者乎<lb/>
其妄自尊大卑陵朝廷一至於此也願陛下亟誅侂冑<lb/>
<pb n="KR2g0027_WYG_001-28a"/>
及蘇師旦周筠而罷逐陳自强之徒故大臣在者獨周<lb/>
必大可用宜以代其任不然事將不測書出中外大駭<lb/>
侂胄雖怒甚恐重違人心㑹方行眀堂禮故未及問十<lb/>
八日辛未禮成肆大眚後五日丙子乃批㫖云吕祖泰<lb/>
挾私上書語言狂妄送連州拘管右諌議大夫程松殿<lb/>
中侍御史陳讜皆言祖泰有當誅之罪今縱不殺猶宜<lb/>
杖脊黥面竄之逺方是日得㫖令送臨安府從杖一百<lb/>
真决免刺面配欽州牢城祖泰字泰然元祐户部尚書<lb/>
<pb n="KR2g0027_WYG_001-28b"/>
公孺之五世孫也寓居無錫縣性疏達尚氣義既得罪<lb/>
士大夫勞之者無悔色侂冑猶憐之祖泰始自分必死<lb/>
獨冀以身悟朝廷就逮無懼色京尹趙善堅受侂冑計<lb/>
為好語誘之曰誰教汝亦有共為章者乎汝第言之吾<lb/>
且寛汝祖泰笑曰何問之愚也吾固自知必死而可受<lb/>
教於人且與人議乎善堅曰汝病風䘮心耶祖泰曰以<lb/>
吾觀之若今之附韓氏得美官者乃病風䘮心耳廷中<lb/>
聞之悚然有嘆息者時有太學生於齋生題名中削去<lb/>
<pb n="KR2g0027_WYG_001-29a"/>
何澹名字以其嘗排道學也澹時已顯大怒謀於京尹<lb/>
因其出使不逞者與之鬨遂捕治之太學士敖陶孫者<lb/>
為詩以弔汝愚而侂冑未得其名俾其人併承之辭不<lb/>
伏乃移送大理命獄丞劾其事掠治無完膚獄竟不就<lb/>
猶坐不應削澹名送嶺南編管陶孫詩云左手旋乾右<lb/>
轉坤諸公相顧尚流言狼胡跋㚄傷姬旦漁父沉淪弔<lb/>
屈原一死固知公所欠孤忠頼有史長存九原若遇韓<lb/>
忠獻休説如今幾世孫陶孫福州人數年後登進士第<lb/>
<pb n="KR2g0027_WYG_001-29b"/>
獄丞用此除工部郎官冬十一月乙亥殿中侍御史陳<lb/>
讜請眀詔大臣於進擬人才之初審其邪正而毋俟乎<lb/>
繳駁十二月甲午議者又言今姦偽之徒呼嘯朋侣以<lb/>
圖報復當戒其漸望自今囘心向道者姑與外祠使知<lb/>
小懲大戒之福其長惡弗悛負固不服者必重寘典憲<lb/>
投之荒逺庶幾咸知懲創宿道向方慶元六年庚申三<lb/>
月己未朱熹寢疾病諸生惟葉賀孫蔡沉等九人在側<lb/>
<hi>沉元定子也</hi>辛酉解大學誠意章此為熹絶筆甲子卒於正<lb/>
<pb n="KR2g0027_WYG_001-30a"/>
寢是日大風㧞木洪水崩山諸生近者奔訃逺者為位<lb/>
而哭蔡沉主䘮役黄幹主䘮禮冬十一月葬於建陽之<lb/>
唐石時偽黨禁嚴守則侂冑之黨傅伯夀也然㑹葬亦<lb/>
幾千人是月庚午正言施康年言四方偽徒期以一日<lb/>
聚於信上送偽師朱熹之葬臣聞偽師往在浙東則浙<lb/>
東之徒盛在湖南則湖南之徒盛每夜三鼓聚於一室<lb/>
偽師身據高坐口出異言或更相問答或轉相問難或<lb/>
吟哦經書如道家歩虛之聲或幽黙端坐如釋氏入定<lb/>
<pb n="KR2g0027_WYG_001-30b"/>
之狀至如遇夜則入至曉則㪚又如姦人事魔之教觀<lb/>
其文則對偶偏枯亦如道家之科儀語言險怪亦如釋<lb/>
氏之語録雜之以魔書之詭秘倡之以魔法之和同今<lb/>
熹身已殁其徒不㤀生則畵象以事之殁則設位以祭<lb/>
之容有此事然㑹聚之間必無美意若非妄談世人之<lb/>
短長則是謬議時政之得失望令守臣約束仍具已施<lb/>
行申尚書省從之范念徳為鑄錢司主管官㳂檄檢視<lb/>
坑場便道㑹葬歸未至鄱陽有㫖鎸官罷任蓋臺諌劾<lb/>
<pb n="KR2g0027_WYG_001-31a"/>
其離次㑹葬云嘉泰元年辛酉春二月己亥議者又言<lb/>
偽學之徒餘孽未盡革願於聽言用人之際防微杜漸<lb/>
制觀文殿大學士致仕益國公周必大降充少保依舊<lb/>
職致仕先是吕祖泰上書既配欽州至是監察御史林<lb/>
采言偽習之成造端有自宜加黜削故有是命自熹獲<lb/>
罪黨禁益譁稍稱善類斥逐無遺至薦舉考校皆為厲<lb/>
禁姦貪狼籍暴慢恣肆之徒紛紜並起填塞要塗士知<lb/>
務修飭守亷隅者例取姗侮或及於禍一時從遊特立<lb/>
<pb n="KR2g0027_WYG_001-31b"/>
不顧者屏伏丘壑依阿愞懦者更名他師過門不入甚<lb/>
至變易衣冠狎遊市肆以自别其非黨熹講道於竹林<lb/>
精舍不為少輟時多勸熹以謝絶生徒儉徳避難者熹<lb/>
笑而不答與學者黄幹書曰前此常患來學之徒真偽<lb/>
難辨今却得朝廷如此大開爐鞴煅煉一畨一等混淆<lb/>
夾雜之徒不須大段比磨勘辯而自無所遁其情矣先<lb/>
是有新州教授余嚞者上書政府乞斬熹右丞相謝深<lb/>
甫語人曰彼何罪暨熹既殁言者猶不能已蓋侂冑用<lb/>
<pb n="KR2g0027_WYG_001-32a"/>
事以來一等小人知素不齒於名教懼一旦善類復用<lb/>
而已斥去於是横身以任其責京鏜何澹劉徳秀胡紘<lb/>
四人實專偽學之禁為侂冑斥逐異己者羣小附之牢<lb/>
不可破鏜澹徳秀皆江西人鏜淳熈中以檢正報謝北<lb/>
廷固争撤樂孝宗嘉之遂除侍從㑹汝愚自蜀召還上<lb/>
諭大臣除鏜四川帥汝愚聞之謂人曰鏜望輕資淺豈<lb/>
可當此方面由是兩人有隙汝愚得政鏜時為刑部尚<lb/>
書亟納交於侂冑繼擢執政自是為侂冑謀主丙辰春<lb/>
<pb n="KR2g0027_WYG_001-32b"/>
正月遂除右丞相徳秀自重慶守入朝不為時相留正<lb/>
所知以著作佐郎范仲黼正之客也請為之地正曰此<lb/>
人若留之班行朝廷無安静之理不得已除大理寺簿徳<lb/>
秀怨仲黼薦已不力併憾之侂胄既除徳秀監察御史<lb/>
遂為侂胄鷹犬丙辰春既劾正四大罪遂併仲黼罷之<lb/>
胡紘甲寅冬纔為進奏院未為人所知趙汝愚時奪職<lb/>
居餘干侂冑意未快㑹有薦紘可備鷹犬者次年六月<lb/>
十七日遷司農寺簿九月十七日除秘書郎十一月八<lb/>
<pb n="KR2g0027_WYG_001-33a"/>
日除監察御史後九十日汝愚有零陵之命用紘章䟽<lb/>
也時侂胄欲論朱熹無敢先發者紘鋭然任責物色無<lb/>
所得經年醖釀章疏乃成㑹建方䘮之義遷太常少卿<lb/>
紘遂以藁授沈繼祖澹始以留正薦自權兵部侍郎除<lb/>
右諌議大夫首擊周必大罷之未幾遷中執法一時名<lb/>
士排擊殆盡大為清議所薄㑹有本生繼母之䘮徘徊<lb/>
不肯去太學生喬嚞等移書切責之太常亦謂當申心<lb/>
䘮不得已乃去位時辛亥秋八月也癸丑冬十一月當<lb/>
<pb n="KR2g0027_WYG_001-33b"/>
免䘮時汝愚已執政止除焕章閣學士知眀州澹愈怨<lb/>
憾祈哀侂冑乙卯夏五月遂除澹御史中丞自是力主<lb/>
偽學之禁以至執政己未春二月三日紘罷吏部侍郎<lb/>
七月二十三日徳秀自吏部尚書出知婺州庚申秋八<lb/>
月十四日鏜以左丞相死於位獨澹未去也辛酉嵗七<lb/>
月十三日澹罷知樞密院事魁憸盡去侂冑亦厭前事<lb/>
欲稍示更改以消釋中外意時亦有勸其開黨禁以杜<lb/>
他日報復之禍者侂冑以為然嘉泰二年壬戌春二月<lb/>
<pb n="KR2g0027_WYG_001-34a"/>
朔詔責寧逺軍節度副使永州安置趙汝愚曩因衆論<lb/>
嘗掛深文朕以其屬籍之聨累經赦宥可復資政殿學<lb/>
士於是黨人之見在者徐誼劉光祖陳傅良章穎薛叔<lb/>
似葉適曽三聘項安世范仲黼黄灝詹體仁游仲鴻諸<lb/>
人咸先後復官自便或典州或宫觀又削薦牘中不係<lb/>
偽學一節俾勿復有言時朱熹殁已逾年而周必大留<lb/>
正各已貶秩還政十月二十四日詔朱熹以次對致仕<lb/>
閏十二月制復周必大少傅留正少保嗣後偽禁稍解<lb/>
<pb n="KR2g0027_WYG_001-34b"/>
然宗師既亡義禮日䘮風俗自是大壊侂胄以専擅為<lb/>
當然而恣其所為小人以無耻為常事而恬不之愧舉<lb/>
朝之臣知有侂冑而不復知有人主雖往時坐黨被斥<lb/>
之人亦有趦趄於侂冑之門者矣其禍極於開邊而後<lb/>
已許及之舊與薛叔似同擢補遺皆為善類所予黨事<lb/>
既起叔似累斥逐許乃更遷給事中吏部尚書既而踰<lb/>
二年不遷乃間見侂冑叙其知遇之意及衰遲之狀不<lb/>
覺涕零繼以屈膝侂冑惻然語之曰尚書才望簡在上<lb/>
<pb n="KR2g0027_WYG_001-35a"/>
心行且進拜矣不數日遂除同知樞密院事侂冑嘗值<lb/>
生辰羣公上夀既畢集矣許為吏部尚書適後至閽人<lb/>
掩關拒之許大窘㑹門閘未及閉遂俯僂而入當時有<lb/>
由竇尚書屈膝執政之語傳以為笑侂冑有愛姬小故<lb/>
而出錢塘知縣程松聞之亟賂牙儈以八百千市之至<lb/>
則盛供帳舍之中堂夫婦上食事之甚謹姬皇恐莫知<lb/>
所為居數日侂冑意解復召之則知其事大怒松即上<lb/>
謁曰頃聞有郡守赴闕者欲得斯人懼逺方小吏不識<lb/>
<pb n="KR2g0027_WYG_001-35b"/>
事體他日有誤鈞顔某忝為赤縣職所當知故為王取<lb/>
之耳侂冑意稍解姬既再入侂冑尚未平姬具言松所<lb/>
以謹待之禮侂胄大喜即日躐除太府寺丞後兩旬遷<lb/>
監察御史踰年擢右正言數月遷右諌議大夫既而滿<lb/>
嵗未遷殊怏怏乃市一妾獻之名松夀侂冑遣問之曰<lb/>
奈何與大諌同名荅曰欲使疵賤姓名常達鈞聽耳侂<lb/>
胄憐之遂除同知樞密院事距留妾恰三年其後帥蜀<lb/>
貶官責詞有處汚穢而不羞莫汝為甚之句蓋謂是也<lb/>
<pb n="KR2g0027_WYG_001-36a"/>
松池州人侂胄妻早死有四妾皆得郡封所謂四夫人<lb/>
也其次又十人亦有名位丁巳秋冬之間有獻北珠冠<lb/>
四枚者侂胄喜以遺四夫人其十人皆愠曰等人耳我輩<lb/>
不堪戴耶侂胄患之趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>時以列卿守臨安微聞其<lb/>
事侂冑入朝未歸京尹忽遣人致餽啓之十珠冠也十<lb/>
人者大喜分持以去侂冑歸左右以告侂胄未及有言十<lb/>
人者咸來致謝遂已翌日都市行燈羣婢皆頂珠冠而<lb/>
出眀日語侂冑曰我曹夜來過朝天門都人聚觀直是<lb/>
<pb n="KR2g0027_WYG_001-36b"/>
喝采郡王奈何不與趙大卿轉官耶翌日又言之於是<lb/>
有工部侍郎之命正月十八日也侂冑甞與衆客飲南<lb/>
園過山莊指其竹籬茅舍曰此真田野間氣象所惜者欠<lb/>
鷄鳴犬吠耳少焉有犬嘷於叢薄之下亟遣視之京尹趙<lb/>
侍郎也侂冑大笑其後師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>坐他事罷官諸生為詩誚<lb/>
之有也曽學犬吠村莊之句指此也紹興末年以來臺<lb/>
諌每月必一請對察官每月必一言事從官兩月必一<lb/>
求見否則謂之失職自侂冑扼塞言路從官既不言事<lb/>
<pb n="KR2g0027_WYG_001-37a"/>
臺官亦多牽掣凡所論列若位望稍高之人蓋皆有所<lb/>
受此外則每月將終必按小吏一二人謂之月課始者<lb/>
猶及釐務官與郡守之屬已而寖及屬官曹掾最後則<lb/>
簿尉監當皆在月課之列矣又泛論君徳時事之類皆<lb/>
取其陳熟緩慢純無攖拂者言之以至百官輪對監司<lb/>
帥守奏事亦然或問之則愧謝曰聊以藉手臺諌官則<lb/>
曰聊以塞責有監察御史當應課乃言都城貨炒栗者<lb/>
皆以黄紙包之非便乞禁止聞者哂之陳自强丙辰夏<lb/>
<pb n="KR2g0027_WYG_001-37b"/>
以選人入都欲求諸州學官闕見執政皆不遂其所居<lb/>
逆旅主人善拂茶自强一日見其出問所之曰某為儀<lb/>
同擊茶月給十千日三往府中每往擊茶一甌而已餘<lb/>
無事也自强太息曰我嘗權儀同先生主人曰官人求<lb/>
闕不遂盍見儀同乎自强曰吾貧旅費垂盡聞見儀同<lb/>
所費不少安能辦之主人曰俟語次試為拈出旬餘無<lb/>
耗一日自强方悶坐有直省官持呼召來者約來日午<lb/>
後至府相見自强莫知所謂比至則侍從官以次畢集<lb/>
<pb n="KR2g0027_WYG_001-38a"/>
謁入傳令先召知丞侂冑命設褥於堂上鄉之再拜次<lb/>
召從官同坐從官踧踖莫敢居上者侂冑徐曰先生老<lb/>
儒沉没可念坐客唯唯眀日連章薦其才遂除太學録<lb/>
未踰年遷博士數月轉國子又數月為祕書郎入館半<lb/>
嵗除右正言右諌議大夫御史中丞入臺半月餘遂秉<lb/>
政繇選人至樞府首尾四年侂胄用事賄賂盛行四方<lb/>
饋遺公至宰執臺諫之門人亦不以為訝其所用如自<lb/>
强之徒尤貪鄙書題無并字者輒不開嘉泰之火自强<lb/>
<pb n="KR2g0027_WYG_001-38b"/>
為右揆火及其府主帑吏請筦鑰於自强自强聞變口<lb/>
呿而不能言鑰在其衣帯間吏不敢解由是囊槖無孑<lb/>
遺者自强移居都亭驛平旦百僚往省之自强大言曰<lb/>
郭殿前號令可謂不肅衆謂救火無策未敢對自强徐<lb/>
言曰昨從渠假五十兵般擔仗遂失去一金注椀衆愕<lb/>
而退事定侂冑謂羣公曰丞相生事一委於火可憐須<lb/>
當少助之於是侂冑首遺萬緍已而餽者踵至諸道及<lb/>
列城皆有助不數月得六十萬緍遂倍所失之數火之始<lb/>
<pb n="KR2g0027_WYG_001-39a"/>
作也或為之賦曰公議不眀臺遂焚於御史斯文未䘮<lb/>
省僅保於秘書其末句云嗚呼自生民以來未嘗見此<lb/>
一火有選人家閩中其父與自强有舊入都求為掌故<lb/>
自强對衆厲聲曰外間豈不知近㫖見闕方除此何可<lb/>
得衆為之踧踖後旬日竟除掌故或疑其由徑而得者<lb/>
問之徐曰丞相耳或曰丞相前日之語甚峻何以囘造<lb/>
化耶其人即坐側取一幅示之乃自强答書也畧曰珍<lb/>
貺鼎至光耀老目或問珍貺之名曰書生安得珍玩比<lb/>
<pb n="KR2g0027_WYG_001-39b"/>
所請不遂適從王家肆中見金粟臺盞十具重百星以<lb/>
四千緍得而獻之耳聞者嘆息而去丁巳嵗侂胄生辰<lb/>
宰執侍從至四方牧守皆上禮為夀直寳文閣四川茶<lb/>
馬獻紅錦壁衣承塵地衣之屬修廣高下皆與中堂等<lb/>
蓋密量其度而為之也吏部尚書獻紅牙果卓十位衆<lb/>
已駭之權工部尚書獻真珠搭襠十副光彩奪目蓋大<lb/>
長公主奩中故物司農卿兼知臨安府最後至出小合<lb/>
曰寒生無以為獻有少果核姑侑一觴啓之乃粟金蒲<lb/>
<pb n="KR2g0027_WYG_001-40a"/>
萄小架上有大北珠百枚衆皆慙沮丁卯嵗侂冑生辰<lb/>
大臣以下皆排列所獻於天慶觀之廡下都人競往觀<lb/>
之其首列有紅榜大書云門生特進右丞相兼樞密使<lb/>
秦國公陳自强恭遇恩主太師平章郡王降誕之辰仰<lb/>
祝鈞算師旦者平江書佐侂胄頃為兵馬鈐轄從府假<lb/>
筆吏吏以其冷局俾師旦行侂胄滿歸復還府下丘崈<lb/>
為守嘗以事怒師旦編管秀州久之侂冑知閤門事師<lb/>
旦困甚往依之侂冑寘之門下未久上登極遂以師旦<lb/>
<pb n="KR2g0027_WYG_001-40b"/>
歸竄名藩邸吏士内用隨龍恩得官侂冑以其辯慧愛<lb/>
之每朝廷有議論或使之傳言於大臣大臣亦與之立<lb/>
語而已當時侍從或與之接坐陳自强在禁林事師旦<lb/>
尤謹有愛妾曰蠟梅以秀慧聞於東南師旦至其家則<lb/>
三人參坐縱飲未幾師旦除帯御器械遷知閤門事樞<lb/>
密都承㫖幹辦皇城司權勢日盛乃自名蘇氏之出子<lb/>
陳韡總蜀計為建景蘇樓於眉州市以悅之嘉泰三年<lb/>
癸亥夏五月戊寅陳自强拜右丞相首除師旦定江軍<lb/>
<pb n="KR2g0027_WYG_001-41a"/>
節度使又有周筠者本侂胄家蒼頭亦冒恭淑皇后姨<lb/>
夫補官為浙西兵馬都監權任在師旦之亞呉氏世職<lb/>
西陲威行四蜀列聖皆留其子孫於朝所以為慮者甚<lb/>
逺呉曦久蓄歸蜀之志朝廷不許侂冑欲握兵權辛酉<lb/>
改元秋八月己卯遂遣曦還蜀為諸軍都統制開邊之<lb/>
禍始此嘉泰四年甲子春正月辛棄疾入見陳用兵之<lb/>
利乞付之元老大臣侂冑大喜遂决意開邊開禧元年<lb/>
乙丑夏六月二十六日壬子宰執陳自强等四人援國<lb/>
<pb n="KR2g0027_WYG_001-41b"/>
朝故事乞命侂冑兼領平章臺諌鄧友龍等相繼有請<lb/>
秋七月四日己未自强等再奏五日庚申侂冑除平章<lb/>
軍國事十日乙丑樞密都承㫖蘇師旦除安逺軍節度<lb/>
使在京宫觀開禧二年丙寅春三月十二日癸巳命呉<lb/>
曦為四川宣撫副使夏四月十七日戊辰兼陜西招撫<lb/>
使二十六日丁丑曦遣客姚淮源詣金獻關外四州求<lb/>
封為蜀王五月十四日癸巳諸軍大㑹於唐州六月金<lb/>
人封曦為蜀王賜以金印冬十月二十九日丙子金人<lb/>
<pb n="KR2g0027_WYG_001-42a"/>
渡淮十二月二十六日壬申夜興州天赤如血照地如<lb/>
晝自月初有兩日摩於初晴之時至是復有此異二十<lb/>
七日癸酉呉曦稱蜀王開禧三年丁卯春正月二十八<lb/>
日甲辰曦僣位於興州二月十三日己未曦反書聞朝<lb/>
廷大震侂胄與曦書許以茅土之封書與御劄同發二<lb/>
十九日乙亥四川隨軍轉運安丙以義士楊巨源正將<lb/>
李好義之衆討曦誅之蜀口淮漢之民死於兵火者不<lb/>
可勝數社稷幾殆而侂冑弄兵之意未已國人憂之於<lb/>
<pb n="KR2g0027_WYG_001-42b"/>
是有去凶之議焉十一月三日乙亥上與兩宫大臣定<lb/>
計侂冑伏誅御筆韓侂冑罷平章軍國事與在外宫觀<lb/>
陳自强阿附充位不恤國事可罷右丞相日下出國門<lb/>
時禮部侍郎史彌逺兼資善堂翊善建去凶之策久之<lb/>
得密㫖乃以吿參政錢象祖李壁二日甲戌皇子榮王<lb/>
入奏遂有此㫖仍命殿前司中軍統制權主管本司公<lb/>
事夏震選兵三百防䕶侂胄别選兵二百守其府門錢<lb/>
象祖欲奏審彌逺往其府趣之李壁亦言恐事留或泄<lb/>
<pb n="KR2g0027_WYG_001-43a"/>
乃已次早侂冑入朝至太廟前震呵止之其從者皆㪚<lb/>
䕶聖歩軍准備將夏挺以帳下親隨三十四人擁侂胄車<lb/>
以出中軍正將鄭發王斌引所部三百執弓鎗刀斧䕶<lb/>
至玉津園側殛殺之是日新除諌議大夫林行可方請<lb/>
對自强至漏舍語同列曰大坡今日上殿俄而侂冑前<lb/>
驅至象祖彷徨不知所出尋報侂冑已押出權吏部尚<lb/>
書兼權給事中陸峻工部侍郎兼知臨安府趙善堅聞<lb/>
之失色相與耳語同列叱之象祖探懐中堂帖授自强<lb/>
<pb n="KR2g0027_WYG_001-43b"/>
曰有㫖丞相罷政自强即上馬顧曰望二參政保全象<lb/>
祖壁赴延和殿奏事四日丙子侂冑自强並罷為醴泉<lb/>
觀使五日丁丑責侂冑為和州團練使郴州安置自强<lb/>
追三官永州居住蘇師旦特决脊杖二十配吉陽軍六<lb/>
日戊寅詔侂冑改送英徳府安置自强責授武泰軍節<lb/>
度副使依舊永州居住是日又詔侂胄除名勒停送吉<lb/>
陽軍籍没家財自强送韶州並安置有司簿錄侂冑家<lb/>
得師旦所與書云歩軍司人少殿前司人多今欲殿前<lb/>
<pb n="KR2g0027_WYG_001-44a"/>
司人只與歩軍司相等却撥殿司所多之人别立一軍<lb/>
使信臣掌之信臣師旦自謂也七月己卯詔師旦處斬<lb/>
命廣東憲臣莅其刑妻子編置周筠决脊杖刺配嶺外<lb/>
眀年正月右諌議大夫葉時殿中侍御史黄疇若監察<lb/>
御史章燮余崇龜等上言侂胄專政無君僣上不道乞<lb/>
梟其首領置之淮甸積屍叢冢之間以謝天下三月二<lb/>
十六日乙未詔臨安府遣東南第三副將尹眀斵侂胄<lb/>
棺取其首送江淮制置大使司四月十九日戊午自强<lb/>
<pb n="KR2g0027_WYG_001-44b"/>
再責復州團練副使雷州安置籍没家財詔蔡璉追毁<lb/>
出身文字除名勒停加配贛州牢城侂冑既誅熹汝愚<lb/>
之大忠始暴白於天下詔書加二臣贈諡嘉定元年戊<lb/>
辰春二月詔趙汝愚盡復元官賜諡忠定朱熹依條與<lb/>
致仕遺表恩澤賜諡曰文又詔應前姦言誣史並行改<lb/>
正於是彭龜年孫逢吉吕祖儉以次賜諡錄其後黨錮<lb/>
諸臣以次召用秋七月四日辛丑詔吕祖泰改正過名<lb/>
特補上州文學改授廸功郎監潭州南嶽廟冬十二月<lb/>
<pb n="KR2g0027_WYG_001-45a"/>
十三日己卯詔襃録上書六士楊宏中徐範張衟各循<lb/>
一資周端朝林仲鱗各免文解蔣𫝊已亡詔以束帛賜<lb/>
其家十二月御筆趙汝愚特贈太師追封沂國公嘉定<lb/>
三年庚午夏五月詔追贈熹中大夫寳謨閣直學士門<lb/>
人蔡元定亦特贈廸功郎元定制曰士之遇不遇天也<lb/>
其或擯斥於生前而獲伸於死後天理昭昭未有久而<lb/>
不定者爾問學有源操履無玷杜門著書初無與於世<lb/>
者不幸見誣亦遭逺謫今是非已定爾則殂矣朕甚愍<lb/>
<pb n="KR2g0027_WYG_001-45b"/>
之其贈爾官以慰泉下死雖莫贖尚知享哉今上皇帝<lb/>
寳慶三年丁亥春正月御筆朕每觀朱熹所著論語中<lb/>
庸大學孟子注解發揮聖賢之藴羽翼斯文有補治道<lb/>
朕方勵志講學緬懐典刑深用歎慕可特贈太師追封<lb/>
信國公諡如故紹定三年庚寅秋九月改追封徽國公<lb/>
端平二年丙申秋八月詔汝愚配亨寜宗廟廷嘉熙元年<lb/>
秋八月詔汝愚追封福王淳祐元年辛丑春正月御筆周<lb/>
惇頤程顥程頤張載朱熹列於從祀侂胄用事十四年<lb/>
<pb n="KR2g0027_WYG_001-46a"/>
威行宫省權震天下初以預聞内禪為已功竊取大權<lb/>
中則大行竄逐以張其勢始則朝廷施設悉令禀命後<lb/>
則託以臺諌大臣之薦盡取軍國之權决之於已裒引<lb/>
姦邪分布要路陵悖聖傳以正學為偽學横誣元老以<lb/>
大忠為大逆私意流行凶燄日熾交通賂遺奔走四方<lb/>
童奴濫授以節鉞嬖妾倨肆於掖庭創鑿亭園震驚太<lb/>
廟之山燕樂語笑徹聞神御之所窮奢極侈僣擬宫闈<lb/>
凡除擢要臣選用兵帥皆取决於厮役蘇師旦之口已<lb/>
<pb n="KR2g0027_WYG_001-46b"/>
所欲為不復奏禀徑作御筆批出軍事既興又置機速<lb/>
房於私第應御前金字牌悉留其家凡所遣發未嘗關<lb/>
白方其出入禁廷了無顧忌雖孝宗皇帝疇昔燕坐思<lb/>
政之所亦偃然冒居老宫人見之為之感涕嵗時錫宴<lb/>
内廷親王戚里預焉可也師旦刑餘賤𨽻乃邀至其間更<lb/>
相酬酢䙝瀆名分一至於此勢燄熏灼視公卿如奴僕<lb/>
宰相以下匍匐走趨一則恩王二則恩主甚者尊之以<lb/>
聖呼以我王除太師麻制有聖之清聖之和等語除平<lb/>
<pb n="KR2g0027_WYG_001-47a"/>
章麻詞有超羣倫洞聖域等語高文虎之子似孫為秘<lb/>
書郎因其誕日獻詩九章每章用一錫字侂冑當之不<lb/>
辭辛棄疾因夀詞贊其用兵則用司馬昭假黄鉞異姓<lb/>
真王故事由是人疑其有異圖自知積失人心中外嗟<lb/>
怨乃為始禍之計蓄無君之謀輕動干戈圖危宗社盛<lb/>
夏出師㳂邊赤子骨肉流離肝膽塗地死於非命不知<lb/>
其幾千萬人與逆曦結為死黨假之節鉞授以全蜀兵<lb/>
權曦之叛逆誰實使之方曦之叛蜀人盛傳金封侂冑<lb/>
<pb n="KR2g0027_WYG_001-47b"/>
為呉王又謂侂冑與曦分呉蜀之地而王之有司簿録<lb/>
其家多有乘輿服御如居用木圍寢用龍衾坐用升龍<lb/>
牙床飾以真紅絛結如此等類意欲何為察其本心稽<lb/>
其稔惡雖寸斬之不足以謝天下殛死之日京師士女<lb/>
歌舞於市方其盛時鋤害善類不遺餘力及其敗也黨<lb/>
錮諸賢無不録用襃賚九原哀榮千古雖暫為所抑要<lb/>
之以久公論未嘗不伸也而識者以中間葉適呉獵之<lb/>
出為憾云<lb/>
<pb n="KR2g0027_WYG_001-48a"/>
左綿侯貫卿曰嗚呼慶元黨禍小人之罪不容於誅矣<lb/>
而善類出處有可得而言乎學禁之弛嘉泰之初元也<lb/>
何澹罷兩府而魁憸盡侂胄圖恢復而意向移君子之<lb/>
墨既削小人之勢遂成不極於曦叛侂冑誅不止為君<lb/>
子謀守儉徳之初心固阨窮之晚節聽小人之自為闔<lb/>
闢吾惟益堅其理義之壁以俟他日之復可也其或憤<lb/>
於久鬱樂於乍伸動其彈冠經世之念則其思猶未熟<lb/>
也復讎天下之大義也張忠獻抵死切齒而不得伸阜<lb/>
<pb n="KR2g0027_WYG_001-48b"/>
陵二十八年長太息而不得遂者一旦舉而行之誰曰不<lb/>
可抑開禧之事開邊也非復讎也圖不軌也非為社稷<lb/>
也而予之而翼之可不可也<lb/>
　文公夢奠語蔡沉曰道理只是恁地但須做些堅苦<lb/>
　工夫夫能丼其苦於禁盛行之時而不少堅忍於禁<lb/>
　已懈之日豈不甚可惜也甞謂慶元黨禍不幸如大<lb/>
　愚西山身死於謫雖曰天不憖遺然全其節以立千<lb/>
　萬世守道者之標準未為無所賴也文公卒於慶元<lb/>
<pb n="KR2g0027_WYG_001-49a"/>
　之庚申學禁弛於嘉泰之辛酉天也文公在天下出<lb/>
　處惟公是視而士節益光眀矣西山臨終别文公有<lb/>
　書曰天下不患無人才但師道不立為可憂噫師道<lb/>
　之立非必人才扶植之也長堤屹然衆流歸順無復<lb/>
　東奔西决之憂善人之多良以此也至此益信善類<lb/>
　真足為天下福師儒真足為善類主而慶元之學禁<lb/>
　為人心禍真酷且深也予既以其首末遺帖並刻因<lb/>
　併取侯氏之説以俟後之君子<lb/>
<pb n="KR2g0027_WYG_001-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慶元黨禁<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷九十二</head> <lb/>
    <p>
<pb n="KR2m0023_WYG_098-1a"/>
欽定四庫全書<lb/>
　政和五禮新儀卷九十二<lb/>
　　吉禮<lb/>
　　　祭太社太稷儀<hi>有司行事</hi>
　　　　時日<hi>闕</hi>
　　　　齋戒<hi>闕</hi>
　　　　陳設<lb/>
　　　　省牲器<lb/>
<pb n="KR2m0023_WYG_098-1b"/>
　　　　奠玉帛<lb/>
　　　　進熟<lb/>
　　　　望瘞<lb/>
　　　陳設<lb/>
<hi>原闕</hi>
<pb n="KR2m0023_WYG_098-2a"/>
太官令位於其後大司樂大樂令席位於監察御史之<lb/>
西協律郎位於其後光禄卿席位於大司樂之西並南<lb/>
向東上又設監察御史位於社稷壇上樂簴之南在東<lb/>
西向南上奉禮郎太祝郊社令位於社稷壇上樂簴之<lb/>
南在西東向南上大樂令位於樂簴之間太官令位於<lb/>
酌尊所俱南向協律郎位三一於社壇上樂簴之東一<lb/>
於稷壇上樂簴之東一於宮架之東俱南向大司樂位<lb/>
於宮架之南南向<lb/>
<pb n="KR2m0023_WYG_098-2b"/>
　　　省牲器<lb/>
前祭一日行事執事官集初獻齋所肄儀太祝習讀祝<lb/>
文視玉幣及神位版訖禮直官贊者分引行事執事官<lb/>
詣西神門外省牲位<hi>凡初獻行事禮直官引餘官皆贊者引</hi>立定禮直官<lb/>
贊揖次引大司樂入行樂架次引監察御史詣社壇升<lb/>
自酉階<hi>凡行事執事官升降皆自酉階</hi>視濯滌執事者舉幂曰㓗次詣<lb/>
稷壇如上儀降復位禮直官稍前曰告㓗畢詣省牲位<lb/>
太祝出班廵牲一匝詣初獻前東向躬曰充退復位光禄<lb/>
<pb n="KR2m0023_WYG_098-3a"/>
丞出班廵牲一匝詣初獻前東向躬曰腯退復位禮直<lb/>
官贊省牲畢請就省饌位揖訖引行事執事官各就位<lb/>
立定禮直官贊揖所司省饌具畢禮直官贊省饌畢揖<lb/>
訖俱還齋所光禄丞太祝以次牽牲詣厨授太官令次<lb/>
引監察御史詣厨省鼎鑊視祭器溉滌協律郎展視樂<lb/>
器乃還齋所未後一刻太官令帥宰人以鸞刀割牲祝<lb/>
史以槃取毛血置於饌所遂烹牲晡後郊社令帥其屬<lb/>
掃除壇之上下訖還齋所<lb/>
<pb n="KR2m0023_WYG_098-3b"/>
　　　奠玉帛<lb/>
祭日丑前五刻<hi>行事春冬用丑時七刻秋用丑時一刻</hi>郊社令先入視設<lb/>
神位版訖退樂正帥工人二舞入就位<hi>登歌工人俟監察御史㸃閲訖</hi>
<hi>升酉階各就位</hi>次太官令帥其屬實饌具畢次引光禄卿入詣<lb/>
子階之北席位南向立贊者曰再拜光禄卿再拜升壇<lb/>
㸃視禮饌畢次引監察御史升壇㸃閱陳設糾察不如<lb/>
儀者<hi>凡㸃視及㸃閱皆先詣正位</hi>光禄卿還齋所餘官各服祭服次<lb/>
引行事執事官各就西神門外揖位立定禮官贊揖次<lb/>
<pb n="KR2m0023_WYG_098-4a"/>
引大司樂大樂令協律郎先入就子階北席位南向立<lb/>
贊者曰再拜大司樂令以下皆再拜各就位次引監察<lb/>
御史奉禮郎太祝郊社太官令就子階北席位南面立<lb/>
次引三獻官户部兵部工部侍郎郎中入就壇下席位<lb/>
南向立禮直官稍前贊有司謹具請行事協律郎跪俯<lb/>
伏舉麾興工鼓柷宫架作寧安之樂報本昭德之舞八成<lb/>
偃麾戞敔樂止<hi>凡樂皆恊律郎跪俛伏興工鼔柷而後作偃麾戞敔而後止</hi>光禄瘞<lb/>
血贊者曰再拜在位者皆再拜次引監察御史奉禮郎<lb/>
<pb n="KR2m0023_WYG_098-4b"/>
太祝郊社太官令升壇各就位立定<hi>太官令就社壇正配位酌尊所</hi>次<lb/>
引初獻詣社壇盥洗位宫架正安之樂作<hi>凡初獻升降行止皆作正安之</hi>
<hi>樂</hi>至洗位南向立搢笏盥手帨手執笏升壇樂作登歌<lb/>
樂作詣太社神位前南向立樂止登歌嘉安之樂作搢<lb/>
笏跪次引奉禮郎搢笏東向跪執事者以玉幣授奉禮<lb/>
郎奉禮郎奉玉幣授初獻執笏興先詣后土勾龍氏神<lb/>
位前南向立初獻受玉幣奠訖執笏俯伏興再拜樂止<lb/>
次詣后土勾龍氏神位前西向立<hi>配獻詣配位准此</hi>奠帛如上<lb/>
<pb n="KR2m0023_WYG_098-5a"/>
儀奉禮郎先詣太稷神位前東向立初獻將降壇登歌<lb/>
樂作降堦樂止宫架樂作復位樂止次詣稷壇洗位及<lb/>
升壇奉幣並如社壇之儀奉禮郎復位初獻將降壇登<lb/>
歌樂作降堦樂止宫架樂作復位樂止<lb/>
　　　進熟<lb/>
祭日有司設鼎十於神厨各在鑊右光禄帥進饌者詣<lb/>
厨以匕升牛於鑊實于一鼎<hi>肩臂臑肫胳正脊一直脊一横脊一長脅一短脅一</hi>
<hi>代脅一皆二骨以並</hi>次升羊豕如牛各實于一鼎<hi>正位各實牛羊豕鼎一配位各</hi>
<pb n="KR2m0023_WYG_098-5b"/>
<hi>實羊豕鼎一</hi>皆設扄冪祝史對舉入設於饌幔内俟初獻既<lb/>
升奠玉幣入陳於酉堦下東向北上祝史抽扄委于鼎<lb/>
右除冪初鼎序入有司執匕及俎以從至酉堦下俎各<lb/>
設于鼎右匕加于鼎光禄以匕升牛載于一俎<hi>肩臂臑在上端</hi>
<hi>肫胳在下端脊脅在中</hi>次升羊豕如牛各載于一俎<hi>正位各設牛羊豕爼一配</hi>
<hi>位各設羊豕俎一</hi>鼎先退次引户部兵部工部郎中詣社壇酉<lb/>
堦下搢笏奉俎<hi>户部奉牛兵部奉羊工部奉豕</hi>升壇宫架豐安之樂作<lb/>
詣太社神位前南向跪奠先薦牛次薦羊次薦豕各執<lb/>
<pb n="KR2m0023_WYG_098-6a"/>
笏俛伏興有司入設於豆<hi>牛在左羊在中豕在右</hi>次詣后土勾龍<lb/>
氏神位西向奉俎如上儀樂止俱降復位次詣太稷壇<lb/>
奉俎並如社稷之儀降復位初奠俎訖引太祝取菹擩<lb/>
于醢祭于豆間三又取黍稷肺祭如初俱藉以茅退復<lb/>
位次引初獻再詣盥洗位宫架樂作至洗位南向立搢<lb/>
笏盥手帨手執笏詣爵洗位南向立搢笏洗爵拭爵授<lb/>
執事者執笏升壇樂止登歌樂作詣太社酌尊所東向<lb/>
立樂止登歌嘉安之樂作執事者以爵授初獻初獻搢<lb/>
<pb n="KR2m0023_WYG_098-6b"/>
笏執爵執尊者舉冪太官令酌太尊之泛齊訖先詣后<lb/>
土勾龍氏神位酌尊所南向立初獻執爵授執事者執<lb/>
笏詣太社神位前南向搢笏跪執事者以爵授初獻初<lb/>
獻執爵祭酒三祭于茅苴奠爵執笏俛伏興少立樂止<lb/>
次引太祝詣神位前西向搢笏跪讀祝文讀訖執笏興先<lb/>
詣后土勾龍氏神位前西向立初獻再拜次詣后土勾龍<lb/>
氏神位酌獻並如上儀太官令復詣稷壇正位酌尊所<lb/>
太祝詣稷壇正位前前立初獻將降壇登歌樂作降階<lb/>
<pb n="KR2m0023_WYG_098-7a"/>
樂止宫架樂作復位樂止次詣稷壇洗位及升壇酌獻<lb/>
並如社壇之儀太官令太祝復位初獻將降壇登歌樂<lb/>
作降階樂止宫架樂作復位樂止文舞退武舞進宫架<lb/>
儀安之樂作舞者立定舞止次引亞獻詣盥洗位南向<lb/>
立搢笏盥手帨手執笏詣爵洗位南向立搢笏洗爵拭<lb/>
爵以授執事者執笏升詣太社酌尊所東向立宫架作<lb/>
儀安之樂殖福報功之舞執事者以爵授亞獻搢笏執<lb/>
爵執尊者舉冪太官令酌山尊之醴齊訖先詣后土勾<lb/>
<pb n="KR2m0023_WYG_098-7b"/>
龍氏神位酌尊所南向立亞獻以爵授執事者執笏詣<lb/>
太社神位前南向立搢笏跪執事者以爵授亞獻亞獻<lb/>
執爵祭酒三祭于茅苴奠爵執笏俛伏興再拜次引詣<lb/>
后土勾龍氏神位酌尊所行禮並如上儀樂止降階復<lb/>
位次引詣太稷壇行禮並如社壇之儀降復位次引終<lb/>
獻詣洗及升壇行禮並如亞獻之儀降復位次引太祝<lb/>
徹籩豆<hi>籩豆各一少移故處</hi>登歌娱安之樂作卒徹樂止次引郊<lb/>
社令束茅俱復位禮直官曰賜胙贊者承傳曰賜胙再<lb/>
<pb n="KR2m0023_WYG_098-8a"/>
拜在位者皆再拜送神宫架寧安之樂作一成止<lb/>
　　　望瘞<lb/>
初寧安之樂畢引三獻官户部兵部工部郎中詣社壇<lb/>
望瘞位宫架樂作至位樂止有司各詣神位前取玉幣祝<lb/>
版饌物及牲之左髀束茅苴瘞于坎次引監察御史大<lb/>
司樂大樂令奉禮協律郎太祝郊社令詣望瘞位立定<lb/>
禮直官曰可瘞寘土半坎次詣稷壇望瘞位並如上儀次<lb/>
引初獻以下詣西神門外揖位立禮直官贊禮畢揖訖<lb/>
<pb n="KR2m0023_WYG_098-8b"/>
退太官令帥其屬徹禮饌監察御史詣壇監視收徹訖<lb/>
還齋所光禄卿以胙奉進監察御史就位展視光禄卿<lb/>
望闕再拜乃退<lb/>
　<lb/>
　<lb/>
　<lb/>
　<lb/>
　政和五禮新儀卷九十二<lb/>
</p>
<p>
</p>
  </div>
</body>
</text>
</TEI>
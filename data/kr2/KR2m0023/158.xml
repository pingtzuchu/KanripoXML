<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百五十二</head> <lb/>
    <p>
<pb n="KR2m0023_WYG_158-1a"/>
欽定四庫全書<lb/>
　政和五禮新儀卷一百五十二<lb/>
　　賔禮<lb/>
　　　紫宸殿大遼使辭朝儀<lb/>
　　　　陳設<lb/>
　　　　起居<lb/>
　　　　宴<lb/>
　　　陳設<lb/>
<pb n="KR2m0023_WYG_158-1b"/>
前期殿中監帥其屬尚舎張設紫宸殿門之内設御座<lb/>
於殿上當中南向尚醖設御酒尊酒噐於御座之東尚<lb/>
食設御茶牀於御座之西俱稍北有司設羣官酒尊酒<lb/>
器於殿下又設羣官座如大遼使朝見之儀<lb/>
　　　起居<lb/>
垂拱殿皇帝將出宫讀奏目官以下横行立定如望參<lb/>
儀東上閤門附内侍進班齊牌皇帝出宫守踏道行門<lb/>
禁衛諸班親從迎駕自賛常起居皇帝降座鳴鞭起居<lb/>
<pb n="KR2m0023_WYG_158-2a"/>
班將畢内侍𫝊宣前殿不坐應人使見日紫宸殿起居<lb/>
班並赴垂拱殿起居如儀<hi>三省樞宻升殿奏事如不奏事並侍立俟内殿起居班絶</hi>
<hi>殿中侍御史出降階舎人奏閤門無公事</hi>皇帝降座鳴鞭詣紫宸殿後幄排<lb/>
立諸班親從自賛常起居<lb/>
　　　宴<lb/>
諸司排當偹赴宴官鞾笏入殿庭東西相向立東上閤<lb/>
門附内侍進班齊牌皇帝紫宸殿座鳴鞭舎人賛館伴<lb/>
使副常起居次引國信使副常起居<hi>如三日以上即大起居舎利同從人</hi>
<pb n="KR2m0023_WYG_158-2b"/>
<hi>四拜起居傳事譯授舎人代奏萬福如見儀後準此</hi>引西序節度使班舎人分引<lb/>
赴宴官横行奏聖躬萬福訖賛各就座再拜舎人分引<lb/>
升殿席前相向立次從人入逐班常起居賛各就座再<lb/>
拜分引升兩廊次教坊使以下通班常起居次看琖人<lb/>
謝升殿再拜内侍進御茶牀殿侍酧酒訖東上閤門官<lb/>
當御座前躬奏班首姓名以下進酒舎人分引殿上臣<lb/>
僚横行北向賛再拜舎人引班首稍前東上閤門官接<lb/>
引詣御座東北向搢笏殿中監奉盤琖授班首奉御啟<lb/>
<pb n="KR2m0023_WYG_158-3a"/>
琖班首西向立殿中少監以酒注於琖班首奉酒詣御<lb/>
座前躬進訖虛跪興以盤授殿中監出笏東上閤門官<lb/>
引退舎人接引復位賛再拜舎人引班首官稍前殿上<lb/>
臣僚席前相向立東上閤門官接引班首詣御座東北<lb/>
向搢笏殿中監授盤捧詣御座前西向立樂作皇帝飲<lb/>
訖舎人分引臣僚横行東上閤門官引班首接琖訖少<lb/>
退虛跪興授殿中監出笏引退舎人接引復位賛再拜<lb/>
賛各賜酒羣官就位賛再拜羣官俱立席後復賛就位<lb/>
<pb n="KR2m0023_WYG_158-3b"/>
羣官俱坐酒初行羣官搢笏受酒先宰相次羣官皆作<lb/>
樂尚食典御奉御進食大官令設羣官食<hi>後準此</hi>皇帝再舉<lb/>
酒<hi>自此並殿中監少監進酒</hi>羣官俱立席後樂作賛各就座行羣官<lb/>
酒樂作第三第四第五並如第二之儀若宣示琖即隨<lb/>
所向東上閤門官以下揖稱宣示琖躬賛就座若宣勸<lb/>
即立席後躬飲訖賛再拜内侍舉御茶牀舎人揖班首<lb/>
以下降階横行再拜搢笏舞蹈又再拜三省樞宻直學<lb/>
士復升殿分東西侍立樞宻都副承㫖從東入亦升殿<lb/>
<pb n="KR2m0023_WYG_158-4a"/>
侍立餘官并國信使副分出次舎利五拜次從人再拜<lb/>
並分出次教坊謝祇應并再拜出如賜茶酒殿中監以<lb/>
下知客省事以下知内侍省事以下帶御器械官六尚<lb/>
局合應奉官祇應武功大夫以下次行門禁衛諸班親<lb/>
從教坊等逐班賛謝茶酒再拜出知客省事以下宣賛<lb/>
對立舎人復位引國信使副東入西向立舎人側宣引<lb/>
當殿再拜班首出班致詞復位再拜宣有勅各等第賜<lb/>
窄衣金束帶衣著銀器跪受訖五拜西出次舎利分入<lb/>
<pb n="KR2m0023_WYG_158-4b"/>
閤各合班再拜宣有勅各等第賜衣服衣著銀器分物<lb/>
跪受訖再拜分出國信使副自外服所賜衣帶再引東<lb/>
入當殿再拜由東階升殿於折檻北向立<hi>知客省事官先於宰相後</hi>
<hi>近北立俟宣㫖</hi>傳語知客省事官詣御座前躬承㫖退近國信<lb/>
使前西向立具宣傳語受傳事舎人揖國信使稍前跪<lb/>
傳事譯授訖揖起復位傳語知客省事官還殿上侍立<lb/>
位次捧書知客省事官搢笏知入内省官捧書匣授知<lb/>
客省事官詣御座前躬進呈訖近國信使前西向立揖<lb/>
<pb n="KR2m0023_WYG_158-5a"/>
國信使稍前跪知客省事官以書匣跪付國信使知客<lb/>
省事官出笏起復位揖國信使起復位引降東階西出<lb/>
國信使副將至殿南階宣賛對立舎人合班躬奏閤門<lb/>
無事卷班西出知客省事以下出皇帝降座鳴鞭宰相<lb/>
以下退<lb/>
　<lb/>
　<lb/>
　<lb/>
<pb n="KR2m0023_WYG_158-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百五十二<lb/>
</p>
<p>
</p>
  </div>
</body>
</text>
</TEI>
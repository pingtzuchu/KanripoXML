<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷二百六</head> <lb/>
    <p>
<pb n="KR2m0023_WYG_212-1a"/>
欽定四庫全書<lb/>
　政和五禮新儀卷二百六<lb/>
　　嘉禮<lb/>
　　　紫宸殿賀祥瑞儀<lb/>
垂拱殿皇帝将出宫讀奏目官在殿之南宣賛引班對<lb/>
立舍人在其南簿書官在舍人之西少絶覺察失儀提<lb/>
㸃使臣在其南俱北向<hi>舍人以西為上簿書官以東為上</hi>宣賛舍人立<lb/>
班前西東上閣門附内侍進班齊牌皇帝出守宫踏道<lb/>
<pb n="KR2m0023_WYG_212-1b"/>
行門禁衛諸班親從迎駕自賛常起居訖又自賛賀再<lb/>
拜訖皇帝服鞾袍坐鳴鞭讀奏目官以下起居訖<hi>讀奏目官</hi>
<hi>升降自東階</hi>班首出班致辭稱賀歸位再拜<hi>如宣答又再拜</hi>次知内<lb/>
侍省官<hi>帯御器械官公服蹕笏綴内侍班</hi>次𬋩勾臣僚各逐班先靣西<lb/>
立俟班到横行賛起居稱賀並如上儀次行門起居稱<lb/>
賀再拜訖俟舍人南階下直身奏班絶皇帝降座鳴鞭<lb/>
詣紫宸殿後幄排立諸班親從迎賀常起居初垂拱殿<lb/>
起居稱賀班将畢紫宸殿樞宻以下大班入就位知同<lb/>
<pb n="KR2m0023_WYG_212-2a"/>
知僉書樞宻院事在儀石之南北向東上知同知入内<lb/>
内侍省事在知樞宻院事之東南知客省事至知西上<lb/>
閣門事在其南次僉書客省事至僉書西上閤門次閤<lb/>
門通事舍人次閤門祗候次看班祗候又在其南内符<lb/>
寳郎在僉書客省事之西六尚局𬋩勾官在同知入内<lb/>
内侍省事之東典御在其南奉御又在其南通事中侍<lb/>
中衛左武大夫在知樞宻院事之南稍東中亮拱衛左<lb/>
武郎左武大夫之東稍却每等重行異位並北向西上<lb/>
<pb n="KR2m0023_WYG_212-2b"/>
觀文殿大學士次資政殿大學士翰林學士承㫖翰林<lb/>
學士次宣政端明殿學士閤學士在僉書樞宻院事之<lb/>
西南<hi>觀文殿學士以下稍却翰林學士承㫖以下又稍却</hi>直學士在其南<hi>與知入内内侍</hi>
<hi>省事班齊</hi>侍制又在其南樞宻都承㫖在直學士之西承㫖<lb/>
在其南次副都承㫖諸房逐房副承㫖又在其南正侍<lb/>
中亮拱衛右武大夫在僉書樞宻院事之南稍西中衛<lb/>
右武郎在右武大夫之西稍却每等重行異位並東向<lb/>
北上武功大夫在六尚局𬋩勾官之東武功郎在其東<lb/>
<pb n="KR2m0023_WYG_212-3a"/>
次敦武郎次從義忠訓成忠郎又在其東和安大夫至<lb/>
翰林良醫在武功大夫之南少絶和安郎至翰林醫正<lb/>
在其東每等重行異位並西向北上武德大夫至武翼<lb/>
大夫在樞宻都承㫖之西武德郎至武翼郎在其西次<lb/>
修武郎次秉義忠翊保義郎又在其西每等重行異位<lb/>
並東向北上翰林醫官醫學在殿庭南稍東西上翰林<lb/>
侍詔藝學在殿庭南稍西東上皆北向<hi>視看班祗候少却</hi>宣賛<lb/>
舍人在班前西向對立舍人在班前東向東上閤門附<lb/>
<pb n="KR2m0023_WYG_212-3b"/>
内侍進班齊牌皇帝御紫宸殿坐鳴鞭舍人揖樞宻以<lb/>
下躬赴當殿通某官姓名以下起居稱賀復位賛樞宻<lb/>
以下再拜搢笏舞蹈又再拜班首奏聖躬萬福又再拜<lb/>
班首出班致詞稱賀復位又再拜搢笏舞蹈又再拜知<lb/>
東上閤門官當殿北向承㫖訖西向稱有制樞宻以下<lb/>
再拜宣答訖又再拜搢笏舞蹈又再拜訖再鳴鞭樞宻<lb/>
直學士自西階升殿侍立知引進司東上閤門官以下<lb/>
殿庭東西向侍立餘官分班以次出<hi>宣賛舍人退近南當庭中立對立舍</hi>
<pb n="KR2m0023_WYG_212-4a"/>
<hi>人兩出</hi>文武百僚及諸軍将校殿門外序班立定知引進<lb/>
司東上閤門官以下退立東階下殿中侍御史一員先<lb/>
入就位次兩省次上将軍以下分班入次舍人分引三<lb/>
公以下文武百僚入殿庭東西相向<hi>将被排立列不盡者止殿門外立班</hi>
舍人揖班首以下躬宣賛舍人當殿通文武百僚宰臣<lb/>
<hi>三公通某官</hi>姓名以下起居稱賀舍人引班首以下横行北<lb/>
向<hi>兩省上将軍以下依舊立</hi>三公三少左輔右弼在儀石之北稍東<lb/>
太宰少宰在其南次尚書左右丞次特進次六曹尚書<lb/>
<pb n="KR2m0023_WYG_212-4b"/>
至光禄大夫次六曹侍郎開封尹至大司成<hi>開封尹以下稍空</hi>
次太常卿至中大夫次殿中少監至中散大夫次七寺<lb/>
少卿至奉直大夫次尚書左右司員外郎至朝奉大夫<lb/>
次六曹諸司員外至朝奉郎次太常丞至承儀郎次開<lb/>
封知縣至奉議郎次太史局正至通直郎又在其南御<lb/>
史大夫在光禄大夫之東中丞在其南次侍御史殿中<lb/>
侍御史監察御史又在其南太子三師在御史大夫之<lb/>
東<hi>與執政官齊班</hi>太子三少在其南<hi>與尚書班齊</hi>次賔客詹事次左<lb/>
<pb n="KR2m0023_WYG_212-5a"/>
右庻子以下又在其南每等重行異位並北向西上親<lb/>
王在儀石之北稍西使相在其南次太尉<hi>與特進班齊</hi>次節<lb/>
度使次節度觀察晉後次防禦使次團練使次刺史又<lb/>
在其南每等重行異位並北向東上門下侍郎在右弼<lb/>
之東稍北左散騎常侍在其東次給事中左諫議大夫<lb/>
次起居郎左司諫符寳郎左正言又在東左金吾衛左<lb/>
諸衛上将軍在左散騎常侍之南<hi>左諸衛上将軍稍却</hi>諸大将軍<lb/>
在其東率府率又在其東每等重行異位並西向北上<lb/>
<pb n="KR2m0023_WYG_212-5b"/>
中書侍郎在親王之西稍北又散騎常侍在其西次中<lb/>
書舍人右諫議大夫次起居舍人右司諫右正言在其<lb/>
西右金吾衛右諸衛上将軍在右散騎常侍之南<hi>右諸衛上</hi>
<hi>将軍稍却</hi>諸将軍在其西率府副率又在其西每等重行異<lb/>
位並東向北上宣賛舍人揖左班近前舍人自班後詣<lb/>
東階下立東上閤門官至通唱位舍人揖班首以下躬東<lb/>
上閤門官賛拜班首出班致詞稱賀復位樞宻詣御座<lb/>
前承㫖退詣折檻東西向宣賛等拜班首以下再拜並<lb/>
<pb n="KR2m0023_WYG_212-6a"/>
如上儀訖次東上閤門官揖宰臣執政官升殿<hi>並升自東階内</hi>
<hi>中書侍郎升自西階樞宻直學士下殿出</hi>賛拜東上閤門官還位立引右班<lb/>
舍人由右班前出餘官分出次兩省次上将軍以下出<lb/>
知引進同東上閤門官以下還侍立位宣賛舍人復位<lb/>
次引奉如儀舍人合班躬奏無事皇帝升座鳴鞭知引<lb/>
進司官以下並卷班出皇帝復御垂拱殿三省樞宻院<lb/>
及臣僚奏事畢舍人一員立殿門屏東俟班退南階下<lb/>
直身奏閤門無公事皇帝降座還内<lb/>
<pb n="KR2m0023_WYG_212-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷二百六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百六十</head> <lb/>
    <p>
<pb n="KR2m0023_WYG_166-1a"/>
欽定四庫全書<lb/>
　政和五禮新儀卷一百六十<lb/>
　　軍禮<lb/>
　　　皇帝田獵儀上<lb/>
　　　　時日<lb/>
　　　　祭告<lb/>
　　　　陳設<lb/>
　　　　車駕詣田獵所<lb/>
<pb n="KR2m0023_WYG_166-1b"/>
　　　　田獵<lb/>
　　　　賜射餘獲<lb/>
　　　　車駕還内<lb/>
　　　時日<lb/>
仲冬之月太史擇日皇帝田獵於近郊<hi>獵以剛日</hi>
　　　祭告<lb/>
皇帝将獵遣官告於宗廟社稷如常告之儀有司禡祭<lb/>
於田所設黄帝神位南向建矟於神位之後置甲胄弓<lb/>
<pb n="KR2m0023_WYG_166-2a"/>
矢於神位之側設制幣籩豆尊坫篚羃並如命将出征<lb/>
禡祭之儀<lb/>
　　　陳設<lb/>
前期户部尚書治徒庶侍郎會卒伍虞部萊所田之野<lb/>
量地之廣狹以旌為和門殿中監帥其屬尚舎設御幄<lb/>
殿於近北南向設東西閤於殿後之左右殿上前楹施<lb/>
簾儀鸞司文武羣官次於幄殿門外之左右量地之宜<lb/>
典儀設侍獵羣臣位於和門内之左右又設王公以下<lb/>
<pb n="KR2m0023_WYG_166-2b"/>
從獵位於和門内之東南與侍獵羣臣班稍却重行異<lb/>
位西向北上又設百姓位於王公從獵位之南少東隨<lb/>
地之宜前獵一日未明兵部尚書建旗於所田之後諸<lb/>
將以鼓鐸鐲鐃帥士徒集於旗下毋得諠譁質明幣旗<lb/>
罰後至者兵部侍郎分申田令禁麛卵者與毒駕鹵簿<lb/>
仗自宣德門外以次排列如式<lb/>
　　　車駕詣田獵所<lb/>
前期殿中監帥其屬尚舎設御幄於大慶殿後殿上前<lb/>
<pb n="KR2m0023_WYG_166-3a"/>
楹施簾儀鸞司設導駕等官次於殿門之外大晟設宫<lb/>
架於宣德門外稍南北向如式其日未明二刻諸侍衛<lb/>
之官各服其器服乗黄令進木輅於宣德門内南向設<lb/>
千牛將軍一員位於輅前北向門下侍郎一員位於左<lb/>
輔之前賛者二人位又在其前通事舎人分引樞宻院<lb/>
事以下詣垂拱殿立班如常儀東上閤門附内侍進班<lb/>
齊牌垂拱殿簾降皇帝乗輦出殿上少駐輦官迎駕自<lb/>
殿常起居宣賛官上殿簾<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>鳴鞭行門禁衛諸班親從<lb/>
<pb n="KR2m0023_WYG_166-3b"/>
迎駕自賛常起居次舎人先賛知内侍省官以下常起<lb/>
居次樞宻以下通班常起居賛祇候引駕樞宻知客省<lb/>
事以下至簽書東上閤門官分左右立六部尚書局應<lb/>
奉官祇應通事大夫以下武功大夫以上並先退次管<lb/>
軍臣僚宣名常起居賛祇候引駕分左右前導輦降東<lb/>
階垂拱殿門外禁衛諸班親從自賛常起居皇帝至大<lb/>
慶殿後閤降輿入西閤導駕官以下就次各易其服少<lb/>
頃東上閤門御史臺太常寺分引左輔門下侍郎太僕<lb/>
<pb n="KR2m0023_WYG_166-4a"/>
卿乗黄令詣大慶殿西階下立東向乗黄令位其後次<lb/>
引導駕官在其後分東西相向立定以俟命奉迎前導<lb/>
禮直官通事舎人引左輔奏請中嚴<hi>凡左輔門下侍郎奏請皆禮直官通</hi>
<hi>事舎人引</hi>少頃又奏外辦皇帝服武弁之服乗輿以出降自<lb/>
西階稱警蹕如常儀宣賛舎人賛左輔以下常起居次<lb/>
導駕官常起居<hi>已起居者止奏聖躬萬福</hi>太僕卿出詣木輅所攝衣<lb/>
而升正立執轡導駕官前導帝出大慶殿門外至木輅<lb/>
所千牛將軍前跪執轡左輔進詣輿前俯伏興跪奏左<lb/>
<pb n="KR2m0023_WYG_166-4b"/>
輔具官臣某言請皇帝降輿升輅奏訖俯伏興退復位<lb/>
<hi>凡左輔奏請準此</hi>乗黄令稍前東向進木輅皇帝降輿升輅太<lb/>
僕卿立授綏導駕官分左右前導門下侍郎進當輅前<lb/>
俯伏跪奏門下侍郎具官臣某言請車駕進發奏訖俯<lb/>
伏興退復位<hi>凡門下侍郎奏請準此</hi>協律郎跪俯伏舉麾興工鼓<lb/>
柷奏采茨之樂<hi>凡樂皆協律郎舉麾興工鼓柷而後作偃麾戞敔而後止</hi>車駕動稱警<lb/>
蹕左輔先詣宣德門内以俟門下侍郎及賛者夾以出<lb/>
千牛將軍夾輅而趨車駕将及宣德門至侍臣上馬所<lb/>
<pb n="KR2m0023_WYG_166-5a"/>
門下侍郎奏請車駕少駐勅侍臣上馬左輔前承㫖退<lb/>
稱曰制可門下侍郎傳制稱侍臣上馬賛者承傳勅侍<lb/>
臣上馬諸侍衛之官各督其屬左右翊駕在黄麾内行<lb/>
寳郎奉八寳前導殿中監後部從導駕官夾侍侍臣上<lb/>
馬率門下侍郎奏請車駕進發車駕動稱警蹕樂止鼓<lb/>
吹振作小駕鹵簿前導詣田所車駕将至田所北和門<lb/>
兵部尚書戎服乗馬奉引東上閤門御史臺分引文武<lb/>
侍獵官諸方客使禮直官賛者引從獵官俱詣門外立<lb/>
<pb n="KR2m0023_WYG_166-5b"/>
班再拜奉迎訖退<hi>内已起居者止奏聖躬萬福</hi>車駕入門少駐文武<lb/>
侍臣皆下馬導駕官歩導入門車駕動千牛将軍夾輅<lb/>
而趨至幄殿西階回輅南向導駕官分左右立千牛将<lb/>
軍立於輅左左輔奏請皇帝降輅乗輿尚輦奉御進輿<lb/>
於輿後皇帝降輅乗輿入幄殿侍衛如常儀皇帝降輿<lb/>
歸後西閤簾降通事舎人承㫖勅羣臣各還次以俟田<lb/>
獵<lb/>
　政和五禮新儀卷一百六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百七十六</head> <lb/>
    <p>
<pb n="KR2m0023_WYG_182-1a"/>
欽定四庫全書<lb/>
　政和五禮新儀卷一百七十六<lb/>
　　嘉禮<lb/>
　　　諸王以下昏儀<lb/>
　　　　納采<lb/>
　　　　問名<lb/>
　　　　納吉<lb/>
　　　　納成<lb/>
<pb n="KR2m0023_WYG_182-1b"/>
　　　　請期<lb/>
　　　　親迎<lb/>
　　　　同牢<lb/>
　　　　廟見<lb/>
　　　　見舅姑<lb/>
　　　　醴婦<lb/>
　　　　盥饋<lb/>
　　　　饗婦<lb/>
<pb n="KR2m0023_WYG_182-2a"/>
　　　　舅饗送者<lb/>
　　　　姑饗婦人送者<lb/>
　　　納采<lb/>
前一日主人設賓次於大門之外<hi>賓謂夫家之屬使往來者</hi>道右南<lb/>
向<hi>非南向者各隨所向餘放此</hi>其日大昕賓至女氏大門外掌次者<lb/>
延入次<hi>賓主及行事者皆公服不合公服者常服下准此</hi>主人受於廟<hi>無廟者於㕔事</hi>
<hi>中間設神位</hi>賓出次立於大門外之西東面主人立于東階<lb/>
下西面儐者立于主人之左北受命出立于門東西面<lb/>
<pb n="KR2m0023_WYG_182-2b"/>
曰敢請事賓曰某官以伉儷之重施某王<hi>某官謂主人某王謂壻</hi>
某王率循彛典以將事敢請納采<hi>某王謂壻父某謂賓</hi>賓者入吿<lb/>
主人曰某之子弗閑于姆訓維是腵脩棗㮚之饋未知<lb/>
所以吿䖍也某聴命于廟敢不拜嘉儐者出吿訖入引<lb/>
主人迎于大門之東西面主人揖賓賓報揖主人入門<lb/>
而右賓入門而左執鴈者從入以鴈陳于庭三分庭一<lb/>
在南北向<hi>無鴈者聴用羔下准此</hi>主人曰請吾子升賓曰某敢辭<lb/>
主人升東階西面賓升西階東面賓曰敢納采主人西<lb/>
<pb n="KR2m0023_WYG_182-3a"/>
面再拜訖賓降自西階以出<lb/>
　　　問名<lb/>
賓既出立于中門之西東面主人降立于東階下西面<lb/>
儐者進受命出請事賓曰合二姓之好必稽諸龜筮敢<lb/>
請問名儐者入吿主人曰某王恭慎重正昏禮將又加<lb/>
諸卜某敢不以吿儐者出吿訖入引主人迎于中門外<lb/>
之東西面主人揖賓賓報揖主人入門而右賓入門而<lb/>
左執鴈者從入以鴈陳于庭三分庭一在南北面主人<lb/>
<pb n="KR2m0023_WYG_182-3b"/>
升東階西面賓升西階東面曰敢問名主人西面再拜<lb/>
訖進立于兩楹間西面賓進立于主人之西東面主人<lb/>
曰某第幾女某氏出賓降自西階立于中門外之西東<lb/>
面主人降立于中門内西面儐者進受命出請事賓曰<lb/>
禮畢儐者入吿主人曰吾子今以事至于某之室請禮<lb/>
從者儐者出吿訖賓曰某既得將事敢辭儐者入吿主<lb/>
人曰敢固以請儐者吿訖賔曰某辭不獲聞命敢不從<lb/>
儐者入吿遂引主人升立于序端掌事者徹神位設禮<lb/>
<pb n="KR2m0023_WYG_182-4a"/>
賓席儐者引主人降迎賓報揖主人入賓從入升階即<lb/>
座行飲食之禮會畢賓主俱興掌事者捧幣以授主人<lb/>
主人以授賓賓降自西階從者受幣賓退主人送於門<lb/>
外<lb/>
　　　納吉<lb/>
前一日主人設賓次如常儀其日大昕賓至女氏大門<lb/>
外掌次者延入次主人受禮如納采之儀賓出次立于<lb/>
大門外之西東面主人立于東階下西面儐者進受命<lb/>
<pb n="KR2m0023_WYG_182-4b"/>
出請事賓曰某王承嘉命稽諸卜筮龜筴協從使某以<lb/>
吿賓者入吿主人曰某王不忘寒素欲施德於某未敎<lb/>
之女而卜以吉吿其曷敢辭儐者出吿訖入引主人迎<lb/>
賓于大門外之東西面主人揖賓賓報揖主人入門而右<lb/>
賓入門而左執鴈者從入以鴈陳于庭三分庭一在南<lb/>
北向主人升東階西面賓升西階東面曰敢納吉主人<lb/>
西面再拜訖賓降自西階以出立于中門外之西東面<lb/>
主人降立于中門内西面儐者進受命出請事賓曰禮<lb/>
<pb n="KR2m0023_WYG_182-5a"/>
畢其禮賓如問名之儀<lb/>
　　　納成<lb/>
前一日主人設賓次如常儀其日大昕賓至女氏大門<lb/>
外掌次者延入次掌事者入設幕于中門之外𤣥纁束<lb/>
帛陳于幕上<hi>𤣥三疋纁二疋各束之其他禮物自如常儀</hi>函書盛于箱置于<lb/>
案主人受禮如納吉之儀賓出次立于大門之外西東<lb/>
面主人立于東階下西面儐者進受命出請事賓曰某<lb/>
官以伉儷之重施于某王<hi>某王謂壻</hi>某王率循彛典<hi>某王謂壻父</hi>
<pb n="KR2m0023_WYG_182-5b"/>
有不腆之幣使某將事敢請納成主人曰某王順彛典<lb/>
申之以備物某敢不重拜嘉賓者出吿入引主人迎賓<lb/>
于大門外之東西面主人揖賓賓報揖主人入門而右<lb/>
賓入門而左舉函書案者從入奉束帛者次之諸持禮<lb/>
物者皆從其後三分庭一在南北向西上主人升自東<lb/>
階西面賓升自西階東面賓曰敢納成主人西面再拜<lb/>
進立于兩楹間賓進立于主人之西相向立掌事者以<lb/>
函書授賓賓執函書以授主人受以授掌事者訖賓降<lb/>
<pb n="KR2m0023_WYG_182-6a"/>
自西階以出立于中門外之西東面主人降立于中門<lb/>
内西面儐者進受命出請事賓曰禮畢其禮賓如納吉<lb/>
之儀<lb/>
　　　請期<lb/>
前一日主人設賓次如常儀其日大昕賓至女氏大門<lb/>
外掌次者延入次主人受禮如納成之儀賓出次立于<lb/>
大門外之西東面主人立于東階下西面儐者進受命<lb/>
出請事賓曰某王慎重嘉禮將卜諸近日使某請期儐<lb/>
<pb n="KR2m0023_WYG_182-6b"/>
者入吿主人再辭儐者出吿賓曰某既不獲受命於某<lb/>
官某王得吉卜曰某日敢不以吿儐者入吿主人曰謹<lb/>
奉命以從賓者出吿訖入引主人迎賓于大門外之東<lb/>
西面主人揖賓賓報揖主人入門而右賓入門而左執<lb/>
鴈者從入以鴈陳于庭三分庭一在南北向主人升東<lb/>
階西面賓升西階東面曰敢吿期<hi>某月日甲子吉</hi>主人西面再<lb/>
拜訖賓降自西階以出立于中門外之西東面主人降<lb/>
立于中門内西面儐者進受命出請事儐曰禮畢其禮<lb/>
<pb n="KR2m0023_WYG_182-7a"/>
賓如納成之儀<lb/>
　　　親迎<hi>有故聴以媒氏往迎</hi>
前一日主人設賓次如常儀其日大昕壻之父服其服<lb/>
吿於禰廟<hi>無廟者㕔事間設神位於禮有不應設神位者不設</hi>子將行父醮之於<lb/>
㕔事贊者設父位於中間南向設子位於父位之西近<lb/>
南東向父即座子公服升自西階進立於位前贊者注<lb/>
酒于醆西向授子子再拜跪受贊者又以饌設于位前<lb/>
子舉酒興即座飲食訖降拜進立于父位前父命之曰<lb/>
<pb n="KR2m0023_WYG_182-7b"/>
躬迎佳耦釐爾内治子再拜曰敢不奉命又再拜降出<lb/>
詣女氏家主人服其服吿于禰廟如請期之儀賓將至<lb/>
<hi>賓謂壻</hi>主人設神位于寢户外之西又設醴女位于户内<lb/>
南向具酒饌如常儀賓至贊禮者引就次女盛服立于<lb/>
房中就位南向立姆立于右從者陪其後父公服升自<lb/>
東階立于寢户外之西東向内贊者設酒饌女就位坐<lb/>
飲食訖降再拜内贊者徹酒饌主人降立于東階東南<lb/>
西面贊禮者引賓出次立于門西東面儐者進受命出<lb/>
<pb n="KR2m0023_WYG_182-8a"/>
請事賓曰某受命于父以兹嘉禮躬聴成命儐者入吿<lb/>
主人曰某固願從命儐者出吿訖入引主人迎賓于大<lb/>
門外之東西面主人揖賓賓報揖主人入門而右賓入<lb/>
門而左執鴈者從入以鴈陳于庭三分庭一在南北向<lb/>
主人升立于東階上西面賓升西階進當寢户前北面<lb/>
再拜降出主人不降送初賓入門母出立于寢户外之<lb/>
西南面于賓拜訖姆導出于母左父命之曰往之女家<lb/>
以順為正无忘恭肅母戒之曰必恭必戒無違舅姑之<lb/>
<pb n="KR2m0023_WYG_182-8b"/>
命庶母申之曰爾忱聴於訓言毋作父母羞女出門壻<lb/>
先還第<hi>壻乘馬女乘牛車或擔子</hi>
　　　同牢<lb/>
初昏掌事者設巾洗各二一于東階東南一于室中之<lb/>
北水在洗東尊于室中實四爵兩卺于篚<hi>爵卺以常用酒器代之</hi>
婦至贊者引就北面立引壻揖婦入以及寢門又揖婦<lb/>
升階入于室壻盥于南洗婦從者沃之婦盥于北洗壻<lb/>
從者沃之贊者設酒饌七箸從設掌事者布對位壻揖<lb/>
<pb n="KR2m0023_WYG_182-9a"/>
婦皆即座贊禮者二人俱注酒于醆以授壻及婦壻及<lb/>
婦俱興受醆即座飲訖贊者受虚醆遂薦饌再飲三飲<lb/>
如初儀壻及婦俱興再拜掌事者徹酒饌訖退<lb/>
　　　廟見<lb/>
質明贊見婦于廟<hi>無廟者于㕔事中間設神位于禮有不應設神位者不用此儀</hi>贊者<lb/>
引主人位于東階下引主母位于西階下諸親子壻婦<lb/>
各以序分立于後<hi>非南向者各隨所向左右尊畢序立</hi>立定贊者引婦進<lb/>
詣庭中北面再拜訖復位主人升自東階詣諸神位前<lb/>
<pb n="KR2m0023_WYG_182-9b"/>
上香祭酒再拜祝曰某氏來婦敢率以見主人降自西<lb/>
階復位贊者曰拜主人以下皆再拜訖退<lb/>
　　　見舅姑<lb/>
其日婦服其服至寢門外贊者設舅姑位于堂上東西<lb/>
相向舅位于東姑位于西俟舅姑俱即座贊者引婦奉<lb/>
棗㮚自寢門入立于庭再拜訖升自西階置于舅位前<lb/>
贊者進徹以東婦降階又再拜次又奉腵修再拜訖<hi>腵脩</hi>
<hi>婦從者執于階下</hi>升自西階置于姑位前贊者受以東婦降階<lb/>
<pb n="KR2m0023_WYG_182-10a"/>
又再拜次醴婦如别儀<lb/>
　　　醴婦<lb/>
見舅姑禮畢贊者設醴婦位于姑位之北少西東向婦<lb/>
升階立于位之西贊者注酒于醆詣婦位前西向立又<lb/>
贊者以饌設于位前婦拜拜受醆即座飲食畢降階再<lb/>
拜訖退<lb/>
　　　盥饋<lb/>
贊者設舅姑位于堂上東西相向舅位于東姑位于西<lb/>
<pb n="KR2m0023_WYG_182-10b"/>
俟舅姑俱即座贊者引婦立于庭各再拜訖升自西階<lb/>
立于舅位之東西向贊者以饌授婦婦奉饌置於舅位<lb/>
前贊者加以七箸婦進立于姑位之西東向贊者以饌<lb/>
授婦婦奉饌置于姑位前贊者加以七箸舅姑俱食食<lb/>
畢婦降階又再拜次饗婦如别儀<lb/>
　　　饗婦<lb/>
盥饋舅姑禮畢贊者設饗婦位于姑位之北少西東向<lb/>
婦升階徹饌設于位前贊者贊之加以七箸婦再拜訖<lb/>
<pb n="KR2m0023_WYG_182-11a"/>
即座餕姑之饌食畢降階俱再拜訖退<lb/>
　　　舅饗送者<lb/>
其日明主人命掌事者設賓次于大門之外又于㕔事<lb/>
之兩楹間東北設主人位西北設賓位皆南向西東對設<lb/>
衆賓位賓至掌次者延入次儐者入吿主人出迎贊禮<lb/>
者引賓出于大門外之西東面主人立于門東西面主<lb/>
人揖賓賓報揖主人入門而右賓入門而左主人升東<lb/>
階賓升西階東西相對各再拜訖賓主以下俱立于座<lb/>
<pb n="KR2m0023_WYG_182-11b"/>
立定俱坐酒行如常會畢賓主俱興儐者引賓立于西<lb/>
階上東面主人立于東階上西面掌事者奉幣以授主<lb/>
人主人以授賓賓降自西階從者受幣賓退主人送于<lb/>
門外<lb/>
　　　姑饗婦人送者<lb/>
其日内贊者設賓位于堂上兩楹間之西主人位于堂<lb/>
上兩楹間之東皆南向賓之親黨位于西面東向主人<lb/>
之親黨位于東南西向賓至儐者入告主人出迎内贊<lb/>
<pb n="KR2m0023_WYG_182-12a"/>
者引賓主人衆賓從入至階俱升東西相對各再拜訖<lb/>
立于坐後立定賓主人以下俱坐酒行如常會賓主俱<lb/>
興掌事者奉幣以授主人主人以授賓賓降自西階從<lb/>
者受幣賓退主人送于門内賓出内贊者引主人入<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_182-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百七十六<lb/>
</p>
<p>
</p>
  </div>
</body>
</text>
</TEI>
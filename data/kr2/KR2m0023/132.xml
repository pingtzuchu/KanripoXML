<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百二十六</head> <lb/>
    <p>
<pb n="KR2m0023_WYG_132-1a"/>
欽定四庫全書<lb/>
　政和五禮新儀卷一百二十六<lb/>
　　吉禮<lb/>
　　　州縣釋奠文宣王儀<lb/>
　　　　時日<lb/>
　　　　齋戒<lb/>
　　　　陳設<lb/>
　　　　省饌<lb/>
<pb n="KR2m0023_WYG_132-1b"/>
　　　　行事<lb/>
　　　時日<lb/>
州縣以春秋<hi>仲春上丁仲秋上丁</hi>釋奠文宣王前一日檢舉閱所<lb/>
属排辦<lb/>
　　　齋戒<lb/>
前釋奠五日應行事執事官散齋三日治事如故宿于<lb/>
正寢不弔䘮問疾作樂判書刑殺文書决罰罪人及與<lb/>
穢惡致齋二日一日于㕔事其日質明赴祠所惟釋奠<lb/>
<pb n="KR2m0023_WYG_132-2a"/>
事得行其餘悉禁奠官已齋而闕者通攝行事<lb/>
　　　陳設<lb/>
前釋奠三日有司設行事執事官次于廟門外随地之<lb/>
宜前二日有司牽牲詣祠所前一日掃除廟之内外設<lb/>
登歌之樂于殿上稍南北向<hi>應頒樂州縣則設</hi>釋奠日丑前五<lb/>
刻執事者陳幣篚各於神位之左<hi>幣以白</hi>祝版各於神位<lb/>
之右置于坫次設祭器掌饌者實之每位各左十籩為<lb/>
三行以右為上<hi>第一行乾䕩在前乾棗形鹽魚鱐次之第二行鹿脯在前榛實乾桃次之第三</hi>
<pb n="KR2m0023_WYG_132-2b"/>
<hi>行菱在前芡栗次之</hi>右十豆為三行以左為上<hi>第一行芹菹在前筍菹葵菹菁菹次</hi>
<hi>之第二行韭菹在前魚醢兎醢次之第三行豚拍在前鹿臡醓醢次之</hi>爼二一在籩前<hi>實以</hi>
<hi>羊腥七體两髀两肩两脅并脊两髀在两端两脅次之脊在中</hi>一在豆前<hi>實以豕腥七體其載如羊</hi>
又爼六在豆右為三重以北為上<hi>第一重一實以羊腥腸胃肺離肺一在上</hi>
<hi>端刌肺三次之腸三胃三又次之一實以豕腥膚九横載第二重一實以羊熟腸胃肺一實以豕熟膚其載如</hi>
<hi>腥第三重一實以羊熟十一體肩臂臑肫胳正脊一直脊一横脊一長脅一短脅一代脅一皆二骨以並肩臂</hi>
<hi>臑在上端肫胳在下端脊脅在中一實以豕熟十一體其載如羊皆羊在左豕在右</hi>簠一簋一在<lb/>
籩豆外二爼間簠在左簋在右<hi>簠實以稻粱粱在稻前簋實以黍稷稷在黍前</hi>
<pb n="KR2m0023_WYG_132-3a"/>
設著尊四犧尊四為二重在殿上東南隅北向西上<hi>配位</hi>
<hi>即于正位酌尊之東</hi>著尊在前皆有坫加勺幂為酌尊<hi>著尊一實明水為上</hi>
<hi>尊餘實泛齊初獻酌之犧尊一實明水為上尊餘實醴齊亞終獻酌之</hi>又設太尊二山尊<lb/>
二在神位前<hi>太尊一實泛齊山尊一實醴齊各以一尊實明水</hi>著尊二犧尊二<lb/>
象尊二壺尊六<hi>著尊一實盎齊犧尊一實醍齊象尊一實沈齊各以一尊實明水壺尊三實𤣥</hi>
<hi>酒三實三酒明水𤣥酒皆在上五齊三酒皆以本處酒充</hi>在殿下皆北向西上加幂<lb/>
五齊三酒皆設而不酌又設諸從祀位祭器每位各左<lb/>
二籩<hi>㮚在前鹿脯次之</hi>右二豆<hi>菁菹在前/鹿臡次之</hi>爼一在籩豆閒<hi>實以羊豕</hi>
<pb n="KR2m0023_WYG_132-3b"/>
<hi>腥肉</hi>簠一在籩前<hi>實以/稷</hi>簋一在豆前<hi>實以黍</hi>爵一在籩豆之<lb/>
前兩廡各設象尊二<hi>實以法酒</hi>有司設燭于神位前洗二于<lb/>
東階之東<hi>盥洗在東爵洗在西</hi>罍在洗東加坫篚在洗西南肆實<lb/>
以巾<hi>若爵洗之篚則又實以爵加坫</hi>執罍篚者位于其後設揖位于廟<lb/>
南門外初獻官在西東向亞終獻及祝在東西向北上<hi>祝位</hi>
<hi>稍却</hi>又設三獻官席位于殿下東階下東南西向北上分<lb/>
獻位其後祝位二于庭中稍北學生位于庭中北向西<lb/>
上設初獻飲福位于東序西開瘞坎于殿下西北方<lb/>
<pb n="KR2m0023_WYG_132-4a"/>
深取足容物南出陛設望瘞位于坎之南三獻官在南<lb/>
北向西上祝在東西向<lb/>
　　　省饌<lb/>
前釋奠一日釋奠官帥其属常服閱饌及視牲充腯詣<lb/>
厨視滌溉訖各還齋所晡後掌廟者掃除廟之内外<lb/>
　　　行事<lb/>
釋奠日丑前五刻<hi>行事仲春用丑時七刻仲秋用丑時一刻</hi>行事執事官各<lb/>
入就次掌饌者帥其属實饌具畢賛禮者引初獻<hi>凡行事執</hi>
<pb n="KR2m0023_WYG_132-4b"/>
<hi>事官皆賛禮者引</hi>升自東階<hi>凡行事執事官升降皆自東階</hi>㸃視陳設訖退就<lb/>
次各服其服學生先入就位次引三獻官詣廟南門外<lb/>
揖位立定賛禮者賛揖次引祝入就殿下席位西向立<lb/>
次引三獻官入就殿下席位西向立賛禮者少前于初<lb/>
獻之右賛請行事凝安之樂作三成止賛禮者曰再拜<lb/>
初獻以下皆再拜次引祝升堂就位立定次引初獻詣<lb/>
盥洗位同安之樂作<hi>初獻官升降行止皆作同安之樂</hi>至位北向立搢<lb/>
笏盥手帨手執笏升詣文宣王神位前北向立樂止明<lb/>
<pb n="KR2m0023_WYG_132-5a"/>
安之樂作搢笏次引祝詣神位前西向搢笏跪執事者<lb/>
以幣授祝祝奉幣授初獻執笏興先詣兖國公神位前<lb/>
立初獻受幣奠訖執笏俛伏興再拜次詣兖國公鄒國<lb/>
公舒王神位前奠訖並如上儀樂止祝復位初獻降階<lb/>
樂作復位樂止少頃引初獻再詣盥洗位樂作至位北<lb/>
向立搢笏盥手帨手執笏次詣爵洗位北向立搢笏洗<lb/>
爵拭爵以授執事者執笏升殿詣文宣王酌尊所南向<lb/>
立樂止成安之樂作執事者以爵授初獻搢笏執爵執<lb/>
<pb n="KR2m0023_WYG_132-5b"/>
尊者舉幂執事者酌犧尊之泛齊初獻以爵授執事者<lb/>
執笏詣文宣王位前北向立搢笏跪執事者以爵授初<lb/>
獻初獻執爵三祭酒奠爵執笏俛伏興樂止次引祝詣<lb/>
神位前東向搢笏跪讀祝文讀訖執笏興先詣配位前<lb/>
東向立初獻再拜成安之樂作次詣兖國公鄒國公舒<lb/>
王神位前酌獻並如上儀俱復位初獻降階樂作復位<lb/>
樂止次引亞獻官詣盥洗位北向立搢笏盥手帨手執<lb/>
笏次詣爵洗位北向立搢笏洗爵拭爵以授執事者執<lb/>
<pb n="KR2m0023_WYG_132-6a"/>
笏升詣文宣王酌尊所南向立成安之樂作執事者以<lb/>
爵授亞獻亞獻搢笏執爵執尊者舉幂執事者酌象尊<lb/>
之醴齊亞獻以爵授執事者執笏詣文宣王神位前搢<lb/>
笏跪執事者以爵授亞獻亞獻執爵三祭酒奠爵執笏<lb/>
俛伏興再拜次詣兖國公鄒國公舒王神位前並如上<lb/>
儀降復位樂止次引終獻詣洗升殿酌獻並如亞獻之<lb/>
儀降復位次引初獻升殿詣東序西向立執事者各以<lb/>
爵酌福酒合置于一爵持爵詣初獻之左北向立初獻<lb/>
<pb n="KR2m0023_WYG_132-6b"/>
再拜搢笏跪受爵祭酒啐酒奠爵執饌者以爼進減正<lb/>
配位胙肉合置一爼又以豆取黍稷飯合置一豆先以<lb/>
飯授初獻初獻受訖以授執饌者又以爼授初獻初獻<lb/>
受訖以授執饌者執事者再以爵授初獻初獻受爵飲<lb/>
卒爵執事者受虚爵復于坫初獻執笏俛伏興再拜降<lb/>
復位初終獻将升次引分獻官詣洗盥手帨手訖分獻<lb/>
殿内及兩廡諸神位搢笏跪執爵三祭酒奠爵訖執笏<lb/>
俛伏興再拜分獻訖俱復位賛禮者曰賜胙再拜在位<lb/>
<pb n="KR2m0023_WYG_132-7a"/>
者皆再拜<hi>已飲福受胙者不拜</hi>次引初獻以下就望瘞位執事者<lb/>
取幣祝版置于瘞坎賛禮者曰可瘞置土半坎初獻以<lb/>
下詣南門外揖位立定賛禮畢揖訖退有司監徹禮饌<lb/>
闔户以降乃退<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_132-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百二十六<lb/>
</p>
<p>
</p>
  </div>
</body>
</text>
</TEI>
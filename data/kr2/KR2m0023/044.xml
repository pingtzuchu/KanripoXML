<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷三十八</head> <lb/>
    <p>
<pb n="KR2m0023_WYG_044-1a"/>
欽定四庫全書<lb/>
　政和五禮新儀卷三十八<lb/>
　　吉禮<lb/>
　　　祈穀祀上帝儀<hi>有司行事</hi>
　　　　時日<lb/>
　　　　齋戒<lb/>
　　　　奏告<lb/>
　　　　陳設<lb/>
<pb n="KR2m0023_WYG_044-1b"/>
　　　　省牲器<lb/>
　　　　奠玉幣<lb/>
　　　　進熟<lb/>
　　　　望燎<lb/>
　　　時日<lb/>
太常寺預於隔嵗以來年正月上辛祈穀祀上帝關太<lb/>
史局太史局以其日報太常寺太常寺叅酌訖具時日<lb/>
散告<lb/>
<pb n="KR2m0023_WYG_044-2a"/>
　　　齋戒<lb/>
前祀十日受誓戒于尚書省其日五皷賛者設位版於<lb/>
公相㕔下初獻官在左刑部尚書在右並南向亞終獻<lb/>
位于其南稍東北向西上監察御史位于其西稍北東<lb/>
向戸部尚書大司樂光禄卿大樂令光禄丞位於其南<lb/>
稍西北向東上<hi>大樂令光禄丞位稍却</hi>奉禮協律郎太祝郊社太<lb/>
官令位於其東西向北上質明賛者引行事執事官就<lb/>
位立定禮直官引初獻降就位禮直官賛揖在位者對<lb/>
<pb n="KR2m0023_WYG_044-2b"/>
揖初獻搢笏讀誓文云某月某日上辛祈穀祀上帝各<lb/>
揚其識不共其事國有常刑讀訖執笏禮直官賛奉禮<lb/>
協律郎太祝郊社太官令先退餘官對拜乃退散齋七<lb/>
日治事如故宿于正寢不弔䘮問疾作樂判書刑殺文<lb/>
書決罰罪人及與穢惡致齋三日<hi>光禄卿丞太官令齋一日</hi>二日于<lb/>
本司<hi>無本司者于太常齋舎貭明至齋所</hi>唯執事得行其餘悉禁前祀一<lb/>
日質明俱赴祠所齋宫官給酒饌祀官已齋而闕者通<lb/>
攝行事<lb/>
<pb n="KR2m0023_WYG_044-3a"/>
　　　奏告<lb/>
前祀二日奏告太宗皇帝室如常告之儀<lb/>
　　　陳設<lb/>
前祀二日儀鸞司設行事執事次於壇東壝門之外及<lb/>
齋宫之内隨地之宜設饌幄於内壝東門外道北南向<lb/>
前三日光禄牽牲詣祠所前一日郊社令帥其屬掃除<lb/>
壇之上下太常設神位席太史設神位版於壇上<hi>凡設神位</hi>
<hi>版皆郊社令監視</hi>太常設祭器<hi>凡設祭器皆藉以/席籩豆又加巾蓋</hi>以俟告潔<hi>既畢</hi>
<pb n="KR2m0023_WYG_044-3b"/>
<hi>權徹</hi>光禄陳牲于卯堦之東南内壝之外西向祝史各位<lb/>
于牲後太常設省牲位于牲西三獻官在南北向戸部<lb/>
尚書大司樂光禄卿太樂令光禄丞奉禮協律郎太祝<lb/>
郊社太官令在北南向俱西上<hi>凡設大樂令光禄丞以下位皆稍却</hi>監察<lb/>
御史於户部尚書之西少絶光禄陳禮饌於壇之東南<lb/>
内壝之外南向太常設省饌位版於禮饌之南三獻官<lb/>
在南北向西上監察御史在西東向戸部尚書大司樂<lb/>
光禄卿大樂令光禄丞奉禮協律郎太祝郊社太官令<lb/>
<pb n="KR2m0023_WYG_044-4a"/>
在東西向北上大晟設登歌之樂於壇上稍南北向設<lb/>
宫架於壇南内壝之外立舞表於鄼綴之間祀日丑前<lb/>
五刻禮直官賛者諸司職掌各服其服太常設神位席<lb/>
太史設神位版上帝位於壇上北方南向席以槀秸太<lb/>
宗皇帝位於壇上東方西向席以蒲越太常陳玉於神<lb/>
位之左<hi>玉以蒼璧盛以匣燔玉用珉</hi>禮神之玉奠於神前燔玉加於<lb/>
幣<hi>配位不用玉</hi>陳幣篚各於神位之左<hi>幣以蒼</hi>祝版各於神位<lb/>
之右置於坫太常設祭器光禄實之每位各左十有二<lb/>
<pb n="KR2m0023_WYG_044-4b"/>
籩為三行以右為上<hi>第一行形鹽在前魚鱐糗餌粉餈次之第二行榛實在前乾桃乾䕩</hi>
<hi>乾棗次之第三行菱在前芡栗鹿脯次之</hi>右十有二豆為三行以左為上<hi>第一</hi>
<hi>行芥菹在前筍菹葵菹菁菹次之第二行韭菹在前酏食魚醢兎醢次之第三行肫胉在前鹿臡醯醢糁食次</hi>
<hi>之</hi>俎三一於籩前<hi>實以牛腥七體兩髀兩肩兩脅并脊兩髀在兩端兩肩兩脅次之脊在中</hi>
二在豆右為二重以北為上<hi>第一重實以牛腥腸胃肺離肺一在上端刌肺三次之</hi>
<hi>腸三胃三又次之第二重實以牛熟腸胃肺其載如腥若配位即以東為上</hi>豋一在籩豆間<lb/>
<hi>實以大羮</hi>槃一在登前<hi>實以毛血</hi>簠二簋二在籩豆外簠在<lb/>
左簋在右<hi>簠實以稻粱粱在稲前簋實以黍稷稷在黍前</hi>設太尊五山尊五<lb/>
<pb n="KR2m0023_WYG_044-5a"/>
為二重在壇上東南隅北向西上<hi>配位即設于正位酒尊之東</hi>太尊<lb/>
在前皆有坫加勺冪為酌尊<hi>太尊一實明水為上尊餘實泛齊代以供内法酒初獻酌</hi>
<hi>之山尊一實醴齊代以祠祭法酒亞終獻酌之</hi>又設太尊二山尊二在神位前<hi>太尊</hi>
<hi>一實泛齊山尊一實醴齊各以一尊實明水</hi>著尊二犧尊二在午階之西第<lb/>
一龕<hi>著尊一實盎齊犧尊一實醴齊各一尊實明水若配位即設于西階之北第一龕</hi>象尊二壺<lb/>
尊六在壇下午階之西<hi>象尊一實明水一實沉齊壺尊三實𤣥酒三實三酒明水𤣥酒</hi>
<hi>皆在上若配位即設壇下西階之北</hi>俱北向西上<hi>若配位即東向北上</hi>皆加冪五齊<lb/>
三酒設而不酌太常設燭於神位前又設俎二於饌幔<lb/>
<pb n="KR2m0023_WYG_044-5b"/>
内洗二于卯階東北向<hi>盥洗在東爵洗在西</hi>罍在洗東加勺篚在洗<lb/>
西南肆實以巾<hi>若爵洗之篚則又實以爵加坫</hi>執罍篚者位其後又設<lb/>
揖位于卯階之東内壝之外如省牲位<hi>惟不設光禄卿丞位</hi>積柴<lb/>
于燎壇設望燎位于卯階之東南内壝之内三獻官在<lb/>
北南向西上監察御史在西東向戸部尚書大司樂大<lb/>
樂令奉禮協律郎太祝郊社令在東西向北上又設三<lb/>
獻官席位於卯階之東北西向南上戸部尚書席位于<lb/>
卯階之東南西向設監察御史席位於午階之南北向<lb/>
<pb n="KR2m0023_WYG_044-6a"/>
奉禮郎太祝郊社太官令位於其後大司樂大樂令席<lb/>
位于監察御史之東協律郎位於其後光禄卿席位於<lb/>
大司樂之東俱北向西上又設監察御史位于壇上樂<lb/>
虡之北在西東向奉禮郎太祝郊社令在東西向北上<lb/>
大樂令於樂虡之北太官令在酌尊所俱北向協律郎<lb/>
位二一于壇上樂虡之西一於宫架之西北俱東向大<lb/>
司樂位於宫架之北北向<lb/>
　　　省牲器<lb/>
<pb n="KR2m0023_WYG_044-6b"/>
前祀一日行事執事官集初獻齋所肄儀太祝習讀祝<lb/>
文視玉幣及神位版訖並赴壇所各就次禮直官賛者<lb/>
分引行事執事官詣壇東省牲位<hi>凡初獻行事禮直官餘官皆賛者引</hi>立定<lb/>
禮直官賛揖次引大司樂入行樂架次引監察御史升<lb/>
自卯階<hi>凡行事執事者升降皆自西階</hi>視滌濯執事者舉冪曰㓗降復<lb/>
位禮直官稍前曰告㓗畢請省牲太祝出班廵牲一匝<lb/>
詣初獻前西向躬曰腯退復位禮直官賛省牲畢請詣<lb/>
省饌所禮直官賛者省饌畢揖訖俱還齋所光禄丞太<lb/>
<pb n="KR2m0023_WYG_044-7a"/>
祝以次牽牲詣厨授太官令次引監察御史詣厨省鼎<lb/>
鑊視祭器滌溉協律郎展視樂器乃還齋所未後一刻<lb/>
太官令帥宰人以鸞刀割牲祝史以槃取毛血各置於<lb/>
饌所遂烹牲晡後郊社令帥其屬掃除壇之上下訖還齋<lb/>
所<lb/>
　　　奠玉幣<lb/>
祀日丑前五刻<hi>行事用丑時七刻</hi>初獻以下並赴壇所就次郊<lb/>
社令先入視設神位版訖退樂正帥工人二舞入就位<lb/>
<pb n="KR2m0023_WYG_044-7b"/>
<hi>登歌工人候監察御史㸃閲訖升階各就位</hi>次太官令帥其屬實饌具畢次<lb/>
引光禄卿入詣午階之南席位北向賛者曰再拜光禄卿<lb/>
再拜升壇視禮饌畢次引監察御史升壇㸃閲陳設糾<lb/>
察不如儀者<hi>凡㸃視㸃閲皆先詣正位</hi>光禄卿還齋所餘官各服祭<lb/>
服次引行事執事官各就卯階東内壝外揖位立定禮直<lb/>
官賛揖次引大司樂大樂令協律郎先入就午階南席<lb/>
位北向立賛者曰再拜大司樂以下皆再拜各就位次<lb/>
監察御史奉禮郎太祝郊社太官令入就午階南席位<lb/>
<pb n="KR2m0023_WYG_044-8a"/>
北向立次引初獻戸部尚書亞終獻入就卯階東席位<lb/>
西向立禮直官稍前賛有司謹具請行事協律郎跪俛<lb/>
伏舉麾興工皷柷宫架作景安之樂帝臨嘉至之舞六<lb/>
成偃麾戞敔樂止<hi>凢樂皆協律即跪俛伏舉麾興工皷柷而後作偃麾戞敔而後止</hi>太常<lb/>
升煙燔牲首賛者曰再拜在位者皆再拜次引監察御<lb/>
史奉禮郎太祝郊社太官令升壇各就位立定<hi>太官令就正位</hi>
<hi>酌尊所</hi>吹引初獻詣盥洗位宫架正安之樂作<hi>几初獻升降行止皆</hi>
<hi>作正安之樂</hi>北向立搢笏盥手帨手執笏升壇樂止登歌樂<lb/>
<pb n="KR2m0023_WYG_044-8b"/>
作詣上帝神位前北向立樂止登歌嘉安之樂作搢笏<lb/>
跪次引奉禮郎搢笏西向立跪執事者以玉幣授奉禮<lb/>
郎奉禮郎奉玉幣授初獻訖執笏先詣太宗皇帝神位<lb/>
前北向立初獻受玉幣奠訖執笏俛伏興再拜訖樂止<lb/>
次引初獻詣太宗皇帝神位前東向立<hi>酌獻詣配位准此</hi>奠幣<lb/>
如上儀<hi>唯豋歌作仁安之樂</hi>樂止奉禮郎復位初獻將降壇登歌<lb/>
樂作降階樂止宫架樂作復位樂止<lb/>
　　　進熟<lb/>
<pb n="KR2m0023_WYG_044-9a"/>
祀日有司設鼎二於神厨各在鑊右光禄帥進饌者詣<lb/>
厨以匕升牛于鑊實于一鼎<hi>肩背臑肫胳正脊一直脊一横脊一長脅一短脅一</hi>
<hi>代脅一皆二骨以並正配位各一鼎</hi>皆設扄冪祝史對舉入設於饌幔内<lb/>
候初獻既升奠玉幣入陳于卯階下西向南上祝史抽<lb/>
扄委於鼎右除冪初鼎序入匕加于鼎光祿以匕升牛各<lb/>
載於一俎<hi>肩臂臑在上端肫胳在下端脊脅在中正配位各一俎</hi>鼎先退次引戸<lb/>
部尚書詣卯階下搢笏奉俎升壇宫架豐安之樂作詣<lb/>
上帝神位前北向跪奠執笏俛伏興有司設于豆前次<lb/>
<pb n="KR2m0023_WYG_044-9b"/>
詣太宗皇帝神位前東向奉俎如上儀訖樂止降復位<lb/>
初奠俎訖引太祝取菹擩于醢祭于豆間三又取黍稷<lb/>
肺祭如初俱藉以茅退復位次引初獻再詣盥洗位宫<lb/>
架樂作至洗位北向立搢笏盥手帨手執笏詣爵洗位<lb/>
搢笏洗爵拭爵以授執事者執笏升壇樂止登歌樂作<lb/>
詣正位酌尊所西向立樂止登歌嘉安之樂作執事者<lb/>
以授爵初獻初獻搢笏執爵執尊者舉幂太官令酌<lb/>
太尊之泛齊訖光詣配位酌尊所北向立初獻以爵授<lb/>
<pb n="KR2m0023_WYG_044-10a"/>
執事者執笏詣上帝神位前北向立搢笏跪執事者以<lb/>
爵授初獻初獻執爵祭酒三祭於茅苴奠爵執笏俛伏<lb/>
興少立樂止次引太祝於神位前東向搢笏跪讀祝文<lb/>
讀訖執笏興先詣太宗皇帝神位前南向立初獻再拜<lb/>
次詣太宗皇帝神位前酌獻並如上儀<hi>惟登歌作紹安之樂</hi>樂止<lb/>
太官令復詣正位酌尊所太祝復位初獻將降壇登歌<lb/>
樂作降階樂止宫架樂作舞者立定樂止次引亞獻詣<lb/>
盥洗位北向立搢笏盥手帨手執笏詣爵洗位北向立<lb/>
<pb n="KR2m0023_WYG_044-10b"/>
搢笏洗爵以授執事者執笏升壇詣正位酌尊所西向<lb/>
立宫架作乂安之樂神娯鍚羨之舞執事者以爵授亞<lb/>
獻亞獻搢笏執爵執事者舉冪太官令酌山尊之醴齊<lb/>
訖先詣配位酌尊所北向立亞獻以爵授執事者執笏<lb/>
詣上帝神位前北向立搢笏跪執事者爵授亞獻亞獻<lb/>
執爵祭酒三祭於茅苴奠爵執笏俛伏興再拜次詣太<lb/>
宗皇帝神位前行禮並如上儀訖樂止降復位次引終<lb/>
獻詣洗及升壇行禮並如亞獻之儀降復位引太祝徹<lb/>
<pb n="KR2m0023_WYG_044-11a"/>
籩豆<hi>籩豆各一少移故處</hi>登歌肅安之樂作卒徹樂止次引郊社<lb/>
令束茅訖俱復位禮直官曰賜胙賛者承傳曰賜胙再<lb/>
拜在位者再拜送神宫架景安之樂作一成止<lb/>
　　　望燎<lb/>
初景安之樂畢引三獻官戸部尚書詣望燎位宫架樂<lb/>
作至位樂止有司各詣神位前取玉幣祝版饌物及牲<lb/>
之左髀束茅置於燎壇次引監察御史大司樂大樂令<lb/>
奉禮協律郎太祝郊社令詣望燎位立定禮直官曰可<lb/>
<pb n="KR2m0023_WYG_044-11b"/>
燎火燎半柴次引初獻以下詣東壝門外揖位立禮直<lb/>
官賛禮畢揖訖退太官令帥其屬徹禮饌次引監察御<lb/>
史詣壇監視收徹訖還齋所光禄卿以胙奉進監察御<lb/>
史就位展視光禄卿望闕再拜乃退<lb/>
　<lb/>
　<lb/>
　<lb/>
　政和五禮新儀卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百八十五</head> <lb/>
    <p>
<pb n="KR2m0023_WYG_191-1a"/>
欽定四庫全書<lb/>
　政和五禮新儀卷一百八十五<lb/>
　　嘉禮<lb/>
　　　庶人嫡子冠儀<lb/>
　　　　吿禰<lb/>
　　　　行事<lb/>
　　　吿禰<lb/>
將冠主人諏日擇賓吿于禰為位于㕔事南面主人北<lb/>
<pb n="KR2m0023_WYG_191-1b"/>
面再拜乃吿曰某子某年若干矣卜以某甲子冠吉乃<lb/>
速賓某以始卒冠事庶幾臨之謹吿<hi>凡㕔事如非南向並各因所向陳設</hi>
<hi>以後准此</hi>
　　　行事<lb/>
前期主人戒賓曰某日將加冠於子某首願吾子涖之<lb/>
賓許諾其日夙興張帷為房於㕔事之東陳服其中<hi>謂每</hi>
<hi>加所易之服</hi>東領北上酒饌在服北帽一折上巾一陳于西<lb/>
階之兩為賓主位如常儀為冠者席于主人東少北西<lb/>
<pb n="KR2m0023_WYG_191-2a"/>
向將冠者待于房中賓至主人出迎揖而入坐定冠者<lb/>
出自房執事者曰請行事主人曰敢勞吾子賓揖將冠<lb/>
者即席坐執帽者升賓降受之進冠者席前東向立祝<lb/>
曰令月吉日始加首服棄爾幼志茂爾成德俾壽而臧<lb/>
以介多福乃跪加帽興復位賓揖冠者適房易服出即<lb/>
冠席復坐賓跪脱帽執折上巾者升賓降受之進冠者<lb/>
席前東向立祝曰吉月令辰申加爾服欽爾威儀柔嘉<lb/>
維則壽考不忘以終厥德乃跪冠興復位賓揖冠者適<lb/>
<pb n="KR2m0023_WYG_191-2b"/>
房執事者徹冠箱冠席入于帷中為醴席于西階南向<lb/>
冠者易服出賓主俱興執事者以酒注於醆賓揖冠者<lb/>
即醴席西向立賓受醆進席前北向立祝曰爾酒既湑<lb/>
爾肴伊旅拜受祭之自求多祐冠者席西拜受賓答拜<lb/>
執事者薦饌于席前冠者坐飲食訖再拜賓答拜冠者<lb/>
興離席立于東階之西東南向賓少進字之曰爾服既<lb/>
莊爾儀既備兄弟偕止爰吿爾字永保受之令德是似<lb/>
冠者拜賓答拜冠者廟見如常儀拜父父為起入拜母<lb/>
<pb n="KR2m0023_WYG_191-3a"/>
母為起拜諸父羣從之尊者主人享賓出主人送于門<lb/>
外<hi>孤子冠即諸父諸兄為主如上儀戒賓若主人有故聴以函書</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_191-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百八十五<lb/>
</p>
<p>
</p>
  </div>
</body>
</text>
</TEI>
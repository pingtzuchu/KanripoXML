<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷二百十八</head> <lb/>
    <p>
<pb n="KR2m0023_WYG_224-1a"/>
欽定四庫全書<lb/>
　政和五禮新儀卷二百十八<lb/>
　　凶禮<lb/>
　　　庻人䘮儀上<lb/>
　　　　初終<lb/>
　　　　小歛<lb/>
　　　　大歛<lb/>
　　　　成服<lb/>
<pb n="KR2m0023_WYG_224-1b"/>
　　　　弔賻<lb/>
　　　　啟殯<lb/>
　　　　葬<lb/>
　　　　祭后土<lb/>
　　　　虞<lb/>
　　　　小祥<lb/>
　　　　大祥<lb/>
　　　　禫<lb/>
<pb n="KR2m0023_WYG_224-2a"/>
　　　　聞䘮<lb/>
　　　　奔䘮<lb/>
　　　　三殤<lb/>
　　　　改葬<lb/>
　　　初終<hi>自有疾至襲</hi>
有疾者齋於正寢東首北墉下養者齋徹樂飲藥先嘗<lb/>
之疾困去故衣加新衣清掃内外分禱所祀使人坐持<lb/>
手足<hi>内䘮使婦人</hi>遺言則書之属纊以候氣氣絶廢床寢於<lb/>
<pb n="KR2m0023_WYG_224-2b"/>
地主人啼餘皆哭男子易以白布衣披髪徒跣婦人青<lb/>
縑衣披髪不徒跣女女子亦然<hi>父母長子為人後者為其夲生父母皆素冠不</hi>
<hi>徒跣女子子嫁者髽</hi>期親以下丈夫素巾婦人去首餙主人坐於<lb/>
床東餘次之啼踊無算兄弟之子以下又在其後俱西<lb/>
面南上妻坐於床西妾及女子子次之哭踊無算兄弟<lb/>
之女以下又在其後俱東向南上藉藁坐哭内外之際<lb/>
隔以行帷宗親尊行丈夫帷於東壁下南面西上婦人<lb/>
帷於西北壁下南面東上外姻丈夫於户外之東北面<lb/>
<pb n="KR2m0023_WYG_224-3a"/>
西上婦人子主婦西南北面東上皆坐席而哭凡䘮位<lb/>
皆以服精粗為序復於正寢復者一人以死者之上服<lb/>
左荷之升自前東榮當屋履危北面西上左執領右執<lb/>
腰招以左毎招曰臯某復三呼而止<hi>稱名婦人稱姓</hi>投衣於前<lb/>
授以箱升自東階入以覆尸復者降自後西榮復衣不<lb/>
以襲歛浴則去之設床於室户内之西去脚舒簟設枕<lb/>
遷尸於床南首覆用夷衾<hi>大歛時所用之衾黄素表裏下同</hi>去死衣<hi>疾困</hi>
<hi>所加新衣</hi>即床而奠賛者<hi>以親或所使者為之</hi>以酺醢酒用吉器升自<lb/>
<pb n="KR2m0023_WYG_224-3b"/>
東階設於尸東當腢<hi>内䘮皆内賛者行事受於户外入而設之</hi>既奠賛者降<lb/>
出帷堂掌事者掘坎於階間少西<hi>坎深三尺長二尺</hi>為塊竈於<lb/>
西墻下東向以俟煑沐<hi>掘土為竈</hi>新盆盤瓶皆濯陳於西階<lb/>
下沐巾一浴巾二皆用布櫛及浴衣各實於箱皆具於<lb/>
室西南上陳襲事於房中襲衣一稱西領南上明衣裳<lb/>
履襪具掩練帛一方尺八寸<hi>掩者衣也</hi>充耳用白纊面衣用<lb/>
緇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裏方尺二寸握手用緇纁裏長尺二寸廣五寸将<lb/>
沭掌事者淅粱米取潘煑之乂汲為湯以待浴以盆承<lb/>
<pb n="KR2m0023_WYG_224-4a"/>
潘及沐盤升自西階以投沐者<hi>沐及浴皆二人抗衾一人浴</hi>沐者受<lb/>
沐主人以下皆出户外北面西上俱立哭<hi>丈夫在東婦人在西權障</hi>
<hi>以帷</hi>乃沐櫛拭用巾挋用沭衣束髪用組濡濯棄於坎設<lb/>
床於尸東袵下莞上簟浴者舉尸易床設枕翦鬂斷爪<lb/>
盛以小囊大歛内於棺著明衣裳以方巾覆面仍以大<lb/>
歛之衾覆之主人以下入就位哭乃唅賛者舉奉盤以<lb/>
及筓飯用粱唅用貝升堂主人出盥手於户外洗粱具<lb/>
實以筓執以入徹枕奠筓於尸東主人坐於床東西面<lb/>
<pb n="KR2m0023_WYG_224-4b"/>
發巾實飯唅於尸口訖主人復位襲者以床升入設於<lb/>
尸東布枕席如初執服者陳襲於席遷尸於席上而衣<lb/>
之<hi>左袵不紐</hi>襲者去巾加面衣設充耳著握手覆以夷衾内<lb/>
外哭如初<hi>諸尊者於卑㓜之䘮及嫂叔兄姊弟侄婦哭朝脯之間非有事休於别室</hi>設銘於<lb/>
西階下<hi>銘以絳廣充幅韜扛書云某人之柩</hi>為重置於庭厥明乃小歛<lb/>
　　　小歛<lb/>
小歛之禮以䘮之明日夙興陳歛衣一稱於東房西領<lb/>
南上饌於堂東階下<hi>隨宜設醴饌器皆以素下同</hi>具床於堂西歛者<lb/>
<pb n="KR2m0023_WYG_224-5a"/>
盥訖執服者以歛衣入主人以下少退西面主婦以下<lb/>
少退東靣内外俱哭歛者歛訖覆以夷衾設床於兩楹<lb/>
間袵如初設枕卒歛開帷<hi>帷堂之帷事畢則下之</hi>主人以下西面<lb/>
憑踊無算主婦以下東面憑踊亦如之男子衰巾束髪<lb/>
婦人束髪而髽歛者舉尸男女從奉之遷於室覆以夷<lb/>
衾哭位如室中踊無算賛者奉饌至階升奠於尸東徹<lb/>
襲奠自西階降出下帷内外俱坐以親踈為之代哭宵<lb/>
為燎於庭厥明滅燎乃大歛<lb/>
<pb n="KR2m0023_WYG_224-5b"/>
　　　大歛<lb/>
大歛之禮以小歛之明日夙興陳衣三稱於東序西領<lb/>
南上饌於堂東階下<hi>如小歛</hi>掘殯坎於西階之上棺入内<lb/>
外哭止升棺於殯所<hi>灰炭枕席之属皆預設於棺内</hi>升訖内外皆哭熬<lb/>
黍稷二箱加魚腊燭俟饌東賛者徹小歛之饌降出乃<lb/>
適新饌所歛者盥訖與執服者以歛衣入内外皆少退<lb/>
立哭歛者歛訖覆以夷衾卒歛開帷主人以下憑哭歛<lb/>
者四人舉床男女從奉尸歛於棺乃加蓋覆以夷衾内<lb/>
<pb n="KR2m0023_WYG_224-6a"/>
外皆復位如初設熬榖首足各一箱以木覆棺上乃塗<lb/>
卒塗乃設帟賛者以饌入設於殯前降出下帷内外皆<lb/>
就位哭如初既殯設靈座於殯東施床案屏障服以時<lb/>
上飲食及湯沐如平生大功以下異門者各歸其<lb/>
家<lb/>
　　　成服<lb/>
前一日掌事者先為廬次於殯堂東廊下近南北户設<lb/>
苫凷<hi>諸子各一</hi>婦人次於西房若殯堂無房者次於後或别<lb/>
<pb n="KR2m0023_WYG_224-6b"/>
室其日夙興内外皆哭盡哀降就次服縗旡服者素服<lb/>
賛者引主人以下俱杖<hi>童子婦人不杖不居廬不著屝履若嫡子雖童亦杖不能自杖</hi>
<hi>人代執之</hi>升立哭於殯東西面南上婦人殯西東面南上期<lb/>
親以下各就位<hi>若殯逼西壁婦人皆殯北南面東上尊行者坐</hi>内外皆哭盡哀<lb/>
諸子孫就祖父及諸父前跪哭皆撫哭盡哀就祖母及<lb/>
諸母前哭亦如之女子子就祖母及諸母前哭與就祖<lb/>
父及諸父前哭如男子之儀惟不撫主婦以下就伯叔<lb/>
母哭亦如之訖乃復位諸奠者降出還次主人以下降<lb/>
<pb n="KR2m0023_WYG_224-7a"/>
立於東階下外姻在南俱西向北上哭盡哀還次闔户<lb/>
既成服期以下各歸其家主人及諸妻妾女子子哭於<lb/>
其次晝夜無時<hi>父母之䘮居倚廬寢苫枕凷寢不脱巾帶頭有瘡則沐身有瘍則浴有疾則飲</hi>
<hi>酒食肉疾止復初</hi>諸尊者及婦人於諸親男女之䘮有事則哭<lb/>
於殯所若無事有時須哭者或在正寢則於壁下舒席<lb/>
南面坐哭親故吊<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>如别儀毎日先具朝奠於東階下<lb/>
<hi>酒饌隨宜</hi>夙興各縗服<hi>應杖者皆杖下同</hi>男子升詣殯東婦人升詣<lb/>
殯西就位哭<hi>凡朝夕哭開惟</hi>質明掌饌者升徹宿奠降出乃以<lb/>
<pb n="KR2m0023_WYG_224-7b"/>
朝奠入升自東階設於殯前如初乃出日出少頃内外<lb/>
止哭還次至夕俱就坐哭徹朝奠進夕奠如初日入後<lb/>
少頃還次闔户主人以下哭於次自是至啟殯朝夕如<lb/>
之百日乃卒哭其日夙興掌事者俱饌於堂東内外各<lb/>
縗服賛者引主人以下俱杖升立哭於殯東西面南上<lb/>
婦人升詣殯西東面南上内外俱就位哭賛者升自東<lb/>
階入徹夕奠出如初執饌者以饌升設於殯前如初賛<lb/>
者引主人降階盥手訖進詣殯前以琖跪奠酒俛伏興<lb/>
<pb n="KR2m0023_WYG_224-8a"/>
少退西面祝入立於殯南北面内外哭止跪讀祝文曰<lb/>
維某年某月某朔日辰孤子某<hi>母曰哀子</hi>敢昭告於考某人<lb/>
<hi>妣曰妣某氏下同</hi>日月不居奄及卒哭叩地號天五情糜潰謹<lb/>
以清酌庻羞哀薦成事於考某人尚享祝興主人再拜<lb/>
哭應拜者皆再拜哭盡哀主人以下各還次闔户自卒<lb/>
哭後朝一哭夕一哭乃諱名<lb/>
　<lb/>
　<lb/>
<pb n="KR2m0023_WYG_224-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷二百十八<lb/>
</p>
<p>
</p>
  </div>
</body>
</text>
</TEI>
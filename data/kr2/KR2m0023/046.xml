<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷四十</head> <lb/>
    <p>
<pb n="KR2m0023_WYG_046-1a"/>
欽定四庫全書<lb/>
　政和五禮新儀卷四十<lb/>
　　吉禮<lb/>
　　　皇帝雩祀上帝儀中<lb/>
　　　車駕自大慶殿詣青城<lb/>
前祀一日文武陪祠官先詣雩祀壇齋宫其日導駕官<lb/>
以下就次各服其服尚輦奉御進輿於大慶殿乗黄令<lb/>
進玉輅於宣徳門内南向設千牛將軍一員位於輅前<lb/>
<pb n="KR2m0023_WYG_046-1b"/>
北向門下侍郎一員於左輔之前贊者二人位於其前<lb/>
少頃東上閤門御史䑓太常寺分引左輔門下侍郎太<lb/>
僕卿乗黄令詣大慶殿西階下立北向東上<hi>乗黄令位于其後</hi>
次引導駕官在其后分東西相向立以俟奉迎前導次<lb/>
管軍臣僚次行宫使御营廵檢等又在其后禮直官通<lb/>
事舍人引禮部侍郎奏請中嚴<hi>凡左輔門下侍郎禮部侍郎奏請皆禮直官通</hi>
<hi>事舍人引</hi>少頃又奏外辦皇帝服通天冠絳紗袍乗輿以出<lb/>
降自西階稱警蹕如常儀宣贊舍人贊左輔以下常起<lb/>
<pb n="KR2m0023_WYG_046-2a"/>
居次導駕官常起居<hi>已起居者止奏聖躬萬福</hi>次管軍臣僚次行宫<lb/>
使御營廵檢等常起居<hi>該宣名者即宣名</hi>太僕卿出詣玉輅所<lb/>
攝衣而升正立執轡導駕官前導皇帝出大慶殿門外<lb/>
至玉輅所千牛將軍前跪執轡左輔進當輿前俛伏跪<lb/>
奏左輔具官臣某言請皇帝降輿陞輅奏訖俛伏興退<lb/>
復位<hi>凡左輔奏請准此</hi>乗黄令稍前東向進玉輅皇帝陞輅太<lb/>
僕卿立授綏導駕官分左右歩導門下侍郎進當輅前<lb/>
俛伏跪奏稱門下侍郎具官臣某言請車駕進發奏訖<lb/>
<pb n="KR2m0023_WYG_046-2b"/>
俛伏興退復位<hi>凡門下侍郎奏請准此</hi>車駕動稱警蹕左輔先詣<lb/>
宣徳門内以俟門下侍郎及贊者夾侍以出千牛將軍<lb/>
夾輅而趨車駕將及門至侍臣上馬所門下侍郎奏請<lb/>
車駕少駐勅侍臣上馬左輔前承㫖退稱曰制可門下<lb/>
侍郎傳制稱侍臣上馬贊者承傳勅侍臣上馬諸侍衛<lb/>
之官各督其屬左右翊駕在黄麾内符寳郎奉八寳前<lb/>
導殿中監後部從導駕官夾侍於前贊者在左輔門下<lb/>
侍郎之前侍臣上馬畢次大内留守於宣徳門外再拜<lb/>
<pb n="KR2m0023_WYG_046-3a"/>
奉辭門下侍郎奏請車駕進發車駕動稱警蹕不鳴皷<lb/>
吹大駕鹵簿前導詣青城車駕將至青城東上閤門御<lb/>
史臺分引文武陪祠官宗室客使禮直官贊者引行事<lb/>
執事官俱詣泰禋門外立班再拜奉迎訖退<hi>内已起居者止奏聖</hi>
<hi>躬萬福</hi>車駕及門少駐文武侍臣皆下馬導駕官步導<lb/>
入門車駕動千牛將軍夾輅而趨至端誠殿前迴輅南<lb/>
向千牛將軍立於輅右左輔奏請皇帝降輅乗輿尚輦<lb/>
奉御進輿於輅后皇帝降輅乗輿入齋殿侍衛如常儀<lb/>
<pb n="KR2m0023_WYG_046-3b"/>
導駕官歩導至殿閣皇帝降輿歸殿后閣簾降通事舍<lb/>
人承㫖勅羣官各還次學士院以祝冊授通進司進御<lb/>
書訖付尚書禮部<hi>如朝獻朝享即並如冬祀大禮車駕自太廟詣青城儀</hi>
　　　省牲器<lb/>
省牲之日午后十刻去壇三百歩禁行者未後二刻郊<lb/>
社令帥其屬掃除壇之上下司尊彛帥府史及執事者<lb/>
以祭器入設於位<hi>凡設祭器皆藉以席籩豆又加巾蓋</hi>太府卿少府監陳<lb/>
玉幣於篚<hi>告㓗畢權徹</hi>未後二刻禮直官贊者分引大禮使<lb/>
<pb n="KR2m0023_WYG_046-4a"/>
以下詣東壝門外省牲位立定光禄卿與執事者牽<lb/>
牲就位禮直官贊揖贊者引大司樂入行樂架<hi>凡亞終獻行事</hi>
<hi>皆禮直官太常博士引大禮使太宰左丞行事皆禮直官引餘官皆贊者引</hi>次引禮部尚書<lb/>
陞自夘階視滌濯<hi>凡行事執事者升降皆自夘堦</hi>次引太宰申視滌濯<lb/>
執事者舉冪曰潔俱復位禮直官稍前曰告潔畢請省<lb/>
牲次引禮部尚書侍郎稍前省牲訖退復位次引光禄<lb/>
卿出班廵牲一匝西向躬曰充曰偹次引光禄丞出班<lb/>
循牲一匝西向躬曰腯俱復位禮直官稍前曰省牲畢<lb/>
<pb n="KR2m0023_WYG_046-4b"/>
請就省饌位贊者揖訖引大禮使以下各就位立定禮<lb/>
直官贊揖所司省饌具畢禮直官贊省饌畢贊揖訖俱<lb/>
還齋所光禄卿及執事者以次牽牲詣厨省鼎鑊視<lb/>
滌溉協律郎展視樂器乃還齋所晡後一刻太官令帥<lb/>
宰人以鸞刀割牲祝史各取毛血實於槃俱置饌所遂<lb/>
烹牲郊社令帥其屬掃除壇之上下<lb/>
　　　奠玉幣<lb/>
祀日丑前五刻<hi>行事用丑時七刻</hi>諸祀官及陪祠之官各服其<lb/>
<pb n="KR2m0023_WYG_046-5a"/>
服郊社令與太史官屬入設神位版太府卿少府監入<lb/>
陳玉幣光禄卿入實籩豆簠簋太官令入實尊樂正帥<lb/>
工人二舞以次入與執尊罍篚冪者各就位次通事舍<lb/>
人等分引文武陪祠官及宗室客使各人就位次禮直<lb/>
官贊者分引大禮使以下行事執事官就夘堦内壝門<lb/>
外揖位立定禮直官贊揖次引監察御史次引大禮使<lb/>
以下入就位次引監察御史按視壇之上下糾察不如<lb/>
儀者退伏位尚輦奉御進輿於齋殿皇帝服通天冠絳<lb/>
<pb n="KR2m0023_WYG_046-5b"/>
紗袍乗輿以出迎侍及扈從之官導從至大次門外皇<lb/>
帝降輿入次簾降禮儀使樞宻院官太常卿東上閤門<lb/>
官太常博士禮直官分立於大次外之左右次引禮部<lb/>
侍郎詣前奏請中嚴少頃又奏外辦符寳郎奉寳陳玉<lb/>
于宫架之北禮儀使當次前俛伏跪奏禮儀使具官臣某<lb/>
言請皇帝行事奏訖俛伏興還侍位<hi>禮儀使奏禮畢准此</hi>簾卷皇<lb/>
帝服衮冕以出侍衛如常儀禮儀使以下前導至中壝<lb/>
門外殿中監跪進大圭殿中少監副之<hi>凡殿中監進圭受圭皆少監副</hi>
<pb n="KR2m0023_WYG_046-6a"/>
<hi>之</hi>禮儀使奏請執大圭前𨗳皇帝入自正門<hi>侍衛不應入者止於</hi>
<hi>門外</hi>協律郎跪俛伏舉麾興<hi>凡行禮執事者取物奠物皆跪俛伏興</hi>工皷柷<lb/>
宫架儀安之樂作<hi>皇帝升降行止皆作儀安之樂</hi>至午階版位西向立偃<lb/>
麾戞敔樂止<hi>凡樂皆恊律郎跪俛伏舉麾興工皷柷而后作偃麾戞敔而後止</hi>禮儀使<lb/>
以下分左右侍立<hi>凡行九皆禮儀使樞宻院官太常卿東上閭門官太常博士禮直官前𨗳</hi>
<hi>至位則分立于左右</hi>禮儀使前奏有司謹具請行事宫架作景安<lb/>
之樂帝臨降康之舞六成止太常升煙燔牲首禮儀使<lb/>
奏請再拜皇帝再拜賛者曰再拜在位官皆再拜内侍<lb/>
<pb n="KR2m0023_WYG_046-6b"/>
取玉幣於篚立於尊所次引太宰吏部尚書侍郎升詣<lb/>
上帝神位前立太宰吏部尚書俱西向北上侍郎東向<lb/>
禮儀使以下前𨗳皇帝詣盥洗位宫架樂作至洗位北<lb/>
向立樂止内侍酌水以進禮儀使奏請搢大圭盥手内<lb/>
侍跪取巾于篚興以進皇帝帨手内侍受巾跪奠於篚<lb/>
禮儀使奏請執大圭前𨗳皇帝升壇大禮使從<hi>皇帝升降大禮</hi>
<hi>使皆從左右侍衛量人數升</hi>宫架樂作至壇下樂止升自午階登歌<lb/>
樂作至壇上樂止登歌嘉安之樂作殿中監跪進鎮圭<lb/>
<pb n="KR2m0023_WYG_046-7a"/>
禮儀使奏請搢大圭執鎮圭前導皇帝詣上帝神位前北<lb/>
向立内侍先設繅藉于地禮儀使奏請跪奠鎮圭於繅<lb/>
藉執大圭俛伏興又奏請搢大圭跪内侍加玉於幣以<lb/>
授吏部尚書吏部尚書以授太宰太宰西向跪以進禮<lb/>
儀使奏請受玉幣皇帝受奠訖吏部侍郎東向跪受以<lb/>
進興奠于上帝神位前太宰吏部尚書侍郎俱詣太宗<lb/>
皇帝神位前以俟禮儀使奏請執大圭俛伏興内侍取<lb/>
鎮圭繅藉詣太宗皇帝神位前先設繅藉于地禮儀使<lb/>
<pb n="KR2m0023_WYG_046-7b"/>
奏請再拜皇帝再拜訖樂止禮儀使前導皇帝詣太宗<lb/>
皇帝神位前東向奠幣並如上儀<hi>惟登歌作獻安之樂</hi>太宰以下<lb/>
俱復位禮儀使前導皇帝還版位登歌樂作内侍舉鎮<lb/>
圭繅藉以鎮圭授殿中監以還有司皇帝降階樂止宫<lb/>
架樂作至版位西向立樂止祝史奉毛血槃立扵壝門<lb/>
外由其階陞大祝迎扵壇上俱進奠於神位前太祝與<lb/>
執事者退立於尊所<lb/>
　政和五禮新儀卷四十<lb/>
</p>
<p>
</p>
  </div>
</body>
</text>
</TEI>
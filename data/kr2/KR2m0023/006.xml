<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和御製冠禮卷六</head> <lb/>
    <p>
<pb n="KR2m0023_WYG_006-1a"/>
欽定四庫全書<lb/>
　政和御製冠禮卷六<lb/>
　　冠儀<lb/>
　　　太子<lb/>
　　　　唐<lb/>
加冠儀冠前一日衛尉設賔次於重明門外道西南向<lb/>
贊冠次之於其西南向並鋪牀席又於重明門内道西<lb/>
設一次擬會賔贊設文武羣官九品以上及諸親并宮<lb/>
<pb n="KR2m0023_WYG_006-1b"/>
臣外如常儀奉禮設文武羣官九品以上諸親在五品<lb/>
之下及宫臣門外位如常儀典儀設殿庭位文武羣官<lb/>
樂官臣合班諸親在五品下文官在東西面武官在西<lb/>
東面皆以北為上又設皇太子位於閤外道東西向設<lb/>
三師位於閤外道西三少位於三師之南少退俱東向<lb/>
典儀又設皇太子受制位於樂懸北北面所司設軒懸<lb/>
之樂於殿庭又設舉麾位於殿上一位於樂懸下有司<lb/>
設皇太子羽儀車輿於殿庭如常式典設郎帥其屬鋪<lb/>
<pb n="KR2m0023_WYG_006-2a"/>
解劔席於樂懸之東北冠日平明宫臣皆朝服非宫臣<lb/>
者公服三師三少公服並集於重明門外次宗正卿公<lb/>
殿乗犢車侍從詣左春坊權停左右二率各勒所部屯<lb/>
門列仗左庶子版奉請中嚴工人及諸行事之官各入<lb/>
就位奉禮郎設罍洗於東階篚在洗西南肆<hi>篚實以罍加勺巾冪</hi>
典設郎鋪皇太子冠席於殿上東壁下少近南西向設<lb/>
賔席於西階上東向設主人席於皇太子席西南向設<lb/>
三師席於冠席北三少席於冠席南典設郎張帷於東<lb/>
<pb n="KR2m0023_WYG_006-2b"/>
序内設褥席於帷中又張帷於序外擬置饌物等内直<lb/>
郎陳服於帷内東領北上衮冕服𤣥衣纁裳九章白紗<lb/>
中單黼領褾襈裾革帶金鈎䚢大帶朱黻二章玉具劔<lb/>
火珠鏢首瑜玉雙珮朱組雙大綬四綵赤白縹紺純朱<lb/>
質長一丈八尺三百二十首廣九寸<hi>小雙綬長二尺六寸色同大綬而首</hi>
<hi>半之間施二玉環</hi>白襪赤舄金飾象笏逺遊冠服絳紗袍白紗<lb/>
中單皂領褾襈裾白方心曲領假帶絳紗蔽膝白練裙<lb/>
襦白襪黒舄其革帶劔珮綬笏與衮冕服同緇布冠服<lb/>
<pb n="KR2m0023_WYG_006-3a"/>
𤣥衣素裳素韠白紗中單青領褾襈裾履襪革帶大帶<lb/>
笏緇纚<hi>用皂羅巾方六寸屬帶於前兩隅</hi>犀簮二物同箱在服南櫛實<lb/>
鋪於箱又在南筦筵四紛純藻席四繢純又在南良醖<lb/>
令實側樽甒醴加勺冪於序外帷内設罍洗於樽東罍<lb/>
在北篚在浣洗東南肆實巾一角觶柶各一加冪太官<lb/>
令實饌豆九籩九於樽西俎三在豆北執在庭罍洗者<lb/>
絳公服立於罍洗之南北向執帷内樽罍籩豆並絳公<lb/>
服立於樽罍籩豆之所衮冕白珠九旒犀𨗳組纓青纊<lb/>
<pb n="KR2m0023_WYG_006-3b"/>
充耳逺遊三梁冠金蚹九首施朱翠黑介幘犀𨗳髮纓<lb/>
翠縷緇布冠青組纓屬於冠冠冕各一箱盛奉禮郎二<lb/>
人各執立於西階之西東面北上主人贊冠者<hi>庶子為之</hi>升<lb/>
詣東序帷内少北户東西面立典謁引羣官以次入就<lb/>
位初賔贊入次左庶子版奏外辦通事舍人引三師等<lb/>
入就閤外道西位東面立皇太子著空頂黒介幘雙童<lb/>
髻玉𨗳寶飾綵衣<hi>紫褶緑袴織成褾領錦袖烏皮履</hi>乗輿以出洗馬迎<lb/>
於閤門外左庶子跪奏稱左庶子臣某言請殿下降輿<lb/>
<pb n="KR2m0023_WYG_006-4a"/>
俛伏興還侍位皇太子降於輿洗馬引之道東位西向<lb/>
立左庶子又前跪奏稱左庶子臣某言請殿下再拜皇<lb/>
太子再拜三師三少答再拜洗馬引就階東南面三師<lb/>
訓𨗳在前三少訓從於後千牛仗二人夾左右其餘仗<lb/>
衛到於師保之外通事舍人引宗正卿入見皇太子訖<lb/>
通事舍人引出迎賔洗馬引皇太子初行樂作至阼階<lb/>
東西面立偃麾樂止<hi>凡樂皆伶官師舉麾工鼔止柷而後作偃麾戛敔而後</hi>宗正卿<lb/>
迎賔於門東西面賔立於門西東面宗正卿再拜賔不<lb/>
<pb n="KR2m0023_WYG_006-4b"/>
答拜賔入門樂作主人後入立於樂懸東北西面賔入<lb/>
贊冠者從入舍人引賔詣殿階間南面樂止贊冠者立<lb/>
於賔西南東面節在賔東少南西面制案在贊冠西南<lb/>
面賔就案取制執洗馬引皇太子詣制位北面立皇太<lb/>
子再拜宣詔曰制皇太子某吉日元服率由舊章命太<lb/>
尉就宮展禮訖皇太子又再拜少傅進詣賔前受制書<lb/>
退授皇太子皇太子受制書付庶子案退洗馬引皇太<lb/>
子師保等如式升東階<hi>量人從升</hi>初行樂作上階樂止入東<lb/>
<pb n="KR2m0023_WYG_006-5a"/>
序帷内近北南面立師保等各就席位訖賔升西階宗<lb/>
正卿升東階各立席後初賔升舍人引贊冠者詣罍洗<lb/>
盥手升自東階詣東序帷内於主人贊冠之南俱西面<lb/>
贊冠者引皇太子出立於席東西面賔之贊冠者取纚<lb/>
櫛二箱坐奠於皇太子筵南端興席北少東西面立賔<lb/>
揖皇太子進升筵西向坐賔之贊冠者進筵前東面坐<lb/>
脱空頂黑介幘置於箱櫛畢設纚興少北南面立賔降<lb/>
盥主人從降樂作賔升樂止主人從升執緇布冠者升<lb/>
<pb n="KR2m0023_WYG_006-5b"/>
賔降一等受之又執頂左執前進皇太子筵前東向立<lb/>
祝曰令月吉日始加元服棄厥㓜志慎其成徳夀考維<lb/>
祺以介景福乃跪冠興復位東面立賔之贊冠進筵前<lb/>
東面跪結纓興復位皇太子興賔揖皇太子贊冠者引<lb/>
皇太子適東序帷内著𤣥衣素裳之服以出立於席東<lb/>
西面賔揖皇太子進升筵西向坐賔之贊冠者進筵前<lb/>
東面跪脱緇布冠置於黒介幘之箱櫛纚依舊不觧興<lb/>
復位賔降二等受逺遊冠右執頂左執前進皇太子筵<lb/>
<pb n="KR2m0023_WYG_006-6a"/>
前東向左祝曰吉月令辰乃申嘉服克恭威儀式昭厥<lb/>
徳眉夀萬年永受胡福乃跪冠興復位賔之贊冠者引<lb/>
皇太子適東序帷内著朝服以出立於席東西面賔揖<lb/>
皇太子皇太子進升筵西向坐賔之贊冠者進筵前東<lb/>
向跪脱逺遊冠置於纚箱櫛纚依舊不解興復位賔降<lb/>
三等受冕右執頂左執前進皇太子筵前東向立祝曰<lb/>
以歳之正以月之令咸加其服以成厥徳萬夀無彊承<lb/>
天之慶乃跪冠興復位賔之贊冠者跪受簮結纓興復<lb/>
<pb n="KR2m0023_WYG_006-6b"/>
位皇太子興賔揖皇太子贊冠者引皇太子適東序著<lb/>
衮冕之服以出立於席東西面贊冠者徹纚櫛二箱入<lb/>
於帷内又取筵入於帷内主人贊冠者又設醴皇太子<lb/>
席於室户西南向下筦上藻賔之贊冠者於東序帷内<lb/>
盥手洗觶典膳郎酌醴加柶覆之面柄賔之贊冠者受<lb/>
面葉立於序内南面立賔揖皇太子贊冠者引皇太子<lb/>
就筵西南面立賔進受醴加柶面柄進皇太子筵前北<lb/>
面立祝曰甘醴惟厚嘉薦令芳拜受祭之以定厥祥承<lb/>
<pb n="KR2m0023_WYG_006-7a"/>
天之休夀考不忘皇太子筵西拜受觶賔復位東面答<lb/>
拜贊冠者興進饌者奉饌陳於皇太子筵前皇太子升<lb/>
筵坐左執觶右執脯擩於醢祭於籩豆之間贊冠者取<lb/>
韭菹徧擩於豆以授皇太子又祭於籩豆之間取肺一<lb/>
以授皇太子奠觶於薦西興受肺卻左手執本坐繚右<lb/>
手絶末以祭上左手嚌之興以授贊冠者加於俎皇太<lb/>
子帨手興取觶以柶祭醴三始扱一祭又扱再祭加柶<lb/>
於觶面葉興筵末坐啐醴逮柶興降筵西南面坐奠觶<lb/>
<pb n="KR2m0023_WYG_006-7b"/>
興賔答拜皇太子升筵坐奠觶於薦東興降筵贊冠者<lb/>
引皇太子降自西階之東南面賔初答拜訖降立於西<lb/>
階之西近南東面引賔之賛冠者隨降立於賔西南東<lb/>
面皇太子立定賔少進字之曰禮義既備令月吉日昭<lb/>
告厥字君子攸宜宜之於嘏永受保之奉勑字某皇太<lb/>
子再拜曰某雖不敏敢不祗奉又再拜洗馬引皇太子<lb/>
降初行樂作至阼階下位樂止三師在南北面三少在<lb/>
北南面立定皇太子西面再拜三師等答再拜以出於<lb/>
<pb n="KR2m0023_WYG_006-8a"/>
三師拜訖典儀曰再拜贊者承傳羣官在位者皆再拜<lb/>
左庶子前稱禮畢皇太子乗輿以入侍臣從至閤如常<lb/>
儀初皇太子降通事舍人引賔贊及宗正卿出就會所<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_006-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和御製冠禮卷六<lb/>
<pb n="KR2m0023_WYG_006-9a"/>
欽定四庫全書<lb/>
　政和五禮新儀卷六<lb/>
　　序例<lb/>
　　　親祠登歌<hi>大朝㑹同</hi>
金鐘一在東玉磬一在西俱北向柷一在金鐘北稍西<lb/>
敔一在玉磬北稍東摶拊二一在柷北一在敔北東西<lb/>
相向一絃三絃五絃七絃九絃琴各一瑟四在金鐘之<lb/>
南西上玉磬之南亦如之東上又於午階之東<hi>太廟則于泰階</hi>
<pb n="KR2m0023_WYG_006-9b"/>
<hi>之東宗祀則扵東階之西大朝㑹則扵丹墀香案之東</hi>設笛二篪二巢笙二和笙<lb/>
二為一列西上<hi>大朝㑹和笙在笛南</hi>塤一在笛南<hi>大朝㑹在篪南</hi>閏餘匏<lb/>
一簫一各在巢笙南又於午階之西<hi>太廟則扵泰階之西宗祀則扵西階</hi>
<hi>之東大朝會則扵丹墀香案之西</hi>設笛二篪一巢笙二和笙二爲一列<lb/>
東上塤一在笛南七星匏一在巢笙南簫一在九星匏<lb/>
西鐘磬柷敔搏拊琴瑟工各坐扵壇上<hi>太廟宗祀大朝㑹則扵殿上</hi>
塤篪笙笛簫匏工並立扵午階之東西<hi>太廟則扵泰階之東西宗祀則</hi>
<hi>扵西階之間大朝會則扵丹墀香案之東西</hi>樂正二人在鐘磬南歌工四人<lb/>
<pb n="KR2m0023_WYG_006-10a"/>
在敔東俱東西向執麾挾仗色掌事一名在樂虡之西<lb/>
東向樂正紫公服<hi>大朝㑹服絳公服方心曲領緋白大帶金銅革帶馬皮履</hi>樂正介<lb/>
幘執麾人平巾幘並緋繡鸞衫白絹夾袴抹帶<hi>大朝㑹同</hi>
　　　親祠宫架<hi>景靈宫附宣徳門大朝㑹</hi>
四方各設編鍾三編磬三東方編鍾起北編磬間之東<lb/>
向西方編磬起北編鍾間之西向南方編磬起兩編鍾<lb/>
間之北方編鍾起兩編磬間之俱北向設十二鎛鍾特<lb/>
磬于編架内各依月律四方各鏄鍾三特磬三東方鎛<lb/>
<pb n="KR2m0023_WYG_006-10b"/>
鍾起北特磬間之東向西方特磬起北鎛鍾間之西向<lb/>
南方特磬起西鎛鍾間之北方鎛鍾起西特磬間之皆<lb/>
北向<hi>景靈宫天興殿鎛鍾編鍾特磬編磬如毎嵗大祠宫架陳設</hi>植建皷鞞皷應皷<lb/>
扵四隅建鼓在中鞞皷在左應鼔在右設柷敔扵北架<lb/>
内柷一在道東敔一在道西設瑟五十二<hi>朝㑹五十六宣德門五十</hi>
<hi>四</hi>列為四行二行在柷東二行在敔西次一絃琴七左<lb/>
四右三次三絃琴一十有八<hi>宣徳門二十</hi>並分左右次七絃<lb/>
琴二十有三次九絃琴二十有三並左各十有二右各<lb/>
<pb n="KR2m0023_WYG_006-11a"/>
　十有一<hi>宣徳門七絃九絃各二十五</hi>並左十有三右十有二次<lb/>
巢笙二十有八分左右<hi>宣徳門三十二</hi>次匏笙三在巢笙之間<lb/>
左二右一次簫二十有八<hi>宣徳門大朝會三十</hi>次竽二十次篪二<lb/>
十有八<hi>宣徳門三十六朝會篪三十三</hi>左十有七右十有六次塤一十<lb/>
有八<hi>宣徳門朝會二十</hi>次笛二十有八並分左右<hi>宣德門笛三十六朝會笛</hi>
<hi>三十三</hi>左十有七右十有六雷皷雷鼗各一在左又雷鼗<lb/>
雷鼔各一在右地祗靈皷各二太廟路鼗路鼔各二<hi>大朝</hi>
<hi>㑹晉皷二宣徳門不設</hi>並在三絃五絃琴之間東西相向晉皷一<lb/>
<pb n="KR2m0023_WYG_006-11b"/>
在匏笙間少南北向副樂正二人在柷敔之前北向敔<lb/>
工三十有二<hi>宣徳門四十朝㑹三十有六</hi>次柷敔東西相向列爲四<lb/>
行左右各二行樂師四人在敔工南北東西相向運譜<lb/>
二人在晉皷之左右北向執麾挾仗色掌事一名在樂<lb/>
虡之右東向副樂正同樂正服<hi>大朝㑹同樂正朝服</hi>樂師緋公服<lb/>
運譜綠公服<hi>大朝會介幘絳韝白衣帽抹帶</hi>樂正執麾人並同登歌執<lb/>
麾人服<hi>朝㑹同</hi>文舞六十四人執籥翟武舞六十四人執<lb/>
干戚俱為八佾文舞分立扵表之左右各四佾引文舞<lb/>
<pb n="KR2m0023_WYG_006-12a"/>
二人執纛在前東西相向舞執旌二人鼗二人雙鐸二<lb/>
人單鐸二人鐃二人持金錞四人奏金錞二人鐲二人<lb/>
相二人雅二人分立扵宫架之東西北向北上武舞在<lb/>
其後舞色長幞頭抹額紫繡袍引二舞頭及二舞郎並<lb/>
紫平冕皂繡鸞衫金銅革帶烏皮履<hi>大朝㑹引文舞頭及文舞郎並進賢</hi>
<hi>冠黄鸞衫銀褐裙<graphic n="KR1845" url="https://raw.githubusercontent.com/kanripo/KR-Gaiji/master/images/KR1845.png" mimeType="image/png"/>襠革帶烏皮履引武舞頭及武舞/郎並平巾緋鸞衫黄畫甲身紫<graphic n="KR1845" url="https://raw.githubusercontent.com/kanripo/KR-Gaiji/master/images/KR1845.png" mimeType="image/png"/>襠豹文大口袴起梁</hi>
<hi>帶烏皮鞾</hi>引武舞人武弁緋繡鸞衫抹額紅錦臂鞲白絹袴<lb/>
金銅革帶烏皮履<hi>大朝㑹同</hi>
<pb n="KR2m0023_WYG_006-12b"/>
　　　大祠登歌<hi>中祠同</hi>
編鐘一在東編磬一在西俱北向柷一在編鍾之北稍<lb/>
西敔一在編琴之北稍東摶拊二一在柷北一在敔北<lb/>
俱東西相向一絃三絃五絃七絃九絃琴各一瑟一在<lb/>
編磬之南亦如之東上列於午階之東<hi>太廟别廟則扵殿下泰階之東</hi>
<hi>明堂祠廟則扵東階之西</hi>設笛一篪一塤一為一列西上和笙一在<lb/>
笛南巢笙一在篪南簫一在塤南午階之西亦如之東<lb/>
上<hi>太廟别廟則扵泰階之西明堂祠廟則扵西階之東</hi>鍾磬柷敔摶拊琴瑟工各<lb/>
<pb n="KR2m0023_WYG_006-13a"/>
立扵壇上<hi>明堂太廟别廟扵殿上祠廟扵堂上</hi>塤篪笙簫笛工並立於午階<lb/>
東西<hi>太廟别廟則于泰階之東西明堂祠廟扵兩階之間若不用宫架即豋歌工人並坐</hi>樂正二<lb/>
人在鍾磬南歌工四人在敔東俱東西相向執麾挾仗<lb/>
色掌事一名在樂虡之西東向樂正公服執麾挾仗色<lb/>
掌事平巾幘樂正黒介幘並緋繡鸞衫白絹抹帶<lb/>
　　　大祠宫架<lb/>
四方各設鎛鍾三各依月律編磬一北方應鍾起西編<lb/>
鍾次之黄鍾次之編磬次之大吕次之皆北向東方大<lb/>
<pb n="KR2m0023_WYG_006-13b"/>
簇起北編鍾次之夾鍾次之編磬次之姑洗次之皆東<lb/>
向南方仲吕起東編鍾次之㽔賔次之編磬次之林鍾<lb/>
次之皆南向西方夷則起南編鍾次之南吕次之編磬<lb/>
次之無射次之皆西向設十二特磬各在鎛鍾之内植<lb/>
建鼔鞞皷應皷扵四隅設柷敔扵北架内柷在左右雷<lb/>
皷雷鼗各二<hi>地祗以靈鼔靈鼗太廟别廟以路鼓路鼗</hi>分東西敔工之南瑟<lb/>
二在柷東次一絃琴次三絃琴次五絃琴次七絃琴次<lb/>
九絃琴各二各為一列敔西亦如之巢笙簫竽篪塤笛<lb/>
<pb n="KR2m0023_WYG_006-14a"/>
各四為四列在雷皷之後<hi>若地祇即在靈鼔後太廟别廟在路鼔後</hi>晉鼔一<lb/>
在笛之後俱北向副樂正二人在柷敔之北歌工八人<lb/>
左右各四在柷敔之東南西向執麾挾仗色掌事一名<lb/>
在宫架西北東向副樂正本色公服執麾挾仗色掌事<lb/>
及樂正平巾幘服同登歌樂工文舞六十四人執籥翟<lb/>
武舞六十四人執干戚俱為八佾文舞分立扵表之左<lb/>
右各四佾引文舞二人執纛在前東西相向舞色長二<lb/>
人在執纛之前分東西<hi>若武舞則在執旌之前</hi>引武舞執旌二人<lb/>
<pb n="KR2m0023_WYG_006-14b"/>
鼗二人雙鐸二人單鐸二人鐃二人持金錞四人奏金<lb/>
錞二人鉦二人相二人雅二人分立扵宫架之東西北<lb/>
向北上武舞在其後舞色長幞頭抹額紫繡袍引文舞<lb/>
武舞頭文郎武郎並紫平冕皂繡袍銀褐裙白絹抹帶<lb/>
金銅革帶烏皮履引武舞樂工武弁緋繡抹額鸞衫紅<lb/>
錦臂韝白絹抹帶金銅革帶烏皮履<lb/>
三京司府等每嵗祭社稷祀風師雨師雷神釋奠文宣<lb/>
王用豋歌樂陳設樂器並同每嵗大中祀豋歌樂<lb/>
<pb n="KR2m0023_WYG_006-15a"/>
凡軒架之樂三面其制去宫架之南面判架之樂二面<lb/>
其制去軒架之北面特架之樂一面<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷六十五</head> <lb/>
    <p>
<pb n="KR2m0023_WYG_071-1a"/>
欽定四庫全書<lb/>
　政和五禮新儀卷六十五<lb/>
　　吉禮<lb/>
　　　皇帝蜡東方西方百神儀下<lb/>
　　　進熟<lb/>
蜡日有司陳鼎二於神厨各在鑊右太官令帥其屬皆<lb/>
詣厨以匕升牛於鑊實于一鼎<hi>肩臂臑肫胳正眷一直脊一横脊一長脅一短</hi>
<hi>脅一代脅一皆二骨以並正配位各一鼎</hi>皆設扃幂祝史對舉於饌幔内重<lb/>
<pb n="KR2m0023_WYG_071-1b"/>
行西向以南為上光禄實籩豆簠簋於饌幔内<hi>籩實以粉餈豆</hi>
<hi>實以糗餌簠實以粱簋實以稷</hi>次引禮部侍郎詣饌所眡腥熟之節俟<lb/>
皇帝升奠玉幣訖退位樂止引禮部尚書詣饌所執籩<lb/>
豆簠簋以入户部尚書詣饌所奉爼以入太官令引入<lb/>
正門宫架豐安之樂作設饌於夘階下北向西上奉牲<lb/>
者在東祝史抽扃委於鼎右除幂初鼎序入有司執匕<lb/>
及爼以從至卯階下各設於鼎西匕加於鼎太官令以<lb/>
匕升牛載於一爼<hi>肩臂臑在上端肫胳在下端脊脅在中正配位各一爼</hi>鼎先退<lb/>
<pb n="KR2m0023_WYG_071-2a"/>
祝史進徹毛血架以次引禮部尚書搢笏執籩豆簠簋<lb/>
戸部尚書搢笏奉爼以升執事者各迎於壇上禮部尚<lb/>
書奉籩豆簠簋於大明<hi>夜明</hi>神位前北向跪奠盖於下執<lb/>
笏俛伏興有司設籩於糗餌前豆於醓醢前簠於稻前<lb/>
簋於黍前次引戸部尚書奉爼詣大明<hi>夜明</hi>位前北向跪<lb/>
奠執笏俛伏興有司設於豆前次詣神農氏次詣后稷<lb/>
氏神位前東向跪奠並如上儀樂止俱降復位太祝取<lb/>
菹擩于醢祭於豆間三又取黍稷肺祭如初皆藉用茅<lb/>
<pb n="KR2m0023_WYG_071-2b"/>
各還奠所次引太宰左丞詣大明<hi>夜明</hi>神位前西向立以<lb/>
北為上次引吏部侍郎詣爵洗位東向立禮儀使前導<lb/>
皇帝詣盥洗位宫架樂作至洗位北向立樂止内侍酌<lb/>
水以進禮儀使奏請搢大圭盥手内侍跪取巾於篚興<lb/>
以進皇帝帨手内侍受巾跪奠於篚禮儀使奏請執大<lb/>
圭前導皇帝詣爵洗位宫架樂作至洗位北向立樂止<lb/>
吏部侍郎跪取爵於篚興以進禮儀使奏請搢大圭受<lb/>
爵内侍酌水以進禮儀使奏請洗爵内侍跪取巾於篚<lb/>
<pb n="KR2m0023_WYG_071-3a"/>
興以進皇帝拭爵内侍受巾跪奠於篚吏部侍郎受爵<lb/>
升自午階禮儀使奏請執大圭前導皇帝升壇宫架樂<lb/>
作至午階樂止升自午階登歌樂作至壇上樂止登歌<lb/>
熈安之樂作<hi>夜明用凝安</hi>吏部侍郎奉爵詣正位酌尊所西<lb/>
向立執尊者舉幂良醖令酌太尊之泛齊訖先詣神農<lb/>
氏位酌尊所北向立禮儀使前導皇帝詣大明<hi>夜明</hi>神位<lb/>
前北向立禮儀使奏請搢大圭跪禮部侍郎以爵授左<lb/>
丞左丞授太宰西向跪以進禮儀使奏請執爵祭酒<hi>三祭</hi>
<pb n="KR2m0023_WYG_071-3b"/>
<hi>於茅苴</hi>奠爵執大圭俛伏興又奏請皇帝少立樂止太宰<lb/>
左丞具詣神農氏神位前北向立以俟舉册官舉祝册<lb/>
進於大明<hi>夜明</hi>神位之右讀册官搢笏東向跪讀册文讀<lb/>
訖執笏興先詣神農氏神位前南向立禮儀使奏請再<lb/>
拜皇帝再拜有司奠册於大明<hi>夜明</hi>神位前禮儀使前導<lb/>
皇帝詣神農氏次詣后稷氏神位前酌獻並如上儀太<lb/>
宰以下俱復位禮儀使前導皇帝還版位登歌樂作降<lb/>
階樂止宫架樂作至版位西向立樂止禮儀使奏請還<lb/>
<pb n="KR2m0023_WYG_071-4a"/>
小次宫架樂作至小次禮儀使奏請釋大圭殿中監跪<lb/>
受大圭皇帝入小次簾降樂止文舞退武舞進宫架容<lb/>
安之樂作舞者立定樂止初皇帝將詣小次禮直官太<lb/>
常博士引亞獻官詣盥洗位北向立搢笏盥手帨手執<lb/>
笏詣爵洗位北向立搢笏洗爵拭爵以授執事者執笏<lb/>
升詣正位酌尊所西向立宫架作隆安之樂神保錫羡<lb/>
之舞執事者以爵授亞獻亞獻搢笏執爵執尊者舉幂<lb/>
太官令酌山尊之醴齊訖先詣神農氏位酌尊所北向<lb/>
<pb n="KR2m0023_WYG_071-4b"/>
立亞獻官以爵授執事者執笏詣大明<hi>夜明</hi>神位前北向<lb/>
搢笏跪執事者以爵授亞獻亞獻執爵祭酒<hi>三祭于茅苴</hi>奠<lb/>
爵執笏俛伏興少退北向再拜次詣神農氏次詣后稷<lb/>
氏神位前酌獻並如上儀樂止降復位初亞獻行禮將<lb/>
畢次禮直官太宰博士引終獻詣洗及升壇酌獻並如<lb/>
亞獻之儀降復位於亞獻將升次分引諸位獻官詣盥<lb/>
洗位搢笏盥手帨手執笏各由其階升詣從祀神位前<lb/>
俱搢笏跪執爵三祭酒奠爵執笏俛伏興再拜降復位<lb/>
<pb n="KR2m0023_WYG_071-5a"/>
次引太祝於神位之右跪讀祝文讀訖興退復位初皇<lb/>
帝既奠玉幣光禄以牛左臂一骨及長脅短脅俱二骨<lb/>
以並載於胙爼設於壇下飲福位之西俟終獻既升獻<lb/>
賛者引户部尚書搏黍太祝太官令詣飲福位東向立<lb/>
奉爼豆爵酒者各位其後禮儀使奏請詣飲福位簾卷<lb/>
出次宫架樂作殿中監跪搢大圭禮儀使奏請執大圭<lb/>
前導皇帝詣飲福位將至位樂止宫架禧安之樂作皇<lb/>
帝至飲福位北向立尚醖典御執尊升詣酌尊所良醖<lb/>
<pb n="KR2m0023_WYG_071-5b"/>
令酌上尊福酒合置一尊典御奉尊降詣飲福位以授<lb/>
殿中少監尚醖奉御執爵殿中少監酌之奉御以爵酒<lb/>
授殿中監殿中監西向捧以立禮儀使奏請再拜皇帝<lb/>
再拜殿中監跪以酌酒進禮儀使奏請榗大圭跪受爵<lb/>
祭酒<hi>手祭於地</hi>啐酒奠爵殿中監跪授爵以興太祝帥執事<lb/>
者持爼進減神位前正脊二骨横脊二骨加於爼上内<lb/>
侍受爼以授户部尚書户部尚書西向跪以進皇帝受<lb/>
爼奠之户部尚書受爼以興復位太官令取黍於簋摶<lb/>
<pb n="KR2m0023_WYG_071-6a"/>
以授太祝太祝受以豆東向跪以進皇帝授訖奠之太<lb/>
祝受豆以興復位次殿中監再跪以爵酒進禮儀使奏<lb/>
請受爵飲福酒奠爵殿中監受虛爵以興以授典御奉<lb/>
御北向立執事者俱退復位禮儀使奏請執大圭俛伏<lb/>
興又奏請再拜皇帝再拜樂止禮儀使前導皇帝還版<lb/>
位宫架樂作至版位西向立樂止次引禮部尚書升壇<lb/>
徹籩豆户部尚書升壇徹爼<hi>籩豆爼各一俱少移故處</hi>登歌成安之<lb/>
樂作徹樂止禮部户部尚書降復位禮直官曰賜胙行<lb/>
<pb n="KR2m0023_WYG_071-6b"/>
事陪祠官再拜賛者承簾曰賜胙再拜在位者皆再拜<lb/>
送神宫架景安之樂作一成止<lb/>
　　　望燎<lb/>
景安之樂畢禮儀使奏請詣望燎位前導皇帝詣望燎<lb/>
位宫架樂作至位南向立樂止初賜胙再拜訖郊社令<lb/>
以黍稷肺祭藉以白茅束之吏部侍郎帥太祝執篚進<lb/>
詣神位前取玉幣祝册藉以茅爼載牲體黍稷飰爵酒<lb/>
各由其階降壇南行詣柴壇自南陛升以玉幣祝册饌<lb/>
<pb n="KR2m0023_WYG_071-7a"/>
物置於燎柴諸太祝各以星辰七宿以上幣帛祝版從<lb/>
燎神農氏后稷氏嶽鎮以下幣帛祝版從瘞禮直官曰<lb/>
可燎舉爟火燎壇火半柴瘞坎寘土半坎<hi>凡瘞先背脊視訖乃瘞</hi>
禮儀使奏禮畢前導皇帝還大次宫架樂作出中壝門<lb/>
外禮儀使奏請釋大圭殿中監跪受大圭以還有司侍<lb/>
衞如常儀皇帝至大次樂止禮部郎中奏解嚴引大禮<lb/>
使以下詣夘階東内壝外揖位立禮直官賛禮畢揖訖<lb/>
通事舎人引陪祠文武官及宗室客使以次出將士不<lb/>
<pb n="KR2m0023_WYG_071-7b"/>
得輙離部伍<hi>行宫齋殿受賀並如各祀端成殿受賀儀</hi>
　　　車駕還内<lb/>
前期殿中監帥其屬尚舎設御幄於大慶殿門外之東<lb/>
南大晟設宫架於宣德門外稍南其日禮畢所司轉仗<lb/>
衞鹵簿於還途如來儀文武官宗室客使先詣宣德門<lb/>
外就次以俟立班奉迎乘黄令進金輅於行宫殿外南<lb/>
向千牛將軍一員執長刀立於輅右尚輦奉御進輿於<lb/>
齋殿導駕官俱詣齋殿門外奉迎禮部侍郎奏請中嚴<lb/>
<pb n="KR2m0023_WYG_071-8a"/>
少頃又奏外辦簾卷皇帝服通天冠絳紗袍乗輿以出<lb/>
應導駕官並迎駕奏聖躬萬福<hi>内祗應官賛謝皆再拜</hi>太僕卿出<lb/>
詣金輅所攝衣而升正立執轡皇帝乗輿降自西階至<lb/>
金輅所左輔奏請降輿升輅太僕卿立授綏千牛將軍<lb/>
馭駕如來儀門下侍郎奏請車駕進發<hi>有司仍具大輦若乗輦即云降</hi>
<hi>輿乗輦</hi>車駕動稱警蹕侍衞如儀至侍臣上馬所門下侍<lb/>
郎奏請車駕少駐勅侍臣上馬左輔前承㫖退稱曰制<lb/>
可門下侍郎傳制稱侍臣上馬賛者承傳勅侍臣上馬<lb/>
<pb n="KR2m0023_WYG_071-8b"/>
門下侍郎奏請車駕進發車駕動稱警蹕鼓吹及諸軍<lb/>
樂振作車駕將至宣德門外文武百官宗室客使立班<lb/>
再拜奏迎次大内留守見再拜訖退車駕至宣德門外<lb/>
少駐文武侍臣皆下馬步導千牛將軍降立於輅右車<lb/>
駕動千牛將軍夾輅而趨大樂正奏采茨之樂入門樂<lb/>
止車駕至御幄前左輔奏請降輅乘輿<hi>若乗輦即奏云降輦</hi>皇帝<lb/>
降輅乗輿以入禮部郎中奏觧嚴通事舎人承㫖勅羣<lb/>
官各還次將士各還其所<hi>若大赦並如冬祀大禮宣徳門肆赦儀</hi>
<pb n="KR2m0023_WYG_071-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_071-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀巻六十五<lb/>
</p>
<p>
</p>
  </div>
</body>
</text>
</TEI>
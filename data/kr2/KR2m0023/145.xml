<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百三十九</head> <lb/>
    <p>
<pb n="KR2m0023_WYG_145-1a"/>
欽定四庫全書<lb/>
　政和五禮新儀卷一百三十九<lb/>
　　賔禮<lb/>
　　　文德殿月朔視朝儀<lb/>
　　　　陳設<lb/>
　　　　起居<lb/>
　　　陳設<lb/>
前期殿中監帥其屬尚舎張設垂拱文德殿設御座於<lb/>
<pb n="KR2m0023_WYG_145-1b"/>
文德殿當中南向設後閤於殿後施簾於前楹設香案<lb/>
於螭陛間儀鸞司設文武百官客使等次於朝堂之内<lb/>
外其日尚輦陳腰輿小輿於東西朶殿繖扇於殿下列<lb/>
馬於殿庭東西上閤門外金吾列張旗幟尚書兵部帥<lb/>
其屬列黄麾半仗於殿門之内外<lb/>
　　　起居<lb/>
質明闢文德殿門文武百官各服其服客使等入就次<lb/>
先諸軍將校入殿庭立次四方舘引諸蕃國首領閤門<lb/>
<pb n="KR2m0023_WYG_145-2a"/>
引髙麗交州使副次御史臺知班先引殿中侍御史就<lb/>
位<hi>起居注在殿庭之南</hi>次引起居郎舎人夾香案對立<hi>起居郎西向舎人東</hi>
<hi>向</hi>次閤門引伎術及武功大夫以下次知班引百官至<lb/>
開封尹次两省官次節度使至刺史上將軍至率府副<lb/>
率次御史臺官次學士侍制次太尉次一品二品文官<lb/>
俟垂拱殿起居將畢引賛官閤門舎人引三公以下至<lb/>
執政官入三公三少左輔右弼在横街之南稍東太宰<lb/>
少宰在其南尚書左右丞又在其南俱北向西上門下<lb/>
<pb n="KR2m0023_WYG_145-2b"/>
侍郎在右弼之北稍東西向左散騎常侍在其東次給<lb/>
事中右諫議大夫次左司諫外符寳郎左正言又在其<lb/>
東每等重行異位觀文殿大學士學士資政殿大學士<lb/>
翰林學士承㫖翰林學士資政端明殿學士在左散騎<lb/>
常侍之南<hi>觀文殿學士資政殿大學士稍前觀文殿大學士又稍前</hi>並西向北上親<lb/>
王在横街之南稍西使相在其南俱北向東上中書侍<lb/>
郎在親王之稍西北東向右散騎常侍在其西次中書<lb/>
舎人右司諫右正言又在其西龍圖閣學士以下在右<lb/>
<pb n="KR2m0023_WYG_145-3a"/>
散騎常侍之南直學士在其西侍制又在其西每等重<lb/>
行異位並東向北上左金吾衛左衛左諸衛上將軍在<lb/>
横街南黄道之東諸大將軍在其東率府副率又在其<lb/>
東俱西向北上右金吾衛右衛右諸衛上將軍在横街<lb/>
南黄道之西諸將軍在其西率府副率又在其西俱東<lb/>
向北上特進在左右丞之南稍東六曹尚書至光禄大<lb/>
夫在其南次六曹侍郎開封尹至大司成<hi>開封尹以下在六曹侍郎</hi>
<hi>之東少絶别為一班</hi>次太常卿至中大夫次殿中丞少監次中散<lb/>
<pb n="KR2m0023_WYG_145-3b"/>
大夫次七寺少卿至奉直大夫次左右司員外郎至朝<lb/>
奉大夫次六曹員外郎朝奉郎次太常丞至承議郎次<lb/>
開封知縣至奉議郎次大史局至通直郎又在其南御<lb/>
史大夫在光禄大夫之東中丞在其南次侍御史監察<lb/>
御史又在其南太子三師在御史大夫之東<hi>與特進班齊</hi>
三少在其南次賔客詹事次左右庶子以下又在其南<lb/>
每等重行異位並北面西上太尉在特進之西<hi>與特進班齊當</hi>
<hi>班心</hi>節度使在其南次節度觀察留後觀察使次防禦使<lb/>
<pb n="KR2m0023_WYG_145-4a"/>
次團練使次刺史次武功大夫以下至武翼大夫次武<lb/>
功郎以下至武翼郎次敦武郎次修武郎又在其南每<lb/>
等重行異位並北向東上通侍大夫至右武大夫在防<lb/>
禦使之西少絶中亮郎以下至右武郎在其南和安大<lb/>
夫以下至翰林良醫在武翼大夫之西少絶和安郎以<lb/>
下至翰林醫正在其南並北向東上<hi>初至位先東西相向立</hi>翰林<lb/>
醫官醫學在東班百官之後翰林待詔藝學在西班百<lb/>
官之後軍員分位於黄道之東西俱北向<hi>在東者以西為上在西者</hi>
<pb n="KR2m0023_WYG_145-4b"/>
<hi>以東為上</hi>髙麗交州使副分東西在百官之内<hi>初至位先東西相向立</hi>
諸蕃國在正副指揮使之後員僚之前<hi>夏國不赴如止一國即在西</hi>
垂拱殿皇帝將出宫讀奏目官在殿階之南六尚局應<lb/>
奉典御奉御在其東少絶宣賛引班對立并引三公宰<lb/>
相親王舎人在讀奏目官之南簿書官在其西少絶覺<lb/>
察失儀提㸃使臣在其南並北向<hi>舎人以西為上簿書官以下以東為上</hi>
宣賛舎人立班前西向東上閤門附内侍進班齊牌皇<lb/>
帝出宫守踏道行門禁衛諸班親從迎駕自賛常起居<lb/>
<pb n="KR2m0023_WYG_145-5a"/>
皇帝服鞾袍坐鳴鞭讀奏目宣賛引班對立并引三公<lb/>
宰相親王舎人簿書官六尚局應奉典御奉御大起<lb/>
居<hi>讀奏目官升降自東階</hi>次知内侍省事以下四拜起居<hi>如殿上傳㫖常</hi>
<hi>起居即讀奏目官以下至行門並常起居</hi>帶御器械官易窄衣帶器械知内<lb/>
侍省事以下升東朶殿侍立次管軍臣僚大起居訖退<lb/>
易窄衣執杖子以俟引駕至文德殿後次行門指揮使<lb/>
四拜起居次引樞宻以下大班入就位知樞宻院事同<lb/>
知簽書樞宻院事在儀石之南北向東上知入内内侍<lb/>
<pb n="KR2m0023_WYG_145-5b"/>
省事同知入内内侍省事在知樞宻院事之東南知客<lb/>
省引進司四方館東司西上閤門事次閤門通事舎人<lb/>
次閤門祇候次看班祇候又在其南六尚局勾管官在<lb/>
同知入内内侍省事之東典御在其南奉御又在其南<lb/>
外監臨武功大夫在簽書客省事之西武功郎在其南<lb/>
次敦武郎次從義忠訓成忠郎又在其南每等重行異<lb/>
位内符寳郎在武功大夫之東並北向西上樞宻都承<lb/>
㫖在簽書樞宻事院之西南承㫖在其南次副都承㫖<lb/>
<pb n="KR2m0023_WYG_145-6a"/>
副諸房副承㫖又在其南内監臨武徳大夫以下至武<lb/>
翼大夫在武功大夫之西武德郎以下至武翼郎在其<lb/>
南次修武郎次秉義忠翊保義郎又在其南每等重行<lb/>
異位並北向東上立定舍人揖躬通班賛大起居訖皇<lb/>
帝乗輦樞宻樞宻都承㫖至諸房副承㫖知客省事至<lb/>
簽書東上閤門官分左右前導餘並先退<hi>文德殿两朶殿侍立舎人</hi>
<hi>赴侍立位</hi>輦降東階垂拱殿門外禁衛諸班親從迎駕自賛<lb/>
常起居至文德殿後閤皇帝降輦入後閤樞宻以下前<lb/>
<pb n="KR2m0023_WYG_145-6b"/>
導官并帶御器械官分東西就殿上侍立位宣賛東上<lb/>
閤門官以下並就殿下位立<hi>宣賛東上閤門官在大班之北稍東西向賛拜於侍</hi>
<hi>立舎人前立宣賛舎人在宣舞閤門官之北對立舎人在其西並横街之南北自對立餘舎人在横街之北稍</hi>
<hi>東西向北上引班舎人在東西班首之北相向立賛殿中侍御史舎人在其班北向西上</hi>舎人傳警<lb/>
四色官二人趨就殿下稱警東上閤門附内侍進班齊<lb/>
牌皇帝出自後閤殿上鳴鞭禁衛諸班親從及輿輦下<lb/>
應奉人鐘鼓樓節級以下迎駕自賛常起居<hi>輿輦下人起居訖升</hi>
<hi>朶殿立</hi>内侍承㫖索扇扇合皇帝即御座簾卷内侍又賛<lb/>
<pb n="KR2m0023_WYG_145-7a"/>
扇開殿下鳴鞭鑪烟升舎人就位賛殿内外執儀人四<lb/>
拜起居次鐘鼓樓上雞唱次舎人揖殿中侍御史大起<lb/>
居訖揖分東西由文武班後趨就對立位<hi>對立位在两省分南與北</hi>
<hi>班齊</hi>次舎人引左右金吾將軍由東西黄道赴起居位大<lb/>
起居引班首出班<hi>右金吾身躬</hi>躬奏云軍國内外平安歸位<lb/>
又賛再拜賛各祇候直身立揖分東西由黄道趨就押<lb/>
仗位對立<hi>押仗位在繖扇南稍前東西相向</hi>宣賛舎人退近南當庭中<lb/>
北向立對立舎人退於西階下東向立引班舎人各揖<lb/>
<pb n="KR2m0023_WYG_145-7b"/>
三公親王以下躬宣賛舎人通文武百僚宰臣姓名<hi>三公</hi>
<hi>親王等為班首通其官姓名親王不通姓</hi>以下起居引班舎人引班首以下<lb/>
横行北向<hi>两省官學士侍制上將軍以下依舊東西相向立</hi>舎人揖躬東上閤<lb/>
門官賛大起居引班首出班至儀石北俯伏跪奏云文<lb/>
武百僚宰臣某官臣姓名等孟春之吉<hi>仲冬月同夏秋冬各隨月言</hi>
伏惟皇帝陛下膺受時祉與天無窮臣等無任歡呼抃<lb/>
蹈之至俯伏興引歸位揖躬東上閤門官賛再拜搢笏<lb/>
舞蹈再拜賛各祇候直身立揖宰相執政官升殿<hi>並升自東</hi>
<pb n="KR2m0023_WYG_145-8a"/>
<hi>階中書郎升自西階</hi>宣賛東上閤門官隨升東階各歸侍立位餘<lb/>
官卷班分東西由黄道出轉對門吏部左右選刑部侍<lb/>
郎大理卿押仗殿中監各就位<hi>押仗殿中監在繖扇前近北西向轉對官在左</hi>
<hi>諫議大夫之南吏部左選刑部侍郎大理卿又在其南為一列吏部左選侍郎在右諫議大夫之南與左選侍</hi>
<hi>郎對立</hi>立定左右選侍郎搢笏出班藉出笏置藉笏上次<lb/>
两省官<hi>奏殿内無事給事中未退</hi>次侍從官次金吾衛上將軍以下<lb/>
分東西由黄道出舎人引轉對官於奏事位立揖躬賛<lb/>
拜門下侍郎進當御座前躬承㫖退臨折檻稍東西向<lb/>
<pb n="KR2m0023_WYG_145-8b"/>
立轉對官再拜引班首出班躬奏云臣等次當轉對所<lb/>
有管見已詣東上閤門上進干犯宸嚴無任戰懼屏營<lb/>
之至門下侍郎稱所奏知退還侍郎位引轉對官舞位<lb/>
揖躬賛再拜隨拜三稱萬嵗賛各祇候直身立卷班由<lb/>
西道出<hi>如已投文字後内員以故不赴即一員奏事如班首之儀若俱有故即不出班</hi>次吏部<lb/>
左右選刑部侍郎大理卿次殿中侍御史並對揖分東<lb/>
西由黄道出<hi>如班内有失儀官右班則左弹之左班則右弹之若左右俱有俟左弹訖復位次右</hi>
<hi>弹之如執政官以上有即左右合班班首出班奏弹若左右班及執政官以上同時俱有即皆合班奏弹如失</hi>
<pb n="KR2m0023_WYG_145-9a"/>
<hi>弹及自失儀者左右班互弹之即被弹者不得復弹元糾之人其奏弹准奏云班内有官失儀見别具奏陳餘</hi>
<hi>並如轉對官奏事及門下侍郎宣答之儀</hi>次舎人引給事中於奏事位立揖<lb/>
躬奏云殿内無事賛祇候由西黄道出次引起居郎舎<lb/>
人於奏事位立皆揖躬賛祇候分東西由黄道出内侍<lb/>
承㫖索扇扇合簾降皇帝降座殿上鳴鞭内侍又賛扇<lb/>
開殿下鳴鞭至殿後升輦侍衛如來儀舎人當殿承㫖<lb/>
傳四色官趨赴宣制石南稱奉敕放仗押殿中監金吾<lb/>
將軍皆再拜訖退各就次引文武百僚於殿門外階下<lb/>
<pb n="KR2m0023_WYG_145-9b"/>
謝茶酒<hi>奏事及侍立官免謝</hi>皇帝垂拱殿坐三省樞宻院及百僚<lb/>
奏事如儀<hi>稱三省者謂宰相門下中書侍郎尚書左右丞稱樞宻者謂知同知簽書樞宻院事自九</hi>
<hi>月一日至二月終過殿不引上殿班</hi>
　<lb/>
　<lb/>
　<lb/>
　<lb/>
　政和五禮新儀卷一百三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷五十三</head> <lb/>
    <p>
<pb n="KR2m0023_WYG_059-1a"/>
欽定四庫全書<lb/>
　政和五禮新儀卷五十三<lb/>
　　吉禮<lb/>
　　　皇帝祀高禖儀下<lb/>
　　　進熟<lb/>
祀日有司陳九鼎於神㕑各在鑊右太官令帥進饌者<lb/>
詣厨以匕升牛於鑊實於一鼎<hi>肩臂臑肫胳正脊一直脊一横脊一長脅一短</hi>
<hi>脅一代脅一背二骨以並</hi>次升羊如牛實於一鼎次升豕如羊實於<lb/>
<pb n="KR2m0023_WYG_059-1b"/>
一鼎<hi>正配毎位牛羊豕各一鼎</hi>皆設扄幂祝史對舉陳於饌幔内重<lb/>
行西向以南爲上光禄實籩豆簠簋於饌幔内<hi>籩實以粉餈豆</hi>
<hi>實以糁食簠實以粱簋實以稷</hi>次引禮部侍郎詣饌所視腥熟之節俟<lb/>
皇帝升奠玉幣訖還位樂止引禮部尚書詣饌所執籩<lb/>
豆簠簋以入户部兵部工部尚書詣饌所奉爼以入太<lb/>
官令引入正門宫架豐安之樂作設於邜階之下北向<lb/>
西上奉牲者在東祝史抽扄委於鼎右除幂初鼎序入<lb/>
有司執匕及爼以從至邜階下各設於鼎西匕加於鼎<lb/>
<pb n="KR2m0023_WYG_059-2a"/>
太官令以匕升牛載於一爼<hi>肩臂臑在上端肫胳在下端脊脅在中</hi>次升<lb/>
羊及豕如牛各載於一爼<hi>正配每位牛羊豖各一爼</hi>鼎先退俟祝史<lb/>
進徹毛血槃以次出次引禮部尚書搢笏執籩豆簠簋<lb/>
户部兵部工部搢笏奉爼以升執事者各迎於壇上禮<lb/>
部尚書奉籩豆簠簋詣青帝神位前北向跪奠啓蓋於<lb/>
下執笏俯伏興有司設籩於糗餌前豆於醓醢前簠於<lb/>
稻前簋於黍前次引户部兵部工部尚書奉爼<hi>户部奉牛兵部</hi>
<hi>奉羊工部奉豖</hi>詣青帝神位前北向跪奠先薦牛次薦羊又薦<lb/>
<pb n="KR2m0023_WYG_059-2b"/>
豕各執笏俯伏興有司設於豆右腸胃膚之前<hi>牛在左羊在中</hi>
<hi>豕在右</hi>次詣帝伏犧氏次詣帝高辛氏神位前東向跪奠<lb/>
並如上儀樂止次引執事者詣壇下從祀神位前俱奉<lb/>
爼跪奠訖退復位<hi>爼皆牛羊豕各一其載與正配位爼並同皆先設於本位之南</hi>太祝<lb/>
取菹擩於醢祭於豆間三又取黍稷肺祭如初皆藉用<lb/>
茅各還尊所引太宰左丞詣青帝神位前西向立以北<lb/>
爲上吏部侍郎詣爵洗位東向立禮儀使前導皇帝詣<lb/>
盥洗位宫架樂作至洗位北向立樂止内侍酌水以進<lb/>
<pb n="KR2m0023_WYG_059-3a"/>
禮儀使奏請搢大圭盥手内侍跪取巾於篚興以進皇<lb/>
帝帨手内侍受巾跪奠於篚禮儀使奏請執大圭前導<lb/>
皇帝詣爵洗位宫架樂作至洗位北向立樂止吏部侍<lb/>
郎跪取爵於篚興以進禮儀使奏請搢大圭受爵内侍<lb/>
酌水以進禮儀使奏請洗爵内侍跪取巾於篚興以進<lb/>
皇帝拭爵内侍受巾跪奠於篚吏部侍郎受爵升自午<lb/>
階禮儀使奏請執大圭前導皇帝升壇宫架樂作至午<lb/>
階樂止升自午階登歌樂作至壇上樂止登歌歆安之<lb/>
<pb n="KR2m0023_WYG_059-3b"/>
樂作吏部侍郎奉爵詣正位酌尊所西向立執尊者舉<lb/>
幂良醖令酌太尊之泛齊訖先詣帝伏犧氏酌尊所北<lb/>
向立禮儀使前導皇帝詣青帝神位前北向立禮儀使<lb/>
奏請搢大圭吏部侍郎以爵授左丞左丞授太宰太宰<lb/>
西向跪以進禮儀使奏請執爵祭酒三祭於茅苴奠爵執大<lb/>
圭俯伏興又奏請少立樂止太宰左丞俱詣帝伏犧氏<lb/>
神位前北向立以俟舉册官舉祝册進於青帝神位之<lb/>
右讀册官搢笏東向跪讀册文讀訖執笏興先詣帝伏<lb/>
<pb n="KR2m0023_WYG_059-4a"/>
犧氏神位前南向立禮儀使請再拜皇帝再拜有司奠<lb/>
册於青帝神位前禮儀使前導皇帝詣帝伏犧氏次詣<lb/>
帝高辛氏神位前酌獻並如上儀<hi>惟登歌作承安之樂</hi>太宰以下<lb/>
俱復位禮儀使前導皇帝還版位登歌樂作降階樂止<lb/>
宫架樂作至版位西向立樂止禮儀使奏請還小次宫<lb/>
架樂作將至小次禮儀使奏請釋大圭殿中監跪受大<lb/>
圭皇帝入小次簾降樂止文舞退武舞進宫架容安之<lb/>
樂作舞者立定樂止初皇帝將詣小次禮直官太常博<lb/>
<pb n="KR2m0023_WYG_059-4b"/>
士引亞獻官詣盥洗位北向立搢笏盥手執笏詣爵洗<lb/>
位北向立搢笏洗爵拭爵以授執事者執笏升詣青帝<lb/>
酌尊所西向立宫架作隆安之樂神保錫羡之舞執事<lb/>
者以爵授亞獻亞獻搢笏執爵執尊者舉幂太官令酌<lb/>
山尊之醴齊訖先詣帝伏犧氏酌尊所北向立亞獻以<lb/>
爵授執事者執笏詣青帝神位前北向搢笏跪執事者<lb/>
以爵授亞獻執爵祭酒三祭於茅苴奠爵執笏俯伏興少退<lb/>
北向再拜次詣帝伏犧氏次詣帝高辛氏神位前酌獻<lb/>
<pb n="KR2m0023_WYG_059-5a"/>
並如上儀樂止降復位初亞獻行禮將畢次禮直官太<lb/>
常博士引終獻詣洗及升壇酌獻並如亞獻之儀降復<lb/>
位初亞獻將升贊者引分獻官詣盥洗位搢笏盥手帨<lb/>
手執笏詣簡狄氏神位前搢笏跪執爵三祭酒奠爵執<lb/>
笏俯伏興少立次引太祝搢笏跪讀祝文讀訖執笏興<lb/>
太祝復位分獻官再拜詣姜嫄神位前酌獻如上儀<hi>不讀</hi>
<hi>祝文</hi>退復位初皇帝既奠玉幣光禄以牛左臂一骨及長<lb/>
脅短脅俱二骨以並載於胙爼設於壇下飲福位之西<lb/>
<pb n="KR2m0023_WYG_059-5b"/>
俟終獻既升引户部尚書摶黍太祝太官令詣飲福位<lb/>
東向立奉爼豆爵酒者各位於其後禮儀使奉請詣飲<lb/>
福位簾卷出次宫架樂作殿中監跪進大圭禮儀使奏<lb/>
請執大圭前導皇帝詣飲福位將至位樂止宫架僖安<lb/>
之樂作皇帝至飲福位北向立尚醖典御執尊升詣酌<lb/>
所良醖令酌上尊福酒合置一尊典御奉尊降詣飲福<lb/>
位以授殿中奉御執爵殿中少監酌之奉御以爵酒授<lb/>
殿中監殿中監西向捧以立禮儀使奏請再拜皇帝再<lb/>
<pb n="KR2m0023_WYG_059-6a"/>
拜殿中監跪以爵酒進禮儀使奏請搢大圭跪受爵祭<lb/>
酒<hi>三祭於地</hi>啐酒奠爵殿中監跪受爵以興諸太祝帥執事<lb/>
者持胙爼進减神位前正脊二骨横脊二骨加於爼上<lb/>
内侍受爼以授户部尚書户部尚書西向跪以進皇帝<lb/>
受爼奠之户部尚書受爼以興退復位太官令取黍於<lb/>
簋摶以授太祝太祝受以豆東向跪進皇帝受訖奠之<lb/>
太祝受豆以興退復位次殿中監再跪以爵酒進禮儀<lb/>
使奏請受爵飲福酒奠爵殿中監受虚爵興以授典御<lb/>
<pb n="KR2m0023_WYG_059-6b"/>
奉御執事者俱退復位禮儀使奏請執大圭俯伏興又<lb/>
奏請再拜皇帝再拜樂止禮儀使前導皇帝還版位宫<lb/>
架樂作至版位西向立樂止次引禮部尚書升壇徹籩<lb/>
豆户部工部尚書升壇徹爼<hi>籩豆牛羊豕爼各一俱少移故處</hi>登歌成<lb/>
安之樂作卒徹樂止禮部尚書以下降復位禮直官曰<lb/>
賜胙行事陪祠官再拜贊者承傳曰賜胙再拜在位官<lb/>
再拜送神宫架景安之樂作一成止<lb/>
　　　望燎<lb/>
<pb n="KR2m0023_WYG_059-7a"/>
景安之樂畢禮儀使奏請詣望燎位前導皇帝詣望燎<lb/>
位宫架樂作至位南向立樂止初賜胙再拜訖郊社令<lb/>
以黍稷肺祭藉以白茅東之吏部侍郎帥太祝執篚進<lb/>
詣神位前取玉幣祝册藉以茅以爼載牲體黍稷飲爵<lb/>
酒各由其階降壇南行詣柴壇自南階升以玉幣祝册<lb/>
饌物置於燎柴執事者又以從祀神位之幣及祝册饌<lb/>
物從燎禮直官曰可燎舉爟火東西各以炬燎半柴禮<lb/>
儀使奏禮畢前導皇帝還大次宫架樂作出中壝門外<lb/>
<pb n="KR2m0023_WYG_059-7b"/>
禮儀使奏請釋大圭殿中監跪受大圭以還有司侍衛<lb/>
如常儀皇帝至大次樂止禮部郎中奏觧嚴引大禮使<lb/>
以下詣邜階之東内壝外揖位立禮直官贊禮畢揖訖<lb/>
退通事舍人引陪祠文武官及宗室客使以次出將士<lb/>
不得輙離部伍<hi>端誠殿受賀並如冬祀大禮儀</hi>
　　　車駕還内<lb/>
前期殿中監帥其屬尚舍設御幄於大慶殿門外之東<lb/>
南向大晟設宫架於宣徳門外稍南其日祀事禮畢所<lb/>
<pb n="KR2m0023_WYG_059-8a"/>
司轉仗衛鹵簿於還途如来儀文武百僚宗室客使先<lb/>
詣宣徳門外就次以俟立班奉迎乘黄令進金輅於行<lb/>
宫殿門外南向千牛將軍一員執長刀立於輅右尚輦<lb/>
奉御進輿於齋殿導駕官俱詣齋殿門外奉迎禮部侍<lb/>
郎奏請中嚴少頃又奏外辦簾卷皇帝服通天冠絳紗<lb/>
袍乘輿以出應導駕官等並迎駕奏聖躬萬福<hi>内祗應官贊謝</hi>
<hi>皆再拜</hi>太僕卿出詣金輅所攝衣而升正立執轡皇帝乘<lb/>
輿降自西階至金輅所左輔奏請皇帝降輿升輅<hi>有司仍具</hi>
<pb n="KR2m0023_WYG_059-8b"/>
<hi>大輦若乘輦即奏云降輿乘輦</hi>太僕卿授綏千牛將軍馭駕如來儀門<lb/>
下侍郎奏請車駕進發車駕動稱警蹕侍衛如来儀至侍<lb/>
臣上馬所門下侍郎奏請車駕少駐勅侍臣上馬左輔<lb/>
前承㫖退稱曰制可門下侍郎傳制稱侍臣上馬贊者<lb/>
承傳勅侍臣上馬門下侍郎奏請車駕進發車駕動稱<lb/>
警蹕皷吹及諸軍樂振作車駕將至宣徳門外文武百<lb/>
僚宗室客使立班再拜奉迎次大内留守見再拜訖退<lb/>
車駕至宣徳門外少駐文武侍臣皆下馬歩導千牛將<lb/>
<pb n="KR2m0023_WYG_059-9a"/>
軍立於輅右車駕動千牛將軍夾輅而趨大樂正奏采<lb/>
茨之樂入門樂止車駕至御幄前左輔奏請皇帝降輅<lb/>
乘輿<hi>若乘輦即云降輦乘輿</hi>皇帝降輅乘輿以入禮部郎中奏觧<lb/>
嚴通事舍人承㫖勅羣官各還次將士各還其所<hi>若肆赦並</hi>
<hi>如冬祀大禮宣徳門肆赦之儀</hi>
　<lb/>
　<lb/>
　<lb/>
<pb n="KR2m0023_WYG_059-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷五十三<lb/>
</p>
<p>
</p>
  </div>
</body>
</text>
</TEI>
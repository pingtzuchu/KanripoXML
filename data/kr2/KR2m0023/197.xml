<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百九十一</head> <lb/>
    <p>
<pb n="KR2m0023_WYG_197-1a"/>
欽定四庫全書<lb/>
　政和五禮新儀卷一百九十一<lb/>
　　嘉禮<lb/>
　　　册皇后太子儀上<lb/>
　　　　奏告<lb/>
　　　　陳設<lb/>
　　　　臨軒册命<lb/>
　　　　朝見皇后<lb/>
<pb n="KR2m0023_WYG_197-1b"/>
　　　　謁太廟<lb/>
　　　　謁别廟<lb/>
　　　　皇后受羣臣賀<lb/>
　　　　羣臣上禮<lb/>
　　　　皇帝㑹羣臣<lb/>
　　　　皇后受内外命婦賀<lb/>
　　　　皇后㑹外命婦<lb/>
　　　　皇太子受羣官賀<lb/>
<pb n="KR2m0023_WYG_197-2a"/>
　　　奏告<lb/>
前期太史局擇日差官奏告昊天上帝皇地祗太廟别<lb/>
廟太社太稷景靈西宫中太乙宫祈神觀醴泉上清儲<lb/>
祥宫太清儲慶宫九成永安陵永昌陵永熈陵永定陵<lb/>
永昭陵永厚陵永裕陵永㤗陵並如常告之儀<lb/>
　　　陳設<lb/>
前期殿中監帥其属尚舍張設垂拱殿大慶殿門之内<lb/>
設御座於大殿當中南向東西房於御座之左右稍北<lb/>
<pb n="KR2m0023_WYG_197-2b"/>
東西閣於殿後之左右殿上前楹施簾設香案於丹墀<lb/>
螭陛間大晟展宫架之樂於殿庭横街之南恊律郎舉<lb/>
麾位於宫架西北東向大司樂押樂位於宫架之北北<lb/>
向儀鸞司設皇太子次於大慶殿門外之東西向又設<lb/>
文武百僚應行事官東宫官等次於大慶殿門外及朝<lb/>
堂之内外又設册寳幄次二於殿後東廂俱南向<hi>前日尚書</hi>
<hi>工部奉册寳進</hi>其日尚輦陳輿輦於龍墀徹扇於沙墀太僕陳<lb/>
輅於庭玉輅在中金輅在東象輅次之革輅在其西木<lb/>
<pb n="KR2m0023_WYG_197-3a"/>
輅次之玉輅次之玉輅稍前俱北向南輦列御馬於龍<lb/>
墀在輿輦之後東西相向尚書兵部帥其属設黄麾仗<lb/>
于殿門之内外典儀設左輔承制位於御座之東西向<lb/>
又設皇太子受册位於殿庭横街之南北向設權置册<lb/>
寳褥位二於近東稍北向西上册在北寳在南又設皇<lb/>
太子受册位前東北西向設褥位一以俟右弼奉册左<lb/>
輔奉寳又于奉册寳位之北設褥位一以俟左輔宣制<lb/>
右弼讀册應行事官位又於近北西向以北為上典儀<lb/>
<pb n="KR2m0023_WYG_197-3b"/>
位於宫架東北賛者二人在南少退俱西向<lb/>
　　　臨軒册命<lb/>
其日質明闢大慶殿門文武百僚及應事官入就次服<lb/>
朝服大樂正帥樂工進入就位恊律郎入就舉麾位大<lb/>
司樂入就押樂位典儀帥賛者先入就位東宫官自東<lb/>
宫𨗳引皇太子至殿門外就位𬋩勾内臣承㫖降册寳<lb/>
出垂拱殿禮部職掌以次捧舉至大慶殿後幄次以俟<lb/>
皇帝将出宫東上閣門引知樞宻院事以下詣垂拱殿<lb/>
<pb n="KR2m0023_WYG_197-4a"/>
立班如常儀東上閣門附内侍進班齊牌垂拱殿簾降<lb/>
皇帝乗輦出至殿上少駐輦官迎駕自賛常起居宣輦<lb/>
官上殿簾卷鳴鞭行門禁衛諸班親從迎駕自賛常起<lb/>
居賛祗候先知内侍省事以下常起居次樞宻院以下<lb/>
通班常起居賛祗候引駕樞宻知客省事以下並先退<lb/>
𬋩軍臣僚窄衣執杖子宣名常起居賛祗候引駕並分<lb/>
左右前𨗳駕輦降東階垂拱殿門外禁衛諸班親從自<lb/>
賛常起居訖自大慶殿後𬋩軍臣僚易朝服執杖於殿<lb/>
<pb n="KR2m0023_WYG_197-4b"/>
階下分東西立武臣大夫至武翼郎分立於龍墀上敦<lb/>
武郎至保義郎分立於沙墀並重行東西向皇帝降輦<lb/>
入西閣前𨗳官易朝服詣御座前分左右侍立知樞宻<lb/>
院簽書樞宻知客省事以下至簽書東上閣門官在東<lb/>
同知樞宻院在西閣門舍人以下各詣兩朶殿上不當<lb/>
祗應舍人並殿下西向立詣軍将校先入分立殿門内<lb/>
左右内外符寳郎俱詣閣門奉迎御史臺引殿中侍御<lb/>
史一員先入就位東上閣門御史臺太常寺四方舘分<lb/>
<pb n="KR2m0023_WYG_197-5a"/>
引三公以下文武百僚等入詣大慶殿庭立班東西相<lb/>
向如正月朝㑹之儀禮直官引左輔右弼門下侍郎中<lb/>
書侍郎及捧册寳官並詣大慶殿後幄次前立少頃奉<lb/>
册寳出幄次捧册寳出帥執事人等捧舉以行禮直官<lb/>
通事舍人太常博士前引中書侍郎押册右弼後從門<lb/>
下侍郎押寳左輔後從援衛如儀由大慶殿東過至大<lb/>
慶殿庭權置訖皇太子服逺逰冠朱明衣出次中允稍前<lb/>
進桓圭皇太子執圭禮直官通事舍人太常博士禮儀<lb/>
<pb n="KR2m0023_WYG_197-5b"/>
使引皇太子三師三少以下𨗳從立於殿門外之東西<lb/>
向<hi>近侍量人數從入不應入者立於門外</hi>禮直官通事舍人左輔版奏中<lb/>
嚴少頃又奏外辦皇帝服通天冠絳紗袍簾卷大樂正<lb/>
令撞黄鐘之鐘右五鐘皆應殿上鳴鞭禁衛諸班親從<lb/>
自賛常起居皇帝出西閣乗輦恊律郎跪俛伏舉麾興<lb/>
工皷柷奏乾安之樂<hi>凡樂皆恊律郎舉麾工皷柷而後作偃麾戞敔而後止</hi>禮直<lb/>
官太常博士引禮儀使前𨗳皇帝出自西房内侍承㫖<lb/>
索扇扇合皇帝降輦即御座簾捲内侍又賛扇扇開殿<lb/>
<pb n="KR2m0023_WYG_197-6a"/>
下鳴鞭戞敔樂止爐煙升禮直官太常博士禮儀使立<lb/>
於御座前稍東西向符寳郎奉入寳陳於御座之左右<lb/>
分立如儀禮直官通事舍人太常博士禮儀使引皇太<lb/>
子入門明安之樂作至位樂止三師三少以下從入<hi>立於</hi>
<hi>皇太子位東南西向</hi>典儀曰再拜皇太子再拜搢笏舞蹈又再拜<lb/>
班首奏聖躬萬福又再拜訖分班禮直官通事舍人太<lb/>
常博士禮儀使引皇太子復受册位引左輔詣御座前<lb/>
承㫖退降階詣宣制位稱有制典儀曰再拜賛者承傳<lb/>
<pb n="KR2m0023_WYG_197-6b"/>
皇太子以下應在位官皆再拜左輔宣制曰册某王為<lb/>
皇太子皇太子以下又再拜左輔升復位禮直官通事<lb/>
舍人太常博士引右弼詣讀册位中書侍郎引册案立<lb/>
於右弼之右右弼搢笏捧册跪讀訖興置於案典儀曰<lb/>
再拜皇太子又再拜次引右弼詣奉册位中書侍郎復<lb/>
引册案立於右弼之右右弼捧册跪授皇太子皇太子<lb/>
搢圭跪受册訖以授右庶子俛伏興右庶子以册置于<lb/>
案<hi>舉案者退立於其後</hi>右弼中書侍郎俱退復本位次引左輔詣<lb/>
<pb n="KR2m0023_WYG_197-7a"/>
奉寳位門下侍郎引寳案立于左輔之右左輔捧寳跪<lb/>
授皇太子皇太子搢圭跪受寳訖以授左庶子俛伏興<lb/>
右庶子以寳置於案<hi>舉案者退立於後</hi>左輔門下侍郎俱退復<lb/>
本班典儀曰再拜皇太子再拜禮直官通事舍人太常<lb/>
博士禮儀使引皇太子退初行樂作中書舍人押册寳<lb/>
以出皇太子出殿門樂止禮直官太常博士引禮儀使<lb/>
詣御座前俛伏跪奏禮儀使具官臣某言禮畢俛伏興<lb/>
復位内侍承㫖索扇扇合簾降鳴鞭大樂正令撞𬎼賔<lb/>
<pb n="KR2m0023_WYG_197-7b"/>
之鍾左五鍾皆應恊律郎跪俛伏舉麾興工鼓柷奏乾<lb/>
安之樂皇帝降座入至東房還東閣侍衛如來儀内侍<lb/>
又賛扇扇開戞敔樂止禮直官通事舍人引左輔版奏<lb/>
解嚴所司承㫖放仗應在位官俱再拜訖以次出<lb/>
　　　朝見皇后<lb/>
皇太子受册畢入内朝見皇后如宫中之儀<lb/>
　<lb/>
　政和五禮新儀卷一百九十一<lb/>
</p>
<p>
</p>
  </div>
</body>
</text>
</TEI>
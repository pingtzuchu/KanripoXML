<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷六十一</head> <lb/>
    <p>
<pb n="KR2m0023_WYG_067-1a"/>
欽定四庫全書<lb/>
　政和五禮新儀卷六十一<lb/>
　　吉禮<lb/>
　　　皇帝夕月儀下<lb/>
　　　進熟<lb/>
祀日有司陳鼎一於神厨在鑊之右太官令帥進饌者<lb/>
詣厨以匕升牛於鑊實於鼎<hi>肩臂臑肫胳正脊一直脊一横脊一長脅一短脅一</hi>
<hi>代脅一皆二骨以並</hi>乃設扄幂祝史對舉陳於饌幔内光禄實籩<lb/>
<pb n="KR2m0023_WYG_067-1b"/>
豆簠簋於饌幔<hi>籩實以粉餈豆實以糁食簠實以粱簋實以稷</hi>次引禮部侍郎<lb/>
詣饌所視腥熟之節俟皇帝升奠玉幣訖還位樂止引<lb/>
禮部尚書詣饌所執籩豆簠簋以入户部尚書詣饌所<lb/>
奉俎以入太官令引入正門宫架豐安之樂作設於卯<lb/>
階之下北向奉牲者在東祝史抽扄委於鼎右除幂初<lb/>
鼎將入有司執匕及俎以從至卯階下設於鼎西匕加<lb/>
於鼎太官令以匕升牛於俎<hi>肩臂臑在上端肫胳在下端脊脅在中</hi>鼎先<lb/>
退俟祝史進徹毛血槃以次出次引禮部尚書搢笏執<lb/>
<pb n="KR2m0023_WYG_067-2a"/>
籩豆簠簋户部尚書搢笏奉俎以升執事者各迎於壇<lb/>
上禮部尚書奉籩豆簠簋詣夜明神位前北向跪奠啓<lb/>
蓋於下執笏俯伏興有司設籩於糗餌前豆於醓醢前<lb/>
簠於稻前簋於黍前次引户部尚書奉俎詣夜明神位<lb/>
前北向跪奠執笏俯伏興有司設於豆前樂止俱降復<lb/>
位太祝取菹擩於醢祭於豆間三又取黍稷肺祭如初<lb/>
皆藉用茅各還尊所引太宰左丞詣夜明神位前西向<lb/>
立以北爲上吏部侍郎詣爵洗位東向立禮儀使前導<lb/>
<pb n="KR2m0023_WYG_067-2b"/>
皇帝詣盥洗位宫架樂作至洗位北向立樂止内侍酌<lb/>
水以進禮儀使奏請搢大圭盥手内侍跪取巾於篚興<lb/>
以進皇帝帨手内侍受巾跪奠於篚禮儀使奏請執大<lb/>
圭前導皇帝詣爵洗位宫架樂作至洗位北向立樂止<lb/>
吏部侍郎跪取爵於篚興以進禮儀使奏請搢大圭受<lb/>
爵内侍酌水以進禮儀使奏請洗爵内侍跪取巾於篚<lb/>
興以進皇帝拭爵内侍受巾跪奠於篚吏部侍郎受爵<lb/>
升自午階禮儀使奏請執大圭前導皇帝升壇宫架樂<lb/>
<pb n="KR2m0023_WYG_067-3a"/>
作至午階樂止升自午階登歌樂作至壇上樂止登歌<lb/>
凝安之樂作吏部侍郎奉爵詣酌尊所西向立執尊者<lb/>
舉幂良醖令酌太尊之泛齊訖禮儀使前導皇帝詣夜<lb/>
明神位前北向立禮儀使奏請搢大圭跪吏部侍郎以<lb/>
爵授左丞左丞授太宰太宰西向跪以進禮儀使奏請<lb/>
執爵祭酒<hi>三祭於茅苴</hi>奠爵執大圭俯伏興又奏請少立樂<lb/>
止太宰左丞俱復位舉册官舉册進於夜明神位之右<lb/>
讀册官搢笏東向跪讀册文讀訖執笏興退復位禮儀<lb/>
<pb n="KR2m0023_WYG_067-3b"/>
使奏請再拜皇帝再拜有司奠册於夜明神位前禮儀<lb/>
使前導皇帝還版位登歌樂作降階樂止宫架樂作至<lb/>
版位西向立樂止禮儀使奏請還小次宫架樂作將至小<lb/>
次禮儀使奏請釋大圭殿中監跪受大圭皇帝入小次<lb/>
簾降樂止文舞退武舞進宫架容安之樂作舞者立定<lb/>
樂止初皇帝將詣小次禮直官太常博士引亞獻詣盥<lb/>
洗位北向立搢笏盥手帨手執笏詣爵洗位北向立搢<lb/>
笏洗爵拭爵以授執事者執笏升詣酌尊所西向立宫<lb/>
<pb n="KR2m0023_WYG_067-4a"/>
架作隆安之樂神保錫羡之舞執事者以爵授亞獻搢<lb/>
笏執爵執尊者舉幂太官令酌山尊之醴齊亞獻以爵<lb/>
授職事者執笏詣夜明神位前北向搢笏跪執事者以<lb/>
爵授亞獻亞獻執爵祭酒三祭於茅苴奠爵執笏俯伏<lb/>
興少退北向再拜樂止降復位初亞獻行禮將畢次禮<lb/>
直官太常博士引終獻詣洗及升壇酌獻並如亞獻之<lb/>
儀降復位初皇帝既奠玉幣光禄以牛左臂一骨及長<lb/>
脅短脅俱二骨以並載於胙俎設於壇下飲福位之西<lb/>
<pb n="KR2m0023_WYG_067-4b"/>
俟終獻既升獻引户部尚書搏黍太祝官令詣飲福位<lb/>
東向立奉俎豆爵酒者各位於其後禮儀使奏請詣飲<lb/>
福位簾卷出次宫架樂作殿中監跪進大圭禮儀使奏<lb/>
請執大圭前導皇帝詣飲福位將至樂止宫架僖安之<lb/>
樂作皇帝至飲福位北向立尚醖典御執尊升詣酌尊<lb/>
所良醖令酌上尊福酒合置一尊典御奉尊降詣飲福<lb/>
位以授殿中少監尚醖奉御執爵殿中少監酌之奉御<lb/>
以爵酒授殿中監殿中監西向捧以禮儀使奏請再拜<lb/>
<pb n="KR2m0023_WYG_067-5a"/>
皇帝再拜殿中監跪以爵酒進禮儀使奏請搢大圭跪<lb/>
授爵祭酒<hi>三祭於地</hi>啐酒奠爵殿中監跪受以興諸太祝<lb/>
帥執事者持胙俎進减神位前正脊二骨横脊二骨加<lb/>
於俎上内侍受俎以授户部尚書户部尚書西向跪以<lb/>
進皇帝受俎奠之户部尚書受俎以興退復位太官令<lb/>
取黍於簋搏以授太祝太祝受以豆東向跪進皇帝受<lb/>
訖奠之太祝受豆以興退復位禮儀使奏請執大圭俯<lb/>
伏興又奏請再拜皇帝再拜樂止禮儀使前導皇帝還<lb/>
<pb n="KR2m0023_WYG_067-5b"/>
版位宫架樂作至版位西向立樂止次引禮部尚書升<lb/>
壇徹籩豆户部尚書升壇徹俎<hi>籩豆俎各一俱少移故處</hi>登歌成安<lb/>
之樂作卒徹樂止禮部户部尚書降復位禮直官曰賜<lb/>
胙行事陪祠官拜贊者承傳曰賜胙再拜在位官皆再<lb/>
拜送神宫架景安之樂作一成止<lb/>
　　　望燎<lb/>
景安之樂作禮儀使奏請詣望燎位前導皇帝詣望燎<lb/>
位宫架樂作至位南向立樂止初賜胙再拜訖郊社令<lb/>
<pb n="KR2m0023_WYG_067-6a"/>
以黍稷肺祭籍以白茅束之吏部侍郎帥太祝執篚進<lb/>
詣神位前取玉幣祝册藉以茅以俎載牲體黍稷飯爵<lb/>
酒降壇南行詣柴壇自南階升以玉幣祝册饌物置於<lb/>
燎柴禮直官曰可燎舉爟火東西各以炬燎半柴禮儀<lb/>
使奏禮畢前導皇帝還大次宫架樂作出中壝門外禮<lb/>
儀使奏請釋大圭殿中監跪受大圭以還有司侍衛如<lb/>
常儀皇帝至大次樂止禮部郎中奏觧嚴引大禮使以<lb/>
下詣卯階之東内壝外揖位立禮直官贊禮畢揖訖退<lb/>
<pb n="KR2m0023_WYG_067-6b"/>
通事舍人引陪祠文武官及宗室客使以次出將士不<lb/>
得輙離部伍<hi>行宫齋殿受賀並如冬祀大禮御端誠殿受賀之儀</hi>
　　　車駕還内<lb/>
前期殿中監帥其屬尚舍設御幄於大慶殿門外之東<lb/>
南向大晟設宫架於宣徳門外稍南其日祀事禮畢所<lb/>
司轉仗衛鹵簿於途如來儀文武百官宗室客使先詣<lb/>
宣徳門外就次以俟立班奉迎乘黄令進金輅於行宫<lb/>
殿門外南向千牛將軍一員執長刀立於輅右尚輦奉<lb/>
<pb n="KR2m0023_WYG_067-7a"/>
御進輿於齋殿導駕官俱詣齋殿門外奉迎禮部侍郎<lb/>
奏請中嚴少頃又奏外辦簾捲皇帝服通天冠絳紗袍<lb/>
乘輿以出應導駕官等並迎駕奏聖躬萬福<hi>内祗應官贊謝皆再</hi>
<hi>拜</hi>太僕卿出詣金輅所攝衣而升正立執轡皇帝乘輿<lb/>
降自西階至金輅所左輔奏請皇帝降輿升輅<hi>有司仍具大輦</hi>
<hi>若乘輦即奏云降輿乘輦</hi>太僕卿立授綏千牛將軍馭駕如來儀門<lb/>
下侍郎奏請車駕進發車駕動稱警蹕侍衛如儀至侍<lb/>
臣上馬所門下侍郎奏請車駕少駐勅侍臣上馬左輔<lb/>
<pb n="KR2m0023_WYG_067-7b"/>
前承㫖退稱曰制可門下侍郎傳制稱侍臣上馬贊者<lb/>
承傳勅侍臣上馬門下侍郎奏請車駕進發車駕動稱<lb/>
警蹕鼔吹及諸軍樂振作車駕將至宣徳門外文武百<lb/>
官宗室客使並立班再拜奉迎次大内留守見再拜訖<lb/>
退車駕至宣徳門外少駐文武侍臣皆下馬歩導千牛<lb/>
將軍降立於輅右車駕動千牛將軍夾輅而趨大樂正<lb/>
令奏采茨之樂入門樂止車駕至御幄前左輔奏請皇<lb/>
帝降輅乘輿<hi>若乘輦即奏云降輦乘輿</hi>皇帝降輅乘輿以入禮部郎<lb/>
<pb n="KR2m0023_WYG_067-8a"/>
中奏觧嚴通事舍人承㫖勅羣臣各還次將士各還其<lb/>
所<hi>若肆赦並如冬祀大禮宣徳門肆赦儀</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_067-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷六十一<lb/>
</p>
<p>
</p>
  </div>
</body>
</text>
</TEI>
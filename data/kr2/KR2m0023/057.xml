<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷五十一</head> <lb/>
    <p>
<pb n="KR2m0023_WYG_057-1a"/>
欽定四庫全書<lb/>
　政和五禮新儀卷五十一<lb/>
　　吉禮<lb/>
　　　皇帝祀高禖儀上<lb/>
　　　　時日<lb/>
　　　　齋戒<lb/>
　　　　陳設<lb/>
　　　　車駕自大慶殿詣青城<lb/>
<pb n="KR2m0023_WYG_057-1b"/>
　　　　省牲器<lb/>
　　　　奠玉幣<lb/>
　　　　進熟<lb/>
　　　　望燎<lb/>
　　　　車駕還内<lb/>
　　　時日<lb/>
前期降御札以來年春分日祀高禖太常寺具時日㪚<lb/>
告<lb/>
<pb n="KR2m0023_WYG_057-2a"/>
　　　齋戒<lb/>
前祀十日質明有司設行事執事及陪祠文武官位於<lb/>
朝堂太宰刑部尚書在北南向太宰在左刑部尚書在<lb/>
右<hi>刑部尚書稍却</hi>行事太宰左丞在南吏部户部禮部兵部工<lb/>
部尚書吏部禮部侍郎大司樂光禄卿大樂令光禄丞<lb/>
在其南<hi>凡設大樂令光禄丞位皆稍却如朝獻朝享即功臣獻官在光禄丞下</hi>次分獻官<lb/>
次執事官又在其南俱北向西上監察御史位二在西東<lb/>
向北上讀册舉册官奉禮協律郎太祝郊社太官令在<lb/>
<pb n="KR2m0023_WYG_057-2b"/>
東西向北上<hi>奉禮郎以下位皆稍却</hi>設陪祠文武百官位於行事<lb/>
官之南又設行事執事及陪祠親王宗室位於太廟齋<lb/>
坊少宰刑部侍郎在北南向少宰在左刑部侍郎在右<lb/>
<hi>刑部侍郎稍却</hi>亞終獻在南北向西上親王及行事執事陪祠<lb/>
宗室在東西向北上東上閤門御史臺太常寺以下分<lb/>
引羣官各就位<hi>凡帥引行事執事陪祠文武官立班即御史臺引殿中侍御史一員先入就位</hi>
太宰讀誓於朝堂刑部尚書涖之少宰讀誓於太廟齋<lb/>
坊刑部侍郎涖之誓文曰今年某月某日春分皇帝祀<lb/>
<pb n="KR2m0023_WYG_057-3a"/>
高禖<hi>如朝獻朝享即云前二日朝獻景靈宫前一日朝享太廟</hi>各揚其職其或不恭<lb/>
國有常刑讀訖<hi>内朝堂執事官奉禮郎以下文官宣徳郎以下武官從義郎以下先退</hi>餘<lb/>
並對拜訖退皇帝散齋七日於别殿致齋三日<hi>二日於大慶殿一日</hi>
<hi>於青城如朝獻朝享即一日於大慶殿一日於太廟一日於青城</hi>凡㪚齋不弔䘮問病<lb/>
作樂有司不奏刑殺文書致齋日前後殿不視事唯行<lb/>
祀事前致齋一日殿中監帥其屬尚舍鋪御座於大慶<lb/>
殿當中南向設東西房於御座之左右稍北又設西閣<lb/>
及齋室於殿後之左右殿上前楹施簾致齋之日質明<lb/>
<pb n="KR2m0023_WYG_057-3b"/>
有司陳大駕鹵簿於宣徳門外尚輦陳平輦於垂拱殿<lb/>
庭文武百官俱就次各服其服東上閤門奏請皇帝未<lb/>
後詣齋室通事舍人等自下分引知樞密院事以下詣<lb/>
垂拱殿庭立班東上閤門附内侍進班齊牌垂拱殿簾<lb/>
䧏皇帝乗輦出至殿上少駐輦官迎駕自贊常起居宣<lb/>
輦官上殿簾卷鳴鞭行門禁衛諸班親從迎駕自贊常<lb/>
起居次舍人先贊知内侍省官以下常起居次樞密以<lb/>
下通班常起居贊祗候引駕樞密知客省事以下至簽<lb/>
<pb n="KR2m0023_WYG_057-4a"/>
書東上閤門官分左右立六尚局應奉官祗應通侍大<lb/>
夫以下武功大夫以下並先退次管軍臣僚宣名常起<lb/>
居贊祇候引駕並分左右前導輦降東階垂拱殿門外<lb/>
禁衛諸班親從自賛常起居次行宫使御營廵檢一班<lb/>
常起居<hi>如通侍大夫以下知客省事以下武功大夫以下知内侍兩省帶御器械官充行宫使御營廵</hi>
<hi>檢各歸本班</hi>至大慶殿後閣降輦入西門大慶殿簾降前導<lb/>
官並就次易朝服詣御榻前分左右侍立<hi>知樞密院事簽書樞密院</hi>
<hi>事在東西向北上同知樞密院事在東西向左輔一員在知樞密院事之北贊拜東上閤門官一員又在其北</hi>
<pb n="KR2m0023_WYG_057-4b"/>
<hi>並西向知客省事以下在簽書樞密院事之南稍東西向北上簽書客省事以下又在其南稍却</hi>通事<lb/>
舍人等分引行事執事陪祠文武官各綪結佩入詣大<lb/>
慶殿庭立班引禮部侍郎奏請中嚴侍臣詣幄奉迎内<lb/>
外符寳郎奉寳先出陳於御榻之左右少頃引禮部侍<lb/>
郎奏外辦皇帝服通天冠絳紗袍綪結佩出西閤乘輿<lb/>
稱警蹕侍衛如常儀由西房至御榻西降輿皇帝即御<lb/>
座南向侍臣夾侍贊拜東上閤門官於榻前贊樞密使<lb/>
以下拜殿之上下應在位官皆再拜<hi>東上閤門官贊拜訖轉身北向隨拜</hi>
<pb n="KR2m0023_WYG_057-5a"/>
<hi>訖面西贊各祗候</hi>次禮直官引左輔詣御座前俯伏跪奏稱左<lb/>
輔具官臣某言請皇帝降座就齋室奏訖俯伏興還侍<lb/>
位<hi>凡左輔奏請准此</hi>皇帝降座乗輿由東方入齋室侍臣各還<lb/>
所司直衛者如常儀通事舍人分引行事執事陪祠文<lb/>
武官以次出<hi>三省親王樞密宗室起居問聖體並如儀</hi>應行事執事陪祠官<lb/>
及從升者並㪚齋七日宿於正寢致齋三日各宿於其<lb/>
次<hi>三省樞密院官各宿於本所及都堂侍從三省尚書侍郎分宿於秘書省中書後省餘官内庭有所司者</hi>
<hi>各宿於其司諸方客使許陪位者各宿於其次</hi>凡㪚齋治事如故唯不弔䘮問<lb/>
<pb n="KR2m0023_WYG_057-5b"/>
疾作樂判書刑殺文書决罰罪人及與穢惡致齋之日<lb/>
官給酒饌唯祀事得行其餘悉禁與祀之官已齋而闕<lb/>
者通攝行事<lb/>
　　　陳設<lb/>
前祀三日殿中監帥其屬尚舍設大次於外壝東門之<lb/>
内道北南向小次於午階之東西向儀鸞司設文武侍<lb/>
臣次於大次之前隨地之宜行事陪祠官宗室及有司<lb/>
次於外壝東門之外設東方南方客使次於文官之後<lb/>
<pb n="KR2m0023_WYG_057-6a"/>
西方北方客使次於武官之後設饌幔於内壝東門之外<lb/>
道北南向前祀二日郊社令帥其屬掃除壇之上下積<lb/>
柴於燎壇光禄宰牲詣祠所大晟陳登歌之樂於壇上<lb/>
稍南北向設宫架於壇南内壝之外立舞表於酇綴之<lb/>
間前祀一日太常設神位席太史設神位版青帝位於<lb/>
壇上北方南向席以稾秸帝伏犧氏帝高辛氏位於壇<lb/>
上東方西向北上又設簡狄姜嫄位於壇下卯階之南<lb/>
西向北上皆席以莞<hi>告潔畢權徹</hi>奉禮郎禮直官設皇帝位<lb/>
<pb n="KR2m0023_WYG_057-6b"/>
版於壇下小次前西向飲福位於壇下午階之西北向<lb/>
望燎位於柴壇之北南向設爟火於望燎位之東南向<lb/>
<hi>東西各六人</hi>贊者設亞終獻位於小次之南稍東西向大禮<lb/>
使太宰左丞又於其南行事吏部户部兵部工部尚書<lb/>
吏部禮部侍郎光禄卿讀册官光禄丞位於大禮使之東<lb/>
<hi>光禄丞稍却</hi>分獻官又於其東奉禮郎摶黍太祝郊社大官<lb/>
令位於小次之東北俱西向北上監察御史位二一於<lb/>
壇下午階之西南一於子階之西北俱東向協律郎位<lb/>
<pb n="KR2m0023_WYG_057-7a"/>
二一於壇下樂虡之西北一於宫架之西北俱東向大<lb/>
樂令位於登歌樂虡之北大司樂位於宫架之北良醖<lb/>
令位於酌尊所俱北向又設陪祠文武官位於執事者<lb/>
之南諸方客使在文武官之南隨其方國光禄陳牲於<lb/>
東壝門外西向祝史各位於牲後太常設省牲位於牲<lb/>
西太禮使太宰左丞在南北向西上分獻官位於其後<lb/>
行事吏部户部禮部兵部工部尚書吏部禮部侍郎大<lb/>
司樂光禄卿讀册舉册官大樂令光禄丞奉禮協律郎<lb/>
<pb n="KR2m0023_WYG_057-7b"/>
摶黍太祝郊社太官令在北南向西上<hi>凡設大樂令以下位皆稍却</hi>
監察御史在吏部尚書之西異位稍却光禄陳禮饌於<lb/>
東壝門外道北南向太常設省饌位版於禮饌之南大<lb/>
禮使太宰左丞在南北向西上分獻官位於其後監察<lb/>
御史位二俱在西東向北上行事吏部户部禮部兵部<lb/>
工部尚書吏部禮部侍郎大司樂光禄卿讀册舉册官<lb/>
大樂令光禄丞奉禮協律郎摶黍太祝郊社太官令在<lb/>
東西向北上禮部帥其屬設祝册案於神位之右司尊<lb/>
<pb n="KR2m0023_WYG_057-8a"/>
彛帥其屬設玉幣篚於酌尊所次設籩豆簠簋之位正<lb/>
配位皆左十有一籩右十有一豆俱爲三行爼三二在<lb/>
籩前一在豆前又爼六在豆右爲二重登一在籩豆前<lb/>
簠一簋一在籩豆外簠在左簋在右又設尊坫之位在<lb/>
正配位北太尊五山尊五爲二重在壇上東南隅北向<lb/>
西上<hi>配位以次設於正位酒尊之東</hi>太尊在前皆有坫加勺幂爲酌尊<lb/>
又太尊二山尊二在神位前著尊二犧尊二在壇下午<lb/>
階之西<hi>配位設於壇下酉階之北</hi>象尊二壺尊六在壇下午階之西<lb/>
<pb n="KR2m0023_WYG_057-8b"/>
<hi>配位設於壇下酉階之南</hi>俱北向西上<hi>配位即東向北上</hi>皆加幂設而不酌<lb/>
又設從祀神位左十籩右十豆俱爲三行爼三二於籩<lb/>
前一於豆前又爼六在豆右爲二重簠二簋二在籩豆<lb/>
外簠在左簋在右爵一在神位前加坫犧尊三有坫内<lb/>
在神位之左設御弓矢弓韣致於禖神之前又設爼十<lb/>
有五及籩豆簠簋各三於饌幔内太常設御洗二於壇<lb/>
下午階東南北向<hi>盥洗在東爵洗在西</hi>罍在洗東加勺篚在洗西<lb/>
南肆實以巾<hi>若爵洗之篚則又實以爵加坫</hi>設皇帝位於洗南北向内<lb/>
<pb n="KR2m0023_WYG_057-9a"/>
侍酌水位於洗東執巾位於酌水内侍之北俱西向吏<lb/>
部侍郎位於爵洗之西東向又設亞終獻盥洗位於本<lb/>
位之南分獻官盥洗於從祀神位之前罍篚各設於左<lb/>
右皆内向執罍篚者各位其後祀日丑前五刻郊社令<lb/>
與太史官屬各服其服升壇設青帝帝伏犧氏帝高辛<lb/>
氏神位版於壇上簡狄姜嫄氏神位版於壇下太府卿<lb/>
少府監帥其屬陳玉幣於篚<hi>玉青帝以青圭盛於匣配位及從祀神位皆不用玉</hi>
<hi>幣皆以青</hi>禮神之玉置於神位前燔玉加於幣光禄卿帥其<lb/>
<pb n="KR2m0023_WYG_057-9b"/>
屬入實籩豆簠簋<hi>籩三行以右爲上第一行形鹽在前魚鱐糗餌次之第二行榛實在前乾</hi>
<hi>桃乾䕩乾棗次之第三行蔆在前芡㮚鹿脯次之豆三行以左爲上第一行芹菹在前筍菹菁菹次之第二行</hi>
<hi>韭菹在前酏食魚醢兔醢次之第三行豚拍在前鹿臡醓醢次之簠實以稻簋實以黍豋實以大羮</hi>太官<lb/>
令帥其屬入實俎<hi>籩前之俎第一重實以牛腥七體兩脾兩肩兩脅并脊兩脾在兩端兩肩</hi>
<hi>兩脅次之脊在中第二重實以羊腥七體其載如牛豆前之俎實以豕腥七體其載如羊豆右之俎爲三重以</hi>
<hi>北爲上第一重一實以牛腥腸胃肺離肺一在上端刌肺三次之腸三胃三又次之一實以羊腥腸胃肺其次</hi>
<hi>如牛一實以豕腥膚九横載第一重一實以牛熟腸胃肺一實以羊熟腸胃肺一實以豕熟膚其次如腥皆牛</hi>
<hi>在左羊在中豕在右若配位則皆以東爲上</hi>良醖令帥其屬入實尊<hi>太尊實以泛齊</hi>
<pb n="KR2m0023_WYG_057-10a"/>
<hi>山尊實以醴齊著尊實以盎齊犧尊實以醍齊象尊實以沉齊各以一尊實明水壺尊三實𤣥酒三實三酒明</hi>
<hi>水𤣥酒皆在上</hi>又實從祀神位之饌<hi>籩三行以右爲上第一行形鹽在前魚鱐糗餌次之</hi>
<hi>第二行乾棗在前乾桃乾䕩次之第三行蔆在前芡㮚鹿脯次之豆三行以左爲上第一行芹菹在前筍菹葵</hi>
<hi>菹次之第二行菁菹在前韭菹魚醢次之第三行兔醢在前豚拍醯醢鹿臡次之簠實以稻粱粱在稻前簋實</hi>
<hi>以黍稷稷在黍前羮實與正配位並同</hi>又實從祀神位之尊<hi>一實明水爲上尊一實醍</hi>
<hi>齊分獻官酌之</hi>太常設燭於神位前又設大禮使以下行事執<lb/>
事官揖位於邜階之東内壝外如省牲位所司陳異寳<lb/>
嘉瑞及伐國之寶於宫架之南東西相向<lb/>
<pb n="KR2m0023_WYG_057-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷五十一<lb/>
</p>
<p>
</p>
  </div>
</body>
</text>
</TEI>
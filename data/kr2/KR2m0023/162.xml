<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百五十六</head> <lb/>
    <p>
<pb n="KR2m0023_WYG_162-1a"/>
欽定四庫全書<lb/>
　政和五禮新儀卷一百五十六<lb/>
　　賔禮<lb/>
　　　皇太子與師傅保相見儀<lb/>
　　　皇太子元正冬至受羣官賀儀<lb/>
　　　皇太子與師傅保相見儀<lb/>
前一日所司設師傅保以下次於宫門外道西南向設<lb/>
軒架之樂於殿庭近南北向其日質明諸衛率各勒所<lb/>
<pb n="KR2m0023_WYG_162-1b"/>
部屯門列仗興謁設皇太子位於殿東階下西向設師<lb/>
傅保位於殿西階之西三少位於傅保之南稍却俱東<lb/>
向北上師傅保以下俱朝服至宫門通事舎人引就次<lb/>
左庶子請内嚴通事舎人引師傅保立於正殿門之西<lb/>
三少在其南稍却俱東向北上左庶子言外偹諸侍奉<lb/>
之官各服其器服俱詣閤奉迎皇太子朝服以出左右<lb/>
侍衛如常儀軒架作翼安之樂至東階下西向立樂止<lb/>
通事舎人引師傅保及三少入就位軒架作正安之樂<lb/>
<pb n="KR2m0023_WYG_162-2a"/>
至位樂止皇太子再拜師傅保以下答拜<hi>若三少特見則三少先拜</hi>
通事舎人引師傅保出軒架正安之樂作出門樂止左<lb/>
庶子前跪稱左庶子某言禮畢皇太子入左右侍衛及<lb/>
樂作如來儀<lb/>
　　　皇太子元正冬至受羣官賀儀<lb/>
前一日有司於東宫門外量地之宜設三公以下文武<lb/>
羣官等次如常儀典儀設皇太子答拜褥位於階下南<lb/>
向又設文武羣官版位於門之外其日禮直官舎人先<lb/>
<pb n="KR2m0023_WYG_162-2b"/>
引三公以下文武羣官以次入就位立定禮直官舎人<lb/>
引左庶子詣皇太子前跪請内嚴少頃又言外偹内侍<lb/>
褰簾皇太子常服出次左右侍衛如常儀皇太子降階<lb/>
詣南向褥位典儀曰再拜賛者承傳曰再拜三公以下<lb/>
皆再拜皇太子答拜班首少前稱賀云元正首祚<hi>冬至云天</hi>
<hi>正長至</hi>景福惟新伏惟皇太子殿下與時同休賀訖少退<lb/>
復位左庶子前承令詣羣官前答云元正首祚<hi>冬至云天正長</hi>
<hi>至</hi>與公等均慶典儀曰再拜班首以下皆再拜皇太子<lb/>
<pb n="KR2m0023_WYG_162-3a"/>
答拜訖禮直官通事舎人引三公以下文武百官以次<lb/>
出内侍引皇太子升階還次簾降侍衛如常儀少頃禮<lb/>
直官舎人引知樞宻院官以下入就位立定内侍引皇<lb/>
太子降階詣南向褥位樞宻以下參賀並如上儀訖退<lb/>
次引師傅保賔客以下入就位參賀如上儀師傅保以<lb/>
下次出内侍引皇太子升座禮直官引文武宫官入就<lb/>
位重行北向立定典儀曰再拜在位官皆再拜左庶子<lb/>
少前跪言具官某言元正首祚<hi>冬至云天正長至</hi>伏惟皇太子<lb/>
<pb n="KR2m0023_WYG_162-3b"/>
殿下與時同休俯伏興復位典儀曰再拜在位者皆再<lb/>
拜分東西序立左庶子少跪前言禮畢左右近侍降簾<lb/>
皇太子降座宫官退左右侍衛以次出<lb/>
　<lb/>
　<lb/>
　<lb/>
　<lb/>
　政和五禮新儀卷一百五十六<lb/>
</p>
<p>
</p>
  </div>
</body>
</text>
</TEI>
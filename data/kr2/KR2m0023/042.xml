<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷三十六</head> <lb/>
    <p>
<pb n="KR2m0023_WYG_042-1a"/>
欽定四庫全書<lb/>
　政和五禮新儀卷三十六<lb/>
　　吉禮<lb/>
　　　皇帝祈穀祀上帝儀中<lb/>
　　　車駕自大慶殿詣青城<lb/>
前祀一日陪祠文武官先詣祈穀壇齋宫其日導駕官<lb/>
以下就次各服其服尚輦奉御進輿于大慶殿乘黄令<lb/>
進玉輅于宣徳門内南向設千牛將軍一員位于輅前<lb/>
<pb n="KR2m0023_WYG_042-1b"/>
北向門下侍郎一員位於左輔之前賛者二人位又於<lb/>
其前少頃東上閤門御史臺太常寺分引左輔門下侍<lb/>
郎太僕卿乘黄令詣大慶殿西階下立北向東上<hi>乘黄令位</hi>
<hi>其後</hi>次引導駕官在其後東西相向立以俟奉迎前導次<lb/>
管軍臣僚次行宫使御营廵檢等又在其後禮直官通<lb/>
事舎人引禮部侍郎奏請中嚴<hi>凡左輔門下侍郎禮官部侍郎奏請皆禮直</hi>
<hi>通事舎人引</hi>少頃又奏外辦皇帝服通天冠絳紗𫀆乘輿以<lb/>
出降自西階稱警蹕如常儀宣賛舎人賛左輔以下常<lb/>
<pb n="KR2m0023_WYG_042-2a"/>
起居次導駕官常起居<hi>已起居者止奏聖躬萬福</hi>次管軍臣僚次行<lb/>
宫使御营廵檢等常起居<hi>該宣名者即宣名</hi>太僕卿出詣玉輦<lb/>
所攝衣而升正立執轡導駕官導皇帝出大慶殿門外<lb/>
至玉輅所千牛將軍前跪執轡左輔進當輿前俛伏跪<lb/>
奏左輔具官臣某言請皇帝降輿升輅奏訖俛伏興退<lb/>
復位<hi>凡左輔奏請准此</hi>乘黄令稍前東向進玉輅皇帝降輿升<lb/>
輅太僕卿立授綏導駕官分左右歩導門下侍郎進當<lb/>
輅前俛伏奏門下侍郎具官臣某言請車駕進發奏訖<lb/>
<pb n="KR2m0023_WYG_042-2b"/>
俛伏興退復位<hi>凡門下侍郎奏請准此</hi>車駕動稱警蹕左輔先詣<lb/>
宣徳門内以俟門下侍郎及賛者夾侍以出千牛將軍<lb/>
夾輅而趨車駕將及宣徳門至侍臣上馬所門下侍郎<lb/>
奏請車駕少駐勅侍臣上馬左輔前承㫖退稱曰制可<lb/>
門下侍郎𫝊制稱侍臣上馬賛者承𫝊勅侍臣上馬諸<lb/>
侍御衞之官各督其屬左右翊駕在黄麾内符寳郎奉<lb/>
八寳前導殿中監後部從導駕官夾侍於前賛者在左<lb/>
輔門下侍郎之前侍臣上馬畢次大内留守於宣徳門<lb/>
<pb n="KR2m0023_WYG_042-3a"/>
外再拜奏辭門下侍郎奏請車駕進發車駕動稱警蹕<lb/>
不鳴皷吹大駕鹵簿前導詣青城車駕將至青城東上<lb/>
閤門御史臺分引陪祠文武官宗室客使禮直官賛者<lb/>
引行事執事官俱詣泰禋門外立班再拜奉迎訖退<hi>内已</hi>
<hi>起居者止奏聖躬萬福</hi>車駕及門少駐文武侍臣皆下馬導駕官<lb/>
歩導入門車駕動千牛將軍夾輅而趨至端誠殿前廻<lb/>
路南向千牛將軍立於輅右左輔奏請皇帝降輅乘輿<lb/>
尚輦奉御進輿於輅後皇帝降輅乘輿入齋殿侍衞<lb/>
<pb n="KR2m0023_WYG_042-3b"/>
如常儀導駕官歩導至殿前皇帝降輿歸殿後閣簾降<lb/>
通事舎人承㫖勅羣官各還次學士院以祝册授通進<lb/>
司進御書訖付尚書禮部<hi>如朝獻朝享即並如冬祀大禮車駕自太廟詣青城儀</hi>
　　　省牲器<lb/>
省牲之日午後十刻去壇三百歩禁行者未後二刻郊<lb/>
社令帥其屬掃除壇之上下司尊彛帥府史及執事者<lb/>
以祭器入設於位<hi>凡設祭器皆藉以席籩豆又加巾蓋</hi>太府卿少府監陳<lb/>
幣於篚<hi>告潔畢權徹</hi>未後三刻禮直官賛者引大禮使以下<lb/>
<pb n="KR2m0023_WYG_042-4a"/>
詣東壝門外省牲位立定光禄卿丞與執事者牽牲就<lb/>
位禮直官賛者引大司樂入行樂架<hi>凡亞終獻行事皆禮直官太常博士</hi>
<hi>引大禮使太宰左丞行事皆禮直官引餘官皆賛者引</hi>次引禮部尚書升自卯堦<lb/>
視滌濯<hi>凡行事執事者升降皆自卯階</hi>次又引太宰申視滌濯執事者<lb/>
皆舉冪曰㓗俱復位禮直官稍前曰告㓗畢請省牲次<lb/>
引禮部尚書侍郎稍前省牲訖退復位次引光禄卿出<lb/>
班廵牲一匝西向躬曰充曰備次引光禄卿出班廵牲<lb/>
一匝西向躬曰腯俱復位禮直官稍前曰省牲畢請就<lb/>
<pb n="KR2m0023_WYG_042-4b"/>
省饌位賛揖訖引大禮使以下各就位立定禮直官賛<lb/>
揖所司省饌具畢禮直官省饌畢賛揖訖俱還齋所光<lb/>
禄卿丞及執事者以次牽牲詣厨授太官令次禮部尚<lb/>
書詣厨省鼎鑊視滌溉恊律郎展視樂器乃還齋所晡<lb/>
後一刻太官令帥宰人以鸞刀割牲祝史各取毛血實<lb/>
于槃俱置饌所遂烹牲郊社令帥其屬掃除壇之上下<lb/>
　　　奠玉幣<lb/>
祀日丑前五刻<hi>行事日丑時七刻</hi>諸祠官及陪祠之官各服其<lb/>
<pb n="KR2m0023_WYG_042-5a"/>
服郊社令與太史官屬入設神位版太府卿少府監入<lb/>
陳玉幣光禄卿入陳籩豆簠簋太官令入實爼良醖令<lb/>
入實尊樂正帥工人二舞以次入與執尊罍篚冪者各<lb/>
就位次通事舎人等分引陪祠文武官及宗室客使各<lb/>
入就位次禮直官賛者分引大禮使以下行事執事官<lb/>
就卯堦内壝門外揖位立定禮直官賛揖次引監察御<lb/>
史次引大禮使以下入就位次引監察御史按視壇之<lb/>
上下糾察不如儀者退復位尚輦奉御進輿於齋殿皇<lb/>
<pb n="KR2m0023_WYG_042-5b"/>
帝服通天冠絳紗袍乘輿以出近侍及扈從之官導從<lb/>
至大次門外皇帝降輿入次簾降禮儀使樞宻院官太<lb/>
常卿東上閤門官太常博士禮直官分立於大次外之<lb/>
左右次引禮部侍郎詣前奏請中嚴少頃又奏外辦符<lb/>
寳郎奉寳郎陳於宫架之北禮儀使當次前俛伏跪奏<lb/>
禮儀使具官臣某言請皇帝行事奏訖俛伏興還侍位<lb/>
<hi>禮儀使奏禮畢准此</hi>簾捲皇帝服衮冕以出侍衛如常儀禮儀使<lb/>
以下前導至中壝門外殿中監跪進大圭殿中少監副<lb/>
<pb n="KR2m0023_WYG_042-6a"/>
之<hi>凡殿中監進圭受圭皆少監副之</hi>禮儀使奏請執大圭前導皇帝入<lb/>
自正門<hi>侍衛不應入者止於門外</hi>協律郎跪俛伏舉麾興<hi>凡行禮執事者取物</hi>
<hi>奠物皆跪俛伏興</hi>工皷柷宫架儀安之樂作<hi>皇帝升降行止皆作此樂</hi>至午<lb/>
階版位西向立偃麾戞敔樂止<hi>凡樂皆協律郎跪俛伏舉麾興工皷柷而後作</hi>
<hi>偃麾戞敔而後止</hi>禮儀使以下分左右侍立<hi>凡行禮皆禮儀使樞宻院官太常卿</hi>
<hi>東上閤門官太常博士禮直官前導至位則分立于左右</hi>禮儀使前奏有司謹具請<lb/>
行事宫架作景安之樂帝臨降康之舞六成止太常升<lb/>
煙燔牲首禮儀使奏請再拜皇帝再拜賛者曰再拜在<lb/>
<pb n="KR2m0023_WYG_042-6b"/>
位官皆再拜内侍取玉幣于篚立於尊所次引太宰吏<lb/>
部尚書侍郎升詣上帝神位前立太宰吏部尚書俱西<lb/>
向北上侍郎東向禮儀使前導皇帝詣盥洗位宮架樂作<lb/>
至洗位北向立樂止内侍酌水以進禮儀使奏請搢大<lb/>
圭盥手内侍跪取巾於篚興以進皇帝帨手内侍受巾<lb/>
跪奠於篚禮儀使奏請執大圭前導皇帝升壇大禮使<lb/>
從<hi>皇帝升降大禮使皆從左右侍衛量人數升</hi>宫架樂作至壇下樂止升自<lb/>
午階登歌樂作至壇下樂止登歌嘉安之樂作殿中監<lb/>
<pb n="KR2m0023_WYG_042-7a"/>
跪進鎮圭禮儀使奏請搢大圭執鎮圭前導皇帝詣上<lb/>
帝神位前北向立内侍先設繅藉於地禮儀使請跪奠<lb/>
鎮圭於繅藉執大圭俛伏興又奏請搢大圭跪内侍加<lb/>
玉於幣以授吏部尚書吏部尚書以授太宰太宰西向<lb/>
跪以進禮儀使奏請受玉幣皇帝受奠訖吏部侍郎東<lb/>
向跪受以興進奠于上帝神位前太宰吏部尚書侍郎<lb/>
俱詣太宗皇帝神位前以俟禮儀使奏請執大圭俛伏<lb/>
興内侍取鎮圭繅藉詣太宗皇帝神位前先設繅藉於<lb/>
<pb n="KR2m0023_WYG_042-7b"/>
地禮儀使奏請再拜皇帝再拜訖樂止禮儀司前導皇<lb/>
帝詣太宗皇帝神位前東向奠幣並如上儀<hi>惟登歌作仁安之樂</hi>
太宰以下俱復位禮儀使前導皇帝還版位登歌樂作<lb/>
内侍舉鎮圭繅藉以鎮圭授殿中監以還有司皇帝降<lb/>
階樂止宫架樂作至版位西向立樂止祝史奉毛血槃<lb/>
立於壝門外由其階升太祝迎於壇上俱進奠于神位<lb/>
前太祝與執事者退立於尊所<lb/>
　政和五禮新儀卷三十六<lb/>
</p>
<p>
</p>
  </div>
</body>
</text>
</TEI>
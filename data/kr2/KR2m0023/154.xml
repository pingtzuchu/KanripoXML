<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百四十八</head> <lb/>
    <p>
<pb n="KR2m0023_WYG_154-1a"/>
欽定四庫全書<lb/>
　政和五禮新儀卷一百四十八<lb/>
　　賔禮<lb/>
　　　蕃國主來朝儀上<lb/>
　　　　遣使迎勞<lb/>
　　　　遣使戒見日<lb/>
　　　　陳設<lb/>
　　　　朝見<lb/>
<pb n="KR2m0023_WYG_154-1b"/>
　　　　㑹蕃國主<lb/>
　　　遣使迎勞<lb/>
前一日有司設次於舘門之外道西南向其日使者至<lb/>
掌次者引就次蕃主服其國服所司引立於東階下西<lb/>
面<hi>凡蕃主行止皆所司先引制使皆謁者前導</hi>使者朝服出次立於門西東<lb/>
面從者執束帛立於使者之南蕃主至有司出門東西<lb/>
面曰敢請事使者曰奉制勞某主<hi>稱其國名</hi>有司入告蕃主<lb/>
迎於館門之外東西面再拜使者與蕃主俱入使者升<lb/>
<pb n="KR2m0023_WYG_154-2a"/>
自西階執束帛者從升立於使者之北俱東西蕃主升<lb/>
立東階上西面執束帛者以帛授使者使者稱有制蕃<lb/>
主將下拜使者曰有後敕蕃主再拜宣勞訖又再拜使<lb/>
者降出蕃主送於館門之外西向再拜使者還蕃國主<lb/>
入<lb/>
　　　遣使戒見日<lb/>
前一日有司設次於候館門之外道西南向其日使者<lb/>
至掌次者引就次蕃主服其國服降立於東階下西面<lb/>
<pb n="KR2m0023_WYG_154-2b"/>
蕃國諸官立於蕃主之後西向北上使者朝服出次立<lb/>
於門西東面蕃國有司出門東西面曰敢請事使者曰<lb/>
奉制戒某主見日有司入告蕃主出迎於館門外之東西<lb/>
面再拜使者與蕃主俱入使者升自西階東面蕃主升<lb/>
自東階西面使者稱有制蕃主再拜宣制曰某日見蕃<lb/>
主又再拜使者降出蕃主送於館門之外西面再拜使<lb/>
者還蕃國主入<lb/>
　　　陳設<lb/>
<pb n="KR2m0023_WYG_154-3a"/>
殿中監前期帥其屬尚舎張設垂拱大慶殿門之内設<lb/>
御榻於大慶殿當中南向設東西房於御榻之左右稍<lb/>
北設東西閤於殿後之左右殿上前楹施簾設香案於<lb/>
丹墀螭階間大晟府展宫架之樂於殿庭横街之南設<lb/>
協律郎位於宫架西北俱東向設大司樂押樂位於宫<lb/>
架之前北向儀鸞司設文武百官等次於殿門之外又<lb/>
設蕃國主次於宣德門外之西蕃國諸官次於其後尚<lb/>
輦陳輿輦於龍墀繖扇於沙墀陳五輅於宫架之南列<lb/>
<pb n="KR2m0023_WYG_154-3b"/>
御馬於龍墀在輿輦之後尚書兵部帥其屬設黄麾仗<lb/>
於殿門之内外張旗幟典儀設文武百官位於殿庭又<lb/>
設蕃主朝見位於宫架之北稍西北向蕃國諸官在其<lb/>
後又設蕃主賜座位於御榻之東稍南設典儀位於丹<lb/>
墀南稍東西向賛者三人在其後餘並如大慶殿元正<lb/>
冬至大朝會儀<lb/>
　　　朝見<lb/>
其日所司引蕃國主及蕃國諸官至宣德門外次各服<lb/>
<pb n="KR2m0023_WYG_154-4a"/>
其國服闢大慶門文武百官等集於次服朝服大樂正<lb/>
帥樂工先入就位協律郎入就舉麾位大司樂入就押<lb/>
樂位典儀帥賛者先入就位並如大慶殿元正冬至大<lb/>
朝會之儀凡執事者以次入垂拱殿簾降東上閤門官<lb/>
先引武功大夫以下至保義郎并副承㫖次通事舎人<lb/>
以下六尚局典御奉内符寳郎次知内侍省以下次管<lb/>
勾六尚局次通事大夫以下次知客省事以下次樞宻<lb/>
都承㫖以下次知入内内侍省事以下立定皇帝將出<lb/>
<pb n="KR2m0023_WYG_154-4b"/>
宫引知樞宻院事以下入就位如儀東上閤門附内侍<lb/>
進班齊牌皇帝乗輦出殿上少駐簾卷殿下鳴鞭先輦<lb/>
下應奉入行門指揮使禁衛諸班親從並自賛常起居<lb/>
宣賛舎人揖樞宻以下躬赴當殿北向躬通樞宻某官<lb/>
姓名以下大起居訖樞宻知客省事以下至簽書東上<lb/>
閤門官樞宻都承㫖至諸房副承㫖分左右立以俟前<lb/>
導六尚局應奉官侍立武功大夫以下易朝服歸侍立<lb/>
餘位並先退管軍臣僚窄衣舎人賛四拜起居賛祇候<lb/>
<pb n="KR2m0023_WYG_154-5a"/>
分左右引駕俟輦降東階垂拱殿門外禁衛諸班親從<lb/>
自賛四拜起居至大慶殿後管軍臣僚易公服執杖於<lb/>
殿階下分東西侍立皇帝降輦入西閤前導官易朝服<lb/>
詣御榻前分左右侍立知樞宻院知客省事以下在東<lb/>
同知簽書樞宻院事樞宻都承㫖至諸房副承㫖在西<lb/>
帶御器械官及侍三閤門舎人以下兩朶殿立不當祇候<lb/>
舎人並丹墀東階外立諸軍將校先入内外符寳郎奉<lb/>
寳俱詣閤近次閤門御史臺太常寺四方館分引文<lb/>
<pb n="KR2m0023_WYG_154-5b"/>
武百官殿門外序立並如大慶殿元正冬至大朝會之<lb/>
儀内外符寳郎奉寳先出陳於御榻之左右禮直官舎<lb/>
人引左輔版奏中嚴少頃又奏外辦皇帝服通天冠絳<lb/>
紗袍簾卷大樂正令撞黄鐘之鐘右五鐘皆應殿上鳴<lb/>
鞭禁衛諸班親從與輦下應奉人自賛四拜起居皇帝<lb/>
御輿出西閤協律郎跪俯伏舉麾興工鼓柷作乾安之<lb/>
樂<hi>樂章俟國王朝日臨時命詞臣撰後準此</hi>皇帝出自西方内侍承㫖禮直<lb/>
官舍人北向賛起儀將士就位四拜起居皇帝降輿升<lb/>
<pb n="KR2m0023_WYG_154-6a"/>
御榻東上閤門官於榻前班北稍東西向賛殿上侍臣<lb/>
樞宻以下再拜賛拜閤門官賛拜訖北向隨班再拜畢<lb/>
西向賛各祇候皇帝南向坐簾卷内侍又賛扇開殿下<lb/>
鳴鞭偃麾戛敔樂止爐煙升禮直官舎人引殿門外班<lb/>
官分東西入宫架作正安之樂俱就位<hi>分東西相向序立</hi>樂止<lb/>
並如大慶殿元正冬至大朝會之儀通事舎人引蕃國<lb/>
主立於大慶殿門南階下稍西蕃國諸官在其後並北<lb/>
向東上<hi>若諸蕃俱來朝以國之大小為序</hi>次禮直官通事舎人引班首<lb/>
<pb n="KR2m0023_WYG_154-6b"/>
以下横行北向立<hi>兩省官學士待制上將軍以下依舊東西相向立</hi>典儀曰再<lb/>
拜賛者承傳在位官皆再拜搢笏舞蹈又再拜班首不<lb/>
離位奏聖躬萬福典儀曰再拜賛者承傳在位官皆再<lb/>
拜三公以下分東西相向立通事舎人引蕃國主入就<lb/>
位<hi>蕃國諸官未入</hi>蕃國主入門正安之樂作蕃國主至位樂止<lb/>
通事舎人通某國蕃臣姓名見典儀曰再拜賛者承傳<lb/>
蕃國主再拜舞蹈又再拜蕃國主不離位奏聖躬萬福<lb/>
又再拜左輔承㫖揮詣蕃國主東北稱有制蕃國主再<lb/>
<pb n="KR2m0023_WYG_154-7a"/>
拜宣制訖又再拜左輔回奏又承㫖降勞令升殿就座<lb/>
蕃國主再拜通事舎人引蕃國主升殿樂作至階樂止<lb/>
東上閤門官接引升至座後賛就座蕃主俯伏避席將<lb/>
下拜左輔承㫖曰無下拜蕃國主復位再拜訖左輔回<lb/>
奏又承㫖勞還館通事舎人引蕃國主降自西階樂作<lb/>
出門復位樂止蕃國主再拜訖通事舎人引蕃國主出<lb/>
樂作出門樂止初蕃國主就位通事舎人引蕃國諸官<lb/>
以次入就位立定典儀曰再拜賛者承傳蕃國諸官俱<lb/>
<pb n="KR2m0023_WYG_154-7b"/>
再拜舞蹈又再拜班首不離位奏聖躬萬福又再拜通<lb/>
事舎人承㫖揮降自西階詣蕃國諸官東北稱勅㫖蕃<lb/>
國諸官俱再拜宣㫖訖又再拜通事舎人回奏又承㫖<lb/>
勞還館蕃國諸官俱再拜至蕃國主出通事舎人引蕃<lb/>
國諸官以次出訖左輔進當御座前俯伏跪奏稱左輔<lb/>
具官臣某言禮畢俯伏興羣臣俱降復北向就位典儀曰<lb/>
再拜賛者承傳在位官皆再拜搢笏舞蹈又再拜訖分<lb/>
東西侍立内侍承㫖賛扇扇合簾降鳴鞭大樂正令撞<lb/>
<pb n="KR2m0023_WYG_154-8a"/>
㽔賔之鐘左五鐘皆應協律郎跪俯伏舉麾興工鼓柷<lb/>
作乾安之樂皇帝降座閤門官賛殿上侍臣樞宻以下<lb/>
再拜御輿入自東房還東閤侍衛如來儀内侍又賛扇<lb/>
扇開偃麾戛敔樂止禮直官通事舎人引左輔版奏解<lb/>
嚴文武百官退仗設如舊就位小休樞宻都承㫖以下<lb/>
退如别儀<lb/>
　<lb/>
　<lb/>
<pb n="KR2m0023_WYG_154-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百四十八<lb/>
</p>
<p>
</p>
  </div>
</body>
</text>
</TEI>
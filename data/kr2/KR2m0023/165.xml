<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百五十九</head> <lb/>
    <p>
<pb n="KR2m0023_WYG_165-1a"/>
欽定四庫全書<lb/>
　政和五禮新儀卷一百五十九<lb/>
　　軍禮<lb/>
　　　命將出征儀下<lb/>
　　　告武成王廟<lb/>
前期太史擇日太常寺具時日散告諸司前告二日儀<lb/>
鸞司設告官以下次於祠所又設大將次於廟南門之<lb/>
外道東西向前一日質明告官以下赴祠所清齋執事<lb/>
<pb n="KR2m0023_WYG_165-1b"/>
官並集告官齋所肄儀太祝習讀祝文眡禮饌香幣退<lb/>
告曰前三刻禮直官賛者諸司職掌各服其服太常陳<lb/>
幣篚於神位之左<hi>幣用白</hi>祝版於神位之右置於坫香爐<lb/>
并合置於案上<hi>以御封香</hi>次設祭器藉以席光禄實之每位<lb/>
各左一籩<hi>實以鹿脯</hi>右一豆<hi>實以鹿臡</hi>犧尊一置於坫加勺幕在<lb/>
於殿堂上前楹間北向實以供内法酒太常設燭於神<lb/>
位前置二洗於東階之東盥洗在東爵洗在西罍在洗<lb/>
東加勺篚在洗西南肆實以巾<hi>若爵洗之篚則又實以爵加坫</hi>執罍篚<lb/>
<pb n="KR2m0023_WYG_165-2a"/>
者位於其後開瘞坎於殿後之西北壬地方深取足容<lb/>
物設望瘞位於瘞坎之南告官北向大將位於西東向<lb/>
奉禮郎太祝太官令位於東西向南上設告官位於東<lb/>
階之東西向又設大將位於告官之南西向奉禮郎太<lb/>
祝太官令位於殿庭之南北向西上又設奉禮郎太祝<lb/>
位於殿上之東西向北上太官令於酒尊所北向告日<lb/>
未明大官令帥其屬實饌具畢告官以下各服祭服賛<lb/>
者引奉禮郎太祝太官令先入就位<hi>告官大將禮直官引餘官賛者引</hi>
<pb n="KR2m0023_WYG_165-2b"/>
次禮直官引告官并大將入就位立定禮直官稍前賛<lb/>
有司謹具請行事賛者曰再拜在位者皆再拜次引奉<lb/>
禮郎太祝太官令升自東階<hi>凡行事執事官升降皆準此</hi>就位次引<lb/>
告官詣盥洗位北向立搢笏盥手帨手執笏升詣神位<lb/>
前搢笏跪三上香次引奉禮郎搢笏西向跪執事者以<lb/>
幣授奉禮郎奉禮郎奉幣授告官訖執笏興復位告官<lb/>
受幣奉奠訖執笏俯伏興再拜降復位少頃引告官再<lb/>
詣盥洗位北向立搢笏盥手帨手執笏詣爵洗位北向<lb/>
<pb n="KR2m0023_WYG_165-3a"/>
立搢笏洗爵拭爵以爵授執事者執笏升詣尊所西向<lb/>
立執事者以爵授告官告官搢笏執爵執尊者舉幂太<lb/>
官令酌酒告官以爵授執事者執笏詣神位前北向立<lb/>
搢笏跪執事者以酒授告官告官執爵三祭酒奠爵執<lb/>
笏俯伏興少立次引太祝詣神位前東搢笏跪讀祝文<lb/>
訖<hi>祝文隨時事撰述</hi>執笏興復位告官再拜訖降復位次引告<lb/>
官詣望瘞位有司詣神位前取祝幣置於瘞次引奉禮<lb/>
郎太祝降詣望瘞位立定禮直告曰可瘞窴土半坎禮<lb/>
<pb n="KR2m0023_WYG_165-3b"/>
直官曰禮畢引告官以下退<lb/>
　　　禡祭<lb/>
前祭一日所司預於祭所設壝量地之宜建二旗於四<lb/>
門之外各以地色又設黄帝神位於壝内近北南向<hi>奉以</hi>
<hi>熊席</hi>置甲胄弓矢於神位之右建矟於其後祭日前三刻<lb/>
禮直官賛者各服其服所司陳幣於神位之左<hi>幣以白</hi>祝<lb/>
版於神位之右置於坫香爐并合置於案上又設祭器<lb/>
藉以席籩一在左<hi>實以鹿脯</hi>豆一在右<hi>實以鹿臡</hi>犧尊一置於坫<lb/>
<pb n="KR2m0023_WYG_165-4a"/>
加勺幂在壝内之東南<hi>實以法酒</hi>設燭於神位前洗二位於<lb/>
東階之東<hi>盥洗在東爵洗在西</hi>罍在洗東加勺篚在洗西南肆實<lb/>
以巾<hi>若爵洗之篚則實以爵加坫</hi>執罍篚者位於其後開瘞坎於神<lb/>
位之北壬地方深取足容物設望瘞位於瘞坎之南設<lb/>
獻官位於壝之東門内西向奉禮郎太祝太官令位於<lb/>
壝門内北向西上<hi>獻官将充奉禮郎太祝大官令以上以本處曹官充攝</hi>又設奉<lb/>
禮郎太祝位於神位前之東西向北上太官令位於酒<lb/>
尊所北向質明太官令帥其屬實饌具畢獻官具戎服<lb/>
<pb n="KR2m0023_WYG_165-4b"/>
餘官常服賛者引奉禮郎太祝太官令先入就位<hi>獻官禮直</hi>
<hi>官引餘官賛者引</hi>禮直官引獻官就位禮直官稍前賛有司謹<lb/>
具請行事賛者曰再拜引奉禮郎太祝太官令各就位<lb/>
次引獻官詣盥洗位北向立盥手帨手詣神位前跪三<lb/>
上香次引奉禮郎搢笏西向跪執事者以幣授奉禮郎<lb/>
奉禮郎奉幣授獻官訖執笏興復位獻官受幣奉奠訖<lb/>
俯伏興再拜退復位少頃引獻官再詣盥洗位北向立<lb/>
盥手帨手詣爵洗位北向立洗爵拭爵以爵授執事者<lb/>
<pb n="KR2m0023_WYG_165-5a"/>
詣酒尊所西向立以爵授獻官獻官執爵執尊者舉羃<lb/>
太官令酌酒獻官以爵授執事者詣神位前北向立執<lb/>
事者以爵授獻官獻官跪執爵三祭酒奠酒俯伏興少<lb/>
立次引太祝詣神位前東向搢笏跪讀祝文訖<hi>祝文隨時事撰</hi>
<hi>述</hi>執笏興復位獻官再拜訖退復位次引獻官以下詣<lb/>
望瘞位有司詣神位前取祝幣置於瘞坎次引奉禮郎<lb/>
太祝詣望瘞位立定禮直官曰可瘞窴土半坎禮直官<lb/>
賛禮畢引獻官以下退<lb/>
<pb n="KR2m0023_WYG_165-5b"/>
　　　師旋奏凱<lb/>
某日大將勒所部兵衛執俘陳於都門外鼓吹令丞押<lb/>
凱樂分前後二部並其次第陳列将入都門鼓吹振作<lb/>
迭奏樂歌<hi>其詞隨時事撰述</hi>行至太廟及太社門工人下馬陳<lb/>
列於門外奏歌曲俟告獻禮畢復導引奏曲至宣德門<lb/>
樓前兵仗外二十歩樂工皆下馬徐行前進兵部尚書<lb/>
於中路前導至樓下次協律郎二人公服執麾分導鼓<lb/>
吹令引樂工等至獻俘位之南面重行立定大司樂於<lb/>
<pb n="KR2m0023_WYG_165-6a"/>
樂工之前俯伏跪奏具官臣某言請奏凱樂協律郎舉<lb/>
麾鼓吹大作徧奏樂曲協律郎偃麾樂止大司樂又跪<lb/>
奏臣某言奏凱樂畢兵部尚書大司樂進協律郎導鼓<lb/>
吹令引樂工等並於兵仗外序立次引復入獻如别儀<lb/>
　　　御樓獻俘宣露布<lb/>
前期殿中監帥其屬尚舎設御座於宣德門樓上前楹<lb/>
當中南向又設御幄於御座之右北儀鸞司分設文武<lb/>
百僚及獻俘将校次於樓下之左右隨地之宜其日未<lb/>
<pb n="KR2m0023_WYG_165-6b"/>
明尚書兵部率其屬陳列黄麾大仗於樓前東上閤門<lb/>
御史臺太常寺設文武百僚等班位並如受降之儀又<lb/>
設獻俘位於樓前少南又設獻俘将校位於獻俘位之<lb/>
北刑部尚書奏請獻俘位又於其北並北向門下侍郎<lb/>
受露布於樓下之東兵部尚書位於其南並西向文武<lb/>
百僚諸方客使各赴樓前就位次皇帝常服出内東門<lb/>
先知客省事以下六尚局應奉官祇應武功大夫至保<lb/>
義郎知内侍省事以下帶御器械官鬪班立定屏門開<lb/>
<pb n="KR2m0023_WYG_165-7a"/>
先禁衛諸班親從等迎駕自賛常起居次知客省事以<lb/>
下知内侍省事以下常起居次樓上侍立知樞宻院官<lb/>
翰林學士承㫖宣名常起居貯廊南管軍臣僚宣名常<lb/>
起居訖<hi>管軍臣僚導從駕至僚門導赴樓下侍立</hi>皇帝乗輿升宣德門樓降<lb/>
輿歸御幄禮直官舎人分引文武百僚就位立定樓下<lb/>
東上閤門進班齊牌以紅絛袋引升樓上東上閤門附内<lb/>
侍進訖内侍承㫖索扇扇合皇帝即御座簾捲内侍又<lb/>
賛扇扇開侍衛如常儀諸班親從并裏圍人等迎駕自<lb/>
<pb n="KR2m0023_WYG_165-7b"/>
賛常起居次舎人賛執儀將士常起居次禮直官舎人<lb/>
分引文武百僚横行北向賛曰拜在位官皆再拜搢笏<lb/>
舞蹈三稱萬嵗又再拜班首奏聖躬萬福又再拜訖禮<lb/>
直官舎人分引各就東西序立次樓上侍臣承㫖進詣<lb/>
樓前宣引獻俘宣訖将校執俘就北面位立定東上閤<lb/>
門官引露布案於樓前北向稱宣附訖附門下省東上<lb/>
閤門官案西東向立引門下侍郎於案南北向搢笏跪<lb/>
提㸃承受<hi>闕即行首承受</hi>於案上捧露布躬授門下侍郎俯伏<lb/>
<pb n="KR2m0023_WYG_165-8a"/>
興置案於近北東上閤門官隨案退門下侍郎以露布<lb/>
傳授通事舎人折方南行誥文武班南宣宣訖通事舎<lb/>
人捧露布跪授門下侍郎轉授兵部尚書次禮直官引<lb/>
刑部尚書進當樓前俯伏跪進奏具官臣某言某使某<lb/>
官某以某處所俘執獻請付所司奏訖復位以俟㫖合<lb/>
就刑者立於西廂東向禮直官引大理卿受之詣法塲<lb/>
准式若上命釋罪者通事舎人詣樓前南向宣有勅釋<lb/>
縛釋縛訖俟命又東上閤門官宣制釋放<hi>其詞學士院隨事撰述</hi>
<pb n="KR2m0023_WYG_165-8b"/>
宣訖通事舎人賛謝恩拜再拜隨拜三稱萬嵗訖於東<lb/>
廂西向序立<hi>如有賜物即臨時承㫖宣賜賛謝恩如受降之儀</hi>賛樓上侍立官<lb/>
稱賀再拜禮直官舎人分引文武百僚横行北向立定<lb/>
賛者曰拜在位官皆再拜班首少前俯伏跪稱賀訖<hi>其詞</hi>
<hi>中書省隨事撰述</hi>俯伏興退復位賛曰拜在位官皆拜搢笏舞<lb/>
蹈三稱萬嵗又再拜東上閤門官進詣樓前承㫖就班<lb/>
者宣曰有制賛者曰拜在位官皆再拜宣答訖<hi>其詞學士院隨</hi>
<hi>事撰述</hi>賛者曰拜在位官皆再拜搢笏舞蹈三稱萬嵗又<lb/>
<pb n="KR2m0023_WYG_165-9a"/>
再拜分班樓上樞宻院少進前俯伏跪奏稱具官臣某<lb/>
言禮畢俯伏興退復位内侍承㫖索扇扇合皇帝降座<lb/>
簾降内侍省賛扇扇開所司承㫖放仗樓下鳴鞭賛文<lb/>
武百僚再拜訖退皇帝乗輿還内如常儀<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_165-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百五十九<lb/>
</p>
<p>
</p>
  </div>
</body>
</text>
</TEI>
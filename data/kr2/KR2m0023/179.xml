<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百七十三</head> <lb/>
    <p>
<pb n="KR2m0023_WYG_179-1a"/>
欽定四庫全書<lb/>
　政和五禮新儀卷一百七十三<lb/>
　　嘉禮<lb/>
　　　皇太子納妃儀<lb/>
　　　醮戒<lb/>
前期諸司各帥其屬陳設垂拱文德殿門之内如臨軒<lb/>
命使之儀儀鸞司設皇太子次于朝堂又設文武朔參<lb/>
官及應行事官東宮官次于朝堂之内外典儀設皇太<lb/>
<pb n="KR2m0023_WYG_179-1b"/>
子褥位于殿西階上東向設皇太子朝見位于橫街南<lb/>
北向其日質明闢文德殿門文武朝參官及應行事官<lb/>
入于次服朝服應執事者俱入就位東宮官導引皇太<lb/>
子入就次皇帝將出宮東上閣門引知樞密院事以下<lb/>
詣垂拱殿立班如常儀東上閣門附内侍進班齊牌垂<lb/>
拱殿簾降皇帝乘輦出至殿上少駐輦官迎駕自贊常<lb/>
起居訖宣輦官上殿簾卷鳴鞭行門禁衞諸班親從迎<lb/>
駕自贊常起居次舍人先贊知内侍省事以下常起居<lb/>
<pb n="KR2m0023_WYG_179-2a"/>
次樞密以下通班常起居贊祇候引駕樞密知客省事<lb/>
以下至簽書東上閣門官分左右立六尚局應奉官祇<lb/>
應武功大夫以下並先退管軍臣僚窄衣執杖子宣名<lb/>
常起居贊伺候引駕並分左右前導輦降東階垂拱殿<lb/>
門外禁衞諸班親從自贊常起居訖至文德殿後管軍<lb/>
臣僚易公服執杖于殿階下分東西侍立皇帝降輦入<lb/>
西閣前導官易朝服詣御座前分左右侍立知樞密院<lb/>
簽書樞密院知客省事以下簽書東上閤門官在東同<lb/>
<pb n="KR2m0023_WYG_179-2b"/>
知樞密院在西閤門舎人以下各詣兩朶殿上不當祇<lb/>
應舎人並殿下西向立諸軍將校先入分立殿門内左<lb/>
右内外符寶郎俱詣閤奉迎御史臺引殿中侍御史一<lb/>
員先入就位次東上閣門御史臺太常寺分引文武百<lb/>
僚入立班如臨軒命使之儀皇太子服衮冕之服以出<lb/>
中允少前進圭皇太子執圭禮直官太子舎人贊引至<lb/>
殿門外之東西向立禮直官通事舎人引左輔版奏中<lb/>
嚴内外符寶郎奉寶先出少頃又引左輔版奏外辦皇<lb/>
<pb n="KR2m0023_WYG_179-3a"/>
帝服通天冠絳紗𫀆簾卷殿上鳴鞭禁衞諸班親從自<lb/>
贊常起居皇帝出西閣乘輦禮直官太常博士引禮使<lb/>
前導皇帝出自西房内侍承㫖索扇扇合皇帝降輦即<lb/>
御座簾卷内侍又贊扇扇開殿下鳴鞭爐煙升禮直官<lb/>
太常博士禮儀使立於御座前稍東西向符寶郎奉八<lb/>
寶陳于御座之左右分立如儀禮直官通事舍人太常<lb/>
博士引皇太子入就位太常博士請再拜皇太子再拜<lb/>
贊者承傳在位官皆再拜搢圭舞蹈再拜<hi>百官搢笏</hi>奏聖躬<lb/>
<pb n="KR2m0023_WYG_179-3b"/>
萬福又再拜訖引皇太子升自西階進立于位西東向<lb/>
内侍取醆又内侍以酒注於醆授詣皇太子位前皇太<lb/>
子跪搢圭受醆太官令奉饌設于位前皇太子即座飲<lb/>
食訖降階北向又再拜禮直官通事舎人太常博士引<lb/>
皇太子升自東階詣御座前西向立皇帝命之曰親迎<lb/>
惟古趨辰之良往帥以恭皇太子曰臣謹奉制引皇太<lb/>
子降階北向再拜訖出禮直官通事舎人太常博士引<lb/>
禮儀使進當御座前俛伏跪奏禮儀使具官臣某言禮<lb/>
<pb n="KR2m0023_WYG_179-4a"/>
畢俛伏興復位内侍承㫖索扇扇合簾降鳴鞭皇帝降<lb/>
自座乗輦入自東房内侍又贊扇扇開禮直官通事舎<lb/>
人引左輔版奏解嚴所司承㫖放仗應在位官俱再拜<lb/>
訖以次出<lb/>
　　　親迎<lb/>
前一日有司設皇太子次于妃氏大門外道右南向又<lb/>
設東宮官次于皇太子次之西南東面其日大昕妃父<lb/>
服其服吿于禰廟<hi>無廟者設神位於㕔事中間</hi>親迎前三刻東宮門<lb/>
<pb n="KR2m0023_WYG_179-4b"/>
外禮直官引左庶子跪請内嚴右庶子負寶如式俱詣<lb/>
閣奉迎初昏僕進金輅于閣外南向左内率執刀立于<lb/>
輅前北向中允一人在侍官之前贊者二人又在中允<lb/>
之前禮直官引左庶子跪言外備僕攝衣而升正立執<lb/>
轡皇太子服衮冕之服升輿以出左右侍衞如常儀左<lb/>
庶子進詣輿前俛伏跪稱左庶子姓某言請皇太子降<lb/>
輿升輅言訖俛伏興<hi>凡庶子有請並准此</hi>皇太子降輿升輅僕正<lb/>
立授綏左庶子以下夾侍贊善進當輅前俛伏跪稱贊<lb/>
<pb n="KR2m0023_WYG_179-5a"/>
善姓某言請進輅言訖俛伏興<hi>凡贊善有請並准此</hi>輅動贊善與<lb/>
贊者夾引以出至侍官上馬所贊善請輅權駐令侍官<lb/>
上馬左庶子前承令退稱曰令諾贊善退稱侍官上馬<lb/>
贊者承傳文武羣官皆上馬左庶子以下夾侍於輅前<lb/>
侍官上馬畢贊善請進輅輅動東宮官以下皆乘馬以<lb/>
從皇太子將至主人設神位于寢户之西又設醴女位<lb/>
於户内南向皇大子至妃氏大門外次前迴輅南向禮<lb/>
直官引左庶子進當輅前請皇太子降輅皇太子降輅<lb/>
<pb n="KR2m0023_WYG_179-5b"/>
入次妃服䄖翟花釵就位南向立姆立於其右女從者<lb/>
陪其後主人升自東階立于寢户外之西面内贊者設<lb/>
酒饌妃就位坐飲食訖降再拜内贊者徹酒饌主人降<lb/>
立於東階東南西面禮直官引左庶子請皇太子出次<lb/>
立于門西東面左右侍衞如常儀儐者進受命出立於<lb/>
門東西面曰敢請事左庶子承傳跪言訖皇太子曰某<lb/>
奉制親迎敢不恭承左庶子承傳于儐者入吿主人曰<lb/>
某固恭具以須儐者出傳于左庶子跪言如初儐者入<lb/>
<pb n="KR2m0023_WYG_179-6a"/>
引主人出迎于大門外之東西面再拜皇太子答拜訖<lb/>
主人揖皇太子報揖皇太子入門而左主人入門而右<lb/>
三揖至于階三遜執鴈者從入以鴈陳于庭三分庭一<lb/>
在南北向主人升立于東階上西面皇太子升西階進<lb/>
當寢户前北面再拜降出主人不降送初皇太子入門<lb/>
母出立於寢户外之西南面皇太子入門拜訖傅姆<lb/>
導妃出立于母左父少進命之曰戒之戒之夙亱恪勤<lb/>
毋或違命母命之曰勉之勉之爾父有訓往承惟欽庶<lb/>
<pb n="KR2m0023_WYG_179-6b"/>
母申之曰恭聼父母之言妃出乘厭翟車陳鹵簿如式<lb/>
皇太子先出大門外至次有司轉仗衞于還途妃儀仗<lb/>
次于后僕進金輅于次前禮直官引左庶子跪請皇太<lb/>
子升輅侍官上馬皆如來儀輅動至東宮門外俱下馬<lb/>
入至閣前迴輅南向禮直官引左庶子請皇太子降輅<lb/>
皇太子降輅升輿入侍官從至閣將士各還本所<lb/>
　　　同牢<lb/>
初昏掌事者設巾洗各二一于東階東南一於室之北<lb/>
<pb n="KR2m0023_WYG_179-7a"/>
水在洗東尊于室中實四爵兩卺于篚<hi>爵卺以常用酒器代之</hi>皇<lb/>
太子至降輅以俟妃至降車贊者引就北面立引皇太<lb/>
子揖妃以入及寢門又揖贊者引妃升階入于室執扇<lb/>
燭者陳列于前後贊者引妃入于室皇太子盥于南洗<lb/>
妃從者沃之妃盥于北洗皇太子從者沃之贊者設酒<lb/>
饌七箸從設掌事者<lb/>
　　　設對位<lb/>
皇太子揖妃皆即座司饌北面告饌具贊者二人各以<lb/>
<pb n="KR2m0023_WYG_179-7b"/>
酒注于醆授皇太子及妃皇太子及妃受醆飲訖贊者<lb/>
受虚醆遂薦饌再飲三飲如初儀皇太子及妃俱興再<lb/>
拜司饌跪言禮畢帥其屬徹酒饌訖退<lb/>
　　　妃朝見<lb/>
其日妃夙興沭浴服䄖翟乘厭翟車以出有司依式陳<lb/>
鹵簿於東宮門外入至降車所妃降車司賓引妃障扇<lb/>
侍從以入立于閣外近侍入奏皇帝即御座南向侍衞<lb/>
如常司賓引妃入詣庭前北向再拜訖奉棗栗升自西<lb/>
<pb n="KR2m0023_WYG_179-8a"/>
階北面置于御座前尚食進徹以東司賓引妃降復位<lb/>
又再拜次又引妃詣皇后所御之殿立于閣外尚儀入<lb/>
奏皇后即南向座侍衞如常司賓引妃入立于庭北面<lb/>
再拜請奉腶修升自西階北面置於皇后前尚食進徹<lb/>
以東司賓引妃降復位又再拜司賓引妃出皇帝皇后<lb/>
醴妃如宮中之儀<lb/>
　　　盥饋<lb/>
其日妃夙興沐浴服䄖翟乘厭翟車以出有司依式陳<lb/>
<pb n="KR2m0023_WYG_179-8b"/>
鹵簿于東宮門外入至降車所妃下車司賓引妃立于<lb/>
閣外俟皇帝進膳司賓引妃入立于庭北面再拜訖尚<lb/>
食以膳授妃司賓引妃升自西階北面置於皇帝前司<lb/>
賓引降復位又再拜司賓引妃出詣皇后所御之殿立<lb/>
于閣外俟皇后進膳司賓引妃入立于庭北面再拜訖<lb/>
尚食以膳授妃司賓引妃升自西階北面置于皇后前<lb/>
司賓引妃降復位又再拜司賓引妃出皇帝皇后饗妃<lb/>
如宮中之儀<lb/>
<pb n="KR2m0023_WYG_179-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_179-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百七十三<lb/>
</p>
<p>
</p>
  </div>
</body>
</text>
</TEI>
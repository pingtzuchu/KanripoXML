<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百八十三</head> <lb/>
    <p>
<pb n="KR2m0023_WYG_189-1a"/>
欽定四庫全書<lb/>
　政和五禮新儀卷一百八十三<lb/>
　　嘉禮<lb/>
　　　品官嫡子冠儀<lb/>
　　　　吿廟<lb/>
　　　　戒賓<lb/>
　　　　宿賓<lb/>
　　　　行事<lb/>
<pb n="KR2m0023_WYG_189-1b"/>
　　　　禮賓<lb/>
　　　吿廟<lb/>
將冠主人諏日擇賓吿于禰廟無廟者為位于㕔事兩<lb/>
楹之間南面主人公服再拜乃吿曰某子某年若干矣<lb/>
卜某甲子冠吉賓某官某贊某官某不冺先君之嗣徽<lb/>
福於我先君實辱臨之以始卒冠事謹吿<hi>凡行事如非南向並各因</hi>
<hi>所向陳設以後准此</hi>
　　　戒賓<lb/>
<pb n="KR2m0023_WYG_189-2a"/>
前三日主人戒賓賓如主人服出門立西面肅而入賓<lb/>
入門而左主人入門而右賓升東階主人升西階主人<lb/>
再拜賓答拜主人曰某之子某將以某日加冠於其首<lb/>
願吾子終敎之賓曰某不敏恐不能共事以病吾子敢<lb/>
辭主人曰某猶願吾子終教之也賓曰吾子重有命某<lb/>
敢不從主人再拜賓答拜主人退賓退于門外<lb/>
　　　宿賓<lb/>
前一日主人擇賓可使冠子者一人而宿之如戒賓之<lb/>
<pb n="KR2m0023_WYG_189-2b"/>
儀宿曰某將加冠于子某之首願吾子將蒞之敢宿賓<lb/>
對曰某敢不宿興宿贊冠者亦如之<hi>賓贊善主人有故以書戒宿</hi>
　　　行事<lb/>
質明執事者設洗于東階東南水在洗東箱實巾一在<lb/>
洗西陳服于房中東領北上<hi>無房者張帷為之</hi>平冕金鍍鍮石<lb/>
稜角簮青羅素裙蔽膝白綬中單緋白羅大帶金鍍銅<lb/>
華革帶緋羅履襪<hi>五品以上五旒冕青生色大袍緋羅繡裙蔽膝皂綾銅環餘同平冕服</hi>
三梁冠朝服金鍍銀稜角簮銀立筆緋羅大袖裙白紗<lb/>
<pb n="KR2m0023_WYG_189-3a"/>
中單皁<graphic n="KR1638" url="https://raw.githubusercontent.com/kanripo/KR-Gaiji/master/images/KR1638.png" mimeType="image/png"/>白羅方心曲領緋羅蔽膝緋白羅大帶銀褐<lb/>
綬勒帛金鍍銅束帶佩方勝練鵲錦綬青絲綱鍮石環<lb/>
<hi>五品以上四梁羅金鍍銀稜犀簮束帶銀佩蔟四盤賜錦綬餘同二梁冠</hi>折上巾公服巾總<lb/>
二梁冠平冕笄組紘實于篋平冕二梁冠折上巾各一<lb/>
箱執以待于西隅南面東上賓升則東面設洗于房中<lb/>
之東水在洗東箱實巾一在洗西質明主人公服立于<lb/>
東階下西面兄弟各服其服立于洗東西面北上將冠<lb/>
者立于房中南面賓贊如主人服立于外門之外主人<lb/>
<pb n="KR2m0023_WYG_189-3b"/>
出迎揖先入三揖至于階三遜設主人位于東階上<lb/>
西面賓贊位於西階上東面主人以賓升就位贊冠者<lb/>
盥于洗西升立于房中西面設冠位于主人東北西面<lb/>
將冠者出房南面贊冠者奠巾總于席南端賔揖將冠<lb/>
者即席坐贊冠者坐設巾總賔降主人從降賔辭請勿<lb/>
降主人曰吾子䧏辱敢不從降賔既盥一揖一遜升主<lb/>
人復初位賓即將冠者席前跪正巾興降西階一等執<lb/>
折上巾者升東面授賓賓右手執項左手執前進揖冠<lb/>
<pb n="KR2m0023_WYG_189-4a"/>
者席前東向立祝曰粤惟初冠考禮之稱正爾容體順<lb/>
爾辭令盡革童心永膺天慶乃跪冠興復位贊冠者跪<lb/>
正折上巾冠者興賓揖冠者適房服<hi>折上中服</hi>出房南面立<lb/>
賓主俱興賓揖冠者即席坐贊冠者跪脱折上巾設笄<lb/>
賓降主人從降辭對如初賓既盥揖遜升賓即冠者席<lb/>
前跪正巾興降西階二等執二梁冠者升東面授賓賓<lb/>
右手執項左手執前進冠者席前東向立祝曰載契我<lb/>
龜載加爾服爾既順遂母曰欲速自天申之申以百福乃<lb/>
<pb n="KR2m0023_WYG_189-4b"/>
跪冠興復位贊冠者卒紘冠者興賓揖冠者適房服<hi>二梁</hi>
<hi>冠服</hi>出房南面立賓主俱興賓揖冠者即席坐贊冠者跪<lb/>
脱二梁冠設笄賓降主人從降辭對如初賓既盥揖遜<lb/>
升賓即冠者席前跪正巾興降西階三等執平冕者升<lb/>
東西授賓賓右手執項左手執前進冠者席前東向立<lb/>
祝曰授時之吉迎天之休抗以高明掖其進修三加彌<lb/>
尊百禄是遒乃跪冠興復位贊冠者卒紘冠者興賓揖<lb/>
冠者適房服<hi>平冕服</hi>出房南面立賓主俱興執事者徹折<lb/>
<pb n="KR2m0023_WYG_189-5a"/>
上巾二梁冠席入于房執事者布席于西階上南面設<lb/>
酒饌如常儀執事者盥手洗爵于房中贊冠者以酒注<lb/>
於爵賓揖冠者即席西南面立賓受爵進席前北向立<lb/>
祝曰㫖酒既載嘉肴斯阜既曰克家亦惟繼祖孝友慈<lb/>
祥受天之祐冠者席西拜受爵賓東面答拜贊冠者薦<lb/>
饌贊冠者即座坐飲食訖降席再拜賓答拜易服拜父<lb/>
父為起入拜母母為起賓降當西序東面主人降當東<lb/>
序西面立冠者出立于西階東南面賓少進字之曰卜<lb/>
<pb n="KR2m0023_WYG_189-5b"/>
筮云吉禮儀孔明爰字爾德嘉爾有成其成伊何曰伯<lb/>
某甫<hi>仲叔季唯其所當</hi>冠者曰某雖不敏敢不祇奉賓出主人<lb/>
西面詣賓曰吾子辱執事請禮從者賓曰某既得將事<lb/>
敢辭主人曰敢固以請賓曰某辭不得命敢不從賓就<lb/>
次如别儀冠者廟見及見諸父諸兄姑姊如常儀<hi>若以巾帽</hi>
<hi>折上中為三加者聴</hi>
　　　禮賓<lb/>
冠訖主人釋服改席賓與贊冠者如主人服出次立于<lb/>
<pb n="KR2m0023_WYG_189-6a"/>
門西東面主人出門東西面主人揖賓先入賓及贊冠<lb/>
者從之至階揖遜升各即席衆賓皆與執事者奉幣酬<lb/>
賓會訖賓主俱興主人再拜賓答拜賓出主人送于門<lb/>
外<hi>孤子冠即諸父諸兄為主如上儀品官子孫三舎生冠依品官儀</hi>
　<lb/>
　<lb/>
　<lb/>
　<lb/>
<pb n="KR2m0023_WYG_189-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百八十三<lb/>
</p>
<p>
</p>
  </div>
</body>
</text>
</TEI>
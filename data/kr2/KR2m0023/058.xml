<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷五十二</head> <lb/>
    <p>
<pb n="KR2m0023_WYG_058-1a"/>
欽定四庫全書<lb/>
　政和五禮新儀卷五十二<lb/>
　　吉禮<lb/>
　　　皇帝祀高禖儀中<lb/>
　　　車駕自大慶殿詣青城<lb/>
前祀一日陪祠文武官先詣高禖壇齊宫其日導駕官<lb/>
以下就次各服其服尚輦奉御進輿於大慶殿乗黄令<lb/>
進玉輅於宣徳門内南向設千牛將軍一員位於輅前<lb/>
<pb n="KR2m0023_WYG_058-1b"/>
北向門下侍郎一員位於左輔之前贊者二人位又於<lb/>
其前少頃東上閤門御史臺大常寺分引左輔門下侍<lb/>
郎太僕卿乘黄令詣大慶殿西階下立北向東上乘黄<lb/>
令位其後次引導駕官在其後分東西相向立以俟奉<lb/>
迎前導次管軍臣僚次行宫使御營廵檢等又在其後<lb/>
禮直官通事舍人引禮部侍郎奏請中嚴<hi>几左輔門下侍郎禮部侍</hi>
<hi>郎奏請皆禮直官通事舍人引</hi>少頃又奏外辦皇帝服通天冠絳紗袍<lb/>
乘輿以出降自西階稱警蹕如常儀宣贊舍人贊左輔<lb/>
<pb n="KR2m0023_WYG_058-2a"/>
以下常起居次導駕官常起居<hi>已起居者止奏聖躬萬福</hi>次管軍臣<lb/>
僚次行宫使御營廵檢等常起居<hi>該宣名者即宣名</hi>太僕卿出<lb/>
詣玉輅所攝衣而升正立執轡導駕官前導皇帝出大<lb/>
慶殿門外至玉輅所千牛將軍前跪執轡左輔進當輿<lb/>
前俯伏跪奏左輔具官臣某言請皇帝降輿升輅奏訖<lb/>
俯伏興退復位<hi>凡左輔奏請准此</hi>乘黄令稍前東向進玉輅皇<lb/>
帝降輿升輅太僕卿立授綏導駕官分左右歩導門下<lb/>
侍郎進當輅前俯伏跪奏門下侍郎具官臣某言請車<lb/>
<pb n="KR2m0023_WYG_058-2b"/>
駕進發奏訖俯伏興退復位<hi>凡門下侍郎奏請准此</hi>車駕動稱警<lb/>
蹕左輔先詣宣徳門内以俟門下侍郎及贊者夾侍以<lb/>
出千牛將軍夾輅而趨車駕將及宣徳門至侍臣上馬<lb/>
所門下侍郎奏請車駕少駐勅侍臣上馬左輔前承㫖<lb/>
退稱曰制可門下侍郎傳制稱侍臣上馬贊者承傳勅<lb/>
侍臣上馬諸侍衛之官各督其屬左右翊駕在黄麾内<lb/>
符寳郎奉八寳前導殿中監後部從導駕官夾侍以前<lb/>
贊者在左輔門下侍郎之前侍臣上馬畢次大内留守<lb/>
<pb n="KR2m0023_WYG_058-3a"/>
於宣徳門外再拜奉辭門下侍郎奏請車駕進發車駕<lb/>
動稱警蹕不鳴皷吹大駕鹵簿前導詣青城車駕將至<lb/>
青城東上閤門御史臺分引陪祠文武官宗室客使禮<lb/>
直官贊者引行事執事官俱詣泰禋門外立班再拜奉<lb/>
迎訖退<hi>内已起居者止奏聖躬萬福</hi>車駕及門少駐文武侍臣皆下<lb/>
馬導駕官歩導入門車駕動千牛將軍夾輅而趨至端<lb/>
誠殿前廻輅南向千牛將軍立於輅右左輔奏請皇帝<lb/>
降輅乘輿尚輦奉御進輿於輅後皇帝降輅乘輿入齋<lb/>
<pb n="KR2m0023_WYG_058-3b"/>
殿侍衛如常儀導駕官歩導至殿門皇帝降輿歸殿後<lb/>
閤簾降通事舍人承㫖勅羣官各還次學士院以祝册<lb/>
授通進司進御書訖付尚書禮部<hi>如朝獻朝享即並如冬祀大禮駕自太廟</hi>
<hi>詣青城儀</hi>
　　　省牲器<lb/>
省牲之日午後十刻去壇三百歩禁行者未後二刻郊<lb/>
社令帥其屬掃除壇之上下司尊彛帥府史及執事者<lb/>
以祭器入設於位<hi>凡設祭器皆藉以席籩豆又加巾盖</hi>太府卿少府監陳<lb/>
<pb n="KR2m0023_WYG_058-4a"/>
玉幣於篚<hi>告潔畢權徹</hi>未後三刻禮直官贊者分引大禮使<lb/>
以下詣東壝門外省牲位立定光禄卿丞與執事者牽<lb/>
牲就位禮直官贊揖訖贊者引大司樂入行樂架<hi>几亞終獻</hi>
<hi>行事皆禮直官太常博士引大禮使太宰左丞行事皆禮直官引餘官皆贊者引</hi>次引禮部尚<lb/>
書升自邜階視滌濯<hi>几行事執事者升降皆自夘階</hi>次又引太宰申眂<lb/>
滌濯執事者皆舉幂曰潔俱復位禮直官稍前曰告潔<lb/>
畢請省牲次引禮部尚書侍郎稍前省牲訖退復位次<lb/>
引光禄卿出班廵牲一匝西向躬曰充曰備次引光禄<lb/>
<pb n="KR2m0023_WYG_058-4b"/>
丞出班廵牲一匝西向躬曰腯俱復位禮直官稍前曰<lb/>
省牲畢請就省饌位贊揖訖引大禮使以下各就位立<lb/>
定禮直官贊揖所司省饌畢贊揖訖俱還齋所光禄卿<lb/>
丞及執事者以次牽牲詣厨授大官令次引禮部尚書<lb/>
詣厨省鼎鑊視滌溉協律郎展視樂器及還齋所晡後<lb/>
一刻大官令帥宰人以鸞刀割牲祝史各取毛血實於<lb/>
槃俱置饌所遂烹牲郊社令帥其屬掃除壇之上下<lb/>
　　　奠玉幣<lb/>
<pb n="KR2m0023_WYG_058-5a"/>
祀日丑前五刻<hi>行事用丑時七刻</hi>諸祀官及陪祠之官各服其<lb/>
服郊社令與太史官屬入設神位版太府卿少府監入<lb/>
陳玉幣光禄卿入實籩豆簠簋太官令入實爼良醖令<lb/>
入實尊樂正帥工人二舞以次入與執尊罍篚幂者各<lb/>
就位引分獻官執事官詣從祀神位前立次通事舍人<lb/>
等分引陪祠文武官及宗室客使各入就位次禮直官<lb/>
贊者分引大禮使以下行事執事官就邜階内壝門外<lb/>
揖位立定禮直官贊揖次引監察御史次引大禮使以<lb/>
<pb n="KR2m0023_WYG_058-5b"/>
下入就位次引監察御史按視壇之上下糾察不如儀<lb/>
者退復位尚輦奉御進輿於齋殿皇帝服通天冠絳紗<lb/>
袍乘輿以出近侍及扈從之官導從至大次門外皇帝<lb/>
降輿入次簾降禮儀使樞密院官太常卿東上閤門官<lb/>
太常博士禮直官分立於大次外之左右次引禮部侍<lb/>
郎詣前奏請中嚴少頃又奏外辦符寳郎奉寳陳於宫<lb/>
架之北禮儀使當次前俯伏跪奏禮儀使具官臣某言<lb/>
請皇帝行事奏訖俯伏興還侍位<hi>禮儀使奏禮宰准此</hi>簾卷皇帝<lb/>
<pb n="KR2m0023_WYG_058-6a"/>
服衮冕以出侍衛如常儀禮儀使以下前導至中壝門<lb/>
外殿中監跪進大圭殿中少監副之<hi>凡殿中監進圭受圭皆少監副之</hi>
禮儀使奏請執大圭前導皇帝入自正門<hi>侍衛不應入者止於門外</hi>
協律郎跪俯伏舉麾<hi>凡行事執事取物奠物皆跪俯伏興</hi>工皷柷宫架儀<lb/>
安之樂作<hi>皇帝升降行止皆作儀安之樂</hi>至午階版位西向立偃麾戞<lb/>
敔樂止<hi>凡樂皆協律郎跪俯伏舉麾興工皷柷而後作偃麾戞敔而後止</hi>禮儀使於下<lb/>
分左右侍立<hi>几行禮皆禮儀使樞密院官太常卿東上閤門官太常博士禮直官前導至位前分</hi>
<hi>立於左右</hi>禮儀使前奏有司謹具請行事宫架作景安之樂<lb/>
<pb n="KR2m0023_WYG_058-6b"/>
帝臨降康之舞六成止太常升煙燔牲首禮儀使奏請<lb/>
再拜皇帝再拜贊者曰再拜在位官皆再拜内侍取玉<lb/>
幣於篚立於尊所次引太宰吏部尚書侍郎升詣青帝<lb/>
神位前北向立内侍先設繅藉於地禮儀使奏請跪奠<lb/>
鎮圭於繅藉執大圭俯伏興又奏請搢大圭跪内侍加<lb/>
玉於幣以授吏部尚書吏部尚書以授太宰太宰西向<lb/>
跪以進禮儀使奏請受玉幣皇帝受奠訖吏部侍郎東<lb/>
向跪受以興進奠於青帝神位前太宰吏部尚書侍郎<lb/>
<pb n="KR2m0023_WYG_058-7a"/>
俱詣帝伏犧氏神位前以俟<hi>次詣帝高辛氏神位前准此</hi>禮儀使奏<lb/>
請執大圭俯伏興内侍取鎮圭繅藉詣帝伏犧氏神位<lb/>
前先設繅藉於地<hi>次詣帝高辛氏神位前准此</hi>禮儀使奏請再拜皇<lb/>
帝再拜樂止禮儀使前導皇帝詣帝伏犧氏次詣帝高<lb/>
辛氏神位前東向奠幣並如上儀太宰以下俱復位禮<lb/>
儀使前導皇帝還版位登歌樂作内侍舉鎮圭繅藉以<lb/>
鎮圭授殿中監以還有司皇帝降階樂止宫架樂作至<lb/>
版位西向立樂止初皇帝將奠配位之幣引分獻官詣<lb/>
<pb n="KR2m0023_WYG_058-7b"/>
盥洗位搢笏盥手帨手執笏詣簡狄氏神位前搢笏跪<lb/>
次引奉禮郎北向跪執事者以幣授奉禮郎奉禮郎奉<lb/>
幣授分獻官執笏俯伏興先詣簡狄氏神位前北向立<lb/>
分獻官授幣奠訖俯伏興再拜次詣姜嫄氏神位前奠<lb/>
幣如上儀退復位祝史奉毛血槃立於壝門外由其陛<lb/>
升大祝迎於壇上俱進奠於神位前太祝興執事者退<lb/>
立於尊所<lb/>
　政和五禮新儀卷五十二<lb/>
</p>
<p>
</p>
  </div>
</body>
</text>
</TEI>
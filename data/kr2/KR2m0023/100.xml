<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷九十四</head> <lb/>
    <p>
<pb n="KR2m0023_WYG_100-1a"/>
欽定四庫全書<lb/>
　政和五禮新儀卷九十四<lb/>
　　吉禮<lb/>
　　　慶成軍祭后土儀<lb/>
　　　　時日<lb/>
　　　　齋戒<lb/>
　　　　陳設<lb/>
　　　　省饌<lb/>
<pb n="KR2m0023_WYG_100-1b"/>
　　　　行事<lb/>
　　　時日<lb/>
太常寺前期以仲春擇日祭后土<hi>仲秋准此</hi>闗太史局太史<lb/>
局擇日報太常寺太常寺叅酌訖具時日下本軍<lb/>
　　　齋戒<lb/>
前祭五日應行事執事官散齋三日治事如故宿於正<lb/>
寢不弔喪問疾作樂判書刑殺文書決罰罪人及與穢<lb/>
惡致齋二日一日於㕔事唯祭事得行其餘悉禁前祭<lb/>
<pb n="KR2m0023_WYG_100-2a"/>
一日質明俱赴祠所齋舍祭官已齋而闕者通攝行事<lb/>
　　　陳設<lb/>
前祭三日有司設行事執事官次於廟門外隨地之宜<lb/>
前二日有司牽牲詣祠所前一日掌廟者掃除廟之内<lb/>
外祭日丑前五刻執事者陳幣篚於神位之左<hi>幣以白</hi>祝<lb/>
版於神位之右置於坫次設祭器皆藉以席掌饌者實<lb/>
之左十籩為三行以右為上<hi>第一行乾䕩在前乾棗形鹽魚鱐次之第二行鹿脯</hi>
<hi>在前榛實乾桃次之第三行菱在前芡栗次之</hi>右十豆為三行以左為上<hi>第一行芹</hi>
<pb n="KR2m0023_WYG_100-2b"/>
<hi>葅在前笋菹菁葅次之第三行豚拍在前鹿脯醓醢次之</hi>爼二一在籩前<hi>實以羊腥七體两髀</hi>
<hi>两肩两脇并脊两脾在两端两脇次之脊在中</hi>一在豆前<hi>實以豕腥七體其載如羊</hi>又爼六<lb/>
在豆右為三重以北為上<hi>第一重一實以羊脾腸胃肺離肺一在上端刌肺三次之</hi>
<hi>腸三胃三又次之一實以豕腥膚九横載第二重一實以羊熟腸胃肺一實以豕熟膚其載如腥第三重一實</hi>
<hi>以羊熟十一體肩臂臑肫胳正脊一直脊一横脊一長脇一短脇一代脇一皆二骨以並肩臂臑在上端肫胳</hi>
<hi>在下端脊脇在中一實以豕熟十一體其載如羊皆羊在左豕在右</hi>簠二簋二在籩豆外<lb/>
二爼間簠在左簋在右<hi>簠實以稻粱粱在稻前簋實以黍稷稷在黍前</hi>設犧尊<lb/>
四象尊四為二重在堂上東南隅北向西上犧尊在前<lb/>
<pb n="KR2m0023_WYG_100-3a"/>
皆有坫加勺幂為酌尊<hi>犧尊一實明水為上尊餘實泛齊初獻酌之象尊一實明水為</hi>
<hi>上尊餘實醴齊亞終獻酌之</hi>又設太尊二山尊二在神位前<hi>太尊一實泛齊</hi>
<hi>山尊一實醴齊各以一尊實明水</hi>著尊二犧尊二象尊二壺尊六在堂<lb/>
下<hi>著尊一實盎齊犧尊一實醍齊象尊一實沉齊各以一尊實明水壺尊三實𤣥酒三實三酒明水𤣥酒皆</hi>
<hi>在上五齊三酒皆以夲處酒代</hi>俱北向西上加幂五齊三酒皆設而不<lb/>
酌有司設燭於神位前洗二於東階下直東霤北向<hi>盥洗</hi>
<hi>在東爵洗在西</hi>罍在洗東加勺篚在洗西南肆實以巾<hi>若爵洗之篚則</hi>
<hi>又實以爵加坫</hi>執罍篚者位於其後又設揖位於廟南門外初<lb/>
<pb n="KR2m0023_WYG_100-3b"/>
獻在西東向亞終獻及祝在東西向北上<hi>祝位稍却</hi>開瘞坎<lb/>
於廟内堂之壬地方深取足容物南出陛設望瘞位於<lb/>
其南三獻官在南北向西上祝在東西向又設三獻官<lb/>
席位於堂下東階東南西向北上設祝席位於庭中北<lb/>
向設祝位於堂上前楹東西向<lb/>
　　　省饌<lb/>
前祭一日祭官以下常服閱饌物視牲充腯詣厨省鑊<lb/>
視滌溉訖還齋所晡後掌廟者掃除廟之内外<lb/>
<pb n="KR2m0023_WYG_100-4a"/>
　　　行事<lb/>
祭日丑前五刻<hi>行事春用丑時七刻秋用丑時一刻</hi>行事執事官各就次<lb/>
掌饌者帥其屬實饌具畢贊禮引初獻<hi>凡行事執事官行止皆贊禮者</hi>
<hi>引</hi>升自東階<hi>凡行事執事官升降皆自東階</hi>㸃視陳設訖退就次各服<lb/>
祭服初獻以下詣廟南門外揖位立定贊禮者贊揖次<lb/>
引祝入就堂下席位北向立次引三獻官入就堂下席<lb/>
位西向立贊禮者詣初獻之右贊請行事訖贊再拜在<lb/>
位者皆再拜次引祝升堂就位立定有司瘞血次引初<lb/>
<pb n="KR2m0023_WYG_100-4b"/>
獻詣盥洗位北向立搢笏盥手帨手執笏陞詣后土神<lb/>
位前北向立搢笏跪次引祝詣神位前西向搢笏跪執事<lb/>
者以幣授祝祝奉幣授初獻執笏興退復位初獻受幣<lb/>
奠訖執笏俛伏興少退再拜䧏復位少頃引初獻再詣<lb/>
盥洗位北向立搢笏盥手帨手執笏詣爵洗位北向立<lb/>
搢笏洗爵拭爵以授執事者執笏陞詣酌尊所西向立<lb/>
執事者以爵授初獻初獻搢笏執爵執尊者舉幂執事<lb/>
者酌犧尊之泛齊初獻以爵授執事者執笏詣后土神<lb/>
<pb n="KR2m0023_WYG_100-5a"/>
位前北向立搢笏跪執事者以爵授初獻初獻執爵三<lb/>
祭酒奠爵執笏俛伏興少立次引祝詣神位前東向搢<lb/>
笏跪讀祝文讀訖執笏興復位初獻再拜降復位次引<lb/>
亞獻詣盥洗位北向立搢笏盥手帨手執笏詣爵洗位<lb/>
北向立搢笏洗爵拭爵以授執事者執笏升詣酌尊所<lb/>
西向立執事以爵授亞獻亞獻搢笏執爵執尊者舉幂<lb/>
執事者酌象尊之醴齊亞獻以爵授執事者執笏詣后<lb/>
土神位前北向立搢笏跪執事者以爵授亞獻亞獻執<lb/>
<pb n="KR2m0023_WYG_100-5b"/>
爵三祭酒奠爵執笏俛伏興少退再拜降復位次引終<lb/>
獻詣洗及升堂行禮並如亞獻之儀䧏復位贊禮者曰<lb/>
賜胙再拜在位者皆再拜次引初獻以下就望瘞位執<lb/>
事者詣神位前取幣祝版置於坎贊禮者曰可瘞寘土<lb/>
半坎引初獻以下詣南門外揖位贊禮者贊禮畢揖訖<lb/>
退有司監徹禮饌闔戸以降乃退<lb/>
　<lb/>
　政和五禮新儀卷九十四<lb/>
</p>
<p>
</p>
  </div>
</body>
</text>
</TEI>
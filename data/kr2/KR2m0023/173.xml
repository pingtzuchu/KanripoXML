<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百六十七</head> <lb/>
    <p>
<pb n="KR2m0023_WYG_173-1a"/>
欽定四庫全書<lb/>
　政和五禮新儀卷一百六十七<lb/>
　　嘉禮<lb/>
　　　納皇后儀二<lb/>
　　　采擇<lb/>
前一日有司設使副次於皇后第大門外道右南向東<lb/>
上又設使副次於中門外之西東面北上其日使副乘<lb/>
車持節備儀仗鼔吹備而不作至皇后第大門外降車<lb/>
<pb n="KR2m0023_WYG_173-1b"/>
掌次者延入次主朝服受於廟<hi>無廟者於㕔事中門外設神位</hi>執事者<lb/>
皆公服禮直官引使副出次執事者取制書降車置於<lb/>
案禮直官引使副立於大門外之西東向北上持幡節<lb/>
者立於使副之北少退令使二人對舉置案立於使副<lb/>
之南執鴈者又在其南俱東面主人立於大門内之東<lb/>
西面儐者立於主人之左北面進受命出曰敢請事使<lb/>
者曰某奉制采擇儐者入吿主人曰臣某之女未知壼<lb/>
儀方飭姆訓既䝉制訪臣某不敢辭儐者出吿訖入引<lb/>
<pb n="KR2m0023_WYG_173-2a"/>
主人出迎使副立於大門外之南北面再拜使副不答<lb/>
拜主人揖使副先入室於階西面立使副入幡節前導<lb/>
其持案及執鴈者從入幡節立于西階之西東面持節<lb/>
者脱節衣使者自西階升立於兩楹間南向副使在使<lb/>
者西南持案及執鴈者又在副使南少退俱東面主人<lb/>
升東階詣使者前北面立持案者以案進副使取制書<lb/>
持案者退復位副使奉制書進授使者還復位使者曰<lb/>
有制執鴈者以鴈陳於庭三分庭一在南北向主人降<lb/>
<pb n="KR2m0023_WYG_173-2b"/>
詣階間北面再拜使者宣制畢主人又再拜稽首訖升<lb/>
進復詣使者前使者以制書授主人各俛伏跪主人受<lb/>
制書訖各俛伏興主人少退以授掌事者仍北面立儐<lb/>
者引二人對舉答表案進立於主人後少西儐者取表<lb/>
以授主人主人受表進授使者如上儀訖退復位主人<lb/>
再拜持節者加節衣禮直官引使副降自西階以出<lb/>
　　　制文<hi>凡大禮制書皆以版長一尺二寸博四寸厚八分后家答表亦如之</hi>
皇帝曰咨某官姓名肇經天人爰始夫婦正位基化敦<lb/>
<pb n="KR2m0023_WYG_173-3a"/>
叙天倫敷求賢明是推令族率由盛典式舉徽章今遣<lb/>
使持節上公封某宗正卿封某以禮采擇<lb/>
　　　答文<lb/>
皇帝嘉命舉大婚之禮下逮微陋備數采擇臣之女方<lb/>
祇保傅式嚴諄誨恭承令典肅荷徽章某官臣姓名稽<lb/>
首再拜承制詔<lb/>
　　　問名<lb/>
使副既出中門外就次主人降立於中門内西向禮直<lb/>
<pb n="KR2m0023_WYG_173-3b"/>
官引使副出次立於中門外之西東面北上持節者立<lb/>
於使副之北少退令史二人對舉制案立於使副之南<lb/>
執鴈者又在其南俱東向儐者進受命出曰敢請事使<lb/>
者曰將加卜筮奉制問名儐者入吿主人曰臣某之女<lb/>
被預詢擇聞命祇懼既䝉制問臣某不敢辭儐者出吿<lb/>
訖入引主人迎使副立於中門外之南北面再拜使副<lb/>
不答拜主人揖使副先入至於階西面立使副入幡節<lb/>
前導其持案及執鴈者從入幡節立于西階西東面持<lb/>
<pb n="KR2m0023_WYG_173-4a"/>
節者脱節衣使者自西階升立於兩楹間南面副使在<lb/>
西南持案及執鴈者又在副使南少退俱東面主人升<lb/>
東階詣使者前北面立持案者以案進副使前副使取<lb/>
制書持案者退復位副使奉制書進授使者退復位使<lb/>
者曰有制執鴈者以鴈陳於庭三分庭一在南北向主<lb/>
人降詣階間北面再拜使者宣制畢主人又再拜稽首<lb/>
訖升進復詣使者前使者以制書授主人各俛伏跪主<lb/>
人受制書訖各俛伏興主人少退以授掌事者仍北向<lb/>
<pb n="KR2m0023_WYG_173-4b"/>
立儐者引二人對舉答表案進立於主人後少西儐者<lb/>
取表以授主人主人受表進授使者如上儀訖退復位<lb/>
主人再拜持節者加節衣禮直官引使副降自西階出<lb/>
立於中門外之西副使在南少退俱東面主人降立於<lb/>
中門内西面儐者進受命出曰敢請事使者曰禮畢儐<lb/>
者入吿主人曰某公奉制命至於某之室某有先人之<lb/>
禮請禮從者儐者出吿使者曰某既得將事敢辭儐者<lb/>
入吿主人曰先人之禮敢固以請儐者出吿使者曰某<lb/>
<pb n="KR2m0023_WYG_173-5a"/>
辭既不獲敢不從儐者入吿遂引主人升立於序端掌<lb/>
事者徹神位設禮賓席儐者引主人降迎使副報揖主<lb/>
人入使副從入階即座行飲食之禮會畢賓主俱興掌<lb/>
事者奉幣以授主人主人以授使副使副降自西階從<lb/>
者受幣使副退主人反於寢使副奉答表升車儀仗導<lb/>
從至左掖門外降車儀仗退使副乘馬至合下馬門外<lb/>
詣内東門以表附内侍進入訖退<lb/>
　　　制文<lb/>
<pb n="KR2m0023_WYG_173-5b"/>
皇帝曰咨某官姓名自昔受命之君必擇建厥配以奉<lb/>
天地以承宗廟以御于家邦德至茂也肆朕稽古永惟<lb/>
大猷謀於公卿咸以祇若率由舊典式舉徽章今遣使<lb/>
持節上公封某宗正卿封某以禮問名<lb/>
　　　答文<lb/>
皇帝嘉命使者某重宣中制問臣名族臣女先臣某官<lb/>
之遺元孫先臣某官之遺曽孫先臣某官之遺孫先臣<lb/>
某姓某之外孫女年若干恭承令典肅荷徽章某官臣<lb/>
<pb n="KR2m0023_WYG_173-6a"/>
姓名稽首頓首再拜承制<hi>若女祖以上在直云某官臣之孫女</hi>
　　　吿吉<lb/>
前一日有司設使副次如常儀其日使副至皇后第大<lb/>
門外降車掌次者延入次主人受禮並如采擇之儀執<lb/>
事者皆公服禮直引使副出次執事者取制書降車置<lb/>
於案禮直官引使副立於大門外之西東面北上持幡<lb/>
節者立於使副之北少退東面令史二人對舉制案立<lb/>
於使副之南執鴈者又在其南俱東面主人立於大門<lb/>
<pb n="KR2m0023_WYG_173-6b"/>
内之東西面儐立於主人之左北面進受命出曰敢請<lb/>
事使者曰加諸卜筮占曰從制使某吿吉儐者入吿主<lb/>
人曰臣某之女祇嚴女功未燭婦道卜筮協吉臣與有<lb/>
榮臣某謹奉典制儐者出吿訖入引主人出迎使副立<lb/>
於大門外之南北面再拜使副不答拜主人揖使副先<lb/>
入至於階西面立使副入幡節前導其持案及執鴈者<lb/>
從入幡節立於西階之西東面持節者脱節衣使者由<lb/>
西階升立於兩楹間南面副使在使者西南其持案及<lb/>
<pb n="KR2m0023_WYG_173-7a"/>
執鴈者又在副使南少退俱東面主人升東階詣使者<lb/>
前北面立持案者以案進副使取制書持案者退復位<lb/>
副使奉制書進授使者退復位使者曰有制執鴈者以<lb/>
鴈陳於庭三分庭一在南北向主人降詣階間北面再<lb/>
拜使者宣制畢主人又再拜稽首訖升進復詣使者前<lb/>
使者以制授主人各俛伏跪主人受制書訖各俛伏興<lb/>
主人少退以授掌事者仍北面立儐者引二人對舉答<lb/>
表案進立於主人後少西儐者取表以授主人主人受<lb/>
<pb n="KR2m0023_WYG_173-7b"/>
表進授使者如上儀訖退復位主人再拜持節者加節<lb/>
衣禮直官引使副降自西階出立於中門外之西副使<lb/>
在南少退俱東面主人降立於中門内西面儐者進受<lb/>
命出曰敢請事使者曰禮畢其禮使副使副復命並如<lb/>
問名之儀<lb/>
　　　制文<lb/>
皇帝曰咨某官姓名稽謀所自燕及神民濬發祥占從<lb/>
以元吉六合之慶是為大同今遣使持節上公封某宗<lb/>
<pb n="KR2m0023_WYG_173-8a"/>
正卿封某以禮吿吉<lb/>
　　　答文<lb/>
皇帝嘉命使者某重宣中制太卜元吉微陋之族懼不<lb/>
克堪恭承徽章肅奉典制某官臣姓名稽首頓首再拜<lb/>
承制詔<lb/>
　　　吿成<lb/>
前一日有司設使副次如常儀其日使副至皇后第大<lb/>
門外降車掌次者延入次主人受禮並如吿吉之儀執<lb/>
<pb n="KR2m0023_WYG_173-8b"/>
事者入設冪於中門之外元纁束帛陳于冪上北向奉<lb/>
穀珪以匱俟於冪東西向禮直官引使副出次執事者<lb/>
取制書降車置於案禮直官引使副立於大門外之西<lb/>
東面北上持幡節者立於使副之北少退令史二人對<lb/>
舉制案立於使副之南俱東面主人立於大門内之東<lb/>
西面儐者立於主人之左北面進受命出曰敢請事使<lb/>
者曰某奉制吿成儐者入吿主人曰奉制使賜臣以重<lb/>
禮臣某祇奉典制儐者出吿訖入引主人出迎使副立<lb/>
<pb n="KR2m0023_WYG_173-9a"/>
於大門外之南北面再拜使副不答拜主人揖使副先<lb/>
入至於階西面立使副入幡節前導持案及奉穀珪者<lb/>
從入舉束帛者次之執事者坐啓匱取圭加於元纁上<lb/>
三分庭一在南北面西上幡節立於西階之西東面持<lb/>
節者脱節衣使者由西階升立於兩楹間南向副使在<lb/>
使者西南持案者又在副使之南少退俱東面主人升<lb/>
東階詣使者前北面立持案者以案進副使前副使取<lb/>
制書持案者退復位副使奉制書進授使者退復位使<lb/>
<pb n="KR2m0023_WYG_173-9b"/>
者曰有制主人降詣階間北面再拜使者宣制畢主人<lb/>
再拜稽首訖升進復詣使者前使者以制書授主人各<lb/>
俛伏跪主人受制書訖各俛伏興主人少退以授掌事<lb/>
者仍北面立掌事者授玉幣於庭自左受之以東奉玉<lb/>
幣者自西南出儐者引二人對舉答表案進立於主人<lb/>
後少西儐者取表以授主人主人受進表以授使者如<lb/>
上儀訖退復位主人再拜持節者加節衣禮直官引使<lb/>
副降自西階出立於中門外之西副使在南少退俱東<lb/>
<pb n="KR2m0023_WYG_173-10a"/>
面主人降立於中門内西面儐者進受命出曰敢請事<lb/>
使者曰禮畢其禮使副使副復命如吿吉之儀<lb/>
　　　制文<lb/>
皇帝曰咨某官姓名之女毓秀中閨膺華高胄詠葛覃<lb/>
之本尊嚴師傅崇卷耳之志夙念恭勤將延登於太微<lb/>
永迓承於介福以元纁穀珪式章典禮今遣使持節上<lb/>
公封某宗正卿封某以禮告成<lb/>
　　　答文<lb/>
<pb n="KR2m0023_WYG_173-10b"/>
皇帝嘉命使者某重宣中制降婚卑陋崇以上公寵以<lb/>
盛禮備物典册恭承天奬肅荷徽章某官臣姓名稽首<lb/>
頓首再拜承制詔<lb/>
　　　吿期<lb/>
前一日有司設使副次如常儀其日使副至皇后第大<lb/>
門外降車掌次者延入次主人受禮並如吿成之儀執<lb/>
事者皆公服禮直官引使副出次執事者取制書降車<lb/>
置於案禮直官引使副<hi>闕</hi>立於大門外之西東面北上<lb/>
<pb n="KR2m0023_WYG_173-11a"/>
持幡節者立於使副之北少退令史二人對舉制案立<lb/>
於使副之南執鴈者又在其南俱東面主人立於大門<lb/>
内之東西面儐者立於主人之左北面進受命出曰敢<lb/>
請事使者曰制使某告期儐者入吿主人曰臣謹奉制<lb/>
詔儐者出吿訖入引主人出迎使副立於大門之南北<lb/>
面再拜使副不答拜主人揖使副先入至於西階東面<lb/>
立使副入幡節前導其持案及執鴈者從入幡節立於<lb/>
西階之西東面持節者脱節衣使者由西階升立於兩<lb/>
<pb n="KR2m0023_WYG_173-11b"/>
楹間南面副使在使者西南持案及執鴈者又在使副<lb/>
南少退俱東面主人升東階詣使者前北面立持節者<lb/>
以案進副使前副使取制書持案者退復位副使奉制<lb/>
書進授使者退復位使者曰有制執鴈者以鴈陳於庭<lb/>
三分庭一在南北向主人降詣階間北面再拜使者宣<lb/>
制畢主人又再拜稽首訖升進復詣使者前使者以制<lb/>
書授主人各俛伏跪主人受制書訖各俛伏興主人少<lb/>
退以授掌事者仍北面立儐者引二人對舉答表案進<lb/>
<pb n="KR2m0023_WYG_173-12a"/>
立於主人後少西儐者取表以授主人主人受表進授<lb/>
使者如上儀訖退復位主人再拜持節者加節衣禮直<lb/>
官引使副降自西階出立於中門外之西副使在南少<lb/>
退俱東面主人降立於中門内西面儐者進受命出曰<lb/>
敢請事使者曰禮畢其禮使副使副復命並如吿成之<lb/>
儀<lb/>
　　　制文<lb/>
皇帝曰咨某官姓名今月吉日備序來儐爰定厥祥率<lb/>
<pb n="KR2m0023_WYG_173-12b"/>
遵典禮今遣使持節上公封某宗正卿封某以禮吿期<lb/>
　　　答文<lb/>
皇帝嘉命使者某重宣中制吿曰某月某日可迎臣恭<lb/>
承令典肅荷徽章某官姓名稽首頓首再拜承制詔<lb/>
　<lb/>
　<lb/>
　<lb/>
　政和五禮新儀卷一百六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百四</head> <lb/>
    <p>
<pb n="KR2m0023_WYG_110-1a"/>
欽定四庫全書<lb/>
　政和五禮新儀卷一百四<lb/>
　　吉禮<lb/>
　　　皇帝時享太廟儀下<lb/>
　　　饋食<lb/>
享日有司陳鼎四十于神厨各位鑊右太官令帥進饌<lb/>
者詣厨以匕升牛於鑊實于一鼎<hi>肩臂臑肫胳正脊一直脊一横脊一長脅</hi>
<hi>一短脅一代脅一皆二骨以並</hi>次升羊豕如牛各實于一鼎次升魚十<lb/>
<pb n="KR2m0023_WYG_110-1b"/>
有五實于一鼎<hi>毎室牛羊豕魚各一鼎</hi>皆設扄冪執事宗室對舉<lb/>
入設于每室饌幔内東西相向以北為上光禄實籩豆<lb/>
簠簋于毎室饌幔内<hi>籩實以粉餈豆實以糁食簠實以粱簋實以稷</hi>次引視腥<lb/>
熟之節候皇帝晨祼訖還位樂止次引薦籩豆簠簋官<lb/>
詣饌所奉爼以入太官令引入正門宫架豐安之樂作<lb/>
設于西階下北面北上奉牲者在南執事宗室抽扄委<lb/>
于鼎右除冪初鼎序入執事宗室執七及爼以從至西<lb/>
階下各設于鼎右匕加于鼎太官令以七升牛載于一<lb/>
<pb n="KR2m0023_WYG_110-2a"/>
爼<hi>肩臂臑在上端肫胳在下端脊脅在中</hi>次升羊及豕各載于一爼其載<lb/>
如牛次升魚載于一爼其載如豕<hi>毎室升羊豕魚各一爼</hi>鼎先退<lb/>
宗室進徹毛血槃以次出次荐籩豆簠簋荐爼官搢笏<lb/>
奉爼以升執事宗室各迎取于階上荐籩豆簠簋官奉<lb/>
籩豆簠簋于神位前北向跪奠啟奏于下執笏俛伏興<lb/>
有司設籩于糗餌前豆于醓醢前簠于稲前簋于黍<lb/>
前次荐爼官奉爼詣神位前北向跪奠先荐牛次荐羊<lb/>
次荐豕及魚各執笏俛伏興有司設牛羊豕爼于腸胃<lb/>
<pb n="KR2m0023_WYG_110-2b"/>
膚之前<hi>牛在左羊在中豕在右</hi>魚爼于牲首之右詣次室奉奠並<lb/>
如上儀樂止俱降復位次奉肝膋宗室取蕭合黍稷擩<lb/>
于脂燎于爐炭各還尊所當饋熟之時取菹擩于醢祭<lb/>
於豆間三又取黍稷肺祭如初皆藉用茅各還尊所次<lb/>
引奉幣官進幣官受爵酒官進爵酒官升詣僖祖室奉<lb/>
幣官進幣官受爵酒官進爵酒官在東西向立北上受<lb/>
幣官在東西向立次引奉爵酒官詣爵洗西東禮儀使<lb/>
前導皇帝詣盥洗位登歌樂作降自阼階樂止宫架樂<lb/>
<pb n="KR2m0023_WYG_110-3a"/>
作至洗位北向立樂止内侍酌水以進禮儀使奏請搢<lb/>
大圭盥手内侍跪取巾于篚興以進皇帝帨手内侍跪<lb/>
受巾奠于篚禮儀使奏請執大圭前導皇帝詣爵洗位<lb/>
北向立樂止次奉爵酒官跪取爵于篚興以進禮儀使<lb/>
奏請搢大圭受爵内侍酌水以進禮儀使奏請洗爵内<lb/>
侍跪取巾于篚興以進皇帝拭爵内侍受巾跪奠于篚<lb/>
奉爵酒官受爵升自東階禮儀使奏請執大圭前導皇<lb/>
帝升殿宫架樂作至阼階下樂止升自阼階登歌樂作<lb/>
<pb n="KR2m0023_WYG_110-3b"/>
殿中監跪進鎮圭禮儀使奏請搢大圭執鎮圭前導皇<lb/>
帝詣僖祖室樂止宫架作基命之樂<hi>翼祖室大順之樂宣祖室天元之樂</hi>
<hi>太祖室皇武之樂太宗室大定之樂真宗室熈文之樂仁宗室美成之樂英宗室治隆之樂神宗室大明之樂</hi>
<hi>哲宗室重光之樂</hi>文樂作奉爵酒官奉爵詣僖祖室酌尊所西<lb/>
向執尊者舉冪良醖令酌犧尊之泛齊訖先詣次室<lb/>
酌尊所北向立禮儀使前導皇帝入詣僖祖室神位<lb/>
前北向立内侍先設繅籍于地禮儀使奏請跪奠鎮圭<lb/>
于繅籍執大圭俛伏興又奏請搢大圭跪次内侍跪取<lb/>
<pb n="KR2m0023_WYG_110-4a"/>
幣于篚以授奉幣官奉幣官授進幣官進幣官西向立<lb/>
跪以進禮儀使奏請受幣皇帝受奠訖受幣官東向跪<lb/>
受以興進奠于僖祖神位前次奉爵酒官以爵授進爵<lb/>
酒官進爵酒官西向跪以進禮儀使奏請執爵祭酒<hi>三祭</hi>
<hi>于茅苴</hi>奠爵執大圭俛伏興次奉幣官進幣官受幣官奉<lb/>
爵酒官受爵酒官俱詣次室以候禮儀使前導皇帝出<lb/>
户外北向又奏請少立樂止内侍取鎮圭繅藉詣次室<lb/>
先設繅藉于地次舉祝册至户外之右讀册官搢笏東<lb/>
<pb n="KR2m0023_WYG_110-4b"/>
向跪讀册文讀訖執笏興先詣次室户外東向立禮儀<lb/>
使奏請再拜皇帝再拜訖有司入奠于神位之右興還<lb/>
尊所禮儀使前導皇帝詣次室奠幣酌獻並如上儀次<lb/>
奉幣官進幣官受幣官奉爵官受爵酒官進爵酒官俱<lb/>
降復位内侍舉鎮圭繅藉以鎮圭授殿中監以還有司<lb/>
讀冊官以下俱降復位禮儀使前導皇帝還版位登歌<lb/>
樂作至位西向立樂止禮儀使奏請還小次登歌樂作<lb/>
前導皇帝降自阼階樂止宫架樂作将至小次禮儀使<lb/>
<pb n="KR2m0023_WYG_110-5a"/>
奏請釋大圭殿中監跪受大圭皇帝入小次簾降樂止<lb/>
文舞退武舞進宫架正安之樂作舞者立定樂止初皇<lb/>
帝将詣小次禮直官太常博士引亞獻詣盥洗位北向<lb/>
立搢笏盥手帨手執笏詣爵洗位北向立搢笏洗爵拭<lb/>
爵以授執事者執笏升詣僖祖室酌尊所西向立宫架<lb/>
作正安之樂武功之舞執事者以爵授亞獻亞獻搢笏<lb/>
執爵執尊者舉幂大官令酌象尊之醴齊訖先詣次室<lb/>
酌尊所北向立亞獻以爵授執事者執笏入詣僖祖室<lb/>
<pb n="KR2m0023_WYG_110-5b"/>
神位前北向立搢笏跪執事者以爵授亞獻亞獻執爵<lb/>
祭酒三祭于茅苴奠爵執笏俛伏興出户外北向再拜<lb/>
次詣每室酌獻並如上儀樂止降復位初亞獻行禮将<lb/>
畢次禮直官太常博士引終獻詣洗及升殿酌獻並如<lb/>
亞獻之儀降復位初終獻既升次引七祀及配享功臣<lb/>
獻官詣盥洗位搢笏盥手帨手執笏進詣神位前搢笏<lb/>
跪執爵三祭酒奠爵執笏俛伏興再拜詣次位並如上<lb/>
儀退復位<hi>唯七祀先詣司命位奠爵訖興少立次引太祝進詣神位前北向跪讀訖退復位獻官再</hi>
<pb n="KR2m0023_WYG_110-6a"/>
<hi>拜</hi>皇帝既晨祼光禄以牛左臂一骨及長脅短脅俱二<lb/>
骨以並載于胙爼升設于僖祖室户外候終獻既升獻<lb/>
次引進爼官進搏黍官太官令詣飲福位北向立奉爼<lb/>
豆爵酒者各位于其後禮儀使奏請詣飲福位簾卷出<lb/>
次宫架樂作殿中監跪進大圭禮儀使奏請執大圭前<lb/>
導皇帝至阼階下樂止升自阼階登歌樂作至飲福位<lb/>
樂止登歌禧安之樂作皇帝詣飲福位西向立尚醖典<lb/>
御執尊詣酌尊所良醖令酌上尊福酒合置一尊典御<lb/>
<pb n="KR2m0023_WYG_110-6b"/>
奉尊詣飲福以授殿中少監尚醖奉御執爵殿中少監<lb/>
酌之奉御以爵酒授殿中監殿中監北向捧以立禮儀使<lb/>
奉請再拜皇帝再拜殿中監跪以爵酒進禮儀使奏請<lb/>
搢大圭跪受爵祭酒<hi>三祭于地</hi>啐酒奠爵殿中監跪受爵興<lb/>
設太祝帥執事者持胙爼進减神位前正脊二骨横脊<lb/>
加于爼上内侍受爼以授進爼官進爼官南向跪以進<lb/>
皇帝受爼奠之進爼官受爼以興降復位太官令取黍<lb/>
于簋摶以授進摶黍官摶黍官受以豆北向跪以進<lb/>
<pb n="KR2m0023_WYG_110-7a"/>
皇帝受跪奠之進摶黍官受豆以興降復位次殿中監<lb/>
再跪爵酒進禮儀使奏請受爵飲福酒奠爵殿中監受<lb/>
虚爵興以授典御奉御執事者俱降復位禮儀使奏請<lb/>
執大圭俛伏興又奏請再拜皇帝再拜樂止禮儀前導<lb/>
皇帝還版位登歌樂作至版位西向立樂止次引徹籩<lb/>
豆官升殿徹籩豆徹牛爼官升殿徹爼<hi>籩豆爼各一俱少移故處</hi>登<lb/>
歌豐安之樂作卒徹樂止徹籩豆官徹牛爼官降復位<lb/>
禮直官曰賜胙行事助祭官拜賛者承傳曰賜胙再拜<lb/>
<pb n="KR2m0023_WYG_110-7b"/>
在位官皆再拜送神宫架興安之樂作一成止祠祭官<lb/>
于殿上賛納神主次引薦香燈官搢笏帝主入祏室訖<lb/>
<hi>薦香燈官先捧匱置于神座納神主于匱訖捧入祏室</hi>執笏退復位次引宫闈令<lb/>
奉后主如上儀退復位禮儀使奏禮畢前導皇帝降阼<lb/>
階登歌樂作降自阼階樂止宫架樂作出門樂止禮<lb/>
儀使奏請釋大圭殿中監跪受大圭皇帝還大次禮<lb/>
部郎中奏請解嚴皇帝常服乘輿還齋殿宫闈令以<lb/>
稷黍肺祭藉用白茅束而埋之于西階東有司各取<lb/>
<pb n="KR2m0023_WYG_110-8a"/>
幣置於次次大禮使以下就望瘞位禮直官曰可瘞窴<lb/>
土半坎本廟宫闈令監視次引大禮以下詣東門外揖<lb/>
位立禮直官賛禮畢揖訖退文武助祭官及宗室以次<lb/>
引七祀望燎位南向立有司置祝版于燎柴焚訖退大<lb/>
官令帥其属徹禮饌次監察御使詣殿監視収徹方退<lb/>
宫闈令闔户以降乃退太常藏祝版于匱<lb/>
　　　車駕還内<lb/>
前期殿中監帥其属尚舍設御幄于大慶殿門外之東<lb/>
<pb n="KR2m0023_WYG_110-8b"/>
南向大晟設宫架于宣德門外稍南其日禮畢所司轉<lb/>
仗衛鹵簿于還途如來儀文武百官宗室客使先詣宣<lb/>
德門外就次以俟立班奉迎乗黄令進金輅于御幄前<lb/>
南向千牛将軍一員執長刀立于輅前尚輦奉御進于<lb/>
齋殿導駕官俱詣齋殿門外奉迎禮部侍郎奏請中嚴<lb/>
少頃又奏外辦簾卷皇帝服通天冠絳紗袍乗輿以出<lb/>
應道駕官等並迎駕奏聖躬萬福<hi>内祇應官賛謝皆再拜</hi>歩導出<lb/>
殿門外太僕卿出詣金輅所攝衣而升正立執轡皇帝<lb/>
<pb n="KR2m0023_WYG_110-9a"/>
乗輿降自西階至金輅所左輔奏請皇帝降輿升輅<hi>有司</hi>
<hi>仍具大輦若乗輦即奏云降輿升輦</hi>太僕卿立授綏千牛將軍馭駕如來<lb/>
儀門下侍郎奏請車駕進發車駕動稱警蹕侍衛如儀<lb/>
至侍臣上馬所門下侍郎奏請車駕少駐勅侍臣上馬<lb/>
左輔前導承㫖退稱曰制可門下侍郎傳制侍臣上馬<lb/>
賛者承傳勅侍臣上馬門下侍郎奏請車駕進發車駕<lb/>
動稱警蹕鼓吹及諸軍樂振作車駕將至宣德門外文<lb/>
武百官宗室客使立班再拜奉迎次大内留守見再拜<lb/>
<pb n="KR2m0023_WYG_110-9b"/>
訖退車駕至宣德門外駐文武侍臣皆下馬歩導千牛<lb/>
将軍降立于輅右車駕動千牛将軍夾道而趨大樂正令<lb/>
奏采茨之樂入門樂止<hi>圜</hi>
　<lb/>
　<lb/>
　<lb/>
　<lb/>
　政和五禮新儀卷一百四<lb/>
</p>
<p>
</p>
  </div>
</body>
</text>
</TEI>
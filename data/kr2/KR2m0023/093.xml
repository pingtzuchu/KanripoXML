<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷八十七</head> <lb/>
    <p>
<pb n="KR2m0023_WYG_093-1a"/>
欽定四庫全書<lb/>
　政和五禮新儀卷八十七<lb/>
　　吉禮<lb/>
　　　皇帝祭神州地祗儀下<lb/>
　　　進熟<lb/>
祭日有司陳鼎二于神厨各在鑊右太官令帥進饌者<lb/>
詣厨以七升牛于鑊實于二鼎<hi>肩臂臑肫胳正脊一直脊一横脊一長脅一短</hi>
<hi>脅一代脅一皆二骨以並正配位各一鼎</hi>皆設扄冪祝史對舉陳于饌幔内<lb/>
<pb n="KR2m0023_WYG_093-1b"/>
重行西向以南為上光禄實籩豆簠簋于饌幔内<hi>籩實以粉</hi>
<hi>餈豆食以糝食簠實以粱簋實以稷</hi>次引禮部侍郎詣饌所視腥熟之節<lb/>
俟皇帝升奠玉幣訖還位樂止引禮部尚書詣饌所執<lb/>
籩豆簠簋以入户部尚書詣饌所奉俎以入太官令引<lb/>
入門宫架豐安之樂作設于卯階下北向西上奉牲者<lb/>
在南祝史抽扄委于鼎右除冪初鼎序入有司執匕及<lb/>
俎以從至卯階下各設于鼎西匕加于鼎太官令以匕<lb/>
升牛載于一俎<hi>肩臂肝在上端肫胳在下端脊脅在中正配位各一俎</hi>鼎先退次<lb/>
<pb n="KR2m0023_WYG_093-2a"/>
祝史進徹毛血盤以次出次引禮部尚書搢笏執籩豆<lb/>
簠簋户部尚書搢笏奉俎以升執事者各迎于壇上禮<lb/>
部尚書奉籩豆簠簋詣神州地祗神位前北向跪奠啟<lb/>
蓋于下執笏俛伏興有司設籩于糗餌前豆于醓醢前<lb/>
簠于稻前簋于黍前次引户部尚書奉俎詣神州地祗<lb/>
神位前北向跪奠訖執笏俛伏興有司設于豆前次詣<lb/>
太宗皇帝神位前東向跪奠並如上儀樂止俱降復位<lb/>
太祝取菹擩于醢祭于豆間三又取黍稷肺祭如初皆<lb/>
<pb n="KR2m0023_WYG_093-2b"/>
藉以茅各還尊所次引太宰左丞詣神州地祗神位前<lb/>
西向立以北為上次引吏部侍郎詣爵洗位東向立禮<lb/>
儀使前導皇帝詣盥洗位宫架樂作至洗位西向立樂<lb/>
止内侍酌水以進禮儀使奏請搢大圭盥手内侍跪取<lb/>
巾于篚興以進皇帝帨手内侍受巾跪奠于篚禮儀使<lb/>
奏請執大圭前導皇帝詣爵洗位宫架樂作至洗位北<lb/>
向立樂止吏部侍郎跪取爵于篚興以進禮儀使奏請<lb/>
搢大圭受爵内侍酌水以進禮儀使奏請洗爵内侍跪<lb/>
<pb n="KR2m0023_WYG_093-3a"/>
取巾于篚興以進皇帝拭爵内侍受巾跪奠于篚吏部<lb/>
侍郎受爵升自午階禮儀使奏請執大圭前導皇帝升<lb/>
壇宫架樂作至午階樂止升自午階登歌樂作至壇上<lb/>
樂止登歌充安之樂作吏部侍郎奉爵詣正位酌尊所<lb/>
西向立酌尊者舉冪良醞令酌太尊之泛齊訖先詣配<lb/>
位酌尊所北向立禮儀使前導皇帝詣神州地祗神位<lb/>
前北向立禮儀使奏請搢大圭跪吏部侍郎以爵授左<lb/>
丞左丞授太宰太宰西向跪以進禮儀使奏請執爵祭<lb/>
<pb n="KR2m0023_WYG_093-3b"/>
酒<hi>三祭于茅苴</hi>奠爵執大圭俛伏興又奏請皇帝少立樂止<lb/>
太宰左丞俱詣太宗皇帝神位前北向立以俟舉册官<lb/>
舉祝册進于神州地祗神位之右讀册官搢笏東向跪<lb/>
讀册文讀訖執笏興先詣太宗皇帝神位前南向立禮<lb/>
儀使奏請再拜皇帝再拜有司奠册于神州地祗神位<lb/>
前禮儀使前導皇帝詣太宗皇帝神位前酌獻並如上<lb/>
儀<hi>惟登歌作韶安之樂</hi>太宰以下俱復位禮儀使前導皇帝還版<lb/>
位登歌樂作降階樂正宫架樂作至版位西向立樂止<lb/>
<pb n="KR2m0023_WYG_093-4a"/>
禮儀使奏請還小次宫架樂作將至小次禮儀使奏請<lb/>
釋大圭殿中監跪受大圭皇帝入小次簾降樂止文舞<lb/>
退武舞進宫架儀安之樂作舞者立定樂止初皇帝將<lb/>
詣小次禮直官太常博士引亞獻詣盥洗位北向立搢<lb/>
笏盥手帨手執笏詣爵洗位北向立搢笏洗爵拭爵以<lb/>
授執事者執笏升詣正位酌尊所西向立宫架作隆安<lb/>
之樂厚載凝福之舞執事者以爵授亞獻亞獻搢笏執<lb/>
爵執尊者舉冪大官令酌山尊之醴齊訖先詣配位酌<lb/>
<pb n="KR2m0023_WYG_093-4b"/>
尊所北向立亞獻以爵授執事者執笏詣神州地祗神<lb/>
位前北向搢笏跪執事者以爵授亞獻亞獻執爵祭酒<lb/>
<hi>三祭于茅苴</hi>奠爵執笏俛伏興少退北向再拜次詣太宗皇<lb/>
帝神位前酌獻並如上儀樂止降復位初亞獻行禮將<lb/>
畢次禮直官太常博士引終獻詣洗及升壇酌獻並如<lb/>
亞獻之儀降復位初皇帝既奠玉幣光禄以左臂一骨<lb/>
及長脅短脅俱二骨以並載于胙俎設于飲福位之西<lb/>
俟終獻既升獻贊者引户部尚書搏黍太祝太官令詣<lb/>
<pb n="KR2m0023_WYG_093-5a"/>
飲福位東向立奉俎豆爵酒者各位其後禮儀使奏請<lb/>
執大圭前導皇帝詣飲福位將至位樂止宫架禧安之<lb/>
樂作皇帝至飲福位北向立尚醖典御執事升詣酌尊<lb/>
所良醞令酌上尊福飲合置一尊典御奉尊降至飲福<lb/>
位以授殿中少監尚醖奉御執爵殿中少監酌之奉御<lb/>
以爵酒授殿中監西向捧以立禮儀使奏請再拜皇帝<lb/>
再拜殿中監跪以爵酒進禮儀使奏請搢大圭跪受爵<lb/>
祭酒<hi>三祭于地</hi>啐酒奠爵殿中監跪受爵以興諸太祝帥執<lb/>
<pb n="KR2m0023_WYG_093-5b"/>
事者持胙俎進减神位前正脊二骨横脊二骨加于俎上内<lb/>
侍受俎以授戸部尚書戸部尚書西向跪以進皇帝受俎奠<lb/>
之戸部尚書受俎以興復位太官令取黍於簠摶以授太祝<lb/>
太祝受以豆東向跪以進皇帝授訖奠之太祝受豆以興復<lb/>
位次殿中監再跪以爵酒進禮儀使奏請受爵飲福酒奠爵<lb/>
殿中監受虛爵以興以授典御奉御北向立執事者俱復位<lb/>
禮儀使奏請執大圭俛伏興又奏請再拜皇帝再拜樂<lb/>
止禮儀使前導皇帝還版位宫架樂作至版位西向立<lb/>
<pb n="KR2m0023_WYG_093-6a"/>
樂止次引禮部尚書升壇徹籩豆户部尚書升壇徹俎<lb/>
<hi>籩豆俎各一俱少移故處</hi>登歌成安之樂作卒徹樂止禮部户部尚<lb/>
書降復位禮直官曰賜胙行事陪祠官拜贊者承傳曰<lb/>
賜胙再拜在位官皆再拜送神宫架寧安之樂作一成<lb/>
止<lb/>
　　　望瘞<lb/>
寧安之樂畢禮儀使奏請詣望瘞位前導皇帝詣望瘞<lb/>
位宫架樂作至位北向立樂止初賜胙再拜訖郊社令<lb/>
<pb n="KR2m0023_WYG_093-6b"/>
以黍稷肺祭藉以白茅束之吏部侍郎帥太祝執篚進<lb/>
詣神位前取玉幣祝册藉以茅以爼載牲體黍稷飰爵<lb/>
酒各由其階降壇東行詣瘞以玉幣祝册饌物置於坎<lb/>
禮直官曰可瘞舉爟火寘土平坎禮儀使奏禮畢前導<lb/>
皇帝還大次宫架樂作至中壝門外禮儀使奏請釋大圭<lb/>
殿中監跪受大圭以還有司侍衞如常儀皇帝至大次<lb/>
樂止禮部郎中奏解嚴引大禮使以下詣卯階東内壝<lb/>
門外揖位立禮直官贊禮畢揖訖退通事舎人引陪祠<lb/>
<pb n="KR2m0023_WYG_093-7a"/>
文武官及宗室客使以次出將士不得輙離部位<hi>行宫齋殿</hi>
<hi>受賀並如夏祭大禮明禋殿受賀儀</hi>
　　　車駕還内<lb/>
前期殿中監率其屬尚舎設御幄於大慶殿門之東南<lb/>
向大晟設宫架於宣徳門外稍南其日禮畢所司轉仗衛鹵<lb/>
簿於還塗如来儀文武百官宗室客使先詣宣德門外就<lb/>
次以俟立班奉迎乗黄令進金輅於行宫殿門外南向<lb/>
千牛將軍一員執長刀立於輅右尚輦奉御進輿於齋<lb/>
<pb n="KR2m0023_WYG_093-7b"/>
殿導駕官俱詣齋殿門外奉迎禮部侍郎奏請中嚴少<lb/>
頃又奏外辦簾捲皇帝服通天冠絳紗袍乗輿以出應<lb/>
導駕官等並迎駕奏聖躬萬福訖<hi>内祇應官贊謝皆再拜</hi>太僕卿<lb/>
出詣金輅所攝衣而升正立執轡皇帝乗輿降自西階<lb/>
至金輅所左輔奏請降輿升輅太僕卿立授綏千牛將<lb/>
軍御駕如來儀門下侍郎奏請車駕進發<hi>有司并具大輦若乗輦即</hi>
<hi>云降輿乗輦</hi>車駕動稱警蹕侍衞如儀至侍臣上馬所門下<lb/>
侍郎奏請車駕少駐勅侍臣上馬左輔前承㫖退稱曰<lb/>
<pb n="KR2m0023_WYG_093-8a"/>
制可門下侍郎𫝊制稱侍臣上馬贊者承傳勑侍臣上<lb/>
馬門下侍郎奏請車駕進發車駕動稱警蹕鼓吹及諸<lb/>
軍樂振作車駕將至宣徳門外文武百官宗室客使並<lb/>
立班再拜奉迎退次大内畱守見再拜訖退車駕至宣<lb/>
德門外少駐文武侍臣皆下馬步導千牛將軍降立于<lb/>
輅右車駕動千牛將軍夾輅而趨大樂正奏采茨之樂<lb/>
入門樂止車駕至幄前左輔奏請降輅乗輿<hi>若乗輦即奏云降輦</hi>
皇帝降輅乗輿以入禮部郎中奏觧嚴通事舎人承㫖<lb/>
<pb n="KR2m0023_WYG_093-8b"/>
勅羣官各還次將士各還其所<hi>若大赦並如夏祭大禮宣德門肆赦之儀</hi>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷八十七<lb/>
</p>
<p>
</p>
  </div>
</body>
</text>
</TEI>
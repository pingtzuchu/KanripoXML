<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百二十五</head> <lb/>
    <p>
<pb n="KR2m0023_WYG_131-1a"/>
欽定四庫全書<lb/>
　政和五禮新儀卷一百二十五<lb/>
　　吉禮<lb/>
　　　皇太子釋奠文宣王儀下<lb/>
　　　省饌<lb/>
前釋奠一日行事執事官集亞獻齋所肄儀太祝習讀<lb/>
祝文及視幣次禮直官謁者分引行事執事者就省饌<lb/>
位立定謁者贊揖所司陳饌具畢謁者贊省饌具畢揖<lb/>
<pb n="KR2m0023_WYG_131-1b"/>
訖俱還齋所次引監察御史詣厨省鑊申視祭器滌濯<lb/>
及視牲充腯及還齋所未後一刻太官令帥宰人以鸞<lb/>
刀割牲祝史以槃取毛血置于饌所遂烹牲晡後有司<lb/>
帥其属掃除廟之内外訖還齋所<lb/>
　　　行事<lb/>
釋奠日丑前五刻有司陳設祭器祭饌如常儀少頃諸<lb/>
釋奠官及陪位官學生各服其服初皇太子就次訖從<lb/>
釋奠官學生監生各入就位立定禮直官謁者各分引<lb/>
<pb n="KR2m0023_WYG_131-2a"/>
釋奠官就揖位禮直官贊揖訖以次入就位如常儀皇<lb/>
太子駐便次半刻頃率更令立便次門外當門東向左<lb/>
庻子啟請内嚴又請外偹皇太子出便次侍衛如常儀<lb/>
率更令引皇太子至廟東門中允進圭皇太子執圭近<lb/>
侍者從入如常儀皇太子至版位西向立<hi>毎立定率更令退立于左</hi>
率更令啟請再拜退復位皇太子再拜謁者曰衆官再<lb/>
拜在位者及學生皆再拜率更令前啟有司謹具請行<lb/>
事退復位協律郎跪俛伏舉麾興工鼓柷軒樂作崇安<lb/>
<pb n="KR2m0023_WYG_131-2b"/>
之樂天縱将聖之舞三成偃麾戞敔樂止<hi>凡樂皆協律郎跪俛伏舉</hi>
<hi>麾興工鼓柷而後作偃麾戞敔而後止</hi>率更令啟請再拜退復位皇太子<lb/>
再拜謁者曰再拜在位者皆再拜率更令引皇太子詣<lb/>
盥洗位軒架翼安之樂作至洗位北向立樂止執事者<lb/>
酌水率更令啟讀皇太子搢笏執事者跪取巾于篚興<lb/>
以授皇太子皇太子帨手執事者受巾跪奠于篚率更<lb/>
令引皇太子執圭升殿登歌樂作至文宣王神位前北<lb/>
向立樂止<hi>凡皇太子降階行止皆軒架樂作殿上行止則登歌樂作皆奏翼安之樂</hi>登歌成<lb/>
<pb n="KR2m0023_WYG_131-3a"/>
安之樂作奉禮郎跪奉幣授左庶子左庶子奉幣北向<lb/>
以授皇太子執笏興先詣兖國公幣並如上儀樂止率<lb/>
更令引皇太子将降階樂作至殿下位西向立樂止少<lb/>
頃率更令引皇太子再詣盥洗位樂作至洗位北向立<lb/>
搢圭盥手並如上儀次詣爵洗位奉爵者跪取爵興以<lb/>
授皇太子皇太子拭爵奉爵者受爵以升執巾者跪受<lb/>
巾奠于篚率更令啟請執圭升殿軒架樂作升階樂止<lb/>
登歌樂作至文宣王位酌尊所西向立樂止恭安之樂<lb/>
<pb n="KR2m0023_WYG_131-3b"/>
作奉爵者以爵詣酌尊所執事者舉幂太官令酌犧尊<lb/>
之泛齊訖先詣兖國公酌尊所北向立皇太子搢圭跪<lb/>
執爵三祭酒奠爵執圭俛伏興率更令引皇太子少退<lb/>
北向立樂止次引太祝詣神位前東向搢笏跪讀祝文<lb/>
讀訖執笏興先詣兖國公神位前北向立皇太子并拜<lb/>
次詣配位每位行禮並如上儀<hi>惟登歌作憲安之樂</hi>太官令復請<lb/>
正位酌尊所太祝復位率更令引皇太子将降階樂作<lb/>
至版位西向立樂止文舞退武舞進軒架宣安之樂作<lb/>
<pb n="KR2m0023_WYG_131-4a"/>
舞者立定樂止初皇太子将復位次引亞獻詣盥洗位<lb/>
北向立搢笏洗爵拭爵以授執事者執笏升詣文宣王<lb/>
位酌尊所西向立軒架作肅安之樂無思不服之舞執<lb/>
事者以爵授亞獻亞獻執爵執尊者舉幂太官令酌<lb/>
象尊之醴齊訖先詣兖國公位酌尊所北向立亞獻以<lb/>
爵授執事者執笏升詣文宣王位前北向立搢笏跪執<lb/>
事者以爵授亞獻亞獻執爵三祭酒奠爵執笏俛伏興<lb/>
少退再拜次詣每位行禮並如上儀樂止降復位次引<lb/>
<pb n="KR2m0023_WYG_131-4b"/>
終獻詣洗升殿行禮並如亞獻之儀降復位初亞獻将<lb/>
升分奠官詣洗位盥手帨手訖分奠殿内及两廡諸神<lb/>
位搢笏跪執爵三祭酒奠爵執笏俛伏興再拜分奠訖<lb/>
俱降復位初皇太子既奠幣光禄寺以牲左臂一骨及<lb/>
長脅短脇俱二骨以並載于胙爼升設于殿上俟終獻<lb/>
既升贊飲福執事者升詣東席飲福位北向立率更令<lb/>
啟請皇太子詣飲福位樂作率更令啟請執圭皇太子<lb/>
執圭升殿将至位樂止登歌作介安之樂皇太子至位<lb/>
<pb n="KR2m0023_WYG_131-5a"/>
北向立執事者各以爵酌上尊福酒合置一爵又贊禮<lb/>
者受爵北向立率更令啟請再拜皇太子再拜執事者<lb/>
跪以進率更令跪啟請搢圭皇太子搢圭跪執爵祭<lb/>
酒三祭于地啐酒奠爵俛伏興執事者跪受爵以興太<lb/>
祝帥執事持胙爼進減神位前正脊二骨横脊二骨加<lb/>
于爼上執事南向跪以進皇太子受爼奠之執事者受<lb/>
以興太官令取黍于簋摶以授太祝太祝受以豆北向<lb/>
跪以授皇太子受訖奠之太祝受以興執事者又取爵<lb/>
<pb n="KR2m0023_WYG_131-5b"/>
以授皇太子飲福酒奠之執事者受虚爵興俱降復位<lb/>
率更令啟請皇太子執圭俛伏興又啟請再拜皇太子<lb/>
再拜樂止率更令引皇太子還版位樂作至位樂止禮<lb/>
直官曰賜胙贊者承傳曰賜胙再拜在位者皆再拜送<lb/>
神軒架崇安之樂作一成止率更令前曰拜畢引皇太<lb/>
子出門樂作至門外樂止率更令啟請去圭執事者跪<lb/>
受圭皇太子還入次左庻子啟請觧嚴次引行事官以<lb/>
下詣望瘞位有司各詣神位前承幣祝版置于瘞次禮<lb/>
<pb n="KR2m0023_WYG_131-6a"/>
直官曰可瘞置土半坎<hi>凡瘞置先省視訖乃瘞</hi>行事官以下詣南<lb/>
神門外揖位立定禮直官贊禮畢俱揖訖俱還齋所陪<lb/>
祠官以次出太官令帥其属徹禮饌監察御史監視收<lb/>
徹訖乃退<lb/>
　　　講經<lb/>
皇太子既入便次服常服執經侍講侍讀等官並常服<lb/>
舎人分引羣官及學生等以次就位次左庶子啟請内<lb/>
嚴又啟請外備皇太子乘輿出便次侍衛如常儀至學<lb/>
<pb n="KR2m0023_WYG_131-6b"/>
降輿詣堂下南向立<hi>左右侍衛量人數從三師三少並從</hi>舎人曰揖羣官<lb/>
及學生皆躬揖皇太子報揖皆升就位左庶子跪啓請<lb/>
令執經等升俛伏興又左庶子稱曰令若左庶子退降<lb/>
詣西階下立于執經等前北面宣令訖執經以書並升<lb/>
就座<hi>不應升堂者升两廡</hi>講經如常儀左庻子跪講禮畢羣官皆<lb/>
起舎人各降復堂下位揖皇太子降揖還便次羣官以<lb/>
次出<lb/>
　　　皇太子還東宫<lb/>
<pb n="KR2m0023_WYG_131-7a"/>
皇太子既入便次左庶子啟請觧嚴<hi>将士不得輒離部位</hi>皇太子<lb/>
更朝服駐便次一刻頃左庶子啟請内嚴僕進金輅于<lb/>
學門外南向禮直官引左庶子言外備皇太子乘輿出<lb/>
便次至門外降輿升輅侍官上馬如來儀輅動鼓吹振<lb/>
作至皇城門鼔吹止至東宫外門宫官文武官俱下馬<lb/>
皇太子乘輅入三師三少退皇太子至殿前迴輅南向<lb/>
左庻子啟請降輅皇太子降輅升輿入侍官從至閤左<lb/>
庶子諸将士各還本所<lb/>
<pb n="KR2m0023_WYG_131-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百二十五<lb/>
</p>
<p>
</p>
  </div>
</body>
</text>
</TEI>
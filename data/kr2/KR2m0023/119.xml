<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百十三</head> <lb/>
    <p>
<pb n="KR2m0023_WYG_119-1a"/>
欽定四庫全書<lb/>
　政和五禮新儀卷一百十三<lb/>
　　吉禮<lb/>
　　　皇帝親祠前期朝獻景靈宫儀<lb/>
　　　　陳設<lb/>
　　　　省饌<lb/>
　　　　車駕自大慶殿詣景靈宫<lb/>
　　　　奉玊幣<lb/>
<pb n="KR2m0023_WYG_119-1b"/>
　　　　薦饌<lb/>
　　　　望燎<lb/>
　　　陳設<lb/>
前朝獻三日殿中監帥其属尚舎設大次于明福殿儀<lb/>
鸞司設文武侍臣次于大次之前随地之宜行事助祭<lb/>
官宗室及有司次于宫之内外設東方南方客使次于<lb/>
文官之後西方北方客使次于武官之後又設饌幔于天<lb/>
興殿東階之南前一日郊社令帥其属掃除宫之内外<lb/>
<pb n="KR2m0023_WYG_119-2a"/>
太常設燎爐于庭之東南大晟陳登歌之樂于殿上前<lb/>
楹間稍南北向設宫架于庭中立舞表于酇綴之間前<lb/>
朝獻一日奉禮直官設皇帝位版于阼階上西向飲福<lb/>
位于聖像之西南北向望燎位于殿之東南向贊者設<lb/>
亞終獻位于阼階之東稍南西向大禮使太宰少宰左丞<lb/>
于西階之西稍南東向<hi>與亞終獻班相對</hi>行事吏部户部尚書<lb/>
侍郎光禄卿讀册官舉册官光禄丞位于其西<hi>光禄丞稍却</hi>奉<lb/>
禮郎摶黍太祝郊社太官令位于亞獻之北西向俱北<lb/>
<pb n="KR2m0023_WYG_119-2b"/>
上監察御史位二于大禮使之北東向俱稍却又設協<lb/>
律郎位二一于殿上前楹之間稍西一于宫架西北俱<lb/>
東向大樂令于登歌樂虡北大司樂位于宫架北良醖<lb/>
令於酌尊所俱北向設文武助祭官宗室位于行事執事<lb/>
官之南諸方客使位于殿門之外随其方國又設告潔<lb/>
位于天興殿東偏門外設大禮太宰少宰左丞于道西<lb/>
東向行事吏部户部尚書吏部侍郎大司樂光禄卿讀<lb/>
册官舉册官大樂令光禄丞奉禮恊律郎摶黍太祝郊<lb/>
<pb n="KR2m0023_WYG_119-3a"/>
社太官令位于道東西向<hi>大樂令以下位稍却</hi>俱以北為上監察<lb/>
御史之位于尚書之位右異位少退光禄設禮饌于殿<lb/>
門内外在北南向太常說省饌位版于禮饌之南大禮<lb/>
使太宰少宰左丞在南北向西上監察御史位二在西<lb/>
東向行事吏部户部禮部尚書吏部侍郎大司樂光禄<lb/>
卿讀册官舉册官大樂令光禄丞奉禮恊律郎摶黍太<lb/>
祝郊社太官令位在東西向北上禮部帥其属設祝册<lb/>
案于殿上之西司尊彛帥其属設玊幣篚于酌尊所次<lb/>
<pb n="KR2m0023_WYG_119-3b"/>
設籩豆簠簋之位設牙盤一于聖像前左十有一籩右<lb/>
十有一豆俱為三行爼一在籩前簠一簋一在籩豆外<lb/>
簠在左簋在右又設尊坫之屬於室户外之左太尊五<lb/>
山尊五為二重在殿上東南隅北向西上太尊在前皆<lb/>
有坫加勺幂為酌尊又太尊二山尊二在聖像前著尊<lb/>
二犧尊二在殿上象尊二壺尊六在下俱北向西上加<lb/>
幂皆設而不酌又設里域眞官位祭器左八籩右八豆<lb/>
俱為二行簠一簋一在籩豆外簠在左簋在右犧尊一<lb/>
<pb n="KR2m0023_WYG_119-4a"/>
在户外加勺幂有坫又設籩豆簠簋爼各一於饌幔内<lb/>
設御洗二于阼階下直東霤俱北向<hi>盥洗在東爵洗在西</hi>罍在洗<lb/>
東加勺篚在内洗西南肆實以巾<hi>若爵洗之篚則又實以爵加坫</hi>設皇<lb/>
帝位于洗南北向内侍酌水位于洗東執巾位于酌水<lb/>
内侍之北俱西向吏部侍郎位于爵洗西東向又設亞<lb/>
終獻爵洗盥洗于本位之南里域眞官獻官盥洗爵洗<lb/>
于本位東階下罍篚各設于左右執罍篚者位其後前<lb/>
朝獻五刻太府卿少府監帥其属入陳玊幣于篚<hi>玊以四圭</hi>
<pb n="KR2m0023_WYG_119-4b"/>
<hi>有邸盛以匣幣以蒼</hi>禮神之玊置于聖像前燔玊加于幣光禄卿<lb/>
帥其属入實籩豆簠簋<hi>籩三行以右為上第一行形䀋在前黍糗餌次之第二行榛實</hi>
<hi>在前魚鱐乾䕩次之第三行菱在前芡栗乾桃次之豆三行以左為上第一行芹菹在前筍菹菁菹葵菹次之</hi>
<hi>第二行薤在前韮菹深蒲次之第三行酏食在前瓜虀醤次之簠實以黍簋實以稻</hi>太官令帥其<lb/>
属入實爼<hi>籩豆之爼實以乳餅</hi>良醖令帥其属入實尊<hi>太尊實以泛齊山尊</hi>
<hi>實以醴齊著尊實以盎齊犧尊實以醍齊象尊實以沉齊各以一尊實明水壺尊三實𤣥酒三實三酒明水𤣥</hi>
<hi>酒皆在上</hi>有司設神御殿禮饌及供奉之物如常儀太常光<lb/>
禄又設里域眞官位禮饌<hi>籩三行以右為上第一行蔆在前乾柿次之第二行乾䕩</hi>
<pb n="KR2m0023_WYG_119-5a"/>
<hi>在前乾棗形鹽次之第三行芡在前榛實乾桃次之豆三行以左為上第一行筍菹在前菁菹次之第二行薤</hi>
<hi>在前芹菹醤次之第三行薺脯在前瓜虀魚醢次之簠實以稷簋實以稻犧尊實以祠祭法酒</hi>太常設<lb/>
燭扵聖像前設大禮使以下行事執事官揖位于殿東<lb/>
偏門外如告潔之位<lb/>
　　　省饌<lb/>
前朝獻一日質明郊社令帥其屬掃除宫之内外司尊<lb/>
彜帥府史及執事者以祭器入設扵位<hi>凡祭器皆藉以帛籩豆又加巾</hi>
<hi>盖</hi>太府卿少府監入陳玉幣扵篚<hi>告潔畢權徹</hi>少頃禮直官<lb/>
<pb n="KR2m0023_WYG_119-5b"/>
賛者分引大禮使以下詣殿東偏門外告潔位立定禮<lb/>
直官賛揖訖次賛者引大司樂入行樂架<hi>亞終獻行事皆禮直官太</hi>
<hi>常博士引大禮使執政官行事皆禮直官引餘官皆賛者引</hi>次引禮部尚書入升自<lb/>
西階<hi>凡行事執事官升降皆自西階</hi>視滌濯次引太宰申視滌濯執事<lb/>
者皆舉幂曰潔俱退復位禮直官稍前曰告潔畢請就<lb/>
省饌位揖訖引大禮使以下各就位立定禮直官賛揖<lb/>
所司省饌具畢禮直官賛省饌畢揖訖俱還齋所次引<lb/>
禮部尚書詣厨視濯溉恊律郎展視樂器乃還齋所晡<lb/>
<pb n="KR2m0023_WYG_119-6a"/>
後郊社令帥其屬掃除宫之内外<lb/>
　　　車駕自大慶殿詣景靈宫<lb/>
前朝獻一日學士院以祝册授通進司進御書訖降付<lb/>
尚書禮部其日文武助祭官先詣景靈宫祠所導駕官<lb/>
以下就次各服其服尚輦奉御進輿扵大慶殿乘黄令<lb/>
進玊輅扵宣徳門外南向設千牛将軍一員位扵輅前<lb/>
北向門下侍郎一員位在左輔之前賛者二人位又在<lb/>
其前少頃東上閤門御史臺太常寺分引左輔門下侍<lb/>
<pb n="KR2m0023_WYG_119-6b"/>
郎太僕寺卿乘黄令詣大慶殿西階下立北向東上<hi>乘黄</hi>
<hi>令位其後</hi>次引導駕官在其後分東西相向立以俟奉迎前<lb/>
導次管軍臣僚次行宫使御營廵檢等又在其後禮直<lb/>
官通事舎人引禮部侍郎奏請中嚴<hi>凡左輔禮部侍郎門下侍郎奏請皆</hi>
<hi>禮儀官通事舍人引</hi>少頃又奏外辦皇帝通天冠絳紗袍乘輿以<lb/>
出降自西階稱警蹕如常儀宣賛舎人賛左輔以下常<lb/>
起居次導駕官常起居<hi>已起居者止奏聖躬萬福</hi>次引管軍臣僚次<lb/>
行宫使御營巡檢等常起居<hi>該宣名者即宣名</hi>次太僕卿出詣<lb/>
<pb n="KR2m0023_WYG_119-7a"/>
玉輿所攝衣而升正立執轡導駕官前導皇帝出大慶<lb/>
殿門外至玊輅所千牛将軍前跪執轡左輔進當輿前<lb/>
俛伏跪奏左輔具官臣某言請皇帝降輿乘輅奏訖俛<lb/>
伏興退復位<hi>凡左輔奏請准此</hi>乘黄令稍東向進玉輅皇帝降<lb/>
輿乘輅太僕卿立授綏導駕官分左右歩導門下侍<lb/>
郎進當輅前俛伏跪奏門下侍郎具官臣某言請車駕<lb/>
進發奏訖俛伏興退位<hi>凡門下侍郎奏請准此</hi>車駕動稱警蹕左<lb/>
輔先詣宣徳門内以俟門下侍郎及賛者夾侍以出千<lb/>
<pb n="KR2m0023_WYG_119-7b"/>
牛將軍夾輅而趨車駕将及宣徳門至侍臣上馬所門<lb/>
下侍郎奏請車駕少駐勑侍臣上馬左輔前承㫖退稱<lb/>
曰制可門下侍郎𫝊制稱侍臣上馬賛者承傳勑侍臣<lb/>
上馬諸侍衛之官各督其属左右翊駕在黄麾内符寳<lb/>
郎奉八寳前導殿前監後部從導駕官夾侍于前賛者<lb/>
在左輔門下侍郎之前侍臣上馬畢次大内留守于宣<lb/>
徳門外再拜奉辭門下侍郎奏請車駕進發車駕動稱<lb/>
警蹕不鳴鼔吹鹵簿前導詣景靈宫<hi>冬祀夏祀大禮則用大駕鹵簿宗祀</hi>
<pb n="KR2m0023_WYG_119-8a"/>
<hi>祫享大禮則用法駕鹵簿</hi>車駕将至景靈宫東上閤門御史臺分引<lb/>
文武助祭官宗室客使禮直官賛者引行事執事官俱<lb/>
詣門外立班再拜奉迎訖退<hi>内已起居者止奏聖躬萬福</hi>車駕及門<lb/>
少駐文武侍臣皆下馬導駕官歩導入昌福門<hi>導駕官係行事</hi>
<hi>者先退服祭服</hi>車駕動千牛将軍立于輅右左輔奏請皇帝降<lb/>
輅乘輿尚輦奉御進輿于輅後皇帝乘輿入齋殿侍衛<lb/>
如常儀導駕官至齋殿前皇帝降輿歸殿後閣簾降通<lb/>
事舎人承㫖勑羣官各還次以俟行禮<lb/>
<pb n="KR2m0023_WYG_119-8b"/>
　　　奉玊幣<lb/>
朝獻日未行事前諸行事及助祭之官各服其服太府<lb/>
卿少府監入陳玊幣光禄卿入實籩豆簠簋太官令入<lb/>
實爼良醖令入實尊樂正帥工人二舞以次入位執尊<lb/>
罍篚幂者各就位次通事舎人分引文武助祭及宗室<lb/>
客使入就位次禮直官賛者分引大禮使以下行事執<lb/>
事官詣天興殿東門外揖位立定禮直官賛揖次引監<lb/>
察御史次引大禮使以下入就位禮直官引宫内外行<lb/>
<pb n="KR2m0023_WYG_119-9a"/>
掃除訖降復位次引監察御史按視殿之上下糾察不<lb/>
如儀者退復位次禮儀使樞宻院官太常卿東上閤門<lb/>
官太常博士禮直官分立于大次外之右次引禮部侍<lb/>
郎前奏請中嚴少頃又奏外辦符寳郎奉寳陳于宫架<lb/>
之北禮儀使當次前俛伏跪奏禮儀使具官臣某言請<lb/>
皇帝行事奏訖俛伏興還侍位<hi>禮儀使奏禮畢准此</hi>簾卷皇帝服<lb/>
衮冕以出侍衛如常儀禮儀使以下前導至東神門外<lb/>
殿中監跪進大圭殿中少監副之<hi>凡殿中監進圭受圭皆少監副之</hi>禮<lb/>
<pb n="KR2m0023_WYG_119-9b"/>
儀使奏請執大圭前導皇帝入自正門<hi>侍衛不應入者止于門外</hi>恊<lb/>
律郎跪俛伏舉麾興<hi>凡行事執事者取物奠物皆跪俛伏興</hi>工鼓祝宫架<lb/>
乾安之樂作<hi>皇帝升降行止皆奏乾安之樂</hi>至阼階登歌樂作<hi>左右侍衛之官量人</hi>
<hi>數從升</hi>至版位西向立樂止禮儀使以下分左右侍立<hi>凡行</hi>
<hi>禮皆禮儀使樞宻院官太常卿東上閤門官太常博士禮直官前導至位分左右立</hi>禮儀使前奏<lb/>
有司謹具請行事宫架作太安之樂發祥流慶之舞六<lb/>
成止禮儀使奏請冄拜皇帝冄拜賛者曰再拜在位官<lb/>
皆再拜内侍取玉幣于篚立於尊所次引太宰少宰吏<lb/>
<pb n="KR2m0023_WYG_119-10a"/>
部尚書侍郎升詣聖祖座前立太宰吏部尚書西向少<lb/>
宰吏部侍郎東向俱北上禮儀使前導皇帝詣盥洗位<lb/>
登歌樂作降自阼階樂止宫架樂作至洗位北向立樂止<lb/>
内侍酌水以進禮儀使奏請皇帝搢大圭盥手内侍跪<lb/>
取巾于篚興以進皇帝帨手内侍受巾跪奠于篚禮儀<lb/>
使奏請執圭前導皇帝升殿大禮使從<hi>皇帝升降大禮使皆從</hi>宫<lb/>
架樂作至阼階下樂止升階登歌樂作至殿上樂止<lb/>
登歌靈安之樂作殿中監跪進鎭圭禮儀使奏請搢大<lb/>
<pb n="KR2m0023_WYG_119-10b"/>
圭執鎭圭前導皇帝詣聖祖座前北向立内侍先設繅<lb/>
藉于北禮儀使奏請跪奠鎭圭于繅藉執大圭俛伏興<lb/>
又奏請搢大圭跪内侍加玉于幣以授吏部尚書吏部<lb/>
尚書以授太宰太宰西向跪以進禮儀使奏請受玉幣<lb/>
皇帝受幣訖少宰東向跪俛伏以授吏部侍郎進奠置<lb/>
于聖像前太宰少宰吏部尚書侍郎俱降復位禮儀使<lb/>
奏請執大圭俛伏興又奏請再拜皇帝再拜訖樂止禮<lb/>
儀使前導皇帝還版位登歌樂作至位西向立樂止内<lb/>
<pb n="KR2m0023_WYG_119-11a"/>
侍舉鎮圭繅藉以鎮圭授殿中監以還有司<lb/>
　　　薦饌<lb/>
朝獻日太官令以饌實爼及籩豆簠簋陳于饌幔内東<lb/>
西相向<hi>爼實以乳餅籩實以餈豆實以糁食簠實以黍簋實以稷</hi>俟皇帝升奉玉幣<lb/>
訖退位樂止次引禮部尚書詣饌所執籩豆簠簋以入<lb/>
户部尚書詣饌所奉爼以入太官令引入正門宫架吉<lb/>
安之樂作設于西階下北上奉爼者在南次引禮部尚<lb/>
書搢笏執籩豆簠簋户部尚書搢笏奉爼以升太祝迎<lb/>
<pb n="KR2m0023_WYG_119-11b"/>
取于階上禮部尚書奉籩豆簠簋于聖像前北向跪奠<lb/>
啟盖于下執笏俛伏興有司設籩于糗餌前豆于醤前<lb/>
簠于稻前簋于黍前次户部尚書奉爼于聖像前北向<lb/>
跪奠訖執笏俛伏興有司設于豆前樂止俱降復位太<lb/>
祝還奠所次引太宰少宰左丞詣聖祖座前太宰左丞<lb/>
西向北上少宰東向次引吏部侍郎詣爵洗位東向立<lb/>
禮儀使前導皇帝詣盥洗位登歌樂作降自阼階樂止<lb/>
宫架樂作至洗位北向立樂止内侍酌水以進禮儀使<lb/>
<pb n="KR2m0023_WYG_119-12a"/>
奏請搢大圭盥手内侍跪取巾于篚以進皇帝帨手内<lb/>
侍受巾跪奠于篚禮儀使奏請執大圭前導皇帝詣爵<lb/>
洗位宫架樂作至洗位北向立樂止吏部侍郎跪取爵<lb/>
于篚興以進禮儀使禮儀使奏請搢大圭受爵内侍酌<lb/>
水以進禮儀使奏請洗爵内侍跪取巾于篚興以進皇<lb/>
帝拭爵内侍受巾跪奠于篚吏部侍郎受爵升自東階<lb/>
禮儀使奏請執大圭導皇帝升殿宫架樂作至阼階下<lb/>
樂止升自阼階登歌樂作至殿上樂止登歌禧安之樂<lb/>
<pb n="KR2m0023_WYG_119-12b"/>
作吏部侍郎奉爵詣酌尊所東向立執尊者舉幂良醖<lb/>
令酌太尊之泛齊禮儀使前導至聖祖座前北向立禮<lb/>
儀使奏請搢大圭跪吏部侍郎以爵授左丞左丞授太<lb/>
宰太宰西向跪以進禮儀使奏請奠爵進酒再進酒三<lb/>
進酒以爵授少宰置于聖像前禮儀使奏請執大圭俛<lb/>
伏興又奏請少立樂止太宰以下俱復位舉册官舉祝<lb/>
册進于聖像之右讀册官搢笏東向跪讀祝文讀訖執<lb/>
笏興禮儀使奏請冄拜皇帝再拜有司奠册立于聖像<lb/>
<pb n="KR2m0023_WYG_119-13a"/>
右禮儀使前導皇帝還版位登歌樂作至版位西向立<lb/>
樂止文舞退武舞進宫架正安之樂作舞者立定樂止<lb/>
次禮直官太常愽士引亞獻詣盥洗位北向立搢笏盥<lb/>
手帨手執笏詣爵洗位北向立搢笏洗爵拭爵以授執<lb/>
事者執笏升詣酌尊所東向立宫架作冲安之樂降真<lb/>
觀徳之舞執事者以爵授亞獻亞獻搢笏執爵執尊者<lb/>
舉幂太官令酌山尊之醴齊亞獻以爵授執事者執笏<lb/>
詣聖祖座前北向搢笏跪執事者以爵授亞獻官亞獻<lb/>
<pb n="KR2m0023_WYG_119-13b"/>
執爵酒三進俛伏興少退北向冄拜樂止降復位初亞<lb/>
獻行禮将畢禮直官太常博士引終獻詣洗及升殿酌<lb/>
獻一如亞獻之儀訖降復位初終獻既升次引殿中監<lb/>
少監摶黍太祝太官令詣飲福位東向立奉豆及爵酒<lb/>
者各位于其後禮儀使奏請詣飲福位前導皇帝登歌<lb/>
樂作将至位樂止又登歌報安之樂作皇帝至飲福位<lb/>
北向立典御尚醖于酌尊所良醖令酌上尊福酒合置<lb/>
一尊典御奉尊詣飲福位以授殿中監少監尚醖奉御<lb/>
<pb n="KR2m0023_WYG_119-14a"/>
執爵殿中少監酌之奉御以爵授殿中監殿中監西向<lb/>
捧以立禮儀使奏請再拜皇帝冄拜殿中監跪以爵酒<lb/>
進禮儀使奏請搢大圭跪受爵祭酒<hi>三祭于地</hi>啐酒奠爵殿<lb/>
中監跪受爵以興太官令取黍于簋摶以受太祝太祝<lb/>
取以豆東向跪以進皇帝受訖奠之太祝受豆以興降<lb/>
復位次殿中監冄跪以爵酒進禮儀使奏請受爵飲福<lb/>
酒奠爵殿中監受虚爵以興以授典御奉執事者俱降<lb/>
復位禮儀使奏請執大圭俛伏興又奏請冄拜皇帝再<lb/>
<pb n="KR2m0023_WYG_119-14b"/>
拜樂止禮儀使前導皇帝還版位登歌樂作至版位樂<lb/>
止西向立樂止次引禮部尚書升殿徹籩豆户部尚書<lb/>
升殿徹爼<hi>籩豆及爼各一俱少移故處</hi>登歌吉安之樂作卒徹樂止<lb/>
禮部户部尚書降復位禮直官曰賜福酒行事助祭官<lb/>
拜賛者承傳曰賜福酒冄拜在位官皆再拜送神宫架<lb/>
太安之樂作一成止<lb/>
　　　望燎<lb/>
太安之樂畢禮儀使奏請詣望燎位前導皇帝詣望燎<lb/>
<pb n="KR2m0023_WYG_119-15a"/>
位登歌樂作降自阼階樂止宫架樂作至位南向立樂<lb/>
止初賜福酒冄拜訖吏部侍郎帥太祝執篚進詣聖祖<lb/>
座前取玊幣祝册執事官以饌按載稷黍飯及爵酒降<lb/>
殿置于柴上禮直官曰可燎東西各以炬燎半柴禮儀<lb/>
使奏禮畢前導皇帝還大次宫架樂作出門外禮儀使<lb/>
奏請釋大圭殿中監跪受大圭以還有司侍衛如常儀<lb/>
皇帝至大次樂止禮部郎中奏觧嚴次引大禮使以下<lb/>
詣南門外揖位立禮直官賛禮畢揖訖退通事舎人等<lb/>
<pb n="KR2m0023_WYG_119-15b"/>
分引文武助祭官及宗室客使以下将士不得輙離部<lb/>
伍次引諸神御殿及里域眞官分獻官及太祝各入就<lb/>
位太祝在南北向分獻官在東西向分獻官<hi>神御殿獻官太祝具</hi>
<hi>常服里域真官獻官太祝具祭服</hi>賛曰冄拜在位者皆冄拜太祝升<lb/>
詣香案之西東向立次分獻官升詣香案前北向立搢<lb/>
笏三上香跪執事者以琖奠茶奠酒執笏俛伏興少立<lb/>
太祝跪讀祝文讀訖執笏興舉版置于案降復位<hi>分獻里域</hi>
<hi>真官則分獻官詣里域眞官座冄拜訖詣盥洗位搢笏盥手帨手執笏次詣爵洗位搢笏洗爵拭爵以授執事</hi>
<pb n="KR2m0023_WYG_119-16a"/>
<hi>者執笏升尊所授笏執尊者舉幂酌酒分獻官以爵授執事者執笏詣里域眞官神位前搢笏北向立跪執爵</hi>
<hi>三祭酒奠爵執笏俛伏興少立太祝搢笏跪讀祝文訖興舉版置于案降復位</hi>分獻官冄拜訖<lb/>
降復位有司取祝版置于燎柴獻官以下各詣殿門外<lb/>
南向立太祝重行焚訖俱退<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_119-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百十三<lb/>
</p>
<p>
</p>
  </div>
</body>
</text>
</TEI>
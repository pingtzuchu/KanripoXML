<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百</head> <lb/>
    <p>
<pb n="KR2m0023_WYG_106-1a"/>
欽定四庫全書<lb/>
　政和五禮新儀卷一百<lb/>
　　吉禮<lb/>
　　　皇帝祫享太廟儀四<lb/>
　　　車駕還内<lb/>
前期殿中監帥其屬尚舍設御幄於大慶殿門外之<lb/>
東南向大晟設宫架於宣德門外稍南其日禮畢所司<lb/>
轉仗衛鹵簿於還途如來儀文武百官宗室客使先詣<lb/>
<pb n="KR2m0023_WYG_106-1b"/>
宣德門外就次以俟立班奉迎乘黄令進金輅於御幄<lb/>
前南向千牛將軍一員執長刀立於輅前尚輦奉御進<lb/>
輿於齋殿導駕官俱詣齋殿門外奉迎禮部侍郎奏請<lb/>
中嚴少頃又奏外辦簾卷皇帝服通天冠綘紗袍乘輿<lb/>
以出應導駕官等並迎駕奏聖躬萬福訖<hi>内祗應官贊謝皆再拜</hi>
步導出殿門外太僕卿出詣金輅所攝衣而陞正立執<lb/>
轡皇帝乘輿降自西階至金輅所左輔奏請皇帝降輿<lb/>
升輅<hi>有司仍具大輦若乘輦即云降輿乘輦</hi>太僕卿立授綏千牛將軍馭<lb/>
<pb n="KR2m0023_WYG_106-2a"/>
駕如來儀門下侍郎奏請車駕進發車駕動稱警蹕侍<lb/>
衛如儀至侍臣上馬所門下侍郎奏請車駕少駐勅侍<lb/>
臣上馬左輔前承㫖退稱曰制可門下侍郎傳制稱侍<lb/>
臣上馬贊者承傳勅侍臣上馬門下侍郎奏請車駕進<lb/>
發車駕動稱警蹕皷吹及諸軍樂振作車駕將至宣德<lb/>
門外文武百官宗室客使立班再拜奉迎大内留守見<lb/>
再拜訖退車駕至宣德門外少駐文武侍臣皆下馬步<lb/>
導千牛將軍降立於輅右車駕動千牛將軍夾輅而趨<lb/>
<pb n="KR2m0023_WYG_106-2b"/>
大樂正令奏采茨之樂入門樂止車駕至御幄前左輔<lb/>
奏請皇帝降輅乘輿<hi>若乘輦即奏云降輦乘輿</hi>皇帝降輅乘輿以入<lb/>
禮部郎中奏解嚴通事舍人承㫖勅羣官各還次將士<lb/>
各還其所<lb/>
　　　紫宸殿受賀<lb/>
前期殿中監帥其屬尚舍設御座於紫宸殿當中南向<lb/>
又於殿後設御閤如儀儀鸞司設文武百僚次於殿門<lb/>
之外隨地之宜其日禮畢車駕還内管軍臣僚東上閤<lb/>
<pb n="KR2m0023_WYG_106-3a"/>
門官引駕詣紫宸殿後閤文武百僚並常服入就次少<lb/>
頃東上閤門御史臺分引詣殿下立班東上閤門附内<lb/>
侍進班齊牌皇帝常服出升御座鳴鞭禁衛奏聖躬萬<lb/>
福次舍人揖管軍官臣僚等並行門躬贊再拜管軍臣<lb/>
僚以下皆再拜班首奏聖躬萬福舍人引班首出班俛<lb/>
伏跪致詞訖俛伏興退復位舍人揖躬贊再拜管軍臣<lb/>
僚以下皆再拜三稱萬歳内侍詣御座前承㫖退降階<lb/>
西向宣荅訖舍人贊再拜管軍臣僚以下皆再拜三稱<lb/>
<pb n="KR2m0023_WYG_106-3b"/>
萬歳舍人贊各祗候管軍臣僚詣殿下侍立行門外左<lb/>
右立次太史局官再拜奏聖躬萬福出班躬身奏祥瑞<lb/>
氣退復位舍人揖躬贊再拜太史局官再拜贊祗候太<lb/>
史局官東出次舍人揖樞宻以下躬舍人當殿通某官<lb/>
姓名以下起居稱賀轉身於班前西向立舍人贊再拜<lb/>
樞宻以下皆再拜搢笏舞蹈三稱萬歳又再拜班首不<lb/>
離位奏聖躬萬福又再拜舍人引班首出班俛伏跪致<lb/>
詞訖俛伏興退復位舍人揖躬贊再拜樞宻以下皆再<lb/>
<pb n="KR2m0023_WYG_106-4a"/>
拜搢笏舞蹈三稱萬歳又再拜東上閤門官當殿北向<lb/>
承㫖退西向稱有制樞宻院以下再拜宣荅訖復位舍<lb/>
人贊再拜樞宻以下皆再拜搢笏舞蹈三稱萬歳又再<lb/>
拜樞宻直學士升殿侍<hi>並升西階</hi>知客省事以下殿廷東侍<lb/>
立分班出舍人禮直官揖宰臣以下躬舍人當殿<lb/>
通文武百官宰臣姓名以下起居稱賀<hi>三公通某官</hi>舍人揖<lb/>
班首以下横行北向<hi>學士待制兩省官將軍仍舊相向立</hi>稱賀如上儀<hi>唯典</hi>
<hi>儀贊拜樞宻詣御座前丞檻東稱有制宣荅</hi>賀訖宰臣執政官升殿東西相<lb/>
<pb n="KR2m0023_WYG_106-4b"/>
向立<hi>宰臣執政官陞東階中書侍郎升西階</hi>樞宻直學士下殿餘官以次<lb/>
退皇帝降坐鳴鞭殿上侍立官以次退<lb/>
　　　宣德門肆赦<lb/>
前期殿中監帥其屬尚舍張設宣德門之内外又設御<lb/>
座於前楹當中南向又設御幄於後東上閤門設捧赦<lb/>
書儀物於御座之東稍南儀鸞司設文武百僚次於樓<lb/>
前隨地之宜八作司設雞竿於御街之東稍北大晟府<lb/>
設鉦鼓一於宫架之西稍北東向其日刑部大理寺開<lb/>
<pb n="KR2m0023_WYG_106-5a"/>
封府以囚徒集於仗後東上閤門御史臺太常寺設文<lb/>
武百官位於樓下皇帝御紫宸殿受賀畢少頃乘輦升<lb/>
宣德門至御閤東降輦歸御閤簾降内侍進呈赦書東<lb/>
上閤門官於樓下<hi>二員於樓上祗應</hi>禮直官通事舍人分司三<lb/>
公親王以下詣樓前分班立定左輔樞宻升詣御座之<lb/>
東翰林學士承㫖一人升詣御座之西俱南向立<hi>翰林學士</hi>
<hi>承㫖闕即翰林學士</hi>次引禮部侍郎奏請中嚴少頃又奏外辦降<lb/>
復本班簾卷大樂正令撞黄鐘之鐘右五鐘皆應乾安<lb/>
<pb n="KR2m0023_WYG_106-5b"/>
之樂作内侍索扇扇合皇帝出御閤臨軒即御座樓下<lb/>
鳴鼔簾卷内侍贊扇開樂止侍御如常儀禮直官通事<lb/>
舍人分引三公親王以下横行北向立定<hi>學士待制兩省官將軍仍</hi>
<hi>舊相向立</hi>典儀曰再拜在位官皆再拜分班東西相向樓下<lb/>
舍人詣樓前北向立左輔詣御座前承㫖退稍前西向<lb/>
宣曰奉勅立金雞退復位樓下舍人應喏趨詣文武班<lb/>
南北向揖訖東向宣曰奉勅立金雞宣付所司退復位<lb/>
金雞初立大晟府撃鼓每擊鼔投一杖囚集鼓聲止初<lb/>
<pb n="KR2m0023_WYG_106-6a"/>
宣立金雞即擊鼓立金雞訖即止更不投杖樓上降赦<lb/>
書閤門受以置於案承受二人舉案於東偏門之西南<lb/>
舍人二員對捧東上閤門官揖引至班心北向揖稱宣<lb/>
付門下省退詣案西東向立引門下侍郎詣案南北向<lb/>
搢笏跪閤門捧赦書以授門下侍郎門下侍郎受訖執<lb/>
笏俛伏興舍人捧案退置於樓下近北訖歸本班東<lb/>
上閤門官還侍立位次引門下侍郎捧赦書詣班前北<lb/>
向俛伏跪奏制書請付外施行<hi>制書權付禮直官</hi>奏訖俛伏興<lb/>
<pb n="KR2m0023_WYG_106-6b"/>
躬身北向次引左輔御座前承㫖退西向宣曰制可退<lb/>
復位門下侍郎稱宣付班首稍西東向立次引班首相<lb/>
向各俛伏跪門下侍郎搢笏捧制書以授班首班首受<lb/>
訖執笏俛伏興捧歸位以付舍人舍人跪受付提㸃承<lb/>
受啟付訖復授舍人舍人捧制書折方行至班心近南<lb/>
西向又折方北向立東上閤門官一員並捧制書舍人<lb/>
於左省班後請宣制立<hi>起居郎舍人一員</hi>舍人宣曰有制典儀<lb/>
曰再拜在位官皆再拜舍人宣制至咸赦除之獄吏詣<lb/>
<pb n="KR2m0023_WYG_106-7a"/>
班南北向躬稱脫枷訖奏聖躬萬福三稱萬歳以罪人<lb/>
過宣制訖樓上舍人贊樞宻院官左輔翰林學士承㫖<lb/>
曲賀再拜<hi>樓上閤門官不拜</hi>東上閤門官歸侍立位舍人捧制<lb/>
書詣班首前東向立搢笏跪以制書授班首班首授訖<lb/>
舍人執笏退復侍立位禮直官次引刑部尚書詣班首<lb/>
前東向搢笏跪班首搢笏以制書授刑部尚書刑部尚<lb/>
書受訖執笏以制書加於笏上以授所司歸本班禮直<lb/>
官通事舍人引三公親王以下及應横行官就北向位<lb/>
<pb n="KR2m0023_WYG_106-7b"/>
立定典儀曰再拜在位官皆再拜禮直官通事舍人引<lb/>
班首稍前俛伏跪致祠訖俛伏興典儀曰再拜在位官<lb/>
皆再拜搢笏舞蹈三稱萬歳又再拜東上閤門官詣樓<lb/>
前承㫖退於班首前西向稱有制典儀曰再拜在位者<lb/>
皆再拜東上閤門官宣荅訖歸侍立位典儀曰再拜在<lb/>
位官皆再拜舞蹈三稱萬歳又再拜禮直官通事舍人<lb/>
引三公親王以下分東西班叙位禮直官引左輔詣御座<lb/>
前奏禮畢退復位内侍索扇扇合大樂正令撞㽔賔之<lb/>
<pb n="KR2m0023_WYG_106-8a"/>
鐘左五鐘皆應乾安之樂作簾降皇帝降座還御幄樂<lb/>
止樓上鳴鞭舍人詣樓前北向承㫖四色官喏舍人北<lb/>
向稱奉勅放仗四色官趨至班南宣曰奉勅放仗百僚<lb/>
再拜退宣詞令舍人樓下宣勞將士訖退<hi>賜茶酒拽馬隊並如儀</hi>
　<lb/>
　<lb/>
　<lb/>
　<lb/>
<pb n="KR2m0023_WYG_106-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷三十四</head> <lb/>
    <p>
<pb n="KR2m0023_WYG_040-1a"/>
欽定四庫全書<lb/>
　政和五禮新儀卷三十四<lb/>
　　吉禮<lb/>
　　　宗祀上帝儀<hi>有司行事</hi>
　　　　時日<lb/>
　　　　齋戒<lb/>
　　　　奏告<lb/>
　　　　陳設<lb/>
<pb n="KR2m0023_WYG_040-1b"/>
　　　　省牲器<lb/>
　　　　奠玉幣<lb/>
　　　　進熟<lb/>
　　　　望燎<lb/>
　　　時日<lb/>
太常寺預於隔季以季秋擇日祀上帝于端誠殿關太<lb/>
史局太史局擇日報太常寺參酌訖具時日散告<lb/>
　　　齋戒<lb/>
<pb n="KR2m0023_WYG_040-2a"/>
前祀十日受誓戒於尚書省其日五鼓賛者設位版於<lb/>
公相㕔下初獻在左刑部尚書在右並南向亞終獻位<lb/>
於其南稍東北向西上監察御史位於其西稍北東向<lb/>
戸部兵部工部尚書大司樂光禄卿大樂令光禄丞位<lb/>
於其南稍西北向東上<hi>大樂令光禄丞位皆稍却</hi>奉禮恊律郎太祝<lb/>
郊社太官令位於其東西上北向質明賛者引行事執<lb/>
事者就位立定禮直官引初獻降階就位禮直官賛揖<lb/>
在位者對揖訖初獻搢笏讀誓文云某月某日季秋大<lb/>
<pb n="KR2m0023_WYG_040-2b"/>
享明堂祀上帝各揚其職不共其事國有常刑讀訖執<lb/>
笏禮直官賛奉禮恊律郎太祝郊社太官令先退餘官<lb/>
對拜乃退散齋七日治事如故宿於正寢不弔喪問疾<lb/>
作樂判書刑殺文書决罰罪人及與穢惡致齋三日<hi>光禄</hi>
<hi>卿丞太官令齋三日</hi>二日於本司<hi>無本司者於太常齋舎質明至齋所</hi>准祀事得行<lb/>
其餘悉禁前祀一日質明俱赴祠所齋宫官給酒饌與<lb/>
祀之官已齋而闕者通攝行事<lb/>
　　　奏告<lb/>
<pb n="KR2m0023_WYG_040-3a"/>
前祀二日奏告神宗皇帝室如常告之儀<lb/>
　　　陳設<lb/>
前祀三日儀鸞司設行執事官次於端誠殿之東偏門<lb/>
外隨地之宜設饌幔於端誠殿門外前二日光禄牽牲<lb/>
詣祠所前一日郊社令帥其屬掃除殿之内外太常設<lb/>
神位席太史設神位版於殿上<hi>凡設神位版皆郊社令監視</hi>太常設<lb/>
祭器<hi>凡設祭器皆藉以席籩豆又加巾蓋</hi>以俟告潔<hi>既畢權徹</hi>光禄陳牲於東<lb/>
偏門外之北西向祝史各位於牲後太常設省牲位於牲<lb/>
<pb n="KR2m0023_WYG_040-3b"/>
北三獻官在西東向戸部兵部工部尚書大司樂光禄<lb/>
卿大樂令光禄丞奉禮恊律郎太祝郊社太官令在東<lb/>
西向俱北上<hi>凡設大樂令以下位皆稍却</hi>監察御史於戸部尚書之<lb/>
北少絶光禄陳禮饌於東偏門外南向太常設省饌位<lb/>
版於禮饌之南三獻官在南北向西上監察御史在西<lb/>
東向戸部兵部工部尚書大司樂光禄卿大樂令光禄<lb/>
丞奉禮恊律郎太祝郊社太官令在東西向北上大晟<lb/>
設登歌之樂於殿上稍南北向又設官架於殿廷内立<lb/>
<pb n="KR2m0023_WYG_040-4a"/>
舞表於鄼綴之間祀日丑前三刻禮直官賛者諸司職<lb/>
掌各服其服太常設神位席太史設神位版上帝位于<lb/>
端誠殿上北方南向神宗皇帝位于端誠殿上東方西<lb/>
向俱席以莞太常陳玉於神位之右<hi>玉以蒼璧盛以匣燔玉用珉</hi>禮<lb/>
神之玉奠於神前燔玉加於幣<hi>配位不用玉</hi>陳幣篚各於神<lb/>
位之左<hi>幣以蒼</hi>祝版各於神位之右置於坫次設祭器光<lb/>
禄實之每位各左十有二籩為三行以右為上<hi>第一行形鹽在</hi>
<hi>前魚鱐糗餌粉餈次之第二行榛寔在前乾棗乾桃乾䕩次之第三行菱在前芡栗鹿脯次之</hi>右十有二豆<lb/>
<pb n="KR2m0023_WYG_040-4b"/>
為三行以左為上<hi>第一行芹菹在前筍菹葵菹菁菹次之第二行韮菹在前酏食魚醢醯醢</hi>
<hi>次之第三行豚拍兔醢在前鹿臡酏食次之</hi>俎三二於籩前為二重以北為<lb/>
上<hi>第一重實以牛腥七體兩髀兩肩兩脅並脊兩髀在兩端兩肩兩脅次之脊在中第二重實以羊腥七體其載</hi>
<hi>如牛若配位即以東為上</hi>一在豆前<hi>實以豕腥七體其載如羊</hi>又爼六在豆右為二<lb/>
重以北為上<hi>第一重一實以牛腥腸胃肺離肺一在上端刌肺三次之腸三胃三又次之一實以</hi>
<hi>羊腥腸胃肺其載如牛一實以豚腥膚九皆横載第二在重一實以牛熟腸胃肺一實以豕熟膚其載如腥皆牛</hi>
<hi>左羊在中豕在右若配位即以東為上</hi>豋一在籩豆間<hi>實以大羮</hi>槃一在豋前<lb/>
<hi>實以毛血</hi>簠二簋二在籩豆外簠在左簋在右<hi>簠實以稻粱粱在稻前簋</hi>
<pb n="KR2m0023_WYG_040-5a"/>
<hi>實以黍稷稷在黍前</hi>設太尊五山尊五為二重在殿上東南隅北<lb/>
向西上<hi>配位設於正位酒尊之東</hi>太尊在前皆有坫加勺冪為酌尊<lb/>
<hi>太尊一實明水為上尊一實以泛齊代以供内法酒初獻官酌之山尊一實明水為上尊餘實以醴齊代以祠</hi>
<hi>祭法酒亞獻酌之</hi>又設太尊二山尊二于神位前<hi>太尊一實泛齊山尊一實醴齊</hi>
<hi>各以一尊實明水</hi>著尊二犧尊二象尊二壺尊六在下<hi>著尊一實盎齊犧尊</hi>
<hi>一實醍齊象尊一實沉齊各以一尊實明水壺尊三實𤣥酒三實三酒明水𤣥酒皆在上</hi>俱北向西<lb/>
上加冪五齊三酒皆設而不酌太常設燭於神位前又<lb/>
設俎六於饌幔内洗二於殿庭東堦之東南北向南直<lb/>
<pb n="KR2m0023_WYG_040-5b"/>
東霤<hi>盥洗在東爵洗在西</hi>罍在洗東加勺篚在洗西南肆實以巾<lb/>
<hi>若爵洗之篚則又實以爵加玷</hi>執罍篚者各位於其後又設揖位於東<lb/>
偏門之外如省牲位<hi>唯不設光禄卿丞位</hi>積柴於燎壇設望燎位<lb/>
於殿庭東階下三獻官在北南向西上監察御史在西<lb/>
東向戸部兵部工部尚書大司樂奉禮協律郎太祝<lb/>
郊社令在東西向北上又設三獻官席位於殿下東階<lb/>
之稍南西向南上戸部兵部工部尚書又於其南少絶<lb/>
西向北上監察御史席位於殿庭之南奉禮郎太祝郊<lb/>
<pb n="KR2m0023_WYG_040-6a"/>
社太官令位於其後大司樂大樂令席位於監察御史<lb/>
之東恊律郎位於其後光禄卿席位於大司樂之東俱<lb/>
北向西上又設監察御史位於殿上前楹之西東向<lb/>
奉禮郎太祝郊社令在東西向北上大樂令在樂虡北<lb/>
太官令於酌尊所俱北向恊律郎位二一於殿上前楹<lb/>
間稍西一於宫架之西北俱東向大司樂位于宫架北<lb/>
北向<lb/>
　　　省牲器<lb/>
<pb n="KR2m0023_WYG_040-6b"/>
前祀一日行事執事官集初獻齋所肄儀太祝習讀祝<lb/>
文視玉幣及神位版訖並赴端誠殿東偏門外次禮直<lb/>
官賛者分引行事執事官詣偏門外省牲器位<hi>凡初獻行事禮</hi>
<hi>直官引餘官皆賛者引</hi>立定禮直官賛揖次引大司樂入行樂架<lb/>
次引監察御史升自西階<hi>凡行事執事官升降皆自西階</hi>視滌濯執事<lb/>
官舉冪曰㓗降復位禮直官稍前曰告㓗畢請省牲太<lb/>
祝出班廵牲一匝詣初獻前北向躬曰充退復位光禄<lb/>
丞出班廵牲一匝詣初獻前北向躬曰腯退復位禮直<lb/>
<pb n="KR2m0023_WYG_040-7a"/>
官賛者省牲畢請詣省饌位揖訖引行事執事官各就<lb/>
位立定禮直官賛揖所司省饌畢禮直官賛省饌畢揖<lb/>
訖俱還齋所光禄丞太祝以次牽牲詣厨授太官令次<lb/>
引監察御史詣厨省鼎鑊視祭器滌溉恊律郎展視樂<lb/>
器乃還齋所未後一刻太官令帥宰人以鸞刀割牲祝<lb/>
史以槃取毛血各置於饌所遂烹牲晡後郊社令帥其<lb/>
屬掃除壇之内外訖還齋所<lb/>
　　　奠玉幣<lb/>
<pb n="KR2m0023_WYG_040-7b"/>
祀日丑前五刻<hi>行事用丑時七刻</hi>初獻以下並赴端誠殿東偏<lb/>
門外各就次郊社令先入視設神位版訖退樂正帥工<lb/>
人二舞入就位<hi>登歌工人俟監察御史㸃閱訖升西階各就位</hi>次太官令帥其<lb/>
屬實饌具畢次引光禄卿入詣殿庭南席位北向立賛<lb/>
者曰再拜光禄卿再拜升殿㸃視饌畢次引監察御史<lb/>
升殿㸃閲陳設糾察不如儀者<hi>凡㸃視㸃閲皆先詣正位</hi>光禄卿退<lb/>
還齋所餘官各服祭服次引行事執事官各就東偏門<lb/>
外揖位立定禮直官賛揖次引太司樂大樂令恊律郎<lb/>
<pb n="KR2m0023_WYG_040-8a"/>
先入就殿庭席位北向立賛者曰再拜大司樂以下皆<lb/>
再拜各就位次引監察御史奉禮郎太祝郊社太官令<lb/>
入就殿庭席位北向立次引初獻官户部兵部工部尚<lb/>
書亞終獻俱入就殿庭席位西向立定禮直官稍前賛<lb/>
有司謹請行事恊律郎跪俛伏舉麾興工皷柷宫架作<lb/>
景安之樂帝臨嘉至之舞六成偃麾戞敔樂止<hi>凡樂皆恊律郎</hi>
<hi>跪俛伏舉麾興工皷柷而後作偃麾戞敔而止</hi>太常升烟燔牲首賛者曰再拜<lb/>
在位者皆再拜次引監察御史奉禮郎太祝郊社太官<lb/>
<pb n="KR2m0023_WYG_040-8b"/>
令升殿各就位立定<hi>太官令就正位酌尊所</hi>次引初獻詣盥洗位<lb/>
官架正安之樂作<hi>初獻升降行止皆作正安之樂</hi>至洗位北向立搢笏<lb/>
盥手帨手執笏升殿樂止登歌樂作詣上帝神位前北<lb/>
向立樂止登歌嘉安之樂作搢笏跪次引奉禮郎搢笏<lb/>
西向跪執事者以玉幣授奉禮郎奉禮郎奉玉幣授初<lb/>
獻訖執笏興先詣神宗皇帝神位前北向立初獻受玉<lb/>
幣奠訖執笏俛伏興再拜訖樂止次引初獻詣神宗皇<lb/>
帝神位前東向立<hi>酌獻詣酌位准此</hi>奠幣如上儀<hi>惟登歌作就安之樂</hi>樂<lb/>
<pb n="KR2m0023_WYG_040-9a"/>
止奉禮郎引復位初獻將降階登歌樂作降階樂止宫<lb/>
架樂作復位樂止<lb/>
　　　進熟<lb/>
祀日有司設鼎六於神厨各在鑊右光禄卿帥進饌者<lb/>
詣厨以匕升牛于鑊實于一鼎<hi>肩臂臑肫胳正脊一直脊一横脊一長脅一短</hi>
<hi>脅一代脅一皆二骨以並</hi>次升羊如牛實于一鼎次升豕如羊實于一<lb/>
鼎<hi>正配位各實牛羊豕鼎一</hi>皆設扃幂祝史對舉入設於饌幔内俟<lb/>
初獻既升奠玉幣入陳於殿庭西階下北向東上祝史抽<lb/>
<pb n="KR2m0023_WYG_040-9b"/>
扃委于鼎右除幂初鼎序入有司執匕及俎以從至西<lb/>
階下各設于鼎西南肆匕加于鼎光禄以匕升牛載于<lb/>
一俎<hi>肩臂臑在上端肫胳在下端脊脅在中</hi>次升羊如牛載于一俎次升<lb/>
豕如羊載于一俎<hi>正配位各設牛羊豕俎一</hi>鼎先退次引戸部兵部<lb/>
工部尚書詣西階之下搢笏奉俎<hi>戸部奉牛兵部奉羊工部奉豕</hi>升殿<lb/>
宫架豊安之樂作詣上帝神位前北向跪奠先薦牛次<lb/>
薦羊又薦豕各執笏俛伏興有司設于豆右腸胃膚之<lb/>
前<hi>牛在左羊在中豕在右</hi>次詣神宗皇帝神位前東向奉俎如上<lb/>
<pb n="KR2m0023_WYG_040-10a"/>
儀訖樂止俱降復位初奠爼訖引太祝取菹擩於醢祭於豆<lb/>
間三又黍稷肺祭如初俱藉以茅退復位次引初獻再<lb/>
詣盥洗位宫架樂作至洗位北向立搢笏盥手帨手執<lb/>
笏詣爵洗位搢笏洗爵拭爵以授執事者執笏升殿樂<lb/>
止登歌樂作詣正位酌尊所西向立樂止登歌嘉安之<lb/>
樂作執事者以尊授初獻搢笏執爵執尊者舉幂太官<lb/>
令酌太尊之泛齊訖先詣配位酌尊所北向立初獻以<lb/>
爵授執事者執笏詣上帝神位前北向立搢笏跪執事<lb/>
<pb n="KR2m0023_WYG_040-10b"/>
者以爵授初獻執爵祭酒三祭于茅苴奠爵執笏俛伏<lb/>
興少立樂止次引太祝於神位前東向搢笏跪讀祝文<lb/>
讀訖執笏興先詣神宗皇帝神位前南向立初獻再拜次<lb/>
詣神宗皇帝神位前酌獻並如上儀<hi>惟登歌作徳安之樂</hi>樂止太<lb/>
官令復詣正位酌尊所太祝復位初獻將降階登歌樂<lb/>
作降階樂止宫架樂作復位樂止文舞退武舞進宫架<lb/>
正安之樂作舞者立定樂止次引亞獻詣盥洗位北向<lb/>
立搢笏盥手帨手執笏詣爵洗位北向立搢笏洗爵拭<lb/>
<pb n="KR2m0023_WYG_040-11a"/>
爵以授執事者執笏升殿詣正位酌尊所西向立宫架<lb/>
作文安之樂神娯錫羡之舞執事者以爵授亞獻亞獻<lb/>
搢笏執爵執尊者舉幂太官令酌山尊之醴齊訖先詣<lb/>
配位酌尊所北向立亞獻以爵授執事者執笏詣上帝<lb/>
神位前北向立搢笏跪執事者以爵授亞獻亞獻執爵<lb/>
祭酒三祭于茅苴奠爵執笏俛伏興再拜次詣神宗皇<lb/>
帝神位前行禮並如上儀訖樂止降復位次引終獻詣<lb/>
洗及升殿行禮並如亞獻之儀降復位次引太祝徹籩豆<lb/>
<pb n="KR2m0023_WYG_040-11b"/>
<hi>籩豆各一少移故處</hi>登歌肅安之樂作卒徹樂止次引郊社令束<lb/>
茅訖俱復位禮直官曰賜胙賛者承傳曰賜胙再拜在<lb/>
位者皆再拜送神宫架景安之樂作一成止<lb/>
　　　望燎<lb/>
初景安之樂畢引三獻官戸部兵部工部尚書詣望燎<lb/>
位宫架樂作至位樂止有司各詣神位前取玉幣祝版<lb/>
饌物及牲之左髀束茅置於燎壇次引監察御史大司<lb/>
樂太樂令奉禮郎恊律郎太祝郊社令詣望燎位立定<lb/>
<pb n="KR2m0023_WYG_040-12a"/>
禮直官曰可燎火燎半柴次引初獻以下詣東偏門外<lb/>
揖位禮直官賛禮畢揖訖退太官令帥其屬徹禮饌次<lb/>
引監察御史升殿監視收徹訖還齋所光禄卿以胙奉<lb/>
進監察御史就位展視光禄卿望闕再拜乃退<lb/>
　<lb/>
　<lb/>
　<lb/>
　<lb/>
<pb n="KR2m0023_WYG_040-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　政和五禮新儀卷三十四<lb/>
</p>
<p>
</p>
  </div>
</body>
</text>
</TEI>
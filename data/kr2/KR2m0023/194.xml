<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>政和五禮新儀卷一百八十八</head> <lb/>
    <p>
<pb n="KR2m0023_WYG_194-1a"/>
欽定四庫全書<lb/>
　政和五禮新儀卷一百八十八<lb/>
　　嘉禮<lb/>
　　　册皇后儀二<lb/>
　　　皇后受册<lb/>
前一日有司於穆清殿設皇后座於中間南向又設皇<lb/>
后東西房於座之左右稍北又設東西閤於殿後之左<lb/>
右又設皇后受册位於殿庭階間北向又設寳位四其<lb/>
<pb n="KR2m0023_WYG_194-1b"/>
二在殿東階之東西向其二在殿西階之西東向又設<lb/>
内命婦妃嬪以下次於庭之左右司樂展宫架之樂於<lb/>
殿庭設麾於殿上西階之西東向又於殿門外設册寳<lb/>
幄次二量地之宜又設行事官及外命婦次於門之左<lb/>
右其日兵部於穆清殿門外皇城裏角門内外設皇后<lb/>
黄麾仗左右排列如儀所司設册寳使副位於門外西<lb/>
向北上内侍又於其南少退又設舉册寳案位於使副<lb/>
之前北向又設内給事位於北廂南向又設内謁者監<lb/>
<pb n="KR2m0023_WYG_194-2a"/>
位於其東南西向司賛設内命婦及内官非俱奉者陪<lb/>
列之位於受册正殿之庭東廂西靣重行北上又設内<lb/>
命婦等朝位於殿庭道東重行北向西上又設外命婦<lb/>
朝位於殿庭東道之左内近南每等重行異位北向又<lb/>
設司賛位於東階東南階典賛二人在南少退俱西向<lb/>
質帥樂女工人先入就位典樂升就舉麾位司賛帥典<lb/>
賛就殿庭位外命婦各就門外次皇后常服乗龍飾肩<lb/>
輿<hi>肩輿謂擔子下准此</hi>至穆清後殿西閤内命婦等應陪列位各<lb/>
<pb n="KR2m0023_WYG_194-2b"/>
服其服奉從至閤訖各入次以俟册寳至殿門外幄次<lb/>
應行事官並次内侍版奏皇后中嚴應行事官各就門<lb/>
外位立定持節者立於册使之左少退内外引命婦各<lb/>
就陪列位内侍又版奏外辦皇后首餙褘衣司言引上<lb/>
宫上宫引皇后出典樂舉麾坤安之樂作<hi>凡樂皆典樂舉麾上鼔祝</hi>
<hi>而后作偃麾戞敔而後止</hi>皇后出自西房至殿上中間南向立定樂<lb/>
止禮直官通事舍人引册使副就内給事前北向跪稱<lb/>
册使姓某副使姓某奉制授皇后偹物典册俛伏興復<lb/>
<pb n="KR2m0023_WYG_194-3a"/>
位内給事入詣皇后前北向跪奏訖俛伏興退又内侍<lb/>
進詣册使前東向跪受册以授内謁者監册使退復位<lb/>
又副使以寳授内侍如上儀訖内謁者監及𬋩勾内臣<lb/>
等持册寳入殿門内侍從之以次入詣殿庭置册寳於<lb/>
西階之西東向位册寳初入門宜安之樂作至位樂止<lb/>
内侍賛引皇后降自東階至庭中北向位皇后初行承<lb/>
安之樂作至位樂止内侍跪取册入内侍跪取寳進立<lb/>
於皇后之右少前西向司言司寳二員進立於皇后之<lb/>
<pb n="KR2m0023_WYG_194-3b"/>
左少前東向又内侍稱有制内侍賛再拜皇后再拜内<lb/>
侍宣册訖内侍又賛再拜皇后再拜内侍奉册進授皇<lb/>
后皇后受訖以授司寳司言司寳置册寳於東階之東<lb/>
西向位皇后初受册寳成安之樂作受訖樂止又内侍<lb/>
賛再拜皇后再拜表謝如别儀册使副退詣文德殿庭<lb/>
横街南道東北向西上交中書令立於册使東北西向<lb/>
册使等再拜復命曰奉制授皇后備物典册禮畢又再<lb/>
拜中書令奉文册使等退<lb/>
<pb n="KR2m0023_WYG_194-4a"/>
　　　皇后表謝<lb/>
皇后受册畢内侍賛再拜皇后再拜内侍以謝表授皇<lb/>
后内侍以案少前皇后置表案上内侍賛再拜皇后再<lb/>
拜内侍奉表以聞内侍詣皇后前跪奏稱禮畢俛伏興<lb/>
受賀如别儀<lb/>
　　　皇后受内外命婦賀<lb/>
皇后受册表謝訖内侍跪奏禮畢司言引尚官尚官引<lb/>
皇后升皇后座皇后初行和安之樂作即座南向司寳<lb/>
<pb n="KR2m0023_WYG_194-4b"/>
奉寳至於庭前樂止司賔引内命婦陪列位者以次進<lb/>
就北向位班首初行典樂舉麾惠安之樂作至位樂止<lb/>
司賛曰再拜典賛承傳内命婦皆再拜司賔引班首詣<lb/>
西階升樂作至階樂止進當皇后座前北向躬致詞稱<lb/>
賛降自階樂作至位樂止司賛曰再拜典賛承傳内命<lb/>
婦等皆再拜司舍前承令降自西階詣内命婦前西北<lb/>
東向稱令㫖内命婦等以下皆再拜宣令㫖訖司賛曰<lb/>
再拜典賛承傳在位者皆再拜司賔以次引内命婦還<lb/>
<pb n="KR2m0023_WYG_194-5a"/>
宫班首初行樂作出門樂止内侍引外命婦出次至殿<lb/>
門司寳引詣東向位班首初入門咸安之樂作至位樂<lb/>
止立定司賛曰再拜典賛承傳外命婦皆再拜訖司賔<lb/>
引班首進升階奏賀復位再拜樂作至位樂止及宣令<lb/>
再拜等皆如内命婦之儀訖司賔引外命婦以次出班<lb/>
首初行樂作出門樂止内侍詣皇后前跪奏稱禮畢俛<lb/>
伏興皇后降座徴安之樂作入東房樂止歸閣㤗安之<lb/>
樂作至閣樂止女工人退㑹外命婦如别儀<lb/>
<pb n="KR2m0023_WYG_194-5b"/>
　　　皇后㑹外命婦<lb/>
皇后受内外命婦賀禮畢皇后更常服内使承令宣外<lb/>
命婦入皇后升座㑹外命婦並如宫中常儀㑹畢司賔<lb/>
引外命婦降階横行北上司賛曰再拜興賛承傳在位<lb/>
者皆再拜訖以次出皇后還宫<lb/>
　<lb/>
　<lb/>
　政和五禮新儀卷一百八十八<lb/>
</p>
<p>
</p>
  </div>
</body>
</text>
</TEI>
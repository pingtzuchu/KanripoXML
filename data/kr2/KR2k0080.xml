<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>海塘録巻一</head> <lb/>
    <p>
<pb n="KR2k0080_WYG_001-1a"/>
欽定四庫全書<lb/>
　海塘録巻一<lb/>
　　　　　　　　　　　内閣中書翟均廉撰<lb/>
　疆域<lb/>
<pb n="KR2k0080_WYG_001-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_001-2b"/>
　　杭州海塘自海寧止然其海非大洋也仁和以西<lb/>
　　稱江仁和以東稱海江之廣不過十餘里即海寧<lb/>
　　之海亦不過數十里苐龕赭兩山夾峙於江海之<lb/>
　　處潮水由廣入隘奔騰衝擊上激塘身下搜塘底<lb/>
　　其危險較濱臨大海者加甚焉省城多山迤東四<lb/>
　　十里為仁和之翁家埠向以水流沙活止築草塘<lb/>
　　抵禦自翁家埠起五十里至海寧城又五十里至<lb/>
　　尖山舊皆壘土鑲石一綫危堤綿亘一萬數千餘<lb/>
<pb n="KR2k0080_WYG_001-3a"/>
　　　丈受朝夕兩潮衝擊此唐宋以來葺治相仍所不<lb/>
　　　廢也<lb/>
　　國朝<lb/>
列聖訏謨軫念海塘勤恤民隠不惜重帑以成經乆之圖<lb/>
　皇上纘承<lb/>
祖武旰食宵衣厪念海隅黎庶<lb/>
　特以江流未循故道<lb/>
　時勤玉輅<lb/>
<pb n="KR2k0080_WYG_001-3b"/>
　親歴海壖咨度指示定議加築柴塘増置坦水<lb/>
　聖謨廣逺至詳至備行見海若效靈安瀾底績數百里<lb/>
　　　海隄鞏若盤石焉誠萬世無疆之利賴也<lb/>
<pb n="KR2k0080_WYG_001-4a"/>
</p>
<p>
<pb n="KR2k0080_WYG_001-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_001-5b"/>
　　浙江在杭州東南源發於歙縣入嚴州桐江而衢<lb/>
　　州水自常山來與江山之水滙流至蘭溪又㑹金<lb/>
　　華之水並歸桐江入杭之富陽曰富春江波平而<lb/>
　　塘易固故隄防猶緩至錢塘則曰錢塘江水激而<lb/>
　　駛葢江水從西南來過仁和而入海海潮從東北<lb/>
　　至趨錢塘以滙江江猶狹而海廣濶沖激時虞不<lb/>
　　免又近在省城西南稍有潰決則浸入内地故江<lb/>
　　塘之重與海塘等隄防之設上稽史志自漢華信<lb/>
<pb n="KR2k0080_WYG_001-6a"/>
　　　議築防海大塘而吳越捍江塘繼之暨乎宋明代<lb/>
　　　有修築及我<lb/>
　聖朝屢<lb/>
　敇大臣營度建塘修䕶不惜帑金而<lb/>
聖祖仁皇帝臨幸錢塘<lb/>
親洒御書照耀江浦至我<lb/>
　皇上丕承<lb/>
祖武省方幸浙遍閲諸塘諦察江溜形勢指示精詳自是<lb/>
<pb n="KR2k0080_WYG_001-6b"/>
　　三折恬波<lb/>
　聖澤之長與江流俱永矣<lb/>
<pb n="KR2k0080_WYG_001-7a"/>
</p>
<p>
<pb n="KR2k0080_WYG_001-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_001-8b"/>
　　引河即中小亹中間所濬之河也江海之門戸有<lb/>
　　三在龕赭兩山之間者為南大亹在禪機山之北<lb/>
　　河莊山之南者為中小亹河莊山之北海寧海塘<lb/>
　　之南為北大亹水勢南徙賴有紹郡龕常諸山捍<lb/>
　　衞其患猶輕水勢北徙則直逼仁和海寧塘身為<lb/>
　　害最劇惟中小亹適當南北兩岸之中江水海潮<lb/>
　　若由此出入兩岸得資鞏固前總督滿保巡撫朱<lb/>
　　軾㑹勘開濬潮過即淤迄無成效雍正十一年副<lb/>
<pb n="KR2k0080_WYG_001-9a"/>
　　都統隆昇等調撥滿漢員弁分段攅挖又設立専<lb/>
　　員隨時疏濬未幾復塞大學士嵇曽筠因有請停<lb/>
　　開濬之奏我<lb/>
皇上旰食宵衣厪念海隅黎庶<lb/>
特命大臣詳加閱視准令隨時斟酌相機挑挖兼用切<lb/>
　　沙之法於蜀山之南開溝引溜以順水勢又於北<lb/>
　　岸安放竹簍挑溜掛淤至乾隆十二年十一月朔<lb/>
　　江流直趨大溜全歸衝刷河身通暢此皆我<lb/>
<pb n="KR2k0080_WYG_001-9b"/>
皇上睿慮精詳至誠昭格從此江海效靈南北兩亹漲<lb/>
　　沙日積濱海生靈永無驚濤駭浪之虞矣<lb/>
<pb n="KR2k0080_WYG_001-10a"/>
</p>
<p>
<pb n="KR2k0080_WYG_001-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_001-11b"/>
　　海寧舊無土塘雍正十一年内大臣海望總督李<lb/>
　　衞以魚鱗石塘難以速成請於海寧龜山南至仁<lb/>
　　和李家村築土備塘一道離外塘或一里半里購<lb/>
　　買民地按𤱔豁糧塘高一丈二尺每丈需虚土五<lb/>
　　十五方水三旱七按方給工頂寛二丈四尺底寛<lb/>
　　五丈又恐外有石塘内有備塘雨水無從㵼洩因<lb/>
　　於最低之處築涵洞十七座以洩水石閘四座兼<lb/>
　　通舟楫又於備塘河建木橋二十六座以通行人<lb/>
<pb n="KR2k0080_WYG_001-12a"/>
　　每石閘一座金門濶八尺高一丈四尺兩邊金剛<lb/>
　　牆并前後雁翅各長四丈上鋪石為橋砌墊㵼水<lb/>
　　石閘下釘梅花樁一百十一根背搯砌塊石寛四<lb/>
　　尺條石二百三十五丈三尺五寸二分塊石二十<lb/>
　　三方七分六釐計工料銀四百四十兩有竒毎涵<lb/>
　　洞一座長五丈高三尺五寸寛四尺六寸條石六<lb/>
　　十一丈二尺五寸釘梅花抱石二樁二百九十九<lb/>
　　根前後雁翅洞身牆背共砌石七十塊計工料銀<lb/>
<pb n="KR2k0080_WYG_001-12b"/>
　　七十一兩有竒毎木橋一座高一丈二尺濶四丈<lb/>
　　八尺計五空用長三丈五六尺徑六七寸大木十<lb/>
　　株共計工料銀二十二兩有竒<lb/>
<pb n="KR2k0080_WYG_001-13a"/>
</p>
<p>
<pb n="KR2k0080_WYG_001-14a"/>
　　柴塘始康熙六十一年巡撫屠沂於朱軾請築石<lb/>
　　塘處有土活不能施石之地奏請改用柴塘其法<lb/>
　　先捆埽牛鋪底上以柴土間層加鑲頂上加培厚<lb/>
　　土高三四丈寛三四五丈不等毎長寛一丈釘底<lb/>
　　樁二根腰樁二根面樁二根於樁頭削尖簽揷柴<lb/>
　　土若地值頂衝難免抽掣之虞復於内地深釘橛<lb/>
　　樁用篾䌫帶住凡沙土浮活難築石塘之處皆用<lb/>
　　此法乾隆壬午恭逢<lb/>
<pb n="KR2k0080_WYG_001-14b"/>
皇上親歴海塘周閱形勢<lb/>
聖謨廣運指示精詳誠萬世不易之良法也<lb/>
<pb n="KR2k0080_WYG_001-15a"/>
</p>
<p>
<pb n="KR2k0080_WYG_001-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_001-16b"/>
　　　雍正十年潮勢洶湧加以上游江水驟長老沙洗<lb/>
　　　刷潮頭直逼内地<lb/>
世宗憲皇帝特命内大臣户部侍郎海望直隸總督李衞<lb/>
　　　赴浙相度機宜議於尖山起至萬家閘統建大石<lb/>
　　　塘叠奉<lb/>
恩綸雖帑金千萬不惜不可因塘外漲沙停止修築煌煌<lb/>
天語務為海隅生民謀乆逺乂安之計我<lb/>
　皇上御極<lb/>
<pb n="KR2k0080_WYG_001-17a"/>
厪懷民隠屢<lb/>
勅興修<lb/>
廟算精詳神功㡳定<lb/>
恩至渥也其築法塘身高十八層者每丈用厚一尺寛<lb/>
　　一尺二寸條石一百一十八丈三尺三寸三分石<lb/>
　　有厚薄不等以丁順間砌參差壓縫計高一丈八<lb/>
　　尺為準頂寛四尺五寸底寛一丈二尺内除収頂<lb/>
　　葢面石以及鋪底葢樁石各一層不留收分外自底<lb/>
<pb n="KR2k0080_WYG_001-17b"/>
　　上第二層至十二層每層外留収分四寸内留収<lb/>
　　分一寸又自十三層至十七層毎層外留収分三<lb/>
　　寸内留収分一寸共留収分七尺五寸底寛一丈<lb/>
　　二尺外口釘馬牙樁二路以禦潮刷樁縫中心重<lb/>
　　石之下擔負全力釘馬牙樁一路及後一路共四<lb/>
　　路毎路用樁二十根共樁八十根尚餘底空釘梅<lb/>
　　花樁七路毎路用樁一十根共樁七十根二共樁<lb/>
　　一百五十根俱一木一樁馬牙樁用圍圓一尺五<lb/>
<pb n="KR2k0080_WYG_001-18a"/>
　　寸長一丈九尺之木梅花樁用圍圓一尺四寸長<lb/>
　　一丈八尺之木塘長九層以下外砌坦水保䕶不<lb/>
　　扣錠鋦外自第十層十二層十四層十六層毎層<lb/>
　　每丈扣砌生鐵錠二個熟鐵鋦二個又収頂葢面<lb/>
　　石一層前後扣砌生鐵錠一十六個毎條石一丈<lb/>
　　用砌灰五斗每砌灰一石用汁米五升<lb/>
<pb n="KR2k0080_WYG_001-19a"/>
　　右底樁一十一路共一百五十根内馬牙樁四路<lb/>
　　計八十根每根用圍圓一尺五寸長一丈九尺梅<lb/>
　　花樁七路計七十根毎根用圍圓一尺四寸長一<lb/>
　　丈八尺<lb/>
<pb n="KR2k0080_WYG_001-20a"/>
　　右第一層寛一丈二尺俱丁砌葢於底樁之上計<lb/>
　　用折正厚一尺寛一尺二寸條石一十丈外砌做<lb/>
　　細丁石二丈五尺裏砌做粗丁石七丈五尺砌灰<lb/>
　　五石汁米二斗五升<lb/>
<pb n="KR2k0080_WYG_001-21a"/>
　　右第二層寛一丈一尺五寸外順砌内丁砌外収<lb/>
　　分四寸内収分一寸計用折正厚一尺寛一尺二<lb/>
　　寸條石九丈五尺八寸三分三釐外砌做細順石<lb/>
　　一丈裏砌做粗丁石八丈五尺八寸三分三釐砌<lb/>
　　灰四石七斗九升一合六勺汁米二斗三升九合<lb/>
　　六勺<lb/>
<pb n="KR2k0080_WYG_001-22a"/>
　　右第三層寛一丈一尺外丁砌内順砌外収分四<lb/>
　　寸内収分一寸計用折正厚一尺寛一尺二寸條<lb/>
　　石九丈一尺六寸六分七釐外砌做細丁石二丈<lb/>
　　五尺裏砌做粗順石六丈六尺六寸六分七釐砌<lb/>
　　灰四石五斗八升三合三勺汁米二斗二升九合<lb/>
　　一勺<lb/>
<pb n="KR2k0080_WYG_001-23a"/>
　　右第四層寛一丈五寸外順砌内丁砌外収分四<lb/>
　　寸内収分一寸計用折正厚一尺寛一尺二寸條<lb/>
　　石八丈七尺五寸外砌做細順石一丈裏砌做粗<lb/>
　　丁石七丈七尺五寸砌灰四石三斗七升五合汁<lb/>
　　米二斗一升八合七勺<lb/>
<pb n="KR2k0080_WYG_001-24a"/>
　　右第五層寛一丈外丁砌内順砌外収分四寸内<lb/>
　　収分一寸計用折正厚一尺寛一尺二寸條石八<lb/>
　　丈三尺三寸三分三釐三毫外砌做細丁石二丈<lb/>
　　五尺裏砌做粗順石五丈八尺三寸三釐三毫砌<lb/>
　　灰四石一斗六升六合七勺汁米二斗八合三勺<lb/>
<pb n="KR2k0080_WYG_001-25a"/>
　　右第六層寛九尺五寸外順砌内丁砌外収分四<lb/>
　　寸内収分一寸計用折正厚一尺寛一尺二寸條<lb/>
　　石七丈九尺一寸六分六釐七毫外砌做細順石<lb/>
　　一丈裏砌做粗丁石六丈九尺一寸六分六釐七<lb/>
　　毫砌灰三石九斗五升八合三勺汁米一斗九升<lb/>
　　七合九勺<lb/>
<pb n="KR2k0080_WYG_001-26a"/>
　　右第七層寛九尺外丁砌内順砌外収分四寸内<lb/>
　　収分一寸計用折正厚一尺寛一尺二寸條石七<lb/>
　　丈五尺外砌做細丁石二丈五尺裏砌做粗順石<lb/>
　　五丈砌灰三石七斗五升汁米一斗八升七合五<lb/>
　　勺<lb/>
<pb n="KR2k0080_WYG_001-27a"/>
　　右第八層寛八尺五寸外順砌内丁砌外収分四<lb/>
　　寸内収分一寸計用折正厚一尺寛一尺二寸條<lb/>
　　石七丈八寸三分三釐四毫外砌做細順石一丈<lb/>
　　裏砌做粗丁石六丈八寸三分三釐四毫砌灰三<lb/>
　　石五斗四升一合七勺汁米一斗七升七合一勺<lb/>
<pb n="KR2k0080_WYG_001-28a"/>
　　右第九層寛八尺外丁砌内順砌外収分四寸内<lb/>
　　収分一寸計用折正厚一尺寛一尺二寸條石六<lb/>
　　丈六尺六寸六分六釐六毫外砌做細丁石二丈<lb/>
　　五尺内砌做粗順石四丈一尺六寸六分六釐六<lb/>
　　毫砌灰三石三斗三升三合三勺汁米一斗六升<lb/>
　　六合六勺<lb/>
<pb n="KR2k0080_WYG_001-29a"/>
　　右第十層寛七尺五寸外順砌内丁砌外収分四<lb/>
　　寸内収分一寸計用折正厚一尺寛一尺二寸條<lb/>
　　石六丈二尺五寸外砌做細順石一丈裏砌做粗<lb/>
　　丁石五丈二尺五寸砌灰三石一斗二升五合汁<lb/>
　　米一斗五升六合二勺鑿嵌生鐵錠兩個熟鐵鋦<lb/>
　　兩個<lb/>
<pb n="KR2k0080_WYG_001-30a"/>
　　右第十一層寛七尺外丁砌内順砌外収分四寸<lb/>
　　内収分一寸計用折正厚一尺寛一尺二寸條石<lb/>
　　五丈八尺三寸三分三釐三毫外砌做細丁石二<lb/>
　　丈五尺裏砌做粗順石三丈三尺三寸三分三釐<lb/>
　　三毫砌灰二石九斗一升六合六勺汁米一斗四<lb/>
　　升五合八勺<lb/>
<pb n="KR2k0080_WYG_001-31a"/>
　　右第十二層寛六尺五寸外順砌内丁砌外収分<lb/>
　　四寸内収分一寸計用折正厚一尺寛一尺二寸<lb/>
　　條石五丈四尺一寸六分六釐六毫外砌做細順<lb/>
　　石一丈裏砌做粗丁石四丈四尺一寸六分六釐<lb/>
　　六毫砌灰二石七斗八合三勺汁米一斗三升五<lb/>
　　合四勺鑿嵌生鐵錠兩個熟鐵鋦兩個<lb/>
<pb n="KR2k0080_WYG_001-32a"/>
　　右第十三層寛六尺外丁砌内順砌外収分三寸<lb/>
　　内収分一寸計用折正厚一尺寛一尺二寸條石<lb/>
　　五丈八寸三分三釐三毫外砌做細丁石二丈五<lb/>
　　尺裏砌做粗順石二丈五尺八寸三分三釐三毫<lb/>
　　砌灰二石五斗四升一合七勺汁米一斗二升七<lb/>
　　合一勺<lb/>
<pb n="KR2k0080_WYG_001-33a"/>
　　右第十四層寛五尺七寸外順砌内丁砌外収分<lb/>
　　三寸内収分一寸計用折正厚一尺寛一尺二寸<lb/>
　　條石四丈七尺五寸外砌做細順石一丈裏砌做<lb/>
　　粗丁石三丈七尺五寸砌灰二石三斗七升五合<lb/>
　　汁米一斗一升八合八勺鑿嵌生鐵錠兩個熟鐵<lb/>
　　鋦兩個<lb/>
<pb n="KR2k0080_WYG_001-34a"/>
　　右第十五層寛五尺三寸外丁砌内順砌外収分<lb/>
　　三寸内収分一寸計用折正厚一尺寛一尺二寸<lb/>
　　條石四丈四尺一寸六分六釐六毫外砌做細丁<lb/>
　　石二丈五尺裏砌做粗順石一丈九尺一寸六分<lb/>
　　六釐六毫砌灰二石二斗八合三勺汁米一斗一<lb/>
　　升四勺<lb/>
<pb n="KR2k0080_WYG_001-35a"/>
　　右第十六層寛四尺九寸外順砌内丁砌外収分<lb/>
　　三寸内収分一寸計用折正厚一尺寛一尺二寸<lb/>
　　條石四丈八寸三分三釐三毫外砌做細順石一<lb/>
　　丈裏砌做粗丁石三丈八寸三分三釐三毫砌灰<lb/>
　　二石四升一合七勺汁米一斗二合一勺鑿嵌生<lb/>
　　鐵錠兩個熟鐵鋦兩個<lb/>
<pb n="KR2k0080_WYG_001-36a"/>
　　右第十七層寛四尺五寸外丁砌内順砌外収分<lb/>
　　三寸内収分一寸計用折正厚一尺寛一尺二寸<lb/>
　　條石三丈七尺五寸外砌做細丁石二丈五尺裏<lb/>
　　砌做粗順石一丈二尺五寸砌灰一石八斗七升<lb/>
　　五合汁米九升三合七勺<lb/>
<pb n="KR2k0080_WYG_001-37a"/>
　　右第十八層寛四尺五寸此層収頂葢面俱用做<lb/>
　　細丁砌内外不収分計用折正厚一尺寛一尺二<lb/>
　　寸條石三丈七尺五寸砌灰一石八斗七升五合<lb/>
　　汁米九升三合七勺石縫前後鑿嵌生鐵錠兩路<lb/>
　　計一十六個<lb/>
<pb n="KR2k0080_WYG_001-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_001-38b"/>
　　海寧石工之後舊有附石土塘髙低寛窄不一又<lb/>
　　經風雨淋漓漸次塌卸大學士嵇曽筠題請幫築<lb/>
　　土戧増卑培薄務使一律高寛所需土方購買備<lb/>
　　塘迤北民田挑取按𤱔給價豁糧塘内水坑用柴<lb/>
　　樁幫䕶民房佔礙給價遷移其土分别逺近乾濘<lb/>
　　計方授價復慮泥土硬燥夯硪不實潑水堅築東<lb/>
　　自寧邑尖山石塘馬頭起西至仁邑李家村止工<lb/>
　　長一萬三千九百九丈委東防同知林緒光等九<lb/>
<pb n="KR2k0080_WYG_001-39a"/>
　　十八員分段承築塘後幫寛自一丈以内至三四<lb/>
　　丈以外高自一丈以内至一丈以外塘頂之上普<lb/>
　　例加高三尺總以新舊頂寛三丈㡳寛六丈為准<lb/>
　　後建大石塘開槽築壩亦賴土戧衞䕶不患海潮<lb/>
　　内溢<lb/>
<pb n="KR2k0080_WYG_001-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_001-40b"/>
　　海鹽潮水暗長沿塘一帶又間有鐵板沙但令塘<lb/>
　　身堅固足資抵禦惟海寧東自尖山一束江水又<lb/>
　　從上順下潮與江鬬激而使高遂起潮頭斜搜横<lb/>
　　囓勢莫可當又潮退之時江水順勢汕刷茍非根<lb/>
　　脚堅厚難保無虞是以寧塘歴來修築既重塘身<lb/>
　　更重塘脚坦水但從前用塊石鋪砌雖多至三四<lb/>
　　五層不等易於潑卸以致修補頻仍終非經乆之<lb/>
　　策大學士嵇曽筠建築大石塘於繞城五百五丈<lb/>
<pb n="KR2k0080_WYG_001-41a"/>
　　二尺塘脚外鋪砌條石坦水二層裏高外低斜披<lb/>
　　而下每丈毎層寛一丈二尺下用塊石砌高上用<lb/>
　　條石葢面毎層石口各釘排樁二路每路用樁二<lb/>
　　二十根以圍圎尺四五六之長木間釘下砌塊石<lb/>
　　每層牽高三尺計石三方六分每方重一萬四千<lb/>
　　觔二層共一十萬八百觔上葢條石毎層寛一丈<lb/>
　　二尺用厚七寸寛一尺二寸條石十路計折正石<lb/>
　　七丈二層共十四丈或有舊存合式樁石酌量添用<lb/>
<pb n="KR2k0080_WYG_001-42a"/>
　　草盤頭即挑水壩靠出海中形如半月葢因其處<lb/>
　　塘堤原属平穏一經對岸沙漲或海中沙潬陰積<lb/>
　　水勢直射受冲平即成險故築草盤頭以挑溜其<lb/>
　　法下捆埽牛鋪底或以竹簍盛石為脚周圍密釘<lb/>
　　排樁加鑲柴土并用塊石貼樁填砌以固根脚仍<lb/>
　　如柴塘按丈簽釘底面腰樁再於頂上用雲梯蜻<lb/>
　　蜓架釘長樁深貫其底計高三四丈外圍長三四<lb/>
　　十丈内直長一二十丈不等築法亦不一謹摘大<lb/>
<pb n="KR2k0080_WYG_001-42b"/>
　　略以備稽考<lb/>
<pb n="KR2k0080_WYG_001-43a"/>
</p>
<p>
<pb n="KR2k0080_WYG_001-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_001-44b"/>
　　寧邑塘工之患雖在北岸而致患之由則在南岸<lb/>
　　緣南岸常有沙灘漲起挑溜北趨塘工日加危險<lb/>
　　江河湖海形勢雖殊而東坍西漲理無二致大學<lb/>
　　士嵇曽筠創為借水攻沙之法於南岸沙洲用鐵<lb/>
　　器隨勢挑挖或順溜截根或迎潮挑溝使江水海<lb/>
　　潮晝夜往來自為冲刷江溜日趨南岸北岸淤沙<lb/>
　　日漲大工得以告成乾隆九年巡撫常安設法疏<lb/>
　　濬中小亹引河蜀山一帶仍用切沙之法内則疏<lb/>
<pb n="KR2k0080_WYG_001-45a"/>
　　挖外則挑切至乾隆十一年春夏間潮汐漸向南<lb/>
　　趨漲沙日見寛廣十二年中小亹大通未必非切<lb/>
　　沙法相與有成也<lb/>
<pb n="KR2k0080_WYG_001-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_001-46b"/>
　　雍正十一年内大臣海望直𨽻總督李衞請於海<lb/>
　　寧迤東尖塔兩山之間築石壩一道分殺水勢俾<lb/>
　　潮汐南趨北岸䕶沙可望復漲都統隆昇等於潮<lb/>
　　平時測量應築石壩長一百八十二丈淺處深四<lb/>
　　五六丈中流深一十二三丈不等調撥滿漢員弁<lb/>
　　採辦石塊水陸並運編篾為絡裝石沈放又於尖<lb/>
　　山之西文武菴前築雞嘴壩一座以挑迴溜而波<lb/>
　　濤洶涌難於合龍十三年大學士嵇曽筠奏請停<lb/>
<pb n="KR2k0080_WYG_001-47a"/>
　　工計堵過石壩四段共長一百二十丈用銀五萬<lb/>
　　一千五百兩有竒乾隆四年巡撫盧焯閲視未堵<lb/>
　　口門八十丈巳經積有浮沙最深之處不過丈八<lb/>
　　九尺與從前測量逈别疏請仍用竹絡裝石乘勢<lb/>
　　接築一舉合龍於五年二月開工至閏六月告竣<lb/>
　　用銀一萬七千三百三十一兩有竒<lb/>
<pb n="KR2k0080_WYG_001-48a"/>
　　木櫃之法用徑大五六寸之圓木製成櫃形高五<lb/>
　　六尺長七八尺寛四五尺不等四面為栅其柱木<lb/>
　　上留七八寸加砌葢石下留四五寸挿入沙土中<lb/>
　　用塊石填塞𦂳密加以整株長木聯絡如一遇頂<lb/>
　　冲險要之處釘樁甃石不及或用實塘底或用為<lb/>
　　坦水隨宜安放乃聚小石為大石之法潮落後即<lb/>
　　搶釘闗櫃排樁加砌葢櫃條石其體既重其坐自<lb/>
　　穏潮頭洶湧可免捲抜之患迴溜汕刷無外淌之虞矣<lb/>
<pb n="KR2k0080_WYG_001-49a"/>
　　竹絡又名石簍以篾編造内貯塊石外用竹篐有方長<lb/>
　　二式如纍髙者用方竹絡平鋪者用長竹絡前代修築<lb/>
　　相沿用之雍正十二年都統隆昇於海寧尖山西築雞<lb/>
　　嘴壩編造方竹絡纍髙兩邊為牆每個髙三四五尺寛<lb/>
　　六七八尺不等乾隆八年浙閩總督那蘇圖以海寧觀<lb/>
　　音堂諸處草塘衝刷成險塘外編造長竹絡丁順鋪放<lb/>
　　以作坦水挑溜掛淤每個髙寛各五尺長一丈四五尺<lb/>
　　不等絡外宻釘長樁關鍵并釘東西裹頭樁迎潮抵溜<lb/>
<pb n="KR2k0080_WYG_001-50a"/>
　　明成化十三年副使楊瑄修築海鹽縣石塘以意<lb/>
　　改為坡陀形因名坡陀塘先是塘石皆疊砌勢陡<lb/>
　　孑瑄以為潮激之生怒易潰乃彷宋王安石居鄞<lb/>
　　修築定海塘式砌法如斜坡用殺潮勢石底之外<lb/>
　　俱用木樁以固其基初下石塊用一横石為枕循<lb/>
　　次䜿砌裏用小石填心外用厚土堅築今鄞縣砌<lb/>
　　法不可考瑄之坡陀塘具載海鹽圖經<lb/>
<pb n="KR2k0080_WYG_001-51a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_001-51b"/>
　　坡陀塘嵗乆仄壓𢎞治中巡撫侍郎彭韶重築仍<lb/>
　　疊石如舊法而畧彷坡陀意内横外縱以漸減縮<lb/>
　　令斜十三年知縣王璽繼之備講縱横之法其法<lb/>
　　有一縱一横二縱二横下濶上縮内齊而外陂因<lb/>
　　名様塘至嘉靖二十一年僉事黄光昇築法尤備<lb/>
　　先去沙塗之浮者四尺許見實土乃入樁與土平<lb/>
　　仍旁築令實乃置石為層者二是二層者必縱横<lb/>
　　各五令廣擁以土使沙塗出於上令深層之三若<lb/>
<pb n="KR2k0080_WYG_001-52a"/>
　　四則縱五之横四之層之五若六縱四之横五之<lb/>
　　層之七若八縱横並四之層九十縱三之横五之<lb/>
　　層十一層十二縱横又並三之層十三層十四縱<lb/>
　　三之横二之層十五縱二横三層十六縱横並二<lb/>
　　層十七縱二横一層十八是為塘面以一縱二横<lb/>
　　終焉石之長以六尺廣厚以二方琢必方砥必平<lb/>
　　層表裏必互縱横作丁字形以彌直罅之水層中<lb/>
　　横必稍低昂作幞頭形以彌横罅之水層相架必<lb/>
<pb n="KR2k0080_WYG_001-52b"/>
　　跨縫而置作品字形以自相制使不解散層必漸<lb/>
　　縮而上作階級形使順潮勢無壁立之危又堅築<lb/>
　　内土培之塘成一丈率用銀三百兩<lb/>
　<lb/>
　<lb/>
　<lb/>
　<lb/>
　海塘録巻一<lb/>
</p>
<p>
</p>
  </div>
<div>
<head>海塘録巻二</head> <lb/>
    <p>
<pb n="KR2k0080_WYG_002-1a"/>
欽定四庫全書<lb/>
　海塘録巻二<lb/>
　　　　　　　　　　　内閣中書翟均廉撰<lb/>
　疆域<lb/>
　　浙江　夢粱録浙江在杭城東南謂之錢塘江後<lb/>
　　漢書郡國志㑹稽郡有浙江郭璞山海經注地理<lb/>
　　志浙江出新安黟縣南蠻中東入海今錢塘浙江<lb/>
　　是水經漸江北過餘杭東入於海酈道元水經注<lb/>
<pb n="KR2k0080_WYG_002-1b"/>
　　浙江又東流至錢塘糓水入焉唐六典浙江水有<lb/>
　　三源一出歙州一出衢州一出婺州歴睦杭越三<lb/>
　　州界入海虞喜志林今錢塘江口折山正居江中<lb/>
　　潮水投山下折而曲一云江有反濤水勢折節故<lb/>
　　云浙江山海經廣注浙江之名前此未有實始於<lb/>
　　山海經盧肇曰浙江折也葢取其潮出海屈折而<lb/>
　　倒流也郭子章郡縣釋名浙江又名曲江曲乃折<lb/>
　　之謂也山海經禹治水至於浙河莊子外物篇制<lb/>
<pb n="KR2k0080_WYG_002-2a"/>
　　河以東音義曰制諸設反依字應作浙漢書音義<lb/>
　　音逝河亦江也北人名水皆曰河浙江今在餘杭<lb/>
　　郡後漢以為吳㑹分界演繁露說文釋浙江云江<lb/>
　　水東至㑹稽山陰為浙江又漸水出丹陽黟縣東<lb/>
　　入海皆今錢塘浙江也又莊子有浙河則浙名舊<lb/>
　　矣桑欽載漸水所逕所入正今浙江而不名為浙<lb/>
　　若謂浙漸字近而相變如邾鄒之𩔖則浙之得名<lb/>
　　既見先秦而桑欽更以為漸何耶許氏浙水漸水<lb/>
<pb n="KR2k0080_WYG_002-2b"/>
　　又復兩出皆不可曉黟歙今徽州也休寧縣有浙<lb/>
　　溪溪上有浙嶺而婺州亦有浙溪二州水皆㑹桐<lb/>
　　廬而遂從杭越間入海則本其發源各名為浙未<lb/>
　　有牴牾第以古語為証則出黟者古也避暑録話<lb/>
　　桑欽為水經注載天下水甚詳而兩浙獨缺浙江<lb/>
　　謂之漸江欽北人未嘗至東南但取山海經為證<lb/>
　　耳今錢塘江乃北江之下流雖自彭澤來葢衆江<lb/>
　　所㑹不應獨指一水為名予意漸字即浙字欽悞<lb/>
<pb n="KR2k0080_WYG_002-3a"/>
　　為二名酈道元注引地理志浙江出丹陽黟南蠻<lb/>
　　中者是也即今自分水縣出桐廬號歙港者與衢<lb/>
　　婺婺溪合而過富陽以入大江大江自西來此江<lb/>
　　自東來皆㑹於錢塘然後南趨於海然浙江不見<lb/>
　　於禹貢以錢塘江為浙江始見於秦紀而衢婺諸<lb/>
　　水與苕霅溪等不見於水經者甚多豈以小遺之<lb/>
　　抑不及知耶輟耕録浙江一名錢塘江一名羅刹<lb/>
　　江所謂羅刹者江心有石即秦望山脚横截波濤<lb/>
<pb n="KR2k0080_WYG_002-3b"/>
　　中商旅船到此多值風濤所困而傾覆遂呼云杭<lb/>
　　志三詰三誤辨沿江三折地勢東西相對上折從<lb/>
　　富春江來一入錢塘界西岸有定山東岸有漁浦<lb/>
　　其在中渡則錢塘西岸名栁浦蕭山東岸名西陵<lb/>
　　其在下折洄注處則已在錢塘海寧之界東西岸<lb/>
　　蕭山有囘浦西北岸海寧有鹽官渡皆夾江而峙<lb/>
　　此緣江上下數百里由富春以至海寧無不兩岸<lb/>
　　平地緣江如線者<lb/>
<pb n="KR2k0080_WYG_002-4a"/>
　　海　咸淳臨安志在鹽官縣東南十里明一統志<lb/>
　　東連海鹽西接浙江潮汐徃來衝激不常浙江通<lb/>
　　志今在海寧縣南半里<lb/>
　　漢防海大塘　水經注引錢塘記曰在縣東一里<lb/>
　　許玉海引劉道真錢塘記曰議曹華信家富議立<lb/>
　　防海塘始開募有致土石一斛與錢一斗塘成一<lb/>
　　境䝉利縣本名泉亭於是改錢塘百姓懷徳立碑<lb/>
　　塘所世說劉孝標注引錢塘記曰縣近海為潮漂<lb/>
<pb n="KR2k0080_WYG_002-4b"/>
　　沒縣諸豪姓歛錢僱人輦土為塘因以為名也<hi>以上</hi>
　　<hi>二說與漢書注及通典所引稍異餘見建築門</hi>
　　唐捍海塘　咸淳臨安志在鹽官縣南三里濶二<lb/>
　　丈高一丈唐書地理志杭州鹽官有捍海塘隄長<lb/>
　　百二十里開元元年重築<lb/>
　　　　臣謹案宋史河渠志劉垕稱鹽官縣之南原<lb/>
　　　　有捍海古塘二十里今東西兩段並巳衝毁<lb/>
　　　　止存中間古塘十餘里豈宋所謂古塘者即<lb/>
<pb n="KR2k0080_WYG_002-5a"/>
　　　　唐鹽官捍海塘歟<lb/>
　　吳越捍江塘　咸淳臨安志梁開平四年八月錢<lb/>
　　武肅王始築捍江塘在候潮通江門之外隄既成<lb/>
　　乆之乃為城邑聚落今之平陸皆昔時江也<hi>餘見建築</hi>
　　<hi>門</hi>
　　海晏塘　即唐捍海塘宋名海晏塘<lb/>
　　太平塘　即唐捍海塘元名太平塘<lb/>
　　鹹塘　咸淳臨安志在鹽官縣西南一里與淡塘<lb/>
<pb n="KR2k0080_WYG_002-5b"/>
　　通明一統志在海寧縣治西南與淡塘相對<lb/>
　　淡塘　咸淳臨安志在縣西嘉定間南海沙坍増<lb/>
　　築隄防有水自市境西至秧田廟約六七里其河<lb/>
　　尚存由秧田廟而南轉西泥沙湮塞舟楫不通惟<lb/>
　　舊橋故道畧可識辨<lb/>
　　　　<hi>臣</hi>謹案鹹塘淡塘今其地未詳何處明一統<lb/>
　　　　志云唐鹽官捍海塘即其遺址也<lb/>
　　宋祥符土塘　郡城外江隄也玉海云祥符七年<lb/>
<pb n="KR2k0080_WYG_002-6a"/>
　　潮直抵郡城守臣戚綸漕臣陳堯佐議實薪土以<lb/>
　　捍之<hi>實録云累木為岸</hi>或言非便命發運使李溥按視十<lb/>
　　月壬戌溥請如錢氏舊制立木積石以捍潮波從<lb/>
　　之其後踰年隄不成卒用薪土<hi>餘見建築門</hi>
　　景祐石隄　景祐三年知杭州俞獻卿鑿西山石<lb/>
　　作隄數十里地未詳何處<hi>詳見建築門</hi>
　　張夏石隄　景祐中工部侍郎張夏築自六和塔<lb/>
　　至東青門葉紹翁四朝聞見錄云杭州江岸多薪<lb/>
<pb n="KR2k0080_WYG_002-6b"/>
　　土潮水衝激三載輒壞夏令作石隄一十二里杭<lb/>
　　人徳之<hi>詳見建築門</hi>
　　龍山隄　在龍山下慶厯四年郡守楊偕與轉運<lb/>
　　使田瑜築長二千二百丈崇五仞廣四丈自龍山<lb/>
　　距官浦二千丈修舊而成増石五版為三十級自<lb/>
　　御香亭下創為二百丈宋史田瑜列傳云瑜與民<lb/>
　　約毎芻十束更輸石一尺率五嵗得石百萬<hi>詳見建築</hi>
　　<hi>門</hi>
<pb n="KR2k0080_WYG_002-7a"/>
　　政和隄　在湯村巖門白石等處政和五年知杭<lb/>
　　州李偃乞依六和寺岸用石砌叠詔命劉既濟修<lb/>
　　治<hi>詳見建築門</hi>
　　乾道石隄　宋乾道年帥臣沈夏修石隄成増石<lb/>
　　塘九十四丈地無考<lb/>
　　嘉定土塘　在海寧東自袁花塘西至淡塘止宋<lb/>
　　嘉定十五年浙西提舉劉垕築鹽官去海三十里<lb/>
　　舊無海患至是潮失故道奔潰北向至縣南四十<lb/>
<pb n="KR2k0080_WYG_002-7b"/>
　　餘里盡淪為海捍海古隄止存十餘里劉垕請築<lb/>
　　土塘以捍鹹潮從之<lb/>
　　嘉熙土塘　一在宋東青門外十二里殿司右軍<lb/>
　　教塲之側一在團圍石塘北宋知臨安府趙與懽<lb/>
　　築嘉熈戊戌秋潮由海門直𢷬月塘頭已亥六月<lb/>
　　詔與懽修築與懽奏先於傍近築土塘為救急之<lb/>
　　術然後於内築石塘因自水陸寺之下江家橋上<lb/>
　　近江港口築壩一南北長一百五十丈今江家壩<lb/>
<pb n="KR2k0080_WYG_002-8a"/>
　　橋是也又自團圍頭石塘近江築捺水塘一長六<lb/>
　　百丈又六和塔以東一帶石隄添新補廢四百餘<lb/>
　　丈<lb/>
　　延祐土塘　在鹽官北門元延祐間海水壞民田<lb/>
　　三十餘里省憲議於州後北門添築土塘東西長<lb/>
　　四十三里然後築石塘尋以沙漲而止<lb/>
　　方家塘　在湯鎮永樂元年重築<hi>詳見建築門</hi>
　　黄濠塘　孫家圍塘　在仁和永樂九年修築<hi>詳見</hi>
<pb n="KR2k0080_WYG_002-8b"/>
　　<hi>建築門</hi>
　　障海塘　在海寧縣城南明成化十三年二月海<lb/>
　　決僉事錢山採石臨平安吉諸山初用漢楗絙法<lb/>
　　不就乃斵木為大櫃編竹為長絡引石下之乃成<lb/>
　仍作副隄十里以防泄鹵凡七越月而工竣<lb/>
　寶船厰隄　在寶船厰萬厯三十三年錢塘令聶<lb/>
　心湯築其地向無隄塘田土傾陷心湯戧築石隄<lb/>
　計費六千餘兩金<lb/>
<pb n="KR2k0080_WYG_002-9a"/>
　　老鹽倉東魚鱗石塘　康熈五十九年建巡撫朱<lb/>
　　軾題准於浦兒兜至姚家堰等處築大石塘一千<lb/>
　　三百四十丈用長五尺濶二尺厚一尺之大石毎<lb/>
　　塘一丈砌作二十層於石之縱鋪側立兩相交接<lb/>
　　上下鑿成槽筍嵌合聯貫使其互相牽制又於每<lb/>
　　石合縫處用油灰抿灌鐵鑻嵌口謂之魚鱗石塘<lb/>
　　工未竣陞任所築止五百丈<lb/>
　　遶城魚鱗石塘　在海寧南門外乾隆元年建大<lb/>
<pb n="KR2k0080_WYG_002-9b"/>
　　學士嵇曽筠請自西土備塘頭起至東土備塘止<lb/>
　　長五百五丈二尺於二年六月告竣後九月又建<lb/>
　　條石坦水五百丈二尺<lb/>
　　尖山魚鱗石塘　乾隆二年建大學士嵇曽筠請<lb/>
　　自浦兒兜大石工尾起至尖山段塘頭止共長五<lb/>
　　千九百三十丈二尺<lb/>
　　浦兒兜魚鱗石塘　乾隆四年建初改築尖山石<lb/>
　　塘時小墳前浦兒兜等處潮水尚激塘身猶藉草<lb/>
<pb n="KR2k0080_WYG_002-10a"/>
　　盤頭挑溜故其地仍是土塘未行改建迨後水勢<lb/>
　　南遷沙漲日逺草盤不必加鑲至是年四月巡撫<lb/>
　　盧焯請于浦兒兜馬牧港戴家石橋秧田廟賣魚<lb/>
　　橋小墳前鄭九臯户側白牆門念里亭等處草盤<lb/>
　　頭九座後身一例改建石塘一百六十八丈六尺<lb/>
　　五年二月増築二丈三尺<lb/>
　　東塘續魚鱗石塘　乾隆五年建九月巡撫盧焯<lb/>
　　因緩修工内舊塘坍矬六十九丈五尺請一例改<lb/>
<pb n="KR2k0080_WYG_002-10b"/>
　　建石塘内潘介山屋前舊塘三十九丈五尺洪文<lb/>
　　舍西舊塘三十丈<lb/>
　　東塘續魚鱗石塘　東塘李富祥門前等處舊係<lb/>
　　柴塘乾隆五年九月巡撫盧焯請改建石工其逢<lb/>
　　灣取直節省丈尺共七十二丈九尺二寸<lb/>
　　陳文港魚鱗石塘　乾隆二十五年九月建撫臣<lb/>
　　莊有恭於緩修石塘内請改築魚鱗石塘十丈<lb/>
　　四里橋魚鱗石塘　乾隆二十七年六月建撫臣<lb/>
<pb n="KR2k0080_WYG_002-11a"/>
　　莊有恭請於緩修石塘工内改為魚鱗石塘五段<lb/>
　　長一百四十三丈五尺<lb/>
　　念里亭魚鱗石塘　念里亭汛後小墳前第六十<lb/>
　　六段西首緩修石塘三十五丈五尺東首緩修石<lb/>
　　塘十三丈二尺歴年乆逺底樁霉爛乾隆二十八<lb/>
　　年九月撫臣熊學鵬請改為魚鱗石塘<lb/>
　　戴家石橋魚鱗石塘　汛内第四十七段緩修石<lb/>
　　塘二十九丈五尺塘身鼓凸二十八年九月撫臣<lb/>
<pb n="KR2k0080_WYG_002-11b"/>
　　熊學鵬請改為魚鱗石塘<lb/>
　　老鹽倉西柴塘　亦稱草塘康熙六十一年建先<lb/>
　　是撫臣朱軾請於老鹽倉東自浦兒兜起至姚家<lb/>
　　堰止宜築石塘一千三百四十丈築至五百丈陞<lb/>
　　任至是屠沂因奏土浮不能釘樁砌石之處請趕<lb/>
　　築草塘八百四十丈又自姚家堰西續草塘二百<lb/>
　　五十丈<lb/>
　　姚家堰柴塘　姚家堰至草菴一帶計長七里向<lb/>
<pb n="KR2k0080_WYG_002-12a"/>
　　為土隄雍正五年巡撫李衞請改建草塘八百二<lb/>
　　十六丈四尺<lb/>
　　沈家埠柴塘　雍正十年建時巡撫王國棟請於<lb/>
　　華家衖草塘止處至仁邑沈家埠迤西之潮神廟<lb/>
　　接築草塘二千二百二十餘丈<lb/>
　　石塘東柴塘　自石塘東至大盤頭西乾隆二十<lb/>
　　五年撫臣莊有恭題請折底加鑲二百八十丈<lb/>
　　韓家池柴塘　在寧邑東塘乾隆二十六年撫臣<lb/>
<pb n="KR2k0080_WYG_002-12b"/>
　　莊有恭題修長二百二十丈<lb/>
　　觀音堂西柴塘　在寧邑觀音堂迤西乾隆二十<lb/>
　　八年撫臣熊學鵬題請接築長三百丈<lb/>
　　翁汛柴塘　在寧邑西塘觀音堂迤西翁汛内乾<lb/>
　　隆二十八年撫臣熊學鵬題請接築長一百丈<lb/>
　曹殿柴塘　在寧邑西塘翁汛内曹殿東乾隆二<lb/>
　　八年撫臣熊學鵬題請接築長一百丈<lb/>
　　翁家汛柴塘　在寧邑翁家汛迤西乾隆二十八<lb/>
<pb n="KR2k0080_WYG_002-13a"/>
　　年撫臣熊學鵬題請折築長一百丈<lb/>
　　　　<hi>臣</hi>謹案柴塘之築自康熙六十一年巡撫屠<lb/>
　　　　沂於朱軾所請建築石塘之内有土浮不能<lb/>
　　　　釘樁砌石之處議築草塘自後凡遇土鬆之<lb/>
　　　　地樁石難施隨請建築以資捍禦乾隆二十<lb/>
　　　　七年恭逢<lb/>
　　皇上親閱試以木樁始多扞隔尋復動搖難以改<lb/>
　　　　建欽奉<lb/>
<pb n="KR2k0080_WYG_002-13b"/>
　　諭旨力繕柴塘定嵗修以固塘根増坦水石簍以<lb/>
　　　資擁䕶酌加柴價以裕芻輓厚儲備<lb/>
　　聖謨廣運至詳至精誠萬年鞏固之基也<lb/>
　　土備塘　雍正十一年内大臣海望奏築自寧邑<lb/>
　　龜山脚下至仁邑李家村章家菴止共長一萬四<lb/>
　　千四十八丈五尺塘身㡳寛五丈頂寛二丈四尺<lb/>
　内建石閘四座涵洞十七座木橋二十六座<hi>詳建築門</hi>
　　土塘　東自李家村西至接塘頭八仙石止俗稱<lb/>
<pb n="KR2k0080_WYG_002-14a"/>
　　老土塘疑即宋趙與懽所築土塘也雍正十一年<lb/>
　　内大臣海望加工四千九百五十六丈内修舊閘<lb/>
　　四座舊涵洞三座<lb/>
　　萬花塘　即海望所築土備塘地近潮神廟乾隆<lb/>
　　八年巡撫常安令種桃樹於土備塘以堅塘身俗<lb/>
　　呼為萬花塘<lb/>
　　様塘　柴塘後有様塘四段計長二十丈海龍洋<lb/>
　　沈家埠曹殿東老鹽倉各五丈乾隆五年總督徳<lb/>
<pb n="KR2k0080_WYG_002-14b"/>
　　沛議將寧邑老鹽倉西至仁邑章家菴一帶柴塘<lb/>
　　共四千二百餘丈改建石工恐土性虚浮難以釘<lb/>
　　樁甃石先於海龍洋等處險要之地試築様塘二<lb/>
　　十丈以覘地勢工完奏請下部議准尋因左都御<lb/>
　　史劉統勲奏請改建石工不必過急事乃寢<lb/>
　　　　臣謹案海塘向有東西之分自戴家石橋至<lb/>
　　　　尖山為東塘計石塘長八千二百七丈内緩<lb/>
　　　　修石塘一千二百七十二丈六尺零魚鱗石<lb/>
<pb n="KR2k0080_WYG_002-15a"/>
　　　　塘五千七百八十七丈八尺零遶城石塘五<lb/>
　　　　百五丈二尺搶修石塘六百四十一丈三尺<lb/>
　　　　零又韓家池柴塘四百六十一丈一尺又尖<lb/>
　　　　山脚下舊石塘九十五丈又尖山石壩二百<lb/>
　　　　丈自仁邑八仙石起至戴家石橋止為西塘<lb/>
　　　　計石塘長一千三百四十五丈七尺内舊建<lb/>
　　　　大石塘四百六十丈魚鱗大石塘三百九丈<lb/>
　　　　八尺緩修石塘二百五丈九尺搶修石塘三<lb/>
<pb n="KR2k0080_WYG_002-15b"/>
　　　　百七十丈又土塘四千七百二十七丈五尺<lb/>
　　　　又柴塘四千二百六十九丈五尺<lb/>
　　尖山石壩　在尖塔兩山間其地向有石壩堵塞<lb/>
　　水道後為修塘人役誤取其石修補塘工雍正十<lb/>
　　二年海望奏請築壩一百二十丈九月二十二日<lb/>
　　開工至十二年十一月大學士嵇曽筠奏請停止<lb/>
　　乾隆四年十月巡撫盧焯以尖山壩未完者止八<lb/>
　　十丈奏請續築<lb/>
<pb n="KR2k0080_WYG_002-16a"/>
　　　中小亹引河　康熈五十七年巡撫朱軾委員開<lb/>
　　　濬五十九年復㑹同總督滿保奏請赭山以北河<lb/>
　　　莊山以南乃江海故道近因淤塞以致江水海潮<lb/>
　　　盡歸北岸囘潮冲刷則土石塘工終難穏固今已<lb/>
　　　僱用民夫挑濬一千九十丈大汛潮水亦可出入<lb/>
　　　其未挑者兼工開浚則江海盡歸故道下部議行<lb/>
　　　需銀三千一百六十兩零開挖未幾又復淤塞六<lb/>
　　　十一年巡撫屠沂以北岸塘脚沙漲塘身穏固奏<lb/>
<pb n="KR2k0080_WYG_002-16b"/>
　　　令停止開濬雍正十一年奉<lb/>
命於中小亹開挖引河以分水勢十二年總督程元章奏<lb/>
　　　稱中小亹難以開挖奉<lb/>
㫖命副都統隆昇總理海塘事開挖引河三月始事五月<lb/>
　　　工竣西自淡水埠起東至鹽滷埠止共長三千七<lb/>
　　　百九十餘丈面寛十二丈底寛二丈深一丈至丈<lb/>
　　　五不等隆昇又奏引河善後事宜請造混江龍鐵<lb/>
　　　箆子等器具並用夫撈淺陸續疏刷八月又請添<lb/>
<pb n="KR2k0080_WYG_002-17a"/>
　　　設海防通判一員駐劄河莊山耑司疏濬事十三<lb/>
　　　年十二月大學士嵇曽筠以引河在中小亹外灘<lb/>
　　　淡水埠安設中如黄山廟一帶界於河莊禪機兩<lb/>
　　　山之間北河頭地視江較高而河尾又在茅家堰<lb/>
　　　全無建瓴之勢潮來流沙漫入河中潮退沙存日<lb/>
　　　就湮塞雖復疏通山水開挖南港一河又當北亹<lb/>
　　　之中反有導之使來之勢奏請停濬部議從之乾<lb/>
　　　隆九年吏部尚書訥親請開中小亹故道至十二<lb/>
<pb n="KR2k0080_WYG_002-17b"/>
　　　年二月工竣挑挖工長一千二百四十七丈五尺<lb/>
　　　面寛三四五六丈底寛二三四丈深六七丈不等<lb/>
　　　南港河　在北大亹河莊山東雍正十二年三月<lb/>
　　　副都統隆昇奏云河莊山東舊有南港河一道柴<lb/>
　　　滷船隻不時往來今西首沙淤者僅一十五里挑<lb/>
　　　濬甚易奉<lb/>
㫖允行西自大坍灣起東至分金埭止共長二千七百丈<lb/>
　　　面寛四丈至十丈不等底寛六尺深四五尺至六<lb/>
<pb n="KR2k0080_WYG_002-18a"/>
　　七尺不等五月工竣<lb/>
　　備塘河　康熙五十七年巡撫朱軾請修築海寧<lb/>
　　石塘并請開濬備塘河以防泛溢奏言塘内向有<lb/>
　　備塘河潮汐往來稍稍漫過塘面猶恃河可稍容<lb/>
　　不致驟溢自明季居民貪利節節築壩遂淤為陸<lb/>
　　今河形尚存應去壩疏河即以挑河之土培岸下<lb/>
　　部議行開濬備塘河身長千七百五十六丈四尺<lb/>
　　建閘一座乾隆四年十二月巡撫盧焯疏稱寧邑<lb/>
<pb n="KR2k0080_WYG_002-18b"/>
　　土備塘内外從前取土築塘已挖成河形自尖山<lb/>
　　至天開河計長一萬四千三百七十餘丈即逹仁<lb/>
　　和之范家木橋又自范家木橋至殊勝橋皆有舊<lb/>
　　河計長六千五六十丈即達省城若循故道一律<lb/>
　　開通誠為至便奉<lb/>
㫖允行<lb/>
　　東塘草盤頭壩　雍正七年建凡五座時總督李<lb/>
　　衞以東塘潮頭自尖山直趨而北勢猛溜急因於<lb/>
<pb n="KR2k0080_WYG_002-19a"/>
　　陳文港小墳前薛家壩及念里亭等處分築挑水<lb/>
　　盤頭大草壩五座<lb/>
　　　　<hi>臣</hi>謹案東塘盤頭五座内除白牆門念里亭<lb/>
　　　　已先建大者二座并錢家坂添一小座外其<lb/>
　　　　餘三座俱係八年春續完并於小墳前之頂<lb/>
　　　　大座兩旁増築雁翅使潮水得以兩面順勢<lb/>
　　　　埽出不致壅遏<lb/>
　　西塘草盤頭　雍正八年建凡三座時總督李衞<lb/>
<pb n="KR2k0080_WYG_002-19b"/>
　　以西塘一帶塘身太直以致溜水往來搜刷如故<lb/>
　　因請照東塘之例於老鹽倉戴家石橋楊家莊三<lb/>
　　處添築草盤頭大壩三座<lb/>
　　草菴前盤頭　雍正十年建時巡撫王國楨請於<lb/>
　　草菴前一段建貼以盤頭一座以迎水勢<lb/>
　　尖山雞嘴浮壩　雍正十二年八月副都統隆昇<lb/>
　　因尖山水口尚未堵塞請於貼接尖山外口由東<lb/>
　　南而至西北先暫築雞嘴挑水浮壩一道以順攩<lb/>
<pb n="KR2k0080_WYG_002-20a"/>
　　潮水之入再就尖山西首於文武菴左右由西北<lb/>
　　至東南亦先暫築浮壩一道以順攩江水之出使<lb/>
　　兩道浮壩相對於外尖山塔山包羅于中以便尖<lb/>
　　山脚下施工堵塞計築雞嘴壩一座自雍正十二<lb/>
　　年九月開工至十二月工竣長一百十九丈<lb/>
　　土備塘涵洞　雍正十一年建凡十七座時内大<lb/>
　　臣海望修築土備塘因内有備塘外有石塘民居<lb/>
　　其間雨水無從㵼洩乃於最低積水之處建設涵<lb/>
<pb n="KR2k0080_WYG_002-20b"/>
　　洞在東塘者掇轉廟二座陳文港車子路尖山運<lb/>
　　河雙乂港蘓木港各一座在西塘者楊家莊天門<lb/>
　　河各二座馬牧港翁家埠杭宅壩三角田曹殿壩<lb/>
　　萬家埠各一座<lb/>
　　土塘涵洞　雍正十一年修建凡三座時内大臣<lb/>
　　海望修築土塘設涵洞曰陸家跳曰太平曰青龍<lb/>
　　土備塘石閘　雍正十一年建凡四座東塘聞道<lb/>
　　菴念里亭各一座西塘董石灰橋荆煦廟各一座<lb/>
<pb n="KR2k0080_WYG_002-21a"/>
　　内大臣海望建塘時所置<lb/>
　　土塘石閘　雍正十一年建凡四座曰雙潭曰萬<lb/>
　　善曰王家曰潮安<lb/>
　　鎮海鐵牛　雍正八年置凡五座分置老鹽倉前<lb/>
　　戴家石橋山川壇泥烟墩前潮神廟五處<lb/>
　　尖山壩鎮海鐵牛　乾隆五年尖山壩成鑄鎮海<lb/>
　　鐵牛四座分置福寧宫前大塔山各一座新築石<lb/>
　　壩中凡二座<lb/>
<pb n="KR2k0080_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻二<lb/>
</p>
<p>
</p>
  </div>
<div>
<head>海塘録巻三</head> <lb/>
    <p>
<pb n="KR2k0080_WYG_003-1a"/>
欽定四庫全書<lb/>
　海塘録巻三<lb/>
　　　　　　　　　　　内閣中書翟均亷撰<lb/>
　建築一<lb/>
　　漢<lb/>
　郡議曹華信立防海塘<lb/>
　　後漢書朱雋傳注錢塘記云昔郡議曹華信議立<lb/>
　　此塘後防水始開募有能致土石一斛者與錢一<lb/>
<pb n="KR2k0080_WYG_003-1b"/>
　　千旬日之間來者雲集塘未成而譎不復取皆遂<lb/>
　　棄土石而去塘以之成<lb/>
　　　　<hi>臣</hi>謹案水經注及太平寰宇記元和郡縣志<lb/>
　　　　皆云錢塘因華信築塘得名通典引郡縣志<lb/>
　　　　其說亦同考史記秦始皇二十五年置㑹稽<lb/>
　　　　郡為縣二十六斯時已有錢塘豈待華信而<lb/>
　　　　後名哉又潜説友謂唐字本不從土舊志引<lb/>
　　　　詩中唐有甓釋云唐途也至唐時始加土字<lb/>
<pb n="KR2k0080_WYG_003-2a"/>
　　　　則錢塘以華信得名之說未可信特舊志皆<lb/>
　　　　載存以備考<lb/>
　　唐<lb/>
　開元元年重築鹽官捍海塘<lb/>
　　唐書地理志長百二十四里咸淳臨安志在縣南<lb/>
　　三里濶二丈髙一丈<lb/>
　　　　臣謹案唐書地理志鹽官之下注云武徳七<lb/>
　　　　年省入錢塘貞觀四年復置有鹽官有捍海<lb/>
<pb n="KR2k0080_WYG_003-2b"/>
　　　　塘隄長百二十四里開元元年重築竊謂四<lb/>
　　　　年復置云者言鹽官縣自省入錢塘後至此<lb/>
　　　　復置也有鹽官云者鹽官如鐡官銅官之𩔖正<lb/>
　　　　與漢書地理志武原鄉有鹽官之文相似有<lb/>
　　　　捍海塘云云者始言及塘也浙江通志引唐<lb/>
　　　　書云長二百二十四里詳閱新舊唐書並無<lb/>
　　　　此文實悞百二十四里為二百二十四里也<lb/>
　　　　海塘通志兩引唐書以二百二十四里為開<lb/>
<pb n="KR2k0080_WYG_003-3a"/>
　　　　元重築以一百二十四里為貞觀復置而又<lb/>
　　　　指舊志以築塘始開元者為非繹其致悮之<lb/>
　　　　由乃以貞觀四年復置鹽官縣為復置捍海<lb/>
　　　　塘其實貞觀未嘗築塘止開元元年一役耳<lb/>
　　　　至潜説友臨安志載開元九年築塘而不載<lb/>
　　　　元年成化以後郡縣志皆從之此又訛元年<lb/>
　　　　為九年之謬也今據唐書只載開元元年重<lb/>
　　　　築一役而貞觀四年開元九年刪置不録頋<lb/>
<pb n="KR2k0080_WYG_003-3b"/>
　　　　唐書既言重築知不始扵開元第其始建無<lb/>
　　　　考耳<lb/>
　　梁<lb/>
　開平四年秋八月吳越王錢鏐築捍海塘<lb/>
　　咸淳臨安志江挾海潮為杭人患其來巳乆白樂<lb/>
　　天剌郡日嘗為文禱扵江神然人力未及施也至<lb/>
　　梁開平四年八月錢武肅王始築捍江塘在候潮<lb/>
　　通江門之外隄岸既成乆之乃為城邑聚落凡今<lb/>
<pb n="KR2k0080_WYG_003-4a"/>
　　之平陸皆昔時江也吴越備史王将築捍海塘因<lb/>
　　江濤衝激命強弩以射濤頭遂定復建候潮通江<lb/>
　　等城門又親祝胥山祠為詩一章函鑰扵海門既<lb/>
　　而濤頭遂趨西陵王乃命運巨石盛以竹籠植巨<lb/>
　　材捍之塘基始定其重濠壘塹通衢廣陌亦由是<lb/>
　　而成焉江塘志畧錢氏時為石隄外又植大材十<lb/>
　　餘行名曰滉柱盖以折水之勢不與水争力故隄<lb/>
　　得無患也寳元康定間有人獻議取滉柱者謂可<lb/>
<pb n="KR2k0080_WYG_003-4b"/>
　　得良材數十萬杭帥然之朩出皆不可用而隄為<lb/>
　　濤激寖就摧决矣<lb/>
宋<lb/>
　大中祥符五年轉運副使陳堯佐議修錢塘江隄<lb/>
　　宋史河渠志五年杭州上言浙江潮激西北岸益<lb/>
　　壞稍逼州城民居危之即遣使者同知杭州戚綸<lb/>
　　轉運使陳堯佐畫防捍之䇿綸等因率兵力藉梢<lb/>
　　楗以䕶其衝乾道臨安志正月甲戍綸與轉運使<lb/>
<pb n="KR2k0080_WYG_003-5a"/>
　　陳堯佐言浙江岸壞漸逼州城望遣使自京師部<lb/>
　　埽匠壕寨赴州工役詔從之令馳驛而徃命轉運<lb/>
　　使更互檢校遂以掃岸易柱石之制雖免水患而<lb/>
　　衆頗非其變法咸淳臨安志初錢塘江隄以竹籠<lb/>
　　石而潮囓之不數嵗輙壊轉運使陳堯佐曰隄以<lb/>
　　捍患而反病民乃與知杭州戚綸議易以薪土有<lb/>
　　害其政者言扵朝以為不便參知政事丁謂主言<lb/>
　　者絀堯佐争不已謂既徙綸揚州癸已又徙堯佐<lb/>
<pb n="KR2k0080_WYG_003-5b"/>
　　京西路發運使李溥請復籠石為隄數歳功不就<lb/>
　　民力大困卒用堯佐議隄乃成<lb/>
　七年發運使李溥修築江塘用竹籠樁朩以捍潮勢<lb/>
　　宋史河渠志綸等既罷去發運使李溥内供奉官<lb/>
　　盧守懃經度以為非便請復用錢氏舊法實石扵<lb/>
　　竹籠倚疊為岸固以樁朩環亘可七里斬材役工<lb/>
　　凡數萬踰年乃成而鈎末壁立以捍潮勢雖湍激<lb/>
　　數丈不能為害<lb/>
<pb n="KR2k0080_WYG_003-6a"/>
　九年知杭州馬亮修江岸成<lb/>
　　乾道臨安志九月丁夘詔杭州葺江岸卒執役水<lb/>
　　中苦足疾宜令知州馬亮拯療之十月已夘加集<lb/>
　　賢院學士先是江濤大溢調兵築隄而工未就詔<lb/>
　　問亮所以捍江之䇿亮至禱於伍員祠下明日潮<lb/>
　　為之却又出横沙數里隄遂以成<lb/>
　　　　<hi>臣</hi>謹案宋史天禧四年六月浙江潮溢壊隄<lb/>
　　　　千餘丈事聞扵朝使祭告江神而獨不及修<lb/>
<pb n="KR2k0080_WYG_003-6b"/>
　　　　築之事故自九年後至天聖四年始載<lb/>
　天聖四年侍御史方謹請修錢塘江岸<lb/>
　　玉海四年二月辛未方謹言請修江岸二斗門<lb/>
　景祐三年四月知杭州俞獻卿築隄數十里奉詔褒<lb/>
　諭<lb/>
　　宋史俞獻卿傳獻卿以諫議大夫集賢殿學士知<lb/>
　　杭州一日暴風江潮溢決隄大發卒鑿西山作隄<lb/>
　　數十里民以為便<hi>玉海作長十里</hi>
<pb n="KR2k0080_WYG_003-7a"/>
　工部侍郎張夏作石隄一十二里自六和塔至東青<lb/>
　門衆頼以安<lb/>
　　宋史河渠志景祐中以淛江石塘積乆不治人患<lb/>
　　墊溺工部侍郎張夏出使因置捍江兵士五指揮<lb/>
　　専採石修塘隨損隨治衆頼以安邦人為之立祠<lb/>
　　朝廷嘉功封寧江侯四朝聞見録杭州江岸率多<lb/>
　　薪土潮水衝激不過三嵗輙壊張夏令作石隄一<lb/>
　　十二里以防江潮既成杭人徳之慶歴中立廟隄<lb/>
<pb n="KR2k0080_WYG_003-7b"/>
　　上<lb/>
　　　　<hi>臣</hi>謹案宋史五行志景祐四年六月乙亥杭<lb/>
　　　　州大風雨江潮溢岸髙六尺壊隄千餘丈而<lb/>
　　　　修築隄防未見史志<lb/>
　慶厯四年夏六月郡守楊偕轉運使田瑜築隄二千<lb/>
　二百丈<lb/>
　　咸淳臨安志潮侵江岸土石囓去殆半偕與運使<lb/>
　　田瑜急督人徒負土以置斷防卒免墊溺遂相與<lb/>
<pb n="KR2k0080_WYG_003-8a"/>
　　議全築條上方略約工四十萬計及籍吏之可使<lb/>
　　者以驛聞詔以隄事付之兼命通判等分董其役<lb/>
　　發江淮南二浙福建之兵調十縣丁壯合五千人<lb/>
　　輦石畚土持鍤執杵之役相屬扵數十里之外方<lb/>
　　苦盛寒無告勞者十二月新隄成宋史田瑜傳瑜<lb/>
　　徙兩浙轉運按察使杭州龍山隄嵗决水冐民居<lb/>
　　輙賦芻塞之瑜與民約毎芻十束更輸石一尺率<lb/>
　　五嵗得石百萬為石隄隄固而嵗不調民<lb/>
<pb n="KR2k0080_WYG_003-8b"/>
　六年漕臣杜杞築錢塘隄<hi>見玉海</hi>
　政和二年兵部尚書張閣請修江塘從之<lb/>
　　宋史河渠志政和二年七月兵部尚書張閣言臣<lb/>
　　昨守杭州聞錢塘江自元豐六年泛溢之後潮汛<lb/>
　　徃來卒無寧嵗而比年水勢稍改自海門過赭山<lb/>
　　即回薄巖門白石一帶北岸壞民田及鹽亭監地<lb/>
　　東西三十餘里南北二十餘里江東距仁和監止<lb/>
　　及三里北趨赤岸<graphic n="KR1877" url="https://raw.githubusercontent.com/kanripo/KR-Gaiji/master/images/KR1877.png" mimeType="image/png"/>口二十里運河正出臨平下<lb/>
<pb n="KR2k0080_WYG_003-9a"/>
　　塘西入蘓秀若失障禦恐他日數十里膏腴平陸<lb/>
　　皆潰扵江下塘田廬莫能自保運河中絶有害漕<lb/>
　　運詔亟修築之<lb/>
　五年知杭州李偃請築湯村等岸詔命劉既濟修治<lb/>
　　宋史河渠志六年閏正月李偃言湯村巖門白石<lb/>
　　等處並錢塘江通大海日受兩潮漸至侵囓乞依<lb/>
　　六和寺岸用石砌叠乃命劉既濟修治<lb/>
　　　　<hi>臣</hi>謹案乾道臨安志李偃扵政和五年八月<lb/>
<pb n="KR2k0080_WYG_003-9b"/>
　　　　甲辰以徽猷閣待制知杭州十二月癸亥徙<lb/>
　　　　為河南尹奏請築隄當在五年史志云六年<lb/>
　　　　者殆至是始命既濟耳<lb/>
　宣和四年十月以鐡符十道鎮鹽官縣海塘<lb/>
　　泊宅編政和丙申嵗杭州湯村海溢壊居民田廬<lb/>
　　凡數十里朝廷降鐡符十道以鎮之壬寅嵗鹽官<lb/>
　　縣亦溢縣南至海四十里而水之所囓去邑聚纔<lb/>
　　數里邑人甚恐十一月鐡符又至其數如湯村每<lb/>
<pb n="KR2k0080_WYG_003-10a"/>
　　一符重百觔正面鐡神符及御書咒貯以青朩匣<lb/>
　　府遣曹官同都道正管押下縣縣建道塲設醮投<lb/>
　　之海中<lb/>
　紹興十年招填捍江軍額<lb/>
　　咸淳臨安志十年以兩浙轉運副使張滙之請招<lb/>
　　填捍江軍額<lb/>
　十四年臨安府修錢塘江岸<lb/>
　二十年修石隄<hi>見玉海</hi>
<pb n="KR2k0080_WYG_003-10b"/>
　二十二年置修江司遂修六和塔<lb/>
　　玉海二十二年十一月二十五日吏部尚書林大<lb/>
　　鼐建言潮為呉患其來已乆捍禦之䇿見扵浙江<lb/>
　　亭碑自江流失道潮與洲鬬怒號激烈千霆萬鼓<lb/>
　　民以不寧宜耑置一司究利病而後興工咸淳臨<lb/>
　　安志大鼐且言羅刹江濵舊傳有三浮圖唐末神<lb/>
　　僧創以鎮潮脈名六和塔積年不修又吳山英烈<lb/>
　　王廟燼扵回禄乞靈無地乞付有司營葺從之自<lb/>
<pb n="KR2k0080_WYG_003-11a"/>
　　是百餘年間屢修屢壊<lb/>
　紹興末轉運使及臨安府修錢塘石岸<lb/>
　　宋史河渠志紹興末以錢塘石岸毁裂潮水漂漲<lb/>
　　民不安居令轉運使同臨安府修築<lb/>
　乾道七年帥臣沈夏復增修石隄<lb/>
　　玉海十一月十八日沈夏修石隄成增石塘九十<lb/>
　　四丈<lb/>
　九年詔臨安府增築江塘<lb/>
<pb n="KR2k0080_WYG_003-11b"/>
　　宋史河渠志乾道九年錢塘廟子灣一帶石岸復<lb/>
　　毁扵怒潮詔令臨安府築填江岸增砌石塘<lb/>
　淳熙元年命有司治江岸<lb/>
　　宋史五行志淳熙元年七月壬寅癸夘錢塘大風<lb/>
　　濤决臨安府江隄一千六百六十餘丈漂居民六<lb/>
　　百三十餘家仁和縣瀕江二郷壊田圃宋史河渠<lb/>
　　志淳熙改元復令有司自江岸衝損以乾道修治<lb/>
　　為法<lb/>
<pb n="KR2k0080_WYG_003-12a"/>
　四年築鹽官海塘<lb/>
　　宋史五行志五月已亥夜錢塘江潮大溢敗臨安<lb/>
　　府隄八十餘丈庚子又敗隄百餘丈九月丁酉戊戍<lb/>
　　大風雨駕海濤敗錢塘縣隄三百餘丈海寜縣志<lb/>
　　先是海潮壞隄至是命築之<lb/>
　嘉定十二年鹽官海漲浙西諸司條具築捺之䇿<lb/>
　　宋史五行志嘉定十二年鹽官縣海失故道潮衝<lb/>
　　平野二十餘里至是侵縣治蘆洲港瀆及上下管<lb/>
<pb n="KR2k0080_WYG_003-12b"/>
　　黄灣黄岡等鹽塲皆圮蜀山淪入海中聚落田疇<lb/>
　　失其半壊四郡田後六年始平宋史河渠志臣僚<lb/>
　　言鹽官去海三十餘里舊無海患縣以鹽竈頗盛<lb/>
　　課利易登去嵗海水泛漲湍激横衝沙岸每一潰<lb/>
　　裂常數十丈日復一日浸入滷地蘆洲港瀆蕩為<lb/>
　　一壑今聞潮勢深入逼近居民萬一春水驟漲怒<lb/>
　　濤奔湧海風佐之則呼吸蕩出百里之民寧不俱<lb/>
　　葬魚腹况京畿赤縣宻邇都城内有二十五里塘<lb/>
<pb n="KR2k0080_WYG_003-13a"/>
　　直逼長安牐上澈臨平下接崇徳漕運徃來客船<lb/>
　　絡繹兩岸田畝無非決壞若海水徑入扵塘不惟<lb/>
　　民田有鹹水渰浸之患而裏河堤岸亦将有潰裂<lb/>
　　之憂乞下浙西諸司條具築捺之䇿務使捍堤堅<lb/>
　　壮土脈充實不為怒潮所衝從之<lb/>
　十五年命浙西提舉劉垕築鹽官土塘<lb/>
　　宋史河渠志都省言鹽官縣海塘衝決命浙西提<lb/>
　　舉劉垕專任其事既而垕上言鹽官東接海鹽西<lb/>
<pb n="KR2k0080_WYG_003-13b"/>
　　距仁和北抵崇徳徳清境連平江嘉興湖州南瀕<lb/>
　　大海原與縣治相去四十餘里數年以來水失故<lb/>
　　道早晚兩潮奔衝向北遂至縣南四十餘里盡淪<lb/>
　　為海近縣之南原有捍海古塘亘二十里今東西<lb/>
　　兩段並已衝毁侵入縣之兩旁又各三四里止存<lb/>
　　中間古塘十餘里萬一水勢衝激不已不惟鹽<lb/>
　　官一縣不可復存而向北地勢卑下所慮鹹流入<lb/>
　　蘓秀湖三州等處田畝皆不可種其為害非獨一<lb/>
<pb n="KR2k0080_WYG_003-14a"/>
　　邑也詳今日之患大概有二一曰平地陸沉一曰<lb/>
　　鹹潮泛溢陸沉者固無力可施其泛溢者乃因捍<lb/>
　　海塘衝損每遇大潮必盤越流注北向今亟宜築<lb/>
　　土塘以捍鹹潮其所築塘基南北各有兩處在縣<lb/>
　　東近南則為六十里鹹塘近北則為袁花塘在縣<lb/>
　　西近南亦曰鹹塘近北則為淡塘嘗驗兩處土色<lb/>
　　虚實則袁花塘淡塘差勝鹹塘且各近裏未至與<lb/>
　　海潮為敵勢當東就袁花塘西就淡塘修築庶可<lb/>
<pb n="KR2k0080_WYG_003-14b"/>
　　以禦縣東鹹潮泛溢之患其縣西一帶淡塘連縣<lb/>
　　治左右共五十餘里合先修築兼縣南去海一里<lb/>
　　餘幸而古塘尚存縣治民居盡在其中未可棄之<lb/>
　　度外今將見管樁石就古塘加工築叠一里許為<lb/>
　　防䕶縣治之計其縣東民户日築六十里鹹塘萬<lb/>
　　一又為海潮衝損則盡棄前工當計用朩石修築<lb/>
　　袁花塘以捍之上以為然<lb/>
　慶元中浙江塘壞捍江指揮使任班率兵修築<lb/>
<pb n="KR2k0080_WYG_003-15a"/>
　嘉熈二年知臨安府趙與懽築江港口壩一道近江<lb/>
　築捺水塘六百丈<lb/>
　　咸淳臨安志嘉熈戊戍秋潮由海門𢷬月塘頭日<lb/>
　　侵月削民廬僧舍坍四十里已亥六月詔趙與懽<lb/>
　　除端明殿學士知臨安府任責修築與懽奏先扵<lb/>
　　傍近築土塘為救急之術然後扵内築石塘又奏<lb/>
　　日役殿步司官兵五千五百餘人并募夫工及修<lb/>
　　江司軍三千餘人已貼立石倉夾樁笆板朩晝夜<lb/>
<pb n="KR2k0080_WYG_003-15b"/>
　　運土填築自水陸寺之下江家橋之上近江港口<lb/>
　　築壩一南北長一百五十丈自團圍頭石塘近江築<lb/>
　　捺水塘一長六百丈自六和塔以東一帶石隄添<lb/>
　　新補廢四百餘丈閱三月畢工水復其故<lb/>
　寶祐二年十二月監察御史陳大方請修築江塘<lb/>
　　宋史河渠志監察御史兼崇政殿說書陳大方言<lb/>
　　江潮侵囓隄岸乞戒飭殿歩兩司帥臣同本府守<lb/>
　　臣措置修築留心任責或有潰決咎有攸歸<lb/>
<pb n="KR2k0080_WYG_003-16a"/>
　三年十一月監察御史李衢請稽捍江兵額令隨時<lb/>
　修補江塘<lb/>
　　宋史河渠志監察御史兼崇政殿說書李衢言國<lb/>
　　家駐蹕錢塘今踰十紀惟是淛江東接海門胥濤<lb/>
　　澎湃稍越故道則衝囓隄岸蕩析民居前後不知<lb/>
　　其㡬慶厯中置捍江五指揮兵士毎指揮以四百<lb/>
　　人為額今所管纔三百人乞下臨安府枸収不許<lb/>
　　占破及從本府収買樁石沿江置塲樁管不得移<lb/>
<pb n="KR2k0080_WYG_003-16b"/>
　　易他用仍選武臣一人習扵修江者隨其資格或<lb/>
　　以副将或以路分鈐轄繋銜専一鈐束修江軍兵<lb/>
　　值有摧損隨即修補或不勝任以致江潮衝損隄<lb/>
　　岸即與責罰<lb/>
　景定二年浙江隄成<lb/>
元<lb/>
　大徳三年禮部郎中㳺中順來視虛沙<lb/>
　　元史河渠志鹽官州去海岸三十里舊有捍海塘<lb/>
<pb n="KR2k0080_WYG_003-17a"/>
　　二後又添築鹹塘在宋時亦常傾陷大徳三年塘<lb/>
　　岸壞都省委禮部郎中㳺中順洎本省官相視虛<lb/>
　　沙復漲難扵施力<lb/>
　延祐七年議築鹽官北門土塘<lb/>
　　元史河渠志延祐已未庚申間海汛失度累壊民<lb/>
　　居陷地三十餘里時省憲官共議宜扵州後北門<lb/>
　　添築土塘然後築石塘東西長四十三里後以潮<lb/>
　　汐沙漲而止<lb/>
<pb n="KR2k0080_WYG_003-17b"/>
　泰定元年十二月鹽官州海水溢有司請築石塘不<lb/>
　許<lb/>
　　元史泰定紀十二月癸亥鹽官州海水溢屢壊隄<lb/>
　　障侵城郭遣使祀海神仍與有司視形勢所便還<lb/>
　　請疊石為塘詔曰築塘是重勞吾民也其增石囤<lb/>
　　捍禦庶天其相之又五行志有司以石囤朩櫃捍<lb/>
　　之不能止<lb/>
　三年八月海溢鹽官隄徙居民避之<lb/>
<pb n="KR2k0080_WYG_003-18a"/>
　　元史泰定紀鹽官州大風海溢壞隄防三十餘里<lb/>
　　遣使祭海神不止徙居民千二百五十家<lb/>
　四年二月杭州路請修鹽官鹹塘<lb/>
　　元史五行志正月海潮大溢捍海塘壞二千餘步<lb/>
　　又河渠志二月間風潮大作衝捍海小塘壞州郭<lb/>
　　四里杭州路言與都水庸田司議欲扵北地築塘四<lb/>
　　十餘里而工費浩大莫若先修鹹塘增其髙濶填<lb/>
　　塞溝港且濬深近北備塘濠塹用樁宻釘庶可䕶<lb/>
<pb n="KR2k0080_WYG_003-18b"/>
　　禦江浙省凖下本路修治都水庸田司又言宜速<lb/>
　　差丁夫當水入衝堵閉其不敷工役扵仁和錢塘<lb/>
　　及嘉興附近州縣諸邑人户内斟酌差倩工部議<lb/>
　　海岸摧壞宜發文江浙行省督催庸田使司鹽運<lb/>
　　司及有司發丁夫修治毋致侵犯城郭貽害民居<lb/>
　四月海溢鹽官州命都水少監張仲仁塞之<lb/>
　　元史泰定紀四月癸未海水溢侵地十九里命都<lb/>
　　水少監張仲仁及行省官發工匠二萬餘人以竹<lb/>
<pb n="KR2k0080_WYG_003-19a"/>
　　落木栅實石塞之不止又地理志仲仁往治沿海<lb/>
　　三十餘里下石囤四十四萬三千三百有竒又木<lb/>
　　櫃四百七十有竒工役萬人<lb/>
　五月海益溢命張嗣成禳之<lb/>
　　元史河渠志五月五日平章圖們岱爾與察納史<lb/>
　　參政等奏江浙省四月内潮水衝破鹽官州海岸<lb/>
　　令庸田司官徴夫修堵又臣等集議世祖時海岸<lb/>
　　嘗壞遣使命天師祈祀潮即退今可令直省舍人<lb/>
<pb n="KR2k0080_WYG_003-19b"/>
　　巴延奉御香令天師依前例祈祀制曰可又泰定<lb/>
　　紀癸卯命天師張嗣成修醮禳之<lb/>
　六月發義倉粟賑鹽官州民<hi>見泰定紀</hi>
　十月江浙行省左丞托歡達喇罕平章政事髙昉議<lb/>
　　築石塘<lb/>
　　元史泰定紀是月癸丑江浙行省左丞托歡達<lb/>
　　喇罕平章政事髙昉以海溢病民請解職不允<lb/>
　　又河渠志既而杭州路又言八月以來秋潮洶<lb/>
<pb n="KR2k0080_WYG_003-20a"/>
　　湧水勢愈大見築沙地塘岸東西八十餘歩造<lb/>
　　朩櫃石囤以塞其要處本省左丞相托歡等議<lb/>
　　安置石囤四千九百六十抵禦鎪囓以救其急<lb/>
　　擬比浙江立石塘可為久逺計工物用鈔七十<lb/>
　　九萬四千餘錠糧四萬六千三百餘石接續興<lb/>
　　修<lb/>
　致和元年三月命户部尚書李嘉努議修鹽官<lb/>
　　海岸<lb/>
<pb n="KR2k0080_WYG_003-20b"/>
　　元史泰定紀甲申遣户部尚書李嘉努往鹽官祀<lb/>
　　海神仍集議修海岸又河渠志三月省臣奏江浙<lb/>
　　省并庸田司官修築海塘作竹籧篨内實以石鱗<lb/>
　　次壘壘以禦潮勢今又淪陷入海見圖修治今差户<lb/>
　　部尚書李嘉努工部尚書李家賔樞宻院屬指揮青<lb/>
　　山副使洪灝宣政僉院納木喀巴勒與行省左丞相托歡<lb/>
　　及行臺行宣政院庸田使司諸臣㑹議修治之方合<lb/>
　　用軍夫除戍守州縣關津外酌量差撥從便添支口<lb/>
<pb n="KR2k0080_WYG_003-21a"/>
　　糧合役丁力附近有田之民及僧道伊囉勒昆與達<lb/>
　　實密等户内㸃倩凡工役之時諸人毋或阻壞違<lb/>
　　者罪之合行事務提調官移文禀奏施行有㫖從<lb/>
　　之<lb/>
　復命僧厭海溢<lb/>
　　元史泰定紀丙戌記帝師命僧修佛事扵鹽官州<lb/>
　　仍造浮屠二百一十六以厭海溢又五行志三月<lb/>
　　鹽官隄溢遣使禱祀造浮圖用西僧法壓之四月<lb/>
<pb n="KR2k0080_WYG_003-21b"/>
　　海益溢發軍民塞之<lb/>
　四月户部尚書李嘉努作石囤以捍海<lb/>
　　元史泰定記壬寅李嘉努以作囤捍海議聞又河<lb/>
　　渠志二十八日朝廷所委官洎行省臺院及庸田<lb/>
　　司等官議大徳延祐欲建石塘未就泰定四年春<lb/>
　　潮水異常增築土塘不能抵禦議置板塘以水湧<lb/>
　　難施工遂作籧篨朩櫃間有漂沉欲踵前議疊石<lb/>
　　塘以圖乆逺為地脉虚浮比定海江浙海鹽地形<lb/>
<pb n="KR2k0080_WYG_003-22a"/>
　　水勢不同由是造石囤扵其壞處疊之以救目前<lb/>
　　之急已置石囤二十九里餘不曽傾陷畧見成效<lb/>
　　庸田司與各路官同議東西接疊石囤十里其六<lb/>
　　十里塘下舊河就取土築塘鑿東山之石以備損<lb/>
　　壞<lb/>
　天厯元年海潮平詔改鹽官州為海寧州<lb/>
　　元史河渠志天厯元年十一月都水庸田司言八<lb/>
　　月十日至十九日正當大汛潮勢不髙風平水穏<lb/>
<pb n="KR2k0080_WYG_003-22b"/>
　　十四日祈請天妃入廟自本州嶽廟東海北䕶岸<lb/>
　　鱗鱗相接十五日至十九日海岸沙漲東西長七<lb/>
　　里餘南北廣或三十步或數十百歩潮見南北相<lb/>
　　接西至石囤已及五都修築捍海塘與鹹塘相連<lb/>
　　直抵巖門障禦石囤東至十一都六十里塘東至<lb/>
　　東大尖山嘉興平湖三路所修處海口自八月一<lb/>
　　日至二日探海二丈五尺至十九日二十日探之<lb/>
　　先二丈者今一丈五尺先一丈五尺者今一丈西<lb/>
<pb n="KR2k0080_WYG_003-23a"/>
　　自六都仁和縣界赭山雷山為首添漲沙塗已過<lb/>
　　五都四都鹽官州廊東西二都沙土流行水勢俱<lb/>
　　淺二十日復巡視自東至西岸脚漲沙比之八月<lb/>
　　十七日漸増髙濶二十七日至九月四日大汛本<lb/>
　　州嶽廟東西水勢俱淺漲沙東過錢家橋海岸原<lb/>
　　下石囤朩櫃並無頽圯水息民安扵是改鹽官州<lb/>
　　曰海寧州<lb/>
　　明<lb/>
<pb n="KR2k0080_WYG_003-23b"/>
　洪武十一年秋七月左布政使安然築石隄<lb/>
　　成化杭州府志洪武十一年秋海潮囓江岸安然<lb/>
　　躬率民夫伐石砌築隄成民獲安業<lb/>
　　　　<hi>臣</hi>謹案海塘通志訛十一年為十年今從成<lb/>
　　　　化志作十一年<lb/>
　二十五年左布政使王鈍修築江岸<lb/>
　　成化杭州府志時江岸潮汐為害鈍率民伐石捍<lb/>
　　江民免墊溺<lb/>
<pb n="KR2k0080_WYG_003-24a"/>
　永樂元年冬十月修築江岸<lb/>
　　明實録八月癸亥浙江風潮決江塘萬四百餘步<lb/>
　　壞田四十餘頃湯鎮方家塘江隄為風浪衝決淪<lb/>
　　扵江者四百餘歩溺民居及田四千頃冬十月修<lb/>
　　築江岸<lb/>
　是嵗户部尚書夏原吉奉命來治水<lb/>
　五年令右通政趙居任築江岸<lb/>
　　明實録五年夏六月浙江布政司言杭州府沿江<lb/>
<pb n="KR2k0080_WYG_003-24b"/>
　　隄岸復圯扵江遣官督民修築<lb/>
　六年發軍民修築仁和海寧江海塘<lb/>
　　海寜縣志海寧海決陷沒赭山巡檢司請發軍民<lb/>
　　修築從之仍命户部遣官巡恤被災之家<lb/>
　九年秋九月修仁和海寧塘岸十月塘岸成<lb/>
　　明實録九年工部言浙江潮水衝決仁和縣黄濠<lb/>
　　塘三百餘丈孫家圍塘岸二十餘里請發軍民修<lb/>
　　築從之冬十一月修浙江仁和海寧及海鹽縣土<lb/>
<pb n="KR2k0080_WYG_003-25a"/>
　　石塘㟁萬一千一百八十五丈<lb/>
　十一年夏五月遣使監築江塘<lb/>
　　萬歴杭州府志永樂十一年五月江潮平地水髙<lb/>
　　尋丈仁和十九都二十都居民陷溺田廬漂沒殆<lb/>
　　盡守臣申奏朝命工部侍郎張某監築隄岸役及<lb/>
　　杭嘉湖嚴諸府軍民十餘萬採竹朩為籠櫃伐臯<lb/>
　　亭山磈石納其中疊砌隄岸以禦江潮修築三年<lb/>
　　費財十萬<lb/>
<pb n="KR2k0080_WYG_003-25b"/>
　十六年遣保定侯孟瑛等祭海神<lb/>
　　明實録朝廷以浙江瀕海諸縣風潮衝激隄岸墊<lb/>
　　溺居民連年修治迄無成功乃齋戒遣保定侯孟<lb/>
　　瑛等以太牢祭東海之神既祭水患頓弭<lb/>
　十八年春三月命有司修塘岸<lb/>
　　明實録浙江海寧等縣言潮水淪沒邉海塘㟁二<lb/>
　　千六百六十餘丈延及呉家等壩命有司量起軍<lb/>
　　民修築之<lb/>
<pb n="KR2k0080_WYG_003-26a"/>
　秋九月修築海塘<lb/>
　　明實録通政司左通政岳福言浙江仁和海寜二<lb/>
　　縣今年夏秋霖雨風潮壞長安等壩淪扵海者千<lb/>
　　五百餘丈東岸赭山巖門山蜀山故有海道近皆淤<lb/>
　　塞故西岸潮勢愈猛為患滋大乞以軍民修築從<lb/>
　　之<lb/>
　宣徳五年巡撫成均築捍海隄<lb/>
　　明從信録宣徳五年浙江巡撫侍郎成均築捍海<lb/>
<pb n="KR2k0080_WYG_003-26b"/>
　　隄<lb/>
　成化七年秋九月命工部侍郎李顒築江隄<lb/>
　　明實録成化七年九月二日風潮決錢塘江岸十<lb/>
　　餘丈近江居民房室田産皆為渰沒守臣以聞工<lb/>
　　部尚書王復等奏乞如永樂事例遣大臣徃祭海<lb/>
　　神修江岸上命李顒時潮水衝塌江岸計四百九<lb/>
　　十餘丈顒議修築工料合用銀七萬三千二百餘<lb/>
　　兩今官庫収貯十不及五如俟續収贓罰解補恐<lb/>
<pb n="KR2k0080_WYG_003-27a"/>
　　潮復作前工盡棄欲取布政司存留糧銀支給充<lb/>
　　用量起杭州府衛人夫修築從之<lb/>
　十年築海寧縣隄<lb/>
　　陳之暹築塘議大潮衝決隄岸用崇徳沈丞築法<lb/>
　　隄始成<lb/>
　　　　<hi>臣</hi>謹按是役止見陳之暹築塘議舊志失載<lb/>
　　　　沈丞向逸其名而成化十六年有維揚沈讓<lb/>
　　　　涖丞任前此無有也築法不傳<lb/>
<pb n="KR2k0080_WYG_003-27b"/>
　十二年修防海塘<lb/>
　　明實録浙江鎮守巡按及都布按三司奏言杭嘉<lb/>
　　紹三府所屬海寧海鹽山隂蕭山上虞等縣海塘<lb/>
　　衝塌數多修築財用不足乞照上年例以杭州城<lb/>
　　南抽分竹朩存留七分賣銀解部者以備築塞工<lb/>
　　料庶寛民力工部謂内府造供應器皿并清江衛<lb/>
　　河造運船皆取給抽分所係亦重宜令各府先以<lb/>
　　在官物料支用不足則扵附近無災府分借倩協<lb/>
<pb n="KR2k0080_WYG_003-28a"/>
　　濟從之<lb/>
　十三年僉事錢山築海寧障海塘<lb/>
　　成化杭州府志成化十三年二月海寧海決隄偪<lb/>
　　盪城邑鎮巡因命採石臨平安吉諸山初用漢楗<lb/>
　　絙法不就乃斵朩為大櫃編竹為長絡引石下之<lb/>
　　泛溢乃定仍作副隄十里以防泄鹵凡七越月而<lb/>
　　役竣<lb/>
　嘉靖十二年海寧令嚴寛議籌嵗儲備修築<lb/>
<pb n="KR2k0080_WYG_003-28b"/>
　　海寜縣志十二年海寧縣知縣嚴寛建議準海鹽<lb/>
　　例嵗儲均徭役銀以備海塘修築之用自後寧邑<lb/>
　　設海塘夫一百五十名嵗儲役銀三百兩著為令<lb/>
　　自寛始也<lb/>
　　　　臣謹案𢎞治五年海寧縣海溢新隄漸圯嘉<lb/>
　　　　靖二年七月三日大風拔木天開河等處海<lb/>
　　　　水湧溢衝决塘壩潮水倒流城中水為之鹽<lb/>
　　　　八月三日大風海溢衝沒太平門外沙塲廬<lb/>
<pb n="KR2k0080_WYG_003-29a"/>
　　　　舍百餘所七年海寧縣新隄大圯復至城下<lb/>
　　　　九年七月海決逼城皆未見修築之役至是<lb/>
　　　　有司始議修治之<lb/>
　隆慶六年五月海決有司議築江塘<lb/>
　　杭州府志颶風大作海嘯塘圯鹹水湧入内沙壞<lb/>
　　田地八萬餘畝時縣官估計應修塘凡二千三百<lb/>
　　七十八丈計修築工料銀應五千二百二十有八<lb/>
　　兩<lb/>
<pb n="KR2k0080_WYG_003-29b"/>
　萬厯五年海寧縣令蘓湖修海塘<lb/>
　　海寜縣志萬歴三年夏五月颶風大作海嘯漂溺<lb/>
　　民居塘圮鹽水湧入内河壞田地八萬餘畝時縣<lb/>
　　官估計應修塘凡二千三百七十八丈計修築工<lb/>
　　料銀應五千二百二十八兩四年九月㑹知縣蘓<lb/>
　　湖莅任巡撫徐栻察其才可任事遂以塘付之湖<lb/>
　　定議以五年二月十三日興工至四月而役竣計<lb/>
　　費纔一千九百七十六兩時通判張繼芳定議採<lb/>
<pb n="KR2k0080_WYG_003-30a"/>
　　石一塊長五尺二寸髙濶一尺八寸者給銀四錢<lb/>
　　七分以三錢給工價一錢給船價七分充扛擡又<lb/>
　　議以船價六千兩造船三百隻行仁錢二縣五區<lb/>
　　綱手毎十人領銀二十兩造船一隻運石完日即<lb/>
　　以船給之當其值又萬歴四年邑令蘓湖有亷幹<lb/>
　　巡撫徐公栻檄令分築海鹽塘塘成郡縣官遷賚<lb/>
　　有差載董公份碑記其法倣宋王荆公鄞縣塘又<lb/>
　　參酌副使楊公瑄坡陀塘式堅石料砌磊碎石扵<lb/>
<pb n="KR2k0080_WYG_003-30b"/>
　　内支之以殺潮勢後傚僉事黄光昇一縱一横之<lb/>
　　法<lb/>
　　　　<hi>臣</hi>謹案先是二年萬厯乙亥六月朔夜大風<lb/>
　　　　震濤衝激錢塘江岸圯數十餘丈而郡邑志<lb/>
　　　　乗修築莫考<lb/>
　三十三年錢塘縣令聶心湯築錢塘寶船厰塘隄<lb/>
　　萬厯錢塘縣志錢塘寶船厰一帶舊無隄塘田土<lb/>
　　傾坍邑令聶心湯鳩工覈實樁石堅鉅為乆逺計<lb/>
<pb n="KR2k0080_WYG_003-31a"/>
　　費六千餘金<lb/>
　崇禎三年春二月同知劉元瀚修海寧捍海塘<lb/>
　　寜邑備考崇禎元年七月二十三日午前風日清<lb/>
　　朗纔過午狂颶卒發雷雨如注申酉間忽報海嘯<lb/>
　　登城望之見潮頭直架樹杪廬舍蕩拆夜半風濤<lb/>
　　稍殺厥明縣官出勘城東西被災者凡四千餘户<lb/>
　　事聞扵朝議修築海塘時縣令謝紹芳屬衙官張<lb/>
　　瑞傑董其役張第以修河塘法從事未㡬潮囓之<lb/>
<pb n="KR2k0080_WYG_003-31b"/>
　　旋築旋圯扵是三臺畢臨相議工費撫按㑹題預<lb/>
　　徵糧銀毎畝一分合計之得九千餘金道府捐助<lb/>
　　各有差命郡丞劉元潮董其役仍用石囤朩樁之<lb/>
　　法工稍就緒<lb/>
　<lb/>
　<lb/>
　<lb/>
　海塘録巻三<lb/>
</p>
<p>
</p>
  </div>
<div> <lb/>
    <p>
<pb n="KR2k0080_WYG_004-1a"/>
　欽定四庫全書<lb/>
　　海塘録巻四<lb/>
　　　　　　　　　　　　内閣中書翟均亷撰<lb/>
　　建築二<lb/>
　　國朝<lb/>
聖祖仁皇帝康熈三年秋八月戊戌海决築海寧縣塘<lb/>
　　　八月三日大風海嘯至五日未息衝潰海寧縣塘<lb/>
　　　二千三百八十餘丈總督趙廷臣巡撫朱昌祚請<lb/>
<pb n="KR2k0080_WYG_004-1b"/>
　　　發帑修築令兵巡道熊光裕督之次年九月石隄<lb/>
　　　成并築尖山石隄五千餘丈用銀二萬七千六百<lb/>
　　　三十七兩零<lb/>
　　三十八年修錢塘江塘<lb/>
　　　巡撫張敏題請修錢塘縣江塘自望江樓迄雲林<lb/>
　　　下院并古頭埠共三十九丈一尺自顯應廟迄大<lb/>
　　　郎巷共六十三丈梵村蜈蜂嶺等處共三百五十<lb/>
　　　三丈仁和縣江塘自大郎巷迄來家埠景家埠共<lb/>
<pb n="KR2k0080_WYG_004-2a"/>
　　七十九丈五尺銀杏埠等處一百六十二丈五尺<lb/>
　四十年修錢塘江岸築石塘<lb/>
　　巡撫張志棟題請捐修錢塘縣江塘自三郎廟迄<lb/>
　　顯應廟中沙井永福橋至節婦坊李家橋止又銀<lb/>
　　杏埠阮家埠等處共二百七十一丈三尺又續報<lb/>
　　坍塘自涼亭起至中沙井一帶及放生菴共修二<lb/>
　　百八十七丈又築關帝廟至永福橋等處子塘共<lb/>
　　五百九十八丈四尺仁和江塘自下泥橋至盧家<lb/>
<pb n="KR2k0080_WYG_004-2b"/>
　　橋鎮海菴止共四十一丈三尺時温州府同知甘<lb/>
　　國奎議毎塘一丈用石一縱一横嵌以油灰鎔以<lb/>
　　鐡錠深根堅杵加築子塘以為重障布政使趙申<lb/>
　　喬請耑委國奎修築阮家埠三郎廟來家埠景家<lb/>
　　埠六和塔華光樓諸塘議用堅石嵌砌後加子塘<lb/>
　　經始扵康熙四十年初秋及四十五年春月竣事<lb/>
　　築石塘六百六十七丈子塘八百九十五丈共費<lb/>
　　銀五萬二千六百三兩有竒<lb/>
<pb n="KR2k0080_WYG_004-3a"/>
　四十一年江塘圮布政使郎廷極築之<lb/>
　　時塘圯廷極勸助修築濟以罰鍰三郎廟險工成<lb/>
　　建湖神祠扵上<lb/>
　五十四年修海寧縣海塘<lb/>
　　春夏之交風潮大發海寧縣塘圯數千丈巡撫徐<lb/>
　　元夢請委金衢嚴道賈擴基監修共三千三百九<lb/>
　　十七丈五尺需工料銀三萬八千五百九十三兩<lb/>
　　零明年三月厥工未成遂罷擴基改令鹽驛道裴<lb/>
<pb n="KR2k0080_WYG_004-3b"/>
　　<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度董之亷凡擴基所未完與已完而弗固者按<lb/>
　　段加修共需工料銀三萬七千五百兩零至五十<lb/>
　　七年閏八月報竣<lb/>
　五十五年重築江塘<lb/>
　　七月連雨江漲自徐梵二村至轉塘頭石塘衝壊<lb/>
　　總督滿保巡撫朱軾委杭州知府張恕可修築錢<lb/>
　　塘縣江塘自天字一號至三十七號止共六百八<lb/>
　　十一丈六尺潮神廟海月橋籃兒路等處共八十<lb/>
<pb n="KR2k0080_WYG_004-4a"/>
　　丈二尺龍王廟起拆砌總管廟老塘共二百二十<lb/>
　　七丈又三郎廟前子塘三十二丈五尺小橋頭老<lb/>
　　塘子塘共八十丈一尺兵馬司前十七丈又仁和<lb/>
　　縣中二下節地方老塘子塘共二百二十九丈竣<lb/>
　　工扵五十七年三月初三郎廟前子塘尤險要三<lb/>
　　築弗成布政使段志熙親勘相度其法用石一縱<lb/>
　　一横毎層鑿石眼貫以朩梢合五六塊為一以重<lb/>
　　鎮水勢恐水刷入縫乃扵合縫處各用鐡錠横扣<lb/>
<pb n="KR2k0080_WYG_004-4b"/>
　　又慮水入豎處以鐡錠一尺一錠上下牢扣盖欲<lb/>
　　合二十丈石為一塊石也其交搭即以朩石扣筍<lb/>
　　合縫為之成塘二十丈共用工料銀一千兩<lb/>
　五十七年春三月修築海寧石塘濬備塘河<lb/>
　　時巡撫朱軾題請修築海寧石塘下用朩櫃外築<lb/>
　　坦水又開濬備塘河以防泛溢下部議行扵是年<lb/>
　　經始至五十九年正月告竣修石塘九百五十八<lb/>
　　丈四尺九寸坦水三千九十七丈五尺土塘五千<lb/>
<pb n="KR2k0080_WYG_004-5a"/>
　　一百六丈開濬備塘河身七千七百五十六丈四<lb/>
　　尺建閘一座毎塘一丈用兩朩櫃毎一櫃内用石<lb/>
　　塊五十觔共工料銀一十五萬一千三百一兩<lb/>
　五十九年秋七月老鹽倉築魚鱗石塘<lb/>
　　巡撫朱軾稱老鹽倉一帶正當江海交滙今土塘<lb/>
　　隨浪坍頽沖決徐家埧一口與内河支港相通已<lb/>
　　築石埧堵塞若不急築石塘堵禦設令土岸坍盡<lb/>
　　決入上下運河則鹽潮直注嘉湖蘓松關係甚鉅<lb/>
<pb n="KR2k0080_WYG_004-5b"/>
　　請扵東自浦兒兜起西至姚家堰止共一千三百<lb/>
　　四十丈砌築石塘就扵塘岸用長五尺濶二尺厚<lb/>
　　一尺之大石毎一丈砌作二十層共髙二十尺扵<lb/>
　　石之縱鋪側立兩相交接處上下鑿成槽筍嵌合<lb/>
　　聨貫又扵毎石合縫處用油灰抿灌鐡鑻嵌口以<lb/>
　　免滲漏散裂塘身之内培築土塘髙一丈寛二尺<lb/>
　　不使潮汐大時泛溢塘基下部議行<lb/>
　開濬中小亹<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>沙<lb/>
<pb n="KR2k0080_WYG_004-6a"/>
　　軾又言赭山以北河荘山以南乃江海故道近因<lb/>
　　淤塞以致潮水盡歸北岸土石塘工終難穏固應<lb/>
　　請僱民上𦂳挑濬下部議行<lb/>
　設海防同知専司嵗修事<lb/>
　　軾言海防非有専責經管未見實效請裁金華同<lb/>
　　知一缺添設杭州府海防同知一員耑任責成小<lb/>
　　有損壞即時修砌下部議行<lb/>
　　　　<hi>臣</hi>謹案海寧塘工自康熈五十八年新修告<lb/>
<pb n="KR2k0080_WYG_004-6b"/>
　　　　成後特設海防同知逐年修補自五十九年<lb/>
　　　　始毎年嵗修統計用過銀兩撫臣題請實嵗<lb/>
　　　　修所由來也<lb/>
　　　　是年分嵗修海寧海塘工計銀一萬六千一<lb/>
　　　　百七十九兩<lb/>
　　　　六十年分嵗修老鹽倉舊石塘銀二萬二千<lb/>
　　　　一百七十七兩九分零<lb/>
　六十一年春二月改築草塘<lb/>
<pb n="KR2k0080_WYG_004-7a"/>
　　先是撫臣朱軾稱老鹽倉東至浦兒兜至姚家堰<lb/>
　　宜建築石塘一千三百四十丈未成至是年巡撫<lb/>
　　屠沂以海潮無定修築隄岸必須隨時制宜請扵<lb/>
　　土浮不能置樁砌石之處築草塘五百四十丈明<lb/>
　　年春又奏准築草塘三百丈仍扵實土處更築石<lb/>
　　塘合從前共五百丈并将姚家堰西續坍處亦築<lb/>
　　草塘二百一十五丈八月工告竣報銷石塘五百<lb/>
　　丈草塘一千五十五丈共用過銀九萬一千六百<lb/>
<pb n="KR2k0080_WYG_004-7b"/>
　　五十兩<lb/>
　　　　<hi>臣</hi>謹案屠沂将朱軾請築石塘一千三百四<lb/>
　　　　十丈之内改築草塘八百四十丈故軾所築<lb/>
　　　　石塘止五百丈合草塘為一千三百四十丈<lb/>
　　　　也其姚家堰西續草塘二百十五丈又為沂<lb/>
　　　　所另築以是二百十五丈合前八百四十丈<lb/>
　　　　總為草塘一千五十五丈海塘通志以沂續<lb/>
　　　　姚家堰西草塘為二百五十丈者誤<lb/>
<pb n="KR2k0080_WYG_004-8a"/>
　　秋八月停止挑挖中小亹<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>沙<lb/>
　　　巡撫屠沂言向以中小亹沙地因北岸沖決甚險<lb/>
　　　題明挑挖以分水勢今北岸塘脚現在沙塗塘身<lb/>
　　　穏固無庸再為挑濬部議從之<lb/>
　　　　　<hi>臣</hi>謹案中小亹引河扵康熙五十七年巡撫<lb/>
　　　　　朱軾委員開濬用過銀九百兩尋復淤塞至<lb/>
　　　　　五十九年復㑹同總督滿保題請開濬用過<lb/>
　　　　　銀三千一百六十兩零未㡬又復<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>塞至是<lb/>
<pb n="KR2k0080_WYG_004-8b"/>
　　　　　屠沂奏明停止<lb/>
　　　　　是年分嵗修海寧縣工計銀二萬二千八百<lb/>
　　　　　九十六兩<lb/>
世宗憲皇帝雍正元年秋九月<lb/>
命濬赭山海口<lb/>
　　　時因督臣滿保之請王大臣等議行之故有是<lb/>
命<lb/>
　　二年秋七月海水溢民居<lb/>
<pb n="KR2k0080_WYG_004-9a"/>
命賑之<lb/>
　　　八月十二日已<lb/>
命佟吉圖兼署巡撫鹽印旋得鹽政臣噶爾泰奏稱海水<lb/>
　　　漫溢沿海田廬大受漂沒十八日故<lb/>
命石文焯署巡撫印馳驛速行賑濟然後奏聞<lb/>
命築海塘<lb/>
　　　　　時計工料銀六千三百五十兩有竒<lb/>
　　　　　元年二年嵗修海寧塘工計銀一萬七千四<lb/>
<pb n="KR2k0080_WYG_004-9b"/>
　　　　　百二十五兩零<lb/>
　　三年春正月<lb/>
命吏部尚書朱軾來視海塘<lb/>
　　　撫臣石文焯初請通用石塊修築旋稱不必用石<lb/>
上以石無定見恐誤塘工更令法海佟吉圖代之又恐法<lb/>
　　　海等初任不諳情形以軾曽撫浙故扵二年十二<lb/>
　　　月初四日<lb/>
命軾徃浙查議至是抵浙因題請修築經大學士等議准<lb/>
<pb n="KR2k0080_WYG_004-10a"/>
　　修建至四年七月工竣計修過海寧縣陳文港亂<lb/>
　　石塘三千八百丈并修補子塘<lb/>
　　　　又是年分嵗修海寧縣塘工用銀七千六百<lb/>
　　　　九十九兩<lb/>
　　　　四年嵗修海寧縣塘工銀一萬五千七百兩<lb/>
　　　　零<lb/>
　五年春二月加鑲浦兒兜草埧并改建姚家堰草塘<lb/>
　　巡撫李衛奏加鑲浦兒兜老鹽倉各草塘并将姚<lb/>
<pb n="KR2k0080_WYG_004-10b"/>
　　家堰至草庵一帶土堤改建草塘又請嵗修海寧<lb/>
　　塘工銀兩遇各縣江海塘坍損之處一體動給扵<lb/>
　　是計修海寧縣浦兒兜老鹽倉草塘一千九十五<lb/>
　　丈姚家堰草塘八百九十六丈又接修草塘六十<lb/>
　　九丈六尺修舊石塘一千二十四丈用銀一萬五<lb/>
　　千七百兩錢塘縣午山一帶葛家墳六和塔等處<lb/>
　　坍塘二十五丈四尺善利院左側三郎廟老塘衝<lb/>
　　坍五丈又轉塘上首汪家池等處坍塘一十四丈<lb/>
<pb n="KR2k0080_WYG_004-11a"/>
　　栅外二圖小橋地方坍塘六丈又轉塘至横江埠<lb/>
　　應築坍塘三百三十三丈横江埠至曹家埠應築<lb/>
　　坍塘七十五丈仁和縣總管廟前坍矬江塘七丈<lb/>
　　應拆卸補築四丈<lb/>
　十月修海寧縣錢家坂馬牧港等處塘工<lb/>
　　巡撫李衛言東塘錢家坂迤西一帶樁板老塘䕶<lb/>
　　沙洗去直射塘脚板朩年乆朽爛欹斜亂石沖卸<lb/>
　　頽廢應行改砌加築及西塘之馬牧港亂石土塘<lb/>
<pb n="KR2k0080_WYG_004-11b"/>
　　直至大石塘一帶外沙漸髙扵塘身大汛漫溢過<lb/>
　　塘泥土矬陷應加土石塘築庶免泛溢之虞内東<lb/>
　　塘應行改築一千一百七十丈西塘應修一千九<lb/>
　　百八十八丈下部議行<lb/>
　修江塘<lb/>
　　巡撫李衛修錢塘縣江塘善利院三郎廟旁坍塘<lb/>
　　及午山一帶葛家墳六和塔轉塘頭等處坍塘共<lb/>
　　五十丈四尺又王伯卿五雲牌坊蕭靄然各地及<lb/>
<pb n="KR2k0080_WYG_004-12a"/>
　　定北四圖雞鵞場等處一百三十九丈仁和縣江<lb/>
　　塘總管廟大郎巷及化智廟黄童廟等處共四十<lb/>
　　三丈九尺六年又修錢塘縣江塘自曹家埠起至<lb/>
　　斷塘頭共一百七十四丈諸橋起至新工交界加<lb/>
　　築石塘四百一丈坍塘五十丈俞家界牌石前五<lb/>
　　十三丈一尺葛家地前十八丈八尺午山前四丈<lb/>
　　張家門首二十三丈五尺諸橋邉十四丈五尺自<lb/>
　　雍正五年先後興工至六年陸續完竣扵十二月<lb/>
<pb n="KR2k0080_WYG_004-12b"/>
　　題銷江海塘工共用銀三萬九千七百三十一兩<lb/>
　　零<lb/>
　　　　是年分嵗修仁和錢塘海寧及海鹽蕭山等<lb/>
　　　　縣塘身統計六千三十九丈八尺長橋一座<lb/>
　　　　計長四丈坦水一百七十丈奏銷銀三萬九<lb/>
　　　　千七百三十一兩零<lb/>
　六年三月搶修海寧縣老鹽倉海塘<lb/>
　　正月春汛潮勢猛悍老鹽倉迤西三官堂草塘沖<lb/>
<pb n="KR2k0080_WYG_004-13a"/>
　　圯五丈裂縫二三十丈二月十四日至二十有二<lb/>
　　日大汛連朝沖決塘六百六十餘丈總督李衛奏<lb/>
　　言老鹽倉西塘外沙脚刷盡屢患衝激請支海塘<lb/>
　　嵗修銀八千兩将現坍之六百六十餘丈搶築塘<lb/>
　　身上下鋪砌堅實以保坍陷下部議行<lb/>
　十二月修海寧南門外海塘及錢塘江塘<lb/>
　　總督李衛言南門一帶漲沙盡行坍卸潮水逼塘<lb/>
　　民阜等字號根脚年乆外樁坦水沖洗至斜又華<lb/>
<pb n="KR2k0080_WYG_004-13b"/>
　　岳廟及平橋西小石塘亦有矬陷坦水外卸楊家<lb/>
　　莊一帶亂石塘原屬低窪應請增髙更有馬牧港<lb/>
　　一帶樁板亂石土塘一千丈前止加條石一層應<lb/>
　　酌量増髙又翁家埠一帶原無官塘其臨海月牙<lb/>
　　灣不能保固應酌量地勢接建草塘與舊有之草<lb/>
　　塘相續布政司髙斌因計海寧邑南門外沙安民<lb/>
　　阜等字號及華岳廟平橋西楊家莊馬牧港等處<lb/>
　　各段工程計勘應修築塘共四百五十三丈坦水<lb/>
<pb n="KR2k0080_WYG_004-14a"/>
　　四千四百六十四丈三尺估需銀二萬三千一百<lb/>
　　三十八兩此外又有搶修海寧平橋西等處坍壞<lb/>
　　殘缺塘身一百三十三丈坦水一百六十三丈用<lb/>
　　銀八十六兩七錢七分零又接續錢塘縣斷塘尾<lb/>
　　江塘一百六十五丈估零銀三千六百五兩零又<lb/>
　　諸橋一帶江塘加築塘石一層計長四百一丈折<lb/>
　　砌江塘一百六十九丈估需銀一千一百八十三<lb/>
　　兩零下部議行<lb/>
<pb n="KR2k0080_WYG_004-14b"/>
　　　　是年分嵗修錢塘海寧及海鹽㑹稽等塘共<lb/>
　　　　銀一萬八千一百八十五兩零搶修海寧塘<lb/>
　　　　工銀二萬二十五兩零<lb/>
　　　　<hi>臣</hi>謹案嵗修工程自康熙五十九年撫臣朱<lb/>
　　　　軾題准後每嵗加修逐年将實修丈尺用過<lb/>
　　　　工料銀兩據實報銷雍正六年八月潮勢洶<lb/>
　　　　涌沿塘䕶沙沖洗殆盡工程𦂳要始将丈尺<lb/>
　　　　情形先行題報仍照毎年加修之例辦理至<lb/>
<pb n="KR2k0080_WYG_004-15a"/>
　　　　　是督臣李衛題奏今嵗潮汐較往年更大搶<lb/>
　　　　　修甫完續被沖卸請将塊石各塘不能抵禦<lb/>
　　　　　者酌量改砌石工奉<lb/>
　　㫖依議速行欽此嗣後将不可緩待之工隨時搶堵<lb/>
　　　　　其應行改築條石塘坦之原坍工段扵毎年<lb/>
　　　　　秋後估計詳定給帑辦料次年興作按嵗報<lb/>
　　　　　銷此搶修嵗修所由分也<lb/>
　　七年秋八月奉<lb/>
<pb n="KR2k0080_WYG_004-15b"/>
㫖<hi>恭紀首巻</hi>建海神廟<lb/>
　　　廟建於海寧縣東門内<hi>詳祠祀門</hi>
　　冬十一月海寧荆煦廟等處草塘内另築石塘<lb/>
　　　總督李衛奏稱八九月來秋潮洶涌寧邑沿塘東<lb/>
　　　自尖山西至翁家埠綿亘百里皆臨大海若欲盡<lb/>
　　　建鉅石大塘為費不貲再四籌畫西塘除老鹽倉東<lb/>
　　　原有大石塘五百丈外自此至翁家埠一帶俱係<lb/>
　　　險工内荆煦廟至草菴向有先後築草塘一千九<lb/>
<pb n="KR2k0080_WYG_004-16a"/>
　　百餘丈此時俱係土塘今就草塘之内収進二三<lb/>
　　丈開深根脚用大樁排釘深入沙底儧辦巨料砌<lb/>
　　築石工仗此舊有草塘以䕶其外使内之石工人<lb/>
　　力可施保至三年之期即草塘或有損壊而石工<lb/>
　　亦已告成<lb/>
　　　　<hi>臣</hi>謹案次年五月李衛又稱改建石塘之處<lb/>
　　　　目今貼岸雖有漸長微沙聚散無定皆係必<lb/>
　　　　不可已之工但一時難以並興不得不暫為<lb/>
<pb n="KR2k0080_WYG_004-16b"/>
　　　　寛期陸續取辦故是役未果<lb/>
　築陳文港等處草壩<lb/>
　　衛又言東塘潮頭自尖山直趨而北勢猛溜急在<lb/>
　　在危險請扵陳文港小墳前薛家壩及念里亭等<lb/>
　　處分築挑水盤頭大草壩五座周圍簽釘排樁中<lb/>
　　填塊石竹簍深入軟泥之下作為底脚上加埽料<lb/>
　　壓盖堵禦頂衝使水勢稍緩可引漲沙漸聚下部<lb/>
　　議行<lb/>
<pb n="KR2k0080_WYG_004-17a"/>
　　　　是年分嵗修海寧縣塘工銀八萬七千四十<lb/>
　　　　五兩零搶修海寧石草塘工共銀三萬一千<lb/>
　　　　三百四十七兩零<lb/>
　八年夏五月築海寧西塘大壩及修築東塘設海防<lb/>
　兵弁<lb/>
　　李衛請扵西塘老鹽倉戴家石橋楊家莊等處添<lb/>
　　築盤頭大壩三座東塘自普濟庵至尖山等處修<lb/>
　　築塘身又請将杭州捕盜同知管糧通判二員分<lb/>
<pb n="KR2k0080_WYG_004-17b"/>
　　管東西海塘再設千把總二員晝夜防禦下部議<lb/>
　　行<lb/>
　鑄鎮海鐡牛<lb/>
　　時鑄鐡牛五座分置老鹽倉前戴家石橋山川壇<lb/>
　　泥烟墩前潮神廟五處<lb/>
　修仁和塘<lb/>
　　李衛題修仁和臨江郷周家橋一帶官塘里民柴<lb/>
　　世魁張道濟等捐夫助修<lb/>
<pb n="KR2k0080_WYG_004-18a"/>
　　　　是年分嵗修海寧石塘工用銀四萬六千一<lb/>
　　　　百三十二兩零搶修海寧石草塘工用銀二<lb/>
　　　　萬五千四百四十二兩零<lb/>
　九年冬十月續修海寧錢塘塘工<lb/>
　　總督李衛言寧邑海塘西草頭盤頭矬坍塘身一<lb/>
　　千三十一丈八尺備料儧修外其餘鎮海塔前等<lb/>
　　處幫濶培髙共一千四十三丈又念里亭草盤頭<lb/>
　　等處一百五十五丈應加築大條石坦水一層并<lb/>
<pb n="KR2k0080_WYG_004-18b"/>
　　舊塊石坦水三十五丈應築大條石坦水二層東<lb/>
　　塘七里廟等處五百餘丈議将中條石築塘身大<lb/>
　　條石築坦水内有最險之處塘身亦用大條石砌<lb/>
　　築又普濟庵迤東梁家地等處塘身二百二十餘<lb/>
　　丈并西塘唐子千門前五丈仍用塊石修築錢塘<lb/>
　　縣徐村梵村等處修築坍裂江塘三百五十三丈<lb/>
　　六尺確核應修應築下部議行<lb/>
　　　　是年分歳修錢塘海寧及平湖江海石草塘<lb/>
<pb n="KR2k0080_WYG_004-19a"/>
　　　　工共銀五萬三千三百三十兩<hi>内修徐村梵村江塘銀三</hi>
　　　　<hi>千七百六兩零</hi>搶修海寧及平湖縣石草塘工銀一<lb/>
　　　　萬一千四百四十八兩零<lb/>
　十年秋七月仁和海寧之支接築草塘<lb/>
　　草塘工程自康熈六十一年巡撫屠沂請将朱軾<lb/>
　　題准浦兒兜建築石塘一千三百四十丈内有土<lb/>
　　性虚浮故改築草塘八百四十丈自後老鹽倉西<lb/>
　　厯年加修殆無虛日其地皆在寧邑故仁邑未嘗<lb/>
<pb n="KR2k0080_WYG_004-19b"/>
　　有修築草塘事至是署巡撫王國棟以上㳺水發<lb/>
　　西塘老沙衝刷題請於寧邑華家衖草塘止處至<lb/>
　　仁邑沈家埠迤西之潮神廟接築草塘二千二百<lb/>
　　二十餘丈并建盤頭下埽防䕶<lb/>
　仁和海寧及平湖等縣石草塘坦圮發帑修築<lb/>
　　署巡撫王國棟言寧邑春夏二汛矬陷草塘七百<lb/>
　　二十一丈七尺又無脚草塘二百六十餘丈應請<lb/>
　　修築并扵草菴前建貼心盤頭一座華岳廟錢家<lb/>
<pb n="KR2k0080_WYG_004-20a"/>
　　坂小墳前盤頭雁翅浦兒兜盤頭東西兩角張為<lb/>
　　三門前坍塘一十九丈西南八圖孫家亭後坍塘<lb/>
　　二十丈暫用草柴搶堵又東塘沈月明西塘月明<lb/>
　　庵等處坍卸塘身一百九十六丈六尺請照李衛<lb/>
　　條石塘坦之式修砌東塘新庵西舊塊石塘身工<lb/>
　　段共二百一十七丈七尺西塘浦兒兜盤頭東塘<lb/>
　　身六丈及修補坦水并堵築白牆門秧田廟盤頭<lb/>
　　又霉伏二汛坍矬草塘七百二十六丈五尺飭員<lb/>
<pb n="KR2k0080_WYG_004-20b"/>
　　修築冄錢邑江塘定北四圖俞士品地前坍塘四<lb/>
　　十一丈被潮沖刷亟應添樁加層又自徐梵二村<lb/>
　　并諸橋起至獅子塘頭止塘身石塊尚有衝坍亦<lb/>
　　應亟加修築下部議行<lb/>
　　　　是年分嵗修錢塘海寧及平湖石塘工銀二<lb/>
　　　　萬八千九百七兩零搶修仁寧二縣石草塘<lb/>
　　　　工銀一十四萬四千六百七十八兩零<lb/>
　十一年春正月<lb/>
<pb n="KR2k0080_WYG_004-21a"/>
命大學士鄂爾泰張廷玉朱軾來視海塘議修築<lb/>
　　　上年十二月總督程元章查勘海塘情形入奏奉<lb/>
㫖命大學士鄂爾泰張廷玉朱軾㑹同總督李衛尹繼善<lb/>
　　　詳議具奏<lb/>
　　二月<lb/>
命内大臣海望總督李衛督海塘工<lb/>
　　　正月大學士鄂爾泰等至杭州集議奏請<lb/>
欽簡大臣徃浙詳細查勘奉<lb/>
<pb n="KR2k0080_WYG_004-21b"/>
㫖命内大臣海望總督李衛赴浙查勘海塘大理寺卿汪<lb/>
　　　漋原任内閣學士張坦麟前徃承辦<lb/>
　　三月尖塔兩山間建石壩<lb/>
　　　内大臣海望奏言尖塔兩山間向有石壩堵截水<lb/>
　　　道後被修塘人役悞取其石修補塘工北岸之沙<lb/>
　　　至今有坍無漲若扵兩山之間照舊堵塞則北岸<lb/>
　　　䕶沙可望復漲水道亦可望其南徙因自尖山至<lb/>
　　　塔山約一百二十丈俱用石塊堵砌其塊石須用<lb/>
<pb n="KR2k0080_WYG_004-22a"/>
　　朩篾装載共用物料工價銀六萬二千四百九十<lb/>
　　兩零<lb/>
　内大臣海望請改草塘為大石塘尋罷築<lb/>
　　海望言華家衖以東尖山以西以及翁家埠萬家<lb/>
　　閘去年沖塌之處有已經粘補者有現在動工修<lb/>
　　築者但草塘易扵朽爛塊石舊塘亦易坍塌非經乆<lb/>
　　奠安之計似應改建大石塘庶可垂之永逺自尖<lb/>
　　山起至萬家閘新築大石塘共長一萬四千三百<lb/>
<pb n="KR2k0080_WYG_004-22b"/>
　　九丈内除舊有石塘四千二百八丈六尺不築淨<lb/>
　　長一萬丈四尺計需物料工價銀一百七十萬一<lb/>
　　千七百四十四兩零尋以經費甚鉅非厯數年之<lb/>
　　乆不能告竣且現議堵塞尖山水口如既堵後果<lb/>
　　能沙漲䕶塘則石塘可以不必改建若仍無漲沙<lb/>
　　再行改建<lb/>
　添築土備塘開引河以分水勢<lb/>
　　内大臣海望奏言翁家埠草塘沙土浮活恐難施<lb/>
<pb n="KR2k0080_WYG_004-23a"/>
　　　樁砌石或仍用草工堵禦第急雨颶風不能預測<lb/>
　　　若止一層隄岸未為萬全應請扵塘後添築土備<lb/>
　　　塘一道比舊塘再髙五六尺奉<lb/>
特㫖允行并<lb/>
命於中小亹開挖引河以分水勢計築土備塘一道自寧<lb/>
　　　邑龜山麓至仁邑李家村止共長一萬四千四十<lb/>
　　　八丈五尺塘身底寛五丈頂寛二丈四尺内建石<lb/>
　　　閘四座涵洞十七座朩橋二十六座又自李家村<lb/>
<pb n="KR2k0080_WYG_004-23b"/>
　　　至接塘頭老土塘加土四千九百五十六丈内修<lb/>
　　　舊閘四座舊涵洞三座扵雍正十一年十月開工<lb/>
　　　十二年三月報竣用銀一十三萬六千七百二十<lb/>
　　　九兩零<lb/>
　　增員弁以備修築<lb/>
　　　海望又言仁和至乍浦海塘不下三百里使乏専<lb/>
　　　管人員不無廢弛致患前經請令杭嘉湖道一員<lb/>
　　　兼轄工役非其専責所設杭嘉海防同知二員千<lb/>
<pb n="KR2k0080_WYG_004-24a"/>
　　把總各一員兵二百名亦恐照料難周應請耑設<lb/>
　　道員一員添設同知一員守備二員千總三員把<lb/>
　　總七員兵八百名伺查守䕶隨時修補可以保固<lb/>
　　塘工<lb/>
　夏四月内大臣海望請以本省廢吏及士民願効力<lb/>
　者令督臣選𣲖塘工<lb/>
　　海望言浙吏不敷調𣲖本地有廢員及紳士子弟<lb/>
　　有願備資斧自効者其中不無可用之人應令總<lb/>
<pb n="KR2k0080_WYG_004-24b"/>
　　督程元章酌量𣲖委部議是之乃選家有餘貲才<lb/>
　　堪任事酌量𣲖委工竣之日督臣分别優劣列最<lb/>
　　題請議叙<lb/>
　秋八月内大臣海望奏請揀發旗員協辦塘工<lb/>
　　海望言修築塘工必須管工人員親身坐守工程<lb/>
　　始得堅固前臣帶往浙江監修海塘之内務府御史偏<lb/>
　　武員外訥青額因不服水土隨臣回京所留祇員<lb/>
　　外郎穆克登額一人在浙第工程甚多未敷差用<lb/>
<pb n="KR2k0080_WYG_004-25a"/>
　　　如仍委内務府人員前去恐道途遥逺耽延時日<lb/>
　　　臣見在浙旗員内尚有可用之人仰懇<lb/>
勅諭将軍阿里衮副都統隆昇就近選𣲖旗員與在工人<lb/>
　　　員一同坐守監修奉<lb/>
㫖允行<lb/>
　　冬十二月發帑修仁和錢塘平湖諸邑塘岸<lb/>
　　　總督程元章䟽同知吳宏曾李飛鯤通判張偉各<lb/>
　　　員承辦下坍矬草塘石塘盤頭雁翅及潑壊坦水<lb/>
<pb n="KR2k0080_WYG_004-25b"/>
　　　應請修築又仁和縣總管廟前坍江塘十餘丈錢<lb/>
　　　塘縣梵村午山等處坍江塘七十餘丈俱極𦂳要<lb/>
　　　因嚴飭在工各員上𦂳修築<lb/>
　　十二年春二月奉<lb/>
㫖命副都統隆昇總理海塘事務御史偏武佐之<lb/>
　　　總督程元章奏稱尖塔兩山難以築壩堵塞中小<lb/>
　　　亹難以開挖奉<lb/>
㫖大學士鄂爾泰㑹同海望閱看鄂爾泰等奏元章不當<lb/>
<pb n="KR2k0080_WYG_004-26a"/>
　　　存惜費省工之見致悮興修堵築之期故有是<lb/>
命<lb/>
　　三月濬南港河<lb/>
　　　副都統隆昇稱河荘等山東舊有南港河一道柴<lb/>
　　　滷船隻不時往來今在西沙淤者僅一十五里挑<lb/>
　　　濬甚易應請施工疏濬奉<lb/>
㫖允行五月南港及中小亹引河工竣隆昇奏請造混江<lb/>
　　　龍鐡篦子等器具並用夫撈淺陸續疏刷八月請<lb/>
<pb n="KR2k0080_WYG_004-26b"/>
　　　添設海防通判一員駐劄河莊山専司疏濬并請<lb/>
　　　撥外委千總一員馬歩兵二十四名輪流防守疏<lb/>
　　　濬議覆准行至次年三月浙閩總督郝玉麟復題<lb/>
　　　撥海塘兵四百名駐劄引河常川挑濬計開挖中<lb/>
　　　小亹引河一道共銀五萬五百五十兩三錢<lb/>
　　秋八月尖山西築浮壩以禦水勢<lb/>
　　　副都統隆昇等言西塘工竣之後沙漲五十餘里<lb/>
　　　惟尖山水口尚未堵塞請扵貼接尖山外口用樹<lb/>
<pb n="KR2k0080_WYG_004-27a"/>
　　　朩紥筏横斜先暫築雞嘴挑水浮壩一道以順攩<lb/>
　　　潮水之入再就尖山西首文武菴左右亦先築雞<lb/>
　　　嘴挑水浮壩一道以順攩江水之出奉<lb/>
㫖允行計雞嘴壩一座自雍正十二年九月起工至十二月<lb/>
　　　工竣長一百十九丈用工料銀四千三百四十九<lb/>
　　　兩零<lb/>
　　冬十月築尖山石壩増計工料<lb/>
　　　副都統隆昇言原估自尖山脚下至塔山約長一<lb/>
<pb n="KR2k0080_WYG_004-27b"/>
　　　百二十丈内三十丈均深四丈九十丈均深九丈<lb/>
　　　底寛俱十丈頂寛俱三丈上年測量係潮塞之時<lb/>
　　　今相度水勢情形當以滿潮尺寸為準再共丈量<lb/>
　　　一百八十二丈其頂應加寛一丈均深應加髙二<lb/>
　　　丈其底應加寛四五丈不等奉<lb/>
㫖允行所築石壩扵雍正十二年九月二十三日起工至<lb/>
　　　十二年十一月大學士嵇曾筠奏請停止共堵一<lb/>
　　　百二十丈用工料銀五萬一千五兩五錢零<lb/>
<pb n="KR2k0080_WYG_004-28a"/>
　　　　　兩年分築仁海及鹽平四縣江海石草塘坦<lb/>
　　　　　奏銷銀八萬三百六十二兩零<lb/>
　　十三年春三月議修仁和諸縣塘<lb/>
　　　總督程元章言石草塘工潮汐晝夜沖刷塘脚多<lb/>
　　　係活土浮沙最易傾圮據東海防同知張偉知杭<lb/>
　　　州府秦炌報仁和海寧共坍塘工六千二百八十<lb/>
　　　餘丈應請修築下部議行<lb/>
　　夏五月重定海塘事宜<lb/>
<pb n="KR2k0080_WYG_004-28b"/>
　　　總督程元章以海塘關係重大與布政司張若震<lb/>
　　　條議一曰海塘錢糧宜分案具領二曰海塘保固<lb/>
　　　宜分别定限三曰估計册籍宜令承修官㑹同估<lb/>
　　　造以免推諉四曰海塘𦂳要處所宜酌量預備物<lb/>
　　　料以資接濟下部議行<lb/>
　　秋七月<lb/>
上命大學士朱軾總理海塘事<lb/>
　　　六月初二三等日風潮大作海寧海鹽等縣石<lb/>
<pb n="KR2k0080_WYG_004-29a"/>
　　　草各塘所在報坍總督程元章奏聞七月十九日<lb/>
上有是命<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_004-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　海塘録巻四<lb/>
</p>
<p>
</p>
  </div>
<div>
<head>海塘録卷五</head> <lb/>
    <p>
<pb n="KR2k0080_WYG_005-1a"/>
欽定四庫全書<lb/>
　海塘録卷五<lb/>
　　　　　　　　　　　内閣中書翟均亷撰<lb/>
　建築三<lb/>
　國朝<lb/>
　雍正十三年秋八月<lb/>
命大學士江南河道總督嵇曽筠總理海塘事<lb/>
　九月修仁和海寧及海鹽等縣海塘<lb/>
<pb n="KR2k0080_WYG_005-1b"/>
　　巡撫程元章疏言六月初二日夜颶風大作仁和<lb/>
　　海寧二縣共坍草塘三千九百五十一丈零盤頭<lb/>
　　一百二十四丈東西石塘五千六百五十六丈零<lb/>
　　沖卸大石塘靣并裏外攔水石二百四十八塊土<lb/>
　　備塘坍卸涵洞一個小坍二十五丈仁錢二縣江<lb/>
　　塘間有坍卸多寡不同旋飭辦料搶修又仁海二<lb/>
　　縣海塘自雍正十三年正月起至六月初二日陸<lb/>
　　續坍矬草塘并盤頭雁翅共二千三百八十八丈<lb/>
<pb n="KR2k0080_WYG_005-2a"/>
　　零石塘五百六十七丈零潮溝作壩三丈三尺今<lb/>
　　俱搶築完工苐方秋汛宜𦂳為防䕶下部議行<lb/>
　冬十一月増築魚鱗石塘<lb/>
　　大學士嵇曽筠疏稱六月内風大水湧舊塘坍卸<lb/>
　　雖分頭搶築不過堵禦一時現今塘身卑矮單薄<lb/>
　　背後盡係漊沆内外空虚實屬可虞杭嘉各府所<lb/>
　　恃以禦水患者惟一綫殘塘若不速為修治春潮<lb/>
　　踵至關係匪輕原議将舊塘坍卸處逐段改建石<lb/>
<pb n="KR2k0080_WYG_005-2b"/>
　　塘今海潮直逼塘根衝刷萬難折去舊工改築惟<lb/>
　　有照嵗修例速将舊塘上𦂳修築以固外靣另扵<lb/>
　　舊塘背後建築魚鱗石塘作重門外障更屬有備<lb/>
　　無患下部議行<lb/>
　葺舊塘<lb/>
　　大學士嵇曽筠奏海寧浦兒兜至念里亭塘工悉<lb/>
　　係頂衝必須寛厚方可捍禦十一年奏請加髙歴<lb/>
　　今兩載漸次塌卸宜扵塘身裏面帮築土戧増卑<lb/>
<pb n="KR2k0080_WYG_005-3a"/>
　　培薄一律髙寛又查海寧塘工多屬活土浮沙前<lb/>
　　扵塘身外面毎嵗補釘排樁修砌石塊三五層不<lb/>
　　等名曰坦水頼以攩浪䕶塘其如年久樁霉石塊<lb/>
　　潑卸近今又乏嵗修殘圮殆盡當購辦大石将全<lb/>
　　塘坦水逐段修補而塘身石工更宜擇險修砌但<lb/>
　　不可用零星碎石堆垜須購運條塊大石将坍卸<lb/>
　　塘工分段改砌整齊方保無虞又查石工坍裂後<lb/>
　　多用柴鑲築補墊是以容易漏縱須仍用大石塊<lb/>
<pb n="KR2k0080_WYG_005-3b"/>
　　鋪砌方固至扵柴草工程宜加鑲髙厚查海寧西<lb/>
　　翁家埠一帶塘根甚難釘樁砌石請購運柴料加<lb/>
　　鑲與附土塘身一律髙平下部議行<lb/>
　南門外築魚鱗石塘<lb/>
　　大學士嵇曽筠奏海寧縣南門外塘工五百餘丈<lb/>
　　貼近城垣當首險之地工程殘缺難資保障宜及<lb/>
　　時建築令扵貼近舊塘須先築魚鱗石塘五百餘<lb/>
　　丈遴委幹員分段承辦預為指示庶可保固城池<lb/>
<pb n="KR2k0080_WYG_005-4a"/>
　　也下部議行<lb/>
　十二月南岸製攻沙法<lb/>
　　大學士嵇曽筠疏稱寧邑塘工之患雖在北岸而<lb/>
　　致患實由南岸長有沙灘綿亘百餘里又有沙觜<lb/>
　　挑溜遂至江海水勢全向北趨請用借水攻沙之<lb/>
　　法在南岸沙洲用鐡器具梳挖陡岸俾沙岸根脚<lb/>
　　空虚乗冬季西北風多海潮徃來使之自為衝刷<lb/>
　　隨勢坍卸奉<lb/>
<pb n="KR2k0080_WYG_005-4b"/>
㫖允行<lb/>
　立朩石柴土章程<lb/>
　　大學士嵇曽筠言塘工需用條石甚多非一山所<lb/>
　　能採辦山隂武康二縣距海寧就近蘓州洞庭等<lb/>
　　處路程較逺分别給山價水脚自七錢三厘至七<lb/>
　　錢七分三厘不等其修理坦水所需塊石募工匠<lb/>
　　扵就近尖山開採又坦水需用樁朩自一尺二寸<lb/>
　　起至一尺六寸循照舊例給發價值自上㳺之嚴衢<lb/>
<pb n="KR2k0080_WYG_005-5a"/>
　　及下㳺之蘓常江寧廣為購辦可得樁朩二十餘<lb/>
　　萬可以足用草塘需用鑲柴束扵富陽分水建徳<lb/>
　　桐廬四縣購辦向例責成沿塘殷户經管収支既<lb/>
　　非經制人役又無額給工食守法者包賠頑詐者<lb/>
　　舞弊今将管柴殷户盡行革除遴員查収沿塘造<lb/>
　　板房三十餘間以為柴厰又塘身帮築裏戧需土<lb/>
　　浩繁近塘不便開挖惟土塘塘河以北可以取土<lb/>
　　毎方給價銀自一錢三分五厘至一錢八分不等<lb/>
<pb n="KR2k0080_WYG_005-5b"/>
　　又装運石料撥商竈船户令扵海潮大汛聴其載<lb/>
　　滷燒鹽小汛俱赴各山運石<lb/>
　大學士嵇曽筠奏停疏挖引河<lb/>
　　曽筠疏言所開引河于中小亹外灘淡水埠安設<lb/>
　　河頭並非頂衝不能吸引江溜中段黄山廟一帶<lb/>
　　界扵河荘禪機兩山之間北河頭地靣較髙江水<lb/>
　　豈能自下而上挽流注海而河尾又在茅草堰地<lb/>
　　方一𣲖沮洳全無建瓴之勢潮來流沙漫入河中<lb/>
<pb n="KR2k0080_WYG_005-6a"/>
　　潮退沙存日漸湮塞雖復疏通山水開挖南港一<lb/>
　　河又當北大亹之中挑溜仍歸海寧對靣是不能<lb/>
　　引之使去而乃導之使來開挖以來計用過銀五<lb/>
　　萬五百五十兩隨濬隨<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>迄無成效應請停止部<lb/>
　　議從之<lb/>
　暫停緩工以備修築<lb/>
　　大學士嵇曽筠言堵塞尖山水口之工自上年九<lb/>
　　月迄今逾載雖經築定一百餘丈而未堵之處尚<lb/>
<pb n="KR2k0080_WYG_005-6b"/>
　　寛七十餘丈潮汐徃來溜勢日加湍激合龍甚是<lb/>
　　艱難零星抛擲塊石隨波漂淌日乆無功現在修<lb/>
　　築舊塘坦水須用塊石而尖山採辦石料不能兩<lb/>
　　工兼顧請暫停堵塞石料耑修坦水使乗此冬季<lb/>
　　潮平及時修築而尖山水口一時不堵猶可留為<lb/>
　　後圖下部議行<lb/>
　　　　是年分修補仁寧二邑草塘共用銀八千五<lb/>
　　　　百兩零搶修仁寧等縣風潮案内石草塘工<lb/>
<pb n="KR2k0080_WYG_005-7a"/>
　　　　共用銀九萬七百九十餘兩嵗修仁錢二縣江<lb/>
　　　　塘共用銀二千一百九十兩零<lb/>
今上皇帝乾隆元年春正月春汛平穏<lb/>
　二月南北岸䕶沙日漲<lb/>
　　大學士嵇曽筠以海寧一帶塘身坐當險要惟将<lb/>
　　新舊塘工次第修築一律髙堅並扵沿江沿海加<lb/>
　　詳修防疏通港汊而扵南岸沙洲竭力挑砌将大<lb/>
　　溜日向南趨北岸自臻平穏現在東西兩塘漲沙<lb/>
<pb n="KR2k0080_WYG_005-7b"/>
　　寛厚雖春潮浩瀚而塘隄鞏固永有安瀾之慶矣<lb/>
　秋八月帮築沿塘土戧<lb/>
　　大學士嵇曽筠言仁寧二邑沿塘土戧自寧邑念<lb/>
　　里亭迤西至浦兒兜止又自浦兒兜迤西至仁邑<lb/>
　　李家村止又自念里亭迤東至尖山石塘馬頭下<lb/>
　　坡徃南止共長萬三千九百九丈工料銀八萬七<lb/>
　　千三百六十兩零修砌坦水自九里橋分工界牌<lb/>
　　起至浦兒兜大草盤頭止共長八千四百四十四<lb/>
<pb n="KR2k0080_WYG_005-8a"/>
　　丈二尺内除三十四丈四尺改建盤頭毋庸修砌<lb/>
　　外餘長八千四百九丈八尺工料銀七萬五百三<lb/>
　　十三兩零擇險修砌石塘共長一千十二丈三尺<lb/>
　　五寸工料銀五萬八千二百四十六兩零雍正十<lb/>
　　三年十月開工乾隆元年五六月一律報竣<lb/>
　建築魚鱗石塘<lb/>
　　大學士嵇曽筠言前議舊塘之背另度基趾改建<lb/>
　　石塘但需帑浩繁曠日持乆如果水勢仍前危險<lb/>
<pb n="KR2k0080_WYG_005-8b"/>
　　必須擇基另建今海寧東西兩塘水勢條順所議<lb/>
　　魚鱗大石塘應即扵舊塘基址清槽釘樁如式甃<lb/>
　　砌仁寧二邑暨海寧南門外遶城險工共應改建<lb/>
　　魚鱗大石塘有六千餘丈下部議行<lb/>
　九月築海寧南門魚鱗石塘<lb/>
　　大學士嵇曽筠奏寧邑南門外遶城魚鱗石塘五<lb/>
　　百五丈二尺約估工料銀八萬一千四十四兩五<lb/>
　　錢零下部議行<lb/>
<pb n="KR2k0080_WYG_005-9a"/>
　冬十二月造運石海船<lb/>
　　大學士嵇曽筠以築塘所用之條塊石料必由海<lb/>
　　洋轉運但僱調商民船隻貽悞鹽務因請建造海<lb/>
　　船将原定水脚銀兩扣存除舵水工食等費外餘<lb/>
　　銀儘數存公塘工告竣仍可變價乃檄行五十隻<lb/>
　　毎隻需工料銀二百六十八兩九錢二分零動支<lb/>
　　銀一萬三千四百四十六兩三錢零<lb/>
　　　　是年分嵗修仁寧二邑石草塘并加鑲盤頭<lb/>
<pb n="KR2k0080_WYG_005-9b"/>
　　　　雁翅共銀四萬七千六百五十三兩零修築<lb/>
　　　　錢唐邑徐村橋等處江塘及加帮獨山等處<lb/>
　　　　土塘共銀九千九百二十二兩零<lb/>
　二年春三月編石草各塘字號<lb/>
　　石草各塘坍矬向以某家東西起止開報然居民<lb/>
　　疎宻不齊毎多弊混雍正間監督汪漋張坦麟等<lb/>
　　議将各塘編立字號至是大學士嵇曽筠咨部将<lb/>
　　各塘照千文編立號次以二十丈為一號建䜿碑<lb/>
<pb n="KR2k0080_WYG_005-10a"/>
　　碣計仁和塘工長一千四百二十三丈五尺編七<lb/>
　　十二號海寧塘工長一萬二千七百九十四丈編<lb/>
　　六百四十號其餘海鹽等一應照例編立部覆准<lb/>
　　行<lb/>
　夏六月稽魚鱗石塘工費<lb/>
　　大學士嵇曽筠疏稱浙省海塘自浦兒兜大石工<lb/>
　　尾起至尖山段塘頭止共應建築魚鱗大石塘五<lb/>
　　千九百三十丈二尺内自寧邑遶城石塘迤西地<lb/>
<pb n="KR2k0080_WYG_005-10b"/>
　　勢稍為卑下應用條石一十七層計髙一丈七尺<lb/>
　　内首險工一千四百二十丈一尺需工料銀二十<lb/>
　　五萬三千二百五十三兩九錢七分五厘零次險<lb/>
　　工九百八十三丈九尺需工料銀一十七萬五千<lb/>
　　七百六十兩六厘零自寧邑遶城石塘迤東地勢<lb/>
　　更為卑下應用條石一十八層計髙一丈八尺内<lb/>
　　首險工二百九十一丈五尺需工料銀五萬二千<lb/>
　　九百六十二兩一錢九分四厘零次險工三千二<lb/>
<pb n="KR2k0080_WYG_005-11a"/>
　　百三十四丈七尺需工料銀五十八萬七千七百<lb/>
　　七兩七錢一分七厘零今合先行分修大石塘二<lb/>
　　千九百七十四丈一尺其餘應修大石塘二千九<lb/>
　　百五十六丈一尺容次第興舉以埀乆逺部覆准<lb/>
　　行<lb/>
　秋九月續帮李家村諸土戧<lb/>
　　大學士嵇曽筠言續帮李家村沈家盤頭五里橋<lb/>
　　等處土戧共長四千六百一十丈五尺工料銀三<lb/>
<pb n="KR2k0080_WYG_005-11b"/>
　　萬四千二百一十七兩零<lb/>
　閏九月改建海寧遶城坦水<lb/>
　　大學士嵇曽筠疏言海寧縣南門外一帶塘隄所<lb/>
　　關綦重前請建築遶城魚鱗大石塘自西土備塘<lb/>
　　頭起至東土備塘頭止共長五百五丈二尺于本<lb/>
　　年五六月内陸續告竣但石塘又全頼坦水相為<lb/>
　　保䕶查雍正十二年冬底嵗修塊石坦水潮汛徃<lb/>
　　來易扵潑卸今特外加䕶塘大條石坦水五百五<lb/>
<pb n="KR2k0080_WYG_005-12a"/>
　　丈二尺其先承築石塘共工料銀八萬二千七百<lb/>
　　二十四兩七錢三分零今坦水共工料銀一萬五<lb/>
　　千五百九十二兩八錢三分零又帮築鎮海塔根<lb/>
　　圍墻並馬頭踏步一座工料銀五百二十九兩一<lb/>
　　錢零<lb/>
　　　　是年搶修仁海二邑及鹽平等處土石草塘<lb/>
　　　　土戧銀三萬九千七百五十三兩零嵗修仁<lb/>
　　　　錢二邑江塘共銀三千八百四兩零<lb/>
<pb n="KR2k0080_WYG_005-12b"/>
　　　　三年嵗修寧邑圖字等號石塘千四百二十<lb/>
　　　　五丈二尺改字號石塘並戴家石橋盤頭共<lb/>
　　　　三百七丈七尺五寸仁寧二邑藏字等號柴<lb/>
　　　　塘千五百六十二丈一寸又修築仁錢二邑<lb/>
　　　　江塘及建築海鹽邑堂字等號共銀三萬四<lb/>
　　　　千七百二兩零<lb/>
　四年春正月停止草塘嵗修<lb/>
　　撫臣盧焯以水勢日南漲沙綿亘數十里刮滷煎<lb/>
<pb n="KR2k0080_WYG_005-13a"/>
　　䀋已成原野毎年猶事嵗修頗屬糜費似應将草<lb/>
　　塘嵗修暫行停止<lb/>
　夏四月浦兒兜等處改建石工<lb/>
　　撫臣盧焯言海寧濵臨大海向係土塘扵潮汐衝頂<lb/>
　　處建築柴草盤頭計非經乆迨乾隆二年改建石<lb/>
　　塘以資保障小墳前浦兒兜等處其時潮水尚激<lb/>
　　塘身猶藉草盤頭挑溜今水勢南遷沙漲日逺塘<lb/>
　　根之外皆成平陸則草盤已不必加鑲而扵其後<lb/>
<pb n="KR2k0080_WYG_005-13b"/>
　　身一例改建石塘統計一百六十八丈六尺下部<lb/>
　　議行<lb/>
　　　　<hi>臣</hi>謹案草盤頭原設十座除陳文港一座已<lb/>
　　　　扵查勘江海等事案内搶築石塘外尚有浦<lb/>
　　　　兒兜馬牧港戴家石橋秧田廟賣魚橋小墳<lb/>
　　　　前鄭九臯門前白牆門念里亭等九座至是<lb/>
　　　　盡改為石塘<lb/>
　冬十月接築尖山未堵工程<lb/>
<pb n="KR2k0080_WYG_005-14a"/>
　　撫臣盧焯以尖山壩口為江海出入之處有未竣<lb/>
　　工程數十丈原因險不能堵塞故前大學士嵇曽<lb/>
　　筠奏請停止但前議暫停者以溜勢日加湍激合<lb/>
　　龍甚艱所用塊石兩工不能兼顧故請俟坦水工<lb/>
　　竣另行設法堵截原未嘗以尖山壩工可以竟置<lb/>
　　不議今水勢已平合龍似在此時查尖塔兩山相<lb/>
　　去二百丈已築壩工一百二十丈未竣者僅有八<lb/>
　　十丈從前原深九丈至一十二三丈不等今現在<lb/>
<pb n="KR2k0080_WYG_005-14b"/>
　　中泓深一丈九尺近壩頭深一丈六尺近塔山深<lb/>
　　一丈三尺則寛處僅有三分之一深處僅有十分<lb/>
　　之一但以塊石装入竹簍由淺至深可免飄流之<lb/>
　　患築髙五丈即足以資捍禦矣下部議行<lb/>
　十二月濬備塘河<lb/>
　　撫臣盧焯疏稱築塘全資石料向由海運直達工<lb/>
　　所今因沙漲石船不能攏塘艱扵擡運不得不熟<lb/>
　　籌挽運之法查尖山迤東海鹽縣境内三澗塞髙<lb/>
<pb n="KR2k0080_WYG_005-15a"/>
　　矬石塘之外海船可以抵塘塘内舊有河形計長<lb/>
　　一千五百三十六丈可達海寧縣而寧邑之東西<lb/>
　　土備塘内外從前取土築塘已挖成河形自尖山<lb/>
　　以至天開河計長一萬四千三百七十餘丈即達<lb/>
　　仁和縣之范家朩橋又自范家木橋至殊勝橋皆<lb/>
　　有舊河計長六千五百六十丈即達省城若循故<lb/>
　　道一律深通舟楫徃來風濤無阻不特石料可免<lb/>
　　沙地摃擡一應柴草朩植皆可由内河轉運并利<lb/>
<pb n="KR2k0080_WYG_005-15b"/>
　　扵他務者不少乗今農隙分股開濬将見大工物<lb/>
　　料挽運便益商竈兵民永資利賴矣部議從之銷<lb/>
　　費九千二百一十二兩有竒<lb/>
　興築仁錢等邑江海塘埭<lb/>
　　撫臣盧焯以仁錢等縣江海塘埭均為民生捍衛<lb/>
　　惟在先事圗維以期有備無患因請次第興修仁<lb/>
　　和縣自總管廟起至化支廟等處江塘七段共長<lb/>
　　七十六丈錢塘縣自流芳嶺起至獅子口張介凢<lb/>
<pb n="KR2k0080_WYG_005-16a"/>
　　等門首江塘二十一段共長九百二十丈合兩縣<lb/>
　　需銀五萬九千七百六十六兩零下部議行<lb/>
　　　　是年分嵗搶修海寧及平湖等縣石塘共銀<lb/>
　　　　六千二百四十兩零内海寧韓家池等處柴<lb/>
　　　　塘三百三十二丈一尺尖山大盤頭四十八<lb/>
　　　　丈又濬塘河用銀九千二百一十二兩零<lb/>
　五年春二月續改東塘石工<lb/>
　　撫臣盧焯稱海寧小墳前盤頭改建石工内讓出<lb/>
<pb n="KR2k0080_WYG_005-16b"/>
　　錢氏祖墓應添修石塘二丈三尺工料銀四百二<lb/>
　　十九兩零部覆准行<lb/>
　夏閏六月續堵尖山功成<lb/>
　　撫臣盧焯言續堵尖山水口於乾隆五年二月開<lb/>
　　工至閏六月工竣共堵工程八十丈需銀萬六千<lb/>
　　一十三兩零<lb/>
　秋九月預存嵗修之備<lb/>
　　撫臣盧焯奏言江海大溜徃來叵測尖山填壩雖<lb/>
<pb n="KR2k0080_WYG_005-17a"/>
　　有漲沙環䕶善後之計當先事預圖請将此項修<lb/>
　　築節省銀兩留存縣庫為乆逺嵗修計部覆准行<lb/>
　改建緩修舊塘為魚鱗石塘<lb/>
　　撫臣盧焯疏稱海寧縣塘内有潘介山屋前舊塘<lb/>
　　三十九丈五尺洪文舍西舊塘三十丈共六十九<lb/>
　　丈五尺現在樁朽石卸塘身矬墊亟須建築魚鱗<lb/>
　　石塘以資捍禦下部議行<lb/>
　續魚鱗塘取直開槽以便建砌<lb/>
<pb n="KR2k0080_WYG_005-17b"/>
　　撫臣盧焯言寧邑東塘李富祥門前等處應建魚<lb/>
　　鱗石工一百一十二丈乃當日坍塘之所接修柴<lb/>
　　塘原坐灣曲必須取直開槽先帮土戧以便釘樁<lb/>
　　建砌應加帮築新土五千三百方八分增工料銀<lb/>
　　七百九十五兩零原估越壩毋庸建砌節省工料<lb/>
　　銀二百四十四兩部覆准行<lb/>
　冬十一月總督宗室徳沛請柴塘改建石工<lb/>
　　徳沛疏稱仁寧二縣東西兩塘既已改建魚鱗大<lb/>
<pb n="KR2k0080_WYG_005-18a"/>
　　石塘而寧邑之老鹽倉以西至仁邑之章家菴止<lb/>
　　一帶仍係柴塘未經改議乃扵海龍洋等處最險<lb/>
　　要之地試築様工二十丈以覘地勢請照所試之<lb/>
　　式改築石塘計長四千二百餘丈約工料銀九十<lb/>
　　餘萬兩部議准行尋以左都御史劉統勲奏改建<lb/>
　　不必過急乃緩興築<lb/>
　尖山壩工告成鑄鎮海鐡牛四座<lb/>
　　鐡牛四座分置福寧宫前大塔山各一座新築石<lb/>
<pb n="KR2k0080_WYG_005-18b"/>
　　壩中二座<lb/>
　　　　是年分搶嵗修仁寧二邑露結等號草塘四<lb/>
　　　　百八十丈又寧邑擇險搶修之石塘及緩修<lb/>
　　　　舊塘髙止一丈四尺至一丈一二尺不等北<lb/>
　　　　新建魚鱗石塘形勢卑矮巡撫盧焯題請一<lb/>
　　　　律改建復扵嵗修案内題請外用條石加髙<lb/>
　　　　内加頂土共長一千三十五丈八尺又扵舊<lb/>
　　　　石塘加築子堰長一千三百五十二丈一尺<lb/>
<pb n="KR2k0080_WYG_005-19a"/>
　　　　又修海鹽等土塘共銷銀四千七百三十一<lb/>
　　　　兩零<lb/>
　六年春三月總督宗室徳沛復請老鹽倉柴塘改建<lb/>
　石工<lb/>
　　德沛奏稱寧邑之老鹽倉迤西至仁邑之章家菴<lb/>
　　一帶塘隄攸關七郡生民東西兩塘俱經改建石<lb/>
　　工不因漲沙停止獨草塘仍循其舊萬一風潮衝<lb/>
　　去䕶沙水勢由此直趨浸灌内地不但臨時搶堵<lb/>
<pb n="KR2k0080_WYG_005-19b"/>
　　不及為患匪淺即使費盡周章恐所費更無算矣<lb/>
　　部議從之<lb/>
　冬十二月<lb/>
命左都御史劉統勲查勘浙江海塘<lb/>
　　統勲奏稱改建石工不必過急故有是<lb/>
命<lb/>
　　　　是年搶修仁寧二邑柴石塘一千一百九十<lb/>
　　　　五丈一尺及海鹽平湖二邑共銀五百七十<lb/>
<pb n="KR2k0080_WYG_005-20a"/>
　　　　三兩零<lb/>
　七年春正月觀音堂等處建築竹簍石壩<lb/>
　　總督那蘓圖奏言仁和縣章家菴起至海寧縣之<lb/>
　　華家衖止約二千四百餘丈舊築柴塘外沙俱漲<lb/>
　　綿亘數里並無海潮衝頂無煩改建石塘華家衖<lb/>
　　迤東至浦兒兜石塘交界一千八百餘丈已加鑲<lb/>
　　完固惟老鹽倉汛至東石塘界四五百丈地居頂<lb/>
　　衝修防宜加嚴宻今擇其最險之觀音堂汛坐字<lb/>
<pb n="KR2k0080_WYG_005-20b"/>
　　號老鹽倉汛伏字號又及字等號盖字等號通計<lb/>
　　建築竹簍石壩四段又伏字等號一段用鳯尾順<lb/>
　　簍毗連接筍斜釘關攔順簍樁朩部覆准行工竣<lb/>
　　報銷工料銀三千六十八兩零<lb/>
　三月定海塘効力員額<lb/>
　　督臣徳沛言海塘効力人員應照河工例按員缺<lb/>
　　多寡工程酌量需用人數著為定額下部議行<lb/>
　夏四月改建議成<lb/>
<pb n="KR2k0080_WYG_005-21a"/>
　　左都御史劉統勲言親履南北兩岸勘知柴塘改<lb/>
　　建石塘誠經乆之圖但須寛以時日請将料物預<lb/>
　　期備辦俟水緩沙停可以施工乗機興築毎年先<lb/>
　　以三百丈為率<lb/>
　定購辦搶塘柴薪實價<lb/>
　　統勲奏稱搶修柴工需柴正殷柴價時值九分部<lb/>
　　定例止准六分今次購辦柴薪商民觀望不前若<lb/>
　　不照時價給發誠恐貽悮要工請准照實價九分<lb/>
<pb n="KR2k0080_WYG_005-21b"/>
　　報銷庶𦂳要工需辦運不致遲悮部議從之<lb/>
　六月製石簍以䕶塘基<lb/>
　　督臣那蘓圖以老鹽倉汛至東石塘界最險處先<lb/>
　　間段排築石簍外捍潮汛内䕶塘基俟石簍根脚<lb/>
　　堅實再照原議建築石塘後扵乾隆九年吏部尚<lb/>
　　書公訥親來浙勘視海塘言仁寧二邑柴塘外䕶<lb/>
　　沙寛廣實屬安穏䕶沙不必改建若慮䕶沙坍漲<lb/>
　　第将中小亹故道開濬俾潮水循規出入上下塘<lb/>
<pb n="KR2k0080_WYG_005-22a"/>
　　俱可安堵經部議覆改建石塘事遂寢<lb/>
　　　　是年分修築海寧邑金家朩橋緩修工内舊<lb/>
　　　　石塘二十一丈銀一百八十二兩零又搶修<lb/>
　　　　觀音堂老鹽倉一帶柴塘共長七百二丈一<lb/>
　　　　尺并塞毛洞五十個共銀五千二百六十六<lb/>
　　　　兩零<lb/>
　九年春二月魚鱗大石塘工成<lb/>
　　撫臣常安言海寧縣魚鱗大石塘扵乾隆二年四<lb/>
<pb n="KR2k0080_WYG_005-22b"/>
　　月初七日起工至八年六月初九日一律告竣共<lb/>
　　建築大石塘計長六千九十七丈六尺八寸加帮<lb/>
　　土戧計長一百一十二丈共銀一百一十二萬七<lb/>
　　千一百一十兩有零<lb/>
　　　　<hi>臣</hi>謹案海寧大石塘自康熙五十年從大學<lb/>
　　　　士朱軾請扵浦兒兜至姚家堰等處建築一<lb/>
　　　　千三百四十丈工未竣巡撫屠沂奏稱老鹽<lb/>
　　　　倉迤西不能釘樁砌石改築草塘故惟老鹽<lb/>
<pb n="KR2k0080_WYG_005-23a"/>
　　　　倉所築五百丈係石工雍正十一年内大臣<lb/>
　　　　海望總督李衛勘查塘工請将全塘一律改<lb/>
　　　　建大石塘逮十三年朱軾面奉<lb/>
　世宗憲皇帝上諭修建我<lb/>
　　皇上御極<lb/>
　　特命大學士嵇曽筠總理海塘事務乃請扵寧邑<lb/>
　　　　南門外先築遶城大石塘五百五丈二尺乾<lb/>
　　　　隆元年八月奏建大石塘五千九百三十丈<lb/>
<pb n="KR2k0080_WYG_005-23b"/>
　　　　二尺四年九月巡撫盧焯請将小墳前浦兒<lb/>
　　　　兜等處草盤頭九座一律改作石塘共增一<lb/>
　　　　百六十八丈六尺五年二月改建處讓出民<lb/>
　　　　塚添築石塘二丈三尺九月因緩修工内舊<lb/>
　　　　塘矬墊六十九丈五尺以柴塘改石工其逢<lb/>
　　　　灣取直節省處共七十二丈九尺二寸歴年<lb/>
　　　　題咨事件塘身丈尺工料價值各有增減原<lb/>
　　　　計應築石塘五千九百三十丈二尺實建六<lb/>
<pb n="KR2k0080_WYG_005-24a"/>
　　　　千九十七丈六尺八寸原估工料銀一百六<lb/>
　　　　萬九千六百八十三兩零實銷一百一十二<lb/>
　　　　萬七千一百一十兩零<lb/>
　　　　是年分加髙海寧邑念里亭汛舊石塘一百<lb/>
　　　　五丈五尺尖山壩西舊石塘九十五丈鑲築<lb/>
　　　　浦兒兜舊石塘一丈五尺又加修西塘眉土<lb/>
　　　　三百三十九丈一尺加築大小山圩土堤七<lb/>
　　　　百七十四丈六尺及搶修海鹽平湖等處塘<lb/>
<pb n="KR2k0080_WYG_005-24b"/>
　　　　銀共三千七百六十九兩零<lb/>
　　　　十年分搶築海寧邑浦兒兜秧田廟柴盤頭<lb/>
　　　　二座又搶築将軍殿前柴塘一道長九丈殿<lb/>
　　　　東搶築柴盤頭一座搶築浦兒兜東塊石塘<lb/>
　　　　二丈五尺池家墳前塊石塘五丈五尺萬家<lb/>
　　　　衖前石塘鋪釘排樁一十丈復建将軍殿前<lb/>
　　　　石塘九丈三尺合海鹽平湖等邑共銀五千<lb/>
　　　　五百三十六兩零又搶修海寧邑觀音堂老<lb/>
<pb n="KR2k0080_WYG_005-25a"/>
　　　　鹽倉二汛柴塘共長八百五丈用銀八千九<lb/>
　　　　百八十七兩零<lb/>
　十二年春二月開中小亹工成<lb/>
　　䕶巡撫臣唐綏祖言乾隆九年吏部尚書公訥親<lb/>
　　奏請将中小亹故道開濬深通時巡撫常安扵蜀<lb/>
　　山一帶用切沙法相機疏刷至十一年春夏間蜀<lb/>
　　山已經落水潮汐漸向南趨北岸漲沙日廣但偃<lb/>
　　鳯山水未落河莊嚴峰等山積沙尚厚而蜀山之<lb/>
<pb n="KR2k0080_WYG_005-25b"/>
　　南原有舊時引水河道本年挑挖工長一千二百<lb/>
　　四十七丈五尺面寛三四五六丈底寛二三四丈<lb/>
　　深六七尺不等實用銀一千一百七十七兩零<lb/>
　十三年春正月加䕶塘土堰<lb/>
　　大學士髙斌言塘身雖固猶需善後之䇿倘潮頭<lb/>
　　風湧濺水上塘不可不慮但得塘後土堰攩䕶周<lb/>
　　匝則坡土不傷即無妨碍除八仙石起至章家菴<lb/>
　　老土塘四千七百餘丈另有外䕶土堰無須加築<lb/>
<pb n="KR2k0080_WYG_005-26a"/>
　　今應自章家菴起至尖山脚下凡石柴草塘頂上<lb/>
　　後邉一律加築土堰底寛一丈二尺頂寛八尺髙<lb/>
　　四尺共長一萬四千數百餘丈将舊有存塘土牛<lb/>
　　抵用外約銀六千六百餘兩係善後緩工限以二<lb/>
　　年為期扵農隙之時陸續築成再自仁和邑江塘<lb/>
　　迤東至章家菴民築土堰量長六千二百餘丈原<lb/>
　　為八仙石迤東老土塘之外䕶惟是堰身髙下不<lb/>
　　齊不足禦異常潮患必須統體加倍髙厚與東西<lb/>
<pb n="KR2k0080_WYG_005-26b"/>
　　兩頭塘身平接包裹老塘在内庶為無恐約需土<lb/>
　　方銀一萬二千八百餘兩連前項通塘加堰需銀<lb/>
　　一萬九千四百餘兩毋容動銷正帑並請扵留備<lb/>
　　海塘工用項下支銷可也部議准行後以大學士<lb/>
　　訥親奏展限緩築<lb/>
　三月卹冲坍民户<lb/>
　　撫臣顧琮稱中小亹引河故道扵十二年十一月朔<lb/>
　　後江流直趨大溜南北兩岸水逺沙長塘隄鞏固<lb/>
<pb n="KR2k0080_WYG_005-27a"/>
　　實可慶幸惟是沙地居民田被衝决雖已給遷徙<lb/>
　　之費而拆屋搬移不無拮据今擬查無力之户給<lb/>
　　與口糧以資卒嵗将銀照時價折給約需銀五百<lb/>
　　兩<lb/>
　夏四月議增滚壩及塘汛弁兵<lb/>
　　大學士公訥親以江溜初向南行當防其仍復故<lb/>
　　道應設竹簍碎石滚壩以禦沖刷使江水仍復由<lb/>
　　壩漫流其蜀山至尖山一帶中有堰溝數道應酌<lb/>
<pb n="KR2k0080_WYG_005-27b"/>
　　看形勢或扵水口或扵中段溝尾稍加堵禦以防<lb/>
　　直抵塘根至南岸一帶海塘因安瀾巳乆並未設<lb/>
　　有專司塘汛之員弁兵丁今江水既向南趨當𣲖<lb/>
　　官兵駐宿不時查勘全岸塘工應移駐官弁相度<lb/>
　　沙之坍漲有無裨益並潮水長落情形一一熟知<lb/>
　　隨時調劑可免興修大工至前大學士髙斌奏准<lb/>
　　将仁和縣江塘迤東至章家菴民築土堰動支舊<lb/>
　　存塘工銀兩加倍髙厚此原係防禦異常潮患今<lb/>
<pb n="KR2k0080_WYG_005-28a"/>
　　營造官兵房屋應需工料即移此項先為動用其<lb/>
　　修築民堰銀兩再展年限陸續修理<lb/>
　秋九月北塘等處堵禦潮溝<lb/>
　　撫臣方觀承以大學士公訥親之奏奉<lb/>
命查辦海塘因查河荘山後有沙南北横亘如眷若設<lb/>
　　竹簍碎石滚壩以殺汛勢更屬有益又查三里橋<lb/>
　　塘外潮溝一道長二千二百丈口門寛一百八十<lb/>
　　丈應扵口門進内設立竹簍碎石滚壩一道長四<lb/>
<pb n="KR2k0080_WYG_005-28b"/>
　　十丈需銀五百五十一兩零又掇轉廟塘外潮溝<lb/>
　　一道長二千一百丈口門寛衍逺出大尖山外溝尾<lb/>
　　仍寛十五六丈深二三尺不等今扵口門進内建<lb/>
　　築竹簍碎石滚壩一道以截内灌之水並可為尖<lb/>
　　山石壩外䕶其壩長二百三十丈内一百三十丈<lb/>
　　應築土壩其横截溝身之一百丈先用柴墊髙再<lb/>
　　排竹簍碎石滚壩共約銀一千一百四十餘兩又<lb/>
　　小尖山至大尖山石巖山二處逼近海濵宜建石<lb/>
<pb n="KR2k0080_WYG_005-29a"/>
　　塘且潮水囘溜趨東則大小山圩正當其衝應請<lb/>
　　扵二處各建碎石塘一道與滚壩工程同時並舉<lb/>
　　約需工料銀二千八百二十餘兩隨經大學士㑹<lb/>
　　議准行<lb/>
　增撥防䕶海塘兵弁<lb/>
　　撫臣方觀承以左營之念里亭右營之八仙石章<lb/>
　　家菴觀音堂靖海等處五汛弁兵按汛撤撥南塘<lb/>
　　其北塘除調撥外分守各汛操防力作若八仙石<lb/>
<pb n="KR2k0080_WYG_005-29b"/>
　　章家菴二汛工程應歸扵翁家埠汛經管觀音堂<lb/>
　　汛工程應歸老鹽倉汛經管靖海汛工程應歸于<lb/>
　　鎮海汛經管念里亭工程應歸扵尖山汛經管均<lb/>
　　令汛弁按工巡防其抽撥南塘者自應就地建造<lb/>
　　衙署營堡以便棲止而一應統轄宜悉照北塘之<lb/>
　　例以昭畫一經大學士㑹議准行<lb/>
　　　　是嵗修築海寧竹簍石壩銷銀五百四十八<lb/>
　　　　兩零<lb/>
<pb n="KR2k0080_WYG_005-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_005-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻五<lb/>
</p>
<p>
</p>
  </div>
<div> <lb/>
    <p>
<pb n="KR2k0080_WYG_006-1a"/>
　欽定四庫全書<lb/>
　　海塘録巻六<lb/>
　　　　　　　　　　　内閣中書翟均亷撰<lb/>
　　建築四<lb/>
　　國朝<lb/>
　　十五年秋海潮平<lb/>
　　　海水自乙丑嵗以來大溜直趨中亹至是秋海波<lb/>
　　　不揚臣民慶幸冬十二月撫臣永貴以秋汛海水<lb/>
<pb n="KR2k0080_WYG_006-1b"/>
　　　安瀾塘工穏固上聞<lb/>
　　　　　是嵗修築仁錢二縣江塘銷銀一千四十八<lb/>
　　　　　兩零<lb/>
　　十六年春<lb/>
　上纉承<lb/>
祖武南巡江浙莅錢塘江祭大禹陵<lb/>
　幸六和塔敬念<lb/>
世宗憲皇帝奠安之徳勒石紀事<lb/>
<pb n="KR2k0080_WYG_006-2a"/>
　　　向海潮直逼北岸仁和海寧二邑塘工頗以為患<lb/>
　　　近年北岸漲沙潮汐南徙遂慶安瀾<lb/>
　上幸浙渡錢塘江是日風恬景明<lb/>
　皇情怡悦<lb/>
　親灑宸翰<lb/>
　幸六和塔諦察形勢敬念<lb/>
世宗憲皇帝軫念海塘澤及萬世<lb/>
　御製鴻文勒石六和塔上永示無極<lb/>
<pb n="KR2k0080_WYG_006-2b"/>
　　　　　是嵗修築錢塘葛家地江塘八丈九尺九寸<lb/>
　　　　　銷銀三百四十八兩零仁和坍卸石塘一十<lb/>
　　　　　二丈銷銀九百四十九兩錢塘坍卸江塘二<lb/>
　　　　　十一丈四尺六寸銷銀九百一十六兩零海<lb/>
　　　　　寧縣拆鑲南門外曹将軍殿前盤頭一座銷<lb/>
　　　　　銀三百十四兩零錢邑三郎廟六和塔蜈蜂<lb/>
　　　　　嶺等處坍卸石土塘三丈四尺銷銀一百三<lb/>
　　　　　十四兩零<lb/>
<pb n="KR2k0080_WYG_006-3a"/>
　　　　十七年嵗修錢塘屠家墳江塘六丈三尺八<lb/>
　　　　寸銷銀二百五十七兩零又五雲山下江塘<lb/>
　　　　二十丈六尺四寸銷銀八百十九兩零搶緩<lb/>
　　　　修西塘戴家石橋石塘六段共長一百六十<lb/>
　　　　五丈七尺秧田廟柴盤頭一座外長十三丈<lb/>
　　　　九尺裏長九丈牽長十一丈四尺五寸共銷<lb/>
　　　　銀一千三百六十五兩零<lb/>
　十八年秋海潮平<lb/>
<pb n="KR2k0080_WYG_006-3b"/>
　　自辛未春<lb/>
駕幸浙江周察形勢嗣是海溜直趨中亹颶風不作居<lb/>
　　民遂慶安瀾十二月撫臣雅爾哈善以秋汛平穏<lb/>
　　塘工鞏固上聞<lb/>
　十九年夏四月督臣喀爾吉善請裁改海塘營官弁<lb/>
　　江海塘工向設兵備道統率守備二員千總四員<lb/>
　　把總八員外委十六員馬步守兵一千名分守防<lb/>
　　䕶塘工至是喀爾吉善以尖山石壩告成中小亹<lb/>
<pb n="KR2k0080_WYG_006-4a"/>
　　引河暢流塘工平穏奏請裁汰道員塘工歸杭嘉<lb/>
　　湖道専管其原設員弁除改撥杭乍二營外尚餘<lb/>
　　千總二員把總四員外委八名均行裁汰原改設<lb/>
　　馬歩兵二千名亦改撥杭乍二營三百名又改為<lb/>
　　堡夫四百名内以三百名守北岸一百名守南岸<lb/>
　　尚餘馬兵四十名步戰兵七十名守兵一百九十<lb/>
　　名均行裁汰<lb/>
　　　　是嵗分修錢邑横港埠等處塘工十丈銷銀<lb/>
<pb n="KR2k0080_WYG_006-4b"/>
　　　　七百三十四兩零<lb/>
　　　　二十年嵗修錢塘仇以介户側萊重字號江<lb/>
　　　　塘六丈二尺四寸銷銀四百四十八兩零折<lb/>
　　　　修海寧城西曹殿東柴盤頭銷銀二百八十<lb/>
　　　　七兩零二十一年嵗修錢塘孫家墳前遐字<lb/>
　　　　號江塘八丈二尺八寸銷銀六百五十兩零<lb/>
　　　　拆修駒字號石塘六丈七尺二寸銷銀四百<lb/>
　　　　九十八兩零又陶字等號坍矬十三丈五丈<lb/>
<pb n="KR2k0080_WYG_006-5a"/>
　　　　銷銀三百九兩零<lb/>
　二十二年春二月<lb/>
上南巡閱海塘<lb/>
幸觀潮樓視江水趨溜<lb/>
命建海神廟<lb/>
上以海塘為浙重務<lb/>
特允臣民之請親臨閱視二月<lb/>
幸八仙石諸塘至觀潮樓察江水趨南北之勢知大溜<lb/>
<pb n="KR2k0080_WYG_006-5b"/>
　　直趨中亹兩岸沙灘自資捍禦降<lb/>
㫖建海神廟扵城南觀潮樓明年廟成<lb/>
御製碑文勒石<lb/>
　　　　二十三年嵗修錢塘流芳嶺至横港埠石塘<lb/>
　　　　一百三丈九尺銷銀四十七兩零海寜曹殿<lb/>
　　　　前柴盤頭一座銷銀七百十三兩零<lb/>
　二十四年夏四月督臣楊應琚請酌復海塘營兵弁<lb/>
　　應琚疏稱中小亹之下因雷蜀二山漲沙連接水<lb/>
<pb n="KR2k0080_WYG_006-6a"/>
　　勢仍致北趨海寧為全塘𦂳要之區搶修防䕶在<lb/>
　　在需人應請酌復千總一員把總二員外委三名<lb/>
　　馬兵二十名歩戰六十名守兵一百零三名共一<lb/>
　　百八十三名海寧分設二汛每汛𣲖撥把總一員<lb/>
　　外委一名尚餘千總一員外委一名駐扎寧城稽<lb/>
　　查調度所有舊設堡夫一百八十三名應請裁汰<lb/>
　　以抵酌復兵丁之數下部議行<lb/>
　閏六月備老鹽倉柴塘物料<lb/>
<pb n="KR2k0080_WYG_006-6b"/>
　　撫臣莊有恭疏老鹽倉西華家衖翁家埠等處現<lb/>
　　在江溜海潮均由北大亹水勢寛七八百餘丈不<lb/>
　　等雖塘外老沙尚未摧圯然水勢靡常請先發銀<lb/>
　　給富建桐永四縣速運至工所以備應用下部議<lb/>
　　行<lb/>
　加築附塘土堰<lb/>
　　撫臣莊有恭言海寧石塘近城一帶䕶沙日見沖<lb/>
　　卸石塘之内田廬鱗次倘遇風汛漫溢堪虞查該<lb/>
<pb n="KR2k0080_WYG_006-7a"/>
　　處起止共長二千三百十六丈九尺請扵現存矬<lb/>
　　墊土堰之上加髙三尺寛二尺約估需銀九千四<lb/>
　　百七十兩零繞城土堰五百二十四丈一尺取土<lb/>
　　甚逺毎方給銀一錢八分東西各堰取土稍近毎<lb/>
　　方給銀一錢五分約需夫工銀一千四百八十三<lb/>
　　兩零下部議行<lb/>
　增築層石坦水<lb/>
　　撫臣莊有恭奏言層石坦水原為保䕶塘根今水<lb/>
<pb n="KR2k0080_WYG_006-7b"/>
　　勢北趨有需添建坦水處所亦應俟大汛過後籌<lb/>
　　議添建如舊有坦水或因年乆樁根石欹亦應勘<lb/>
　　實補修下部議行<lb/>
　冬十月修海寧條石坦水<lb/>
　　撫臣莊有恭疏江流海潮近由北大亹出入閏六<lb/>
　　月望汛潮水浩瀚由南折北以至海寧城東自九<lb/>
　　里橋西至曹殿盤頭漲沙盡刷水逼塘根七月大<lb/>
　　汛潑卸愈甚因扵情形最險處委靳樹徳等先築<lb/>
<pb n="KR2k0080_WYG_006-8a"/>
　　條石坦水四十丈其餘應修應建條石坦水一千<lb/>
　　四百四十餘丈擇其地當險要不可緩待處工長<lb/>
　　四百三十五丈三丈委同知林文徳等八員儧築<lb/>
　　又遶城坦水沖潑殘缺亦應同時並修委李納璧<lb/>
　　等領辦以上共估零工料銀一萬八千二百二十<lb/>
　　兩零下部議行<lb/>
　二十五年夏五月修東西塘坦水及韓家池柴塘<lb/>
　　撫臣莊有恭疏海寧南門外東西兩塘䕶沙被刷<lb/>
<pb n="KR2k0080_WYG_006-8b"/>
　　應扵東塘呉宏曽經築緩修石塘起至西塘倪琯<lb/>
　　經築魚鱗石塘止築最要坦水七百七十七丈九<lb/>
　　尺三寸估需銀二萬三千六百六十二兩零又韓<lb/>
　　家池柴塘洄溜沖逼應自石塘頭東至大盤頭西<lb/>
　　拆底加鑲二百八十丈計銀七百二十九兩零令<lb/>
　　同知劉純煒等十員分段承修下部議行<lb/>
　六月海漲<lb/>
命祀海神<lb/>
<pb n="KR2k0080_WYG_006-9a"/>
　　時撫臣莊有恭以東西兩塘坦水工程分别緩急<lb/>
　　辦理及現在沙漲情形奏聞<lb/>
上念切民依<lb/>
命祭祀觀潮樓及海寧海神廟天后諸神<lb/>
　秋七月修築海寧南門外諸坦水<lb/>
　　五月望汛潮損海寧南門外及石門遶城塘外二<lb/>
　　層坦水共二十七丈撫臣以年乆樁朽請及時修<lb/>
　　理<lb/>
<pb n="KR2k0080_WYG_006-9b"/>
　　　　是嵗分修海寧秧田廟大石塘外修整盤頭<lb/>
　　　　一座銷銀七十四兩零折修韓家池柴塘二<lb/>
　　　　百八十丈銷銀一千七百九十一兩零海寧<lb/>
　　　　尖山叠砌竹簍五十丈又續砌竹簍三百六<lb/>
　　　　十丈銷銀三千二百十兩零<lb/>
　二十六年春二月修胡家兜坦水<lb/>
　　撫臣莊有恭疏胡家兜迤東一帶塘身向因彼處<lb/>
　　尚有䕶沙是以列入次要工内今正月潮水逼塘<lb/>
<pb n="KR2k0080_WYG_006-10a"/>
　　䕶沙被刷塘底呈露地當頂沖勢難緩悞内除兵<lb/>
　　力可修者計一百二十二丈三尺其餘一百二十<lb/>
　　三丈八尺急須委員改建條石坦水估工料銀四<lb/>
　　千五百九十二兩零下部議行<lb/>
　三月修建魚鱗石塘及坦水<lb/>
　　撫臣莊有恭疏東塘小墳前等處條石塘三段前<lb/>
　　以塘身鞏固未議一律改建第該工自雍正八年<lb/>
　　建後已歴年乆今外無䕶沙塘根淺狹應改建魚<lb/>
<pb n="KR2k0080_WYG_006-10b"/>
　　鱗石塘十丈塘身拆出舊石修建條石坦水十丈<lb/>
　　又白牆門東應修築條塊石塘四丈增坦水十丈<lb/>
　　又念里亭盤頭西側條塊石塘二十五丈應行加<lb/>
　　髙并増坦水二十五丈估需工銀三千八十九兩<lb/>
　　零下部議行<lb/>
　夏五月修馬牧港塘工坦水<lb/>
　　撫臣莊有恭奏西塘馬牧港迤西一帶自三月望<lb/>
　　汛将䕶沙刷洗舊坦樁石多有殘缺除馬牧港地<lb/>
<pb n="KR2k0080_WYG_006-11a"/>
　　方兩段石塘之中舊有柴盤頭一座就此修築盤<lb/>
　　頭以分水勢無須建築坦水其餘應修坦水自六<lb/>
　　十四段緩修石塘起間段至八十六段魚鱗石塘<lb/>
　　止共十一段計一百五十一丈七尺估需銀七千<lb/>
　　五百十兩零委梁世際等五員承築下部議行<lb/>
　冬十二月築秧田廟坦水<lb/>
　　撫臣莊有恭奏西塘秧田廟迤西自春徂夏䕶沙<lb/>
　　刷盡應築次要坦水二百二十三丈八尺及另應<lb/>
<pb n="KR2k0080_WYG_006-11b"/>
　　修建坦水一百五十一丈七尺又戴家石橋一帶<lb/>
　　大汛潮水仍復到塘底樁呈露内有舊無坦水之<lb/>
　　處應請建條石坦水四十六丈七尺委令同知髙<lb/>
　　象震等儧築下部議行<lb/>
　修築韓家池柴塘<lb/>
　　撫臣荘有恭疏韓家池柴塘二百二十丈因秋汛<lb/>
　　潮水頂沖外沙坍卸應請拆底加鑲估工料銀四<lb/>
　　千三百二十一兩零委平湖令劉純煒監辦下部<lb/>
<pb n="KR2k0080_WYG_006-12a"/>
　　議行<lb/>
　　　　是嵗分修海寧城西馬牧港柴盤頭一座銷<lb/>
　　　　銀五百十兩零曹将軍殿盤頭一座銷銀七<lb/>
　　　　百二十兩零拆鑲老鹽倉塘一百丈銷銀一<lb/>
　　　　千八百三十三兩零續鑲柴塘七十丈銷銀<lb/>
　　　　一千二百八十三兩零又老鹽倉柴塘一百<lb/>
　　　　丈普兒兜盤頭一座銷銀二千二百二十七<lb/>
　　　　兩零又海寧修築尖山竹簍四百二十三个<lb/>
<pb n="KR2k0080_WYG_006-12b"/>
　　　　銷銀三千九百二十八兩零又薛家壩修建<lb/>
　　　　魚鱗石塘坦水銷銀二百八十兩零<lb/>
　二十七年春三月<lb/>
上幸江浙躬閱塘工<lb/>
睿謀指示定築柴塘<lb/>
　　柴塘下多活沙不能易石或云移内數十丈則可<lb/>
　　施工<lb/>
皇上<lb/>
<pb n="KR2k0080_WYG_006-13a"/>
特允臣民之請復舉省方之典三月初三日<lb/>
鑾輿親歴海堧咨度經乆之計因扵城邉試下朩樁始<lb/>
　　苦沙澁旋築以鉅硪所入不及寸許待樁下既深<lb/>
　　又苦沙散不齧朩若柴塘向内數十丈其土似宜<lb/>
　　下樁可以即工然所在皆田廬塍澮<lb/>
上心慮傷民力乃<lb/>
命築柴塘定嵗修增坦水又<lb/>
命行在户部及督撫詳擬加増柴價<lb/>
<pb n="KR2k0080_WYG_006-13b"/>
親灑天章宣示臣庶<lb/>
諭㫖勒諸貞珉以垂不朽<hi>恭紀首巻</hi>
上親幸海神廟祀之<lb/>
　　時<lb/>
駕幸尖山守塘者以漲沙聞<lb/>
上以海波不揚塘工鞏固皆恃<lb/>
　神佑乃<lb/>
親祀海神廟廟有<lb/>
<pb n="KR2k0080_WYG_006-14a"/>
世宗御製碑文在焉<lb/>
　上因御製閱海塘記以誌閲塘資度之事勒之碑隂又<lb/>
　幸觀音潮神二廟及安國寺並<lb/>
　賜聨額及<lb/>
　御製詩<hi>恭紀首巻</hi>是夜<lb/>
　駐蹕前　予告大學士臣陳元龍園<lb/>
　賜名曰安瀾<lb/>
　命御前大臣誌石簍以騐沙漲<lb/>
<pb n="KR2k0080_WYG_006-14b"/>
　　　撫臣言竹簍貯石下䕶壩基數日來沙漲掩簍四<lb/>
　　　尺許<lb/>
　上命都統努三額駙福隆安立標扵石簍之上以驗增<lb/>
　　　長努三等回奏云十日以來沙漲至三尺餘土人<lb/>
　　　以為<lb/>
　　神佑<lb/>
　　秋九月改建坦水<lb/>
　　　撫臣莊有恭奏東西兩塘應修應建坦水工程一<lb/>
<pb n="KR2k0080_WYG_006-15a"/>
　　千六百六十餘丈先已分别緩急奏請次第興修<lb/>
　　内除最要坦工七百七十七丈次要坦工一百七<lb/>
　　十丈五尺均扵乾隆二十五六等年先後趕辦完<lb/>
　　固其餘七百十餘丈内有一百三十丈或底沙增<lb/>
　　刷塘身露髙十五六層或舊有樁石殘缺又迤西<lb/>
　　另有搶修石塘二十一丈五尺塘身亦露髙十五<lb/>
　　六層舊存塊石無㡬急應一併估辦又念里亭白<lb/>
　　牆門兩處舊有盤頭二座積被汕刷應行改建石<lb/>
<pb n="KR2k0080_WYG_006-15b"/>
　　坦三十一丈共計應築坦水一百八十三丈二尺<lb/>
　　估需銀八千三百四十五兩委同知劉純煒等督<lb/>
　　辦下部議行<lb/>
　冬十月改築四里橋魚鱗石塘并華岳廟等處石塘<lb/>
　盤頭坦水<lb/>
　　撫臣荘有恭疏海寧縣東西兩塘扵七月初七日猝<lb/>
　　被風潮将緩修石塘間段坍卸并各盤頭亦遭潑<lb/>
　　損應行改建四里橋等處魚鱗石塘五段一百四<lb/>
<pb n="KR2k0080_WYG_006-16a"/>
　　十三丈七尺又華岳廟東須拆築條塊石塘五丈<lb/>
　　又陳文港東西盤頭并秧田廟盤頭三座改建坦<lb/>
　　水共長六十丈一尺又陳文港東緩修與搶修石<lb/>
　　塘兩不相接之處添築裹頭一道原議築長三丈<lb/>
　　五尺縁搶修石塘在内緩修石塘在外中間相去<lb/>
　　三丈五尺若就空處平築則突出之緩修石塘未<lb/>
　　免倍受潮沖應添築一丈三尺以順潮溜共長四<lb/>
　　丈八尺以上各工共估需銀二萬七千二百三十<lb/>
<pb n="KR2k0080_WYG_006-16b"/>
　　九兩零委杭州府知府張鎮等監辦下部議行<lb/>
　　　　是嵗接築海寧觀音堂迤西簍坦四百丈需<lb/>
　　　　銀九千四百三十九兩零又置横簍一百六<lb/>
　　　　十七箇需銀五百九十六兩零搶修老鹽倉<lb/>
　　　　柴塘一百四十八丈零銀一千四百七兩零<lb/>
　　　　東塘曹殿東盤頭一座需銀二百四十二兩<lb/>
　　　　零<lb/>
　二十八年春正月議定搶修塘工<lb/>
<pb n="KR2k0080_WYG_006-17a"/>
　　撫臣熊學鵬疏乾隆二十七年七月初七日風潮<lb/>
　　潑損東西兩塘東塘潘重庚承築遶城石塘起至<lb/>
　　呉宏曽承修緩工止内潑卸一千四十七丈一尺<lb/>
　　又曹将軍殿東柴盤頭一座西塘自老鹽倉石塘<lb/>
　　頭起迤西至鐡牛西止内潑卸一百四十八丈四<lb/>
　　尺又普兒兜馬牧港柴盤頭各一座共估銀二千<lb/>
　　三百三十五兩零<lb/>
　夏六月建念里亭坦水<lb/>
<pb n="KR2k0080_WYG_006-17b"/>
　　撫臣熊學鵬奏言海寧城東念里亭地方魚鱗石<lb/>
　　塘十六丈其塘外原係舊廢盤頭未建坦水現在<lb/>
　　潮溜沖刷以致塘身見露十六七層不等應請修<lb/>
　　建坦水以䕶塘身估銀九百五十一兩零下部議<lb/>
　　行<lb/>
　秋九月念里亭諸處改建魚鱗石塘<lb/>
　　撫臣熊學鵬疏稱海寧東塘念里亭汛内小墳前<lb/>
　　第六十六段西首緩修條塊石塘三十五丈五尺<lb/>
<pb n="KR2k0080_WYG_006-18a"/>
　　　東首緩修石塘十三丈二尺歴年乆逺底樁霉爛<lb/>
　　　難資捍禦又西塘戴家石橋汛内第四十七段緩<lb/>
　　　修塊石塘二十九丈五尺塘身臌凸應請扵小墳<lb/>
　　　前改建魚鱗石塘四十八丈七尺戴家汛内改建<lb/>
　　　魚鱗石塘二十九丈五尺并修補坦水估銀一萬<lb/>
　　　三千九百八十五兩零下部議行<lb/>
　　冬十二月<lb/>
　上允臣民籲請降<lb/>
<pb n="KR2k0080_WYG_006-18b"/>
　㫖扵乙酉嵗再巡江浙閱視海塘<lb/>
　　　督臣楊廷璋撫臣荘有恭以臣民望幸之忱請<lb/>
　上四巡江浙閱視塘工<lb/>
　上以海塘漲沙雖有起機大溜尚未趨赴中亹新修柴<lb/>
　　　石塘亦當<lb/>
　親閱其工以便隨時指示<lb/>
　頒詔俯允所請扵乙酉之春恭奉<lb/>
聖母皇太后慈輿重幸江浙<lb/>
<pb n="KR2k0080_WYG_006-19a"/>
　修築老鹽倉等柴塘<lb/>
　　撫臣熊學鵬疏稱老鹽倉至觀音堂拆築柴塘六<lb/>
　　百七十五丈用銀一萬八千二百四十二兩零令<lb/>
　　杭州府知府劉純煒承辦下部議行<lb/>
　接築翁家汛曹殿東柴塘<lb/>
　　撫臣熊學鵬題稱海寧縣老鹽倉迤西至翁汛境<lb/>
　　内鑲築柴塘一千三百四十五丈並巳完竣惟翁<lb/>
　　汛迤西塘外䕶沙被潮沖激舊樁霉朽應扵新工<lb/>
<pb n="KR2k0080_WYG_006-19b"/>
　　之西曹殿東拆築柴塘一百丈估需工料銀二千<lb/>
　　七百二十七兩下部議行<lb/>
　　　　是嵗接築觀音堂迤西柴塘三百丈估銀八<lb/>
　　　　千一百八十三兩零接築翁汛柴塘一百丈<lb/>
　　　　估銀二千七百二十七兩零曹殿東接築柴<lb/>
　　　　塘一百丈估銀二千七百二十七兩零分修<lb/>
　　　　錢塘江塘人始等五號長十四丈又大朱橋<lb/>
　　　　踏步一座長一丈六尺銷銀三百四十三兩<lb/>
<pb n="KR2k0080_WYG_006-20a"/>
　　　　零<lb/>
　二十九年春二月定嵗修銀數<lb/>
　　撫臣熊學鵬疏西塘老鹽倉石塘頭起至觀音堂<lb/>
　　止柴塘長九百四十五丈前因水逼塘根扵二十<lb/>
　　六年先行鑲修已竣工長二百七十丈其餘六百<lb/>
　　七十五丈亦扵二十七年九月初七日止一律完<lb/>
　　竣第工竣以來二十八年已歴春霉伏秋大汛潮<lb/>
　　溜徃來柴土蹲矬應行加鑲平整今循例扵霜降<lb/>
<pb n="KR2k0080_WYG_006-20b"/>
　　後舉行嵗修估需銀五千五百八兩零<lb/>
　置老鹽倉䕶塘竹簍<lb/>
　　撫臣熊學鵬疏老鹽倉一帶塘外安設䕶塘竹簍<lb/>
　　工長九百四十五丈隨時添設用過銀二萬二千<lb/>
　　六百四十七兩零石門令夏廣文等督辦<lb/>
　修築普兒兜坦水<lb/>
　　撫臣熊學鵬疏稱西塘普兒兜大石塘外建築坦<lb/>
　　水四百六十丈又大隆號舍前工長一十丈用過<lb/>
<pb n="KR2k0080_WYG_006-21a"/>
　　銀二萬五千八百九十兩零<lb/>
　夏四月築念里亭諸處坦水<lb/>
　　撫臣熊學鵬疏海寧東西兩塘念里亭戴家石橋<lb/>
　　二汛内前同知林緒光監築魚鱗石塘共工長一<lb/>
　　百七十七丈七尺塘外從前原有䕶沙未建坦水<lb/>
　　近因䕶沙漸刷地當沖要塘身已露髙十五六層<lb/>
　　不等亟應建築坦水以䕶塘根估應需工料銀五<lb/>
　　千九百六十七兩零委令赫名額等六員分段監<lb/>
<pb n="KR2k0080_WYG_006-21b"/>
　　辦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻六<lb/>
</p>
<p>
</p>
  </div>
<div>
<head>海塘録巻七</head> <lb/>
    <p>
<pb n="KR2k0080_WYG_007-1a"/>
欽定四庫全書<lb/>
　海塘録巻七<lb/>
　　　　　　　　　　　内閣中書翟均亷撰<lb/>
　名勝一<lb/>
　　廟山咸淳臨安志在錢塘縣去城五十里突出<lb/>
　　江心潮勢至此方殺<lb/>
　　　詩<lb/>
　　　主同祖廟山道中蕭蕭疎雨㸃孤篷舟子招<lb/>
<pb n="KR2k0080_WYG_007-1b"/>
　　　呼語順風小麥青青春怯半一犁江上看田翁<lb/>
　　　楊萬里曉泊舟廟山　平水長先曉無風也自<lb/>
　　　濤烟昏山易逺㟁濶樹難髙去雁鳴相報游魚<lb/>
　　　冷摠逃輕寒客可忍清眺得辭勞<lb/>
　　大湖山　萬厯錢塘縣志茱萸尖之支東南行為<lb/>
　　大湖山山頂平廣五十六畆可耕有洞曰錢王洞<lb/>
　　洞門二皆丈許中廣二三畆不見日泉乳所結有<lb/>
　　長一二丈者紆囘二十餘洞底有小窟窟下大潭<lb/>
<pb n="KR2k0080_WYG_007-2a"/>
　　深不可測取石投之聲如洪鐘山下有風洞立夏<lb/>
　　風生立秋風止有水洞水極清澈咸淳臨安志楊<lb/>
　　村慈嚴院舊名恩徳有洞極大流水不竭頂上又<lb/>
　　一洞名風洞中多石子紅㸃如丹持出即隐置於<lb/>
　　内如故江月松風集洞在定山南葛洪常煉丹於<lb/>
　　此東坡與李節推唱和見集中方里英許郢州林<lb/>
　　和靖皆有詩<lb/>
　　　詩<lb/>
<pb n="KR2k0080_WYG_007-2b"/>
　　　白居易余以長慶二年冬十月到杭州明年秋<lb/>
　　　九月始與范陽盧賈汝南周元範蘭陵蕭恱清<lb/>
　　　河崔求東萊劉方興同遊恩徳寺泉洞竹石藉<lb/>
　　　甚久矣兹目擊果愜心期因自嗟云到郡周嵗<lb/>
　　　方來入寺半日復去俯視朱綬仰睇白雲有愧<lb/>
　　　於心遂留絶句　雲水埋藏恩徳洞簮裾束縛<lb/>
　　　使君身暫來不宿歸州去應被山呼作俗人<lb/>
　　　林逋風水洞　平昔嘗聞風水洞重山複水去<lb/>
<pb n="KR2k0080_WYG_007-3a"/>
　　　無窮因縁偶入雲泉路林下先聞接客鐘<lb/>
　　　趙抃風水洞　風穴有聲連水洞聽風觀水暫<lb/>
　　　閒身杭州未入從容甚且與南山作主人<lb/>
　　　蘇軾往富陽新城李節推先行三日留風水洞<lb/>
　　　見待　春山磔磔鳴春禽此間不可無我吟路<lb/>
　　　長漫漫傍江浦此間不可無君語金鯽池邉不<lb/>
　　　見君追君直過定山村路人皆言君未逺騎馬<lb/>
　　　少年清且婉風巖水穴舊聞名只隔山溪夜不<lb/>
<pb n="KR2k0080_WYG_007-3b"/>
　　　行溪橋曉溜浮梅蕚知君繫馬巖花落出城三<lb/>
　　　日尚逶遲妻孥恠罵歸何時世上小兒誇疾走<lb/>
　　　如君相待今安有<lb/>
　　　蘇軾和李節推二首　山前乳水洗塵凡山下<lb/>
　　　清風舞檜杉細細龍鱗鋪亂石團團羊角轉空<lb/>
　　　岩馮夷窟宅非樑棟禦冦車輿謝轡衘世事漸<lb/>
　　　艱吾欲去永隨二子脱譏讒　風轉鳴空穴泉<lb/>
　　　幽㵼石門虛心聞地籟妄意覔桃源過客詩難<lb/>
<pb n="KR2k0080_WYG_007-4a"/>
　　　好居僧語不繁歸瓶得氷雪清冷慰文園<lb/>
　　　蘇轍和子瞻風水洞　風送江湖滿洞天洞<lb/>
　　　門可聽入無縁土囊鬱怒聲初散石齒聱牙勢<lb/>
　　　未前樂奏洞庭真跌宕歌傳帝所亦清便何人<lb/>
　　　隱几觀遺韻重使顔成問嗒然<lb/>
　　　張無盡風水洞巔頭松竹自生寒雨穴茫茫<lb/>
　　　徹鬼闗風竊虎威時弄草泉欺龍睡故離山不<lb/>
　　　嫌淅瀝驚塵耳聊挹清泠洗病顔牕外月髙湘<lb/>
<pb n="KR2k0080_WYG_007-4b"/>
　　　簟冷更無閒夢到人間<lb/>
　　　司馬才仲風水洞　藤梢幕荒寒蘚花䕃空清<lb/>
　　　窈窕石竇中兩耳風雨并初聞聲蕭騷活火急<lb/>
　　　銅瓶再聽逗餘響習習起寒汀我疑此山空石<lb/>
　　　脚連滄溟中有蛟龍蟄鼻息隱雷霆又疑仙翁<lb/>
　　　却丹竈留岩扄至今爐鼎中水火不曽停山前老比<lb/>
　　　邱霜眉眼如螢能傳古者語濯我耳聴醒便欲謝<lb/>
　　　塵凡脱鞿隨爽靈<lb/>
<pb n="KR2k0080_WYG_007-5a"/>
　　　元居中風水洞　二洞標竒古連岩葺宇新涼<lb/>
　　　生清桂曉暖漲碧桃春閒擁東方騎來尋北隴<lb/>
　　　人破雲拖蠟屐琢句掃霜㕙譚劇頻飛屑歌長<lb/>
　　　自落塵為探瓊巘勝不記玉觴廵下客慚毛頴<lb/>
　　　髙筵飲德醇追峯到峯頂疑化九霄身<lb/>
　　　元居中風水洞上祖無擇　洞蔽深雲逺俗塵<lb/>
　　　山中曾未識朱輪自從白傅來遊後五百年間<lb/>
　　　又二人<lb/>
<pb n="KR2k0080_WYG_007-5b"/>
　　　張先和韻　水色風光近使君浥塵輕雨逐車<lb/>
　　　輪暫來不宿宜無恨多少行春不到人<lb/>
　　　許遵風水洞　水洞連風洞精藍兩洞前山髙<lb/>
　　　易蔵日樹老不知年板有華宗刻名留少傅篇<lb/>
　　　烟波門外境寂寞變桑田<lb/>
　　　范仲淹風水洞　神仙一去幾千年自遣秦人<lb/>
　　　不得還春盡桃花無處覔空餘流水到人間<lb/>
　　　許元祐風水洞　野寺依山立松橋避石斜壊<lb/>
<pb n="KR2k0080_WYG_007-6a"/>
　　　梁飛白蟻枯木掛元蛇道路悲蓬轉功名惜鬂<lb/>
　　　華聊將洞中水試洗眼前花<lb/>
　　　錢惟善風水二洞　空穴風來自吸噓垂岩出<lb/>
　　　水广渠渠天門此際通閶闔海眼何年泄尾閭<lb/>
　　　隱者難招應化鶴飛仙可挾更乗魚留題太守<lb/>
　　　懐蘓白好事今無五馬車<lb/>
　　壜山　咸淳臨安志在錢塘縣去城五十里近廟<lb/>
　　山在楊村有慈嚴院萬厯錢塘縣志石龍之支東<lb/>
<pb n="KR2k0080_WYG_007-6b"/>
　　南行為壜山四圍皆石玲瓏秀巧有仙人洞洞門<lb/>
　　石闕一石從空駕其上洞内空明有石鼓傍有小<lb/>
　　窟竒石空洞<lb/>
　　浮山　神州古史考在府城西南四十里髙二十<lb/>
　　丈峙於江中與漁浦諸山相望潮水廻伏激射若<lb/>
　　神馮焉咸淳臨安志在錢塘縣東坡守杭日開河<lb/>
　　奏云潮水自海門來勢若雷霆而浮山峙於江中<lb/>
　　與漁浦諸山相望犬牙錯入以亂潮水洄洑激射<lb/>
<pb n="KR2k0080_WYG_007-7a"/>
　　其怒百倍沙磧轉移状若神鬼雖舟師漁人不能<lb/>
　　前知其淺深坐視舟船覆溺無如之何今號浮山<lb/>
　　最險處江月松風集浮嶼山在定山側浮江磐石<lb/>
　　有潭聚魚玲瓏可觀潮出海門中分為兩𣲖東𣲖<lb/>
　　沿城岸向富春西𣲖直抵慈山而回諺謂之囘頭<lb/>
　　浪<lb/>
　　　詩<lb/>
　　　錢惟善浮峙藏魚　潭色空澄島影孤潜鱗時<lb/>
<pb n="KR2k0080_WYG_007-7b"/>
　　　出迓天吳浪吞泗磬秋浮玉月照驪龍夜吐珠<lb/>
　　　萬騎西來疑灔澦扁舟東去想陶朱没淵每笑<lb/>
　　　窮魚者何處烟波覔釣徒<lb/>
　　定山　咸淳臨安志在錢塘江上髙七十五丈周<lb/>
　　迴七里一百二步太平寰宇記定山突出浙江數<lb/>
　　百丈西湖遊覽志一名獅子山文選注吳郡縁海<lb/>
　　四縣記錢塘西南五十里有定山去冨春又七十<lb/>
　　里横出江中波濤迅邁以避山難水經注錢塘縣<lb/>
<pb n="KR2k0080_WYG_007-8a"/>
　　東有定巳<hi>疑作包</hi>諸山皆西臨浙江水流於兩山之<lb/>
　　間江水急迅兼濤水晝夜再來至二月八月最髙<lb/>
　　峨峨二丈餘吳越春秋以為子胥文種之神也上<lb/>
　　有可避濤處行者賴之云是海神婦家郡國志江<lb/>
　　濤至是輒抑聲過此則雷吼霆怒江月松風集謝<lb/>
　　靈運富春渚詩有曰定山杳雲霧即此也神州古<lb/>
　　史考在府城西南四十里江廻漁浦之潭山枕赤<lb/>
　　亭之野謝康樂之所曽賦沈隠侯之所嘗遊盖波<lb/>
<pb n="KR2k0080_WYG_007-8b"/>
　　濤衝激之地行旅棲遲之所也<lb/>
　　　詩<lb/>
　　　沈休文早發定山　夙齡愛逺壑晚涖見竒山<lb/>
　　　標峯綵虹外置嶺白雲間傾壁忽斜豎絶頂復<lb/>
　　　孤圓歸海流漫漫出浦水濺濺野棠開未落山<lb/>
　　　櫻發欲然忘歸屬蘭杜懐禄寄芳荃眷言採三<lb/>
　　　秀徘徊望九仙<lb/>
　　　錢惟善定山曉行　前峯月吐五更初空翠沾<lb/>
<pb n="KR2k0080_WYG_007-9a"/>
　　　衣積雨餘溪火夜明經畧彴澗雲秋重負籧篨<lb/>
　　　篠林虎與人爭鬬茅屋鷄催客趂虛不似闗山<lb/>
　　　行役者勞勞服賈逺牽車<lb/>
　　　<hi>臣</hi>謹案錢惟善有定山十咏曰定山曉行曰朱<lb/>
　　　　梁夜泊曰六和觀月曰五雲賞雪曰龍門曉<lb/>
　　　　雨曰漁浦春潮曰風水二洞曰鳯凰雙髻曰<lb/>
　　　　浮峙藏魚曰浙江耀武<lb/>
　　　殷雲霄夜登定山　朝泛桐江水夜躡定山石<lb/>
<pb n="KR2k0080_WYG_007-9b"/>
　　　延蘿踞虎豹噓波動潮汐俯闞馮夷宮疑入羽<lb/>
　　　人宅林靜江有聲雲昏岸無迹懐哉坐哀聴戚<lb/>
　　　矣闕逺覿風勢依峰峻月色連江白飛鴻鳴逺<lb/>
　　　浦潜蛟舞深澤飄飄千里身脈脈獨遊客乗桴<lb/>
　　　嗟有志棲岩悲失策薄宦竟何有幽期誰與適<lb/>
　　　覺迷道有獲含欲情無逆眷言咏白駒聊以慰<lb/>
　　　今夕<lb/>
　　排山　咸淳臨安志排山在錢塘縣定山之北鄉<lb/>
<pb n="KR2k0080_WYG_007-10a"/>
　　排山嶺在定山南而鄉屬仁和縣<lb/>
　　徐村嶺　夢粱録俗名薑擦子嶺在錢塘定山北鄊<lb/>
　　龍門山　咸淳臨安志在錢塘縣西溪之欽賢<lb/>
　　鄉地髙峻上有龍池寺江月松風集龍門在定山<lb/>
　　西兩峰壁立有龍潭能興雲雨旱禱之輒應<lb/>
　　　詩<lb/>
　　　錢惟善龍門曉雨　神劖峭壁聳雙扉雨挾腥<lb/>
　　　風下翠㣲黑入太隂迷爽氣白翻叢薄散朝霏<lb/>
<pb n="KR2k0080_WYG_007-10b"/>
　　　螺横雜樹應藏景蛟吐癡雲未霽威囘首他山<lb/>
　　　新似沐登樓時攬女蘿衣<lb/>
　　五雲山　咸淳臨安志在錢塘縣約髙百丈周迴<lb/>
　　二十五里<hi>陳善志作髙千丈周四十五里</hi>神州古史考在府治西<lb/>
　　南二十里宏祩雲棲寺記山有五色雲故名巳而<lb/>
　　五雲飛集山塢中因號雲棲塢西湖遊覽志五峰<lb/>
　　森列盤曲而上凡七十二灣俯視南北峰若雙髻<lb/>
　　萬厯錢塘縣志江上之山為天門山支南行者曰<lb/>
<pb n="KR2k0080_WYG_007-11a"/>
　　五雲髙百丈俯瞰大江之三浙當其前其西北遡<lb/>
　　上為雲棲塢溪水經朱橋入江干萬厯杭州府志<lb/>
　　山半有伏虎亭梯以石墄以便徃來江月松風集<lb/>
　　五雲山在定山北梁普覺禪師道塲宋故事每嵗<lb/>
　　臘前土僧必奉雪表進黎明城中霰猶未集盖其<lb/>
　　地特髙寒云<lb/>
　　　詩<lb/>
　　　錢惟善五雲賞雪　獻瑞名山自昔聞化人臺<lb/>
<pb n="KR2k0080_WYG_007-11b"/>
　　　殿雜金銀樹靈尚吐三花秀雲凍全消五色文<lb/>
　　　鳥絶空江知棹泊鹿迷深逕待樵分興來更上<lb/>
　　　髙寒處此境應無蕭使君<lb/>
　　　錢惟善登五雲山　善覺遺衣久不傳五雲故<lb/>
　　　色尚蒼然㫁崖蘿薜三千丈喬木風霜四百年<lb/>
　　　龍井雨深泉獨響漁村潮上月初圓寶坊金碧<lb/>
　　　紅塵聚何似兹山更絶縁<lb/>
　　　余知閣五雲山三首　幾年魂繞浙城西十里<lb/>
<pb n="KR2k0080_WYG_007-12a"/>
　　　荷花漾錦陂踏遍兩峰三竺路又隨青嶂入雲<lb/>
　　　棲　千里旗旗擁六飛投簪欲上釣魚磯無端<lb/>
　　　忽被閒雲引迴耀峰前掩竹扉　洛邑名園歌<lb/>
　　　舞沈亂鴉啼破幾黄昏何人學得香山老千載<lb/>
　　　精廬有梵音<lb/>
　　　林景初金日新會宿五雲山　山氣清如沐<lb/>
　　　林扉夜不扄月明苔徑白林暗水螢青幽蕙<lb/>
　　　臨風辨孤泉過石聴何當凌絶頂萬里極滄<lb/>
<pb n="KR2k0080_WYG_007-12b"/>
　　　溟<lb/>
　　　許穀登五雲山　名山髙擁五雲層危磴重重<lb/>
　　　躡屐登西望諸天應咫尺東來疊嶂總邱陵海<lb/>
　　　門遥指三山樹梵殿常懸七寶燈便掃蒼苔題<lb/>
　　　短句乾坤髙覽記吾曾<lb/>
　　　沈嘉則五雲山　偶凌呉岫恍蓬壺直駕長風<lb/>
　　　上帝都石割鴻濛秋色重路盤霄漢鳥飛無白<lb/>
　　　雲東盡天連海青嶂西來日滿湖信有胡麻堪<lb/>
<pb n="KR2k0080_WYG_007-13a"/>
　　　飯客荷鋤於此作潜夫<lb/>
　　秦望山　咸淳臨安志兩朝國史志錢塘有秦望<lb/>
　　山舊志云在錢塘縣舊志之南一十二里一百步<lb/>
　　髙一百六十丈周迴一百步晏元獻公輿地志秦<lb/>
　　始皇東遊登此山欲渡㑹稽<hi>史記始皇至錢塘臨浙江見水波之惡不</hi>
　　<hi>能渡乃西北從狹中渡</hi>後唐同光中錢氏於秦望山建上清<lb/>
　　宮有巨石二十餘株自然成行名曰金洞門近東<lb/>
　　南有羅刹石吳越史唐咸亨中望氣者言錢塘有<lb/>
<pb n="KR2k0080_WYG_007-13b"/>
　　王氣命侍御史許渾等賫壁瘞此<lb/>
　　　詩<lb/>
　　　薛據登秦望山　南登秦望山目極大海空朝<lb/>
　　　陽半蕩漾晃朗天水紅溪壑争噴薄江湖逓交<lb/>
　　　通而多漁商客不悟嵗月窮振緡迎早潮弭櫂<lb/>
　　　候逺風余本萍泛者乗流任西東茫茫天際帆<lb/>
　　　棲泊何時同將尋㑹稽迹從此訪任公<lb/>
　　　馬湘登杭州秦望山　太乙初分何處尋空留<lb/>
<pb n="KR2k0080_WYG_007-14a"/>
　　　厯數變人心九天日月移朝暮萬里山川換古<lb/>
　　　今風動水光吞逺嶠雨添嵐氣泣髙林秦皇誤<lb/>
　　　作驅山計滄海茫茫轉更深<lb/>
　　月輪山　咸淳臨安志在龍山左右形圓如月故<lb/>
　　名萬厯錢塘縣志山峙江右江月松風集在定山<lb/>
　　北其山名月輪有寺臨江遇月尤佳舊傳張君房<lb/>
　　曽宿寺中月中桂子下塔上咀之無味中有金魚<lb/>
　　池<lb/>
<pb n="KR2k0080_WYG_007-14b"/>
　　　詩<lb/>
　　　余弼月輪山慧悟禪師上方　孤峯牢落幾何<lb/>
　　　年臺殿於今半挿天巳是精藍誇絶徼更將寶<lb/>
　　　塔在危巔烟霞色任隂晴變鐘磬聲隨上下傳<lb/>
　　　珍重老僧無别境一生幽趣只山川<lb/>
　　白塔嶺　萬厯錢塘縣志嶺峙江上仲秋十八日<lb/>
　　邑令酹江於此<lb/>
　　　詩<lb/>
<pb n="KR2k0080_WYG_007-15a"/>
　　　范仲淹白塔駐軒亭　登臨江上寺遷客特依<lb/>
　　　依逺水欲無際孤舟曽未歸前峰藏好處幽鷺<lb/>
　　　得閒飛多少天真趣遥心結翠微<lb/>
　　　錢惟善晚雨過白塔　宋宮傳是唐朝寺白塔<lb/>
　　　崔嵬寢殿前夏雨染成千樹緑暮嵐散作一江<lb/>
　　　烟蒼苔門外金鋪暗細栁營中畫角傳寂寞葫<lb/>
　　　蘆宮井畔野人拾得舊金鈿<lb/>
　　龍山　咸淳臨安志在嘉㑹門外去城十里一名<lb/>
<pb n="KR2k0080_WYG_007-15b"/>
　　卧龍山萬厯錢塘縣志育王山俗稱鍋子山去城<lb/>
　　十里而近壁立尖聳特異諸山有臺曰登雲<hi>錢王建郊</hi>
　　<hi>天地之所也又名拜郊臺</hi>有洞曰靈化<hi>在臺側武肅王勒壁存焉洞深百步濶十餘丈</hi>
　　曰陽明有池曰洗馬曰鴻鴈有天龍寺<hi>唐天龍和尚開山</hi>
　　有勲賢祠<hi>舊名天真精舎薛侃等建以祀王守仁</hi>玉津園<hi>宋建講宴射禮之所</hi>
　　梅花巖<hi>宋時易安齋有梅巖</hi>前有龜疇田宋郊壇也<hi>明邑令聶心湯</hi>
　　<hi>建太極亭即其處</hi>錢塘縣志育王山即龍山舊志作龍華<lb/>
　　山誤神州古史考龍山一名卧龍山又名龍華山<lb/>
<pb n="KR2k0080_WYG_007-16a"/>
　　與上下石龍相接天目分支沿江而東結撰於此<lb/>
　　蜿蜒若遊龍然郭璞所謂龍飛鳯舞者即此山腰<lb/>
　　為天真寺亦稱天真山山巓有玉皇廟俗稱玉皇<lb/>
　　山亦云育王山盖龍山者錢氏郊天處釋老之談<lb/>
　　或云阿育王或云玉皇皆祀天帝遺意也<lb/>
　　　詩<lb/>
　　　蘇軾曽元恕遊龍山吕穆仲不至　青春不覺<lb/>
　　　老朱顔彊半消磨簿領間愁客倦吟花似酒佳<lb/>
<pb n="KR2k0080_WYG_007-16b"/>
　　　人休唱日銜山共知寒食明朝過且赴僧牕半<lb/>
　　　日閒命駕呂安邀不至浴沂曾㸃暮方還<lb/>
　　　王銍九月二十七日與客遊龍山　野服芒鞵<lb/>
　　　步步同天寒酒薄客情濃身如萍水同千里<lb/>
　　　路入烟蘿更幾重滄海清江共今古黃花紅<lb/>
　　　葉雜秋冬瞑雲自與千峰合送我歸鞍寺寺<lb/>
　　　鐘<lb/>
　　　余士吉題天龍寺　龍飛鳯舞兩峰囘旺氣纔<lb/>
<pb n="KR2k0080_WYG_007-17a"/>
　　銷梵宇開卓錫地侵迎輦地雨花臺近拜郊臺<lb/>
　　草分緑色縁城去風送江聲入寺來三百年來<lb/>
　　　如昨日老禪猶說舊蓬萊<lb/>
　　　朱徳潤拜郊臺晚渡　風颺松花落澗濵荻芽<lb/>
　　　洲渚水鱗鱗莫教行到崇臺上忘却山前唤渡<lb/>
　　　人<lb/>
　　　周宻郊丘紀事二首　黄道官羅瑞腦香衮龍<lb/>
　　　升降佩鏘鏘大安輦奏乾安曲萬㸃明星簇紫<lb/>
<pb n="KR2k0080_WYG_007-17b"/>
　　　皇　髙騎雲從簇錦圍内官排立馬如飛九重<lb/>
　　　閶闔開清曉太母登樓望駕歸<lb/>
　　　徐清叟梅巖二首　千年奎畫照蒼霞酬唱官<lb/>
　　　梅竹外斜恭想皇靈天闕上歸時猶惜洛陽花<lb/>
　　　　偶因紀事訪丹霞寺古山深石徑斜衝冷細<lb/>
　　　尋梅信息枝頭喜見狀元花<lb/>
　　　洪邁車駕幸玉津園命下大雨已而天宇豁然<lb/>
　　　進詩歌咏其實　五雲猶自雨如麻無限都人<lb/>
<pb n="KR2k0080_WYG_007-18a"/>
　　　仰翠華翻手作雲方悵望舉頭見日共驚嗟天<lb/>
　　　公的有施生妙帝力堪同造物誇上苑春光無<lb/>
　　　盡藏可須羯鼓更催花<lb/>
　　　曹勛從駕玉津園二首　天子行春御六龍五<lb/>
　　　雲囘煖泛晴風和鸞寶苑梅花路賸有香傳玉<lb/>
　　　座中　花梢糁糁動朱欄萱草侵苔雪已乾行<lb/>
　　　闕風光隨處樂春臺人物不知寒<lb/>
　　　王守仁西安雨中寄徳洪汝中并示書院諸生<lb/>
<pb n="KR2k0080_WYG_007-18b"/>
　　　幾度西安道江聲暮雨時機闗鷗鳥破踪跡水<lb/>
　　　雲疑仗鉞非吾事傳經愧爾師天真泉石秀新<lb/>
　　　有鹿門期<lb/>
　　　王世貞謁勲賢祠　杖䇿尋幽巘叩祠薦清蘋<lb/>
　　　木落羣姿盡爛然見天真輕風飄鬚眉蕭蕭若<lb/>
　　　有神三字抉靈機萬古意忽新六籍遂糟粕千<lb/>
　　　聖歸經綸媚川在懐中舎楫問鮫人咲彼愚公<lb/>
　　　山老昧襄成津重恐魚目多冥然驕自珍所以<lb/>
<pb n="KR2k0080_WYG_007-19a"/>
　　　老氏嘆聖作大道湮下學而上達吾意書諸紳<lb/>
　　　許應亨别業在江干鴻雁池西湖山庒在林逋<lb/>
　　　宅畔浮玉潭寶蓮山又鳯凰山分派三處皆杭<lb/>
　　　勝地暇日漫賦　名山處處有微縁暫向明時<lb/>
　　　一避喧鴻雁引江流别圃鳯凰分麓到家園越<lb/>
　　　王臺畔寒潮急和靖祠前古木繁桑柘在田書<lb/>
　　　在篋聊同擊壤答皇恩<lb/>
　　包家山　咸淳臨安志在城南近郊壇冷水峪多<lb/>
<pb n="KR2k0080_WYG_007-19b"/>
　　桃花為春日遊覽之勝名桃花闗闗上舊有蒸霞<lb/>
　　二字成化杭州府志今上置山川風雲雷雨壇據<lb/>
　　江山之勝<lb/>
　　　詩<lb/>
　　　樓鑰包山　訪客包家山相與登層巔嶙峋巨<lb/>
　　　石中屈曲扶闌干夜來雨初過石潭時涓涓輕<lb/>
　　　輿列岡頭大江横吾前亭午潮方盛千艘散平<lb/>
　　　川道人第三間花木羅後先朅來舊京塵曠望<lb/>
<pb n="KR2k0080_WYG_007-20a"/>
　　　為洗煎山㫁塔層層西陵渺蒼烟此道走邯鄲<lb/>
　　　歸心更翩翩<lb/>
　　　董嗣杲包家山　綺霞蒸日透林梢一簇南山<lb/>
　　　尚姓包冷水峪邉苔色老冲雲樓下樹隂髙園<lb/>
　　　鄰古道傳耕籍臺倚青城想拜郊欲趁桃花尋<lb/>
　　　隱者闗門無鑰不須<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>
　　　胡仲參包山觀桃花　因訪桃花到嶺根御林<lb/>
　　　春色此平分千株未數栽唐觀一幅猶堪畫晉<lb/>
<pb n="KR2k0080_WYG_007-20b"/>
　　　源仙在雲間無處覔人行風外有香聞笙簫隱<lb/>
　　　隱宮城隔立盡黄昏更斷魂<lb/>
　　　張翥清明遊包家山二首　逺近紅千樹緐開<lb/>
　　　奪艶霞月明寒食雨春老上陽花輦路迷游躅<lb/>
　　　宮詞入夢華東風葵麥浪囘首野人家　太液<lb/>
　　　曾來鵠髙臺舊影娥美人黄土盡故國白雲多<lb/>
　　　野草荒神籍宮蓮怨櫂歌羌兒洗馬處斜日滿<lb/>
　　　寒波<lb/>
<pb n="KR2k0080_WYG_007-21a"/>
　　　錢惟善六日遊包山福泉　平生鹿門趣有意<lb/>
　　　此誅茅地控江分越山因人姓包海鷗飛落日<lb/>
　　　野馬牧荒郊流水花千樹重期載酒肴<lb/>
　　鳯凰山　咸淳臨安志祥符圖經云錢塘舊治正<lb/>
　　南一十里下瞰大江直望海門山下有鳯凰門有<lb/>
　　雁池山巔石筍林立最為怪竒舊傳錢武肅王鑿<lb/>
　　山見怪石排列兩行如從衛拱立趣向因名排衙<lb/>
　　石及刻詩石上第二峰有白塔塔西有小徑青石<lb/>
<pb n="KR2k0080_WYG_007-21b"/>
　　崔嵬夾道皆峭壁中穿一洞人可往來名曰石衕<lb/>
　　好事者多題名其間熈寧中郡守祖無擇對排衙<lb/>
　　石作介亭天風泠然有縹緲慿虛之意山上有聖<lb/>
　　果院側有梵天院江月松風集山頂有兩峰儼如<lb/>
　　䯻形目曰鳯凰雙䯻西湖遊覽志左薄湖滸右掠<lb/>
　　江濱形若飛鳯山下為吳越國治内附後為州治<lb/>
　　天峰在左月巖在右中有石衕南宋建都兹山東<lb/>
　　麓環入禁苑張閎華麗委比蓬崐佳氣扶輿萃於<lb/>
<pb n="KR2k0080_WYG_007-22a"/>
　　一脈萬厯錢塘縣志山有嶺曰萬松越城三里而<lb/>
　　遙雙峰圓秀如鳯翼軒翥十許小崒貫珠下囬西<lb/>
　　南向而成尊形西為御教塲四顧坪排衙石竒石<lb/>
　　十許箇林立相對以名<lb/>
　　　文<lb/>
　　　陳隨應行宫記　杭州治舊錢王宮也紹興因<lb/>
　　　以為行宮皇城九里入和寧門左進奏院玉堂<lb/>
　　　右中堂外庫至北宮門循廊左序巨璫幕次列<lb/>
<pb n="KR2k0080_WYG_007-22b"/>
　　　如魚貫祥曦殿朶殿接脩廊為後殿對以御酒<lb/>
　　　庫御藥院慈元殿外庫内侍省内東門司大内<lb/>
　　　都廵檢司御厨天章等閣廊囘路轉衆班排列<lb/>
　　　又轉内蔵庫對軍器庫又轉便門垂拱殿五門<lb/>
　　　十二架脩六丈廣八丈四尺簷屋三間脩廣各<lb/>
　　　丈五朶殿四兩廊各二十間殿門三間内龍墀<lb/>
　　　折楹殿後擁舎七間為延和殿右便門通後殿<lb/>
　　　左一殿隨時易名明堂郊祀曰端誠策士唱名<lb/>
<pb n="KR2k0080_WYG_007-23a"/>
　　　曰集英宴對奉使曰崇德武舉及軍班授官曰<lb/>
　　　講武東宮在麗正門内南宮門外本宮㑹議所<lb/>
　　　之側入門垂楊夾道間以芙蓉環朱欄二里至<lb/>
　　　外宮門節堂後為財帛生料二庫環以宮屬直<lb/>
　　　舎轉外窰子入内宮門廊右為贊道春坊直舎<lb/>
　　　左講堂七楹扁新益外為講官直舎正殿向明<lb/>
　　　左聖堂右祠堂後凝華殿瞻篆堂環以竹左寢<lb/>
　　　室右齊安位内人直舎百二十楹左彛齋太子<lb/>
<pb n="KR2k0080_WYG_007-23b"/>
　　　賜號也接綉香堂便門通繹巳堂重簷複屋昔<lb/>
　　　楊太后垂簾於此曰慈明殿前射圃竟百步環<lb/>
　　　脩廊右博雅樓十二門左轉數十步雕䦨花甃<lb/>
　　　萬卉中出鞦韆對陽春亭清霽亭前芙蓉後木<lb/>
　　　樨玉質亭梅繞之由繹已堂過錦臙廊百八十<lb/>
　　　楹直通御前廊外即後苑梅花千樹曰梅岡亭<lb/>
　　　曰冰花亭枕小西湖曰水月境界曰澄碧牡丹<lb/>
　　　曰伊洛傳芳芍藥曰冠芳山茶曰鶴丹桂曰天<lb/>
<pb n="KR2k0080_WYG_007-24a"/>
　　　闕清香堂曰本支百世佑聖祠曰慶和泗州曰<lb/>
　　　慈濟鍾呂曰得真橘曰洞庭佳味茅齋曰昭儉<lb/>
　　　木香曰架雪竹曰賞静松亭曰天陵偃盖以日<lb/>
　　　本國松木為翠寒堂不施丹雘白如象齒環以<lb/>
　　　古松碧琳堂近之一山崔嵬作觀堂為上焚香<lb/>
　　　祝天之所理宗時吳知古掌焚修毎三茅觀鐘<lb/>
　　　鳴觀堂之鐘應之則駕興山背芙蓉閣風帆沙<lb/>
　　　鳥出履舄下山下一溪縈帶通小西湖亭曰清<lb/>
<pb n="KR2k0080_WYG_007-24b"/>
　　　漣怪石夾列獻瑰逞秀三山五湖洞穴深杳豁<lb/>
　　　然平朗翬飛翼拱凌虛樓對瑞慶殿損齋緝熈<lb/>
　　　宗政殿之東為欽先孝思復古紫宸等殿木圍<lb/>
　　　即福寧殿射殿曰選德坤寧殿貴妃昭儀媫妤<lb/>
　　　等位宮人直舎螘聚焉又東過閤子庫睿思殿<lb/>
　　　儀鸞修内八作翰林諸司是謂東華門<lb/>
　　　徐一䕫吳越國治考　吳越國在杭州鳯凰山<lb/>
　　　下其子城南為通越門北曰雙門錢氏納土後<lb/>
<pb n="KR2k0080_WYG_007-25a"/>
　　　二門猶存臨安志載吳越錢氏造而不言在鳯<lb/>
　　　凰山下宋政和二年孫沔守杭蔡襄為沔撰雙<lb/>
　　　門記内云吳越王依山阜以為治而雙門置木<lb/>
　　　石錮金鐵用為敵備沔以為非禮制改作之則<lb/>
　　　錢氏宮室在鳯凰山下無疑髙宗駐驆杭州徙<lb/>
　　　州治於清波門内今州治是也但宋南渡即其<lb/>
　　　地為行都故後人但知有宋故都而不知有錢<lb/>
　　　氏耳初錢氏以强弩射潮築隄捍國而以鐵幢<lb/>
<pb n="KR2k0080_WYG_007-25b"/>
　　　識其射處以今騐之去鳯凰山僅二百許步此<lb/>
　　　足為證錢氏當五季據有兩浙八十餘年亦頗<lb/>
　　　有功德於民詢之故老巳不知建國之處弔古<lb/>
　　　者無從質焉吳越舊有備史今亦不存因修志<lb/>
　　　補其闕畧云爾<lb/>
　　　詩<lb/>
　　　姚合杭州官舍即事　臨江府署清閒卧復閒<lb/>
　　　行苔蘚疎塵色梧桐出雨聲漸除身外事暗作<lb/>
<pb n="KR2k0080_WYG_007-26a"/>
　　　道家名更喜仙山近庭前葯自生<lb/>
　　　白居易郡亭　平旦起視事亭午卧掩闗除親<lb/>
　　　簿領外多在琴書前况有虚白堂坐見海門山<lb/>
　　　潮來一慿檻賓至一開筵終朝對雲水有時聴<lb/>
　　　管弦持此聊過日非忙亦非閒山林太寂寞朝<lb/>
　　　闕空喧煩惟兹郡閣内囂静得中閒<lb/>
　　　虞舜卿吳越國治懐古　巾子山前大士來虚<lb/>
　　　疑强弩射潮囘素車忍犯鴟夷怒錦樹還依仙<lb/>
<pb n="KR2k0080_WYG_007-26b"/>
　　　姥栽寶刹滿城懸日月大江截地走風雷由來<lb/>
　　　霸氣慿天險漫倚金幢鎮刼灰<lb/>
　　　孫覺介亭　真人昔未起奔應駭四方連延天<lb/>
　　　目山兩乳百里長有地跨江海無種生侯王中<lb/>
　　　宵燎穹旻列石表壇場朱旗大梁野英氣通八<lb/>
　　　荒寥寥百年後故物亦已亡所餘彼巉巗峰巒<lb/>
　　　屹相望主人承明老星斗主文章築亭紫霄上<lb/>
　　　坐客蒼林旁攀雲弄明月曉星出扶桑禹山隔<lb/>
<pb n="KR2k0080_WYG_007-27a"/>
　　　波濤簡書永埋蔵願逢希夷使水土還故鄉<lb/>
　　　沈遘排衙石　盤崕絶巘與天通汗漫烟霞謝<lb/>
　　　世籠聳起浮圖山突兀自然衙石玉青葱古人<lb/>
　　　興廢千年上遊客登臨一嘯中誰為燕然愧班<lb/>
　　　竇孤城霸據亦銘功<lb/>
　　　趙抃中和堂　老來重守鳯凰城千里人心豈<lb/>
　　　易平樂職古賢形嘆頌中和終不為虚名<lb/>
　　　趙抃介亭　介亭羣石似飛來深挿雲根兩兩<lb/>
<pb n="KR2k0080_WYG_007-27b"/>
　　　排占得羣峰最髙地翠姿何處有塵霾<lb/>
　　　蘇軾予前後守倅杭凡五年夏秋之間蒸熱不<lb/>
　　　可過獨中和堂東南頬下瞰海門洞視萬里三<lb/>
　　　伏常蕭然也紹聖五年六月舟行赴嶺外熱甚<lb/>
　　　忽憶此處而作是詩　忠孝王家千柱宫東坡<lb/>
　　　作吏五年中中和堂上東南頬獨有人間萬里<lb/>
　　　風<lb/>
　　　蘇軾登介亭次劉景文韻　澤國梅雨餘衰年<lb/>
<pb n="KR2k0080_WYG_007-28a"/>
　　　困蒸溽髙堂磨新塼頗覺利腰足松根百尺井<lb/>
　　　兩綆飛净渌流觴聚兒童一咲為捧腹清風信<lb/>
　　　可馭剛氣在巖麓始知共此世物外無三伏長<lb/>
　　　歌入雲去不待弦管逐西湖真西子烟樹㸃眉<lb/>
　　　目濤江少醖藉髙浪翻飛屋俯仰拊四海百世<lb/>
　　　飛鳥速逺追錢氏餘近弔祖侯躅吾生如寄耳<lb/>
　　　寸晷輕尺玉誰似劉将軍逸韻謝邉幅千言一<lb/>
　　　揮手五車不再讀春巖彩鷄舞月峽哀猿哭朝<lb/>
<pb n="KR2k0080_WYG_007-28b"/>
　　　先鶗鴂起暮與寒螿續我老廢吟哦頼君時擊<lb/>
　　　觸從今事逺覽發軔此幽谷清游得三昧至樂<lb/>
　　　謝五欲莫作狂道士氣壓劉師服<lb/>
　　　蘇軾登介亭餞楊傑次公　藍輿西出登山門<lb/>
　　　嘉與我友尋仙村丹青明滅風篁嶺環珮空響<lb/>
　　　桃花源前朝欲上已蠟屐黑雲白雨如傾盆今<lb/>
　　　晨積霧卷千里豈畏觸熱生病根在家頭陀無<lb/>
　　　為子久與青山作弟昆孤峯盡處亦何有西湖<lb/>
<pb n="KR2k0080_WYG_007-29a"/>
　　　鏡天江抹坤臨髙揮手謝好住清風萬壑傳其<lb/>
　　　言風囬響荅君聴取我亦到處隨君軒<lb/>
　　　錢惟善鳯凰雙髻　鳯來天目憇東南瓊樹巢<lb/>
　　　空百鳥慚千仭翱翔秋綰䯻兩髦<graphic n="KR2052" url="https://raw.githubusercontent.com/kanripo/KR-Gaiji/master/images/KR2052.png" mimeType="image/png"/>鬢暮棲嵐<lb/>
　　　誰嘲風落烏紗㡌自惜山為碧玉篸仙女洗頭<lb/>
　　　休望嶽相期岸幘對虚談<lb/>
　　　王逢鳯凰山登宋故宫遺址　金爵觚稜月向<lb/>
　　　低泠泠清磬萬松西五門曙色閒龍尾十日春<lb/>
<pb n="KR2k0080_WYG_007-29b"/>
　　　寒徤馬蹄紅霧不收花氣合渌波初漲栁條齊<lb/>
　　　遺民暗憶名都㑹尚繞湖漘唱大堤<lb/>
　　　貫雲石休暑鳯凰山　路隔蒼苔卒未通泉花<lb/>
　　　如髪玉濛濛蛟浮海近雲牕濕蛟怯山寒葛帳<lb/>
　　　空髙枕不知秋水上開門忽見暮帆東物華萬<lb/>
　　　態俱忘我北望惟心一寸紅<lb/>
　　　王守仁御教塲　絶頂秋深荒草平昔人曽此<lb/>
　　　駐傾城干戈消盡名空在日夜無窮潮自生谷<lb/>
<pb n="KR2k0080_WYG_007-30a"/>
　　　口巖雲揚殺氣路邉疎樹列殘兵山僧似與人<lb/>
　　　同興相趂攀蘿認舊營<lb/>
　　　鍾淵映過宋御教塲址是累朝觀潮處作　尚<lb/>
　　　憶宸游處嚴城列㑹同觀濤臨曲水馳道擬囬<lb/>
　　　中翠盖朝承露芝旗晚引風言驅七萃士齊試<lb/>
　　　六軍雄將帥咸思奮君王自即戎馮夷朝幕府<lb/>
　　　羅刹蔽艨艟松下秦王輦雲間夏后宮瑞烟浮<lb/>
　　　五色仙樂聴三終白馬來何疾吳兒技最工㧞<lb/>
<pb n="KR2k0080_WYG_007-30b"/>
　　　河傳往事超距倐乗空噴薄凌春雪氤氲接彩<lb/>
　　　虹蜃樓從地湧鮫市與天通雜奏魚龍戲仍論<lb/>
　　　校獵功湖山方晏㑹襄漢巳交攻苑走胥䑓鹿<lb/>
　　　人悲朔塞鴻驚沙屯鐵騎髙栁掛雕弓潮汐還<lb/>
　　　從北江流不向東御隄塵颯颯蹕路草芃芃漁<lb/>
　　　父留金鏃征人走玉驄平生懐古意悽惻感飄<lb/>
　　　蓬<lb/>
　　　毛先舒南宋宫詞二首　花接凝華路逶迤東<lb/>
<pb n="KR2k0080_WYG_007-31a"/>
　　　宮官屬美丰儀春遊博望行聫騎月出西園坐<lb/>
　　　賦詩　石筍排衙御教營山頭北眺汴梁城君<lb/>
　　　王無日忘神武月朔登操女子兵<lb/>
　　月巖　咸淳臨安志鳯凰山之上為月巖有亭曰<lb/>
　　延桂武林梵志聖果寺有通明洞放光石飛龍石<lb/>
　　飛雲洞上天梯觀溦石許僧泉卧醉石歸雲洞躍<lb/>
　　雲石竹塢檀欒齋乗鷖閣諸勝循級而上為月巖<lb/>
　　七修類藁江干鳯凰山有石如片雲㧞地數丈有<lb/>
<pb n="KR2k0080_WYG_007-31b"/>
　　一竅尺餘名曰月巖惟中秋之月穿竅而出餘月<lb/>
　　則斜聖果寺志羣玉瓣瓣攅立宛然如削壁䥴題<lb/>
　　咏漶滅過半如髙大光明光影中天本來面目皆<lb/>
　　蔡襄題石門月巖無影相楊孔思題夕照通明方<lb/>
　　九思題<lb/>
　　　詩<lb/>
　　　趙師恕月巖　睠此巖壑勝領客共登臨危棧<lb/>
　　　臨石側巘途歴崎嶔俯仰極髙低上下窮幽深<lb/>
<pb n="KR2k0080_WYG_007-32a"/>
　　　來登空明山千崖正沉沉下瞰青羅江古木鬰<lb/>
　　　蕭森清風萬里來層雲盪孤襟有客可共賦有<lb/>
　　　酒可自斟此景豈易得此樂豈易尋吾生今老<lb/>
　　　矣遁迹歸窮岑一櫂下瀟湘此别意難任别後<lb/>
　　　無相忘詩成寄郵音<lb/>
　　　陳天瑞題月巖　怪石堆雲矗太空女娲煉出<lb/>
　　　廣寒宮一輪常滿隂晴見萬古無虧晝夜同搗<lb/>
　　　藥聲繁驅白兔漏天孔正透清風光明自照如<lb/>
<pb n="KR2k0080_WYG_007-32b"/>
　　　來境肯學嫦娥西復東<lb/>
　　　沈捷月岩　月巖有月竇疑是鬼神鐫髙擎石<lb/>
　　　之秒空洞徑尺圓日月出沒時光彩皆斜穿獨<lb/>
　　　是中秋夜竒景不可箋以月嵌月竇分毫不爽<lb/>
　　　焉老僧指示予予初疑浪傳襆被約友人候月<lb/>
　　　勝果巓童僕性狂躁數往驚否然直至夜將半<lb/>
　　　明月當中天月循竇中入地下玉鏡旋人繇竇<lb/>
　　　中視天上合璧懸攜月就心印快覩舊物還太<lb/>
<pb n="KR2k0080_WYG_007-33a"/>
　　　息山下宿勿復疑山川<lb/>
　　　吳農祥月岩　月色雲巖好遲囬每夜䦨光從<lb/>
　　　牛斗發影落兔輪寒萬里清輝滿三秋早露溥<lb/>
　　　更依危逕立遙入亂峯看蟋蟀吟逾苦蒹葭色<lb/>
　　　未乾空汀浮島嶼宿火照江干古殿摧金谷殘<lb/>
　　　碑陷石壇吾生從夙願同爾問漁竿<lb/>
　　　　<hi>臣</hi>謹案聶心湯邑志載江上之山以上數山<lb/>
　　　　而外支𣲖甚多粟山西為焦山觀山白巖山<lb/>
<pb n="KR2k0080_WYG_007-33b"/>
　　　　石龍山茱萸尖石灰嶺黄山之支為栢子尖<lb/>
　　　　山牛方嶺百丈山焦山之支為馬鞍山黄山<lb/>
　　　　阪白巖之支為九里暗山眠牛山青山石龍<lb/>
　　　　之支為解頭山鯉魚山旋井山長山茱萸尖<lb/>
　　　　之支為𤓰藤山神仙石和尚山羅帶山皆屬<lb/>
　　　　沿江今俱不録略存梗概於此<lb/>
　　吳山　咸淳臨安志在城中吳人祠子胥江上因<lb/>
　　名曰胥山名勝志春秋時為吳南界以别於越故<lb/>
<pb n="KR2k0080_WYG_007-34a"/>
　　名吳山西湖遊覽志天目山翔舞而東結局於鳯<lb/>
　　凰山其支山左折遂為吳山竒崿危峰澄湖靚壑<lb/>
　　江介海門囘環拱固扶輿淑麗之氣鍾焉萬厯錢<lb/>
　　塘縣志南山嶐峙女墻亘其上入城蜿蜒二里許<lb/>
　　曰吳山拾級上百武亭亭闤闠中前俯大江囘望<lb/>
　　浩淼麓有寒泉諸山東南面江蔓衍相屬欲峙欲<lb/>
　　伏若續若㫁屆城而上總曰吳山演繁露潘同浙<lb/>
　　江論云胥山西北舊皆鑿石以為棧道唐景龍四<lb/>
<pb n="KR2k0080_WYG_007-34b"/>
　　年沙㟁北漲地漸平坦桑麻植焉州司馬李珣始<lb/>
　　開沙河胥山者今吳山也而俗訛為青山其圖經<lb/>
　　云沙河塘在城南五里此時河流去胥山未甚逺<lb/>
　　故李紳詩曰猶瞻伍相青山廟又曰伍相廟前多<lb/>
　　白浪景龍沙漲之後至於錢氏隨沙移㟁漸至鐵<lb/>
　　幢今新岸去胥山巳逾三里皆為通衢居民甚衆<lb/>
　　此皆圖經之言至宋紹興間紅亭沙漲其沙又逺<lb/>
　　在胥山西南矣神州古史考吳山古臨江至今俗<lb/>
<pb n="KR2k0080_WYG_007-35a"/>
　　　稱浪網山山下有瀁沙坑洋壩頭今則去江十里<lb/>
　　　西湖志吳山大觀臺每當秋濤初壯東望海門汪<lb/>
　　　洋澎湃直趋冨春然後潮平岸濶風正帆懸一舉<lb/>
　　　目間江山如畫西湖志纂大觀臺為吳山最髙處<lb/>
　　　康熈二十八年<lb/>
聖祖仁皇帝南廵<lb/>
御製登吳山絶頂詩<lb/>
　左控長江右控湖萬家烟火接康衢偶來絶頂慿虚望<lb/>
<pb n="KR2k0080_WYG_007-35b"/>
　似向雲霄展畫圖<lb/>
　　　三十八年<lb/>
聖祖再幸<lb/>
御製登吳山詩<lb/>
　重經層巘暫停鑾天日晴和覽眺寛城市萬家烟火近<lb/>
　念茲莫遣有饑寒<lb/>
　　　並恭摹勒石建亭於大觀臺上乾隆十六年三月<lb/>
　　　初二日<lb/>
<pb n="KR2k0080_WYG_007-36a"/>
　皇上省方至浙<lb/>
　臨幸吳山<lb/>
　御製恭依<lb/>
皇祖吳山詩韻詩<lb/>
　　崇巘襟江復帶湖俯臨萬井樂亨衢百年休養<lb/>
三朝澤繼述予懐凛永圖<lb/>
　　　又<lb/>
　御製吳山大觀歌<lb/>
<pb n="KR2k0080_WYG_007-36b"/>
　　我遊名山亦巳多吳山大觀今作歌興安大嶺及長白<lb/>
　　嵩泰䑓麓田盤窩諸山未兼江海勝此間曠覽俱遮羅<lb/>
　　南北髙峯走龍脈蜿蜒入郡成嵯峨琳宮梵宇許居下<lb/>
　　不許墻宇盤尖螺平列坎石鎮火患風從其俗無煩訶<lb/>
　　第一峯頭縱遐矚壯哉所見真無加左江右湖互環抱<lb/>
　　海氣蓊匌含羲娥維水有四三已具故富魚族蛟黿鼉<lb/>
　　天吳陽侯時出沒列缺豐隆相盪摩吳顛越躓閲興廢<lb/>
　　宋遷元代紛誵訛只賸吳山青不磨吳山大觀今作歌<lb/>
<pb n="KR2k0080_WYG_007-37a"/>
　　　二十二年<lb/>
　翠華重幸<lb/>
　御製乾隆丁丑仲春南廵再依<lb/>
皇祖吳山詩韻詩<lb/>
　　䍐罼重臨明聖湖吳山先此陟雲衢萬家烟火滋繁<lb/>
　　庶足食足衣慎後圖<lb/>
　　　二十七年<lb/>
　皇上三幸江浙<lb/>
<pb n="KR2k0080_WYG_007-37b"/>
　御製壬午暮春之初三依<lb/>
皇祖吳山詩韻詩<lb/>
　　南眺長江西盻湖城中陟巘歴香衢寧因玩景賡<lb/>
前韻曰在觀民有本圖<lb/>
　　　又<lb/>
　御製三月朔日登吳山作歌詩<lb/>
　　一峯婉娫走郡城衆峭攅簇羅大屏若有若無尋棧<lb/>
　　升造極廣厦原平陵何須勒馬誇豪情惟願衆庶恒<lb/>
<pb n="KR2k0080_WYG_007-38a"/>
　安寧西湖下視如急待吾方未暇将觀海<lb/>
　　　詩<lb/>
　　　陳允平登吳山　登山一展眺宮樹鬰嵯峨樓<lb/>
　　　閣春風滿東南王氣多青天行日月大地布山<lb/>
　　　河栁色沙堤路時聞響玉珂<lb/>
　　　施樞至日謁廟吳山見日初出　曦龍浴海出<lb/>
　　　扶桑雲表輝芒燭萬方史館繽紛書瑞色禁城<lb/>
　　　奕燿鎻祥光從知繡線添紅影獨喜丹心向太<lb/>
<pb n="KR2k0080_WYG_007-38b"/>
　　　陽節裏官閒無一事諦觀易道静焚香<lb/>
　　　方岳修胥山路　兩山壁立束微行石齒参差<lb/>
　　　半已傾莫等危時扶使穩但逢險處放教平一<lb/>
　　　毫以上諸人力半月之間樂事成安得坦夷三<lb/>
　　　萬里家家門外是鵬程<lb/>
　　　方囘次韻夾谷子栝吳山晚眺三首　詩眼書<lb/>
　　　胸碧宙寛暮天摇落縱遐觀霜明楓葉紅於染<lb/>
　　　春㸃梅梢玉不寒北望遥迎書雁至南烹屢饜<lb/>
<pb n="KR2k0080_WYG_007-39a"/>
　　　膾魚殘一規明月懸江海幾許人家夜枕安<lb/>
　　　鶻飛欲没海天寛萬動盈虚静處觀一畫㣲陽<lb/>
　　　迎日至九疇休範騐時寒世間刼火灰何恨物<lb/>
　　　外仙碁局未殘好與蒼生司性命五風十雨報<lb/>
　　　平安　落木蕭蕭澤國寛偶舒巖嘯縱川觀六<lb/>
　　　鰲海濶征帆逺萬象天低步屧寒旅泊餘生箄<lb/>
　　　食菲宦遊舊味甕虀殘達人不墮牛山淚何待<lb/>
　　　將心與汝安<lb/>
<pb n="KR2k0080_WYG_007-39b"/>
　　　趙孟頫吳山　城上髙樓接太霞令嚴鐘鼓寂<lb/>
　　　無譁提疆内向三千里比屋同封百萬家心在<lb/>
　　　江湖存魏闕身隨牛斗泛仙槎舉頭便覺長安<lb/>
　　　近時倚䦨干望日華<lb/>
　　　薩都拉錢塘驛樓望吴山　仙居時復與僧鄰<lb/>
　　　簾幙人家紫翠分後嶺樓臺前嶺接上方鐘鼓<lb/>
　　　下方聞市聲到海迷紅霧花氣漲天成綵雲一<lb/>
　　　代繁華如昨日御街燈火月紛紛<lb/>
<pb n="KR2k0080_WYG_007-40a"/>
　　　貢性之咏吳山景　鸞翔鳯翥枕江流秀奪江<lb/>
　　　南第一州螺䯻巧盤雲外影娥眉深鎖雨中愁<lb/>
　　　舞衣春賜鴛鴦錦歌扇晴翻翡翠樓寶馬香車<lb/>
　　　遊冶子賞心誰不為遲留<lb/>
　　　楊載吳山晚眺　山椒翬搆四垂寛上相旌旗<lb/>
　　　曽覽觀傍近江湖天廣大上連星斗地清寒龍<lb/>
　　　宮永鎖函書閟鳯嶺重嗟苑樹殘此際獨無雲<lb/>
　　　蔽日正宜翹首望長安<lb/>
<pb n="KR2k0080_WYG_007-40b"/>
　　　張輿晚遊吳山次韻　羅綺連雲幾萬家黄昏<lb/>
　　　樓店尚紛譁珠簾十里巻明月銀燭萬條生紫<lb/>
　　　霞塵帶花香隨去馬街連樹色引歸鴉閉門不<lb/>
　　　作華胥夢卧聴江聲走白沙<lb/>
　　　沈謙吳山曉望歌　吳山突兀氣旁礴下瞰錢<lb/>
　　　塘水波惡第一峯頭鷄始號羣星未落金盤髙<lb/>
　　　須臾赤熖射江水南北千山忽青紫海門堆雪<lb/>
　　　蛟龍吼小兒看潮今白首嗚呼雪浪空崔嵬吳<lb/>
<pb n="KR2k0080_WYG_007-41a"/>
　　　越興亡誰是非<lb/>
　　　嚴我斯登吴山絶頂放歌　鳯凰嶺畔吳山髙<lb/>
　　　鳯凰嶺下飛江濤江雲片片白如練江風八月<lb/>
　　　聲怒號有客攀蘿踞峰頂手弄青霞白石冷嵯<lb/>
　　　峨崇觀連天髙俯瞰鱗鱗千萬井中有道士華<lb/>
　　　陽巾琉璃之盞松花醇拂拭南忩青玉簟殷勤<lb/>
　　　邀我傾千廵囘首西湖西子面翠黛明粧光灔<lb/>
　　　灔木蘭雙槳嬌晴波桃花玉勒如飛電須臾黑<lb/>
<pb n="KR2k0080_WYG_007-41b"/>
　　　雲起雷峰吹笙雨脚掛晴空疑是秦王渡海時<lb/>
　　　驅山鞭石形離竒又如萬弩射江潮轟車蹴浪<lb/>
　　　黿鼉驕當筵四顧駭心目淋漓急酒杯中緑尊<lb/>
　　　前狂客呼李謩横吹玉笛撼山朩笛聲遥遥動<lb/>
　　　江濱吹入江天萬里雲忽然雲端起好月銀樓<lb/>
　　　玉闕何氤氲不見蘇公巳往風流歇處士亭邉<lb/>
　　　芳草没湖山變幻須臾間何必滄桑人代别我<lb/>
　　　今不飲胡為乎城頭落月空啼烏<lb/>
<pb n="KR2k0080_WYG_007-42a"/>
　　　　<hi>臣</hi>謹案吳山隆峙城中去江稍逺然子胥没<lb/>
　　　　為濤神胥山之名實由此肇且其山自鳯凰<lb/>
　　　　左折前臨大江江介海門囘環拱固實一郡<lb/>
　　　　勝概也故録之<lb/>
　　艮山　西湖勝蹟記自龍山沿江而東環沙河而<lb/>
　　包括露骨於茅山艮山皆其䕶沙也<lb/>
　　　詩<lb/>
　　　厲鶚五月二十五日艮山門外晚眺　吳天入<lb/>
<pb n="KR2k0080_WYG_007-42b"/>
　　　時凉似水裌衣出城三四里城角逺山青半環<lb/>
　　　分得濃嵐落漁市荒陂繚繞行何求雲影水中<lb/>
　　　凝不收蓬科誰與作都祭隂森大樹堪蔽牛幾<lb/>
　　　家叢薄徑微窄稚髦闖籬窺過客椶櫚散葉覆<lb/>
　　　深井薜荔牽絲䕶欹壁喜聞田水夜初滿不道<lb/>
　　　瓠花朝更坼半虹忽墮横一橋恰當髙處風刁<lb/>
　　　騷四天萬緑染未銷峯尖黄鶴如可招畫本髣<lb/>
　　　髴臨山樵深林絶磵蔵過雨山中茅屋愁漂摇<lb/>
<pb n="KR2k0080_WYG_007-43a"/>
　　　道旁日暮紛惆悵白荷欲語嬌相向斜倚珠盤<lb/>
　　　踏寒浪菰蒲低處見船行弭櫂無人能一訪我<lb/>
　　　時小極因廢書消憂起病兩有餘但思臨平考<lb/>
　　　古蹟安得湯鎮謀村居<lb/>
　朝廷蠲租<lb/>
詔寛大官府勸農意樂胥攜孥亦可號蠶室息影頗<lb/>
　　　愛開蝸廬試歌元豊嵗連稔姓氏何必聞鄉閭<lb/>
　<lb/>
<pb n="KR2k0080_WYG_007-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘錄巻七<lb/>
</p>
<p>
</p>
  </div>
<div>
<head>海塘録巻八</head> <lb/>
    <p>
<pb n="KR2k0080_WYG_008-1a"/>
欽定四庫全書<lb/>
　海塘録巻八<lb/>
　　　　　　　　　　　内閣中書翟均亷撰<lb/>
　名勝二<lb/>
　　赭山　咸淳臨安志舊圖志云在仁和舊治東北<lb/>
　　六十五里濱海産鹽有鹽塲成化杭州府志去海<lb/>
　　寧西南四十五里髙七十五丈周三里二百步西<lb/>
　　南界仁和與紹興龕山南北對峙是為海門海寧<lb/>
<pb n="KR2k0080_WYG_008-1b"/>
　　縣志海潮至此與江流相值東不得溢益激怒作<lb/>
　　勢曹漢炎赭山詩江流曲似陽氷篆山色丹如葛<lb/>
　　令砂是也康熈十一年時有牧馬之役奉憲令紹<lb/>
　　興寺暨戎府閱視形便知府稽宗孟曰赭山瀕海<lb/>
　　外窪内湫其民撡牢盆者輸鹽租治桑麻者任土<lb/>
　　貢非有水草地以張周阹牧馬未便力持之議遂<lb/>
　　寢杭志三詰浙江當尾閭盤沍東注入海之際乃<lb/>
　　又忽作一囘折其在錢塘西㟁則有折山後名赭<lb/>
<pb n="KR2k0080_WYG_008-2a"/>
　　山赭折字音之誤虞喜志林注錢塘江口折山正<lb/>
　　居江中潮水投山下折而曲一至江口有反濤水<lb/>
　　勢所歸故云浙江<lb/>
　　　詩<lb/>
　　　錢肇修和張中丞赭山望海四首　賦海䧺才<lb/>
　　　並子虚英髦執簡侍䄡輿風生瀛島環<lb/>
宸極氣作胥濤衛比閭南服鯨鯢從此静北門鎖鑰自<lb/>
　　　端居文章功業誰能匹赭岸重䥴越絶書　微<lb/>
<pb n="KR2k0080_WYG_008-2b"/>
　　　茫顥氣涵清虚輶軒俯覽窮<lb/>
皇輿天綱西被星宿海地軸北注醫巫閭一線才通島<lb/>
　　　夷貢千尋已奠支神居請磨蒼崖紀新咏他日<lb/>
　　　價重<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁書　一泓水鑑本來虚薄海安瀾慶<lb/>
　　　得輿潮信未曽過冨渚谷王亦似式商閭春風<lb/>
　　　百貨連雲集夜月千艘比屋居明信如公真不<lb/>
　　　忝試看域外盡同書　百谷風生衆竅虚海門<lb/>
　　　添設塹神輿饑烏廢壘棲勾踐玉虎金函鎮闔<lb/>
<pb n="KR2k0080_WYG_008-3a"/>
　　　閭槖鑰陽波縈勝地迴旋斗曜拱<lb/>
宸居稽山古自陳王會願上<lb/>
南廵封禪書<lb/>
　　　王錫奉和大中丞張運青先生赭山望海　雄<lb/>
　　　才作賦駕元虚政暇慿髙望岱輿吳越蒼茫迷<lb/>
　　　國邑赭龕突兀闢門閭潮生蚌蛤皆山立日出<lb/>
　　　鯨鯢盡穴居應見測波重譯至東西南朔一車<lb/>
　　　書　一望滄溟混紫虛東南淑氣萃扶輿門開<lb/>
<pb n="KR2k0080_WYG_008-3b"/>
　　　鱉子通潮汐市雜鮫人集比閭絶島風清漸<lb/>
聖澤洪波日静奠民居懐襄幸覩安瀾慶玉字何妨探<lb/>
　　　禹書　謾道滄桑變態虛偶因豋眺一停輿横<lb/>
　　　空怪石標羅刹捲地洪濤泄尾閭行覩南交來<lb/>
　　　白雉久嗤東魯祀爰居巨川欲濟慿舟楫遥憶<lb/>
　　　當年說命書　秦漢求仙屬子虛汪洋萬頃載<lb/>
　　　方輿浪翻西浙掀浮嶼潮薄東甌撼大閭到眼<lb/>
　　　乾坤都是水囘頭民物盡安居始知<lb/>
<pb n="KR2k0080_WYG_008-4a"/>
聖主龍飛日清晏千秋炳史書<lb/>
　　　嵇宗孟閲地即次　江城一夜雨欵馬曉衝泥<lb/>
　　　蚕女繰晴雪龎農立夏畦山横雲嶺㫁野曠夕<lb/>
　　　陽低最喜鯨鯢靖海天望不迷　秦皇驅不盡<lb/>
　　　虎踞大江濱萬樹桃花雨半竿漁父津方壺看<lb/>
　　　月出勾漏與天鄰寄語杖藜者䑯航<lb/>
聖澤新　公軰從龍彦予慚求牧人風塵虚畫㦸阡陌<lb/>
　　　有勞臣<lb/>
<pb n="KR2k0080_WYG_008-4b"/>
聖澤銷兵久良農買犢新車書吳越盛未許賦雲屯<lb/>
　　　　臣謹案赭山直北其遥峙者曰皋亭山上有<lb/>
　　　　游龍潭唐白居易禱雨處其下桃花塢沿塢<lb/>
　　　　數里桃花最盛曰黄鶴山上有渥洼池以蘇<lb/>
　　　　軾賦詩得名山半為黄鶴仙洞二山在南宋<lb/>
　　　　時皆稱極盛其平衍者曰桐扣山即晋張華<lb/>
　　　　刻桐木為魚扣石鼓處曰臨平山唐邱丹隱<lb/>
　　　　居處凡此諸山雖去海稍逺而掩映塘北蜿<lb/>
<pb n="KR2k0080_WYG_008-5a"/>
　　　　蜒相望今謹附録梗概於此<lb/>
　　文堂山　成化杭州府志去海寧縣西南四十五<lb/>
　　里髙三丈一尺周半里海寧縣志明永樂初以沿<lb/>
　　海扼要徙赭山廵檢司於上在赭山東半里<lb/>
　　禪機山　成化杭州府志去海寧縣西南四十五<lb/>
　　里髙五丈周五里一百步海寧縣志巔有禪師井<lb/>
　　赭山西一里<lb/>
　　雷山　成化杭州府志髙七丈周圍一里奔潮盪<lb/>
<pb n="KR2k0080_WYG_008-5b"/>
　　激漸徙入海杭州府志在縣治西南四十三里<lb/>
　　葛嶴山　成化杭州府志髙六丈周三里去海寧<lb/>
　　縣四十三里海寧縣志山有獐獾雉雀之屬杭州<lb/>
　　府志南八里為赭山<lb/>
　　盤山　成化杭州府志去海寧縣西南四十三里<lb/>
　　髙七丈周八里海寧縣志去葛嶴東一里<lb/>
　　河莊山　成化杭州府志在海寧縣西南四十里<lb/>
　　髙七丈周八里杭州府志岩門山西一里則河莊<lb/>
<pb n="KR2k0080_WYG_008-6a"/>
　　山河莊東不一里為胡家山<lb/>
　　岩門山　成化杭州府志髙九十九丈周五里上<lb/>
　　有塔去海寧縣西南四十里兩浙鹽法志巍峨峭<lb/>
　　㧞岩岫蟠迴號為主山宋時設鹽塲於此談鑰催<lb/>
　　煎㕔題名記蜀山西南十餘里有岩門山亭爨相<lb/>
　　接總曰岩門蜀山鹽塲海寧縣志山無佳植獸有<lb/>
　　獐獾狐兔鳥則文雉鴉雀<lb/>
　　越山　成化杭州府志胡家山舊名黄山又稱越<lb/>
<pb n="KR2k0080_WYG_008-6b"/>
　　山在海寧縣西南四十里髙十丈周六里二百步<lb/>
　　海寧縣志圖經云黄山本名越城山其土色黄下<lb/>
　　有百尺浦<lb/>
　　　詩<lb/>
　　　范驤越城山　江蘺半緑越王浦夜月初生伍<lb/>
　　　員潮借得鄰翁半畆地學驅黄犢種春苗<lb/>
　　蜀山　咸淳臨安志去鹽官西南二十七里成化<lb/>
　　杭州府志髙五丈周圍二里隋書地理志餘杭郡<lb/>
<pb n="KR2k0080_WYG_008-7a"/>
　　鹽官縣有蜀山宋史河渠志嘉定十二年鹽官海<lb/>
　　失故道潮衝平野二十餘里蜀山淪入海中神州<lb/>
　　古史考以蜀國之桐材扣臨平之石鼓此山得名<lb/>
　　上有蜀山洞潮決淪入海<lb/>
　　石墩山　成化杭州府志髙一十丈周二里在海<lb/>
　　寧縣東南五十里<hi>邑志作去縣東十四里</hi>臨安志作石堆山<lb/>
　　杭志在西南今改正海寧縣志海上要地立廵檢<lb/>
　　司土城周四十丈營舎俱備舊戍百人今止廵卒<lb/>
<pb n="KR2k0080_WYG_008-7b"/>
　　五人虗而不守萬厯杭州府志石墩司城在石墩<lb/>
　　洪武二年設廵檢在硤石鎮十二年徙石墩二十<lb/>
　　年信國公湯和提督沿海廵司築城周百四十丈<lb/>
　　為門二環城有池<lb/>
　　小尖山　成化杭州府志在海寧縣東南六十二<lb/>
　　里髙五十五丈周十里海寧縣志在石墩東一里<lb/>
　　望之若卹阜然上有烽堠<lb/>
　　大尖山　成化杭州府志去海寧縣東南六十二<lb/>
<pb n="KR2k0080_WYG_008-8a"/>
　　里<hi>邑志去縣東六十四里</hi>瀕海髙九十九丈周一十里海寧<lb/>
　　縣志北距智河嶺山有白鷴文雉山萃嵂崫起亞<lb/>
　　如金牛南臨大海上有髙峰周一里最為險要建<lb/>
　　烽堠墩臺於上嘉靖總制胡宗憲閲兵龕赭徐文<lb/>
　　長渭從之共閲龕山戰地遂賦觀潮詩西湖志纂<lb/>
　　乾隆二十七年春<lb/>
皇上閲視海塘<lb/>
御製登尖山觀海作七言律詩一首<hi>恭紀首巻</hi>
<pb n="KR2k0080_WYG_008-8b"/>
　　　詩<lb/>
　　　徐渭登尖山　萬松滴千山妙翠不可染割取<lb/>
　　　武陵源固是天所遣秦人迹無有雲中呌鷄犬<lb/>
　　　夜泊魚舟來下山尋不見<lb/>
　　塔山　海塘通志尖山之西有一小山俗名塔山<lb/>
　　與尖山鎮鎖海口相去二百餘丈從前山胍聫接<lb/>
　　後因水勢衝開海潮江溜出入其中附近一帶海<lb/>
　　塘當冲受險乾隆三年九月興工堵築石壩至五<lb/>
<pb n="KR2k0080_WYG_008-9a"/>
　　年閏六月工竣鑄鐵牛四座分置福寧宮前一座<lb/>
　　大塔山一座新築石壩中二座以鎮之<lb/>
　　乾隆二十七年三月<lb/>
聖駕親臨閲視塘工<lb/>
御製視塔山誌事詩一首<hi>恭紀首巻</hi>
　　黄灣山　成化杭州府志去海寧縣東南六十二<lb/>
　　里舊名盈山髙八十九丈周九里海寧縣志在青<lb/>
　　陽西一里形勢峭㧞林木蓊翳山上立寨下有黄<lb/>
<pb n="KR2k0080_WYG_008-9b"/>
　　灣浦<lb/>
　　廟山　成化杭州府志在海寧縣東南六十八里<lb/>
　　髙九十七丈周九里海寧縣志在金牛山北東扺<lb/>
　　海鹽縣界西為鳯凰山下有烽堠上有蘇皋將軍<lb/>
　　廟宋勅賜曰寧祐<lb/>
　　望夫山成化杭州府志去海寧縣東南六十二里<lb/>
　　髙七十五丈東扺海鹽海界周四里其山即廟山<lb/>
　　脚在海門海寧縣志在崧山東一里山形峭㧞立<lb/>
<pb n="KR2k0080_WYG_008-10a"/>
　　烽堠其上山嶺有石盤盤側立石常棠澉水志昔<lb/>
　　日海商失期不返其妻登盤望夫泣隕化而為石<lb/>
　　因名<lb/>
　　　詩<lb/>
　　　胡奎望夫山　山頭日日望郎來山下長江萬<lb/>
　　　里開郎去不如潮有信朝朝暮暮兩畨囘<lb/>
　　設家山　成化杭州府志在海寧縣東南七十里<lb/>
　　髙二十丈周圍三里海寧縣志五代譚峭煉藥得<lb/>
<pb n="KR2k0080_WYG_008-10b"/>
　　道處所著有化書傳澉水志在永安湖西紫雲山<lb/>
　　之南有髙嶺入海寧縣界乃南塘仙人譚峭得道<lb/>
　　處觀仙鑑所載詩亦竒迹海嶠之證峭字景昇有<lb/>
　　海上詩線作長江扇作天靸鞋抛向海東邉蓬萊<lb/>
　　元是無多路只在談生拄杖前<lb/>
　　　詩<lb/>
　　　徐元粲經譚仙嶺　策杖躡危磴木落天氣清<lb/>
　　　雲過少人迹虚聞松栢聲東眺澗水落了了重<lb/>
<pb n="KR2k0080_WYG_008-11a"/>
　　　湖明憇足荒祠下衣冷心魂驚我欲招仙子一<lb/>
　　　豁腷中情仙子去巳久樵牧徒然名迴視所來<lb/>
　　　逕紛紛紫翠横<lb/>
　　海門　咸淳臨安志去仁和縣東北六十里有山<lb/>
　　曰赭山與龕山對峙潮水由是門入於浙江郭璞<lb/>
　　地記所謂海門一㸃巽山小又曰海門筆架峰巒<lb/>
　　起皆指此海塘通志江海之門户有三省城東南<lb/>
　　龕赭兩山之間名曰南大亹禪機河莊之間名曰中<lb/>
<pb n="KR2k0080_WYG_008-11b"/>
　　小亹河莊之北海塘之南名曰北大亹此三門形<lb/>
　　勢横江截海實為浙省之觀瀾也鹽官圖經錢塘<lb/>
　　江有海門潮所起處望之有三山隱隱可見神州<lb/>
　　古史考赭山與龕山相對是為海門俗稱鼈子門<lb/>
　　二山者江形以折水而三迴山勢列海門而對峙<lb/>
　　差非鯤穴海水砰訇而上朝亦似龍門淛河奔騰<lb/>
　　而下注木生張融之思出入是門者歟<lb/>
　　　詩<lb/>
<pb n="KR2k0080_WYG_008-12a"/>
　　　　王炎題童夀卿潮出海門圖　潮來濺雪欲浮<lb/>
　　　　天潮去奔雷又寂然海上兩山元不動更添此<lb/>
　　　　意畫圖傳<lb/>
　　　　陳造題潮出海門圖二首　絶島平岡捲欲空<lb/>
　　　　兩崖相對屹穹崇即今畫手兼詩筆更與江山<lb/>
　　　　角長雄　巻裏波濤快一披蒼山擁起雪山馳<lb/>
　　　　浮天沃日無窮意到我春忩病酒時<lb/>
　　　　朱純登龕山　長江限吳越形勝一何雄島嶼<lb/>
<pb n="KR2k0080_WYG_008-12b"/>
　　　　蒼茫外乾坤浩蕩中江連埋日霧汀暗走沙風<lb/>
　　　　忽起乗桴嘆滄洲不可窮<lb/>
　　　觀潮樓　在江干亦稱大觀樓西湖志康熙四十<lb/>
　　　二年恭逢<lb/>
聖祖仁皇帝廵幸江浙<lb/>
御製錢塘江潮詩一首<hi>恭紀首巻</hi>四十六年<lb/>
聖駕再廵至浙由江上幸雲棲舟中<lb/>
御製詩一首<hi>恭紀首巻</hi>皆恭勒穹碑建亭於臨江髙岸復搆層<lb/>
<pb n="KR2k0080_WYG_008-13a"/>
　　　樓奉懸<lb/>
御題恬波利濟四字扁額西湖志纂其地正對海門當潮<lb/>
　　　汐往來之衝為浙右之大觀乾隆十六年春<lb/>
　翠華臨幸登樓觀潮<lb/>
　御製錢塘觀潮歌<hi>恭紀首巻</hi>乾隆二十二年<lb/>
　皇上再舉省方之典<lb/>
　閱視海塘復登斯樓是日春潮暗長波濤不驚<lb/>
　御製觀江潮作歌詩一首<hi>恭紀首巻</hi>三月二十八日禮部奉<lb/>
<pb n="KR2k0080_WYG_008-13b"/>
　上諭<hi>恭紀首巻</hi>以邇年以來海波不揚塘工鞏固瀕海諸邑<lb/>
　　　得慶安瀾利及生民實資神祐<lb/>
　勅建海神廟於省城之觀潮樓<hi>詳祠祀門</hi>
　　　六和塔　杭州圖經在龍山月輪峰開寳三年智<lb/>
　　　果禪師始建塔因即其地造寺咸淳臨安志即舊<lb/>
　　　壽寧院智覺禪師延壽於錢氏南果園開山建塔<lb/>
　　　以鎮江潮塔髙九級長五十餘丈内蔵舎利或時<lb/>
　　　光明煥發大江中舟人瞻見之後廢巳而江潮洶<lb/>
<pb n="KR2k0080_WYG_008-14a"/>
　　湧石㟁沉壊至紹興十二年奉㫖重造二十六年<lb/>
　　僧智曇因故基成之七層而止自後潮為之却人<lb/>
　　利頼焉武林梵志梁開平五年吳越王於仁王廢<lb/>
　　院掘地得大錢以為瑞應因建大錢寺設寶幢二<lb/>
　　座於寺門入宋寺廢智覺乃即南果園建塔七修<lb/>
　　類藁舊髙九級濶数十圍後為方臘焚毁紹興時<lb/>
　　重造七層髙大雖减於前亦兩浙之塔無出其右<lb/>
　　者至元復遭兵火故今光磚巍然四圍損取中木<lb/>
<pb n="KR2k0080_WYG_008-14b"/>
　　燋痕尚存惟内可盤旋而上也然在下望者精神<lb/>
　　亦為之恍惚塔内四壁俱鑿佛像有石刻呉道子<lb/>
　　觀音佑聖之像金剛經三十二分乃北宋富弼賈<lb/>
　　昌朝等各書一分四十二章經乃南宋湯思退虞<lb/>
　　允文等各書一章宋名卿筆跡可半矣亦竒物也<lb/>
　　西湖志佛説四十二章經在六和塔第一段沈該<lb/>
　　正書第二段湯思退正書第三段陳誠之正書第<lb/>
　　四段陳康伯正書第五段王綸正書第六段賀允<lb/>
<pb n="KR2k0080_WYG_008-15a"/>
　　中正書第七段葉義問正書第八段楊椿正書第<lb/>
　　九段周麟之正書第十段洪遵正書第十一段楊<lb/>
　　偰正書第十二段沈介正書第十三段趙令詪正<lb/>
　　書第十四段孫道夫行書第十五段王希亮正書<lb/>
　　第十六段黄祖舜正書第十七段張孝祥正書第<lb/>
　　十八段宋棐正書第十九段金安節正書第二十<lb/>
　　段李洪正書第二十一段董苹正書第二十二段<lb/>
　　錢端禮行書第二十三段張宗元正書第二十四<lb/>
<pb n="KR2k0080_WYG_008-15b"/>
　　段張運行書第二十五段楊樸行書第二十六段<lb/>
　　莫溕正書第二十七段路彬行書第二十八段張<lb/>
　　廷實正書第二十九段周操行書第三十段葉謙<lb/>
　　亨行書第三十一段胡汸行書第三十二段陳俊<lb/>
　　卿正書第三十三段鮑彪正書第三十四段陳棠<lb/>
　　正書第三十五段楊邦弼正書第三十六段張洙<lb/>
　　正書第三十七段黄子淳行書第三十八段楊倓<lb/>
　　正書第三十九段沈樞正書第四十段韓彦直行<lb/>
<pb n="KR2k0080_WYG_008-16a"/>
　　　書第四十一段虞允文正書第四十二段洪邁正<lb/>
　　　書末題云聖宋紹興乙夘冬十一月西蜀布衣武<lb/>
　　　翊䟦都勸縁住持傳慈恩教僧智曇立石右大小<lb/>
　　　諸經搨俱極一時書人之選且字畫完好可玩也<lb/>
　　　萬厯杭州府志明嘉靖十二年開化寺與塔俱毁<lb/>
　　　萬厯間僧祩宏重修西湖志纂<lb/>
　　國朝雍正十三年奉<lb/>
勅鼎建乾隆十六年三月初五日<lb/>
<pb n="KR2k0080_WYG_008-16b"/>
　聖駕廵幸<lb/>
　御製開化寺詩<hi>恭紀首巻</hi>
　御題寺額曰浄宇江天<lb/>
　御書聫句云潮聲自演大乗法塔影常懸無住身三月<lb/>
　　　十二日<lb/>
　聖駕又幸<lb/>
　御製開化寺再作詩<hi>恭紀首巻</hi>
　御製登開化寺六和塔記<hi>恭紀首巻</hi>復於塔上<lb/>
<pb n="KR2k0080_WYG_008-17a"/>
欽賜<lb/>
御書扁額第一層曰初地堅固第二層曰二諦俱融第<lb/>
　　三層曰三明净域第四層曰四天寶網第五層曰<lb/>
　　五雲扶盖第六層曰六鼇負戴第七層曰七寶莊<lb/>
　　嚴<lb/>
御製登六和塔作歌詩<hi>恭紀首巻</hi>二十二年<lb/>
御製開化寺五律一首<hi>恭紀首巻</hi>登六和塔五古一首<hi>恭紀首巻</hi>
　　二十七年<lb/>
<pb n="KR2k0080_WYG_008-17b"/>
御製暮春瞻禮六和塔詩<hi>恭紀首巻</hi>又<lb/>
御題開化寺詩<hi>恭紀首巻</hi>
　　　文<lb/>
　　　曹勛臨安府重建月輪山夀寧院塔記　嘗謂<lb/>
　　　天下之事利害相若惟能因利以除害則利斯<lb/>
　　　得而害乃去錢塘昔號都會既天子建翠鳯之<lb/>
　　　旗為駐蹕之地可謂據東南天設之險而浙江<lb/>
　　　介於吳越一晝一夜濤頭自海而上者再掠堤<lb/>
<pb n="KR2k0080_WYG_008-18a"/>
　　　突岸摧陷莫測甚至捲民廬舎衝壊田畆為臨<lb/>
　　　安之患久矣雖智者逺謀巧者述之莫能禦也<lb/>
　　　錢氏時有僧智覺禪師延壽同僧統賛寧剏建<lb/>
　　　斯塔用以為鎮相傳自爾潮習故道邉江石岸<lb/>
　　　無冲墊之失縁堤居民無驚溺之虞聞者德之<lb/>
　　　迨宣和三禩塔與寺為㓂盗所爇潮復為患巨<lb/>
　　　浸怒沫頃刻間擣堤壊屋侵附江之陸數十百<lb/>
　　　丈民雖寔苦其害然迄無以措手紹興嵗在壬<lb/>
<pb n="KR2k0080_WYG_008-18b"/>
　　　申天子憂之思所以制其害者在廷之臣首以<lb/>
　　　復興斯塔為請詔賜可下有司計度意將官給<lb/>
　　　金幣庀工治材而都下守臣擇可主持斯事得<lb/>
　　　僧智曇戒行精潔道業堅固可任以幹縁乃縷<lb/>
　　　陳磚石土朩方隅廣袤所以復塔之意曇口諾<lb/>
　　　心然願以身任其勞仍不以絲毫出於官請得<lb/>
　　　募民衆畢兹勝事都守即日命往住持是院曇<lb/>
　　　自被命和義郡王楊存中率先衆力出俸資助<lb/>
<pb n="KR2k0080_WYG_008-19a"/>
　　　居士董仲永以家之器用衣物捨以供費先造<lb/>
　　　僧寮庫司水陸堂蔵殿安存新衆俾來者有歸<lb/>
　　　以致中堂蓮社聞風樂施雲臻霧集雖逺在他<lb/>
　　　路亦荷擔而來自癸酉仲春鳩工至癸未之春<lb/>
　　　五層告成是年晚嵗則七級就緒巍然揭立成<lb/>
　　　數十尋跨陸俯川闌楯層橑面面開敞寳網鳴<lb/>
　　　鐸光動山海撐空突兀已立於風烟之上外則<lb/>
　　　規制壯麗氣象雄傑日以萬衆觀喜瞻仰得未<lb/>
<pb n="KR2k0080_WYG_008-19b"/>
　　　曽有内則磴道以登環壁刋金剛經列於上下<lb/>
　　　及塑五十三善知識備盡莊嚴至於佛菩薩衆<lb/>
　　　各以次位置凡所以鎮静山川䕶持法界者莫<lb/>
　　　不閡而存焉塔興之初土石未及百簣而潮勢<lb/>
　　　雖仍洶湧已不復向來之害以故衣冠緇黄耆<lb/>
　　　艾士民德曇甚深拱手賛嘆是塔也不特鎮伏<lb/>
　　　潮不為害又航於海者寅夕昏晦星月沉象舟<lb/>
　　　人未知攸濟則必向塔之方視塔中之燈光以<lb/>
<pb n="KR2k0080_WYG_008-20a"/>
　　　為指南則海航無迷津之憂矣致富商大舶尤<lb/>
　　　所歸向而喜捨無難色此又塔之利也塔將圓<lb/>
　　　滿寺衆以事之始末求予文以記其實曇東人<lb/>
　　　也體識深敏早受律儀持教臨壇已踰三紀信<lb/>
　　　心之士往往聫芳咀妙割縛導迷作大方便䕶<lb/>
　　　於羣生顧予知曇之戮力乃申利害之所出陳<lb/>
　　　上聖之憂勞紀廷臣之建言道曇之率衆與夫<lb/>
　　　工徒用度之數皆摭其實庶知不假聲勢成茲<lb/>
<pb n="KR2k0080_WYG_008-20b"/>
　　　利益備諸難事而盡未來際千百載下僧俗當<lb/>
　　　共謹䕶以為此邦植福豈不美哉約用工費百<lb/>
　　　萬緡錢二十萬云<lb/>
　　　詩<lb/>
　　　孔平仲遊六和寺　同尋六和寺去旁蒼崖行<lb/>
　　　峥嶸石林氣㶁㶁流水鳴見此俗慮減入門心<lb/>
　　　更清盤空到窈窕小憇山前亭天晴脩竹外颯<lb/>
　　　有風雨聲僧云金魚池近日秋雨足餘波落清<lb/>
<pb n="KR2k0080_WYG_008-21a"/>
　　　壁散作雪色瀑徐興視其流登髙穿屈曲忽逢<lb/>
　　　白練飛碎㸃濺珠玉清冷振毛髪瀟灑盪心腹<lb/>
　　　金魚在何處演漾戲平渌鱗鬛老愈黄㸃漆作<lb/>
　　　雙目憶為兒童時嘗劇此池旁聞人説金魚已<lb/>
　　　謂百嵗强今踰二十年僧死草朩荒此魚尚無<lb/>
　　　著纎質不改常謂魚非靈物安得擅乆長四海<lb/>
　　　波浪髙三江網羅宻長鯨失明珠幽暗每向日<lb/>
　　　我疑龍變化就此溪中逸紛綸乾坤争浩蕩風<lb/>
<pb n="KR2k0080_WYG_008-21b"/>
　　　霆出何如守一泓無得亦無失<lb/>
　　　趙抃次韻趙少師題六和寺壁　上方樓殿已<lb/>
　　　幽深更向諸峰勝處尋金擺池魚驚俗眼琴調<lb/>
　　　山溜冩清音紅芝九本初無種翠栢千株自有<lb/>
　　　心衆羨宮師康且壽始知功德積來隂<lb/>
　　　蘇軾六和寺冲師閘山溪為水軒　欲放清溪<lb/>
　　　自在流忍教氷雪落砂洲出山定被江潮涴能<lb/>
　　　為山僧更少留<lb/>
<pb n="KR2k0080_WYG_008-22a"/>
　　　蘇軾六和寺送張職方吉甫赴閩漕　羨君超<lb/>
　　　然鸞鶴姿江湖欲下還飛去空使吳兒怨不留<lb/>
　　　青山漫漫七閩路門前江水去掀天寺後青池<lb/>
　　　碧玉環君如大江日千里我如此水千山底<lb/>
　　　朱繼芳六和塔　三百有餘年潮頭不敢顛孤<lb/>
　　　尖標白浪層級上青天鈴隔山僧唄燈通海客<lb/>
　　　船老來登眺眼不道步難前<lb/>
　　　尹廷髙登六和塔絶頂　江分吳越緑漫漫閒<lb/>
<pb n="KR2k0080_WYG_008-22b"/>
　　　向浮圖絶頂㸔目覽錢塘殊覺小身遊玉宇不<lb/>
　　　知寒海連芳草春潮急山擁頽峯古朩蟠游子<lb/>
　　　舉頭應怪問何人天半拍闌干<lb/>
　　　張翥登六和塔　江上浮屠快一登望中烟岸<lb/>
　　　是西興日生滄海横流外人立青冥最上層潮<lb/>
　　　落逺沙羣下雁樹欹髙壁獨巢鷹百年等是豪<lb/>
　　　華盡怕聴興亡懶問僧<lb/>
　　　錢惟善六和觀月　招提髙占月輪峰樓閣清<lb/>
<pb n="KR2k0080_WYG_008-23a"/>
　　　虛十二重秋意天香飄古桂冷凝岩雪落長松<lb/>
　　　池光照夜明金鯽塔影横江卧玉龍聞道廣寒<lb/>
　　　從此往竹房開處約飛笻<lb/>
　　鎮海塔　杭州府志舊名占鼇明海寧縣知縣郭<lb/>
　　一輪經始築基知縣陳揚明繼之萬厯四十年壬<lb/>
　　子正月鳩工告成於九月髙百五十丈廣週九十<lb/>
　　有六尺廻廊翼欄達七級頂董斯役者典史王時<lb/>
　　朝也海寧縣志塔在邑治巽隅郭一輪以寧邑面<lb/>
<pb n="KR2k0080_WYG_008-23b"/>
　　大海故起巽峰鎮之築基一級有竒去任陳揚明<lb/>
　　續蒞茲土議竟舊令之緒㑹鹺直指張惟任司理<lb/>
　　孫穀亷得施金所贏畀揚明襄成厥事崇正時邑<lb/>
　　紳陳之遴之暹重修後復傾圮康熈十五年八月<lb/>
　　縣令許三禮又修易名曰鎮海都御史陳敱永撰<lb/>
　　記<lb/>
　　　文<lb/>
　　　陳揚明登占鼇塔記畧　載登浩刼實創熈時<lb/>
<pb n="KR2k0080_WYG_008-24a"/>
　　　聳玉柱以擎天奠金鼇而駕海延望北極呼吸<lb/>
　　　可達層霄俯眺南溟扶摇直乗萬里挹西山之<lb/>
　　　爽氣迓東氾之曙暉雲近蓬萊鬰鬰霞蒸龍變<lb/>
　　　春深崗阜藹藹梧棲鳯鳴故冝海若効靈地脈<lb/>
　　　永奠卜金甌於皇圖觀玉燭之聖化云時同眺<lb/>
　　　者廣文常君來王季君培姜君尚賓也爰勒貞<lb/>
　　　珉以紀盛事<lb/>
　　　陳敳永重建鎮海塔記　寧邑居浙江之表朝<lb/>
<pb n="KR2k0080_WYG_008-24b"/>
　　　潮夕汐由大洋而來南有上虞餘姚逼處於前<lb/>
　　　東有大尖鳯凰諸山角張於左而江流又逆遏<lb/>
　　　於上其廻溜湍激彌甚陽侯不戒往往有淪胥<lb/>
　　　之懼自昔形象家言惟建塔鎮鎖則狂瀾可障<lb/>
　　　地脈可固不寧惟是抑文教所由蔚興民生所<lb/>
　　　由殷阜明萬厯中邑侯郭公採用形家之法遂<lb/>
　　　於壬子嵗肇建是塔於海堧實為邑治及學宮<lb/>
　　　之巽峰次年工未訖伯祖昆吾公獲簡庶常嗣<lb/>
<pb n="KR2k0080_WYG_008-25a"/>
　　　此而蕋榜羣登杏園偕宴者未易更僕數戊辰<lb/>
　　　秋颶風大作毁塔相輪是嵗簮紳之士遷謫云<lb/>
　　　亡者十有八人癸酉祝融肆災塔上下欄楣俱<lb/>
　　　燬秋闈遂無一人得售者至丙子家君請於邑<lb/>
　　　侯謝公復捐貲拮据躬率匠石以修葺之明年<lb/>
　　　丁丑先伯素菴公幸掄鼎甲而家君亦於丙子<lb/>
　　　秋獲售焉顧自丙子迄今時逾三紀中更兵燹<lb/>
　　　塔摧頽殆盡賢侯許公無日不為茲土興利而<lb/>
<pb n="KR2k0080_WYG_008-25b"/>
　　　深知形家之説非虛也謂民之生聚士之教育<lb/>
　　　皆為地靈所鍾繄惟茲塔是頼且以甲辰之秋<lb/>
　　　洪濤氾濫郭外之㕓如泛宅也民至今惴惴焉<lb/>
　　　為之遐稽史籍嘗見元大定以後頻有海患致<lb/>
　　　和元年遣使禱祀且造浮圖二百一十有六實<lb/>
　　　以七寳珠玉半置海畔半置水中以鎮海災而<lb/>
　　　今更以巍巍貝塔鎮焉其功不更鉅乎因與邑<lb/>
　　　之縉紳庶士協力鳩工以興復之而名之曰鎮<lb/>
<pb n="KR2k0080_WYG_008-26a"/>
　　　海將貽海甸永利也工初竣嵗大稔四野三農<lb/>
　　　有滿篝滿車之慶髦士横經講學亦兆連茹彚<lb/>
　　　征之象是文教之昌隆實由民生之康樂也誰<lb/>
　　　曰非德舉哉余承乏蘭臺遥計梓鄉事宜謂莫<lb/>
　　　尚於此詎意公有同心不費公帑而捐清俸以<lb/>
　　　經治不數月而落成今塗謡巷謳傳公嘉德達<lb/>
　　　於<lb/>
　　京輦余乃琢樂石勒之以識勿諼且以昭示來<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>
<pb n="KR2k0080_WYG_008-26b"/>
　　　云<lb/>
　　　詩<lb/>
　　　祝以豳登占鼇塔　亭亭玉搆接崔嵬躡級慿<lb/>
　　　虚亦快哉天柱近從杯底出滄溟遥向鏡中開<lb/>
　　　百年召杜留恩澤一代文章叶上台員嶠方壺<lb/>
　　　應咫尺何人先掣巨鼇來<lb/>
　　　葛徵磻春日登占鼇塔　百尺鼇峰矗上游慿<lb/>
　　　虚野眺午烟收放窮兩目潮初退拭浄千山翠<lb/>
<pb n="KR2k0080_WYG_008-27a"/>
　　　　欲浮響出雲中聞畫角霞開朩末起朱樓閒心<lb/>
　　　　便逐輕鷗去幾度遥呼一葉舟<lb/>
　　　　李因九日登塔和許邑侯原韻　約伴登髙遊<lb/>
　　　　騎停海天雲净數峯青十尋古塔驅羅刹幾刼<lb/>
　　　　滄桑伏地靈白社相邀多後起詞壇有主繼先<lb/>
　　　　型胥濤日夜蛟龍吼縹緲蜃樓出北溟<lb/>
　　　安瀾園　在海寧縣拱辰門内前　予告大學士<lb/>
　　　陳元龍之别業也初名隅園明太常與郊建地逺<lb/>
<pb n="KR2k0080_WYG_008-27b"/>
　　　闤闠池周二十餘畝舊有竹堂流香亭月閣紫芝<lb/>
　　　樓金波橋諸勝迨元龍易名遂初園<lb/>
世宗憲皇帝賜陳元龍林泉耆碩四字恭奉園中賜安堂<lb/>
　　　樓乾隆二十七年上已<lb/>
　皇上閲視海塘<lb/>
　　駐蹕於此<lb/>
　賜名安瀾園<lb/>
　題安瀾園水竹延清二額并對聫一副<lb/>
<pb n="KR2k0080_WYG_008-28a"/>
御製駐陳氏安瀾園即事雜咏五言律詩六首<hi>恭紀首卷</hi>
　　　文<lb/>
　　　王穉登紫芝樓記　贈諌議陳公風山之祀於<lb/>
　　　鄉賢也盖其長子太常君歸田之日乆矣初太<lb/>
　　　常與弟憲副君相繼成進士起家博士弟子鄉<lb/>
　　　人父老以贈公祀鄉賢請太常兄弟謝不敢逮<lb/>
　　　太常兄弟仕於朝又請又謝不敢迄今去之幾<lb/>
　　　三十年太常君中吏議免而請如前當道報可<lb/>
<pb n="KR2k0080_WYG_008-28b"/>
　　　始從祀矣明日而芝生於祠之左楹又明日又<lb/>
　　　生三日又生其數七至九其廣六七寸至三四<lb/>
　　　寸其色紫其狀若牡丹其香絪緼若都梁鷄舌<lb/>
　　　然邑人觀者無不歎為竒瑞當之者不在太常<lb/>
　　　君兄弟必在其後人太常君兄弟復謝不敢曰<lb/>
　　　微先諫議之德不迨此乃署其樓曰紫芝以永<lb/>
　　　孝思授余記其實余習於太常君而悉贈公為<lb/>
　　　賢豪長者也贈公以文雄於諸生間五試有司<lb/>
<pb n="KR2k0080_WYG_008-29a"/>
　　　不售遂罷去雖老於青衿乎而負意氣重然諾<lb/>
　　　家貧屢空任俠自喜其予人若棄人予之若汚<lb/>
　　　韓太史應龍未第日嘗貸百金既第未及償而<lb/>
　　　卒韓夫人償之以帶曰太史遺命也公拒不受<lb/>
　　　里人鬭而衊其處子處子將雉經公憤然白於<lb/>
　　　惠文使者而兩家之獄解争持牛酒為壽公笑<lb/>
　　　曰吾哀髽者而居間豈望報耶屬嵗旱出粟三<lb/>
　　　百斛賑饑者帥一鄉之人禱雨雨亦獨徧一鄉<lb/>
<pb n="KR2k0080_WYG_008-29b"/>
　　　鄉人語曰天道不偶視陳叟其為德類若此没<lb/>
　　　而祀於鄉盖出鄉人父老意博士弟子意非以<lb/>
　　　太常兄弟不者太常君歸第里羅雀其門矣誰<lb/>
　　　為私之而復請之卒令爼豆蒸嘗廟食世之非<lb/>
　　　輿人之公論疇克致然昔稱芝草非一若九莖<lb/>
　　　三秀皆王者之瑞其次則家室子孫正祥故謝<lb/>
　　　太傅以芝蘭玉樹比佳子弟而虞翻又云芝草<lb/>
　　　無根芝或産於土産於石産於澗谷産於階庭<lb/>
<pb n="KR2k0080_WYG_008-30a"/>
　　　産於階庭者竒矣乃若産祠宇産棟楹者竒甚<lb/>
　　　産而連三日其數九其大幾尺其色殷然其氣<lb/>
　　　芬芬然竒又甚贈公當之德之休明黍稷維馨<lb/>
　　　嗇於其身啟佑後人太常君兄弟當之伯兮叔<lb/>
　　　兮鳯凰於飛其翼差池王之羽儀陳氏後人當<lb/>
　　　之佩玉冠裳濟濟鏘鏘勿替引之奕世其昌乎<lb/>
　　　陳之先代自太邱而元方而長文位愈顯而德<lb/>
　　　愈微不若贈公之後公無慚鄉鄉無慚長也芝<lb/>
<pb n="KR2k0080_WYG_008-30b"/>
　　　之為瑞豈偶然哉遂歌曰紫芝英英産於廟楹<lb/>
　　　匪芝也者英維德之馨紫芝叢叢産於廟宮匪<lb/>
　　　芝也者叢維德之隆芝絪緼也子孫振振靡勿<lb/>
　　　有聞也而駟而車大而門也記成請書於樓之<lb/>
　　　壁歌而祀之以代祝史<lb/>
　　　陳元龍遂初園詩序　寧邑城西北隅多陂池<lb/>
　　　昔從曽祖明太常公因池為園名隅園嵗久荒<lb/>
　　　廢余就故址為補植竹木重葺館舎翼退休歸<lb/>
<pb n="KR2k0080_WYG_008-31a"/>
　　　老焉而出入中外任鉅責重雖年逾大耋不敢<lb/>
　　　自有其身林壑之思徒托諸夢寐間耳癸丑春<lb/>
　　　衰病且篤䟽請致政蒙<lb/>
聖主俯俞重以<lb/>
恩禮賜賚稠叠<lb/>
御書堂額以光里第曰林泉耆碩則家中所有一池之<lb/>
　　　水千竿之竹不異鑑湖之賜竊幸初心之獲遂<lb/>
　　　也因名之曰遂初園令家僮掃徑策杖而遊園<lb/>
<pb n="KR2k0080_WYG_008-31b"/>
　　　本近市經曲巷忽見茂林脩竹即園門也入門<lb/>
　　　屋三楹曰城隅花墅有長廊曰引勝旁倚脩陂<lb/>
　　　皆種梅花循廊而西有一大池望見堂宇在水<lb/>
　　　中央平橋横亘曰小石梁過橋有古藤水榭臨<lb/>
　　　水迴廊繞之中峙一堂曰環碧堂廣庭面沼水<lb/>
　　　色林巒廻環左右堂之右曰清映軒階前文石<lb/>
　　　有流觴曲水之致東曰溪槎跨水如舟臨岸多<lb/>
　　　薔薇屏葡萄架西曰澂瀾館西池寛廣水光澄<lb/>
<pb n="KR2k0080_WYG_008-32a"/>
　　　澈池中有一亭曰烟波風月之亭凌空慿眺晴<lb/>
　　　雨皆冝中間有樓五間曰逍遥樓前俯平岡種<lb/>
　　　牡丹數十本北檻倚清流對面梅花滿山麓間<lb/>
　　　樓之西偏渡小橋穿山逕别有院曰静明書屋<lb/>
　　　南榮北牖軒爽可悦心目自此而西池流益廣<lb/>
　　　景象空明有堂翼然八牕洞達斯堂也實為一<lb/>
　　　園之主敬奉<lb/>
天章以垂不朽而名斯堂曰賜安堂安老於斯永永不<lb/>
<pb n="KR2k0080_WYG_008-32b"/>
　　　忘<lb/>
君賜也堂之右矗以崇岡環以幽麓循級登其巔有亭<lb/>
　　　曰翠㣲亭以供憑眺下有碕石磯可坐而垂綸<lb/>
　　　岡之南有環橋東西二池交㑹於此橋之南有<lb/>
　　　山皆種桃杏花開時髣髴武陵溪畔桃山之南<lb/>
　　　桂樹數百株髙下茂宻中有亭曰天香隖極小<lb/>
　　　山叢桂之勝旁有小閣曰羣芳閣登閣則梅杏<lb/>
　　　桃李桂花皆在目前從山根折而東曲橋宛轉<lb/>
<pb n="KR2k0080_WYG_008-33a"/>
　　　如長虹可通於環碧堂再折而南有曲澗夾岸<lb/>
　　　石壁松栢交䕃由環碧堂以通於南池中隔髙<lb/>
　　　阜林木鬰葱儼如峻嶺南池之西有軒曰瀁月<lb/>
　　　軒初月澄潭天水一色池南脩竹之中有亭曰<lb/>
　　　南澗亭北望林烟山翠如列屏幛迤東有樓四<lb/>
　　　面曲折曰十二樓與城隅花墅相接園之西尚<lb/>
　　　有隙地為魚池為菜圃可供朝夕之需此遂初<lb/>
　　　園之大槩也園無雕繢無粉餙無名花竒石而<lb/>
<pb n="KR2k0080_WYG_008-33b"/>
　　　池水竹木幽雅古樸悠然塵外老人随意所之<lb/>
　　　遊覽既畢良晨佳夕可以觴咏可以寤歌因各<lb/>
　　　系以詩焉<lb/>
　　　盧軒北園修禊詩序　康熈三十一年三月三<lb/>
　　　日東海侍御君修禊北園集者二十一人峩冠<lb/>
　　　長鋏並同臨水之嬉艾髪垂髫齊赴采蘭之㑹<lb/>
　　　玉峯當户石指鳯凰金谷開尊盃傳鸚鵡分曹<lb/>
　　　角戲隔牕聞落子之聲却坐偷閒慿檻試垂綸<lb/>
<pb n="KR2k0080_WYG_008-34a"/>
　　　之手或蹣跚於籬落或俯仰於橋梁禮數無拘<lb/>
　　　興居盡適於時薄雲露日暖靄烘春繡弱草之<lb/>
　　　如茵花霏紅雨映澄潭之似鏡栁結翠烟宛宛<lb/>
　　　流鶯歌同秦女翾翾舞蝶夢返莊生惟人事之<lb/>
　　　多歡覺物華之耐賞侍御君乃酒酣耳熱四望<lb/>
　　　超然心曠神怡片言莞爾出苔箋以細擘拂玳<lb/>
　　　管以徐傳工部麗人行分為韻脚右軍蘭亭序<lb/>
　　　即是詩題羣公既义手而前此客遂撚鬚於後<lb/>
<pb n="KR2k0080_WYG_008-34b"/>
　　　吟成古體句綴五言難希鸞嘯之清若為蔵拙<lb/>
　　　欲避蝟毛之罸聊用解嘲<lb/>
　　　詩<lb/>
　　　王穉登隅園　小圃臨湍結薜蘿主人日涉趣<lb/>
　　　如何幽花時灌寒猶好小鳥春來雨亦歌雅稱<lb/>
　　　琴尊清晝賞不妨樵牧夕陽過政成京國歸閒<lb/>
　　　樂只讓温公五畝多<lb/>
　　　葛徵竒赴陶社晚眺隅園　三月晴不足雨暗<lb/>
<pb n="KR2k0080_WYG_008-35a"/>
　　　花濛濛大澗小澗鳴百道相迴通潭魚躍新水<lb/>
　　　竹罅飛流紅林景閟深翳叢樹宻生風禽鳥忽<lb/>
　　　變聲迺知天氣融登髙一何極澄覽衆慮空日<lb/>
　　　夕園宇静歴歴山巃嵸眷懐幽人貞欣賞與世<lb/>
　　　同我行違性命異患干其躬曠莽天地間局促<lb/>
　　　如微蟲元理羣所貴耳目悦且充道上坐垂釣<lb/>
　　　悠然滄浪中<lb/>
　　　盧軒北園修禊　上巳古令節肇置洛邑卜一<lb/>
<pb n="KR2k0080_WYG_008-35b"/>
　　　從山隂㑹良宴難更僕大都詩酒并一洗塵垢<lb/>
　　　宿比來漸寂寥此意誰能復寒食到清明傾城<lb/>
　　　事徴逐棕鞋踏岸草羅裙拂山麓怪來三月三<lb/>
　　　足音絶空谷歸休繡衣郎灑落決邉幅家有陳<lb/>
　　　遵井體空周顗腹城隅得佳地茂林䕃脩竹紫<lb/>
　　　蓴出千里名酒置百斛折簡召賓友膝席迎伯<lb/>
　　　叔笑指平階下方池清可掬何妨同䘠除臨流<lb/>
　　　解春服今年春事早冷節過百六緑戰並紅酣<lb/>
<pb n="KR2k0080_WYG_008-36a"/>
　　　爛熳罄花木便恐栁綿催韶光肯留目所幸天<lb/>
　　　意美兩日分寒燠風來和以暢氣至清且淑及<lb/>
　　　此不尋芳悔殺唐杜牧把盞盡日飲醉茵眠漸<lb/>
　　　熟聴報山㘭月半規照墻屋<lb/>
　　　盧軒賦五絶用逺字二首　暮春快觴咏勝事<lb/>
　　　聞近逺雖復後永和不嘆予生晚　鶯啼選樹<lb/>
　　　深花落随流逺安得繫日繩一留春晼晚<lb/>
　　　仲宏道秋日同杜其芳文學遊陳氏隅園　畫<lb/>
<pb n="KR2k0080_WYG_008-36b"/>
　　　閣凌波出幽亭望竹開啟簾鴛自穏闔户蝶還<lb/>
　　　來秋老雲彌净林髙風欲摧登臨雙屐倦笑語<lb/>
　　　席莓苔<lb/>
　　　陳元龍城隅花墅　莫嫌近市少清娱林朩依<lb/>
　　　然有一隅種樹十年隂已茂為山萬仭意成圖<lb/>
　　　還家敢擬鄉名鄭歸卧真堪谷號愚童子候門<lb/>
　　　迎我笑田園猶喜未全蕪<lb/>
　　　陳元龍小石梁　隔塵便是白雲鄉笑指溪橋<lb/>
<pb n="KR2k0080_WYG_008-37a"/>
　　　擬石梁行過東西殊縹緲水分南北自汪洋髙<lb/>
　　　梧影直閒垂釣雙栁隂濃坐納涼最愛月明風<lb/>
　　　静處淵魚極樂鳥迴翔<lb/>
　　　陳元龍古藤水榭　池迴岸斗見泱泱水榭空<lb/>
　　　明繞曲廊蘭薄當階清影動古藤垂架緑隂涼<lb/>
　　　風來嶺畔飄林翠月到波心射屋梁簾幙不施<lb/>
　　　貪騁目畫圖一幅似瀟湘<lb/>
　　　陳元龍環碧堂　疎簾曲檻水中央風月烟霞<lb/>
<pb n="KR2k0080_WYG_008-37b"/>
　　　萃一堂日暖波光摇素壁晚晴山翠入迴廊畫<lb/>
　　　圖凝緑多生趣几硯浮雲自有香隔㫁紅塵依<lb/>
　　　碧落蕭閒無事對滄浪<lb/>
　　　陳元龍清映軒　碧檻迴廊抱此軒髙低文石<lb/>
　　　水沄沄激湍時向階前湧過雨微聞澗底喧林<lb/>
　　　樹風多清影動烟波晴漾白雲屯置身畫裏消<lb/>
　　　長晝又見山頭月一㾗<lb/>
　　　陳元龍澂瀾館　塍埒盤紆又一池步櫩曲屋<lb/>
<pb n="KR2k0080_WYG_008-38a"/>
　　　俯漣漪幽篁風度鳴千管髙栁晴空織萬絲山<lb/>
　　　愛斜陽迴照處水留新月未沉時西來顥氣秋<lb/>
　　　先至一望空明有所思<lb/>
　　　陳元龍溪槎　買得吳舲倚岸東髙柯深處百<lb/>
　　　花叢芙渠檻畔迎初日楊栁磯頭漾晚風天上<lb/>
　　　坐時疑縹緲洞房小處更玲瓏人間自有仙源<lb/>
　　　好漫道銀河路可通<lb/>
　　　陳元龍逍遥樓　梅杏重重繞一洲背山臨水<lb/>
<pb n="KR2k0080_WYG_008-38b"/>
　　　有髙樓花香縹緲穿雲近樹色参差入幕收夜<lb/>
　　　静潮聲來枕上風清月影滿牀頭海天空曠閒<lb/>
　　　慿眺便擬逍遥物外遊<lb/>
　　　陳元龍烟波風月之亭　最愛虚明景象殊凌<lb/>
　　　空小榭儼氷壺天邉風月為吾有江上烟波得<lb/>
　　　似無横笛飛聲千樹動髙吟寡和一亭孤此身<lb/>
　　　已在塵氛外寧必扁舟下五湖<lb/>
　　　陳元龍静明書屋　林幽境杳似深山静掩書<lb/>
<pb n="KR2k0080_WYG_008-39a"/>
　　　堂水一灣北牖南榮風日好花香鳥語性情閒<lb/>
　　　堆床巻帙空摩眼滿地莓苔欲閉闗只有樵青<lb/>
　　　來竹外茶烟一縷聴潺湲<lb/>
　　　陳元龍賜安堂　主恩安老賜林泉近水堂開<lb/>
　　　别有天竹樹隂濃飛濕翠山巒環擁漾晴烟八<lb/>
　　　牕風月疑塵外四面芬芳列眼前誰信此中安<lb/>
　　　一叟太平無事獨翛然<lb/>
　　　陳元龍翠微亭　山頭亭子白雲間脩竹蒼松<lb/>
<pb n="KR2k0080_WYG_008-39b"/>
　　　列翠環野鶴飛從巖下過天香近向月中攀路<lb/>
　　　穿石磴藏三逕橋鎖清池剰半環策杖登臨朝<lb/>
　　　復暮散人今擬號髙閒<lb/>
　　　陳元龍碕石磯　山阿水澨正涼初坐愛磯頭<lb/>
　　　望太虚便欲遨遊窮碧落可知俯仰在方諸波<lb/>
　　　光摇蕩曾何定雲影浮沉任所如囘首乍㸔新<lb/>
　　　月上手中垂釣巳忘魚<lb/>
　　　陳元龍天香隖　四照亭虚倚曲闌山阿叢桂<lb/>
<pb n="KR2k0080_WYG_008-40a"/>
　　　出林端玲瓏碧玉千枝繞燦爛黄金萬蘂攅馥<lb/>
　　　郁不隨風乍散氤氲如與露俱漙秋光留取天<lb/>
　　　香乆月皎霜清仔細㸔<lb/>
　　　陳元龍羣芳閣　山頭小閣挹芳華一望山頭<lb/>
　　　總是花千樹寒梅香似雪百層紅杏氣蒸霞平<lb/>
　　　鋪不覺溪流隔俯視無愁月影遮更愛秋香金<lb/>
　　　粟滿西風颯颯見霜葩<lb/>
　　　陳元龍瀁月軒　晚來閒步恣幽探待月東軒<lb/>
<pb n="KR2k0080_WYG_008-40b"/>
　　　倚碧潭明鏡未曽天上掛氷輪先向水中涵摇<lb/>
　　　光直欲通銀漢散彩渾疑浣蔚藍坐賞空明人<lb/>
　　　不寐城頭乍聴鼓聲三<lb/>
　　　陳元龍南澗亭　北沼南池一澗通兩崖翠壁<lb/>
　　　亦巃嵸半篙清淺藤蘿裏小艇夷猶水石中山<lb/>
　　　徑雲遮迷牧竪溪頭雨歇卧漁翁尋幽欲到林<lb/>
　　　深處堤㫁橋迴未可窮<lb/>
　　　陳元龍十二樓　池邉結屋愛清幽窈窕湘簾<lb/>
<pb n="KR2k0080_WYG_008-41a"/>
　　　最上頭曲院鶯花人欲醉層軒風月座中收笑<lb/>
　　　無紅袖慿雕檻剰有霜顛倚畫樓浪得嘉名誇<lb/>
　　　十二任他遊客慕風流<lb/>
　　安國寺　鹽官圖經在縣西北六百五十步寺中<lb/>
　　有悟空塔塔前有古檜存焉咸淳臨安志唐開元<lb/>
　　元年建名鎮國海昌院五年廢大中四年復置名<lb/>
　　齊豊祥符元年改今額熈寧七年僧居則建大悲<lb/>
　　閣□文忠公題梁明年為之記蔵殿後有唐㑹昌<lb/>
<pb n="KR2k0080_WYG_008-41b"/>
　　石經幢二寺門東有咸通石經幢一又在殿下者<lb/>
　　二無嵗月字畫𩔖唐人有古檜宣和中朱勔移以<lb/>
　　去成化杭州府志元至正二年重建明洪武二十<lb/>
　　四年立成叢林有放生池在寺前安國寺志唐咸<lb/>
　　亨間寺基陸地生蓮有異僧至此因海患招徒衆<lb/>
　　法昌法昕等祈禱海不揚波始創菴居後因賜額<lb/>
　　為寺寺外有橋曰大來曰安化曰泊堍説者謂三<lb/>
　　橋兩寺半千僧秀奪南湖萬頃隂皆實景也明朱<lb/>
<pb n="KR2k0080_WYG_008-42a"/>
　　澹菴蘓雪溪嘗為安國寺八咏曰髙閣晴雲長廊<lb/>
　　夕照檜林月色輪蔵金聲方廣靈跡悟空遺跡華<lb/>
　　鯨夜吼蓮沼秋紅海寧縣志永樂三年建三解脫<lb/>
　　門後甃石為九蓮池為藏經閣凡雨𤾉祈禱祝聖<lb/>
　　有儀皆在於此稱海上名山之冠西湖志纂乾隆<lb/>
　　二十七年三月<lb/>
聖駕臨幸<lb/>
御題佛殿之額曰法海安禪<lb/>
<pb n="KR2k0080_WYG_008-42b"/>
賜題佛殿柱聫云香水䕶湏彌功徳常澄一鏡妙華現<lb/>
　　優鉢莊嚴合證三輪<lb/>
　　　文<lb/>
　　　釋元昭法界相記畧　餘杭郡鹽官邑安國寺<lb/>
　　　有唐開元首嵗創建元和末歴齊安禪師闡化<lb/>
　　　於此一時盛集備見前記屬㑹昌梗塞例為焚<lb/>
　　　除大中祥符初復易今額歴年茲多獨結界之<lb/>
　　　法未聞於前逮天聖中慧雲法師諱子倫者以<lb/>
<pb n="KR2k0080_WYG_008-43a"/>
　　　德業内充力扶遺教首謀締搆未遂而終於今<lb/>
　　　一闕之衆猶居自然宿往髙流常所歎息乃相<lb/>
　　　與籌謀併力經營命毘尼師主法行事凡百軌<lb/>
　　　度率循舊章實元豊三年十二月二十四夜秉<lb/>
　　　燭告就即勒畧相垂諸不朽<lb/>
　　　蘇軾大悲閣記　羊豕以為羞五味以和之秫<lb/>
　　　稻以為酒麯蘖以作之天下之所同也其材同<lb/>
　　　其水火之齊均其寒暑燥濕之候一也而二人<lb/>
<pb n="KR2k0080_WYG_008-43b"/>
　　　為之則美惡不齊豈其所以美者不可以數取<lb/>
　　　歟然古之為方者未嘗遺數也能者即數以得<lb/>
　　　其妙不能者循數以得其畧其出一也有能有<lb/>
　　　不能而精粗見焉人見其二也則求其精於數<lb/>
　　　外而弃迹以逐妙曰我知酒食之所美也而畧<lb/>
　　　其分劑捨其度數以為不在是也而一以意造<lb/>
　　　則其不為人之所嘔弃寡矣今吾學者之病亦<lb/>
　　　然天文地理音樂律厯宮廟服器冠婚䘮紀之<lb/>
<pb n="KR2k0080_WYG_008-44a"/>
　　　法春秋之所去取禮之所可刑之所禁歴代所<lb/>
　　　之所廢興在其人之賢不肖此學者之所宜盡<lb/>
　　　力也曰是皆不足學學其不可傳於書而載於<lb/>
　　　口者子夏曰日知其所亡月無忘其所能可謂<lb/>
　　　好學也巳古之學者其所亡與其所能皆可以<lb/>
　　　一二數而日月見也如今世之學者所亡者果<lb/>
　　　何物而所能者果何事耶孔子曰吾嘗終日不<lb/>
　　　食終夜不寢以思無益不如學也由是觀之廢<lb/>
<pb n="KR2k0080_WYG_008-44b"/>
　　　學而徒思者孔子之所禁而今世之所尚也豈<lb/>
　　　惟吾學者至於為佛者亦然齋戒持律講誦其<lb/>
　　　書而崇餙塔廟此佛之所以日夜教人者也而<lb/>
　　　其徒或者以為齋戒持律不如無心講誦其書<lb/>
　　　不如無言崇餙塔廟不如無為其中無心其口<lb/>
　　　無言其身無為則飽食遊嬉而已矣是為大言<lb/>
　　　以欺佛者也杭州鹽官安國寺僧居則自九嵗<lb/>
　　　出家十年而得惡疾垂死自誓於佛願持律終<lb/>
<pb n="KR2k0080_WYG_008-45a"/>
　　　身且造千手眼觀世音像而誦其名千萬聲病<lb/>
　　　巳而力不給則縮衣節口三十餘年銖積寸累<lb/>
　　　以迄於成其髙九仭為大屋四重以居之而求<lb/>
　　　文以為記余嘗以斯語吿東南之士矣盖僅有<lb/>
　　　從者獨喜則之勤苦從事於有為篤志守節老<lb/>
　　　而不衰異夫為大言以欺佛者故為之記且以<lb/>
　　　風吾黨之士云<lb/>
　　　詩<lb/>
<pb n="KR2k0080_WYG_008-45b"/>
　　　蘇軾鹽官北寺悟空塔　巳将世界等微塵空<lb/>
　　　裏浮花夢裏身豈為龍顔更分别只應天眼識<lb/>
　　　天人<lb/>
　　　蘇軾塔前古檜　當年雙檜是雙童相對無言<lb/>
　　　老更恭庭雪到腰埋不死如今化作兩蒼龍<lb/>
　　　釋賛寧悟空塔　浮圖蕭瑟入虚空一聚全身<lb/>
　　　罔象中傳馬祖心開佛印識龍潜主示神通毫<lb/>
　　　光委墜江樓月道氣馨香海岸風此地化縁纔<lb/>
<pb n="KR2k0080_WYG_008-46a"/>
　　　始盡更於何處動魔宮<lb/>
　　　釋智潤登安國寺南樓　半生雲水恣遨遊覽<lb/>
　　　勝重登百尺樓叠嶂逺排晴漢出寒潮猶帯夕<lb/>
　　　陽流鐘聲隱約聞吳越簾影依稀拂斗牛喚起<lb/>
　　　悲秋懐古恨㫁鴻嘹嚦滿滄洲<lb/>
　　　張昱安國問牛軒為訥無言賦　犀牛不逐扇<lb/>
　　　俱破奈有人來問此軒資福無端添注脚石霜<lb/>
　　　何事未忘言大千無迹身俱化一㸃通明角尚<lb/>
<pb n="KR2k0080_WYG_008-46b"/>
　　　存拈起家風隨手應莫言無可付兒孫<lb/>
　　　胡奎大悲閣　寳閣凌空十丈髙倚欄東望際<lb/>
　　　鯨濤天花散處皆金地海月生時見白毫夜氣<lb/>
　　　澄清龍在窟秋聲蕭爽鶴鳴臯丹梯咫尺諸天<lb/>
　　　近香霧霏霏濕苧袍<lb/>
　　　尹士良大悲閣　巍巍髙閣壯華彛妙智名存<lb/>
　　　八尺碑金刹龍飛滄海近碧梧鳯宿彩雲垂蘓<lb/>
　　　家文字傳三代釋氏圓明了二儀萬法一歸何<lb/>
<pb n="KR2k0080_WYG_008-47a"/>
　　　處是本來面目未生時<lb/>
　　　朱禋檜林月色　雙檜亭亭立化城夜深相對<lb/>
　　　不勝清半牕偃蹇疑龍化滿地槎牙亂月明涼<lb/>
　　　沁金波分黛色瞑和風鐸振秋聲一從艮岳移<lb/>
　　　根去野鶴山猿夢亦驚<lb/>
　　　蘇平蓮沼秋紅　一鏡方塘玉井通露華無數<lb/>
　　　倚秋風日臨滄海雲霞爛月落寒潭色相空亂<lb/>
　　　影欲迷匡阜路清香疑在若耶中風流不減陶<lb/>
<pb n="KR2k0080_WYG_008-47b"/>
　　　元亮結社於今有逺公<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻八<lb/>
</p>
<p>
</p>
  </div>
<div>
<head>海塘錄巻九</head> <lb/>
    <p>
<pb n="KR2k0080_WYG_009-1a"/>
欽定四庫全書<lb/>
　海塘錄巻九<lb/>
　　　　　　　　　　　内閣中書翟均亷撰<lb/>
　古蹟一<lb/>
　　羅刹石　咸淳臨安志晏公輿地志云近秦望山<lb/>
　　有羅刹石大石崔嵬横截江濤商船海舶往此多<lb/>
　　為風浪所傾因呼為羅刹每嵗仲秋既望迎潮設<lb/>
　　祭樂工鼓舞其上李建勲詩曰何年遺禹鑿半里<lb/>
<pb n="KR2k0080_WYG_009-1b"/>
　　大江中白居易詩曰嵌空石靣標羅刹壓捺潮頭<lb/>
　　敵子胥後改名鎮江石五代開平中為潮沙漲没<lb/>
　　成化杭州府志羅隐詩羅刹江邊地欲浮正此石<lb/>
　　也北夢𤨏言杭州連嵗潮頭直打羅刹石吳越錢<lb/>
　　尚父俾張弓弩候潮至逆而射之由是漸退羅刹<lb/>
　　石化而為陸地遂列廪庾焉神州古史考羅刹石<lb/>
　　似岑石之類錢唐之沙磧也若云江沙沒漲沙既<lb/>
　　或坍或漲石亦時見時隐今自唐以後不復再出<lb/>
<pb n="KR2k0080_WYG_009-2a"/>
　　疑錢王築塘羅刹之地遂經湮塞今者不復知其<lb/>
　　所在矣<lb/>
　　　詩<lb/>
　　　白居易微之重誇州居其落句有西州羅刹之<lb/>
　　　謔因嘲兹石聊以寄懐　君問西州城下事醉<lb/>
　　　中叠紙為君書嵌空石靣標羅刹壓捺潮頭敵<lb/>
　　　子胥神鬼曽鞭猶不動波濤雖打欲何如誰知<lb/>
　　　太守心相似底滯堅頑兩有餘<lb/>
<pb n="KR2k0080_WYG_009-2b"/>
　　岑石　咸淳臨安志元在浙江長一丈四尺南北<lb/>
　　六尺東西廣六寸越絶書始皇以正月甲戌到大<lb/>
　　越留舍都亭取錢唐浙江岑石刻文於越東山上<lb/>
　　又天漢五年四月浙江岑石不見到七年岑石復<lb/>
　　見<lb/>
　　靈石　南齊書祥瑞志永明七年主書朱靈遜于<lb/>
　　浙江得靈石十人舉乃起在水深三尺而浮世祖<lb/>
　　親投于天淵池試之刻為佛像<lb/>
<pb n="KR2k0080_WYG_009-3a"/>
　　浮石　成化杭州府志葉杲卿名曙錢塘人生而<lb/>
　　穎拔師事林逋天禧末錢塘有巨石浮于江太守<lb/>
　　問逋逋以問杲卿杲卿乃按樵子五行志以應於<lb/>
　　是人服杲卿多聞而始知樵子為竒書<lb/>
　　八仙石　西湖志纂在太平門外二里舊傳宋時<lb/>
　　石上有仙人聚飲故名<lb/>
　　望夫石　海寧縣志在廟山海鹽縣圖經望夫石<lb/>
　　在永安湖仰天塢之右山巔有石盤其傍有石立<lb/>
<pb n="KR2k0080_WYG_009-3b"/>
　　如人形相傳有海商失期不返其妻登石盤泣望<lb/>
　　因化為石云<lb/>
　　　詩<lb/>
　　　鄭允端望夫石　良人有行役逺在天一方自<lb/>
　　　期三年歸一去凡幾霜登山凌絶巘引領望歸<lb/>
　　　航歸航望不及躑躅空傍徨化作山頭石兀立<lb/>
　　　倚穹蒼至今心不轉日夜遥相望石堅有時爛<lb/>
　　　海枯成田桑石爛與海枯行人歸故鄉<lb/>
<pb n="KR2k0080_WYG_009-4a"/>
　　漁浦　吳郡志富春東三十里有漁浦咸淳臨安<lb/>
　　志漁浦潭晏公輿地志云在郡西南江月松風集<lb/>
　　漁浦與定山相對太平廣記海門山潮頭洶髙數<lb/>
　　百尺越錢唐漁浦方漸低小神州古史考錢唐有<lb/>
　　漁浦黄山浦栁浦同浦說文浦水瀕也凡浙江至<lb/>
　　錢唐有一山沿江而出則有一浦循山而入錢唐<lb/>
　　縣志定山浦江濵有浮嶼為漁浦又稱鮎魚口<lb/>
　　　詩<lb/>
<pb n="KR2k0080_WYG_009-4b"/>
　　　丘遲旦發漁浦潭　漁潭霧未開赤亭風巳颺<lb/>
　　　櫂歌發中流鳴鞞響㳫障村童忽相聚野老時<lb/>
　　　一望詭怪石異象嶄絶峯殊状森森荒樹齊析<lb/>
　　　析寒沙漲藤垂島易陟岸傾嶼難傍信是永幽<lb/>
　　　棲豈徒暫清曠坐嘯昔有委卧治今可尚<lb/>
　　　常建漁浦　春至百草緑陂澤聞鶬鶊别家投<lb/>
　　　釣翁今世滄浪情漚紵為縕袍折麻為長纓榮<lb/>
　　　譽失本真怪人浮此生碧水月自闊安流淨而<lb/>
<pb n="KR2k0080_WYG_009-5a"/>
　　　平扁舟與天際獨徃誰能名<lb/>
　　　錢起漁潭值雨　日入林島異鶴鳴風草間孤<lb/>
　　　㠶泊枉渚飛雨來前山客意念留滯川途忽阻<lb/>
　　　艱赤亭仍數里夜待安流還<lb/>
　　　孟浩然早發漁浦潭　東旭早光芒渚禽已驚<lb/>
　　　聒卧聞漁浦口橈聲暗相撥日出氣象分始知<lb/>
　　　江潮闊美人常晏起照影弄流沫飲水畏驚猿<lb/>
　　　祭魚時見獺舟行自無悶况值晴景豁<lb/>
<pb n="KR2k0080_WYG_009-5b"/>
　　　林希逸泊舟漁浦望吳山作　客子孤舟傍曉<lb/>
　　　沙隔江人說是京華緣山一帶烟籠樹中有王<lb/>
　　　侯百萬家<lb/>
　　　王逢復如乾封晚經漁浦　窮曛經漁浦寒水<lb/>
　　　白于練總總星東出獵獵風北轉眼中獸突過<lb/>
　　　笛裏魚狀變稍聞刁斗應漸喜烟火見誰家長<lb/>
　　　林根繫艇沙渚靣天含瀟湘思山錯吳越甸承<lb/>
　　　平謝憂患少壮忘羈賤𤓰橋往未遑雲源訪殊<lb/>
<pb n="KR2k0080_WYG_009-6a"/>
　　　便明涉子陵灘桂酒同一奠<lb/>
　　　柳貫旦發漁浦夕宿大浪灘上　張帆得順風<lb/>
　　　飛鴻與爭疾後浪蹙亦舒前山過如失桐江轉<lb/>
　　　數灣上瀨未入日篙工享安便坐穏頭屢櫛人<lb/>
　　　生倚造物理㣲難究詰處順安可常離憂詎能<lb/>
　　　必白鷗知此情故向波間没<lb/>
　　　金涓舟次漁浦　雙溪東入浙終日坐危舟流<lb/>
　　　水逺眀目小篷低壓頭烟村鴉入莫江國鴈賔<lb/>
<pb n="KR2k0080_WYG_009-6b"/>
　　　秋一片淒凉景安排獨客愁<lb/>
　　　錢惟善漁浦春潮　江漲夜來髙幾尋輕濤拍<lb/>
　　　岸失蹄涔遲明帆發星灘逺盡日舟横雨渡深<lb/>
　　　杜若風回頳鯉上桃花浪起白鷗沉越人艇子<lb/>
　　　來何許欵乃時聞空外音<lb/>
　　柳浦　咸淳臨安志在鳯凰山下隋置郡處晉吳<lb/>
　　喜嘗進軍此地今無可考宋書吳喜等至錢唐進<lb/>
　　軍栁浦遣鎮北将軍沈思仁强弩将軍任農夫南<lb/>
<pb n="KR2k0080_WYG_009-7a"/>
　　臺御史陸佃等率軍向黄山浦東軍據岸結砦農<lb/>
　　夫等攻破之乗風舉帆去趣定山破其大帥孫㑹<lb/>
　　之于陳斬首自定山進向漁浦戍主孔叡率千人<lb/>
　　㨿壘拒戰佃夫思仁進兵攻之吳喜使劉亮由鹽<lb/>
　　官海渡直指同浦壽寂之濟自漁浦邪趨永嘉喜<lb/>
　　自柳浦渡趨西陵南齊書唐㝢之陷富陽至錢唐<lb/>
　　進柳浦登岸焚郭邑神州古史考栁浦乃昔臨江<lb/>
　　登岸之地今龍鳯二山之根古時悉皆柳浦南連<lb/>
<pb n="KR2k0080_WYG_009-7b"/>
　　大江宋齊以為舟楫可通至隋唐時築塘加以都<lb/>
　　城百雉唐建為州治及吳越後築宫湮塞多不可<lb/>
　　考今者溝塍原隰或稱當日之耤田禾黍髙低即<lb/>
　　是前朝之宫闕其近龍山者水勢汪濊雖復民户<lb/>
　　薦居葑茭雜集其中素氣雲浮波襄轉泛猶想見<lb/>
　　晉宋時柳浦登岸之陳跡焉余少居江塘慈雲嶺<lb/>
　　南有水如幅練俗稱長池大人謂璠曰此古御河<lb/>
　　也時有别業在龍山河下小艇徃來余戯為蕩槳<lb/>
<pb n="KR2k0080_WYG_009-8a"/>
　　北度小溝間不容檝有石梁一道俗稱楊婆橋傴<lb/>
　　僂而進過此而北勢盡汪洋若今裏湖風景東行<lb/>
　　二三里許盡于長池蓋龍山之水所出達于龍山<lb/>
　　河者也今以史傳考之即昔時柳浦之上游矣<lb/>
　　鐵幢浦　咸淳臨安志在便門側土人相傳云吳<lb/>
　　越王射潮箭所止處嘗立鐵幢因以名浦又聞諸<lb/>
　　錢氏子孫云錢王築塘時髙下置鐵幢凡三以為<lb/>
　　水則此其一也淳祐戊申趙安撫與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>買民地置<lb/>
<pb n="KR2k0080_WYG_009-8b"/>
　　亭其上錢唐遺事五代錢王射潮箭在臨安府候<lb/>
　　潮門左手數百歩昔江潮每衝激城下錢氏以壮<lb/>
　　士數百人候潮之至以强弩射之由此潮頭退避<lb/>
　　後遂以鐵鑄成箭樣其大如杵作亭泥路之上埋<lb/>
　　箭亭中出土外猶七尺許以示鎮壓之義麗則遺<lb/>
　　音今在杭城外南星橋北大若杵然鏃首出土靣<lb/>
　　人撼之可動而不可拔也父老云掘土深則箭隨<lb/>
　　土陷培以土則隨土以髙此言神異也<lb/>
<pb n="KR2k0080_WYG_009-9a"/>
　　　文<lb/>
　　　徐一夔錢塘鐵箭辨舊臨安志云郡人相傳吳<lb/>
　　　越王鏐用强弩射潮箭止處立鐵幢識之又云<lb/>
　　　錢氏子孫言築時髙下置鐵幢三以為水則在<lb/>
　　　今利津橋北者其一也舊名其地為鐵幢浦幢<lb/>
　　　制首圓如杵徑七八寸許出土約三尺餘其址<lb/>
　　　入土不知幾許故老又云初制幢時塘猶未成<lb/>
　　　慮潮盪幢用鐵輪䕶幢趾而以鐵絙貫幢幹且<lb/>
<pb n="KR2k0080_WYG_009-9b"/>
　　　引絙維于塘上下之石鍵然後實土築塘故幢<lb/>
　　　首出土云此說是也宋淳祐間趙安撫與籌買<lb/>
　　　民地作亭覆幢今亭廢為民居獨存窪地而鐵<lb/>
　　　幢之首嶄然出窪地可騐幢本有三故老云一<lb/>
　　　在舊便門街東南小巷今其巷尚名鐵箭一在<lb/>
　　　舊薦橋門外皆湮塞于民居僅存其在利津橋<lb/>
　　　者又為民居所蔽若不表識久亦湮塞此實幢<lb/>
　　　鏃首不思方射潮時箭巳逐潮去矣箭惡能存<lb/>
<pb n="KR2k0080_WYG_009-10a"/>
　　　且鏐雖英雄其發箭亦不過致一時之精誠未<lb/>
　　　必異于常箭不知妄作如此又謂其首出土靣<lb/>
　　　可撼而不可拔以為神異此尤不察其下有鍵<lb/>
　　　故也至感于邪說謂此箭抜則龜目紅其言尤<lb/>
　　　謬今恐滋訛故力辨之<lb/>
　　　詩<lb/>
　　　王安石鐵幢浦　憶昨初為海上行日斜來往<lb/>
　　　看潮生如今身是西歸客回首山川覺有情<lb/>
<pb n="KR2k0080_WYG_009-10b"/>
　　　楊維楨鐵箭歌　絶折水之横江兮睇天目之<lb/>
　　　游龍挾訪古之碩生兮憇予以龍陽之新宫忽<lb/>
　　　臨睨夫夷塹兮鉅鏃磸乎其若舂故老招以告<lb/>
　　　予兮錢王之銕箭也若鼎水之號弓兮羗至今<lb/>
　　　猶睠睠也方開平之四<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>兮新沙築以成隄陽<lb/>
　　　侯不受吾職兮将沼國而鯨鯢王馮之以赫怒<lb/>
　　　兮閱羣彀于水犀憤一矢以加遺兮敵海若使<lb/>
　　　不西奠西民于袵席兮實神姒之功齊觀周棠<lb/>
<pb n="KR2k0080_WYG_009-11a"/>
　　　以存召兮過漢渠而想白矧兹矢之未亡兮留<lb/>
　　　全吳之遺澤吾想矢之經弓兮實取乎赤堇之<lb/>
　　　銅奮神鎚乎豐隆兮鼓神鞲于祝融聿是矢之<lb/>
　　　躍冶兮豁月星之矇資要離以釁血兮誓干莫<lb/>
　　　其爭鋒于是服以百寳之室兮發以千鈞之弩<lb/>
　　　乘風雲以奮旅兮摇白月之大羽射長矢于天<lb/>
　　　狼兮誅宏昌若鼷䑕裹山林以錦綈兮迎父老<lb/>
　　　以毬馬霸吳越而奄有兮見一時之雄武也吾<lb/>
<pb n="KR2k0080_WYG_009-11b"/>
　　　嘗觀勁濤于江上兮愁鬼憤之依憑譟旗鼓以<lb/>
　　　北下兮陳昆陽之千兵波躍櫓如慶忌兮浪擘<lb/>
　　　山如巨靈紛望景而辟易兮羗孰得而與京茲<lb/>
　　　持滿而一激兮心金石以貫之海若為予退舍<lb/>
　　　兮豈人力之能回<hi>叶為字</hi>乃知卓山而泉湧援戈<lb/>
　　　而轉日一沉勇之激兮羗不速而疾也彼漢皇<lb/>
　　　之武略兮决瓠子以興歌楗淇園之竹落兮終<lb/>
　　　慮殚而為河彼秦王之雄發兮傳虜箭以肆夷<lb/>
<pb n="KR2k0080_WYG_009-12a"/>
　　　脱突厥之虎穴兮危長矢其幾何故知吳越之<lb/>
　　　鐵箭兮可與貫隼之肅楛東房之垂竹厯百世<lb/>
　　　不磨也客有貰酒江上而和之以歌曰三箭兮<lb/>
　　　天山壮士歸兮漢關一箭兮海帖左江右湖兮<lb/>
　　　按以萬堞占斗氣兮江之干泣鬼毋兮雷霆拔<lb/>
　　　山逐飛劍兮劍上天夢故國兮三千年<lb/>
　　　劉基錢王箭頭歌　鴟夷遺魄抝餘怒欲取吳<lb/>
　　　山入江去雷霆劈地水羣飛海門扶胥沒氛霧<lb/>
<pb n="KR2k0080_WYG_009-12b"/>
　　　英雄一怒天可回肯使赤子隨鮫鮐指揮五丁<lb/>
　　　發神弩鬼物辟易腥風開三百年來人事改濤<lb/>
　　　落沙平箭空在石梁飲羽未足誇蜀國三犀謾<lb/>
　　　欺紿近聞黄河水亂流青徐一半悲魚頭安得<lb/>
　　　壮士斡地軸為拯斯民塗炭憂<lb/>
　　同浦　神州古史考黄山浦東北為柳浦又東北<lb/>
　　為同浦鹽官海渡直指者也宋書孔覬傳吳喜使<lb/>
　　劉亮由鹽官海渡直指同浦是也<lb/>
<pb n="KR2k0080_WYG_009-13a"/>
　　黄山浦　神州古史考自富春而下則為漁浦又<lb/>
　　東北近錢唐古縣則為黄山浦當在黄山下亦名<lb/>
　　范浦宋書孔顗傳沈思仁等率軍向黄山浦即此<lb/>
　　也<lb/>
　　　詩<lb/>
　　　崔國輔宿范浦　日暗潮又落西陵渡暫停村<lb/>
　　　煙和海霧舟火亂江星路轉寒山逺塘連范浦<lb/>
　　　横鴟夷近何去空山臨滄溟<lb/>
<pb n="KR2k0080_WYG_009-13b"/>
　　靈隠浦　咸淳臨安志顧夷吾山川記云靈隐山<lb/>
　　自南徂東臨浙江一派謂之靈隠浦今資國院前<lb/>
　　是也亦曰靈隠步頭<lb/>
　　　詩<lb/>
　　　郭祥正靈隠浦　云何有靈隠深浦老蒹葮漁<lb/>
　　　父一舟泊却疑秋漢槎<lb/>
　　進龍浦　神州古史考黄山浦又東北俗稱進龍<lb/>
　　浦今沿江依龍山而入者也<lb/>
<pb n="KR2k0080_WYG_009-14a"/>
　　明珠浦　寰宇記錢塘有明珠浦通浙江生明珠<lb/>
　　白石浦　咸淳臨安志在仁和縣臨江鄉宋史禮<lb/>
　　志乾道二年十一月幸候潮門外教塲次幸白石<lb/>
　　教塲二十四日幸候潮門外大教塲進早膳次幸<lb/>
　　白石教塲閱兵三衙導駕詣白石皇帝登臺諸軍<lb/>
　　皆三呼萬嵗<lb/>
　　　　<hi>臣</hi>謹案南宋教塲之在城東者曰選鋒步軍<lb/>
　　　　教塲在東青門外曰右軍馬步軍教塲在茶<lb/>
<pb n="KR2k0080_WYG_009-14b"/>
　　　　槽巡檢司北以上二教塲皆與臨江鄉相近<lb/>
　　　　所謂白石教塲者未知孰是<lb/>
　　鮮船渡浦　湯村浦　咸淳臨安志並在仁和縣<lb/>
　　臨江鄉成化杭州府志今陷于海沙漲而浦無蹟<lb/>
　　矣<lb/>
　　百尺浦　咸淳臨安志在鹽官縣西四十里輿地<lb/>
　　志云越王起百尺樓于浦上望海因以為名今廢<lb/>
　　神州古史考吳越舊有百尺凟越絶書柴辟亭到<lb/>
<pb n="KR2k0080_WYG_009-15a"/>
　　語兒就李吳侵以為戰地百尺凟奏江吳以達糧<lb/>
　　即越王百尺樓是也<lb/>
　　黄灣浦　成化杭州府志海寧縣東六十里海寧<lb/>
　　縣志圖經有黄灣閘<lb/>
　　　詩<lb/>
　　　楊濬寓黄灣　望望人烟市行商日滿塗四邊<lb/>
　　　山勢合渾似蜀川圖<lb/>
　　　楊璿題浦上　舊日寒潮浦如今但有名人煙<lb/>
<pb n="KR2k0080_WYG_009-15b"/>
　　　一帯盡古岸酒旗横　市浦樓船滿南商上落頻<lb/>
　　　晨昏二潮水衣食一方人<lb/>
　　石浦　南齊書祥瑞志永明九年鹽官縣石浦有<lb/>
　　海魚乘潮來水退不得去長三十餘丈黒色無鱗<lb/>
　　有聲如牛人呼為海燕取肉食之<lb/>
　　　　<hi>臣</hi>謹案神州古史考云今硤石疑即舊石浦<lb/>
　　　　此言未有確據<lb/>
　　浣沙潭　咸淳臨安志在仁和縣臨江鄉成化杭<lb/>
<pb n="KR2k0080_WYG_009-16a"/>
　　州府志在慶春門外<lb/>
　　洋缺潭　咸淳臨安志在仁和縣艮山門外臨江<lb/>
　　鄉成化杭州府志在城外十里<lb/>
　　浙江渡　杭州圖經在候潮門外對西興<lb/>
　　龍山渡　咸淳臨安志在六和塔對漁浦<lb/>
　　渡船頭　咸淳臨安志在通江橋北<lb/>
　　魚山渡　咸淳臨安志在大朱橋鹽場兩岸相望<lb/>
　　不逺潮勢至此巳殺浙東士夫憚于渡漁浦者多<lb/>
<pb n="KR2k0080_WYG_009-16b"/>
　　由此<lb/>
　　宋外海塘界　咸淳臨安志在仁和縣東去縣一<lb/>
　　十四里<lb/>
　　菜市塘　成化杭州府志在菜市門外三里咸淳<lb/>
　　臨安志菜市塘有省倉中界<lb/>
　　謝家塘　咸淳臨安志在菜市門外去城三里成<lb/>
　　化杭州府志菜市門外一里<lb/>
　　月塘　咸淳臨安志在艮山門外嘉定間潮水衝<lb/>
<pb n="KR2k0080_WYG_009-17a"/>
　　决不存今復漲沙就築為塘地宜瓜有周姓者擅<lb/>
　　其利土人呼為月塘周家算筒瓜仁和縣志其塘<lb/>
　　圓旋如月故名<lb/>
　　沙河塘　咸淳臨安志唐書地理志在錢塘縣舊<lb/>
　　治之南五里潮水衝擊錢塘江岸奔逸入城勢莫<lb/>
　　能禦咸通三年刺史崔彦曽開三沙河以决之曰<lb/>
　　外沙中沙裏沙政和元年郡守張閣標識其處近<lb/>
　　南有壩頭成化杭州府志今遺跡俱無存者蘇詩<lb/>
<pb n="KR2k0080_WYG_009-17b"/>
　　自注錢唐吉祥寺牡丹花為第一壬子清明賞㑹<lb/>
　　最盛夜歸沙河塘上觀者如山<lb/>
　　徽州塘　神州古史考今江干居民甚衆臨江有<lb/>
　　蜿蜒大道謂之江塘其地多歙州大姓所居俗稱<lb/>
　　徽州塘髙可一二丈袤十餘丈前為錢塘江後為<lb/>
　　龍山河中間石砌昂起南北深坎自前達後登樓<lb/>
　　設板平歩而入<lb/>
　　走馬塘　咸淳臨安志在艮山門外地平坦可走<lb/>
<pb n="KR2k0080_WYG_009-18a"/>
　　馬故名舊多栽花柳號城東新路<lb/>
　　觀音井　咸淳臨安志在菜市門外湯鎮路上有<lb/>
　　亭成化杭州府志在城東慶春門外<lb/>
　　禪師井　成化杭州府志在海寧縣西南四十五<lb/>
　　里禪機山<lb/>
　　雪峯泉　咸淳臨安志在鹽官縣東南五里壽聖<lb/>
　　院海寧縣志唐雪峯義存祥禪師參鹽官結廬於<lb/>
　　此手鑿一井大旱不竭井中時聞風濤之聲元延<lb/>
<pb n="KR2k0080_WYG_009-18b"/>
　　祐間盪入海<lb/>
　　　詩<lb/>
　　　張至龍送鏡山僧遊雪峯海風迎杖錫半是水<lb/>
　　　為程故國徃來熟空門宿食清舊房雲借住早<lb/>
　　　路月同行象骨最髙處師今履似平<lb/>
　　鐵井欄　咸淳臨安志砂井在六和塔寺之南上<lb/>
　　有鐵井欄明一統志昔有蛟龍自井而出攻損江<lb/>
　　岸錢氏鑄鐵井欄以鎮之刻八卦於上以象八方<lb/>
<pb n="KR2k0080_WYG_009-19a"/>
　　宋運河<hi>一名貼沙河</hi>　咸淳臨安志南自跨浦橋北自<lb/>
　　渾水閘蕭公橋清水閘衆恵橋欏朩橋朱家橋轉<lb/>
　　西由保安水門入城土人呼城外河曰貼沙河一<lb/>
　　名裏沙河成化杭州府志一名裏河自候潮水門<lb/>
　　至跨浦閘舊有河道計七里長七百三十一丈由<lb/>
　　候潮門之南過欏朩橋普濟嘉㑹等橋置清水閘<lb/>
　　又南過蕭公橋置渾水閘又南至跨浦橋下置閘<lb/>
　　頗狹元延祐三年丞相托克托嘗浚治之明洪武五<lb/>
<pb n="KR2k0080_WYG_009-19b"/>
　　年行省㕘政徐本李質同都指揮使徐司馬以軍<lb/>
　　艦難于達江始議開河增閘河横闊一丈閘亦髙<lb/>
　　廣於舊不詳何時閘改為壩今惟壩無官止小船<lb/>
　　經行大船不由矣父老云候潮門内諸家橋轉西<lb/>
　　又有保安閘至保安水門入城保安水門舊通候<lb/>
　　潮水門此閘久廢<lb/>
　　　文<lb/>
　　　顧璘復修貼沙河記惟杭古有貼沙河久堙淤<lb/>
<pb n="KR2k0080_WYG_009-20a"/>
　　　不治嘉靖庚寅工部新安汪君來蒞𣙜事政若<lb/>
　　　水流人心孚洽請興河之役汪君曰河利商且<lb/>
　　　以利民固便道也然政在水利憲伯蔡君我不<lb/>
　　　敢専民乃請之蔡君議相協合乃命仁和錢唐<lb/>
　　　二縣丞薄岳溥曹官董其役刻日鳩工疏其湮<lb/>
　　　淤歸其侵軼水由故道隄岸梁壩悉復舊跡不<lb/>
　　　三月告成筏行無留人乃大悅乃礱石記工請<lb/>
　　　記於東橋子東橋子曰予沗司民事於茲土弗<lb/>
<pb n="KR2k0080_WYG_009-20b"/>
　　　獲興利而愛成二君又敢泯其嘉績不以告諸<lb/>
　　　後按咸淳志杭有二河一名裏沙一名外沙裏<lb/>
　　　沙即貼沙河也故都㑹孔道方二河並通行者<lb/>
　　　猶以阻患自貼沙河塞舟筏集於一河櫛比鱗<lb/>
　　　次至壅閡莫進跬歩千里浹旬弗達商民交病<lb/>
　　　獻議者或欲中分水道以限舟筏使不相阻竟<lb/>
　　　干礙莫行竊稽周官凡川梁陂池咸有命吏因<lb/>
　　　時程功莫有廢圮故適國者見道路弗治覘其<lb/>
<pb n="KR2k0080_WYG_009-21a"/>
　　　政亂其所由重逺矣乃後世急簿書征斂而民<lb/>
　　　務是緩抑獨何哉今二君于是役也虚己以順<lb/>
　　　民因奮以成績同公以濟事揆物以協情且工<lb/>
　　　費取之商民不知擾經區總之吏商不告勞一<lb/>
　　　舉而衆美集焉廣之人人垂之世世斯政之良<lb/>
　　　也烏可以不紀君名大受婺源縣人蔡君名時<lb/>
　　　新昌縣人皆以進士起家在浙多善政因系之<lb/>
　　　石後俾來者知其世焉<lb/>
<pb n="KR2k0080_WYG_009-21b"/>
　　　汪大受重開貼沙河記惟杭之關南有河焉為<lb/>
　　　城諸河咽喉延十餘里而隘甚舟筏鱗櫛以集<lb/>
　　　惟筏行最遲為舟礙舟奮勇爭先毒手相摶持<lb/>
　　　愬𣙜司無寧日時或商筏競逐時利塞河而進<lb/>
　　　隻舟弗容咫尺在望若踰千里竟浹旬弗達民<lb/>
　　　苦之商亦病焉嵗庚寅之四月既望予銜命蒞<lb/>
　　　杭𣙜事至旬餘日悉其弊思以疏之弗得計一<lb/>
　　　日間道濱江之地見有黯黯汙渠若可遡而尋<lb/>
<pb n="KR2k0080_WYG_009-22a"/>
　　　者問諸故老曰茲古貼沙河也孰闢而堙世逺<lb/>
　　　弗聞民且為業梵宇侵之其終迷失予曰嘻弗<lb/>
　　　容啟爭若不足也棄而荒渠若有餘也孰若通<lb/>
　　　其餘以補不足使商民異趨以永無爭哉明日<lb/>
　　　集商于庭告之曰爾儕挾筏以趨利舟人亦惟<lb/>
　　　利之趨筏顧阨舟為患固弗利于人致搆訟擾<lb/>
　　　于官滯于𣙜又奚有利於己惟茲貼河故也吾<lb/>
　　　欲濬之以通爾筏使舟人以寧茲兩利計也顧<lb/>
<pb n="KR2k0080_WYG_009-22b"/>
　　　財力無從出民困弗欲有所干惟集商鳩金為<lb/>
　　　資我為之主擇人以司之與共成此功将何如<lb/>
　　　僉應曰諾余遂與水利憲伯南石蔡公時議之<lb/>
　　　既克協復謀諸總鎮憲巡暨藩臬諸公皆樂賛<lb/>
　　　成乃復令商曰濬河之役興不踰時而商所出<lb/>
　　　金數其各視朩數多寡傭值是資宜備于預越<lb/>
　　　旬日二百餘金以具就命商程本詳王恭曺文<lb/>
　　　修胡文祐籍掌之又募徒告之曰若受直以上<lb/>
<pb n="KR2k0080_WYG_009-23a"/>
　　　丈尺計勤怠吾弗稽也其各度為力分土以授<lb/>
　　　皆如約迺諏吉舉工命錢塘縣丞岳溥仁和縣<lb/>
　　　簿曹官董之予則間日以視相度其宜闢土為<lb/>
　　　渠疏淺為深引曲為直削亷角壮隄岸平流趾<lb/>
　　　慮罔有遺舊跡為傍民侵軼予相地量畫淺深<lb/>
　　　偶與相值人咸訝謂神啟之自九月八日始事<lb/>
　　　至十二月望日訖工暘雨時若人免塗泥事不<lb/>
　　　廢弛天實與助焉首江陽寺終絡家跳計七百<lb/>
<pb n="KR2k0080_WYG_009-23b"/>
　　　八十有四丈而遥兩岸相去計三丈至五丈有<lb/>
　　　竒而廣為工人以日計者凡一萬五千有竒為<lb/>
　　　費金以兩計者凡四百有竒為橋四以利民渉<lb/>
　　　易𣙜關移公若以便從事規制以備筏可大行<lb/>
　　　視前河益利商盡悅之舟人樂其無壅予乃卜<lb/>
　　　日報成事焉引睇河上見其流之吞地中接天<lb/>
　　　末蜿蜒而北以西與大江並遊遂輾然曰美哉<lb/>
　　　百年湮塞倐開一旦茲商民幸哉𣙜司之設迨<lb/>
<pb n="KR2k0080_WYG_009-24a"/>
　　　今六十餘年先予而蒞司事者與嵗俱易其目<lb/>
　　　擊心疚夙懷茲議而竟莫行無他阻于忌懷于<lb/>
　　　私故也今予一舉而南石議協諸公贊成丞簿<lb/>
　　　樂趨無他其利我商民之心猶一人也實萬世<lb/>
　　　所當共知也倡議之初商人曹文修葉叔霖吳<lb/>
　　　正之贊之尤力而杭民以館商聽役于𣙜若徐<lb/>
　　　良徐江王鼇何璽輩咸來見事而璽之度置有<lb/>
　　　方為勞實多皆不可以遂冺因併及之且列商<lb/>
<pb n="KR2k0080_WYG_009-24b"/>
　　　姓名與所出之金於碑隂以告之世世俾咸知<lb/>
　　　所自云<lb/>
　　宋湯村運鹽河　蘇軾嘗于雨中督役開湯村運<lb/>
　　鹽河咸淳臨安志雨中督役詩因是時盧秉提舉<lb/>
　　鹽事擘劃開運河差夫千餘人軾於大雨中部役<lb/>
　　其河只為般鹽既非農事而役農民秋田未了有<lb/>
　　妨農事又其河中間有涌沙數里意言開得不便<lb/>
　　自嘆泥雨勞苦羡司馬長卿居官而不任事又愧<lb/>
<pb n="KR2k0080_WYG_009-25a"/>
　　陶淵明不早棄官歸去也農事未休而役千餘人<lb/>
　　故云鹽事星火急誰能恤農耕又言百姓巳勞苦<lb/>
　　不意天雨又助官政勞民轉致百姓疲弊役人<lb/>
　　在泥水中辛苦無異鴨與猪又言某亦在泥中與<lb/>
　　牛羊爭路而行若歸田豈至于此哉故云寄語故山<lb/>
　　友斷不可厭藜羮而思仕宦以譏開運鹽河不當<lb/>
　　又妨農事也<lb/>
　　　詩<lb/>
<pb n="KR2k0080_WYG_009-25b"/>
　　　蘇軾湯村開運鹽河雨中督役　居官不任事<lb/>
　　　蕭散羡長卿胡不歸去來滯留愧淵明鹽事星<lb/>
　　　火急誰能恤農耕鼕鼕曉鼓動萬指羅溝坑天<lb/>
　　　雨助官政泫然淋衣纓人如鴨與猪投泥相濺<lb/>
　　　驚下馬荒隄上四顧但湖泓線路不容足又與<lb/>
　　　牛羊爭歸田雖賤辱豈失泥中行寄語故山友<lb/>
　　　慎毋厭藜羮<lb/>
　　　蘇軾鹽官部役戲呈同事兼寄述古　新月照<lb/>
<pb n="KR2k0080_WYG_009-26a"/>
　　　水水欲冰夜霜穿屋衣生稜野廬半與牛羊共<lb/>
　　　曉鼓却隨鴉鵲興夜來履破裘穿縫紅頰曲眉<lb/>
　　　應入夢千夫在野口如林豈不懐歸畏嘲弄我<lb/>
　　　州賢将知人勞已釀白酒買豚羔耐寒努力歸<lb/>
　　　不逺兩脚凍硬公須軟<lb/>
　　　蘇轍和子瞻開湯村運鹽河雨中督役　興事<lb/>
　　　常苦易成事常苦難不督雨中役安知民力殫<lb/>
　　　年來上功勲智者爭雕鑽山河不自保疏鑿非<lb/>
<pb n="KR2k0080_WYG_009-26b"/>
　　　一端譏訶西門豹仁智未得完方以勇自許未<lb/>
　　　䘏衆口歎天心憫劬勞雨涕為汍瀾不知泥滓<lb/>
　　　中更益手足寒誰謂邑中黔鞭箠亦不寛王事<lb/>
　　　未可回后土何由乾<lb/>
　　宋石門河　蘇詩施注浙江潮自海門東來勢如<lb/>
　　雷霆而浮山峙于江中與漁浦諸山犬牙相錯洄<lb/>
　　洑激射嵗敗公私船不可勝計前知信州侯臨葬<lb/>
　　親杭之南蕩徃來相視地形反復講求建議自浙<lb/>
<pb n="KR2k0080_WYG_009-27a"/>
　　江上流地名石門並山而東鑿為運河引浙江及<lb/>
　　谿谷諸水二十二里以達于江又並江為岸凡八<lb/>
　　里以達于龍山之大慈浦自浦北折抵小嶺鑿嶺<lb/>
　　六十五丈以達于古河浚古河四里以達于龍山<lb/>
　　運河以避浮山之嶮人皆以為便時公與前轉運<lb/>
　　使葉溫叟轉運判官張璹同徃按視如臨言遂奏<lb/>
　　疏以聞乞令三省看詳支賜錢物委臨監督而公<lb/>
　　以是月召還役竟不成<lb/>
<pb n="KR2k0080_WYG_009-27b"/>
　　　詩<lb/>
　　　蘇軾與葉淳老侯敦夫張秉道同相視新河秉<lb/>
　　　道有詩次韻二首　君不見元帥府前羅萬㦸<lb/>
　　　濤頭未順千弩射至今鳯凰山下路長借一箭<lb/>
　　　開兩翼我鑿西湖還舊觀一眼已盡西南碧又<lb/>
　　　将回奪浮山險千艘夜下無南北坐陳三策本<lb/>
　　　人謀惟留一諾待我畫老病思歸真暫寓功名<lb/>
　　　如幻終何得從來自笑畫蛇足此事何殊食雞<lb/>
<pb n="KR2k0080_WYG_009-28a"/>
　　　助憐君嗜好更迂闊得我新詩喜折屐江湖麤<lb/>
　　　了我竟歸餘事後來當潤色一菴閒卧洞霄宫<lb/>
　　　井有丹沙水長赤　荆溪父老愁三害下斬長<lb/>
　　　蛟本無賴平生倔强韓退之文字猶為鱷魚戒<lb/>
　　　石門之役萬金耳首䑕不為吾已隘江湖開塞<lb/>
　　　古有數兩鵠飛來告成壞勸農使者非常人一<lb/>
　　　言已破黎民駭上饒使君更超軼坐聣浮山如<lb/>
　　　累塊髯張乃我結襪生詩酒淋漓出狂怪我作<lb/>
<pb n="KR2k0080_WYG_009-28b"/>
　　　水衡君作丞他日歸朝同此拜<lb/>
　　外沙河　咸淳臨安志南自竹車門北去繞城東<lb/>
　　過紅亭稅務前螺螄橋與殿前司前軍寨内河相<lb/>
　　合轉西至游奕寨前軍寨橋至無星橋與壩子橋<lb/>
　　河相合入艮山河沿城泛洋湖水轉北至德勝橋<lb/>
　　與運河相合舊志作外河城外既有裏沙河則此<lb/>
　　河為外沙河明矣今有外沙巡檢司成化杭州府<lb/>
　　志南自永昌門北遶城東過永昌壩螺螄橋東至<lb/>
<pb n="KR2k0080_WYG_009-29a"/>
　　菜湖橋北達慶春門外河相合沿城轉西至無星<lb/>
　　橋㑹安壩下艮山河西入泛洋湖轉北至德勝壩<lb/>
　　橋東與上塘運河水合<lb/>
　　　詩<lb/>
　　　厲鶚十二月十七日雪後沙河寫望　野橋俯<lb/>
　　　川光㣲曛隠疎朩餘雪連半隂遥山自相屬逶<lb/>
　　　迤入城隅寒色翳空玉離離被沙草厯厯明村<lb/>
　　　屋應有林棲子殘編時映竹烟水抱一灣皓然<lb/>
<pb n="KR2k0080_WYG_009-29b"/>
　　　行徑獨<hi>明初馬仲正卜築於此名一灣烟水止菴祥公詩占得沙河水一灣此身能與</hi>
　　　<hi>狎鷗閒</hi>罛閒魚不上槽鳴酒初熟毋憂世士知清<lb/>
　　　境非所逐<lb/>
　　　厲鶚二月二十九日同耕民閒歩東郊晚眺沙<lb/>
　　　河二首　雨多常禁足及此出郊看風力暄猶<lb/>
　　　勁天容霽始寬波神青櫟廟田祖白茅壇詎學<lb/>
　　　懷甎俗班春話好官　村舍留人眼魚梁枕水<lb/>
　　　低林長共澄映雲細得端倪山影鳴榔逺蘆根<lb/>
<pb n="KR2k0080_WYG_009-30a"/>
　　　下栫齊閒心分物色坐待日平西<lb/>
　　前沙河　咸淳臨安志在菜市門外太平橋外沙<lb/>
　　河河北水陸寺前入港可通湯鎮赭山仁和鹽場<lb/>
　　東南接外沙北達後沙河蘇文忠公嘗于此開湯<lb/>
　　村運鹽河有雨中督役詩<lb/>
　　　　<hi>臣</hi>謹案郡邑志乘皆以前沙河為即東坡所<lb/>
　　　　開之運鹽河不知舊志既曰東南接外沙河<lb/>
　　　　北達後沙河矣又曰嘗于此開運鹽河則新<lb/>
<pb n="KR2k0080_WYG_009-30b"/>
　　　　開運鹽河當在湯村非即前沙河明甚或者<lb/>
　　　　即通湯鎮赭山之港更為疏濬耳<lb/>
　　後沙河　咸淳臨安志在艮山門外壩子橋北成<lb/>
　　化杭州府志其南接城内運河北達蔡官人塘河<lb/>
　　龍山河　成化杭州府志自鳯山水門直至龍山<lb/>
　　閘舊有河計十二里長一千一百五十一丈置閘<lb/>
　　以限潮水宋以逼内雖有河道不通嵗久湮塞元<lb/>
　　至大元年江浙令史棐堅言其修改之便延祐三<lb/>
<pb n="KR2k0080_WYG_009-31a"/>
　　年行省丞相托克托命民浚河長九里三百六十二<lb/>
　　歩造石橋八立上下二閘僅四十日畢工至正六<lb/>
　　年其子達識帖睦邇來為平章復疏之舟楫雖通<lb/>
　　而未達江也明洪武七年參政徐本李質都指揮<lb/>
　　使徐司馬以河道窄隘軍艦髙大難于出江拓廣<lb/>
　　一十丈浚深二尺仍置閘以限潮水至是舟楫出<lb/>
　　江始便今以河髙江低改閘為壩<lb/>
　　范蠡塘河　成化杭州府志在縣西二十五里<hi>邑志</hi>
<pb n="KR2k0080_WYG_009-31b"/>
　　<hi>作三十五里</hi>海寧縣志故老云昔越王進西施于吳嘗<lb/>
　　取道于此見舊圖經後海坍不存<lb/>
　　棗林河　海寧縣志城西南七十里赭蜀二山之<lb/>
　　傍河曰棗林產鹽官棗處也商舫輻輳貨財坌集<lb/>
　　故市名象光有湯鎮稅課局今俱沒于海<lb/>
　　赭山港　成化杭州府志海寧縣西四十五里天<lb/>
　　門港禇家壩港馬牧港渾水港赭山港皆上塘運<lb/>
　　河之支水南抵海塘岸<lb/>
<pb n="KR2k0080_WYG_009-32a"/>
　　淡塘河　海寧縣志在縣西北二百歩東抵縣城<lb/>
　　壕北通運塘河咸淳臨安志嘉定間邑南海沙坍<lb/>
　　築隄以障潮水自市西至秧田廟約長六七里其<lb/>
　　河尚存由秧田廟而南轉西泥沙湮塞舟楫不通<lb/>
　　惟舊橋故通略可識章瑋童兒塔記直縣之西有<lb/>
　　水曰淡塘其派自錢源來惜乎來脉雖逺而源流<lb/>
　　不深徃魏伯恂宰邑邑人張少良謀浚不果若果<lb/>
　　浚之與市河相通為合縣無疆之福<lb/>
<pb n="KR2k0080_WYG_009-32b"/>
　　六十里塘河　成化杭州府志在海寧縣東至黄<lb/>
　　灣長六十里海寧縣志地勢東髙西下其支港則<lb/>
　　北流自薛家壩而東積漸淤塞邑令秦嘉系疏導<lb/>
　　之楊副使奏議云西湖之水直抵縣治達黄灣下<lb/>
　　減水門是通鹽艘資灌溉開通加濬百世利之<lb/>
　　　　<hi>臣</hi>謹案六十里塘河今現存自鎮海塔之東<lb/>
　　　　北至福寧宫之西北土石塘之間有河一道<lb/>
　　　　土人呼為六十里塘河<lb/>
<pb n="KR2k0080_WYG_009-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_009-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻九<lb/>
</p>
<p>
</p>
  </div>
<div>
<head>海塘錄卷十</head> <lb/>
    <p>
<pb n="KR2k0080_WYG_010-1a"/>
欽定四庫全書<lb/>
　海塘錄卷十<lb/>
　　　　　　　　　　　内閣中書翟均亷撰<lb/>
　古蹟二<lb/>
　　石湖　咸淳臨安志在仁和縣定山南鄉<lb/>
　　臨平湖　咸淳臨安志輿地廣記云臨平湖在仁<lb/>
　　和縣祥符志云在縣東長樂鄉周迴十里湖中有<lb/>
　　白龍潭吳志赤烏二年寳鼎見因呼為鼎湖水經<lb/>
<pb n="KR2k0080_WYG_010-1b"/>
　　注浙江又東合臨平湖是湖開天下平孫皓天璽<lb/>
　　元年吳郡上言臨平湖自漢末穢塞今更開通又<lb/>
　　于湖邊得石函函中有小石青白色長四寸廣二<lb/>
　　寸刻作皇帝字于是改天册為天璽元年孫盛以<lb/>
　　為元皇中興之符徵五湖之石瑞也湖水上通浦<lb/>
　　陽下注浙江名曰東江行旅所從以出浙江也隋<lb/>
　　書地理志餘杭郡錢唐縣有臨平湖晉書五行志<lb/>
　　安帝元興二年臨平湖水赤仁和縣志臨平湖一<lb/>
<pb n="KR2k0080_WYG_010-2a"/>
　　名鼎湖又名石函湖以在郡城東北與西湖對亦<lb/>
　　名東湖又名東江介于仁和海寜之間湖廣三十<lb/>
　　畝唐白居易嘗議蓄洩以溉田蓋唐宋以來湖水<lb/>
　　直至山下南宋遂為運道今久塞人家多占為桑<lb/>
　　田魚池而湖亦不通運道矣海寧縣志在縣西五<lb/>
　　十里去臨平鎮西南八里湖東西計八里一百歩<lb/>
　　南北九里二百歩深七尺逺映臯亭黄鶴諸峰與<lb/>
　　大海相界一名東湖梁龍德二年錢氏析錢塘鹽<lb/>
<pb n="KR2k0080_WYG_010-2b"/>
　　官置錢江宋太平興國四年改錢江為仁和此湖<lb/>
　　半屬仁和矣後因潮決巗門汪埠浮沙壅塞小旱<lb/>
　　輒涸神州古史考鹽官海渡由臨平湖上通錢塘<lb/>
　　浙江直指同浦趨永興西陵秦漢以來江水故通<lb/>
　　自臨平湖塞遂不可考宋書孔覬傳云吳喜使劉<lb/>
　　亮由鹽官海渡直指同浦趨永興西陵諸軍潰散<lb/>
　　斬庾業等<hi>詳見柳浦</hi>按吳喜諸軍悉皆舟師漁浦黄山<lb/>
　　浦柳浦同浦並在錢唐此鹽官海渡直指同浦趨<lb/>
<pb n="KR2k0080_WYG_010-3a"/>
　　永興西陵即水經注臨平湖水上通浦陽是也<lb/>
　　　詩<lb/>
　　　權德輿臨平湖夜泛　素彩皓通津孤舟入清<lb/>
　　　曠已愛隔簾看還宜捲簾望隔簾當此時惆悵<lb/>
　　　思君君不知<lb/>
　　　張祐過臨平湖　三月平湖草欲齊緑楊分映<lb/>
　　　入長隄田家起處烏狵吠酒客醒時謝豹啼山<lb/>
　　　檻正當蓮葉渚水堘新築稻秧畦人間謾說多<lb/>
<pb n="KR2k0080_WYG_010-3b"/>
　　　岐路咫尺神仙路欲迷<lb/>
　　　皇甫冉臨平道贈同舟人　逺山誰辨江南北<lb/>
　　　長路空隨樹淺深流蕩飄颻此何極唯應行客<lb/>
　　　共知心<lb/>
　　　顧况臨平湖　采藕平湖上藕泥封藕節船影<lb/>
　　　入荷香莫嫌蓮柄折<lb/>
　　　楊萬里泊舟臨平　前窻向市下却簾後窻臨<lb/>
　　　水開却門岸頭楊栁報春動溪底雲天隨浪翻<lb/>
<pb n="KR2k0080_WYG_010-4a"/>
　　　隔溪數間黄草屋繞屋千竿翠瓊竹三老鳴鉦<lb/>
　　　艤拖樓今宵又向臨平宿<lb/>
　　　楊萬里過臨平蓮蕩四首　蓮蕩層層鏡樣方<lb/>
　　　春來嫩玉斬新黄角頭一一張蘆箔不遣魚蝦<lb/>
　　　過别塘　蓮蕩中央劣露沙上頭更着野人家<lb/>
　　　籬邊隨處挿垂柳簷下小船縈釣車　朝來採<lb/>
　　　蓮夕來漁水種菱荷岸種蘆寒浪落時分作蕩<lb/>
　　　新流漲後合成湖　人家星散水中央十里芹<lb/>
<pb n="KR2k0080_WYG_010-4b"/>
　　　羮菰飯香想得薫風端午後荷花世界柳絲鄉<lb/>
　　　蘇軾雪後至臨平與柳子玉同至僧舍見陳尉<lb/>
　　　列　落㠶古戍下積雪髙如丘强邀詩老出疎<lb/>
　　　髯散颼飀僧房有宿火手足漸和柔靜士素寡<lb/>
　　　言相對自忘憂銅爐擢烟穟石鼎浮霜漚我行<lb/>
　　　雖有程坐穏且復留大哉天地間此生得浮遊<lb/>
　　　蘇軾舟過臨平次韻　餘杭門外葉飛秋尚記<lb/>
　　　居人挽去舟一别臨平山下路五年雲夢澤南<lb/>
<pb n="KR2k0080_WYG_010-5a"/>
　　　州凄凉楚地緣吾發邂逅秦淮為子留寄謝西<lb/>
　　　湖舊風月故應詩許夢中遊<lb/>
　　　釋道潛經臨平作　風蒲獵獵弄輕柔欲立蜻<lb/>
　　　蜓不自由五月臨平山下路藕花無數滿汀洲<lb/>
　　　薩都拉過臨平　昔人五月臨平路汀洲藕花<lb/>
　　　滿無數比來三月過臨平雪白楊花捲波去楊<lb/>
　　　花捲盡藕花開今人古人俱到來欲向山隂尋<lb/>
　　　賀老酒船到處且徘徊<lb/>
<pb n="KR2k0080_WYG_010-5b"/>
　　　髙翥過臨平　征帆一似白鷗輕起揭船篷看<lb/>
　　　曉晴梅子著花雪壓岸自披風㡌過臨平<lb/>
　　　張昱臨平湖　船過臨平欲住難藕花紅白水<lb/>
　　　雲間只應一霎溟濛雨不得分明看好山<lb/>
　　龍溪　在橋司東土備塘北俗名天開河即古臨<lb/>
　　平湖也<lb/>
　　月湖　成化杭州府志在海寧縣西南四十五里<lb/>
　　赭山西側周一百八十丈深五丈海寧縣志其形<lb/>
<pb n="KR2k0080_WYG_010-6a"/>
　　如月故名今為海沙壅塞<lb/>
　　宋長安堰　咸淳臨安志在鹽官縣西北二十五<lb/>
　　里即舊義亭埭海寜縣志一名長安見陸放翁入<lb/>
　　蜀記今在長安鎮<lb/>
　　　詩<lb/>
　　　葉紹翁發長安堰　秋老蟲聲切晨興草氣香<lb/>
　　　買<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>依綠樹出水淂青秧船聚知村近牛閒覺<lb/>
　　　晝長雙鳬蓮葉蕩無雨故生凉<lb/>
<pb n="KR2k0080_WYG_010-6b"/>
　　長安新堰<hi>即長安壩</hi>　成化杭州府志在長安鎮乃南<lb/>
　　北要衝之地舊有堰車上下船官使不便而商舟<lb/>
　　多留者元至正七年松江韓日升李克復捐己財<lb/>
　　買地置堰而於舊堰之西為壩車船州判官吕呼<lb/>
　　都喇爾董役有成堰旁居民周姓者亦以附近田<lb/>
　　三畝拓之由是堰益増廣至今兩為民便陳善海<lb/>
　　塘考寧邑地形最髙俗因指吳江塔巔與長安壩<lb/>
　　址相並有如海寧一决注之列郡如建瓴然<lb/>
<pb n="KR2k0080_WYG_010-7a"/>
　　　詩<lb/>
　　　謝肅過長安壩　海寧縣西來徃頻長安壩上<lb/>
　　　獨尋春東風桃李非無主歸燕樓臺不見人天<lb/>
　　　末去帆隨望逺雨餘芳草喚愁新故鄉門巷雲<lb/>
　　　山外越客相逢話是真<lb/>
　　長安三閘　海寧縣志在長安鎮自杭而東水勢<lb/>
　　走下稍旱則涸故置閘以節宣焉宋紹聖間提刑<lb/>
　　鮑累桫攞朩築之重設陡門二後毁于兵運使吳<lb/>
<pb n="KR2k0080_WYG_010-7b"/>
　　請易以石紹熈二年提舉張重修自下閘九十步<lb/>
　　至中閘又八十步至上閘舊有兩澳環築以隄上<lb/>
　　澳九十三畝下澳一百三十二畝水多則蓄于兩<lb/>
　　澳旱則瀉注于閘元閘廢兩澳為民所侵至正十<lb/>
　　年知州張光祖修三閘以柏朩為之上置銳環旱<lb/>
　　則閉潦則開<lb/>
　　朱橋　咸淳臨安志在范村萬厯錢塘縣志上諸<lb/>
　　橋一曰大朱橋萬厯二十四年釋袾宏修造江月<lb/>
<pb n="KR2k0080_WYG_010-8a"/>
　　松風集在定山北江船抵暮或避風俱泊橋下<lb/>
　　　詩<lb/>
　　　錢惟善朱梁夜泊　長虹下飲逆流渾雪色沙<lb/>
　　　寒石鬬喧晚飯鐘催隣驛寺宵漁燈映並山邨<lb/>
　　　月明欲解江雲語風急難招賈客魂忽憶楓橋<lb/>
　　　曾繫䌫一篷烟雨夢吳門<lb/>
　　髙橋　海寧縣志在黄灣市<lb/>
　　　詩<lb/>
<pb n="KR2k0080_WYG_010-8b"/>
　　　楊璿髙橋　突兀横前浦排風野墅舠夕陽虹<lb/>
　　　影動蹢落海門潮<lb/>
　　望海樓　杭州圖經東樓一名望海樓在舊治中<lb/>
　　和堂北太平寰宇記樓髙十八丈唐武德七年置<lb/>
　　乾道臨安志今廢咸淳臨安志東樓一名望潮樓<lb/>
　　　詩<lb/>
　　　白居易重題别東樓　東樓勝事我偏知氣象<lb/>
　　　多隨昏旦移湖巻衣裳白重叠山張屏障緑參<lb/>
<pb n="KR2k0080_WYG_010-9a"/>
　　　差海仙樓塔晴方出江女笙簫夜始吹春雨星<lb/>
　　　攢尋蟹火秋風霞颭弄濤旗<hi>餘杭每嵗八月迎濤弄水者悉樹旗</hi>
　　　<hi>幟焉</hi>宴宜雲髻新梳後曲愛霓裳未拍時太守三<lb/>
　　　年嘲不盡郡齋空作百篇詩<lb/>
　　　元稹和樂天重題别東樓　山容水態使君知<lb/>
　　　樓上從容萬状移日映文章霞細麗風吹鱗甲<lb/>
　　　浪參差鼓催潮户凌晨擊笛賽婆官徹夜吹喚<lb/>
　　　客潛揮逺紅袖賣爐髙挂小青旗賸鋪牀席春<lb/>
<pb n="KR2k0080_WYG_010-9b"/>
　　　眠處乍捲簾幃月上時光景無因将得去為郎<lb/>
　　　抄在和郎詩<lb/>
　　　蘇軾望海樓五絶　海上濤頭一線來樓前指<lb/>
　　　顧雪成堆從今潮上君湏上更看銀山二十回<lb/>
　　　　横風吹雨入樓斜壮觀應湏好句誇雨過潮<lb/>
　　　平江海碧電光時掣紫金蛇　青山斷處塔層<lb/>
　　　層隔岸人家喚欲譍江上秋風晚來急為傳鐘<lb/>
　　　鼓到西興　樓下誰家燒夜香玉笙哀怨弄初<lb/>
<pb n="KR2k0080_WYG_010-10a"/>
　　　涼臨風有客吟秋扇拜月無人見晚妝　沙河<lb/>
　　　燈火照山紅歌鼓喧呼笑語中為問少年心在<lb/>
　　　否角巾欹側髩如蓬<lb/>
　　　蘇軾八月十七復登望海樓自和前篇是日牓<lb/>
　　　出與試官兩<hi>一作五</hi>人復留五首　樓上烟雲怪<lb/>
　　　不來樓前飛紙落成堆非關文字湏重看卻被<lb/>
　　　江山未放回　眼昏燭暗細行斜考閱精强外<lb/>
　　　已誇明日失杯君莫笑早知安足不成蛇　亂<lb/>
<pb n="KR2k0080_WYG_010-10b"/>
　　　山遮曉擁千層睡美初涼撼不譍昨夜酒行君<lb/>
　　　屢歎定知歸夢到吳興　天台桂子為誰香倦<lb/>
　　　聽空階夜㸃涼賴有明朝看潮在萬人空巷鬬<lb/>
　　　新妝　秋花不見眼花紅身在孤舟兀兀中細<lb/>
　　　雨作寒知有意未教金菊出蒿蓬<lb/>
　　　蘇轍次韻子瞻登望海樓五絶　山色潮聲四<lb/>
　　　靣來城中金碧盡成堆不嫌門外嚴扃鎖終日<lb/>
　　　憑欄未擬回　湖色蒼蒼日向斜烟波萬状不<lb/>
<pb n="KR2k0080_WYG_010-11a"/>
　　　容誇畫船人去浮紅葉石徑僧歸躡白蛇　樓<lb/>
　　　觀爭髙不計層嗈嗈過鴈自相譍錢王舊業依<lb/>
　　　稀在歲久無人話廢興　荷葉初乾稻穗香驚<lb/>
　　　雷急雨送㣲涼晚晴稍放秋山色洗却濃妝作<lb/>
　　　淡妝　白酒傾漿膾斫紅晝遊未厭月明中樓<lb/>
　　　髙只辨聽歌吹不見遊人轉似蓬<lb/>
　　　楊維楨與客登望海樓作録寄玉山主人　蜑<lb/>
　　　子雨開江上臺江頭野老不勝哀蜃将樓閣空<lb/>
<pb n="KR2k0080_WYG_010-11b"/>
　　　中落鰌引旌旗月下來保障許誰為尹鐸事諧<lb/>
　　　無復問天開可憐歌舞舊城闕又是昆明幾劫<lb/>
　　　灰　嫋嫋秋風起洞庭銀州宫闕𣺌空青客星<lb/>
　　　石落江龍動神馬潮來海雨腥弱水無時通漢<lb/>
　　　使赭峯何事受秦刑逺人新到三韓國中土文<lb/>
　　　明聚五星<lb/>
　　疊雪樓　成化杭州府志武肅王於疊雪樓架强<lb/>
　　弩數百以射潮蘇詩自註吳越王嘗以弓弩射潮<lb/>
<pb n="KR2k0080_WYG_010-12a"/>
　　頭與海神戰自爾水不近城<lb/>
　　映江樓　西湖遊覧志宋時有亭扁曰烟雲魚鳥<lb/>
　　元至正庚寅重建扁曰瞰江正德元年改建層樓<lb/>
　　扁曰映江尚書屠滽為記<lb/>
　　　詩<lb/>
　　　趙與滂登浙江樓　兩岸共明月闌干霄漢間<lb/>
　　　風波浙江水砥柱海門山晝夜潮消長利名人<lb/>
　　　徃還不知沙上鷺玉立一身閒<lb/>
<pb n="KR2k0080_WYG_010-12b"/>
　　　李贊登映江樓　形勝東南屬此樓薇垣公暇<lb/>
　　　喜重遊座中山色浮江表午後潮聲自海頭滕<lb/>
　　　閣雅宜王勃記岳陽誰並仲淹憂清時未許躭<lb/>
　　　行樂兩浙蒼生望澤流<lb/>
　　　吳國倫八月十八日映江樓望潮　映江樓望<lb/>
　　　浙江潮八月長風海若驕萬馬蹴蹄驚地軸千<lb/>
　　　鯨噴沫撼星杓天連巨浸疑相盪雷捲重山忽<lb/>
　　　自消却怪賈㠶空際落翩如六翮下扶摇<lb/>
<pb n="KR2k0080_WYG_010-13a"/>
　　　吳一鵬映江樓　大江相映有層樓秋爽登樓<lb/>
　　　是勝遊烟水直應通海口雪山那復見潮頭六<lb/>
　　　橋自覓蘇公迹兩地誰忘范老憂留得玉堂揮<lb/>
　　　翰手品題聊藉舊風流<lb/>
　　百尺樓　咸淳臨安志越王起百尺樓以望海因<lb/>
　　名其浦曰百尺浦今廢<lb/>
　　　詩<lb/>
　　　趙抃次韻即事見懷　鑑水寛閒稱越國河塘<lb/>
<pb n="KR2k0080_WYG_010-13b"/>
　　　繁劇是杭州蓬山君繼元丞相竹馬予慚郭細<lb/>
　　　侯郡邑豐穰真可喜人家飽煖更何憂西陵隔<lb/>
　　　岸無多逺數上臨江百尺樓<lb/>
　　　葛惠保過百尺樓遺址　百尺浦遥樓百尺當<lb/>
　　　年霸業何赫赫海色空濛望不窮晴輝一片烟<lb/>
　　　濤白吳山越水自春秋無限風光日夜浮髙樓<lb/>
　　　遺跡空荒草惟有沙禽送急流<lb/>
　　　沈廣焞百尺樓懷古二首　縹緲層樓湧碧空<lb/>
<pb n="KR2k0080_WYG_010-14a"/>
　　　欄杆小倚暮烟中霸圖曾記千秋永藩鎮空傳<lb/>
　　　一代雄海近銀濤衝繡户山低璧月上雕櫳即<lb/>
　　　今雨露春來好濃艷林花分外紅　朱䦨碧檻<lb/>
　　　昔登遊萬頃鯨波一望収鮫室霧昏吞嶼没海<lb/>
　　　門潮激蹴天浮孤軍誰枕金戈卧古戍猶吹畫<lb/>
　　　角愁回首雄圖成徃事夕陽鴉陣下危樓<lb/>
　　　范驤百尺樓　江籬半緑越王浦夜月初生伍<lb/>
　　　相潮借得鄰翁半畝地好驅黄犢種春苗<lb/>
<pb n="KR2k0080_WYG_010-14b"/>
　　海山一覧樓　硤川志在審山觀海峯絶頂海寜<lb/>
　　縣志宋安化郡王王沆建今廢沆號慕京邑人呼<lb/>
　　其樓曰慕京嘗延辛次膺劉光祖訓子于此<lb/>
　　　詩<lb/>
　　　朱尚海山一覧樓　風翻巨浪千尋碧雨沐羣<lb/>
　　　峯萬仞秋凍氣逼人來枕簟晴雲飛影傍簷鈎<lb/>
　　看山樓　海寧縣志在黄灣徐一䕫看山樓記黄<lb/>
　　灣地瀕海外障波濤而内固聚落者皆山也馬氏<lb/>
<pb n="KR2k0080_WYG_010-15a"/>
　　日絅者以績學為事有樓曰看山日藏修其中<lb/>
　　望海亭　西湖遊覧志中峯畔有望海亭今廢<lb/>
　　　詩<lb/>
　　　元稹酬鄭從事四年九月宴望海亭次用舊韻<lb/>
　　　　海亭樹朩何蘢蔥寒光透坼秋玲瓏湖山四<lb/>
　　　靣爭氣色曠望不與人間同一拳墺伏東武小<lb/>
　　　兩山鬬構秦望雄嵌空古墓失文種突兀怪石<lb/>
　　　疑防風舟船駢比有伴侣水雲滃泱無始終雪<lb/>
<pb n="KR2k0080_WYG_010-15b"/>
　　　花布遍稻隴白日脚挿入秋波紅興餘望劇酒<lb/>
　　　四坐歌聲舞艷烟霞中酒酣從事歌送我歌云<lb/>
　　　此樂難再逢良時年少猶健羨使君况是頭白<lb/>
　　　翁我聞此曲深歎息喞喞不異秋草蟲憶年十<lb/>
　　　五學構厦有意蓋覆天下窮安知四十虚富貴<lb/>
　　　朱紫束縛心志空梳妆伎女上樓榭止欲歡樂<lb/>
　　　微茫躬雖無趣尚慕賢聖幸有心目知西東欲<lb/>
　　　将滑甘柔藏府已被鬰噎衝喉嚨君今勸我酒<lb/>
<pb n="KR2k0080_WYG_010-16a"/>
　　　太醉醉語不復能冲融勸君莫學虚富貴不是<lb/>
　　　賢人難變通<lb/>
　　　元稹酬周從事望海亭見寄　年老無流輩行<lb/>
　　　稀足薜蘿熱時憐水近髙處見山多衣袖長堪<lb/>
　　　舞喉嚨轉解歌不辭狂復醉人世有風波<lb/>
　　　王炎二月中休日黄帥領客登望海亭次韻<lb/>
　　　翬飛棟宇壓危峰靣靣風光入座中潮汐近迎<lb/>
　　　天闕下蓬瀛疑在海門東巡行誰說秦皇事疏<lb/>
<pb n="KR2k0080_WYG_010-16b"/>
　　　鑿今餘夏后功空闊無邊惟此地君侯心與境<lb/>
　　　相同<lb/>
　　安濟亭　乾道臨安志祥符舊經云在錢塘舊治<lb/>
　　南到縣二十里烏臺詩話軾任杭通判因八月十<lb/>
　　五日觀潮作詩五首寫在安濟亭上第四首言弄<lb/>
　　潮之人貪官中利物致其間有溺而死者故朝㫖<lb/>
　　禁斷<lb/>
　　　詩<lb/>
<pb n="KR2k0080_WYG_010-17a"/>
　　　蘇舜欽宿錢唐安濟亭觀濤　支肘聽潮聲喧<lb/>
　　　豗久未停隨風過漁浦伴月出滄溟鰌穴復時<lb/>
　　　滿胥神果有靈連天巻雲霧徹曉下雷霆拾楫<lb/>
　　　游心倦凴欄醉魄醒語窮造化意擬訪酈元經<lb/>
　　秀江亭　武林梵志在月輪峯傍咸淳臨安志開<lb/>
　　化寺有秀江亭<lb/>
　　　詩<lb/>
　　　樓鑰次韻六和塔秀江亭間壁留題　江外參<lb/>
<pb n="KR2k0080_WYG_010-17b"/>
　　　差列萬山我家深在萬山間好山正不用錢買<lb/>
　　　但要未老身先閒長江比愁終似少江水能回<lb/>
　　　愁不了扁舟何日過西陵鄮山佳處吾歸老<lb/>
　　　李宗勉題秀江亭　經行塔下幾清秋每歎無<lb/>
　　　緣到上頭今日登臨方覺險不如歸去卧林邱<lb/>
　　　毛萬齡登秀江亭望海　層樓落日海門開千<lb/>
　　　里濤聲一瞬來我欲憑欄看起處晴江白雪滿<lb/>
　　　瑶臺<lb/>
<pb n="KR2k0080_WYG_010-18a"/>
　　御香亭　宋在龍山下田瑜築龍山隄自御香亭<lb/>
　　下創為二百丈見丁寳臣石隄記<lb/>
　　聽潮軒　海寧縣志不詳其處<lb/>
　　　詩<lb/>
　　　張寧聽潮軒　海門蕩蕩天風來狂瀾倒海如<lb/>
　　　山摧空雷隐地雨将作萬鼓齊伐車喧豗初疑<lb/>
　　　羣蠅爭振翼忽著洪爐沃湯液風廻籟轉覺漸<lb/>
　　　逺兵馬蕭蕭走勍敵年去年來自有期春秋長<lb/>
<pb n="KR2k0080_WYG_010-18b"/>
　　　落幾人思天涯共道初來懼夢裏空驚夜語時<lb/>
　　　海瀕老禪得幽趣禪居正近潮來處山荒落朩<lb/>
　　　境無人地迥天髙嵗月暮諸塵斷絶雙耳清天<lb/>
　　　機自動非人聲上方鐘梵隨風散下界樓臺孤<lb/>
　　　月明<lb/>
　　納雲軒　海寧縣志在西郭接待寺後成化杭州<lb/>
　　府志接待朱何庵在縣西一里元延祐間中峯和<lb/>
　　尚開山内有納雲軒大理丞朱逢吉監修海塘有<lb/>
<pb n="KR2k0080_WYG_010-19a"/>
　　題納雲軒詩<lb/>
　　　詩<lb/>
　　　朱逢吉題納雲軒　怕著纎塵㸃翠坳獨留雲<lb/>
　　　住結神交飛騰不逐蒼龍化伴宿清于老鶴巢<lb/>
　　　曉和篆烟生象藏夜籠窻月掛梅梢年年藏得<lb/>
　　　春如海還望為霖澤四郊<lb/>
　　樟亭驛　乾道臨安志樟亭驛晏殊輿地志云在<lb/>
　　錢塘縣舊治之南五里浙江亭祥符舊經云在錢<lb/>
<pb n="KR2k0080_WYG_010-19b"/>
　　塘舊治南到縣一十五里咸淳臨安志樟亭驛今<lb/>
　　為浙江亭夢粱錄樟亭驛即浙江亭也在跨浦橋<lb/>
　　南江岸凡宰執辭免名出居此驛待報神州古史<lb/>
　　考古樟林桁也唐曰樟亭驛異苑曰晉時錢塘<lb/>
　　浙江有樟林桁大船每有來者輒漂盪摇揚而不<lb/>
　　可禁嘗鳴鼓錢塘江頭凌浪如故惟船吏章粤能<lb/>
　　相制伏及粤死遂廢去按樟林桁者若江南朱雀<lb/>
　　航古時未嘗築塘所謂錢塘者别在西竟龍山而<lb/>
<pb n="KR2k0080_WYG_010-20a"/>
　　下江名栁浦舶航以渡航桁通稱以樟朩得名矣<lb/>
　　晉稱樟林之桁造舟為梁唐號樟亭之驛長隄築<lb/>
　　土自隋郡建于柳浦唐城築自江塘郊海門而池<lb/>
　　浙江下鐵幢以射潮水美子烈之㫖迹嘆彭城之<lb/>
　　神功乃知豫章比郡豈曰常材松陽之門並傳千<lb/>
　　載故至今以樟亭名驛<lb/>
　　　詩<lb/>
　　　孟浩然與錢塘令登樟亭驛　百里鳴雷震聞<lb/>
<pb n="KR2k0080_WYG_010-20b"/>
　　　絃暫輟彈府中聯騎出江上待潮觀照日秋空<lb/>
　　　逈浮天渤海寛驚濤來似雪一座凛生寒<lb/>
　　　孟浩然與杭州薛司户登樟亭作　水樓一登<lb/>
　　　眺半出青林髙帟幕英僚散芳筵下客叨山藏<lb/>
　　　伯禹穴城壓伍胥濤今日觀溟漲垂綸欲釣鼇<lb/>
　　　白居易樟亭雙櫻樹　南館西軒兩樹櫻春條<lb/>
　　　長足夏成隂素花朱實今雖盡碧業風來别有<lb/>
　　　情<lb/>
<pb n="KR2k0080_WYG_010-21a"/>
　　　白居易宿樟亭驛　夜半樟亭驛愁人起望鄉<lb/>
　　　月明何處見潮水自茫茫<lb/>
　　　張祐題樟亭驛　曉霽憑虚檻雲山四望通地<lb/>
　　　盤江岸絶天映海門空樹色連秋靄潮聲入夜<lb/>
　　　風年年此光景催盡白頭翁<lb/>
　　　李郢秦處士移家富春發樟亭驛寄懐　潮落<lb/>
　　　空江洲渚生知君巳上富春亭嘗聞郭邑山多<lb/>
　　　秀更說官僚眼盡青離别幾宵魂耿耿相思一<lb/>
<pb n="KR2k0080_WYG_010-21b"/>
　　　夜髪星星仙翁白石髙歌調無復松齋半夜聽<lb/>
　　　鄭谷題樟亭驛樓　故國江山外登臨返照間<lb/>
　　　潮來無别浦朩落見他山沙鳥晴飛逺漁人夜<lb/>
　　　唱閒嵗窮歸未得心逐片帆還<lb/>
　　　許渾九日登樟亭驛樓　鱸鱠與蒓羮西風片<lb/>
　　　席輕潮回孤島晚雲斂衆山晴丹羽下髙閣黄<lb/>
　　　花垂古城因秋倍多感鄉樹接咸京<lb/>
　　　項斯杭州江亭留題　處處日馳銷慿軒夕似<lb/>
<pb n="KR2k0080_WYG_010-22a"/>
　　　朝漁翁閒鼓櫂沙鳥戲迎潮樹間津亭密城連<lb/>
　　　塢寺遥因誰報隱者向此得耕樵<lb/>
　　　章孝標題杭州樟亭驛　樟亭驛上題詩客一<lb/>
　　　半尋為山下塵世事日隨流水去紅花還似白<lb/>
　　　頭人<lb/>
　　　喻坦之題樟亭驛樓　危檻倚山城風帆檻外行<lb/>
　　　日生滄海赤潮落浙江清秋晚遥峯出沙乾細<lb/>
　　　草平西陵烟樹色長見伍員情<lb/>
<pb n="KR2k0080_WYG_010-22b"/>
　　　曹既明夜宿浙江亭　夜半潮聲撼客艭卧聽<lb/>
　　　柔櫓閙空江驚回倦枕鄉關夢海日烘山上曉<lb/>
　　　窻<lb/>
　　　汪元量浙江亭别客　諸公來此欲憑欄秃樹<lb/>
　　　沾雲濕不乾小燕正嫌三月雨老鶯又受一春<lb/>
　　　寒樓頭呼酒盡情飲江上遇花隨意看莫怨人<lb/>
　　　生有離别人生到此别離難<lb/>
　　　樊時中觀潮題樟亭　烟波閃閃海門開平地<lb/>
<pb n="KR2k0080_WYG_010-23a"/>
　　　潛生萬壑雷大信不虧天不老浙江亭上看潮<lb/>
　　　來<lb/>
　　　邵思文題浙江亭　極目錢塘上千山列畫屏<lb/>
　　　雨晴紅樹碧潮落海門青對景悲王導移家憶<lb/>
　　　管寧臨風一惆悵沽酒慰飄零<lb/>
　　　馬三才同林對山宿浙江亭　江亭細雨夜窗<lb/>
　　　幽一榻青燈話未休撫枕不勝千里思感懐又<lb/>
　　　遇萬山秋乾坤異地憐青眼湖海同心愧白頭<lb/>
<pb n="KR2k0080_WYG_010-23b"/>
　　　莫惜相逢今日醉他年吾輩是南樓<lb/>
　　范村市　成化杭州府志濵浙江多停朩植近年<lb/>
　　客商物貨徃西溪者多于此居停漸成巨鎮神州<lb/>
　　古史考在府城西南三十里范村市濵江徃西溪<lb/>
　　者由此唐時稱為范浦崔國輔宿范浦詩路轉定<lb/>
　　山繞塘横范浦連是也地近泉亭總㑹稽之西部<lb/>
　　塘横范浦厯漁潭之東津徘徊定已諸山咫尺柳<lb/>
　　同二浦猶之錢唐轅絡古漢史述其封侯又如錢<lb/>
<pb n="KR2k0080_WYG_010-24a"/>
　　唐杜子恭齊書稱其拜墓全琮之族著績東安禇<lb/>
　　淵之門徙居陽翟此則御龍之家世禄于范氏者<lb/>
　　也按錢唐郡三姓全范褚晉書范平子安南史范<lb/>
　　叔孫又范之琰字伯珪梁書范述曾字子云皆錢<lb/>
　　唐人<lb/>
　　　詩<lb/>
　　　樓鑰訪留服文於范村山間不得見　黄扉處<lb/>
　　　士掩松關小立松風去住難可歎山中真宰相<lb/>
<pb n="KR2k0080_WYG_010-24b"/>
　　　未容神武掛衣冠<lb/>
　　　張丹由范村出江口　嶺窮緣谷轉厓斷傍江<lb/>
　　　開亂石都成陣歸潮不作雷履沙聲似雨見鳥<lb/>
　　　色如梅巳訝無人境還看有路隈<lb/>
　　湯村鎮　乾道臨安志本仁和鎮端拱元年改𨽻<lb/>
　　仁和縣杭州圖經仁和縣湯村鎮市在安仁東鄉<lb/>
　　去縣四十一里而都鹽倉在天宗門裏咸淳臨安<lb/>
　　志有湯鎮庫<lb/>
<pb n="KR2k0080_WYG_010-25a"/>
　　　詩<lb/>
　　　陳起適安招遊湯鎮不果赴　湯鎮古祠宫招<lb/>
　　　邀及倦翁輕裘乘曉月駿馬逐東風野色觀無<lb/>
　　　分春光病見攻行将迎誕日一瓣總遥通<lb/>
　　　　臣謹按宋仁和縣界水路東南沿湯村塘至<lb/>
　　　　赭中石橋抵鹽官縣七十里㨿此可知宋湯<lb/>
　　　　村係沿海塘者<lb/>
　　隋唐城基　神州古史考自龍山閘至柳浦之東<lb/>
<pb n="KR2k0080_WYG_010-25b"/>
　　脩廣七八里所稱江塘者皆隋唐時城基也蓋此<lb/>
　　地沿江而城昔時臨江登陴故李華云雲濤歕激<lb/>
　　于城下是其實錄城東南隅為南亭子即杜牧之<lb/>
　　所記自錢氏立鐵幢之浦築捍海之塘乃達候潮<lb/>
　　通江二門而杭州之城日以斥大于是沿江而東<lb/>
　　皆為江塘其上金城萬堞今墻已壞堞雉僅存雖<lb/>
　　圮為民居而龍鳯為城江河為池山川城郭瞭若<lb/>
　　指掌矣<lb/>
<pb n="KR2k0080_WYG_010-26a"/>
　　宋修江司　咸淳臨安志䕶聖步軍七寨一在修<lb/>
　　江司側乾道臨安志捍江五指揮每額營四百人<lb/>
　　修江指揮管一百二十人横江水軍指揮額管二<lb/>
　　十四人錢唐遺事錢王射潮作亭路上鑄鐵箭埋<lb/>
　　之以示鎮壓之意然潮汐之來常失故道臨安府<lb/>
　　置一司名修江司馬<lb/>
　　宋将臺　江月松風集在定山北每嵗春秋萬夫<lb/>
　　分兩翼帥士卒習水戰于此<lb/>
<pb n="KR2k0080_WYG_010-26b"/>
　　　詩<lb/>
　　　錢惟善浙江耀武　年年江上習舟師故事相<lb/>
　　　傳劫火池春日樓船觀晉将秋風弓弩學吳兒<lb/>
　　　素車白馬迎旟隼紫鳯天吳畏虎貔日暮元戎<lb/>
　　　歸細柳散花洲畔凱歌時<lb/>
　　海神壇　咸淳臨安志在東青門外太平橋之東<lb/>
　　淳祐十二年有㫖中興以來依海建都宜以海神<lb/>
　　為大祀下太常議禮詔守臣馬光祖建祭殿望祭<lb/>
<pb n="KR2k0080_WYG_010-27a"/>
　　自寳祐之元嵗以春秋二仲遣官行事<lb/>
　　月塘寺　成化杭州府志舊在月塘之北宋淳熈<lb/>
　　五年建賜真如院額嘉熈三年潮壊淳祐五年重<lb/>
　　建於何□店元至正初潮水復壊遷建髙原元末<lb/>
　　燬明洪武間復建<lb/>
　　水陸寺　咸淳臨安志在太平橋北前沙河前淳<lb/>
　　熈九年重建東坡督開湯鎮運河宿此有詩寄北<lb/>
　　山清順成化杭州府志舊在城東湯鎮路上宋建<lb/>
<pb n="KR2k0080_WYG_010-27b"/>
　　隆二年建元祐間賜今額紹興十二年燬乾道二<lb/>
　　年重建嘉熈三年潮壊遷建鹽官縣昌亭鄉許村<lb/>
　　陸蓮菴基寳祐二年又移于華家池北元末燬明<lb/>
　　洪武年間復建<lb/>
　　　詩<lb/>
　　　蘇軾是日宿水陸寺寄北山清順僧二首草没<lb/>
　　　河隄雨暗村寺藏脩竹不知門拾薪煑藥憐僧<lb/>
　　　病掃地焚香淨客魂農事未休侵小雪佛燈初<lb/>
<pb n="KR2k0080_WYG_010-28a"/>
　　　上報黄昏年來漸識幽居味思與髙人對榻論<lb/>
　　　　長嫌鐘鼓聒湖山此境蕭條却自然乞食遶<lb/>
　　　村真為飽無言對客本非禪披榛覓路衝泥入<lb/>
　　　洗足關門聽雨眠遥想後身窮賈島夜寒應聳<lb/>
　　　作詩肩<lb/>
　　　蘇轍次韻子瞻雨中督役夜宿水陸寺二首<lb/>
　　　雲氣連山雨瀉盆暮投僧舍欲關門暫時灑掃<lb/>
　　　寬行役終夕﨑嶇入夢魂煩熱暗消秋簟冷烝<lb/>
<pb n="KR2k0080_WYG_010-28b"/>
　　　濡未解夜燈昏二年遊宦多勞苦何日相從得<lb/>
　　　細論　野寺蕭條厭客喧兩坡脩竹亂紛然已<lb/>
　　　因無食聊從仕深悟勞生不問禪未至莫憂明<lb/>
　　　日事偷閒且就此宵眠天明歸去芒鞋滑雖有<lb/>
　　　藤輿懶上肩<lb/>
　　雪峯廣福院　成化杭州府志在縣東北七里唐<lb/>
　　大中間雪峯存禪師來㕘鹽官齊安禪師因結廬<lb/>
　　於東南五里人見夜光亘天居民爭施建光明禪<lb/>
<pb n="KR2k0080_WYG_010-29a"/>
　　院宋熈寧元年賜名壽聖紹興三十三年改賜東<lb/>
　　庵廣福禪院雪峯手鑿一井大旱不竭井中時聞<lb/>
　　風濤之聲泰定二年潮壊今處改名雪峯廣福院<lb/>
　　元末兵燬重建併真相寺元張光弼撰記海寧縣<lb/>
　　志郡太守邑令延慶善惟尚禪師主席殿宇堂廡<lb/>
　　一新泰定間潮冲徙今處改額雪峯廣福院後併<lb/>
　　真相寺明末安國寺僧㑹紹宗重葺<lb/>
　　　詩<lb/>
<pb n="KR2k0080_WYG_010-29b"/>
　　　施德操廣福禪院　何處登臨眼最明雪峰佳<lb/>
　　　處一川平潮從海月生時上峯在雲天盡處横<lb/>
　　　幢蓋神扶喬朩影風雷井閉古泉聲雲蹤鑿盡<lb/>
　　　翻惆悵何日名山報道成<lb/>
　　　許應龍游雪峯　十年不到雪峯山寂寂春風<lb/>
　　　晝掩關千載祖師無盡意門前流水緑回環<lb/>
　　慶善寺　咸淳臨安志在縣西南二百步天監七<lb/>
　　年士人宏靈度因井中有光三日不止舍宅為寺<lb/>
<pb n="KR2k0080_WYG_010-30a"/>
　　地濱海遂以觀海為名㑹昌五年廢成化杭州府<lb/>
　　志宏靈度井中淘獲銅僧伽像唐大中間門外建<lb/>
　　石經幢塔以鎮海濤宋大中祥符元年賜今額外<lb/>
　　有潮神廣福廟元末回禄今併延恩寺<lb/>
　　　詩<lb/>
　　　王兢題圓照堂　佛心開晦暝覺性極融明實<lb/>
　　　相自然見客塵何處生銅瓶秋水淨草坐月華<lb/>
　　　清不必曹溪去穿雲振錫行<lb/>
<pb n="KR2k0080_WYG_010-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘錄巻十<lb/>
</p>
<p>
</p>
  </div>
<div> <lb/>
    <p>
<pb n="KR2k0080_WYG_011-1a"/>
　欽定四庫全書<lb/>
　　海塘錄巻十一<lb/>
　　　　　　　　　　　　内閣中書翟均亷撰<lb/>
　　祠祀一<lb/>
勅建潮神廟　在海寧小尖山之麓浙江通志康熈五十<lb/>
　　　九年巡撫朱軾題請於海寧縣小尖山建立潮神<lb/>
　　　廟海塘通志六十一年<lb/>
勅封運德海潮之神春秋祭祀<lb/>
<pb n="KR2k0080_WYG_011-1b"/>
欽頒協順靈川<lb/>
御扁恭懸廟中其旁為舊時石墩司基地西湖志纂乾隆<lb/>
　　　二十七年春<lb/>
　皇上閱視海塘至廟中<lb/>
　御書殿額曰恬波孚信<lb/>
　御題殿柱曰池通潮汐安江裔川障東南䕶海門<lb/>
　　　　詩<lb/>
　　　　查慎行海寧海隄告成制府滿鳬山疏請立<lb/>
<pb n="KR2k0080_WYG_011-2a"/>
　　　海神廟度地于小尖山麓<lb/>
皇上御書協順靈川四字賜之扁額用示褒崇壬寅仲<lb/>
　　　冬藩臬二長祗承臺檄莅止廟中䖍恭将事慎<lb/>
　　　行老病里居獲逢盛典敬賦俚言以志不朽云<lb/>
　　　路轉山迴水接天髙甍巨桷鎮山前神封不<lb/>
　　　以公侯重<lb/>
睿藻長如日月懸雲散蜃樓呈象出波平龍窟抱珠眠<lb/>
　　　堯民同此安耕鑿來與<lb/>
<pb n="KR2k0080_WYG_011-2b"/>
君王祝萬年<lb/>
　　　查慎行乙已重九日同人於小尖山潮神廟登<lb/>
　　　髙二首　海闊天低處登臨不在髙一年秋尚<lb/>
　　　晚二老興仍豪練練沙紋細層層石脚牢西風<lb/>
　　　吹㡌落絶勝上金鼇　積雨當新霽亭空望不<lb/>
　　　迷雲烟無眹迹天地露端倪水勢方趨下潮頭<lb/>
　　　急轉西近帆看漸逺一一㸃鳬鷖<lb/>
　　　查嗣瑮九日同兄初白登髙尖山潮神廟分賦<lb/>
<pb n="KR2k0080_WYG_011-3a"/>
　　　　三首　不信經秋雨能開九日晴杖藜隨漫興<lb/>
　　　詩思入秋聲落檻諸峯小鋪窻鏡面平蜃樓吾<lb/>
　　　　不見身已踏蓬瀛　康熈後辛丑鑿石始開亭<lb/>
　　　　地自元臣闢山因<lb/>
　睿藻靈功應同砥柱名可列圗經勝處供遊賞誰摛路<lb/>
　　　　上銘　地僻當衝奥荒涼海一灣豈知竒絶處<lb/>
　　　　即在𣺌茫間從此添名勝衰年亟徃還尚留餘<lb/>
　　　　興在落㡌更龍山<lb/>
<pb n="KR2k0080_WYG_011-3b"/>
勅建海神廟　在海寧春熈門内海塘通志雍正七年九<lb/>
　　　　月奉<lb/>
上諭<hi>恭紀首卷</hi>勅建總督李衛奏請委原任布政使張适知府<lb/>
　　　蒋杲王坦監修擇海寧縣治之東購買民地四十<lb/>
　　　畝啟建正殿五楹崇奉<lb/>
勅封寧民顯祐浙海之神以唐誠應武肅王錢鏐吳英衛<lb/>
　　　公伍員配享左右配殿各三楹以越上大夫文種<lb/>
　　　漢忠烈公霍光晉横山公周凱唐潮王石瑰昇平<lb/>
<pb n="KR2k0080_WYG_011-4a"/>
　　　将軍胡暹宋宣靈王周雄平浪侯捲簾使大将軍<lb/>
　　　曹春䕶國宏佑公朱彛廣陵侯陸圭靜安公張夏<lb/>
　　　轉運判官黄恕元平浪侯晏戍仔䕶國佑民永固<lb/>
　　　土地彭文驥烏守忠明寧江伯湯紹恩茶槽土地<lb/>
　　　陳旭從祀周廻夾道脩廊中為甬道前為儀門三<lb/>
　　　楹大門三楹左鐘樓右鼓樓門臨河承以石梁曰<lb/>
　　　慶成橋橋南歌舞樓三楹繚以粉垣闢左右為廣<lb/>
　　　衢表以二石坊後殿為重門進内正中恭建<lb/>
<pb n="KR2k0080_WYG_011-4b"/>
御碑亭敬勒<lb/>
聖製海神廟碑文後為寝殿上搆岑樓東西配殿由正殿<lb/>
　　　之東啟門而入為天后宫前為齋宿㕔後為道院<lb/>
　　　正殿之西為風神殿後有池有亭池上為平橋三<lb/>
　　　折而度内為髙軒為重門後為水仙閣規度崇宏<lb/>
　　　氣象軒翥始於雍正八年三月明年十有一月訖<lb/>
　　　工十一年正月<lb/>
欽頒<lb/>
<pb n="KR2k0080_WYG_011-5a"/>
御書福寧昭泰四字一幅製額恭懸正殿二月<lb/>
遣内大臣海望直𨽻總督李衞告祭乾隆四年六月<lb/>
　欽頒<lb/>
　御書清晏昭靈四字匾額恭懸正殿西湖志纂乾隆二<lb/>
　　　十七年三月初二日<lb/>
　皇上閱視海塘<lb/>
　御製<lb/>
　海神廟瞻禮有作七言律詩一首<hi>恭紀首巻</hi>
<pb n="KR2k0080_WYG_011-5b"/>
　御題正殿之額曰澄瀾保障<lb/>
　御書殿柱一聯曰百谷歸墟澤滙江湖資利濟三亹循<lb/>
　　　軌潮平龕赭慶安恬<lb/>
　御製閱海塘記<hi>恭紀首巻</hi>恭勒廟中<lb/>
勅建觀音廟　在小尖山之巔<lb/>
世宗憲皇帝厪念浙江海塘為瀕海諸郡保障以大士慈<lb/>
　　　悲為心救度為縁普濟衆生禦災捍患因即尖山<lb/>
　　　之麓建大士廟以棲神靈答景貺經始於雍正十<lb/>
<pb n="KR2k0080_WYG_011-6a"/>
　　　二年冬十月乾隆元年八月告成二年<lb/>
　皇上御製碑文<hi>恭紀首巻</hi>恭勒貞珉以昭禮敬二十七年三<lb/>
　　　月初二日<lb/>
　皇上閱視海塘<lb/>
　駕幸尖山之廟中<lb/>
　御製尖山禮大士作七言截句一首<hi>恭紀首巻</hi>
　御題殿額曰補陀應現殿柱對一聯曰耳觀海潮音非<lb/>
　　　彼非此心源甘露品大慈大悲<lb/>
<pb n="KR2k0080_WYG_011-6b"/>
　勅建海神廟　在省城南江干地本名觀潮樓亦稱大<lb/>
　　　觀樓奉懸<lb/>
聖祖仁皇帝御題恬波利濟四字額其地直對海門當潮<lb/>
　　　汐徃來之衝為浙右之大觀乾隆二十二年<lb/>
　皇上再舉省方之典<lb/>
　閱視海塘三月二十八日禮部奉<lb/>
　上諭<hi>恭紀首巻</hi>以浙海之神自雍正八年海塘告成時<lb/>
特加褒勅於海寧地方建廟崇祀邇年海波不揚安瀾叠<lb/>
<pb n="KR2k0080_WYG_011-7a"/>
　　慶實咨神佑<lb/>
勅于杭州省城之觀潮樓敬建海神廟以昭答祐經部<lb/>
　　臣議准以浙江海神恬安城社保衛田廬比年以<lb/>
　　來順軌安瀾民物殷阜謹遵<lb/>
諭㫖咨令浙江督撫即於觀潮樓度地繪圖請帑興建<lb/>
　　於二十二年六月二十七日開工至八月初八日<lb/>
　　告成<lb/>
皇上御賜海神封號曰平潮利涉浙海之神<lb/>
<pb n="KR2k0080_WYG_011-7b"/>
賜祭文一道并令春秋二祭<lb/>
御題正殿之額曰保障東南<lb/>
御書聫句云神佑安瀾曲折三江潮有信人沾利澤澄<lb/>
　　清萬里海無波二十三年三月<lb/>
御製浙海神廟碑文<hi>恭紀首巻</hi>恭勒貞珉以昭崇祀二十五<lb/>
　　年六月巡撫荘有恭以江海沙漲奏聞<lb/>
皇上以佳兆命䖍徃觀潮樓海神祠致祭撫臣于七月<lb/>
　　初一日遵<lb/>
<pb n="KR2k0080_WYG_011-8a"/>
　旨詣廟䖍祀<lb/>
勅建英衛公廟　在吳山宋名忠清廟亦稱中興觀俗稱<lb/>
　　　伍廟祀吳行人伍員史記吳王夫差入越勾踐棲<lb/>
　　　㑹稽之上請和子胥諌不聽賜屬鏤之劍取子胥<lb/>
　　　尸浮之江中吳人憐之為立祠江上命曰胥山咸<lb/>
　　　淳臨安志唐元和十年刺史盧元輔修並作胥山<lb/>
　　　銘景福二年封廣恵侯宋雍熈二年四月詔重建<lb/>
　　　廟大中祥符五年海潮大溢衝激杭城詔每嵗春<lb/>
<pb n="KR2k0080_WYG_011-8b"/>
　　　秋醮祭賜忠清廟額封英烈九年馬亮知杭州禱<lb/>
　　　於祠下明日潮殺又出横沙數里隄岸乃成康定<lb/>
　　　九年守蒋堂重建嘉祐七年太守沈遘修政和六<lb/>
　　　年加封威顯紹興三十年加封忠壮乾道五年周<lb/>
　　　安撫淙重修嘉定十七年累封為忠武英烈威德<lb/>
　　　顯聖王紹定四年賜緡錢重建嘉熈三年趙安撫<lb/>
　　　與籌又易而新之廟舊有星宿閣至是閣成摭英<lb/>
　　　衛二字以名理宗親灑宸翰以賜焉寳祐間顔安<lb/>
<pb n="KR2k0080_WYG_011-9a"/>
　　　撫頥仲移英衞閣于正殿後咸淳五年安撫潛說<lb/>
　　　友修治其封爵自嘉熈至咸淳累改為忠武英烈<lb/>
　　　顯聖安福王成化杭州府志元封為順佑忠孝威<lb/>
　　　恵顯聖王洪武四年奉㫖封定神祗稱吳行人伍<lb/>
　　　公之神祭日每嵗用九月二十日祭以豕一府長<lb/>
　　　官主之西湖遊覧志正統十四年重修萬厯二年<lb/>
　　　巡撫萬安蕭公重修前殿沈友為記錢塘縣志崇<lb/>
　　　正十六年重修西湖志雍正三年以神為浙省保<lb/>
<pb n="KR2k0080_WYG_011-9b"/>
　　　障之神<lb/>
勅封英衛公奉<lb/>
㫖重修祠宇兩廡附祀掌潮神祗每嵗春秋二祭西湖志<lb/>
　　　纂乾隆十六年<lb/>
　御題匾額云靈依素練<lb/>
　　　　文<lb/>
　　　　宋真宗吳山廟春秋建道塲詔　杭州吳山廟<lb/>
　　　　神實主洪濤聿書徃册頃者湍流暴作閭井為<lb/>
<pb n="KR2k0080_WYG_011-10a"/>
　　　憂致禱之初厥應如響禦災捍患神實能之用<lb/>
　　　竭精衷有如常祀庶慿諴感永庇吾民宜令本<lb/>
　　　州每嵗春秋建道場三晝夜罷日設醮其青詞<lb/>
　　　學士院前一月降付<lb/>
　　　盧元輔胥山祠銘　元和十年冬十月朝散大<lb/>
　　　夫使持節杭州諸軍事杭州刺史上柱國盧元<lb/>
　　　輔視事三嵗塵天子書上畏羣靈下慚蒸人乃<lb/>
　　　啓忠祠叙而銘曰維唐敷視典於天下廢淫置<lb/>
<pb n="KR2k0080_WYG_011-10b"/>
　　　明資父事君罔有不舉寝廟既設我命厥新有<lb/>
　　　周行人伍公字子胥陪吳之職得死直言國人<lb/>
　　　求忠者之屍禱水星之舍将瞰鴟革遂臨浙江<lb/>
　　　千五百年廟貌不改漢史遷曰胥山今曰青山<lb/>
　　　者謬也吁善父為孝記曰父讎不與共戴天諌<lb/>
　　　君為忠經曰諸侯有諍臣不失國當阨於宋鄭<lb/>
　　　絶楚出疆在平為未宦臣在奢為既壮子坎壈<lb/>
　　　仗節乞師於吳軍鼓丁寧五戰至郢鞭墓走昭<lb/>
<pb n="KR2k0080_WYG_011-11a"/>
　　　非逆施也夫差既王宰嚭受賂二十年内越祀<lb/>
　　　又顛泰伯廟血将乾闔閭劍光先失公朝焉宴<lb/>
　　　焉入則諌焉孰謂矢毒孰謂刀寒雖言屢出口<lb/>
　　　而車甲已困於齊矣蟹稻已奪於嵗屬鏤之賜<lb/>
　　　竟及其身鴟夷盛屍投于水濱憤悱鼓怒配濤<lb/>
　　　作神迄今一日再至來也海鴟羣飛陽侯夾從<lb/>
　　　聲逺而近聲近而逺奮於吳怫於越夕於楚乃<lb/>
　　　退於是仲秋闕望杭人以旗鼓迓之笳簫和之<lb/>
<pb n="KR2k0080_WYG_011-11b"/>
　　　百城聚觀大耀威靈巻沙墨裂地灰截若岸坼<lb/>
　　　成坑迎潮氏格之如吕梁丈人為靈戈威矛瀲<lb/>
　　　浪百重堵塞不先跳檣揭舷再飯之間絶其音<lb/>
　　　聲蕩<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>千里洪波砥平有滑有腯有鹽有腥遥<lb/>
　　　實乎下庭山海梯航雞林扶桑交臂於茆階金<lb/>
　　　狄在户雷鼓在堂魏樽漢豆六代笙簧可謂奉<lb/>
　　　天爵之馨香獲神人之盛禮佐皇震怒驅叱大<lb/>
　　　邪萬里永清人觀斗氣銘曰武王鉞紂子胥鞭<lb/>
<pb n="KR2k0080_WYG_011-12a"/>
　　　平為人為父十死一生矯矯伍員執弓挾矢杖<lb/>
　　　其寳劍以謁吳子稽首楚罪皆中紂理蒸報子<lb/>
　　　妻殱鉏直士赫赫王閭實聽竒謨錫之金鼓以<lb/>
　　　號以誅黄旗大舉右廣皆朱戳墓非赭瞻昭乃<lb/>
　　　烏後王嗣立執書不泣顛越言潤宰嚭䜛輯步<lb/>
　　　光欲飛姑蘇待執吾則切諫抉眼不入投於河<lb/>
　　　上自統波濤晝夜兩至懷沙類騷洗滌南北簸<lb/>
　　　蕩東西蠻夷卉服罔敢不來雖非命祀不讓瀆<lb/>
<pb n="KR2k0080_WYG_011-12b"/>
　　　濟帝帝王王代代明明表我忠哉<lb/>
　　　王安石重建忠清廟記　予觀子胥出死亡逋<lb/>
　　　竄之中以客寄之身卒以說吳折不測之楚仇<lb/>
　　　報恥雪名震天下豈不壮哉及其危疑之際自<lb/>
　　　能慷慨不顧萬死畢諫於所事此其志與夫自<lb/>
　　　恕以偷一時之利者異也孔子論古之士大夫<lb/>
　　　若管夷吾臧武仲之屬茍志於善而有補於當<lb/>
　　　世者咸不廢也然則子胥之義又曷可少耶康<lb/>
<pb n="KR2k0080_WYG_011-13a"/>
　　　定二年予過所謂胥山者周行廟庭嘆吳亡千<lb/>
　　　有餘年事之興壞廢革者不可勝數獨子胥之<lb/>
　　　祠不徒不絶何其盛也豈獨神之事吳之所以<lb/>
　　　興蓋亦子胥之節有以動後世而遺愛尤在吳<lb/>
　　　也後九年樂安蒋君為杭使其州人力而新之<lb/>
　　　臨川王安石與之銘曰烈烈子胥發節窮逋遂<lb/>
　　　為策臣奮不圖軀諌合謀行隆隆之吳厥發不<lb/>
　　　遂邑都俄墟以智死昏忠則有餘胥山之巔殿<lb/>
<pb n="KR2k0080_WYG_011-13b"/>
　　　屋渠渠千載之祠如祠之初孰作新之民歡而<lb/>
　　　趨惟忠肆懐惟孝肆孚我銘祠庭示後不誣<lb/>
　　　王安國忠清廟記　胥山廟者吳人奉祀已千<lb/>
　　　百餘年至于今天子命祀而使之嵗時祈祝未<lb/>
　　　嘗懈也嘉熈七年長興沈公作藩於杭政以大<lb/>
　　　成下畏以愛既而雨暘或愆躬禱於廟嵗仍大<lb/>
　　　熟於是邦人以為神之賜也乃相與告於公曰<lb/>
　　　願治廟堂以妥神靈公既樂詔教之施能媚于<lb/>
<pb n="KR2k0080_WYG_011-14a"/>
　　　民而又嘉民之不忘神恵而思為報也故聽之<lb/>
　　　八年六月廟成公遂祭享耆稚嗟嘆咸願刻石<lb/>
　　　以詩題之而使人來請詞於臨川王安國乃作<lb/>
　　　詞曰維此勾吳太伯肇居其後綿綿享有邑都<lb/>
　　　闔閭夫差力欲圖伯有臣子胥才實剛者報楚<lb/>
　　　入郢遂棲越君使國為雄我志獲伸彼何宰嚭<lb/>
　　　冐貨奸宄我憤於忠國亦旋毁武林之墟胥山<lb/>
　　　之岡立廟以祀民思不忘既厯年久報事不懈<lb/>
<pb n="KR2k0080_WYG_011-14b"/>
　　　以迄于今帝遣祈拜公作邦伯實治廟民每祀<lb/>
　　　必誠獲應於神卒是逾嵗風雨順節謂非神休<lb/>
　　　有或菑蘖人乃告公廟堂将傾願易而新不戒<lb/>
　　　遽成嚴嚴之堂有翼其廡慿依之威觀者俯僂<lb/>
　　　衆曰迄事公即大祭賔贊肅䖍簫鼓喧沸豕羊<lb/>
　　　具肥桂酒香醇神願享之醉飽欣欣衆願具石<lb/>
　　　刻載厥美繫之銘詩庸告無止<lb/>
　　　趙與懽英衛閣記　英衛者始建吳山忠清廟<lb/>
<pb n="KR2k0080_WYG_011-15a"/>
　　　閣名今上親灑宸翰以賜者也初山有星宿閣<lb/>
　　　直廟之前堪輿家指為龍首紹定辛夘年毁其<lb/>
　　　後廟雖新而閣不復嘉熈乙亥六月與權被命<lb/>
　　　再尹京時失水故道湍激波蕩無虚日沙若坍<lb/>
　　　而陷岸若墜而頺曩時潮所不及地遇大汛彌<lb/>
　　　望七八十里間潰為洪流月塘真如古刹亦宛<lb/>
　　　在水中沚僉謂此天灾難以人力勝因就付以<lb/>
　　　築隄事固辭弗俞用欽承休命程土石計徒傭<lb/>
<pb n="KR2k0080_WYG_011-15b"/>
　　　具畚鍤興工役凡人力所至不敢不勉且乞靈<lb/>
　　　於神以相之有請于朝得㫖新作臺門仍建傑<lb/>
　　　閣棟梁岧嶤丹青輝煥爰肖神像巍然中居侍<lb/>
　　　衛旁立冠佩陸離羣山四環大江前繞川祗波<lb/>
　　　后罔不帖妥聽命閣甫就而水陸寺前之壩亦<lb/>
　　　不日而成脫蛟龍垂涎之淵為軍民奠枕之地<lb/>
　　　匪人之謀皆神賜也既有摭英衛二字以名之<lb/>
　　　又奏乞奎畫以賁之於是新閣偉然冠山椒而<lb/>
<pb n="KR2k0080_WYG_011-16a"/>
　　　特立鎮江濤而不驚顧前之為閣者大有逕庭<lb/>
　　　矣私竊自念神之威靈在天其行事在史其愛<lb/>
　　　在民其功在後世奚以記為然有司職在推廣<lb/>
　　　皇仁答揚神貺之意其可以無述乃為之言曰<lb/>
　　　天地正大剛烈之氣鍾而為神其生也家則為<lb/>
　　　孝子國則為忠臣其殁也上則為星辰下則職<lb/>
　　　江海所謂越宇宙而挺生亘古今而長存者神<lb/>
　　　蓋其人也神不忍宰嚭信越之浮詞誘於伐齊<lb/>
<pb n="KR2k0080_WYG_011-16b"/>
　　　之利而忘其玩吳於股掌之上也遂以懇懇之<lb/>
　　　忠極諌於王而不諱屬鏤之賜甘心如飴其為<lb/>
　　　言曰自我死後世必以我為忠上配夏商之臣<lb/>
　　　與龍逢比干為友遂伏劍而死每讀吳越春秋<lb/>
　　　至此未嘗不感憤而涕泗也嗚呼士大夫出身<lb/>
　　　事主患不明國之安危與主之榮辱爾知之明<lb/>
　　　則竭力而為盡忠以告視死生禍福與鴻毛等<lb/>
　　　逮其以言觸咎身膏鈇鉞而其眷眷念國猶不<lb/>
<pb n="KR2k0080_WYG_011-17a"/>
　　　忍替亦以忠義之心知國重於身爾充此志也<lb/>
　　　雖云千百世之下其英靈衛國凛凛猶生若神<lb/>
　　　者所謂鍾天地正大剛烈之氣者非耶按史記<lb/>
　　　吳人憐之為立祠江上則神之祀於吳蓋有年<lb/>
　　　於茲其英風義氣與江濤俱壮其全名巨節與<lb/>
　　　吳山俱髙至其加愛吳人則千載猶一日越漢<lb/>
　　　厯唐以至我朝廟祀之典有崇罔墜自六飛駐<lb/>
　　　蹕錢塘以江為重江之神以忠清廟為重故祀<lb/>
<pb n="KR2k0080_WYG_011-17b"/>
　　　猶加嚴而缺典尚多先是神之父國號以楚兄<lb/>
　　　以鄭故老口相傳莫之經見而母嫂妃猶未賜<lb/>
　　　嘉號遂具疏以聞下奉常褒封追爵父奢烈侯<lb/>
　　　以母嘉應夫人配兄尚昭順侯以嫂淑恵夫人<lb/>
　　　配悉像於廟之東房總曰王府之殿尊尊也妃<lb/>
　　　曰協清夫人新命也大中祥符間著為令每嵗<lb/>
　　　春由翰林院撰詞命羽流祈福率即殿蕆醮事<lb/>
　　　殊不稱典爰即故門址改剏醮殿表曰延真且<lb/>
<pb n="KR2k0080_WYG_011-18a"/>
　　　俾天明宫道士葉揆宸領廟之管鑰而灑掃之<lb/>
　　　國家崇奉廟祀之典至是告備閣經始於是年<lb/>
　　　之七月落成於十有一月殿及延真相繼竣役<lb/>
　　　則嵗庚子四月也皆廟鉅事宜牽連特書凡役<lb/>
　　　工三萬五千有竒為屋六十有七楹<lb/>
　　　蘇軾祭英烈王文　欽誦舊史仰瞻髙風報楚<lb/>
　　　為孝徇吳為忠忠孝之至實與天通開塞隂陽<lb/>
　　　斡旋濤江保障斯民以食此邦嗟我蠢愚所向<lb/>
<pb n="KR2k0080_WYG_011-18b"/>
　　　竒窮豈以其誠有請輒從庚子之濤海若伏降<lb/>
　　　完我岸閘千夫奏功牲酒薄陋報㣲施豐敬陳<lb/>
　　　頒詩侑此一鍾<lb/>
　　　虞集奉㫖撰祭伍子胥文　爾以忠隕主潮於<lb/>
　　　吳潮今為灾吳其沼乎爾其揚靈具訓海若俾<lb/>
　　　安其常母作民虐既止既安民遂有生爾作神<lb/>
　　　明永有令名<lb/>
　　　徐一夔嵗祀伍公廟祝文　惟神昔在於吳以<lb/>
<pb n="KR2k0080_WYG_011-19a"/>
　　　忠而殞廟食茲山用昭素憤神氣不磨䕶潮出<lb/>
　　　没白馬素車尚見彷彿唯聖御宇有嘉其忠申<lb/>
　　　勅守吏嵗祀是崇潔兹牲醪荐於神所庶其來<lb/>
　　　歆永奠江滸<lb/>
　　　傅敏重修英衛公廟碑記　英衛公廟祠春秋<lb/>
　　　吳行人伍公也公殁吳人祠諸江上號胥山廟<lb/>
　　　唐封廣衛侯錢武肅王奏改恵應旋晉吳安王<lb/>
　　　宋賜祠額忠清改封忠壮侯又建英衛閣以祀<lb/>
<pb n="KR2k0080_WYG_011-19b"/>
　　　元季疊晉八字王封釐明祀典詔郡長吏嵗以<lb/>
　　　九月二十日祀而祠額不改<lb/>
　　國家祗膺寳命百神率職薄海際天颷紓濤謐雍<lb/>
　　　正紀元之元年<lb/>
勅封英衛公<lb/>
詔發帑銀以新公祠於是知杭州府事臣魏定國知仁<lb/>
　　　和縣事胡作柄知錢塘縣事臣楊夢琰祗承祠<lb/>
　　　部牒檄選材鳩工肇工於八月之十有六日蕆<lb/>
<pb n="KR2k0080_WYG_011-20a"/>
　　　事於十一月十有七日堂寝門廡形碧絢耀而<lb/>
　　　役不逮坊里杭人士聚觀親額謂宜有以宣<lb/>
上德述神貺臣傅敏時署巡撫事爰紀其源流暨嵗月<lb/>
　　　鑱諸麗牲之碑謹案公懋勲偉績春秋左氏傳<lb/>
　　　史記蓋綦詳矣獨殁而歸神大海依潮來徃其<lb/>
　　　說始見於越絶書吳越春秋而越絶謂於大江<lb/>
　　　中或疑當屬揚子又越絶北至秀之語兒吳山<lb/>
　　　地本𨽻越而不知章沅番禺胥號大江而是時<lb/>
<pb n="KR2k0080_WYG_011-20b"/>
　　　吳適棲越今裳邑姑蘇諸地雖雅多公蹟胥山<lb/>
　　　要以杭為凖至其神之揚靈潮汐也如武肅王<lb/>
　　　禱於祠而沙漲十餘里宋馬亮禱而潮却且出<lb/>
　　　横沙數里趙與懽肅禱而江干七十八里之決<lb/>
　　　以塞英威燀赫綽有可紀<lb/>
天子軫念浙東西耆庶敬舉秩祀崇號上公而祠部檄<lb/>
　　　守臣新欹腐剝泐之棟墉以安公靈視前代禮<lb/>
　　　有加焉宜矣昔漢有防海大塘唐史載鹽官塘<lb/>
<pb n="KR2k0080_WYG_011-21a"/>
　　　浙江惟富陽塘錢塘長隄差可考然白居易任<lb/>
　　　刺史業慮濤激西北而大厯八年宋祥符景佑<lb/>
　　　慶厯元豐淳熈紹熈元致和暨明洪武後五大<lb/>
　　　潰決毁陷漂敗不可勝紀唯<lb/>
　　國家修舉水政警惰覈冐其於捍江捍海實克舉<lb/>
　　　端朩氏趙氏暨范陽酈氏之所錄王充虞喜盧<lb/>
　　　肇燕肅余靖張載蘇軾史伯璿金履祥之所覃<lb/>
　　　思而極論華信李濬李蟠後諸賢之所昕塗夕<lb/>
<pb n="KR2k0080_WYG_011-21b"/>
　　　燎而僅獲集事者胥薈萃其經晝以見諸石囮<lb/>
　　　朩櫃絡竹排樁間而祗荐罔獲矯誣水害迄用<lb/>
　　　是息然則山陽之材鴻鷺之羽百鍊之族有所<lb/>
　　　不能抑鐵輪鐵絙以貫鐵幢有所不能鎮而稽<lb/>
　　　望秩於虞書繹懐柔於周頌此其克符祭法禦灾<lb/>
　　　捍患之㫖而神職以共民生以乂者也且杭郡<lb/>
　　　東南形勝遥控海江當桐江入境東觀定浮錯<lb/>
　　　對裏山漁浦諸峯峙青㸃黛及其出龕赭厯沙<lb/>
<pb n="KR2k0080_WYG_011-22a"/>
　　　潭㑹錢清上虞兩江而東也近則石墩白塔逺<lb/>
　　　則花鳥陳錢以迄於葉壁疊島斜鳥盤臺之外<lb/>
　　　且不啻億萬里而鯨颷鱷霧訖偕鹽官潮胥帖<lb/>
　　　粹然則於越之西陵衝波可以無庸擊航之西<lb/>
　　　津恬流可以無庸渡而靈戈威矛恒偃戢於浪<lb/>
　　　山濤屋之中俾杭郡百萬户廬舍塍壠無虞震<lb/>
　　　騰者惟公衛於斯滋固而<lb/>
聖天子之德海㴠天復而莫之有涯也臣敏等備位列<lb/>
<pb n="KR2k0080_WYG_011-22b"/>
　　　嶽爰敢附唐宋守土臣後肅撰廟銘焉其辭曰<lb/>
　　　艾陵退息城山進攻凡為臣者孰如公忠昭關<lb/>
　　　東奔紀南西趠凡為子者孰如公孝維忠維孝<lb/>
　　　千人之英殁而歸海海若震驚一日再來素車<lb/>
　　　白馬火霆錯擊銀潢倒瀉揚波重水異壤同神<lb/>
　　　忠孝協軌以衛斯民<lb/>
帝德覃敷爰被二浙濤清噴玉隄堅屹鐵乃報公功崇<lb/>
　　　封肇開甍參星斗楹餘雷雲釃酒刲牲雅歌節<lb/>
<pb n="KR2k0080_WYG_011-23a"/>
　　　舞潮平山碧樂此終古<lb/>
　　　詩<lb/>
　　　梁簡文伍子胥廟　去國資孝本循忠全令名<lb/>
　　　舟裏多竒計蘆中復吐誠偃月交吳艦魚麗入<lb/>
　　　楚營元功惟妙算千載藉餘聲濤洪猶鼓怒靈<lb/>
　　　廟尚淒清行潦承椒奠按歌雜鳯笙無勞晉人<lb/>
　　　壁詎用楚臣纓密樹臨寒水疎林望逺城窻寮<lb/>
　　　野霧入衣帳積苔生惟有三清鳥斂翅時逢迎<lb/>
<pb n="KR2k0080_WYG_011-23b"/>
　　　羅隱青山廟　市簫聲咽跡﨑嶇雪恥酬恩此<lb/>
　　　丈夫霸主兩忘時亦異不知魂魄更歸無<lb/>
　　　釋常雅伍相廟　蒼蒼古廟映林巒漠漠烟霞<lb/>
　　　覆古壇精魄不知何處在威風猶入浙江寒<lb/>
　　　徐凝題伍胥廟　千載空祠雲海頭夫差王國<lb/>
　　　已千秋浙波只有靈濤在拜奠青山人不休<lb/>
　　　王禹偁胥山忠清廟　朝驅下越阪夕飯當吳<lb/>
　　　門停車訪古跡靄靄林烟昏青山海上來勢若<lb/>
<pb n="KR2k0080_WYG_011-24a"/>
　　　游龍奔星臨斗牛域氣與東南吞九折排怒濤<lb/>
　　　壮哉天地根落日見海色長風捲浮雲山椒載<lb/>
　　　遺祠興廢今猶存殘春弔朩客倒樹哀清猿我<lb/>
　　　來久沈抱重此英烈魂吁嗟屬鏤鋒宜爾國士<lb/>
　　　寃峩峩姑蘇臺榛荆曉露繁深居麋鹿游此事<lb/>
　　　誰能論因此毛髪竪落葉秋紛紛<lb/>
　　　曹既明胥山廟　間關欲雪父兄讐底用平生<lb/>
　　　錫蓋侯寃骨未沉吳越曉征魂初返楚雲秋西<lb/>
<pb n="KR2k0080_WYG_011-24b"/>
　　　施正倚承恩貌范蠡将移去國舟尚向松陵親<lb/>
　　　卻敵藁砧依舊在層樓<lb/>
　　　方行子胥廟觀潮　吳越中分兩岸開怒濤千<lb/>
　　　古響奔雷子胥不作忠臣死勾踐終非伯主才<lb/>
　　　嵗月消磨人已老江山壮麗我重來鴟夷鐵箭<lb/>
　　　今安在目極洪波萬里回<lb/>
　　　髙啓伍公廟　地老天荒伯業空曽於青史見<lb/>
　　　遺公鞭屍楚墓生前孝抉眼吳門死後忠魂壓<lb/>
<pb n="KR2k0080_WYG_011-25a"/>
　　　　怒濤翻白浪劍埋寃氣血腥風我來無限傷心<lb/>
　　　　事盡在胥山烟雨中<lb/>
　　　　徐渭伍公祠　吳山東畔伍公祠野史評多無<lb/>
　　　　定時舉族何時同刈草後人却苦論鞭屍退耕<lb/>
　　　　始覺投吳早雪恨終嫌入郢遲事到此公真不<lb/>
　　　　幸屬鏤依舊語夫差<lb/>
　　　　沈九如伍公廟　伍相祠堂春晝長屬鏤拜賜<lb/>
　　　　念先王風清鬼馬吹沙磧日落神龍鬭石梁江<lb/>
<pb n="KR2k0080_WYG_011-25b"/>
　　　　上隂雲浮劍履夜歸星斗撲衣裳夫差水殿還<lb/>
　　　　歌舞十二鳴箏下鳯凰<lb/>
勅封靜安公廟　舊名昭貺廟在候潮門外渾水閘東江<lb/>
　　　塘上咸淳臨安志故司封郎官張夏祠也夏雍邱<lb/>
　　　人景祐中為兩浙漕使江潮為患故隄率用薪土<lb/>
　　　潮水衝擊每繕修不過三載輒壞重勞民力夏始<lb/>
　　　作石隄延袤十餘里<hi>四朝聞見錄作石隄一十二里</hi>人感其功慶<lb/>
　　　厯二年立祠隄上嘉祐六年<hi>四朝聞見録作十年</hi>褒賜太常<lb/>
<pb n="KR2k0080_WYG_011-26a"/>
　　　少卿政和二年封寧江侯後改安濟公賜昭貺廟<lb/>
　　　額紹興十二年後累封靈濟顯佑威烈安順王淳<lb/>
　　　佑八年重建廟夢粱錄左右奉十潮神嘉靖浙江<lb/>
　　　通志成化間工部侍郎李顒來治潮患禱神而應<lb/>
　　　即舊址重建浙江通志<lb/>
　　國朝雍正三年<lb/>
勅封靜安公春秋致祭<lb/>
　　　　詩<lb/>
<pb n="KR2k0080_WYG_011-26b"/>
　　　　王安石張工部廟　使節紛紛下禁中幾人曽<lb/>
　　　　到此城東獨君遺像今如在廟食真湏德與功<lb/>
　　　　　臣謹案張司封祠自昭貺廟外又有東安濟<lb/>
　　　　　廟在馬婆巷俗名祖廟又名太平院<lb/>
勅封天后廟　宋順濟聖妃廟也在艮山門外咸淳臨安<lb/>
　　　志神本莆田林氏女數著靈異祠於莆田之聖堆<lb/>
　　　宣和中賜順濟額艮山有祠自商份感夢始開禧<lb/>
　　　寳慶一再創建夢梁録海洋之中佑䕶船舶其功<lb/>
<pb n="KR2k0080_WYG_011-27a"/>
　　　甚大民之疾苦悉賴帡幪　大清一統志神世居<lb/>
　　　莆田湄洲嶼宋都巡檢林愿第六女雍熈四年昇<lb/>
　　　化是後嘗衣朱衣飛翻海上里人祠之宋元明時<lb/>
　　　累著靈蹟加封號<lb/>
　　本朝康熈十九年<lb/>
封䕶國庇民妙靈昭應宏仁普濟天妃<lb/>
遣官致祭二十二年克澎湖恍有神兵引導及屯兵天妃<lb/>
　　　澳靖海侯施琅謁廟見神衣半濕始悟實邀神助<lb/>
<pb n="KR2k0080_WYG_011-27b"/>
　　　時澳駐師萬餘忽湧甘泉琅上其異<lb/>
勅建神祠於湄洲勒文以紀功德隨又<lb/>
加封天后五十九年奉<lb/>
㫖春秋致祭編入祀典雍正四年<lb/>
御賜神昭海表之額十一年<lb/>
賜錫福安瀾額令有江海各省一體葺祠致祭<lb/>
　　　　文<lb/>
　　　　宋寧宗加封助順勅　古以女神列祀典者若<lb/>
<pb n="KR2k0080_WYG_011-28a"/>
　　　湘水之二妃北阪之陳寳西宫之少女南嶽之<lb/>
　　　夫人以至丁婦滕姑亦皆廟食夫生不出於閨<lb/>
　　　門而死乃祠于百世此其義烈有過人者矣靈<lb/>
　　　恵妃宅於西湖福此閩粤雨暘稍愆靡所不應<lb/>
　　　朕惟望舒耀魄其名月妃川祗靜波其名江妃<lb/>
　　　爾之封爵既曰妃矣増錫嘉號被之淪渙崇大<lb/>
　　　褒顯凡以為民尚休異恩以永厥祀<lb/>
　　　丁伯桂艮山順濟聖妃廟記　神莆陽湄洲林<lb/>
<pb n="KR2k0080_WYG_011-28b"/>
　　　氏女少能言人禍福殁廟祠之號通𤣥神女或<lb/>
　　　曰龍女也莆臨海有堆元佑丙寅夜現光氣環<lb/>
　　　堆之人一夕同夢曰我湄洲神女也宜館我於<lb/>
　　　是有祠曰聖堆宣和壬寅給事路公允迪載書<lb/>
　　　使髙麗中流震風入舟沉溺獨公所乘神降於<lb/>
　　　檣遂獲安濟明年奏於朝賜廟額曰順濟紹興<lb/>
　　　丙子以郊典封靈恵夫人逾年江口又有祠祠<lb/>
　　　立二年海宼慿陵效靈空中風揜而去州上其<lb/>
<pb n="KR2k0080_WYG_011-29a"/>
　　　事加封昭應其年白湖童邵一夕夢神指為祠<lb/>
　　　處丞相陳公俊卿乃以地劵奉神立祠於是白<lb/>
　　　湖又有祠時疫神降曰去湖丈許脉有甘泉我<lb/>
　　　為郡民續命於天飲斯泉者立痊掘泥坎甘泉<lb/>
　　　涌出至者絡繹朝飲夕愈甃為井號聖泉即以聞<lb/>
　　　加封崇福越十有九載福興都巡撿使姜特立<lb/>
　　　捕寇遥禱響應上其事加封善利淳熈甲辰民菑<lb/>
　　　葛侯郛禱之丁未旱朱侯端學禱之紹熙庚戌<lb/>
<pb n="KR2k0080_WYG_011-29b"/>
　　　夏旱趙侯彦勵禱之隨禱隨答具状聞於兩朝<lb/>
　　　易爵以妃號恵靈慶元四年加助順之號嘉定<lb/>
　　　元年加顯衛十年加英烈神之祠不獨盛於莆<lb/>
　　　閩慶江浙淮甸皆祠也艮山之祠舊傳監丞商<lb/>
　　　公份尉崇德日感夢而建<lb/>
　　　詩<lb/>
　　　劉克荘三月二十一日泛舟　雖沉璧馬計安<lb/>
　　　施倐忽桑田變𣺌瀰說與神通君看取潮頭不<lb/>
<pb n="KR2k0080_WYG_011-30a"/>
　　　到艮山祠<lb/>
　　　　<hi>臣</hi>謹案天后顯靈江湖閩省尤著而廟之在<lb/>
　　　　杭州者惟艮山祠為最古其外武林門城東<lb/>
　　　　北隅亦有天后宫<lb/>
　　　國朝雍正九年總督李衞毁西洋天主堂改建<lb/>
　　　　廟貌隆煥獨冠郡城<lb/>
　<lb/>
　<lb/>
<pb n="KR2k0080_WYG_011-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻十一<lb/>
</p>
<p>
</p>
  </div>
<div>
<head>海塘録巻十二</head> <lb/>
    <p>
<pb n="KR2k0080_WYG_012-1a"/>
欽定四庫全書<lb/>
　海塘録巻十二<lb/>
　　　　　　　　　　　内閣中書翟均亷撰<lb/>
　祠祀二<lb/>
　　潮神廟　在江干江塘志略康熈四十三年江塘<lb/>
　　工成督修同知甘國奎建潮神廟於江干之善利<lb/>
　　院設主祀諸有功於江塘者又建觀潮樓於其旁<lb/>
　　<hi>詳名勝門</hi>
<pb n="KR2k0080_WYG_012-1b"/>
　　　　<hi>臣</hi>謹案乾隆二十三年奉<lb/>
　　㫖勅建海神廟即在其旁<lb/>
　　廣靈廟　在石塘壩咸淳臨安志景定四年九月<lb/>
　　潮壞江塘里中耆老因立東嶽溫太尉廟請於朝<lb/>
　　賜廣靈為額咸淳五年有㫖封正佑侯餘自李将<lb/>
　　軍以下九人皆錫侯爵李孚佑錢靈佑劉顯佑楊<lb/>
　　順佑康安佑張廣佑岳協佑韋威佑<lb/>
　　協順廟　在江干西湖遊覧志在石塚其神陸圭<lb/>
<pb n="KR2k0080_WYG_012-2a"/>
　　昭慶軍人宋熈寧間以祖澤補右爵調真州兵馬<lb/>
　　都監宣和中引兵進攻方臘敗之死而為神紹興<lb/>
　　間海濤衝激江岸神檄隂兵却潮潮勢遂平淳祐<lb/>
　　間江潮衝激尤甚隨築隨圮神與三女揚旗空中<lb/>
　　浮石江靣以顯其靈岸賴以成浙西帥臣徐㮚以<lb/>
　　其事聞於朝賜廟額曰協順封神為廣陵侯三女<lb/>
　　為顯濟通濟永濟夫人一主䕶岸一主起水一主<lb/>
　　交澤傍有小廟祀十二潮神各主一時錢塘遺事<lb/>
<pb n="KR2k0080_WYG_012-2b"/>
　　陸相公有三位小娘子皆緑袍方巾列坐兩傍凡<lb/>
　　海船至廟下必先詣三位小娘子前炷香上真彩<lb/>
　　及花朶粉蓋拜保安牲酒心願或其欲乘早晚潮<lb/>
　　汛之至而發舟必湏得卜而動則前去免風濤之<lb/>
　　險不得卜則不敢輕發也廟傍有一所耑祀十二<lb/>
　　位潮神各武籹持杕各位各主一時然不及三小<lb/>
　　娘子之盛<lb/>
　　　詩<lb/>
<pb n="KR2k0080_WYG_012-3a"/>
　　　朱彝尊廣陵侯廟詩并序錢塘江干有廣陵侯<lb/>
　　　廟其來古矣乙未三月将之越中問渡展謁廟<lb/>
　　　下按枚乘七發觀濤於廣陵之曲江世疑廣陵<lb/>
　　　國為今揚州府治然元季錢思復試羅刹江賦<lb/>
　　　證曲江即浙江楊亷夫韙之時號曲江處士而<lb/>
　　　曾子固撰越郡趙公救災記中有廣陵斗門合<lb/>
　　　之伍子之山胥母之塲疑義可析因賦絶句紀<lb/>
　　　之　昔聞江月松風客賦證錢塘自曲江不見<lb/>
<pb n="KR2k0080_WYG_012-3b"/>
　　　郊關廣陵廟靈風長拂舊旛幢<lb/>
　　　　<hi>臣</hi>謹案咸淳志夢梁錄及載司江濤之神甚<lb/>
　　　　詳如平濟等十廟備見于後其外尚載有石<lb/>
　　　　塘壩之廣靈廟而不及廣陵至劉一清錢塘<lb/>
　　　　遺事始載侯事不詳祠廟之所在游覽志及<lb/>
　　　　萬厯郡志始詳言侯事以為廟在石塚今考<lb/>
　　　　湖州德清縣地亦有名石塜塘者有協順廟<lb/>
　　　　祀侯及三女廟中猶懸淳祐賜額其地多陸<lb/>
<pb n="KR2k0080_WYG_012-4a"/>
　　　　氏皆為神裔土俗以為三女掌生嗣弗無子<lb/>
　　　　者爭徃焉稱為太均求禱輒應而主潮一事<lb/>
　　　　則無有知者二廟同名地名亦同錄以待考<lb/>
　　順濟廟　在渾水閘咸淳臨安志國朝㑹要里民<lb/>
　　馮氏祠紹興三十年賜順濟廟額慶元庚申封靈<lb/>
　　佑公紹定間重建廟封英烈王嘉定十七年封次<lb/>
　　子為助寧侯紹定六年加助寧佑順侯西湖志纂<lb/>
　　在江干大觀樓右又名善利院祀善利龍王自宋<lb/>
<pb n="KR2k0080_WYG_012-4b"/>
　　至今尚存<lb/>
　　　文<lb/>
　　　陳傅良内制浙江潮神順濟廟善利侯特加忠<lb/>
　　　靖二字勅　勅某神朕固不為祕祠専享其福<lb/>
　　　也至四方長吏有為吾民請曰某山川之神能<lb/>
　　　恵其境中則褒崇之典朕靡愛焉以庶幾古蜡<lb/>
　　　百神之義矧惟江濤近在寰内而有司以報禮<lb/>
　　　未稱将侈大之用錫美名以從民欲神尚終恵<lb/>
<pb n="KR2k0080_WYG_012-5a"/>
　　　使世世享<lb/>
　　　　<hi>臣</hi>謹案止齋文集止載勅文年月無考苐其<lb/>
　　　　封號證之潛說友臨安志及轉運使李長民<lb/>
　　　　所撰廟記頗不相符豈所謂順濟廟善利侯<lb/>
　　　　者廟名相同而神實異耶抑前志失載歟謹<lb/>
　　　　備錄之以待博考<lb/>
　　　李長民順濟廟記　浙江之潮蓋天地間壮偉<lb/>
　　　絶特之觀其江自南之蕩灣距海門百餘里水<lb/>
<pb n="KR2k0080_WYG_012-5b"/>
　　　浩𣺌無際殆天造是險以示東南形勢自乘輿<lb/>
　　　駐蹕城郭宫闕日以壮麗為四方之極山川之<lb/>
　　　神莫不奔走以佑我王室其浙江有若順濟廟<lb/>
　　　馮公揭靈茲土功効尤炳炳著見享有寵命也<lb/>
　　　固宜迺者慶元庚申崇陵復土朝廷致禱於神<lb/>
　　　又命兩浙轉運副使沈公作賔更新祠宇有詔<lb/>
　　　册神自侯爵為靈祐公而漕司實命其屬梁大<lb/>
　　　亮李長民相與即故祠規度之増治庭壇經始<lb/>
<pb n="KR2k0080_WYG_012-6a"/>
　　　以是年十月晦越二十有二日計材植工役糜<lb/>
　　　錢三百萬有竒方告成長民周眡祠宇慨然獨<lb/>
　　　念疇昔曽不有記述而公之孫子崇之進之亦<lb/>
　　　以為言於是私願因今命磨片石以登載神之<lb/>
　　　威德乃即崇之進之所錄行實以都人所傳聞<lb/>
　　　而次第之謹按公姓馮諱俊字德明世錢塘人<lb/>
　　　生於熈寧甲寅六月十四日娶郭氏生三子天<lb/>
　　　資剛直㓜孤事母孝年十有八夢帝遣神易其<lb/>
<pb n="KR2k0080_WYG_012-6b"/>
　　　肺腑云将有徽命旦寤胸懷豁然開明生不習<lb/>
　　　文藝至是於書傳大義驟皆通曉有叩以禍福<lb/>
　　　莫不前知足未嘗履閾人或遇之江海之上元<lb/>
　　　佑中一日有舟渡江值大風濤分必死公即現<lb/>
　　　形其間自言名氏叱咤之頃駭浪恬息又嘗就<lb/>
　　　寝竟日乃寤其嘔吐皆海錯異物怪而問之則<lb/>
　　　云適宴龍宫大觀三年十一月已未忽語人上<lb/>
　　　帝命司江濤事不得辭越三日不疾而終年三<lb/>
<pb n="KR2k0080_WYG_012-7a"/>
　　　十有六先期旬日於清水閘所居西偏自營兆<lb/>
　　　域既没靈異猶有夥人即所居祠之而次子松<lb/>
　　　年亦以濟人及物著靈逺近今二孫則㓜子椿<lb/>
　　　年所生於是子孫世奉廟祀不惟商賈舟舶之<lb/>
　　　所依帖而環王畿千里之内亟䝉丕答浙江之<lb/>
　　　中流有沙蹟能為舟害有司致禱其沙即平用<lb/>
　　　足洊膺褒典至今又從官給費易故而新之以<lb/>
　　　安神靈其蹟彰灼賜爵受封則具有紹興以來<lb/>
<pb n="KR2k0080_WYG_012-7b"/>
　　　朝廷錫命在惟昔蘇文忠公軾於潁上張龍公<lb/>
　　　祠碑叙述為詳銘詩首言至人變化不私其躬<lb/>
　　　也行為人飛天為龍長民竊誦其語載考行實<lb/>
　　　愧無斯筆為神容姑識其槩庶來者有考豈特<lb/>
　　　慰其子孫之志云爾<lb/>
　　茶槽廟　在慶春門外仁和縣志在㑹城東當錢<lb/>
　　塘盡界沿江七十里北至臯亭山屢受潮患永樂<lb/>
　　間新城茶商陳旭出槖中金築新塘後乙未臯亭<lb/>
<pb n="KR2k0080_WYG_012-8a"/>
　　山洪水與江潮相接沿江俱没塘壞思資蓄巳盡<lb/>
　　功不成遂躍身入潮屍隨潮浮至臯亭山沙隨屍<lb/>
　　漲塘乃成屍隨葬焉巡撫入告勅封茶槽土地興<lb/>
　　福明王迄今二百餘年無潮患士民戴德奉其神<lb/>
　　各方建祀有上新中新下新等祠<lb/>
　　　文<lb/>
　　　張朝綱重建下新土榖祠記　距慶春門十里<lb/>
　　　臨道而祠者為茶槽土穀以祀興福明王所從<lb/>
<pb n="KR2k0080_WYG_012-8b"/>
　　　來久矣而又名下新廟者以神所庇之土廣里<lb/>
　　　人爭欲迎奉各建祠祀之而上者為上新中者<lb/>
　　　為中新茲處其下者故名下新云實惟一人以<lb/>
　　　神號之同神誕皆為九月九日可㨿也意三祠<lb/>
　　　同時而建故當時皆謂之新乎巫家之頌神者<lb/>
　　　云此地故有茶槽神為杭之新城人姓陳諱旭<lb/>
　　　以販茶至永樂乙未三月臯亭山水與江水並<lb/>
　　　時大發沿江七十餘里悉潰而嚴家衖上下一<lb/>
<pb n="KR2k0080_WYG_012-9a"/>
　　　帶因是益迫江早晚潮衝田種盡没累嵗不得<lb/>
　　　収粟價騰貴人民彷徨神不勝怋計惟築堰以<lb/>
　　　阻潮則田可完可収可望也迺盡出茶資為朩<lb/>
　　　石費募工以築之堰成而潮息自是田収十倍<lb/>
　　　於常民賴以寧今堰子口其故跡也無何神卒<lb/>
　　　里民環而籲司臺為請於朝獲封以祀茲土焉<lb/>
　　　夫為民興利除害有司者之責神以羈旅之夫<lb/>
　　　視由己溺不難罄槖而活夫數里之命垂為百<lb/>
<pb n="KR2k0080_WYG_012-9b"/>
　　　世之利其仁心偉度參偶天地厚德豐功掩映<lb/>
　　　今古矣祀典有勞於民能禦災捍患則祀之則<lb/>
　　　神之祀豈弗彰彰其宜哉至於今英靈益赫有<lb/>
　　　禱輒應徃徃邀神之幸時和年豐家給人足康<lb/>
　　　善無恙也蓋不惟造德於前又能錫福於後興<lb/>
　　　福之號豈虚也哉里人張守信張應亨暨守祠<lb/>
　　　性曉以舊祠卑隘不足以綏神倡義更新衆咸<lb/>
　　　踴躍各捐其資有差集材鳩工壞者撤之卑者<lb/>
<pb n="KR2k0080_WYG_012-10a"/>
　　　崇之隘者拓之不踰年而落成赫奕重光逺近<lb/>
　　　瞻仰謂不可無祀也當勒其石而諸捐資者其<lb/>
　　　得列名於下方云<lb/>
　　　　<hi>臣</hi>謹案茶槽廟相傳祀明茶商陳旭考咸淳<lb/>
　　　　臨安志其地為茶槽隅而圖内所列有土地<lb/>
　　　　廟與此處相近但未指所祀何神至下新廟<lb/>
　　　　舊額本作夏新亦與夏新舖相近竊疑茶槽<lb/>
　　　　與茶商下新與夏新二者土音易混廟記則<lb/>
<pb n="KR2k0080_WYG_012-10b"/>
　　　　以神蹟托之巫家者言不及躍身入潮事邑<lb/>
　　　　志遂舉沙隨屍漲以神其說且所稱興福明<lb/>
　　　　王頗不似朝廷錫命蓋杭人土穀祠大抵皆<lb/>
　　　　稱明王如貞固明王通聖明王崇福明王之<lb/>
　　　　類皆係俗稱則興福之號亦必出之井里傳<lb/>
　　　　聞而前明請命勅封茫無可㨿謹標識之以<lb/>
　　　　俟稽考<lb/>
　　潮王廟　宋名石姥祠在得勝橋西晏公輿地志<lb/>
<pb n="KR2k0080_WYG_012-11a"/>
　　芳林鄉有石姥祠咸淳臨安志昭化院有石姥潮<lb/>
　　王廟杭州府志祀唐石瑰瑰生而靈異嘗築隄以<lb/>
　　捍海潮功未就竟死於海咸通中官為立廟封潮<lb/>
　　王宋宣和間睦寇犯順韓世忠帥兵禦敵見空中<lb/>
　　旗幟書石姥潮王之號因奮勇大破之嘉熈間潮<lb/>
　　水潰隄漂没民居人力莫能禦京尹趙與籌躬禱<lb/>
　　祠下潮復故道事聞於朝加封顯德忠恵王仁和<lb/>
　　縣志後為釋氏所有建昭化寺而廟附焉<lb/>
<pb n="KR2k0080_WYG_012-11b"/>
　　　文<lb/>
　　　僧誠道原潮王廟記　按晏殊輿地志古有石<lb/>
　　　姥祠舊碣載石姓瑰名生於唐長慶三年錢塘<lb/>
　　　古稱濤江民苦潮害王奮力築隄以捍水勢祁<lb/>
　　　寒劇暑不輟功未就竟死於潮後為神咸通中<lb/>
　　　官為立廟封潮王宋宣和間睦冦犯順時朝廷<lb/>
　　　以韓世忠禦敵隂雲四合聞空中叱咤聲仰見<lb/>
　　　旗幟書石姥潮王之號軍士奮勇大破寇兵嘉<lb/>
<pb n="KR2k0080_WYG_012-12a"/>
　　　熈間潮水復作潰隄觸岸漂蕩民居人力不能<lb/>
　　　禦京尹趙公與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>躬禱祠下潮復故道有司上<lb/>
　　　其事加封顯徳忠恵王皇慶二年主僧宗禮率<lb/>
　　　其徒即寺剏毘盧閣廟之北河路當衝要民以<lb/>
　　　為艱乃竭己帑合衆助梁以巨石修廣砥平今<lb/>
　　　咸以為便禮嘗謂余曰聞耆宿言昔遷寺建倉<lb/>
　　　時舊碣仆於基五六年未及舁置而吏曹之後<lb/>
　　　至者見所述疑故遺以菑乃隂碎其石迄於今<lb/>
<pb n="KR2k0080_WYG_012-12b"/>
　　　未有記神之勛業雖見於志書又畧慮久而泯<lb/>
　　　焉幸銘之以補其闕文余謂古者禦災捍患有<lb/>
　　　功生民則祀之神勇於義捐軀救民功可謂烈<lb/>
　　　矣去之五六百年聰明精爽凛然如生水旱疾<lb/>
　　　疫禱之輒應廟食以享其報宜矣謹摭其事書<lb/>
　　　於石復係之詩云<lb/>
　　晏公廟　在武林門北夾城巷萬厯杭州府志祀<lb/>
　　元晏戍仔戍仔江西清江鎮人元初輸文錦於上<lb/>
<pb n="KR2k0080_WYG_012-13a"/>
　　都因而屍解人以為神立祠祀之後為崇果寺伽<lb/>
　　藍元末兵燬後顯靈江湖間明洪武初封平浪侯<lb/>
　　二十三年浙江都指揮儲傑以督漕獲庇乃捐俸<lb/>
　　建今祠<lb/>
　　潮神廟　在土備塘沈家埠迤西海塘通志祀靜<lb/>
　　安公張夏寧江王宋恭䕶國隨糧王運德海神金<lb/>
　　文秀平浪侯捲簾使大将軍曹春廟剏自明季順<lb/>
　　治中僉事楊樹聲修築石篰塘屢築屢坍禱於神<lb/>
<pb n="KR2k0080_WYG_012-13b"/>
　　始告成遂重新廟貌雍正十年總督程元章委州<lb/>
　　同李宗典督修益拓而大之乾隆三年大學士嵇<lb/>
　　曾筠委通判楊盛芳重修<lb/>
　　朝宗王廟　咸淳臨安志在縣西南七十里<lb/>
　　　文<lb/>
　　　宋髙宗祝文　諸侯之朝王孰敢不欽子孫之<lb/>
　　　宗祖罔有不尊江漢之朝宗於海無以異此廟<lb/>
　　　號以是神之德大矣乃緣初郊舉此祀典尊酒<lb/>
<pb n="KR2k0080_WYG_012-14a"/>
　　　俎肉以祈來格<lb/>
　　曹将軍行祠　海寧縣志祀宋封潮人邑人曹春<lb/>
　　在縣西南四十五里巖門山元潘萬選撰記明初<lb/>
　　顯聖於五都二圖羽流募建崇楨間沈如初重修<lb/>
　　鎮海廟　海寧縣志距南城百步負郭靣塘内祀<lb/>
　　捍海諸神明崇禎戊辰海決潮水髙丈餘廟内獨<lb/>
　　不入人咸異之<lb/>
　　伍公廟　海寧縣志元成宗大德三年以海患加<lb/>
<pb n="KR2k0080_WYG_012-14b"/>
　　封吳大夫伍員曰忠孝威恵顯聖王先是祠廟廢<lb/>
　　後重建背南城在捍海塘之陽<lb/>
　　古彭烏廟　在海寧教塲海塘通志祀元勅封䕶<lb/>
　　國佑民永固土地彭文驥烏守忠康熈五十九年<lb/>
　　從祀尖山潮神廟雍正九年從祀海神廟<lb/>
　　彭烏廟　在海塘上海塘通志在春熈門外七里<lb/>
　　海塘上亦祀彭烏二神<lb/>
　　　文<lb/>
<pb n="KR2k0080_WYG_012-15a"/>
　　　衢州府知府白豐碑記　雍正三年余奉委修<lb/>
　　　築海塘徃來塘工去寧邑東七里有廟曰彭烏<lb/>
　　　詢祀何神土人為余言一姓彭諱文驥字德公<lb/>
　　　一姓烏諱守忠字子樸世同里閈家素封元泰<lb/>
　　　定三年海溢朝命築塘費不給二神罄家貲助<lb/>
　　　之坍䧟不巳時有遷民内地之議神曰生不助<lb/>
　　　其成死必捍患何内徙為未幾陷於海大顯靈<lb/>
　　　異海患頓息塘成而民卒不徙聞於朝立廟以<lb/>
<pb n="KR2k0080_WYG_012-15b"/>
　　　祀明嘉靖三十年塘大圮神又顯靈勅封䕶國<lb/>
　　　佑民永固土地明王至<lb/>
　　國朝康熈三年憲副黄岡熊公督理塘務感異夢<lb/>
　　　遂捐俸修葺三十七年邑宰王任以海患躋廟<lb/>
　　　齋祝不逾時海即漲沙督撫具題奉<lb/>
勅同諸海神建廟尖山之陽其七里海塘及教塲二廟<lb/>
　　　仍聽土神奉祀<lb/>
　　英濟廟　海寧縣志俗稱捍沙王廟在縣東三十<lb/>
<pb n="KR2k0080_WYG_012-16a"/>
　　里相傳蕭山布衣張某溺海為神或為宋張夏築<lb/>
　　隄捍江人賴以安為之立祠大觀二年封安濟公<lb/>
　　　　<hi>臣</hi>謹案蕭山縣長山有英濟侯廟舊稱䕶隄<lb/>
　　　　侯廟宋建以祀漕運張行六五者俗呼張老<lb/>
　　　　相公考王多吉集張氏先塋碑記云吳越王<lb/>
　　　　時刑部尚書張亮厥後一傳䕶隄侯十一稅<lb/>
　　　　院襲為長山海神則所謂六五者即指十一<lb/>
　　　　言也郡志以為六五即張夏然夏封寧江侯<lb/>
<pb n="KR2k0080_WYG_012-16b"/>
　　　　改安濟公而六五於明天啓時封靈應英濟<lb/>
　　　　侯廟號不符今海寧之廟亦稱英濟與長山<lb/>
　　　　神同號其謂捍沙王為蕭山布衣者與蕭山<lb/>
　　　　䕶隄侯事亦相類姑標識之以待稽考<lb/>
　　朱将軍廟　成化杭州府志在縣東三十六里地<lb/>
　　名黄岡海寧縣志朱彞力能抜牛尾倒行宋治平<lb/>
　　初溺海為神著靈感應寳佑三年十月勅封佑靈<lb/>
　　将軍元大德二年神能禦海患因立廟以祀有司<lb/>
<pb n="KR2k0080_WYG_012-17a"/>
　　上其事於朝封靈感宏祐公又加封䕶國二字其<lb/>
　　廟在袁化東北者後羽流増飾仙真俗因呼為天<lb/>
　　仙府<lb/>
　　　文<lb/>
　　　元成宗加封䕶國靈感宏祐公勅　爵有德禄<lb/>
　　　有功夙著禮經之訓禦大災捍大患載遵祀典<lb/>
　　　之文爰示褒崇庸彰顯應鹽官州海神闡靈浙<lb/>
　　　右安宅海隅江漢朝宗無逺勿届雨暘時若有<lb/>
<pb n="KR2k0080_WYG_012-17b"/>
　　　感必通比聞髙岸之傾摧能免下民之墊溺導<lb/>
　　　水波而潛復益固隄防足財計以阜通仍輸斥<lb/>
　　　鹵嘗閱省臣之奏具知神力之雄肇錫嘉名丕<lb/>
　　　昭令聞聿嚴廟貌特俾恩封可賜號靈感宏祐<lb/>
　　　公<lb/>
　　　詩<lb/>
　　　朱瑞登朱将軍廟　龍山山北寺傳是古仙宫<lb/>
　　　蘚瓦連青嶂蒼圖映碧空醉歌堯壤日手拂舜<lb/>
<pb n="KR2k0080_WYG_012-18a"/>
　　　絃風近市重飛翠烟雲處處同<lb/>
　　胡令公廟杭州府志　在長安鎮祀唐胡暹海寜<lb/>
　　縣志至正二十年被毁明嘉靖十四年重立宋圗<lb/>
　　經云令公未詳其始臨安志智果院彌勒閣註云<lb/>
　　晉天福四年錢王遣令公胡進思徃婺州五代史<lb/>
　　胡進思以舊将廢吳越王倧而立俶攷郡志總圖<lb/>
　　赭山北有令公塘豈吳越王時令公曽築運塘故<lb/>
　　有祠廟歟<lb/>
<pb n="KR2k0080_WYG_012-18b"/>
　　　文<lb/>
　　　元杭州路鹽官州儒學教授徐圓胡令公廟記<lb/>
　　　　令公姓胡名暹字進思婺州東陽義烏人唐<lb/>
　　　憲宗朝佐中丞裴度平淮西以功陞武任将軍<lb/>
　　　宣宗時奉命至海昌召禪門齊安國師演法謝<lb/>
　　　恩就坐而化将軍回至長河過海神祠亦立化<lb/>
　　　於庭有司申聞宣宗遣桑稱二御帶追封齊安<lb/>
　　　為悟空禪師進思為申平将軍與海神共祀至<lb/>
<pb n="KR2k0080_WYG_012-19a"/>
　　　宋康王南渡乘駿過長河無船可渡入廟叩之<lb/>
　　　出門忽有大舟迎王王問其名居曰桑稱二姓<lb/>
　　　本里胡進思家人也建炎元年王遣官召胡進<lb/>
　　　思併桑稱二人里中並無因廟中有胡将軍碑<lb/>
　　　載将軍徃海昌召齊安國師事蹟州官申復降<lb/>
　　　詔勅封令公海神與桑稱皆進王號並祀土穀<lb/>
　　　廟號威烈赫靈之殿泰定間復有方太守入廟<lb/>
　　　禱祀蝗不入境之異其父方虚谷任婺州路備<lb/>
<pb n="KR2k0080_WYG_012-19b"/>
　　　知令公事蹟婺州見有永康縣胡公祖廟太守<lb/>
　　　命里人重立碑石云<lb/>
　　周宣靈王廟　海寧縣志在硤石鎮審山祀渌渚<lb/>
　　人周雄宋嘉定四年為母疾走婺源殁為江神端<lb/>
　　平二年隂捍常山土寇封翼應将軍嘉熈元年封<lb/>
　　威助忠翊大将軍淳佑四年改封翊應侯寳祐五<lb/>
　　年加封助順咸淳七年加封正烈十年加封廣靈<lb/>
　　　文<lb/>
<pb n="KR2k0080_WYG_012-20a"/>
　　　嘉靖間邑人沈友儒碑記略　侯名雄字仲偉<lb/>
　　　新城淥渚人母汪氏生淳熈三月四日嘉定辛<lb/>
　　　未為疾走婺源祈佑五顯回至三衢而卒附童<lb/>
　　　言曰五顯靈威需我輔翊生不封侯死當廟食<lb/>
　　　衢於是立廟新城繼之旱潦禱之輒應疾疫祈<lb/>
　　　之遂痊初稱四七太尉端平二年德興祈門隂<lb/>
　　　捍常山土寇饒州表請封翊應将軍嘉熈元年<lb/>
　　　神威揚邊彊敵逺遁兩淮表請加封威助忠翊<lb/>
<pb n="KR2k0080_WYG_012-20b"/>
　　　大将軍淳佑四年改封翊應侯寳佑五年加封<lb/>
　　　助順咸淳七年加封正烈十年加封廣靈舊制<lb/>
　　　神祠封錫自二字至八字止侯兼之蓋渥恩也<lb/>
　　　侯今廟食於硤逺近嚴祀之殆與三衢新城並<lb/>
　　　故摭記侯之生平俾刻於石焉<lb/>
　　　　<hi>臣</hi>謹案浙江通志周宣靈王杭之新城縣太<lb/>
　　　　平鄉淥渚人浙省是處立廟其在杭州城者<lb/>
　　　　錢養亷序稱生於宋季鋭志恢復抑鬰以殁<lb/>
<pb n="KR2k0080_WYG_012-21a"/>
　　　　其在新城者方回廟記止載殁後靈爽不言<lb/>
　　　　神生前事徐士晉碑記稱神賈於衢聞母病<lb/>
　　　　破浪而行為水所没顯神於衢勅為江神其<lb/>
　　　　在衢州者志稱肉身斂布加漆現今植立廟<lb/>
　　　　中餘與徐記同至錢廣居建德縣神廟記則<lb/>
　　　　云初名雄後改名繆宣少授仙指失足墮水<lb/>
　　　　溯波而上香聞數十里因而建廟塑像於衢<lb/>
　　　　城之西詳觀諸記或稱孝或稱忠或稱仙顯<lb/>
<pb n="KR2k0080_WYG_012-21b"/>
　　　　不相侔又方回記錢廣居記封爵年代亦各<lb/>
　　　　不符然現祀為江神其肉身現在衢府廟中<lb/>
　　　　則為孝子無疑應以徐記及衢志為正<lb/>
　　平濟廟　宋在浙江廟子灣咸淳臨安志乾道初<lb/>
　　周安撫淙以上命修築江岸遂建廟詔賜額曰平<lb/>
　　濟慶元四年封助順侯累封至咸淳三年為顯烈<lb/>
　　廣順王廟常頺圮端平三年俞存義孫應辰捐金<lb/>
　　倡率撤而新之視前増壮<lb/>
<pb n="KR2k0080_WYG_012-22a"/>
　　　　<hi>臣</hi>謹案自平濟廟以後或廟宇荒湮或近志<lb/>
　　　　闕載然神靈彰灼隂庇海疆前代居民實昭<lb/>
　　　　靈佑謹錄前志以備稽考<lb/>
　　英顯通應公廟　宋在廟子頭咸淳臨安志寳祐<lb/>
　　元年江潮衝齧神顯靈跡塘岸堵安二年十二月<lb/>
　　加封英靈通應公<lb/>
　　善順廟　宋在白塔嶺咸淳臨安志舊傳水間建<lb/>
　　小祠保舟楫徃來號平波神祠嘉定十七年易祠<lb/>
<pb n="KR2k0080_WYG_012-22b"/>
　　為廟咸淳元年詔賜善順為額<lb/>
　　昭應廟　宋在白塔嶺咸淳臨安志紹興間舊傳<lb/>
　　錢塘順濟龍王咸淳元年詔賜昭應為額<lb/>
　　孚應廟　宋在磨刀坑龍山渡咸淳臨安志乾道<lb/>
　　三年九月建舊傳水府龍王咸淳元年詔賜孚應<lb/>
　　廟<lb/>
　　廣順廟　宋在龍山咸淳臨安志舊傳鎮江龍王<lb/>
　　小祠咸淳元年詔賜廣順廟為額<lb/>
<pb n="KR2k0080_WYG_012-23a"/>
　　恵順廟　在江塘上咸淳臨安志嘉定五年二月<lb/>
　　江濤衝齧石塘師漕建廟以禱咸淳二年旨賜恵<lb/>
　　順廟為額四年七月壽和聖福皇太后降錢重建<lb/>
　　仁和縣志廟址陷於海遂廢<lb/>
　　順濟龍王廟　宋在湯村鎮咸淳臨安志政和五<lb/>
　　年郡守李偃以湯村巖門白石等處江潮浸齧奏<lb/>
　　請同兩浙運使劉既濟措置用石版砌岸建廟紹<lb/>
　　興十四年重修成化杭州府志順濟宫在城外東<lb/>
<pb n="KR2k0080_WYG_012-23b"/>
　　里隅舊在湯鎮赭山之間曰三龍王廟紹熈元年<lb/>
　　移請雲濤觀額四年旱禱而雨改賜今額嘉泰二<lb/>
　　年九月錫三神侯爵曰廣澤順澤敷澤嘉定九年<lb/>
　　増封曰廣澤靈應順澤昭應敷澤嘉應明永樂間<lb/>
　　江坍徙建今處天順七年拓地重葺成化七年江<lb/>
　　水衝齧塘岸都布按三司大臣祭以牲幣神著靈<lb/>
　　□潮不怒作居民奠寜載新宫宇以答神庥仁和<lb/>
　　縣志三王廟址陷於海遂廢<lb/>
<pb n="KR2k0080_WYG_012-24a"/>
　　湯村龍王堂　宋在湯村咸淳臨安志政和二年<lb/>
　　湯村沙岸為潮水所衝州縣立龍王廟以禱之六<lb/>
　　年奏請増廟祠仁和縣志廟址後陷於海遂廢<lb/>
　　　　<hi>臣</hi>謹案夢梁錄宋時司江濤之神有十廟曰<lb/>
　　　　平濟曰順濟曰英顯通應曰善順曰昭應曰<lb/>
　　　　孚應曰廣順曰恵順曰順濟龍王曰湯村龍<lb/>
　　　　王今大半廢䧟邑志所載止順濟恵順及順<lb/>
　　　　濟龍王湯村龍王四廟而已今録之以待考<lb/>
<pb n="KR2k0080_WYG_012-24b"/>
　　昭濟廟　宋在候潮門外渾水閘西今無考咸淳<lb/>
　　臨安志舊傳為吳王夫差廟淳化五年太守王化<lb/>
　　基建乾道三年周安撫淙修慶元六年賜廟額累<lb/>
　　封為善應安濟孚佑顯衞侯淳佑九年安撫趙與<lb/>
　　籌重建<lb/>
　　靈休廟　宋在城南鑲界江岸名七郎堂咸淳臨<lb/>
　　安志神係嚴州分水縣弓兵因方寇擾攘隂衛有<lb/>
　　功州縣保請於朝立廟紹興戊午江潮大作府城<lb/>
<pb n="KR2k0080_WYG_012-25a"/>
　　醫士葉永年捨屋建祠雨暘禱輒應咸淳初賜額<lb/>
　　㑹靈䕶國祠　宋在艮山門外端平橋東土塘咸<lb/>
　　淳臨安志其祠髙僧秀真也秀真華亭人號無隐<lb/>
　　靈順廟　在錢塘縣徐村石塘咸淳臨安志即婺<lb/>
　　源五顯神祠於近郊者凡七徐村舊有小祠淳佑<lb/>
　　九年江潮衝激里人乞靈其下遂相與治新之<lb/>
　　　　<hi>臣</hi>謹案自昭濟廟以下近時郡縣志不載今<lb/>
　　　　己無考<lb/>
<pb n="KR2k0080_WYG_012-25b"/>
　　昭烈王祠　海寧縣志神以捍海封宋慶元三年<lb/>
　　主簿趙希楢建附葆真菴後在縣東二百五十步<lb/>
　　嘉定元年宜興丞趙彦摺又立祠於安國寺東見<lb/>
　　圖經後祠廢列其像於雙仁祠明嘉靖二十八年<lb/>
　　縣令髙尚志移祀鎮海門外今廢<lb/>
　<lb/>
　<lb/>
　海塘録巻十二<lb/>
</p>
<p>
</p>
  </div>
<div>
<head>海塘錄巻十三</head> <lb/>
    <p>
<pb n="KR2k0080_WYG_013-1a"/>
欽定四庫全書<lb/>
　海塘錄巻十三<lb/>
　　　　　　　　　　　内閣中書翟均亷撰<lb/>
　奏議一<lb/>
　　撫臣朱軾請修海寜石塘開濬備塘河疏<hi>康熈五十七年</hi>
　　寜邑海塘自康熈五十四年前撫臣徐元夢題請<lb/>
　　修築委塩驛道裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度督修該道於五十六年正<lb/>
　　月内赴工至六月間連日風潮洶涌新工未竣舊<lb/>
<pb n="KR2k0080_WYG_013-1b"/>
　　工復坍經臣咨明工部督率搶修迄今未完工程<lb/>
　　二百餘丈現在上𦂳催修尅期報竣查沿塘俱屬<lb/>
　　浮沙潮水往來盪激日侵月削塘脚空虛雖有長<lb/>
　　樁巨石終難一勞永逸歴考誌乗自元明以來屢<lb/>
　　經修築或一二年或五六年以至十餘年俱係隨<lb/>
　　坍隨築直待塘外沙漲然後停工臣屢至工所相<lb/>
　　度情形博採輿論再四商確惟有用前人朩櫃之<lb/>
　　法以松杉宜水之朩為櫃長丈餘髙寛四尺横貼<lb/>
<pb n="KR2k0080_WYG_013-2a"/>
　　塘底實以碎石以固塘根乃用大石高築塘身附<lb/>
　　塘另築坦水髙及塘身之半斜豎四丈亦用朩櫃<lb/>
　　貯碎石為幹外砌巨石二三層縱横合縫以䕶塘<lb/>
　　脚如此雖不能永逺保固亦不遽至坍塌再查塘<lb/>
　　内向有河道名備塘河潮汐往來稍稍漫過塘面<lb/>
　　猶恃河可稍容不致驟溢自明季居民貪利節節<lb/>
　　築壩遂淤為陸今河形尚存應去壩疏河即以挑<lb/>
　　河之土培岸則濬河以備塘培岸以防河是亦有<lb/>
<pb n="KR2k0080_WYG_013-2b"/>
　　備無患之一法也日前巳成之工無容改築但添<lb/>
　　修坦水以䕶塘根未完之工應如法修築嗣後隨<lb/>
　　坍隨修直至沙漲乃巳但查原題塩驛道裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度<lb/>
　　承修塘上止二千餘丈今石塘三十餘里均須防<lb/>
　　守不時修築又有東西土塘現在坍塌更宜及時<lb/>
　　堵禦工程浩大非可計日告竣裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度一人實難<lb/>
　　料理應令布政司叚志熈督率杭州府知府張為<lb/>
　　政等協同修築互相查察其採買朩石交發錢糧<lb/>
<pb n="KR2k0080_WYG_013-3a"/>
　　令糧儲道劉廷琛承辦<lb/>
　　工部覆督臣覺羅滿保撫臣朱軾題請建築海寜<lb/>
　　石塘開濬中小亹淤沙議<hi>康熈五十九年</hi>
　　浙江海塘先經福浙總督覺羅滿保巡撫朱軾以<lb/>
　　海寜上虞二縣修築工程上請行令勘議確估今<lb/>
　　稱㑹勘得上虞縣夏蓋山起西至雀子村止一帶<lb/>
　　沿海土塘多被海潮沖坍無存地與海平且沖開<lb/>
　　缺口數處其南大亹乆巳淤成平陸江海不循故<lb/>
<pb n="KR2k0080_WYG_013-3b"/>
　　道直沖北大亹而東并海寜之老塩倉亦皆坍没<lb/>
　　入海所有海寜上虞二縣建築開濬需用錢糧數<lb/>
　　目調委監工修築官員各事宜臚列備陳一議築<lb/>
　　海寜縣老塩倉北岸石塘以防海水内灌查老塩<lb/>
　　倉一帶正當江海交㑹今土塘隨浪坍頽現在沖<lb/>
　　開徐家壩一口與内河支港相通巳築石壩堵塞<lb/>
　　且老塩倉北岸皆係民田廬舍支河汊港甚多俱<lb/>
　　與上河通聨東即長安鎮與下河官塘僅隔一壩<lb/>
<pb n="KR2k0080_WYG_013-4a"/>
　　若不扵此急築石塘堵禦萬一土岸坍盡決入上<lb/>
　　下運河則塩潮直注嘉湖蘇松列郡闗係甚鉅今<lb/>
　　擬於老塩倉北岸東自浦兒兜起西至姚家堰止<lb/>
　　共一千三百四十丈砌築石塘方可保䕶杭嘉湖<lb/>
　　三府民田水利除現在採買蘆葦乾柯等料於患<lb/>
　　口先築草壩又就近開採武康縣大石購買巨朩<lb/>
　　乗此春夏運至工所急築石塘以防潮水泛溢查<lb/>
　　該督撫既經勘明闗係甚鉅應如所題購買朩石<lb/>
<pb n="KR2k0080_WYG_013-4b"/>
　　乗時建築務期堅固一議築石塘之式以防潮水<lb/>
　　連根搜刷查海寜沿海地方俱係沙土且潮汐往<lb/>
　　來變遷無定今沿海一帶漲有㣲沙乗此新漲時<lb/>
　　急將石塘砌築將來沙能漸聚便可擁䕶塘根臣<lb/>
　　與撫臣再四相度商確因地制宜就於塘岸用長<lb/>
　　五尺濶二尺厚一尺之大石毎塘一丈砌作二十<lb/>
　　層共髙二十尺於石之縱鋪側立两相交接處上<lb/>
　　下鑿成槽筍嵌合聨貫使其互相牽制難於動摇<lb/>
<pb n="KR2k0080_WYG_013-5a"/>
　　又於每石合縫處用油灰抿灌鐵鑻嵌口以免渗<lb/>
　　漏散裂塘身之内培築土塘計髙一丈寛二丈使<lb/>
　　潮汐大時不致泛溢塘基根脚宻排梅花樁三路<lb/>
　　用三和土堅築使之穏固總期一朩一石皆得實<lb/>
　　用不敢浮費錢糧亦不敢草率修築致貽後患應<lb/>
　　如所題如式建砌以垂永乆一議開中小亹淤沙<lb/>
　　以復江海故道查赭山以北河莊山以南乃江海<lb/>
　　故道近因淤塞以致江水海潮盡歸北岸今雖砌<lb/>
<pb n="KR2k0080_WYG_013-5b"/>
　　築石塘然中小亹淤沙不開則囬潮沖刷一日两<lb/>
　　次土石塘工終難穏固今多僱民夫將中小亹一<lb/>
　　帶淤沙上緊挑濬計挑過一千九十丈大汛時潮<lb/>
　　水亦可出入現在將巳挑者開濬深濶未挑者兼<lb/>
　　工開浚使江海盡歸故道則土塘石塘可免潮勢<lb/>
　　北沖之患查中小亹挑濬既有成效應行該督撫<lb/>
　　將巳挑者再加深寛未挑者速行開濬一議築上<lb/>
　　虞縣夏蓋山石塘以防南岸潮患查上虞縣原有<lb/>
<pb n="KR2k0080_WYG_013-6a"/>
　　土塘五千四百一十七丈以障蔽民田夏蓋山之<lb/>
　　南有夏蓋湖周圍一百五里蓄水注䕃上虞餘姚<lb/>
　　二縣之田並藉土塘捍禦近年夏蓋山對海中流<lb/>
　　漲有圓沙數十里潮逼南岸今先將患口填塞其<lb/>
　　潮水稍緩之處上虞之民願捐築土塘惟夏蓋山<lb/>
　　西邉實為冣險要衝非建石塘斷難遮䕶隨親勘<lb/>
　　丈量共長一千七百九十丈今用長五尺寛二尺<lb/>
　　厚一尺大石於羊山及夏蓋山開採運用隨地勢<lb/>
<pb n="KR2k0080_WYG_013-6b"/>
　　髙下毎丈十三層以至三十四層不等縱横疊砌<lb/>
　　庶南岸之潮患可禦查夏蓋山潮勢稍緩之處土<lb/>
　　民既願捐築土塘應令其速行建築其西邉冣險<lb/>
　　之處既經勘明應建石塘應如所題如式建砌一<lb/>
　　議實需銀數以濟巨工查沿海塘堤實為各郡保<lb/>
　　障若不及時修築貽患無窮即或茍簡因循亦恐<lb/>
　　隨成隨毁今海寜縣老塩倉北岸新築石塘一千<lb/>
　　三百四十丈所需工料等項約共銀九萬二千两<lb/>
<pb n="KR2k0080_WYG_013-7a"/>
　　可以預為估計惟樁朩人工難以預定應俟工完<lb/>
　　之日查驗另銷上虞縣夏蓋山新築石塘一千七<lb/>
　　百九十丈共估需用銀五萬八百两两處石塘工<lb/>
　　料共估銀一十四萬二千八百兩除將五十七年<lb/>
　　海塘捐納案内餘剰銀六萬三千二百九十九两<lb/>
　　現在撥用外其不敷銀两一時難於措處請將浙<lb/>
　　省各府屬現行常平倉捐監之例暫停統於海塘<lb/>
　　案内收捐補用俟工竣足額即行停止仍歸常平<lb/>
<pb n="KR2k0080_WYG_013-7b"/>
　　倉收捐其現在不敷工料銀两請於藩庫先行動<lb/>
　　支俟收捐補項可也一議調委經理各官以專責<lb/>
　　成查藩司為錢糧總滙两處塘工凡收貯銀兩支<lb/>
　　領出入之數俱令布政司傅澤淵總理稽核其海<lb/>
　　寜縣老塩倉北岸石塘遴委温處道蔣敷錫親身<lb/>
　　督修統司稽察再委處州府知府蘇稷督修沿塘<lb/>
　　草壩船政同知陳良䇿紹協都司孟飛熊等挑濬<lb/>
　　中小亹淤沙其上虞縣夏蓋山石塘專委紹興府<lb/>
<pb n="KR2k0080_WYG_013-8a"/>
　　同知閻紹等各員分任督修其雇募夫匠儧運石<lb/>
　　料等項仍令海寜上虞二縣知縣專管䇿應查調<lb/>
　　委官員應如所題怠玩侵冒自行嚴叅至修築工<lb/>
　　程係地方官專責無容議叙一議專員嵗修以保<lb/>
　　永固查沿海潮汐惟浙江為冣非有專員經管未<lb/>
　　見實效請將南岸紹興府之上餘山㑹蕭五縣石<lb/>
　　塘土塘專交紹興府同知閻紹管理北岸杭州府<lb/>
　　之海寜仁和錢塘三縣之石土塘專交原任金華<lb/>
<pb n="KR2k0080_WYG_013-8b"/>
　　府同知劉汝梅管理嘉興府之海塩平湖二縣石<lb/>
　　土塘專交嘉興府同知王沛聞管理各員銜内添<lb/>
　　入海防字様專任責成小有損壊即時修砌其屬<lb/>
　　轄之巡檢塲員聽其調委分任惟杭郡别無閒員<lb/>
　　可以經理塘務查金華原非劇郡向設同知一缺<lb/>
　　請裁去添設杭州府海防同知一員專司其事即<lb/>
　　將開復候補同知劉汝梅補授任滿之後此三缺<lb/>
　　即於通省同知通判知縣㨂選調補庶人地相宜<lb/>
<pb n="KR2k0080_WYG_013-9a"/>
　　於塘工有益至嵗修錢糧現在無項可動查寜邑<lb/>
　　海塘捐監餘剰銀兩原留藩庫為嵗修之用今動<lb/>
　　支修築石塘應仍於新工案内照從前餘剰之数<lb/>
　　捐足還項留貯藩庫為逐年嵗修之用亦如所題<lb/>
　　可也<lb/>
　　工部覆督臣滿保撫臣朱軾築草塘議<hi>康熈六十一年</hi>
　　浙江海塘先經督臣滿保與前撫臣朱軾題稱東<lb/>
　　自浦兒兜起西至姚家堰止建築石塘今據該撫<lb/>
<pb n="KR2k0080_WYG_013-9b"/>
　　以海潮遷徙無定修築堤岸必須隨時制宜題請<lb/>
　　於土浮不能釘樁砌石之處趕築草塘臣部恐草<lb/>
　　塘不能永乆仍令砌築石塘今該撫疏稱海寜縣<lb/>
　　海塘因潮頭沖激將上年勘定實土處所縱横實<lb/>
　　砌石塘其土鬆之處樁石難施者趕築草塘五百<lb/>
　　四十丈今春因潮勢洶湧急宜搶築隨即築草塘<lb/>
　　三百丈仍於實土處又築石塘連前共五百丈并<lb/>
　　將姚家堰西續坍處所亦築草塘二百一十五丈<lb/>
<pb n="KR2k0080_WYG_013-10a"/>
　　次第完工查老塩倉等處修築草塘原議石工今<lb/>
　　於寔土處所砌石塘其土浮樁朩難施之處改築<lb/>
　　草塘工程雖經報竣但草塘究非石塘可比其中<lb/>
　　恐係督率承修各官希圗草率完結亦未可定應<lb/>
　　令督修各官保固三年限内如有沖塌責令賠修<lb/>
　　吏部尚書朱軾請修杭嘉紹等府塘工疏<hi>雍正三年</hi>
　　臣馳驛至浙㑹同巡撫法海布政使佟吉圗至餘<lb/>
　　姚東自滸山鎮西至臨山衞六十里舊等土塘三<lb/>
<pb n="KR2k0080_WYG_013-10b"/>
　　道冣内一道為老塘即昔年海岸也今離海三四<lb/>
　　十里或十餘里不等縁歴年沙塗淤漲百姓陸續<lb/>
　　開墾報陞自築土塘二道是為外塘詢據土人俱<lb/>
　　云潮水從不到塘若加髙三四尺加厚五六尺即<lb/>
　　遇風潮亦不致衝決漫溢查歴年内塘係民戸修<lb/>
　　築外塘係竈戸修築今被災之後民竈無力應令<lb/>
　　地方官動用公費興修又自臨山衞起至上虞縣<lb/>
　　交界烏盆村十五里自烏盆村至㑹稽瀝海所四<lb/>
<pb n="KR2k0080_WYG_013-11a"/>
　　　十五里内石塘二千二百餘丈係康熈五十八年<lb/>
　　　題建至今穏固其石塘東西兩頭共土塘七千丈<lb/>
　　　坍塌甚多沿塘雖有沙塗數里但海潮往來無定<lb/>
　　　不得不預為防䕶擬於塘底開深二尺填築亂石<lb/>
　　　上鋪大石寛六尺髙六尺以固塘基貼石築土寛<lb/>
　　　二丈高一丈三四尺塘内令居民栽種榆栁近塘<lb/>
　　　窪下坑陷一槩築平庶可永固又歴勘杭嘉二府<lb/>
　　　西自仁和縣翁家埠起東至海寜縣城東陳文港<lb/>
<pb n="KR2k0080_WYG_013-11b"/>
　　　七十餘里歴年洪濤衝陷屢經修建石塘題報在<lb/>
　　　案今頼<lb/>
聖主洪福塘外淤沙三四十里不等髙處平塘低處露出<lb/>
　　　塘身三四尺不等毋容議修自陳文港起至尖山<lb/>
　　　二十餘里草塘七十四丈亂石砌邉土塘三千七<lb/>
　　　百二十六丈塘外淤積沙塗尚薄潮水猶注塘下<lb/>
　　　應將土塘加寛一丈五尺髙三尺頂鋪條石厚一<lb/>
　　　尺以防泛溢其草塘七十四丈並照式改修冄塘<lb/>
<pb n="KR2k0080_WYG_013-12a"/>
　　外原有亂石子塘寛三四尺不等外加排樁因年<lb/>
　　乆欹斜子塘大半零落應修砌完固堤前原無子<lb/>
　　塘之處亦照式興修如此則海寜塘工可無衝決<lb/>
　　之患矣又海塩縣東自秦駐山三澗寨起西至演<lb/>
　　武塲止石塘二千八百丈係明時修建塘身髙濶<lb/>
　　琢石見方縱横合縫通塘合為一塊最為堅固因<lb/>
　　年乆水沁塘根樁朩朽壊南頭陸續坍塌八十餘<lb/>
　　丈今應移就寔地修築又去秋風潮衝潰八處共<lb/>
<pb n="KR2k0080_WYG_013-12b"/>
　　七十丈其附石土塘通身洗刷成坑應照式重修<lb/>
　　補築自演武塲至平湖縣雅山砲䑓一帶土塘現<lb/>
　　在地方官加修月内可以完工以上杭嘉紹等府<lb/>
　　海塘臣等逐一勘議查估餘姚上虞㑹稽三縣應<lb/>
　　修塘工共七千丈每丈用長六尺寛二尺厚一尺<lb/>
　　五寸條石二十四塊并亂石價銀夫匠土方雜費<lb/>
　　共用銀十四两通塘共用銀九萬八千两海寜加<lb/>
　　修亂石塘每丈盖頂小條石連價用銀一两共用<lb/>
<pb n="KR2k0080_WYG_013-13a"/>
　　銀三千七百二十六两加寛加髙土方并補修子<lb/>
　　塘約用銀四千两共用銀七千七百二十六两冄<lb/>
　　海塩縣坍塘據地方官估計用銀七千六百餘兩<lb/>
　　但應否増添石料難於懸度將來或可節省亦未<lb/>
　　可定統俟工完核實造冊題銷<lb/>
　　撫臣李衛兩浙海塘縁由疏<hi>雍正四年</hi>
　　臣查勘現在興工之塘堤酌量修理紹興府屬之<lb/>
　　㑹稽餘姚上虞等縣一路塘工從前陞任吏部尚<lb/>
<pb n="KR2k0080_WYG_013-13b"/>
　　書朱軾㑹同前撫臣法海勘議題明修築石塘共<lb/>
　　七十丈原議塘底開深二尺填築亂石每丈上鋪<lb/>
　　條石髙六尺寛六尺貼石築土寛二丈髙一丈三<lb/>
　　四尺庶可永固部覆允准後經紹興府知府特晉<lb/>
　　徳因㑹稽縣瀝海所西滙嘴應築塘二千七百丈<lb/>
　　地勢卑下恐亂石起底難以抵禦請改用條石起<lb/>
　　底將原議之墊底亂石填肚方能堅固當經布政<lb/>
　　使佟吉圗轉詳前撫法海批准於署撫臣傅敏未<lb/>
<pb n="KR2k0080_WYG_013-14a"/>
　　到任之先巳築完工石塘一百五十二丈九尺又<lb/>
　　起底并鋪砌層數不等共一千五百七十七丈八<lb/>
　　尺雖係變通似亦有理然未經題咨而管工各官<lb/>
　　因購取條石路逺難運且並無一尺五寸厚者又<lb/>
　　兼原估錢糧稍有未敷定限過急即於就近之臨<lb/>
　　山衞夏蓋湖等處本地所産亂石採買撘砌其工<lb/>
　　已完五六分頗屬草率後經署撫傅敏親往查勘<lb/>
　　恐不堅固是以一面具奏一面勒令拆毁仍令遵<lb/>
<pb n="KR2k0080_WYG_013-14b"/>
　　照原題改正用亂石填底二尺上面俱用條石到<lb/>
　　頂催促完工及臣到時復又改做過半其餘尚有<lb/>
　　巳完未拆并未曽修齊者然比從前草率完工果<lb/>
　　屬整齊不同但思江海工程皆當以根脚堅固為<lb/>
　　主歴來多用朩樁釘底可保永逺若止圗上面整<lb/>
　　齊恐遇風大潮急根脚不穏臣細加查勘幸此處<lb/>
　　一帶工程底下俱係生成鐵板沙土性堅固毫無<lb/>
　　軟硬不同之處即亂石在下不用朩樁亦屬穏固<lb/>
<pb n="KR2k0080_WYG_013-15a"/>
　　况塘外漲出沙灘離海邉二三十里以至十餘里<lb/>
　　不等若非秋汛大潮海水不致到塘即從前土功<lb/>
　　尚能抵當今用石包砌在外自必更堅臣愚昧之<lb/>
　　見將署撫傅敏巳拆改正之工並前撫法海任内<lb/>
　　報完石塘擇其堅固者似母庸冄動其巳估未修<lb/>
　　並攙撘亂石巳修未拆之工掲去浮面盖板將碎<lb/>
　　小爛石檢出下存墊底石板每層用大條石釘鈐<lb/>
　　以原議墊底亂石檢有稜角成塊者牽配撘砌隔<lb/>
<pb n="KR2k0080_WYG_013-15b"/>
　　一層再用整條石鈐制務須横豎勾撘壓縫連成<lb/>
　　一片可保永乆其檢出之碎石雖微然棄之可惜<lb/>
　　應令特晉徳等賠修未估在内工程倘不洗心改<lb/>
　　正修成一勞永逸即遽實題參治罪但限期不便<lb/>
　　過急務令於秋汛之前趕築告竣此紹興府屬㑹<lb/>
　　稽餘姚上虞三縣浙東海塘之情形也臣又隨往<lb/>
　　杭嘉二府屬之海塩等縣海塘查勘原題現在修<lb/>
　　築塘工其水勢與東路逈異而海寜海塩兩縣城<lb/>
<pb n="KR2k0080_WYG_013-16a"/>
　　郭皆逼海邉塘下亦無漲沙為之遮䕶緣數十年<lb/>
　　來海潮不由中小亹涌入但從北大亹徃來故此<lb/>
　　兩縣最稱潮大工險其縣治之外離數里許皆有<lb/>
　　漲沙不等查舊日所修石塘乆經告成雖石塊碎<lb/>
　　雜根脚俱有朩樁尚屬堅固獨縣西有老塩倉一<lb/>
　　處塘工五百丈石大而堅可保永乆縁原修價值<lb/>
　　比各工不同之故其近今題明加幫陳文港至尖<lb/>
　　山一帶土塘并補修子塘俱經築完而海塩之秦<lb/>
<pb n="KR2k0080_WYG_013-16b"/>
　　駐山至演武塲石工亦巳告竣下用朩樁釘底石<lb/>
　　塊亦屬整大臣查驗似可無虞惟近城有老工三<lb/>
　　四叚各長十餘丈不等目今稍覺歪斜因年乆根<lb/>
　　底樁朩朽爛現令拆換修整餘工無恙此浙西海<lb/>
　　塘一路之情形也總之毎年秋汛甚大必須時加<lb/>
　　防範年年嵗修自然無害若將石土各工冄加築<lb/>
　　髙更為有益但錢糧過多無項可支容臣續加調<lb/>
　　劑因時奏請不敢稍懈以祈仰副<lb/>
<pb n="KR2k0080_WYG_013-17a"/>
皇上軫念海塘有闗民生至意<lb/>
　　　撫臣李衛請築浦兒兜草壩老塩倉草塘疏<hi>雍正五年</hi>
　　　海寜縣海塘上年自夏及秋雨水過多有康熈五<lb/>
　　　十九年所建之浦兒兜草壩一座老塩倉姚家堰<lb/>
　　　草塘一千五十五丈年乆草爛塘矬亟宜加鑲填<lb/>
　　　補以禦春潮又姚家堰西至草庵止計長七里從<lb/>
　　　前原係土塘近縁沙洗日削僅存土埂一條必須<lb/>
　　　一律改築草塘方資捍禦浦兒兜草壩四十丈及<lb/>
<pb n="KR2k0080_WYG_013-17b"/>
　　　老塩倉草塘一千五十五丈需費銀六千五百八<lb/>
　　　十三兩三錢又姚家堰至草菴一帶改建草塘八<lb/>
　　　百二十六丈四尺需費銀九千三百五兩三錢六<lb/>
　　　分四釐通共銀一萬五千八百八十七兩六錢六<lb/>
　　　分零查海寜嵗修塘工例應捐監項下動支但此<lb/>
　　　畨工程需費既繁且土堤改築草塘事同剏建<lb/>
　　　應先題明又海塩縣閏字號石塘一十三丈計一十<lb/>
　　　六層底石欹仄拆底全修現先給銀三百兩辦料<lb/>
<pb n="KR2k0080_WYG_013-18a"/>
　　興修臣查海塘捐監項下自康熈五十八九等年<lb/>
　　大工告竣經前陞任撫臣朱軾等㑹題請將餘剰<lb/>
　　銀兩隨捐隨修但浙省各縣襟江濵海自北而南<lb/>
　　則有平湖海塩海寜㑹稽上虞餘姚等縣沿海一<lb/>
　　帶塘堤又海潮由尖山入江自東迤西則有仁和<lb/>
　　錢塘并紹屬之蕭山山隂等縣沿江近海一帶塘<lb/>
　　堤其間潮汐沖徙不常若每年隨坍隨補則用費<lb/>
　　少而保固可乆倘因循不修則圮壊漸多工費即<lb/>
<pb n="KR2k0080_WYG_013-18b"/>
　　鉅臣上年到任後屡次親往各塘查勘如海塩縣<lb/>
　　拆築收冬藏餘嵗五字號石塘共二十八丈五尺<lb/>
　　需用工費銀七百兩又朩字號石塘以南除先經<lb/>
　　接築一百丈外又接築矮塘一百八十丈俱用石<lb/>
　　砌築方正大石結面估工費銀二千五百六十餘<lb/>
　　兩又蕭山縣西江塘内堰陡孫槐樹下安义塘孔<lb/>
　　家埠談家浦等處土塘加樁加土増髙添濶并鎮<lb/>
　　潮菴王家池聞家堰一帶石塘應拆造添築數處<lb/>
<pb n="KR2k0080_WYG_013-19a"/>
　　共估工費銀一千五百二十四兩零又錢塘縣午<lb/>
　　山一帶葛家墳六和㙮等處坍塘二十五丈四尺<lb/>
　　估工費銀一百一十九兩零善利院左側三郎廟<lb/>
　　老塘沖坍五丈估工費銀八十九兩零轉塘上首<lb/>
　　汪家池等處坍塘一十四丈柵外二圗小橋地方<lb/>
　　坍塘六丈估工費銀一百二兩零又仁和縣總管<lb/>
　　廟前矬坍江塘七丈又應拆卸補築四丈估工費<lb/>
　　銀六十五兩零以上海塩等各縣塘工拆卸補等<lb/>
<pb n="KR2k0080_WYG_013-19b"/>
　　共應需銀五千一百餘兩皆係緊要工程必須及<lb/>
　　時搶修又錢塘縣轉至横江埠應築坍塘三百三<lb/>
　　十三丈零横江埠至曹家埠等處應築坍塘七十<lb/>
　　五丈以上共估銀六千三百餘兩自康熈五十七<lb/>
　　年即據地方勘詳請築因各處塘工浩繁此地秋<lb/>
　　汛巳過尚可緩圗是以尚未修築然貼近省城民<lb/>
　　田廬舍所闗將來亦不能冄緩似此江海各塘延<lb/>
　　袤千有餘里此修彼圮歴年皆有接續之工查捐<lb/>
<pb n="KR2k0080_WYG_013-20a"/>
　　監銀兩從前諸臣因係海寜築塘所餘故止題為<lb/>
　　寜邑嵗修之用未將通省塘工聲說在内此外各<lb/>
　　縣之塘每年若有坍損又另扵俸工公項等内動<lb/>
　　支遇有缺乏即多因循茍且之弊今俸工巳經停<lb/>
　　捐公項亦俱歸出而江海各塘俱關緊要且海塩<lb/>
　　石塘更係對面頂衝尤屬危險此時若不陳明將<lb/>
　　來各縣之塘無項嵗修必致日漸圮損釀成鉅工<lb/>
　　請嗣後凡有江海塘工應行嵗修者照例一體於<lb/>
<pb n="KR2k0080_WYG_013-20b"/>
　　此項内動給<lb/>
　　撫臣李衞請修錢家坂塘工疏<hi>雍正五年</hi>
　　海寜縣沿海塘堤東西綿長潮汐晝夜侵齧前因<lb/>
　　浦兒兜姚家堰老塩倉等處塘工嵗修告竣之時<lb/>
　　臣親往勘騐查有東塘之錢家坂迤西一帶樁板<lb/>
　　老塘䕶沙洗去直射塘脚板片年乆朽爛欹斜亂<lb/>
　　石沖卸頽廢應行改砌加築及西塘之馬牧港亂<lb/>
　　石土塘直至大石塘一帶外沙漸髙於塘身大汛<lb/>
<pb n="KR2k0080_WYG_013-21a"/>
　　漫溢過塘泥土矬陷應加土石培築庶免泛溢之<lb/>
　　虞今勘得錢家坂最險工二十四丈又亂石塘内<lb/>
　　亦有險工六丈應改築堅厚又錢家坂東西各叚<lb/>
　　共樁板塘身一千六十五丈亦應改築亂石塘以<lb/>
　　固根底又亂石塘西七十五丈應面加條石一層<lb/>
　　共計應行改築東塘一千一百七十丈再於堤身<lb/>
　　之下外加坦水一層其西首大石塘五百丈應加<lb/>
　　培築馬牧港地方有五百丈應上加條石一層并<lb/>
<pb n="KR2k0080_WYG_013-21b"/>
　　増添亂石培土髙濶有五百丈應止加條石培土<lb/>
　　闊厚其餘四百八十八丈止須加土足可捍禦共<lb/>
　　計應修西塘一千九百八十八丈通計東西二塘<lb/>
　　應築應修塘身三千一百五十八丈共需工料銀<lb/>
　　二萬九千九百五十五兩九錢三分現在行司將<lb/>
　　應修各塘動項辦料督工趁此冬季水小潮落之<lb/>
　　際催儧修築完工再海塘嵗修毎年於嵗終報部<lb/>
　　察核此畨改築工程非尋常嵗修整補可比理合<lb/>
<pb n="KR2k0080_WYG_013-22a"/>
　　題明<lb/>
　　督臣李衛請修海寜老塩倉海塘疏<hi>雍正六年</hi>
　　浙省江海塘堤歴來北岸俱極險要惟海寜縣東<lb/>
　　西各塘為尤甚今年正月間春汛潮勢甚猛將老<lb/>
　　塩倉迤西三官堂地方草塘沖坍五丈裂縫二三<lb/>
　　十丈臣隨飭各員晝夜搶修堵禦巳將坍者培築<lb/>
　　加髙裂縫者鑲釘牢固彼時塘外䕶沙尚有留至<lb/>
　　二三丈及十餘丈者塘身猶可藉以捍蔽不意二<lb/>
<pb n="KR2k0080_WYG_013-22b"/>
　　月十四日至二十二日連朝大汛又兼東南巨颶<lb/>
　　震撼蕩刷䕶沙卸陷無存塘身根脚搜空不能存<lb/>
　　站先後坍裂歪斜共計六百六十餘丈臣以塘工<lb/>
　　闗係重大再三籌畫擬先築迎水壩以分潮勢或<lb/>
　　於貼塘加築石工為一勞永逸之計隨於三月初<lb/>
　　四日往海寜地方履勘見該縣塘工從前惟南門<lb/>
　　外最為險要自築亂石大塘之後俱有䕶沙包裹<lb/>
　　雖不甚老而漸次堅寔可以捍禦潮汐惟老塩倉<lb/>
<pb n="KR2k0080_WYG_013-23a"/>
　　西首一帶塘外沙脚刷盡潮頭之來直射堤身隨<lb/>
　　後即有軟浪蕩滌及退潮時又因囬溜將底沙齧<lb/>
　　洗一日之間早晚兩次非如黄河水性徑直可以<lb/>
　　建壩分勢又此地數里俱係活土浮沙若承載鉅<lb/>
　　石即致底陷雖用朩樁加釘而俄頃之間仍復抛<lb/>
　　起不能施工所以從前督撫諸臣幾經籌酌不得<lb/>
　　不扵𦂳要患口築草壩草塘以為堵禦之計今臣<lb/>
　　相度形勢猶幸裏塘民田地土尚屬髙阜不致即<lb/>
<pb n="KR2k0080_WYG_013-23b"/>
　　有内灌之虞現在動支海塘嵗修銀八千兩委員<lb/>
　　將現坍之六百六十餘丈搶築塘身上下鋪砌堅<lb/>
　　實以保坍陷一面多備物料以預防梅雨伏秋二<lb/>
　　汛搶修工程之用惟是沿塘数里沙脚日見衝洗<lb/>
　　此外冄有坍裂難以預定止有上緊保䕶隨坍隨<lb/>
　　修或於塘内冄築一層以固民田或於小汛時將<lb/>
　　裏塘挖深数尺幫砌䕶塘之處容臣因其地勢潮<lb/>
　　汛情形悉心籌畫另行具題<lb/>
<pb n="KR2k0080_WYG_013-24a"/>
　　督臣李衛請修海寜海塘及錢塘等縣江塘疏<hi>雍正</hi>
　　<hi>六年</hi>
　　海寜縣海塘緣歴年潮汐沖決䕶沙坍徙靡常必<lb/>
　　須每嵗續漸補修方能保䕶臣屡經履勘見南門<lb/>
　　一帶向有漲沙盡行坍卸潮水照舊直逼塘脚民<lb/>
　　字阜字二號石塘根脚年乆外樁坦水沖洗歪斜<lb/>
　　塘身傾矬并有倒卸之處又華岳廟前及平橋西<lb/>
　　小石塘亦有塘身矬陷坦水外卸巳飭員搶修此<lb/>
<pb n="KR2k0080_WYG_013-24b"/>
　　叚工程除現修外若冬月䕶沙不能復漲則來嵗<lb/>
　　俱成險工應即隨坍隨修俟秋汛過後潮落之時<lb/>
　　再看有無沙起另行酌議又楊家荘一帶亂石塘<lb/>
　　前經議令加土培闊但塘身原属低窪本年雖則<lb/>
　　保固無恙將來再遇夏秋大汛必致漫溢闗係非<lb/>
　　輕應加築髙更有馬牧港一帶樁板亂石土塘一<lb/>
　　千丈前止加條石一層今潮水平塘大汛皆有漫<lb/>
　　過之處幸而搶救未滋大害亦應酌量再加築髙<lb/>
<pb n="KR2k0080_WYG_013-25a"/>
　　又翁家埠一帶原無官塘其臨海月牙灣不能保<lb/>
　　固亦應酌量地勢接建草塘與舊有之草塘相續<lb/>
　　當即行司確估去後據布政司高斌詳稱寜邑南<lb/>
　　門外河安民阜等字號及華岳廟平橋西楊家荘<lb/>
　　馬牧港等處各叚工程計勘應修築塘共四百五<lb/>
　　十三丈坦水四千四百六十四丈三尺估需銀二<lb/>
　　萬三十一百三十八兩此外又有搶修海寜平橋<lb/>
　　西等處坍壞殘缺塘身一百二十三丈坦水一百<lb/>
<pb n="KR2k0080_WYG_013-25b"/>
　　六十三丈用銀八十六兩七錢七分五釐零又海<lb/>
　　塩縣請修白馬廟等處加髙土塘一千七百三十<lb/>
　　餘丈估需銀四百九兩九錢零又南岸㑹稽縣請<lb/>
　　修十三都一四兩圗矬坍石塘四十八丈六尺又<lb/>
　　拆修三十八丈估需銀二百七十六兩二錢五分<lb/>
　　零又接築錢塘縣斷塘尾江塘一百六十五丈估<lb/>
　　需銀三千六百五兩五錢零又諸橋一帶江塘加<lb/>
　　築塘石一層計長四百一丈拆砌江塘一百六十<lb/>
<pb n="KR2k0080_WYG_013-26a"/>
　　九丈估需銀一千一百八十三兩一錢二分零查<lb/>
　　江海塘工原以保䕶民生而潮汐沖决月異嵗遷<lb/>
　　若不逐年預為搶修培築瞬息即成大險之工費<lb/>
　　多勞倍臣以有闗緊要隨於捐修海塘銀内動支<lb/>
　　八十兩給發辦料乗此冬令潮小之候興工儹築<lb/>
　　委杭嘉湖道王溯維稽察錢糧工料總理其事臣<lb/>
　　與布政使髙斌不時親督稽察務期堅固以保安<lb/>
　　瀾所有工料銀兩完竣之日確查報銷<lb/>
<pb n="KR2k0080_WYG_013-26b"/>
　　督臣李衛請另築石塘并築盤頭草壩疏<hi>雍正七年</hi>
　　本年九月臣由嘉興府前往海寜查勘海塘情形<lb/>
　　縁今嵗潮汐夏秋之間較往年更大故先於閏七<lb/>
　　月初旬預發銀一萬兩着杭嘉湖道等加意搶修<lb/>
　　設法堵禦臣回籍之後復經性桂蔡仙舢親往查<lb/>
　　勘又續發銀三萬兩趕辦物料備築凡有沖缺矬<lb/>
　　裂之處多用柴草樁朩隨時搶䕶晝夜隄防其潮<lb/>
　　溜頂沖地面竭力購備土石幫闊培髙以禦漫溢<lb/>
<pb n="KR2k0080_WYG_013-27a"/>
　　　自閏七月以及八月猶可支持惟九月初二日潮<lb/>
　　　勢更大幾至過塘甚屬危險幸遵循<lb/>
聖訓先事預防舊塘土石雖大半沖削而新經幫培之所<lb/>
　　　猶能抵禦狂瀾不致潰決今各處工程有巳經題<lb/>
　　　報搶修甫完而續被沖卸者有原估應須拆砌而<lb/>
　　　題後即值秋潮洶涌不敢開底砌築暫用柴草搶<lb/>
　　　堵者有扵秋汛續坍未經題報而現巳修竣者逐<lb/>
　　　叚間雜参錯不齊臣隨與性桂蔡仙舢等傳集工<lb/>
<pb n="KR2k0080_WYG_013-27b"/>
　　　員公同確議寜邑沿塘東自尖山西至翁家埠綿<lb/>
　　　亘百里皆臨大海非同從前工叚僅止數百餘丈<lb/>
　　　險塘可比若欲盡建鉅石大搪為費實属不貲是<lb/>
　　　以向來督撫諸臣俱扵不用石工之次險處所議<lb/>
　　　築草塘抵禦彼時塘外尚有䕶沙攔擋潮水畧有<lb/>
　　　到岸不致侵齧根底毎年嵗修加鑲猶可恃以保<lb/>
　　　䕶今則南岸中間突有漲沙阻阨潮頭直射北岸<lb/>
　　　䕶沙無存岸邉深至二三十丈不等朝沖暮擊一<lb/>
<pb n="KR2k0080_WYG_013-28a"/>
　　線草塘豈能捍禦全海潮勢若非裏面添砌石工<lb/>
　　難以保固惟是合式鉅石採辦需時且現在扵江<lb/>
　　塘料半向浙山開採出産一時不敷又兼海河閘<lb/>
　　壩轉運艱難勢必曠日持乆豈有聼其沖卸坐待<lb/>
　　辦料齊全而後動工之理况此時正當冬汎若不<lb/>
　　急扵設法整備轉瞬春潮坍卸堪虞臣等再四籌<lb/>
　　畫西塘除老塩倉東原有大石塘五百丈外自此<lb/>
　　至翁家埠一帶俱係險工内荆煦廟起至草菴止<lb/>
<pb n="KR2k0080_WYG_013-28b"/>
　　向有先後修築草塘一千九百餘丈此時俱係土<lb/>
　　塘今就草塘之内收進二三丈開深根脚用大樁<lb/>
　　排釘深入沙底儧辦巨料砌築石工一面多備柴<lb/>
　　草樁朩將舊日草塘根脚虚浮加樁簽釘鑲砌髙<lb/>
　　厚其原無草塘者酌量増添仗此舊有草塘以䕶<lb/>
　　其外使内之石工人力可施保至三年之期即草<lb/>
　　塘或有損壊而石工亦巳告成沿海民生永保安<lb/>
　　瀾之慶矣至東塘潮頭自尖山直趨而來勢猛溜<lb/>
<pb n="KR2k0080_WYG_013-29a"/>
　　　急在在危險今於陳文港小墳前薛家壩及念里<lb/>
　　　亭等處分築挑水盤頭大草壩五座周圍簽釘排<lb/>
　　　樁中填塊石竹簍深入軟泥之下作為底脚上加<lb/>
　　　埽料壓葢堵禦頂衝使水勢稍緩可引漲沙漸聚<lb/>
　　　一面將東西兩塘夏秋坍損等處竭力修補其逺<lb/>
　　　年塊石各塘有不能抵禦者酌量改砌加髙培厚<lb/>
　　　其一切號叚工程現在勘估確寔造冊另報<lb/>
　　　督臣李衛請添築盤頭大壩増設兵弁疏<hi>雍正八年</hi>
<pb n="KR2k0080_WYG_013-29b"/>
　　　臣於雍正六年查勘海寜城外東西一帶漲沙盡<lb/>
　　　卸潮汐改流誠恐次年更加危險隨將應修石土<lb/>
　　　谷塘共估銀二萬三千餘兩題請修築彼時不過<lb/>
　　　先事預防豈意果於七年春間南首海中漸亘巨<lb/>
　　　沙潮逼北岸夏月沖擊更甚坦水坍卸塘身震撼<lb/>
　　　日有矬陷及臣聞訃丁憂在浙候<lb/>
㫖之時正值秋潮更大塘工危於呼吸署撫臣蔡仙舢雖<lb/>
　　　經發銀備料搶修而東西两塘道里遼闊寔有不<lb/>
<pb n="KR2k0080_WYG_013-30a"/>
　　敷臣尚在地方何敢坐視將塩務公項銀一萬兩<lb/>
　　發貯縣庫交杭嘉湖道王斂福等支領辦料先將<lb/>
　　各處塘身積土加培髙厚暫禦漫溢一面施工隨<lb/>
　　時搶修以為急則治標之計迨臣囬任先經順途<lb/>
　　親徃查勘於九月初旬潮勢猛急前題之外又多<lb/>
　　續坍當飭各工員隨坍隨築上𦂳搶修㑹同司道<lb/>
　　啇酌先將草塘加厚増築以䕶其外再於草塘之<lb/>
　　内砌築石工以備後患又相形勢潮流湍急扵近<lb/>
<pb n="KR2k0080_WYG_013-30b"/>
　　塘往來汕刷潮退露出低窪之處儼若河形非築<lb/>
　　排水大草壩以分其勢則晝夜搜根塘脚空虚難<lb/>
　　以存立不敢膠執前見因於陳文港等處議建草<lb/>
　　盤頭五座堵禦頂衝一面將塊石各塘酌量改砌<lb/>
　　條石塘坦以期堅固亦於十一月十五日彚疏具<lb/>
　　題本年四月初一等日臣親往寜邑沿塘履勘查<lb/>
　　東塘盤頭五座内除白牆門念里亭巳先建大者<lb/>
　　二座并錢家坂添一小座外其餘三座今春築完<lb/>
<pb n="KR2k0080_WYG_013-31a"/>
　　并於小墳前之頂大一座盤頭兩旁増築雁翅使<lb/>
　　潮水得以兩面順勢埽出不致壅遏沖激前之近<lb/>
　　塘低窪河形亦得漸平現在頗見成效而西塘一<lb/>
　　帶塘身太直以致溜水往來搜刷如故春汛又多<lb/>
　　坍損亦應照東塘之例於老盐倉戴家石橋楊家<lb/>
　　荘三處添築草盤頭大壩三座抵禦霉夏秋汛所<lb/>
　　有前題草塘内請建大工石塘之處目今貼岸雖<lb/>
　　有漸漲微沙聚散無定皆係必不可巳之工但一<lb/>
<pb n="KR2k0080_WYG_013-31b"/>
　　時難以並興不得不暫為寛期陸續帶辦其東塘<lb/>
　　自普濟菴至尖山塘身共二千二百餘丈原係逺<lb/>
　　年碎石疊砌塘外坦水僅止一層從前尚有漲沙<lb/>
　　擁䕶得以無恙今嵗春初潮汛所至直埽塘身報<lb/>
　　坍数段目今東南二處㑹合倒捲潮頭雖息中沙<lb/>
　　漸徙惟有東潮往來誠恐將來伏秋大汛又有衝<lb/>
　　激頓成險工通塘逼近海邉一時難以搶救現在<lb/>
　　裏塘酌量簽釘樁朩幫闊塘面五六尺窄處幫闊<lb/>
<pb n="KR2k0080_WYG_013-32a"/>
　　一丈塘外坦水逐段修砌完備其塘身石塊有鬆<lb/>
　　浮殘缺并現在坍卸者亦加拆築堅固以防秋汛<lb/>
　　此外有本年春汛東西兩塘陸續坍卸矬裂各塘<lb/>
　　身及潑動坦水樁石刻不容緩現在一面飭修一<lb/>
　　面催造估冊及西塘添築盤頭大草壩普濟菴以<lb/>
　　東修築塘身西新倉加築土堤草壩并上年秋汛<lb/>
　　續坍議改條石塘坦又前題草塘内石工各項工<lb/>
　　程確切估冊另咨送部其去嵗秋汛搶修并東塘<lb/>
<pb n="KR2k0080_WYG_013-32b"/>
　　先後建築大盤頭草壩又上年秋汛本年春汛兩<lb/>
　　次趕築續坍無脚草塘及西草塘等工俱巳完竣<lb/>
　　當同本年正月内咨送原估續估以及秋汛増添<lb/>
　　各工料另於題修嵗修搶䕶各案内分别報銷又<lb/>
　　海塘所設專官止海防同知一員即使往來奔走<lb/>
　　而百里之遥東坍西卸晝夜靡寜難以兼顧且做<lb/>
　　工之際人夫俱從鄉民僱覔來則一時烏合去則<lb/>
　　四散歸農或值民間蠶農兩忙或值昏暮風潮猝<lb/>
<pb n="KR2k0080_WYG_013-33a"/>
　　至僱募不前耽延時日均足貽誤緊工若多設别<lb/>
　　員勢必另籌經費即外屬遥制亦恐呼應不靈請<lb/>
　　將杭州捕盜同知管糧通判二員𣲖令分管東西<lb/>
　　兩塘平時輪流赴工稽查夏秋之時親駐工所督<lb/>
　　率仍帶辦本等事務再設千把總二員兵二百名<lb/>
　　分扵東西兩塘常川做工則寒暑晝夜可以不致<lb/>
　　暫離於海塘寔有裨益或亦善後之一策也<lb/>
　　督臣李衛續修海寜等四縣塘工疏<hi>雍正九年</hi>
<pb n="KR2k0080_WYG_013-33b"/>
　　浙省濵海各邑海寜潮水横過患在搜刷沙土根<lb/>
　　脚空虚海塩潮來對衝患在因風助勢撼擊難禦<lb/>
　　所以兩縣塘堤時有東修西塌之虞而錢塘大江<lb/>
　　直接海寜潮頭阻遏江水逆回衝突堤岸亦與别<lb/>
　　處不同若非逐年隨時相度修補保䕶稍有因循<lb/>
　　即成鉅工今詳細履勘見海寜縣鎮海㙮前等處<lb/>
　　塘身低狹俱應幫闊増髙又念里亭等處潮勢甚<lb/>
　　猛往迴汕刷塘脚必須加築坦水以䕶塘身又普<lb/>
<pb n="KR2k0080_WYG_013-34a"/>
　　濟菴等處有應修塘坦其海塩縣南首三澗寨一<lb/>
　　帶為石塘盡頭當海中韭黄門潮汐對衝最稱險<lb/>
　　汛雍正四年捐築矮石塘一百丈稍為抵禦今大<lb/>
　　塘脚下沙土被潮洗刷一空樁朩露出竟成<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏<lb/>
　　之象危險異常惟有仍照原基接建四十丈方可<lb/>
　　保此一方民田廬舍又捐築之矯石塘及附石土<lb/>
　　塘底而窄狹必須因地加濶其北首天字號塘盡<lb/>
　　頭處海潮直逼土塘毎遇東北風髙波浪洶涌土<lb/>
<pb n="KR2k0080_WYG_013-34b"/>
　　塘潰決可慮急應酌量頂次衝險加築石工此外<lb/>
　　閏餘二號夏汛裂縫石塘井劉王廟起朱公寨止<lb/>
　　及珠稱等號低狹坍壊土塘俱應搶修培䕶又平<lb/>
　　湖縣獨山東西石土各塘上年毛竹寨等處巳經<lb/>
　　衝坍三百五千餘丈隨飭搶修幸不蔓延今各塘<lb/>
　　低陷窄狹之處若不早為培修必致又費大工勘<lb/>
　　明情形不敢因循貽悮隨查寜邑海塘寜西草塘<lb/>
　　盤頭矬坍塘身一千三十一丈八尺備料儧修外<lb/>
<pb n="KR2k0080_WYG_013-35a"/>
　　其餘鎮海塔前等處幫闊培髙塘身共一千四十<lb/>
　　三丈又念里亭草盤頭等處一百五十五丈應加<lb/>
　　築大條石坦水一層并舊塊石坦水三十五丈應<lb/>
　　築大條石坦水二層東塘七里廟等處五百餘丈<lb/>
　　議將中條石築塘身大條石築坦水内有頂險之<lb/>
　　處塘身亦用大條石砌築又普濟菴迤東梁家地<lb/>
　　等處塘身二百二十餘丈并西塘唐子千門前五<lb/>
　　丈仍用塊石修築海塩縣南首三澗寨改築舊石<lb/>
<pb n="KR2k0080_WYG_013-35b"/>
　　塘八十丈矮石塘一百丈接建新石塘四十丈北<lb/>
　　首天字號塘盡頭一帶建築石塘共一千三百六<lb/>
　　十五丈并小陡門一座搶修閏餘二號舊石塘一<lb/>
　　十一丈又三澗寨塘盡頭各附石土塘共四百五<lb/>
　　十丈搶修珠稱珍李等號附石土塘四百一十八<lb/>
　　丈加髙幫闊劉王廟等處老塘一千三十丈平湖<lb/>
　　縣獨山東西折修石塘九十丈一尺加髙幫濶培<lb/>
　　厚土塘共一千二百九十一丈八尺并乍浦城西<lb/>
<pb n="KR2k0080_WYG_013-36a"/>
　　石街等處加髙土塘一千一百四十丈及錢塘縣<lb/>
　　徐村梵村等處修築坍裂江塘三百五十三丈六<lb/>
　　尺均屬勘明確核應修應築工程除飭取工料細<lb/>
　　冊送部一面動項給發工員速行辦料乗此冬令<lb/>
　　潮小之候預為興工儧辦統於完竣日同上年嵗<lb/>
　　修巳完塩邑之洪荒等字號報坍附石土塘九百<lb/>
　　一十五丈平邑之茅竹寨黄姑坊沖坍土塘三百<lb/>
　　五十餘丈等各工一併分别造冊請銷<lb/>
<pb n="KR2k0080_WYG_013-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘錄巻十三<lb/>
</p>
<p>
</p>
  </div>
<div>
<head>海塘録巻十四</head> <lb/>
    <p>
<pb n="KR2k0080_WYG_014-1a"/>
欽定四庫全書<lb/>
　海塘録巻十四<lb/>
　　　　　　　　　　　内閣中書翟均亷撰<lb/>
　奏議二<lb/>
　　撫臣王國棟請増築草塘及報塘工䟽<hi>雍正十年</hi>
　　寜邑沿海塘工外係活土浮沙本年春夏霪雨連<lb/>
　　綿山水驟發加之潮勢猛裂䕶沙衝卸以致東西<lb/>
　　草石各塘均多矬損經臣嚴飭工員上𦂳搶築堵<lb/>
<pb n="KR2k0080_WYG_014-1b"/>
　　禦惟華家衖以西之翁家埠接連仁邑之沈家埠<lb/>
　　迤西至萬家閘一帯地方歴來原無草石等塘本<lb/>
　　年閏五月十三四等日上㳺山水驟發滙注錢江<lb/>
　　搏擊頂衝此叚舊沙日被坍進以致危險異常應<lb/>
　　先將舊土塘加培高濶并接築草塘防䕶寜邑自<lb/>
　　華家衖以西至翁家埠接連仁邑之沈家埠等處<lb/>
　　先將舊土塘加培髙濶又於華家衖西新倉周家<lb/>
　　壩翁家埠等處酌量外築土堤圈入以䕶廬舍但<lb/>
<pb n="KR2k0080_WYG_014-2a"/>
　　土堤鬆浮單薄恐未能抵禦潮汐且海塘形勢遷<lb/>
　　徙靡常原應隨時相度防䕶今此地歴年因離海<lb/>
　　尚逺外有沙地未足為虞不期自今夏水發以後<lb/>
　　晝夜衝刷遂至逼臨内地若不及早捍衛關係兩<lb/>
　　邑生靈匪淺應再於華家衖草塘止處接築柴草<lb/>
　　塘一帯至仁邑沈家埠迤西之潮神廟東首止計長<lb/>
　　二千二百二十餘丈相度緩急陸續開底建築并<lb/>
　　建盤頭下埽防䕶再寜邑春夏二汛矬陷草塘七<lb/>
<pb n="KR2k0080_WYG_014-2b"/>
　　百二十一丈七尺當飭分别修築再無脚草塘二<lb/>
　　百六十餘丈亦并開底拆築并于危險之草菴前<lb/>
　　一段建貼心盤頭一座以迎水勢及華岳廟錢家<lb/>
　　坂小墳前盤頭雁翅浦兒兠盤頭東西兩角張為<lb/>
　　三門前坍塘一十九丈西南八圖孫家亭後坍塘<lb/>
　　二十丈暫用草柴搶堵又東塘沈月明西塘月明<lb/>
　　菴等處坍卸塘身一百九十六丈六尺請照前督<lb/>
　　臣李衛題定條石塘坦之式修砌并築一二三四<lb/>
<pb n="KR2k0080_WYG_014-3a"/>
　　層條石坦水已飭先行興工又陸續坍缷之東塘<lb/>
　　新菴西等處舊塊石塘身工叚共計二百一十七<lb/>
　　丈七尺西塘浦兒兠盤頭東塘身六丈及修補坦<lb/>
　　水并堵築白墻門秧田廟盤頭又霉伏二汛坍矬<lb/>
　　各叚草塘共計七百二十六丈五尺飭員相度修<lb/>
　　築務期工有寔效保䕶無虞再平湖縣獨山字號<lb/>
　　舊石塘一十四丈現在矬裂亦應一例拆築再錢<lb/>
　　邑江塘定北四圖俞士品地前坍塘四十一丈被<lb/>
<pb n="KR2k0080_WYG_014-3b"/>
　　潮沖刷亟應添樁加層又自徐梵二村并諸橋起<lb/>
　　至獅子塘頭止塘身上下間有翻倒葢石㧞去石<lb/>
　　塊將來恐有衝坍亦應亟加修築<lb/>
　　大學士鄂爾泰㸔海塘疏<hi>雍正十一年</hi>
　　臣等㑹議得浙江總督程元章奏稱海寜縣東西<lb/>
　　各塘近日潮勢危險寔有倍于徃昔查各處海潮<lb/>
　　俱係暗長獨浙江之海寜縣因江海相交之處尖<lb/>
　　山入口束隘激起潮頭江水東來海潮西去席巻<lb/>
<pb n="KR2k0080_WYG_014-4a"/>
　　奔騰逆流而上故與他處情形逈異歴來東西兩<lb/>
　　塘各處工程因潮汐遷徙靡常故修築堵禦不一<lb/>
　　今㨿稱今年夏秋潮勢自東而西竟侵入仁和縣<lb/>
　　界二十里臣等查核檔案寜邑東塘向有修築石<lb/>
　　草條石塊石各塘西首現衝之仁和縣界内原係<lb/>
　　土塘歴年有石草各工此離杭城後身僅二三十<lb/>
　　里且與長安壩下河向北一帯低窪之處相去不<lb/>
　　逺設有疎虞建瓴而下有關杭嘉湖蘇松常六郡<lb/>
<pb n="KR2k0080_WYG_014-4b"/>
　　利害是今日之險以西為急自應速為修築以備<lb/>
　　春伏大汛但各處塘工止有土石之分獨寜邑又<lb/>
　　有草工者葢縁潮勢沙性俱與北首之海鹽平湖<lb/>
　　南首之蕭山㑹稽山隂餘姚等縣不同其地沙活<lb/>
　　土浮根脚既不堅實潮頭又從根脚之下横逼深<lb/>
　　刷來去蕩摇晝夜兩次快水回溜專搜塘脚即使<lb/>
　　大石鋪砌塘身堅厚而根脚一鬆上重下虗最易<lb/>
　　傾側故土性堅實之處尚可修築石塘遇沙土浮<lb/>
<pb n="KR2k0080_WYG_014-5a"/>
　　　鬆只得修築草塘暫為堵禦此三項工程在石塘<lb/>
　　　則苦於辦石艱難河海轉運曠日遲乆土塘又苦<lb/>
　　　於取土之處逺則工費浩繁近則塘身單薄且多<lb/>
　　　民間農桑廬舍無曠土可採草塘則止堪堵禦一<lb/>
　　　時每年必湏加鑲而潮汐鹹水夏秋霉□数年之<lb/>
　　　後易至墊朽是三者各有難處而因時設法分别<lb/>
　　　緩急随地制宜又皆必不可少之事應逐一詳加<lb/>
　　　查勘趁春間潮小之時將應行補葺修築工段即<lb/>
<pb n="KR2k0080_WYG_014-5b"/>
　　　於藩庫内酌動正項錢糧相機儧築多備物料以<lb/>
　　　禦潮汐其通盤相度形勢籌畫機宜應作何修築<lb/>
　　　以垂久逺之處應俟<lb/>
欽簡大臣前往詳細查勘再行定議又據奏稱今嵗增修<lb/>
　　　添築塘工用帑十五六萬晝夜搶修始保無虞庫<lb/>
　　　存捐項用完動支歴年用存<lb/>
恩賞備公現在添築草塘及補修各工動用浩繁莫如照<lb/>
　　　從前海塘事例仍開捐納以資經費查浙江海塘<lb/>
<pb n="KR2k0080_WYG_014-6a"/>
　　　從前原有捐納貢監一途但恐捐納者少於事無<lb/>
　　　濟應酌量許浙江福建二省之人就近赴捐並於<lb/>
　　　貢監之外増添封典加級紀録及雜職吏員即用<lb/>
　　　等項令該督酌定條欵具題到日再議再查各項<lb/>
　　　工程俱應及時修築所需經費甚屬𦂳要若俟開<lb/>
　　　捐交収動用誠恐緩不濟事應於藩庫先動正項<lb/>
　　　　錢糧一面奏<lb/>
聞一面即行辦理所動藩庫錢糧即以捐納之項抵補又<lb/>
<pb n="KR2k0080_WYG_014-6b"/>
　　　據奏稱塘工尤湏熟練強幹之員現任杭捕同知<lb/>
　　　李飛鯤塘工尚屬諳練令專管海塘以專責成查<lb/>
　　　西塘工程甚急李飛鯤應令專管海塘庶為相宜<lb/>
　　　又據奏稱分撥之佐雜千把總等員若臨時委調<lb/>
　　　者非係熟諳於事無益今在工数員再加揀選發<lb/>
　　　工効力俟有功績另請議叙委用查海塘關係重<lb/>
　　　大該督身任責成一應在工道㕔佐雜千把等官<lb/>
　　　俱聽該督選擇改換委任將來不致推卸庶於工<lb/>
<pb n="KR2k0080_WYG_014-7a"/>
　　程有益矣<lb/>
　　内大臣海望題明増修土備塘疏<hi>雍正十年</hi>
　　臣海望臣李衛於二月初八日扺浙江省㑹同總<lb/>
　　督程元章由杭州南門外至海寜縣沿塘履勘其<lb/>
　　翁家埠萬家閘𦂳要塘工已委專員搶修保䕶春<lb/>
　　汛至通盤工程應如何設法料理之處俟將對岸<lb/>
　　形勢查勘明悉另行確議具奏外又查海鹽一帯<lb/>
　　塘工自澉浦起至乍浦止内有海鹽近城一段舊<lb/>
<pb n="KR2k0080_WYG_014-7b"/>
　　築之塘全用大石縱横疊砌最為堅固惟塘脚下<lb/>
　　間有微露樁頭之處似應添補坦石保䕶塘址其<lb/>
　　上下兩頭新築石塘石塊雖小尚屬整齊惟附塘<lb/>
　　　之土稍覺卑薄應行加髙培濶以䕶塘身其塘内<lb/>
　　相去數十丈有土備塘一道臣等逐段查閲有塘<lb/>
　　　面雖濶而塘身尚低者有塘身雖髙而塘面甚窄<lb/>
　　　者俱應分别增修其有未築土備塘之處亦應一<lb/>
　　　例補築此項工程較之海寜仁和似可稍緩而體<lb/>
<pb n="KR2k0080_WYG_014-8a"/>
　　　察民情比他處為獨急查上年海鹽平湖等縣偶<lb/>
　　　被蟲災秋收歉薄乏食窮黎雖賑恤而米糧未能<lb/>
　　　充裕小民謀食尚屬艱難幸而今年春苗暢茂麥<lb/>
　　　熟可期二三月間正值青黄不接之候藉此工程<lb/>
　　　庶可接濟民食臣等仰體<lb/>
聖懷業經𣲖出專員興工修築俾窮民得以傭工餬口不<lb/>
　　　特於塘工有益且於民食有資所需工價銀兩約<lb/>
　　　計二萬有竒可以敷用又查海寜米價每石一兩<lb/>
<pb n="KR2k0080_WYG_014-8b"/>
　　　六七錢不等今夫役畢集工所恐致市價益昂現<lb/>
　　　将永濟倉存貯米榖二十餘萬石内酌量撥運海<lb/>
　　　塘給工價銀兩扣除藩庫俟秋収後買補還倉庶<lb/>
　　　米價可以漸平而小民更沾寔惠矣<lb/>
　　　内大臣海望請尖塔兩山建立石壩増設官弁疏<lb/>
　　　<hi>雍正十一年</hi>
　　　臣等渡江由紹興府所屬之蕭山縣并河荘山等<lb/>
　　　處将浙省江海情形詳加查閲看得江海之門戶<lb/>
<pb n="KR2k0080_WYG_014-9a"/>
　　　不同水性各異水道之遷徙靡常其中有人力所<lb/>
　　　能為者有人力所不能為者凡人力所能為者自<lb/>
　　　宜分别緩急次第興修今将臣等管見敬為我<lb/>
皇上陳之伏查江海之門戸有三省城東南龕赭兩山之<lb/>
　　　間名曰南大亹禪機河荘兩山之間名曰中小亹<lb/>
　　　河荘之北寜邑海塘之南名曰北大亹此三亹形<lb/>
　　　勢横江截海實為浙省之闗闌也再查江海水性凡<lb/>
　　　海皆有潮潮皆暗長惟浙省之潮與他處不同葢<lb/>
<pb n="KR2k0080_WYG_014-9b"/>
　　　緣海潮自東而西江水自西而東每遇春秋朔望<lb/>
　　　潮汐盈滿江流陡發之時互相搏擊突起潮頭勢<lb/>
　　　甚雄悍若再過颶風勢必洶涌故歴來為患者雖<lb/>
　　　在於潮而所以助潮為患者又在於江與風也再<lb/>
　　　查江海水道惟中小亹適當南北兩岸之中江水<lb/>
　　　海潮若由此出入則兩岸無虞但中小亹地面不<lb/>
　　　及南北兩大亹之半且山根餘氣似若綿聫潮過<lb/>
　　　沙淤偶通旋塞所以不徙而南即徙而北然徙南<lb/>
<pb n="KR2k0080_WYG_014-10a"/>
　　　則南岸尚有龕常等山連絡捍衛蕭山一帶或有<lb/>
　　　沖刷之處為患猶輕若徙北則北岸僅有塘堤為<lb/>
　　　之備禦倘有潰溢關係甚鉅今查南大亹早巳淤<lb/>
　　　為平陸數十年前尚有中小亹出入嗣後逐漸徙<lb/>
　　　至北大亹故年來北大亹之桑田廬舍已成滄海<lb/>
　　　若欲遏抑江海之狂瀾使其仍歸中道恐非人力<lb/>
　　　所能為者臣等出京時曾面奉<lb/>
諭㫖爾等到浙詳細踏勘如果工程永固可保民生即帑<lb/>
<pb n="KR2k0080_WYG_014-10b"/>
　　　金千萬不必惜費欽此臣等凜遵<lb/>
聖訓細加詳勘凡於海塘有益而人力可施者靡不悉心<lb/>
　　　籌畫以仰副<lb/>
聖懷今公同看得海寜之東南有尖山聳峙鎮鎻海口其<lb/>
　　　西有一小山俗名塔山相處百有餘丈水底根脚<lb/>
　　　相連尖塔兩山之間相傳向有石壩堵截水道有<lb/>
　　　此壩石北岸䕶沙時坍時漲後被修塘人役悮取<lb/>
　　　其石修補塘工北岸之沙至今有坍無漲臣等相度<lb/>
<pb n="KR2k0080_WYG_014-11a"/>
　　情形現在江水大溜𦂳貼北塘直趨尖山塔山之<lb/>
　　間而出引入海潮衝激塘身䕶沙日卸伏思水來<lb/>
　　沙去水去沙來理固有之若於尖塔兩山之間照<lb/>
　　舊堵塞使江水海潮仍向外行則北岸䕶沙可望<lb/>
　　復漲果能北漲自必南坍水道亦可望其南徙但<lb/>
　　春夏之交潮汛正大難以興工俟冬初水落擬用<lb/>
　　石塊設法填塞似猶人力所能為者至於仁寜二<lb/>
　　邑海塘所有應修應築工程甚多一時難於並舉<lb/>
<pb n="KR2k0080_WYG_014-11b"/>
　　自應分别先後逐漸興修其自華家衖以東尖山<lb/>
　　以西一帯塘工有草塘并條石塊石塘不等内有<lb/>
　　大學士朱軾於廵撫任内修築之石塘五百丈完<lb/>
　　固無損又新建之條石塘石塊雖小尚屬整齊均<lb/>
　　無庸修補其餘塊石柴草各塘以及翁家埠萬家<lb/>
　　閘去年沖塌之處有巳經粘補者有現在動工修<lb/>
　　築加謹保䕶者但草塘易於朽爛塊石舊塘亦易<lb/>
　　坍塌若使僅僅粘補年年搶修嵗需錢糧盈千累<lb/>
<pb n="KR2k0080_WYG_014-12a"/>
　　萬積至數年不可勝算而塘工之單薄危險如故<lb/>
　　非經久奠安之計似應改建大石塘庶可垂之永<lb/>
　　逺所需工料約銀一百八十餘萬兩所用夫役朩<lb/>
　　石及運送船隻等項甚多即使用力䟎修非歴數<lb/>
　　年之久不能告竣伏查總督臣程元章業經奏准<lb/>
　　開捐以資經費若儘其所収銀兩按年動支修築<lb/>
　　塘工漸次可以告竣而<lb/>
　國帑亦不致糜費且臣等現議堵塞尖山水口若既<lb/>
<pb n="KR2k0080_WYG_014-12b"/>
　　堵之後果能沙漲䕶塘則石塘可以不必改建倘<lb/>
　　尖山既堵仍無漲沙再行改建似亦未遲惟是翁<lb/>
　　家埠一叚草塘其地脚係活土浮沙恐難釘樁砌<lb/>
　　石或仍用草工堵禦雖需時加粘補而地面不過<lb/>
　　十餘里每年所需無多至塘内地勢低窪及塘背<lb/>
　　附土單薄之處現今即應培補所需培補之工沿<lb/>
　　塘或無官地挖取應照河工之例交與地方官逐<lb/>
　　段確查酌量購買民田應仍將所買民田額徴錢<lb/>
<pb n="KR2k0080_WYG_014-13a"/>
　　糧查明題豁又查雍正二年風潮偶大海水漫溢<lb/>
　　塘面損傷民田盧舍臣等切思驟雨狂風不能預<lb/>
　　測若僅此一層隄岸未為萬全且現在石草舊塘<lb/>
　　一時未能改築應請於海塘之後添築土備塘一<lb/>
　　道此舊塘再髙五六尺務令於今年秋汛以前上<lb/>
　　𦂳䟎築完工萬一風潮泛溢有此備塘抵禦可以<lb/>
　　䕶衛再查仁和至乍浦一帶海塘不下三百里若<lb/>
　　無專管人員將來不無廢弛之患前經題委杭嘉<lb/>
<pb n="KR2k0080_WYG_014-13b"/>
　　湖道一員帶管工員非其專責所設杭嘉海防同<lb/>
　　知二員千把總各一員兵二百名亦恐照料難周<lb/>
　　應請專設道員一員添設同知一員守備二員千<lb/>
　　總三員把總七員兵八百名巡查照㸔随時修補<lb/>
　　可以保固塘工除現在搶修工程并粘補石草舊<lb/>
　　塘以及萬家閘外修築衝卸水口所用錢糧仍令<lb/>
　　於本年嵗修案内核銷外所有堵塞尖山水口約<lb/>
　　需工料銀六萬三千五百餘兩新築土補塘一道<lb/>
<pb n="KR2k0080_WYG_014-14a"/>
　　　約需工料銀十三萬五千四十餘兩培補舊塘土<lb/>
　　　身約需工料銀二萬一百九十餘兩三項共約需<lb/>
　　　銀二十一萬七千七百三十五兩又添設官弁每<lb/>
　　　年約需俸餉銀一萬三千七百九十八兩餘米二<lb/>
　　　千八百八十石以上議修工程及請設官弁之處<lb/>
　　　如䝉<lb/>
皇上俞允臣等另行逐細核估具奏<lb/>
　　　工部覆海望塘工修築事宜議<hi>雍正十一年</hi>
<pb n="KR2k0080_WYG_014-14b"/>
　　　内大臣海望等奉稱臣等前將浙省仁寜二邑海<lb/>
　　　塘應修工程繕摺具奏奉<lb/>
㫖准行今臣等伏思浙省海塘工鉅費繁關係重大必湏<lb/>
　　　經理得宜始於塘工有益謹將修築事宜酌議數<lb/>
　　　條恭呈<lb/>
睿覧一分管工程人員宜揀選酌𣲖也查浙省現任佐雜等<lb/>
　　　官各有别項差遣即發往委用人員亦恐不敷調<lb/>
　　　𣲖臣等在浙時有本地廢員及紳衿子弟情願自<lb/>
<pb n="KR2k0080_WYG_014-15a"/>
　　　備資斧請効力者其中不無可用之人應令總督<lb/>
　　　程元章酌量𣲖委應於所奏令程元章揀選家道<lb/>
　　　殷實才堪辦事之人酌量𣲖委果能實心辦事於<lb/>
　　　工竣之日該督分别等第出具考語具題請<lb/>
㫖議叙一給發工價銀兩宜採買米石兼放也上年浙省<lb/>
　　　仁寜等縣秋収歉薄現在米價未平今興修大工<lb/>
　　　夫匠雲集恐致市價益昂應令總督程元章即於<lb/>
　　　臣等估計修塘工價銀内酌量動支銀數萬兩遴<lb/>
<pb n="KR2k0080_WYG_014-15b"/>
　　　員於米賤地方採買糧食運送工所搭放人夫既得<lb/>
　　　均霑實惠而本地米價不致昂貴應於所奏令該<lb/>
　　　督作速給銀委員採買撥放仍將搭放銀米數目<lb/>
　　　於題銷册内分晰造報一添設官兵宜專責成也<lb/>
　　　臣等現議設立道員一員應加以海防兵備副使<lb/>
　　　道職銜凡海塘文武官兵俱聽調用其沿海州縣<lb/>
　　　等官亦令兼轄兵役新設守備二員應分左右二<lb/>
　　　營將原設添設之千總四員把總八員外委十<lb/>
<pb n="KR2k0080_WYG_014-16a"/>
　　六員兵一千名分𨽻二營管轄應准其將新設道<lb/>
　　員一員加以海防兵備道銜將海塘文武官兵聽<lb/>
　　其調用並兼轄沿海州縣等官其官弁兵丁分管<lb/>
　　事宜仍令造册送部查覈一官兵駐劄所宜分𣲖<lb/>
　　也查海寜為沿海州縣適中之地應令道員駐劄<lb/>
　　寜城以便查閲工程至同知三員除管理海鹽乍<lb/>
　　浦塘工同知一員仍照舊駐劄乍浦外應將原設<lb/>
　　同知一員駐劄寜邑添設同知一員駐劄仁邑各<lb/>
<pb n="KR2k0080_WYG_014-16b"/>
　　就近經管不時查㸔左營守備一員駐劄海寜之<lb/>
　　東右營守偹一員駐劄海寜之西酌量分界管理<lb/>
　　千把總等官各照要𦂳地方分段汛防至兵丁俱<lb/>
　　於附近海塘處所均𣲖居住應准其將新設道員<lb/>
　　駐劄海寜其餘官弁駐劄地方兵丁𣲖防汛界趾<lb/>
　　仍令逐一分晰造册咨部查核一官員衙署營<lb/>
　　房宜建設也道員同知守備等官衙署應令總督<lb/>
　　程元章查明官房撥給如無官房之處另行估計<lb/>
<pb n="KR2k0080_WYG_014-17a"/>
　　建造千把總外委兵丁營房共應建一千六百二<lb/>
　　十八間再於仁寜一帶建造堡房四十間海鹽乍<lb/>
　　浦建造堡房二十間共需銀一萬三千三百八十<lb/>
　　四兩着該督酌量動支葢造至所需器械軍装應<lb/>
　　召募齊全令該督照例料理應如所奏道員同知<lb/>
　　守備等官衙署令該督查明撥給或另行估建器<lb/>
　　械軍装俟召募齊全照例製造工完之日一并造<lb/>
　　册題銷一宜揀選諳練人員以收實效也浙省海<lb/>
<pb n="KR2k0080_WYG_014-17b"/>
　　塘現在興工必得熟練之員方能辦理妥協查杭<lb/>
　　嘉湖道王斂福題委兼管塘工巳經五年請調補<lb/>
　　海防兵備道俾得駕輕就熟似於工程有益其杭<lb/>
　　州海防同知吴宏曾乍浦海防同知盧承綸令照<lb/>
　　舊供職所有新設海防同知一員查杭州捕盗同<lb/>
　　知李飛鯤在工年久熟諳情形請即調補再新設<lb/>
　　左營守備一缺查千總尹世忠歴練勤勞請以陞<lb/>
　　授所遺千總員缺即以現在塘工之把總張明㧞<lb/>
<pb n="KR2k0080_WYG_014-18a"/>
　　　補尚有右營守備一員千總三員把總八員并外<lb/>
　　　委弁員令該督於通省武弁内揀選應准其將杭<lb/>
　　　嘉湖道王斂福調補新設海防兵備道杭州總捕<lb/>
　　　同知李飛鯤准其調補新設海防同知尹世忠張<lb/>
　　　明並准其補授其右營守備千把外委等官俱令<lb/>
　　　該督於通省内揀選一所用錢糧宜核實報銷也<lb/>
　　　臣等現議修築石土塘壩所需工料銀兩俱係約<lb/>
　　　畧估計如所估工料等費或有不敷令該督程元<lb/>
<pb n="KR2k0080_WYG_014-18b"/>
　　　章題明加增如有餘剰俟工程告竣據實報銷其<lb/>
　　　應用錢糧欵項亦令該督題明動用仍將估計工<lb/>
　　　料銀兩數目另繕清單恭呈<lb/>
御覧查工料單内自尖山起至萬家閘新築大石塘共長<lb/>
　　　一萬四千二百九丈内除舊有石塘四千二百八<lb/>
　　　丈六尺不築浄長一萬丈四尺共用物料工價銀<lb/>
　　　一百七十萬一千七百四十四兩九錢零又自龜<lb/>
　　　山起至李家村新築土備塘共長一萬四千二十<lb/>
<pb n="KR2k0080_WYG_014-19a"/>
　　七丈六尺又李家村至斷塘頭舊有老塘四千九<lb/>
　　百五十六丈今酌量地勢増髙加濶新建閘四座<lb/>
　　新建涵洞六座新建朩橋六座以上五項共用銀<lb/>
　　十三萬五千三十九兩零又堵塞尖山水口自尖<lb/>
　　山至塔山約一百二十丈俱用石塊堵砌其塊石<lb/>
　　湏用朩筏装載共用物料工價銀六萬二千四百<lb/>
　　九十一兩零又尖山起至萬家閘石草塘共長七<lb/>
　　千九百丈八尺背後附土加寛増髙計二百二十<lb/>
<pb n="KR2k0080_WYG_014-19b"/>
　　八段共長一萬四千六百四十七丈五尺其附塘<lb/>
　　各段低薄不等酌議加寛增髙取土買民地共用<lb/>
　　地工價銀二萬一百七十四兩五錢九分零通共<lb/>
　　約估銀一百九十二萬九千四百四十九兩四錢<lb/>
　　二分零應如所請行令該督將浙省應修應築石<lb/>
　　土塘閘橋座涵洞等工遵照所奏事理酌量工程<lb/>
　　緩急分别先後照依所估銀數一面動支給發承<lb/>
　　修各員上𦂳辦料募夫修築務期如式堅固以垂<lb/>
<pb n="KR2k0080_WYG_014-20a"/>
　　永久一靣將動支錢糧欵項聲明具題如所估工<lb/>
　　料等費不敷應用亦令將不敷銀數題明加増倘<lb/>
　　有餘剰於工程告竣之日據實照列造具清册於<lb/>
　　題銷疏内聲明具題查核可也<lb/>
　　内大臣海望請揀發旗員協辦塘工疏<hi>雍正十一年</hi>
　　臣等徃浙查勘海塘情形相機修築前經定議覆<lb/>
　　奏昨接浙江督臣程元章寄臣字内稱本年六月<lb/>
　　二十一日潮水撲上塘靣以致草石舊塘間叚坍<lb/>
<pb n="KR2k0080_WYG_014-20b"/>
　　䣃現於塘身後面加髙培厚未致沖淹㸔此情形<lb/>
　　總因從前工未堅固監修人員每多草率所致凡<lb/>
　　修築堤工必湏夯碢如式樁釘長宻培石堅固管<lb/>
　　工人員時刻不離工所親身坐守工程始得堅固<lb/>
　　前臣帶徃浙江監修海塘之内務府御史偏武員<lb/>
　　外郎訥青額因不服水土隨臣回京只留員外郎<lb/>
　　穆克登額一人在浙臣思工程甚多雖有前𣲖官<lb/>
　　員恐未敷用若仍委内務府人員前去又恐道<lb/>
<pb n="KR2k0080_WYG_014-21a"/>
　　　途遙逺耽延時日臣前在浙時見旗員内尚有可<lb/>
　　　用之員仰懇<lb/>
勅諭浙江將軍阿里衮副都統隆昇就近選𣲖旗員數人<lb/>
　　　與在工人員一同坐守監修仍令將軍副都統協<lb/>
　　　同總督等不時稽查則做工人役不致怠玩而工<lb/>
　　　程亦得永固矣<lb/>
　　　督臣程元章請築仁錢海平江海塘疏<hi>雍正十一年</hi>
　　　浙省仁和海寜等縣石草塘工濱臨大海潮汐江溜<lb/>
<pb n="KR2k0080_WYG_014-21b"/>
　　　晝夜沖刷兼係浮沙活土根脚鬆虛最易矬陷且<lb/>
　　　海中漲有南沙一道横亘東西以致潮溜日迫塘<lb/>
　　　身大汛屢有矬墊工程甚關𦂳要經臣屢次會同<lb/>
　　　大理寺卿汪漋内閣學士張坦麟詳加察看行令<lb/>
　　　趕築土堤加築柴塘草壩以資捍禦查海防同知<lb/>
　　　呉宏曾員下自本年春季起至夏季六月十八日<lb/>
　　　共報坍矬草塘七十餘段共長三千一百九十餘<lb/>
　　　丈又盤頭雁翅七段共長二百餘丈其塊石塘<lb/>
<pb n="KR2k0080_WYG_014-22a"/>
　　自本年春季起至七月二十一日共計坍矬一百<lb/>
　　八十餘叚共長一千二百餘丈又潑壊坦水共長<lb/>
　　七百七十餘丈盤頭五座共長八十餘丈又杭州<lb/>
　　府通判張偉員下萬家閘冲卸水口接築柴塘至<lb/>
　　俞爾英竹園計長一百三十餘丈又吴宏曽員下<lb/>
　　自六月十八日起至秋汛九月底續報坍矬草塘<lb/>
　　三十餘叚共長一千四百九十餘丈又盤頭雁翅<lb/>
　　六叚共長一百七十餘丈又自七月二十一日起<lb/>
<pb n="KR2k0080_WYG_014-22b"/>
　　至九月㡳坍矬東塘塊石塘十叚共長五十餘丈<lb/>
　　又殳家廟東至邢家門前加築防風隄一帶共長<lb/>
　　三百七十餘丈又築土堤一道共長二百四十餘<lb/>
　　丈又平陷許鳯其門前等處中條石塘六叚改築<lb/>
　　草壩共長二百二十餘丈又西塘海防同知李飛<lb/>
　　鯤員下自六月二十一日起至九月底坍矬草塘<lb/>
　　四十叚共長七千一百餘丈又盤頭雁翅四叚共<lb/>
　　長五十餘丈又接築俞爾英竹園起至李家村草<lb/>
<pb n="KR2k0080_WYG_014-23a"/>
　　　塘共長二百五十餘丈又坍石塘四十餘段共長<lb/>
　　　三百五十餘丈報坍段落俱遵照營造尺量算將<lb/>
　　　來估計工料亦照營造尺估算再平湖縣報修服<lb/>
　　　字號石塘一十五丈零又自益山脚起至獨山司<lb/>
　　　城加培土塘十四段計長七百八十餘丈又六月<lb/>
　　　　二十等日風潮沖損獨山文乃位譲等各號土塘<lb/>
　　　二十餘段共長三百餘丈俱不在欽差内大臣海<lb/>
　　　估計加培土塘案内之工應在嵗修案内報銷又<lb/>
<pb n="KR2k0080_WYG_014-23b"/>
　　　　仁和縣總管廟前坍矬江塘一十餘丈錢塘縣梵<lb/>
　　　　村午山地前等處各有坍矬江塘共七十餘丈以<lb/>
　　　　上各處工程俱屬𦂳要嚴飭在工各員上緊修築<lb/>
　　　　保固并飭取勘估確册另行咨部<lb/>
　　　　大學士鄂爾泰查㸔海塘議<hi>雍正十二年</hi>
　　　　浙省海塘偶被潮患仰䝉<lb/>
睿慮念切海疆<lb/>
特命臣海望李衛前往浙江會同程元章踏勘情形相機<lb/>
<pb n="KR2k0080_WYG_014-24a"/>
　　　修築随㸔得海寜之尖山水口為海塘致患之由<lb/>
　　　請於冬初水落擬用石塊設法堵塞既堵之後如<lb/>
　　　果沙漲䕶塘則石塘可以不必改建奉<lb/>
諭㫖石壩建後即有漲沙石塘仍應改建此誠我<lb/>
皇上加惠浙民務期永逺奠安之至意是堵塞尖山水口<lb/>
　　　與改建石塘理應詳悉籌畫分别緩急次第興修<lb/>
　　　者也乃該督程元章於上年水落之時既不遵照<lb/>
　　　辦理又不預行奏明今稱石塘現在辦運物料擇<lb/>
<pb n="KR2k0080_WYG_014-24b"/>
　　　吉開工其尖山水口勢難堵截查尖山水口既不<lb/>
　　　能堵截則江溜海潮勢必𦂳貼塘身奔騰沖激即<lb/>
　　　欲改建石塘亦難釘樁疊砌縱使塘身建就而塘<lb/>
　　　脚之下洪濤巨浪晝夜刷洗又何以保固此不塞<lb/>
　　　水口而遽議建塘實屬先後失宜緩急倒置事之<lb/>
　　　斷不可行者若該督以前原估石塊六萬餘方不<lb/>
　　　敷堵築之用查原估工料夲係約計之數已於前<lb/>
　　　奏聲明該督何難再行確估題請加増若以塊石<lb/>
<pb n="KR2k0080_WYG_014-25a"/>
　　　㪚抛恐其随波漂蕩查原奏内原有設法堵截之<lb/>
　　　語或製造朩籠竹簍或購買舊船中貯石塊外用<lb/>
　　　鐵鍊聫成一片是彚小石而成大石亦難輕易撼<lb/>
　　　搖至該督奏稱堵塞之後江海迴溜兩邉遏抑尖<lb/>
　　　山之後必有泛溢臣海望等赴浙時查勘尖山至<lb/>
　　　塔山延長不過一百餘丈外面即係大洋如果堵<lb/>
　　　塞此口不獨大溜將歸中道必不至有泛溢而水<lb/>
　　　去沙留石壩即轉資以為固修建石壩原創自前<lb/>
<pb n="KR2k0080_WYG_014-25b"/>
　　　人繼毁於官役今欲復舊制具有成規似較之謀<lb/>
　　　始者難易猶有間也其開挖引河之處係奉<lb/>
諭㫖相度地勢酌量辦理今該督程元章等既稱引河難<lb/>
　　　於開挖尖山難於堵塞則如何捍禦潮勢保䕶塘<lb/>
　　　工之處是應及早商辦以備不虞乃漫無成見並<lb/>
　　　不置一辭是意本畏難遂束手無䇿恐事再遲延<lb/>
　　　成功愈不易矣臣等公同酌議應仍令程元章等<lb/>
　　　再於中小亹詳加踏勘如何施工疏濬即令妥確<lb/>
<pb n="KR2k0080_WYG_014-26a"/>
　　　　定議具奏至尖山水口寔係海塘受患之由不獨<lb/>
　　　　臣海望御史偏武翁藻等親勘形勢以為應行堵<lb/>
　　　　塞即訪之紳士并土着居民亦衆論僉同若不亟<lb/>
　　　　為舉行則歴年徒費錢糧於塘工無補亦應交與<lb/>
　　　　程元章等於今年九月以前將應用物料購辦齊<lb/>
　　　　全仍俟冬初水落遵照原議設法堵塞其應需工料<lb/>
　　　　銀兩如原估數目不敷即詳細確估奏明加添母<lb/>
　　　　存惜費省工之見致悮興修堵築之期<lb/>
<pb n="KR2k0080_WYG_014-26b"/>
　　　　大學士鄂爾泰覆副都綂隆昇開挖河港議<hi>雍正十二</hi>
　　　　<hi>年</hi>
　　　　近據浙督程元章等奏報尖山水口勢難堵截中<lb/>
　　　　小亹引河亦難開挖經臣等議令程元章等再於<lb/>
　　　　中小亹詳加踏勘如何施工疏濬即妥確定議<lb/>
　　　　具奏至尖山水口亦令程元章等於今年冬初水<lb/>
　　　　落遵照原議設法堵塞奉<lb/>
㫖依議程元章毫無確見今將海塘一應工程着隆昇總<lb/>
<pb n="KR2k0080_WYG_014-27a"/>
　　　理欽遵在案今副都統隆昇等稱河莊等山東首<lb/>
　　　舊有南港河一道柴滷船隻不時往來今西首沙<lb/>
　　　淤者僅一十五里挑濬甚易所費甚小當同總督<lb/>
　　　商酌㳺移未定随傳齊固山章京等商酌不獨各<lb/>
　　　旗員情願効力即兵丁等俱踊躍争先如開挖成<lb/>
　　　港自應開報錢糧倘無成効昇等情願捐資查海<lb/>
　　　塘工程向係交與程元章總綂料理而程元章遲<lb/>
　　　疑瞻顧不肯擔承是以隆昇等有議令滿兵開挖<lb/>
<pb n="KR2k0080_WYG_014-27b"/>
　　　之請今一應培工業奉<lb/>
諭㫖着隆昇總理其南港河如果可施工疏濬母庸資藉<lb/>
　　　駐防兵力應令隆昇酌量僱募夫役相機挑挖仍<lb/>
　　　令將軍阿里衮𣲖撥弁兵督查其所費工價錢糧<lb/>
　　　事竣核實報銷至所稱海塘各工惟尖塔兩山為<lb/>
　　　最險自宜并力堵塞與臣等原議脗合應令仍照<lb/>
　　　前議行<lb/>
　　　副都統隆昇請築雞嘴挑水浮壩疏<hi>雍正十二年</hi>
<pb n="KR2k0080_WYG_014-28a"/>
　　查勘兩河工竣之後西塘自萬家閘翁家埠老鹽<lb/>
　　倉至楊家荘一帶險工貼塘沙漲五十餘里現今<lb/>
　　霉汛大雨以來西塘平穏尖山水口尚未堵塞查<lb/>
　　原奏内有設法堵塞之語臣等預為設法在於貼<lb/>
　　接尖山外口由東南而至西北用樹朩紥筏横斜<lb/>
　　先暫築雞嘴挑水浮壩一道以順攩潮水之入再<lb/>
　　就尖山西首於文武菴左右由西北而至東南用<lb/>
　　樹朩紥筏横斜亦先暫築雞嘴挑水浮壩一道以<lb/>
<pb n="KR2k0080_WYG_014-28b"/>
　　順攩江水之出應用大樹掛錨用柴捲埽内帶石<lb/>
　　土釘砌使兩道浮壩相對於外尖山塔山包羅於<lb/>
　　中以便在尖山脚下用竹簍盛石挨砌層層施工<lb/>
　　堵塞但臨期或有因時變通修用物料之處容臣<lb/>
　　等設法料理可也<lb/>
　　副都統隆昇請増尖山石壩石料疏<hi>雍正十二年</hi>
　　尖山之工謹擇於九月二十二日祀神開工苐原<lb/>
　　估自尖山脚下至塔山約長一百二十丈内三十丈<lb/>
<pb n="KR2k0080_WYG_014-29a"/>
　　　均深四丈九十丈均深九丈底寛俱十丈頂寛俱三<lb/>
　　　丈上年測量係潮塞之時從水面核算今臣等相度<lb/>
　　　水勢情形當以滿潮尺寸為凖再共丈量實長一百<lb/>
　　　八十二丈其頂應加寛一丈均深應加髙二丈其底應<lb/>
　　　加寛四五丈不等較原估石料夫工湏得増添今儘現<lb/>
　　　運石料先行堵塞在内山水口豎插標竿於水中用船<lb/>
　　　下石於尖山脚下或用塊石或用竹簍盛石挨磡推墊<lb/>
　　　若遇急溜處用鐵錨鐵鏕角掛䌫酌量安放一似難<lb/>
<pb n="KR2k0080_WYG_014-29b"/>
　　　　按方定凖容俟催辦齊全堵塞工完力行奏報可也<lb/>
　　　　督臣程元章請定海塘事宜疏<hi>雍正十三年</hi>
　　　　浙省海塘關係重大全藉塘工堅固以資捍禦兹<lb/>
　　　　據布政司張若震條議具詳臣詳細籌酌逐一確<lb/>
　　　　議敬為<lb/>
皇上陳之一海塘錢糧宜分案具領也查塘工錢糧關係<lb/>
　　　國帑而修築工程亦各有段落丈尺若將數案銀<lb/>
　　　　兩任由承辦之一總領回通融辦料則工程逺近<lb/>
<pb n="KR2k0080_WYG_014-30a"/>
　　不一貯料地方不同那東掩西易滋弊竇應請嗣<lb/>
　　後凡承修工程務湏專案赴司具領不得將數案<lb/>
　　銀兩彚成一處亦不許借通融辦料名色任意那<lb/>
　　動領回之後巳辦何等物料存貯通報上司以便<lb/>
　　不時委官盤查倘有虧空那掩情弊立即嚴叅治<lb/>
　　罪一海塘保固宜分别定限也查築塘捍禦潮汐<lb/>
　　自應明立保固限期以專責成但近日仁和海寜<lb/>
　　地方江海直逼塘脚潮汐晝夜兩次徃回沖刷又<lb/>
<pb n="KR2k0080_WYG_014-30b"/>
　　加以土鬆沙浮坍卸靡常實屬險要且塘堤有土<lb/>
　　石鑲草之不同工程有平險最險之各異若不逐<lb/>
　　一分晰止以平穏險工定一年二年之限尚有疏<lb/>
　　漏查新築之土備塘係在石塘之内既不攩抵潮<lb/>
　　汐亦無江水搜刷應照不險工程例保固三年其<lb/>
　　新築條石塊石各塘皆因海潮江溜日夜衝激塘<lb/>
　　身坍矬始行改築均係險要處所應仍照原議各<lb/>
　　保固一年再拆㡳草塘縁下係活土浮沙不能建<lb/>
<pb n="KR2k0080_WYG_014-31a"/>
　　築石塘而柴草非朩石可比日浸海水易於朽爛<lb/>
　　勢難經久又附石土塘𦂳靠塘身每遇夏秋潮涌<lb/>
　　加以東南風勢猛力潮頭直潑塘靣塘身稍有矬<lb/>
　　卸土塘亦因以坍塌均屬險要工程應各保固半<lb/>
　　年至搶修之加鑲草塘係江海急流頂衝之地坍<lb/>
　　矬處所不及拆築應即随時搶堵補救一時實為<lb/>
　　最險工程應保固三月統於修工之日扣起如限<lb/>
　　内坍塌即着承修之員賠修如遇異常潮汐非人<lb/>
<pb n="KR2k0080_WYG_014-31b"/>
　　力可施者查明工程原係堅固錢糧俱歸實用取<lb/>
　　具保題免其賠補庶工程緩急攸分工員知所遵<lb/>
　　守一估計册籍宜令承修官會同估造以免推諉<lb/>
　　也查海塘物料册籍向來先由地方官估計後經<lb/>
　　海防同知領銀辦料承修原因仍修之員恐有浮<lb/>
　　冐是以責令正印官據實估計乃不肖之員或修<lb/>
　　築不能合式或報竣巳逾定限一經上司駁查非<lb/>
　　稱原估舛錯即稱地方官造册遲延輾轉推卸未<lb/>
<pb n="KR2k0080_WYG_014-32a"/>
　　免遲悮嗣後一切塘工册籍均令承修之員會同<lb/>
　　該地方官估計查造由兵備道確核轉詳既可杜<lb/>
　　浮冐之弊而工程亦不致推卸矣一海塘卸要處<lb/>
　　所宜酌量預備物料以資接濟也查海塘數百里<lb/>
　　内凡危險處所若不預先購備物料分貯待用一<lb/>
　　遇坍矬則風濤𦂳急臨期猝辦未免措手不及應<lb/>
　　先發銀傋料以應急需但同知二員既有工程專<lb/>
　　責若再委辦物料勢難兼頋應照例酌動銀兩分<lb/>
<pb n="KR2k0080_WYG_014-32b"/>
　　發産柴各縣上𦂳購買預期解交塘工委員驗收<lb/>
　　加謹分貯遇有𦂳要工程一靣詳報一靣撥用將<lb/>
　　所用物料造入搶修案内報銷仍照依原貯之數<lb/>
　　發銀預備俱責令兵備道不時稽查又海寜塘工<lb/>
　　每遇大汛潮汐洶涌異常所以石塘之下復築坦<lb/>
　　水數層以資保䕶若任其坍卸不嵗為修整則潮<lb/>
　　溜直逼塘脚晝夜沖刷脚根既虛塘身豈能堅固<lb/>
　　是坦水寔為保䕶塘身之根本請嗣後遇有坦水<lb/>
<pb n="KR2k0080_WYG_014-33a"/>
　　石塊衝卸樁朩欹斜承修官即詳報兵備道確勘<lb/>
　　估計轉請興修尅期完固以䕶塘身<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_014-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻十四<lb/>
</p>
<p>
</p>
  </div>
<div>
<head>海塘錄巻十五</head> <lb/>
    <p>
<pb n="KR2k0080_WYG_015-1a"/>
欽定四庫全書<lb/>
　海塘錄巻十五<lb/>
　　　　　　　　　　　内閣中書翟均亷撰<lb/>
　奏議三<lb/>
　　工部覆撫臣程元章請修石草塘議<hi>雍正十三年</hi>
　　浙江廵撫程元章疏稱浙省仁和海寧等縣石草<lb/>
　　各塘於本年六月初二日夜陡遇颶風大作雨驟<lb/>
　　潮湧沖潑塘隄石草塘身并附石土塘坍卸甚多<lb/>
<pb n="KR2k0080_WYG_015-1b"/>
　　兼之沖有缺口臣據報即㑹同督臣郝玉麟等星<lb/>
　　夜前赴塘工逐一詳加察勘一面繕摺奏<lb/>
聞一面動支銀兩飛飭在工各員多集人夫撈取舊石<lb/>
　　上𦂳搶修堵禦又飛調道府知縣標員及佐雜各<lb/>
　　員㑹同旗員分段趕辦柴樁料物上𦂳搶修晝夜<lb/>
　　趕辦查仁和海寧二縣共坍草塘三千九百五十<lb/>
　　一丈零盤頭一百二十四丈東西石塘五千六百<lb/>
　　五十六丈零又海鹽縣共坍附石土塘二千五百<lb/>
<pb n="KR2k0080_WYG_015-2a"/>
　　六十丈零沖卸大石塘面并裏外攔水石二百四<lb/>
　　十八塊土備塘坍卸涵洞一個小坍二十五丈仁<lb/>
　　錢二縣江塘間有坍卸多寡不等亦隨飭辦料搶<lb/>
　　修又仁和海寜二縣海塘自雍正十三年正月起<lb/>
　　至六月初二日陸續坍矬草塘并盤頭鴈翅共二<lb/>
　　千三百八十八丈零石塘五百六十七丈零潮溝<lb/>
　　作壩三丈三尺今俱搶築完工但目下正當秋汛<lb/>
　　防䕶不容稍懈除現在復又派委佐雜等二十餘<lb/>
<pb n="KR2k0080_WYG_015-2b"/>
　　相度形勢帮築髙濶加謹保䕶并多備物料分貯<lb/>
　　𦂳要處所以資濟用外所有仁和海寜海鹽等縣<lb/>
　　石草各塘坍卸段落丈尺情形理合具題查仁和<lb/>
　　海寜等縣風潮坍卸石草各塘共一萬二千二百<lb/>
　　九十七丈并雍正十三年正月起至六月初二日<lb/>
　　以前陸續坍矬草塘等工共二千九百五十八丈<lb/>
　　五尺該撫既稱搶築完工但目下正當秋汛防䕶<lb/>
　　不容稍懈應如所題行令該撫將前項工程飭令<lb/>
<pb n="KR2k0080_WYG_015-3a"/>
　　　在工派委各員上𦂳帮築并多備物料運貯濟用<lb/>
　　　工完之日造册具題查核可也<lb/>
　　　大學士稽曽筠請建魚鱗石塘及搶修坦水疏<hi>雍</hi>
　　　<hi>正十三年</hi>
　　　<hi>臣</hi>欽遵<lb/>
　恩命總理浙江海塘事務周歴上下各工詳加查勘間<lb/>
　　　於本年九月二十八日接到大學士朱軾寄字内<lb/>
　　　開雍正十三年八月初八日面奉<lb/>
<pb n="KR2k0080_WYG_015-3b"/>
諭㫖浙江海塘關係民生最為𦂳要因隆昇與程元章意<lb/>
　見不合以致遲悞工程特差爾前徃督率之隆昇等聴<lb/>
　爾節制如何修築之處爾做過浙江廵撫自必諳練但<lb/>
　工程浩大需用錢糧斷斷不可吝惜舊塘先需修築完<lb/>
　固以資捍禦切不可因塘身臨水那動尺寸那移一步<lb/>
　即衝坍一步何時是已至修魚鱗大石塘乃一勞永逸<lb/>
　之計不可因塘外沙漲停止修築縱使沙漲數十百里<lb/>
　民人居處耕種亦不可恃必需大工完竣方可垂之久<lb/>
<pb n="KR2k0080_WYG_015-4a"/>
　逺於地方有益其石料夫工價值照時給發若扣尅留<lb/>
　難則利民之事反以病民如有此等情弊務嚴㕘重處<lb/>
　毋得姑容欽此仰見<lb/>
聖謨廣運洞悉機宜伏查海寜東西兩塘延袤一百餘里<lb/>
　　　多係海潮江溜瀠洄衝激搜刷塘根在在險要雍<lb/>
　　　正十一年間仰䝉<lb/>
欽差内大臣海望等赴浙㑹勘奏請改建大石塘坦永垂<lb/>
　　　利賴而經始維艱尚未舉行本年六月内風大水<lb/>
<pb n="KR2k0080_WYG_015-4b"/>
　　　湧舊塘坍卸雖撫臣督臣等分頭搶築堵禦一時<lb/>
　　　但纍石鑲柴暫為粘補現今塘外坦水工程潑卸<lb/>
　　　歪斜比比皆然塘身卑矮單薄背後盡係漊沆内<lb/>
　　　外空虚實屬可虞杭嘉各府襟海帶江所恃以禦<lb/>
　　　水患者惟一綫殘塘若不速為修治恐轉瞬春潮<lb/>
　　　踵至關係匪輕查從前估築魚鱗石塘原議將舊<lb/>
　　　塘坍卸之處逐段改建今海潮直逼塘根徃來衝<lb/>
　　　刷萬難拆去舊工開槽改築且臨水做工一日兩<lb/>
<pb n="KR2k0080_WYG_015-5a"/>
　　潮油灰漿汁無所施用斷不能如式堅固<hi>臣</hi>再四<lb/>
　　思維惟有照嵗修之例速將舊塘工程上𦂳勘估<lb/>
　　修築以固外面籓籬另於舊塘背後相度基址建<lb/>
　　築魚鱗石塘方可垂之久逺其新塘未竣以前數<lb/>
　　年之内全資舊塘抵禦海潮以便施工砌石即新<lb/>
　　塘既成之後留作重門外障更屬有備無患除建<lb/>
　　築魚鱗石塘工程容<hi>臣</hi>詳勘塘基確估工料酌定<lb/>
　　章程另行條晰奏陳請<lb/>
<pb n="KR2k0080_WYG_015-5b"/>
㫖訓示遵行謹將修築舊塘事宜敬為<lb/>
皇上陳之一塘身卑薄宜帮築裏戧也查海寜縣迤西<lb/>
　　浦兒兠至迤東念里亭一帶塘工悉係海潮頂衝<lb/>
　　必須塘身寛厚方可藉資捍禦雍正十一年奏請<lb/>
　　加髙附土歴今兩載風雨淋漓漸次塌卸今年又<lb/>
　　被風潮沖漫現在通身單薄内外受險倘再遇風<lb/>
　　浪衝擊難免潰決之虞臣請通盤查丈於塘身裏<lb/>
　　面帮築土戧増卑培薄一律髙寛所需帮戧土方<lb/>
<pb n="KR2k0080_WYG_015-6a"/>
　　沿塘現無官地且多係坑漊不能取用應照河工<lb/>
　　例交與地方官按段確查離塘數十丈外酌量可<lb/>
　　以取土之處購買民地應用即將所買民地額徴<lb/>
　　錢糧題請豁免一坦水工程宜修補完整也查海<lb/>
　　寜塘工多屬活土浮沙潮水搜囓脚根易致空虚<lb/>
　　從前於塘身外面每嵗補釘排樁修砌石塊二三<lb/>
　　四五層不等名曰坦水賴以攩浪䕶塘立法甚善<lb/>
　　其如年久樁朩損折石塊潑卸近今又乏嵗修猝<lb/>
<pb n="KR2k0080_WYG_015-6b"/>
　　遇風浪撞擊殘圮殆盡慿何保䕶塘根<hi>臣</hi>請購辦<lb/>
　　粗大樁石將東西兩塘坦水逐段修補完整以資<lb/>
　　䕶衛至需用朩石等料移催撫臣多募夫匠船隻<lb/>
　　公平給價星赴各山産地上𦂳採運以便儹修一<lb/>
　　灌砌又無錠鋦鉤聯率用零星碎石逐層堆垜一<lb/>
　　經雨水淋漓處處滲漏脹裂設遇風潮抽擊必致<lb/>
　　通身矬塌殊屬危險<hi>臣</hi>請多方購運條塊大石將<lb/>
　　現在頂衝首險地方所有坍卸塘工分别段落陸<lb/>
<pb n="KR2k0080_WYG_015-7a"/>
　　續改砌整齊方保無虞又查石工坍裂之後多於<lb/>
　　塘身上面用柴鑲築雖層土層柴加鑲鋪墊而塩<lb/>
　　箾枝幹粗浮難於壓實容易漏縫且因下有石土<lb/>
　　未便簽樁全不聯絡結實勢難經久亟須擇險拆<lb/>
　　修仍用大石塊逐層鋪砌庶為稳固一柴草工程<lb/>
　　宜加鑲髙厚也查海寜迤西翁家埠一帶塘根沙<lb/>
　　土虚浮難以釘樁砌石從前修做掃工用柴堵禦<lb/>
　　綿亘二十餘里隨修隨蟄危險異常現今潮平之<lb/>
<pb n="KR2k0080_WYG_015-7b"/>
　　時掃工出水僅有一二尺不等設遇伏秋大汛勢<lb/>
　　必漫掃潰塘甚為可慮臣請購運柴料普例加鑲<lb/>
　　務與附土塘身一律髙平外用長樁簽釘堅實再<lb/>
　　於險要處所多貯柴束土方豫備搶修以資保䕶<lb/>
　　一南門石工應早為建築也查海寜縣南門外塘<lb/>
　　工五百餘丈俯臨江海貼近城垣當首險之地受<lb/>
　　全海之衝工程殘缺難資保障設有疎虞水勢建<lb/>
　　瓴而下關係甚大現在三冬水减亟宜及時建築<lb/>
<pb n="KR2k0080_WYG_015-8a"/>
　　<hi>臣</hi>請上𦂳購辦料物即貼近舊塘先築魚鱗石塘<lb/>
　　五百餘丈遴委幹員分段承辦預為指示做法俾<lb/>
　　令如式甃砌儹築完竣庶可保固城池以上舊塘<lb/>
　　工程必須乘此水落潮平頂底畢露之時逐段查<lb/>
　　勘通盤修築以禦來春潮汛勢難再為遲緩致滋<lb/>
　　貽悞<hi>臣</hi>相度情形㑹同在工諸臣詳悉商酌指示<lb/>
　　機宜現在逐一飭估辦料鳩工次第興修務期帑<lb/>
　　不虚麋工收實効<hi>臣</hi>欽承<lb/>
<pb n="KR2k0080_WYG_015-8b"/>
恩命竭力督催倘有朩石柴草船隻不齊并給發夫價<lb/>
　　虚冒扣尅等弊<hi>臣</hi>不時查察嚴叅斷不敢稍有容<lb/>
　　隱至動用錢糧容<hi>臣</hi>㑹同撫<hi>臣</hi>等核實確估造册<lb/>
　　題銷<lb/>
　　大學士稽曽筠陳海塘事宜疏<hi>雍正十三年</hi>
　　浙省海塘辦料鳩工從前漫無章程紀律以致因<lb/>
　　循貽悞上廑<lb/>
天心不但工程辦理不善而習氣錮蔽亦復難除誠如<lb/>
<pb n="KR2k0080_WYG_015-9a"/>
上諭至聖至明<hi>臣</hi>到工以來仰遵<lb/>
聖訓剔弊釐奸不敢纎毫瞻顧審海潮江溜之勢酌緩<lb/>
　　急先後之宜核定章程申明紀律務期洗除習氣<lb/>
　　有裨鉅工謹將現在辦理工務敬為<lb/>
皇上陳之一寜邑塘工之患雖在北岸而致患之源則<lb/>
　　在於南岸長有沙灘綿亘百餘里又有沙嘴挑溜<lb/>
　　遂至江海水勢全向北趨塘工日加危險是欲治<lb/>
　　北岸之水患必先治南岸致患之源無如所開引<lb/>
<pb n="KR2k0080_WYG_015-9b"/>
　　河與地勢不合兩年以來並無裨益<hi>臣</hi>再三相度<lb/>
　　惟有借水攻沙之法在於南岸沙洲用鐵器具梳<lb/>
　　挖陡崖俾沙岸根脚空虚乘冬季西北風多海潮<lb/>
　　徃來使之自為冲刷隨勢坍卸巳有數十里之逺<lb/>
　　查江湖河海形勢雖殊而東坍西漲理無二致且<lb/>
　　海灘沙性虚鬆因勢利導費少功多現今自仁和<lb/>
　　至海寜翁家埠老塩倉一帶日夕漲沙亦有數十<lb/>
　　里仰賴<lb/>
<pb n="KR2k0080_WYG_015-10a"/>
皇上福德隆盛水勢巳向南趨北岸漸臻平穩新舊塘<lb/>
　　隄可以次第施工一塘工需用條石甚多非一山<lb/>
　　一宕所能採辦足用必須於江浙兩省産石地方<lb/>
　　廣為開採方能有濟工程而道里逺近不一運費<lb/>
　　多寡不同從前所定價銀不能斟酌合宜宕戸苦<lb/>
　　於賠累以致年來並無一人承應採辦者<hi>臣</hi>悉心<lb/>
　　察訪山隂武康二縣距海寜就近蘇州洞庭等處<lb/>
　　路程較逺所有應給山價水脚分别道里量為増<lb/>
<pb n="KR2k0080_WYG_015-10b"/>
　　减自七錢三釐至七錢七分三釐不等俱用部頒<lb/>
　　銅尺一律量收檄飭布政司發帑委員前徃各産<lb/>
　　地方將所需條石上𦂳辦運其修理坦水所需大<lb/>
　　塊石多募工匠於就近尖山各宕開採儹運又督<lb/>
　　令塘兵并僱募人夫將沿塘外灘冲潑石塊儘數<lb/>
　　揀撈凑用現在一面釘樁一靣補砌可無遲悞一<lb/>
　　浙省從前辦理樁朩雖經分别等次定價而圍圓<lb/>
　　不循則例任意髙下易於作弊且奸商蠧胥中飽<lb/>
<pb n="KR2k0080_WYG_015-11a"/>
　　居竒每至辦運稽遲不能應手濟用<hi>臣</hi>酌量修理<lb/>
　　塘身坦水需用樁朩自一尺二寸起至一尺六寸<lb/>
　　止循照舊例給發價值其查量之處核定於二尺<lb/>
　　以下圍圓不得髙下其手多委幹員秉公量收<hi>臣</hi>
　　仍不時查察母許侵漁滋弊咨㑹撫<hi>臣</hi>動支帑銀<lb/>
　　就近發交仁錢二縣於江口内河一帶計照圍圓<lb/>
　　星速運工又委員賫銀分頭前徃産朩之上游嚴<lb/>
　　州衢州以及下游蘇州常州江寜等處廣為購辦<lb/>
<pb n="KR2k0080_WYG_015-11b"/>
　　可得樁朩二十餘萬株源源接濟現在修理塘坦<lb/>
　　工程所需料朩可以足用無虞一翁家埠一帶草<lb/>
　　塘需用加鑲柴束於富陽分水建德桐廬等四縣<lb/>
　　地方購辦交工向例責成沿塘殷戸經管收支既<lb/>
　　非經制人役又無額給工食守法者包賠頑詐者<lb/>
　　舞弊販柴縣胥串同殷戸朋比作奸或任意短少<lb/>
　　觔兩侵蝕價銀或攙雜嫩幹青枝不適工用種種<lb/>
　　弊竇不一而足<hi>臣</hi>抵工之始查閱各塘所貯柴束<lb/>
<pb n="KR2k0080_WYG_015-12a"/>
　　零星數堆全無儲備隨咨㑹撫<hi>臣</hi>動支帑銀飭發<lb/>
　　各該縣實力辦運所有舊設管柴殷戸盡行革除<lb/>
　　遴委旗漢幹員分住東西兩塘秉公查收又於沿<lb/>
　　塘建造板房三十餘間派撥塘兵看管柴厰責令<lb/>
　　㕔營文武員弁典守稽查現今運柴船隻銜尾到<lb/>
　　塘酌量工程平險分别堆垜鱗次櫛比一望崇墉<lb/>
　　足以有備無患一塘身帮築裏戧一萬三千餘丈<lb/>
　　需土浩繁舊塘之外徧係坑漊不便就近開挖惟<lb/>
<pb n="KR2k0080_WYG_015-12b"/>
　　土塘塘河以北壤地平衍但取土較逺小民畚鍤<lb/>
　　維難<hi>臣</hi>酌量每方價銀自一錢三分五釐至一錢<lb/>
　　八分不等定為規則檄調仁和蕭山諸暨海寜等<lb/>
　　縣印官分段承修業經發帑鳩工上𦂳儹築務期<lb/>
　　増卑培薄一律髙堅以資捍禦一尖山採辦磈石<lb/>
　　應給工價銀兩向緣扣除雜費夫匠人等所領工<lb/>
　　食不能餬口相繼逃亡各處匠役聞風逺避裹足<lb/>
　　不前又派撥商竈船戸裝運石料所給脚價不敷<lb/>
<pb n="KR2k0080_WYG_015-13a"/>
　　舵工水手日用之資兩年以來沿海舩戸拖累難<lb/>
　　支<hi>臣</hi>查訪既確嚴飭該管員弁將應給夫匠工價<lb/>
　　照依庫平紋銀實數支發母許仍前扣尅絲毫所<lb/>
　　撥商竈船隻公同酌議量添僱值并飭令於海潮<lb/>
　　大汛聼其載滷燒鹽小汛俱赴各山運石公私兩<lb/>
　　便小民樂於從事可濟要工一海防經制官兵原<lb/>
　　為修守塘工而設自應勤加訓飭分派兩塘廵查<lb/>
　　照管遇有應修工程督令常川力作隨時粘補方<lb/>
<pb n="KR2k0080_WYG_015-13b"/>
　　為有益乃從前該管道員不能實力整頓積久罷<lb/>
　　玩相習成風以致備弁不諳修防兵丁不事畚鍤<lb/>
　　且㕔營岐視呼應不靈廢弛已極<hi>臣</hi>飭令兵備道<lb/>
　　將兩營塘兵詳加甄别汰其老弱募補壯丁責令<lb/>
　　該營守備㑹同海防同知嚴行督率照管料物廵<lb/>
　　防險工其揀撈石磈滿一百方者賞給銀十兩以<lb/>
　　示鼓勵其行走懈怠辦事不前者遞行降革以昭<lb/>
　　懲戒庶不致虚靡俸餉有名無實一修築舊塘身<lb/>
<pb n="KR2k0080_WYG_015-14a"/>
　　並坦水工程甚為喫𦂳必須遴委幹員分工搶築<lb/>
　　庶㡬衆擎易舉<hi>臣</hi>㑹同撫<hi>臣</hi>選調本省同知通判<lb/>
　　知縣等官並移咨江南督撫揀調松江海塘練習<lb/>
　　工員及浙江本地殷實紳士在工効力者將舊塘<lb/>
　　身應擇險拆砌之處分委領帑承修更於江南河<lb/>
　　工内挑選熟諳工務之河官三十員咨調來浙委<lb/>
　　令監工如式修理至兵備道經管料物錢糧事務<lb/>
　　殷繁隨調嘉湖道金衢道協同辦理催工又南河<lb/>
<pb n="KR2k0080_WYG_015-14b"/>
　　學習部郎完顔偉<hi>臣</hi>看其行走勤力實心學習因<lb/>
　　隨帶到寜一并委令赴塘催儹工程復咨㑹撫<hi>臣</hi>
　　程元章都統隆昇分管東西兩塘不時赴工督催<lb/>
　　<hi>臣</hi>每日徃來指示機宜董率查辦務期協力共濟<lb/>
　　早竣要工以仰副<lb/>
聖主軫念海塘奠安億兆至意所有應行事宜酌定章<lb/>
　　程并江海水勢情形條晰具奏<lb/>
　　大學士稽曽筠請停開挖引河疏<hi>雍正十三年</hi>
<pb n="KR2k0080_WYG_015-15a"/>
　　開挖引河必須看河頭有吸川之形河尾有建瓴<lb/>
　　之勢因髙就下一氣貫注方能掣溜成功今浙省<lb/>
　　所開引河於中小亹外灘淡水埠安設河頭並非<lb/>
　　頂冲不能吸引江溜中段黄山廟一帶界於河莊<lb/>
　　襌機兩山之間北河頭地面較髙江水豈能自下<lb/>
　　而上挽流注海而河尾又在茅草堰地方一派沮<lb/>
　　洳全無建瓴之勢每日海潮夾帶流沙漫入河頭<lb/>
　　河尾中髙溜緩潮退沙存日漸湮塞雖復疏通山<lb/>
<pb n="KR2k0080_WYG_015-15b"/>
　　水開挖南港一河又當北大亹之中挑溜仍歸海<lb/>
　　寜對面是不能引之使去而乃導之使來有損無<lb/>
　　益查開挖引河兼陸續疏濬計用過銀五萬五百<lb/>
　　五十兩隨濬隨淤迄無成效<hi>臣</hi>由錢塘渡江周歴<lb/>
　　河道詳細查勘現在三千餘丈間段淤淺江溜不<lb/>
　　通即使再動帑銀大加挑濬而潮汐徃來恐流沙<lb/>
　　仍復漲滿實係無裨塘工相應請<lb/>
㫖將引河工程停止疏濬庶有用之金錢不致靡費於<lb/>
<pb n="KR2k0080_WYG_015-16a"/>
　　無用之地矣再引河地方原設通判一員經管疏<lb/>
　　濬事宜今引河既無裨益通判應宜裁汰查仁寜<lb/>
　　二邑海塘延袤一百餘里向設東西海防同知二<lb/>
　　員分段管轄工多汛險不無鞭長莫及之虞現今<lb/>
　　修舊建新二工並舉正在需員辦理請將引河通<lb/>
　　判調駐海寜查明華家衖以東浦兒兠以西所有<lb/>
　　柴草塘工分交該通判管理修防以專責成實為<lb/>
　　有益其調撥引河塘兵四百名應請一并撤回仍<lb/>
<pb n="KR2k0080_WYG_015-16b"/>
　　歸塘工以供力作<lb/>
　　大學士稽曽筠請停堵塞尖山水口疏<hi>雍正十三</hi>
　　<hi>年</hi>
　　海寜東南尖塔兩山鎭鎖海口相去二百餘丈從<lb/>
　　前原係接聯嗣後水勢沖開海潮江溜出入其中<lb/>
　　附近尖山一帶海塘未免當沖受險河工建築挑<lb/>
　　水大壩每長一丈挑溜十丈今尖山壩工若能照<lb/>
　　舊堵塞約長二百餘丈計算挑水二千餘丈則依<lb/>
<pb n="KR2k0080_WYG_015-17a"/>
　　　山一二十里之内可望沙漲於就近工程尚為有<lb/>
　　　益或言堵築尖山通工沙漲不用修塘者固屬虚<lb/>
　　　張之語或言因尖山既堵致令海塘受累者亦非<lb/>
　　　持平之論惟是口門溜𦂳必須多備料物堆貯現<lb/>
　　　成誠如<lb/>
世宗憲皇帝諭㫖一舉而就方能合龍收效查該工自上<lb/>
　　　年九月迄今一載有餘雖經築完一百餘丈而未<lb/>
　　　堵之處尚寛七十餘丈潮汐徃來溜勢日加湍激<lb/>
<pb n="KR2k0080_WYG_015-17b"/>
　　　合龍甚是艱難零星抛擲磈石隨波漂淌所積者<lb/>
　　　少所坍者多曠日持久告竣無期現在修築舊塘<lb/>
　　　坦水所用磈石又須於尖山各宕内就近分撥運<lb/>
　　　用以濟急需採辦石料不能兩工兼顧緣坦水工<lb/>
　　　程必當乘此冬季水落潮平底灘畢露之時上𦂳<lb/>
　　　修築稍有遲延春潮一長底灘俱在水中難以措<lb/>
　　　手施工則百里危塘無所捍衛關係甚大况尖山<lb/>
　　　水口一時不堵猶可畱為後圖<hi>臣</hi>悉心相度情形<lb/>
<pb n="KR2k0080_WYG_015-18a"/>
　　酌量緩急請將尖山採辦堵壩之磈石擇其大者<lb/>
　　儘數運赴東西兩塘儹修坦水俟坦水工竣之後<lb/>
　　再為廣貯石料預備齊全另行設法堵截尖山務<lb/>
　　期一舉合龍庶塘壩工程先後得宜兩無貽悞<hi>臣</hi>
　　因坦水工程𦂳要除移行在工諸<hi>臣</hi>撥運尖山大<lb/>
　　塊石上𦂳修砌外謹將尖山壩工暫緩緣由繕摺<lb/>
　　奏明<lb/>
　　大學士稽曽筠題報塘工疏<hi>乾隆元年</hi>
<pb n="KR2k0080_WYG_015-18b"/>
　　<hi>臣</hi>欽奉<lb/>
恩命總理浙江海塘相度機宜前築坦水後帮土戧並<lb/>
　　將塘身擇險興修當令庀材鳩工趂此水落潮平<lb/>
　　并日儹築以便抵禦春汛業經恭疏奏明惟是時<lb/>
　　届嚴冬誠恐海濱風雪易致水凍則物料夫匠濡<lb/>
　　滯不前荷䝉<lb/>
皇上德敷宇宙仁政流行海澨山陬陽和廣被自興工<lb/>
　　迄今經歴隆冬天氣晴和今萬餘丈之坦水已築<lb/>
<pb n="KR2k0080_WYG_015-19a"/>
　　七分計於二月初告竣其通塘土戧以及擇險重<lb/>
　　修之塘身晝夜催趲期於三月内一律完工庶伏<lb/>
　　秋大汛得資保䕶其應需嵗修保固之處亦預為<lb/>
　　籌畫儲備總之舊塘工程如營室之第一層門戸<lb/>
　　必得髙其閈閎厚其垣牆以為外禦斷不可畏難<lb/>
　　茍簡<hi>臣</hi>惟有恪遵<lb/>
聖諭督率工員愈加勉勵勤事修防務期補偏救弊先<lb/>
　　將塘工首險工程趕築完竣然後將次險各工逐<lb/>
<pb n="KR2k0080_WYG_015-19b"/>
　　漸修整舊塘固而新塘方可戧建統容次第辦理<lb/>
　　所有現在江海水勢工程平穩情形理合具題<lb/>
　　工部覆大學士稽曽筠奏明修築土戧坦水議<hi>乾</hi>
　　<hi>隆元年</hi>
　　大學士稽曽筠疏稱仁和海寜二縣東西兩塘捍<lb/>
　　禦海潮江溜保䕶七郡民生攸關𦂳要<hi>臣</hi>抵浙後<lb/>
　　目擊塘身坦水傾矬潑卸卑矮殘缺在在受險查<lb/>
　　舊塘工程逼臨江海風浪易於衝擊必得髙寛堅<lb/>
<pb n="KR2k0080_WYG_015-20a"/>
　　厚以為外禦<hi>臣</hi>即董率文武員弁鳩工購料分段<lb/>
　　搶築指示做法上𦂳儹辦本年五六月間霉雨連<lb/>
　　綿上游山水驟漲海潮洶湧舊塘一律髙厚足資<lb/>
　　捍衛除應築魚鱗大石塘容<hi>臣</hi>保固秋汛後詳審<lb/>
　　水勢通盤酌估次第興舉外所有修築舊塘土石<lb/>
　　各工應用工料銀兩帮築沿塘土戧共長一萬三<lb/>
　　千九百九丈計用土方埽料銀八萬七千三百六<lb/>
　　十兩三錢七分三釐零修補坦水共長八千四百<lb/>
<pb n="KR2k0080_WYG_015-20b"/>
　　四十四丈二尺計用工料銀七萬一千五百二兩<lb/>
　　一錢七分六釐零擇險搶築石塘共長一千一十<lb/>
　　二丈三尺五寸計用工料銀五萬七千八百四十<lb/>
　　六兩五錢九釐零通共工料銀二十一萬六千七<lb/>
　　百九兩六分零内塘坦各工塊石一項需用繁多<lb/>
　　採自各山路途逺近不等運脚多寡不一統俟報<lb/>
　　銷時查明數目分别報造至於加帮土戧需用土<lb/>
　　方酌量宜於取土之處購買民田應用仍將所買<lb/>
<pb n="KR2k0080_WYG_015-21a"/>
　　民田額徴錢糧照例查明題豁再查沿塘民舍𦂳<lb/>
　　貼塘身其有佔碍加帮土戧之處照例給銀移建<lb/>
　　所用錢糧與購買民田價值一并確核題銷除寜<lb/>
　　邑南門外貼近城垣之石塘五百餘丈并翁家埠<lb/>
　　一帶加鑲柴草工程需用物料銀兩現在另行確<lb/>
　　估詳報外再查東西石塘内擇險搶築外凡尚可<lb/>
　　支撑之處一時不能全行甃砌伏秋大汛届臨督<lb/>
　　飭東西兩塘同知暨在工文武人員分段防䕶遇<lb/>
<pb n="KR2k0080_WYG_015-21b"/>
　　有樁朽石矬處所查勘明白彚入嵗搶案内相機<lb/>
　　修守隨時粘補以禦汛水應如所奏行令該督將<lb/>
　　前項應修應築各工照數動支銀兩發給承修各<lb/>
　　員上𦂳辦料修築務期如式堅固工完將用過銀<lb/>
　　兩照例造册題銷至所需磈石應於題銷册内將<lb/>
　　路途逺近運脚多寡詳晰聲註以慿查核其加帮<lb/>
　　土戧需用土方應令該督酌量於取土之處購買<lb/>
　　民田應用其所買民田應徴錢糧照例題請豁免<lb/>
<pb n="KR2k0080_WYG_015-22a"/>
　　至於沿塘民舍有碍加帮土戧處所照例給與銀<lb/>
　　兩令其遷移其給過銀兩數目及購買民田價値<lb/>
　　一併入於題銷册内據實核銷其東西石塘内凡<lb/>
　　可支撑之處該督飭令東西兩塘同知并在工文<lb/>
　　武人員速行分段防䕶遇有樁朽石矬之處立即<lb/>
　　查勘明確相機修守隨時粘補以禦汛水仍將修<lb/>
　　過工程彚入該年嵗搶册内聲明具題所有寜邑<lb/>
　　南門外石塘并翁家埠一帶加鑲柴草工程需用<lb/>
<pb n="KR2k0080_WYG_015-22b"/>
　　物料銀兩應俟該督造册題估到日再議可也<lb/>
　　大學士稽曽筠請築魚鱗石塘疏<hi>乾隆元年</hi>
　　舊塘坦水及塘身傾圯卑薄之處<hi>臣</hi>業經勘修堅<lb/>
　　固又全塘建築土戧以為倚靠以資捍禦亦於本<lb/>
　　年四月間儹築完竣現在伏秋大汛藉以䕶衛至<lb/>
　　大魚鱗石塘乃經久保固之工自應於霜降後次<lb/>
　　第興工以垂永逺<hi>臣</hi>於上年九月間抵工之始目<lb/>
　　擊江海形勢奔趨北岸日夜沖刷危險異常實難<lb/>
<pb n="KR2k0080_WYG_015-23a"/>
　　　臨水施工再四思維議於舊塘背後另度基址建<lb/>
　　　築魚鱗石塘業經奏明但查舊塘之後越築大塘<lb/>
　　　需帑浩繁曠日持久如果水勢仍前危險萬不得<lb/>
　　　巳必須擇基另建自不敢惜費因循今春夏以來<lb/>
　　　仰賴我<lb/>
　皇上德福隆盛精誠昭格江海形勢漸向南趨海寜東<lb/>
　　　西兩塘日夕漲沙較上年情形巳不啻逕庭之别<lb/>
　　　辦理工程貴在審度形勢因地制宜庶㡬帑不虚<lb/>
<pb n="KR2k0080_WYG_015-23b"/>
　　　靡工收實效今水勢既巳條順塘根又漲䕶沙則<lb/>
　　　所議魚鱗大石塘應即在於舊塘基址清槽釘樁<lb/>
　　　如式甃砌不必於舊塘之後擇基另建更覺費省<lb/>
　　　功倍謹遵<lb/>
世宗憲皇帝不可那移寸步之<lb/>
諭㫖以成一勞永逸之鉅工實為萬全無弊<hi>臣</hi>徃來仁寜<lb/>
　　　二邑塘工悉心相度衝要之地暨海寜南門外遶<lb/>
　　　城險工共應改建魚鱗大石塘六千餘丈查蘇州<lb/>
<pb n="KR2k0080_WYG_015-24a"/>
　　紹興各山宕一年内所採條石可供塘工二千餘<lb/>
　　丈之需每年於伏秋潮大之時購備朩石料物鳩<lb/>
　　工鏨鑿合式乗冬春水落之際開工儹築通計二<lb/>
　　千餘丈塘工三年之内可以全竣從此長塘堅厚<lb/>
　　永資保衛沿海民生永慶平成於億萬斯年矣<lb/>
　　大學士稽曽筠請造運石海船疏<hi>乾隆元年</hi>
　　修築塘坦工程所用條磈石料甚多必由海洋轉<lb/>
　　運需船𦂳要從前俱係僱調商民船隻撥發應用<lb/>
<pb n="KR2k0080_WYG_015-24b"/>
　　無如沿海漁船板片卑薄難以撑禦風潮每有漂<lb/>
　　失之虞各場滷船長年在工運石不能回場載滷<lb/>
　　多致煎辦稽遲既苦累民間又貽悞鹽務究於大<lb/>
　　工石料仍不能應手接濟實無裨益將來修建魚<lb/>
　　鱗大石塘約用條石五六十萬丈需船更殷與其<lb/>
　　僱調維艱滋弊悞工不如建造船隻便宜適用且<lb/>
　　採辦石料原有水脚銀兩如用官船載運則前項<lb/>
　　水脚即可按數扣存除支給舵水工食并更換篷<lb/>
<pb n="KR2k0080_WYG_015-25a"/>
　　索修艌船隻等費外餘剰銀兩儘數存公將來塘<lb/>
　　工告竣仍可撥發各場變價運滷庶帑不虚靡工<lb/>
　　收實效<hi>臣</hi>因海塘運石急需船隻檄行五十隻每<lb/>
　　隻估需工料銀二百六十八兩九錢二分零業經<lb/>
　　先後報竣動支銀一萬三千四百四十六兩三錢<lb/>
　　零陸續給發合行題明<lb/>
　　工部覆大學士稽曽筠請續魚鱗石塘議<hi>乾隆</hi>
　　<hi>二年</hi>
<pb n="KR2k0080_WYG_015-25b"/>
　　大學士稽曽筠疏稱浙省海塘自浦兒兠大石工<lb/>
　　尾起至尖山段塘頭止共應建築魚鱗大石塘五<lb/>
　　千九百三十丈二尺内自寜邑遶城石塘迤西地<lb/>
　　勢稍為卑下應估用條石一十七層計砌髙一丈<lb/>
　　七尺内首險工一千四百二十丈一尺估需工料<lb/>
　　銀二十五萬三千二百五十三兩九錢七分五釐<lb/>
　　零次險工九百八十三丈九尺估需工料銀一十<lb/>
　　七萬五千七百六十兩六釐零自寜邑遶城石塘<lb/>
<pb n="KR2k0080_WYG_015-26a"/>
　　迤東地勢更為卑下應估用條石一十八層計砌<lb/>
　　髙一丈八尺内首險工二百九十一丈五尺估需<lb/>
　　工料銀五萬二千九百六十二兩一錢九分四釐<lb/>
　　零次險工三千二百三十四丈七尺估需工料銀<lb/>
　　五十八萬七千七百七兩七錢一分七釐零通核<lb/>
　　料物夫工總共估用銀一百六萬九千六百八十<lb/>
　　三兩八錢九分三釐零查估建工程雖經陸續委<lb/>
　　員承築一時未能普例完竣并未經派委承築各<lb/>
<pb n="KR2k0080_WYG_015-26b"/>
　　工如伏秋大汛石上鑲柴不無矬墊之處闗係𦂳<lb/>
　　要隨遴委㕔印効力等官三十一員先行分修大<lb/>
　　石塘二千九百七十四丈一尺其餘應修大石塘<lb/>
　　二千九百五十六丈一尺容臣次第興舉以垂久<lb/>
　　逺應如所奏將先修大石塘二千七十四丈一尺<lb/>
　　上𦂳儹修其餘應修大石塘二千九百五十六丈<lb/>
　　一尺陸續次第興舉可也<lb/>
　　大學士稽曽筠請建遶城條石坦水疏<hi>乾隆二年</hi>
<pb n="KR2k0080_WYG_015-27a"/>
　　海寜縣南門外一帶塘隄保䕶城垣攸關綦重經<lb/>
　　<hi>臣</hi>奏請建築魚鱗大石塘五百五丈二尺委員領<lb/>
　　帑承辦於本年五六月内陸續告竣但遶城石塘<lb/>
　　捍禦潮汐全賴坦水相為保䕶查雍正十二年冬<lb/>
　　底嵗修磈石坦水潮汐徃來易於潑卸必須加築<lb/>
　　條石坦水庶能捍禦海潮兹據布政司張若震等<lb/>
　　詳估除將坦水舊有條石抵用外共需工料等銀<lb/>
　　一萬五千三百三十兩三錢零巳飭委原築石塘<lb/>
<pb n="KR2k0080_WYG_015-27b"/>
　　各員領銀承辦理合具題<lb/>
　　撫臣盧焯請停止草塘嵗修疏<hi>乾隆四年</hi>
　　<hi>臣</hi>自乍浦至杭州相度江海情形原估建石塘五<lb/>
　　千九百三十餘丈巳完工者一千餘丈未完工者<lb/>
　　二千八百餘丈未經派築者二千三十餘丈<hi>臣</hi>親<lb/>
　　履各工逐細查勘石塘髙寛堅固足以垂諸乆逺<lb/>
　　惟仁和海寜二縣交接地方草塘一帶通共四千<lb/>
　　二百一十八丈零經大學士稽曽筠移駐通判一<lb/>
<pb n="KR2k0080_WYG_015-28a"/>
　　員專管草塘工程每年約費嵗搶修銀一二萬兩<lb/>
　　不等所用夫工銀兩通判支給應需柴薪派定仁<lb/>
　　和錢塘富陽建德桐廬分水等縣分辦嵗以為常<lb/>
　　切思水勢之遷徙隨時更易工程之緩急亦隨時<lb/>
　　變通從前潮水貼塘而來自應築隄攔阻今水勢<lb/>
　　日南漲沙綿亘數十里刮滷煎鹽已成原野每年<lb/>
　　猶事嵗修殊屬糜費似應將草塘嵗修暫行停<lb/>
　　止<lb/>
<pb n="KR2k0080_WYG_015-28b"/>
　　撫臣盧焯請建草盤頭疏<hi>乾隆四年</hi>
　　海寜縣濵臨大海向係土塘於潮汐頂沖之處建<lb/>
　　築柴草盤頭以挑大澑暫為抵禦原非經久之圖<lb/>
　　而水鹹草朽修補所在不免迨乾隆二年改建石<lb/>
　　塘以資保障萬年鞏固民慶更生其時潮水尚激<lb/>
　　塘身猶藉草盤頭挑澑是以水緩之地皆改建石<lb/>
　　塘其有草盤頭處所仍是土塘未在題估之内今<lb/>
　　水勢南遷漲沙日逺塘根之外皆成平陸則無澑<lb/>
<pb n="KR2k0080_WYG_015-29a"/>
　　可挑草盤頭巳屬無用而每年於旱地之上鑲填<lb/>
　　柴草殊屬無謂<hi>臣</hi>之愚見草盤頭不必加鑲其後<lb/>
　　身土塘一律改建石塘不但柴草工程停止節省<lb/>
　　浮費而東西兩塘大工可以接連愈加堅固可以<lb/>
　　一勞永逸查草盤頭原設十座除陳文港一座巳<lb/>
　　於查勘江海等事案内搶築石塘外尚有浦兒兠<lb/>
　　馬牧港戴家石橋秧田廟賣魚橋小墳前鄭九臯<lb/>
　　門前白牆門念里亭九座通計塘身共一百六十<lb/>
<pb n="KR2k0080_WYG_015-29b"/>
　　八丈六尺倘䝉<lb/>
俞允飭令兵備道確估修築則錢糧俱歸實用大工始<lb/>
　　得一律完竣矣<lb/>
　　撫臣盧焯請續築尖山未堵工疏<hi>乾隆四年</hi>
　　尖山壩口為江海出入之處有未竣工程數十丈<lb/>
　　原因其險不能堵塞故前大學士稽曽筠奏稱請<lb/>
　　暫行停止第查尖塔兩山之間原有石壩為前人<lb/>
　　拆壊以致潮浪洶涌直衝東西兩塘今水勢南趨<lb/>
<pb n="KR2k0080_WYG_015-30a"/>
　　經由父子山外壩口僅通洄溜已化險為平矣但<lb/>
　　水性何常前之北走者今可南趨則今日南趨者<lb/>
　　安知不仍北走以今日觀之堵塞尖山在所可緩<lb/>
　　以善後計之實在所急也大學士稽曽筠請暫停<lb/>
　　者以溜勢日加湍激合龍甚艱所由磈石兩工不<lb/>
　　能兼顧儘數運至東西兩塘儹修坦水俟工竣之<lb/>
　　後另行設法堵截原未嘗以尖山壩工可以竟置<lb/>
　　不議今湍激之勢巳平坦水工程巳竣一舉合龍<lb/>
<pb n="KR2k0080_WYG_015-30b"/>
　　似在此時查尖塔兩山相去二百丈已築壩工一<lb/>
　　百二十丈未竣者僅有八十丈從前原深九丈至<lb/>
　　一十二三丈不等今現中泓深一丈九尺近壩頭<lb/>
　　深一丈六尺近塔山深一丈三尺則寛處僅有三<lb/>
　　分之一深處僅有十分之一遵照原議以磈石裝<lb/>
　　入竹簍由淺至深可免漂流之患築髙五丈即足<lb/>
　　以資捍禦<hi>臣</hi>謹繪圖恭奏<lb/>
　　撫臣盧焯請開濬備塘河疏<hi>乾隆四年</hi>
<pb n="KR2k0080_WYG_015-31a"/>
　　浙省魚鱗大石塘現在建築惟是築塘全資石料<lb/>
　　向由海運直達工所今漲沙一望無垠石船不能<lb/>
　　攏塘擡運艱難人皆束手不但工費浩繁亦且耽<lb/>
　　延時日不得不熟籌挽運之法以濟鉅工查尖山<lb/>
　　迤東海鹽縣境内三澗寨髙矮石塘之外海船可<lb/>
　　以抵塘塘内舊有河形計長一千五百三十六丈<lb/>
　　可達海寜縣而寜邑之東西土備塘内外從前取<lb/>
　　土築塘巳挖成河形自尖山以至天開河計長一<lb/>
<pb n="KR2k0080_WYG_015-31b"/>
　　萬四千三百七十餘丈即達仁和縣之范家朩橋<lb/>
　　又自范家朩橋至殊勝橋皆有舊河計長六千五<lb/>
　　百六十丈即達省城若循故道一律深通舟楫徃<lb/>
　　來風濤無阻不特到工石料可免沙地摃擡一應<lb/>
　　柴草朩植皆可由内河轉運誠屬至便且在工官<lb/>
　　弁夫匠人等需用米糧食物甚多水路易行可以<lb/>
　　聚集商賈四野田連阡陌宣洩有地灌溉有資可<lb/>
　　以利益田疇附近許村西路等場柴滷鹽艘遄行<lb/>
<pb n="KR2k0080_WYG_015-32a"/>
　　不滯可以有禆鹽務除東塘段内各工員捐濬一<lb/>
　　千七百一十三丈又現在深通二千七百四十五<lb/>
　　丈西塘段内有原任大學士臣稽曽筠動用塘工<lb/>
　　餘平銀兩巳經開濬二千八百六十七丈外通計<lb/>
　　仁寜海三縣共應開一萬五千一百四十丈築壩<lb/>
　　車戽挑濬夫工需銀九千四百一十五兩零議撥<lb/>
　　乾隆二年咨報節存鹽務引費一項原係留充海<lb/>
　　塘工用此河乃海塘所必需實為𦂳要工用隨即<lb/>
<pb n="KR2k0080_WYG_015-32b"/>
　　派委弁員乗農隙之候分股開濬遴選大員督催<lb/>
　　儹竣將見大工物料挽運便益商竈兵民永資利<lb/>
　　賴矣<lb/>
　　撫臣盧焯請築仁錢等縣江海塘埭疏<hi>乾隆四年</hi>
　　仁錢山蕭等縣江海塘埭均為民生捍衛今仁寜<lb/>
　　二縣海塘水勢南趨漲沙日逺北塘一帶巳如磐<lb/>
　　石之安現在嚴督催趕以竣巨工但海沙北漲潮<lb/>
　　汐南趨以致仁錢等縣江海塘工在在險要惟在<lb/>
<pb n="KR2k0080_WYG_015-33a"/>
　　先事圖維以期有備無患業將飭行確估分别緩<lb/>
　　急次第修築緣由具摺奏明欽奉<lb/>
硃批先事預防正當及早圖維者也欽此又經飭行勘<lb/>
　　估仁和縣自總管廟起至化支廟等處江塘七段<lb/>
　　共長七十六丈錢塘縣自流芳嶺起至獅子口張<lb/>
　　介凡等門首江塘二十一段共長九百二十丈坍<lb/>
　　矬脹裂俱係險工共估需工料銀五萬九千七百<lb/>
　　六十六兩九錢九分五釐零又山隂縣大林村之<lb/>
<pb n="KR2k0080_WYG_015-33b"/>
　　大璉樹新城村等四段凑長石塘六百一十五丈<lb/>
　　小石橋等十六段凑長土塘一千四百七十六丈<lb/>
　　㑹稽縣蟶浦等五段凑長石塘三百九十六丈宋<lb/>
　　家漊等六段凑長一千四十八丈蕭山縣了义塘<lb/>
　　等三段凑長石塘二百九十四丈上虞縣潭村吕<lb/>
　　家埠等十段凑長土塘一千四百三十九丈又貼<lb/>
　　建防風埽工二段計長一百四十一丈又蕭山山<lb/>
　　隂二縣所轄之麻溪壩一座矬裂坍卸有關啓閉<lb/>
<pb n="KR2k0080_WYG_015-34a"/>
　　俱屬險工共估需工料銀七萬三十兩七錢四分<lb/>
　　八釐零亟應乘時上𦂳興築請於撥存乾隆四年<lb/>
　　地丁等欵内動支陸續給發各員辦料趕築完固<lb/>
　　以禦潮汛<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_015-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘錄巻十五<lb/>
</p>
<p>
</p>
  </div>
<div>
<head>海塘錄巻十六</head> <lb/>
    <p>
<pb n="KR2k0080_WYG_016-1a"/>
欽定四庫全書<lb/>
　海塘錄巻十六<lb/>
　　　　　　　　　　　内閣中書翟均亷撰<lb/>
　奏議四<lb/>
　　工部覆撫臣盧焯請將緩修工改建石塘議<hi>乾隆</hi>
　　<hi>五年</hi>
　　廵撫盧焯疏稱海寜縣一帶海塘殘缺卑矮難資<lb/>
　　捍禦者通行改建魚鱗大石塘先後委員承築今<lb/>
<pb n="KR2k0080_WYG_016-1b"/>
　　查東塘緩修工内有潘介山屋前舊塘三十九丈<lb/>
　　五尺又洪文舍西舊塘三十丈現在樁朽石卸塘<lb/>
　　身矬墊亟須一律建築魚鱗石塘以垂永乆照例<lb/>
　　砌石一十八層計髙一丈八尺共估需工料銀一<lb/>
　　萬三千九十一兩八錢三分零查浙省海寜縣東<lb/>
　　西一帶塘工先據前任總督稽曽筠分别緩急先<lb/>
　　後興工其塘身殘缺卑矮者題請改建魚鱗大石<lb/>
　　塘五千九百餘丈委員陸續派築經<hi>臣</hi>部於乾隆<lb/>
<pb n="KR2k0080_WYG_016-2a"/>
　　二年八月内覆令次第興舉今東塘緩修案内有<lb/>
　　潘介山屋前并洪文舍西舊塘等共六十九丈五<lb/>
　　尺該撫既稱現在樁朽石卸塘身矬墊亟需建築<lb/>
　　魚鱗石塘應如所題准其動支工料銀兩建築魚<lb/>
　　鱗石塘以資捍禦可也<lb/>
　　工部覆督臣徳沛請將柴塘改建石工議<hi>乾隆</hi>
　　<hi>五年</hi>
　　閩浙總督鎭國將軍宗室德沛疏稱仁寜二縣東<lb/>
<pb n="KR2k0080_WYG_016-2b"/>
　　西兩塘既巳改建魚鱗大石塘而寜邑之老鹽倉<lb/>
　　以西至仁邑之章家菴止一帶仍係柴塘未經議<lb/>
　　改蓋柴塘之設因康熙五十六七年間潮水沖刷<lb/>
　　外沙坍塌報險頻仍欲建石工迫不及待經原任<lb/>
　　撫<hi>臣</hi>朱軾用柴搶築一千餘丈暫為保䕶原止堵<lb/>
　　禦一時並非一勞永逸之計是以雍正十年十三<lb/>
　　年及乾隆元年風潮大汎易於坍墊分頭搶堵始<lb/>
　　獲平安今雖外沙復漲竊恐海潮南北不常浮沙<lb/>
<pb n="KR2k0080_WYG_016-3a"/>
　　　去來無定伏讀<lb/>
世宗憲皇帝諭㫖海塘雖漲沙數百里亦不足恃惟堅築<lb/>
　大石塘始可經久<lb/>
聖明論定誠為不易之良規也從前東西兩塘改建石工<lb/>
　　　而柴塘仍舊者彼時潮勢洶涌塘外水深難以釘<lb/>
　　　樁建石是以未經議改今則沿塘沙漲人力易施<lb/>
　　　此誠時不可失千載修築之良㑹也臣等悉心相<lb/>
　　　度必得一律改建石塘方可永久又恐土性虚浮<lb/>
<pb n="KR2k0080_WYG_016-3b"/>
　　　難於釘樁甃石未敢冒昧舉行先於海龍洋等處<lb/>
　　　最為險要之地遴員試築様工二十丈以覘地勢<lb/>
　　　完工數月堅固特立是柴塘之可改石已有明驗<lb/>
　　　<hi>臣</hi>等細矚情形公同集議應自寜邑老鹽倉石塘<lb/>
　　　至仁邑章家菴止照依現在試塘式様改築石塘<lb/>
　　　計長四千二百餘丈約需工料銀九十餘萬兩此<lb/>
　　　項工程自應趕竣但各山所採石料除浙江各工<lb/>
　　　需用外所餘無㡬應請分限五年内庶得從容辦<lb/>
<pb n="KR2k0080_WYG_016-4a"/>
　　　理至應動庫項查浙江鹽課正課之外有公費一<lb/>
　　　項毎年徴解銀二十餘萬兩請以此項銀兩撥充<lb/>
　　　改築石塘之用如䝉<lb/>
　俞允容<hi>臣</hi>等督率司道將一切物料價値如有不敷酌<lb/>
　　　核加増確估題報其餘因時審勢以及經修管人<lb/>
　　　員分𨽻兼轄調遣委用之處<hi>臣</hi>等另行奏<lb/>
　聞查浙省海塘工程先於雍正十一年正月内荷䝉<lb/>
世宗憲皇帝欽命内大臣海望等前徃浙江㑹同總督程<lb/>
<pb n="KR2k0080_WYG_016-4b"/>
　　　元章將海塘工程通盤相度形勢籌畫事宜應作<lb/>
　　　何修築之處詳細查勘悉心定議具奏隨經内大<lb/>
　　　臣海望等欽遵確勘將應修應築石土塘閘等工<lb/>
　　　共約估銀一百九十餘萬兩經工部覆准酌量工<lb/>
　　　程緩急先後興修續於乾隆四年正月該撫盧焯<lb/>
　　　奏稱仁和海寜二縣交界地方草塘一帶通計四<lb/>
　　　千二百一十八丈今水勢日南漲沙綿亘數十里<lb/>
　　　刮滷煎鹽巳成原野每年猶事嵗修殊屬糜費况<lb/>
<pb n="KR2k0080_WYG_016-5a"/>
　　塘在平陸不用搶修應將草塘嵗修暫行停止今<lb/>
　　該督德沛等勘得仁寜二縣百里塘隄修防盡善<lb/>
　　惟老鹽倉以西至章家菴止一帶仍係柴塘一遇<lb/>
　　風潮易於坍墊勢難保固久逺必得改建石塘四<lb/>
　　千二百餘丈約需工料銀九十餘萬兩以垂永久<lb/>
　　臣等伏思水勢之遷徙原係隨時更易而工程之<lb/>
　　緩急亦宜隨時之變通今仁寜二縣一帶柴塘該<lb/>
　　督等奏請改建石工固屬圖維經久之計但查先<lb/>
<pb n="KR2k0080_WYG_016-5b"/>
　　經該撫盧焯以現在水勢日南前頂塘工漲沙綿<lb/>
　　亘數十里歲加修補殊屬糜費業經奏請停止是<lb/>
　　柴塘之歲修猶且可停而石工之改建尤非急務<lb/>
　　且查内大臣海望勘估之石塘一萬餘丈現在陸<lb/>
　　續興修未據完工所需各山石料江浙兩省塘工<lb/>
　　贖買出産不能充裕未獲尅期完竣<hi>臣</hi>等再四酌<lb/>
　　議沿塘沙漲巳成平陸又有柴塘捍禦工似可緩<lb/>
　　應將該督所奏老鹽倉以西一帶改建石塘之處<lb/>
<pb n="KR2k0080_WYG_016-6a"/>
　　俟現今巳估應建石塘各工修築完竣後該督等<lb/>
　　再行詳勘形勢相度機宜應否改建具奏到日再<lb/>
　　議可也<lb/>
　　工部覆督臣德沛請建石工不必俟魚鱗石塘完<lb/>
　　工後舉行議<hi>乾隆五年</hi>
　　閩浙總督宗室德沛奏稱寜邑之老鹽倉迤西仁<lb/>
　　邑之章家菴一帶塘隄前因被潮沖刷異常危險<lb/>
　　斯時欲建石工緩不可待隨經陞任撫<hi>臣</hi>朱軾用<lb/>
<pb n="KR2k0080_WYG_016-6b"/>
　　柴搶築原為保䕶一時並非一勞永逸之計年來<lb/>
　　仰荷<lb/>
皇上敬誠昭格海不揚波通塘漲沙綿亘數千里石草<lb/>
　　各塘悉屬平穩是以撫<hi>臣</hi>盧焯奏請暫停嵗修草<lb/>
　　塘蓋就目前情形而論也但海潮南北不常浮沙<lb/>
　　坍漲無定<hi>臣</hi>悉心相度必得一律改建石塘方可<lb/>
　　垂諸永久又慮土性虚浮難於釘樁甃石先將險<lb/>
　　要之地遴員試築様塘二十丈完工數月堅固特<lb/>
<pb n="KR2k0080_WYG_016-7a"/>
　　立隨公同集議應自老鹽倉起至章家菴止改建<lb/>
　　石塘四千二百餘丈約估工料銀九十餘萬兩動<lb/>
　　支鹽務公費銀兩分限五年從容辦理㑹摺具奏<lb/>
　　廷議以應俟現今估建石塘各工修築完竣再行<lb/>
　　勘議伏思浙省海塘攸關七郡生民東西兩塘俱<lb/>
　　經改建石工不因漲沙停止獨草塘仍循其舊萬<lb/>
　　一風潮不測衝去䕶沙水勢由此直趨浸灌内地<lb/>
　　不但臨時搶堵不及為患匪淺即使費盡周章恐<lb/>
<pb n="KR2k0080_WYG_016-7b"/>
　　所費更無算矣前此撫<hi>臣</hi>盧焯但請暫停歲修乃<lb/>
　　一時之節省<hi>臣</hi>請改建石工實萬世之利賴<hi>臣</hi>因<lb/>
　　目擊柴塘之歲修固應暫停石土之改建斷不宜<lb/>
　　緩今不支正項而動鹽務公費於<lb/>
　國帑無損現在東西兩塘魚鱗大工漸次興築陸續<lb/>
　　報竣石料日見充裕况原議分年辦理巳分别緩<lb/>
　　急並行無礙乘此沙漲則人力易施蚤為經營則<lb/>
　　事半功倍查海塘綿亘百有餘里原以抵禦潮汐<lb/>
<pb n="KR2k0080_WYG_016-8a"/>
　　捍衛城社田廬倘一處潮水灌入則全塘工程俱<lb/>
　　屬虚設應如所請准其自老鹽倉以西一帶草塘<lb/>
　　改建石工四千二百餘丈分限五年完竣其所需<lb/>
　　工料銀九十餘萬兩亦准其在於鹽務公費銀内<lb/>
　　動支給發辦理可也<lb/>
　　工部覆左都御史劉統勲㑹勘海塘情形議<hi>乾隆</hi>
　　<hi>七年</hi>
　　左都御史劉統勲奏稱搶修柴工需柴正殷柴價<lb/>
<pb n="KR2k0080_WYG_016-8b"/>
　　時値九分部定則例止准六分前大學士稽曽筠<lb/>
　　行令據實造報毎百觔給價九分緣較部價不符<lb/>
　　屢奉駁減今次購辦柴薪商民觀望不前若不照<lb/>
　　時價給發誠恐貽悞要工請准照實價九分報銷<lb/>
　　庶𦂳要工需辦運不致遲悞於修防實有裨益應<lb/>
　　如所請浙省塘工所需柴薪准照每百觔給銀九<lb/>
　　分但柴薪價値時有低昻今因價昻貴毎百觔加<lb/>
　　至九分原不得著為成例嗣後如遇柴薪充裕之<lb/>
<pb n="KR2k0080_WYG_016-9a"/>
　　年即行嚴飭承辦之員减價購買據實估銷毋得<lb/>
　　以少報多任意加増致滋浮冒<lb/>
　　大學士髙斌請於柴石塘後加築土堰疏<hi>乾隆十三</hi>
　　<hi>年</hi>
　　錢塘江中小亹引河沖刷深通<hi>臣</hi>等查勘海塘南<lb/>
　　岸情形俱屬完整實可不費修築其北岸塘工仁<lb/>
　　和海寜二縣自章家菴至尖山脚止新舊大石磈<lb/>
　　石柴草土塘共長一萬九千數百餘丈並皆鞏固<lb/>
<pb n="KR2k0080_WYG_016-9b"/>
　　整齊塘外向日洪濤巨浪之區今則遍成場竈遙<lb/>
　　望新漲淤灘綿亘四五十里而中小亹引河導引<lb/>
　　江溜暢流直下全塘得保無虞<hi>臣</hi>等睹江海之安<lb/>
　　瀾遡成功之匪易善後之䇿誠宜審愼恐偶遇大<lb/>
　　潮上灘或値颶風湧起潮頭濺水上塘不可不慮<lb/>
　　但得塘後土堰攩䕶周匝則坡土不傷即無妨碍<lb/>
　　除八仙石起至章家菴老土塘四千七百餘丈另<lb/>
　　有外䕶土堰現議加髙原塘無須加築土堰今應<lb/>
<pb n="KR2k0080_WYG_016-10a"/>
　　自章家菴起至尖山脚下凡石柴草塘頂上後邊<lb/>
　　一律加築土堰底寛一丈二尺頂寛八尺髙四尺<lb/>
　　共長一萬四千數百餘丈將舊有存塘土牛抵用<lb/>
　　外約估為銀六千六百餘兩係善後緩工限以二<lb/>
　　年為期於農隙之時陸續築成以資保衛再自仁<lb/>
　　和縣江塘迤東至章家菴民築土堰量長六千二<lb/>
　　百餘丈原為八仙石迤東老土塘之外䕶惟是堰<lb/>
　　身原有髙下厚薄不齊不足禦異常潮患必須統<lb/>
<pb n="KR2k0080_WYG_016-10b"/>
　　體加培髙厚與東西兩頭塘身平接包裏老塘在<lb/>
　　内庶為有恃無恐但若派民工作力有難齊約估<lb/>
　　需土方銀一萬二千八百餘兩亦限二年完竣連<lb/>
　　前項通塘加堰約共估需銀一萬九千四百餘兩<lb/>
　　毋庸動銷正帑並請在於節省引費留備海塘工<lb/>
　　用項下動支其間或有盈縮工完核實另題<lb/>
　　撫臣顧琮奏明江潮直趨大溜疏<hi>乾隆十三年</hi>
　　中小亹引河故道於十一月初一日以後江流直<lb/>
<pb n="KR2k0080_WYG_016-11a"/>
　　趨大溜今歸沖刷河身甚為深寛沙地居民有拆<lb/>
　　屋移徙者經<hi>臣</hi>等酌照災賑坍房給修之例按户<lb/>
　　給發銀兩以資遷費并飭加意撫恤寛裕俾各得<lb/>
　　所伏念中小亹暢流則南北兩岸水逺沙長塘隄<lb/>
　　鞏固實可慶幸惟是沙地居住之民田驟被衝坍<lb/>
　　雖巳給與遷徙之費而時届歲暮不無因拆屋搬<lb/>
　　移致有拮据臣等仰體<lb/>
皇上子惠元元至意擬查無力之戸給與口糧以資卒<lb/>
<pb n="KR2k0080_WYG_016-11b"/>
　　歲現查明無力者六百五十戸每戸酌給米五斗<lb/>
　　如動穀碾米未免羈遲今以銀兩按照時價折給<lb/>
　　約需銀五百兩動支公頂散給除已飭行查實給<lb/>
　　發俾無失所外所有辦理緣由<hi>臣</hi>謹㑹同閩浙總<lb/>
　　督喀爾吉善恭摺奏明<lb/>
　　大學士訥親海塘善後事宜疏<hi>乾隆十三年</hi>
　　<hi>臣</hi>同廵撫顧琮於本月初一日渡江由白鶴浦登<lb/>
　　陸前至新開引河又迴舟徃紹興應宿閘至姚家<lb/>
<pb n="KR2k0080_WYG_016-12a"/>
　　埠宋家漊一帶看閱海塘南岸復由杭城起查看<lb/>
　　北岸一應土石至海寧尖山等處臣看得現在江<lb/>
　　水大溜悉歸中小亹暢流直下北大亹漲沙巳成<lb/>
　　平陸<hi>臣</hi>等從翁家埠下隄前徃相對葛嶴山北沿<lb/>
　　水之處約計二十餘里皆係老嫩沙灘老鹽倉隄<lb/>
　　外老嫩淤沙約二十里直接蜀山北靣自葛嶴山<lb/>
　　至蜀山約長二十餘里其山北一帶西通江水東<lb/>
　　接海潮雖非大溜經由其水面尚寛八九里許大<lb/>
<pb n="KR2k0080_WYG_016-12b"/>
　　汛水深五六尺小汛水深二三尺不等附近載滷<lb/>
　　運柴小船可以乘汛徃來其海寧南門石塘外亦<lb/>
　　漲有老嫩沙灘約寛一十五里大小尖山脚老沙<lb/>
　　約寛一十三里至十五六里不等以上老沙多有<lb/>
　　生草者較之乾隆九年<hi>臣</hi>閱視北塘溜經蜀山之<lb/>
　　北沙䕶塘根之勢迥不相同又勘得南大亹老沙<lb/>
　　綿亘自塘至水近者六七里逺者至二十餘里現<lb/>
　　在亦無險慮至中小亹引河自上年十一月内沖<lb/>
<pb n="KR2k0080_WYG_016-13a"/>
　　開以來初寛二十餘丈今巳至四百五十餘丈是<lb/>
　　年至四五月内巳沖刷三里之寛合之江海形勢<lb/>
　　若至大汛北岸仍不能無臨塘之水南岸文堂山<lb/>
　　脚現巳落水其勢巳向南趨文堂禪機山以南應<lb/>
　　相機利導使兩山全落水中則中亹寛展經臨大<lb/>
　　汛庶可分北岸之潮水至於錢江大溜難行葛嶴<lb/>
　　山以南而逼近山脚之水仍復從山後一帶漫流<lb/>
　　現在刷有堰溝長五六里深五六尺不等江溜初<lb/>
<pb n="KR2k0080_WYG_016-13b"/>
　　向南行當防其仍復故道此處應設一竹簍碎石<lb/>
　　滾壩以禦沖刷使江水仍由壩漫流不致奪流且<lb/>
　　可殺江海汎漲之水其蜀山至尖山一帶中有堰<lb/>
　　溝數道尚有乘潮汛行舟徃海寧者亦不便任潮<lb/>
　　水沖刷深長應酌看形勢或於水口或於中段溝<lb/>
　　尾稍加堵禦預防直抵塘根以期潮退沙淤漸成<lb/>
　　灘地又南岸㑹稽縣屬宋家漊地方東有曹娥江<lb/>
　　西有三江閘水俱滙歸北流入海而海潮汛發阻<lb/>
<pb n="KR2k0080_WYG_016-14a"/>
　　遏江流從前錢塘江走北亹相去尚逺今江水改<lb/>
　　由中亹較前已近遇潮水長發遏仰曹娥江水二<lb/>
　　水並長難免隄岸不致漫溢亦應加意防䕶臣與<lb/>
　　顧琮俱詳悉指示海防道鄂敏令其相機辦理再<lb/>
　　查南岸一帶海塘因安瀾已久並未設有專司塘<lb/>
　　汛之員弁兵丁今江水雖離塘逺近不等然既向<lb/>
　　南趨當派官兵駐宿不時查勘全岸塘工應移駐<lb/>
　　官弁相度沙之坍漲有無裨益並潮水長落情形<lb/>
<pb n="KR2k0080_WYG_016-14b"/>
　　一一熟知隨時調劑可免興修大工兩岸數部居<lb/>
　　民共受安瀾之益應請<lb/>
勅交該撫於海防兩營内派撥官兵於南岸塘工及附<lb/>
　　近臨河一帶駐宿隨時查看再分派兵弁於中亹<lb/>
　　北之河莊山居住就近在葛嶴山蜀山一帶上下<lb/>
　　廵視江海水勢以便先事預防俟今年六七八月<lb/>
　　大汛過後水勢全局巳定於南塘工所酌量分建<lb/>
　　營房以為官兵駐宿之所查前經大學士髙斌奏<lb/>
<pb n="KR2k0080_WYG_016-15a"/>
　　准將仁和縣江塘迤東至章家菴民築土堰動支<lb/>
　　舊存塘工銀兩加培髙厚此原係防禦異常潮患<lb/>
　　所以分作二年修理今奏請營造官兵房屋應需<lb/>
　　工料即移此項先為動用其修築民堰銀兩再展<lb/>
　　年限陸續修理<lb/>
　　撫臣方觀承海塘善後事宜疏<hi>乾隆十三年</hi>
　　<hi>臣</hi>恪遵<lb/>
聖訓覆查原奏悉心辦理謹將善後事宜各條詳加籌<lb/>
<pb n="KR2k0080_WYG_016-15b"/>
　　酌並有應𩔖及者逐一開陳恭呈<lb/>
聖鑒一北塘大小潮溝宜分别堵禦以防沖刷也查北<lb/>
　　塘外漲出老嫩沙塗直接河莊巖峯蜀山乃江海<lb/>
　　經由之北大亹舊道今自五月以來日漸淤墊河<lb/>
　　莊山後有沙南北横亘如脊細看此處因潮以為<lb/>
　　長落其江身正溜由引河直下巳深五尺有餘似<lb/>
　　不至虞其改溜但江海之沖刷靡定若設竹簍碎<lb/>
　　石滾壩以殺汛勢俾水退沙留易於淤積更屬有<lb/>
<pb n="KR2k0080_WYG_016-16a"/>
　　益緣在秋汛水勢方盛且新漲子沙未實時有潮<lb/>
　　水淹浸工力難施應請俟冬月後酌勘水勢及沙<lb/>
　　漲情形再行相機辦理又查北塘八仙石汛起至<lb/>
　　尖山一帶共有堰溝六道其在馬界塘將軍殿二<lb/>
　　處潮溝均隔扶基圩民堰不能到塘似可無庸築<lb/>
　　堵其在曹將軍殿小墳前等處潮溝祗係小水漫<lb/>
　　流未至沖刷深長亦可暫緩堵禦惟三里橋塘外<lb/>
　　潮溝一道長二千二百丈口門寛一百八十丈迎<lb/>
<pb n="KR2k0080_WYG_016-16b"/>
　　引潮汐應於口門進内阨要處所設立竹簍碎石<lb/>
　　滾壩一道長四十丈以禦汛水沖刷約估需銀五<lb/>
　　百五十一兩零又掇轉廟塘外潮溝一道長二千<lb/>
　　一百丈口門寛衍逺出大尖山外順迎潮汐溝尾<lb/>
　　仍寛十五六丈深二三尺不等今於口門進内七<lb/>
　　百丈之小尖山潮神廟前就其地勢坌起處所建<lb/>
　　築竹簍碎石滾壩一道以截内灌之水並可為尖<lb/>
　　山石壩之外䕶壩外寛濶平衍潮勢迴轉甚順壩<lb/>
<pb n="KR2k0080_WYG_016-17a"/>
　　長二百三十丈内一百三十丈應築土壩兩面用<lb/>
　　柴鑲墊上加頂土迎水簽樁其横截溝身之一百<lb/>
　　丈應先用柴墊髙再排築竹簍碎石滾壩共約估<lb/>
　　需銀一千一百四十餘兩又小尖山至大尖山大<lb/>
　　尖山至石宕山二處逼近海濱各有民築土隄一<lb/>
　　道保䕶田廬共長一千一百五十六丈每於秋潮<lb/>
　　大汛輙多漫溢乾隆九年曽經動帑修築又復兩<lb/>
　　被潮災屢䝉賑恤民力未敷難以修竣<hi>臣</hi>詳加看<lb/>
<pb n="KR2k0080_WYG_016-17b"/>
　　閱非建石塘不足以資捍禦而垂永久且現議於<lb/>
　　潮神廟前截築竹簍滾壩其不過壩之潮水回溜<lb/>
　　趨東則大小山圩正當其衝應請於二處各建碎<lb/>
　　石塘一道與滾壩工程同時並舉約估需工料銀<lb/>
　　二千八百二十餘兩但此處原屬民工應照民隄<lb/>
　　民埝如民力實有不敷應照給發半價之例就近<lb/>
　　交尖山汛弁員稽查管理如有殘缺即令民竈各<lb/>
　　户隨時修補以資保障一南塘石土各工宜分别<lb/>
<pb n="KR2k0080_WYG_016-18a"/>
　　緩急預籌防䕶也查南塘地勢較髙於北數十年<lb/>
　　來水行北亹是以均無險患今江海全溜政由中<lb/>
　　亹東南掠近雷山過三江口㑹曹娥江誠恐潮遏<lb/>
　　江流致虞漫溢其石土各工之在山隂㑹稽境内<lb/>
　　者自應一律加髙培厚以資防䕶仍令相度平險<lb/>
　　分别辦理查山邑各土自李玉如屋後起至四十<lb/>
　　五都交界牌止石塘五十六丈眉土淋卸又自趙<lb/>
　　爾達滷地起至石塘頭止土塘五十八丈邊坡殘<lb/>
<pb n="KR2k0080_WYG_016-18b"/>
　　缺又自夾竈起至夾棚止石塘五百四十八丈塘<lb/>
　　頂面石歪斜均應加工修整又宋家漊亞出土塘<lb/>
　　圍長三十五丈適當潮汐之衝將低缺處酌加培<lb/>
　　築再於塘内取直添築堅厚土塘一道計長十六<lb/>
　　丈新舊二層以為重門保障又㑹邑各工自大團<lb/>
　　交接外圍竈塘起至宣港樓底止土塘六百九丈<lb/>
　　四尺塘身髙下不平邊坡殘缺又接前工至七都<lb/>
　　舊石塘止計四段共長三百九十七丈塘身俱甚<lb/>
<pb n="KR2k0080_WYG_016-19a"/>
　　單薄應行加幫又自章神殿起至沈則民田止石<lb/>
　　塘四十五丈塘身矬䧟應加石二層俾成一律並<lb/>
　　培尾土又接前工三十八丈塘身臌裂歪斜應行<lb/>
　　折修又接前工三十八丈塘身低矮應加石二層<lb/>
　　並加面土又接前工至塘灣止二百三十四丈塘<lb/>
　　身單薄應幫又自徐家堰起至青山止土塘五百<lb/>
　　一十丈内二百丈塘身單薄應幫以上山㑹二邑<lb/>
　　各工通共約估需銀六千四百八十七兩零内急<lb/>
<pb n="KR2k0080_WYG_016-19b"/>
　　工銀三千三百一十八兩零緩工銀三千一百六<lb/>
　　十八兩零應請分年辦理一南塘應派駐防員弁<lb/>
　　兵丁分汛廵防隨時經理也查南塘各工因安瀾<lb/>
　　日久並未設有專員今議分派員弁兵丁駐宿其<lb/>
　　地專司廵防實為因時制宜之要務應請即於北<lb/>
　　塘各緩工内量行調撥查海防兵備道管轄守備<lb/>
　　二員千總四員把總八員外委十六名兵丁一千<lb/>
　　名列為左右二營分防十二汛除左營之海鹽澉<lb/>
<pb n="KR2k0080_WYG_016-20a"/>
　　浦平湖尖山鎭海五汛右營之老鹽倉翁家埠二<lb/>
　　汛或係要工或當衝道未便抽撥外其餘左營之<lb/>
　　念里亭右營之八仙石章家菴觀音堂靖海五汛<lb/>
　　現在塘外沙塗逺漲工程穩固應即將此五汛弁<lb/>
　　兵全行撤撥南塘按汛分防計撥八仙石汛把總<lb/>
　　一員外委一名兵丁五十名章家菴汛千總一員<lb/>
　　外委一名兵丁八十一名觀音堂汛把總一員外<lb/>
　　委一名兵丁七十八名靖海汛把總一員外委二<lb/>
<pb n="KR2k0080_WYG_016-20b"/>
　　名兵丁六十八名念里亭汛千總一員外委一名<lb/>
　　兵丁六十七名令右營守備一員移駐管轄設立<lb/>
　　專汛五處分防五處自蕭山縣西興關起至航塢<lb/>
　　山西𤓰壢為第一汛派把總一員外委一名自航<lb/>
　　塢山西𤓰壢至山隂縣夾棚為第二汛派千總一<lb/>
　　員外委一名自夾棚至㑹稽縣宋家漊宣港為第<lb/>
　　三汛派把總一員外委二名自宣港至小金為第<lb/>
　　四汛派千總一員外委一名自小金至曹娥江文<lb/>
<pb n="KR2k0080_WYG_016-21a"/>
　　昌閣為第五汛派把總一員外委一名通共實在<lb/>
　　兵丁三百名其守備一員應於㑹稽縣之三江城<lb/>
　　駐劄東西兩路塘工廵查俱便其餘弁兵各按本<lb/>
　　界廵防又北塘各汛除調撥外念里亭汛尚餘外<lb/>
　　委把總一名並養亷守餉一名應請歸入尖山汛<lb/>
　　協防差操又餘各汛馬兵五名應歸入鎭海汛内<lb/>
　　管轄又餘戰兵五名守兵一十名共兵十五名公<lb/>
　　糧守餉一名查平湖汛工長四十四里在在險要<lb/>
<pb n="KR2k0080_WYG_016-21b"/>
　　原設兵五十一名不敷應用請俱撥入該汛操防<lb/>
　　力作又議於河莊山分駐弁兵廵視中小亹水勢<lb/>
　　情形應即於對岸之翁家埠汛内分派外委一名<lb/>
　　帶兵一十五名前徃駐劄將河莊葛嶴蜀山一帶<lb/>
　　上下水勢按日摺報如當夏秋大汛水勢盛漲仍<lb/>
　　即隨時摺報海防道不時稽查廵閱至撤撥弁兵<lb/>
　　之北塘五汛就近分歸各汛管理之處查八仙石<lb/>
　　章家菴二汛工程應歸於翁家埠汛經管觀音堂<lb/>
<pb n="KR2k0080_WYG_016-22a"/>
　　汛工程應歸於老鹽倉汛經管靖海汛工程應歸<lb/>
　　於鎭海汛經管念里亭汛工程應歸於尖山汛經<lb/>
　　管均令汛弁按工廵防其右營守備既已調撥南<lb/>
　　塘所有原管之北塘柴工程均應統歸左營守備<lb/>
　　管轄以專責成一調撥南塘官兵應請建給衙署<lb/>
　　營房以便棲止也查北塘弁兵既議抽撥南塘分<lb/>
　　汛防駐自應就地建造衙署營堡各房分給棲止<lb/>
　　守備衙署二十二間千把外委住房共五十二間<lb/>
<pb n="KR2k0080_WYG_016-22b"/>
　　合共估需銀九百九十二兩零又馬步戰守實兵<lb/>
　　三百名共需營房五百一十六間沿海堡房四十<lb/>
　　座每座三間共一百二十間二共營堡房六百三<lb/>
　　十六間共估需銀五千七十五兩二錢八分其營<lb/>
　　堡各房應令地方官查明建造如無就近官基即<lb/>
　　買民地建造至守備衙署應需之項查有北塘所<lb/>
　　遺衙署營房應飭令據實估變充用毋庸另請動<lb/>
　　項或需移用舊料核實開除一移駐右營守備請<lb/>
<pb n="KR2k0080_WYG_016-23a"/>
　　鑄給關防以昭信守也右營守備向駐北塘一應<lb/>
　　支給錢糧俱用左營關防今既移駐南塘專司防<lb/>
　　䕶蕭㑹山等縣工程以及兵馬錢糧俱為該備專<lb/>
　　責應請飭部鑄給浙江海防道標右營守備關防<lb/>
　　以重職守一南塘應照北塘之制并歸㕔員管轄<lb/>
　　以昭畫一也南岸紹屬江海塘工因海防道駐劄<lb/>
　　海寧懸隔大江歴係各該縣經管經收由布政司<lb/>
　　衙門查核請銷今既議撥海防道標營弁防守不<lb/>
<pb n="KR2k0080_WYG_016-23b"/>
　　可無專管之㕔員互相稽查查有紹興府水利通<lb/>
　　判㑹稽山隂蕭山三縣皆其所屬應即將紹屬南<lb/>
　　岸海塘江塘各工專令該通判管理遇有一切應<lb/>
　　修工程地方官報明該倅㑹同營備確勘報明海<lb/>
　　防道轉詳請修工竣造册由道核銷所有紹興府<lb/>
　　水利通判關防并請添海防字様勅部鑄給以昭<lb/>
　　信守以上堵塞潮溝二處建築竹簍碎石滾壩又<lb/>
　　南塘修築石土各工又調撥備弁兵丁添建衙署<lb/>
<pb n="KR2k0080_WYG_016-24a"/>
　　營堡各房又改建大小山圩磈石塘工通共需銀<lb/>
　　一萬六千六百五十餘兩内除守備千總外委衙<lb/>
　　署住房銀九百九十二兩零即以北塘所遺衙署<lb/>
　　營房估變抵項外實需銀一萬五千六百六十兩<lb/>
　　零内竹簍滾壩兵丁營堡各房大小山圩塊石塘<lb/>
　　工共估需銀九千一百七十餘兩均須同時並舉<lb/>
　　其南塘修築石土各工共估需銀六千四百八十<lb/>
　　餘兩應請按其平險分作二年次第興修又部覆<lb/>
<pb n="KR2k0080_WYG_016-24b"/>
　　大學士髙斌條奏仁和縣江塘迤東至章家菴民<lb/>
　　築土隄加培髙厚並自章家菴起至尖山脚下石<lb/>
　　柴草塘頂上加築子堰等工共實需銀一萬三千<lb/>
　　餘兩<hi>臣</hi>查藩庫舊存塘工引費銀八千一百八十<lb/>
　　餘兩又現據鹽驛道詳解司庫共實存引費銀一<lb/>
　　萬八千六百五十餘兩堪以動用今將現在應辦<lb/>
　　兩案工程揆度情形酌分緩急現在引費已敷動<lb/>
　　支其以後分年各工應需錢糧均於毎年節省引<lb/>
<pb n="KR2k0080_WYG_016-25a"/>
　　費銀兩動支所有兩案應修分年各工統行造具<lb/>
　　估册送部查核仍按巳竣之工分年題銷如分二<lb/>
　　年三年之工届期水勢隄工情形或有改異應行<lb/>
　　増修之處容按年勘估確實奏請至各工除竹簍<lb/>
　　碎石滾壩係於海内水沙之上施工例無保固外<lb/>
　　其石土塘工並營堡房間仍按照工竣分别年限<lb/>
　　照例保固再移駐官弁兵丁分管事宜俟覆准後<lb/>
　　另行造册送部查核<lb/>
<pb n="KR2k0080_WYG_016-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘錄巻十六<lb/>
</p>
<p>
</p>
  </div>
<div>
<head>海塘錄巻十七</head> <lb/>
    <p>
<pb n="KR2k0080_WYG_017-1a"/>
欽定四庫全書<lb/>
　海塘錄巻十七<lb/>
　　　　　　　　　　　内閣中書翟均廉撰<lb/>
　奏議五<lb/>
　　督臣楊應琚請酌復海塘官弁疏<hi>乾隆二十四年</hi>
　　浙省江海塘工向設海防兵備道統率官兵興修<lb/>
　　防䕶嗣因尖山石壩告成中小亹引河暢流之後<lb/>
　　北岸塘工較前平稳乾隆十九年間前督撫臣奏<lb/>
<pb n="KR2k0080_WYG_017-1b"/>
　　准将海防兵備道裁汰南北兩岸塘工歸併杭嘉<lb/>
　　湖道與寧紹台道専管其原設員弁除改撥杭乍<lb/>
　　二營外尚餘千總二員把總四員外委八員均行<lb/>
　　裁汰原改設馬步兵二千名亦改撥杭乍二營三<lb/>
　　百名又改為堡夫四百名内准三百名防守北岸<lb/>
　　以一百名防守南岸尚餘馬兵四十名步戰兵七<lb/>
　　十名守兵一百九十名均行裁汰各在案惟是江<lb/>
　　海坍漲靡常情形亦因時更易按海寧縣屬之中<lb/>
<pb n="KR2k0080_WYG_017-2a"/>
　　小亹地面窄小不及南北兩岸大亹三分之一是<lb/>
　　以向來水勢不徙面南即徙面北我<lb/>
　朝一百餘年以來江溜多由北大亹東趨入海自乾<lb/>
　　隆十二年始由中小亹而行實為百餘年中僅有<lb/>
　　之事今中小亹之下口門因雷蜀二山漲沙連接<lb/>
　　水勢仍致北趨現在北大亹河庄山已衝開港道<lb/>
　　大港由中北二亹水半分流誠慮再厯嵗時中小<lb/>
　　亹漲沙日漸高起水勢竟由北大亹直達則北岸<lb/>
<pb n="KR2k0080_WYG_017-2b"/>
　　海寧縣一帶又為全塘第一𦂳要之區惟管理北<lb/>
　　塘之杭嘉湖道前於在京時已奏允移駐海寧就<lb/>
　　近經理石塘草塘悉闗𦂳要搶修防䕶在在需人<lb/>
　　現今北岸除可緩工程外其𦂳要塘工計設塘兵<lb/>
　　一百八十三名伊等每因嵗支工食無幾又未若<lb/>
　　兵丁之得以考拔上進是以材技優長工程熟諳<lb/>
　　之人往往不願充當其現充之堡夫率多軟弱無<lb/>
　　能難供修防之用臣思黄河運河皆設弁兵以備<lb/>
<pb n="KR2k0080_WYG_017-3a"/>
　　搶築險工而海塘尤重於黄運豈可祗令無能堡<lb/>
　　夫防守今北岸海塘現在既屬要工則原裁弁兵<lb/>
　　自應酌量議復以資臂指謹與司道暨熟諳營員<lb/>
　　等悉心籌畫應請於原裁海防營千總二員把總<lb/>
　　四員外委八員兵丁三百名之内酌復千總一員<lb/>
　　把總二員外委三員併馬兵二十名步戰兵六十<lb/>
　　名守兵一百零三名共兵一百八十三名自海寧<lb/>
　　南門外分界起迤東至尖山嶺止應於尖山𦂳要<lb/>
<pb n="KR2k0080_WYG_017-3b"/>
　　處設立一汛又自南門外迤西至八仙石塘止應<lb/>
　　於翁家埠𦂳要之地設立一汛每汛派撥把總一<lb/>
　　員専防外委一員協防尚餘千總一員外委一員<lb/>
　　駐扎寧城稽查調度至此項兵丁應於海防營原<lb/>
　　撥杭乍二營兵丁内擇其熟諳修防之人撥囘充<lb/>
　　伍其不敷之數併杭乍二營所出兵額另募補充<lb/>
　　所有北岸現設要工堡夫一百八十三名應即裁<lb/>
　　汰以抵酌復兵丁之數其鹽平二縣塘工堡夫一<lb/>
<pb n="KR2k0080_WYG_017-4a"/>
　　百十七名無庸改設所需兵餉除以堡夫工食抵<lb/>
　　給外其不敷餉米按數支給惟此項酌復兵丁既<lb/>
　　止一百八十三名其千總外委應需養廉名粮併<lb/>
　　公費錢糧若再於此内支食勢致兵數無多不敷<lb/>
　　差遣似應亦在原裁海防營官兵俸餉内按照公<lb/>
　　費額數以及該千總外委應支數目截留支領如<lb/>
　　此庶在昔日因工程平稳暫請議裁今因仍屬要<lb/>
　　工量請議復且仍在原裁官兵俸餉内通融辦理<lb/>
<pb n="KR2k0080_WYG_017-4b"/>
　　既無増設之繁而修防保䕶供臂指之用是於要<lb/>
　　工大有裨益<lb/>
　　兵部覆督臣楊應琚酌復海塘官弁議<hi>乾隆二十四年</hi>
　　浙江海塘營向設有守備二員千總四員把總八<lb/>
　　員外委十六員馬步守兵一千名分守防䕶塘工<lb/>
　　於乾隆十九年四月内經原任閩督喀爾吉善以<lb/>
　　中小亹引河暢流塘工平稳奏請裁改在案今該<lb/>
　　督既稱江海坍漲靡常情形因時更易今中小亹<lb/>
<pb n="KR2k0080_WYG_017-5a"/>
　　之下口門因雷蜀二山漲沙連接水勢仍致北趨<lb/>
　　誠慮中小亹漲沙日漸高起水勢竟由北大亹直<lb/>
　　達則北岸海寧一帶為全塘𦂳要之區石塘草塘<lb/>
　　悉闗𦂳要搶修防䕶在在需人應請酌復千總一<lb/>
　　員把總二員外委三員馬兵二十名步戰六十名<lb/>
　　守兵一百零三名共兵一百八十三名自海寧縣<lb/>
　　分設二汛每汛派撥把總一員専防外委一員協<lb/>
　　防尚餘千總一員外委一員駐扎寧城稽查調度<lb/>
<pb n="KR2k0080_WYG_017-5b"/>
　　所有北岸現設堡夫一百八十三名應即裁汰以<lb/>
　　抵酌復兵丁之數所需兵餉除以堡夫工食撥給<lb/>
　　外不敷餉米仍於原裁海防營餉米内支給其千<lb/>
　　把外委應需養廉公費名糧亦在原裁餉内支給<lb/>
　　等語應如該督所請准其復設海塘千總一員把<lb/>
　　總二員外委三員馬步守兵一百八十三名於海<lb/>
　　寧縣分汛専防此項兵丁於原撥杭乍二營兵丁<lb/>
　　内擇其熟諳修防之人撥囘充伍至北岸現設堡<lb/>
<pb n="KR2k0080_WYG_017-6a"/>
　　　夫一百八十三名俱行裁汰此内如有熟諳修防<lb/>
　　　者亦准其挑補如不足數另募充伍其兵丁所需<lb/>
　　　兵餉除堡抵給外不敷餉米及千把外委應需養<lb/>
　　　廉公費各項均於原裁海防營俸餉内支給可也<lb/>
　　　撫臣莊有恭塘工預備事宜疏<lb/>
　　　臣仰䝉<lb/>
　恩㫖以浙省海塘潮有改趨北大亹之勢一切應辦之<lb/>
　　　事宜預籌妥辦臣抵任後即馳往查勘業将江溜<lb/>
<pb n="KR2k0080_WYG_017-6b"/>
　　　海潮全趨北大亹情形恭摺奏眀在案今臣復往<lb/>
　　　親勘究巳往之成規察目前之大勢博稽輿論廣<lb/>
　　　集衆思切見論塘工者以石塘為最固為海塘計<lb/>
　　　者至建石塘而已極合東西海防同知兼管海寧<lb/>
　　　仁錢二縣塘工凡屬𦂳要處所自康熙五十四年<lb/>
　　　以後<lb/>
聖聖相承軫念民生不惜數千百萬帑金於舊有條塊石<lb/>
　　　塘之外又陸續改建石塘七千六百餘丈屹若崇<lb/>
<pb n="KR2k0080_WYG_017-7a"/>
　　墉似已無可復加之工其西防同知所管自老鹽<lb/>
　　倉以西至章家庵有柴塘四千三百二十八丈五<lb/>
　　尺當年亦曽屢議改建石塘始以活土浮沙難施<lb/>
　　樁石而止繼以塘外漲沙廣逺而止亦非惜費而<lb/>
　　未竟之工惟是江海坍漲靡常斷難必者天時宜<lb/>
　　盡者人事臣與司道詳加籌議審潮汐之往來驗<lb/>
　　䕶沙之盈縮今昔異形有宜思患預防者敬為我<lb/>
皇上陳之一老鹽倉一帶柴塘宜酌備料物也查老鹽倉<lb/>
<pb n="KR2k0080_WYG_017-7b"/>
　　迤西之華家衖翁家埠等處正在河在巖峯之𦂳<lb/>
　　對北岸現在江溜海潮俱從由北大亹水面約寛<lb/>
　　七八百餘丈不等雖塘外老沙尚未坍動然水勢<lb/>
　　靡常設遇江流汛發秋潮盈滿風力互相撞擊不<lb/>
　　能保無横沖成堰進臨塘脚之虞溯柴塘停修越<lb/>
　　今已十四年現多矬墊底柴自必霉朽若議槩加<lb/>
　　拆卸一律加廂現有老沙擁䕶平險情形尚難預<lb/>
　　測且工鉅料繁亦須慎重辦理若但将矬墊處填<lb/>
<pb n="KR2k0080_WYG_017-8a"/>
　　築高平則面寔底虚更屬靡費無益今與該司道<lb/>
　　等籌議先酌發銀四千兩循照往例給發産柴之<lb/>
　　富建桐永四縣採辦限一月内運至工程𦂳要之<lb/>
　　老鹽倉華家衖一帶堆貯備用計每百斤給價銀<lb/>
　　九分發價四千兩可購柴四百四十餘萬觔每工<lb/>
　　折驤見方一丈用柴六千觔可敷七百餘丈工程<lb/>
　　之用應用樁朩夫工器具等項均可臨期辦募不<lb/>
　　致遲悮仍俟秋汛後水落潮平審量沙勢有無坍<lb/>
<pb n="KR2k0080_WYG_017-8b"/>
　　逼塘身應否拆修另行分别緩急奏<lb/>
　聞辦理一海寧城外附塘工堰宜相度情形幫築高<lb/>
　　厚也查海寧石塘近城一帶䕶沙日見沖刷坍卸<lb/>
　　僅存九十餘丈至二三百丈不等秋潮大汛自必<lb/>
　　直逼塘脚查南門外遶城石塘五百餘丈向因逼<lb/>
　　近城垣無地可建備塘而止七里廟西至小荆場<lb/>
　　雖有備塘但石塘之内田産鱗次倘遇異常風汛<lb/>
　　潑塘之水亦復可虞今與該司道共籌議該處起<lb/>
<pb n="KR2k0080_WYG_017-9a"/>
　　止共長二千三百十一丈九尺應與現在矬墊舊<lb/>
　　土之上加高三尺五六尺為凖又舊堰底原寛一<lb/>
　　丈二尺面寛八尺今於堰底幫寛二丈上至堰頂<lb/>
　　仍寛八尺共約需土九千四百七十方零此項需<lb/>
　　工甚多所有改復兵丁分役巡防大汛未能分身<lb/>
　　力作應請僱夫挑築查遶城土堰五百二十四丈<lb/>
　　二尺取土甚逺循照舊例每方給銀一錢八分東<lb/>
　　西各堰取土稍近每方一錢五分均連夯硪石内<lb/>
<pb n="KR2k0080_WYG_017-9b"/>
　　共約需夫工銀一千四百八十三兩零連前需用<lb/>
　　欵項統於節省引費欵内給發以資備辦及時上<lb/>
　　𦂳趕築完工可資捍禦抑臣更有請者新舊石塘<lb/>
　　全賴層石坦水保䕶塘根前督臣稽曽筠於擇險<lb/>
　　搶築案内修砌坦水八千餘丈而續建之魚鱗大<lb/>
　　石塘六千丈因改建之時江海業已南趨兩塘漲<lb/>
　　沙日積未將坦水一并估建處所亦應先事籌維<lb/>
　　現在尚有䕶沙未便遽行挖驗應俟大汛過後相<lb/>
<pb n="KR2k0080_WYG_017-10a"/>
　　度情形如有逼溜頂沖處所查若未建坦水另行<lb/>
　　籌議添建如係舊有坦水或因年久樁朽石欹亦<lb/>
　　即勘實補修庶石塘根脚經久可資堅固合併陳<lb/>
　　明<lb/>
　　工部覆撫臣莊有恭塘工事宜議<hi>乾隆二十四年</hi>
　　議得巡撫莊有恭奏稱老鹽倉一帶柴塘宜酌備<lb/>
　　料物也等語查江溜海汛遷變靡常若不預為防<lb/>
　　維恐一經風水相擊塘堤不無有沖奪之虞自宜<lb/>
<pb n="KR2k0080_WYG_017-10b"/>
　　先事綢繆以期有備無患今據浙撫莊有恭奏稱<lb/>
　　老鹽倉迤西之華家衖等處現在江溜海潮均行<lb/>
　　北大亹水勢寛七八百餘丈不等雖塘外老沙尚<lb/>
　　未坍動然水勢靡常設遇江溜汎發秋潮盈滿難<lb/>
　　保無横沖成堰進臨塘脚之虞溯柴塘停修越今<lb/>
　　已十四年現多矬墊底柴自必霉朽應請先酌發<lb/>
　　銀四千兩給發産柴之富建桐永四縣限一月内<lb/>
　　運至工程𦂳要之老鹽倉華家衖堆貯備用俟秋<lb/>
<pb n="KR2k0080_WYG_017-11a"/>
　　汛過後水落潮平審量河勢有無坍逼塘身應否<lb/>
　　拆修另行分别緩急奏<lb/>
　聞辦理等語應如所奏准其酌發銀四千兩給與富<lb/>
　　建桐永四縣儘數採辦柴斤運至老鹽倉華家衖<lb/>
　　一帶堆貯以備應用仍行令該撫俟秋汛過後水<lb/>
　　落潮平親往該處詳細確查如有應行奏<lb/>
　聞辦理務使工歸實用帑不虚靡以資裨益一奏稱<lb/>
　　海寧縣附塘土堰宜相度情形幫築高厚也等語<lb/>
<pb n="KR2k0080_WYG_017-11b"/>
　　查寧邑附塘土堰原為江海水勢平險靡常一遇<lb/>
　　異常風汛潑塘之水漫溢堪虞是以築作備塘以<lb/>
　　抵汛水而衛田廬最闗𦂳要前因海水南趨塘外<lb/>
　　漲沙日漸積聚即秋潮大汛亦不至逼臨塘脚是<lb/>
　　以舊有土堰厯年未議修築今該撫既稱海寧石<lb/>
　　塘近城一帶䕶沙日見沖卸石塘之内田廬鱗次<lb/>
　　倘遇異常風汛潑塘之水亦復堪虞查該處起止<lb/>
　　共長二千三百一十一丈九尺請於現存矮墊土<lb/>
<pb n="KR2k0080_WYG_017-12a"/>
　　堰之上加高三尺寛二尺約估需工九千四百七<lb/>
　　十方零夫工銀一千四百八十三兩零連前需用<lb/>
　　欵項統於節省引費欵内給發以資備辦及時上<lb/>
　　𦂳趕築等語亦應如所奏行令該撫将前項土堰<lb/>
　　共長二千三百一十一丈九尺照估加幫寛厚以<lb/>
　　資捍禦所需銀兩連前應用欵一併在於節省應<lb/>
　　費銀内動支仍将工段丈尺及時應需土方夫工<lb/>
　　銀兩照例確估造冊報部查核至新舊石塘之外<lb/>
<pb n="KR2k0080_WYG_017-12b"/>
　　修砌層石坦水原為保䕶塘根而設查雍正十三<lb/>
　　年原任督臣嵇曽筠於擇險搶築案内奏請修砌<lb/>
　　仁寧等縣石塘外坦水八千四百餘丈經總理事<lb/>
　　務王大臣等議覆准行在案今據該撫奏請現今<lb/>
　　水勢北趨塘根䕶沙日被沖卸有需添建坦水處<lb/>
　　所亦應先事籌維應俟大汛過後相度情形如有<lb/>
　　逼臨頂衝處所查勘未建坦水另行籌議添建如<lb/>
　　係舊有坦水或因年久樁朽石欹亦即勘估補修<lb/>
<pb n="KR2k0080_WYG_017-13a"/>
　　庶石塘根脚經久可資鞏固等語應令該撫俟大<lb/>
　　汛後即將前項新舊石塘親往逐一查驗如有逼<lb/>
　　臨頂沖處所應行添建坦水併舊有坦水應行補<lb/>
　　修之處確勘情形據實奏眀及時辦理可也<lb/>
　　撫臣莊有恭請及時修建塘坦疏<hi>乾隆二十四年</hi>
　　海寧縣境内東西兩塘新建石工全賴漲沙廣逺<lb/>
　　足以䕶衛塘身近因江溜海潮全由北大亹出入<lb/>
　　至閠六月望汛潮水浩瀚由南折北以至海寧城<lb/>
<pb n="KR2k0080_WYG_017-13b"/>
　　東自九里橋起西至曹殿盤頭止一帶漲沙盡刷<lb/>
　　水逼塘根舊坦呈露殘缺甚多七月大汛潑卸愈<lb/>
　　甚經臣赴塘查勘将應行修建坦水處所分别險<lb/>
　　緩次第興修以資保䕶業經恭摺奏眀辦理茲據<lb/>
　　布政司眀山等詳稱勘眀工員靳樹徳李徵熊經<lb/>
　　築塘身情形最險委員先築條石坦水四十一丈<lb/>
　　其餘應修應建條石坦水一千四百四十餘丈擇<lb/>
　　其地當險要不可緩待處所工長四百三十五丈<lb/>
<pb n="KR2k0080_WYG_017-14a"/>
　　三尺遴委東塘同知林文徳等八員領銀儧築再<lb/>
　　八月望汛潮水較大遶城坦水前勘可緩之工沖<lb/>
　　潑殘缺且與前估急修坦水毘聨内除樁木整齊<lb/>
　　缺石無多工長三百餘丈督兵修砌以節錢糧惟<lb/>
　　張在浚楊沛承築塘身舊存坦水工長六十五丈<lb/>
　　殘缺甚多急須一律修整又曹殿盤頭迤西周岱<lb/>
　　崔云龍承築塘身工長八十二丈䕶沙盡刷塘底<lb/>
　　樁木盡露亦應同時並修詳委平湖縣李納璧等<lb/>
<pb n="KR2k0080_WYG_017-14b"/>
　　四員領辦務期鞏固以禦來年春汛以上原續兩<lb/>
　　估共計修建條石坦水六百二十三丈三尺估需<lb/>
　　工料銀一萬八千二百二十八兩二錢零覆加察<lb/>
　　核均與成例相符至工料銀兩在於留存司庫塘<lb/>
　　工經費項下裁剩等欵内動支照例給辦工完核<lb/>
　　實請銷合将估冊并動支經費緣由具題等情前<lb/>
　　來臣復核無異除冊送部外理合具題<lb/>
　　撫臣莊有恭請修築韓家池等坦水疏<hi>乾隆二十五年</hi>
<pb n="KR2k0080_WYG_017-15a"/>
　　海寧縣南門外東西兩塘䕶沙被刷水臨塘根急<lb/>
　　應修建條石坦水保䕶塘身又東塘韓家池柴塘<lb/>
　　洄溜沖逼亦應折底驤柴以資捍禦經臣勘眀将<lb/>
　　應行修築塘坦分别緩急恭摺㑹奏仰䝉<lb/>
俞允遵即飭令確估委員興修去後茲據布政司眀山<lb/>
　　等詳稱東塘自吳宏曽經築緩修石塘起至西塘<lb/>
　　倪琯經築魚鱗石塘止共計最要坦水工長七百<lb/>
　　七十七丈九尺三寸内除舊存樁石并檢撈條石<lb/>
<pb n="KR2k0080_WYG_017-15b"/>
　　抵用外共估需工料銀二萬三千六百六十二兩<lb/>
　　七錢零又韓家池柴塘自石塘頭東至大盤頭西<lb/>
　　止工長二百八十丈拆底加驤共估需工料銀一<lb/>
　　千八百十八兩零除柴薪撥用協辦外實需樁木<lb/>
　　雜料銀七百二十九兩零所估工料均與成例相<lb/>
　　符委令䕶東同知事海寧縣劉純煒等十員分段<lb/>
　　承修坦水工料在於題留乾隆二十四年地丁項<lb/>
　　下動支柴塘工料在於存留海塘經費潘尚智變<lb/>
<pb n="KR2k0080_WYG_017-16a"/>
　　産項下動支照例先給六分銀兩飭令上𦂳儧辦<lb/>
　　以禦汛水工竣核實請銷詳請察核具題等情前<lb/>
　　來臣復核無異除冊送部外理合具題<lb/>
　　工部覆撫臣荘有恭請修築東西塘坦水及韓家<lb/>
　　池柴塘疏<hi>乾隆二十五年</hi>
　　浙撫莊有恭疏稱海寧縣南門外東西兩塘䕶沙<lb/>
　　被刷水臨塘根急應修條石坦水保䕶塘身又東<lb/>
　　塘韓家池柴塘迴溜沖逼亦應拆底驤築以資捍<lb/>
<pb n="KR2k0080_WYG_017-16b"/>
　　禦經臣勘眀将應行修築坦塘分别緩急恭摺㑹<lb/>
　　奏仰䝉<lb/>
俞允遵即飭令確估委員興修去後茲據布政司等詳<lb/>
　　稱東西兩塘共計最要坦水工長七百七十七丈<lb/>
　　七尺三寸内除舊存樁石併撿撈條石抵用外共<lb/>
　　估需工料銀二萬三千六百六十二兩七錢一釐<lb/>
　　零又韓家池柴塘工長二百八十丈拆底加驤共<lb/>
　　估需工料銀一千八百十八兩三錢四分八釐除<lb/>
<pb n="KR2k0080_WYG_017-17a"/>
　　柴薪撥用協辦外實需樁尖雜料銀七百二十九<lb/>
　　兩七錢八釐委令䕶東塘同知海寧縣知縣劉純<lb/>
　　煒等十員分段承修坦水工料在於題留乾隆二<lb/>
　　十四年分地丁項下動支柴塘工料在於存留海<lb/>
　　塘經費潘尚智變産項内動支照例先給八分銀<lb/>
　　兩飭令上𦂳趕辦以禦汛水工竣核實請銷詳請<lb/>
　　具題等語臣覆核無異除冊送部外理合具題等<lb/>
　　因前來查海寧縣南門外東西兩塘修建塘石坦<lb/>
<pb n="KR2k0080_WYG_017-17b"/>
　　水併東塘韓家池柴塘拆底驤築等工先據該撫<lb/>
　　奏准興修抄摺咨部經臣部行令轉飭據實確估<lb/>
　　造冊具題查核在案今據浙撫将東西兩塘修建<lb/>
　　最要坦水除舊存樁石併撿撈條石抵用外共估<lb/>
　　需工料銀二萬三千六百六十二兩七錢一釐零<lb/>
　　韓家池柴塘拆底加驤共估需工料銀一千八百<lb/>
　　十八兩三錢四分八釐除柴薪撥用協辦外實需<lb/>
　　樁夫雜料銀七百二十九兩七錢八釐造冊具題<lb/>
<pb n="KR2k0080_WYG_017-18a"/>
　　應如所題辦理所需工料銀兩行令該撫在於題<lb/>
　　留乾隆二十四年分地丁及存留海塘經費潘尚<lb/>
　　智變産各銀内分别動支酌給委員上𦂳䟎辦俟<lb/>
　　工完之日将修過工段用過銀兩照例核實造具<lb/>
　　清冊題銷可也<lb/>
　　撫臣莊有恭請修胡家兠坦水疏<hi>乾隆二十六年</hi>
　　海寧縣境内西塘胡家兠迤東一帶海身内有前<lb/>
　　効力光禄寺署正陳琜等搶緩二修及倪琯建築<lb/>
<pb n="KR2k0080_WYG_017-18b"/>
　　魚鱗石塘共計六段前次分别估修最要坦水之<lb/>
　　時該處尚有䕶沙是以列入次要工内經臣奏眀<lb/>
　　暫緩估修在案今據布政使眀山等詳稱本年正<lb/>
　　月潮水逼塘䕶沙被刷塘脚底石呈露舊坦樁石<lb/>
　　殘缺該處地當頂沖勢難緩悮内除兵力可修者<lb/>
　　計工長一百二十二丈三尺督兵修整以節錢糧<lb/>
　　其餘工長一百二十三丈八尺急須委員改建條<lb/>
　　石坦水以抵潮溜行據東西同知并海寧縣確估<lb/>
<pb n="KR2k0080_WYG_017-19a"/>
　　工料四千五百九十二兩零造冊詳送核查工料<lb/>
　　與例相符諸照例在於司庫存貯塘工經費項下<lb/>
　　先發六分銀兩委令署杭州府總捕同知陳令儀<lb/>
　　等三員領辦工完委驗核銷合将估冊詳送核題<lb/>
　　等情前來臣親往查勘無異除册送部外理合具<lb/>
　　題<lb/>
　　撫臣荘有恭請改築小墳前石塘及修坦水疏<hi>乾隆</hi>
　　<hi>二十六年</hi>
<pb n="KR2k0080_WYG_017-19b"/>
　　海寧縣東塘小墳前等處條塊石塘三段從前改<lb/>
　　建大工之時塘身鞏固未議一律改建該工自雍<lb/>
　　正八年建築以來已厯年久塘身日漸矮墊先經<lb/>
　　該司道具詳請修經臣親往查勘批確勘估報去<lb/>
　　後茲據布政使眀山等詳稱小墳前一段外無䕶<lb/>
　　沙塘根狹淺應改建魚鱗石塘一十丈塘身拆出<lb/>
　　舊石修建條石坦水一十丈又白牆門東一段地<lb/>
　　勢稍低舊坦外卸塘脚不正應照本工做法修築<lb/>
<pb n="KR2k0080_WYG_017-20a"/>
　　條塊石塘四丈拆出條塊石料添砌坦水一十丈<lb/>
　　又廿里亭盤頭西側條塊石塘二十五丈面土矬<lb/>
　　墊應行一律加高平整并修補隨塘坦水二十五<lb/>
　　丈前項各工俱屬𦂳要飭委平湖縣劉純煒領銀<lb/>
　　承辦行據東同知并海寧縣估需工料銀三千八<lb/>
　　十九兩零悉與成例相符請於司庫塘工經費項<lb/>
　　下照例給發委員儧辦以禦潮汐工完委驗請銷<lb/>
　　合将估冊詳送具題等情臣覆核無異除冊送部<lb/>
<pb n="KR2k0080_WYG_017-20b"/>
　　外理合具題<lb/>
　　撫臣莊有恭請修馬牧港坦水疏<hi>乾隆二十六年</hi>
　　海寧縣境内西塘馬牧港迤西一帶塘身自本年<lb/>
　　三月望汛将䕶沙刷洗舊坦樁石多有殘缺就經<lb/>
　　先後批飭勘報復經臣赴工履勘除馬牧港地方<lb/>
　　兩段石塘之中舊有柴盤頭一座就此舊基修築<lb/>
　　盤頭以分水勢無需建築坦水外其餘分别應修<lb/>
　　應緩合将先後禀報坦水工程彚案估辦茲據布<lb/>
<pb n="KR2k0080_WYG_017-21a"/>
　　政使眀山等詳稱應修坦水自六十四段吳宏曽<lb/>
　　緩理石塘起間段至八十六段効力縣丞楊謹經<lb/>
　　築魚鱗石工止計一十一段共工長一百五十一<lb/>
　　丈七尺估需工料銀七千五百十一兩零請於司<lb/>
　　庫塘工經費項下先發六分銀兩委令蕭山縣梁<lb/>
　　世際山隂縣萬以敦平湖縣劉純煒三員分辦俟<lb/>
　　工完委驗詳銷合将送到估冊詳覆具題等情前<lb/>
　　來與臣前勘無異除冊送部外理合具題<lb/>
<pb n="KR2k0080_WYG_017-21b"/>
　　撫臣莊有恭請修韓家池柴塘疏<hi>乾隆二十六年</hi>
　　海寧縣東塘韓家池柴塘二百二十丈因本年秋<lb/>
　　汛潮水頂沖外沙坍卸兼遭風潮潑刷致将柴埽<lb/>
　　矬陷五六尺不等先據該司道詳請拆底加鑲以<lb/>
　　資捍禦經臣批飭確估興修去後茲據布政使明<lb/>
　　山等詳稱㑹核冊開工料銀四千三百二十一兩<lb/>
　　二錢零有省無浮内應需柴薪銀二千九百六十<lb/>
　　三兩零動項分發新淳等縣辦運解工濟用應支夫<lb/>
<pb n="KR2k0080_WYG_017-22a"/>
　　工樁木等銀一千三百五十七兩零照例動支塘<lb/>
　　工經費委令平湖縣劉純煒領辦以禦來年春汛<lb/>
　　統俟工竣驗實請銷取造估冊詳送具題等情前<lb/>
　　來臣覆核無異除冊送部外理合具題<lb/>
　　撫臣莊有恭請修秧田廟塘坦疏<hi>乾隆二十六年</hi>
　　海寧縣西塘秧田廟迤西一帶自春徂夏䕶沙刷<lb/>
　　盡經臣将奏眀次要坦水一百二十三丈八尺及<lb/>
　　另應修建坦水一百五十一丈七尺先後題請委<lb/>
<pb n="KR2k0080_WYG_017-22b"/>
　　員動項建築條石坦水以禦秋汛臣仍不時赴工<lb/>
　　察勘見戴家石橋一帶大汛已過潮水仍復到塘<lb/>
　　并有底樁呈露之處内有原估次要坦水工内第<lb/>
　　三十五段原任効力主簿田勲第四十六段前石<lb/>
　　門縣謝琯經築石塘共四十六丈七尺塘外原未<lb/>
　　建有坦水現巳底沙刷盡樁木呈露急應建築條<lb/>
　　石坦水以衛塘身其餘殘缺呈露坦工共計八百<lb/>
　　九十餘丈可以兵力修理者督率汛弁撥兵撈石<lb/>
<pb n="KR2k0080_WYG_017-23a"/>
　　理砌以節錢糧隨經飭令分别估修去後茲據布<lb/>
　　政使眀山等詳稱戴家石橋汛内應建條石坦水<lb/>
　　四十六丈七尺估需工料銀一千八百八十三兩<lb/>
　　零核與成例相符應於塘工經費項下照例動支<lb/>
　　飭委署東同知高象震領銀儧築以禦春汛合将<lb/>
　　估冊詳送具題等情前來臣覆核無異除冊送部<lb/>
　　外理合具題<lb/>
　　工部覆撫臣莊有恭請撥塘工經費議<hi>乾隆二十七年</hi>
<pb n="KR2k0080_WYG_017-23b"/>
　　浙江巡撫莊有恭疏稱浙省江海塘工為杭嘉湖<lb/>
　　民舎田疇之保障攸闗𦂳要且潮汐靡常變遷莫<lb/>
　　測全在相機修守以資保䕶所需經費向係預為<lb/>
　　題請留貯司庫按季造冊送部備案今據藩司索<lb/>
　　詳稱司庫現在經費餘留存聴給歸補各案銀兩<lb/>
　　外所存不過三萬餘兩今老鹽倉等處欽遵<lb/>
諭㫖繕築柴塘興舉坦水竹簍等工現在需銀六萬餘<lb/>
　　兩況将來尚有應辦之工併嵗修等項均須儲備<lb/>
<pb n="KR2k0080_WYG_017-24a"/>
　　給發乘時趕辦現存之銀不敷支給查司庫乾隆<lb/>
　　二十六年地丁錢糧堪以撥留銀十萬兩以應工<lb/>
　　需詳請題報等情具題等因前來查浙省塘工經<lb/>
　　費銀兩據該撫所稱司庫現存經費不過三萬餘<lb/>
　　兩今老鹽倉等處欽遵<lb/>
諭㫖繕築柴塘興舉坦水竹簍等工現在需銀六萬餘<lb/>
　　兩將來尚有應辦之工併嵗修等項均須儲備給<lb/>
　　發乘時趕辦現存之銀不敷動給查司庫乾隆二十<lb/>
<pb n="KR2k0080_WYG_017-24b"/>
　　六年地丁錢糧堪以撥留十萬兩以應工需等語<lb/>
　　應如該撫所請准其在於乾隆二十六年地丁銀<lb/>
　　内動撥銀十萬兩留為塘工支用仍令該撫将前<lb/>
　　項銀兩造入該年塘工經費冊内報部查核再此<lb/>
　　案係工部主稿合併聲眀臣未敢擅便為此具題<lb/>
　　撫臣莊有恭奏眀東西兩塘應行修建坦水疏<hi>乾隆</hi>
　　<hi>二十七年</hi>
　　東西兩塘應修應建坦水工程一千六百六十餘<lb/>
<pb n="KR2k0080_WYG_017-25a"/>
　　丈先於乾隆二十五年二月間經臣㑹同督臣逐<lb/>
　　一勘明分别緩急奏請次第興修欽奉<lb/>
俞允内除最要坦工七百七十七丈次要坦工一百七<lb/>
　　十丈五尺均於乾隆二十五六等年先後趕辦完<lb/>
　　固分案題銷其餘百十餘丈本年春間臣節次赴<lb/>
　　工逐一履勘内有一百三十丈或底沙増刷塘身<lb/>
　　露高十五六層或舊有樁石殘缺兵力不能修砌<lb/>
　　又迤西另有搶修石塘二十一丈五尺塘身亦現<lb/>
<pb n="KR2k0080_WYG_017-25b"/>
　　在露高十五六層舊存磈石不及二分急應一併<lb/>
　　估辦又卄里亭白牆門兩處舊有盤頭二座積被<lb/>
　　汕刷塘根将露應行改建石坦三十一丈以資堅<lb/>
　　久所有現在辦理緣由業經恭摺奏眀欽奉<lb/>
硃批在案茲據布政使索琳等㑹詳前項應修應建坦<lb/>
　　水工程共長一百八十三丈二尺估需銀八千三<lb/>
　　百四十五兩零估用工料與例相符除經詳奉派<lb/>
　　委東同知劉純煒等五員分段承辦工完委驗請<lb/>
<pb n="KR2k0080_WYG_017-26a"/>
　　銷外合将送到估冊詳覆核題等情前來臣覆核<lb/>
　　無異除冊送部外理合具題<lb/>
　　撫臣莊有恭題眀估修塘工疏<hi>乾隆二十七年</hi>
　　本年七月初七日海寧縣東西兩塘猝被風潮将<lb/>
　　緩修石塘間段坍卸并各工盤頭亦遭潑損經臣<lb/>
　　馳赴查勘先行督率搶䕶謹將查勘情形同改建<lb/>
　　塘坦事宜約估銀數恭摺奏眀嗣於九月十二日<lb/>
　　欽奉<lb/>
<pb n="KR2k0080_WYG_017-26b"/>
硃批當經轉行欽遵并将原奏敬錄咨部在案茲據布<lb/>
　　政使索琳等㑹詳應行改建四里橋等處魚鱗石<lb/>
　　塘計五段共工長一百四十三丈七寸估需工料<lb/>
　　銀二萬五千九十七兩零又華嶽廟東拆築條塊<lb/>
　　石塘五丈估需工料銀二百六十七兩零又陳文<lb/>
　　港東西盤頭并秧田廟盤頭三座改建坦水共工<lb/>
　　長六十丈一尺估需工料銀一千九百二十三兩<lb/>
　　零又陳文港東緩修與搶修石塘兩不相接之處<lb/>
<pb n="KR2k0080_WYG_017-27a"/>
　　添築裹頭一道原報議築直長三丈五尺緣該處<lb/>
　　搶修石塘在内緩修石塘未免倍受潮沖應斜向<lb/>
　　東南添築一丈三尺以順潮流共長四丈八尺估<lb/>
　　需工料銀二百四十八兩零以上各工共估需工<lb/>
　　料銀二萬七千五百三十五兩零均與准銷成例<lb/>
　　相符擬合詳覆具題再添築裹頭一道丈尺加増<lb/>
　　是以所估銀數與原奏稍有不符合併聲明等情<lb/>
　　竝将堪以委辦之知府同知等開列請委分領趕<lb/>
<pb n="KR2k0080_WYG_017-27b"/>
　　辦前來臣覆加查核所估丈尺與臣厯次履勘相<lb/>
　　符冊開工料亦俱照准銷成例竝無浮溢除經批<lb/>
　　委杭州府張鎮嘉興府甘士瑞寧波府瑪眀阿紹<lb/>
　　興府朱煦東同知劉純煒等五員分段承辦并嚴<lb/>
　　飭務須欽遵<lb/>
諭㫖工料堅固毋任丁役浮冒并将估冊送部外臣謹<lb/>
　　具題<lb/>
　　工部覆撫臣莊有恭卄里亭改建坦水議<hi>乾隆二十七年</hi>
<pb n="KR2k0080_WYG_017-28a"/>
　　浙撫莊有恭疏稱東西兩塘應修應建坦水工程<lb/>
　　一十六百餘丈先經臣㑹同督臣逐一勘眀分别<lb/>
　　緩急奏請次第興修欽奉<lb/>
俞允内除最要坦工七百七十丈次要坦工一百七十<lb/>
　　丈五尺均於乾隆二十五六等年先後趕辦完固<lb/>
　　分案題銷其餘七百十餘丈本年春間臣節次赴<lb/>
　　工逐一履勘内有一百三十丈或底沙増刷塘身<lb/>
　　露高十五六層竝舊有樁石殘缺兵力不能埋砌<lb/>
<pb n="KR2k0080_WYG_017-28b"/>
　　又迤西另搶修石塘二十一丈五尺塘身亦現在<lb/>
　　露高十六層舊有石塊不及二分急應一併估辦<lb/>
　　又卄里亭白牆門兩處舊有盤頭二座積被汕刷<lb/>
　　塘根将露應行改建石坦三十一丈以資堅久所<lb/>
　　有臣等辦理緣由業經奏眀在案茲據布政使索<lb/>
　　琳等将前項應修應建坦水工程計長一百八十<lb/>
　　三丈估需銀八千三百四十五兩二錢四分零造<lb/>
　　冊詳請核題相應具題前來查海寧縣境内東西<lb/>
<pb n="KR2k0080_WYG_017-29a"/>
　　兩塘現在應辦坦水及卄里亭等處盤頭改建石<lb/>
　　坦工程先據該撫奏准抄摺咨眀臣部在案今據<lb/>
　　該撫将前項修建坦水共工長一百八十三丈二<lb/>
　　尺估需工料銀八千三百四十五兩二錢四分零<lb/>
　　造冊具題應如所題辦理以資捍禦仍令該撫俟<lb/>
　　工完之日将做過工段用過銀兩照例核實造具<lb/>
　　清冊題銷可也<lb/>
　　撫臣熊學鵬題請卄里亭坦水需用疏<hi>乾隆二十八年</hi>
<pb n="KR2k0080_WYG_017-29b"/>
　　海寧縣城東卄里亭地方魚鱗石塘一十六丈其<lb/>
　　塘外原係舊廢盤頭未建坦水所有存留盤頭舊<lb/>
　　基日逐被潮溜沖刷以致塘身現露十六七層不<lb/>
　　等前據海防道永徳禀請修建坦水以䕶塘根經<lb/>
　　臣親往查勘是段塘身之外竝無樁石其塘身巳<lb/>
　　露出十六七層其在土内者僅有一二層情形險<lb/>
　　要委係應建之工業經奏眀敬錄<lb/>
硃批抄摺咨部在案茲據布政使索琳等確估工料共<lb/>
<pb n="KR2k0080_WYG_017-30a"/>
　　需銀九百五十一兩一錢三分零取具估冊㑹詳<lb/>
　　請題并據聲眀飭委海防營守備王李棻領辦購<lb/>
　　料興工等情前來臣覆核無異除冊送部外謹㑹<lb/>
　　同江蘇撫臣莊有㳟合詞具題<lb/>
　　撫臣熊學鵬請續東塘魚鱗石塘疏<hi>乾隆二十八年</hi>
　　海寧縣境内東塘卄里亭汛内小墳前第六十八<lb/>
　　段西首緩修條塊石塘三十五丈五尺東首緩修<lb/>
　　石塘一十三丈二尺厯年久逺底樁霉爛底石臌<lb/>
<pb n="KR2k0080_WYG_017-30b"/>
　　凸地當潮沖難資捍禦又西塘戴家石橋汛内第<lb/>
　　四十七段緩修條塊石塘二十九丈五尺塘身臌<lb/>
　　凸前因大汛暫用預備條石貼塘堆堵均應秋汛<lb/>
　　後改建魚鱗石塘以垂永久經臣㑹同江蘇撫臣<lb/>
　　莊有恭先後具摺奏眀在案今據布政使索琳等<lb/>
　　詳稱小墳前改建魚鱗塘四十八丈七尺戴汛内<lb/>
　　改建鱗塘二十九丈五尺并修補隨塘坦水共估<lb/>
　　需工料銀一萬三千九百八十五兩一錢八分四<lb/>
<pb n="KR2k0080_WYG_017-31a"/>
　　釐零查無浮溢其塘身需用條石動支預備存石<lb/>
　　先經發過銀七千四十八兩五錢五分五釐零實<lb/>
　　該樁木夫匠等銀六千九百三十六兩六錢二分<lb/>
　　八釐零請於司庫塘工經費錢糧内動支飭委嘉<lb/>
　　興府張鎮東同知赫名額海寧縣黄簮世歸安縣<lb/>
　　尤錫章等四員分段領辦乘時儧築以禦來年春<lb/>
　　汛工竣勘報核銷合将估冊詳送具題前來臣覆<lb/>
　　核無異除冊送部外謹㑹同江蘇撫臣莊有恭合詞<lb/>
<pb n="KR2k0080_WYG_017-31b"/>
　　具題<lb/>
　　工部覆撫臣熊學鵬請修翁汛柴塘議<hi>乾隆二十八年</hi>
　　浙撫熊學鵬疏稱海寧縣老鹽倉迤西至翁汛境<lb/>
　　内廂築柴塘工長一千三百四十五丈俱已完竣<lb/>
　　惟翁汛境内柴工迤西塘外䕶沙被潮沖激舊柴<lb/>
　　塘樁木霉朽應於新工之西照已竣柴塘高寛成<lb/>
　　式再行連接拆築柴塘一百丈以資捍衛經臣㑹<lb/>
　　摺奏眀并取造估冊詳題茲據藩司索琳等㑹詳<lb/>
<pb n="KR2k0080_WYG_017-32a"/>
　　翁汛境内接築柴塘一百丈估需工料銀一千八<lb/>
　　百三十六兩動支各縣辦解存工柴斤外應需樁<lb/>
　　木土方工夫雜料銀八百九十一兩八錢七分巳<lb/>
　　於司庫塘工經費欵内照數動支移送先給六分<lb/>
　　工料銀兩飭令上𦂳趕辦完竣所存估冊擬合詳<lb/>
　　請㑹題等因覆核無異除冊送部外臣謹㑹題等<lb/>
　　因前來查海寧縣翁汛境内新築柴工迤西該撫<lb/>
　　既稱塘外䕶沙被潮沖激舊塘柴樁霉朽奏眀於<lb/>
<pb n="KR2k0080_WYG_017-32b"/>
　　新工之西照已竣柴塘高寛成式再行拆築柴塘<lb/>
　　一百丈估需工料銀二千七百二十七兩八錢二<lb/>
　　分内除柴薪銀二千八百三十六兩動支各縣辦<lb/>
　　解存工柴斤外實估需樁木土方夫工雜料銀八<lb/>
　　百九十一兩八錢七分造冊具題應如所題辦理<lb/>
　　仍行令該撫将作過工段用過銀兩照例核實造<lb/>
　　冊具題核銷臣等未敢擅便為此恭疏具題<lb/>
　　工部覆撫臣熊學鵬請於卄里亭戴家石橋改築<lb/>
<pb n="KR2k0080_WYG_017-33a"/>
　　魚鱗石塘議<hi>乾隆二十八年</hi>
　　浙撫熊學鵬疏稱海寧縣境内東塘卄里亭汛内<lb/>
　　小墳前第六十八段西首緩修條塊石塘三十五<lb/>
　　丈五尺東首緩修石塘二十三丈二尺厯年久逺<lb/>
　　底樁霉爛底石臌凸地當潮沖難資捍禦又西塘<lb/>
　　戴家石橋汛内第四十七段緩修條塊石塘二十<lb/>
　　九丈五尺塘身臌凸前因大汛暫用預備傑石貼<lb/>
　　塘堆堵均應改建魚鱗石塘以垂永久經臣㑹摺<lb/>
<pb n="KR2k0080_WYG_017-33b"/>
　　奏眀在案今據藩司索琳等詳稱小墳前改建鱗<lb/>
　　塘四十八丈七尺戴家石橋汛内改建鱗塘二十<lb/>
　　九丈五尺拆修補隨塘坦水共估需工料銀一萬<lb/>
　　三千九百八十五兩一錢八分零查核無浮其塘<lb/>
　　身需用條石動支預備條石先經發過銀七千四<lb/>
　　十八兩五錢五分五釐零實該樁木夫匠等銀六<lb/>
　　千九百三十六兩六錢二分八釐零請於司庫塘<lb/>
　　工經費錢糧内動支委員分段領辦乘時儧築以<lb/>
<pb n="KR2k0080_WYG_017-34a"/>
　　禦來年春汛合将估冊詳送具題等情覆核無異<lb/>
　　除冊送部外臣謹㑹題等因前來查海寧縣境内<lb/>
　　東西兩塘卄里亭戴家石橋各汛内緩修條塊石<lb/>
　　塘改建魚鱗石塘併修補隨塘坦水工程既據該<lb/>
　　撫先後奏眀興建所有估冊工料銀一萬三千九<lb/>
　　百八十五兩一錢八分零内除需用條石動支預<lb/>
　　備存石發過銀七千四十八兩五錢五分五釐零<lb/>
　　實估需樁木夫匠等銀六千九百三十六兩六錢<lb/>
<pb n="KR2k0080_WYG_017-34b"/>
　　二分八釐零應令該撫在於司庫塘工經費銀内<lb/>
　　動支給發委員上𦂳趕辦俟工完之日將做過工<lb/>
　　段用過銀兩照例核實造冊具題核銷可也<lb/>
　　撫臣熊學鵬請定嵗修疏<hi>乾隆二十九年</hi>
　　寧邑老鹽倉迤西一帶柴塘經臣等請循例嵗修<lb/>
　　以資捍衛准部議覆遵奉在案茲據布政司索琳<lb/>
　　等詳稱海寧兩塘老鹽倉石塘頭交界起至觀音<lb/>
　　堂止柴塘工長九百四十五丈前因水逼塘根於<lb/>
<pb n="KR2k0080_WYG_017-35a"/>
　　二十六年間先行鑲修已竣工長二百七十丈其<lb/>
　　餘六百七十五丈復奉陸續委員分段拆築亦於<lb/>
　　乾隆二十七年九月初七日止先後驤修一律完<lb/>
　　竣在案查築竣前項柴塘自乾隆二十七年九月<lb/>
　　工完委驗收工結覆以來乾隆二十八年已厯春<lb/>
　　霉伏秋大汛潮溜往來沖激更兼雨雪淋漓柴土<lb/>
　　蹲矬應行加驤平整今據西海防同知董世寧循<lb/>
　　例於霜降後行據海寧縣冊報嵗修估需銀五千<lb/>
<pb n="KR2k0080_WYG_017-35b"/>
　　五百八兩二錢六分零内除撥給各縣協辦存柴<lb/>
　　銀四千一百七十三兩九釐外其餘樁木土方夫<lb/>
　　工等銀一千三百三十五兩二錢五分零請於司<lb/>
　　庫引費數内動支給發該同知趕辦完委驗詳銷<lb/>
　　復查嵗修前項柴塘工程久逾保固限期所估工<lb/>
　　料與例相符擬合詳覆察核具題前來臣覆核無<lb/>
　　異除冊送部外謹合具題<lb/>
　　撫臣熊學鵬請築卄里亭戴家石橋石塘外坦水<lb/>
<pb n="KR2k0080_WYG_017-36a"/>
　　疏<hi>乾隆二十九年</hi>
　　海寧縣境内東西兩塘卄里亭戴家石橋二汛内<lb/>
　　前東海防同知林緒光等經築魚鱗石塘共工長<lb/>
　　一百七十七丈七尺塘外從前原有䕶沙未建坦<lb/>
　　水近因䕶沙逐漸刷低地當沖要塘身已露高十<lb/>
　　五六層不等亟應建築坦水以䕶塘根經臣等㑹<lb/>
　　勘具奏荷䝉<lb/>
俞允并抄摺咨部在案茲據布政使索琳等詳稱遵經<lb/>
<pb n="KR2k0080_WYG_017-36b"/>
　　轉飭確估應需工料銀五千九百六十七兩一錢<lb/>
　　五分八釐零核開工料均與成例相符除於塘工<lb/>
　　經費欵内先行動支六分工料銀兩給發委員東<lb/>
　　同知赫名額西同知董世寧念汛把總吳元海寜<lb/>
　　縣黄簮世海防道標中軍守備張鵬飛戴汛把總<lb/>
　　裘應魁等分段領辦俟辦有成數另詳給領外合<lb/>
　　將估冊詳覆具題等情臣覆核無異除冊送部外<lb/>
　　謹㑹同江蘇撫臣莊合詞具題<lb/>
<pb n="KR2k0080_WYG_017-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_017-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻十七<lb/>
</p>
<p>
</p>
  </div>
<div>
<head>海塘錄巻十八</head> <lb/>
    <p>
<pb n="KR2k0080_WYG_018-1a"/>
欽定四庫全書<lb/>
　海塘錄巻十八<lb/>
　　　　　　　　　　　内閣中書翟均廉撰<lb/>
　藝丈一<lb/>
　賦<lb/>
　　遊海賦　　　　　　　　　　<hi>魏</hi>王　粲<lb/>
乘菌桂之芳舟浮大江而遙逝翼驚風而長驅集㑹稽<lb/>
而一睨登隂隅以東望覧滄海之體勢吐星出日天與<lb/>
<pb n="KR2k0080_WYG_018-1b"/>
水際其深不測其廣無臬尋之𡨕地不見涯洩章亥所<lb/>
不極盧敖所不届懐珍蔵寳神隠怪匿或無氣而能行<lb/>
或含血而不食或有葉而無根或能飛而無翼鳥則爰<lb/>
居孔鵠翡翠鷫鸘繽紛往來沉浮翺翔魚則横尾曲頭<lb/>
方目偃額大者若山陵小者重鈞石乃有賁蛟大貝眀<lb/>
月夜光蠵鼊瑇瑁金質黒章若夫長洲别島棋布星峙<lb/>
高或萬尋近或千里桂林叢乎其上珊瑚周乎其趾羣<lb/>
犀伐角巨象解齒黄金碧玉名不可紀洪洪洋洋誠不<lb/>
<pb n="KR2k0080_WYG_018-2a"/>
可度也處嵎夷之正位兮同色號於穹蒼包納汙之𢎞<lb/>
量正宗廟之紀綱總衆流而臣下為百谷之君王<lb/>
　　觀濤賦　　　　　　　　　<hi>晉</hi>顧凱之<lb/>
臨浙江以北眷壯滄海之洪流水無涯而合岸山孤映<lb/>
而若浮既蔵珍而納景且激波而揚濤其中則有珊瑚<lb/>
眀月石帆瑤瑛彫鱗采介特種奇名推巒填壑傾堆漸<lb/>
隅岑有積螺嶺有懸魚模茲濤之為體亦崇廣而宏峻<lb/>
形無常而㕘神期必來以知信勢剛陵以周威質柔弱<lb/>
<pb n="KR2k0080_WYG_018-2b"/>
以協順<lb/>
　　海門山賦<hi>以峭立如門終古無易為韻</hi>　　　<hi>唐</hi>周　鉞<lb/>
大壑天接雙山闕如作鎮而巍峩對峙象門而中外皆<lb/>
虚坼萬仞於長宵共持神秀納八紘之積水開閉靈居<lb/>
合沓龍蟠連延壁立懸崖嶄崒而不動駭水喧豗而自<lb/>
急每使盈虧之月向裏升沉能令早暮之潮由茲出入<lb/>
故得周天柱作海門峻軋空碧高城混元奔疊浪而若<lb/>
容車馬拔跳巒而似列藩垣當晴晝而纎霧豁開大吞<lb/>
<pb n="KR2k0080_WYG_018-3a"/>
江漢值隂霾而濃雲交翳暗鎖乾坤外布雄稜内施巖<lb/>
嶠波聲相切以澎湃山狀竝分而竦峭呀吳呷越總舟<lb/>
楫之隄防發電轟雷轄魚龍之衝要岌岌崇崇横西截<lb/>
東風濤莫犯乎永固天地将齊乎不終況乎據是水徳<lb/>
鑿非禹功海若抱闗於其側陽侯擊柝乎其中彼岱輿<lb/>
因顓頊漂流太行為愚公遷易一則屹要道而徒在一<lb/>
則滔洪波而何適未若是山也専百靈捍禦表羣聖光<lb/>
宅吐晴虹以為楣森古木以成㦸故能咽喉水府掩映<lb/>
<pb n="KR2k0080_WYG_018-3b"/>
仙都長鯨透而謂呈魚鑰曉日照而疑啟金鋪以嶽而<lb/>
言巡八州而何有以門而視指三海而則無異乎勢壓<lb/>
坤維氣連淮浦作巨浸含𢎞之閫為百谷委輸之戶所<lb/>
以知開闢之𤣥功豈止亘億齡而窮萬古<lb/>
　　海潮賦<hi>有序</hi>　　　　　　　<hi>唐</hi>盧　肇<lb/>
夫潮之生因乎日也其盈其虚繋乎月也古君子所未<lb/>
究之将為之辭猶憚夫有所未通者故先序以盡之肇<lb/>
始窺堯典見厯象日月以定四時乃知聖人之心盖行<lb/>
<pb n="KR2k0080_WYG_018-4a"/>
乎渾天矣渾天之法著隂陽之運不差隂陽之氣不差<lb/>
萬物之理皆得萬物之理皆得其海潮之出入欲不盡<lb/>
著将安適乎近代言潮者皆驗其及時而絶過朔乃興<lb/>
月弦乃小贏月望乃大至以為水為隂𩔖牽於月而高<lb/>
下隨之也遂為濤志定其朝夕以為萬古之式莫之逾<lb/>
也殊不知月之與海同物也物之同能相激乎易曰天地<lb/>
暌而其事同也男女暌而其志通也夫物之形相暌而<lb/>
後震動焉生植焉譬猶烹餁置水盈鼎而不爨之欲望<lb/>
<pb n="KR2k0080_WYG_018-4b"/>
饍羞之熟成五味之美其可得乎潮亦然也天之行健<lb/>
晝夜復焉日傅於天天右旋入海而日隨之日之至也<lb/>
水其可以附之乎故因其灼激而退焉退於彼盈於此<lb/>
則潮之往來不足怪也其小大之期則制之於月大小<lb/>
不常必有遲有速故盈虧之勢與月同體何以然日月<lb/>
合朔之際則潮殆微絶以其至隂之物邇於至陽是以<lb/>
陽之威不得肆焉隂之輝不得眀焉隂陽敵故無進無<lb/>
退無進無退乃適平焉是以月之與潮皆隠乎晦此潮<lb/>
<pb n="KR2k0080_WYG_018-5a"/>
生之實驗也其朒其朓則潮亦隨之乃知日激水而潮<lb/>
生月離日而潮大斯不刋之理也古之人或以日如平<lb/>
地執燭逺則不見何甚謬乎夫日之入海其必然之理<lb/>
乎且自朔之後月入不盡晝常見焉以至於望自望之<lb/>
後月出不盡晝常見焉以至於晦見於晝者未嘗有光<lb/>
必待日入於海隔以映之受光多少隨日逺近近則光<lb/>
少逺則光多至近則甚虧至逺則大滿此理又足證夫<lb/>
日至於海水退於潮尤較然也肇適得其㫖以潮之理<lb/>
<pb n="KR2k0080_WYG_018-5b"/>
未始著於經籍間以𩔖言之猶乾坤立則易行乎其中<lb/>
易行乎其中則物有象焉物有象而後有辭此聖人之<lb/>
教也肇觀乎日月之運乃識海潮之道識海潮之道亦<lb/>
欲推潮之象得其象亦欲為之辭非敢衒於學者盖欲<lb/>
請示千萬祀知聖代有苦心之士如肇者焉賦曰<lb/>
開圓靈於混沌包四極以永貞赩至陽之元精作寒暑<lb/>
與晦眀截穹崇以高步涉浩漾而下征迴龜鳥於兩至<lb/>
曽不愆乎度程其出也天光來而氣曙其入也海水退<lb/>
<pb n="KR2k0080_WYG_018-6a"/>
而潮生何古人之守惑謂茲濤之不測安有夫虞泉之<lb/>
鄉沃焦之域棲悲谷以成暝浴濛氾而改色巨鰌隠見<lb/>
以作規介人呼吸而為式陽侯玩威於鬼工伍胥洩怒<lb/>
乎忠力是以納人於聾昧遺羞乎後代曽未知海潮之<lb/>
生兮自日而太隂裁其小大也今将考之以不惑之理<lb/>
著之於不刋之辭陳其本則晝夜之運可見其影響言<lb/>
其徵則朔望之候不爽乎毫釐豈不謂乎有耳目之疾<lb/>
而㸌将判乎神醫者也粤若太極分隂分陽陽為日故<lb/>
<pb n="KR2k0080_WYG_018-6b"/>
節之以分至啟閉隂為水故霏之以雨露雪霜雖至賾<lb/>
而可見雖至大而可量豈謂居其中而不察乎𣺌漠亡<lb/>
其外而不考其茫洋者哉故水者隂之母日者陽之祖<lb/>
陽不下而昏曉之望不得成隂不升而雲雨之施不得<lb/>
覩因上下之交泰識洪濤之所鼓胡為乎厯象取其枝<lb/>
葉而迷其根本也䇿其涓滴而喪其泉源也於是欲抉<lb/>
其所迷而論之採其所長而存之光乎廓乎汨磅礴乎<lb/>
差瀴溟之無際曷鴻濛而可以盡度乎乃知夫言潮之<lb/>
<pb n="KR2k0080_WYG_018-7a"/>
初心遊六虚索蜿蜒乎乾龍駕轇轕乎坤輿知六合之<lb/>
外洪波無所洩識四海之内至精有所儲不然何以使<lb/>
百川赴之而不溢萬古揆之而靡餘也是乃察乎濤之<lb/>
所由生也駭乎哉彼其為廣也視之而盪盪矣彼其為<lb/>
壯也欱乎其沆沆矣其増其贏其難為狀矣當夫巨浸<lb/>
所稽視無顛倪洶湧澒洞窮東極西浮厚地也體定半<lb/>
圓天而勢齊謂無物可以激其至大故有識而皆迷及<lb/>
其碧落右轉陽精西入抗雄威之獨燥郤衆柔之繁濕<lb/>
<pb n="KR2k0080_WYG_018-7b"/>
高浪瀑以旁飛駭水洶而外集霏細碎以霧散屹奔騰<lb/>
以山立巨泡邱浮而迭起飛沫電烻以驚急且其日之<lb/>
為體也若熾堅金圓徑千里土石去之稍邇而必焚魚<lb/>
龍就之雖逺而皆靡何海水之能逼而不澎濞沸渭以<lb/>
四起故其所以凌鑠其所以薄激者莫不魄落焯爍如<lb/>
爨巨鑊赩兮不可探乎㵁㵁之内呀焉若天地之有齦<lb/>
齶其始也漏光迸射虹截㝢縣拂長庚而尚隠帶餘霞<lb/>
而未殄其漸沒兮若后羿之時平林載馳驅貙虎與<lb/>
<pb n="KR2k0080_WYG_018-8a"/>
兕象懾千熊及萬羆呀偃蹇而矍鑠忽劃礫而□齟其<lb/>
少進也若兆人繽紛填城溢郭蹄相蹂蹙轂相摩錯閧<lb/>
闉澶漫凌彊侮弱倐皇輿之前蹕孰不奔走而揮霍及<lb/>
其勢之将極也涾兮若牧野之師昆陽之衆定足不得<lb/>
駭然來奔騰千壓萬蹴搏沸亂雄稜後閼懦勢前判懾<lb/>
仁兵而自僵倐谷呀而巘斷此者皆海濤遇日之形聞<lb/>
者可以識其畔岸也賦未畢有知元先生諷之曰斯義<lb/>
也古人未言吾将輝乎文墨之場以貽永久為天下稱<lb/>
<pb n="KR2k0080_WYG_018-8b"/>
揚爰有博聞之士駭潮之義始盱衡而抵掌俄䫴齘而<lb/>
愕眙擥衣下席蹈足掀臂将欲致詰領畫天地久之而<lb/>
乃謂先生曰伊潮之源先賢未言枚乘循涯而止記其<lb/>
極木華指近而未考其垠焉有末學後塵遽荒唐而敢<lb/>
論先生矍然而疑乃因其後推車捧席執腒伺顏言之<lb/>
少間請見徵之所如客乃曰人所不知而不言不謂之<lb/>
訥人所未識而不道不謂之愚彼亦何敢擅談天之美<lb/>
斡究地之羭指溢漭之難悟欲蠱聴於羣儒今将盡索<lb/>
<pb n="KR2k0080_WYG_018-9a"/>
乎彼潮之至理何得與日月而相符且大章所步東西<lb/>
有極容成叩元隂陽已測陽秀受乎江政𤣥㝠佐乎水<lb/>
徳莫不窮海運稽日域及周公之為政也則土圭致晷<lb/>
周髀作則裨竈窮情乎天象子雲賛數於幽黙張衡考<lb/>
動以鑄儀淳風述時而建式彼皆凝神於經緯之間極<lb/>
思乎圓方之壼胡不立一辭於茲潮以眀乎繫日之根<lb/>
本也先生茍奇之胡不思之先生将寳之胡不考之茍<lb/>
由日升當若凖若繩何春夏差小而秋冬勃興其逾朔<lb/>
<pb n="KR2k0080_WYG_018-9b"/>
也當少進何遽激而斗増其過望也當少退何積日而<lb/>
馮陵晝何常微夜何常大何錢塘洶然以獨起殊百川<lb/>
之進退何仲秋忽爾而自興異三時之霶霈日之赫焉<lb/>
猶火之烈火至水中其威乃絶入洪溟以深漬何日光<lb/>
而不滅潮之往來既云因日日唯一沈潮何再出萬流之<lb/>
多匪江匪河發自畎澮往成天波終古不極盍沈四國<lb/>
何成彼潮而小大一式為潮之外水歸何域又云水實<lb/>
浮地在海之心日漸其下而逢彼太隂且其土厚石重<lb/>
<pb n="KR2k0080_WYG_018-10a"/>
山峻川深投塊置水靡有不沉豈同其芥葉而泛以蹄<lb/>
涔繄坱圠之至大何水力之能任吾聞之天地噫氣有<lb/>
吸有呼晝夜成候潮乃不踰豈由日月之所運作誇誕<lb/>
以相誣者哉先生閲賦之初深通厥㫖及聞客論忻然<lb/>
啟齒於是謂客徐坐善聴厥辭盖聞南越無頒冰之禮<lb/>
鄭人有市璞之嗤常桎梏於獨見終沈溺於羣疑既别<lb/>
白而不悟爰提耳而告之然事有至理無爭無勝猶權<lb/>
衡之在懸審錙銖而必應稽海潮之奥㫖諒余心之足<lb/>
<pb n="KR2k0080_WYG_018-10b"/>
證當為子窮幽而洞𡨕豈止於揆物而稱哉夫日北而<lb/>
燠陽生於復離南斗而景長邇中都而夜促當是時也<lb/>
氣蒸川源潤歸草木既作雲而洩雨乃襄陵而溢谷魚<lb/>
龍發坼於胎卵鳥獸含滋於孕育且水生之數一而得<lb/>
土之數六不測者雖能作於溟渤茍窮之當無羡於升<lb/>
掬其散也為萬物之腴其聚也歸四海之腹歸則視之<lb/>
而有餘散則察之而不足春夏當散之時故潮差而小<lb/>
也及其日南而涼隂生於姤退東井而延夕逺神州而<lb/>
<pb n="KR2k0080_WYG_018-11a"/>
減晝當是時也草木辭榮風霜入候水泉閉而上涸滋<lb/>
液歸而下凑瘁萬物以如燖空大澤而若漏縮於此者<lb/>
盈於彼信吾理之非謬秋冬當氣聚之時故潮差而大<lb/>
也兩曜之形大小唯敵既當朔以制威陽雖盛而難迫<lb/>
其離若爭其合若擊始交綏而竝鬬終摩疊而先釋日<lb/>
沮其雄水凝其液既冒威於一朝信畜怒乎再夕且潮<lb/>
之所恃者月所畏者日月違日以漸遙水畏威而乃溢<lb/>
亦猶羣后納職來簉王門獲命以出望宁而奔引百寮<lb/>
<pb n="KR2k0080_WYG_018-11b"/>
而盡退何一跡之敢存此潮象之所以逾朔二日而斗<lb/>
増也黄道所遵遐邇已均肆極陽而不礙故積水而皆<lb/>
振自朔而退退為順式自望而進進為干徳伊坎精之<lb/>
既全將就晦而見逼勢由望而積壯故信宿而乃極此<lb/>
潮之所以後望二日而方盛也自曉至昏潮終復始陽<lb/>
光一潜水復迸起復來中州逾八萬里其勢涵澹無物<lb/>
能弭分晝於戌作夜於子子之前日下而隂滋子之後<lb/>
日上而陽隨滋於隂者故鑠之於水而不能甚振隨於<lb/>
<pb n="KR2k0080_WYG_018-12a"/>
陽者故迫之為潮而莫肯少衰此潮所以夜大而晝稍<lb/>
微也嘗信彼東遊亦聞其揆賦之者究物理盡人謀水<lb/>
無逺而不識地無大而不搜觀古者立名而可驗何天<lb/>
之造物而難籌且浙者折也盖取其潮出海屈折而倒<lb/>
流也夫其地形也則右蟠吳而大江覃其腹左挾越而<lb/>
巨澤灌其喉獨茲水也夾羣山而逺入射一帶而中投<lb/>
夫潮以平來百川皆就浙入既深激而為鬬此一覧而<lb/>
可知又何索於詳究羣隂既歸水與天違當宵分之際<lb/>
<pb n="KR2k0080_WYG_018-12b"/>
避至烈之輝因圓光之既對引大海以羣飛夫秋之中<lb/>
而隂盛亦猶春之半而陽肥事茍稽於已著理必辨於<lb/>
猶微故濤生八月之望者尤岌岌而巍巍也萬物之中<lb/>
分日之熱叩琢鑚研其火乃烈吹烟得燄傳薪就爇附<lb/>
於堅則難銷焚於槁則易絶所依無定遇水乃滅太陽<lb/>
之精火非其匹至威無燄至精無質入四海而水不敢<lb/>
濡照八紘而物其能屈就之者咸得其光輝仰之者不<lb/>
知其何物其體若是豈比夫寒灰死炭遇濕而同漂汨<lb/>
<pb n="KR2k0080_WYG_018-13a"/>
哉方輿之下陽祖所迴厯亥子而右盛逾丑寅而左來<lb/>
右激之逺兮逺為朝左激之逺兮逺為夕既因月而大<lb/>
小成亦隨時而前後隔此日之所以一沈而潮之所以<lb/>
兩折也天地一氣也隂陽一致也其虚其盈隨日之經<lb/>
界寒暑之二道將無差於萬齡故小大可法而乾坤永<lb/>
寧也若夫雲者雨者風者霧者為雪為霜者為雹為露<lb/>
者雷之所鼓者龍之所赴者羣生之所賦者萬物之所<lb/>
附者彼皆與日而推移所以就其衰而成其茂也然後<lb/>
<pb n="KR2k0080_WYG_018-13b"/>
九圍無餘而萬流為之長輔談未竟客又勦而言曰若<lb/>
乃寒暑定而風雨均也吾聞之洪範云豫常燠急常寒<lb/>
狂乃隂雨為沴僣則陽氣來干茍日月之躔一定又何<lb/>
逺於王政之大端彼有後問姑紓前言夫三才者其徳<lb/>
之必同天以陽為主地以隂為宗㕘二儀之道在一人<lb/>
之躬一人行之三才皆協徳順時則雨霽均行逾常則<lb/>
凶荒接僣慢所以犯陽徳也故曝尫莫之哀狂急所以<lb/>
犯隂徳也故離畢為之災此則為政之所致非可以常<lb/>
<pb n="KR2k0080_WYG_018-14a"/>
度而剸裁也客曰唯其餘如何復從而解之曰惟坤與<lb/>
乾轉其激也大則體甚而相疎其作也小則勢接而相<lb/>
踐惟體勢之可凖故合沓而有羡其何怪焉客乃跽軀<lb/>
斂色交袂而辭彼圓𤣥方賾古惑今疑歎載籍之不具<lb/>
恨象數之尚遺方盡述於閫域非先生親得於學者而<lb/>
孰肯論之於是乎若卵判雛生鼓擊聲隨雷電至而幽<lb/>
蟄起蛟龍升而雲雨滋形開夢去醒至酲離既手之舞<lb/>
之足之蹈之乃避席而稱詩為賀演知元先生之辭辭<lb/>
<pb n="KR2k0080_WYG_018-14b"/>
曰噫哉古人迷潮源兮刓編齾翰曽未言兮羅虚列怪<lb/>
無藩垣兮名儒幽討理可尊兮高駕日域窺天門兮潮<lb/>
疑一釋永立言兮若和與扁袪吾惛兮昔之論者何其<lb/>
繁兮意摩心揣祇為讙兮隂陽數定水長存兮進退與<lb/>
日遊混元兮一升一降兮寒暑成下凝濁兮上浮清隨<lb/>
盈任縮兮浮四溟釡鎘蒸爨兮擬厥形願揚此辭兮顯<lb/>
為經高誇百氏兮貽億齡先生曰彼能賦之子能演之<lb/>
非文鋒之破鏑何以解乎羣疑客乃酣然自得油然而<lb/>
<pb n="KR2k0080_WYG_018-15a"/>
退也<lb/>
　　錢塘賦<hi>節</hi>　　　　　　　　<hi>宋</hi>葛　灃<lb/>
若夫疏通灌溉則有衆流焉溪則停辭石鑒頰口上轉<lb/>
無他平渡下阮盤石曰苕曰猷曰松曰葛湖則御息眀<lb/>
聖陽余常究焉清者浮於上濁者積於淵濁以載物為<lb/>
徳清以不極為𤣥載物者以積鹵負其大不極者以上<lb/>
規奠其圓故知鹵不積則其地不能載𤣥不運則其氣<lb/>
無以宣夫如是山嶽雖大地載之而不知其重華夷雖<lb/>
<pb n="KR2k0080_WYG_018-15b"/>
廣鹵承之而不知其然也氣之輕者其升乃高故積雲<lb/>
如嶽不駐鴻毛輕而清也而物莫能勞及其干星勢窮<lb/>
霏然下墜隨㘭壑而虚受任畎澮之疏潰著則重也故<lb/>
舟檝可以浮寄至夫離九天堙九地作重隂之膠固自<lb/>
堅冰以馴致固可以乘鴻溟以自安受萬有而不圮者<lb/>
也聴茲言較茲道定一陽之所宗何衆理之難考且合<lb/>
昏知暮而翰音司晨安有懐五常之美預率土之濱茍<lb/>
無諒乎此㫖亦何足齒於吾人子以天地之中元氣噫<lb/>
<pb n="KR2k0080_WYG_018-16a"/>
<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>為夕為朝且登且沒泛辭波而甚雄處童䝉而未發<lb/>
孰觀地喙乎深泉之涯孰指天吭乎巨海之窟既無究<lb/>
於茲源寧有因其呼吸而騰勃者哉客謝曰辭既已矣<lb/>
欲入壺粤願申一問先生幸以所聞教之嘗居海裔覿<lb/>
潮之勢或久往而方來或合沓而相際曷舛互之若斯<lb/>
今幸指乎所制先生撰屨旁眄亦窮其變吾因訊夫墨<lb/>
客當大索其所見彼亦告於余曰日往月來氣迴天陂<lb/>
臨平南上南下眀星建寧曰查曰北曰高曰谷渡則鹽<lb/>
<pb n="KR2k0080_WYG_018-16b"/>
橋廟山古渡剡口塘則武丞捍海沙河其諸潭則浣沙<lb/>
玉兒浦則百尺明珠渠曰五福濠曰中外或始濬或増<lb/>
治或築以去害或開以興利或因事建名或因名顯義<lb/>
如停辭溪始於范蠡欲開鑿為山通浙江之水因民弗<lb/>
願辭訴而停焉如南下湖修於歸珧既公私之大田興<lb/>
利澤於無窮因對上都以立名焉在臨平湖則開通壅<lb/>
塞以顯祥得石湖邊以呈瑞築捍海塘則强弩射濤以<lb/>
弭衝決詩什投海以回潮勢茲惟神奇之殊迹因以播<lb/>
<pb n="KR2k0080_WYG_018-17a"/>
傳於後世言其經理開竇釃流隄塍相輑或遂之縱或<lb/>
溝之横或洫之廣或澮之深以列以舍以寫以揚以蓄<lb/>
以止以蕩以均潦則引出俾免滔溢暵則通入以遂耕<lb/>
耘噫嘻水雖衆矣莫若浙江為大焉自婺歙之深山合<lb/>
二州而發源潨流㑹派東下淪<graphic n="KR1977" url="https://raw.githubusercontent.com/kanripo/KR-Gaiji/master/images/KR1977.png" mimeType="image/png"/>由建徳注富春而後<lb/>
入海昔神禹行水嘗躬臨其崖厥後而守横渡㑹稽想<lb/>
其服乘之車馬儀衛之旌麾鐘鼓撞磕原野生輝應足<lb/>
以暢文宣武普暨博施若江流之浩蕩盡日力而渺淼<lb/>
<pb n="KR2k0080_WYG_018-17b"/>
沋沋潚潫從□㵅㶎茲其深些漡□涾淢滮□浟㳁茲<lb/>
其流些貌也浤浤淈淈渳渳㵹潗廣也漭泱瀠澐沺<lb/>
㶍□瀿西顧則疑澾濛氾東盼則恐近扶桑嵗時之潮<lb/>
有信不妄其大必於哉生眀月既望其微必於上澣之<lb/>
休下旬之半當星虚之正中異三時之汎濫湧激澎湃<lb/>
浩溔滉瀁浴日之波浮天之浪沸騰回復其高數丈眇<lb/>
覿若赴敵大兵貫弓捧㦸攅刃列仗爭先挺出猛奔急<lb/>
趨而俯仰又如白練颺空隨狂飊而舒巻飛騰於波面<lb/>
<pb n="KR2k0080_WYG_018-18a"/>
聴之則□□之聲千車萬馬雜錯轟吼而前鄉又如破<lb/>
山疾雷悸神迅電驚天震地而動蕩西覩浮石之隨出<lb/>
時玩曙樓之呈像離婁注目而矎矎陽侯傾耳而伎懩<lb/>
眂無端倪稽盧賦之鋪陳狂抛猛過發羅詩之詠賞雄<lb/>
乎偉哉岷山之江桐栢之淮亦有潮焉異若是也逮其<lb/>
平時則湛湛波光彼蒼一色迺有艅艎□䑿□□䑽□<lb/>
䑳□䑼□䑦<graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>艬舶鷁首載浮鼓棹□□乘風破浪以<lb/>
濟以涉自西自東或南或北輕颿楗櫓朝吳暮越以言<lb/>
<pb n="KR2k0080_WYG_018-18b"/>
所産則有若鯄鰼鮦鰶魦魨鯦鮥䱾䱏鮍䱂鯇<graphic n="KR1515" url="https://raw.githubusercontent.com/kanripo/KR-Gaiji/master/images/KR1515.png" mimeType="image/png"/>鯷鱳<lb/>
鯖鰡□□鰅鰫鰬魠隨波去來逐流出沒梁笱交設網<lb/>
罟互撒其他水蟲水草水畜水鳥傳記鮮備方言莫考<lb/>
筆難覼縷而細道<lb/>
　　浙江觀潮賦　　　　　　　<hi>宋</hi>羅公升<lb/>
羅子客於錢塘適時仲秋皓月初缺長空閴寂萬里清<lb/>
絶乃江皋乎逍遙想故國之餘烈已而金鏦鼙轟轂戞<lb/>
蹄踣囂塵漲天鬬艇彌澤行雲低回而不飛山川蒼茫<lb/>
<pb n="KR2k0080_WYG_018-19a"/>
而異色羅子怪而問之客曰子獨不聞錢塘之潮乎天<lb/>
地之間有高有深有眀有晦有動有植有常有怪賦形<lb/>
而立者以億計而海為大海之大浮人間其如空與太<lb/>
虚而為對其變化翕忽一日萬狀而錢塘之潮為最錢<lb/>
塘之潮捲海山吞吳㑹力拔寰中聲出天外其瑰偉傑<lb/>
特之觀亘萬古信四時而八月既望為快方潮之未至<lb/>
也乾坤為爐隂陽為鞲一元之氣秋高而益盈望舒之<lb/>
精霸生而變態倒河海於累空納萬流於一噫陽候捲<lb/>
<pb n="KR2k0080_WYG_018-19b"/>
波其欲立百神嚴駕兮有待及潮之既至也怒如驚霆<lb/>
疾若飛雨日車為之掀簸風師助其呼舞峩峩兮層冰<lb/>
之素千里飛雪洶洶兮萬馬之奔四合如堵倐谷變以<lb/>
陵遷恐山摧而嶽仆見者膽落聞者毛𥪡於是賁育之<lb/>
倫虓虎之士因茲水戲以習戰事捩文□建彩標砍驚<lb/>
湍逐駭猋駕蛟蜃以為車履鯤鯨而成橋大鼖撾靈鼉<lb/>
之革脩竿曵鮫人之綃三山為阹𤾉谷為徼縱横南北<lb/>
合散先後鬼沒神出鱗甲相弔或擁盖以高驤或援戈<lb/>
<pb n="KR2k0080_WYG_018-20a"/>
而疾剽或觀海若而分餘甘或叩珠宫而逢一笑歡聲<lb/>
達於淮壖餘風騰乎越嶠層瀾既平鼓者未息掣鰲首<lb/>
耀鯤脊洗月窟探地極馮夷讋游龍㕁吕梁丈人涉降<lb/>
乎左右蓬邱仙人逢迎於咫尺此闔閭夫差之所以雄<lb/>
長百蠻慿陵上國也是日也朝者休務賈者輟市贏糧<lb/>
而快覩者纍屬乎八九百里雞林日本琉球闍婆萬斛<lb/>
之舟夘發而辰至朝采夜光珊瑚火齊希世之珍山積<lb/>
而雲委茂先所不能識宏羊所不能計此真極天下之<lb/>
<pb n="KR2k0080_WYG_018-20b"/>
巨麗也今子重趼百舍來遊三吳盖将覧江山之偉奇<lb/>
供筆墨於遊戲亦有樂於此乎羅子遽然變色曰此固<lb/>
吾之所以弔也而子所以樂乎且方全吳之時左滄海<lb/>
以為池右梁山以為郭内重湖以為襟帶外長淮以為<lb/>
籬落水犀萬艘石城百仞談笑舉六千里之楚指揮壓<lb/>
四十縣之晉宋子齊姜麇至於後宫魯壺鄭縞雨集於<lb/>
主進迨夫孽臣擅朝艷妾供寝酣歌忘中庭之呼利口<lb/>
弛重闗之禁積薪已然盲者安枕爰有一老身佩宗社<lb/>
<pb n="KR2k0080_WYG_018-21a"/>
觀大厦之欹傾忍寒蟬之瘖啞乃逆鱗之屢批竟屬鏤<lb/>
之不赦鴟夷朝浮越甲暮入栖烏之曲未終至徳之廟<lb/>
已泣於是忠魂上訴帝閽朝啟乃錫命書以長茲水乘<lb/>
象載之輿䇿玉虬之駟魚須前驅龍伯作使凡排山倒<lb/>
海之威皆鞭荆棲越之氣且夫骨鯁之臣生死一節豈<lb/>
生不忍其故都而死乃致憾於宗國彼濤頭之所指寜<lb/>
强弩之所能移想乘波而東擊猶遺恨於㑹稽薦馨香<lb/>
而知痛競簫鼓以為嬉雖千秋萬嵗之來歸恐滄海桑<lb/>
<pb n="KR2k0080_WYG_018-21b"/>
田之増悲也客乃太息反顧落日覺悲風之四起忽洪<lb/>
濤之俱失<lb/>
　　浙江賦　　　　　　　　　　<hi>元</hi>沈　幹<lb/>
鴻濛分鰲極立五行生水居一藐東南之海隅湧大川<lb/>
之洋溢此浙江之所以氣象宏偉不可得而具述也一<lb/>
櫂遊覧爰求其源黄山屹然其下為泉初焉渺渺已爾<lb/>
緜緜㑹東陽之别派暨大永之清漣合衆流而共趨羌<lb/>
脈絡其聨延厯延陵而為七里之瀨注錢塘而涵萬頃<lb/>
<pb n="KR2k0080_WYG_018-22a"/>
之天浩蕩瀰漫澎湃汨潏接海氣兮浮乾坤吐天光兮<lb/>
吞日月薄霧朝斂滄波鏡眀長風莫興巨浪山立魚龍<lb/>
或變而或化蛟鼉乍出而乍沒千艘蚊聚萬舶雲集簇<lb/>
沙際之牙檣舞潮頭之畫鷁萃山海之羣珍致川陸之<lb/>
百物使三吳之富甲於天下者實此江之力也朝焉而<lb/>
潮夕焉而汐海門喧萬鼓之聲江面亘一絲之力銀山<lb/>
嵯峨雪屋突兀見者目悸聞者股栗乃有輕儇之童衒<lb/>
耀其術蹙鯨浪以爭趨舞紅綃而特出輕性命於毫毛<lb/>
<pb n="KR2k0080_WYG_018-22b"/>
駭觀瞻於倐忽此浙江之異景而百川不能與為儔匹<lb/>
也奔流滔滔如怒如號胥也何勇寄遺憤於驚濤鏐也<lb/>
何智表一矢以著勞英雄千古陳迹寂寥而此江之水<lb/>
閲今昔猶一朝話未竟客有謂予曰美哉禹功無往弗<lb/>
施浙水何謂禹貢則遺水經所載原委無疑以漸為浙<lb/>
誰其易之盖書法所略者由不費禹功疏鑿之致而名<lb/>
水之有異者庸詎非文字訛舛之所為吾黨之士見一<lb/>
物而必格恥一事之不知詎可不究夫此江事迹於往<lb/>
<pb n="KR2k0080_WYG_018-23a"/>
者而使詫此江景物於一時也哉賦者於是作而謝喜<lb/>
而歌曰越山杳藹兮吳山嵯峨中有巨川兮與海通波<lb/>
書固略之兮水志豈訛考輿圖而稽故迹兮亘千古而<lb/>
不磨<lb/>
　　浙江觀潮賦　　　　　　　　<hi>明</hi>黄尊素<lb/>
吳公子過武林當八月十八日油壁接軫繡镼盈途員<lb/>
冠峩如大裙襜如士女皆觀潮而出城郭為之空虚主<lb/>
人謂公子曰此枚乘所謂怪異詭觀也盍與子偕往乎<lb/>
<pb n="KR2k0080_WYG_018-23b"/>
至則錦帳翠幕山韜路織歌吹沸天紅紫錯舄波影山<lb/>
光攪雜彩為一色其時纎塵不起水平如鏡渡頭往來<lb/>
漁歌答應車馬方喘於轉轂畫鷁初開而下矴彼江干<lb/>
之士女既不異鷗雁之翔沙而衆口之喧囂又何殊鶩<lb/>
鵞之亂聴逮至審時定候日影已高遙傳屢起中心搖<lb/>
搖恐陽侯之爽信萬目暌睽向海門而注視不戒而孚<lb/>
聲收息阻向之喧囂不定者忽然如含枚而楔齒雖綷<lb/>
□之微響亦澄然其入耳俄而一綫横江天風颯然摩<lb/>
<pb n="KR2k0080_WYG_018-24a"/>
挲目精指㸃雲烟瞻言百里之外已覺隠隠闐闐豈鼙<lb/>
鼓之動地或殷雷之在天方潮之初發也浩渺之區浮<lb/>
天無岸朅淡淡而東來雖洶洶而弗叛及其兩山迫脅<lb/>
沙潬中垾忽而受於拘束無所容其浩汗卒中怒而山<lb/>
立庶太空之無絆天盖撼動而欲移地輿震盪而似判<lb/>
吳山越山為之低昂不已亦恐其流轉而互換魚龍失<lb/>
勢飛鳥驚竄乃有狡童侲子百十為伍絳幘單衣馳騁<lb/>
波路持彩旗兮悠颺潮之神兮來何暮呈傀儡之妙戱<lb/>
<pb n="KR2k0080_WYG_018-24b"/>
羌逞能以相妒耕父來天吳赴支祁按節罔象負羽孰<lb/>
不為之膽掉心寒彼且從容而沿泝已而潮上漁浦波<lb/>
澄如故主人曰廣陵之潮枚乘以素車白馬比之較之<lb/>
吾浙真不足齒矣彼弄潮者亦天下之能事哉公子曰<lb/>
吁夫潮者天地之怒氣也天地方怒而以供俳優之戲<lb/>
是為樂怒樂怒與樂哀等也昔蔡君謨有戒弄潮文子<lb/>
不知之乎而以風俗之陋者誇於四方也主人曰否否<lb/>
夫論事者考其原觀今者遡諸古昔越之敗吳習流二<lb/>
<pb n="KR2k0080_WYG_018-25a"/>
千人戈船三百艘浙江固習水戰之所也降而錢王射<lb/>
潮以强弩此較射於波濤乃謂致師於水府彼氣機之<lb/>
翕張夫誰受其痛苦投箭笴以三千不過中流之束楚<lb/>
逮有宋之南遷也嘗以茲日水中講武殿司臨安金山<lb/>
澉浦水軍萬人巨舶千艣西興龍山兩岸如堵天子大<lb/>
閲簡别强弩分為五隊中權是主舞刀握槊節以金鼓<lb/>
礮聲滿江五色齊舉烟收㶷息其散如雨凡今之弄潮<lb/>
者賈勇售藝兵家規矩輕性命於鴻毛故能馮河而暴<lb/>
<pb n="KR2k0080_WYG_018-25b"/>
虎其餘伯國之餘風非書生之陳腐所謂安不忘危而<lb/>
子乃以俳優侮之耶公子語塞而退<lb/>
　國朝<lb/>
　　錢塘觀潮賦　　　　　　　　　王　錫<lb/>
　　粤惟月臨於酉日在於庚金颷夕發玉露晨清疎<lb/>
　　蟬欲斷旅雁長鳴乾坤氣肅江海潮生於是出南<lb/>
　　城瞻東越漁浦平鱉門闢驚濤乍至匹練初裂爾<lb/>
　　迺翺翔泛濫紛如鷗戲少焉馳逐奔騰疾如兎脱<lb/>
<pb n="KR2k0080_WYG_018-26a"/>
　　既雷轟而雨驟亦星流而電激風迴鯨穴兮瀾紫<lb/>
　　浪捲鼉宫兮雪白駭水暴灑長波飛薄迅澓増澆<lb/>
　　湧湍叠躍其殆海若驕盈陽侯怒作以故號令波<lb/>
　　臣指揮水伯金鼓喧闐車馬雜沓壁壘頓開組練<lb/>
　　齊出擊破蜃樓踢翻鮫室於是乎鯤魚揚鬐而遙<lb/>
　　徙鵬鳥奮翼以上搏平地動懐山之警臨流興望<lb/>
　　洋之歎恐坤維其震絶憂天柱以摧殘伍相孤忠<lb/>
　　一囊迎怪錢王偏霸萬弩徒讙彼觀之者沙間竝<lb/>
<pb n="KR2k0080_WYG_018-26b"/>
　　轡樓上凭欄士女畢集老幼咸歡莫不秋衣浹汗<lb/>
　　晝日忘飡矣又何慕乎吕梁之險與夫渤澥之寛<lb/>
　　哉至於海鰍之出入未辨神龍之變化堪疑盛衰<lb/>
　　應月光之盈缺消長視天運之高卑每一朝其再<lb/>
　　擊胡三日之不馳豈理數之無定抑造物之有私<lb/>
　　若夫鼓浩氣於兩間播大音於萬頃使人覧之而<lb/>
　　欲興覩之而欲振斯亦宇内之詭觀浙西之奇境<lb/>
　　也況其往來不爽乎常期則又誠為天地之至信<lb/>
<pb n="KR2k0080_WYG_018-27a"/>
　　萬弩射春潮賦　　　　　　　章藻功<lb/>
　　自昔中流勒柱績用黿鼉上漢浮梁功歸烏鵲伊<lb/>
　　物力之能勝豈人功之不作山陵定位艮止坎行<lb/>
　　江海安瀾天清地廓由東注之波瀾訝西奔而搏<lb/>
　　躍或盈或缺候月往來為汐為潮當秋磅礴原夫<lb/>
　　水氣一清江雲四閣日影生花風聲捲籜蛇連船<lb/>
　　尾舟子扶篙蟻聚輪蹄牧人驅犢吳兒跳擲試片<lb/>
　　石於浮沉賈客驚惶逐破帆而飄泊横拖大帶出<lb/>
<pb n="KR2k0080_WYG_018-27b"/>
　　沒長虹斜轉圓沙迴翔彩鶴始則五紋一綫若斷<lb/>
　　若連少焉萬舸千艘且前且却沛驟雨於兩儀漏<lb/>
　　洪波於百谷東海走其蛟龍北門失其鎖鑰三江<lb/>
　　奔放高在邱陵千里吞吐濶無沙漠飛空疊疊魚<lb/>
　　可躍舟負重盈盈燕真巢幕惟秋氣之怒號匪春<lb/>
　　光之酥酪若乃桃花浪暖竹簟紋開山隂消雪地<lb/>
　　轉驚雷鳶跕水其掠尾魚解凍而曝□風正帆懸<lb/>
　　䌫牽荇葉沙眀岸濶砌長莓苔信帶雨之睌急疑<lb/>
<pb n="KR2k0080_WYG_018-28a"/>
　　妒花而曉催氣盈虚以不爽弦上下以忽來淑景<lb/>
　　泮冰風波驚起於一瞬陽和振蟄龍蛇怒鬭於千<lb/>
　　回爆竹齊喧闢瓊宫而乍啟屠蘇初醉對玉山其<lb/>
　　将頽碧浪横翻一空地窟青郊直視百尺江臺謂<lb/>
　　觀濤之足樂詎力農之為災然棄宫室為洿池民<lb/>
　　其魚鱉瀉江湖於畎畆地不蒿萊秋以及春時分<lb/>
　　消長子猶兼午勢且瀠洄曽撼隄防封丸泥其何<lb/>
　　益頃同汨沒乾坏土而未能壁壘陣堅先聲可奪<lb/>
<pb n="KR2k0080_WYG_018-28b"/>
　　金湯城固下決而隤古者英雄鼓氣保障多方選<lb/>
　　三千之士卒當百萬之虎狼叱咤則雷雲忽動馳<lb/>
　　驟則風雨俱狂器工括竹技妙穿楊疾呼而發勁<lb/>
　　弩斯張河伯心搖而膽落陽侯精喪而魂亡大來<lb/>
　　小往爾弱我强奠為磐石名姓錢塘又況弩足萬<lb/>
　　餘射當三倍聚氣轟轟成行隊隊鋭執堅披金鳴<lb/>
　　鼓攂電迅雲集風霾日晦未絶一弦未成一簣善<lb/>
　　百發而百中笑三戰而三北龍宫振動髯㦸不張<lb/>
<pb n="KR2k0080_WYG_018-29a"/>
　　鼉梁傾摧鱗甲不解非外彊而中乾竟鋭進而速<lb/>
　　退盟刑白馬界清溝水之分陣破長沙流激囊沙<lb/>
　　之敗有海可填無山不拔較鞭石而更奇比射月<lb/>
　　而尤快何負土之為功且縮版之是載河清可俟<lb/>
　　翳勇士之多能海波不揚識聖人之有在阻潮信<lb/>
　　於陽春平天滔於大塊敢誇枚乘之才華足小錢<lb/>
　　鏐之氣槩<lb/>
　<lb/>
<pb n="KR2k0080_WYG_018-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻十八<lb/>
</p>
<p>
</p>
  </div>
<div> <lb/>
    <p>
<pb n="KR2k0080_WYG_019-1a"/>
　欽定四庫全書<lb/>
　　海塘錄巻十九<lb/>
　　　　　　　　　　　　内閣中書翟均廉撰<lb/>
　　藝文二<lb/>
　　表<lb/>
　　國朝<lb/>
　　　魚鱗石塘工成謝表　　　　　　常　安<lb/>
　　　海濱城社全藉隄防澤國田廬恒資塘岸惟杭城<lb/>
<pb n="KR2k0080_WYG_019-1b"/>
　　　當江海交會而寧邑尤潮汐頂衝雪浪排山民有<lb/>
　　　沮洳之患銀濤激顙人多陷溺之虞七郡徬徨三<lb/>
　　　吳震恐䝉<lb/>
世宗憲皇帝痌瘝在抱屢事興修我<lb/>
　皇上繼述為懐發帑建築<lb/>
　特簡大臣以資區算廣選羣吏以効趨蹌擇險搶修隨<lb/>
　　　宜補築既竭一時之碩畫復籌久逺之良圖爰<lb/>
　允廷議創建石工築塘六千餘丈計里一百有奇排樁<lb/>
<pb n="KR2k0080_WYG_019-2a"/>
　　　若馬齒之毗連叠石似鱗魚之櫛比根基鞏固儼<lb/>
　　　若長城表裏堅凝真同峭壁大工全竣逺近歡呼<lb/>
　　鉅績告成兵民忭舞此寔<lb/>
　睿謨廣運聿昭奠定之功<lb/>
　聖澤覃敷丕著平成之績從茲閭閻康阜永沐<lb/>
　雨露洪仁宜其兆庶歡歌共切<lb/>
　高深頌戴深荷<lb/>
　一人有慶願祈<lb/>
<pb n="KR2k0080_WYG_019-2b"/>
　萬夀無疆<lb/>
　　　石塘工成謝表　　　　　　　陳世倕<lb/>
　　　竊惟仁寧鹽平四邑大海汪洋非築塘豈能捍禦<lb/>
　　　長隄綿逺惟壘石庶固根基前䝉<lb/>
世宗憲皇帝念切民生雖萬千帑金不惜恭惟我<lb/>
　皇上徳隆繼述至八年鉅工告成一百里浪擊潮衝盡<lb/>
　　　荷金城之固六千丈蟬聨櫛比皆成鐵塹之堅排<lb/>
　　　樁若馬齒之齊叠石似魚鱗之次大僚持籌運算<lb/>
<pb n="KR2k0080_WYG_019-3a"/>
　　帑不虛糜執事竭力殫心工多堅寔衆夫應募窮<lb/>
　　黎藉力役以膳其家庶職投工多士共馳驅而勷<lb/>
　　厥事茲者興歌底定不煩挽弩以射潮快覩成功<lb/>
　　何用囊沙而壅水萬姓頌安瀾之慶<lb/>
聖徳開天千秋懐已溺之<lb/>
恩神功奠定白馬息銀濤之浪黄龍卧錦漲之波世倕<lb/>
　　等世𨽻編氓永戴<lb/>
皇圖鞏固情殷桑梓倍欣<lb/>
<pb n="KR2k0080_WYG_019-3b"/>
闓澤覃敷<lb/>
　狀<lb/>
　　進海潮賦狀　　　　　　　　<hi>唐</hi>盧　肇<lb/>
朝散大夫持節歙州諸軍事守歙州刺史柱國賜紫金<lb/>
魚袋臣盧肇謹進上海潮賦一首<lb/>
臣伏聞神農立極先定乾坤軒后統天始治厯象葢以<lb/>
大聖有作而大法乃眀必自臣子之所為克成君父之<lb/>
至徳只如陳韶奏夏允諧聖帝之音而伐鼓鏗鐘元在<lb/>
<pb n="KR2k0080_WYG_019-4a"/>
工人之手業雖成於微賤事乃表於皇王臣今所陳竊<lb/>
用此道伏惟睿文眀聖孝徳皇帝陛下徳邁伊媯道包<lb/>
覆載垂裳而九有無外執器而萬國來庭日月貞眀天<lb/>
地交泰珍圖瑞物允膺得一之符伯益皋繇共佐十年<lb/>
之聖臣寔陋賤亦忝方州而微臣始自知書志在稽古<lb/>
或觀天地之道得於經史之間既察置圭亦聞測管究<lb/>
黄鐘於玉律窺碧落於璿樞伏念司馬遷則書載天官<lb/>
張平子則儀鈞地軸臣仰遵前哲輒揆圓虛偶識海潮<lb/>
<pb n="KR2k0080_WYG_019-4b"/>
深符易象理皆摭實事盡揣摩既當鳳紀之朝願陳蠡<lb/>
測之見臣肇誠惶誠恐頓首頓首臣又聞天垂象而六<lb/>
合成道生一而三才具皆由日月運乎隂陽是謂神眀<lb/>
分乎晝夜伏知此道盡在陛下睿鑒之中故不俟微臣<lb/>
因此别白然自古以來莫不以地厚難測日既入而人<lb/>
不見其行海大無涯潮?生而人不知其候上古聖人<lb/>
則之於八卦學者演之成六家而有<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>論未眀根本不<lb/>
究天垂大法假乎微臣獲在聖朝敢彰愚見臣門地<lb/>
<pb n="KR2k0080_WYG_019-5a"/>
衰薄生長江湖志在為儒弱不好弄研求近代寒苦莫<lb/>
甚於斯臣伏念為業之初家空四壁夜無脂燭則爇薪<lb/>
蘇曉恨頑㝠亦嘗懸刺在名場則最為孤立於多士則<lb/>
時賢獨知累竊皇恩遽變白屋臣於㑹昌三年應進士<lb/>
舉故山南節度使同中書門下平章事王起擢臣為進<lb/>
士狀頭筮仕之初故鄂岳節度使盧商自中書出鎮辟<lb/>
臣為從事自後故江陵節度使贈太尉裴休故太原節<lb/>
度使贈左僕射盧簡求皆将相重臣知臣苦心謂臣孑<lb/>
<pb n="KR2k0080_WYG_019-5b"/>
立全無親黨不自吹噓悉賞微才奏署門吏臣前年二<lb/>
月䝉恩自漳闗防禦判官除秘書省著作郎其年八月<lb/>
又䝉恩除倉部員外郎充集賢院直學士去年五月又<lb/>
䝉恩除歙州刺史臣謹行陛下法令常懼有違理郡周<lb/>
星未有政績?被百姓詣闕以臣粗能緝理求欲留臣<lb/>
七月二十二日勅又䝉聖恩賜臣金紫臣素無强近之<lb/>
援不異草澤之人忽荷寵光及此叨忝臣不以生平志<lb/>
業上奏於宸慈實懼犬馬之微忽先於溝壑則臣積年<lb/>
<pb n="KR2k0080_WYG_019-6a"/>
無所闡揚非唯自負片心實亦上辜聖代是敢竊以所<lb/>
撰前件潮賦并圖進上臣為此賦以二十餘年前後詳<lb/>
㕘寔符象數願以潢汚之水輒赴溟渤之流而彫蟲所<lb/>
為刻鵠難肖塵冒天聴罪當鼎鑊今差軍事押衙盧師<lb/>
洎隨狀奉進上黷宸嚴敢期睿覧臣肇無任惶懼戰越<lb/>
屏營之至謹録奏以聞伏俟誅責<lb/>
　　乞相度開石門河狀　　　　　<hi>宋</hi>蘇　軾<lb/>
謹按史記秦始皇帝東游至錢塘臨浙江水波惡乃西<lb/>
<pb n="KR2k0080_WYG_019-6b"/>
百二十里從狹中渡以此知錢塘江天下之險臣昔通<lb/>
守此邦今又忝郡寄二十年間親見覆溺無數自温台<lb/>
眀越往來者皆由西興徑渡不涉浮山之險時有覆舟<lb/>
然尚稀少自衢睦處婺宣歙饒信及福建路八州往來<lb/>
者皆出入龍山沿泝此江水灘淺必乘潮而行潮自海<lb/>
門東來勢若雷霆而浮山峙於江中與漁浦諸山犬牙<lb/>
錯入以亂潮水洄洑激射其怒自倍沙磧轉移狀如鬼<lb/>
神往往於淵潭中湧出陵阜十數里旦夕之間又復失<lb/>
<pb n="KR2k0080_WYG_019-7a"/>
去雖舟師漁人不能前知其深淺以故公私坐視覆溺<lb/>
能自全者百無一二性命之外公私亡失一嵗凡幾千<lb/>
萬而衢睦等州人衆地狹所産五榖不足於食嵗常漕<lb/>
蘇秀米至桐廬散入諸郡錢塘億萬生齒待上江薪炭<lb/>
而活以浮山之險覆溺留礙之故此數州薪米常貴又<lb/>
衢婺睦歙等州及杭之富陽新城二邑公私所食鹽取足<lb/>
於杭秀諸場以浮山之險覆溺留礙之故官給脚錢甚<lb/>
厚其所亡失與依託風水以侵盜者不可勝數此最其<lb/>
<pb n="KR2k0080_WYG_019-7b"/>
大者其餘公私利害未可以一二遽數臣伏見宣徳郎<lb/>
前權知信州軍州事侯臨嘗往來江濱相視地形訪問<lb/>
父老㕘之舟人反覆講求具得其實建議自浙江上流<lb/>
地名石門竝山而東或因斥鹵棄地鑿為運河以達石<lb/>
門新河若出定山之南則地皆斥鹵不壊民田及自新<lb/>
河以北潮水不到灌以河水皆可化為良田然近江土<lb/>
薄萬一數十年後江水轉移河不堅久若自石門竝<lb/>
山而東出定山之北則地堅土厚久逺無虞然度壊民<lb/>
<pb n="KR2k0080_WYG_019-8a"/>
田五六千畆又失所謂良田之利體問民田之良者不<lb/>
過畆二千以錢償之亦萬餘緡而已此二者更乞令監<lb/>
司及所差官詳議其利害又引浙江及溪谷諸水凡二<lb/>
十二里有奇以達於江又竝江為岸度潮水所向則用<lb/>
石所不向則用竹木凡八里有奇以達於龍山之大慈<lb/>
浦自大慈浦折北抵小嶺下鑿嶺六十五丈以達於嶺東<lb/>
之古河因古河稍加浚治東南行四里有奇以達於今<lb/>
龍山之運河以避浮山之險度用錢十五萬貫用捍江<lb/>
<pb n="KR2k0080_WYG_019-8b"/>
兵及諸郡廂軍三千人二年而成凡福建兩浙士民聞<lb/>
開此河萬口同聲以為莫大無窮之利今建此議不知<lb/>
者必有二難其一不過謂浙江浮山之險經厯古今賢<lb/>
哲多矣若可平治必不至今日此乃巷議臆度不足取<lb/>
信只如龜山新河易長淮為安流近日吕梁之險似聞<lb/>
亦已平治豈可謂古人偶未經意便謂今人不可復作<lb/>
其一不過謂竝江作岸為潮衝嚙必不堅久今浙江石<lb/>
岸亦有成規自古本用木岸轉運使張夏始易以石自<lb/>
<pb n="KR2k0080_WYG_019-9a"/>
龍山以東之江水益深石岸立於漲沙之上又潮頭為<lb/>
西陵石磯所射正戰於岸下而四五十年隠然不動今<lb/>
自大慈浦以西江水皆露出石脚而潮頭自龍山轉向<lb/>
西南則岸之易成而難壊非張夏所建東隄之比也<lb/>
　書<lb/>
　　答高起岩論潮書　　　　　　<hi>元</hi>吴亨夀<lb/>
至元十八年秋八月十有八日足下觀潮浙江亭眀日<lb/>
書以遺予若疑於逆流之水有可詰者朱子註騷為潮<lb/>
<pb n="KR2k0080_WYG_019-9b"/>
以月加子午之時一日而再至則亦未嘗無説敢為足<lb/>
下誦所聞焉葢坎本月之體月本水之精月與水一而<lb/>
已矣在天為月在地為水天有隂陽太少而月為太隂<lb/>
地有剛柔太少而水為太柔古人以方諸取水於月其<lb/>
氣𩔖固相感也而況夫子午之位乃隂陽之始於其所<lb/>
始而月加焉則隂與陽感而隂以升隂與隂遇而隂以<lb/>
盛水隂𩔖也當其所加之時湧而逆上從其𩔖也月一<lb/>
晝夜凡一加午故潮一日再生月一日退天十三度十<lb/>
<pb n="KR2k0080_WYG_019-10a"/>
九分度之七故潮日遲於一日所以初三之潮晝遲而<lb/>
入十八之夜十八之潮夜遲而入初三之晝也一月之<lb/>
間生眀生魄潮亦再盛焉生眀之潮則自前月二十六<lb/>
長水謂之起信厯晦朔至月初三謂之大信初四潮勢<lb/>
漸殺謂之落信厯上弦至月十日謂之小信生魄之潮<lb/>
則自十一始長厯望至十八而盛自十九始殺厯下弦<lb/>
二十五而衰其起落大小之信亦如之天下之至信者<lb/>
莫如潮生落盛衰各有時刻故潮得以信言也月於一<lb/>
<pb n="KR2k0080_WYG_019-10b"/>
月之間漸遲而縮一日潮於兩信之内漸遲而縮兩潮<lb/>
秋月最眀秋潮最盛亦其理然也又嘗即易考之坎為<lb/>
月魄離為月魂震生眀也兑上弦也乾望卦也㢲生魄<lb/>
也艮下弦也坤晦卦也生眀之盛非無故而盛也坤一<lb/>
索而得長男故盛過兑少而往則衰矣生魄之盛亦非<lb/>
無故而盛也乾一索而得長女故盛過艮少而往則衰<lb/>
矣驗之於月㕘之於卦潮之理其殆庶幾乎或曰誠如<lb/>
是則陽之盛莫如乾隂之盛莫如坤潮不於是焉大而<lb/>
<pb n="KR2k0080_WYG_019-11a"/>
顧大於震眀㢲魄何耶曰茲又先天後天之説也不本<lb/>
諸先天無以見造化之全體不㕘諸後天無以見造化<lb/>
之妙用先天之卦體也乾坤離坎位於四正震㢲艮兑<lb/>
位於四維而月之周天實配之後天之卦用也退乾於<lb/>
西北退坤於西南父母老而不用而長男代父長女代<lb/>
母居東南生長之方天地間萬物萬事咸於此乎權輿<lb/>
故其為氣也莫盛焉而潮之大信實配之月配其體則<lb/>
陽為眀隂為魄而乾坤當望晦之位乃隂陽之極也潮<lb/>
<pb n="KR2k0080_WYG_019-11b"/>
配其用則長為盛少為衰而震㢲當大信之候乃隂陽<lb/>
之長也夫如是則其不乾坤而震㢲也有由矣或又曰<lb/>
亦何以知其必取於卦耶曰以納甲家啟之納甲者如<lb/>
生眀之月昏出於庚震則納庚生魄之月晨見於辛㢲<lb/>
則納辛之𩔖是也隂陽者流用之率驗則月與卦相為<lb/>
用也審矣潮而有取於月也不亦有取於卦乎哉或又<lb/>
日月之説然邪則潮之為候亦宜月半以前有微漸大<lb/>
月半以後有大漸微以象夫三五而盈三五而虧可也<lb/>
<pb n="KR2k0080_WYG_019-12a"/>
今乃與眀魄之生兩盛焉何哉曰眀魄之盛固已如前<lb/>
所云然月一月一周天而一日之内則一加子一加午<lb/>
者也潮於月加子午之時一日再至故亦於月生眀魄<lb/>
之日一月而再盛焉月之一潮之再若不相似而實相<lb/>
感召非深於理者未易以語此或又曰子所論浙江潮<lb/>
也他江亦有潮其遲速不同何與曰潮之生必生於月<lb/>
出之海浙江之去海為近故其至也如時他江所去有<lb/>
逺近故所至有遲速耳或又曰古今言潮者必推浙江<lb/>
<pb n="KR2k0080_WYG_019-12b"/>
亦謂銀山雪屋有頭數丈此為異爾他江之潮第如湧<lb/>
水復與此不同何與曰浙江去潮生處近掀天沃日之<lb/>
勢方盛而不可遏赭山龕山横鎖江口頓然斂寛就窄<lb/>
其勢必至於衝激奔射也他江去潮生處逺逺則必殺<lb/>
故但湧水而巳又何疑焉<lb/>
　　覆耆民汪源論設塘長書　　　<hi>明</hi>任三宅<lb/>
連年修西北二塘責重塘長而空名應役漫不經心以<lb/>
致漸成大患愈難捍禦呈院乞将附塘殷實戶丁報充<lb/>
<pb n="KR2k0080_WYG_019-13a"/>
塘長十二名每名於帶征七分之内取給工食七兩二<lb/>
錢量分塘岸着令巡管遇坍便修如遇風潮叵測縣照<lb/>
例分築而宅以為未盡善也夫北塘之所禦者海也海<lb/>
沙漸漲輒十餘里潮逺不及而塘自不坍往厯數十年<lb/>
可以無議修築迨海潮對塘一衝則沙泥蕩漾而塘即<lb/>
潰壊延袤幾千餘里邇來頻年修築官費其一民費其<lb/>
十度支奚下萬金即今名曰告成方且役民増補嗣今<lb/>
而後不知作何底止倘海沙仍漲而塘果不坍天之賜<lb/>
<pb n="KR2k0080_WYG_019-13b"/>
民之福也雖不設塘長不給工食無害也倘潮又對衝<lb/>
而塘又決天之災民之禍也必非十二名之塘長所能<lb/>
支吾以捍禦也為今之計廿二都廿三都附塘居民似<lb/>
不當概責以西塘之役以待殷實逺令其専力分管北<lb/>
塘遇有線隙隨即修葺猝遇風潮大患自當通力合築<lb/>
并移山㑹協濟不可専責管塘人戸也<lb/>
　　議修築海寧縣海塘書　　　　<hi>明</hi>張次仲<lb/>
衆水皆滙而歸於海海不見其盈海一衝決則大地皆<lb/>
<pb n="KR2k0080_WYG_019-14a"/>
被其害如吾寧邑之海不過大海之一支流耳而潮衝<lb/>
沙齧人民田廬立見湮沒者葢右承宣歙以下衆流之<lb/>
水左納蘇松外洋諸海之流西則龕赭二山南北對峙<lb/>
夾為海門為海入江之口東又有石墩大小尖山遌立<lb/>
海隅為海入寧之口潮自東起厯乍澉二浦而來阨於<lb/>
近洋八山之内江自浦陽西瀉厯嚴灘至錢江而出巖<lb/>
亹阨於龕赭海門之際其進甚狹勢迫束而相擊其來<lb/>
既逺勢洶湧而必怒夫是以湍激淜湃而有衝決之患<lb/>
<pb n="KR2k0080_WYG_019-14b"/>
也邑治瀕海適當交衝之㑹城南百武即界為海塘塘<lb/>
起仁和至海鹽相距百里其近城數十里之間以尖山<lb/>
東鎖赭山西鍵拱抱而突出於外邑城在兩山中之北<lb/>
三隅鼎立邪衝注射而城外為海之隩隈且潮奔入巖<lb/>
亹扼於江流之□注則激而復北不可遏禦此數十里<lb/>
者三靣受敵故塘之潰壊恒見於此也予幼嘗閲邑乘<lb/>
宋寧宗嘉定十二年潮衝平野二十餘里蜀山淪於海<lb/>
十五年又城南陷地四十餘里元仁宗延祐元年海溢<lb/>
<pb n="KR2k0080_WYG_019-15a"/>
陷地三十餘里眀成祖永樂六年海決至成化十三年<lb/>
海決前後陷地六七十里心竊異之幅員雖廣而可屢<lb/>
蹙於洪濤之陷割乎及年逾弱冠南望漲沙三十餘里<lb/>
桑麻成林去海逺甚越十年臨海僅百步矣嗣是或漲<lb/>
或決屢屢改觀始歎桑滄遞變亦勢之無可如何者吾<lb/>
謂天下大患有莫可如何者三如邊患河患海患是也<lb/>
自古治之無有上䇿蓋勢處於不可測而患生於不及<lb/>
料惟有來則禦之去則備之先事而隄防者計畫之周<lb/>
<pb n="KR2k0080_WYG_019-15b"/>
耳其計畫之最要者莫先于儲餉餉不預儲一旦變生東<lb/>
支西應補苴無䇿欲待給於朝廷則緩不濟事欲派費<lb/>
於編氓則散而難紀遂欲借支庫銀以濟急需徐用派<lb/>
徵田畆以償那移而朝三暮四中多乾沒而民受其病<lb/>
矣海寧地形踞嘉湖蘇松常鎮六郡之上流寧受海患<lb/>
六郡亦不得安枕無憂也故各郡皆有協濟之銀輸以<lb/>
儲用昔嘉靖時邑尹嚴寛建議嵗儲徭役銀三百兩以<lb/>
此二者存貯不為他用幸邀天祐十年無患可積金萬<lb/>
<pb n="KR2k0080_WYG_019-16a"/>
有數千一旦患作乃不為無備當平居無患時每遇潮<lb/>
汛遣廉幹吏民巡視遇有沙瀨洊浸小隙即領銀窒補<lb/>
以杜其隙千丈之隄敗於蟻穴若九河盈溢非一凷所<lb/>
防宜早為之慮也其次則在制度昔之善於為備者慮<lb/>
海濤之衝激為盪浪木樁以砥之慮潮勢之剥蝕為疊<lb/>
石斜階以順之故所取之石不必盡大斲木為櫃廣長<lb/>
尋丈納石其中則小石可化為大織竹為筏環筏為囤<lb/>
聨絡牽制少亦可化為多此漢武帝伐竹為揵填實土<lb/>
<pb n="KR2k0080_WYG_019-16b"/>
石以塞瓠子河之遺意也繚絙以投海中斥鹵浸漬糾<lb/>
交不解外箝以盪浪木樁而上鎮以博厚之石如廉司<lb/>
楊瑄之制崇厚以捍其勢斜披以順其流近視之横亘<lb/>
如虹逺望之崇峙若墉庶可弭災而捍患乎至於酌用<lb/>
民力照十家牌循環更代必人與薪米節其勤苦而惜<lb/>
其寒暑民亦樂為効力矣所慮任事之人惜功愛財茍<lb/>
且而不為長久計故弭患而患日生必殫心萃力使吏<lb/>
不作奸民不偏苛期於實濟而後已如是稍有潰決隨<lb/>
<pb n="KR2k0080_WYG_019-17a"/>
時塗敜亦易事也夫海之決也有内河可開以殺之庶<lb/>
不氾濫而多虞今近北邑城無内河可開而備水土塘<lb/>
可堅築培高以䕶其内地疏通七里三里陳文馬牧達<lb/>
下河諸支港置閘遞減以殺其横流此亦因地制宜之<lb/>
法也聞建議者有欲以新樁易舊樁舊樁深固不拔易<lb/>
之則撥其基矣有欲以土石改修舊塘者新加土石不<lb/>
若舊之堅固改則有間可乘矣此説之斷不可行者也<lb/>
築塘以石自吳越王始石必培之以土人貪近便每剥<lb/>
<pb n="KR2k0080_WYG_019-17b"/>
附塘之土加之使高是猶剜肉醫瘡瘡究無補徒増潰<lb/>
爛耳深濬運鹽河亦可殺潮勢然河址與塘址相比深<lb/>
濬則海滷滲入而易潰此皆治塘者所當戒也至於財<lb/>
用多寡視主治之人當巡撫徐栻時海決塘傾始議費<lb/>
三十萬行海料度約十六萬衆議駭譁新尹蘇湖初至<lb/>
廉敏有材四閲月功成止用十萬有奇由是觀之財用<lb/>
多寡豈有定乎視善為謀者酌用之耳夫海患雖多不<lb/>
測人事脩足以勝之昔吳越王錢鏐率衆董治潮怒急<lb/>
<pb n="KR2k0080_WYG_019-18a"/>
湍版築不就採山陽之竹以為箭煉剛火之鐵以為鏃<lb/>
命强弩五百人射潮潮乃退雖其徳不及成康治不若<lb/>
文景而割據自雄帝制數郡要非高義足以服人何克<lb/>
致此若耑恃其强武即用五千人海若其畏之哉此事<lb/>
在省㑹近而可徵者也若夫神道之説昔人不廢惟在<lb/>
立誠以動之無感不應奉訓大夫杭州路判官張仲儀<lb/>
海寧潮溢田畆廬舍多遭陷沒仲儀憂之以特牲禱於<lb/>
海神曰民非田不食非廬無以居神忍化民為魚鼈宫<lb/>
<pb n="KR2k0080_WYG_019-18b"/>
邪即為魚鼈宫神将何依吾恐神不自寧也禱畢親沉<lb/>
石水中健卒繼之未幾海復為地張真人裔孫與材朝<lb/>
觀歸至寧適潮患大作沙岸百里蝕齧殆盡延及城下<lb/>
與材投鐵符於海中踊躍而出者三雷電晦㝠殱一魚<lb/>
首龜身長丈餘者於水靣岸復故常浙省右丞相脱驩<lb/>
因海岸衝決民心甚恐躬詣上天竺祈禜于大士仍請<lb/>
普福法師宏濟建水陸㝠陽大㑹七日夜宏濟㝠心觀<lb/>
想取海沙詛祝之率徒衆徧擲其處足跡所及岸不為<lb/>
<pb n="KR2k0080_WYG_019-19a"/>
決此皆寧之已事也要由精誠所格神亦感通理之固<lb/>
然無足異者蓋前事為後事之師弭患當預防其備誠<lb/>
得眀敏無私之人實心經理而迪徳省愆以格天心亦<lb/>
何海患之足慮哉<lb/>
　國朝<lb/>
　　與巡撫范承謨論修塘書　　　　　柴紹炳<lb/>
　　愚聞天下有三塘河南有防河之塘湖廣有防江<lb/>
　　之塘浙江兼有防江海之塘此皆大利大害所在<lb/>
<pb n="KR2k0080_WYG_019-19b"/>
　　也而在浙言浙又於今日之事則海塘為切塘之<lb/>
　　逺者勿論若圮而重修則唐之開元宋之淳熙元<lb/>
　　之泰定致和其事徵諸郡乘至眀初及季海變凡<lb/>
　　六永樂辛已成化甲午𢎞治壬子嘉靖戊子萬厯<lb/>
　　乙亥崇正已已或溢或決屢費修築可得而紀者<lb/>
　　乙亥之役為詳焉顧塘在沿海惟鹽官賴之而識者<lb/>
　　以塘大決裂即嘉湖而下不免波及者何與按志<lb/>
　　稱海寧於吳為陲於越為首地形最高故境内麻<lb/>
<pb n="KR2k0080_WYG_019-20a"/>
　　涇落塘長水塘諸水皆從北流一從東北由浙泖<lb/>
　　趨滬瀆江入海一從正北過吳江趨白茅港入江<lb/>
　　俗因指吳江塔巔與長安壩址相竝則海寧之地<lb/>
　　高於他郡邑甚眀故海寧之塘一決不止水注彼<lb/>
　　諸處如建瓴然将松蘇猶恐被殃而嘉湖屬邑其<lb/>
　　剥膚之災矣然則障海昌者即所以保列郡塘之<lb/>
　　闗於東南利害豈不鉅哉乃者仲秋之朔颶風陡<lb/>
　　作連數晝夜海波由是怒生堤塘横決沿海土田<lb/>
<pb n="KR2k0080_WYG_019-20b"/>
　　廬舍沒為巨浸人民失業誠斯土之一阨㑹也執<lb/>
　　事憫然念之亟圖修繕以寧邦宇而因詢及芻蕘<lb/>
　　集思廣益愚本杜門寡聞且未嘗親履其地不能<lb/>
　　指畫形便聊據往牒揣近事粗陳末議以資博採<lb/>
　　之萬一可乎一曰集貲方今公帑不敷民力更竭<lb/>
　　故工役估費不可浮縮太過過於浮則為胥吏冒<lb/>
　　破過於縮則其事難辦茍且完工未幾輒壊必有<lb/>
　　任其咎者至酌定所須若干奏支官銀外不無量<lb/>
<pb n="KR2k0080_WYG_019-21a"/>
　　派民間宜倣舊例協濟勸諭蘇松隔屬姑置之嘉<lb/>
　　湖諸邑於此塘利害相闗自當檄令捐貲助役大<lb/>
　　率海寧任十之七諸邑共任十之三可耳二曰聚<lb/>
　　財蓋修築之用木石為先泥土可隨地而給木石<lb/>
　　必預購轉運不能猝備也如慮海濤湍激必須盪<lb/>
　　浪木樁以砥之其樁宜松不宜杉惟松入水經久<lb/>
　　也故事采石一塊長五尺二寸高濶各一尺八寸<lb/>
　　者其工價水脚應照時估給發使匠役樂趨石採<lb/>
<pb n="KR2k0080_WYG_019-21b"/>
　　於近山木購於上江他物料俱應時取齊則興工<lb/>
　　無乏矣三曰任人此一大役雖執事躬督其上猶<lb/>
　　藉廉幹有司相與協理并就佐貳胥吏及邑之耆<lb/>
　　老解事者選擇委之俱以禮敦遣厚畀廩糈其夫<lb/>
　　匠使什伍相司按籍有考計工給值勿容侵尅總<lb/>
　　理者約塘若干里每人各認丈尺以難易為多寡<lb/>
　　查照字號給銀董役刻期齊作以其勤怠堅瑕分<lb/>
　　别賞罰庶事有責成無築舍道旁之弊也四曰鳩<lb/>
<pb n="KR2k0080_WYG_019-22a"/>
　　工工有難易不等如水勢方横決口難塞委以草<lb/>
　　土辟諸精衛填東海直無何有耳舊用漢楗絙法<lb/>
　　不就乃斷木為大櫃編竹為長絡中實以石引而<lb/>
　　下之汎濫有定築塘之法外當先植木樁其疊石<lb/>
　　下則五縱六横上則一縱二横石齒鈎連若絙貫<lb/>
　　然即百計撼之不搖也又恐潮之直薄堤岸則為<lb/>
　　斜階以順其流而於内復堅築土塘以為䕶如此<lb/>
　　則海波雖壯且惡有汎濫而無衝決比於金城之固<lb/>
<pb n="KR2k0080_WYG_019-22b"/>
　　矣雖然此特遙度言之耳若土著耆舊當有灼知<lb/>
　　事勢詳悉便利者執事能下車咨訪得其説擇而<lb/>
　　行之如宋尚書禮采老人之畫徐武功有正依道<lb/>
　　者之規是役也可以萬全豈不一勞永逸為吾浙<lb/>
　　世世賴哉<lb/>
　　與觀察熊雪巖免築備塘書　　　　楊雍建<lb/>
　　年來海波衝決望洋生歎致煩清慮拮据督修厥<lb/>
　　工告竣迄今民安其居物樂其業者皆老祖臺之<lb/>
<pb n="KR2k0080_WYG_019-23a"/>
　　深仁也敢忘所自哉近奉台檄於外塘之内興築<lb/>
　　備水土塘鳩夫集衆人情皇然莫知所措竊謂茲<lb/>
　　役也固出自愛民無已之心未雨綢繆之計但據<lb/>
　　今士庶公論合諸故老傳聞海潮洶湧資外塘以<lb/>
　　捍禦若衝溢過塘區區備堤斷難砥柱是故海水<lb/>
　　之迅激不關備塘之有無也眀甚今日議築必先<lb/>
　　将負塘居民廬舍盡行拆毁此與遷徙何異且取<lb/>
　　土之難塘以外盡屬斥鹵塘河之泥汚濫而不可<lb/>
<pb n="KR2k0080_WYG_019-23b"/>
　　用将壊桑麻之地以寔此塘乎某不知其可也台<lb/>
　　檄每里出夫百名以通邑計之每日用夫三萬六<lb/>
　　千餘矣雖有動支站銀三百兩之諭意可不擾民<lb/>
　　間然備塘工程甚大倍於外塘不識動支錢糧可<lb/>
　　源源而繼乎不繼則無米之炊也繼則開銷原非<lb/>
　　易事若以不繼而令民輸力培土日無寧晷似非<lb/>
　　仁者愛民無已之初意也寧邑疊遭災歉十室九<lb/>
　　空民力巳竭即連年修築外塘出夫出料尚苦不<lb/>
<pb n="KR2k0080_WYG_019-24a"/>
　　支此老祖臺所目擊者今以有盡之民力築無益<lb/>
　　之備塘徒使督工鄉耆乘機射利波濤未至而民<lb/>
　　命難堪老祖臺必有惻然於中者議者曰六十里<lb/>
　　塘河所以納怒濤之泛溢而遞減其勢故欲濬塘<lb/>
　　河以築備塘不知今所恃者還藉外塘堅固邀天<lb/>
　　之靈海不揚波耳若奔騰澎湃越塘而瀉則塘河<lb/>
　　必不能容備堤必不可恃與其勞民傷財何如行<lb/>
　　所無事乎道路之口盡謂有一二奸商欲因公濟<lb/>
<pb n="KR2k0080_WYG_019-24b"/>
　　私創為此説以誑清聴伏願虛公熟計弗惑於似<lb/>
　　是之説也小民孰不自愛其身家設使有益自當<lb/>
　　竭力恐後敢負盛心乃今羣然而以為不必則不<lb/>
　　妨與民休息矣人情困阨呼天疾痛呼父母通邑<lb/>
　　士民合詞具懇伏願俯察輿情立諭免築留未盡<lb/>
　　之民力備外塘之葺補則豐功盛徳與海水俱長<lb/>
　　矣<lb/>
　論<lb/>
<pb n="KR2k0080_WYG_019-25a"/>
　　海潮論　　　　　　　　　<hi>宋</hi>燕肅<lb/>
觀古今諸家海潮之説亦多矣或謂天河激涌<hi>葛洪潮説</hi>亦<lb/>
云地機翕張<hi>見洞真正一經</hi>盧肇以日激水而潮生封演云月<lb/>
周天而潮應挺空入漢山涌而濤隨<hi>施師謂僧隠之之言</hi>析木大<lb/>
梁月行而水大<hi>見竇叔䝉海濤志</hi>源殊派異無所適從索隠探<lb/>
微宜伸確論大率元氣噓翕天隨氣而漲斂溟渤往來<lb/>
潮隨天而進退者也以日者重陽之母隂生於陽故潮<lb/>
附之於日也月者太隂之精水乃隂𩔖故潮依之於月<lb/>
<pb n="KR2k0080_WYG_019-25b"/>
也是故隨日而應月依隂而附陽盈於朔望消於朏魄<lb/>
虛於上下弦息於朓朒故潮有小大焉今起月朔夜半<lb/>
子時潮平於地之子位四刻一十六分半月離於日在<lb/>
地之辰次日移三刻七十二分對月到之位以日臨之<lb/>
次潮必應之過月望復東行潮附日而又西應之至後<lb/>
朔子時四刻一十六分半日月潮水俱復㑹於子位其<lb/>
小盡則月離於日在地之辰次日移三刻七十三分半<lb/>
對月到之位以日臨之次潮必應之至後朔子時四刻<lb/>
<pb n="KR2k0080_WYG_019-26a"/>
一十六分半日月潮水亦俱復㑹於子位是知潮常附<lb/>
日而右旋以月臨子午潮必平矣月在夘酉汐必盡矣<lb/>
或遲速消息之小異而進退盈虛終不失其期也或曰<lb/>
四海潮平來皆有漸惟浙江潮至則亘如山岳奮如雷<lb/>
霆冰岸横飛雪崖旁射澎騰奔激吁可畏也其漲怒之<lb/>
理可得聞乎曰或云夾岸有山南曰龕北曰赭二山相<lb/>
對謂之海門岸狹勢逼涌而為濤耳若言狹逼則東溟<lb/>
自定海吞餘姚奉化二江侔之浙江尤甚狹逼潮來不<lb/>
<pb n="KR2k0080_WYG_019-26b"/>
聞濤有聲也今觀浙江之口起自纂風亭北望嘉興大<lb/>
山水濶二百餘里故海商舶船畏避沙潬不由大江惟<lb/>
泛餘姚小江易舟而浮運河達於杭越矣蓋以下有沙<lb/>
潬南北亘連隔礙洪波蹙遏潮勢夫月離震兑他潮已<lb/>
生惟浙江潮水不同月經乾㢲潮來巳半濁浪堆滯後<lb/>
水益來於是溢於沙潬猛怒頓涌聲勢激射故起而為<lb/>
濤耳非江山狹逼使之然也<lb/>
　　見潮論　　　　　　　　　　<hi>明</hi>楊魁<lb/>
<pb n="KR2k0080_WYG_019-27a"/>
余嘗登海寧城樓見海潮薄岸怒濤數十丈若雪山駕<lb/>
鼇雷奔電激昔人謂龕赭二山峙為海門故激而為濤<lb/>
今觀洶溢之勢却在海門之外非龕赭二山所為眀矣<lb/>
抱朴子曰取物多者其力盛來逺者其勢大潮水從東<lb/>
來地廣道逺乍入窄處陵山觸岸從直赴曲其勢不泄<lb/>
故隆崇涌起而為濤理或如此未登海上不知果爾否<lb/>
也既數日登虞山險山巔眺望則見海在浙東西者兩<lb/>
岸有際水勢洄曲旁多山峙海中亦崒屼星列彼自浩<lb/>
<pb n="KR2k0080_WYG_019-27b"/>
渺之區入於阻隘安得不衝擊而為濤乎即此推之定<lb/>
海松江之裏逶迤曲折兩岸有際元非溟渤望洋無際<lb/>
者寔大海之汊入於浙中者爾故觸山薄岸震撼擊撞<lb/>
勢從内溢而無外泄所以來逺勢大愈進愈激未抵海<lb/>
門洶濤已甚矣此理之常無足怪者或曰潮盛於八月<lb/>
十八日者又何也余曰此邵子從月之論可信也日激<lb/>
水而潮生月離水而潮大是也或又曰地浮於水天在<lb/>
水外日入則晚潮激於左日出則早潮出於右日隨天<lb/>
<pb n="KR2k0080_WYG_019-28a"/>
旋水因灼激於月何與也余曰月者水之精也八月金<lb/>
盛於酉水之沐浴也於此而水月從隂其勢盛矣月離<lb/>
水而潮大亦氣使然也或者曰强弩射潮水不近城則<lb/>
又何也余曰此非其精誠之感果能與神抗也余嘗於<lb/>
捕魚者詢之夫水激而上水族從之上者其勢然也捕<lb/>
魚者於潮頭初過不敢投網待大魚三過之後乃網其<lb/>
細者又時至於割網放其不能舉者水族乘潮而上者<lb/>
衆矣水族在海中者多厯年所强食弱肉受精不少則<lb/>
<pb n="KR2k0080_WYG_019-28b"/>
精靈有知逢射知避者物性之靈則然也或又曰宋之<lb/>
末年潮多不振近日浙江亦鮮怒濤則又何也余曰氣<lb/>
有盈怯息於彼則消於此古來由然所以有自南而北<lb/>
自北而南之説杜鵑之鳴洛陽邵子言之矣嗟乎吾浙<lb/>
中文勝而鮮實人繁而物索奸宄盛而正氣消此潮勢<lb/>
之所以不振也操造命之責臨涖斯土者盍反其本以<lb/>
固元氣庶幾其可救乎<lb/>
　　寧邑海潮論　　　　　　　　<hi>明</hi>郭濬<lb/>
<pb n="KR2k0080_WYG_019-29a"/>
寧邑海潮必自東起先阨於近洋八山之内勢已洶涌<lb/>
錢塘江濤必自西來阨於龕赭海門而出相值在寧邑<lb/>
之南百餘里之内勢益湍怒安得無淜騰潰溢之患幸<lb/>
江濤輕淡而剽疾海潮鹹重而沉悍江水朝宗之性終<lb/>
不勝大海怒張之氣由是海潮仍挾江濤過海門更西<lb/>
抵嚴灘而後退故潮汐之大小有常期寧潮自東而西<lb/>
有常道至於江濤之緩急鹹水淡水之相值無常期亦<lb/>
無常處若更挾以颶風之怒號上流之添漲不免駭浪<lb/>
<pb n="KR2k0080_WYG_019-29b"/>
横飛怒濤旁射吾寧實逼處此不可謂横過之潮可長<lb/>
恃以無恐也<lb/>
　<lb/>
　<lb/>
　<lb/>
　<lb/>
　<lb/>
　海塘録巻十九<lb/>
</p>
<p>
</p>
  </div>
<div>
<head>海塘録巻二十</head> <lb/>
    <p>
<pb n="KR2k0080_WYG_020-1a"/>
欽定四庫全書<lb/>
　海塘録巻二十<lb/>
　　　　　　　　　　　内閣中書翟均廉撰<lb/>
　藝文三<lb/>
　議<lb/>
　　海塘議　　　　　　　　　　<hi>明</hi>黄光昇<lb/>
予築海塘悉塘利病也最塘根浮淺病矣夫磊石高之<lb/>
為塘恃下數樁撐承耳樁浮即宣露宣露敗易矣次病<lb/>
<pb n="KR2k0080_WYG_020-1b"/>
外疎中空舊塘石大者郛不必其合也小者腹不必其<lb/>
實也海水射之聲汨汨四通侵所附之土潄以入滌以<lb/>
出石如齒之疎豁終拔爾余修塘必内與外無異石先<lb/>
去沙塗之浮者四尺許見實土乃入樁入之必與土平<lb/>
仍傍築焉令實乃置石為層者二是二層者必縱横各<lb/>
五令廣擁以土使沙塗出於上令深皆以奠塘址也層<lb/>
之三若四則縱五之横四之層之五若六縱四之横五<lb/>
之層之七若八縱横竝四之層九十縱三之横五之層<lb/>
<pb n="KR2k0080_WYG_020-2a"/>
十一層十二縱横又竝三之層十三層十四縱三之横<lb/>
二之層十五縱二横三層十六縱横竝二層十七縱二<lb/>
横一層十八是為塘靣以一縱二横終焉石之長以六<lb/>
尺廣厚以二尺琢之方砥之平俾𦂳貼也層表裏必互<lb/>
縱横作丁字形彌直□之水也層中横必稍低昂作幞<lb/>
頭形彌横□之水也層相架必跨縫而置作品字形以<lb/>
自相制使無解散也層必漸縮而上作階級形使順潮<lb/>
勢無壁立之危也如是又堅築内土倍之若肉之附骨<lb/>
<pb n="KR2k0080_WYG_020-2b"/>
然可免潰壊矣<lb/>
　　海寧縣海塘議　　　　　　<hi>眀</hi>趙維寰<lb/>
鹽東面距海塘自北而南潮則自東而西濤頭直衝塘<lb/>
肋故塘易圮而為害劇若寧則南靣距海塘自東西兩<lb/>
潮亦自東而西濤頭直衝龕赭海門寧特其經行處耳<lb/>
當經過時未免隙竇之引潮以入此寧患之似小於鹽<lb/>
而其為力易於鹽者也乃當事者重憂金錢不繼夫寧<lb/>
自嚴尹寛建議後額設海塘夫一百五十名年儲役銀<lb/>
<pb n="KR2k0080_WYG_020-3a"/>
三百兩為修築費亦既著為令矣倘能以此三百金隨<lb/>
時補葺小有潰決即圖堵塞亦何至一潰不可支乎乃<lb/>
今一議工役非請給上司則加派編戶蓋塘不修而民<lb/>
以海病塘修而民又以塘病此其故難言之矣<lb/>
　國朝<lb/>
　　海寧縣海塘議　　　　　　　　范　驤<lb/>
　　海邑海患每東北風漲怒濤乘之大槩與海鹽同<lb/>
　　而鹽塘止一靣受敵寧則三靣受衝其患與海鹽<lb/>
<pb n="KR2k0080_WYG_020-3b"/>
　　異其潮患之在東南者潮水朝夕至怒若震雷瀉<lb/>
　　若建瓴木華所云天輪膠戾而激轉地軸挺拔而<lb/>
　　爭迴者也水患之在西南者江水出三天子都東<lb/>
　　北經建徳又北至新城又東北至富陽過錢塘反<lb/>
　　濤奔軼水勢折歸故云浙江也龕赭巖門而外江<lb/>
　　水與東南之水合寧邑獨受其衝枚乘所云似神<lb/>
　　而非者三疾雷聞百里江水逆流海水上潮日夜<lb/>
　　不止是也故寧邑海塘受衝其害倍急於鹽不寧<lb/>
<pb n="KR2k0080_WYG_020-4a"/>
　　惟是鹽塘隄岸去城根半里而近隨決隨築譬如<lb/>
　　衣敗壊一以相補寧故隄去城五六十里而逺當<lb/>
　　其無事亭竈熬沙漉白視為沃壤樵者茭芻彌望<lb/>
　　漁者鯊鱨蠃蛤人人得其所欲如燕巢幕如厝火<lb/>
　　坐積薪平時築塘工費積之五年十年者那為他<lb/>
　　費一旦颶風激射木石茫無所措不浹旬而五六<lb/>
　　十里浮沙潰決驚濤直薄城下浙西之田漸鹵而<lb/>
　　東吳之地幾壑乃始倉皇議采石蘇湖議發里夫<lb/>
<pb n="KR2k0080_WYG_020-4b"/>
　　郡丁議徵嵗額議加派田賦議藩餉郵傳贏金議<lb/>
　　七郡贖穀議監築官議倣瓠子宣房下淇園竹楗<lb/>
　　倣王荆公鄞塘坡陀倣黄僉事幞頭品字勢如救<lb/>
　　焚議同築舍計已晚矣故鹽塘之患在眉睫寧塘<lb/>
　　之患在五年十年或二三十年所謂無形之痛一<lb/>
　　發不相補救當事者必未雨綢繆徵塘工嵗額於<lb/>
　　無事之時貯木石銀糧為緩急之用海口大決則<lb/>
　　用黄公縱横之法不可惜小費而妨大工小決則<lb/>
<pb n="KR2k0080_WYG_020-5a"/>
　　用楊公陂陀之法下石櫃以隄水勢此全浙咽喉<lb/>
　　東南門戶無漫視為一方之利害金錢畚鍤徒苦<lb/>
　　我父老為也<lb/>
　　海寧縣築塘議　　　　　　　　許三禮<lb/>
　　築塘之法有一世利之或十世利之百世利之如<lb/>
　　石囤木櫃隨坍修築取石有術用民不勤此利在<lb/>
　　一世者也其慎選幹吏如徐撫臣栻者塘式隨宜<lb/>
　　如楊副使瑄黄僉事光昇者治連平江嘉湖議先<lb/>
<pb n="KR2k0080_WYG_020-5b"/>
　　修鹽塘淡塘袁花塘以防盤越北向如劉提舉垕<lb/>
　　者作副隄十里採石備用斂不及民如錢僉事山<lb/>
　　者此十世之利也夫先事之圖如額設捍海塘夫<lb/>
　　嵗編銀三百兩若嚴令寛者城南抽分竹木存留<lb/>
　　銀七分充工料者徴九郡力役三府工徒如保定<lb/>
　　侯孟瑛者豈非百世之利乎與驅一方之民為不<lb/>
　　終日之計以邀一時之功相去盖有間矣<lb/>
　　海寧縣海潮議一　　　　　　　陳　詵<lb/>
<pb n="KR2k0080_WYG_020-6a"/>
　　　詵少時見城南海沙數十里或十年一坍或十五<lb/>
　　　六年一坍潮雖直至塘下然止一潮頭自東而西<lb/>
　　　繼以急水一股如追奔逐北全海震動二三年即<lb/>
　　　漲如是而已庚子七月䝉<lb/>
恩歸里到家十餘日即輿疾至城西五里東望尖山有兩<lb/>
　　　潮頭一在尖山之南一在尖山之北相距頗逺似<lb/>
　　　乎諸山隔斷其間漸西一二十里則見北潮有白<lb/>
　　　浪迤邐而南方及南潮則南潮頭趨而與北相合<lb/>
<pb n="KR2k0080_WYG_020-6b"/>
　　　仍為一潮頭奔騰過西至城尚未分為二也其長<lb/>
　　　水則皆自南而北矣八月初於城外看潮則但見<lb/>
　　　兩潮頭南潮已西北潮稍後竟分為二不能復合<lb/>
　　　土人名為二潮頭竟不復見有所為急水者但北<lb/>
　　　潮之勢甚於南潮意即急水之變而為潮者九月<lb/>
　　　間又舁疾至尖山觀潮起處則南潮已去西南甚逺<lb/>
　　　而尖山復微起白浪過西漸高約至二十里亭潮<lb/>
　　　頭不復過西竟自南而北直薄塘根其後逺不能<lb/>
<pb n="KR2k0080_WYG_020-7a"/>
　　復見十月初乃復至二十里亭則見南潮先行至<lb/>
　　城東數里忽又分一潮頭奔騰至北竟反而趨東<lb/>
　　而北潮頭方自東來至二十里亭兩潮相搏勢若<lb/>
　　奔雷樁木漂流竟為從未見聞之事矣夫尖山在<lb/>
　　城巽地迤北竝無斷缺七月中所見隔斷者則中<lb/>
　　有淤沙之故也然至城仍復為一則沙之東高西<lb/>
　　下可知八月初兩潮不復合而西沙亦高矣然南<lb/>
　　沙尚狹海身猶寛尚足以容南潮閲月餘而沙愈<lb/>
<pb n="KR2k0080_WYG_020-7b"/>
　　濶海愈狹南潮之北邊行沙上者前不能去則又<lb/>
　　分為二而反逆行是潮之變遷皆沙為之而不知<lb/>
　　沙之變遷寔潮為之也蓋海沙性鬆<hi>以鹽為質</hi>遇水即<lb/>
　　沖稍緩即漲聞尖山塔山之間向有一隄攩水故<lb/>
　　止一潮頭後去此一隄其中一百六十餘丈潮即<lb/>
　　捫入貼塘而行有百六十丈之潮即刷百六十丈<lb/>
　　之沙<hi>自城西至尖山沿塘三五丈外刷成深坎七月間使人測之淺者二丈深者三丈或云尚</hi>
　　<hi>是沿邊打探中不可測</hi>北洗百六十丈之沙即南成百六十<lb/>
<pb n="KR2k0080_WYG_020-8a"/>
　　丈之漲愈刷愈深南高北下潮頭不能復出於是<lb/>
　　始沖老鹽倉繼沖二十里亭東西横決反覆失常<lb/>
　　譬如賊入門中閉不能出害必及人矣施治之法<lb/>
　　必使潮頭合而為一而欲合為一非導之使出必<lb/>
　　攔之使不入導之之法莫如開中小亹而沙水變<lb/>
　　遷朝疏夕壅既不能效則惟有攔之一法耳夫攔<lb/>
　　之之法其言似迂其理實確治病必求其原彀弩<lb/>
　　必審其括提綱挈領用力少而成功多如兵扼險<lb/>
<pb n="KR2k0080_WYG_020-8b"/>
　　過險即莫能禦矣今塘之潰北潮頭不能出為之<lb/>
　　也北之有潮頭小塔山之闕口為之也知小塔山<lb/>
　　之何以有闕口即知所以禦之之道矣謹陳其梗<lb/>
　　槩如此而更為之繼述焉<lb/>
　　海寧縣海潮議二　　　　　　　陳　詵<lb/>
　　或曰寧邑海塘延袤百里朝潮夕汐處處危險豈<lb/>
　　築一塔山隄可禦曰知其要者一言而終不知其<lb/>
　　要者流散無窮昔者黄河之未治也高寳州縣患<lb/>
<pb n="KR2k0080_WYG_020-9a"/>
　　　其陸沉釜底清河口子患其淤塞不通於是河臣<lb/>
　　　開張福溝三引河以濟運旋通旋塞嵗嵗興工河<lb/>
　　　身高墊黄水灌入運河河之高與淮城等<lb/>
皇上於是大奮乾斷<lb/>
命大臣十人督修高家堰横截淮流使淮刷黄而張福溝<lb/>
　　　三引河滙為巨浸淮水直逼黄水東行重運無阻<lb/>
　　　又淮流隔斷不入白馬寳應諸湖七州縣水底田<lb/>
　　　廬盡為沃壤海口深通黄河大治故一築高堰而<lb/>
<pb n="KR2k0080_WYG_020-9b"/>
　　　功已成矣今海塘之患由於塔山隄去大潮攔入<lb/>
　　　一股直衝塘身此潮既入外沙即漲南潮行速北<lb/>
　　　潮行遲沙水漲之不能復出潰裂沖突終無去路<lb/>
　　　直至潮落方始東瀉於是或分為二或分為三或<lb/>
　　　北流或東流既沖老鹽倉復沖陳文港<hi>即二十里亭</hi>反<lb/>
　　　覆潰亂失其常度如人聞穢氣不能透達霍亂嘔<lb/>
　　　逆無所不至欲行施治豈可不究其源哉築塔山<lb/>
　　　隄所以塞其源也既塞其源流自無不治矣或曰<lb/>
<pb n="KR2k0080_WYG_020-10a"/>
　　今尖山築隄未及六十丈而水勢湍急盤旋迴薄<lb/>
　　俱在隄邊更為汹湧将若之何曰此尤不可不築<lb/>
　　隄之驗也潮之起由大尖山與馬鞍山相夾而成<lb/>
　　既巳起潮又有小尖山與塔山東之西行約二里<lb/>
　　許不使散漫故潮頭向南直衝赭山譬如鉛丸在<lb/>
　　鎗炮中火藥已發空行炮中數尺故能及逺折去<lb/>
　　塔山壩是火藥與炮口相齊出口即散安能前行<lb/>
　　今築尖山隄而隄邊之潮勢更甚則此隄之為要<lb/>
<pb n="KR2k0080_WYG_020-10b"/>
　　害可見矣尖山隄既為要害則塔山隄更為要害<lb/>
　　益可見矣禦敵者必禦諸險要之外縱敵入險而<lb/>
　　欲禦諸險中所謂延敵入寇未見有能保境者也<lb/>
　　或又曰塔山隄固宜築矣而其底甚深恐非人所<lb/>
　　能為屢用人而屢不效今何施而可曰以治河之<lb/>
　　人治海是猶以山居之人操楫以水居之人馭馬<lb/>
　　其為不善何疑今浙閩濱海郡縣甚多寧波漳泉<lb/>
　　之間其地必有沿海石塘築隄成法良工自相傳襲<lb/>
<pb n="KR2k0080_WYG_020-11a"/>
　　如鐵索橋五鳳樓非世所輕搆而欲造鐵索橋五<lb/>
　　鳳樓必有人焉應之詩曰維鵜在梁不濡其翼此<lb/>
　　用失其人之過非無人之謂也<lb/>
　　海寧縣海潮議三　　　　　　　陳　詵<lb/>
　　或曰塔山隄築老鹽倉可無患矣而中小亹不開<lb/>
　　将如之何曰古來治河唯疏濬塞三䇿而三䇿之<lb/>
　　中唯濬之説為難疏則分為引河塞則築為金隄<lb/>
　　至於濬或作木鵞或作木龍置爬其下乘潮往來<lb/>
<pb n="KR2k0080_WYG_020-11b"/>
　　上下疏刷可僅通海口若夫坯宿以上開歸以下<lb/>
　　河身高填非人力所施則唯以水刷沙如梁有滎<lb/>
　　濟之水徐有睢湖諸水宿虹有泗沂淮汴諸水皆<lb/>
　　節節入河清水愈多則濁流愈迅故河身不濬自<lb/>
　　深今大尖山與赭山東西相對向時唯尖山一潮<lb/>
　　頭故直沖中小亹或南大亹今塔山内另一潮頭<lb/>
　　則勢分力弱故南沙漸淤遂移南趨北而中小亹<lb/>
　　塞中小亹塞則北大亹開而老鹽倉坍矣若塔山<lb/>
<pb n="KR2k0080_WYG_020-12a"/>
　　閉則潮南潮南則尖山大潮正衝中小亹日衝日<lb/>
　　刷中小亹不挑自通而海底之沙亦徹底可去夫<lb/>
　　以潮頭衝淤沙較之人力不啻萬倍而潮頭所向<lb/>
　　其勢直而不斜衝中小亹必不又轉之北故中小<lb/>
　　亹開則南北俱係旁流旁流激雖泛濫而不深入<lb/>
　　海底故時南時北而無累嵗不漲之沙所謂塔山<lb/>
　　塞而海無餘事者也此以水治水之法有確然不<lb/>
　　易者也<lb/>
<pb n="KR2k0080_WYG_020-12b"/>
　　海寧縣海潮議四　　　　　　　陳　詵<lb/>
　　或曰塔山之隄與城逺不相及如果築成能保城<lb/>
　　沙之必漲否曰沙之坍漲不常豈人力可保然塔<lb/>
　　山之東隔十餘里為新倉海中有沙曰無名鎮煎<lb/>
　　鹽刈草聚居千家其來已久近俱灘去夫聚居成<lb/>
　　鎮非一日之積千家非尺寸之地有此在城之東<lb/>
　　自可恃為藩蔽塔山去此不逺築隄以攩其前十<lb/>
　　里之間其沙必聚則此鎮似乎可復又城東二十<lb/>
<pb n="KR2k0080_WYG_020-13a"/>
　　里亭其先舊塘凸出里許又為近城左臂曽於城西<lb/>
　　從老君堂東歸適大潮西落勢極奔湧東南大風<lb/>
　　相薄白浪滿海有伍公祠塘凸出數武與老君堂<lb/>
　　相隔二里二里之内則平波恬輭全無白浪何數<lb/>
　　武之間遂能作二里之障盖海靣寛廣稍有阻攩<lb/>
　　水便南行不似江河濶不過二十里湍流所至猝<lb/>
　　不能回以此度之有攩則水即遷水遷則沙即壅<lb/>
　　沙壅而此漲彼坍勢所必至故塔山塞則無名鎮<lb/>
<pb n="KR2k0080_WYG_020-13b"/>
　　可復無名鎮復則廿里亭塘可拓廿里亭塘拓出<lb/>
　　則城不危城不危而中小亹可開老鹽倉可復矣<lb/>
　　曰小塔山亦常漲矣漲則應迤邐而西何以時漲<lb/>
　　時決乎曰黄河決口有一時不能塞者作挑水壩<lb/>
　　以攔之則埽可下口可閉今兩臺捐隄六十丈在<lb/>
　　決口之南此塔山之所以漲也其決則隄下於水<lb/>
　　潮滿越隄復沖漲處嫩沙未老是以又復決也若<lb/>
　　隄高於潮豈能又復進乎曰向尖山隄未築時塔<lb/>
<pb n="KR2k0080_WYG_020-14a"/>
　　山口亦有漲者此何以故曰大尖山邑之天然大<lb/>
　　挑水壩也稍過西北又有小尖山又一小挑水壩<lb/>
　　也有此兩壩塔山口退居其北故其沙自凝前人<lb/>
　　因其沙凝而築之故新鹽倉至二十里亭皆在脅<lb/>
　　下而不復築石塘乃為高必因邱陵之法今小尖<lb/>
　　山又増築隄則更為重門之險豈可以昔之漲疑<lb/>
　　今之隄哉曰然則小尖山壩可久乎曰此壩東抵<lb/>
　　小尖山而西邊無著勢不可久但藉以障塔山則<lb/>
<pb n="KR2k0080_WYG_020-14b"/>
　　塔山隄可築塔山隄築則由近及逺自北及南漲<lb/>
　　一條沙即去一條水去一條水則又漲一條沙此<lb/>
　　日積月累之法也若茫茫大海欲雜然興工前沙<lb/>
　　未漲後沙復坍誠不知從何著手處也<lb/>
　　海寧縣海潮議五　　　　　　　陳　詵<lb/>
　　或曰築隄之法向用木櫃近用排樁兼用艸壩乃<lb/>
　　排樁時築時傾而草壩經年不動豈石之堅反不<lb/>
　　如草之柔與曰治水之法河不同於湖海又不同<lb/>
<pb n="KR2k0080_WYG_020-15a"/>
　　於河湖之水停蓄無風時不動有風時輭浪磅礴<lb/>
　　勢緩而弱故坦水石可禦河之水湍急挾沙而行<lb/>
　　沙淤則流必遷故時有潰決然不過頂沖之處而<lb/>
　　已餘皆平溜中行故用柴即可無虞若海則朝潮<lb/>
　　夕汐呼吸排蕩非僅湖之波瀾河之湍流巳也古<lb/>
　　人以木櫃治之固不得巳葢潮非隻木可枝亦非<lb/>
　　拳石可抵拳石之大不過萬斤萬斤之重百夫可<lb/>
　　舉隻木之長不過十丈十丈之深人力可搖若潮<lb/>
<pb n="KR2k0080_WYG_020-15b"/>
　　之勢人力可能舉者潮無不舉人力所能搖者潮<lb/>
　　無不搖唯以木櫃鈎連使十里二十里連而為一<lb/>
　　則雖潮亦有不能移者矣今以十木置土中一人<lb/>
　　拔之以次可舉若中有横鎖使十木為一則非十<lb/>
　　人不能舉矣水之性不唯海不同於河抑且海不<lb/>
　　同於海海鹽之塘直當大海故須鉅石為塘以塘<lb/>
　　身當大海之潮海寧之潮自東而西潮初來時勢<lb/>
　　雖衝激然沙低於塘潮又低於沙搜剔之患在於<lb/>
<pb n="KR2k0080_WYG_020-16a"/>
　　沙底及其既滿雖至塘身潮頭已去水勢已平自<lb/>
　　非春秋大汛終在塘根之下塘身不過闗攔而巳<lb/>
　　非如海鹽之全恃塘身也至於錢塘則其勢已殺<lb/>
　　有潮頭而無急水唯江海相遇時有衝齧故以石<lb/>
　　板側砌亦可經久石板之力殺於木櫃木櫃之力<lb/>
　　殺於海鹽石塘然而足以抵禦者以不恃一石一<lb/>
　　木之力也今老鹽倉草壩雖虞朽爛然糾結纒束<lb/>
　　合而為一鑲墊三層厚有丈餘大潮之來不能分<lb/>
<pb n="KR2k0080_WYG_020-16b"/>
　　拆故經年不壊排樁雖入海底樁根一搜則壘石<lb/>
　　疊壓愈壓愈重樁身先摧樁不壊於潮而折於石<lb/>
　　樁折而石亦隨之然則石豈不能及草哉孟子所謂<lb/>
　　一鈎金與一輿羽之謂也曰然則木櫃亦有倒卸<lb/>
　　者何曰木櫃倒卸不過一櫃兩櫃孤而無輔是以不<lb/>
　　能獨完若五櫃一聨大木亘之則合五櫃為一櫃<lb/>
　　矣又以十櫃一聫大木亘之則以十櫃為一櫃矣<lb/>
　　由此而一里十里與夫數十里鈎連不斷豈尚有<lb/>
<pb n="KR2k0080_WYG_020-17a"/>
　　潰摧之患哉且木櫃禦潮原非平列自近而逺自<lb/>
　　高而低故曰陂陀塘即湖堤之大坦水石也湖之<lb/>
　　水靜故坦水石順之使平潮之水動非木櫃層疊<lb/>
　　不能禦也且木櫃漸收下濶上狹則以櫃壓櫃勢<lb/>
　　如累碁即架空尚不能墜況又可横木為之底哉<lb/>
　　成法具在事非剏設擇其善者而從之可也<lb/>
　　海寧縣海潮議六　　　　　　　陳　詵<lb/>
　　或曰從來東邊之沙易坍易漲西邊之沙漲則不<lb/>
<pb n="KR2k0080_WYG_020-17b"/>
　　坍故坍在潮來之時猶可坍在落潮之時更甚似<lb/>
　　乎險在西而不在東曰此拘墟之見非通人之論<lb/>
　　也盖鄉人各處一方居東者以東為險居西者以<lb/>
　　西為險東當潮起之初在尖山隘口塔山稍偏在<lb/>
　　内秋冬潮小水竟西行不復到北則沙即漲一遇<lb/>
　　潮大旁溢至北沙即復衝故衝漲不一老鹽倉迤<lb/>
　　西去東八九十里潮勢巳弱塔山衝時勢或逺及<lb/>
　　老鹽倉及其既漲則老鹽倉自不復坍老鹽倉人<lb/>
<pb n="KR2k0080_WYG_020-18a"/>
　　但見漲不復坍以為西沙甚於東沙附㑹其説謂<lb/>
　　落潮併江水而下勢更洶涌不知西沙漲時東沙<lb/>
　　之漲已久西沙不知東沙之漲在先故詡西沙為<lb/>
　　可久東沙不知西沙之漲在後故疑東沙為難慿<lb/>
　　東西不相往來孰能馳騖於東西之間哉若斯言<lb/>
　　果然則五六年來聞東之漲有矣何未聞有西之<lb/>
　　漲也此即東西先後之大凡也<lb/>
　　海寧縣海潮議七　　　　　　　陳　詵<lb/>
<pb n="KR2k0080_WYG_020-18b"/>
　　或曰潮之為患以一分為二又分為三且逆行也<lb/>
　　潮之變幻如是塞一塔山何能盡之曰此扼要之<lb/>
　　䇿也潮之變幻不常猶兵之變詐無定然而城有<lb/>
　　所不攻地有所不取何也得其要則敵自斃也九<lb/>
　　月初尖山之潮南者先去北者後起其時塔山口<lb/>
　　漲二潮頭在尖山貼南滚起前去約二三十里自<lb/>
　　南趨北其時塔山口尚無水後乃東回此即塔山<lb/>
　　塞而二十里無潮之眀驗矣其趨東者前沙日漲<lb/>
<pb n="KR2k0080_WYG_020-19a"/>
　　之故非潮之必欲趨北也惜尖山之隄尚矮潮大<lb/>
　　漫入故塔山復沖耳使塔山永塞則二十里皆成<lb/>
　　實沙漸淤漸逺潮頭将併為一氣旺力盛何患前<lb/>
　　沙之不開哉夫靜専動直乾之性也潮乃天之動<lb/>
　　氣必無好曲惡直之理曲者不得已而然也知不<lb/>
　　得已而曲則知直之之道似亦無難既塞其源流<lb/>
　　自無不直矣唯工料甚鉅非他處可比必如海鹽<lb/>
　　石塘方可抵禦而效非手目可指故人莫敢任然<lb/>
<pb n="KR2k0080_WYG_020-19b"/>
　　觀古之成大功者必有不易之䇿灼於幾先堅固<lb/>
　　守之迄於有成適如始之所言故必須先有成算<lb/>
　　然後乃可從事築舎道傍三年不成長計逺慮固<lb/>
　　非他人所能與謀者也燭微見逺於當道大人竊<lb/>
　　有厚望焉<lb/>
　　寧鹽二邑修塘議　　　　　　　陳　訏<lb/>
　　竊惟杭屬之海寧嘉屬之海鹽兩邑地俱瀕海縣<lb/>
　　治去海不及半里又當蘇松上流一有衝決患誠<lb/>
<pb n="KR2k0080_WYG_020-20a"/>
　　非細然寧鹽兩邑雖均以海為患而潮有横衝直<lb/>
　　衝之異地有輭沙硬沙之别其横衝而沙輭者患<lb/>
　　在脚根搜空雖有極堅極固之塘不能存立法宜加<lb/>
　　意塘根之外堅固牢密使沙土不虛即塘身或少<lb/>
　　單薄可以無慮其直衝而沙硬者塘根之沙不患<lb/>
　　其坍止患直衝勢大非極堅極厚之塘不能抵禦<lb/>
　　法宜精講修砌塘身之法而塘根以外加功稍次<lb/>
　　則是潮患兩海雖同而所以捍潮之法不同也今<lb/>
<pb n="KR2k0080_WYG_020-20b"/>
　　以海寧言之海寧之潮與杭城江干之潮無異俱<lb/>
　　起有潮頭俱横衝而過其實皆為浙江入海之尾<lb/>
　　閭然而海寧之海沙又與江干微别江干地皆近<lb/>
　　山其沙性硬故江塘之沙坦而不陡即有衝刷捍<lb/>
　　禦猶易為力海寧近城無山逺者江干之山相去<lb/>
　　百里近者袁化之山亦五六十里故沙土率皆性<lb/>
　　輭且海塘以外之沙從來此坍彼漲其所漲之沙<lb/>
　　又皆潮頭去逺急水已過而長水停蓄日漸淤積<lb/>
<pb n="KR2k0080_WYG_020-21a"/>
　　性浮體輕衝刷甚易故當平常沙漲之時塘外不<lb/>
　　下三四十里之逺及至沙坍三數月即可到塘盖<lb/>
　　其積之也由於潮過之長水性平氣緩浮沙沉積<lb/>
　　故所漲之沙低於海塘者不過三四尺其坍之也<lb/>
　　由於潮頭與急水之横刷潮當初至之時水尚未<lb/>
　　長恒低舊沙丈許有餘灌潄衝激皆在沙底搜進<lb/>
　　故不但沙岸陡峻而沙靣反凌空盖出其外俄頃<lb/>
　　之間縫如毛髮轉瞬而坼裂傾頽蕩為濁流杳無<lb/>
<pb n="KR2k0080_WYG_020-21b"/>
　　踪影矣漸至塘脚日搜日進雖使鞭石為塘豈能<lb/>
　　慿空稳立故海寧之塘必於塘脚之外沙土之中<lb/>
　　砌出十有餘丈以固其根舊法用木柵為櫃中積<lb/>
　　小石層層排置塘外盖用木櫃則化小石為大石<lb/>
　　而排置塘外土中則可預防衝刷立法誠善但其<lb/>
　　置櫃也宜深而不宜淺盖沙漲之後潮來之所衝<lb/>
　　刷必在舊沙根脚之下置櫃若淺則衝刷所及反<lb/>
　　在櫃下之沙而櫃之根脚亦虚豈能自固惟置櫃<lb/>
<pb n="KR2k0080_WYG_020-22a"/>
　　必深或三櫃四櫃層疊而起則衝刷之勢櫃能抵<lb/>
　　之而沙無潰塌之患其排櫃也宜逺而不宜近盖<lb/>
　　水之潄灌無隙不入若自塘根排出有十餘丈之<lb/>
　　逺則水即善刷不能浸灌以至塘根而塘根之土<lb/>
　　常得乾堅牢固不至根脚虚鬆而塘身因之而傾<lb/>
　　至於櫃外則用長木樁密釘入地鉗束其櫃櫃外<lb/>
　　有樁樁外復有櫃層層密釘即使潮衝無一櫃隨<lb/>
　　流他櫃因以欹倒之患而櫃之自下疊上自近及<lb/>
<pb n="KR2k0080_WYG_020-22b"/>
　　逺俱用品字排置兼如陂陀之坦近塘稍高漸逺<lb/>
　　漸深既禦潮來之所衝刷并䕶塘根可堅久矣塘<lb/>
　　外之沙既不坍及塘根則潮頭既過之後急水既<lb/>
　　緩之餘即有長水浸及塘身而勢緩力舒無慮衝<lb/>
　　齧不必如海鹽之鉅石鱗疊屹然如山而後無患<lb/>
　　故海寧之塘功力全在塘根以外人但知塘之裂<lb/>
　　缺而不知塘脚鬆而裂缺也至於海鹽之海則與<lb/>
　　海寧又異南有秦駐山北有乍浦山相去止三十<lb/>
<pb n="KR2k0080_WYG_020-23a"/>
　　餘里南北山趾角張而海鹽邑治居中獨以東面<lb/>
　　受大海潮汐之對衝與海寧横過不同而海中之<lb/>
　　沙又近山多硬不坍不漲故從來洋舶不便泊塘<lb/>
　　亦由潮來則水溢而潮退則為沙擱故也故塘外不<lb/>
　　患坍沙惟是全海所衝勢雄力猛而潮汐之來一<lb/>
　　衝一吸其衝也固有排山之勢而其吸也亦有拔<lb/>
　　山之力故必極大極厚之石縱横鱗疊内復幫以<lb/>
　　土塘而後可以捍禦若使疊砌之石稍不極其厚<lb/>
<pb n="KR2k0080_WYG_020-23b"/>
　　重則水力排擊輕如弄丸且古云石之附土如人<lb/>
　　骨之附肉海水之來不但畏衝實猶畏吸葢水既<lb/>
　　無隙不入其吸而拔之也塘土俱出若土塘空洞<lb/>
　　即石亦頑滑不固故古人於海鹽之塘講之甚精<lb/>
　　既須極大之厚石而其取材也不可頭大頭小其<lb/>
　　疊砌也不用石塊墊襯其程式也必方方相合面<lb/>
　　面相同<hi>白洋河向多棄石皆昔之不合式者</hi>其驗工也不於已砌而<lb/>
　　於擡砌之時先置平地驗視其層疊也頭頭向外<lb/>
<pb n="KR2k0080_WYG_020-24a"/>
　　以攖潮之衝吸而復制之以縱横之法聨之以品<lb/>
　　字之形務使潮水之來其入也由石縫而曲折以<lb/>
　　進其吸也亦由石縫而曲折以出則潮之呼吸其<lb/>
　　力漸殺而後石塘有盤石之安土塘罕搜空之患<lb/>
　　且頂石之樁必長必多必掘深生土二尺而後釘<lb/>
　　入而塘外亦排置木櫃以䕶其樁略如海寧之法<lb/>
　　不使樁根宣露易朽頂衝之地不遺餘力次衝之<lb/>
　　地工力少減然亦百倍海寧皆由海鹽之海直當<lb/>
<pb n="KR2k0080_WYG_020-24b"/>
　　大洋之衝且沙又鐵板潮從沙上奔騰而至并無<lb/>
　　海寧之輭沙少為抵當惟恃塘身直抵潮之正衝<lb/>
　　非屹然如山必不能禦昔時用王荆公寧波陂陀<lb/>
　　塘法元末眀初猶衝決屢告至後有疊砌之法而<lb/>
　　後數百年無患良不得已也即今二十年前上憲<lb/>
　　因塘石碎<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>委員修理而承辦之員不能仰體徳<lb/>
　　意反取塘身完整之石加於塘面而以塘面碎<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>
　　之石委之塘中如築牆之用墊堵一時雖飾美觀<lb/>
<pb n="KR2k0080_WYG_020-25a"/>
　　其實速之圮矣若慮塘身延袤不能一式則原有<lb/>
　　頂衝次衝之别約共止十餘里況今之坍側傾卸<lb/>
　　止勅海廟數十丈之頂衝豈可惜一時之小費而<lb/>
　　遺不數年後之大患乎故海鹽之塘全在塘身<lb/>
　　捍禦異於海寧也至於兩海之塘雖極修砌得法<lb/>
　　而大潮大汛狂風駕浪不能保無扇溢淹沒横流<lb/>
　　則兩海又天生有近塘之河消納海水而不使淹<lb/>
　　入内地盖海水性鹹若淹及腹内之田則田秧浥<lb/>
<pb n="KR2k0080_WYG_020-25b"/>
　　爛非兩三年雨水浸潤不能復其淡性以便耕種<lb/>
　　惟河身之水日夜流動數畨大雨即鹹性盡減故<lb/>
　　可使之消納以不波及於腹内之田在海寧則為<lb/>
　　六十里塘河在海鹽則為白洋河皆天造地設古<lb/>
　　之所謂備塘河是也寧邑之六十里塘河即杭城<lb/>
　　之上河發源於江干諸山與北闗下河之發源天<lb/>
　　目者雨水各自分消下河由苕溪入於太湖上河<lb/>
　　由海寧黄灣出閘達於嘉興松江今黄灣閘久廢<lb/>
<pb n="KR2k0080_WYG_020-26a"/>
　　薛家壩久阻臨平市河久淺下流不通而上河之<lb/>
　　水俱從半山之金家堰<hi>離杭城三十里</hi>入於下河不但天<lb/>
　　旱之年海寧沿海涓滴不來如火盆熱水澇之年<lb/>
　　上河諸水涓滴不去盡出金家堰而塘棲徳清上<lb/>
　　下河兩水齊到昏墊愈甚如水盆深即今海塘潰<lb/>
　　決潮水直入内地而六十里塘河毫無分洩之處<lb/>
　　至於鹽邑之白洋河起於秦駐山由藍田廟而逹<lb/>
　　於平潮河外近海之地𩔖多斥鹵河内皆禾稻之<lb/>
<pb n="KR2k0080_WYG_020-26b"/>
　　鄉今雖不甚全淤然淺阻日久河身已高潮水屢<lb/>
　　溢河不能容便恐淹入田畆及今開此二河流通<lb/>
　　深廣則即海塘修築運輸木石無虞艱阻而日後<lb/>
　　大風駕浪泛溢之患藉以分洩但此二河勢居其<lb/>
　　僻非仕宦商旅之所經由地居其瘠無富貴膏腴<lb/>
　　之所置産膜視者多然於隄防海溢亦切要之務<lb/>
　　也<lb/>
　辨<lb/>
<pb n="KR2k0080_WYG_020-27a"/>
　　錢塘江潮辨證　　　　　　　<hi>眀</hi>夏時正<lb/>
洪武杭州府志按水經載浙江東經靈隠山又云山下<lb/>
有錢塘故縣浙江經其南縣南江側有眀聖湖詳此則<lb/>
江流至靈隠山下而秦王繫䌫石在今湖中亦無怪也<lb/>
所謂眀聖湖者既在江側盖西湖之濫觴耳厥後江既<lb/>
隔於平陸則武林諸水自四山而下者皆合於眀聖湖<lb/>
遂為今之西湖亦無怪也故靈隠尚有武林截湖志刻<lb/>
石云有寳達和尚㑹浙江大溢潮至湖山達持呪止之<lb/>
<pb n="KR2k0080_WYG_020-27b"/>
自是潮擊西興而錢塘沙漲成陸云又按世傳駱賓王<lb/>
靈隠寺詩有樓觀滄海日門對浙江潮之句楊巨源送<lb/>
章孝標歸杭州詩云曽過靈隠江邊寺獨宿東樓看海<lb/>
門潮色銀河鋪碧落日光金柱出紅盆諸如此𩔖則靈<lb/>
隠山通江至唐尚然其證明矣<lb/>
　國朝<lb/>
　　臨平湖通江辨　　　　　　　　毛奇齡<lb/>
　　錢塘記云臨平湖上通浦陽江下注浙江而水經<lb/>
<pb n="KR2k0080_WYG_020-28a"/>
　　注亦云浙江又東合臨平湖湖上通浦陽江下注<lb/>
　　浙江名曰東江行旅所從以出浙江者也夫臨平<lb/>
　　湖去錢塘東北五十餘里向使江水可合臨平則<lb/>
　　江之委輸将無所底不特錢塘無平土即海寧一<lb/>
　　縣亦俱在波濤中矣間嘗以其説思之浦陽在浙<lb/>
　　江之東臨平在浙江之北中隔一江而江傍相距<lb/>
　　地又不止百里浦陽與臨平真如天潢地派之不<lb/>
　　相及者且湖有上下即首尾也首北耶則尾可抵<lb/>
<pb n="KR2k0080_WYG_020-28b"/>
　　江而首無所通首南耶則首亦裁可抵江而尾則<lb/>
　　竝無所注乃居然曰上通曰下注一似目睹之而<lb/>
　　指畫之何其鑿也乃讀越志然後知其又誤者盖<lb/>
　　浦陽江者禹貢三江之一也又名東江其源促於<lb/>
　　浙而與浙抗流至山隂三江之口然後入海乃其<lb/>
　　中有臨浦焉在蕭山南三十里横亘於浦浙之間<lb/>
　　東首接浦者曰磧堰有小水相通而不大達西尾<lb/>
　　接浙者曰漁浦則直注江水與錢塘岸山名定山<lb/>
<pb n="KR2k0080_WYG_020-29a"/>
　　者東西相望稱要津焉是以宋書載㑹稽太守孔<lb/>
　　覬反時将軍吳喜進軍栁浦遣諸将先趣定山斬<lb/>
　　其大帥孫㑹之乃復由定山進向漁浦且使夀寂<lb/>
　　之從漁浦邪趣永興<hi>亦蕭山名</hi>以為漁浦者正臨浦注<lb/>
　　江處也又南齊永眀年富陽人唐寓之反錢塘令<lb/>
　　劉彪拒之不敵寓之進栁浦登岸彪棄縣走㑹稽<lb/>
　　太守沈文季發官民丁救之賊犯浦陽江郡丞張<lb/>
　　思祖遣峽口戍主<hi>峽口臨浦地</hi>湯休武拒戰大敗之正<lb/>
<pb n="KR2k0080_WYG_020-29b"/>
　　以臨浦一水尾可從漁浦以出浙江首可經峽口<lb/>
　　以通浦陽者則是江水所東合者臨浦也上通浦<lb/>
　　陽江下注浙江者臨浦也名曰東江行旅所從以<lb/>
　　出浙江者謂浦陽名東江可取道以達浙江亦臨<lb/>
　　浦也不合漁浦上下多富陽跨江所轄之地而富<lb/>
　　陽有臨湖傍有臨湖村臨湖里與臨浦名相亂劉<lb/>
　　氏不察誤以臨浦為臨湖又誤以臨湖為臨平湖<lb/>
　　展轉訛錯致使東江一名全失所在而漁浦相望<lb/>
<pb n="KR2k0080_WYG_020-30a"/>
　　之定山西陵相望之栁浦謂可以乘風舉帆直達<lb/>
　　之桐扣山邊臨平市畔将錢塘西岸幾無尺土而<lb/>
　　不知其誤也<lb/>
　　西湖不通江辨　　　　　　　　毛先舒<lb/>
　　按昔郡志云西湖故與江通誤也田學使汝成嘗<lb/>
　　辨之然未能了了按水經云浙江水出三天子都<lb/>
　　北過餘杭東入於海原未嘗云與西湖通也注云<lb/>
　　浙江至錢塘縣又東逕靈隠山山下有錢塘故縣<lb/>
<pb n="KR2k0080_WYG_020-30b"/>
　　浙江經其南縣南江側有眀聖湖亦未嘗云與湖<lb/>
　　通也今靈隠去江已逺然山川之名古今屢變或<lb/>
　　當時靈隠山直抵江干俱名靈隠猶古吳中亦稱<lb/>
　　㑹稽浙江亦稱廣陵耳又水經注謂秦始皇將遊㑹<lb/>
　　稽道餘杭之西津西津亦未必正是西湖至駱賓<lb/>
　　王樓觀滄海日門對浙江潮靈隠之山至絶頂何<lb/>
　　嘗不可觀日對潮豈必湖與江通哉且詩人寫景<lb/>
　　嘗在虚實間即此詩末云待入天台路看余渡石<lb/>
<pb n="KR2k0080_WYG_020-31a"/>
　　橋豈可泥此而謂天台石梁亦在靈隠哉楊巨源<lb/>
　　詩曽過靈隠江邊寺獨宿東樓看海門義亦𩔖此<lb/>
　　今又相傳大佛頭為秦皇䌫船之石或好事之附<lb/>
　　㑹或始皇東來遊幸西湖亦未可知總與湖通江<lb/>
　　之説無與西湖南面稍近江而尚有慈雲萬松二<lb/>
　　嶺大山隔之他處去江更逺古必無湖通江之理<lb/>
　　也又舊傳西湖本通海通江即通海矣可無更辨<lb/>
　説<lb/>
<pb n="KR2k0080_WYG_020-31b"/>
　　浙江潮候圖説　　　　　　　<hi>元</hi>褧伯宣<lb/>
大江而東凡水之入於海者無不通潮而浙江之潮獨<lb/>
為天下奇觀地勢然也浙江之口有兩山焉其南曰龕<lb/>
山其北曰赭山並峙於江海之㑹謂之海門下有沙潬<lb/>
跨江西東三百餘里若伏檻然潮之入於浙江也發乎<lb/>
浩渺之區而頓就斂束逼礙沙潬回薄激射折而趨於<lb/>
兩山之間抝怒不洩則奮而上躋如素蜺横空奔雷殷<lb/>
地觀者膽掉涉者心悸故為東南之至險非他江之可<lb/>
<pb n="KR2k0080_WYG_020-32a"/>
同也原其消長之故者曰天河激湧曰地機翕張揆其<lb/>
晨夕之候者曰依隂而附陽曰隨日而應月地志濤經<lb/>
言殊㫖異胡可得而一哉盖圓則之運大氣舉之方儀<lb/>
之靜大水承之氣有升降地有浮沉而潮汐生焉月有<lb/>
盈虚潮有起伏故盈於朔望虚於兩弦息於朓朒消於<lb/>
朏魄而大小凖焉月為隂精水之所生日為陽宗水之<lb/>
所從故晝潮之期日常加子夜潮之候月必在午而晷<lb/>
刻定焉夘酉之月隂陽之交故潮大於餘月大梁析木<lb/>
<pb n="KR2k0080_WYG_020-32b"/>
河漢之津也朔望之後天地之變故潮大於餘日寒暑<lb/>
之大建丑未也一晦一眀再潮再汐一朔一望再虚再<lb/>
盈天一地二之道也月經於上水緯於下進退消長相<lb/>
為生成厯數可推毫釐不爽斯天地之至信幽賛於神<lb/>
明而古今不易者也杭之為郡枕帶江海逺引甌閩近<lb/>
控吳越商賈之所輻輳舟航之所駢集則浙江為要津<lb/>
焉而其行止之淹速無不畢聴於潮汐者或違其大小<lb/>
之信爽其緩急之宜則必至於傾墊底滯故不可以不<lb/>
<pb n="KR2k0080_WYG_020-33a"/>
之謹也某承乏茲郡屬兵革未弭之秋信使之往來師<lb/>
旅之進退雖期㑹紛紜邊陲警急必告之日謹候潮汐<lb/>
毋躁進以自危然而迹累肩摩晨馳夕騖有不能人喻<lb/>
而戶説之者考之郡志得四時潮候圖簡眀可信故為<lb/>
之説而刻石於浙江亭之壁間使凡行李之過是者皆<lb/>
得而觀之以毋蹈夫觸險躁進之害亦庶乎思患而預<lb/>
防之之意云<lb/>
春秋同<lb/>
<pb n="KR2k0080_WYG_020-33b"/>
初一日　十六日　午末　夜子正　大<lb/>
初二日　十七日　未初　夜子末　大<lb/>
初三日　十八日　未正　夜丑初　大<lb/>
初四日　十九日　未末　夜丑末　大<lb/>
初五日　二十日　申正　夜寅初　下岸<lb/>
初六日　廿一日　寅末　晚申末　漸小<lb/>
初七日　廿二日　卯初　晚酉初　漸小<lb/>
初八日　廿三日　夘末　晚酉正　漸小<lb/>
<pb n="KR2k0080_WYG_020-34a"/>
初九日　廿四日　辰初　晚酉末　小<lb/>
初十日　廿五日　辰末　晚戌正　交澤<lb/>
十一日　廿六日　已初　夜戌末　起水<lb/>
十二日　廿七日　已正　夜亥初　漸大<lb/>
十三日　廿八日　已末　夜亥正　漸大<lb/>
十四日　廿九日　午初　夜亥末　漸大<lb/>
十五日　三十日　午正　夜子初　極大<lb/>
夏<lb/>
<pb n="KR2k0080_WYG_020-34b"/>
初一日　十六日　午末　夜子正　大<lb/>
初二日　十七日　未初　夜子末　大<lb/>
初三日　十八日　未正　夜丑初　大<lb/>
初四日　十九日　未末　夜丑正　大<lb/>
初五日　二十日　申初　夜丑末　下岸<lb/>
初六日　廿一日　寅初　晚申正　小<lb/>
初七日　廿二日　寅末　晚申末　小<lb/>
初八日　廿三日　夘初　晚酉初　小<lb/>
<pb n="KR2k0080_WYG_020-35a"/>
初九日　廿四日　夘末　晚酉正　小<lb/>
初十日　廿五日　辰初　晚酉末　交澤<lb/>
十一日　廿六日　辰末　夜戌初　起水<lb/>
十二日　廿七日　已初　夜戌末　漸大<lb/>
十三日　廿八日　已末　夜亥初　漸大<lb/>
十四日　廿九日　午初　夜亥末　漸大<lb/>
十五日　三十日　午末　夜子初　大<lb/>
冬<lb/>
<pb n="KR2k0080_WYG_020-35b"/>
初一日　十六日　午末　夜子初　大<lb/>
初二日　十七日　未正　夜子末　大<lb/>
初三日　十八日　未末　夜丑初　大<lb/>
初四日　十九日　申初　夜丑末　大<lb/>
初五日　二十日　申正　夜寅初　下岸<lb/>
初六日　廿一日　寅末　晚申末　漸小<lb/>
初七日　廿二日　夘初　晚酉初　小<lb/>
初八日　廿三日　夘末　晚酉正　小<lb/>
<pb n="KR2k0080_WYG_020-36a"/>
初九日　廿四日　辰初　晚酉末　小<lb/>
初十日　廿五日　辰末　夜戌初　交澤<lb/>
十一日　廿六日　已初　夜戌正　起水<lb/>
十二日　廿七日　已正　夜戌末　漸大<lb/>
十三日　廿八日　已末　夜亥初　漸大<lb/>
十四日　廿九日　午初　夜亥正　漸大<lb/>
十五日　三十日　午正　夜亥末　漸大<lb/>
　國朝<lb/>
<pb n="KR2k0080_WYG_020-36b"/>
　　靈隠入海説　　　　　　　　　　孫　治<lb/>
　　漢書注曰武靈山武林水所出行八百三十里東入<lb/>
　　海今由臨平湖天開河以至海門不過二百里而<lb/>
　　遙安有所謂八百三十里者與錢塘記曰防海大<lb/>
　　塘在縣東一里許夫海塘不若是之近而赴海不<lb/>
　　若是之逺豈古今異宜與要以錢塘所記者江塘<lb/>
　　而非海塘也武林之水滙為西湖東入於河由臨<lb/>
　　平湖以入於海其道有經由可約略而得也<lb/>
<pb n="KR2k0080_WYG_020-37a"/>
　　靈隠通江説　　　　　　　　　孫　治<lb/>
　　酈道元水經注云又東逕靈隠山在四山之中有<lb/>
　　高崖洞穴左右有石室三所又有孤石壁立大三<lb/>
　　十圍其下開散狀似蓮花夫蓮花者蓮花峰也其<lb/>
　　為靈隠無疑也以今觀之山隔於湖湖隔數山而<lb/>
　　曰江東逕靈隠山吾不得其解也要以是時雖有<lb/>
　　眀聖湖而湖之與江尚未有分也唐人楊巨源詩<lb/>
　　曽過靈隠江邊寺獨宿東樓看海門則唐人尚有<lb/>
<pb n="KR2k0080_WYG_020-37b"/>
　　此景久矣又無怪於賓王之門對浙江潮也一曰<lb/>
　　靈隠浦即今之進龍浦也進龍浦可以稱靈隠則<lb/>
　　靈隠之所表者逺矣則猶之乎武林之可通稱也<lb/>
　　歟<lb/>
　<lb/>
　<lb/>
　<lb/>
　海塘録巻二十<lb/>
</p>
<p>
</p>
  </div>
<div>
<head>海塘録巻二十一</head> <lb/>
    <p>
<pb n="KR2k0080_WYG_021-1a"/>
欽定四庫全書<lb/>
　海塘録巻二十一<lb/>
　　　　　　　　　　　内閣中書翟均亷撰<lb/>
　藝文四<lb/>
　考<lb/>
　　三江考　　　　　　　　　　<hi>宋</hi>潛説友<lb/>
諸儒釋三江者自漢孔氏而下言人人殊至坡公為説<lb/>
始曉然不畔於經其説曰自豫章江入彭蠡而東至海<lb/>
<pb n="KR2k0080_WYG_021-1b"/>
為南江自岷山至彭蠡江入海為中江自嶓冢至大别<lb/>
入江㑹彭蠡江入海為北江考古之士徃徃是之或者<lb/>
乃據韋昭所言以錢塘松江浦陽為三而不知浦陽乃<lb/>
今富陽即錢塘江也一江而二之是尚足據乎錢塘江<lb/>
自古曰淛河見於荘子其為東南巨浸昭昭也或又以<lb/>
為支流小水故禹貢不載殆亦未然當禹舍杭登陸之<lb/>
時固嘗經行非遺之也蓋淛江地勢窪下距海猶近既<lb/>
無事濬治故不復書程泰之侍講謂嘗經疏導則有甚<lb/>
<pb n="KR2k0080_WYG_021-2a"/>
小而見録漆沮瀍澗是也無所致力則雖甚大而不書<lb/>
浙江洞庭是也其論當矣故今不敢强同韋氏而著其<lb/>
説俟覧者擇焉<lb/>
　　三江考　　　　　　　　　<hi>明</hi>張元汴<lb/>
嘉泰志曰禹貢三江既入震澤厎定韋昭云三江者松<lb/>
江錢塘江浦陽江蓋江之名尚矣越絶云浦陽越王勾<lb/>
踐兵敗衆懣於此故曰浦陽去山隂五十里今土人以<lb/>
錢清為古浦陽也酈道元水經注浦陽江導源烏傷縣<lb/>
<pb n="KR2k0080_WYG_021-2b"/>
東逕諸暨與泄溪合東迴北轉逕剡溪縣縣開東門向<lb/>
江江廣一百餘步又云柯水東北逕永興與浙江合謂<lb/>
之浦陽江漢書潘江即浦陽江别名自外無水以應之<lb/>
又云浦陽江東北經始寧縣嶀山其北即嶀浦又云東<lb/>
逕上虞縣南至王莽之㑹稽地名虞賓又云餘暨之南<lb/>
餘姚西北浙江與浦陽江同歸海又引闞駰十三州志<lb/>
江水至㑹稽與浙江合自臨浦南通浦陽江其水不一<lb/>
自相抵捂謝惠連西陵遇風詩昨發浦陽汭今宿浙江<lb/>
<pb n="KR2k0080_WYG_021-3a"/>
湄韻譜云水之相入為汭又云水北口汭自浦陽江北<lb/>
流入浙江二水參錯其名曰汭宜矣始寧今上虞縣嶀<lb/>
浦嶀山皆屬嵊縣虞賓屬上虞又接餘姚臨江平湖在<lb/>
浙江以西其源殊别餘暨即諸暨距餘姚二百餘里謂<lb/>
餘姚西北浙江入海非也蓋此江東北流自山隂㑹稽<lb/>
泝曹娥江始至上虞餘姚嵊縣謂東回北轉入上虞嵊<lb/>
縣斯可矣道元未嘗身履浙東故其誤如此後人遂認<lb/>
此江為上虞江其失寖邈以地理考之自浦陽江至曹<lb/>
<pb n="KR2k0080_WYG_021-3b"/>
娥百餘里豈當時曹娥之名未著亦名浦陽耶或陵谷<lb/>
遷變舊流不循其故道耶十道志浦陽江有琵琶沂岸<lb/>
有曹娥碑信此則曹娥江即浦陽爾文選注浦陽汭經<lb/>
上虞謝康樂山居賦浦陽江自嶀山東北逕太康湖其<lb/>
説皆誤今山隂三十里有柯橋其下為柯水然則浦陽<lb/>
江與柯水一源由蕭山達於浙江古今不易也今按上<lb/>
虞縣志曹娥江始實名浦陽其源自東小江亦由浦江<lb/>
來十道志婺州浦江江之導源出此是知浦江一源而<lb/>
<pb n="KR2k0080_WYG_021-4a"/>
分二𣲖一則由諸暨直下至山隂蕭山間為錢清江酈<lb/>
所謂逕諸暨與泄溪合餘暨之南與浙江同歸海至㑹<lb/>
稽與浙江合自臨浦南通者皆是也一則紆而東至嵊<lb/>
縣出始寧門乃折而北至上虞㑹稽間為曹娥江酈所謂<lb/>
東回北轉逕剡縣始寧虞賓餘姚西北者皆是也謝康<lb/>
樂山居目擊為賦义自為注不應有誤惠連謂昨發今<lb/>
宿若錢清似不須隔宿餘暨乃蕭山舊名非諸暨曹娥<lb/>
之前江固當有名且今曹娥廟當運河渡口故其名特<lb/>
<pb n="KR2k0080_WYG_021-4b"/>
著若稍南稍北又自不以曹娥名謂當時曹娥名未著<lb/>
亦名浦江似與酈説亦未甚抵捂但身則實未至浙東<lb/>
祗據籍櫽括不免稍有淆錯耳<lb/>
　　捍江塘考　　　　　　　　　<hi>明</hi>陳　善<lb/>
杭地枕江負海茫茫水國而龕赭兩山夾峙於江海之<lb/>
交潮水自兹而入由廣入隘奔騰衝激雷擊霆碎有吞<lb/>
江沃日之勢晝夜再至山摧地坼塘易崩潰乃築石隄<lb/>
以障洪流沿江𨽻錢塘瀕海則仁和海寧之地海寧縣<lb/>
<pb n="KR2k0080_WYG_021-5a"/>
治去海甚近前者海失故道衝決隄岸為患滋廣甚則<lb/>
百餘里少亦不下數十里興役修築工費浩穰延引歲<lb/>
時始克就緒間值颶風陡作洪濤西激旋復沒於巨浸<lb/>
甚為浙西民患一勞永逸上下數千年間不聞有長策<lb/>
焉即東南之患未已也按前史江挾海潮為杭人患其<lb/>
來巳久唐大歴八年秋七月大風海水翻潮溺民居五<lb/>
千家船千艘白樂天刺杭日江塘壞嘗為文禱於江神<lb/>
然板鍤未興無禆民患至梁開平四年八月錢武肅始<lb/>
<pb n="KR2k0080_WYG_021-5b"/>
築捍海塘在候潮通江門之外潮水晝夜衝激版築不<lb/>
就因命强弩數千以射潮頭又致禱於胥山祠仍為詩<lb/>
一章函鑰置海門山既而潮水避錢塘擊西陵遂造竹<lb/>
絡積巨石植以大木隄岸既成久之乃為城邑聚落凢<lb/>
今之平陸皆當時江也此呉越舊史所傳予聞錢塘名<lb/>
縣自有取義由漢迄今皆仍其舊或以為州人華信以<lb/>
私錢築塘捍海故名錢塘初以為妄頃閲杜氏通典引<lb/>
錢塘記云防海大塘在縣一里郡功曹華信議立此塘<lb/>
<pb n="KR2k0080_WYG_021-6a"/>
以防海水始開募有能致土石一斛予錢一千人貪厚<lb/>
值皆擔土而至來者雲集比至江上詭云巳不復用皆<lb/>
棄土石江濱而去塘以之遂成杜君卿素稱博雅且自<lb/>
唐距漢時未甚遠雖説近荒僻當有所傳信而筆之於<lb/>
書也今臨安志乃謂自武肅始且引强弩射潮之説以<lb/>
為信而神其事豈舊嘗有塘至錢氏時乃大壊而更築<lb/>
之耶唐書地理志曰鹽官海塘長一百二十里開元時<lb/>
重築則前此有塘可知按海寧四境東至嘉興府海鹽<lb/>
<pb n="KR2k0080_WYG_021-6b"/>
縣金牛山界八十三里西至仁和縣上舍涇界四十七<lb/>
里不應錢塘江塘獨無矧錢塘江潮漰湃洶涌震撼衝<lb/>
突比之鹽官勢猶危峻又都㑹重地防䕶更切茍無塘<lb/>
岸以為隄防浸淫所至杭城悉為洪流兹豈武肅時所<lb/>
築哉又按錢塘傾決不常在宋時特為吾杭之患錢氏<lb/>
所築之塘至大中祥符間遂決五年轉運使陳堯佐築<lb/>
之七年詔江淮發運使李溥復依錢氏制專其事九年<lb/>
郡守馬亮禱於子胥祠下築之明日潮為之却景祐四<lb/>
<pb n="KR2k0080_WYG_021-7a"/>
年轉運使張夏築隄十二里因置捍江兵士杭人德之<lb/>
作廟隄上慶歴初再決郡守楊偕築之丁寶成為記政<lb/>
和六年前守杭州張閣奏言錢塘若失捍禦恐他日數<lb/>
十里膏腴平陸皆潰於江詔命劉既濟更築之淳熈元<lb/>
年四月間大決一歲再決嘉熈戊戍之變命知臨安趙<lb/>
與懽修治乃就近江處所先築土塘然後於内更築石<lb/>
塘越三月畢工水復其故嘉定十年江潮大溢不聞有<lb/>
築者豈塘岸固無恙乎抑舊志所遺也入國朝來洪武<lb/>
<pb n="KR2k0080_WYG_021-7b"/>
十年江水大溢特命大臣來杭修築自後永樂元年一<lb/>
修五年九年再修至十八年大修塘始有成及成化七<lb/>
年沿江隄岸傾圮特甚乃命工部侍郎李顒來杭祭告<lb/>
江神修築隄岸迄今百有餘年不聞有修治之者夫江<lb/>
濤之患雖亞於海然錢塘之潮直當海門者湍激漰湃<lb/>
山摧地摇兹幸江塘之外尚有淺沙數百丈可以捍截<lb/>
江流故兹塘稍不為患一旦沙徙而直薄塘下濱江桑<lb/>
田廬舍豈不岌岌乎危哉今按六和塔之南潮勢稍緩<lb/>
<pb n="KR2k0080_WYG_021-8a"/>
塘可無虞惟望江樓以北數十里直當潮衝此宜急事<lb/>
修築而當事者幸其無患茍安目前失今不治後將有<lb/>
百倍工力而無濟者矣夫今築塘之患有二曰估價太<lb/>
廉也責成太急也徃者萬歴乙亥塘決六和塔之下數<lb/>
百丈命人修築予嘗一至其地詢諸工匠毎石一塊止<lb/>
銀八分毎人一工止銀二分夫官以廉直而覔工人以<lb/>
刻期而供役故事圖茍完不為久計所築之塘惟用爛<lb/>
石草草疊成不實以土潮水一至尋築尋圯其何以善<lb/>
<pb n="KR2k0080_WYG_021-8b"/>
厥後哉必也於近地淺沙之上立為浪木樁數百千以<lb/>
捍之而其疊砌之法不恤工力務為遠圖多委廉捍之<lb/>
吏分役察視或編立字號各任其責所任已完更番代<lb/>
換毋令其久役思歸怠於將事至於樁木必須易杉以<lb/>
松庶可永久而又倣宋人捍江兵士之意毎歲編置廵<lb/>
江夫數十名令其徃來察視江塘少有傾頺即加修治<lb/>
庶乎修理及時而工力可省顯患既弭而隠憂可消百<lb/>
世可久之策也<lb/>
<pb n="KR2k0080_WYG_021-9a"/>
　　捍海塘考　　　　　　　　　<hi>明</hi>陳　善<lb/>
海寧縣治南瀕海海之上即塘塘之距城百武而近東<lb/>
抵海鹽西抵浙江相距延袤百里塘南數十里有赭山<lb/>
其南有龕山相對峙夾為海門潮自海趨江從兹入焉<lb/>
始由廣延進入隘口横流至此束不得肆輙怒而東返<lb/>
東五十里有山名石礅與赭相望而峙若兩拳然潮東<lb/>
返為此山所障復鼓怒而西東西蕩擊數十里間日再<lb/>
徃來狂瀾駕風若萬馬馳驟即金石為塘不能保其終<lb/>
<pb n="KR2k0080_WYG_021-9b"/>
古不敝矧木石蘆灰安所恃以能久耶舊志塘外有沙<lb/>
塲二十餘里沙塲内有陸地草蕩桑柘棗園一百六十<lb/>
七頃有竒夫塘外有䕶則海潮不至衝齧石隄内固可<lb/>
以經久今沙塲草蕩悉淪入海直以數尺之塘力拒巨<lb/>
浸之彌天脱更内蝕寧無危哉宋元以前海塘廢興遼<lb/>
莫能紀逮洪武以至萬歴海凢五變塘五修永樂九年<lb/>
海決民流移田湮沒朝廷遣保定侯孟瑛等盡役蘇湖<lb/>
九郡之夫貲累巨萬積十三年隄成其患始息嗣後成<lb/>
<pb n="KR2k0080_WYG_021-10a"/>
化甲午宏治壬子嘉靖戊子迄今萬歴乙亥海或溢或<lb/>
決塘隨築隨圯雖勞費不至如永樂之甚然公私困於<lb/>
兹役亦屢矣夫海決海昌患在一邑耳徃時顧役及外<lb/>
郡者何哉亦以地脈相因其利害之所闗大也蓋寧邑<lb/>
於呉為陲於越為首地形最高故塘内麻涇洛塘長水<lb/>
塘諸水皆北流一從東北由淞泖趨滬瀆入海一從正<lb/>
北過吳江趨白茅入江俗因指呉江塔巔與長安壩址<lb/>
相並則海寧之地高於他郡邑明甚故海寧之海決注<lb/>
<pb n="KR2k0080_WYG_021-10b"/>
彼諸處如建瓴然然則障海昌者亦所以障列郡也塘<lb/>
之修廢其有闗於東南利害甚切而當事者徃徃失於<lb/>
後時及工役既興則又計工惜財茍且完事是以此塘<lb/>
未成而彼隄又決萬歴五年春廵撫徐公拭顧瞻海塘<lb/>
傾圯廢決大駭曰失今不修他日盡壞將聽民之為魚<lb/>
乎因與廵視水利陳公詔翕謀修築而以其役委縣尹<lb/>
薛胡五閲月而塘成波濤汨没之區今已起昏墊登袵<lb/>
席矣顧余觀海寧之塘與海鹽異鹽塘有大患亦有大<lb/>
<pb n="KR2k0080_WYG_021-11a"/>
利寧塘似無顯患而實有隠憂蓋鹽塘陂池相属有内<lb/>
河可開故潮勢至此既為分殺而引其流更能使草蕩<lb/>
悉為膏腴是大患弭而大利興也若寧塘逼近城郭無<lb/>
内河可開幸潮水緩於鹽耳設一旦海嘯直蕩邑治其<lb/>
為隠憂可勝道乎聞寧邑額設捍海塘夫二百名毎歲<lb/>
編𣲖役銀四百兩為令長者誠能加意海防毎遇潮汐<lb/>
之月遣官就塘察視一有傾圯審取良民佐以能吏即<lb/>
日領銀修治毋令後時此亦未雨徹桑之計也萬一天<lb/>
<pb n="KR2k0080_WYG_021-11b"/>
佑寧民塘十年無患則銀之積益富即興大役亦不必<lb/>
𣲖及平民矣至於築塘之法余竊有取於海鹽乙亥之<lb/>
決海鹽為甚其修築也慮湍激為患有盪浪木樁以砥<lb/>
之慮直蕩隄岸有斜堦以順之其累石下則五縱五横<lb/>
上則一縱二横石齒鈞連若絙貫然即百計撼之不摇<lb/>
也修寧塘者誠一凖海鹽新塘之式則是一勞永逸之<lb/>
計耳安得實心任事之人而與之計海塘哉<lb/>
　國朝<lb/>
<pb n="KR2k0080_WYG_021-12a"/>
　　海寧縣築塘考　　　　　　　陳之暹<lb/>
　　凢海之臨大洋者潮汐皆以漸長鮮為民害惟海<lb/>
　　寧之海南有上虞餘姚逼處於前東有大尖鳯凰<lb/>
　　諸山角張於左海身既溢海口復窄乃潮由海鹽<lb/>
　　大洋騰涌而入無異於帶水而納彌天之浸此怒<lb/>
　　濤横奔高逾數十丈所由來也乃西去不五十里<lb/>
　　又有鱉子門為錢塘江流入海之口廣僅七八里<lb/>
　　夫數百里之海靣復納於七八里之口中而江流<lb/>
<pb n="KR2k0080_WYG_021-12b"/>
　　又逆遏於上則受阻之廻<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>其湍激更雄於潮矣<lb/>
　　故陽侯稍不戒洪潮即薄塘下塘之土石朝夕供<lb/>
　　其盪潄未有不傾覆相繼者爰考唐宋元明海患<lb/>
　　相循不已其鳩庀之費動盈萬億計其籌畫堵塞<lb/>
　　之方皆當事為之傍徨而籌度載在史策班班可<lb/>
　　考也請得而臚陳之一曰海塘潰決之烈宋史嘉<lb/>
　　定十一年海失故道潮衝平野二十餘里侵入鹵<lb/>
　　地鹽課不登蘆洲港瀆蕩為巨壑十二年遂侵縣<lb/>
<pb n="KR2k0080_WYG_021-13a"/>
　　治上下管黄灣岡等鹽塲皆圯蜀山淪入海中聚<lb/>
　　落田疇失其半而禾稼之壞者凢四郡焉十五年<lb/>
　　縣南四十餘里盡淪於海其捍海古塘東西纍石<lb/>
　　並就淪毁海水侵入縣之兩旁各三四里止存中<lb/>
　　面古塘十餘里當時議者以為水勢衝激不已不<lb/>
　　惟本縣不可復存而向北地勢卑下且慮鹹流入<lb/>
　　蘇秀湖三州田畆不可復種又縣西有二十五里<lb/>
　　塘上徹臨平若海水入塘兩岸田畆必致決壞并<lb/>
<pb n="KR2k0080_WYG_021-13b"/>
　　裏河隄岸亦有横裂之憂矣十七年海潮復壞縣<lb/>
　　地數十里計六年而始平元史大徳三年塘岸潰<lb/>
　　決虚沙復漲不可修築延祐六年七年海汛失度<lb/>
　　屢壊居邑陷地三十餘里泰定元年二月海水大<lb/>
　　溢壞隄塹侵城郭三年八月大風海溢捍海隄決<lb/>
　　廣三十餘里袤二十里至徙居民千二百五十家<lb/>
　　以避之四年正月潮水大溢捍海塘決二千餘步<lb/>
　　二月風潮復大作衝捍海小塘壞郭外地四里四<lb/>
<pb n="KR2k0080_WYG_021-14a"/>
　　月捍海塘復決十九里又縣志載縣西南舊有鹹<lb/>
　　塘元泰定間海坍不存先是嘗築備塘以防衝激<lb/>
　　塘之外有沙場二十餘里塘内陸地草蕩及桑棗<lb/>
　　園一百六十餘頃至泰定四年悉潰於是建天妃<lb/>
　　大廟命僧用秘法鑄深沙鐡神以厭勝之致和元<lb/>
　　年三月海隄復決元主遣使禱祀更命西僧造浮<lb/>
　　圖二百一十有六實以七寶珠玉半置海畔半置<lb/>
　　水中以鎮海災終不能止又志載寓公貢師泰詩<lb/>
<pb n="KR2k0080_WYG_021-14b"/>
　　序稱當時潮決南岸州治將盡入於海城隍漫無<lb/>
　　存者迨至正十九年而始克築城則知元時吾邑<lb/>
　　之海患更酷於宋矣故明洪武初海潮衝毁赭山<lb/>
　　廵司及宋置漏澤園至二十三年衝毁石墩廵司<lb/>
　　永樂九年海潮復決有司不時治民流移者六千<lb/>
　　七百餘户淪田一千九百餘頃毁許村鹽場成化<lb/>
　　十年海決至城下十三年二月潮水横濫衝圮隄<lb/>
　　塘逼蕩城邑轉盼曳趾一決數仭祠廟廬舍淪陷<lb/>
<pb n="KR2k0080_WYG_021-15a"/>
　　略盡復治新隄至𢎞治五年新隄漸坍嘉靖七年<lb/>
　　新隄大坍復至城下九年海復決逼城自是以來<lb/>
　　屢有海患崇正元年七月其禍更甚天下瀕海之<lb/>
　　地晏然安堵者不乏未有如吾寧之獨當險阨者<lb/>
　　五代以前無所考據故斷自宋以來海塘潰決之<lb/>
　　烈如此一曰歴代工費之繁唐書開元元年重築<lb/>
　　捍海塘一百二十四里夫曰重築則修築有前乎<lb/>
　　此者矣其後先工役雖逸而不傳但延袤如許則<lb/>
<pb n="KR2k0080_WYG_021-15b"/>
　　勤民畚鍤浩費當不下數十萬當時司國計者亦<lb/>
　　孔瘁矣考之於宋潮水横決終宋世凢四罹其災<lb/>
　　不特縣治遍地傷殘至併四郡之田並遭淹毁而<lb/>
　　山淪於海抑更異矣當時下浙西諸司條具築捺<lb/>
　　之策亦逸而不傳懸計拮据鉅費何可量哉元河<lb/>
　　渠志泰定四年風潮為患都水庸田司奏請速差<lb/>
　　丁夫當水衝堵閉其不敷工役差倩於附近州縣<lb/>
　　當時朝議擬比浙江立石塘為久遠計興役者數<lb/>
<pb n="KR2k0080_WYG_021-16a"/>
　　月發丁夫二萬餘人用鈔七十九萬四千餘錠粮<lb/>
　　四萬六千三百餘石致和元年省臣奏修築海塘<lb/>
　　合用軍夫除戍守州縣闗津外酌量差撥從便添<lb/>
　　支口粮又誌載貢師泰所為序云潮決南岸民吏<lb/>
　　驚懼捍以數郡之力而決猶不止觀此則元季之<lb/>
　　頻舉大役其費更不訾矣明禮垣張寧著障海塘<lb/>
　　記云永樂中海決供力役者蘇湖等九郡貲累鉅<lb/>
　　萬積十有三載始弭其患成化中以舊塘衝圮分<lb/>
<pb n="KR2k0080_WYG_021-16b"/>
　　廵錢公修築障海塘其役徒以三府萬二千人七<lb/>
　　越月而告成又載嘉靖中邑令嚴寛撰水利圖志<lb/>
　　序云考石塘之築自唐宋以來皆舉數郡財力始<lb/>
　　克有濟蓋以地據蘇常之上流為嘉湖之鎖鑰各<lb/>
　　與有責故均任其勞若驅一方之民以治之則東<lb/>
　　興西廢精竭力疲矣其自嘉靖以後修築頻仍工<lb/>
　　費無筭兹以邑乘闕如未敢傳疑而前此之九郡<lb/>
　　力役三府工徒十三載之奏功七閲月之報竣其<lb/>
<pb n="KR2k0080_WYG_021-17a"/>
　　所糜公帑並彰彰可據也合唐宋元明而計之金<lb/>
　　錢等河沙矣歴代工費之繁如此一曰命官經理<lb/>
　　之重宋嘉定十二年臣僚言鹽官潮勢深入萬一<lb/>
　　春水驟漲海風佐之則百里之民俱葬魚腹遂下<lb/>
　　浙西諸司條具捍隄堅壯之策十五年都省以海<lb/>
　　塘衝決上聞命浙西提舉劉垕專任其事垕言縣<lb/>
　　治境連平江嘉興湖州大為利害議修縣東六十<lb/>
　　里鹹塘縣西淡塘及袁花塘以防大潮盤越流注<lb/>
<pb n="KR2k0080_WYG_021-17b"/>
　　北向之患從之元大徳三年塘岸決都省委禮部<lb/>
　　郎中㳺中順泊本省官相視焉泰定四年二月風<lb/>
　　潮大作衝塘壊郭外地杭州路言與都水庸田司<lb/>
　　議於北境築塘莫若先修鹽塘江浙省準下本路<lb/>
　　修治工部議海岸衝決重事也宜移文江浙行省<lb/>
　　督催庸田使司鹽運司及有司發丁夫治之五月<lb/>
　　平章圖們岱爾等奏江浙省四月内潮水衝破鹽<lb/>
　　官州海岸令庸田司徴夫修堵遂命都水少監張<lb/>
<pb n="KR2k0080_WYG_021-18a"/>
　　仲仁徃治其役本省左丞相托歡等議置石囤以<lb/>
　　抵禦之致和元年三月省臣奏江浙省并庸田司<lb/>
　　官修築海塘倘得堅久之策移文具報臣等集議<lb/>
　　本年差戸部尚書李嘉努工部尚書李嘉賓樞宻<lb/>
　　院属衛指揮青山副使洪灝宣政僉院納木喀巴勒與<lb/>
　　行省左丞相托歡及行臺行宣政院庸田使司諸<lb/>
　　臣㑹議修治之方合行事務提調官移文禀奏施<lb/>
　　行縣志故明永樂九年海決事聞遣保定侯孟瑛<lb/>
<pb n="KR2k0080_WYG_021-18b"/>
　　徃治十六年十一月明主親製祭文遣禮部侍郎<lb/>
　　易英同保定侯孟瑛致祭海神力役十三載始告<lb/>
　　成事成化十年大潮衝決隄岸用崇徳<hi>即今石門</hi>縣沈<lb/>
　　丞<hi>惜逸其名</hi>築法隄始成十三年十二月潮勢益横縣<lb/>
　　上其事於府府守陳讓上其事於廵按御史隨檄<lb/>
　　布政使杜謙按察使楊瑄參政李嗣副使端宏參<lb/>
　　議盧雍僉事梁昉咸集寧邑周視協謀區畫㑹計<lb/>
　　悉以託分廵僉事錢山耑董其役乃命杭嘉湖三<lb/>
<pb n="KR2k0080_WYG_021-19a"/>
　　府官轉輓木石物用舟楫蔽河而至分命指揮李<lb/>
　　昭通判何某兼總其工自是以後毎遇興築必上<lb/>
　　勤府憲下萃群司祗以載籍無聞未容臆贅而自<lb/>
　　南宋迄於明初炳著汗冊者或以牧伯蒞事或以<lb/>
　　公輔宣猷或聚藩臬而僉謀或簡通侯而厎績慰<lb/>
　　其咨而安昏墊即下吏在所必甄凢以重民命也<lb/>
　　命官經理之重如此一曰採辦修築之宜宋志嘉<lb/>
　　定十五年浙西提舉劉垕專任修築海塘首以鹹<lb/>
<pb n="KR2k0080_WYG_021-19b"/>
　　潮泛溢有盤越流注之患建議袁花塘及淡塘基<lb/>
　　趾近裏未至與潮為敵施功較易宜先就二塘修<lb/>
　　築以禦縣東鹹潮其縣東近南六十里鹹塘亦應<lb/>
　　取次修築萬一又為海潮衝損則當用樁木修築<lb/>
　　袁花塘以捍之其縣南去海一里餘幸存古塘縣<lb/>
　　治民居盡在其中未可棄之度外合將見管樁石<lb/>
　　就古塘加工疊砌里許為防䕶縣治之計報曰可<lb/>
　　元志鹽官州去海岸三十里舊有捍海塘二後又<lb/>
<pb n="KR2k0080_WYG_021-20a"/>
　　添築鹹塘仁宗延祐間潮壞民居陷地三十里其<lb/>
　　時省憲官共議宜於州後北門添築土塘然後築<lb/>
　　石塘東西長四十三里後以沙漲而止泰定元年<lb/>
　　二月海水大溢有司以石囤木櫃捍之不止四年<lb/>
　　二月風潮衝捍海小塘壊州郭四里杭州路言與<lb/>
　　都水庸田司議欲於北地築塘四十餘里而工費<lb/>
　　浩大莫若先修鹹塘増其高濶填塞溝港濬深近<lb/>
　　北備塘濠塹用樁宻釘庶可䕶禦至八月水勢愈<lb/>
<pb n="KR2k0080_WYG_021-20b"/>
　　大本省左丞相托歡等議安置石囤四千九百<lb/>
　　六十抵禦鎪齧以救其急於是簡用都水少監張<lb/>
　　仲仁總理工役於沿海三十餘里復下石囤四十<lb/>
　　四萬三千三百有竒木櫃四百七十餘致和元年<lb/>
　　三月省臣奏江浙省并庸田司官修築海塘作竹<lb/>
　　籧篨内實以石鱗次纍疊以禦潮勢淪陷入海四<lb/>
　　月奏委户部尚書李嘉努等洎行省臺院及庸田<lb/>
　　司等官議大徳延祐間欲建石塘未就泰定四年<lb/>
<pb n="KR2k0080_WYG_021-21a"/>
　　春潮水異常増築土塘不能抵禦議置板塘以水<lb/>
　　涌難以施工遂作竹籧篨木櫃間有漂沉欲踵前<lb/>
　　議置石塘以圖久遠為地脈虚浮比定海浙江海<lb/>
　　鹽地形水勢不同由是造石囤於其壞處疊之以<lb/>
　　救目前之急所置石囤二十九里餘不曽坍陷略<lb/>
　　見成效庸田司與各路官同議東西更壘石囤十<lb/>
　　里其六十里塘下舊河就之取土築塘鑿東山之<lb/>
　　石以備潰損至明年為文宗天歴元年水勢漸平<lb/>
<pb n="KR2k0080_WYG_021-21b"/>
　　二年海患息於是改鹽官州為海寧州縣志故明<lb/>
　　成化十二年二月僉事錢山重築障海塘公策騎<lb/>
　　行邑斂不及民量材度宜因時立法採石於臨平<lb/>
　　安吉諸山備物用於浙西三府舟楫輸輓銜尾相<lb/>
　　属乃斷為大櫃編竹為長絡引而下之中實以石<lb/>
　　此小石為大石法也汎濫稍定時盛暑公念邑民<lb/>
　　蕩析未寧農稼方急饑勞野聚必有疾疫由是作<lb/>
　　治雖嚴間輙拊循勞來失次者徙寓空舍惠以薪<lb/>
<pb n="KR2k0080_WYG_021-22a"/>
　　米大集醫藥以療病者復作副堤十里以防泄鹵<lb/>
　　之害至八月塘成此後修築都無所考得於父老<lb/>
　　傳聞及覩坍出樁櫃宛然石囤舊制古良法不可<lb/>
　　更矣抑區畫猶有未盡也至宋元治塘雖有效有<lb/>
　　不效而其法屢變亦既殫厥心而弭厥患矣採辦<lb/>
　　修築之宜如此<lb/>
　　三江考　　　　　　　　　　　毛竒齡<lb/>
　　三江之為名久矣其在經傳則雜見之禹貢周禮<lb/>
<pb n="KR2k0080_WYG_021-22b"/>
　　職方氏爾雅國語水經注史記吳都賦吳越春秋<lb/>
　　諸書而特其所為註言人人殊卒莫得而指定之<lb/>
　　夫讀書通大義自昔已然况古今山川陵谷遷變<lb/>
　　耳目蹤跡未必悉合泥古者無所於通而揣摩臆<lb/>
　　度之見又未可為據然而大概可覩也考禹貢有<lb/>
　　曰三江既入而孔氏為傳則曰自彭蠡江分為三<lb/>
　　江而入震澤夫彭蠡未嘗分為三也且彭蠡未嘗<lb/>
　　入震澤也周禮有曰其川三江而賈公彦為疏則<lb/>
<pb n="KR2k0080_WYG_021-23a"/>
　　曰大江至尋陽而合為一至揚州入彭蠡而復分<lb/>
　　為三而後入於海夫公彦雖不以三江之入為入<lb/>
　　震澤然而彭蠡在尋陽之南幾見江漢之分至尋<lb/>
　　陽始合而大江之合至彭蠡又分且聞彭蠡入江<lb/>
　　矣未聞彭蠡能入海也至若禹貢導水則復有東<lb/>
　　為中江東為北江之文而漢地理志附㑹其説遂<lb/>
　　以呉縣南一水東入海者為南江蕪湖西一水東<lb/>
　　至陽羨入海者為中江毗陵北一水東入海者為<lb/>
<pb n="KR2k0080_WYG_021-23b"/>
　　北江夫毗陵北一水即大江也夫仍以大江為三<lb/>
　　江之一既已不倫而又其所謂南江者則經無明<lb/>
　　文徒以北江中江而推𩔖言之且經之所謂中江<lb/>
　　北江無非大江今但以北江為大江而中江不然<lb/>
　　則又何也乃若郭璞註爾雅則以岷江浙江松江<lb/>
　　當之夫浙江松江固矣岷江即大江按周禮職方<lb/>
　　氏其在荆州則曰其川江漢而於揚州則曰其川<lb/>
　　三江夫猶之岷江江漢一江而既以表荆復以之<lb/>
<pb n="KR2k0080_WYG_021-24a"/>
　　表揚不其紊乎乃若呉都賦註則以為松江婁江<lb/>
　　東江而宋儒註禹貢因之夫松江似矣而東江則<lb/>
　　自昔迄今必無其地且史記正義但云婁江入海<lb/>
　　已耳又未聞入海之江有三也不善讀書者泥於<lb/>
　　禹貢之文曰三江既入震澤厎定則必震澤之定<lb/>
　　有藉于三江之入而後可夫文無定形或對舉而<lb/>
　　分標或連稱而轉見彼我參合亦各有義如必以<lb/>
　　既入為泥則禹貢兖州有曰雷夏既澤㴩沮㑹同<lb/>
<pb n="KR2k0080_WYG_021-24b"/>
　　青州有曰嵎夷既略濰淄其道將必雷夏澤而後<lb/>
　　灉沮同嵎夷略而後濰淄道乎抑非乎夫事不証<lb/>
　　今仍當考古夫三江之説於今已不合矣請即以古<lb/>
　　較之夫揚州之域其地甚廣其為州為浸為澤為<lb/>
　　藪亦甚不少如必拘既入之文而限於一地則職<lb/>
　　方氏云其澤藪曰具區其川三江其浸五湖假使<lb/>
　　具區為五湖之始而三江即五湖之終則猶之五<lb/>
　　湖也五湖太湖也揚州何地職方氏何掌周禮何<lb/>
<pb n="KR2k0080_WYG_021-25a"/>
　　書而問其澤曰太湖也問其藪曰太湖也問其川<lb/>
　　曰太湖也問其浸曰太湖也不幾小揚州而笑職<lb/>
　　方陋哉然則如何曰韋昭曰松江浙江浦陽江也<lb/>
　　夫揚州之水亦有大江其言彭蠡則已該大江之<lb/>
　　勝矣而於是南及松江則震澤之下流也而於是<lb/>
　　又南及浙江浙江即錢塘也即水經注所為漸江<lb/>
　　者也而於是又東及浙東之水曰浦陽江浦陽江<lb/>
　　者與錢塘異源而殊流者也其後雖同流然其殊<lb/>
<pb n="KR2k0080_WYG_021-25b"/>
　　者自在也蓋浙之入海力大身雄其為水長亘千<lb/>
　　餘里湯湯下渫歸於尾閭此易曉也松之入海則<lb/>
　　呉淞支流分而為婁雖其入海處蹤跡未明渺不<lb/>
　　及浙江之萬之一然猶易曉也惟浦陽入海則酈<lb/>
　　元水經注南國頗略遂訛為入江不知浦陽者發<lb/>
　　源於烏傷而東逕諸暨又東逕山隂然後返永興<lb/>
　　之東而北入於海其在入海之上流即今之錢清<lb/>
　　江也其接錢清之下流即今之三江口也故明世<lb/>
<pb n="KR2k0080_WYG_021-26a"/>
　　紹興知府戴君湯君導郡水利則上遏浦陽之入<lb/>
　　山隂者而使之注江下濬浦陽之入海者而使之<lb/>
　　注海其在錢清相接之口名三江口其在海口之<lb/>
　　城名三江城置衛名三江衛建閘於其上以司啓<lb/>
　　閉名三江閘其尚名三江則自古相仍幾㣲不斷<lb/>
　　餼羊名存夫亦可以為據矣至若水經注記臨平<lb/>
　　湖則又曰湖水上通浦陽江下注浙江名曰東江<lb/>
　　則疑庾仲初作呉都賦註所稱松江婁江東江者<lb/>
<pb n="KR2k0080_WYG_021-26b"/>
　　未必不即指松婁與浦陽而後人誤釋之而求之<lb/>
　　呉松之左右毋怪乎求之千餘年而終不得其地<lb/>
　　也要之浦陽本獨入海而逕諸暨而山隂而蕭山<lb/>
　　其中經流雖多沿革而入海之道依然如故此可<lb/>
　　騐耳若非浦陽則岷江松江婁江皆呉地也國語<lb/>
　　曰夫呉之與越仇讎戰伐之國也三江環之夫松<lb/>
　　婁則焉能環越哉且國語又曰與我爭三江之利<lb/>
　　者非呉耶若非浦陽則盡属呉地而反曰呉將與<lb/>
<pb n="KR2k0080_WYG_021-27a"/>
　　我爭吳地之利是妄語也且不聞范蠡之去越乎<lb/>
　　呉越春秋曰范蠡去越出三江之口入五湖之中<lb/>
　　夫惟浦陽三江之口則蠡之去越將必出浦陽而<lb/>
　　入海由海而入松由松而入湖國語所謂遂乘輕<lb/>
　　舟而入五湖者是也如以為松江婁江則松婁者<lb/>
　　五湖之下流也豈有出松婁而反入湖者古文具<lb/>
　　在而學者貿貿究至堅持其説必欲執三呉水利<lb/>
　　以註古經夫水利焉能註古經矣<lb/>
<pb n="KR2k0080_WYG_021-27b"/>
　文<lb/>
　　禱江神文　　　　　　　　　<hi>唐</hi>白居易<lb/>
滔滔夫江南國之紀安波則為利洚流則為害故我上<lb/>
帝命神司之今屢潮濤失道奔激西北水無知也如有<lb/>
憑焉浸淫郊鄽壞敗廬舍人墜墊溺籲天無辜居易祗<lb/>
奉璽書興利除害守土守水職與神同是用備物致誠<lb/>
躬事䖍禱庶俾水反歸壑谷遷為陵土不騫摧人無蕩<lb/>
析敢以醴幣羊豕沉奠於江惟神裁之無忝祀典<lb/>
<pb n="KR2k0080_WYG_021-28a"/>
　　戒弄潮文　　　　　　　　<hi>宋</hi>蔡　襄<lb/>
斗牛之分吳越之中惟江濤為最雄乘秋風而益怒乃<lb/>
其俗習於此觀游厥有善泅之徒競作弄潮之獻以父<lb/>
母所生之遺體投魚龍不測之深淵自為矜誇時或沈<lb/>
溺精魄永淪於泉下妻孥望哭於水濱生也有涯盍終<lb/>
於天命死而不弔重棄於人倫推予不忍之心伸爾無<lb/>
窮之戒所有今年觀潮並依常例其軍人百姓輙敢弄<lb/>
潮必行科罸<lb/>
<pb n="KR2k0080_WYG_021-28b"/>
　　祭東海神文　　　　　　　<hi>元</hi>闕　名<lb/>
兩儀判位幽明有秩各執厥司以效天職潮失故道逼<lb/>
於鹽官有司<hi>缺</hi>防民力既<hi>缺/</hi>神職或<hi>缺</hi>孽邪為害浙郡<lb/>
多水恐就淪敗民實何辜不徳在予相臣亦言交修用<lb/>
孚<hi>缺</hi>敕中外悉智展力相爾有神聿厎寧一我土既同<lb/>
民生奠安六府修治報祀萬年<lb/>
　　遣孟瑛祭東海神文<hi>永樂十六年</hi>　　<hi>明</hi>成　祖<lb/>
皇帝遣保定侯孟瑛禮部侍郎易英諭祭於東海之神<lb/>
<pb n="KR2k0080_WYG_021-29a"/>
曰比者浙江屢奏潮水瀰漫衝突隄岸決裂土田蕩毁<lb/>
廬舍彼民父母妻子惶惶無棲仰止歲築隄防辛勤勞<lb/>
瘁不獲休息朕軫念民艱夙夜匪寧維神受上帝命職<lb/>
司東海浙之民皆上帝所育上帝好生而惡死福善而<lb/>
禍淫神宜體上帝好生之心隂垂休庇俾水患消弭民<lb/>
得以安生樂業歲獲豐稔永享太平之福斯朕不負上<lb/>
帝所託而神亦不失彼民父母妻子之望惟神其勉之<lb/>
　國朝<lb/>
<pb n="KR2k0080_WYG_021-29b"/>
　　祀海文　　　　　　　　　　　許三禮<lb/>
　　東南之區有大海焉厥名歸墟實維神靈奠安是<lb/>
　　職而百川于焉效順萬灶藉以寧居有杭之郡邑<lb/>
　　著海寧義取鰲極永恬鯨波不興也而捍患禦灾<lb/>
　　歴世有人或則先勞以為崇障或則呼號以竭精<lb/>
　　誠某躬不敏忝宰是邑當兹夏應林鍾洪濤入潬<lb/>
　　沙衝土坼皇皇四境卧不貼蓆咨爾陽侯民亦勞<lb/>
　　止曷震怒之是息耶豈爾民之辜民則何知抑司<lb/>
<pb n="KR2k0080_WYG_021-30a"/>
　　牧者之責耶靜言思之曷勝踧踖或曰潮大逼塘<lb/>
　　文運之亨然而得時則駕以惠我人伊文瀾之呈<lb/>
　　祥曷既和而且平爰潔牲醪敢告尊神捍沙無頺<lb/>
　　司潮不驚俾我民兮爰居爰處惠無疆兮乃安乃<lb/>
　　貞<lb/>
　　告潮神文　　　　　　　　　　章藻功<lb/>
　　惟神一則志存覆楚一則術在謀吳幸爾成功同<lb/>
　　焉賜死有若忠誠所激視以如歸宜其讐怨相哀<lb/>
<pb n="KR2k0080_WYG_021-30b"/>
　　持之而去前麾浪湧後逐潮奔怒號則山嶽俱摧<lb/>
　　聲震則風雲立變抒兩間之積忿洩萬古之沈寃<lb/>
　　誰云千里驚濤我見一腔熱血獨是天河之所激<lb/>
　　湧地機之所翕張至夘酉之月而隂陽交過朔望<lb/>
　　之日而隂陽變徃來自有定期出入可無至信今<lb/>
　　則春秋冬夏不辨四時滿損盛衰不分一月而車<lb/>
　　還是素濤却如銀矗海水於半空倒江波於三折<lb/>
　　傾頺塘岸居民厪魚鱉之憂漂落田廬農父乞蜉<lb/>
<pb n="KR2k0080_WYG_021-31a"/>
　　蝣之命問鐡幢之已廢訝木石之難堪仰惟神所<lb/>
　　憑依豈必天之降罸也或者謂百川之血脈使然<lb/>
　　非二公之精靈是主何以曹娥揚子曾無屹立千<lb/>
　　尋而浙水錢塘偏是横飛十丈或者謂左龕右赭<lb/>
　　夾以成潮非前伍後文怒而作勢何以兩山具在<lb/>
　　平時之出沒有常而一載以來此處之沸騰不歇<lb/>
　　嗚呼威靈丕振即教地仄天廻憤恨難平漫説水<lb/>
　　乾海老偶而呼吸儼若懷襄但長不消自朝又夕<lb/>
<pb n="KR2k0080_WYG_021-31b"/>
　　人以神兮攸賴神於人也何尤伊昔錢鏐挽强有<lb/>
　　力比來寶逹宻呪多慈如藻功者請申四六之文<lb/>
　　辭不比尋常之祈禱衡雲開處端為韓公海市見<lb/>
　　時厥由蘇子恃高深之陵谷水可能飛得光燄之<lb/>
　　文章川何難障伏惟明察少靖餘威知世機原等<lb/>
　　於逝波而民事相安於樂土俾由公而遂及爰有<lb/>
　　我私假使天之可貪敢為已力非然者後潮重水<lb/>
　　實自傳聞怒雪狂雷何闗主宰則聰明正直既經<lb/>
<pb n="KR2k0080_WYG_021-32a"/>
　　享祀千秋水旱災荒那不痌瘝百姓或達之於天<lb/>
　　事或訢之於海神嗚呼諒不至犯大王以逆心聽<lb/>
　　䛕臣而抉眼者也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0080_WYG_021-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻二十一<lb/>
</p>
<p>
</p>
  </div>
<div>
<head>海塘録巻二十二</head> <lb/>
    <p>
<pb n="KR2k0080_WYG_022-1a"/>
欽定四庫全書<lb/>
　海塘録巻二十二<lb/>
　　　　　　　　　　　内閣中書翟均廉撰<lb/>
　藝文五<lb/>
　序<lb/>
　　海潮賦後序　　　　　　　<hi>唐</hi>盧　肇<lb/>
夫以濬樞顯視周四七而成文玉琯潛聆載十二而分<lb/>
統肇有憑翼生乎象先雖迷放屬之源終識踆躔之數<lb/>
<pb n="KR2k0080_WYG_022-1b"/>
是以迎推洞乎三合分至貞乎四禽既測洪荒瞭分清<lb/>
濁於是九圍所㳫必揆於靈臺萬古無差可徴於幽贊<lb/>
且彤車白馬先命羲和紫極黄龍次分甘石雖東流不<lb/>
溢天問猶疑而北户承陽地維何隠稽夫孺氏之業也<lb/>
莫不咸思蟻轉盡愧雞如安可命曰三靈或迷其二大<lb/>
愚以始聞方數則揆𤣥黄亦嘗以大竇酬嘲敢云早惠<lb/>
既不用蛉膠習戯自鄙童心及竊譽思中拘塵長者執<lb/>
經堂奥避席嚴師自悟牖間媿非胡廣頻依廡下虚感<lb/>
<pb n="KR2k0080_WYG_022-2a"/>
伯通而日月居諸榆槐屢改管窺之心妄切瞽史之學<lb/>
難修而又爛額焦頭方思馬褐捉襟見肘久困牛衣颯<lb/>
垂領以若驚顧生髀而増歎信天人之際難可究思考<lb/>
經緯之文固有宗㫖竊以海潮之事代或迷之今於賦<lb/>
中盡抉疑滯輙依洛下閎張平子何承天等以渾天為<lb/>
法水與地居其半日月繞乎其下以證夫激而成潮之<lb/>
理并納華夷郡國環以二十八宿黄道所交及立北極<lb/>
為上規南極為下規以正乎日月之所由升降其理昭<lb/>
<pb n="KR2k0080_WYG_022-2b"/>
然可辨謂之潮圖施諸粉繢庶將無闕緬螢囊之已久<lb/>
撫魚網而多慙敢避識者之譏固受不知之罪云耳<lb/>
　　海潮圖序　　　　　　　　　<hi>宋</hi>俞安道<lb/>
古之言潮者多矣或言如槖籥翕張或言如人氣呼吸<lb/>
或言海鰌出處皆無經據唐世盧肇著海潮賦以為日<lb/>
入海而潮生月離日而潮大自謂極天人之倫世莫敢<lb/>
非予嘗東至海門南至武山旦夕候潮之進退弦望視<lb/>
潮之消息乃知盧氏之談出於胸臆所謂蓋有不知而<lb/>
<pb n="KR2k0080_WYG_022-3a"/>
作者也夫陽燧取火於日隂鑑取水於月從其𩔖也潮<lb/>
之漲退海非増减蓋月之所臨則水徃從之日月右轉<lb/>
而天左旋一日一周臨於四極故月臨卯酉則水漲乎<lb/>
東西月臨子午則潮平乎南北彼竭此盈從來不絶皆<lb/>
繫于月不繫于日何以知其然乎夫晝夜之運日東行<lb/>
一度月行十三度有竒故太隂西没之期常緩於日三<lb/>
刻有竒潮之日緩其期率亦如是自朔至望亦緩一夜<lb/>
潮自望至晦復緩一晝潮若因日之入海激而為潮則<lb/>
<pb n="KR2k0080_WYG_022-3b"/>
何故緩不及期常三刻有竒乎肇又謂月去日遠其潮<lb/>
乃大合朔之際潮始微絶此固不知潮之凖也夫朔望<lb/>
前後月行差疾故晦前三日潮勢稍長朔後三日潮勢<lb/>
極大望亦如之非謂遠於日也月弦之際其行差遲故<lb/>
潮之去來亦合㳫不盡非謂近於日也盈虚消息一視<lb/>
於月隂陽之所以分也春夏晝潮常大秋冬夜潮常大<lb/>
蓋春為陽中秋為隂中歲之有春秋猶月之有朔望也<lb/>
故潮之極漲常在春秋之中濤之極大常在朔望之後<lb/>
<pb n="KR2k0080_WYG_022-4a"/>
此又天地之常數也昔竇氏為記以為潮虚于午此候<lb/>
於東海者也近燕公著論以為潮生于子此測於南海<lb/>
者也又嘗聞于海賈云潮生東南此乘舟候潮而進退<lb/>
者耳古今之説以為地缺東南水歸之海賈云潮生東<lb/>
南亦近之矣今通二海之盈縮以誌其期西北二海所<lb/>
未嘗見故闕而不紀云候於海門月加卯而潮平者日<lb/>
月合朔則旦而平緩三刻有竒上弦則午而平望已前<lb/>
為晝潮望已後為夜潮此皆臨海之候也遠海之處則<lb/>
<pb n="KR2k0080_WYG_022-4b"/>
各有遠近之期月加酉而潮平者日月合朔則日入而<lb/>
潮平上弦則半夜而平望則明日之旦而平望已前為<lb/>
夜潮望已後為晝潮此東海之潮候也又嘗候於武山<lb/>
廣州月加午而潮平者日月合朔則午而潮平上弦則<lb/>
日入而平望則夜半而平上弦已前為晝潮上弦已後<lb/>
為夜潮月加子而潮平者日月合朔則夜半而潮平上<lb/>
弦則日出而平望則午而平上弦己前為夜潮上弦已<lb/>
後為晝潮此南海之潮候也<lb/>
<pb n="KR2k0080_WYG_022-5a"/>
　　送鄭景望赴國子丞詩序　　<hi>宋</hi>薛季宣<lb/>
淛之江潬而委長有山焉截乎江之口其潮也尾閭盈<lb/>
而濆瀑海水溢而羣飛回江之波倒流而反觸於山其<lb/>
濤怒衝乎潬其波激委之至也遠其為憤也滀奔騰洶<lb/>
洶洄潏藏昻驟蹙而軒乍旋而入竚盈淵谷前無高岸<lb/>
一川矗立突如來如屹如銀山犇如陳馬轟如雷鼓激<lb/>
如摶鵬子胥奔躍于濤頭文種昌揚其暗浪雖共工氏<lb/>
折不周之柱左伯母彈恆山之目抜山如項羽驅石若<lb/>
<pb n="KR2k0080_WYG_022-5b"/>
始皇未足以擬其壯天河裂龍門發吕梁洩分防决淮<lb/>
隄撤猶不得形模其彷彿也操舟者逆而取之順而方<lb/>
之呼吸之中恬然已無事矣濤之力也有既故呉兒可<lb/>
狎而弄其去也有時故行人可厲而涉走嘗聞諸濱江<lb/>
之老叟曰江之産有煩苛其涉有陷沙煩苛豸也蠔□<lb/>
比也形如飄瓦呀吻衆多狎者遭焉則著身而不寘沙<lb/>
之雜也多淖則人之履踐不實涉者俄而陷溺則僵為<lb/>
汐之濫君子者曰操舟者子其神乎憑乎虚舟凌乎巨<lb/>
<pb n="KR2k0080_WYG_022-6a"/>
浪逆而取之不害其為正順而方之不害吾之止故雖<lb/>
潮水掀天而吾不為之蕩横流溢壑而吾不為之撓持<lb/>
危涉險亶黙而成之其眎涉者吳兒為有全安之數矣<lb/>
子鄭子一鄉之望其赴國子丞也固當為時世用鄉人<lb/>
又將儀之夫國子清官子鄭子和而不流者也既清且<lb/>
和利用安身而崇徳矣其行也必將問津於浙走期之<lb/>
以舟檝之利琢詩為贈且序陷沙煩苛之説所聞於父<lb/>
老者而冠諸篇端<lb/>
<pb n="KR2k0080_WYG_022-6b"/>
　　城海寧州詩序　　　　　　<hi>元</hi>貢師泰<lb/>
海寧故鹽官縣入國朝以户衆陞為州其後又以潮決<lb/>
南岸州將盡入於海民吏驚懼捍以數郡之力而決猶<lb/>
不止朝廷遣使投璧沈馬而祝祭之幸得寧遂改今名<lb/>
大抵境内地下淖沮洳髙者又皆沙土故城址漫無存<lb/>
者至正十九年江浙分有檄左右司都事陳君元龍相<lb/>
其地勢而興築焉君至則下令聽民自定其力之上下<lb/>
以均其徭有不實輙治之并以坐吏於是奸豪懾服貧<lb/>
<pb n="KR2k0080_WYG_022-7a"/>
懦感徳小大相勸萬手並作不數月而堅壁高壘屹然<lb/>
為東南保障矣<lb/>
　　海寧水利圖志序　　　　　<hi>明</hi>嚴　寛<lb/>
惟王建國設官凢以為民焉耳矣民事曷重曰有本曷<lb/>
先曰有要本者何田里樹藝之謂也要者何水泉灌溉<lb/>
之謂也是故蒸民乃粒稷徳惟懋而地平天成禹功實<lb/>
開之此固當務之急也三代而下罔知貴本親要疏鑿<lb/>
之説雖幸有存焉或失則誣或失則陋或失則勞或失<lb/>
<pb n="KR2k0080_WYG_022-7b"/>
則逸噫弊也久矣又何異乎治之不古若耶惟我藩臬<lb/>
朱公欽若明命總諸水政於南甸於浙之東西爰檄郡<lb/>
縣有司百執事各繪山川形勢上之將以講求水利之<lb/>
源流與凢興修之利害勒為成書以嘉惠萬世甚盛心<lb/>
也下吏寛竊禄海寧愧初政罔若有知惴惴焉惟無以<lb/>
仰承是懼於時延訪於時探索於時履歴考詳數越月<lb/>
亦既得其概矣敢不綴聞輯見以獻竊惟海寧古鹽官<lb/>
縣也按志海逼縣南由鎮海門出里許以石堤捍潮曰<lb/>
<pb n="KR2k0080_WYG_022-8a"/>
海塘北自拱辰門逹於仁和曰上塘東至宣徳門逹於<lb/>
運河曰下塘其流旁通四境中間為湖為蕩為瀦為溝<lb/>
洫為遂為渠為川為涇為漊為浜未易悉數皆蓄洩之<lb/>
支流耳闗於一縣之利害者三河其選也第其緩急則<lb/>
又不能無頡頏之差焉是故海塘為要上塘次之下塘<lb/>
又次之蓋縁地勢髙阜俯視蘇湖使海水捍禦不嚴則<lb/>
東南膏腴之地盡為斥鹵昔人築隄以捍之其慮周飭<lb/>
有如此者邇來怒濤衝激歲益以甚相去城河近不百<lb/>
<pb n="KR2k0080_WYG_022-8b"/>
步耳此利害之闗於數郡者故曰為要上塘之水發源<lb/>
于杭之西山北由呉家堰東抵長安壩以洩于運河近<lb/>
來西湖占塞而水之來也有限矣家堰坍損而水之去<lb/>
也無節矧自許塲逹於縣治幾七十里許地高河窄容<lb/>
畜無幾舊志垷筒十有三處澇則洩旱則固所以節宣<lb/>
之也今則傾圮殆盡無復存者此利害之闗於一方者<lb/>
故曰次之下塘河其支有二東由袁花歴海鹽抵白茆<lb/>
港以入於海北由郭店浮於蘇常由孟子河京口閘以<lb/>
<pb n="KR2k0080_WYG_022-9a"/>
入於江源遠流長非大旱澇可以無慮惟近城十里地<lb/>
名曰轉塘者河淺不足以為容塘小不足以為衛涸舟<lb/>
沒路之患間亦不免焉耳此利害之闗於一時者故曰<lb/>
又次之議者謂浚河之土以加于塘則河深而水聚塘<lb/>
髙而行便矣此固周禮因地勢水勢之説在因時處分<lb/>
而已矣固不敢重遺當道者憂也惟上塘之役工力頗<lb/>
繁使驗丁出力則富豪者或以計免而荷畚興嗟者𩔖<lb/>
皆無田之民今欲通力于兩岸食利之家庶合逸道使<lb/>
<pb n="KR2k0080_WYG_022-9b"/>
民之㫖而垷筒之制要當易以石閘信非捐貲公帑不<lb/>
可耳矧西湖曲防于富家呉家堰屬藉於鄰縣尢非下<lb/>
吏寛卑劣所得專焉者幸惟我公率作興事計處之下<lb/>
奉以周旋則亦奚為不可至於海水潮汐世為邑患則<lb/>
又有甚焉者矣考之石隄之築創於唐添設於宋元増<lb/>
修於我國朝皆以數郡財力始克有濟正以據蘇常之<lb/>
上流為嘉湖之鎖鑰各與有責故均任其勞耳邇者海<lb/>
勢南奔乃悉一方之民以治之東興西廢財竭力疲惟<lb/>
<pb n="KR2k0080_WYG_022-10a"/>
明公處助始克底績迄今海沙潮長雖天幸亦人力也<lb/>
但潮汐潰決無常而一邑財力有限每遇興修則上下<lb/>
移文動以旬月計卒之損者決決者廢計定而後行所<lb/>
損亦已多矣識者欲凖海鹽事例歲儲均徭役銀若干<lb/>
以備修築則百姓免興作之勞而官府省文移之廢未<lb/>
為無見也明公存心天下加志窮民况通融處分具又<lb/>
在我果采而行之乎茍行之一舉手一投足之勞耳明<lb/>
公何吝焉寛也學不足以識古才不足以通今按圖或<lb/>
<pb n="KR2k0080_WYG_022-10b"/>
乖于時宜道謀或主于偏見若夫通其志不違其欲齊<lb/>
其政不易其宜立言立功以垂永久顧明公酌處何如<lb/>
耳若曰下吏之言為必可行也則寛豈敢<lb/>
　　海塘工竣序　　　　　　　　<hi>明</hi>沈懋孝<lb/>
浙西屬邑在海壖者二十餘城獨鹽官之城去海甚近<lb/>
海外秦駐諸山箕列囊束吞納巨洋之水地勢窄而湍<lb/>
迴急潮汐遂上其勢獨險異於他處夏秋間時有颶風<lb/>
先數十夜有聲潮乘風沸蕩排擊不一瞬間室廬物産<lb/>
<pb n="KR2k0080_WYG_022-11a"/>
人畜立盡此捍海石塘所由設而塘在鹽官屢築屢潰<lb/>
常先為東南患所從來矣萬歴三年五月晦鹽官海溢<lb/>
中夜風雨挾潮以上勢高於城幸而返風乃定於是捍<lb/>
海之塘盡破塘石漂入海者無筭始議修築謂歴十餘<lb/>
稔費數百萬緡未有已也㑹中丞徐公始至經度工事<lb/>
藩伯舒公素以才望視河徐沛間膺簡任守浙之西遂<lb/>
相中丞經兹大役凢石塘之創建修築幾三千丈内為<lb/>
土塘以附石塘又疏内河以防衝決始於萬歴四年七<lb/>
<pb n="KR2k0080_WYG_022-11b"/>
月至五年九月訖工其費僅踰十萬於是嘉興太守黄<lb/>
君率其僚與其屬紀公之功屬言於余予惟天下有三<lb/>
大防疆圉之吏在守邊防轉漕之吏在守河防東南守<lb/>
土之吏守在海防此三防者天子之守也河之防疏塞<lb/>
非若海之不可以負薪捧土而下之楗也邊陲飄忽震<lb/>
撼鋒鋭固甚然其來有候其去有形乃海之患豈人力<lb/>
禁禦之者哉故塘之捍海其備甚於邊牆急於河隄萬<lb/>
一塘未及成成不若是速東南數十郡漂没渰蕪之患<lb/>
<pb n="KR2k0080_WYG_022-12a"/>
豈可勝道故稱禹之明徳遠矣吾與爾正冠整袵弁而<lb/>
哦日夕者誰之賜哉嘗推公之功不在防河防邊下者<lb/>
非䛕也公敏達精練年力方剛剔歴内外久嘗一為典<lb/>
屬國具知邊瑣再為治河使者有績河漕今又施之捍<lb/>
海天下有三大防公策之審矣日者登樞鉉參大政亦<lb/>
以治河治海之道施之籌邊何異垣之於牛臯之於馬<lb/>
也不佞揚吐而樂言之<lb/>
　國朝<lb/>
<pb n="KR2k0080_WYG_022-12b"/>
　　海塘節略總序　　　　　　　　朱定元<lb/>
　　郭璞所註山海經云水出歙縣玉山過建徳合婺<lb/>
　　溪至富春為浙江入於海盧肇曰浙者折也潮出<lb/>
　　海屈折而倒流也總之四海皆有潮獨浙江潮與<lb/>
　　江水鬭激亘若山嶽奮如雷霆雪浪横飛銀濤旁<lb/>
　　射縱無風雨潮頭震撼塘多潰卸再加海風助虐<lb/>
　　時雨添威人其為魚田將為壑宋唐迄今代廑宸<lb/>
　　慮然則浙江潮患又以海寧為最蓋以寧城南門<lb/>
<pb n="KR2k0080_WYG_022-13a"/>
　　不數武即濱大海全賴塘隄保障而寧塘又居杭<lb/>
　　嘉湖蘇常等府上游測水平者謂長安壩厎與呉<lb/>
　　江塔頂相平保海寧即所以保嘉湖七府此所以<lb/>
　　浙省以海塘為首務也塘長百餘里皆係活土浮<lb/>
　　沙東自尖山西至仁和界翁家埠綿聯曲折塘之<lb/>
　　外為北大亹約濶三十餘里有河荘山為界河荘<lb/>
　　之南為中小亹約濶八里有赭山為界赭山之南<lb/>
　　為南大亹約濶三十餘里有紹郡之龕山為界水<lb/>
<pb n="KR2k0080_WYG_022-13b"/>
　　若由中小亹為出入當適中之地杭紹兩府皆慶<lb/>
　　安瀾第中亹地靣窄小難以容納江潮且山根餘<lb/>
　　氣似隠相聯絡偶通旋塞所以不徙而南即徙而<lb/>
　　北徙南尚有龕常等山捍衛為患猶輕徙北僅借<lb/>
　　塘隄一綫倘有潰溢為害甚鉅康熈三十六年以<lb/>
　　前水出中小亹杭紹相安無事迨至康熈四十二<lb/>
　　年水勢北趨寧城迤南之桑田漸成滄海康熈五<lb/>
　　十四年潮汐直逼塘根寧邑南門之外最為受險<lb/>
<pb n="KR2k0080_WYG_022-14a"/>
　　遂依舊式捐措添修塊雜石塘三十丈此<lb/>
本朝興工修築之始也康熈五十七八兩年以後寧城<lb/>
　　迤西之秧田廟普兒兠及迤東之陳文港念里亭<lb/>
　　在在坍塌報險時廵撫朱軾相度老鹽倉一帶建<lb/>
　　築大石塘五百丈過此迤西土性虚浮不能安石<lb/>
　　又築草塘一千餘丈此建築石草塘之原委也嗣<lb/>
　　後設立海防同知歲加修治殆無虚日雍正六年<lb/>
　　塘脚䕶沙冲刷殆盡移至海中堆起沙洲挑<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>直<lb/>
<pb n="KR2k0080_WYG_022-14b"/>
　　注寧塘為害愈烈經督臣李衛題明將已坍之工<lb/>
　　改建條石塘坦復於險要處圈築草盤頭以殺潮<lb/>
　　勢此建築條石坦及草盤頭之原委也雍正十年<lb/>
　　五月内上㳺水發又將西塘觀音堂翁家埠等處<lb/>
　　老沙洗盡潮勢直逼内地署撫臣王國棟題明接<lb/>
　　築草塘二千餘丈其地半屬海寧半屬仁和此又<lb/>
　　沿及仁邑修築工程之原委也江潮日湧工程愈<lb/>
　　急雍正十一年<lb/>
<pb n="KR2k0080_WYG_022-15a"/>
世宗憲皇帝特命内大臣海望同直督李衛赴浙相度機<lb/>
　　　宜添設海防兵備道増置官兵築土備塘一萬四<lb/>
　　　千二百二十餘丈加培附石土塘一萬餘丈又因<lb/>
　　　舊塘易於坍塌年年修補終非長策議於尖山起<lb/>
　　　至萬家閘止改建大石塘一萬丈永垂利賴誠為<lb/>
　　　保固海疆至計適值當事者專事開濬引河堵塞<lb/>
　　　尖山遂將議建大工因循怠忽並將舊有工程不<lb/>
　　　加修理以致雍正十三年六月初三日猝遇風潮<lb/>
<pb n="KR2k0080_WYG_022-15b"/>
　　　全塘潰決殆盡經督撫大臣親率文武疊石鑲柴<lb/>
　　　暫為粘補而塘身之單薄如故坦水之澄卸如故<lb/>
　　　塘之裏身又係坑漊一線殘隄内外受險是年九<lb/>
　　　月二十三日大學士嵇曽筠到浙總理塘工凛遵<lb/>
世宗憲皇帝聖諭循照歳修之例先保舊塘以禦大汛後<lb/>
　　　修鉅工以垂永久如幫築通塘土戧擇險修砌塘<lb/>
　　　身以及修補坦水加鑲草塘並建繞城石塘等工<lb/>
　　　於本年十月内奏陳奉<lb/>
<pb n="KR2k0080_WYG_022-16a"/>
㫖允行即鳩工集料分段興脩將舊存磈石危塘改建<lb/>
　　修石塘一千一十餘丈脩整坦水八千四百四十<lb/>
　　餘丈幫築土戧一萬三千九百餘丈塘内坑漊酌<lb/>
　　量填補俱於雍正十三年冬開工乾隆元年五月<lb/>
　　告竣伏秋大汎賴此無虞元年冬又將仁邑境内<lb/>
　　李家村沈家盤頭寧邑境内九里橋等處未幫土<lb/>
　　塘四千三百三十餘丈再行加築俱於乾隆二年<lb/>
　　六月内完工其海寧繞城石工五百五丈亦於元<lb/>
<pb n="KR2k0080_WYG_022-16b"/>
　　年八月内分委承築於乾隆二年季夏報竣至續<lb/>
　　佑魚鱗石塘嵇曽筠抵工之始見江海全勢直逼<lb/>
　　北岸實難臨水興工議於舊塘後另度基址建築<lb/>
　　業經奏允惟是舊塘之後綿亘一萬四千餘丈需<lb/>
　　帑浩繁為日遲久自上年春夏以來仰賴我<lb/>
皇上福徳隆盛江海形勢漸向南趨自李家村至尖山<lb/>
　　中沙突起聯成外障至乾隆二年五六月間東西<lb/>
　　兩塘日夕漲沙較比昔年形勢不啻逕庭嵇曽筠<lb/>
<pb n="KR2k0080_WYG_022-17a"/>
　　　審度水勢因時制宜議將舊塘基址圈築越壩開<lb/>
　　　槽釘樁改建大工謹遵<lb/>
世宗憲皇帝不可那移寸步之<lb/>
諭㫖以成一勞永逸之鉅工元自元年八月初一日奉<lb/>
　命由分廵淮揚調補海防兵備道不辭勞瘁奔走襄事<lb/>
　　　親受督臣指示石土工程並坦水作法表裏完固<lb/>
　　　高堅足恃外以障滄海之狂瀾内以保桑田之物<lb/>
　　　産近以拯一邑之墊危遠以捍三呉之沮洳上以<lb/>
<pb n="KR2k0080_WYG_022-17b"/>
　　　裕國家之經賦下以蕃生民之稼穡塘工一成朝<lb/>
　　　野交賴元雖衰絰奔馳奔喪旋里亦與呉越人民<lb/>
　　　共慶平成也矣<lb/>
　　　杭志三詰三誤辨序　　　　　　毛竒齡<lb/>
　　　杭州繁麗甲閫宇祗嫌其地陿袤而不廣僅可以<lb/>
　　　舒足而不能横肱每求其故則以江湖夾束之無<lb/>
　　　如何也乃杭人士自言曰杭幾曽有地蹋其足而<lb/>
　　　曰此曩時皆水也予怪之詰之曰何曰子不聞劉<lb/>
<pb n="KR2k0080_WYG_022-18a"/>
　　道真錢塘記乎其言曰錢塘故西部都尉治武林<lb/>
　　山武林山即靈隠山也而酈道元水經注即曰浙<lb/>
　　江又東逕靈隠山山下有錢塘故縣江水逕其南<lb/>
　　是自靈隠山以至江口皆浙江水也其中雖有金<lb/>
　　牛湖今名西湖而與是江相混沌合而不隔然且<lb/>
　　史記亦云秦始皇東游至錢塘臨浙江水波惡乃<lb/>
　　西百二十里從狹中渡徐廣註曰蓋餘杭也而酈道<lb/>
　　元水經注即云秦始皇三十七年將㳺㑹稽至錢<lb/>
<pb n="KR2k0080_WYG_022-18b"/>
　　塘臨浙江所不能渡故道餘杭之西津也則是江<lb/>
　　水汪洋無所托足至紆道餘杭以渡㑹稽其無尺<lb/>
　　寸土亦巳明矣又且錢塘記曰臨平湖上通浦陽<lb/>
　　江下注浙江名曰東江而水經注即云浙江又東<lb/>
　　合臨平湖湖上通浦陽江下注浙江名曰東江行<lb/>
　　旅所從以出浙江者也夫臨平湖在錢塘東北五<lb/>
　　十餘里而江水合之然且上通浙江之浦陽而下<lb/>
　　注江水則撞塘漰湃一望百餘里連為巨浸安能<lb/>
<pb n="KR2k0080_WYG_022-19a"/>
　　有地此不知在隋唐以後延至何時始得藉人力<lb/>
　　銲錮畚臿始有此土故舊志皆云錢塘故城在靈<lb/>
　　隠山下今之平陸昔時皆江此實録非虚語也信<lb/>
　　然則杭直無地矣予徃不喜聞此言夫人力有限<lb/>
　　隋唐男女定無能斷鼇足啣西山木石奪巨浸為<lb/>
　　平地之理且即此錢塘記其載錢塘立名始於漢<lb/>
　　議曹華信出私錢以謾致土石實創為此塘雖錢<lb/>
　　塘立名不在乎此然其事則固有之也夫祗築尋<lb/>
<pb n="KR2k0080_WYG_022-19b"/>
　　丈之塘而漢晉及今即已相傳為必不可再之盛<lb/>
　　事豈有靈隠山下延至江口二三十里皆汪洋大<lb/>
　　水而可以人力畚臿之者且此議曹築塘者為捍<lb/>
　　地也無地而有水將以何捍豈欲捍此縁江山耶<lb/>
　　又前此趙宋咸淳志載杭所得名謂夏禹治水將<lb/>
　　㑹諸侯于㑹稽至此地舍航而登陸故名禹航杭<lb/>
　　即航也又淳祐臨安志謂釋文云唐者途也所以<lb/>
　　取途逹浙江者其地有籛氏居之籛古錢字因以<lb/>
<pb n="KR2k0080_WYG_022-20a"/>
　　為名雖其説俱不可信然在大禹時亦云有陸有<lb/>
　　途矣且西湖名金牛湖在漢時有之舊志海寧有<lb/>
　　金牛山金牛洞與此湖皆以見金牛之瑞得名而<lb/>
　　山名所始寰宇記以為在呉楚之間則其來舊矣<lb/>
　　向使江與湖合則一江浦耳安能漢初到今專以<lb/>
　　湖名凢此皆蓄疑有年鬱不得洩夫酈元北魏人<lb/>
　　其作水經注自大江以南一徃訛錯世能言之而<lb/>
　　劉道真在劉宋文帝時曽令此鄉豈有漫無所考<lb/>
<pb n="KR2k0080_WYG_022-20b"/>
　　據而憑虚作是言者此中之誤當必有故焉而不<lb/>
　　能發也康熈三十年予以醫痺僦杭州客有持神<lb/>
　　州一書相諮詢者予乃發其誤并繙漢魏六代諸<lb/>
　　史志作三日課因自拓其冠曰快矣哉天下書之<lb/>
　　不足信盡如是矣乃稍據舊志抉前人致誤所由<lb/>
　　作三詰三誤辨以佐閲志者拓冠之助<lb/>
　䟦<lb/>
　　李嵩觀潮圖䟦　　　　　　　<hi>明</hi>張　寧<lb/>
<pb n="KR2k0080_WYG_022-21a"/>
四海惟浙江潮最險雖勇悍强厲如秦始皇猶畏從峽<lb/>
中渡宋自慶歴以來杭海屢溢嘉定中潮冲鹽官平野<lb/>
二十餘里外論皆以畿甸切近為憂當時每遇潮盛候<lb/>
傾宫出觀顧反以為太平樂事張思亷與二揚所題皆<lb/>
謂李嵩之畫嵩本錢唐人歴光寧理三朝畫院待詔出<lb/>
於目擊丹青藻繪宜有浮於世景者今所畫略無内家<lb/>
人物儀衛供帳與呉俗文身戯水之流唯空垣虚榭烟<lb/>
樹凄迷平波遠山上下與帆檣相映而已披閲中欲使<lb/>
<pb n="KR2k0080_WYG_022-21b"/>
人心目遲回有感慨弔惜之懷無追攀壮浪之想嵩意<lb/>
匠經營情留象外豈亦逆見將來預存後鑒耶杜子美<lb/>
詩曰江頭宫殿鎖千門細栁新蒲為誰綠殆為此圖題<lb/>
詠也<lb/>
　記<lb/>
　　石隄記　　　　　　　　　　<hi>宋</hi>丁寶臣<lb/>
江介呉越間杭據其右而地勢下生聚數十萬廬舍隠<lb/>
粼號天下最盛而歳苦海潮為患於夏秋尤暴常與隄<lb/>
<pb n="KR2k0080_WYG_022-22a"/>
平城中望隄不數百步其勢反在高仰處不幸一壅而<lb/>
潰其猶决山而注於井沛然其可禦哉故其病於民也<lb/>
數矣初景祐中轉運使張公伯起善為捍禦之策謂故<lb/>
隄率薪土雜治不一二歳輙壊雖勤繕構卒不足恃而<lb/>
重勞吾民乃作石隄袤一十二里民賴以安後七年夏<lb/>
六月大風驅潮晝夜不落勢益湍怒隄之土石齧去殆<lb/>
半時知府翰林楊公偕轉運使田公瑜急議搆築條上<lb/>
方畧約工四十萬計及籍吏之可使者以驛聞詔以隄<lb/>
<pb n="KR2k0080_WYG_022-22b"/>
事付兼命通判屯田錢君尚余君貫兵馬都監閤門祗<lb/>
候杜君正平分董其役發江淮南二浙福建之兵調十<lb/>
縣丁壯合五千人輦石於山畚土於邱持鍤節杵之役<lb/>
相屬於數十里之外方苦盛寒無一告勞者是歳冬十<lb/>
二月新隄成用人之力三十萬减元調度一十萬費又<lb/>
乘其羨盈並畜䕶治之備隄長二千二百丈崇五仭廣<lb/>
四丈自龍山距官浦二千丈修舊而成増石五版為三<lb/>
十級自御香亭下創為二百丈石堅土厚相為膠固閷<lb/>
<pb n="KR2k0080_WYG_022-23a"/>
上而方下外强而内實形勢遂安可恃而無恐矣最堅<lb/>
悍激處更為竹絡實以小石布其下及圓折其岸勢務<lb/>
以分殺水怒大率究前之謀所未盡者益以新意而為<lb/>
之也是隄也由伯起開厥初二公克厥終合而成績以<lb/>
為萬世利後之為政者其念前人之勤俾勿壞則斯民<lb/>
無窮之賜也春秋之義有濟於民者志之某預見本末<lb/>
不敢無紀云<lb/>
　　錢塘觀潮記　　　　　　　<hi>宋</hi>呉　儆<lb/>
<pb n="KR2k0080_WYG_022-23b"/>
錢塘江潮眎天下為獨大然至八月既望觀者特盛弄<lb/>
潮之人率常先一月立幟通衢書其名氏以自表市井<lb/>
之人相與裒金帛張飲其至觀潮日㑹江上眎登潮之<lb/>
高下者次第給與之潮至海門與山爭勢其聲震地弄<lb/>
潮之人解衣露體各執其物搴旗張蓋吹笛鳴鉦若無<lb/>
所挾持徒手而羣附者以次成列潮益近聲益震前駈<lb/>
如山絕江而上觀者震掉不自禁弄潮之人方且賈勇<lb/>
爭進者有一躍而登出乎衆人之上者有隨波逐流與<lb/>
<pb n="KR2k0080_WYG_022-24a"/>
之上下者潮退策勲一躍而登出乎衆人之上者率常<lb/>
醉飽自得且厚持金帛以歸志氣揚揚市井之人甚寵<lb/>
羨之其隨波上下者亦以次受金帛飲食之賞有士人<lb/>
者雅善士一旦移於習俗之所寵心顧樂之然畏其徒<lb/>
議已且一躍而上與隨波上下者有時而沈溺也隠其<lb/>
身於衆人之後一能出其首於平波之間則急隠而退<lb/>
亦預金帛飲食之賞而終無沈溺不測之患其鄉人號<lb/>
為最善弄潮者久之海神若怒曰錢塘之潮天下之至<lb/>
<pb n="KR2k0080_WYG_022-24b"/>
大而不可犯者顧今嗜利之徒娛弄以徼利獨不汚我<lb/>
潮乎乃下令水府懲治禁絕之前以弄潮致厚利者頗<lb/>
溺死自是始無敢有弄潮者<lb/>
　　重築障海塘記　　　　　　　<hi>明</hi>張　寧<lb/>
海寧古鹽官瀕海南上可百里有山名赭赭南有遠山<lb/>
對峙如門是為浙江受潮之口歳久泝洄渟滀赭涘出<lb/>
潬若陼則口隘潮束仄擊于鹽官隈岸宋嘉定中潮汐<lb/>
衝鹽官平野二十餘里史謂海失故道有由也成化十<lb/>
<pb n="KR2k0080_WYG_022-25a"/>
三年二月海寧縣潮水横濫衝圮隄塘逼盪城邑轉盼<lb/>
曳趾頃一決數仭祠廟廬舍器物淪陷畧盡郛不及者<lb/>
半里軍民翹惴奔籲皆重足以待縣上其事于府府守<lb/>
陳讓上其事於欽差鎮守太監李義廵按監察御史侣<lb/>
鐘二公以所上事詢諸三司布政使杜謙按察使楊瑄<lb/>
又以二公命各詢其佐參政李嗣副使端宏參議盧雍<lb/>
僉事梁昉咸集厥地周視翕謀區畫㑹計相與祭於神<lb/>
具以成業託分廵僉事錢山曰君宜任重有所給乏從<lb/>
<pb n="KR2k0080_WYG_022-25b"/>
革惟君自處公乃躬履原隰量材度宜命杭嘉湖興官<lb/>
屬因地順民採石于臨平安吉諸山物用林積舟楫轉<lb/>
挽蔽河而至分命把總指揮李昭通判何某兼總工役<lb/>
初用漢楗絙法不就乃斵木為大櫃編竹為長絡引而<lb/>
下之汎濫稍定人知有成勢皆奮力趨事又作副隄十<lb/>
里衛灌河以防泄鹵之害義聲倡道富人爭自賑施歳<lb/>
八月塘成適沙塗壅漲其外公因増高培厚覆實𢷬虛<lb/>
使腹抗背負屹成巨防而海復故道矣邑父老徴予文<lb/>
<pb n="KR2k0080_WYG_022-26a"/>
刻石予念風濤漲溢凢際海之區無不間遇至於衝決<lb/>
激射惟浙江地勢為常自延祐及今才百五十年海已<lb/>
三變雖曰氣數消長未嘗不以人力定勝但恐赭山之<lb/>
潬復出沙塗之壅再去後之繼任非人文獻無攷則父<lb/>
老前日之憂將或在其子孫也文章非紀實不足以傳<lb/>
信請詳述本末凢有事者皆刻之碑隂<lb/>
　　重修海塘記　　　　　　　<hi>明</hi>陳祖訓<lb/>
寧邑歳不稔三年矣今年有秋士民相與誦乃粒功則<lb/>
<pb n="KR2k0080_WYG_022-26b"/>
海波不揚捍禦惟力聖天子之軫恤三臺之謀猷少府<lb/>
之拮据俱不朽也僉謀立石海上以示永久督撫陸公<lb/>
别有記直指劉公屬訓記其事邑城逼海衝決不時為<lb/>
東南大患宋元來本朝築圯凢七見其最大者永樂中<lb/>
役軍民夫十萬騷動三年費帑金十餘萬兩遣保定侯<lb/>
孟禮部侍郎易本省南北參副各二員董成之神廟甲<lb/>
午復大潰直指彭公邑令王公費金錢巨萬兩閲歳乃<lb/>
罷役按邑西南龕赭夾峙南闕僅三里北闕十有八里<lb/>
<pb n="KR2k0080_WYG_022-27a"/>
潮從東方來北闕直上折入錢塘江邇年沙漲以千頃<lb/>
之濤束而内之三里之口扼咽不逹轉而噴薄戊辰秋<lb/>
狂颶乘之怒波撼天瀰城籠屋濱海億萬姓從樹杪浮<lb/>
木覓生活此宋元以來未經見之變向來隄防多滅没<lb/>
矣當事者目擊心傷屢經題請特遴少府劉公涖其事<lb/>
夫東南歳苦邉儲公庾鮮贏羨傾一邑之物力百計捍<lb/>
之隨成隨圮蓋此塘東接海鹽而鹽以石此以土鹽以<lb/>
四十里此以百里鹽以鹽塲加額資用不匱而此為無<lb/>
<pb n="KR2k0080_WYG_022-27b"/>
米之炊用是元圭難錫誠有如督撫公奏議者已巳秋<lb/>
直指劉公夙駕臨之檄下郡邑額設協濟塘費銀七萬<lb/>
歳得七百金三十年中乾沒者凢幾一旦聚而注之吾<lb/>
寧且檄嘉湖兩府輔其不足更不足則捐鍰金副之寧<lb/>
邑億萬生命衽席安之矣公復輾然曰蠧不剔則用不<lb/>
省任不專則事不立更殫心汰冗漁而專倚任時宣明<lb/>
㫖以示策勵云季春載功役不及期費不滿萬而窞填<lb/>
庳峻窄廣脆堅一望百里之隄坦蕩如砥而胥溺之氓<lb/>
<pb n="KR2k0080_WYG_022-28a"/>
　咸登塲圃而服菑畬清晏之功伊誰之力是役也計時<lb/>
　則八閲月計費則七千餘金總理則劉少府元澣協贊<lb/>
　則蔣邑令之煥分任則蔡把總國延倪主簿維寛工費<lb/>
　自司道府協詳撫鹽按三臺主之是以民不勞而海患<lb/>
　以息訓不文因桑梓之情而具述之云爾<lb/>
　　國朝<lb/>
　　　重築捍海塘碑記　　　　　　沈　珩<lb/>
今天子康熈甲辰秋八月海寧捍海塘潰勢浸淫無所砥<lb/>
<pb n="KR2k0080_WYG_022-28b"/>
　　　下流迄嘉湖常蘇咸震危總督趙公廵撫朱公惻<lb/>
　　　然為民命國計憂親廵閲坐鄉之士大夫於堂進<lb/>
　　　其耆老於庭諮詢周宻畫籌乃定爰簡備兵熊公<lb/>
　　　來督修十一月隄垂成是時廵撫蔣公甫涖浙輒<lb/>
　　　復重軫厥災降檄敦勵方略載新於是植頽築虚<lb/>
　　　増卑補狹堅者矻矻隆者翼翼度越於舊觀備兵<lb/>
　　　公之始來眎海也民老幼數萬環車泣且曰是役<lb/>
　　　也費難工鉅任勞可奈何公則慷慨誓曰吾奉<lb/>
<pb n="KR2k0080_WYG_022-29a"/>
天子命堅兹土民溺則誰溺也况督撫兩臺至仁極徳<lb/>
　　廑爾民憂設吾弛然畏難辭鉅避勞上貽兩臺之<lb/>
　　勤閔而下諉咎於僚吏縱得以具文報塞詎吾志<lb/>
　　哉爰駐節躬畫率興敏築沈筭潛計殚精焦髪始<lb/>
　　治役覩浩浩湯湯曰匪神曷佑且必陳牲醴禱郭<lb/>
　　門而南且呼且恫果遏怒汛乃利版築僉曰神鍳<lb/>
　　格矣曰匪人曷集功即決口判列為號若散屬若<lb/>
　　庶耆分曹置監靡長勿褒其材若石槱囤櫃欂櫨<lb/>
<pb n="KR2k0080_WYG_022-29b"/>
　　竹落其工若礪鍜畚鍤防丁樁户各懋乃司戊夜<lb/>
　　猶手降教相諭答問日命厨傳慰勞罔弗激弗勵<lb/>
　　僉曰人功修矣曰民勞勿恤曷勸哉諸卒夫乏者<lb/>
　　賙寒者絮孱者鋪麋瘵疾者急鍼餌人人忘勞死<lb/>
　　僉曰民氣優且勸矣而公每念必惕然勿忍凟民<lb/>
　　力捐槖金萬司計必親蟊蝕盡絶故鳩庀罔漏隄<lb/>
　　廣厚什半加舊按寧塘歴唐宋元明一罹厥災至<lb/>
　　乃淪山陷城決地數十里漂禾稼數郡今當宁徬<lb/>
<pb n="KR2k0080_WYG_022-30a"/>
　　徨公卿胼胝費金錢幾百萬徭役連十餘郡歴歳<lb/>
　　時且十年或二十年猶未盡底績甚不得己而或<lb/>
　　徙民居以避之或令方士用秘法鑄深沙鐡神造<lb/>
　　浮圖實以七寶珠玉為厭勝之具然訖不効不亦<lb/>
　　計窮而術䟱哉所謂難與鉅與勞今且什九倍昔<lb/>
　　而上不靡帑下無困氓千載之功不日告成然則<lb/>
　　常變㑹乎勢安危係乎人彼難與鉅與勞之倍昔<lb/>
　　勢也其事半功倍則人也是魚腹之遺黎得安堵<lb/>
<pb n="KR2k0080_WYG_022-30b"/>
　　而康食俾之生全者誰德也陸沈之疆土得井耕<lb/>
　　而土貢予之奠麗者誰力也邑之人曰勿可患其<lb/>
　　數郡之命係乎塘者皆曰勿可忘士民乃請記之<lb/>
　　以勒諸石兹塘長鞏功且不朽云<lb/>
　　修江塘記　　　　　　　　　　張泰交<lb/>
　　杭州東南大都㑹也而錢塘一江世為之患蓋其<lb/>
　　流勢迅疾異於他水而海水上潮經龕赭二山自<lb/>
　　廣入狹逆江而西與江水相激射江不勝海為潮<lb/>
<pb n="KR2k0080_WYG_022-31a"/>
　　所却怒號搏擊山摧地拆聲息燀赫而仁錢適當<lb/>
　　其衝雖有神禹疏瀹無所施功故修塘以捍漢以<lb/>
　　前無可考按武林志郡議曹華信議立塘以防海<lb/>
　　水始募有能致土一斛者予錢一千人貪厚值皆<lb/>
　　擔負而至來者雲集比至江上詭云已不復用皆<lb/>
　　棄土江濱而去塘以之成至梁開平間再修于錢<lb/>
　　氏宋大中祥符間錢氏塘壞轉運使陳堯佐築然<lb/>
　　自武肅以來率用薪土屢築屢圯景祐三年俞獻<lb/>
<pb n="KR2k0080_WYG_022-31b"/>
　　卿知杭州始鑿西山石作隄數十里民用便之下<lb/>
　　詔褒諭四年轉運使張夏作石隄十二里因置捍<lb/>
　　江兵士五指揮採石修塘隨損隨治杭人徳之作<lb/>
　　廟隄上此石塘之所由始也然由元而明捍江兵<lb/>
　　士不復設事無專責徃徃因循推委至於坍塌而<lb/>
　　莫之惜不得已而修之大都茍且報完而已故常<lb/>
　　有公私費財不止十萬而潮患如故今康熈三十<lb/>
　　八年仁錢二縣所修江塘不踰年而潰前撫趙公<lb/>
<pb n="KR2k0080_WYG_022-32a"/>
　　申喬時為藩伯請於前撫張公志棟集浙之僚屬<lb/>
　　謀所以治之者温州郡丞甘國奎議曰自宋景祐<lb/>
　　間築石塘今將七百年雖幾經斷續而終賴石土<lb/>
　　以足恃但荒石薄小不耐衝突且砌法亦未盡善<lb/>
　　今欲圖久遠必購巨石選良工每塘一丈用石一<lb/>
　　縱一横嵌以油灰鎔以鐡錠深根堅杵加築子塘<lb/>
　　以為重障俟其沙漲可恃永久因繪圖以進張公<lb/>
　　與前制府郭公世隆合疏以聞下部即以甘丞領<lb/>
<pb n="KR2k0080_WYG_022-32b"/>
　　之未幾張公調江右趙公撫浙而郎方伯廷極適<lb/>
　　來相與益勵其事倡義首捐士商繼之期年而工<lb/>
　　已半時予方視學江左明年趙公移撫南楚而以<lb/>
　　予承乏兹土予下車亟至江上觀所經營則自六<lb/>
　　和塔迤西工程尚鉅於是努力捐資期有成功<lb/>
　　復自六和塔修至善龍嶺開山路三百餘丈又自<lb/>
　　嶺脚砌塘六十二丈至華光樓止又善利院龍潭<lb/>
　　上有各郡山溪之水奔滙於江埽望江門一帶而<lb/>
<pb n="KR2k0080_WYG_022-33a"/>
　　入海海潮怒激挾江流而上捲刷徽塘素稱險要<lb/>
　　特築石磯狀如偃月使海濤噴薄而來者與磯相<lb/>
　　觸不得直逼徽塘即上流山溪之水瀑㵼而下遇<lb/>
　　磯迴環勢遂渙散無復疾驅席捲之力徽塘及望<lb/>
　　江門沿江一帶烟火萬家雉堞千尋恃為磐石砥<lb/>
　　柱矣工既竣客有謂予曰自明府下車以來潮勢<lb/>
　　日減此政尚寛和之所致也使如曩者驚濤泊天<lb/>
　　晝夜再至雖欲此塘觀成其可得乎明府之徳與<lb/>
<pb n="KR2k0080_WYG_022-33b"/>
　　此塘俱長矣予曰是何言哉古云中國有聖人則<lb/>
　　海不揚波方今治際隆平幽明感格百靈效順必<lb/>
　　有隂相其成者焉可誣也乃作廟江干以祀潮神<lb/>
　　使凢職司水府及生而有功江塘沒著靈異者俱<lb/>
　　得憑爽於斯享血食以捍民社為萬世無疆之休<lb/>
　　是則予之志也夫是役也始於康熈辛巳初秋竣<lb/>
　　於丙戌春月共築石塘六百六十七丈子塘八百<lb/>
　　九十五丈共費銀五萬二千六百三兩有竒皆出<lb/>
<pb n="KR2k0080_WYG_022-34a"/>
　　官斯土者及士商之所捐未嘗𣲖民間一錢一夫<lb/>
　　故勒諸石使後之君子得以考其終始有所踵事<lb/>
　　焉<lb/>
　雜著<lb/>
　　七發<hi>節</hi>　　　　　　　　　<hi>漢</hi>枚　乘<lb/>
客曰將以八月之望與諸侯遠方交游兄弟並徃觀濤<lb/>
乎廣陵之曲江至則未見濤之形也徒觀水力之所到<lb/>
則䘏然足以駭矣觀其所駕軼者所摧拔者所揚汨者<lb/>
<pb n="KR2k0080_WYG_022-34b"/>
所温汾者所滌汔者雖有心略辭給固未能縷形其所<lb/>
由然也恍兮忽兮聊兮漂兮混汨汨兮忽兮慌兮俶兮<lb/>
儻兮浩瀇瀁兮慌矌矌兮秉意乎南山通望乎東海澒<lb/>
洞兮蒼天極慮乎崖涘流攬無窮歸神日毋汨乘流而<lb/>
下降兮或不知其所止或紛紜其流折兮忽繆徃而不<lb/>
來臨朱汜而遠逝兮中虚煩而益怠莫離散而發曙兮<lb/>
内存心而自持於是澡槩胸中灑練五藏澹澉手足頮<lb/>
濯髪齒揄棄恬怠輸冩淟濁分決狐疑發皇耳目當是<lb/>
<pb n="KR2k0080_WYG_022-35a"/>
之時雖有淹病滯疾猶將伸傴起躄發瞽披聾而觀望<lb/>
之也况直渺小煩懣醒醲病酒之徒哉故曰發䝉解惑<lb/>
不足以言也太子曰善然則濤何氣哉客曰不記也然<lb/>
聞於師曰似神而非者三疾雷聞百里江水逆流海水<lb/>
上潮山出内雲日夜不止衍溢漂疾波涌而濤起其始<lb/>
起也洪淋淋焉若白鷺之下翔其少進也浩浩溰溰如<lb/>
素車白馬帷蓋之張其波涌而雲亂擾擾焉如三軍之<lb/>
騰装其旁作而奔起也飄飄焉如輕車之勒兵六駕蛟<lb/>
<pb n="KR2k0080_WYG_022-35b"/>
龍附從太白純馳浩蜺前後絡驛顒顒卬卬椐椐彊彊<lb/>
莘莘將將壁壘重堅㳫雜似軍行訇隠匃磕軋盤涌裔<lb/>
原不可當觀其兩旁則滂渤怫鬱闇漠感突上擊下律<lb/>
有似勇壯之卒突怒而無畏蹈壁衝津窮曲隨隈踰岸<lb/>
出追遇者死當者壊初發乎或圍之津涯荄軫谷分廻<lb/>
翔青篾銜枚檀桓弭節伍子之山通厲骨母之場凌赤<lb/>
岸篲扶桑横奔似雷行誠奮厥武如振如怒沌沌渾渾<lb/>
状如奔馬混混庉庉聲如雷鼓發怒屋沓清升踰跇侯<lb/>
<pb n="KR2k0080_WYG_022-36a"/>
波奮振合戰於藉藉之口鳥不及飛魚不及迴獸不及<lb/>
走紛紛翼翼波涌雲亂蕩取南山背擊北岸覆虧邱陵<lb/>
平夷西畔險險戲戲冲壞陂池決勝乃罷瀄汨潺湲披<lb/>
揚流灑横暴之極魚鼈失勢巔倒偃側沋沋湲湲蒲伏<lb/>
連延神物怪疑不可勝言直使人踣焉洄闇悽愴焉此<lb/>
天下怪異詭觀也太子能彊起觀之乎太子曰僕病未<lb/>
能也<lb/>
　　書虚篇<hi>節</hi>　　　　　　　　<hi>漢</hi>王　充<lb/>
<pb n="KR2k0080_WYG_022-36b"/>
傳言呉王夫差殺伍子胥煮之於鑊乃以鴟夷槖投之<lb/>
于江子胥恚恨驅水為濤以溺殺人今時㑹稽丹徒大<lb/>
江錢唐浙江皆立子胥之廟蓋欲慰其恨心止其猛濤<lb/>
也夫言呉王殺子胥投之於江實也言其恨恚驅水為<lb/>
濤者虚也屈原懷恨自投湘江湘江不為濤申徒狄蹈<lb/>
河河水不為濤世人必曰屈原申徒不能勇猛力怒不<lb/>
如子胥夫衛葅子路而漢烹彭越子胥勇猛不過子路<lb/>
彭越然二士不能發怒于鼎鑊之中以烹湯葅汁瀋縱<lb/>
<pb n="KR2k0080_WYG_022-37a"/>
旁人子胥亦自先入鑊乃入江在鑊中之時其神安居<lb/>
豈怯於鑊湯勇於江水哉何其怒氣前後不相副也且<lb/>
投於江中何江也有丹徒大江有錢塘浙江有呉通陵<lb/>
江或言投于丹徒大江無濤或言投于錢塘浙江浙江<lb/>
山隂江上虞江皆有濤三江有濤豈分槖中之體散置<lb/>
三江中乎人若恨恚也仇讐未沒子孫遺在可也今吳<lb/>
國己滅夫差無𩔖呉為㑹稽立置太守子胥之神復何<lb/>
怨若為濤不止欲何求索呉越在時分㑹稽郡越治山<lb/>
<pb n="KR2k0080_WYG_022-37b"/>
隂吳都今吳餘暨以南属越錢塘以北属吳錢塘之江<lb/>
兩國界也山隂上虞在越界中子胥入呉之江為濤當<lb/>
自上呉界中何為入越之地怨恚呉王發怒越江違失<lb/>
道理無神之騐也且夫水難驅而人易從也生用筋力<lb/>
沒用精魂子胥之生不能從生人營衛其身自令身死<lb/>
觔力消絶精魂飛散安能為濤使子胥之類數百千人<lb/>
乘船渡江不能越水一子胥之身煮湯鑊之中骨肉糜<lb/>
爛成為羮葅何能有害也俗語不寶成為丹青丹青之<lb/>
<pb n="KR2k0080_WYG_022-38a"/>
文賢聖惑焉天地之有百川也猶人之有血脈也血脈流<lb/>
行汎揚動靜自有節度百川亦然其朝夕徃來猶人之<lb/>
呼吸氣出入也天地之性上古有之經曰江漢朝宗於<lb/>
海唐虞之前也其發海中之時漾馳而已入三江之中<lb/>
殆小淺狹水激沸起故騰為濤廣陵曲江有濤文人賦<lb/>
之大江浩洋曲江有濤竟以隘狹也呉殺其身為濤廣<lb/>
陵子胥之神竞無知也溪谷之深流者安洋淺多沙石<lb/>
激揚為瀨夫濤瀨一也謂子胥為濤誰居溪谷為瀨者<lb/>
<pb n="KR2k0080_WYG_022-38b"/>
乎案濤入三江岸漼沸涌中央無聲必以子胥為濤子<lb/>
胥之身聚岸漼也濤之起也隨月盛衰小大滿損不齊<lb/>
同如子胥為濤子胥之怒以月為節也三江時風揚疾<lb/>
之波亦溺殺人子胥之神復為風也秦始皇渡湘水遭<lb/>
風問湘山何祠左右對曰堯之女也始皇大怒使刑徒<lb/>
三千人伐湘山之樹而履之夫謂子胥之神為濤猶謂<lb/>
二女之精為風也<lb/>
　　七述<hi>節</hi>　　　　　　　　　　<hi>宋</hi>晁補之<lb/>
<pb n="KR2k0080_WYG_022-39a"/>
先生曰江源所起濫觴之墟泓泓汪汪不漏不虚放而<lb/>
行之冐於川渠繚繞縈行左挾越右截呉以散以敷然<lb/>
後淫為大江以東合乎尾閭而潮生焉古今所論潮者<lb/>
日月伏見之所為也嘗讀沌天之説曰地浮水中天在<lb/>
水外水之消息坱圠無際一闔一闢若開天地一呼一<lb/>
吸若出元氣其始來也若毛若線若帶若練堂堂㳫㳫<lb/>
合聚離散須叟之間千化萬變其少進也敲磕䃘<graphic n="KR2369" url="https://raw.githubusercontent.com/kanripo/KR-Gaiji/master/images/KR2369.png" mimeType="image/png"/>石<lb/>
號木鳴越岸包陵在谷滿谷在坑滿坑其為氣也或喣<lb/>
<pb n="KR2k0080_WYG_022-39b"/>
或呀或噫或噦瀰茫湠漫澎濞沸渭澒洞滉漾渤潏滂<lb/>
沛涵澹淋滲潗濈淫泄跳珠湧沫百里紛㑹沃焦蕩胸<lb/>
汩毋陵背縱横絡繹飄忽爭逝徐則按行緩則就隊連<lb/>
氛累祲陽景朝昧周天而旋踰八萬里不知其所憇於<lb/>
時元冥收威海若振吼千溪萃立萬浦却走絶維推軸<lb/>
神母不守左驅天吳右拂九首淵客拒扉水夷潛牖江<lb/>
神海豨絶脰傷肘陽侯馬銜顛蹶前後其為象也則紛<lb/>
紜參差萬頃一迹禹不能知契不能識承光露怪不復<lb/>
<pb n="KR2k0080_WYG_022-40a"/>
潛匿或駃而蹄或森而㦸或美而<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>或張而翼<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>湧而<lb/>
奔以沃海門若土囊風怒驅屯雲辟易而征以擊西陵<lb/>
如井陘戰酣出竒兵宛兮改容若蓐收素服駕白龍忽<lb/>
兮當前如歸墟泛溢浮五山一北一追一僨一起突然<lb/>
而逝餘勇未已於時吳兒獠工引檣掛席鐃鳴鼓動去<lb/>
若飛鷁風止雨息江清海碧此潮之大凢也傳曰上善<lb/>
若水又曰水幾於道故古之人見大水必觀善利萬物<lb/>
似仁不畏彊似勇能方能圓似智萬折必東似信若是<lb/>
<pb n="KR2k0080_WYG_022-40b"/>
者孺子欲聞乎孺子曰幾矣先生之所陳五事之上也<lb/>
　　潮蹟　　　　　　　　　　　朱中有<lb/>
或問燕龍圖潮論是耶非乎答曰試與子於一溝之内<lb/>
觀之引水滿溝則其水必平進於溝之半累碎石而為<lb/>
齟齬從上流傾水勢必經齟齬而斗㵼於下水之激湧<lb/>
無怪也燕公所謂潬者水中沙也錢塘海門之潬亘二<lb/>
百里夫水盈科而後進潮水未及潬則錢塘之江尚空<lb/>
空也及既長而冐之自潬斗冩入江又江沙之漲或東<lb/>
<pb n="KR2k0080_WYG_022-41a"/>
或西無常地潮為沙岸所排助其激湧震天動地峩峩<lb/>
而來水之理也曷足怪乎愚所謂齟齬者猶之潬耳故<lb/>
錢塘潮候率遲於定海者定海平進而錢塘必俟登潬<lb/>
而後至於江其初來也從浙江亭望之僅若一線非潮<lb/>
小也目力遠所見微耳漸近則漸大非潮大也所見漸<lb/>
近則漸大固宜及夫潮退則或由潬中低處或從潬兩<lb/>
尾滔滔以至於海蓋潬中高而兩頭漸低高處適當錢<lb/>
塘之衝其東稍低處乃當錢青曹娥二江所入之口錢<lb/>
<pb n="KR2k0080_WYG_022-41b"/>
清江口潬最低潮頭甚小曹娥江口潬稍高於錢清故<lb/>
潮頭差大是説也習于海道者莫不知之或又問子之<lb/>
説何如答曰欲知潮之物必先識天地之間有元氣有<lb/>
隂陽元氣猶太極也絪緼兩間希微而不可見隂與陽<lb/>
則生乎元氣者也本之而生亦能為之病焉何者為病<lb/>
常𤾉常雨是也當隂陽二氣之極則元氣不能勝又問<lb/>
答曰夫水天地之血也元氣有升降氣之升降血亦隨<lb/>
之故一日之間潮汛再至一月之間為大汛者亦再一<lb/>
<pb n="KR2k0080_WYG_022-42a"/>
歳之間為大汛者二十四元氣一歳間升降為節氣者<lb/>
亦二十四潮二十四汛隨之此不易之理也又問答曰<lb/>
察於吾身而知之一身之中有元氣有隂陽元氣蓋所<lb/>
受以生者既生矣則血為榮氣為衛血為隂氣為陽周<lb/>
一生而不可見者元氣之運周流乎脈絡而血乃隨之<lb/>
一日之潮凢再進退一身之血隨氣而進晝夜未嘗息<lb/>
也攷之素問難經脈候人一日一夜凢一萬三千五百<lb/>
脈行五十度為一一周漏水下百刻榮衛行陽二十五<lb/>
<pb n="KR2k0080_WYG_022-42b"/>
度行隂亦二十五度故五十度復㑹於太隂寸口人氣<lb/>
一晝夜之間行隂行陽各二十五度潮一晝夜隨元氣<lb/>
升降者審矣又問答曰元氣一晝夜小升降故一日之<lb/>
間潮凢再至一月之間大升降故十五日而易一節以<lb/>
律管候氣騐之管之長短不同某氣至某管應元氣升<lb/>
降有大小審矣天地之數竒而不齊者也故月有小盡<lb/>
大盡歳有一閠再閠潮之為大汛也隨大小盡與閠亦<lb/>
未嘗差焉騐潮之大小莫若錢塘與西興也雖以朔望<lb/>
<pb n="KR2k0080_WYG_022-43a"/>
為大汛之候然晦前二三日望前一二日潮蓋有登閘<lb/>
者或朔日二日三日四日不登閘至五日始大或自十<lb/>
五至二十不登閘至二十一而始大西興之閘稍低於<lb/>
錢塘或至二十三者潮亦登此無差節氣參差不齊則<lb/>
潮亦為之進退如前所云或攙前或落後其大概固如<lb/>
是也又問曰或有非時而潮忽大當汛而潮忽小者何<lb/>
也答曰愚測之審矣非朔望正汛而大或當汛而反小<lb/>
蓋適遇巨風之順則推之而來後浪擁前故忽大而且<lb/>
<pb n="KR2k0080_WYG_022-43b"/>
久不退風逆則抑之而退前浪遏後故驟小而且久不<lb/>
進耳又問曰今夏之日晝潮小夜潮大冬之日晝潮大<lb/>
夜潮小俗所謂潮畏熱畏寒是耶非乎答曰潮畏熱畏<lb/>
寒雖出俗説實確論也隂陽生乎元氣至其極也元氣<lb/>
有不勝焉夏為極陽日昱乎晝陽氣特甚元氣雖升而<lb/>
為至陽所廹氣不得伸故潮亦不得而遂格之於物以<lb/>
火㸑鼎水半於鼎火氣既升水從而湧此元氣升而潮<lb/>
進之象也於鼎之上置鐡炙床熾炭其上則湧水為火<lb/>
<pb n="KR2k0080_WYG_022-44a"/>
所㶸而復下此潮當進而元氣為至陽所迫而不遂也<lb/>
冬為極隂日既西没隂氣特甚元氣為至隂所薄而潮<lb/>
不遂正與夏同亦猶鼎水方湧以疎箔覆鼎置巨冰其<lb/>
上冰氣嚴沍湧水復下均一理耳畏熱畏寒俗説是矣<lb/>
又曰敢問夏夜冬晝潮能大者何也答曰夏晝陽極元<lb/>
氣為陽所勝冬夜隂極元氣為隂所勝故潮小夏夜日<lb/>
既沒陽氣少衰冬晝日既出隂氣稍斂元氣得伸故潮<lb/>
得遂而稍大此甚易見騐之於身夏之日陽特甚榮血<lb/>
<pb n="KR2k0080_WYG_022-44b"/>
得行故面與身多紅而澤氣則喘促咽塞呵之而無所<lb/>
覩氣陽也為至陽所勝故不能自伸猶潮之畏熱而小<lb/>
也日既入陽漸殺人氣少舒猶潮至夏夜而能大也冬<lb/>
之夜隂特盛榮血消縮故指面皺而肌革燥人呵氣則<lb/>
油然而出皆可以見血隂也為至隂所勝其不能伸猶<lb/>
潮之畏寒而小也日既出人血少舒猶潮之至冬晝而<lb/>
能大者皆一理耳又問曰夏晝潮當小而能大夜當大<lb/>
而反小冬晝潮當大而反小夜當小而反大何也答曰<lb/>
<pb n="KR2k0080_WYG_022-45a"/>
此乃隂陽之氣錯繆顛倒夏當南風以陽方助至陽故<lb/>
元氣為至陽所迫而潮小或者北風起以隂方氣從所<lb/>
勝而來陽為之辟易故潮遂能稍大夏夜潮宜大也乃<lb/>
與晝日同其微者三伏中或陽氣酷烈融而不收隂不<lb/>
足以禦之故潮亦從而小冬或冰雪不解因隂沍寒故<lb/>
晝日宜大而反小冬夜宜小而反大者冬當北風以隂<lb/>
方助至隂元氣為至隂所薄而潮小或者風從南至以<lb/>
陽方氣從所勝而來隂為之辟易故潮亦能稍大此乃<lb/>
<pb n="KR2k0080_WYG_022-45b"/>
隂陽之變元氣之病耳又問曰元氣升降四時則均八<lb/>
月潮特大何也答曰何獨八月二月之潮亦甚大也何<lb/>
者極隂極陽故冬之潮有小有大二月八月朔望前後<lb/>
隂陽之氣適中元氣得伸潮得遂其大也固宜<lb/>
　國朝<lb/>
　　答潮問　　　　　　　　　　毛先舒<lb/>
　　問浙江何以有潮也答曰地勢為之也天下之水<lb/>
　　皆有潮然多暗長水或湧水而己惟錢塘之水澎<lb/>
<pb n="KR2k0080_WYG_022-46a"/>
　　湃犇騰如爐鼓釜沸以自海入江與他水絶殊蓋<lb/>
　　地勢使然也何以晝夜至再且以漸遲也曰應月<lb/>
　　候也月行較日以漸遲一日常不及日十二度故<lb/>
　　潮至亦以漸遲也其晝夜再至則應月之中也月<lb/>
　　一晝夜則再中或中於天或中於地之下月中則<lb/>
　　潮至月以朔之午正刻中於天以子末刻中於地<lb/>
　　初二日則以午末刻中於天以丑初刻中於地其<lb/>
　　後中期以次漸遲至望則以子正刻中於天午初<lb/>
<pb n="KR2k0080_WYG_022-46b"/>
　　刻則中於地至十六日則復如朔故朔日潮至以<lb/>
　　午正子末初二日潮至以午末丑初望日潮至以<lb/>
　　子正午初十六日則復如朔其漸遲之期無不如<lb/>
　　月之中天中地也秋則壯何也亦應月也月華至<lb/>
　　秋則益壯所謂地勢者可詳與曰其勢有三錢塘<lb/>
　　之江將入海處有龕赭二山焉屹相峙如門下有<lb/>
　　沙檻江流至此則一束故海潮至此亦一束海水<lb/>
　　長欲入江束於山不得駛則怒譬人之欲入門也<lb/>
<pb n="KR2k0080_WYG_022-47a"/>
　　人多門狹則喧動抨擊以爭門惟水亦然此山勢<lb/>
　　也水北捍南水緩而錢塘之水發丹陽經睦杭紹<lb/>
　　興諸州逶迤曲折以入於海故曰浙江浙者折也<lb/>
　　則水尢緩他江捍到口與海力敵敵則潮至不敢<lb/>
　　逞故為暗潮浙江緩到口不能與海力敵如是則<lb/>
　　海壓江而陵出其上潮至敢逞則為怒潮此水勢<lb/>
　　也浙江方為巽象曰剛巽乎中正而志行柔皆順<lb/>
　　乎剛江柔巽海讓潮逞怒此方勢也此三者浙江<lb/>
<pb n="KR2k0080_WYG_022-47b"/>
　　之所以有潮與他水殊不足怪也紛説無當徒益<lb/>
　　滋惑安客曰潮何以名為潮也曰潮者朝也朝月<lb/>
　　也曰海百谷王矣而何以朝為曰月者萬水之天<lb/>
　　子也故海臣水而君月月中於天中於地猶天子<lb/>
　　之蒞明堂也故海朝之或曰朝江也書曰江漢朝<lb/>
　　宗於海江朝海也潮者海潮江也故窮歸宿則海<lb/>
　　大江小溯原本則江高海卑可以互為尊則亦可<lb/>
　　以互為朝也然則名潮復名汐者何故得無潮取<lb/>
<pb n="KR2k0080_WYG_022-48a"/>
　　其朝至而汐取其夕至耶曰配以汐名或主此然<lb/>
　　潮之意不繫焉審以其朝至而名潮也則十二時<lb/>
　　皆有潮奚此潮汐且夕至者亦未嘗不名潮故曰<lb/>
　　曉潮曰暮潮曰夜潮故潮者統辭也汐加之辭也<lb/>
　　而實非可以配潮故統潮與汐皆名潮是朝㑹之<lb/>
　　義非朝晨之義也此其所以名潮者也<lb/>
　<lb/>
　<lb/>
<pb n="KR2k0080_WYG_022-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻二十二<lb/>
</p>
<p>
</p>
  </div>
<div>
<head>海塘録巻二十三</head> <lb/>
    <p>
<pb n="KR2k0080_WYG_023-1a"/>
欽定四庫全書<lb/>
　海塘録巻二十三<lb/>
　　　　　　　　　　　内閣中書翟均廉撰<lb/>
　藝文六<lb/>
　五言古詩<lb/>
　　賦得觀濤　　　　　　　　　<hi>梁</hi>任　昉<lb/>
雲容襍浪起楚水漫呉流朝看遥樹沒稍見遠天浮漁<lb/>
人迷舊浦海鳥失前洲不測滄溟曠輕鱗幸自游<lb/>
<pb n="KR2k0080_WYG_023-1b"/>
　　濟浙江　　　　　　　　　　<hi>梁</hi>任　昉<lb/>
昧旦乘輕風江潮忽來徃或與歸波送乍逐翻流上近<lb/>
岸無暇目遠岸更興想緑樹懸宿根丹崖頽乆壤<lb/>
　　還渡浙江　　　　　　　　　<hi>梁</hi>劉孝綽<lb/>
季秋弦望後輕寒朝夕殊商人泣紈扇客子夢羅𥜗憂<lb/>
方自難遣况復阻川隅日暮愁雲合繞樹噪寒烏濛漠<lb/>
江烟上蒼茫沙嶼蕪解䌫遲東越接舳騖西徂懸帆似<lb/>
馳驥飛棹若驚鳬言歸遊俠窟方從冠蓋衢<lb/>
<pb n="KR2k0080_WYG_023-2a"/>
　　乘潮至漁浦作　　　　　　<hi>唐</hi>陶　翰<lb/>
艤舟乘早潮潮來如風雨樟亭忽已隠界峯莫及覩喧<lb/>
騰心為失浩蕩目無主豗㦎浪始聞漾漾入漁浦雲景<lb/>
共澄霽江山相吞吐偉哉造化工此事已終古流沫誠<lb/>
足誡髙歌調易苦頗因忠信全客心猶栩栩<lb/>
　　西陵口觀海　　　　　　　<hi>唐</hi>薛　據<lb/>
長江漫湯湯近海勢彌廣在昔胚渾凝融為百川泱地<lb/>
形失端倪天色潛滉漾東南際萬里極目遠無象山影<lb/>
<pb n="KR2k0080_WYG_023-2b"/>
乍浮沈潮波忽來徃孤㠶或不見櫂歌猶想像日暮長<lb/>
風起客心空振蕩浦口霞未收潭心月初上林嶼幾邅<lb/>
迴亭皋時偃仰歳晏訪蓬瀛真㳺非外奨<lb/>
　　月夜江行　　　　　　　　<hi>唐</hi>權徳輿<lb/>
扣船不得寐浩露清衣襟彌傷孤舟夜遠結萬里心幽<lb/>
興惜瑶草素懷寄鳴琹三奏月初上寂寞寒江深<lb/>
　　題海圖屏風　　　　　　　<hi>唐</hi>白居易<lb/>
海水無風時波濤安悠悠鱗介無小大遂性各沈浮突<lb/>
<pb n="KR2k0080_WYG_023-3a"/>
兀海底鼇首冠三神邱釣䋞不能制其來非一秋或者<lb/>
不量力謂兹鼇可求贔屭牽不動綸絶沈其鈎一鼇既<lb/>
頓頷諸鼇齊掉頭白濤與黒浪呼吸繞咽喉噴風激飛<lb/>
廉鼓波怒陽侯鯨鯢得其便張口欲吞舟萬里無活鱗<lb/>
百川多倒流遂使江漢水朝宗意亦休蒼然屏風上此<lb/>
畫良有由<lb/>
　　郡亭　　　　　　　　　　<hi>唐</hi>白居易<lb/>
平旦起視事亭午卧掩闗除親簿領外多在琹書前况<lb/>
<pb n="KR2k0080_WYG_023-3b"/>
有虚白亭坐見海門山潮來一凭檻賓至一開顔終朝<lb/>
對雲水有時聽管絃持此聊過日非忙亦非閒山林太<lb/>
寂寞朝闕空喧煩惟兹郡閣内囂靜得中間<lb/>
　　泛海　　　　　　　　　　<hi>唐</hi>戴　良<lb/>
仲夏發㑹稽乍秋别勾章擬抗黒水海首渡青龍洋南<lb/>
條山已斷北界水何長遠近浪何國周圍天作疆川后<lb/>
偶安恬天呉亦屏藏蕩槳乘月疾掛席逐風揚零露拂<lb/>
幡木旭日耀扶桑我行無休隙此去何渺茫東海踏仲<lb/>
<pb n="KR2k0080_WYG_023-4a"/>
連西溟遁伯陽輕名冀道勝重已企時康孰謂情可陳<lb/>
旅念坐自傷<lb/>
　　望海　　　　　　　　　　<hi>宋</hi>祖　珽<lb/>
登高臨巨壑不知千萬里雲島相接連風潮無極巳時<lb/>
看遠鴻度乍見驚鷗起無待送將歸自然蕩客子<lb/>
　　歳暮自桐廬歸錢唐　　　　　<hi>宋</hi>潘　閬<lb/>
久客見華髪孤櫂桐廬歸新月無朗照落日有餘輝漁<lb/>
浦風水急龍山烟火微時聞沙上雁一一皆南飛<lb/>
<pb n="KR2k0080_WYG_023-4b"/>
　　子集弟寄江蟹　　　　　　<hi>宋</hi>張九成<lb/>
吾鄉十月間海錯賤如土尤思鹽白蟹滿殻紅初吐薦<lb/>
酒歘空尊侑飯饞如虎别來九年矣食物那可睹蠻烟<lb/>
瘴雨中滋味更荼苦池魚腥徹骨江魚骨無數毎食輙<lb/>
嘔噦無辭知罪罟新年庚運通此物登盤俎先以供祖<lb/>
先次以宴賓侣其餘及妻孥咀嚼話江浦骨滓不敢擲<lb/>
念帶烟江雨手足義可量封寄無辭屢<lb/>
　　觀海　　　　　　　　　　<hi>宋</hi>陸　游<lb/>
<pb n="KR2k0080_WYG_023-5a"/>
我不如列子神游御天風尚應似安石悠然雲海中卧<lb/>
看十幅蒲灣灣若長弓潮來涌銀山忽復磨青銅飢鶻<lb/>
掠船舷大魚舞虚空流落何作道豪氣蕩肺胸歌罷海<lb/>
動色詩成天改容行矣跨鵬背弭節蓬萊宫<lb/>
　　觀潮　　　　　　　　　　　<hi>宋</hi>周紫芝<lb/>
人生如微塵同一霄壤間可笑蠛蠓眼但窺甕中天錢<lb/>
塘附滄海八月壯潮瀾始疑一練白倐作萬馬翻海門<lb/>
屹中開方喜忽當前不知何巨鼇為我戴三山銀光射<lb/>
<pb n="KR2k0080_WYG_023-5b"/>
傑閣玉筍垂朱闌須叟擊飛雷噴薄上簾顔相看如驚<lb/>
顧日暮殊未還那知在空蠓但怪毛髪寒平生雲夢窅<lb/>
始信宇宙寛安得凌雲手大筆如脩椽盡挽沃天浪參<lb/>
差入毫端<lb/>
　　海雲　　　　　　　　　　　<hi>宋</hi>胡　帛<lb/>
氣蒸一片雲影浮萬里海從來海與雲鴻濛元不改忘<lb/>
言坐兩間細閲心自在蕩蕩無停機虛虚無掛碍識破<lb/>
消息真海雲不竒怪<lb/>
<pb n="KR2k0080_WYG_023-6a"/>
　　觀海　　　　　　　　　　<hi>宋</hi>易　履<lb/>
晨登江上臺海色揚潮時茫茫坤軸中天水何淋漓東<lb/>
踰扶桑國西接王母池朝宗此萬國百粤來珍竒峨峨<lb/>
蓬萊山飛仙渺難期我欲徃從之蛟鼉浩紛披寥寥乘<lb/>
槎意日暮徒興悲大化不可期崇卑分濁清滄溟㑹東<lb/>
南有滯亦有盈周流始一氣蕩蕩漪難名秦嬴獨何愚<lb/>
駕石希仙靈豈不念兹水而與天齊傾彼哉精衛衘何<lb/>
如白鷗鳴鯨波期弗沸中國有聖明<lb/>
<pb n="KR2k0080_WYG_023-6b"/>
　　初三日水長二丈早行　　　　<hi>宋</hi>方　回<lb/>
夜聞舟人呼江水溢二丈岸薪隨波流救者何擾攘亥<lb/>
子十月交地氣不當上十日柱礎汗蠅蛟鬨帷幌此時<lb/>
肻為雪豈不兆豐穰積熱化滂沱傾空瀉盆盎前夕適<lb/>
醉卧不省船背響濤聲撼醒枕于兹發孤想炎方節候<lb/>
乖病叟體膚癢遑遑欲何之曷日中園仰星斗猶粲然<lb/>
曉征發雙槳起視所泊處餘燈煜莽蒼<lb/>
　　秋江　　　　　　　　　　<hi>宋</hi>朱徳潤<lb/>
<pb n="KR2k0080_WYG_023-7a"/>
堤邊古木風江上飛鴻影秋江待潮人立到前山暝<lb/>
　　春江晚渡圖　　　　　　　<hi>元</hi>盧　琦<lb/>
風微杜若香潮滿江聲寂扁舟古渡前推起篷窻白山<lb/>
外日未高波底雲先赤隠見杏花村依稀烟雨隔人間<lb/>
行路難羨此丹青跡焉得并州刀剪取澄江碧<lb/>
　　觀錢塘江潮時平章大讌江上　<hi>元</hi>王　逢<lb/>
蒼蒼呉越山對峙束江腹江開白銀甕一浪天四蹴金<lb/>
晶王高秋風露氣轉肅當年駭壯觀委巷雷擊轂今年<lb/>
<pb n="KR2k0080_WYG_023-7b"/>
官増威旌麾被山陸羅衣綉龍鳯玉帶縁蠶粟牙床錦<lb/>
屏帷蠻毯隨歩蹙温温香巻陣婉婉眉鬭緑微聞伊梁<lb/>
音渌酒光動縠鮮醲片晌盡萬姓空側目懼成庾郎哀<lb/>
竊效杜陵哭㝠頑鱗魚彚屢覆舟萬斛梟雄扈將軍竟<lb/>
作机上肉大浸交烽火血胔腥草木地媪為之愁兼恐<lb/>
河源縮熟聞靈胥廟歳祭莫敢黷三呌三酹觴願與水<lb/>
赤族錢王射强弩至今有遺鏃何當起英魂少助八州<lb/>
督中原日無事海宇䝉景福尚虞多戕殘洒淚逃亡屋<lb/>
<pb n="KR2k0080_WYG_023-8a"/>
　　夜泊六和塔下　　　　　　　<hi>元</hi>陳　孚<lb/>
碧天如幕垂露濕星磊磊漁燈射寒沙萬㸃亂光彩壯<lb/>
哉大江水浩浩東北滙西風巻潮來鐡馬擁萬鎧木落<lb/>
烟嶂横鴟夷魂安在卧聞黄㡌郎一曲歌欵乃扣舷起<lb/>
和之逸興渺雲海<lb/>
　　夜抵江上候船至曉始行　　<hi>明</hi>髙　啓<lb/>
夜辭西陵館霜谷呌猨歇津卒未具舟天險不可越漁<lb/>
商雜候渡寒立沙上月蒼烟隠遠汀益覺潮漲濶開橈<lb/>
<pb n="KR2k0080_WYG_023-8b"/>
散驚鳬海色曙初發朧朧前山來稍稍後嶺没中流聞<lb/>
櫂歌隔岸見城闕客路得竒觀臨風悶俱豁<lb/>
　　宿湯氏江樓夜起觀潮　　　　<hi>明</hi>高　啓<lb/>
舟師夜驚呼隔浦亂燈集潮聲若萬騎怒奪海門入初<lb/>
來聽猶遠忽過睇無及震摇髙山動噴洒明月濕霜風<lb/>
助翻江蛟龍苦難蟄應知隂陽氣來往此呼吸登樓覺<lb/>
神壯憑險方迥立何處望靈旗烟中去波急<lb/>
　　登海昌城樓望海　　　　　　<hi>明</hi>髙　啓<lb/>
<pb n="KR2k0080_WYG_023-9a"/>
百川浩皆東元氣流不息混茫自太古於此見容徳積<lb/>
隂漲𤣥濤萬里失空色鴻鵠去不窮魚龍變莫測朝登<lb/>
兹樓望動蕩豁胸臆始知滄溟大外絡九州域日出水<lb/>
底宫烟生島中國寛疑浸天爛怒欲吹地仄常時烈風<lb/>
興海若不受職長堤此宵潰頻勞負薪塞况今艱危際<lb/>
民苦在墊溺有地不可居澒洞風塵黒安得擊水游圖<lb/>
南附鵬翼<lb/>
　　登盤塘　　　　　　　　　<hi>明</hi>李敏<lb/>
<pb n="KR2k0080_WYG_023-9b"/>
朝發盤塘㘭夕望平陽郭江空雨㝠㝠無風客㠶落<lb/>
　　同張元洲胡圖洲王曉山張元洲項芳溪江樓觀<lb/>
　　　潮分韻　　　　　　　　<hi>明</hi>高應冕<lb/>
江聲秋益壯江草秋還歇夫差自亡呉子胥何怒越盤<lb/>
盤江上山盈盈江頭月此景亘千古不逐浮雲没<lb/>
　國朝<lb/>
　　育皇山望江上諸峯　　　　　　張　丹<lb/>
　　侵曉索幽異育山聊登躡拭目一展眺羣峰邈以<lb/>
<pb n="KR2k0080_WYG_023-10a"/>
　　接早見古渡口行人爭利涉汨汨江水駛藐藐雲<lb/>
　　樹疊連崖既左紆飛沙亦右挾古翠相映媚新烟<lb/>
　　恣吐納方峪徑委迤卦田草踐踏眷念宫闕頺擥<lb/>
　　涕蘿蔓匝漫漫抱空意寂寞何所愜<lb/>
　　暮秋同汪魏美王仲昭諸子汎錢塘江<lb/>
　　　　　　　　　　　　　　　張　丹<lb/>
　　夕景汎澄江波光蕩寥廓寥廓無端倪放舟任飄<lb/>
　　泊岸危灘互轉浦委陘參錯寒洲蘆己乾煖崖楓<lb/>
<pb n="KR2k0080_WYG_023-10b"/>
　　未落綺樹既炫村絳林亦燦壑五雲還竦峻横洋<lb/>
　　此浩豁遠想富春瀨近指蕭山郭擊汰動輕瀾轉<lb/>
　　帆隠長薄左傾聞單雁右屬聆雙鶴異音感緬邈<lb/>
　　殊響答寂寞明霞隂澗生碎雲回沙作千尺㵼苕<lb/>
　　嶺百丈倒菌閣徜徉偕數子溯洄俱言樂願以終<lb/>
　　埀綸芳醑且酧酢<lb/>
　　登鳯山頂望錢塘江　　　　　　繆　沅<lb/>
　　江濤如雷硠舂擊寒天西老黿作長吟束縮如兒<lb/>
<pb n="KR2k0080_WYG_023-11a"/>
　　啼絶頂凌蒼旻象外凄以迷俯視浮海蜃滅沒如<lb/>
　　白霓盤躃據飛崖百丈窮鈎梯元精羅心胸蕩譎<lb/>
　　雲霧齊風力吼□虦鴻濛歡相攜一髪杳莫窺弱<lb/>
　　水通合黎<lb/>
　　渡錢塘江　　　　　　　　　劉正誼<lb/>
　　揚舲渡錢江江流何浩渺旭日浴秋濤輕雲逐飛<lb/>
　　鳥水濶碧天低岸遠青山小隠隠遠樹林羃羃寒<lb/>
　　煙繞嗟我何來斯豈為恣吟眺泠然凌秋風孤㠶<lb/>
<pb n="KR2k0080_WYG_023-11b"/>
　　飛縹緲諒哉行役人難免離憂擾<lb/>
　　江行曉望　　　　　　　　　厲　鶚<lb/>
　　膠角遠村雞江行俄已旦推篷貪清景凉露半天<lb/>
　　散遠洲信逶迤盡處如決斷連山聳蒼翠縁流競<lb/>
　　秀粲水際烟輕明忽抹山之半徐引青楓端漫靡<lb/>
　　不知岸阿那幾幅㠶日華相凌亂漁商互通語來<lb/>
　　去乘汎瀾微微逓遥鐘隠隠見樾館悟此趨向岐<lb/>
　　層波媚獨翫<lb/>
<pb n="KR2k0080_WYG_023-12a"/>
　七言古詩<lb/>
　　夜宿浙江　　　　　　　　<hi>唐</hi>孫　逖<lb/>
扁舟夜入江潭泊露白風髙氣蕭索富春渚上潮未還<lb/>
天姥岑邊月初落煙水茫茫多苦辛更聞江上越人吟<lb/>
洛陽城闕何時見西北浮雲朝暝深<lb/>
　　去杭州送王師範　　　　　<hi>唐</hi>元　稹<lb/>
房杜王魏之子孫雖及百代為清門駿骨鳯毛真可貴<lb/>
岡頭澤底何足論去年江上識君靣愛君風貌情已敦<lb/>
<pb n="KR2k0080_WYG_023-12b"/>
與君言語見君性靈府坦蕩消塵煩自兹心洽跡亦洽<lb/>
居常並榻遊並軒栁隂覆岸鄭監水李花壓樹韋公園<lb/>
毎出新詩共聯綴閒因醉舞相牽援時尋沙尾楓林夕<lb/>
夜摘蘭叢衣露繁今君别我欲何去自言遠結迢迢婚<lb/>
簡書五府已再至波濤萬里酬一言為君再拜贈君語<lb/>
願君靜聽君勿喧君名師範欲何範君之烈祖遺範存<lb/>
永寧昔在掄鍳表沙汰沈濁澄浚源君今取友由取士<lb/>
得不别白清與渾昔公事主盡忠讜雖及死諫誓不諼<lb/>
<pb n="KR2k0080_WYG_023-13a"/>
今君佐藩如佐主得不陳露酬所恩昔公為善日不足<lb/>
假寐待旦朝至昏今君三十朝未與得不寸晷倍璵璠<lb/>
昔公令子尚貴主公執舅禮婦執笲返拜之儀自此絶<lb/>
闗雎之化皎不婚君今遠娉奉明祀得不齊勵親蘋蘩<lb/>
斯言皆為書佩帶然後别袂乃可捫别袂可捫不可解<lb/>
解袂開㠶悽别魂魂摇江樹鳥飛没㠶掛檣竿鳥尾翻<lb/>
翻風駕浪泊何處直指杭州由上元上元蕭寺基址在<lb/>
杭州潮水霜雪屯潮戸迎潮擊潮鼓潮平潮退有潮痕<lb/>
<pb n="KR2k0080_WYG_023-13b"/>
得得為題羅刹石古來非獨伍員寃<lb/>
　　錢塘曲　　　　　　　　　　<hi>唐</hi>温庭筠<lb/>
錢塘岸上春如織淼淼寒潮帶晴色淮南逰客馬連嘶<lb/>
碧草迷人歸不得風飄客意如吹煙纎指殷勤傷雁弦<lb/>
一曲堂堂紅燭筵長鯨㵼酒如飛泉<lb/>
　　錢塘對酒曲　　　　　　　<hi>唐</hi>陳　陶<lb/>
風天雁悲西陵愁使君紅旗弄濤頭東海神魚騎未得<lb/>
江天大笑閒悠悠嵯峨呉山莫誇碧河陽經年一宵白<lb/>
<pb n="KR2k0080_WYG_023-14a"/>
南州彩鳯為君生古獄愁蛇待恩澤三清羽童來何遲<lb/>
十二玉樓蝴蝶飛炎荒翡翠九門去遼東白鶴無歸期<lb/>
鴟夷公子休悲悄六鼇如鏡天始老尊前事去月團圓<lb/>
琥珀無情憶蘇小<lb/>
　　觀李瓊處士畫海濤　　　　<hi>唐</hi>釋齊已<lb/>
巨鼇轉側長鰌翻狂濤顛浪高漫漫李瓊奪得造化本<lb/>
都盧縮在秋毫端一揮一畫皆筋骨滉漾奔騰大鯨臬<lb/>
葉樸仙槎擺欲沈下頭應是驪龍窟昔年曽要涉蓬瀛<lb/>
<pb n="KR2k0080_WYG_023-14b"/>
唯聞撼動珊瑚聲今年正嘆陸沈久見君此畫思前程<lb/>
千尋萬𣲖功難測海門山小濤頭白令人錯認錢塘城<lb/>
羅刹石底奔雷霆<lb/>
　　秋夜舟中　　　　　　　　<hi>宋</hi>孔平仲<lb/>
昨夜强風萬弩過舟中側聽披衣坐秋來已覺隂氣繁<lb/>
晨興更見波濤大衰梧弱栁不足數脩篁摧折幾百箇<lb/>
飛亷鬱然方用事一威能令萬物挫人言風怒未渠央<lb/>
我觀暴怒勢不長㑹見平川淨如鏡刀魚鳴艣過錢塘<lb/>
<pb n="KR2k0080_WYG_023-15a"/>
　　過錢江迎潮　　　　　　　<hi>宋</hi>楊　時<lb/>
銀潢翻空際天白鯤怒鵬騫海波擊涌雲噫氣聲怒號<lb/>
萬里馳車隨霹靂低昻上下如桔橰頃刻性命輕鴻毛<lb/>
齎囊負笈有夷路一日何事常千艘因思羊腸盤九坂<lb/>
攀援蜀道愁狖猱人生觸處有萬險豈必此地多風濤<lb/>
願言夷險不須問莫負對酒持霜螯<lb/>
　　錢塘賦水母　　　　　　　<hi>宋</hi>沈　遘<lb/>
疾風吹雨囬江城艣牙嘔呀潮欲平客居喜無人事攖<lb/>
<pb n="KR2k0080_WYG_023-15b"/>
相與環坐臨前楹眼中水怪状莫名出沒沙嘴如浮罌<lb/>
復如緇笠絶兩纓渾沌七竅俱未形塊然背負羣蝦行<lb/>
嗟其巧以怪自呈凝目注視相將迎老漁旁睨笑發聲<lb/>
曰此水母官何驚江流如奔絶滄瀛潮汐徃來月為程<lb/>
藏納衆汚無滿盈浮涘沈滓溷九清結成此物宜昏盲<lb/>
使蝦導迷作雙睛乃能接迹蚌與蟶亦猶巨蛩二體并<lb/>
離則無目為光精江天八月霜葉鳴罟師得蝦供水征<lb/>
水母弃擲羅縱横試令收拾輸庖丁絳礬収涎體紆縈<lb/>
<pb n="KR2k0080_WYG_023-16a"/>
飛刀鏤切武火烹花甆飣餖粲白英不殊氷盤堆水晶<lb/>
稻醯齏寒芼香橙入齒巳復能解酲遣漁止矣勿復評<lb/>
嗟哉此性愚不更定矜故態招三彭且摩枵腹甘藜羮<lb/>
　　海岸沙行　　　　　　　　<hi>宋</hi>楊萬里<lb/>
海濱半程沙上路海風吹起成煙霧行人合眼不敢覷<lb/>
一行一步愁一步步步沙痕沒芒屨不是不行行不去<lb/>
若為行到無沙處將逢石頭齧足拇寧踏黄泥濺袍袴<lb/>
海濱沙路莫再度<lb/>
<pb n="KR2k0080_WYG_023-16b"/>
　　題趙千里夜潮圖　　　　　<hi>宋</hi>周假庵<lb/>
烟蒼蒼江茫茫明月夜挂天中央奔潮不盡當日恨金<lb/>
波怒捲虯龍長浦口秋飛揚鷗雁不眠聲周章風髙沙<lb/>
漲望難到羽翰但逐潮低昻窻間簾炷香開巻有素商<lb/>
何須八月上錢塘對此秋濤生錦囊<lb/>
　　浙江　　　　　　　　　　<hi>宋</hi>毛　珝<lb/>
白鷴舊事隨波去太極隂陽自吞吐長虹夜貫黒頭船<lb/>
四紀沙迎相公路馮夷作劇真等閒五都有客雄其間<lb/>
<pb n="KR2k0080_WYG_023-17a"/>
上林三官浪憂國千年海底生銅山<lb/>
　　秋晚看潮　　　　　　　　<hi>宋</hi>徐集孫<lb/>
八月西風嘘沆瀣長江協候勢澎湃錢塘旺氣天所鍾<lb/>
非為子胥逞靈怪海門三山縹緲青雙練夾岸震雷霆<lb/>
蛟龍黿鼉匿影形銀濤雪浪翻滄溟踏浪羣兒慣行險<lb/>
出沒波心旗閃閃須臾瀲灔潮信平蕩漾漁舟千萬㸃<lb/>
天低暮靄襲人衣㳺子興盡各云歸獨有騷翁看不足<lb/>
吟到夜月揚清輝<lb/>
<pb n="KR2k0080_WYG_023-17b"/>
　　題趙千里夜潮圖　　　　<hi>宋</hi>適安散人<lb/>
寂寞江頭夜風急怒濤捲起千堆雪一輪兎魄騰巨光<lb/>
激使金虯高萬尺沙頭宿雁理羽衣忽聞潮聲不知歸<lb/>
縱横亂影向天末一一㸃破秋光飛誰人輕用造化筆<lb/>
冩出此景不遺一眼明絹素見天巧長江大海來小室<lb/>
靜對真成聽潮聲我亦詩腸如雷鳴捲巻不知身所在<lb/>
猶覺眼底風濤生<lb/>
　　題趙千里夜潮圖　　　　<hi>宋</hi>名山樵子<lb/>
<pb n="KR2k0080_WYG_023-18a"/>
八月錢塘江上水風靜波平清澈底夜半潮聲帶月來<lb/>
沙頭眠雁還驚起何人一幅鵞溪絹畫出長江千萬里<lb/>
莫道波聲靜不聞請君黙坐聊傾耳<lb/>
　　浙江待潮　　　　　　　　<hi>元</hi>葛長庚<lb/>
秋空無塵雁可數蘆花蓼花滿江渚夕陽影至高掀篷<lb/>
落葉聲中交鳴艣六角扇起解熱風三杯酒為澆詩雨<lb/>
船頭拔劍呌飛廉浪花捲雪魚龍舞<lb/>
　　浙江亭觀潮　　　　　　　<hi>金</hi>任　詢<lb/>
<pb n="KR2k0080_WYG_023-18b"/>
海門東嚮滄溟濶潮來怒捲千尋雪浙江亭下擊飛霆<lb/>
蛟蜃爭馳奮髯鬛鉅鹿之戰百萬集呼聲響震坤軸立<lb/>
昆陽夜出雨懸河劍㦸犇衝潰尋邑呉儂稚時學弄潮<lb/>
形色沮濡心膽豪青旗出沒波濤裡一擲性命輕鴻毛<lb/>
須臾風送潮頭息亂山稠叠傷心碧西興浦口又斜暉<lb/>
相望㑹稽雲半赤詩家誰有坡仙筆稱與江山作勁敵<lb/>
援毫三呌句不成但覺雲濤滿胸臆<lb/>
　　浙江觀潮圖　　　　　　　<hi>元</hi>劉　因<lb/>
<pb n="KR2k0080_WYG_023-19a"/>
山人懶絶夢亦然鼎如萬牛不可遷誰信畫工筆頭有<lb/>
神力扁舟一夜江聲寒覺來千里雪漫漫中有數㸃青<lb/>
螺閒人間天門壯觀已如此豈知大塊喘息四海如鼻<lb/>
端海中仙人氷雪顔吸風御氣非人寰試問濤頭何當<lb/>
還為我寄聲三神仙我欲乘興遊其間<lb/>
　　秋江釣月圖歌　　　　　　<hi>元</hi>袁　桷<lb/>
南山舞空趨翔鸞北山人立如啼猿長流東來貫其腹<lb/>
謂是浙水屈曲萬丈之上源大魚奔騰鰭鬛焦小魚委<lb/>
<pb n="KR2k0080_WYG_023-19b"/>
靡隨江潮中有白玉蟾落落五采凝不消人言此蟾在<lb/>
天主隂魄淪沒何為水中宅籊籊千尺綸蟾永不受吞<lb/>
廣寒高居凌紫清日逐烏御不得停愛此江水碧倒空<lb/>
浴影潛金精感君纒緜如有素瞬息還須上天去君不<lb/>
聞任公子東海投竿非小智又不聞嚴先生羊裘古瀨<lb/>
成高名君家慈母占畢逋百尺樓觀端可居黄金之鈎<lb/>
不復理明月年年在秋水<lb/>
　　杭州送兒姪歸里　　　　　<hi>元</hi>黄　溍<lb/>
<pb n="KR2k0080_WYG_023-20a"/>
空江月滿潮聲怒二兒勇踏潮頭去故園天末渺予懷<lb/>
夢中識汝歸時路起向江樓遥望汝江上青楓正霜露<lb/>
凉風颯颯吹汝急櫓摇背指龍山渡翩然一葉舞中流<lb/>
嗟汝童心得無懼自我西逰歴三紀舉目交朋半新故<lb/>
下車相揖何紛紛白頭朝士猶徒步元都觀裏舊桃花<lb/>
見我重來能幾度緬思疇昔仍念汝徙倚闌干日將暮<lb/>
前潮將斷後潮續層波複浪無重數魚龍出沒相後先<lb/>
疾雷槌山雨如注隔岸峯巒空復多沙際冥茫但煙霧<lb/>
<pb n="KR2k0080_WYG_023-20b"/>
計程知汝已登陸息肩弛擔今何處明朝過我三釡山<lb/>
能勿徘徊起哀慕近聞旱魃肆為虐殺吾手植千株樹<lb/>
且須為我語比鄰莫遣牛羊上邱墓<lb/>
　　舟行阻潮　　　　　　　　<hi>元</hi>周　權<lb/>
江流浩浩吞長天打篷巨浪翻銀山篙師維舟不敢發<lb/>
東海微茫盡溟海荒村古渡生客愁丹楓落葉秋颼颼<lb/>
夜半西風卷江雨咿軋數聲聞過櫓風收雨霽晨氣清<lb/>
金波蕩漾波間明舟人歡呼指歸路十幅蒲帆順風去<lb/>
<pb n="KR2k0080_WYG_023-21a"/>
　　浙江觀潮<lb/>
錢塘江上風颼颼誰驅逆水回西流海門山色暗蛾緑<lb/>
翕忽澒洞驚呉艘飛亷賈勇咄神變倒掀滄溟躍天半<lb/>
闐闐霹靂駕羣龍高擊瓊崖巻冰岸初疑大鯨嘘浪來<lb/>
瀛洲銀山雪屋爛不收又疑當時捍築射强弩至今水<lb/>
戰酣貔貅溪盈壑滿留不住怒無洩處潛回去乘除消<lb/>
長無停機斷送人間幾朝暮吳儂何事觀不休落日滄<lb/>
波萬古愁汀蘋沙雁年年秋海雲一抹天盡頭<lb/>
<pb n="KR2k0080_WYG_023-21b"/>
　　春雨晚潮圖　　　　　　　<hi>元</hi>呉師道<lb/>
昔年曽看錢塘潮龍山山下乘春濤中流回首洲渚變<lb/>
孤塔不動青崖高雲昏水暗雨陣黒雪噴雷轉潮頭白<lb/>
浙江亭遠亂㠶飛西興渡暝千花濕空江茫茫魂欲斷<lb/>
歸來十年驚復見浩蕩春風滿畫圖淋漓海氣入人面<lb/>
春深故國芳草生鴟夷遺恨何年平重逰弔古惜未得<lb/>
掩巻歌罷空含情<lb/>
　　海潮吟　　　　　　　　　　<hi>元</hi>周霆震<lb/>
<pb n="KR2k0080_WYG_023-22a"/>
嚴風激天送髙梢西江浪起如海潮千艘平城箭飛雨<lb/>
城潰曽不煩兵交馮夷啓扉衆爭赴萬棟煙氛畢方怒<lb/>
司徒籌盡換州營國公匹馬杉關去溯流西上旌旗紅<lb/>
列城樓櫓轉盼空倥偬七載編宇内朝野狼顧無英雄<lb/>
悲哉心計工牟利國維弛頓為䝉蔽夏來却憶賈長沙<lb/>
痛哭當年繼流涕豫章逝水通錢塘漢川北度趨洛陽<lb/>
洗日咸池佳氣王鬭雞矯首向扶桑<lb/>
　　浙江潮　　　　　　　　　<hi>元</hi>葉　顒<lb/>
<pb n="KR2k0080_WYG_023-22b"/>
浙江潮從海門起濺沫飛流幾千里老龍奮拔滄海波<lb/>
六丁怒抉天河水萬馬奔馳人盡驚千夫賈勇衆莫禦<lb/>
滔天濁浪排空來翻江倒海山為摧固知人物善幻善<lb/>
變化不然胡為若此之壯哉狂風澒洞響天籟長空隠<lb/>
約轟春雷冲堤激岸勢雄偉舂崖嚙石聲喧豗更秦歴<lb/>
漢逓唐宋潮生潮落徃來幾時回上浮銀漢蕩瑶浦漂<lb/>
泊危瀾鋪練組江神河伯盡出游素車白馬尤雄武海<lb/>
若載鸞旌馮夷擊鼉鼓龜蛟跳躍長鯨舞人言子胥怒<lb/>
<pb n="KR2k0080_WYG_023-23a"/>
未消怒氣突兀干青霄吁烟吐霜如山髙咆哮呼叱聲<lb/>
愈囂震驚渤澥鳴泬㵳直添呉楚志氣驕吁嗟三綱五<lb/>
常自古有至今禮法千載之下明如日月之昭昭君實<lb/>
有臣而殺奚怨號員兮忠義非兒曹豈不知此無君之<lb/>
罪焉能逃少焉風定洪濤靜似聞予言發深省水天上<lb/>
下玉無瑕月白江空銀萬頃<lb/>
　　江聲<hi>得五字</hi>　　　　　　　<hi>元</hi>錢惟善<lb/>
小海歌闌渺平楚中流日暮猶鳴櫓怪疑鐡笛和龍唫<lb/>
<pb n="KR2k0080_WYG_023-23b"/>
清應氷弦出魚舞響入蘆花暗長潮寒吞樹影晴飛雨<lb/>
遡源欲聽巫峽秋夢繞蛾眉月三五<lb/>
　　題春江送别圖　　　　　　<hi>元</hi>鄭　洪<lb/>
西陵渡口山日出蘆芽青青栁枝碧龕山赭山潮東來<lb/>
黄郎刺船水如席勸君勸君遲渡江栁條貫魚赬尾雙<lb/>
治魚沽酒待明月人生莫作輕離别<lb/>
　　題夜潮圖　　　　　　　　<hi>元</hi>謝應芳<lb/>
昔予夜醉錢塘酒看潮八月中秋後銀山涌出海門來<lb/>
<pb n="KR2k0080_WYG_023-24a"/>
潮聲殷若雷霆吼此圖之作知幾年當時景物皆依然<lb/>
雲山兩岸淡籠月雪岸一江高拍天一觀頓覺毛髪立<lb/>
再觀祗恐人衣濕扁舟漁子任掀舞别渚鷗鳬自翔集<lb/>
奔騰澎湃無足驚人間平地風波生乘桴尼父果浮海<lb/>
從逰我欲跨長鯨<lb/>
　　六和塔前放舟歌　　　　　<hi>元</hi>王　逄<lb/>
六和塔前江水流天清無雲江始秋夕陽半路風萬頃<lb/>
着我一浦發扁舟行行綠水鶯花供吳山越水作騶從<lb/>
<pb n="KR2k0080_WYG_023-24b"/>
百壺美酒鱸十頭只少桓伊笛三弄<lb/>
　　題趙千里夜潮圖　　　　　　<hi>元</hi>王　冕<lb/>
去年夜渡西陵闗待渡兀立江上灘灘頭潮來倒雪屋<lb/>
海曲月出行金盤氷花着人如散霰過耳斜風快如箭<lb/>
呌霜鴻雁零亂飛正似今年畫中見寒烟漠漠天𠖇𠖇<lb/>
展卷陡覺心神清便欲吹簫騎大鯨去看海上三山青<lb/>
　　為詹同文題浙江月夜觀潮圖　<hi>明</hi>劉基<lb/>
君不見四時平分成歳功以秋繼夏獨不同炎官挾長<lb/>
<pb n="KR2k0080_WYG_023-25a"/>
握天炳七月赤日熾元穹蓐收抱鉞蹲白水野氣赫赫<lb/>
攄頳虹陽侯喘汗河伯暍少昊上訴愁天公㑹須萬物<lb/>
長養遂期以仲月虚宵中此夜姮娥魄正滿命駕四蟾<lb/>
驂兩駥指揮禺强出元渚蕩滌歊熇清霾䝉河漢發源<lb/>
牛斗下曲江上與天津通初看一髪起溟徼如曳組練<lb/>
來于東漸聞殷轔鼉鼓發倐忽萬雷聲撼風天呉掉尾<lb/>
出溟涬馬銜揚鬐招海童霓旌縞帳鷺羽幬瑶臺十二<lb/>
浮空濛蘂珠仙人乘玉輅騰駕鶴鵠飛氋氃長庚欻霍<lb/>
<pb n="KR2k0080_WYG_023-25b"/>
掞光耀電母扶龍嗥戛銅宓妃起舞素女從瓊珮綷䌨<lb/>
雲帡幪氷銷霧縠紛颯纚霜旂雪旛高翳空鯨魚呀呷<lb/>
鮫鰐遁蒲牢咆哮馮夷宫瞿塘巫峽起平地灔澦若象<lb/>
鏖回潨先驅已過赤亭嶂後從始發龕山谼商聲爽淅<lb/>
合羣籟澤國凛慄寒欲凍先生玩月在樓上夜氣澄寂<lb/>
神和冲凴欄快覩煩暑退呼兒命酒澆咽嚨自舞自歌<lb/>
歌自作月照白髪三千總歌聲迤颺林壑應竹樹戛擊<lb/>
絲與桐淵魚躍波棲鳥作紫桂繞屋清香融君歌曲終<lb/>
<pb n="KR2k0080_WYG_023-26a"/>
響未終我欲激烈留征鴻瞠眸相視俱老矣况有聚病<lb/>
來交攻聖明天子御宇宙威惠與天相比隆首邱倘許<lb/>
謝鞿絆猶有古月光朣朧行當唱和三百首永與潮汐<lb/>
流無窮<lb/>
　　錢塘江潮圖為喬少卿希大作　<hi>明</hi>李東陽<lb/>
錢塘江頭江倒流中有潮聲號萬牛堆銀如山雪如屋<lb/>
遠影滅沒當沈浮千峯將頽樹欲秃海若股栗天吳愁<lb/>
來船歡欣勢自下瞬息千里無淹留去船乘危貴得正<lb/>
<pb n="KR2k0080_WYG_023-26b"/>
力盡一過且復休躋攀分寸偶失手頃刻下飽黿與鰌<lb/>
由來咫尺不自覺遠望不敢凝雙眸客來未到膽已落<lb/>
借問同行還見不何人嬉笑欲起舞越老東翁搔白頭<lb/>
羣兒招呼或助呌倐忽過耳風颼飀逹士遐觀得竒賞<lb/>
七澤五湖同一漚天道虚疑月盈缺世情妄假人恩讎<lb/>
復將險巧作戯劇鄉里少年誇善泅潮來潮去亦何意<lb/>
人間萬事良悠悠我時渡江不相值空對燕客談杭州<lb/>
壯懷髙興両莫遂三十五年秋復秋誰將妙思入畫本<lb/>
<pb n="KR2k0080_WYG_023-27a"/>
似與造化爭雕鎪酒酣月落不知處夢醒尚作江南遊<lb/>
　　觀潮歌　　　　　　　　　<hi>明</hi>屠　隆<lb/>
羅刹江深萬波集兩峯横束海門急八月銀山雪屋來<lb/>
陽侯辟易天呉泣髙城欲捲大地浮餘沫直濺青𠖇濕<lb/>
鴟夷白馬夜濤中鼇身倒翻列巨虹却如疾雷砰轟破<lb/>
山嶽五丁六甲雲旗獵獵火滿空又如水犀强弩大戰<lb/>
乎江上萬回叠鼓聲逄逢呉兒弄潮凌不測出没徃來<lb/>
若梭織豈是神人鞭石足踏黿鼉梁天地浮生輕一擲<lb/>
<pb n="KR2k0080_WYG_023-27b"/>
萬家丹竈帶西陵白骨寒沙勾踐營昔日雄圖悵何在<lb/>
隔江斜月斷霞横無恙布帆白如雪行人送盡暮潮聲<lb/>
淘洗千古英雄氣濁酒漁歌一葦輕<lb/>
　　海上夜泊　　　　　　　　<hi>明</hi>李宗渭<lb/>
朝發蘆花灘海山靣靣青螺盤暮泊滄海上萬頃烟波<lb/>
恣飄蕩客行一葉孤舟横扣舷發聲歌不成星光萬㸃<lb/>
霜花明浩然長嘯龍夜驚千樹萬樹松風聲茫茫回顧<lb/>
呌欲絶我欲乘風凌紫京山頭雲樹忽已暝指顧新月<lb/>
<pb n="KR2k0080_WYG_023-28a"/>
東南生琉璃碾破光精瑩臨流濯足滄浪清雲帆萬里<lb/>
儻可掛直上三山頂上行<lb/>
　　南城樓望海　　　　　　　<hi>明</hi>許相卿<lb/>
坐瞰重溟八千尺恨望蓬邱桃己核飄飄直欲淩紫烟<lb/>
何物虚名論赫奕指揮如意按悲歌徙倚女牆扶瘦腋<lb/>
咄哉時事覆更翻老矣夕郎元尚白習池峴首今蒿萊<lb/>
轉眼兹逰雪鴻迹林缺長虹浙水瞑鳥外殘陽越山夕<lb/>
童冠薫風笑咏歸三年病懷聊一適掀髯清嘯動海壖<lb/>
<pb n="KR2k0080_WYG_023-28b"/>
豪宕從來㑹此客<lb/>
　國朝<lb/>
　　觀潮　　　　　　　　　　　　呉廷楨<lb/>
　　閶闔長風吹海立馮夷怒挾天呉入層層駕浪薄<lb/>
　　秋旻涼波如沸魚龍泣海門匹練遥飛來龕山赭<lb/>
　　山青崔巍罔象横冲兩崖束巨靈直擘中流開劃<lb/>
　　然分奔吼餘怒霆擊雷轟碎天鼓日車傾昃羲和<lb/>
　　愁疾掩陽烏避吞吐倐忽奔騰萬馬獰鴟夷蹴踏<lb/>
<pb n="KR2k0080_WYG_023-29a"/>
　　來窈㝠雪山推翻鼇脊瘦氷柱迸裂蛟涎腥俄聞<lb/>
　　舂岸喧雲灘旋見跳波散珠珮驚濤蕩潏天低昻<lb/>
　　亂石匉訇山破碎潮頭一落百尺强追潮之子凌<lb/>
　　蒼茫干挽乍隠鷗起沒一葉忽浮鳬拍張目睛眩<lb/>
　　轉毛洒淅我生江鄉情未識吁嗟一晌適然驚倒<lb/>
　　㵼長江盪胸臆水犀强弩千百翎欲尋斷鏃揚遺<lb/>
　　靈釣臺西峙灘漲急海天澒洞孤烟青<lb/>
　　浙江觀潮歌　　　　　　　　　沈　堡<lb/>
<pb n="KR2k0080_WYG_023-29b"/>
　　錢塘八月江潮生渾茫一氣彌太清消息隂陽與<lb/>
　　出入蕩摩日月為虚盈氷地既涵焦釡洩川后欲<lb/>
　　發天呉行或盛或衰各有極乾坤之氣常代更初<lb/>
　　生峽口白一綫霧鬰雲蒸隠還見沙蹟颯颯鳴颶<lb/>
　　風蛟門燿燿掣雷電㗦嘈遠聽鯨鰐呼熌爍方疑<lb/>
　　鬼神戰飛落龕赭勢莫當沛然一㵼遂千變洪濤<lb/>
　　矗起逆浪催薄漢沸天聲喧豗乍合乍離玉穴錯<lb/>
　　忽斷忽連銀巒開斜搏古岸沒遥樹直捲野塘鳴<lb/>
<pb n="KR2k0080_WYG_023-30a"/>
　　震雷胥靈憑怒逞雄武白馬素車如鬭虎為使馮<lb/>
　　夷舞翠旍更驅象罔擊鼉鼓又如龍宫突出錢塘<lb/>
　　君金鎖頓裂馳玉鱗一戰洞庭食魚鱉飛高洒血<lb/>
　　何紛綸或如巨鼇戴山徙南土萬族偕征百靈聚<lb/>
　　奔騰潛鵠揚迅波磅礴老蛟泣神雨不愁大鵾初<lb/>
　　運滄溟中擊水蕩雲凌太空煦沫已聞地軸震揚<lb/>
　　響更覺天輪冲我臨江閣縱遐睇目眩神遥心膽<lb/>
　　悸况見陽侯羽葆馳祗虞海若恣吞噬呉兒解水<lb/>
<pb n="KR2k0080_WYG_023-30b"/>
　　真善泅奮臂掇身投奔流横蹴飛湍且踊躍潛探<lb/>
　　深窟還沈浮榜人漁子亦自警羣駕艅艎理舴艋<lb/>
　　掇棹高從潮内掀岸橈忽向潮頭騁弄潮更唱迎<lb/>
　　潮歌觀者如堵肩相摩壁上烟嵐正慘淡江中帷<lb/>
　　蓋紛徑過俄而一瞬走百里波涾浪湤去益駛雪<lb/>
　　嶠遄移青嶂間水崖倐下芳洲裏聲廻浦溆猶湯<lb/>
　　湯流合澗溪河瀰瀰潮退江空昏靄消蕩滌山川<lb/>
　　浩無滓九埏之竒此大觀光怪離竒雄兩間經乾<lb/>
<pb n="KR2k0080_WYG_023-31a"/>
　　麗震自嘘噏隨時應候來淼漫紛紛衆論各竒詭<lb/>
　　探隠索幽緲誰記抱樸未能撥厥端䝉莊何足審<lb/>
　　此理我將御景乘流颷桂楫疾馳雲旂飄滄嶼從<lb/>
　　登紫貝闕碧津更渡黄金橋為招混沌播元氣即<lb/>
　　遺諄芒清沃焦四海安瀾萬國定瑤光燦燦横丹<lb/>
　　霄<lb/>
　　錢塘曲傚温飛卿　　　　　　劉正誼<lb/>
　　春風吹花如剪綺淺碧深紅低照水草香蛺蝶去<lb/>
<pb n="KR2k0080_WYG_023-31b"/>
　　還來沙暖鴛鴦眠不起落日滿江潮正平畫樓倚<lb/>
　　岸調銀箏餘杭酒好莫辭醉燭艶樽濃無限情<lb/>
　　秋夜聽潮歌寄吳尺鳬　　　　厲　鶚<lb/>
　　城東夜月懸羣木洶洶濤聲欲摧屋披衣起坐心<lb/>
　　茫然秋來此聲年復年壮心一和小海唱二毛不<lb/>
　　覺盈吾顛胸中雲夢吞八九要挽天河㪺北斗倐<lb/>
　　忽晴空風雨來杳冥水府神靈走時哉㑹見滄溟<lb/>
　　兀自是乾坤有呼吸軒轅張樂萬耳聾洞庭天遠<lb/>
<pb n="KR2k0080_WYG_023-32a"/>
　　魚龍泣須臾聲從靜裏消一蛬獨語星蕭蕭天明<lb/>
　　作歌寄呉子想子中宵亦聽潮<lb/>
　　呉江望雨從隔江來　　　　　章撫功<lb/>
　　呉山越山幾山别一山雲暗一山白隔江雨脚來<lb/>
　　空虚波浪接天翻江黒雷聲隠隠光如射雨在髙<lb/>
　　峯不得下窟宅蛟龍起怒號挾水迴身向天㵼登<lb/>
　　臨未極高山巔斜風吹雨過眼前拂衣大笑下山<lb/>
　　去白鷺背人飛遠天<lb/>
<pb n="KR2k0080_WYG_023-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻二十三<lb/>
</p>
<p>
</p>
  </div>
<div>
<head>海塘録巻二十四</head> <lb/>
    <p>
<pb n="KR2k0080_WYG_024-1a"/>
欽定四庫全書<lb/>
　海塘録巻二十四<lb/>
　　　　　　　　　　　内閣中書翟均廉撰<lb/>
　藝文七<lb/>
　五言律詩<lb/>
　　與顔錢塘登樟樓<hi>一作樟亭</hi>望潮作　<hi>唐</hi>孟浩然<lb/>
百里聞雷震鳴弦暫輟彈府中連騎出江上待潮觀照<lb/>
日秋雲迥浮天渤澥寛驚濤來似雪一望凜生寒<lb/>
<pb n="KR2k0080_WYG_024-1b"/>
　　與白明府逰江　　　　　　　<hi>唐</hi>孟浩然<lb/>
故人來自遠邑宰復初臨執手恨為别同舟無異心沿<lb/>
洄洲渚趣演漾弦歌音誰識躬耕者年年梁甫吟<lb/>
　　秋登張明府海亭　　　　　<hi>唐</hi>孟浩然<lb/>
海亭秋日望委曲見江山染翰聊題壁傾壺一解顔歌<lb/>
逢彭澤令歸賞故園間予亦將琹史棲遲共取閒<lb/>
　　送金昌宗歸錢塘　　　　　　<hi>唐</hi>劉長卿<lb/>
新家浙江上獨泛落潮歸秋水照華髪凉風生褐衣柴<lb/>
<pb n="KR2k0080_WYG_024-2a"/>
門嘶馬少藜杖拜人稀惟有陶潛栁蕭條對掩扉<lb/>
　　酬張夏别後道中見寄　　　　<hi>唐</hi>劉長卿<lb/>
離羣方歳晏謫宦在天涯暮雪同行少寒潮欲上遲海<lb/>
鷗知更傲沙鶴見人衰只畏生秋草西歸亦未期<lb/>
　　賦得海邊樹　　　　　　　　<hi>唐</hi>皇甫冉<lb/>
歴歴縁荒岸溟溟入遠天每同沙草發長共水雲連摇<lb/>
落潮風早離披海雨偏故傷遊子意多在客舟前<lb/>
　　酬王侍御西陵渡見寄　　　　<hi>唐</hi>嚴　維<lb/>
<pb n="KR2k0080_WYG_024-2b"/>
前年萬里别昨日一封書郢曲西陵渡秦官使者車栁<lb/>
塘薫晝日花水溢春渠若不嫌雞黍先令掃敝廬<lb/>
　　富陽南樓望浙江風起　　　　<hi>唐</hi>張南史<lb/>
南樓渚風起樹杪見滄波稍覺征帆上蕭蕭暮雨多沙<lb/>
洲殊未極雲水更相和欲問任公子垂綸意若何<lb/>
　　江城夜泊寄所思　　　　　　<hi>唐</hi>權徳輿<lb/>
客程殊未極艤櫂泊廻塘水宿知寒早愁眠覺夜長遠<lb/>
鐘和暗杵曙月照晴霜此夕相思意摇摇不暫忘<lb/>
<pb n="KR2k0080_WYG_024-3a"/>
　　經杭州　　　　　　　　　<hi>唐</hi>顧非熊<lb/>
郡郭遶江濆人家近白雲晚濤臨檻看夜艣隔城聞浦<lb/>
轉山初盡虹斜雨未分有誰知我意心緒逐鷗羣<lb/>
　　送杭州姚員外　　　　　　<hi>唐</hi>顧非熊<lb/>
浙江江上郡楊栁到時春塹起背城雁㠶分向海人嶠<lb/>
雲侵寺吐汀月隔樓新靜裏更何事還應詠白蘋<lb/>
　　晚秋江上作　　　　　　　<hi>唐</hi>張　祐<lb/>
萬里窮秋客蕭條對落暉煙霞山鳥散風雨廟神歸地<lb/>
<pb n="KR2k0080_WYG_024-3b"/>
遠蛩聲切天長雁影稀那堪正枮杵幽思想寒衣<lb/>
　　江城晚眺　　　　　　　　　<hi>唐</hi>張　祜<lb/>
重檻構雲端江城四鬱盤河流出郭靜山色對樓寒浪<lb/>
草侵天白霜林映日丹悠然此江思樹杪幾檣竿<lb/>
　　看潮　　　　　　　　　　<hi>唐</hi>朱慶餘<lb/>
不知來遠近但見白峩峩風雨驅寒玉魚龍迸上波聲<lb/>
長勢未盡曉去夕還過要路横天塹其如造化何<lb/>
　　送姚合郎中任杭州　　　　　<hi>唐</hi>許　渾<lb/>
<pb n="KR2k0080_WYG_024-4a"/>
水陸中分程看花一月行㑹稽山隔浪天竺樹連城候<lb/>
吏齎魚印迎船載斾旌渡江春始半列嶼草初生<lb/>
　　送姚杭州　　　　　　　　　<hi>唐</hi>賈　島<lb/>
白雲峰下城日夕白雲生人老江波釣田侵海樹耕吳<lb/>
山鐘入越蓮葉吹摇旌詩異石門思濤來向越迎<lb/>
　　送顧陶校書歸錢塘　　　　　<hi>唐</hi>儲嗣宗<lb/>
清苦月偏知南歸瘦馬遲槖輕縁換酒髪白為唫詩水<lb/>
色西陵渡松聲伍相祠聖朝思直諫不是掛冠時<lb/>
<pb n="KR2k0080_WYG_024-4b"/>
　　發浙江　　　　　　　　　　<hi>唐</hi>喻坦之<lb/>
島嶼遍含烟烟中濟大川山城猶轉漏沙浦已摇船海<lb/>
曙霞浮日江遥水合天此時空濶思翻想渉窮邊<lb/>
　　渡浙江　　　　　　　　　　<hi>唐</hi>陳　□<lb/>
適越一輕艘凌兢截鷺濤曙光金海近晴雪玉峰高靜<lb/>
冦思投筆傷時欲釣鼇壯心殊未展登涉漫勞勞<lb/>
　　秋過錢塘江　　　　　　　　<hi>唐</hi>僧貫休<lb/>
巨浸東隅極山吞大野平因知呉相恨不盡海濤聲黒<lb/>
<pb n="KR2k0080_WYG_024-5a"/>
氣騰蛟窟秋雲入戰城逰人千萬里過此白髭生<lb/>
　　秋日錢塘作　　　　　　　　<hi>唐</hi>僧齊已<lb/>
秋光臨水國逰子倚長亭海浸全呉白山澄百越青英<lb/>
雄貴黎庶封土絶精靈勾踐魂如在應懸戰血腥<lb/>
　　浙江晚渡　　　　　　　　　<hi>唐</hi>僧齊己<lb/>
去年曽到此久立滯前程岐路時難處風濤晚未平汀<lb/>
蟬含老韻岸荻簇枯聲莫泥闗河險多逰自遠行<lb/>
　　酬皇甫冉西陵渡見寄　　　　<hi>唐</hi>釋靈一<lb/>
<pb n="KR2k0080_WYG_024-5b"/>
西陵潮信滿島嶼入中流越客依風水相思南渡頭寒<lb/>
光生極浦暮雨映滄洲何事揚帆去空驚江上鷗<lb/>
　　江樓晴望　　　　　　　　　<hi>宋</hi>魯　交<lb/>
江干一雨收霽色染新愁遠水碧千里夕陽紅半樓笛<lb/>
寒漁浦晚山翠海門秋更待牛津月袁宏欲泛舟<lb/>
　　錢塘江上　　　　　　　　　<hi>宋</hi>楊　蟠<lb/>
一氣連江色寥寥萬古清客心兼浪湧時事與潮生路<lb/>
轉青山出沙空白鳥行幾年滄海夢唫罷獨含情<lb/>
<pb n="KR2k0080_WYG_024-6a"/>
　　三月晦城門晚景　　　　　<hi>宋</hi>張九成<lb/>
雨漲春江浪沄沄日夜奔羣山落雲裏萬壑吼巖根沙<lb/>
際人呼渡烟中牧入村蕭然何處士終日揜柴門<lb/>
　　三月二十四日出城　　　　<hi>宋</hi>張九成<lb/>
數日雨不止今晨晴已還江頭看濁浪窻外見青山白<lb/>
鷺投前浦輕舟漾遠灘罇中有餘酒一酌注頽顔<lb/>
　　浙江十六夜對月　　　　　<hi>宋</hi>鄭克已<lb/>
急槳寒天濶長江得月遲最憐新缺後全勝未圓時夜<lb/>
<pb n="KR2k0080_WYG_024-6b"/>
雪潮千丈秋風桂一枝潛蛟易翻動怨笛莫驚吹<lb/>
　　江上　　　　　　　　　　　<hi>宋</hi>王庭珪<lb/>
倚杖江風起呼船水靣開人從洲觜渡帆破浪頭來月<lb/>
色共千里天恩徧九垓當年送客處待看客車回<lb/>
　　登浙江樓　　　　　　　　　<hi>宋</hi>趙輿滂<lb/>
兩岸共明月闌干霄漢間風波浙江水砥柱海門山晝<lb/>
夜潮消長利名人徃還不如沙上鷺玉立一身閒<lb/>
　　錢塘江　　　　　　　　　　<hi>宋</hi>朱繼芳<lb/>
<pb n="KR2k0080_WYG_024-7a"/>
極浦無高樹滄茫只遠空潮來江水黒日出海門紅兩<lb/>
岸東西浙千帆來去風中原山色外殘夢逐歸鴻<lb/>
　　渡錢塘　　　　　　　　　<hi>宋</hi>高九萬<lb/>
山立晴江上潮生落照邊晚花低映水春草暗迷烟燕<lb/>
子飛官驛鷗羣引客船闗情南浦别相對獨依然<lb/>
　　秋日錢塘紀事　　　　　　<hi>元</hi>方　瀾<lb/>
呉越南去遠萬峰青照杭江流拍岸濶海氣入城涼落<lb/>
日菰蒲暗行人禾黍香天開地闢後知歴幾興亡<lb/>
<pb n="KR2k0080_WYG_024-7b"/>
　　觀潮　　　　　　　　　　<hi>元</hi>張志道<lb/>
山從天目下潮到富陽回此地扁舟去吾生幾度來林<lb/>
紅晚日落江白曉雲開明日須停棹呼兒看釣臺<lb/>
　　鎮海亭　　　　　　　　　<hi>元</hi>仇遠<lb/>
海塘三十里此屋獨巍然有浪方知水無雲總是天苔<lb/>
痕封户柱㠶影下樓船閒憶童男女悠悠去幾年<lb/>
　　浙江曉渡　　　　　　　　<hi>元</hi>金　涓<lb/>
片帆風力飽涼氣碧颼颼江濶欲沉雁天空惟見秋漁<lb/>
<pb n="KR2k0080_WYG_024-8a"/>
歌聞四起人影在中流隔望秦峰出東南第一洲<lb/>
　　早發錢塘　　　　　　　　　<hi>元</hi>趙志皋<lb/>
曉霧兼天白秋風一葦輕湖吞漁浦濶沙湧固陵平隔<lb/>
座吳山送揚帆越嶠迎蒼茫思無限天外忽鐘聲<lb/>
　　還浙夜泊江口　　　　　　　<hi>明</hi>陳　束<lb/>
越嶂宜春望江舠入夜乘潮移諸島出雲卷數峰層近<lb/>
郭翻多戀還家獨未能北堂今夕夢先已渡西陵<lb/>
　　錢塘雨泊　　　　　　　　　<hi>明</hi>郭　第<lb/>
<pb n="KR2k0080_WYG_024-8b"/>
一片迎潮雨錢塘拍岸逢煙明六和塔雲暗兩髙峰茶<lb/>
熟篷窻火香殘野寺鐘湖頭舊逰路濕翠想高松<lb/>
　　江村晚眺　　　　　　　　　<hi>明</hi>高應冕<lb/>
荒村沈夕照煙樹幾人家野渡迎潮急寒山帶月斜漁<lb/>
歸無遠市雁下有平沙寂寂秋江晚芙蓉自落花<lb/>
　　江上别黎惟敬　　　　　　　<hi>明</hi>卓明卿<lb/>
執手河橋上遥天起片雲仙帆千里發客路一江分桂<lb/>
嶺先秋色樟亭半夕曛家山到何日兩地惜離羣<lb/>
<pb n="KR2k0080_WYG_024-9a"/>
　　晚霽與客登浩然樓眺錢塘江　<hi>明</hi>戎　玠<lb/>
晴色開村樹危樓俯大江潮聲翻絶岸帆影落虚窻水<lb/>
與遥天合人同夕鳥雙茫茫百端集形影若為降<lb/>
　　同朱文寧庶常觀海　　　　<hi>明</hi>潘大復<lb/>
烟波杳無極縱目喜同君雲外千峯出潮平各浦分競<lb/>
探蝴蝶窟驚起鷺鴛羣浮白宜兹地蕭蕭日就曛<lb/>
　　十五夜至江上作　　　　　　<hi>明</hi>胡　介<lb/>
夜是中秋夜船隨估客船塔凌青漢迥月湧大江圓節<lb/>
<pb n="KR2k0080_WYG_024-9b"/>
序消行旅闗山入暮年故園猶在望獨立轉茫然<lb/>
　　初過錢塘　　　　　　　　　<hi>明</hi>張　宇<lb/>
越上曽逰地年深感寂寥山光隨浦盡海色共天遥古<lb/>
刹藏秋樹寒江送暮潮故人渾不見愁緒酒難消<lb/>
　　題鎮海樓　　　　　　　　　<hi>明</hi>釋徳祥<lb/>
斯樓屢易名一上一傷情白屋多為戍青山半作城雨<lb/>
中春樹出風裏晚潮生亦有歸鴉早閒啼四五聲<lb/>
　　錢塘江遇雨　　　　　　　　<hi>明</hi>劉理順<lb/>
<pb n="KR2k0080_WYG_024-10a"/>
微雨來江上濛濛曉未收故園千里隔客夢一身浮烏<lb/>
桕家家樹魚榔岸岸舟觀濤無不可須上幾重樓<lb/>
　　江潮　　　　　　　　　　<hi>明</hi>張　瀚<lb/>
江盡遙連海東來白浪生雪移天際色雷撼地中聲射<lb/>
弩功非偶浮鴟恨未平風波一過眼徒有濟川情<lb/>
　　鹽官望海　　　　　　　　<hi>明</hi>黄　巖<lb/>
出自東門望茫茫渤澥空三山盡縹緲一氣總鴻濛潮<lb/>
影連雲白波光射日紅獨憐浮海客吾道豈終窮<lb/>
<pb n="KR2k0080_WYG_024-10b"/>
　　錢塘樓宴坐觀濤　　　　　<hi>明</hi>鄭善夫<lb/>
錢王此開濟旋入宋山河潮汐秋來壯雷霆水上多尚<lb/>
傳江有怒翻恨海無波颯颯攢陵樹悲風日夜過<lb/>
　國朝<lb/>
　　西陵夜渡　　　　　　　　　何維楨<lb/>
　　日落潮聲遠微明兩岸燈隂雲迷北極風雨渡西<lb/>
　　陵綠水漁舟泛青山蠟屐登惠連詩句好今日更<lb/>
　　誰能<lb/>
<pb n="KR2k0080_WYG_024-11a"/>
　　江雨　　　　　　　　　　　沈　寧<lb/>
　　一望知何處茫茫咫尺愁烟深迷遠樹波細浴輕<lb/>
　　鷗孤嶼連雲濕長天接水浮明朝風日好酬酒别<lb/>
　　江頭<lb/>
　　錢塘江行雜詩　　　　　　　周茂源<lb/>
　　塵夢空江浄天風不厭喧櫓柔輕白浪山妙領黄<lb/>
　　昏多難扁舟得當心畫角屯倦飛真一笑歸鳥遍<lb/>
　　遥村霸業消烟水潮荒萬弩風片颿殘照下孤月<lb/>
<pb n="KR2k0080_WYG_024-11b"/>
　　亂流中歸馬方嘶北征鴻日向東喜聞金革定丹<lb/>
　　壑縱衰翁客路逢霜䧏離愁入夜紛人還呉苑雪<lb/>
　　夢駐越溪雲燈火衣香見江山戍柝聞何時操作<lb/>
　　罷同釣五湖濆<lb/>
　　江上詠　　　　　　　　　　李　炳<lb/>
　　錢塘風色好迢逓縱登臨潮怒蛟龍起峰高烏雀<lb/>
　　深青山隨客路碧水照人心莫為悲行役詩懷自<lb/>
　　不禁<lb/>
<pb n="KR2k0080_WYG_024-12a"/>
　　題宋人江泊圖　　　　　　　李肇亨<lb/>
　　愛見江邊樹蕭疎落照前遠峰分霽色小塢共寒<lb/>
　　烟雁跡留沙渚猿聲到客船十年湖海夢今日倍<lb/>
　　依然<lb/>
　　江行　　　　　　　　　　　龔　翰<lb/>
　　江上舟偏小山隨左右看樹根棲怒石帆影壓危<lb/>
　　灘水勢天逾濶風聲人未寒可知篙櫓外今古一<lb/>
　　波瀾<lb/>
<pb n="KR2k0080_WYG_024-12b"/>
　　舟發錢塘看嚴陵一帶山水　　　楊思聖<lb/>
　　泛泛嚴陵棹無山不水源行人聽石瀨舟子報潮<lb/>
　　痕岸斷深藏路峯廻遠認村挂檣風正利漁唱不<lb/>
　　聞喧<lb/>
　　雨發江干　　　　　　　　　　查慎行<lb/>
　　皛皛江光去昏昏海氣連雲沈離岸樹風漲落潮<lb/>
　　天熟路便孤客輕裝稱小船十年逰跡在重檢舊<lb/>
　　詩篇<lb/>
<pb n="KR2k0080_WYG_024-13a"/>
　　錢江晚望　　　　　　　　　王　錫<lb/>
　　我愛錢塘晚逰行興未闌雲帆歸浦外海月吐林<lb/>
　　端木落蟬聲苦江空雁陣寒采菱何處女唱出荻<lb/>
　　花灘<lb/>
　　觀潮　　　　　　　　　　　王　錫<lb/>
　　風激滄溟立驚濤拍翠巒朝昏存大信天地豁竒<lb/>
　　觀皦日雷頻作秋江雪早寒賈帆收欲盡千里水<lb/>
　　瀰漫<lb/>
<pb n="KR2k0080_WYG_024-13b"/>
　　錢塘觀潮　　　　　　　　　王　錫<lb/>
　　江皋雨初霽遥見海門開乍喜羣鷗泛俄驚萬馬<lb/>
　　來秋聲連遠樹雪片灑層臺願遣狂瀾息長懷砥<lb/>
　　柱才<lb/>
　　渡錢塘　　　　　　　　　　劉正誼<lb/>
　　逰子辭鄉邑晴江穏放舟布帆雙櫓健落日大江<lb/>
　　浮雲樹牽新恨波濤壯古愁回頭莫漫看呉越判<lb/>
　　中流<lb/>
<pb n="KR2k0080_WYG_024-14a"/>
　　登呉山望錢塘江　　　　　　宋　至<lb/>
　　不淺登臨興春烟喜乍收山川總佳麗竹樹亦清<lb/>
　　幽紅寺隨風轉青尊盡日留只今吳越恨同作一<lb/>
　　江流<lb/>
　　海門望海　　　　　　　　　劉廷璣<lb/>
　　極目浩無際風潮頻徃回乾坤何處盡日月此中<lb/>
　　來美玉文魮孕明珠老蚌胎太平傳盛事重譯到<lb/>
　　天台<lb/>
<pb n="KR2k0080_WYG_024-14b"/>
　　晚發江干　　　　　　　　　　厲　鶚<lb/>
　　落日挂帆去背人飛鸛鵞風烟秋半淨江水晚來<lb/>
　　波漁浦山爭出樟亭樹忽過尋源意飄蕩一聽越<lb/>
　　鄉歌<lb/>
　　江皋夜宿　　　　　　　　　　張　芳<lb/>
　　夜宿江皋寺天寒尚有霜林空生海日髙枕夢羲<lb/>
　　皇有恨花重發無人草獨芳不如漁父好終老在<lb/>
　　滄浪<lb/>
<pb n="KR2k0080_WYG_024-15a"/>
　　登呉山伍公臺望江　　　　　張　芳<lb/>
　　空翠渺無際潮聲下百川樓臺分井邑鐘磬出諸<lb/>
　　天雉堞層巒迥江雲斷岸連丁仙遺跡在相與説<lb/>
　　桑田<lb/>
　七言律詩<lb/>
　　九日宴浙江西亭　　　　　<hi>唐</hi>錢　起<lb/>
詩人九日憐芳菊延客高齋宴浙江漁浦浪花摇素壁<lb/>
西陵樹色入秋窻木奴向熟懸金實桑落新開㵼玉缸<lb/>
<pb n="KR2k0080_WYG_024-15b"/>
四子醉時爭講習笑論黄霸舊為邦<lb/>
　　送章孝標校書歸杭州因寄白舍人<lb/>
　　　　　　　　　　　　　　<hi>唐</hi>楊巨源<lb/>
曽過靈隠江邊寺獨宿東樓看海門潮色銀河鋪碧落<lb/>
日光金柱出紅盆不妨公事資高卧無限詩情要細論<lb/>
若訪郡人徐孺子應須騎馬到沙邨<lb/>
　　重夸州宅旦暮景色兼酬前篇末句<lb/>
　　　　　　　　　　　　　　<hi>唐</hi>元　稹<lb/>
<pb n="KR2k0080_WYG_024-16a"/>
仙都難畫亦難書暫合登臨不合居繞郭烟嵐新雨後<lb/>
滿山樓閣上燈初人聲曉動山門闢湖色宵涵萬象虚<lb/>
為問西州羅刹岸濤頭衝突近何如<lb/>
　　微之重夸州居其落句有西州羅刹之謔因嘲兹<lb/>
　　石聊以寄懷　　　　　　　<hi>唐</hi>白居易<lb/>
君問西州城下事醉中叠紙為君書嵌空石靣標羅刹<lb/>
壓捺潮頭敵子胥神鬼曽鞭猶不動波濤雖打欲何如<lb/>
誰知太守心相似抵滯堅頑兩有餘<lb/>
<pb n="KR2k0080_WYG_024-16b"/>
　　杭州春望　　　　　　　　<hi>唐</hi>白居易<lb/>
望海樓明照曙霞<hi>城東名樓望海樓</hi>䕶江堤白蹋晴沙濤聲夜<lb/>
入伍員廟栁色春藏蘇小家紅袖織綾誇柿蔕青旗沽<lb/>
酒趂梨花誰開湖市西南路草緑帬腰一道斜<lb/>
　　江樓夕望招客　　　　　　　<hi>唐</hi>白居易<lb/>
海天東望夕茫茫山勢川形濶復長燈火萬家城四畔<lb/>
星河一道水中央風吹古木晴天雨月照平沙夏夜霜<lb/>
能就江樓銷暑否比君茒舍較清涼<lb/>
<pb n="KR2k0080_WYG_024-17a"/>
　　江樓晚眺景物鮮竒吟翫成篇寄水部張員外<lb/>
　　　　　　　　　　　　　　<hi>唐</hi>白居易<lb/>
澹烟疎雨間斜陽江色澄鮮海氣涼蜃散雲收破樓閣<lb/>
虹殘水照斷橋梁風翻白浪花千片雁㸃青天字一行<lb/>
好著丹青圖畫取題詩寄與水曹郎<lb/>
　　元微之除浙東觀察使喜得杭越鄰州先贈長句<lb/>
　　　　　　　　　　　　　　<hi>唐</hi>白居易<lb/>
稽山鏡水歡逰地犀帶金章榮貴身官職比君雖校小<lb/>
<pb n="KR2k0080_WYG_024-17b"/>
封疆與我且為鄰郡樓對翫千峯月江界平分兩岸春<lb/>
杭越風光詩酒主相看更合與何人<lb/>
　　欲到西陵寄王行周　　　　　<hi>唐</hi>李　紳<lb/>
西陵沙岸回流急<hi>西陵渡在蕭山縣西二十里錢王以陵非吉語改曰西興</hi>船底黏<lb/>
沙去岸遥驛史逓呼催下䌫掉郎閒立道齊橈猶瞻伍<lb/>
相青山廟<hi>盧大輔伍子胥祠名曰漢史胥山今名青山謬也</hi>未見雙童白鶴橋<lb/>
欲責舟人無次第自知貪酒過春潮<lb/>
　　觀潮　　　　　　　　　　　<hi>唐</hi>朱慶餘<lb/>
<pb n="KR2k0080_WYG_024-18a"/>
木落霜飛天地清空江百里見潮生鮮颷出海魚龍氣<lb/>
晴雪噴山雷鼓聲雲日半隂川漸滿客帆皆過浪難平<lb/>
髙樓曉望無窮意丹葉黄花繞郡城<lb/>
　　贈杭州嚴使君　　　　　　　<hi>唐</hi>章孝標<lb/>
州青縣白浙河濆飽向蒼龍闕下聞鼓角自嚴寒海月<lb/>
旌旗不動濕江雲風騷處處文章主井邑家家父母君<lb/>
長恐抱轅留不住九天鴛鷺待成羣<lb/>
　　送劉郎中牧杭州　　　　　　<hi>唐</hi>薛　逢<lb/>
<pb n="KR2k0080_WYG_024-18b"/>
一州横制浙江灣臺榭參差積翠間樓下潮回滄海浪<lb/>
枕邉雲起剡溪山呉江水色連堤濶越俗舂聲隔岸還<lb/>
聖代牧人無遠近好將能事濟清閒<lb/>
　　贈所知　　　　　　　　　　<hi>唐</hi>許　渾<lb/>
因釣鱸魚住浙河挂帆千里亦相過茒檐夜醉平階月<lb/>
蘭棹春歸拍岸波湖日似隂鼉鼓響海雲纔起蜃樓多<lb/>
明時又作閒居賦誰薦東門策四科<lb/>
　　浙江晚渡懷古　　　　　　　<hi>唐</hi>劉　滄<lb/>
<pb n="KR2k0080_WYG_024-19a"/>
蟬噪秋風滿古隄荻花寒渡思萋萋潮聲歸海鳥初下<lb/>
草色連江人自迷碧落晴分平楚外青山晚出穆陵西<lb/>
此來一見垂綸者郤憶舊居明月溪<lb/>
　　錢塘江潮　　　　　　　　　<hi>唐</hi>羅　隠<lb/>
怒聲洶洶勢悠悠羅刹江邊地欲浮漫道徃來存大信<lb/>
也知反覆向平流狂抛巨浸疑傾底猛過西陵只有頭<lb/>
畢竟朝昏誰主掌好騎頳鯉問陽侯<lb/>
　　武林即事寄程給事　　　　　<hi>宋</hi>趙　抃<lb/>
<pb n="KR2k0080_WYG_024-19b"/>
七十隨縁豈有由樂天曽不厭杭州青山未隠如千里<lb/>
白首重來又九秋月窟仙人遺桂子海門神物助潮頭<lb/>
自慚老守無心力坐鎮吾民靜即休<lb/>
　　送人逰杭　　　　　　　　　<hi>宋</hi>石延年<lb/>
激激霜風吹黑貂男兒醉别氣飃飃五湖載酒期呉客<lb/>
六代詩成倍楚橋水樹漸青含晚意江雲初白向旾嬌<lb/>
前秋亦擬錢塘去共看龍山八月潮<lb/>
　　錢塘江潮　　　　　　　　　<hi>宋</hi>徐　積<lb/>
<pb n="KR2k0080_WYG_024-20a"/>
獨𣲖豈從天漢墜千濤爭趂海波還齊聲怒過轟雷鼓<lb/>
亂沫噴來碎玉山塵土拓開心目外氷霜留在骨毛間<lb/>
君看江上潮平候恰似魚龍戰鬭閒<lb/>
滄溟幾道入江淮此獨竒哉復怪哉風雨初隨霜練起<lb/>
雷霆俄送雪山來豈無海物齊驅過亦似神兵合陣迴<lb/>
君向西湖亭上看杭州不信有塵埃<lb/>
　　和浙江觀潮　　　　　　　　<hi>宋</hi>蔡　襄<lb/>
地巻天回出海東人間何事可爭雄千年浪説鴟夷怒<lb/>
<pb n="KR2k0080_WYG_024-20b"/>
一信全疑渤海空寂靜最宜聞夜枕崢嶸須待駕秋風<lb/>
尋思物理真難測隨月虧圓亦未通<lb/>
　　紹聖二年八月十八日觀潮浙江亭<lb/>
　　　　　　　　　　　　　　<hi>宋</hi>米　芾<lb/>
怒勢豪聲迸海門州人傳是子胥魂天排雲陣千雷震<lb/>
地巻銀山萬馬奔高與月輪參朔望信如壺漏報朝昏<lb/>
呉爭越戰成何事一曲漁歌過遠村<lb/>
　　觀潮　　　　　　　　　　<hi>宋</hi>齊　唐<lb/>
<pb n="KR2k0080_WYG_024-21a"/>
何意滔天苦作威狂驅海若走馮夷因看平地波翻起<lb/>
知是滄浪鼎沸時初似長平萬瓦震怒如員嶠六鼇移<lb/>
直應待得澄如練㑹有安流往濟時<lb/>
　　浙江有感　　　　　　　　<hi>宋</hi>王　回<lb/>
候潮門外浙江西曽憶浮舟自此歸萬古波濤今日是<lb/>
一身蹤跡昔人非愁侵壯齒頭先白涙入秋風眼易眵<lb/>
日暮徬徨不能去連堤疎栁更依依<lb/>
　　次韻天官韓尚書七月十八日風雨中觀潮予内<lb/>
<pb n="KR2k0080_WYG_024-21b"/>
　　直不赴　　　　　　　　　<hi>宋</hi>周必大<lb/>
禁直惟聞漏鼓催潮聲遥聽訝蚊雷忽傳傑句天邊得<lb/>
如對洪濤海上來大筆直能扶急雨小才何敢助涓埃<lb/>
古今竒觀須秋半好句重銜伯雅杯<lb/>
　　海潮圖　　　　　　　　　<hi>宋</hi>樓　鑰<lb/>
錢塘佳月照青霄壯觀仍看半夜潮毎恨形容無健筆<lb/>
誰知收拾在生綃蕩摇直恐三山沒咫尺真成萬里遙<lb/>
金闕岧嶤天尺五海王自合日來朝<lb/>
<pb n="KR2k0080_WYG_024-22a"/>
　　錢塘懷古　　　　　　　　<hi>宋</hi>汪斗建<lb/>
江上城低烟樹紅江潮西去幾時東呉宫花草隨春暮<lb/>
禹㑹樓臺入夢空萬里孤雲留夕照千年遺恨訴秋風<lb/>
鳯凰飛去無消息漠漠遙岑烟雨中<lb/>
　　海潮　　　　　　　　　　<hi>宋</hi>賀方回<lb/>
高岸如陵累石頑一枝横海亘中間九軍雷鼓震玉壘<lb/>
萬里黒雲驅雪山秦政維舟羞膽怯史遷䑛筆恨才慳<lb/>
錢郎幾許英雄氣强弩三千擬射還<lb/>
<pb n="KR2k0080_WYG_024-22b"/>
　　過六和塔前江亭小憇　　　　<hi>宋</hi>陸　㳺<lb/>
斷岸孤亭日暮時欄邊聊試葛巾欹偶觀挂席乘潮快<lb/>
便覺懸車納禄遲痛飲相如無奈渴清言叔寶不能羸<lb/>
年來親友凋零盡惟有江山是舊知<lb/>
　　浙江晚眺　　　　　　　　　<hi>元</hi>馬　臻<lb/>
昔年呉越事并吞留得青山只斷魂落日正明漁浦渡<lb/>
歸鴉遥㸃范家村雲分雨脚回沙溆帆趂潮頭出海門<lb/>
欲問凄凉千古意鴟夷何處有兒孫<lb/>
<pb n="KR2k0080_WYG_024-23a"/>
　　次韻孟天暐郎中看潮四首　　<hi>元</hi>陳　基<lb/>
千古英雄恨未銷海風吹上浙江潮怒驅貔虎誰能敵<lb/>
雄壓鯤鯢不敢驕踏浪掀旂空遠迓臨流投袂若為招<lb/>
扁舟浩蕩身先進輸與陶漁共採樵<lb/>
雪湧潮頭萬叠多秋風屭贔吼靈鼉真疑碧海金鼇擲<lb/>
復恐隂山鉄騎過勾踐功名今寂寞麻姑消息近如何<lb/>
憑君更闡神明力翻却蓬萊弱水波<lb/>
千古東南説海潮摩挲强弩未全消氣乘日月分盈縮<lb/>
<pb n="KR2k0080_WYG_024-23b"/>
聲振山河欲動摇擊楫中流歌慷慨倚闌斜日鬢飃蕭<lb/>
錢塘官酒秋仍緑更與靈胥酹一瓢<lb/>
風起城南思慘悽獨攜長劍倚長堤未談秋水驚河伯<lb/>
先跨江濤掣海鯢力障狂瀾扶砥柱手揮妖祲豁坤倪<lb/>
東流不盡憑欄倚長笑歸來日已西<lb/>
　　次韻魯參政觀潮　　　　　　<hi>元</hi>栁　貫<lb/>
怒濤捲雪過樟亭人立秋風酒斾青日轂行天淪左界<lb/>
地機激水出東溟倒排山嶽窮千變闔闢雷雲竦百靈<lb/>
<pb n="KR2k0080_WYG_024-24a"/>
望海梅頭追勝賞坐中賓客弁如星<lb/>
風陣先驅入坐間雪濤千叠湧如山太隂成魄清秋正<lb/>
元氣流行大信還絳額青綃方戰罷素車白馬自神闌<lb/>
歸墟咫尺蓬萊島斜日將西認髻鬟<lb/>
　　杭州風雨中簡子昻　　　　<hi>元</hi>戴表元<lb/>
五月錢塘風雨秋懷人頻倚靣山樓雲收樹色遥成海<lb/>
水學江聲暗入溝一斗盡輸無事飲千金不買解寒裘<lb/>
自憐寂寞無元學車馬門前過似流<lb/>
<pb n="KR2k0080_WYG_024-24b"/>
　　觀潮　　　　　　　　　　<hi>元</hi>楊　載<lb/>
潮頭初起壯何如如阜如岡乍有無髙浪驚天龍出沒<lb/>
疾風吹樹鳥讙呼隂陽莫測機先軋朝夕初生信不渝<lb/>
海若向來誇水徳已應傾倒盡歸墟<lb/>
　　望海　　　　　　　　　　<hi>元</hi>楊　載<lb/>
海門東望浩漫漫風颶無時縱惡湍黒霧漲天隂氣盛<lb/>
滄波銜日曉光寒豈無方士求靈藥亦有幽人把釣竿<lb/>
摇蕩星槎如可馭别離塵土亦何難<lb/>
<pb n="KR2k0080_WYG_024-25a"/>
　　送戴尊師入越　　　　　　<hi>元</hi>楊　載<lb/>
躍馬年年塞北道春風此日送歸舟山中樹老飛𤣥鶴<lb/>
江上莎長卧白鷗欲與謝公同隠逸肯容賀老獨風流<lb/>
山隂道士如相見沽取邨醪醉未休<lb/>
　　次韻方子踐觀潮　　　　　<hi>元</hi>黄　溍<lb/>
潮生潮落有時休朝莫呉兒幾白頭被髪祗誇迎駭浪<lb/>
側身寧解障奔流江吹碧瓦人聲曉雲閃朱旗海氣秋<lb/>
後夜月明天在水有誰能此試登樓<lb/>
<pb n="KR2k0080_WYG_024-25b"/>
　　題觀海圖　　　　　　　　　<hi>元</hi>黄　溍<lb/>
昔年解䌫岑江上初日團團水底紅鼉吼忽摇千尺浪<lb/>
鷁飛仍挾半帆風遥看島嶼如星散祗謂神仙有路通<lb/>
及此棲身萬人海舊逰却在畫圖中<lb/>
　　和顧仁甫觀潮　　　　　　　<hi>元</hi>朱徳潤<lb/>
候潮翻雪響瀧瀧砥柱中流勢激撞豈有明璫遺洛浦<lb/>
欲投圓璧誓長江雲濤雜㳫蜃樓起海嶠微茫雁字雙<lb/>
莫訝伍胥遺恨在越山南去未成降<lb/>
<pb n="KR2k0080_WYG_024-26a"/>
　　客杭九日别栁道傳黄晋卿出飲江頭陳氏樓客<lb/>
　　雜甚　　　　　　　　　　<hi>元</hi>呉師道<lb/>
黄菊開時酒價廉晚聲沙市簇青帘不堪衣袂猶為客<lb/>
偶上樓頭試巻簾良友相逢還易别老兵對飲且無嫌<lb/>
西風放棹龍山去何必䟱狂脱㡌簷<lb/>
　　錢塘懐古率堵無傲同賦　　　<hi>元</hi>楊維楨<lb/>
天山乳鳯飛來小南渡衣冠又六朝刼火自焚楊璉塔<lb/>
箭鋒猶抵伍胥潮燐光夜附山精出龍氣秋隨海霧消<lb/>
<pb n="KR2k0080_WYG_024-26b"/>
惟有宫人斜畔月多情還自照吹簫<lb/>
　　發舟錢塘　　　　　　　　<hi>元</hi>李孝光<lb/>
五年羈客留荆楚今日江頭把繡衣鴻雁夜飛天氣白<lb/>
蛟龍畫蟄水妖微彈冠終坐王陽起敝褐何年季子歸<lb/>
一舸南逰真勝事幽期未與故人違<lb/>
　　次韻段推官觀潮　　　　　<hi>元</hi>張　雨<lb/>
雲濤捲入白螺杯雲夢吞將灔澦堆陳馬直從天漢落<lb/>
颶風先自海門來青山一向開銀壁黄繖中央立露臺<lb/>
<pb n="KR2k0080_WYG_024-27a"/>
好在畫圖留壯觀江頭白首不堪回<lb/>
　　錢塘潮　　　　　　　　　<hi>元</hi>馬祖常<lb/>
石橋西畔竹棚斜閒日浮舟閲歳華金鑿懸崖開佛國<lb/>
玉分飛瀑過人家風枝鸛下春鳴垤雨樹猿啼暝蹋花<lb/>
欲賃茭田來此住東南更望赤城霞<lb/>
　　渡錢塘江　　　　　　　　<hi>元</hi>周　棐<lb/>
日出長江煙霧開越山呉樹抱江迴霸圖縱跡空今古<lb/>
天塹東南有刼灰山郭雨昏雲似墨海門潮急浪如雷<lb/>
<pb n="KR2k0080_WYG_024-27b"/>
舟師省柁須看客不數瞿塘灔澦堆<lb/>
　　錢塘觀潮　　　　　　　　<hi>元</hi>仇　遠<lb/>
一痕初見海門生頃刻長驅作怒聲萬馬突圍天鼓碎<lb/>
六鼇翻背雪山傾遠朝魏闕心猶在直上嚴灘勢始平<lb/>
寄語呉兒休踏浪天吴象罔正縱横<lb/>
　　已夘冬書江頭段家樓　　　　<hi>元</hi>何景福<lb/>
問酒江頭解黒貂朔風吹靣冷蕭蕭雲黏海樹天浮雨<lb/>
土屑鹽花水不潮錢氏箭埋金鏃壯張侯祠鎮石塘遥<lb/>
<pb n="KR2k0080_WYG_024-28a"/>
吟邊多少興亡事猛拍闌干恨未消<lb/>
　　登子胥廟因觀錢塘江潮　　　<hi>元</hi>方　行<lb/>
呉越中分兩岸開怒濤千古響奔雷子胥不作忠臣死<lb/>
勾踐終非霸主才歳月消磨人自老江山壯麗我重來<lb/>
鴟夷鉄箭俱安在目斷洪波萬里回<lb/>
　　東海朝暾　　　　　　　　　<hi>元</hi>凌雲翰<lb/>
紺霧彤霞爛不收海門東望浪花浮超騰渤澥三千里<lb/>
照耀閻浮四百州𤾉谷飛烏看翕赩高岡鳴鳯自優㳺<lb/>
<pb n="KR2k0080_WYG_024-28b"/>
近來誰作賓王句試與重吟鷲嶺樓<lb/>
　　八月望日登樓觀潮　　　　<hi>元</hi>錢惟善<lb/>
白馬濤頭駕素車至今猶是詫靈胥千年元氣淋漓後<lb/>
八月長風震盪初顧兎盈虚端不爽神龍變化竟如何<lb/>
須臾落日明江練東逝滔滔泄尾閭<lb/>
　　錢塘懷古次高則誠韻　　　<hi>元</hi>張天英<lb/>
錢塘潮上海門深千古靈胥恨未平北斗文星常黯黯<lb/>
内園宫樹尚隂隂承華殿冷西人語太乙壇空上帝臨<lb/>
<pb n="KR2k0080_WYG_024-29a"/>
月黒鄂王祠下路風吹青火出山林<lb/>
　　呉山觀濤次劉本中韻　　　<hi>元</hi>釋守仁<lb/>
誰扶砥柱障狂瀾謾向江亭酹酒看風力拔山鼉鼓振<lb/>
雨聲摇海蜃樓寒尋常鷗鳥知何在多少龍魚不自安<lb/>
獨愛劉义詞賦好伍王祠下更凭欄<lb/>
　　觀潮次貝廷琚韻　　　　　<hi>元</hi>張　昱<lb/>
世代銷沈在此聲幾回東下復西傾翻騰日月迷朝夕<lb/>
簸蕩魚龍定死生銜石毎憐精衛小投膠未見濁河清<lb/>
<pb n="KR2k0080_WYG_024-29b"/>
眼前波浪猶如此莫説蓬萊頂上行<lb/>
　　晚泊海寧州　　　　　　　<hi>明</hi>劉　基<lb/>
春霧今朝氣稍清空江一舸客心驚東流濁浪衝山動<lb/>
西望長庚似月明不有龔黄為郡縣空教耒耜化戈兵<lb/>
普天何處非王土無地安身懷此生<lb/>
　　送李使君鎮海寧　　　　　<hi>明</hi>高　啓<lb/>
海風千里巻雙旌按轡初聞属部清民雜島夷爭午市<lb/>
潮隨山雨入秋城鳴狐不近睢陽廟突騎猶屯廣利營<lb/>
<pb n="KR2k0080_WYG_024-30a"/>
肯掃帳中容我醉夜深燃燭卧談兵<lb/>
　　舟過錢塘有感　　　　　　　<hi>明</hi>陳汝言<lb/>
錢塘江上水悠悠落日扁舟送客愁雲氣欲含千嶂雨<lb/>
潮聲遠帶大江流征帆且復停洲渚晚飯應須上柁樓<lb/>
見説西湖載歌舞春風不似舊時逰<lb/>
　　送王景方歸杭州　　　　　　<hi>明</hi>顧　潤<lb/>
闔閭城外送歸航流水何如客思長已遣停杯傾别酒<lb/>
還教攜手上河梁白蘋漁浦迷秋色紅樹官亭帶夕陽<lb/>
<pb n="KR2k0080_WYG_024-30b"/>
最是不堪凝望處青山無數隔錢塘<lb/>
　　浙江亭觀潮　　　　　　　<hi>明</hi>貝　瓊<lb/>
山推岸坼晝暝暝勍地西風帶蜃腥滄海倒流吞日月<lb/>
青天中立走雷霆欲招白馬今無跡莫信神魚尚有靈<lb/>
一氣虚空自升降乾坤與我亦浮萍<lb/>
　　望海　　　　　　　　　　<hi>明</hi>俞安期<lb/>
積氣茫茫九水都望來空濶盡東隅雲霞午夜浮光動<lb/>
雷雨中流片影孤日有靈烏棲析木時無㳺馬繫秦蒲<lb/>
<pb n="KR2k0080_WYG_024-31a"/>
島夷向識滄波道烽燧防春亦遠圖<lb/>
　　同汪魯二將軍登寶山看海　　<hi>明</hi>錢允治<lb/>
地軸東虧接混茫空明何處是扶桑青山一㸃孤城黒<lb/>
碧月半輪殘照黄橫海樓船天漠漠隔沙烟樹水蒼蒼<lb/>
野夫却喜狼烽息醉飲將軍寶纛旁<lb/>
　　錢塘懷古　　　　　　　　<hi>明</hi>徐繼思<lb/>
胥邱西郭水連天慶忌孤墳落照偏夜夜海潮飛白馬<lb/>
年年江月度烏鳶越王臺榭愁荒草呉苑笙歌泣斷烟<lb/>
<pb n="KR2k0080_WYG_024-31b"/>
七十二峯零亂後只今依舊采蓮船<lb/>
　　晚渡錢塘　　　　　　　　<hi>明</hi>陳子龍<lb/>
呉山越岫隔中流簫鼓平明青翰舟萬里晴江開曉郭<lb/>
千帆春草送芳洲桃花欲落潮先至鶯語初聞露未收<lb/>
何事西陵常問渡不堪獨上望京樓<lb/>
　　錢塘東望有感　　　　　　<hi>明</hi>陳子龍<lb/>
清溪東下大江迴立馬層厓極望哀曉日四明霞氣重<lb/>
春潮三浙浪花開禹陵風雨思王㑹越國山川出霸才<lb/>
<pb n="KR2k0080_WYG_024-32a"/>
依舊謝公攜屐處紅泉碧樹待人來<lb/>
　　觀潮　　　　　　　　　　<hi>明</hi>李宗表<lb/>
江上秋風八月潮浪花吹雪過山椒雄吞越儌聲喧襍<lb/>
高蹴呉天影動摇鉄箭事聞今尚在鴟夷魂逺有誰招<lb/>
滔滔無限朝宗意夜久魚龍漫寂寥<lb/>
　　浙江秋濤　　　　　　　　<hi>明</hi>高得𤾉<lb/>
秋滿湖天八月中潮頭萬丈駕西風雲驅蛟蜃雷霆鬭<lb/>
水激鵾鵬渤澥空自古江山誇壯麗至今父老説英雄<lb/>
<pb n="KR2k0080_WYG_024-32b"/>
諸溪近海徒相應氣勢安能與此同<lb/>
　　浙江秋濤　　　　　　　　<hi>明</hi>無名氏<lb/>
怒挾西風勢未休滔滔何處覔安流青山隔岸分呉越<lb/>
白浪排空過斗牛鐡箭有靈來昨日素車遺恨已千秋<lb/>
晚來試倚樟亭立楓葉蘆花一望愁<lb/>
　　錢塘　　　　　　　　　　<hi>明</hi>栁雲霄<lb/>
天隨望落低低鳥海欲潮生細細風裘戀客邉春夜冷<lb/>
夢依天末翠微空雲深碧樹渾經濕日落清江半染紅<lb/>
<pb n="KR2k0080_WYG_024-33a"/>
愁倚西樓芳草合呉山越水暮烟中<lb/>
　　望潮　　　　　　　　　　<hi>明</hi>孫一元<lb/>
獨倚危岑岸接䍦晚潮初上練痕齊亂撾鼉鼓妖蛟舞<lb/>
倒捲銀山海日低弓弩千年人去後帆檣萬里望中迷<lb/>
憑誰喚起眉山老為誦錢王廟裏題<lb/>
　　錢塘夜泊　　　　　　　　<hi>明</hi>王穉登<lb/>
孤舟三日雨淙淙夜泊錢家舊建邦桑過石門青拂枕<lb/>
水經檇李黛含窻六橋花盡休攜酒五月潮平好渡江<lb/>
<pb n="KR2k0080_WYG_024-33b"/>
此去報恩慚烈士匣中龍劍氣難降<lb/>
　國朝<lb/>
　　錢塘觀潮　　　　　　　　　沈　謙<lb/>
　　開襟遙睇大江皋八月秋風正怒號蜃氣南生漁<lb/>
　　浦暗潮聲西上釣臺高猶憐古塹沈飛弩誰向寒<lb/>
　　沙洒濁膠浪泊迢迢銅柱起烟塵此日愧吾曹<lb/>
　　夜泊錢塘　　　　　　　　　周茂源<lb/>
　　津亭極望海門遙水國輕寒夜泬㵳隔岸青山神<lb/>
<pb n="KR2k0080_WYG_024-34a"/>
　　禹廟中流白浪伍胥潮春星萬㸃連漁火宿雨兼<lb/>
　　旬變栁條咫只桐江圖畫裏牽舟無奈石尤驕<lb/>
　　江潮　　　　　　　　　　　丁文煥<lb/>
　　羅刹江頭八月潮吞山挾海勢雄豪六鼇倒捲銀<lb/>
　　河濶萬里横奔雪嶂高自是乾坤通氣脈無非神<lb/>
　　物作波濤呉兒弄險須臾事坐看平流濟萬艘<lb/>
　　呉山望浙江　　　　　　　　朱彛尊<lb/>
　　一峯高出萬松寒磴道虚疑十八盤近海魚龍吹<lb/>
<pb n="KR2k0080_WYG_024-34b"/>
　　宿霧中天日月轉浮瀾風帆岸壓明珠舶仙樹花<lb/>
　　濃白石壇舊是錦衣行樂地江山真作霸圖看<lb/>
　　自漁浦挂席至富陽同初白聨句　朱彛尊<lb/>
　　艑郎唱櫓雨初消<hi>查慎行</hi>突起東風送客舠百里晴<lb/>
　　山低似屋<hi>彛尊</hi>一江新水健於潮得攜老伴無拘束<lb/>
　　<hi>慎行</hi>縱是貪㳺未寂寥况有月波春罋在<hi>彜尊</hi>隔船不<lb/>
　　乏酒人招<hi>慎行</hi>
　　江山小舡急浪衝<hi>彜尊</hi>疾若鷙鳥凌霜寒<hi>慎行</hi>灣環忽<lb/>
<pb n="KR2k0080_WYG_024-35a"/>
　　轉赤亭岸<hi>彛尊</hi>俄頃不見南高峯<hi>慎行</hi>鰣魚出網白尾<lb/>
　　尾<hi>彛尊</hi>烏栖夾路青茸茸<hi>慎/行</hi>井西道人畫不得<hi>彛尊</hi>暖<lb/>
　　翠浮嵐如此濃<hi>慎行</hi>
　　雪後從西興晚渡錢塘江　　　查慎行<lb/>
　　牛車沒轂水何渾暗長春潮二尺痕萬竈鋪煙沈<lb/>
　　海戌兩山銜雪束江亹船開渡口愁將晚月到圓<lb/>
　　時過上元莫負承平好風景河塘燈火閙黄昏<hi>宋時</hi>
　　<hi>沙河塘燈火最盛東坡詩繁星閙河塘</hi>
<pb n="KR2k0080_WYG_024-35b"/>
　　海塘告成次中丞屠艾山原韻　　查嗣瑮<lb/>
　　重將斥鹵作陂田敷土神工豈偶然黒水無波疑<lb/>
　　縮地黄星不騁竟回天明經特借經臣力砥柱應<lb/>
　　資柱石賢可但海隅歌袵席百年四郡慶安全<lb/>
　　傳將佳句叶州閭涸轍何須顧鮒魚賦就馬銜先<lb/>
　　避地圖成海若巳潛驅迴潮不用三千弩灑浚虚<lb/>
　　傳十二渠永與東南紀成績朝宗絡繹走舟車<lb/>
　　日月浮天互吐吞紛紛鮫鰐起㳺魂心慚負石功<lb/>
<pb n="KR2k0080_WYG_024-36a"/>
　　難補目駭囊沙蹟尚存永為坤輿窮沃汜重教元<lb/>
　　化返胚渾夕雲宿霧俱收斂龕赭依然舊海亹<lb/>
　　手障狂瀾直欲東嵬然碕岸與天通憑將當代濟<lb/>
　　川楫幻作虚空駕海虹澤國千年成息土晴天萬<lb/>
　　里見仙篷漉沙増灶人無恙笑指平成百世功<lb/>
　　春江　　　　　　　　　　　毛竒齡<lb/>
　　湛湛春江覆緑波夕陽江上奈愁何人家菰菜新<lb/>
　　晴少浦口楊花薄暮多野霧行舟迷遠渡晚寒歸<lb/>
<pb n="KR2k0080_WYG_024-36b"/>
　　鳥聚高柯到來三載隨漁父不道還為澤畔歌<lb/>
　　登呉山蘭若同張孝亷　　　　毛竒齡<lb/>
　　岧嶤紺闕快同登直上呉山第一層柑杪寒濤翻<lb/>
　　北郭帆來古渡是西陵中天化雨迷香象落日秋<lb/>
　　風對季鷹我欲遠尋蓬島去何年東望海雲蒸<lb/>
　　西陵渡即事　　　　　　　　毛竒齡<lb/>
　　望京門外舊樟亭驛路臨江蔽遠坰風轉一帆沙<lb/>
　　嶼白天低兩岸海潮青通闗賈舳摇旌斾下瀨軍<lb/>
<pb n="KR2k0080_WYG_024-37a"/>
　　書綴羽翎叢笛幾行相望隔有人垂釣在滄溟<lb/>
　　錢塘西路固陵舠十里平沙官渡遙鎮海舊樓飛<lb/>
　　紫□教兵新堞散紅椒<hi>希軻曰越絶書有敕兵城今又名教兵有新壘</hi>平<lb/>
　　原兎暖看馳獵曲港鰍高欲上潮白馬素車長在<lb/>
　　望哀魂千載竟誰招<lb/>
　　登江上樓　　　　　　　　　王　錫<lb/>
　　書劍頻年事遠逰聊扶殘醉上危樓飄零季子裘<lb/>
　　空敝慷慨班生筆未收日色遙含千樹晚濤聲近<lb/>
<pb n="KR2k0080_WYG_024-37b"/>
　　薄一江秋此身去就渾無定毎向登臨動旅愁<lb/>
　　西陵返棹　　　　　　　　　劉正誼<lb/>
　　高低市火映寒流入夜西陵獨放舟復見芳烟迷<lb/>
　　客路曽聽疎雨卧僧樓水連樹碧砧聲寂霜染林<lb/>
　　紅鳥夢幽明月河梁回望處隔江雲物尚勾留<lb/>
　　輕風簇浪細如花百里清江夜色賖心惜峰巒偏<lb/>
　　易别身躭鷗鷺喜還家山鐘野寺參差吼譙鼓嚴<lb/>
　　城歴亂撾認得村西賣酒店紅闌杆曲小旗义<lb/>
<pb n="KR2k0080_WYG_024-38a"/>
　　秋渡錢塘　　　　　　　　　陸　舜<lb/>
　　越絶山川半似呉錢塘東渡片帆孤滿空雲物弄<lb/>
　　秋色兩岸江城入畫圖水落萬峯看樹小風高九<lb/>
　　月聽潮無追思呉越當年事故壘西邊呌□鴣<lb/>
　　八月十八日觀潮　　　　　　　厲　鶚<lb/>
　　西風吹客出重城乘興聊為江上行買酒旗亭望<lb/>
　　山逺焚香野廟拜潮生喧呼兒女秋誇雪浩蕩龜<lb/>
　　魚晚弄晴欲學盧郎無賦筆老夫胷次尚崢嶸<lb/>
<pb n="KR2k0080_WYG_024-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘錄巻二十四<lb/>
</p>
<p>
</p>
  </div>
<div>
<head>海塘録巻二十五</head> <lb/>
    <p>
<pb n="KR2k0080_WYG_025-1a"/>
欽定四庫全書<lb/>
　海塘録巻二十五<lb/>
　　　　　　　　　　内閣中書翟均廉撰<lb/>
　藝文八<lb/>
　五言排律<lb/>
　　樟亭觀潮　　　　　　　　<hi>唐</hi>宋　昱<lb/>
濤來勢轉雄獵獵駕長風雷震雲霓裏山飛霜雪中激<lb/>
流髙失岸吹澇上侵空翕闢乾坤異盈虚日月同艅艎<lb/>
<pb n="KR2k0080_WYG_025-1b"/>
從陸起洲浦隔阡通跳沫噴巖翠翻波帶景紅怒湍初<lb/>
抵北却浪復歸東寂聽堪増勇晴看自發䝉伍生傳或<lb/>
謬枚叟説難工來信應無已申威亦匪窮衝騰如决勝<lb/>
廻合似相攻委質任平視誰能測始終<lb/>
　　越江秋曙　　　　　　　　<hi>唐</hi>蕭穎士<lb/>
扁舟東路遠曉月下江濆瀲灔信潮上蒼茫孤嶼分林<lb/>
聲寒動葉水氣曙連雲暾日浪中出榜歌天際聞伯鸞<lb/>
常去國安道惜離羣延首剡谿近詠言懷數君<lb/>
<pb n="KR2k0080_WYG_025-2a"/>
　　東樓南望八韻　　　　　　　<hi>唐</hi>白居易<lb/>
不厭東南望江樓對海門風濤生有信天水合無痕鷁<lb/>
帶雲帆動鷗和雪浪翻魚鹽聚為市煙火起成村日脚<lb/>
金波碎峯頭鈿㸃繁送秋千里雁報暝一聲猿已豁煩<lb/>
襟悶仍開病眼昏郡中登眺處無勝此東軒<lb/>
　　渡西陵十六韻<hi>并序</hi>　　　　　<hi>唐</hi>李　紳<lb/>
　七年冬十有三日早渡浙江寒雨方霖軍吏悉在江<lb/>
　次越人年穀未成霪雨不止田畆浸溢水不及穗者數<lb/>
<pb n="KR2k0080_WYG_025-2b"/>
　寸余至驛命押衙裴行宗先齎祝辭東望拜大禹廟<lb/>
　且以百姓請命雨收雲息日朗者三旬有五日刈穫<lb/>
　皆畢有以見神之不欺也<lb/>
雨送奔濤逺風收駭浪平截流張斾影分岸走鼙聲獸<lb/>
逐銜波湧龜艨噴棹輕海門凝霧暗江渚濕雲横雁翼<lb/>
看舟子魚鱗辨水營騎交遮戍合戈簇擁沙明謬履千<lb/>
夫長將詢百吏情下車占黍稷冬雨害粢盛望禱依前<lb/>
聖垂休冀厚生半江猶慘澹全野已澄清愛景三辰朗<lb/>
<pb n="KR2k0080_WYG_025-3a"/>
祥農萬庾盈浦程通曲嶼海色媚重城弓日鞬櫜動旗<lb/>
風虎豹爭及郊揮白羽入里巻紅旌愷悌思陳力端莊<lb/>
冀表誠臨人與安俗非止奉師貞<lb/>
　　杭州觀潮　　　　　　　　<hi>唐</hi>姚　合<lb/>
樓有樟亭號濤來自古今勢連滄海濶色比白雲深怒<lb/>
雪驅寒氣狂雷散大音浪髙風更起波急石難沈鳥懼<lb/>
多遙過龍驚不敢吟㘭如開玉穴危似走瓊岑但禠千<lb/>
人魄那知伍相心岸摧連古道洲漲踣叢林跳沬山皆<lb/>
<pb n="KR2k0080_WYG_025-3b"/>
濕當江日半隂天然與禹鑿此理遣誰尋<lb/>
　　和運使舍人觀潮次韻　　　　<hi>宋</hi>范仲淹<lb/>
何處潮偏盛錢塘無與儔誰能問天意獨此見濤頭海<lb/>
浦吞來盡江城打欲浮勢雄驅島嶼聲怒戰貔貅萬叠<lb/>
雲纔起千尋練不收長風方破浪一氣自横秋髙岸驚<lb/>
先裂羣源怯倒流騰凌大鵾化浩蕩六鰲㳺北客觀猶<lb/>
愳呉皃弄弗憂子胥忠義者無覆巨川舟<lb/>
把酒問東溟潮從何代生寧非天吐納長逐月虧盈暴<lb/>
<pb n="KR2k0080_WYG_025-4a"/>
怒中秋勢雄豪半夜聲堂堂雲陣合屹屹雪中行海靣<lb/>
雷霆聚江心瀑布横巨防連地震羣檝望風迎踊若蛟<lb/>
龍鬭奔如雨雹驚来知千古信回見百川平破浪功難<lb/>
敵驅山力可并伍胥神不冺憑此發威名<lb/>
　國朝<lb/>
　　錢塘晚渡　　　　　　　　　王　錫<lb/>
　　兩岸芙蓉醉秋江入畫圖風多歸鳥亂日落片帆<lb/>
　　孤漁子波心釣舟人渡口呼荻花飛雪盡楊栁着<lb/>
<pb n="KR2k0080_WYG_025-4b"/>
　　霜枯雲物方辭越闗津忽到呉水寒烟不起山遠<lb/>
　　樹全無綠綺琹猶在紅亭酒用沽名心輕早歳世<lb/>
　　味識窮途異國疎狂客鄉鄰笑䜿儒還家莫惆悵<lb/>
　　蘿月弄西湖<lb/>
　五言截句<lb/>
　　初下浙江舟中口號　　　　　<hi>唐</hi>孟浩然<lb/>
八月觀潮罷三江越海潯回瞻魏闕路空復子牟心<lb/>
　　杭州祝濤頭二首　　　　　　<hi>唐</hi>徐　凝<lb/>
<pb n="KR2k0080_WYG_025-5a"/>
不道沙隄盡猶欺石棧頑寄言能白雪休厺打青山<lb/>
　　送薛二十三郎中赴婺州　　　<hi>唐</hi>姚　合<lb/>
我住浙江西君厺浙江東日日心來徃不畏浙江風<lb/>
　　别杭州　　　　　　　　　　<hi>唐</hi>姚　合<lb/>
醉與江濤别江濤惜我逰他年婚嫁了終老此江頭<lb/>
　　晚望　　　　　　　　　　　<hi>宋</hi>度　宗<lb/>
鷗鷺歸烟渚秋江挾晚晴老漁閒檥艇坐待月華生<lb/>
　　宴玉津園江樓　　　　　　　<hi>宋</hi>任希夷<lb/>
<pb n="KR2k0080_WYG_025-5b"/>
風靜潮痕減江空夕照多星星波上艇隠隠岸邊莎<lb/>
風光連北闕景物傍西湖禁籞濤江上兹樓天下無<lb/>
虛齋留御榻小逕近層崖再拜觀奎畫渾疑侍玉堦<lb/>
參天宫栢翠布地禁花紅臺沼如文囿規摹有汴風<lb/>
　　江上　　　　　　　　　　<hi>宋</hi>釋永頤<lb/>
江頭雲閣雨栁色與春深船發春風阻誰知客子心<lb/>
　　秋江曉渡圖　　　　　　　<hi>元</hi>楊維禎<lb/>
船泊大江口行人與馬爭不如漁艇子高卧待潮平<lb/>
<pb n="KR2k0080_WYG_025-6a"/>
　　東歸次錢塘先寄弟　　　　　<hi>元</hi>范　欽<lb/>
月落天將曙風高浪欲層夜來春艸夢先已度西陵<lb/>
　　春夜錢塘江行　　　　　　　<hi>元</hi>呉宗儒<lb/>
小艇發江干入夜東風起帶雨掛輕帆西行三百里<lb/>
　　潮　　　　　　　　　　　　<hi>元</hi>孫承宗<lb/>
休嫁弄潮兒潮今已失信乘我油璧車厺向錢塘問<lb/>
　　江邨　　　　　　　　　　　　法　聚<lb/>
殘陽在木末逺鳥沒孤嶼漁舟歸未歸吹笛芙蓉渚<lb/>
<pb n="KR2k0080_WYG_025-6b"/>
　國朝<lb/>
　　浙江秋濤　　　　　　　　　　張　丹<lb/>
　　萬里西風吹洪濤撼江閣掛帆白塔下瞥眼富春<lb/>
　　郭<lb/>
　　閒亭候潮　　　　　　　　　　張　丹<lb/>
　　極目秋江濶空亭獨倚攔早潮猶未上落月如金<lb/>
　　盤<lb/>
　　浙江秋濤　　　　　　　　　　諸壬發<lb/>
<pb n="KR2k0080_WYG_025-7a"/>
　　倐忽大風發羣龍若昻首青天無片雲夾岸雷霆<lb/>
　　走<lb/>
　　閒亭候潮　　　　　　　　　　諸壬發<lb/>
　　近水白平野逺山紅入天早潮倐已至江路亂流<lb/>
　　煙<lb/>
　　偕李孝亷入閩初發江干　　　　朱彛尊<lb/>
　　清江自西來海水逆流合我帆掛東風遥指富春<lb/>
　　塔<lb/>
<pb n="KR2k0080_WYG_025-7b"/>
　　初發江干　　　　　　　　　　查慎行<lb/>
　　江路羊腸迴江風羊角合漸近漁浦潭忽失六和<lb/>
　　塔<lb/>
　　錢塘江行雜詩　　　　　　　　曹　溶<lb/>
　　春水浴文石諸花夾相送行窮兩岸山未覺輕舟<lb/>
　　動<lb/>
　　采緑人何在霜林數十家屋前看越嶺終日漾清<lb/>
　　沙<lb/>
<pb n="KR2k0080_WYG_025-8a"/>
　　月愛迴谿暖叢篁十月新臨流時濯足驚起踏歌<lb/>
　　人<lb/>
　六言截句<lb/>
　　浙江　　　　　　　　　　　<hi>元</hi>呉師道<lb/>
兩山噴雪眩轉三道奔波淼漫白塔故宫高殿行人來<lb/>
倚闌干<lb/>
　　江邊　　　　　　　　　　　<hi>元</hi>李孝光<lb/>
江邊孤樹猶碧天際白雲自流七十二灘浩蕩夕陽照<lb/>
<pb n="KR2k0080_WYG_025-8b"/>
見歸舟<lb/>
　國朝<lb/>
　　江行雜詩　　　　　　　　　　查慎行<lb/>
　　人家泥浦漁浦驛路樟亭赤亭黄犢鳴邊艸緑畫<lb/>
　　眉啼處峯青<lb/>
　　船頭載餘杭酒枕上看富旾圖老伴不離鵝鴨浮<lb/>
　　踪又落江湖<lb/>
　　雨中江上　　　　　　　　　　厲　鶚<lb/>
<pb n="KR2k0080_WYG_025-9a"/>
　　樹外雨隨風至塘邊水入田流㠶底廟子沙口人<lb/>
　　語龍山渡頭<lb/>
　　橘蠧化雙飛蝶桑芽飼再熟蠶隔岸雲屯黒白近<lb/>
　　城岫洗青藍<lb/>
　　村娃向井提瓮田父衝烟曳柴老我三家竹墅宜<lb/>
　　人一緉㯶鞵<lb/>
　　梅候不便北客波官多賽南朝江平觀漲小艇雨<lb/>
　　歇迎神洞簫<lb/>
<pb n="KR2k0080_WYG_025-9b"/>
　七言截句<lb/>
　　渡浙江問舟中人　　　　　　<hi>唐</hi>孟浩然<lb/>
潮落江平未有風扁舟共濟與君同時時引領望天末<lb/>
何處青山是越中<lb/>
　　送陶十赴杭州攝掾　　　　　<hi>唐</hi>劉長卿<lb/>
莫嗟江城一掾卑滄州未是阻心期浙中山色千萬状<lb/>
門外潮聲朝暮時<lb/>
　　渡浙江　　　　　　　　　　<hi>唐</hi>盧　綸<lb/>
<pb n="KR2k0080_WYG_025-10a"/>
前船後船未相及五兩頭平北風急飛沙巻地日色昏<lb/>
一半征㠶浪花濕<lb/>
　　答微之泊西陵驛見寄　　　<hi>唐</hi>白居易<lb/>
烟波靜處一㸃白應是西陵古驛臺知在臺邊望不見<lb/>
暮潮空送渡江迴<lb/>
　　潮　　　　　　　　　　　<hi>唐</hi>白居易<lb/>
早潮纔落晚潮來一月周流十六囬不獨光隂朝復暮<lb/>
杭州老去被潮催<lb/>
<pb n="KR2k0080_WYG_025-10b"/>
　　浪淘沙詞　　　　　　　　<hi>唐</hi>白居易<lb/>
一泊沙來一泊去一重浪滅一重生相攪相淘無歇日<lb/>
㑹教山海一時平<lb/>
白浪茫茫與海連平沙浩浩四無邊朝來暮去淘不住<lb/>
遂令東海變桑田<lb/>
青艸湖中萬里程黄梅雨裏一人行愁見灘頭夜泊處<lb/>
風翻暗浪打船聲<lb/>
借問江潮與海水何似君情與妾心相恨不如潮有信<lb/>
<pb n="KR2k0080_WYG_025-11a"/>
相思始覺海非深<lb/>
海底飛塵終有日山頭化石豈無時誰道小郎抛少婦<lb/>
船頭一去沒回期<lb/>
隨波逐浪到天涯遷客生還有幾家却到帝鄉重富貴<lb/>
請君莫忘浪淘沙<lb/>
　　應舉題錢塘公館　　　　　<hi>唐</hi>陳去疾<lb/>
萬里茫茫天塹遥秦皇底事不安橋錢塘江口無錢過<lb/>
又阻西陵兩信潮<lb/>
<pb n="KR2k0080_WYG_025-11b"/>
　　觀潮　　　　　　　　　　<hi>唐</hi>劉禹錫<lb/>
八月濤聲吼地來頭高數丈觸山回須臾却入海門去<lb/>
巻起沙堆似雪堆<lb/>
　　觀浙江濤　　　　　　　　<hi>唐</hi>徐　凝<lb/>
浙江悠悠海西緑驚濤日夜兩翻覆錢塘郭裏看潮人<lb/>
直至白頭看不足<lb/>
　　觀海　　　　　　　　　　<hi>宋</hi>趙　抃<lb/>
巨海澄瀾勢自平停車冉冉看潮生豈同八月呉江㑹<lb/>
<pb n="KR2k0080_WYG_025-12a"/>
共駭潮頭萬鼓鳴<lb/>
　　海船　　　　　　　　　　<hi>宋</hi>朱名世<lb/>
輕裝方解盡無遺風挾雙篷水靣飛却被沙頭漁父笑<lb/>
滿船空載月明歸<lb/>
　　海味　　　　　　　　　　<hi>宋</hi>朱名世<lb/>
海味新來數得餐梢人收拾日登盤錢塘江上親曽見<lb/>
賣得風流别一般<lb/>
　　海鷗　　　　　　　　　　<hi>宋</hi>朱名世<lb/>
<pb n="KR2k0080_WYG_025-12b"/>
羣飛獨宿水中央逐浪隨波羽半傷莫去西湖花裏睡<lb/>
芰荷翻雨打鴛鴦<lb/>
　　海魚　　　　　　　　　　　<hi>宋</hi>朱名世<lb/>
劍鬛如山海靣浮巨腮嘘浪勢吞舟丁寧大客尋竿餌<lb/>
稚子敲針作釣鈎<lb/>
　　憶錢塘江　　　　　　　　　<hi>宋</hi>李　覯<lb/>
當年乘醉舉歸㠶隠隠前山日半銜好是滿天涵返照<lb/>
水仙齊著淡紅衫<lb/>
<pb n="KR2k0080_WYG_025-13a"/>
　　十七日觀潮　　　　　　　　<hi>宋</hi>陳師道<lb/>
潮頭初出海門山千里平沙轉靣間猶有江神憐北客<lb/>
欲將竒觀破衰顔<lb/>
江水悠悠自在流向人無恨<hi>一作限</hi>不應愁相逢不覺渾<lb/>
相似誰使清波早白頭<lb/>
　　十八日觀潮　　　　　　　　<hi>宋</hi>陳師道<lb/>
一年壯潮盡今朝水伯何知故晚潮海浪肯隨山俯仰<lb/>
風帆常共客飄飄<lb/>
<pb n="KR2k0080_WYG_025-13b"/>
　　八月十五日看潮　　　　　<hi>宋</hi>蘇　軾<lb/>
定知玉兎十分圓已作霜風九月寒寄語重門休上鑰<lb/>
夜潮留向月中看<lb/>
萬人鼓噪懾呉儂猶似浮江老阿童欲識潮頭高幾許<lb/>
越山渾在浪花中<lb/>
江邊身世兩悠悠久與滄波共白頭造物亦知人易老<lb/>
故教江水向西流<lb/>
呉兒生長狎濤淵冐利輕生不自憐東海若知明主意<lb/>
<pb n="KR2k0080_WYG_025-14a"/>
應教斥鹵變桑田<lb/>
江神河伯兩醯雞海若東來氣吐蜺安得夫差水犀手<lb/>
三午强弩射潮低<hi>自注王嘗以弓弩射潮頭與神戰自爾水不近城</hi>
　　題潮出海門圖　　　　　　<hi>宋</hi>陳　造<lb/>
絶島平岡捲欲空兩崖相對□穹崇即今畫手兼詩筆<lb/>
更與江山角長雄<lb/>
巻裏波濤快一披蒼山擁起雪山馳浮天沃日無窮意<lb/>
到我春窻病酒時<lb/>
<pb n="KR2k0080_WYG_025-14b"/>
　　錢塘江　　　　　　　　　　<hi>宋</hi>陳　淵<lb/>
潮頭駕月衝殘夢水色浮空送峭寒十幅輕蒲連夜發<lb/>
不知身到海門山<lb/>
　　六曹長貳觀潮予以入直不預晡時大雷雨走筆<lb/>
　　戱蔡子平　　　　　　　　　<hi>宋</hi>周必大<lb/>
雷轟萬鼓勒潮回無復庭前雪作堆應為尚書慳且澁<lb/>
盲風怪雨一時來<lb/>
　　浙江小磯春日　　　　　　　<hi>宋</hi>范成大<lb/>
<pb n="KR2k0080_WYG_025-15a"/>
客裏無人共一杯故園桃李為誰開春潮不管天涯恨<lb/>
更捲西興暮雨來<lb/>
　　晚潮　　　　　　　　　　<hi>宋</hi>范成大<lb/>
東風吹雨晚潮生叠鼓催船鏡裏行底事今年春漲小<lb/>
去年曽與畫橋平<lb/>
　　次韻寶應叔觀海　　　　　<hi>宋</hi>王十朋<lb/>
戴地浮天浩莫窮氣營樓閣聳虚空道人妙得觀瀾術<lb/>
萬里滄溟碧眼中<lb/>
<pb n="KR2k0080_WYG_025-15b"/>
　　題童夀卿潮出海門圖　　　　<hi>宋</hi>王　炎<lb/>
潮來濺雪欲浮天潮去奔雷又寂然海上兩山原不動<lb/>
更添此意畫圖傳<lb/>
　　題俞槿畫浙江觀潮册　　　　<hi>宋</hi>曹　勛<lb/>
呉越山髙紫翠重浙江東下竦雙峯峯前忽湧東西白<lb/>
飛舞潮頭萬玉龍<lb/>
　　渡浙江　　　　　　　　　　<hi>宋</hi>葉　適<lb/>
晚霞鋪畫月明鈎萬里無風一水浮長怕舟師深擊楫<lb/>
<pb n="KR2k0080_WYG_025-16a"/>
自今洄洑起中流<lb/>
　　大雪趙振文寄詩言乘月泛舟清甚次韻<lb/>
　　　　　　　　　　　　　　<hi>宋</hi>樓　鑰<lb/>
舊聞老具擅詩聲夜泛錢塘向鳯城今日清逰更豪逸<lb/>
雪花和月帶潮生<hi>法具字圓復紹興初詩僧也有月夜逰錢塘江詩云小舟為我載明月白</hi>
<hi>沙翠竹光相射自從李白下金陵四百年無此豪逸</hi>
　　還自錢塘道中　　　　　　<hi>宋</hi>潘　檉<lb/>
江上青山落照邊江頭歸客木蘭船春鷗自共潮回去<lb/>
<pb n="KR2k0080_WYG_025-16b"/>
一㸃飛來是栁綿<lb/>
　　錢塘晚望　　　　　　　　<hi>宋</hi>謝　翺<lb/>
錢塘江上夜潮過秋靜寒烟白露多呉越青山明月裏<lb/>
舟人齊唱異鄉歌<lb/>
　　錢塘渡　　　　　　　　　<hi>宋</hi>蘇　泂<lb/>
百年鬢髪春風晚十二欄干落照微多事錢塘江水上<lb/>
送人離别送人歸<lb/>
　　夜宿浙江亭　　　　　　　<hi>宋</hi>曹既明<lb/>
<pb n="KR2k0080_WYG_025-17a"/>
夜半潮聲撼客牀卧聽柔櫓閙空江驚廻倦枕鄉闗夢<lb/>
海日烘山上曉窻<lb/>
　　重到錢塘　　　　　　　　<hi>宋</hi>鮑　輗<lb/>
惟有寒潮不世情朝朝暮暮過空城百年車馬閶門外<lb/>
獨見春風草又生<lb/>
　　泛浙江　　　　　　　　　<hi>宋</hi>方　回<lb/>
海門山到富春山礙石衝沙水幾灣不是此江故盤屈<lb/>
雪濤何得記呉巒<lb/>
<pb n="KR2k0080_WYG_025-17b"/>
　　觀潮　　　　　　　　　　<hi>宋</hi>王琮中<lb/>
旂綵斜飛一命輕舟人却立萬舟迎不應當日將軍事<lb/>
猶到如今氣未平<lb/>
　　江頭　　　　　　　　　　<hi>宋</hi>俞　桂<lb/>
漁浦山邊白鷺飛西興渡口夕陽㣲等閒更上層樓望<lb/>
貪看江潮不肯歸<lb/>
　　江上　　　　　　　　　　<hi>宋</hi>俞桂<lb/>
小雨纔收日漸斜酒旂挿處兩三家江頭粧㸃秋來景<lb/>
<pb n="KR2k0080_WYG_025-18a"/>
半是蘆花半蓼花<lb/>
　　秋江　　　　　　　　　　<hi>宋</hi>釋道潛<lb/>
赤葉楓林落酒旗白沙洲渚夕陽微數聲柔櫓蒼茫外<lb/>
何處江村人夜歸<lb/>
　　江上秋夜　　　　　　　　<hi>宋</hi>釋道潛<lb/>
雨暗蒼江晚未晴井梧翻葉動秋聲樓頭夜半風吹斷<lb/>
月在浮雲淺處明<lb/>
　　月夜㳺錢塘江　　　　　　<hi>宋</hi>釋德興<lb/>
<pb n="KR2k0080_WYG_025-18b"/>
小舟為我載月色白沙翠竹光相射自從李白下金陵<lb/>
四百年無此豪逸<lb/>
　　弄潮詩　　　　　　　　　<hi>宋</hi>錢塘軍人<lb/>
弄罷江潮曉入城紅旗颭颭白旗輕不因㑹喫翻頭浪<lb/>
爭得天街鼓樂迎<lb/>
　　觀浙江沙漲十里有感　　　　<hi>元</hi>張志道<lb/>
重到錢塘異昔時潮頭東擊逺洲移人間莫住三千歳<lb/>
滄海桑田幾許悲<lb/>
<pb n="KR2k0080_WYG_025-19a"/>
　　江邨　　　　　　　　　　<hi>元</hi>黄　庚<lb/>
極目江天一望賖寒烟漠漠日西斜十分秋色無人管<lb/>
半屬蘆花半蓼花<lb/>
　　江邨即事　　　　　　　　<hi>元</hi>黄　庚<lb/>
江邨暝色漸凄迷數㸃殘鴉雜雁飛雁宿蘆花鴉宿樹<lb/>
各分一半夕陽歸<lb/>
　　題江干初雪圖　　　　　　<hi>元</hi>戴表元<lb/>
斷樹寒雲古岸隈漁翁初撥小船開看渠風雪忙如許<lb/>
<pb n="KR2k0080_WYG_025-19b"/>
還有魚兒上釣來<lb/>
　　夏夜江上　　　　　　　　　<hi>元</hi>呉師道<lb/>
繞屋青江竹萬竿水風蕭瑟竹光寒夜深月上門不掩<lb/>
卧聽釣歸船過灘<lb/>
　　錢塘懷友　　　　　　　　　<hi>元</hi>黄清老<lb/>
舟泊楓林一雁聲白蘋紅蓼共思君月明江水多於海<lb/>
雨後秋山碧似雲<lb/>
　　題春江小景圖　　　　　　　<hi>元</hi>黄清老<lb/>
<pb n="KR2k0080_WYG_025-20a"/>
小艇無人載綠隂白鷗門外笋成林不知多少山中雨<lb/>
染得一江春水深<lb/>
　　題趙千里夜潮圖　　　　　<hi>元</hi>偰哲篤<lb/>
風濤洶湧千堆雪拍岸翻空倒銀闕雁聲驚起一江秋<lb/>
萬里無雲掛明月<lb/>
　　懷馬教授<lb/>
水生白石渡頭灣念子攜書共徃還今日相思不相見<lb/>
越南殘照海門山<lb/>
<pb n="KR2k0080_WYG_025-20b"/>
　　泛海　　　　　　　　　　<hi>元</hi>張可大<lb/>
到處啼鶯倚棹歌客懷偏向布帆多黄雲飛盡天如洗<lb/>
鰲背山前萬頃波<lb/>
　　杭州歌　　　　　　　　　<hi>明</hi>張以寧<lb/>
西陵渡口潮水平十十五五放舟行樓中燕子慣見客<lb/>
不怕渡頭津鼓聲<lb/>
　　越水圖　　　　　　　　　<hi>明</hi>沈　周<lb/>
記别錢塘二十年夕陽山色曉潮邊隔江千里美人逺<lb/>
<pb n="KR2k0080_WYG_025-21a"/>
夢落西興舊渡船<lb/>
　　自新安江至錢塘舟行　　　<hi>明</hi>李流芳<lb/>
富春天豁一江明江上青山縱復横早晚隨潮下三折<lb/>
六橋寒樹逺含情<lb/>
　　徐邨遇潮　　　　　　　　<hi>明</hi>李流芳<lb/>
千帆影裏練光開白玉城摧動地雷故傍淺沙鞭馬去<lb/>
却驚飛沫濺衣回<lb/>
　　晚發錢塘　　　　　　　　<hi>明</hi>顧文淵<lb/>
<pb n="KR2k0080_WYG_025-21b"/>
潮平小櫂發錢塘俄頃帆飛過富陽兩岸好山看不盡<lb/>
數聲漁笛起滄浪<lb/>
　　江上夜泊　　　　　　　　　<hi>明</hi>朱國祚<lb/>
江上扁舟一葉輕夜深燈火滅還明枕函未作寒山夢<lb/>
卧聽潮聲帶雨生<lb/>
　　江潮十首<hi>録四</hi>　　　　　　　<hi>明</hi>趙應元<lb/>
横空白浪駕邱山颷逐嚴灘未肯還共説鴟夷千古憤<lb/>
至今遺怒滿人間<hi>風潮</hi>
<pb n="KR2k0080_WYG_025-22a"/>
殘星的歴曙光微水長平沙失釣磯瀑布横舟冲霧起<lb/>
浪花迎檝帶霞飛<hi>早潮</hi>
滄茫萬里此停舟潮到山城勢欲浮如許風波且休息<lb/>
雨微烟暝正宜秋<hi>晚潮</hi>
平平沙濶未潮生理檝楊㠶共欲迎自是徃來存大信<lb/>
莫疑翻覆似人情<hi>候潮</hi>
　　浙江詞　　　　　　　　　<hi>明</hi>田藝衡<lb/>
秋風捲入海門闗白浪高于龕赭山直向富春祠下過<lb/>
<pb n="KR2k0080_WYG_025-22b"/>
寒流常帶月明還<lb/>
海上天呉駕六鰲祖龍鞭石不成橋沙中鐡箭三千尺<lb/>
聞説錢王曾射潮<lb/>
素車白馬送潮來伍子山前起怒雷幾度停樽歌七發<lb/>
千年枚叔總竒才<lb/>
　國朝<lb/>
　　江樓送别　　　　　　　　　張遂辰<lb/>
　　片帆才掛海門秋落木寒山黯對愁莫惜殘樽人<lb/>
<pb n="KR2k0080_WYG_025-23a"/>
　　遽别夕陽猶喜半江樓<lb/>
　　渡錢塘　　　　　　　　　　朱彜尊<lb/>
　　渡口乘潮漾北風輕舟如馬溯江東明朝又是山<lb/>
　　隂道身在千巖萬壑中<lb/>
　　江行　　　　　　　　　　　朱彛尊<lb/>
　　潮落江平宿富陽船頭新月下微霜曉看烏臼紅<lb/>
　　千樹樹杪半山鴨脚黄<lb/>
　　絶壁苔紋䑕尾□灘光晝靜白鎔銀分明江上孤<lb/>
<pb n="KR2k0080_WYG_025-23b"/>
　　篷客黄鶴山樵畫裏人<lb/>
　　環溪亭下水流東野碓飛輪到靣風返景松巖紅<lb/>
　　未斂隔江人語漆林中<lb/>
　　歸舟雜咏　　　　　　　　　查慎行<lb/>
　　青山漸逺漸糢糊散入雲烟澹欲無畫手稀逢黄<lb/>
　　子久詩家别冩富春圖<lb/>
　　滚滚秋濤浩浩風烟茫茫處雨濛濛不知誰割東<lb/>
　　西界半幅江山展越中<lb/>
<pb n="KR2k0080_WYG_025-24a"/>
　　贈戴山人　　　　　　　　　毛竒齡<lb/>
　　錢塘髙士剡中才日暮銜盃江上臺萬叠寒濤通<lb/>
　　夜白依然雪後見君來<lb/>
　　送季偉歸錢塘　　　　　　　尤　侗<lb/>
　　楚尾呉頭路幾遙蟬鳴堤栁影蕭蕭君歸湖上西<lb/>
　　泠口已過錢塘八月潮<lb/>
　　歸去南屏自結廬不須長盼楚江書青莎碧荇蓴<lb/>
　　絲菜紫蠏紅蝦篛葉魚<lb/>
<pb n="KR2k0080_WYG_025-24b"/>
　　弄潮詞　　　　　　　　　　王　錫<lb/>
　　狂瀾乍湧海門高嵂崒銀山駕六鼇七發應嗤枚<lb/>
　　叔陋詭觀但説廣陵濤<lb/>
　　呉兒重利毎輕生踏浪爭持採幟行技勇若能驅<lb/>
　　敵愾應教萬里破龍城<lb/>
　　綿亘錦幕照江潯那管神洲已陸沉眼底水嬉雖<lb/>
　　百變憎兒可抱濟川心<lb/>
　　朱旗畫傘閙江干騰跳迎潮萬姓歡童子善泅多<lb/>
<pb n="KR2k0080_WYG_025-25a"/>
　　似織懸知百倍吕梁觀<lb/>
　　傾城士女集如雲羅刹江邊演水軍家給民原知<lb/>
　　自愛不煩作戒弄潮文<lb/>
　　繡胸文脛競沿洄金鼓連天震似雷海若縱横誰<lb/>
　　砥柱直須萬弩射潮回<lb/>
　　錢塘觀濤　　　　　　　　　劉廷璣<lb/>
　　滚滚長江去復回蛟龍飛處響如雷萬千人盡回<lb/>
　　頭望一片銀山駕海來<lb/>
<pb n="KR2k0080_WYG_025-25b"/>
　　越㳺雜詩　　　　　　　　　金志章<lb/>
　　潮落樟亭漾淺沙晴江渺渺片㠶斜臨流欲喚西<lb/>
　　陵渡一笑先登觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>車<lb/>
　　一艇横江信午風青山兩岸列西東井西圖畫何<lb/>
　　人㑹暖翠浮嵐在眼中<lb/>
　　江漲口號　　　　　　　　　金志章<lb/>
　　皎皎雨晴明月光一夜水添三尺强朝來大艑忽<lb/>
　　鱗集不是魚船是米艎<lb/>
<pb n="KR2k0080_WYG_025-26a"/>
　　勘中小亹　　　　　　　　　髙　斌<lb/>
　　葛嶴山前江溜行中亹直下候潮迎南崖賴有文<lb/>
　　堂峙喜慶錢塘奏績成<hi>江溜由葛嶴山前中小亹直下通潮入海北亹舊江</hi>
　　<hi>潮退流停更可喜者南崖偏西大堂山桃溜入中亹其南亹安穩無虞全塘永慶成功矣</hi>
　　龕山北望赭山紅徧地桑麻樂永豐舊日南亹三<lb/>
　　十里幸今無碍海潮攻<hi>赭山以南三十里乃舊時南大亹今已成樂土幸無</hi>
　　<hi>妨碍</hi>
　　次錢塘詩　　　　　　　　　沈　仕<lb/>
<pb n="KR2k0080_WYG_025-26b"/>
　　千里江流十日行凄風急雨鬭江聲到來掛席紅<lb/>
　　雲上笑指扶桑海日生<lb/>
　　笑指扶桑海日生望中佳氣擁春城鶯花萬户珊<lb/>
　　瑚色烟水六橋歌吹聲<lb/>
　　海上　　　　　　　　　　　戴　敏<lb/>
　　萬頃鯨波朝日赤滄洲四望無窮極海山何處是<lb/>
　　蓬萊遍問漁翁都不識<lb/>
　詞<lb/>
<pb n="KR2k0080_WYG_025-27a"/>
　　憶江南<hi>杭州</hi>　　　　　　　　<hi>唐</hi>白居易<lb/>
江南憶最憶是杭州山寺月中尋桂子郡亭枕上看潮<lb/>
頭何日更重逰<lb/>
　　漁父歌　　　　　　　　　　<hi>唐</hi>李　珣<lb/>
棹警鷗飛水濺袍影侵潭靣栁垂條終日醉絶塵勞曽<lb/>
見錢塘八月潮<lb/>
　　望海潮　　　　　　　　　　<hi>宋</hi>栁　永<lb/>
東南形勝三呉都㑹錢塘自古繁華烟栁畫橋風簾翠<lb/>
<pb n="KR2k0080_WYG_025-27b"/>
幕參差十萬人家雲樹繞隄沙怒濤捲霜雪天塹無涯<lb/>
市列珠璣户盈羅綺競豪奢重湖叠巘清佳有三秋<lb/>
桂子十里荷花羌笛弄晴菱歌泛夜嬉嬉釣叟蓮娃<lb/>
千騎擁髙牙乘醉聼歌鼓吟賞烟霞異日圖将好景<lb/>
歸去鳯池誇<lb/>
　　河滿子<hi>陪杭守泛潮夜歸</hi>　　　<hi>宋</hi>張　先<lb/>
溪女送花隨處沙鷗避樂分行逰舸已如圖障裏小屏<lb/>
猶畫瀟湘人靣新生酒艶日痕更欲春長　衣上交枝<lb/>
<pb n="KR2k0080_WYG_025-28a"/>
鬭色釵頭比翼相雙片段落霞明水底風紋時動粧光<lb/>
賓從夜歸無月千燈萬丈湖塘<lb/>
　　瑞鷓鴣<hi>觀濤</hi>　　　　　　　　<hi>宋</hi>蘇　軾<lb/>
碧紗影裏小紅旗儂是江南踏雪兒拍手欲嘲山簡醉<lb/>
齊聲爭唱浪婆詞　西興渡口帆初落漁浦山頭日未<lb/>
移儂欲送潮歌㡳曲樽前還唱使君詩<lb/>
　　江神子<hi>錢塘江上</hi>　　　　　　<hi>宋</hi>蘇　軾<lb/>
鳯凰山下雨初晴水風清晚霞明一朶芙蓉開遍尚盈<lb/>
<pb n="KR2k0080_WYG_025-28b"/>
盈何處飛來雙白鷺如有意慕娉婷忽聞江上弄哀箏<lb/>
苦含情遣誰聽烟斂雲收依約是湘靈欲待曲終尋問<lb/>
取人不見數峯青<lb/>
　　南歌子<hi>錢塘晚眺</hi>　　　　　　<hi>宋</hi>蘇　軾<lb/>
山雨蕭蕭過溪橋瀏瀏清小園幽榭枕蘋汀門外月華<lb/>
如水綵舟横　苕岸霜花盡江潮雪陣平兩山遙指海<lb/>
門青回首水雲何處覔孤城<lb/>
　　摸漁兒<hi>觀潮上葉丞相</hi>　　　　<hi>宋</hi>辛棄疾<lb/>
<pb n="KR2k0080_WYG_025-29a"/>
望飛來半空鷗鷺須臾動地鼙鼓截江組練駈山去鏖<lb/>
戰未收貔虎朝又暮悄慣得呉兒不怕蛟龍怒風波平<lb/>
步看紅斾驚飛跳魚直上蹙踏浪花舞　憑誰問萬里<lb/>
長鯨吞吐人間兒戯千弩滔天力倦知何事白馬素車<lb/>
東去堪恨處人道是属鏤怨憤足千古功名自誤謾教<lb/>
得陶朱五湖西子一舸弄烟雨<lb/>
　　念奴嬌<hi>觀潮</hi>　　　　　　　　<hi>宋</hi>陸凝之<lb/>
逺山一帶遡晴空極目天涯浮白楓落鴉翻談笑處不<lb/>
<pb n="KR2k0080_WYG_025-29b"/>
覺雲濤横席酒病方蘇睡魔猶殢一掃無留迹呉帆越調<lb/>
恍然飛上空碧長記草賦梁園凌雲筆勢倒三江秋<lb/>
色對此驚心空悵望老作紅塵閒客别浦烟平小樓人<lb/>
散回首烟波寂西風掃露為君重噴霜笛<lb/>
　　酹江月<hi>浙江亭觀濤應制</hi>　　　<hi>宋</hi>呉　琚<lb/>
玉虹遥掛望青山隠隠細如一抹忽覺天風吹海立好<lb/>
似春霆始發白馬凌空瓊鼇駕水日夜朝天闕飛龍舞<lb/>
鳯鬱葱環拱呉越　此景天下應無東南形勝偉觀真<lb/>
<pb n="KR2k0080_WYG_025-30a"/>
竒絶好是呉兒飛綵幟蹵起一江秋雪黄屋天臨水崖<lb/>
雲擁看擊中流楫晚來波靜海門飛上明月<lb/>
　　水龍吟<hi>錢塘作</hi>　　　　　　　<hi>宋</hi>陳以莊<lb/>
晚來江濶潮平越舷呉榜催人去稽山滴翠胥濤濺恨<lb/>
一襟離緒訪栁章臺問桃仙浦物華如故向秋娘渡口<lb/>
泰娘橋畔依稀是相逢處窈　窕青門紫陌蒨羅新衣<lb/>
翻金縷舊音恍記輕擺慢撚哀絃老柱金屋難成阿嬌<lb/>
已逺不堪春暮聽一聲杜宇紅殷緑老雨花風絮<lb/>
<pb n="KR2k0080_WYG_025-30b"/>
　　謁金門<hi>呉山觀濤</hi>　　　　　　<hi>宋</hi>周　宻<lb/>
天水碧染就一江秋色鼇戴雪山龍起蟄快風吹海立<lb/>
　數㸃烟鬟青滴一幅霞綃紅濕白鳥明邊帆影直隔<lb/>
江聞夜笛<lb/>
　　虞美人<hi>浙江舟中作</hi>　　　　　<hi>元</hi>趙孟頫<lb/>
潮生潮落何時了斷送行人老消沈萬古意無窮盡在長<lb/>
空澹澹鳥飛中　海門幾㸃青山小望極烟波渺何當<lb/>
駕我以長風便欲乘槎浮到日華東<lb/>
<pb n="KR2k0080_WYG_025-31a"/>
　國朝<lb/>
　　滿江紅<hi>錢塘觀潮</hi>　　　　　　　曹　溶<lb/>
　　浪湧蓬萊高飛撼宋家宫闕誰盪激靈胥一怒惹<lb/>
　　冠衝髪㸃㸃征帆都卸了海門急鼓聲初發似萬<lb/>
　　羣風馬驟銀鞍爭超越　江妃哭堆成雪鮫人舞<lb/>
　　圓如月正危樓湍轉晚來愁絶城上呉山遮不住<lb/>
　　亂濤穿到嚴灘歇是英雄未死報讎心秋時節<lb/>
　　滿江紅<hi>錢塘觀潮和曹侍郎韻</hi>　　朱彛尊<lb/>
<pb n="KR2k0080_WYG_025-31b"/>
　　　曹侍郎錢塘觀潮一闋最為崛竒今見雕本改<lb/>
　　　竄可惜康熈丙子秋涉江追和其韻并附原詞<lb/>
　　　於後不作三舍退避者欲存其真也<lb/>
　　羅刹江空設險有海門雙闕日未午樟亭一望樹<lb/>
　　多於髪乍見雲濤銀屋湧俄驚地軸轟雷發算隂<lb/>
　　陽呼吸本天然分呉越　遺廟古餘霜雪殘碑在<lb/>
　　無年月訝揚波重水後先竒絶齊向屬鏤鋒下死<lb/>
　　英魂毅魄難消歇趁高秋白馬素車來同弭節<lb/>
<pb n="KR2k0080_WYG_025-32a"/>
　　蝶戀花<hi>錢塘觀潮</hi>　　　　　　朱彛尊<lb/>
　　楓浦客來煙未散<hi>許渾</hi>如許如言<hi>羅/隠</hi>漸落分行雁<hi>李嶼</hi>
　　解道澄江凈如練<hi>李白</hi>風翻白浪花千片<hi>白居易</hi>細雨<lb/>
　　濕衣看不見<hi>劉長卿</hi>浩汗連緜<hi>張希/浚</hi>地濶平沙岸<hi>杜甫</hi>
　　信宿漁人還汎汎<hi>杜甫</hi>富陽山底樟亭畔<hi>白居易</hi>
　　一半兒<hi>浙江</hi>　　　　　　　　朱彛尊<lb/>
　　鯉魚風起鳯山根白鷺潮來鱉子門黄雀雨晴魚<lb/>
　　浦村亂帆分一半兒夭斜一半兒稳<lb/>
<pb n="KR2k0080_WYG_025-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海塘録巻二十五<lb/>
</p>
<p>
</p>
  </div>
<div>
<head>海塘録巻二十六</head> <lb/>
    <p>
<pb n="KR2k0080_WYG_026-1a"/>
欽定四庫全書<lb/>
　海塘録巻二十六<lb/>
　　　　　　　　　　　内閣中書翟均廉撰<lb/>
　雜志<lb/>
抱樸子潮汐者一月之中天再東再西故潮水再大再<lb/>
小又夏時日居南宿隂消陽盛而天高一萬五千里故<lb/>
夏潮大冬時日居北宿隂盛陽消而天卑一萬五千里<lb/>
故冬潮小春日居東宿天高一萬五千里故春潮漸起<lb/>
<pb n="KR2k0080_WYG_026-1b"/>
也秋日居西宿天卑一萬五千里故秋潮漸減也<lb/>
西溪殘語或問四海潮皆平惟浙江濤至則亘如山岳奮<lb/>
如雷霆冰岸横飛雪崖傍射澎騰奔激其故何也或云<lb/>
夾岸有山南曰龕北曰赭二山相對謂之海門岸狹勢<lb/>
逼湧而為濤耳若言狹逼則東溟自定海吞餘姚奉化<lb/>
二江侔之浙江尤甚狹逼潮來不聞濤有聲也今觀浙<lb/>
江之口起自纂風亭北望嘉興大山水濶二百餘里故<lb/>
海商舶船怖于上潬惟泛餘姚小江易舟而浮運河逹<lb/>
<pb n="KR2k0080_WYG_026-2a"/>
于杭越矣蓋以下有沙潬南北亘之隔礙洪波蹙遏潮<lb/>
勢夫月離震兊他潮已生惟浙江潮水未至洎月經乾<lb/>
巽潮來已半濁浪堆滯後水益來于是溢于沙潬猛怒<lb/>
頓涌聲勢激射故起而為濤耳非江山淺逼使之然也<lb/>
西溪殘語舊於㑹稽得一石碑論海潮依隂陽時刻極<lb/>
有理大率元氣虚翕天隨氣而漲斂溟渤徃來潮隨天<lb/>
而進退者也以日者衆陽之母隂生于陽故潮附之于<lb/>
日也月者太隂之精水者隂𩔖故潮依之于月也是故<lb/>
<pb n="KR2k0080_WYG_026-2b"/>
隨日而應月依隂而附陽盈于朔望消于朏魄虛于上<lb/>
下弦息于朓朒故潮有大小焉今起月朔夜半子時潮<lb/>
平于地之子位四刻一十六分半月離于日在地之辰<lb/>
次日移三刻七十二分對月到之位以日臨之次潮必<lb/>
應之過月望復東行潮附日而又西應之至後朔子時<lb/>
四刻一十六分半日月潮水俱復㑹于子位其小盡則<lb/>
月離于日在地之辰次日移三刻七十三分半復對月<lb/>
到之位以日臨之次潮必應之至後朔子時四刻一十<lb/>
<pb n="KR2k0080_WYG_026-3a"/>
六分半日月潮水亦俱復㑹于子位是知潮常附日而<lb/>
左旋以月臨在午潮必平矣月在夘酉汐必盡矣或遲<lb/>
速消息之小異而進退盈虚終不失於時期矣<lb/>
唐文粹盧肇日至海成潮入圖法八月之望日在翼軫<lb/>
之間此時潮最大今立此望之夕日入初于時在戌見<lb/>
潮初生之候<lb/>
畨禺記早潮上晚潮下兩水相合謂之㳫潮<lb/>
寰宇記瓊管志云江浙欽亷之潮皆有定候瓊海之潮<lb/>
<pb n="KR2k0080_WYG_026-3b"/>
半日東流半日西流潮之大小隨長短星不繫月之盛<lb/>
衰<lb/>
輟耕録浙江晝夜二潮甚信土人以詩記之曰午未未<lb/>
末申申夘夘辰辰巳巳巳午午朔望一般輪此候潮也<lb/>
初一日午末初二日未初十五日如初一夜候則六時<lb/>
對衝子午丑未之𩔖<lb/>
錢塘候潮圖潮至毎月二十四五漸減二十六七漸生<lb/>
至初三漸大不差頃刻惟八月十五獨大常潮逺觀數<lb/>
<pb n="KR2k0080_WYG_026-4a"/>
百里若素練横江稍近見潮頭高數丈巻雲擁雪混混<lb/>
庉庉聲如雷鼓猶不足以形容之每年是日逺近士女<lb/>
來觀舟人漁子泝濤觸浪謂之迎潮<lb/>
朱子語𩔖潮之遲速大小自有常舊見明州人説月加<lb/>
子午則潮長自有此理沈存中筆談説亦如此謂月在<lb/>
地子午之方初一夘十五酉<lb/>
性理大全問晦翁謂月加子午則潮長未詳其説潛室<lb/>
陳氏曰此説不可曉今海居者但云月上潮長月落潮<lb/>
<pb n="KR2k0080_WYG_026-4b"/>
退誠騐其言乃是日加夘酉方位非子午也朔日之潮<lb/>
可騐朔日月與日㑹日才出夘方即潮長入酉方即潮<lb/>
又長是月與日相隨出沒<lb/>
就日録東海漁翁海潮論云地浮於大海隨氣出入上<lb/>
下地下則滄海之水入于江謂之潮地上則江河之水<lb/>
歸于滄海謂之汐浙江發源最近江水少海水多其潮<lb/>
特大<lb/>
髙麗圖經潮汐徃來應期不爽為天地之至信古人嘗<lb/>
<pb n="KR2k0080_WYG_026-5a"/>
論之在風俗記以為海鰌出入之度浮屠書以為神龍<lb/>
之變化竇叔䝉海濤志以為水隨月之盈虧盧肇海潮<lb/>
賦以為日出於海衝擊而成王充論衡以為水者地之<lb/>
血脈隨氣進退率未之盡大抵天包水水承地而一元<lb/>
之氣升䧏於太空之中地乗水力以自持且與元氣升<lb/>
䧏互為抑揚而人不覺亦猶坐於船中而不知船之自<lb/>
運也方其氣升而地沈則海水溢上而為潮及其氣䧏<lb/>
而地浮則海水縮下而為汐計日十二辰由子至巳其<lb/>
<pb n="KR2k0080_WYG_026-5b"/>
氣為陽而陽之氣又自有升䧏以運乎晝由午至亥其<lb/>
氣為隂而隂之氣又自有升䧏以運乎夜一晝一夜合<lb/>
隂陽之氣凢再升再䧏故一日之間潮汐皆再焉然晝<lb/>
夜之攻擊乗日升䧏如應乎月日臨於子則陽氣始升<lb/>
月臨於午則隂氣始升故也夕潮之期日皆臨子晝潮<lb/>
之期月皆臨午焉又日行遲月行速以速應遲毎二十<lb/>
九度過半而月行及之日月之㑹謂之合朔故月朔之<lb/>
夜潮日亦臨子月朔之晝潮日亦臨午焉且晝即天上<lb/>
<pb n="KR2k0080_WYG_026-6a"/>
而言之天體西轉日月東行自朔而往月速漸東至於<lb/>
漸遲而潮亦應之以遲於晝故晝潮自朔後迭差而入<lb/>
於夜此所以一日午時二日午末三日未時四日未末<lb/>
五日申時六日申末七日酉時八日酉末也至夜即海<lb/>
下而言之天體東轉日月西行自朔而往月速漸西至<lb/>
於漸遲而潮亦應之以遲於夜故夜潮自朔後迭復而<lb/>
入於晝此所以一日子時二日子末三日丑時四日丑<lb/>
末五日寅時六日寅末七日夘時八日夘末也以時有<lb/>
<pb n="KR2k0080_WYG_026-6b"/>
交變氣有盛衰而海潮之所至亦因之為大小當夘酉<lb/>
之月則隂陽之交也氣以交而盛故潮之大也獨異於<lb/>
餘月當朔望之後則天地之變也氣以變而盛故潮之<lb/>
大也獨異於餘日今海中有魚獸殺取皮而乾之至潮<lb/>
時則毛皆起豈非氣感而𩔖應之自然歟<lb/>
管窺外編是篇所論既以為氣有升降又以為地有沈<lb/>
浮既以為乘日升降又以為如應乎月初無的見但務<lb/>
臆度正醫家所譏譬猶獵不知兎而廣絡原野冀一朝<lb/>
<pb n="KR2k0080_WYG_026-7a"/>
之獲術之疎也甚矣况皆以升降属之氣又以升降属<lb/>
之日所謂升降一與二與且地之與水俱為有形之物<lb/>
則氣有運動形皆隨之可也今乃氣之一升一降獨地<lb/>
為之一沈一浮而水則皆與氣不相干惟因地之浮沈<lb/>
而有溢有縮焉豈理也哉况形隨氣動則氣升而地浮<lb/>
氣降而地沈可也今乃氣升而地反沈氣降而地反浮<lb/>
是地與氣亦不相干矣不但水也凢此又皆病之小者<lb/>
獨地有浮沈之説其病最大浮沈則動上動下無寧靜<lb/>
<pb n="KR2k0080_WYG_026-7b"/>
時矣吾聞天動地靜矣未聞地亦動也意者地本不動<lb/>
持論者無以為潮汐之説故强之使動耳又何足辨乎<lb/>
唯篇末時有交變氣有盛衰之言似有可取當存之以<lb/>
備一説<lb/>
養生雜書東海神名阿明南海祝融西海巨乘北海禺<lb/>
疆<lb/>
龍魚河圖東海君姓馮名修夫人姓朱名隠娥南海君<lb/>
姓祝名赤夫人姓翳名逸寥西海君姓勾太名邱夫人<lb/>
<pb n="KR2k0080_WYG_026-8a"/>
姓靈名素簡北海君姓是名禹張里夫人姓結名連翹<lb/>
咸淳臨安志淛河之水每日晝夜潮再上常以月十日<lb/>
二十五日最小月三日十七最大小則水漸漲不過數<lb/>
尺大則濤山浪屋雷擊霆碎有吞天沃日之勢呉越春<lb/>
秋夫差内傳載呉王賜伍子胥死乃取其屍盛以鴟夷<lb/>
之革浮之江中子胥因隨流揚波依潮來徃蕩激隄岸<lb/>
又越王外傳越王賜大夫種死葬於西山之下一年伍<lb/>
子胥從海上穿山脅而持種去與之俱浮于海故前潮<lb/>
<pb n="KR2k0080_WYG_026-8b"/>
水潘侯者伍子胥也後重水者大夫種也其説荒誕無<lb/>
稽聞諸家所論惟姚寛西溪殘語及徐明叔傳髙麗録<lb/>
有可載者<lb/>
越絶書胥死之後呉王聞以為妖言甚咎子胥王使人<lb/>
捐於大江口勇士執之乃有遺響發憤馳騰氣若奔馬<lb/>
威凌萬物歸神大海彷彿之間音兆常在後世稱述蓋<lb/>
子胥水仙也<lb/>
萬歴錢塘縣志舊傳子胥為濤神自宋以前有禱輒應<lb/>
<pb n="KR2k0080_WYG_026-9a"/>
大中祥符五年令本州每歳春秋建道塲三晝夜罷日<lb/>
設醮其青詞學士院前一月降付觀此則其時香火之<lb/>
盛可想矣<lb/>
太平廣記海潮朝暮再來其聲震怒雷奔電走百餘里<lb/>
時有見子胥乘素車白馬在潮頭之中因立廟以祀廬<lb/>
州城内淝河岸亦有子胥廟時淝河之水亦鼓怒而起<lb/>
俗云與錢塘潮水相應焉<lb/>
神州古史考三江稱子胥之濤猶夫七里著嚴陵之瀨<lb/>
<pb n="KR2k0080_WYG_026-9b"/>
耳謂子胥不為濤將母嚴陵不為瀨乎且濤瀨居前胥<lb/>
陵在後山川之靈神或憑焉枚叔有云似神而非斯言<lb/>
得之且夫石雞清響以應濤牛魚懸驅以奮旄據朝而<lb/>
至旁魄而生亦未必狀彼䱐門同兹鯤穴者也若云必<lb/>
在呉都不登越境則子胥不當恚越鼓鬛於胥山之傍<lb/>
文種不必怒呉帶甲於重山之下嘆故國之狐祥學江<lb/>
神之牛鬭此亦盡有三江之地而云伍相居前南陽附<lb/>
後惟其似之無分疆界耳且祀神以弭江濤之害非假<lb/>
<pb n="KR2k0080_WYG_026-10a"/>
神以鼓水波之惡列山周棄配食三朝祝融句龍見稱<lb/>
二紀鮑君桑李猶或有靈天呉海童不肆其虐感乎人<lb/>
心通乎帝聽而謂江潮之神不為子胥也乎<lb/>
夢梁録臨安風俗四時奢侈賞玩殆無虚日西有湖光<lb/>
可愛東有江潮堪觀皆絶景也毎歳八月内潮怒勝于<lb/>
常時都人自十一日起便有觀者至十六十八傾城而<lb/>
出車馬紛紛十八日最為繁盛二十日則稍稀矣十八<lb/>
日蓋因帥座出郊教習節制水軍自廟子頭直至六和<lb/>
<pb n="KR2k0080_WYG_026-10b"/>
塔家家樓屋盡為貴戚内侍等僱賃作觀潮㑹<lb/>
夢梁録杭人有一等無賴不惜性命之徒以大綵旗或<lb/>
小清凉傘紅緑小傘兒各繫色繡縀子滿竿伺潮出海<lb/>
門百十為羣執旗泅水上以迓子胥弄潮之戯或有手<lb/>
脚執五小旗浮潮頭而戯弄向於治平年間郡守蔡端<lb/>
明内翰見其徃徃有沈沒者作戒約弄潮文然亦不能<lb/>
遏也<lb/>
西湖志餘郡人觀濤自八月十一日至十八日士女雲<lb/>
<pb n="KR2k0080_WYG_026-11a"/>
集僦倩幕次羅綺塞塗上下十餘里間地無寸隙伺潮<lb/>
上海門則泅兒數十執綵旗樹畫傘踏浪翻濤騰躍百<lb/>
變以誇技能豪民富客爭賞財物其時優人百戯擊毬<lb/>
闗撲魚鼓彈詞聲音鼎沸蓋人但藉看潮為名徃徃隨<lb/>
意酣樂爾<lb/>
武林舊事浙江之潮天下偉觀也自八月既望以至十<lb/>
八日為最盛方其逺出海門僅如銀線既而漸近則玉<lb/>
城雪嶺際天而來大聲如雷霆震撼激射吞天沃日勢<lb/>
<pb n="KR2k0080_WYG_026-11b"/>
極雄豪楊誠齋詩云海濶銀為郭江横玉繫腰者是也<lb/>
每歳京尹出浙江亭教閲水軍艨艟數百分列兩岸盡<lb/>
奔騰分合五陣之勢手持十幅大綵旗出沒於鯨波萬<lb/>
仭中騰身百變而旗尾界不沾濕以此誇能豪民貴宦<lb/>
爭賞銀綵江干上下十餘里間珠翠羅綺溢目車馬塞<lb/>
途而僦賃看幕雖席地不容間也<lb/>
夢梁録帥府節制水軍教閲水陣統制部押于潮未來<lb/>
時下水打陣展旗百端呈拽又于水中動鼓吹前靣導<lb/>
<pb n="KR2k0080_WYG_026-12a"/>
引後擡將官于水而舟楫分布左右旗幟滿船上等舞<lb/>
鎗飛箭分列交戰試炮放烟捷追敵舟火箭羣下燒燬<lb/>
成功鳴鑼放炮賜犒等差縁車駕幸禁中觀潮殿庭下<lb/>
視江中但見軍儀于江中整肅部伍望闕奏喏聲如雷<lb/>
震余扣及内侍方曉其尊君之禮也其日帥司備牲禮<lb/>
草履沙木板于潮來之際俱祭于江中士庶多以經文<lb/>
投于江内是時正當金風薦爽丹桂飄香尚復身安體<lb/>
健如之何不對時行樂乎<lb/>
<pb n="KR2k0080_WYG_026-12b"/>
咸淳臨安志錢塘江潮八月十八日最大天下偉觀也<lb/>
臨安民俗大半出觀紹興十年秋前二夕江上居民或<lb/>
聞空中語曰今年當厄于橋者數百皆凶淫不孝之人<lb/>
其間有名而未至者當分遣促之不預此籍則斥去又<lb/>
聞應者甚衆民怪駭不敢言次夜跨浦橋畔人夢有戒<lb/>
來者云來日勿登橋橋且折旦而告其隣數家所夢皆<lb/>
略同相與危懼比潮將至橋上人已滿得夢者從旁伺<lb/>
之遇親識立于上者宻勸之使下咸以為妖妄不聽須<lb/>
<pb n="KR2k0080_WYG_026-13a"/>
臾潮至奔洶異常驚濤激岸橋震壊入水壓溺數百人<lb/>
乃知神明罰惡假手致誅非偶然耳<lb/>
成化杭州府志崇寧萬夀寺即浙江接待寺在江之濱<lb/>
蕭公橋東始建於宋淳熈間元大德九年改為十方禪<lb/>
寺延祐四年宣慰使楊某置義渡歳給舟人以粮事具<lb/>
無受傳公義渡記至正末燬<lb/>
咸淳臨安志嘉熈間江潮衝突臨江太平金浦安仁西<lb/>
安仁東上五鄉趙安撫與懽申請于朝盡蠲苗稅後水<lb/>
<pb n="KR2k0080_WYG_026-13b"/>
仍故道耕鑿漸復趙安撫與籌申請撥稅額入修江所<lb/>
為修築塘岸之費凡為錢二萬四千四百五十八貫四<lb/>
百三十七文絹三百三十二匹綿二千二十六兩苗米<lb/>
二千四百七十石八斗二升每歳本所經行催納<lb/>
夢梁録浙江乃通江渡海之津道且如海商之船大小<lb/>
不等大者五千料可載五六百人中等二千料至一千<lb/>
料亦可載二三百人餘者謂之鑽風大小八櫓或六櫓<lb/>
每船可載百餘人網魚買賣亦有名三板<hi>闕</hi>　　等船<lb/>
<pb n="KR2k0080_WYG_026-14a"/>
且論海商之船自入海門便是海洋茫無畔岸其勢誠<lb/>
險蓋神龍怪蜃之所窟風雨晦暝時惟憑針盤而行乃<lb/>
火長掌之毫釐不敢差悞蓋一舟人命所繫也愚屢見<lb/>
大商賈人言此甚詳悉若欲船泛外國買賣則自泉州<lb/>
便可出洋迤邐過七洲洋船中測水約有七十餘丈若<lb/>
經崑崙沙漠蛇龍烏猪等洋神物多于此中行雨上略<lb/>
起朶雲便見龍現全身目光如電爪角宛然獨不見尾<lb/>
耳頃刻天雨如注風浪掀天可畏尤甚但海洋近出礁<lb/>
<pb n="KR2k0080_WYG_026-14b"/>
則水淺撞礁必壞船全憑南針或有少差即葬魚腹自<lb/>
古舟人云去怕七洲回怕崑崙亦深五十餘丈又論舟<lb/>
師觀海洋中日出日入則知隂陽騐雲氣則知風色逆<lb/>
順毫髪無差逺見浪花則知風自彼來見巨濤拍岸則<lb/>
知次日當起南風見電光則云夏風對閃如此之𩔖略<lb/>
無少差相水之清渾便知山之近逺大洋之水碧黑如<lb/>
澱有山之水碧而緑傍山之水渾而白有魚所聚必多<lb/>
礁石蓋石中多藻苔則魚所依耳毎月十四二十八日<lb/>
<pb n="KR2k0080_WYG_026-15a"/>
謂之大等日此兩日若風雨不當則知一旬之内多有<lb/>
風雨凡測水之時必視其底知是何等沙泥所以知近<lb/>
山有港若商賈出到台温泉福買賣未嘗過七洲崑崙<lb/>
等大洋若有出洋即從泉州港口至岱山門便可放洋<lb/>
過海泛徃他國也至浙江船隻雖海艦多有徃來則嚴<lb/>
婺衢徽等船多嘗通津來徃謂之長船等隻如杭城柴<lb/>
炭木植柑橘乾濕果子等物多産如此數州耳明越温<lb/>
台海鮮魚蟹鮝腊等貨亦上潬通於江浙但徃來嚴婺<lb/>
<pb n="KR2k0080_WYG_026-15b"/>
衢徽諸船下則易上則難蓋灘高水逆故也江岸之船<lb/>
甚夥初非一色海船大艦網艇大小船隻公私浙江漁<lb/>
浦等渡船買賣客船皆泊于江岸蓋杭城衆貨之區客<lb/>
販聚多兼仕宦徃來皆聚于此耳<lb/>
西湖志餘杭人最重江魚魚首有白石二杖故又名白<lb/>
石魚毎歳孟夏來自海洋綿亘數里其聲如雷漁人以<lb/>
竹筩沈水底聞其聲乃下網截流取之有一網而舉千<lb/>
頭者潑以淡水則魚皆圉圉無力或魚多而力不能舉<lb/>
<pb n="KR2k0080_WYG_026-16a"/>
懼覆舟者則截網使去頭水取者甚佳二水三水則魚<lb/>
漸小而味漸減矣瞿宗吉竹枝詞云荻芽抽笋棘花開<lb/>
不見河豚石首來早起腥風滿城市即從海口販鮮回<lb/>
仁和縣圖經槖籥沙出縣東四里海際之人採用鼓鑄<lb/>
銅錫之模諸州皆來採亦猶邢沙可以碾玉也<lb/>
仁和縣圖經鹽消出縣東十里煉成朴消又有冬月自<lb/>
地中湧起消通透光瑩者名霜花<lb/>
咸淳臨安志謹東美秋夜待潮于錢塘江沙上露坐設<lb/>
<pb n="KR2k0080_WYG_026-16b"/>
大酒樽及一杯對月獨飲意象傲逸吟嘯自若顧臨適<lb/>
遇之亦懷一杯就其樽對靣東美不問臨亦不與之語<lb/>
酒盡始散去<lb/>
東坡居士集予前後守倅餘杭凡五年秋夏之間蒸熱<lb/>
不可過獨中和堂東南頰下瞰海門洞視萬里三伏常<lb/>
蕭然也紹聖元年六月舟行赴嶺外熱甚忽憶此處而<lb/>
作詩曰忠孝王家千桂宫東坡作吏五年中中和堂上<lb/>
東南頰獨有人間萬里風<lb/>
<pb n="KR2k0080_WYG_026-17a"/>
皇朝𩔖苑好事者以潘閬遨逰浙江詠潮著名以輕綃<lb/>
稍冩其形容謂之潘閬詠潮圖宋尚書贈詩曰宋朝歸<lb/>
聖主潘閬是詩人王元之亦贈詩曰江城賣藥常將鶴<lb/>
古寺看碑不下驢其為名公所激賞如此<lb/>
西湖志李嵩錢江望潮圖夏珪錢江望潮圖並見珊瑚<lb/>
網錢選江潮圖見江寧方洲集童夀卿潮出海門圖見<lb/>
王炎吾汶稿趙伯駒夜潮圖見王冕元章集<lb/>
咸淳臨安志東坡在杭州作有美堂㑹客詩額聯云天<lb/>
<pb n="KR2k0080_WYG_026-17b"/>
外黑風吹海立浙東飛雨過江來讀者疑海不能立黄<lb/>
魯直曰蓋自為老杜所誤因舉三大禮賦朝獻大清宫<lb/>
云九天之雲下垂四海之水皆立以告之二者句皆雄<lb/>
俊前無古人坡和陶停雲詩有云雲屯九河雪立三江<lb/>
之句亦用此也<lb/>
齊書張融作海賦文詞詭激以示鎮軍將軍徐凱之曰<lb/>
此賦實超木賦但恨不道鹽耳融即求筆註曰流沙構<lb/>
白熬波出素積雪中春飛霜暑路<lb/>
<pb n="KR2k0080_WYG_026-18a"/>
郝元敬詩話錢思復赴江浙鄉試時出浙江潮賦人皆<lb/>
不知錢塘江為曲江思復獨據七發用之考官得其巻<lb/>
置前列思復乃搆曲江草堂暮年自稱曲江老人<lb/>
西湖志餘錢思復惟善錢塘人博學能文章以浙潮賦<lb/>
起名其首句云維羅刹之巨江兮實發源於太末試官<lb/>
嘉之遂中選蓋其時滿塲無知羅刹為浙江者<lb/>
咸淳臨安志呉仁璧闗右人中第入浙謁錢武肅殊禮<lb/>
之累召璧入幕堅辭不就以詩謝云東門上相好知音<lb/>
<pb n="KR2k0080_WYG_026-18b"/>
數盡臺前郭隗金累重雖然容食椹力㣲無計報樊林<lb/>
敝貂不稱芙蓉幕衰朽仍慚玳瑁簪十里溪光一山月<lb/>
可堪從此負歸心武肅復遣人請撰羅城記仁璧堅不<lb/>
從武肅怒沈于江呉人惜之<lb/>
咸淳臨安志八月十五日觀潮東坡作詩曰呉兒生長<lb/>
狎濤淵冐利忘生不自憐東海若知明主意應教斥鹵<lb/>
變桑田時新有㫖禁弄潮故云呉兒生長狎濤淵冐利<lb/>
輕生不自憐蓋言弄潮之人為貪官中利物致其間有<lb/>
<pb n="KR2k0080_WYG_026-19a"/>
溺死者故朝㫖禁斷某為主上好興水利因作此詩言<lb/>
東海若知明主意應教斥鹵變桑田意言東海若知此<lb/>
意當令斥鹵地盡變桑田此事之必不可成者以譏興<lb/>
水利之難知也<lb/>
呉越備史武肅王以開平四年八月築捍海塘怒潮急<lb/>
湍晝夜衝激板築不就表告於天云願退一兩月之怒<lb/>
濤以建數百年之厚業禱胥山祠云願息忠憤之氣暫<lb/>
收洶湧之潮函詩一章置海門云傳語龍王并水府錢<lb/>
<pb n="KR2k0080_WYG_026-19b"/>
塘借與築錢城因採山陽之竹令矢人造為箭三千隻<lb/>
羽以鴻鷺之羽飾以丹硃鍊剛火之鐡為鏃既成用葦<lb/>
敷地分箭六處幣用東方青九十丈南方赤三十丈西<lb/>
方白七十丈北方黒五十丈中央黄二十丈鹿脯煎餅<lb/>
時菓清酒棗脯茅香净水各六分香爐布置以丙夜三<lb/>
更子時属丁日上酒三行禱云六丁神君玉女隂神從<lb/>
官兵六千萬人鏐以此丹羽之矢射蛟滅怪渴海枯淵<lb/>
千精百鬼勿使妄干唯願神君佐我助我令我功行早<lb/>
<pb n="KR2k0080_WYG_026-20a"/>
就禱訖明日募强弩五百人以射濤頭人用六矢毎潮<lb/>
一至射以一矢射至五矢潮乃退<lb/>
錢塘縣志錢王命强弩五百人以射濤頭潮乃退東趨<lb/>
南陵餘箭埋於候潮通江門浦濱鎮以鐡幢誓云鐡壞<lb/>
此箭出又以大竹破之為籠長數十丈中實巨石取羅<lb/>
山大木長數丈植之横為塘依匠人為防之制又以木<lb/>
立於水際去岸二丈九尺立九木作六重象易既濟未<lb/>
濟卦由是潮不能攻沙土漸積岸益固也<lb/>
<pb n="KR2k0080_WYG_026-20b"/>
呉越備史錢武肅王命强弩數百以射濤頭又祝胥山<lb/>
祠仍為詩一章函置海門既而濤頭遂趨西乃運巨石<lb/>
盛以竹籠植巨材捍之城基始定其重濠壘塹通渠廣<lb/>
陌亦由是而成焉<lb/>
成化杭州府志慧炬字照庵越之諸暨人出家于杭之<lb/>
寶石山崇夀院明天台性真之㫖洪武初海潮衝壞隄<lb/>
岸室師禱潮神説三皈戒净水洒處即止呉越人稱菩<lb/>
薩云<lb/>
<pb n="KR2k0080_WYG_026-21a"/>
錢塘勝迹記寶逵晦迹靈隠山號刹利法師有刹利院<lb/>
院中有印沙床照佛鑑善持秘呪時浙江潮水大溢以<lb/>
至于激射湖上諸山寶逵誦呪止之一夜有偉人黑冠<lb/>
朱衣謂逵曰呉伍員復求雪恥耳師慈心為物員聞命<lb/>
矣言訖而滅自後潮水擊西興而杭州漲沙數里<lb/>
孫宇台集駱丞之詠靈隠而及淛江潮也人咸疑之而<lb/>
余以為無可疑也乃治潮者出於靈隠僧又何竒也錢<lb/>
王時以萬弩射潮而潮不能郤也僧都統贊寧與知覺<lb/>
<pb n="KR2k0080_WYG_026-21b"/>
禪師延夀建塔創寺于江干以鎮之而潮循故道焉是<lb/>
其一也前南齊時驚濤為害寶逵誦秘咒累日呉行人<lb/>
形見于夢而潮擊西興東岸以平又其一也洪武初海<lb/>
潮衝岸壊民廬舍照菴慧炬時居理公岩為潮神説三<lb/>
皈戒楊枝洒處即止不决又其一也然則靈隠之有闗<lb/>
于浙江潮而靈隠僧能治潮也所從來矣而又有異者<lb/>
徃者六和塔灾火出于北髙峯而焚之夫北髙峯為火<lb/>
山而能飛火于六和塔者何也吾是以知靈隠之有闗<lb/>
<pb n="KR2k0080_WYG_026-22a"/>
于浙江潮也<lb/>
成化杭州府志余良肱知杭州錢塘江潮善溢漂官民<lb/>
廬舍良肱累石隄障之潮不為害<lb/>
咸淳臨安志風篁嶺有顯應廟神姓胡名則婺之永康<lb/>
人宋天聖丙寅明道癸酉嘗再守杭有惠政在郡時獨<lb/>
無潮患以兵部侍郎致仕<lb/>
謝承後漢書呉郡王閎渡錢塘江遭風船欲覆閎拔劍<lb/>
斫水罵伍子胥水息得濟<lb/>
<pb n="KR2k0080_WYG_026-22b"/>
成化杭州府志秦王䌫船石在錢塘門外相傳秦始皇<lb/>
東逰泛海艤舟于此陸羽武林山記云自錢塘門至秦<lb/>
王䌫船石俗呼西石頭北闗僧思凈刻大石佛于此舊<lb/>
傳西湖本通海東至沙河塘南向一岸皆大江也故始<lb/>
皇䌫舟于此<lb/>
西湖志餘潘同浙江論云胥山西北舊皆鑿石以為棧<lb/>
道唐景龍四年沙岸北漲地漸平理桑麻植焉州司馬<lb/>
李珣始開沙河胥山者今呉山也而俗訛為青山其時<lb/>
<pb n="KR2k0080_WYG_026-23a"/>
沙河去胥山未甚逺故李紳詩曰猶瞻伍相青山廟又<lb/>
曰伍相廟前多白浪景龍沙漲之後至於錢氏隨沙移<lb/>
岸漸至鐡幢今新岸去胥山巳逾三里皆為通衢至宋<lb/>
紹興間紅亭沙漲其沙巳逺在胥山西南矣<lb/>
神州古史考云杭州郡城乃古江水所逕耆舊所傳内<lb/>
築海洋之埧外有江漲之橋猶前志也今城中猶存漾<lb/>
沙坑洋灞頭前洋街通江橋等名武林門外有江漲橋<lb/>
潮王廟舊與江通可知宋許彦國晚宿江漲橋詩云鳥<lb/>
<pb n="KR2k0080_WYG_026-23b"/>
徑青山外人家苦竹邊江城懸夜鎖魚市散空船㟁静<lb/>
涵秋月林昏宿水烟又尋僧榻卧夜冷欲無眼<lb/>
仁和縣志秦以前杭城内外皆海之溢流所及是以衆<lb/>
安橋西北堍進路澄清坊即古之前洋街稍北徃西純<lb/>
禮坊即古之後洋街其西湖昔通海故秦始皇嘗繋䌫<lb/>
于湖濱之巨石即今之大佛頭也今之小北門即宋之<lb/>
天宗水門其門外大河古謂之泛洋湖正徳年間其居<lb/>
民啓土掘出一大船乃是泛海之舟規制甚異艮山門<lb/>
<pb n="KR2k0080_WYG_026-24a"/>
外其地謂之沙田蓋以海沙之所漲也武林門外亦是<lb/>
海水所及故一則曰江漲務二則曰江漲橋北新橋徃<lb/>
北近曰三里洋逺曰十里洋由是觀之乃知杭城悉是<lb/>
海水所溢井水味鹹不堪汲飲自李鄴侯鑿六井以引<lb/>
西湖之水民始便焉故杭人至今祠之<lb/>
春渚紀聞蘇軾元祐四年出典餘杭時水官侯臨亦繼<lb/>
出守上饒過郡以嘗渡江敗舟於浮山遂畫回江之利<lb/>
以獻公相視其宜一自富陽新橋港至小嶺開鑿以通<lb/>
<pb n="KR2k0080_WYG_026-24b"/>
閑林港或費用不給則置山不鑿而令徃來之舟搬運<lb/>
度嶺由餘橋女兒橋港至郡北闗江漲橋以通運河一<lb/>
自龍山閘而出循江道過六和寺由南蕩朱橋港開石<lb/>
門平田至廟山然後復出江道二十里云<lb/>
　<lb/>
　<lb/>
　<lb/>
　海塘錄巻二十六<lb/>
</p>
<p>
</p>
  </div></body>
</text>\m</TEI>
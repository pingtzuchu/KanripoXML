<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>百越先賢志卷一</head>
    <p>
<pb n="KR2g0040_WYG_001-1a"/>
欽定四庫全書<lb/>
　百越先賢志卷一　　　　明　歐大任　撰<lb/>
　　歐冶子<lb/>
歐冶子越人與吳人干將同師俱能為劍越王允常使<lb/>
造五劍五金之英太陽之精寄氣托靈出之有神服之<lb/>
有威可以折衝拒敵楚王召風胡子問之曰寡人聞吳<lb/>
有干將越有歐冶子此二人甲世而生寡人願齎邦之<lb/>
重寳因吳王請此二人作劍可乎風胡子曰善於是之<lb/>
<pb n="KR2g0040_WYG_001-1b"/>
吳見歐冶子干將鑿茨山洩其溪取鐵作劍三枚一曰<lb/>
龍淵二曰泰阿三曰工布風胡子奏之楚王見而大悅<lb/>
問曰此三劍何物所象其名為何風胡子曰欲知龍淵<lb/>
觀其狀如登高山臨深淵欲知泰阿觀其鈲巍巍翼翼<lb/>
如流水之波欲知工布鈲從文起至脊而止如珠不可<lb/>
袵文若流水不絶晉鄭聞而求之不得興師圍楚三年<lb/>
不解楚王引泰阿登城麾之三軍破敗流血千里晉鄭<lb/>
之頭畢白楚王曰劍威耶寡人力耶風胡子曰劍之威<lb/>
<pb n="KR2g0040_WYG_001-2a"/>
也因大王之神軒轅神農赫胥之時以石為兵黄帝之<lb/>
時以玉為兵各有使然當此之時鐵兵神也大王有聖<lb/>
徳楚王曰寡人聞命矣<hi>據吳越春秋越絶書恭修</hi>
　　疇無餘謳陽<lb/>
疇無餘謳陽越二大夫也越伐吳為二隊先及郊吳太<lb/>
子友王子地王孫彌庸夀於姚自泓上觀之彌庸見姑<lb/>
蔑之旗曰吾父之旗也不可以見讐而弗殺也太子曰<lb/>
戰而不克將亡國請待之彌庸不可屬徒五千王子地<lb/>
<pb n="KR2g0040_WYG_001-2b"/>
助之戰彌庸獲疇無餘地獲謳陽越兵至王子地守復<lb/>
戰大敗吳師獲太子友王孫彌庸壽於姚遂入吳吳王<lb/>
方㑹諸侯于黄池欲覇中國以全周室吳人告敗惡其<lb/>
聞也斬七人于幕下<hi>據左傳史記叅修</hi>
　　大夫種<lb/>
文種字子禽官大夫吳敗越於夫椒越王勾踐以餘兵<lb/>
五千人保棲㑹稽令三軍曰凡我父兄昆弟及國子姓<lb/>
有能助寡人謀而退吳者與之共知越國之政種對曰<lb/>
<pb n="KR2g0040_WYG_001-3a"/>
臣聞之賈人夏則資皮冬則資絺旱則資舟水則資車<lb/>
以待乏也譬如簑笠時雨既至必求之今君王既棲於<lb/>
㑹稽之上然後乃求謀臣不亦晚乎勾踐曰茍得聞子<lb/>
大夫之言何後之有執其手而與之謀遂使之行成于<lb/>
吳與宦士三百人卑事夫差勾踐請為臣妻為妾夫差<lb/>
用太宰嚭之言赦越句踐反國苦身焦思坐卧飲食嘗<lb/>
膽也問於種曰伐吳何能有功乎種曰伐吳有九術尊<lb/>
天地事鬼神一重財幣以遺其君二貴糴粟稁以空其<lb/>
<pb n="KR2g0040_WYG_001-3b"/>
邦三遺之美好以勞其志四遺之巧匠使起宮室高臺<lb/>
榭以盡其財疲其力五遺其諛臣使之易伐六彊其諌<lb/>
臣使之自殺七邦家富而備器八堅厲甲兵以承其弊<lb/>
九句踐曰善種行貸粟以卜其事子胥諫不聼再修下<lb/>
吏之獻夫差受殿材而起姑胥之臺樂美女而納西施<lb/>
鄭旦嚭復䜛子胥夫差大怒曰伍員託子鮑氏果欺寡<lb/>
人反明矣使人賜屬鏤劍以死因任嚭政越乃興師伐<lb/>
吳大敗之於秦餘杭山滅吳禽夫差而戮嚭與其妻子<lb/>
<pb n="KR2g0040_WYG_001-4a"/>
<hi>據國語史記吳越春秋越絶書叅修</hi>
　　計倪<lb/>
計倪者先葵丘濮上人姓辛氏字文子其先晉國亡公<lb/>
子也南游於越范蠡師事之越王句踐既反國欲圖吳<lb/>
乃召計倪而問焉計倪曰君人尊其仁義者治之門也<lb/>
士民者君之根也開門固根莫如正身正身之道謹左<lb/>
右左右者君之所以盛衰者也願王選左右得賢而已<lb/>
昔太公磻溪之餓人也西伯任之而王管仲魯之亡囚<lb/>
<pb n="KR2g0040_WYG_001-4b"/>
有貧分之毁齊桓得之而霸故曰失士者亡得士者昌<lb/>
越王曰反國五年豈不使賢任能各殊其事孤兾聞報<lb/>
復之謀計倪曰興師者必先蓄積食錢布帛不先蓄積<lb/>
士卒數飢不可以戰越王曰孤聞先生明于治歳欲聞<lb/>
其術以為教常計倪曰省賦歛勸農桑因熟積以備四<lb/>
方毋如㑹稽之饑不可再更臣聞王自耕夫人自織此<lb/>
竭於庸力而不斷時與智也時斷則循智斷則備知此<lb/>
二者形于體萬物之情短長逆順可觀而已越王曰請<lb/>
<pb n="KR2g0040_WYG_001-5a"/>
問其要計倪曰太隂三歳處金則穣三歳處水則毁三<lb/>
歳處木則康三歳處火則旱故□有時積糴有時領則<lb/>
决萬物不過三歳而發矣天下六歲一穰六歲一康十<lb/>
二歲一饑是以民相離也故聖人為之豫備湯七年旱<lb/>
而民不饑禹九年水而民不流越王曰善大夫佚同苦<lb/>
成嘗與孤議于石室孤非其言也今先生言獨與孤比<lb/>
請受教焉計倪曰糴石二十則傷農九十則病末農傷<lb/>
則草木不辟末病則貨不出故糴高不過八十下不過<lb/>
<pb n="KR2g0040_WYG_001-5b"/>
三十農末俱利矣越王又曰善計倪乃傳其教而圖之<lb/>
曰審金木水火别隂陽之明用此不患無功越王著此<lb/>
法治牧江南七年而禽吳也<hi>據史記吳越春秋越絶書恭修</hi>
　　范蠡<lb/>
范蠡字少伯越之上將軍也其始居楚宛五户之墟倜<lb/>
儻負俗時人盡以為狂文種為宛令笑曰士有賢俊之<lb/>
姿必有佯狂之譏内懷獨見之明外有不知之毁此固<lb/>
非二三子之所知也從官屬駕車往終日而語疾陳霸<lb/>
<pb n="KR2g0040_WYG_001-6a"/>
王之道越王句踐即位三年欲伐吳范蠡進諌曰夫國<lb/>
家之事持盈者與天定傾者與人節事者與地王無蚤<lb/>
圖夫吳君王之吳也王若蚤圖之其事將未可知也居<lb/>
三年越王三問謀吳三曰王姑待之其後四年越王復<lb/>
問范蠡曰可矣句踐乃發習流三千教士四萬人君子<lb/>
六千人諸御千人伐吳吳師敗越遂復棲吳於姑蘓之<lb/>
山范蠡為書辭越王請從㑹稽之誅乃裝其輕寳珠玉<lb/>
與其徒屬乘舟浮海出齊變姓名自謂鴟夷子皮耕于<lb/>
<pb n="KR2g0040_WYG_001-6b"/>
海畔齊人聞其賢以為相間行止於陶稱陶朱公後莫<lb/>
知其所終越王命工以良金寫其狀而朝禮之表㑹稽<lb/>
山三百里以為奉邑曰後世子孫有敢侵蠡之地者使<lb/>
無終沒於越國皇天后土四鄉地主正之<hi>據國語史記越絶書㑹稽</hi>
<hi>典録恭修</hi>
　　薛燭<lb/>
薛燭越王客也善相劍王示之豪曹燭曰豪曹非寳劍<lb/>
也夫寳劍五色並見莫能相勝今豪曹擅名矣非寳劍<lb/>
<pb n="KR2g0040_WYG_001-7a"/>
也王示之巨闕燭曰非寳劍也寳劍者金錫和銅而不<lb/>
雜今巨闕已雜矣非寳劍也王取純鈎示之燭瞿然望<lb/>
之曰沈沈如芙蓉始生于湖觀其文如列星之行觀其<lb/>
光如水之溢塘觀其斷巖巖如𤨏石觀其色煥煥如氷<lb/>
釋此所謂純鉤耶王曰是也客有市之鄉三十駿馬千<lb/>
疋千户之都二其可與乎燭曰不可夫魚膓湛盧盤郢<lb/>
皆在吳矣赤堇之山已合若邪之溪深而不測歐冶子<lb/>
已死雖有傾城量金珠玉竭河猶不可與鄉三十駿馬<lb/>
<pb n="KR2g0040_WYG_001-7b"/>
千疋千户之都二何足言哉王曰善<hi>據吳越春秋越絶書古劍録叅修</hi>
　　陳音<hi>秦伊附</hi>
陳音楚人也范蠡進于越王為越射卒越王問曰孤聞<lb/>
子善射道何所生音曰臣聞弩生于弓弓生于弹弹起<lb/>
于古之孝子越王曰孝子弹者柰何音曰古者人民朴<lb/>
質饑食鳥獸渇飲霧露死則裹以白茅投于中野孝子<lb/>
不忍見父母為禽獸所食故作弹以守之絶鳥獸之害<lb/>
故歌曰斷竹續竹飛土逐肉於是黄帝弦木為弧剡木<lb/>
<pb n="KR2g0040_WYG_001-8a"/>
為矢黄帝之後楚有弧父射傳于羿羿傳逄蒙逄䝉傳<lb/>
琴氏當是時諸侯相伐兵刅交錯弓矢之威不能制服<lb/>
琴氏乃横弓着臂施機設樞加之以力然後諸侯可服<lb/>
琴氏傳之楚三侯所謂勾亶鄂章人號麋侯翼侯魏侯<lb/>
也三傳至靈王桃弓棘矢以備鄰國臣先人受之於楚<lb/>
五世矣越王曰願聞正射之道音曰射之道身若戴板<lb/>
頭若激卵左□右足横左手若附枝右手若抱兒舉弩<lb/>
望敵翕心咽煙與氣俱𤼵得其和平神定思去去止分<lb/>
<pb n="KR2g0040_WYG_001-8b"/>
離右手發機左手不知一身異教豈况雄雌此正射持<lb/>
弩之道也越王曰善願悉教吾國人音教射三月軍士<lb/>
皆能用弓弩之巧音死越王傷之葬國西五里射浦曰<lb/>
陳音山越王又有客秦伊善灼龜戰必得龜食乃陣民<lb/>
山西大冡為秦伊山善灼龜者冡也<hi>據越絶書吳越春秋恭修</hi>
　　諸稽郢<hi>扶同苦成臯如舌庸皓進附</hi>
諸稽郢越大夫也吳王夫差起師伐越以報檇李越王<lb/>
勾踐逆之江吳大敗之于夫椒越命諸稽郢行成于吳<lb/>
<pb n="KR2g0040_WYG_001-9a"/>
曰寡君句踐使下臣郢私告於下執事曰昔越得罪於<lb/>
君王親舉玉趾以心孤句踐而宥赦之君王之於越也<lb/>
繄起死人而肉白骨也孤不敢忘天災其敢忘君王之<lb/>
大賜乎今句踐申禍無良以重得罪於下執事匍匐率<lb/>
二三之老親委重罪頓顙於邊越固貢獻之邑也句踐<lb/>
請盟一介嫡女執箕帚以賅姓於王宮一介嫡男奉槃<lb/>
匜以随諸御春秋貢獻不解於王府君王豈厚裁之亦<lb/>
征諸侯之禮也諺曰狐埋之而狐搰之是以無成功君<lb/>
<pb n="KR2g0040_WYG_001-9b"/>
王既封殖越國明聞於天下而又刈亡之是天王之無<lb/>
成勞也四方之諸侯則何實以事吳敢使下臣盡辭唯<lb/>
君王秉利度義焉吳王許之將盟越又使諸稽郢辭曰<lb/>
以盟為有益乎前盟口血未乾足以結信矣以盟為無<lb/>
益乎君王舍甲兵之威以臨使之而胡重於鬼神而自<lb/>
輕也吳王乃許之荒成不盟於是越王以甲楯五千保<lb/>
棲㑹稽之上謂諸大夫曰何以教寡人大夫扶同曰昔<lb/>
湯繫於夏臺伊尹不離其側文王囚於石室太公不棄<lb/>
<pb n="KR2g0040_WYG_001-10a"/>
其國興衰在天存亡在人夏殷恃力而虐二聖两君屈<lb/>
已以得天道故湯不以窮自傷文不以困為病大夫苦<lb/>
成曰天有厯數徳有薄厚黄帝不譲堯傳天子三王臣<lb/>
弑其君五霸子弑其父今世猶市置貨以設詐抱謀以<lb/>
待敵不幸陷厄求伸而已大夫臯如曰臣聞大夫種忠<lb/>
而善慮民親其知士樂為用委國一人其道必守何順<lb/>
心佛命羣臣大夫舌庸曰大夫文種國之梁棟君之爪<lb/>
牙夫驥不可與匹馳日月不可並照君誠委國於種則<lb/>
<pb n="KR2g0040_WYG_001-10b"/>
千綱萬紀無不舉者越王曰大夫之論是也大夫皓進<lb/>
曰一心齊志上與等之下不違令動從君命修徳履義<lb/>
守信温故臨非决疑君誤臣諌直心不撓舉過列平不<lb/>
阿親戚不私於外推身致君終始一分臣之事也諸稽<lb/>
郢再拜曰君苦身焦思卧蓼嘗膽拊循士民與百姓同<lb/>
其勞宗廟社稷之主是在君矣越王曰寡人為吳窮虜<lb/>
有諸大夫以保社稷寡人何憂焉居七年吳方㑹諸侯<lb/>
於黄池越發兵伐吳大敗之於沒又郊敗之三戰三北<lb/>
<pb n="KR2g0040_WYG_001-11a"/>
遂入吳圍王宮吳王使公孫雄肉袒膝行請成曰孤臣<lb/>
夫差敢布腹心異日嘗得罪於㑹稽夫差不敢逆命得<lb/>
與君王成以歸意者今亦欲如㑹稽之赦孤臣之罪乎<lb/>
越王曰昔天以越賜吳而吳不受今天以吳賜越孤敢<lb/>
不聼天之命而聼君之令乎乃不許成越既平吳以兵<lb/>
渡淮與齊晉㑹於徐州致貢於周周元王賜胙命為霸<lb/>
宋鄭魯衛陳蔡執玉之君皆朝夫唯能下其羣臣以集<lb/>
其謀故也<hi>據國語史記吳越春秋越絶書恭修</hi>
<pb n="KR2g0040_WYG_001-11b"/>
　　高固<lb/>
高固越人也世在越稱齊高傒之族楚熊商滅越而臣<lb/>
服之是為楚威王固歸楚為威王相時魯左丘明因孔<lb/>
子史記具論其語成左氏春秋鐸椒傳威王以王不能<lb/>
盡觀春秋采取成敗卒四十章為鐸氏微由固進之楚<lb/>
以故文教日興五羊銜糓萃於楚庭後南海繪諸郡廳<lb/>
稱五羊城自固始<hi>據史記装淵廣州記黄恭交廣記恭修</hi>
　　史禄<lb/>
<pb n="KR2g0040_WYG_001-12a"/>
史禄其先越人贅壻咸陽禄仕秦以史監郡時始皇帝<lb/>
伐百越使尉屠睢發卒五十萬為五軍遣禄轉餉鑿渠<lb/>
而通糧道禄乃自陽山道水源以湘水北流入於楚瀜<lb/>
江為牂牁下流南入于海轉餉為勞乃量為磯以激水<lb/>
於沙磕中叠石作鏵沠湘之流而注之瀜激行六十里<lb/>
置陡然三十有六舟入一陡則閘一陡使水積漸進故<lb/>
能循崖而上建瓴而下通舟楫又利灌田號為靈渠于<lb/>
是殺西甌君譯吁宋越人皆入叢薄中與禽獸處莫肯<lb/>
<pb n="KR2g0040_WYG_001-12b"/>
為秦夜攻殺睢秦乃𤼵適戍以備之禄留掲嶺長子孫<lb/>
掲陽令定其後也<hi>據史記漢書水經注黄恭交廣記恭修</hi>
　　梅鋗<hi>合傅胡害搖毋餘附</hi>
梅鋗越人其先越王子孫也避楚在丹陽臯鄉更姓梅<lb/>
居梅里周末散居沅湘秦併六國越後稱王者隃零陵<lb/>
往南海鋗從之至臺嶺家焉乃築城湞水上奉王居之<lb/>
謂之梅將軍城姓其臺嶺曰梅嶺秦之亂番陽令吳芮<lb/>
甚得江湖間民心號番君江中羣盗數千人皆歸之百<lb/>
<pb n="KR2g0040_WYG_001-13a"/>
越已皆畔秦推雄傑為長遂長鋗下令舉兵户出壯士<lb/>
一人領以户將使合傅胡害將之戰則編為什伍領以<lb/>
隊將使搖毋餘將之統其衆歸芮留其將庾勝兄弟守<lb/>
臺嶺行見芮勸從沛公伐秦芮遣鋗將百越兵應諸侯<lb/>
至南陽遇沛公與攻析酈降之胡害毋餘二人者皆為<lb/>
沛公都尉從破秦及楚漢相王以芮率百越佐諸侯入<lb/>
闗故立芮為衡山王都邾而鋗為芮將功最多封十萬<lb/>
户為列侯食臺以南諸邑謂之臺侯項籍死高帝以鋗<lb/>
<pb n="KR2g0040_WYG_001-13b"/>
有功從入武關二都尉又皆擊項籍有功比臺侯胡害<lb/>
封貰侯毋餘海陽侯<hi>據史記漢書越絶書恭修</hi>
　　公師隅<lb/>
公師隅者粤人也越王無彊為楚所敗其子孫避處江<lb/>
南海上周赧王時有自立為王者隅以無彊初避楚居<lb/>
東武有怪山浮來鎭壓其地因名東武山乃往相度南<lb/>
海將依山築南武城以擬之而越王不果遷時三晉惟<lb/>
魏最强越王與魏通好使隅復往南海求犀角象齒以<lb/>
<pb n="KR2g0040_WYG_001-14a"/>
修獻久在嶠外乃得諸琛併吳江樓船㑹稽竹箭獻之<lb/>
魏魏王乃起師送越王往荆栖之沅湘於是南武疆土<lb/>
為越貢奉邑稱雄交廣矣<hi>據竹書紀年黄恭交廣記盛𢎞之荆州記恭修</hi>
　　張買<lb/>
張買粤人也父戊以越騎將軍與華無害從高帝起留<lb/>
入漢定三秦有功未及封而死買少善射知書拜中大<lb/>
夫孝惠帝時侍遊苑池鼓櫂能為越謳時切規諷不自<lb/>
言父戰勲高后稱制丞相審食其乃言買父戊從軍時<lb/>
<pb n="KR2g0040_WYG_001-14b"/>
勞勩與終陵侯華無害同而身死子未有食邑於是封<lb/>
買為南宮侯傳其子生遂家長安建元初有罪奪爵光<lb/>
和中粤人祠買祠曰秉正云<hi>據漢書年表廣州舊志恭修</hi>
　　鄭嚴田甲<lb/>
鄭嚴田甲武帝伐南越時首以越人歸漢帝令越人善<lb/>
射馳馬者為越騎俱二人將之並封歸義侯號其衆為<lb/>
越侯兵元鼎五年秋蛙與蝦蟆羣闘占者謂南方兵兆<lb/>
㑹呂嘉作亂遂命四將軍衆十萬征南越嚴為戈船將<lb/>
<pb n="KR2g0040_WYG_001-15a"/>
軍出零陵下灕水甲為下瀨將軍下蒼梧嚴善將兵而<lb/>
甲苛急衆未得前伏波將軍路博徳樓船將軍楊僕已<lb/>
平南越開九郡當是時東越亦反詔嚴與甲卽以越侯<lb/>
兵出若邪白沙元封元年冬咸入東越東越平二人不<lb/>
加封以前逗遛故先是韓安國坐法抵罪蒙田甲獄吏<lb/>
也奉使䝉讞辱安國安國曰死灰獨不復然乎甲曰然<lb/>
即溺之居無幾梁内史缺漢使使者拜安國為梁内史<lb/>
起徒中為二千石甲亡安國曰甲不就官我滅而宗甲<lb/>
<pb n="KR2g0040_WYG_001-15b"/>
肉袒謝安國笑曰可溺矣公等足與治乎卒善遇之<hi>據史</hi>
<hi>記漢書顔師古五行志注荀恱漢紀恭修</hi>
　　何遺<lb/>
何遺越人歸漢者也為馳義侯元鼎五年秋伐呂嘉時<lb/>
受詔别將巴蜀罪人發夜郎下牂牁江㑹番禺因犍為<lb/>
發南夷兵為且蘭夷酋隔滇道故兵未下南粤已平帝<lb/>
便令遺征西南夷中郎將郭昌衛廣引兵誅且蘭平之<lb/>
開置五郡亦以前稽不封<hi>據史記漢書恭修</hi>
<pb n="KR2g0040_WYG_001-16a"/>
　　畢取<hi>史定居翁黄同轅終古多軍韓説劉福附</hi>
畢取粤人南粤建徳時為郎相呂嘉以建徳反漢令江<lb/>
淮以南十萬師討之樓船將軍楊僕師至番禺東南伏<lb/>
波將軍路博徳師居城西北取將粤兵出戰㑹暮樓船<lb/>
力攻燒敵伏波縱令相招于是取以軍降封為膫侯食<lb/>
五百一十户同時降者掲陽史定為安道侯粤桂林監<lb/>
居翁諭下甌駱四十餘萬為湘城侯又元封初漢師入<lb/>
東粤故甌駱左將黄同斬西于王為下酈侯軍卒轅終<lb/>
<pb n="KR2g0040_WYG_001-16b"/>
古斬栒北將軍為蓹兒侯東粤將多軍為無錫侯横海<lb/>
將軍韓説為案道侯横海校尉劉福為繚嫈侯皆粤人<lb/>
<hi>據史記漢書恭修</hi>
　　都稽<lb/>
都稽粤郎也元封六年冬伏波樓船二將軍討南粤縱<lb/>
火燒城伏波為營以待降者樓船力攻反敺而入伏波<lb/>
營遲旦城中皆降呂嘉建徳夜與其屬數百人亡入海<lb/>
伏波問降者知嘉所之遣人追稽知嘉必東走高昌得<lb/>
<pb n="KR2g0040_WYG_001-17a"/>
之為臨蔡侯伏波校司馬蘇𢎞得建徳封海常侯云<hi>據史</hi>
<hi>記漢書恭修</hi>
　　嚴助<lb/>
嚴助㑹稽人嚴忌夫子子也郡舉賢良對策百餘人武<lb/>
帝善助對繇是獨擇助為中大夫是時征伐西夷開寘<lb/>
邊郡軍旅數𤼵内改制度朝廷多事屢舉賢良文學公<lb/>
孫𢎞起徒歩至丞相開東閣延賢人與謀議朝覲奏事<lb/>
因言國家便宜上令助等與大臣辨論中外相應以義<lb/>
<pb n="KR2g0040_WYG_001-17b"/>
理之文大臣數詘其尤親幸者東方朔枚臯嚴助吾丘<lb/>
壽王司馬相如相如常稱疾避事朔臯不根持論上頗<lb/>
俳優畜之惟助與壽王見任用而助最先進閩越兵圍<lb/>
東甌東甌告急于漢太尉田蚡以為越人相攻擊其常<lb/>
事不足煩中國救也於是助詰蚡曰特患力不能救徳<lb/>
不能覆誠能何故棄之且秦舉咸陽而棄何但越今小<lb/>
國以窮困來告急天子不振又何以子萬國乎上曰太<lb/>
尉不足與計吾新即位不欲出虎符𤼵兵郡國廼遣助<lb/>
<pb n="KR2g0040_WYG_001-18a"/>
以節𤼵㑹稽兵㑹稽守距不欲發助乃斬一司馬諭意<lb/>
㫖遂發兵浮海救東甌未至閩越引兵罷後三嵗閩越<lb/>
復興兵擊南越南越守天子約不敢擅𤼵兵上書以聞<lb/>
上多其義遣两將將軍大𤼵兵誅閩越淮南王安書請<lb/>
止兵而漢兵已出踰嶺㑹閩越王弟餘善殺王降漢兵<lb/>
罷上嘉淮南之意令助諭風指於南越南越王遣太子<lb/>
随助入侍助還又令諭淮南王告越事助由是與淮南<lb/>
王相結而還上大說助欲守㑹稽上拜為㑹稽太守數<lb/>
<pb n="KR2g0040_WYG_001-18b"/>
年不聞問賜書曰制詔㑹稽太守君厭承明之廬勞侍<lb/>
從之事懷故土出為郡吏㑹稽東接於海南近諸越北<lb/>
枕大江間者濶焉久不聞問具以春秋對毋以蘇秦縱<lb/>
横助皇恐上書謝願奉三年計最詔許因留侍中有竒<lb/>
異輙使為文及作賦頌數十篇及淮南王反與助相連<lb/>
廷尉張湯論誅之竟棄市<hi>據史記漢書恭修</hi>
　　朱買臣<lb/>
朱買臣字翁子㑹稽吳人也家貧讀書不治產業常刈<lb/>
<pb n="KR2g0040_WYG_001-19a"/>
薪樵賣以給食擔束薪行且誦書妻亦負戴相随數止<lb/>
買臣毋歌謳道中買臣愈益疾歌妻羞之求去買臣不<lb/>
能留即聼去買臣獨行歌道中負薪墓間故妻與夫家<lb/>
俱上冡見買臣飢寒呼飯飲之數嵗買臣随上計吏為<lb/>
卒將重車至長安詣闕上書書久不報待詔公車糧用<lb/>
乏上計吏卒更乞匄之㑹邑子嚴助貴幸薦買臣召見<lb/>
說春秋言楚辭帝甚說之拜買臣為中大夫與嚴助俱<lb/>
侍中後坐事免久之召待詔時東越數反覆買臣因言<lb/>
<pb n="KR2g0040_WYG_001-19b"/>
東越王居保泉山更徙處大澤中今發兵浮海直指泉<lb/>
山陳舟列兵席卷南行可破滅也上拜買臣㑹稽太守<lb/>
謂買臣曰富貴不歸故鄉如衣繡夜行今子何如買臣<lb/>
頓首辭謝遂乗傳去㑹稽聞太守且至發民除道縣吏<lb/>
送迎車百餘乗入吳界見其故妻妻夫治道買臣呼令<lb/>
後車載其夫妻太守舍置園中給食一月妻自經死買<lb/>
臣於郡治樓船備粮食水戰具湏詔書到軍與俱進居<lb/>
歳餘買臣受詔將兵與横海將軍韓說等俱擊破東粤<lb/>
<pb n="KR2g0040_WYG_001-20a"/>
有功徴入為主爵都尉列於九卿坐法免復為丞相長<lb/>
史始買臣與嚴助俱侍中貴用事張湯尚為小吏趨走<lb/>
買臣等前迨湯以廷尉治淮南獄排陷嚴助買臣怨湯<lb/>
及買臣為長史湯為御史大夫行丞相事知買臣素貴<lb/>
故陵折之買臣見湯坐牀上弗為禮買臣深怨常欲死<lb/>
之遂𤼵湯隂事湯自殺上亦誅買臣買臣子山拊官至<lb/>
郡守右扶風<hi>據漢書宋㑹稽志恭修</hi>
　　鄧宓<lb/>
<pb n="KR2g0040_WYG_001-20b"/>
鄧宓粤之番禺人有謀畧權勇武帝元狩末交趾部刺<lb/>
史羅𢎞舉宓茂才為屬國都尉尋為南海郡丞至日南<lb/>
太守善於柔遠民夷懷之卒葬馬鞍山後建武中馬援<lb/>
南征交趾徴側徴貳駐兵南海開拓土宇至此每風雨<lb/>
晦冥聞人馬之聲跡之得宓墓<hi>據黄恭交廣記廣州舊志恭修</hi>
　　孫豹<lb/>
孫豹㑹稽人父幸武帝末為珠厓太守調廣幅布獻之<lb/>
蠻不堪役攻郡殺幸豹合率善人還復破之自領郡事<lb/>
<pb n="KR2g0040_WYG_001-21a"/>
討擊餘黨連年乃平豹遣使封還印綬上書言狀制詔<lb/>
即以豹為珠厓太守威政大行獻命嵗至<hi>據後漢書南蠻傳瓊臺志</hi>
<hi>恭修</hi>
　　吳霸<lb/>
吳霸字公山陽山人少以材勇為兵率中宿洭浦關嘗<lb/>
禦侮至湞陽招徠流徙民感其仁姓所駐山曰吳山云<lb/>
後徙廣鬱都尉威聞夜郎遷牂牁太守為夜郎竹王立<lb/>
後天子從其請由是蠻裔畢服昭帝元鳯五年秋罷象<lb/>
<pb n="KR2g0040_WYG_001-21b"/>
郡分屬鬱林牂牁霸族在桂陽者欲往廣鬱就腴田霸<lb/>
不許惟令墾近土廬居番禺之西有江浦焉民服其不<lb/>
私五世孫雄官光禄勲桓帝元嘉元年為司徒永興元<lb/>
年罷<hi>據沈懷遠南越志湟川志叅修</hi>
　　鄭吉<lb/>
鄭吉㑹稽人也以卒伍從軍數出西域由是為郎吉彊<lb/>
執習外國事自張騫通西域李廣利征伐之後初置校<lb/>
尉屯田渠黎至宣帝時吉以侍郎屯田渠黎積榖因𤼵<lb/>
<pb n="KR2g0040_WYG_001-22a"/>
諸國兵攻破車師遷衛司馬使䕶鄯善以西南道神爵<lb/>
中匈奴乖亂日逐王先賢撣欲降漢使人與吉相聞吉<lb/>
𤼵渠黎龜兹諸國五萬人迎日逐王口萬二千人小王<lb/>
將十二人随吉至河曲頗有亡者吉追斬之遂將詣京<lb/>
師漢封日逐王為歸徳侯吉既破車師降日逐威震西<lb/>
域遂并䕶車師以西北道故號都䕶都䕶之置自吉始<lb/>
焉上嘉其功效下詔封吉為安遠侯食邑千户吉於是<lb/>
中西域而立幕府治烏壘城鎮撫諸國漢之號令班西<lb/>
<pb n="KR2g0040_WYG_001-22b"/>
域矣<hi>據張璠漢記班固漢書西域傳恭修</hi>
　　何丹<lb/>
何丹字伯張湞陽人成帝鴻嘉初鄉里舉茂才為含洭<lb/>
長累遷中散大夫以言忤王莽出為松滋令慈祥豈弟<lb/>
愛民如子有嘉禾連頴之瑞及卒於官邑人哀慟擇河<lb/>
西勝地葬之嵗六月二日民酹奠不絶<hi>據湘州記楚記韶州圖經恭修</hi>
　　梅福<lb/>
梅福字子真九江夀春人也少學長安明尚書糓梁春<lb/>
<pb n="KR2g0040_WYG_001-23a"/>
秋為郡文學補南昌尉後歸夀春數因縣道上言變事<lb/>
求假軺傳詣行在所條對急政成帝時大將軍王鳯專<lb/>
勢擅朝京兆尹王章素忠直譏刺鳯為鳯所誅王氏浸<lb/>
盛災異數見羣臣莫敢正言福上書不納帝久亡繼嗣<lb/>
福以為宜建三統封孔子之世以為殷後又上書言之<lb/>
綏和二年立二王後推迹古文以左氏糓梁世本禮記<lb/>
相明遂下詔封孔子世為殷紹嘉公語在成紀是時福<lb/>
居家常以讀書養性為事至元始中王莽專政福一朝<lb/>
<pb n="KR2g0040_WYG_001-23b"/>
棄妻子去九江至今傳以為仙其後人有見福於㑹稽<lb/>
變名姓為吳市門卒云<hi>據荀恱漢紀班固漢書恭修</hi>
　<lb/>
　<lb/>
　<lb/>
　<lb/>
　<lb/>
　百越先賢志卷一<lb/>
</p>
<p>
</p>
  </div>
<div>
                <head>百越先賢志卷二</head>
    <p>
<pb n="KR2g0040_WYG_002-1a"/>
欽定四庫全書<lb/>
　百越先賢志卷二　　　　明　歐大任　撰<lb/>
　　嚴光<lb/>
嚴光字子陵一名遵㑹稽餘姚人也少有高名同光武<lb/>
遊學光武即位乃變名姓隐身不見帝思其賢令物色<lb/>
訪之齊國上言有一男子披羊裘釣澤中帝疑光也遣<lb/>
安車𤣥纁聘之三反而後至舍於北軍給牀褥太官朝<lb/>
夕進膳司徒侯霸與光素舊使西曹屬侯子道奉書願<lb/>
<pb n="KR2g0040_WYG_002-1b"/>
屈語言光不起牀上箕踞抱膝發書問子道曰君房素<lb/>
癡今為三公寧小差否子道曰位已鼎足不癡也光曰<lb/>
遣卿來何言道傳霸言光曰卿言不癡是非癡詔耶天<lb/>
子徴我三乃來人主尚不見當見人臣乎子道求報光<lb/>
曰我手不能書乃投札口授曰君房足下位至鼎足甚<lb/>
善懷仁輔義天下悅阿䛕順㫖要領絶霸封奏其書帝<lb/>
笑曰狂奴故態也車駕即日幸其館光卧不起帝即卧<lb/>
所撫其腹曰咄咄子陵不可相助為理耶光又眠不應<lb/>
<pb n="KR2g0040_WYG_002-2a"/>
良久乃張目熟視曰昔唐堯著徳巢父洗耳士故有志<lb/>
何至相廹乎帝曰我竟不能下汝耶於是升輿歎息而<lb/>
去復引光入道舊故從容問光曰朕何如昔時對曰陛<lb/>
下差増於往因共偃卧光以足加帝腹明日太史奏客<lb/>
星犯御坐甚急帝笑曰朕故人嚴子陵共卧耳除為諫<lb/>
議大夫不屈乃耕於富春山後人名其釣處為嚴陵瀨<lb/>
焉建武十七年復特徴不至年八十終於家帝傷之詔<lb/>
下郡縣賜錢百萬糓千斛<hi>據後漢書皇甫謐高士傳恭修</hi>
<pb n="KR2g0040_WYG_002-2b"/>
　　陳元<lb/>
陳元字長孫蒼梧廣信人父欽習左氏春秋事黎陽賈<lb/>
䕶與劉歆同時而别自名家王莽從欽受左氏學以欽<lb/>
為厭難將軍元少傳父業為之訓詁銳精覃思至不與<lb/>
鄉里通以父任為郎建武初元與桓譚杜林鄭興俱為<lb/>
學者所宗時議欲立左氏傳博士范升奏以為左氏淺<lb/>
末不宜立元聞之詣闕上䟽曰陛下撥亂反正文武並<lb/>
用深愍經萟謬雜每臨朝輙延羣臣講論聖道知丘明<lb/>
<pb n="KR2g0040_WYG_002-3a"/>
至賢親受孔子而公羊糓梁傳聞於後世故詔立左氏<lb/>
博詢可否盡之羣下也今論者沈溺所習翫守舊聞固<lb/>
執虛言傳授之辭以非親見實事之道左氏孤學少與<lb/>
遂為異家之所覆冐夫至音不合衆聼故伯牙絶弦至<lb/>
寳不同衆好故卞和泣血仲尼聖徳而不容於世况於<lb/>
竹帛餘文其為雷同者所排固其宜也非陛下至明孰<lb/>
能察之臣元竊見升等又曰先帝不以左氏為經故不<lb/>
置博士後主所宜因襲臣愚以為若先帝所存而後主<lb/>
<pb n="KR2g0040_WYG_002-3b"/>
必行者則盤庚不當遷於殷周公不當營洛邑陛下不<lb/>
當都山東也往者孝武皇帝好公羊衛太子好糓梁有<lb/>
詔詔太子受公羊不得受糓梁孝宣皇帝在人間時衛<lb/>
太子好糓梁於是獨學之及即位為石渠論而糓梁氏<lb/>
興至今與公羊並存此先帝後帝各有所立不必其相<lb/>
因也方今干戈少弭戎事畧輯留思聖藝眷顧儒雅分<lb/>
明白黒建立左氏解釋先聖之積結洮汰學者之累惑<lb/>
使基業垂於萬世後進無復狐疑則天下幸甚書奏下<lb/>
<pb n="KR2g0040_WYG_002-4a"/>
其議范升復與元辨難凡十餘上帝卒立左氏學元以<lb/>
才高著名辟司空李通府時大司農江馮上言宜令司<lb/>
𨽻校尉督察三公事下三府元䟽論不宜使有司察公<lb/>
輔帝從之李通罷元復辟司徒歐陽歙府數陳當世事<lb/>
郊廟之禮帝不能用以病去年老卒於家<hi>據後漢書漢文選恭修</hi>
　　沈豐<lb/>
沈豐字聖通㑹稽烏程人永平中為郡主簿遷零陵太<lb/>
守為政慎刑重法罪人詞訟初不歴獄嫌疑不决一斷<lb/>
<pb n="KR2g0040_WYG_002-4b"/>
於口鞭朴不舉市無刑戮僚友有過亦不暴揚有善必<lb/>
述曰太守所不及也在官七年建初間有紫芝甘露之<lb/>
瑞論者以為皆豐治化之應也<hi>據㑹稽典録楚紀恭修</hi>
　　顧奉公孫松<hi>董子儀朱俊附</hi>
顧奉公孫松俱㑹稽處士有行誼蜀郡張霸永元中為<lb/>
㑹稽太守表用之奉為頴川太守松為司𨽻校尉並有<lb/>
名稱其諸有行業者皆見擢用郡中争厲志節習經者<lb/>
以千數道路但聞誦聲先是郡有高士董子儀㑹稽都<lb/>
<pb n="KR2g0040_WYG_002-5a"/>
尉任延敬待以師友之禮是以郡中賢士大夫争往官<lb/>
焉上虞朱俊亦明經舉孝亷蓋與奉松先後表著者也<lb/>
<hi>據東觀漢記後漢書恭修</hi>
　　陳囂<lb/>
陳囂字子公山隂人囂與紀伯為隣伯竊囂藩地自益<lb/>
囂不校益徙地與之伯慚懼歸所侵地囂辭不受遂為<lb/>
大路鄉里上其事刺史行部異囂問之囂曰隣自有地<lb/>
囂無所讓路也刺史表其里曰風義鄉<hi>據英賢傳㑹稽典録恭修</hi>
<pb n="KR2g0040_WYG_002-5b"/>
　　鄭𢎞<lb/>
鄭𢎞字巨君㑹稽山隂人也少為鄉嗇夫太守第五倫<lb/>
行春見而深竒之召署督郵舉孝亷𢎞師同郡河東太<lb/>
守焦貺楚王英謀反發覺䟽引及貺貺被收捕疾病道<lb/>
亡妻子閉繫詔獄考掠連年諸生故人懼相連及皆變<lb/>
姓名以逃禍𢎞獨髠頭負鈇鑕詣闕上章為貺訟罪顯<lb/>
宗覺悟赦其家屬𢎞躬送貺䘮及妻子還鄉里由是顯<lb/>
名拜為騶令遷淮陽太守消息繇賦政不煩苛行春大<lb/>
<pb n="KR2g0040_WYG_002-6a"/>
旱随車而雨白鹿方道夾轂而行建初初四遷為尚書<lb/>
令舊制尚書郎限滿補縣長令史丞尉𢎞奏以為臺職<lb/>
雖尊而酬賞甚薄至於開選多無樂者請使郎補千石<lb/>
令史為長帝從其議𢎞前後所陳有補益王政者皆著<lb/>
之南宮以為故事出為平原相徴拜侍中建初八年代<lb/>
鄭衆為大司農舊交趾七郡貢獻轉運皆從東冶汎海<lb/>
而至風波艱阻沉溺相係𢎞奏開零陵桂陽嶠道於是<lb/>
夷通遂為常路在職二年省三億萬計元和元年代鄧<lb/>
<pb n="KR2g0040_WYG_002-6b"/>
彪為太尉奏尚書張林阿附竇憲帝詰讓𢎞因乞骸骨<lb/>
病卒勅褐巾布衣素棺殯歛以還鄉里<hi>據袁𢎞漢紀謝承范曄漢書恭</hi>
<hi>修</hi>
　　蔡倫<lb/>
蔡倫字敬仲桂陽人也永平末給事宮掖建初中為小<lb/>
黄門和帝即位轉中常侍豫叅帷幄倫有才學盡心敦<lb/>
慎數犯嚴顔匡弼得失每休沐輙閉門絶賔暴體田野<lb/>
後加尚方令永元九年監作祕劍及諸器械莫不精工<lb/>
<pb n="KR2g0040_WYG_002-7a"/>
堅宻為後世法自古書契多編竹簡其用縑帛者謂之<lb/>
紙縑貴而簡重不便於人倫乃造意用樹膚麻頭及敝<lb/>
布魚網以為紙元興初奏上帝善其能天下咸稱蔡侯<lb/>
紙元初元年鄧太后以倫久在宿衛封為龍亭侯邑五<lb/>
百户後為長樂太僕四年帝以經傳之文多不正定乃<lb/>
選通儒謁者劉珍及博士良史詣東觀各讎校漢家法<lb/>
令倫監典其事<hi>據東觀漢紀後漢書水經注恭修</hi>
　　王充<lb/>
<pb n="KR2g0040_WYG_002-7b"/>
王充字仲任㑹稽上虞人師事班彪好博覧而不守章<lb/>
句家貧無書嘗遊洛陽書肆閲所賣書一見輙能記憶<lb/>
肅宗時詔公車徴病不行嘗著論衡八十五篇二十餘<lb/>
萬言釋物𩔖同異正時俗嫌疑蔡邕入吳得其書帳中<lb/>
祕玩以為談助王朗守㑹稽持還許下人稱其才進充<lb/>
年漸七十志力衰耗乃造養性書十六篇裁節嗜欲頥<lb/>
神自守永元中卒<hi>據袁崧謝承後漢書抱朴子恭修</hi>
　　楊孚<lb/>
<pb n="KR2g0040_WYG_002-8a"/>
楊孚字孝元南海人章帝朝舉賢良對策上第拜議郎<lb/>
和帝即位用兵匈奴孚奏言創造用武守業尚文故周<lb/>
勝殷則有載戢干戈之頌太宗息兵嘗言自勝衣冠念<lb/>
不及兵先帝繼述虜來則應未嘗先伐故孝章之謚追<lb/>
配孝文詩曰允文文王克開厥後又曰倬彼雲漢為章<lb/>
于天三帝之謂也願陛下䋲美祖宗毋輕用武永元十<lb/>
二年旱災令在廷議政令得失孚曰漢制郡國之士肄<lb/>
誦孝經察其志行選舉孝亷故帝謚必稱孝者躬行化<lb/>
<pb n="KR2g0040_WYG_002-8b"/>
率也王莽不服母䘮天下誅之然今時公卿大夫罹父<lb/>
母憂不得去位而黎萌孝弟力田反得爵級非所以為<lb/>
民表儀也且郡邑侵漁不知紀極貨賂通于上下治道<lb/>
衰矣宜詔中外臣民均行三年通䘮而吏治必務亷平<lb/>
以勸選舉之士庶㡬克諴小民副承天意帝從其議詔<lb/>
禁有司假勢行邪其巧法析律餙文増辭貨行於言罪<lb/>
成乎手者重罪之賜天下男子為後者爵二級三老孝<lb/>
悌力田三級鰥寡孤獨篤疾不能自存者粟人三斛時<lb/>
<pb n="KR2g0040_WYG_002-9a"/>
南海屬交趾郡刺史夏則廵行封部冬則還奏天府舉<lb/>
刺不法其後競事珍獻孚乃枚舉物性靈悟指為異品<lb/>
以諷切之著為南裔異物志自後羅浮瑇瑁之屬日絶<lb/>
時謂能通神明孚家江滸北岸嘗移洛陽松栢種植宅<lb/>
前隆冬蜚雪盈樹人因目其所嚮為河南或問其故孚<lb/>
曰偶然耳草木豈能動天哉後為臨海太守復著臨海<lb/>
水土記世服孚高識不徒博雅<hi>據范曄袁宏後漢書黄恭交廣記藝文𩔖聚初</hi>
<hi>學記吳銃三才廣記恭修</hi>
<pb n="KR2g0040_WYG_002-9b"/>
　　張重<lb/>
張重字仲篤合浦人篤學善言嶺表望士刺史推擇為<lb/>
日南郡從事上計入洛明帝訝其么麽問之曰何郡小<lb/>
吏重抗聲對曰臣日南計吏非小吏也陛下欲得其才<lb/>
抑將稱骨度肉也帝善其對正旦大㑹帝問曰日南郡<lb/>
北向視日耶重對曰郡有雲中金城不必皆有其寔日<lb/>
南日亦俱出於東爾至於風氣暄暖日影仰當官民居<lb/>
止随情面向東西南北廻背無定所謂日域在南者也<lb/>
<pb n="KR2g0040_WYG_002-10a"/>
帝益善之賜以金帛自此上計召對皆有賞焉<hi>據范泰古今善</hi>
<hi>言太平御覧水經注恭修</hi>
　　養奮<lb/>
養奮字叔高鬱林人博通墳籍以布衣舉方正和帝策<lb/>
問隂陽不和或水或旱奮對曰天有隂陽隂陽有四時<lb/>
四時有正令春夏則予恵布施寛仁秋冬則剛盛威行<lb/>
刑賞罰殺生各應其時則隂陽和四時調風雨時五糓<lb/>
升今則不然長吏多不奉行時令為政舉事干逆天氣<lb/>
<pb n="KR2g0040_WYG_002-10b"/>
上不恤下下不忠上百姓困乏而不䘏衆怨欝積故隂<lb/>
陽不和風雨不時災害縁𩔖水者隂盛小人居位依公<lb/>
營私䜛言誦上雨漫溢者五糓有不升而賦稅不為減<lb/>
百姓虛竭家有愁心也奮蓋一時名儒云<hi>據姓纂風俗通氏族愽考</hi>
<hi>通志畧恭修</hi>
　　<hi>闕</hi>
<hi>闕</hi>　　　　　　　　　　　　　　　　　　師<hi>闕</hi>
　　　　　　　　詩論語光武<hi>闕</hi>　　　　署<hi>闕</hi>
<pb n="KR2g0040_WYG_002-11a"/>
　　　　　郎中<hi>闕</hi>武中入授皇<hi>闕</hi>
　　　　中郎將永平五年遷大鴻臚<hi>闕</hi>　　　　几<lb/>
<hi>闕</hi>　　有疑輙遣<hi>闕/</hi>　　　舍郎<hi>闕/</hi>　　以<hi>闕</hi>
恩<hi>闕</hi>　　　　　　　　帛<hi>闕/</hi>　増於<hi>闕</hi>　咸皆散與<lb/>
諸生<hi>闕</hi>　　　　　臨<hi>闕/</hi>　於<hi>闕/</hi>　福拜郎<hi>闕/</hi>亦<hi>闕</hi>論<lb/>
<hi>闕</hi>入授和帝<hi>據袁崧謝承後漢書恭修</hi>
　　鄧盛<lb/>
鄧盛字伯直蒼梧人仕為秭<hi>闕</hi>　聞母病<hi>闕</hi>印綬去及<lb/>
<pb n="KR2g0040_WYG_002-11b"/>
歸母果亡居䘮盡孝<hi>闕</hi>　　　　　　行履服竟即辟<lb/>
之初<hi>闕</hi>府<hi>闕/</hi>　　　　　尉諸曹掾時彭城相左尚<hi>闕</hi>
贓<hi>闕</hi>　　　　　拷騐踰年不竟更選盛覆拷盛至<hi>闕</hi>
洗沐尚<hi>闕</hi>械賜<hi>闕/</hi>盛謂尚曰君受<hi>闕/</hi>　　　　　如<hi>闕</hi>
命遇君<hi>闕</hi>不可以小人相<hi>闕</hi>　　　　尚曰今使君相<lb/>
待以禮尚獨何心不以死相歸乎即引筆具對時人語<lb/>
曰淑問得竟臯陶鄧盛公卿而下皆禮重之<hi>據交廣記萬姓譜恭</hi>
<hi>修</hi>
<pb n="KR2g0040_WYG_002-12a"/>
　　楊扶<hi>子喬璇附</hi>
楊扶字聖儀㑹稽烏傷人其先河東人也和帝永元中<lb/>
扶以薦辟為武源令遷交趾刺史有理能名洞民羣黨<lb/>
刦畧督郵往捕反為所傷扶益兵縛之縱使就粟南海<lb/>
行二日盡投江中有瞽嫗市物泉刀盡失訟諸扶扶宻<lb/>
詗得所遺予嫗州人為之謡曰楊聖儀政多竒蓋此𩔖<lb/>
也生二子長喬為尚書容儀偉麗數上言政事桓帝愛<lb/>
其才貎詔妻以公主喬固辭不聼遂不食死次子舉孝<lb/>
<pb n="KR2g0040_WYG_002-12b"/>
亷靈帝時為零陵太守時蒼梧桂陽賊攻郡縣璇制馬<lb/>
車囊灰繫布馬尾順風鼓灰以火燒布馬驚奔突弓弩<lb/>
亂發鉦鼓鳴震賊駭破散梟其渠帥郡境以清詔拜議<lb/>
郎三遷為南海太守所在有異政尚書令張温特表薦<lb/>
之徴拜尚書僕射乞骸卒於家<hi>據後漢書浦江人物記恭修</hi>
　　鍾離意<lb/>
鍾離意字子阿㑹稽山隂人也少為郡督郵舉孝亷辟<lb/>
大司徒侯覇府詔部送徒詣河南冬寒徒病過𢎞農意<lb/>
<pb n="KR2g0040_WYG_002-13a"/>
輙移屬縣使作徒衣縣不得已與之而上書言狀意亦<lb/>
具以聞光武得奏以見霸曰君所使掾何乃仁於用心<lb/>
誠良吏也意於道解徒桎梏剋期俱至除瑕丘令吏有<lb/>
檀建者盗竊縣内意問狀服罪不忍加刑遣建長休建<lb/>
父設酒令建進藥而死遷堂邑令縣人防廣為父報讐<lb/>
繫獄母死廣哭泣不食意憐傷之聼廣歸家殯歛訖入<lb/>
獄意宻以狀聞廣減死論顯宗徴為尚書交趾太守張<lb/>
恢坐贓伏法資物簿入大司農詔班賜羣臣意得珠璣<lb/>
<pb n="KR2g0040_WYG_002-13b"/>
悉委地而不拜賜帝怪問故對曰臣聞孔子忍渇于盜<lb/>
泉之水曽参囬車于勝母之閭惡其名也此贓穢之寳<lb/>
誠不敢拜帝嗟嘆曰清乎尚書之言乃更賜庫錢三十<lb/>
萬轉尚書僕射車駕數幸廣成苑意當車乗諌般樂遊<lb/>
畋之事天子即時還宮永平三年夏旱而大起北宮意<lb/>
詣闕免冠上䟽帝策詔意冠履分布禱雨勅大匠止作<lb/>
諸宮減省不急遂應時㴻雨焉時詔賜降胡子縑尚書<lb/>
案事誤十為百帝見司農上簿大怒召郎將笞之意入<lb/>
<pb n="KR2g0040_WYG_002-14a"/>
叩頭曰過誤之失常人所容若以懈慢為愆則臣位大<lb/>
罪重郎位小罪輕咎皆在臣乃解衣就格帝意解使復<lb/>
冠而貰郎㑹連有變異意復上䟽切諌帝雖不能用然<lb/>
知其至誠亦以此不得久留出為魯相到官出私錢萬<lb/>
三千付户曹孔訢修夫子車身入廟拭几席劒履後徳<lb/>
陽殿成百官大㑹帝謂公卿曰鍾離尚書若在此殿不<lb/>
立意令瑕丘堂邑及魯相五年愛利為化輕刑慎罰拊<lb/>
循百姓人多殷富以久病卒官詔賜錢二十萬<hi>據東觀紀後漢</hi>
<pb n="KR2g0040_WYG_002-14b"/>
<hi>書孔庭纂要恭修</hi>
　　許荆<lb/>
許荆字少張㑹稽陽羡人少為郡掾嘗拯兄子世於難<lb/>
太守黄兢舉孝亷和帝時遷桂陽太守郡濵南州風俗<lb/>
脆薄荆為設䘮紀婚姻制度使知禮禁嘗行春耒陽蔣<lb/>
均兄弟争財互相言訟荆對之嘆曰吾荷國重任而教<lb/>
化不行咎在太守顧使吏上書陳狀欲詣廷尉均兄弟<lb/>
咸悔各求受罪郴人謝𢎞等不養父母兄弟分析因此<lb/>
<pb n="KR2g0040_WYG_002-15a"/>
皆還供養者千餘人在事十二年父老稱歌以病上徴<lb/>
拜諌議大夫卒於官桂陽人為立廟樹碑<hi>據謝承袁宏後漢書恭修</hi>
　　招猛<lb/>
招猛南海人舉茂才為郎元初中官大鴻臚卿掌諸侯<lb/>
及四方歸義蠻夷與郡國上計而諸王入朝拜諸王嗣<lb/>
子禮儀皆屬焉猛善於其職動無違禮四夷重譯若高<lb/>
句麗馬韓𤣥莵南夷初附及就封入覲者至容臺肄儀<lb/>
行事猛舉制詔示之悉㥦其情云<hi>據東觀記玉海姓苑恭修</hi>
<pb n="KR2g0040_WYG_002-15b"/>
　　綦毋俊<lb/>
綦毋俊㑹稽上虞人也少治左氏春秋永初中舉孝亷<lb/>
拜左校令出為交趾刺史元初三年合浦蠻夷反叛遣<lb/>
侍御史任連督州郡兵討之俊<hi>闕</hi>　蒼梧乃往戎行所<lb/>
向摧靡功當封賞上<hi>闕</hi>　　命使自謂致冦當誅安<hi>闕</hi>
下詔美之其後<hi>闕</hi>郡虞翻稱俊㧞濟一郡讓爵土之封<lb/>
謂此也<hi>據交廣記㑹稽典録  志恭修</hi>
　　陳<hi>闕</hi>
<pb n="KR2g0040_WYG_002-16a"/>
陳<hi>闕</hi>南海人也家居海上蠻俗荒陋學覧經典行誼卓<lb/>
然郡舉孝亷永建中官至蒼梧太守推誠<hi>闕</hi>　導<hi>闕</hi>
悌民有遺腹子為父報讐殺人吏役捕獲因念其無嗣<lb/>
令其妻侍獄中後產一男郡人歌<hi>闕</hi>　　　　恩廣<hi>闕</hi>
能令死囚有後代徳叅<hi>闕</hi>　　　　　安中<hi>闕</hi>為廷尉<lb/>
郡每以五<hi>闕</hi>　　　臨<hi>闕/</hi>　門上令小童㓗服舞之<hi>據太</hi>
<hi>平御覧</hi>
　　李進<lb/>
<pb n="KR2g0040_WYG_002-16b"/>
李進<hi>闕</hi>　　高興人世<hi>闕/</hi>家進獨明悟誦通<hi>闕</hi>
時嘗<hi>闕</hi>　　　　　彩<hi>闕/</hi>　　　及<hi>闕/</hi>　知所<hi>闕</hi>
　<lb/>
　　　　　　　　　反叛遣進為武陵太守帥兵往<lb/>
討大破之進簡選將吏得其情和在郡九年梁太后臨<lb/>
朝下詔増進秩二千石賜錢二十萬中平間代賈琮為<lb/>
交趾刺史奏請依中州例貢士後阮琴以茂才仕至司<lb/>
𨽻校尉交趾人材得與中州同選實自進始其子孫蕃<lb/>
<pb n="KR2g0040_WYG_002-17a"/>
衍布在交廣多仕至大官高興人遂以客雞為祥比至<lb/>
陳寳焉<hi>據黄恭交廣記後漢書太平御覧恭修</hi>
　　龍丘萇<lb/>
龍丘萇太末人隐居山中志不降辱王莽時連辟不至<lb/>
更始初任延為㑹稽都尉掾吏白請召萇延曰龍丘先<lb/>
生躬徳履義有伯夷原憲之節遣功曹奉謁修書記致<lb/>
醫葯使者相望於道嵗餘乃詣府拜議曹祭酒其隐居<lb/>
九石特秀林木色丹如蓮花復有巖穴如窻牖中有石<lb/>
<pb n="KR2g0040_WYG_002-17b"/>
牀因萇曰龍丘山云<hi>據後漢書風俗通東陽記恭修</hi>
　<lb/>
　<lb/>
　<lb/>
　<lb/>
　<lb/>
　<lb/>
　百越先賢志卷二<lb/>
</p>
<p>
</p>
  </div>
<div>
                <head>百越先賢志卷三</head>
    <p>
<pb n="KR2g0040_WYG_003-1a"/>
欽定四庫全書<lb/>
　百越先賢志卷三　　　　明　歐大任　撰<lb/>
　　徐栩<lb/>
徐栩字敬卿㑹稽由拳人少為獄吏執法詳明遷小黄<lb/>
令時陳留遭蝗野無遺草小黄飛逝不集刺史行部奏<lb/>
栩他事栩去官蝗即日至刺史媿謝令還邑蝗即去後<lb/>
為長沙太守<hi>據孔曄㑹稽紀恭修</hi>
　　澹臺敬伯<hi>高彪附</hi>
<pb n="KR2g0040_WYG_003-1b"/>
澹臺敬伯㑹稽人受韓氏詩於淮陽薛漢當時言詩者<lb/>
推漢為長敬伯與犍為杜橅鉅鹿韓伯高為弟子最知<lb/>
名又無錫高彪常訪馬融覆刺遺書及餞督軍御史第<lb/>
五永作箴一篇議郎蔡邕等美其文以為莫尚也<hi>據范曄後</hi>
<hi>漢書漢雜事世説新語恭修</hi>
　　劉熈<lb/>
劉熈字成國交州人先北海人也博覧多識名重一時<lb/>
薦辟不就避地交州人謂之徴士往來蒼梧南海客授<lb/>
<pb n="KR2g0040_WYG_003-2a"/>
生徒數百人乃即名物以釋義惟揆事源致意精㣲作<lb/>
釋名二十七篇自為之序又著謚法三卷皆行於世建<lb/>
安末卒於交州崇山下有劉熈墓云<hi>據交廣春秋文獻通考恭修</hi>
　　孟嘗<lb/>
孟嘗字伯周㑹稽上虞人也少修操行仕郡為户曹史<lb/>
上虞有寡婦至孝養姑姑夀終夫女弟先懷嫌忌誣婦<lb/>
厭苦供養加鴆其母列訟縣庭郡不加察結竟其罪嘗<lb/>
先知枉狀言之太守太守不為理嘗謝病去婦竟寃死<lb/>
<pb n="KR2g0040_WYG_003-2b"/>
自是郡中連旱二年太守殷丹到官訪問其故嘗詣府<lb/>
具陳寡婦寃誣之事因曰昔東海孝婦感天致旱于公<lb/>
一言甘澤時降宜戮訟者以謝寃魂庻幽枉獲伸時雨<lb/>
可期丹從之刑訟女而祭婦墓天果雨糓稼以登嘗後<lb/>
策孝亷舉茂才拜徐令遷合浦太守郡不產榖而海出<lb/>
珠與交趾比境通商販貿粮食先時守宰並貪穢詭人<lb/>
採求珠漸徙於交趾郡界行旅不至貧者死餓于道嘗<lb/>
革易前弊求民病利不踰嵗去珠復還商貨流通百姓<lb/>
<pb n="KR2g0040_WYG_003-3a"/>
頼焉被徴當還吏民攀請車不得進乃載民船夜遁去<lb/>
隐窮澤身自耕傭隣縣士人慕其徳就居止者百餘家<lb/>
桓帝時尚書同郡楊喬上書薦之竟不見用卒於家<hi>據謝</hi>
<hi>承范曄後漢書恭修</hi>
　　黄昌<lb/>
黄昌字聖真㑹稽餘姚人家本孤㣲居近學宮數見諸<lb/>
生修庠序之禮因就經學又曉習文法仕郡為決曹刺<lb/>
史行部見昌竒之辟從事後拜宛令好𤼵姦伏人有盜<lb/>
<pb n="KR2g0040_WYG_003-3b"/>
其車蓋者宻遣親客至門下賊曹家掩得之悉收其家<lb/>
一時殺戮大姓戰懼皆稱神明朝廷舉能遷蜀郡太守<lb/>
先太守李根老多悖政百姓侵寃及昌到吏人訟者七<lb/>
百悉為斷理莫不得所宻捕盜帥一人脅使條諸縣強<lb/>
暴之人姓名居處乃分遣掩討無有遺脫宿惡大姦皆<lb/>
奔走他境視事四年遷陳相遷河内太守再遷頴川太<lb/>
守永和五年徴拜將作大匠漢安元年補大司農左轉<lb/>
太中大夫卒<hi>據後漢書蜀大紀恭修</hi>
<pb n="KR2g0040_WYG_003-4a"/>
　　彭脩<lb/>
彭脩字子陽㑹稽毗陵人年十五父為郡吏得休與脩<lb/>
俱歸道為盜所刦脩㧞佩刀前持盜帥曰父辱子死卿<lb/>
不顧死耶盜相謂曰此童子義士也辭謝而去鄉黨稱<lb/>
其名後仕郡為功曹西部都尉宰鼌行太守事以㣲過<lb/>
收吳縣獄吏將殺之主簿鍾離意争諫甚切鼌怒縛意<lb/>
欲案之掾史莫敢諌脩排闥入拜於庭曰昔任座靣折<lb/>
文侯朱雲攀毁欄檻自非賢君安得忠臣今慶明府有<lb/>
<pb n="KR2g0040_WYG_003-4b"/>
任座朱雲也鼌遂原意罰貰獄吏罪州因辟從事時賊<lb/>
張子林等作亂郡請脩守吳令脩與太守出討賊賊飛<lb/>
矢雨集脩障扞太守而為流矢所中死太守得全賊素<lb/>
聞其恩信即殺弩中脩者餘即降散曰自為彭君故降<lb/>
不為太守服也<hi>據後漢書萬姓譜恭修</hi>
　　魏朗<lb/>
魏朗字少英㑹稽上虞人少為縣吏兄為鄉人所殺朗<lb/>
白日操刃報讐於縣中遂亡命到陳國從博士郤仲信<lb/>
<pb n="KR2g0040_WYG_003-5a"/>
學春秋圖緯又詣太學受五經京師長者李膺之徒争<lb/>
從之初辟司徒府遷彭城令㑹九真賊起以薦為九真<lb/>
都尉討破羣賊桓帝美其功徴拜議郎遷尚書屢陳便<lb/>
宜有所補益出為河内太守政為三河表尚書令陳蕃<lb/>
薦朗公忠亮直宜在機宻復為尚書被黨議免歸家後<lb/>
竇武誅朗以黨被急徴行至牛渚自殺著書數篇號魏<lb/>
子云<hi>據後漢書修</hi>
　　徐徴<lb/>
<pb n="KR2g0040_WYG_003-5b"/>
徐徴字君求荔浦人少有方直之行持守不撓通書傳<lb/>
尤明律令延熹四年由中郎為郡督郵時常侍唐衡豪<lb/>
横京師無所與校遣賔客至蒼梧不循法度徴便收客<lb/>
郡市髠笞已乃白太守太守大怒收徴付獄主簿守閣<lb/>
懇白曰此人恃強買賣既侵百姓又汚婦女徴上念明<lb/>
政據刑申耻今不使治郡便無爪牙之吏後督郵當徒<lb/>
跣膝行奉諸貴戚賔客耳太守不得已釋之徴短小而<lb/>
果世謂智過其軀居常以日南張重自儗云<hi>據交廣記姓苑恭修</hi>
<pb n="KR2g0040_WYG_003-6a"/>
　　申朔<lb/>
申朔字元游蒼梧人性亷慎常着布𥜗布袴不事綺紈<lb/>
鄉邑歎慕之舉孝亷為九眞都尉後擊狂賊有功民頌<lb/>
其徳<hi>據陸胤先賢傳修</hi>
　　張武<lb/>
張武者㑹稽由拳人也父業郡門下掾送太守妻子還<lb/>
鄉里至河内亭盜夜刦之業與賊戰死亡失屍骸武年<lb/>
幼不及識父後之太學受業每節常持父遺劎至亡處<lb/>
<pb n="KR2g0040_WYG_003-6b"/>
祭醊號泣而還太守第五倫嘉其行舉孝亷遭母䘮過<lb/>
毁傷父䰟靈不返哀慟絶命<hi>據後漢書修</hi>
　　陸續<hi>子稠逄褒孫康曽孫績</hi>
陸續字智初㑹稽吳人也幼孤仕郡户曹史嵗荒民困<lb/>
太守尹興使續於都亭賦民饘粥事畢興問所食幾何<lb/>
續口説六百餘人皆分别姓名無一差謬興異之刺史<lb/>
行部見續辟為别駕從事病還為郡門下掾是時楚王<lb/>
英謀反隂䟽天下善士楚事覺顯宗得其録有尹興名<lb/>
<pb n="KR2g0040_WYG_003-7a"/>
徴興詣廷尉獄續與主簿梁宏功曹史駟勲及掾史五<lb/>
百餘人詣洛陽詔獄就考諸不堪苦楚死者大半唯續<lb/>
宏勲掠考五毒肌肉消爛終無異詞續母至京師覘候<lb/>
消息獄事持急無縁相聞但作饋食付門卒以進續對<lb/>
食悲泣不能自勝使者怪問其故續曰母來不得相見<lb/>
故泣耳使者怒召門卒將案之續曰因食餉羮識母所<lb/>
自調和故知來耳非人告也使者問何以知母所作續<lb/>
曰母截肉未嘗不方斷葱以寸為度是以知之使者問<lb/>
<pb n="KR2g0040_WYG_003-7b"/>
諸謁舍續母果來於是上書説續行狀帝即赦興等事<lb/>
還鄉里禁錮續老病終長子稠廣陵太守中子逄樂安<lb/>
太守少子褒連徴不就褒子康武陵太守轉桂陽樂安<lb/>
徴拜議郎出為廬江太守獻帝時天下大亂臨終屈指<lb/>
庚子嵗天下鼎分謂少子績曰從今以後六十年車同<lb/>
軌書同文晉太康平吳蓋其家傳象數云<hi>據後漢書水經注恭修</hi>
　　戴就<lb/>
戴就㑹稽上虞人仕郡倉曹掾揚州刺史歐陽叅奏太<lb/>
<pb n="KR2g0040_WYG_003-8a"/>
守成公浮贓罪遣部從事薛安案倉庫簿領收就於錢<lb/>
塘縣獄幽囚考掠五毒叅至就慷慨直辭色不變容又<lb/>
燒鋘斧使挾於肘腋覆船下薫以馬通以大鍼刺指爪<lb/>
爪悉墮落主者以狀白安安呼見就謂曰太守罪穢狼<lb/>
藉受命考寔君何故以骨肉拒扞耶就據地答言太守<lb/>
剖符大臣當以死報國卿雖衘命固宜申斷寃毒奈何<lb/>
誣枉忠良强相掠理令臣謗其君子證其父薛安庸騃<lb/>
忸行無義就考死之日當白之於天與羣鬼殺汝於亭<lb/>
<pb n="KR2g0040_WYG_003-8b"/>
中如䝉生全當手刃相裂安深竒其壯節解械美談表<lb/>
其言詞解釋郡事徴浮還京師免歸鄉里太守劉寵舉<lb/>
就孝亷光禄主事<hi>據後漢書風俗通恭修</hi>
　　唐珍<lb/>
唐珍字恵伯桂陽人㓜聞讀書即能記誦天性恬漠寡<lb/>
欲荆州刺史度尚甚稱重之及就辟召累官太常熹平<lb/>
二年代楊賜為司空嘗奏請沿海立堠戍以防夷冦天<lb/>
子不從自言先世家本頴川大父南徙已居三世同族<lb/>
<pb n="KR2g0040_WYG_003-9a"/>
有中常侍衡與左琯等竊弄威福衡常呼珍為弟珍耻<lb/>
之然衡有弟方為京兆虎牙都尉珍謂所親曰彼已有<lb/>
虎牙弟又奚用弟我為耶自是陽瘖不復出言遂以久<lb/>
病罷歸素師事郴人成武丁得黄老養性之術閉户呼<lb/>
吸𤣥牝人罕接焉光和二年卒鄉人屢見其出入山水<lb/>
間立廟祀之號唐司空廟<hi>據太平御覧人代紀要穎川志湟州志叅修</hi>
　　朱儁<lb/>
朱儁字公偉㑹稽上虞人也少孤以孝養名好義輕財<lb/>
<pb n="KR2g0040_WYG_003-9b"/>
用母繒帛為友人償債母責之儁跪對曰小損當大益<lb/>
初貧後富必然理也縣長度尚見而竒之薦於太守韋<lb/>
毅後太守尹端以儁為主簿熹平初端坐討賊失利罪<lb/>
應棄市儁羸服到京師賂主章吏遂得刋定州奏免死<lb/>
輸作端喜降免而不知其由儁亦終無所言舉孝亷除<lb/>
蘭陵令政有異能為東海相所表㑹交趾部羣賊並起<lb/>
牧守輭弱不能禁又交趾賊梁龍等萬餘人與南海太<lb/>
守孔芝反叛攻破郡縣光和元年拜儁交趾刺史令過<lb/>
<pb n="KR2g0040_WYG_003-10a"/>
本郡簡募家兵及所調合五千人分两道而入既到州<lb/>
界按甲不前先遣使觀賊虛實宣揚威徳以震動其心<lb/>
既而與七郡兵俱進逼之遂斬梁龍降者數萬人旬月<lb/>
盡定以功封都亭侯千五百户賜黄金五十斤徴為諌<lb/>
議大夫及黄巾起公卿多薦儁有才畧拜為右中郎將<lb/>
與左中郎將皇甫嵩討賊破之進封西鄉侯董卓忌之<lb/>
初平四年為太尉録尚書事以日食策免持節鎮關東<lb/>
長安中亂留拜大司農氾遂質儁等儁素剛即日𤼵病<lb/>
<pb n="KR2g0040_WYG_003-10b"/>
卒子皓亦有才行官至豫章太守<hi>據袁宏後漢紀范曄後漢書人代紀要恭</hi>
<hi>修</hi>
　　謝夷吾<lb/>
謝夷吾字堯卿㑹稽山隂人也少為郡吏學風角占候<lb/>
太守第五倫擢為督郵舉孝亷為夀張令稍遷荆州刺<lb/>
史遷鉅鹿太守所在愛育人物有善績及倫作司徒令<lb/>
班固為文薦夷吾曰臣聞堯登稷契政隆太平舜用臯<lb/>
陶政致雍熈殷周雖有殷周昌發之君猶賴傅說呂望<lb/>
<pb n="KR2g0040_WYG_003-11a"/>
之策故能克崇其業允恊大中竊見鉅鹿太守㑹稽謝<lb/>
夷吾出自中州厥土塗泥而英賢挺特竒偉秀出才兼<lb/>
四科行包九徳仁足濟時知周萬物加以少膺儒雅韜<lb/>
含六籍推考星度綜校圖録探賾聖祕觀變歴徴占天<lb/>
知地與神合契據其道徳以經王務昔為陪𨽻與臣從<lb/>
事奮忠毅之操躬史魚之節董臣嚴綱朂臣懦弱得以<lb/>
免戾實賴厥勲及其應選作宰恵敷百里降福彌異流<lb/>
化若神爰牧荆州威行邦國奉法作政有周召之風居<lb/>
<pb n="KR2g0040_WYG_003-11b"/>
儉履約紹公儀之操尋功簡能為外臺之表聼聲察實<lb/>
為九伯之冠遷守鉅鹿政合時雍徳量績謀有伊呂管<lb/>
晏之任闡𢎞道奥同史蘇京房之倫雖宻勿在公而身<lb/>
出心隐不殉名以求譽不馳<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>以要寵念存遜遁演志<lb/>
箕山方之古賢實有倫序採之于今超然絶俗誠社稷<lb/>
之元龜大漢之棟甍宜當㧞擢使登鼎司上令三辰順<lb/>
軌於歴象下使五品咸訓於嘉時必致休徴克昌之慶<lb/>
非徒循法奉職而已臣以頑駑器非其儔尸禄負乗夕<lb/>
<pb n="KR2g0040_WYG_003-12a"/>
惕若厲願乞骸骨更授夷吾上以光七曜之明下以厭<lb/>
率土之望庻令微臣塞咎免悔夷吾先在荆州能决斷<lb/>
罪疑行部到南陽遇孝章皇帝廵狩駕幸魯賜有詔勅<lb/>
荆州刺史入傳録見囚徒戒長吏勿廢舊儀朕將覧焉<lb/>
所決正一縣三百餘事事與上合而朝廷歎息曰諸州<lb/>
刺史盡如此者朕不憂天下常以勵羣臣其善績著於<lb/>
州郡有如此<hi>據謝承范曄後漢書恭修</hi>
　　賀純<lb/>
<pb n="KR2g0040_WYG_003-12b"/>
賀純字仲真㑹稽人先慶氏也少即博極羣藝十辟公<lb/>
府三舉賢良不至後徴拜議郎侍中時避安帝父諱改<lb/>
姓為賀數陳灾異上便宜數十事多見省納遷江夏太<lb/>
守徐州牧齊中書令邵皆其後也<hi>據㑹稽典録元和姓纂恭修</hi>
　　董正<lb/>
董正字伯和番禺人也少有令姿躭意術籍年十五通<lb/>
毛詩三禮春秋以學行知名公府以其有用世才常詣<lb/>
其廬疇咨理道數被辟命皆不就熹平末張角袁術起<lb/>
<pb n="KR2g0040_WYG_003-13a"/>
難天下亂正每觀天象知漢厯之不長輙掩涕太息或<lb/>
勸使出仕歎曰潛龍以不見為徳君子以藏寳自完吾<lb/>
惟竢時何廼相廹耶賦性高潔貧寒不戚志在規俗躬<lb/>
耕以足衣食暇即講詩書陳禮法遠近多從之游鄉閭<lb/>
或少為不善必相戒曰吾伯和得無入於其耳否有不<lb/>
平者多詣正直之隐士南陽車遂聞正令名不遠千里<lb/>
徑來投正正與同志恩如兄弟數年中遂得病正為傾<lb/>
家救䘏病篤正呼遂曰徳陽君更有以見屬否遂瞪目<lb/>
<pb n="KR2g0040_WYG_003-13b"/>
曰以死累君言訖而絶正為停柩於堂殯殮之禮一視<lb/>
兄弟之䘮躬送䘮於南陽而返越產素多竒瑰之貨畨<lb/>
禺為都㑹商賈凑集貿遷易以致富加以夷獠叢雜習<lb/>
尚輕悍鬭争射利未嘗知學感正清白偷俗自爾日變<lb/>
建安中正卒葬番禺之東衆為刻碑表曰有漢徴士董<lb/>
君之墓過者必式晉隆和中南海太守袁宏追想風采<lb/>
乃訪求世族條列行誼聞於朝有詔旌表門閭墓禁樵<lb/>
牧<hi>據南越志廣州先賢傳太平御覧淵穎文集一統志恭修</hi>
<pb n="KR2g0040_WYG_003-14a"/>
　　疎源<lb/>
疎源字元流南海人出給郡役為户曹佐源性亷潔家<lb/>
貧餉晏不至同舍人餉先至呼之共食源未嘗聼由是<lb/>
知名後為尚書郎習練故事為九卿所重故人有詣源<lb/>
欲通苞苴者源絶口不答臨别便與訣曰子以言汚我<lb/>
從此與君絶矣儤直遇隆寒擁敗絮震掉戰憟吏獻裘<lb/>
堅却之從司徒上書言事忤權貴得罪廢于家而卒<hi>據藝</hi>
<hi>文𩔖聚太平御覧廣州先賢傳恭修</hi>
<pb n="KR2g0040_WYG_003-14b"/>
　　趙曄<lb/>
趙曄字長君㑹稽山隂人嘗為縣吏奉檄迎督郵曄耻<lb/>
於厮役遂棄車馬去到犍為資中詣杜撫受韓詩究竟<lb/>
其術積二十年絶問不還家為發䘮制服曄卒業乃歸<lb/>
州召補從事不就舉有道卒于家曄著吳越春秋詩細<lb/>
歴神淵蔡邕至㑹稽讀詩細而歎息以為長于論衡邕<lb/>
還京師傳之學者咸誦習焉<hi>據謝承范曄後漢書隋唐經籍志恭修</hi>
　　韓說<lb/>
<pb n="KR2g0040_WYG_003-15a"/>
韓說字叔儒㑹稽山隂人博通五經尤善圖緯之學舉<lb/>
孝亷與議郎蔡邕友善數陳灾𤯝及奏賦頌連珠稍遷<lb/>
侍中光和元年説言于靈帝云晦日必食乞百官嚴裝<lb/>
帝從之果如所言中平二年又上封事尅期宮中有災<lb/>
至日南宮大火遷説江夏太守公事免年七十卒于家<lb/>
<hi>據謝承范曄後漢書恭修</hi>
　<lb/>
　<lb/>
<pb n="KR2g0040_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　百越先賢志卷三<lb/>
</p>
<p>
</p>
  </div>
<div>
                <head>百越先賢志卷四</head>
    <p>
<pb n="KR2g0040_WYG_004-1a"/>
欽定四庫全書<lb/>
　百越先賢志卷四　　　　明　歐大任　撰<lb/>
　　羅威<lb/>
羅威字徳仁番禺人天性惇慤髫鬌即知禮讓八嵗䘮<lb/>
父哀毁如成人事母至孝勤身苦體以備供養怡顔遜<lb/>
言未嘗迅聲厲色朝暮供侍竒果珍味随時進前母年<lb/>
七十天寒常身温席母乃寢夏月必撤帳而卧曰吾留<lb/>
蚊蚋恐去齧母制行雅飭口不挂俚褻之言足不及貴<lb/>
<pb n="KR2g0040_WYG_004-1b"/>
富之門待妻孥如嚴賔先世遺以負郭之田力耕以自<lb/>
給非其力不食也隣家牛數犯其穡威刈芻潛納其門<lb/>
而去牛主驚恠隂使人廣求乃覺是威感其長者出遇<lb/>
老稚負戴于塗率代其任邑人化之孝慈成俗令異其<lb/>
行辟署門下史威辭不就强之頗力遂偕母遯於増城<lb/>
縣界令去還復故居母䘮泣血骨立日進溢米食蔬醓<lb/>
者三年既葬結廬於墓朝夕盡哀白鹿止其墓側馴擾<lb/>
如家所畜世以為孝感所致威與同邑唐頌篤行齊名<lb/>
<pb n="KR2g0040_WYG_004-2a"/>
王僧孺之為南海太守也下教求士有曰此境三閩奥<lb/>
壤百粤舊都漢開吳别分星畫部風序決浹衣簪斯盛<lb/>
其川嶽所產豈直明珠大貝桂蠧翠羽孝實人經則有<lb/>
羅威唐頌學惟業本又聞陳元士燮自是高尚獨往相<lb/>
望于<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>巖懷仁抱義繼踪于前史蓋以廣之多賢由三<lb/>
數公倡之也<hi>據廣州先賢傳藝文𩔖聚謝承後漢書恭修</hi>
　　唐頌<lb/>
唐頌字徳雅番禺人奉養以孝聞連遭父母䘮摧毁幾<lb/>
<pb n="KR2g0040_WYG_004-2b"/>
至滅性逮塟躬負土為墳于墳左為小廬覆以苫茨寢<lb/>
處其中扶服哭踊朝夕奉盥進膳事之如生者凡六年<lb/>
有甘露降于塜樹馨郁霮䨴彌月不已人或訪頌見白<lb/>
鹿拾食廬次如豢畜咸異之稱為唐大孝頌自是終身<lb/>
衣不純采非祭不近酒肉忌日必齋肅以祭見父母所<lb/>
遺物或經父母所歴輙捧手而泣人始以為矯及察之<lb/>
恒皆然而後知其篤行之純蓋天性也郡察孝亷仕為<lb/>
布山令布山在鬱林境中雜以民夷號難治頌鋪以大<lb/>
<pb n="KR2g0040_WYG_004-3a"/>
和不事威讋挫彊拊柔恵及<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠民感其仁無梗化者<lb/>
後頌卒民報祀之南齊永明中范雲為廣州刺史遣使<lb/>
祭孝子羅威唐頌諸墓蓋以厲俗也廣人嘗尸祝威頌<lb/>
其祠今不存<hi>據廣州先賢傳太平御覧南史恭修</hi>
　　頓𤦺<lb/>
頓𤦺字孝異蒼梧人居母䘮獨身立墳墓歴年乃成手<lb/>
種松栢成行哀毁踰制感物通靈有飛鳬白鳩棲息廬<lb/>
側見人輙去見𤦺而留南齊永明中范雲祭琦及丁宻<lb/>
<pb n="KR2g0040_WYG_004-3b"/>
墓<hi>據太平御覧姓苑恭修</hi>
　　丁宻<lb/>
丁宻字靖公蒼梧人性清介非家織布不衣非已耕種<lb/>
菜菓不食毫髪之餽不受於人父䘮廬于墓側有雙鳬<lb/>
游宻廬旁小池見人馴伏後遭母䘮復廬三年歸舊廬<lb/>
一宿雙鳬復至游戲池中<hi>據太平御覧修</hi>
　　顔烏<lb/>
顔烏㑹稽人事親孝父亡負土成墳羣鳥衘土助之其<lb/>
<pb n="KR2g0040_WYG_004-4a"/>
吻皆傷因以名縣<hi>據孔曄㑹稽記修</hi>
　　費汎<hi>子鳯</hi>
費汎字仲慮吳興人以孝亷除郎中屯騎司馬出為蕭<lb/>
令視民如子先教後罰為令九年百姓移風惡慝不作<lb/>
奸冦不生三嵗不斷獄禎祥感應時沛有蝗獨不入界<lb/>
由此顯名朝廷嘉之拜梁相子鳯字伯簫言不失典術<lb/>
行不廢矩度漢安二年吳郡太守東海尹舉鳯孝亷拜<lb/>
郎中除陳國新平長復宰堂邑鳯退已進弟不營榮禄<lb/>
<pb n="KR2g0040_WYG_004-4b"/>
祖業良田畆直一金推與弟息行義高邵卓不可及<hi>據姓</hi>
<hi>苑太平御覧恭修</hi>
　　徐穉<lb/>
徐穉字孺子豫章南昌人也少為諸生學嚴氏春秋京<lb/>
氏易歐陽尚書兼綜外學家貧常自耕稼非其力不食<lb/>
恭儉慈讓閭里服其徳化陳蕃為太守以禮請署功曹<lb/>
既謁而退蕃在郡不接賔客唯穉來特設一榻去則縣<lb/>
之後舉有道家拜太原太守皆不就延熹二年尚書令<lb/>
<pb n="KR2g0040_WYG_004-5a"/>
陳蕃僕射胡廣等上䟽薦穉等曰臣聞善人天地之紀<lb/>
政之所由也詩云思皇多士生此王國天挺俊乂為陛<lb/>
下出當輔弼明時左右大業者也伏見處士豫章徐穉<lb/>
彭城姜肱汝南袁閎京兆韋著頴川李曇徳行純備著<lb/>
於人聼若使擢登三事恊亮天工必能翼宣盛美増光<lb/>
日月矣桓帝乃以安車𤣥纁備禮徴之並不至穉嘗為<lb/>
太尉黄瓊所辟不就瓊卒歸葬穉乃負粮徒歩到江夏<lb/>
赴之設雞酒薄祭哭畢而去不告姓名時㑹者四方名<lb/>
<pb n="KR2g0040_WYG_004-5b"/>
士郭林宗等數十人聞之疑其穉也選茅容輕騎追之<lb/>
及于塗容為設飯共言稼穡之事臨訣去謂容曰為我<lb/>
謝郭林宗大樹將顛非一䋲所維何為栖栖不遑寧處<lb/>
及林宗有母䘮穉往弔之置生芻一束於廬前而去林<lb/>
宗曰此必南州高士徐孺子也詩不云乎生芻一束其<lb/>
人如玉吾何徳以堪之靈帝初欲蒲輪聘穉㑹卒年七<lb/>
十二子𦙍字季登篤行孝弟亦隐居不仕<hi>據謝承范瞱後漢書恭修</hi>
　　郭蒼<lb/>
<pb n="KR2g0040_WYG_004-6a"/>
郭蒼字伯起曲江人富有文學舉茂才為荆州從事熹<lb/>
平三年太守周憬開導昌樂六瀧流通商旅蒼為撰神<lb/>
漢桂陽太守周府君碑曰桂陽太守周府君者徐州下<lb/>
邳人也諱憬字君光體性敦仁天資篤厚行興閨門名<lb/>
高州里舉孝亷拜尚書郎遷汝南固始相遂拜桂陽守<lb/>
宣魯衛之政敷二南之澤政以徳綏化猶風騰撫集丞<lb/>
細振發有方進則貞直退則錯枉崇舉濟濟吉士充朝<lb/>
招賢訓蒙開誘六蔽君子道長小人道消信感神祗靈<lb/>
<pb n="KR2g0040_WYG_004-6b"/>
符瑞應嘉禾生於野竒草像□莆異根之樹超然連理<lb/>
于此之時邦域維寧郡又與南海接比商旅所臻自瀑<lb/>
亭至于曲江一由此水其水原出于王禽之山山蓋隆<lb/>
崇峻極于天泉肇沸涌發射其顛分流離散為十二川<lb/>
彌陵隔岨巒阜錯連隅陬壅遏末由騁焉爾乃潰山鑚<lb/>
石經營溝畛激揚争怒浮沉潛伏蛇龍詰屈澧陵欝浥<lb/>
千渠萬澮落聚沿澗下迄安聶六瀧作難湍瀨溞溞沄<lb/>
沄潺湲雖詩稱百川沸騰高㟁為谷深谷為陵蓋莫若<lb/>
<pb n="KR2g0040_WYG_004-7a"/>
斯天軌所經惡得已哉改其下流注也若奔車失轡狂<lb/>
牛無縻<hi>闕</hi>忽艫陸不相知及其上也則羣軰相随繵挽<lb/>
提擕唱號慷慨沈深在前其或敗也非徒䘮寳玩隕珍<lb/>
竒替珠貝流象犀也往古來今變其終矣於是府君乃<lb/>
思夏后之遺謀<hi>闕</hi>應龍之顯化<hi>闕</hi>行旅之悲窮哀舟人<lb/>
之困阨感蜀守氷珍絶犂魋嘉天昧淵永用夷易廼命<lb/>
良吏將帥壯夫挑移盤投之窮<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>夷高填下鑿截回曲<lb/>
弼水之邪性順導其經脉斷硠礚之靈波弱陽侯之洶<lb/>
<pb n="KR2g0040_WYG_004-7b"/>
湧由是小溪乃平直大道克通利抱布貿絲交易而至<lb/>
升渉周旋功萬于前除昔<hi>闕</hi>　顛樹表于兹雖非龍門<lb/>
之鴻績亦人君之徳宗故舟人嘆于洲渚行旅語于塗<lb/>
陸孔子曰禹不決江䟽河吾其魚矣于是熹平三年嵗<lb/>
在攝提仲冬之月曲江長零陵重安區祉字景賢遵承<lb/>
典憲宣揚徳訓帥禮不越欽仰高山乃與邑子故吏龔<lb/>
臺郭蒼龔頟等命工鑿石建碑于瀧上勒銘公功傳之<lb/>
萬世垂示無窮其詞曰乾坤剖兮建两儀剛柔分兮有<lb/>
<pb n="KR2g0040_WYG_004-8a"/>
險夷咨中嶽兮據崔巍嘆衡林兮獨傾虧増陊陗兮甚<lb/>
䧢陁鯀不渉兮禹不窺仰王禽兮又﨑危俯瀧淵兮怛<lb/>
以悲岸叅天兮無路蹊石縱横兮流洄洄波隆隆兮聲<lb/>
若雷或抱貨兮以從利或追恩兮赴義汛自棹兮有不<lb/>
避沉躬軀兮有𤣥池委性命兮于芒䋲潛寒慄兮不皇<lb/>
計泛随流兮殆忘歸懿賢后兮發堊英閔不通兮治斯<lb/>
谿蹷巨石兮以湮填開切促兮導曲機推六瀧兮弱其<lb/>
勢遏泌汩兮蛟龍藏陸夫唱兮艫人歌名冠世兮超踰<lb/>
<pb n="KR2g0040_WYG_004-8b"/>
倫今稱揚兮鏗流沙功斐斐兮鎮海裔君乎君乎夀不<lb/>
訾<hi>據水經注金石録歐陽六一集叅修</hi>
　　姚俊<lb/>
姚俊字翁仲錢塘人少為郡佐負笈至太學受業明經<lb/>
術災異為交趾太守漢末棄官入増城山中學道遇東<lb/>
郭延師事之延教俊九精煉氣輔星存心之術復與神<lb/>
丹刀圭俊服之成道世謂主東華宮為北河司命云<hi>據姓</hi>
<hi>苑列仙傳叅修</hi>
<pb n="KR2g0040_WYG_004-9a"/>
　　董奉<hi>介象附</hi>
董奉字君異候官人也生漢時不知其嵗吳初有年少<lb/>
作其縣長見君異若三十餘不知有道也罷去五十餘<lb/>
年為他職行經候官諸故吏人皆往見故長君異亦往<lb/>
顔色如昔長宿識之問曰君無有道也昔在縣時年如<lb/>
君軰今吾已皓白而君猶少也君異曰偶爾耳士燮為<lb/>
交州刺史得毒葯死已三日君異在南方乃往以三丸<lb/>
葯内燮口中後四日遂活乃為君異起高樓于中庭君<lb/>
<pb n="KR2g0040_WYG_004-9b"/>
異不飲食唯啖脯棗少飲酒君異來就燮飲食下樓忽<lb/>
如飛鳥一年乃求去還廬山下居山間時時為人呪水<lb/>
治病不取錢物重病愈者但使栽杏五株輕者一株數<lb/>
年有杏七萬餘株杏每熟時奉于樹下作一簟倉語人<lb/>
曰買杏者自將一器糓置倉中取杏一器有納糓少而<lb/>
取杏多者虎随後逐之自是買杏更無欺者奉以其所<lb/>
得糓賑救貧窮供給行旅嵗消三千斛糓尚有餘蓋神<lb/>
仙者流仁術濟世者也後人於其栽杏處祠祀至今焉<lb/>
<pb n="KR2g0040_WYG_004-10a"/>
又㑹稽介象字元則亦漢末人通五經百家之言能屬<lb/>
文隂修道法孫權徴象至武昌稱為介君為起第宅以<lb/>
御帳給之象屢求去權賜梨一奩象食之即死殯埋之<lb/>
次日已至建業以所賜梨付苑吏種之吏表聞權思象<lb/>
為祠以祭<hi>據列仙傳廬山記事恭修</hi>
　　虞國<lb/>
虞國餘姚人漢末為日南太守有惠政行部每雙鴈随<lb/>
軒及還餘姚鴈亦随歸國卒鴈栖墓側不去<hi>據萬姓譜修</hi>
<pb n="KR2g0040_WYG_004-10b"/>
　　董黯<lb/>
董黯字叔建越之句章人江都相仲舒後也事母孝比<lb/>
隣王寄之母以黯能孝諷寄寄忌之伺黯出辱其母黯<lb/>
恨之母死斬寄首以祭母自陳于官和帝詔釋其罪且<lb/>
旌異行召拜郎中不就<hi>據两浙孝行傳寧波志叅修</hi>
　　黄豪<lb/>
黄豪字子㣲南海人年十六能通論語毛詩弱冠詣交<lb/>
趾部刺史舉茂才因寓廣信教授生徒及徴至京師除<lb/>
<pb n="KR2g0040_WYG_004-11a"/>
外黄令約已儉節麄衣蔬食所得俸禄悉賜貧民凡所<lb/>
剖決一縣稱平是時鄰邑蝗灾而獨外黄無有嵗屢豐<lb/>
稔民先流徙者皆相率歸之闔境大治其循良足稱云<lb/>
<hi>據廣州先賢傳太平御覧恭修</hi>
　　丁茂<lb/>
丁茂字仲慮合浦人少孤貧性孝事母服勤色養得其<lb/>
歡心母終負土治墳植松栢成行白鹿遊乎左右馴擾<lb/>
不去交趾郡邑競傳以為孝感太守察孝亷終身衰絰<lb/>
<pb n="KR2g0040_WYG_004-11b"/>
不就吏民皆敬重之時蒼梧丁宻亦以孝行顯聞世謂<lb/>
丁氏多巨孝<hi>據交廣記太平御覧恭修</hi>
　　尹牙<lb/>
尹牙字猛徳合浦人以才能仕為郡主簿太守南陽終<lb/>
寵到官三年哀形于色未嘗啟笑政治委諸牙牙感其<lb/>
知己也乃造膝請曰伏見明府四節悲歎有慘戚之思<lb/>
者何也寵曰父為張太尉所害重讐未報是以長媿耳<lb/>
牙乃傭僕服自貶為人役至宛與張校圉交通謁節于<lb/>
<pb n="KR2g0040_WYG_004-12a"/>
張伺其間隙出入三年乃先醉張左右近侍以夜解縱<lb/>
諸馬令之亂駭張果出問故牙因手刃之持其首而還<lb/>
事聞天子竒其才因赦不問<hi>據交廣記太平御覧恭修</hi>
　　徐登<hi>趙炳附</hi>
徐登者閩中人也本女子化為丈夫善巫術東陽趙炳<lb/>
能為越方善禁呪時兵亂疾疫大起二人遇於烏傷溪<lb/>
水之上遂約共以其術療病各相謂曰今既同志且可<lb/>
各試所能登乃禁溪水水為不流炳禁樹樹即生荑禁<lb/>
<pb n="KR2g0040_WYG_004-12b"/>
人人不能起禁虎虎伏以大釘釘柱入尺許盛氣吹之<lb/>
釘躍出射去如弩箭之發以盆盛水吹氣作禁魚龍立<lb/>
見二人相視而笑共行其道焉登年長炳師事之貴尚<lb/>
清儉禮神唯以東流水為酌削桑皮為脯但行禁架所<lb/>
療皆除後登物故炳東入章安人為立祠于永康曰趙<lb/>
侯祠蚊蚋不入也<hi>據後漢書抱朴子異苑恭修</hi>
　　盛憲<lb/>
盛憲字孝章㑹稽人舉孝亷補尚書郎器量雄偉與两<lb/>
<pb n="KR2g0040_WYG_004-13a"/>
弟宏仲總為一時名士路逢童子怪而問之答曰魯國<lb/>
孔融時年十餘憲載歸知其竒才便結為兄弟升堂拜<lb/>
母憲遷吳郡太守孫策平定吳㑹深忌之融憂其不免<lb/>
乃移書論之曰嵗月不居時節如流五十之年忽焉已<lb/>
至公為始滿融又過二海内知識零落殆盡惟㑹稽盛<lb/>
孝章尚存其人困于孫氏妻孥湮沒单孑獨立孤危愁<lb/>
苦若使憂能傷人此子不得復永年矣春秋傳曰諸侯<lb/>
有相滅亡者桓公不能救則桓公耻之今孝章實丈夫<lb/>
<pb n="KR2g0040_WYG_004-13b"/>
之雄也天下談士依以揚聲而身不免于幽執命不期<lb/>
于旦夕是吾祖不當論損益之友而朱穆所以絶交也<lb/>
公誠能馳一介之使加咫尺之書則孝章可致友道可<lb/>
𢎞矣今之少年喜謗前軰或能譏評孝章孝章要為有<lb/>
天下大名九牧之人所共稱嘆燕君市駿馬之骨非欲<lb/>
以騁道里乃當以招絶足也惟公匡復漢室宗社將絶<lb/>
又能正之正之之術實湏得賢珠玉無踁而自至者以<lb/>
人好之也况賢者之有足乎昭王築臺以尊郭隗隗雖<lb/>
<pb n="KR2g0040_WYG_004-14a"/>
小才而逢大遇竟能發明主之至心故樂毅自魏往劇<lb/>
辛自趙往鄒衍自齊往嚮使郭隗倒懸而王不解臨溺<lb/>
而王不拯則士亦將高翔遠引莫有北首燕路者矣凡<lb/>
所稱引自公所知而復云云者欲公崇篤斯義也於是<lb/>
徴憲都尉詔命未至果為吳所害矣<hi>據漢文選三國志叅修</hi>
　　沈瑜<hi>弟儀</hi>
沈瑜烏程人與弟儀少有志行瑜十嵗儀九嵗父亡居<lb/>
䘮毁瘠過於成人外祖盛孝章撫慰之曰汝並黄中通<lb/>
<pb n="KR2g0040_WYG_004-14b"/>
爽終成竒器何遽踰制自取滅性耶瑜早卒儀篤學有<lb/>
雅才以儒素自業守道不移州郡交辟不就<hi>據萬姓譜修</hi>
　　姚文式<lb/>
姚文式合浦人雅好誦讀博通今古建安中舉茂才仕<lb/>
為交州治中時歩隲為刺史初到南海覧土地形勢嘆<lb/>
曰斯誠海島膏腴之地宜為都也乃問尉陀舊治處人<lb/>
莫能知唯文式答曰南海郡昔治在今州城中與畨禺<lb/>
縣連接今入城東南偏有水坑陵城倚其上聞此縣人<lb/>
<pb n="KR2g0040_WYG_004-15a"/>
民謂之為番山縣名畨禺儻謂畨山之禺也漢書所謂<lb/>
浮牂牁下灕津同㑹畨禺蓋乗斯水西入越也秦并天<lb/>
下畧定楊越開南海以謫徙民至二世時南海尉任囂<lb/>
聞陳勝作亂召龍川令趙陀告以大謀囂卒陀行南海<lb/>
尉事乃拒關門設守畨禺其所都也後歸漢築朝臺在<lb/>
州城東北三十里則陀宮近是矣隲登望得其處遂立<lb/>
城郭以建州治綏和百粤遂用寧集文式之功也<hi>據沈懷遠</hi>
<hi>南越志水經注叅修</hi>
<pb n="KR2g0040_WYG_004-15b"/>
　　吳碭<lb/>
吳碭字叔山掲陽人漢末察孝亷為安成長孫權使呂<lb/>
岱取長沙郡碭據縣以拒之權遣魯肅攻圍碭突去曰<lb/>
碭受天子命為長知有漢不知有吳也後權統有交廣<lb/>
遣歩隲為交州刺史義碭而不見責碭亦不復仕<hi>據黄㳟交</hi>
<hi>廣記三國志恭修</hi>
　　衡毅<hi>錢博附</hi>
衡毅蒼梧人負勇謀與同郡錢博皆為郡太守長沙吳<lb/>
<pb n="KR2g0040_WYG_004-16a"/>
巨所信用建安末天下大亂荊州牧劉表以賴恭為交<lb/>
州刺史孫權以歩隲為交州刺史巨逐恭恭奔零陵隲<lb/>
將至使人諭巨巨納隲而後圖之隲知巨與都督區景<lb/>
謀乃召二人入計事即于中庭斬首以徇衆遂治舟船<lb/>
合兵二萬下取南海毅與博念巨部曲舊恩且隲之來<lb/>
非漢命也乃興兵逆隲于蒼梧高要嶮口與隲軍戰幾<lb/>
為所敗㑹毅少却隲乗之毅與衆皆投水死死者千餘<lb/>
人無一生降毅博恩義結人詎但勇謀而已<hi>據三國志水經注叅</hi>
<pb n="KR2g0040_WYG_004-16b"/>
<hi>修</hi>
　　士燮<lb/>
士燮字威彦蒼梧廣信人也其先魯國汶陽人至王莽<lb/>
之亂避地交州六世至賜為日南太守燮少游學京師<lb/>
事頴川劉子竒治左氏春秋察孝亷補尚書郎公事免<lb/>
官父賜䘮闋舉茂才除巫令遷交趾太守弟壹先為都<lb/>
督郵刺史丁宮徴還為司徒辟壹董卓作亂入關壹亡<lb/>
歸鄉里交州刺史朱符為夷賊所殺州郡擾亂燮乃表<lb/>
<pb n="KR2g0040_WYG_004-17a"/>
壹領合浦太守次弟䵋領九真太守䵋弟武領南海太<lb/>
守燮體器寛厚謙虛下士中國士人往依避難者以百<lb/>
數眈玩春秋為之注解陳國袁徽與尚書令荀彧書甚<lb/>
見稱譽武先病沒獻帝聞張津死賜燮璽書進綏南中<lb/>
郎將董督七郡領交趾太守如故天下䘮亂交州貢職<lb/>
不廢復詔拜安遠將軍封龍度亭侯後奉歩隲節度孫<lb/>
權加左將軍質其子廞燮在郡四十餘年黄武四年九<lb/>
十卒其父子兄弟著名南土車騎出入滿道夷人夾轂<lb/>
<pb n="KR2g0040_WYG_004-17b"/>
焚香者常數千焉<hi>據交廣記三國志恭修</hi>
　　虞翻<hi>子氾</hi>
虞翻字仲翔㑹稽餘姚人也少好學有高氣年十二客<lb/>
有候其兄者不過翻翻追與書曰僕聞琥珀不取腐芥<lb/>
磁石不受曲鍼過而不存不亦宜乎客得書竒之由是<lb/>
見稱為孫策功曹待以交友之禮漢召為侍御史曹操<lb/>
辟司空皆不就翻與少府孔融書示以所著易注融答<lb/>
書曰聞延陵之理樂觀吾子之治易乃知東南之美非<lb/>
<pb n="KR2g0040_WYG_004-18a"/>
徒㑹稽之竹箭也孫權時為騎都尉翻數犯顔諌争每<lb/>
不悅權既為吳王觀晏之末自起行酒翻伏地佯醉不<lb/>
持權去翻起坐權于是大怒手劍欲擊之侍坐者莫不<lb/>
惶遽惟大司農劉基起抱權力諌翻由是得免權因勅<lb/>
左右自今酒後言殺俱不得殺翻性疎直數有酒失權<lb/>
與張昭論及神仙翻指昭曰彼皆死人而語神仙世豈<lb/>
有仙人也權憤怒非一遂徙翻交州寓南越王建徳故<lb/>
園雖處罪放而講學不勌門徒常數百人又為老子論<lb/>
<pb n="KR2g0040_WYG_004-18b"/>
語國語訓注皆傳于世翻既放棄嘗云自恨疏節骨體<lb/>
不媚犯上獲罪當長沒海隅生無可與語死以青蝇為<lb/>
弔客天下一人知已者足以不恨初山隂丁覧太末徐<lb/>
陵或在縣吏之中或衆所未識翻一見之便與交善終<lb/>
成顯名在南十餘年年七十卒歸塟舊墓妻子得還翻<lb/>
十一子第四子氾最知名氾字世洪生南海年十六父<lb/>
卒還鄉里永安初從選曹郎孫綝廢立時欲入宮為不<lb/>
軌召百官㑹議皆惶怖失色氾對曰明公上安宗廟下<lb/>
<pb n="KR2g0040_WYG_004-19a"/>
惠百姓自以伊霍復見今迎立未至而欲入宮如是羣<lb/>
下搖蕩衆聼疑惑非所以永終忠孝揚名後世也綝不<lb/>
懌竟立休後為散騎中常侍監軍使者討扶嚴以功拜<lb/>
交州刺史冠軍將軍餘姚侯尋卒<hi>據三國志㑹稽典録恭修</hi>
　<lb/>
　<lb/>
　<lb/>
　<lb/>
<pb n="KR2g0040_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　百越先賢志卷四<lb/>
</p>
<p>
</p>
  </div></body>
</text>\m</TEI>
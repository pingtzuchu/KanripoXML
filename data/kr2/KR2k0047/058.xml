<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻五十八</head> <lb/>
    <p>
<pb n="KR2k0047_WYG_058-1a"/>
欽定四庫全書<lb/>
　河南通志巻五十八<lb/>
　　人物二<lb/>
　　歸德府<lb/>
　漢灌嬰睢陽人從髙帝起豐沛伐秦累立戰功及帝<lb/>
　　即位賜邑三千戸封潁隂侯後與周勃平諸吕迎<lb/>
　　立文帝以功進太尉拜丞相卒諡懿侯<lb/>
　　韓安國字長孺睢陽人事梁孝王為中大夫呉楚<lb/>
<pb n="KR2k0047_WYG_058-1b"/>
　　反王使安國為將扞呉兵後武帝召為北地都尉<lb/>
　　累遷御史大夫<lb/>
　　平當字子思下邑人以明經為博士累官大中大<lb/>
　　夫哀帝即位徵為光祿大夫位至丞相賜爵關内<lb/>
　　侯子晏亦以明經歴位大司徒封防鄉侯<lb/>
　　仇覽一名香字季智考城人嘗為蒲亭長有陳元<lb/>
　　者其母詣覽愬元不孝覽適其家陳人倫孝行元<lb/>
　　感泣卒成孝子考城令王渙聞之署覽為主簿後謝<lb/>
<pb n="KR2k0047_WYG_058-2a"/>
　　遣入太學學成歸鄉里州郡並請皆以疾辭雖在<lb/>
　　宴居必以禮自整妻子有過輒免冠自責妻子庭<lb/>
　　謝候覽冠乃敢升堂家人莫見喜怒聲色之異後<lb/>
　　徵方正遇疾卒三子皆有文史才少子元最知名<lb/>
　　史弼字公謙考城人少篤學聚徒數百初辟公府<lb/>
　　遷北軍中侯桓帝時上書言渤海王悝不法事驗<lb/>
　　拜尚書出為平原相時詔書下舉鈎黨諸郡望風<lb/>
　　誣陷甚衆獨弼無所上從事奏弼欺隱下獄會黨<lb/>
<pb n="KR2k0047_WYG_058-2b"/>
　　禁解贖免何休薦弼有幹國器徵拜議郎出相彭<lb/>
　　城以病卒<lb/>
　　桓典字公雅龍亢人舉孝㢘為郎會國相王吉以<lb/>
　　罪被誅故人親戚莫敢至者典獨棄官收歛歸葬<lb/>
　　為立祠盡禮而去辟司徒袁隗府拜侍御史時宦<lb/>
　　官秉權典執政無所回避常乗驄馬京師畏憚為<lb/>
　　之語曰行行且止避驄馬御史獻帝即位拜御史<lb/>
　　中丞賜爵關内侯遷光禄勲卒於官<lb/>
<pb n="KR2k0047_WYG_058-3a"/>
　　桓奕龍亢人典從弟尤修志介仕為郡功曹嘗舉<lb/>
　　孝㢘有道方正茂才三公並辟皆不應初平中避<lb/>
　　地客交趾越人化其節至閭里不爭訟後為凶人<lb/>
　　所誣死合浦獄<lb/>
　　橋𤣥字公祖梁國睢陽人少為縣功曹豫州刺史<lb/>
　　周景行部到梁國𤣥謁景因言陳相羊昌罪惡乞<lb/>
　　為部從事窮案其事梁冀馳檄救之景承旨召𤣥<lb/>
　　𤣥還檄不發案之益急昌坐檻車徵𤣥由是著名<lb/>
<pb n="KR2k0047_WYG_058-3b"/>
　　舉孝亷官至太尉初曹操微時人無知者嘗往候<lb/>
　　𤣥𤣥見而異之曰今天下將亂安生民者其在君<lb/>
　　乎曹感其知巳後經𤣥墓自為文祭之<lb/>
　　衞兹字子許襄邑人少有大節不應三公辟曹操<lb/>
　　初至陳留與語大異之由是數詣兹議事從討董<lb/>
　　卓戰於滎陽而卒操每涉郡境輒遣使祀焉<lb/>
　三國衞臻字公振襄邑人兹子仕魏以父勲賜爵關<lb/>
　　内侯黄初初羣臣多頌魏德非損前朝臻獨明禪<lb/>
<pb n="KR2k0047_WYG_058-4a"/>
　　授之議稱揚漢美帝珍重之遷侍中吏部尚書明<lb/>
　　帝立封康鄉侯累遷司徒進爵長垣侯屢上疏乞<lb/>
　　遜位下詔褒美卒贈太尉諡曰敬侯子烈嗣<lb/>
　　梁習字子虞陳郡柘人漢末為并州刺史入魏封<lb/>
　　申門亭侯政治為天下最太和初徵拜大司農習<lb/>
　　在州二十餘年而居處貧窮無方面珍物卒子施<lb/>
　　嗣<lb/>
　　典韋己吾人膂力過人曹操拜為都尉引置左右<lb/>
<pb n="KR2k0047_WYG_058-4b"/>
　　軍中語曰帳下壯士有典君提一雙㦸八十斤後<lb/>
　　從操討張繡拒戰而死歸葬襄邑拜子滿為郎中<lb/>
　　操毎過輒祀以少牢<lb/>
　晉蔡充字子尼考城人世為著姓充少好學博涉羣<lb/>
　　書丞相擢為東曹掾充素有格量及居選官苟進<lb/>
　　之徒望風畏憚河内山簡嘗以今之正人稱之後<lb/>
　　以病乞歸及東瀛公騰為車騎將軍鎮河北辟充<lb/>
　　為從事中郎知必不就以軍期致之充不得已至<lb/>
<pb n="KR2k0047_WYG_058-5a"/>
　　數十日騰為汲桑所攻城䧟充見害<lb/>
　　陳頵字延思梁國苦人少好學有文義初任為郡<lb/>
　　督郵檢獲隱匿者三千人州尋辟部從事齊王冏<lb/>
　　起義遣頵將兵赴之拜駙馬都尉元帝初遷鎮東<lb/>
　　行叅軍事典法兵二曹頵以孤寒數有奏議朝士<lb/>
　　多惡之後拜天門太守殊俗安之選腹心吏為荆<lb/>
　　州叅軍若有調發動靜馳白故恒得宿辦陶侃以<lb/>
　　為能表為梁州刺史<lb/>
<pb n="KR2k0047_WYG_058-5b"/>
　　蔡謨字明道考城人充子弱冠舉孝㢘元帝時為<lb/>
　　中書侍郎厯遷侍中蘇峻搆逆以謨為呉國内史<lb/>
　　及峻平賜爵濟陽男拜征北將軍所統七千餘人<lb/>
　　鎮守八所隨宜防備甚有算略遷侍中司徒卒諡<lb/>
　　文穆子二郡永嘉太守系撫軍長史<lb/>
　南北朝蔡廓字子度考城人謨曾孫博涉羣書仕晉<lb/>
　　為著作郎宋武帝時遷為太尉從事中郎未拜遭<lb/>
　　母憂三年不櫛沐殆不勝喪後補御史中丞多所<lb/>
<pb n="KR2k0047_WYG_058-6a"/>
　　糾奏百僚震肅累遷祠部尚書廓年位並輕為時<lb/>
　　流所推重奉兄軌如父家事大小皆諮而後行及<lb/>
　　卒帝嘗云蔡廓可謂平世三公<lb/>
　　江湛字徽深考城人明文義算術事親以孝聞仕<lb/>
　　宋為太子中舍人義康之盛人競求昵惟湛自疎<lb/>
　　出為五陵内史元嘉中徵為侍中累遷吏部尚書<lb/>
　　家甚貧不營財利餉饋盈門一無所受論者以此<lb/>
　　稱焉<lb/>
<pb n="KR2k0047_WYG_058-6b"/>
　　江斆字叔文考城人湛孫少有美譽尚宋孝武帝<lb/>
　　女臨汝公主拜駙馬都尉為丹陽丞時袁粲為尹<lb/>
　　見斆嘆曰風流不墜政在江郎數與宴賞遷中書<lb/>
　　郎斆庶祖母王氏老疾斆視膳嘗藥七十餘日不<lb/>
　　解衣及累居内官毎以侍養陳請朝廷優其正直<lb/>
　　永明中為竟陵王司馬斆好文辭為朝貴中最累<lb/>
　　官侍中領國子祭酒諡曰敬子子蒨有孝行官至<lb/>
　　尚書吏部郎領右軍諡曰肅<lb/>
<pb n="KR2k0047_WYG_058-7a"/>
　　蔡興宗考城人廓子行已恭恪事宗姑寡嫂養兄<lb/>
　　孤子有聞於世仕宋累官吏部尚書封樂安縣伯<lb/>
　　及卒遺命薄葬奏還封爵追贈子順有父風官太<lb/>
　　尉從事中郎<lb/>
　　江秉之字元叔考城人少孤撫育弟妹甚篤仕宋<lb/>
　　歴烏程建康山陰令皆有政績累官新安臨海太<lb/>
　　守所至以簡約見稱在郡嘗作一書案去官留以<lb/>
　　付庫<lb/>
<pb n="KR2k0047_WYG_058-7b"/>
　　江恱之字彥和考城人好讀兵書有將畧仕宋歴<lb/>
　　諸王叅軍入梁以討滅劉季連功進冠軍將軍卒<lb/>
　　贈梁州刺史追封安平縣子諡曰莊子二文遥仕<lb/>
　　至咸陽太守文達位中散大夫龍驤將軍<lb/>
　　蔡撙字景節考城人興宗子少方雅退黙仕齊為<lb/>
　　給事黄門侍郎丁母憂服闋除太子中庶子太尉<lb/>
　　長史皆不就入梁為呉興太守止飲郡井齋前自<lb/>
　　種白莧紫茄以為常餌詔褒其清天監中累遷吏<lb/>
<pb n="KR2k0047_WYG_058-8a"/>
　　部尚書仕至中書令卒諡曰康<lb/>
　　李彥字彥士夏邑人少有節操好學慕古仕梁為<lb/>
　　户部郎中封平陽縣子入陳拜尚書左丞彥在官<lb/>
　　十有五載留心省閣斷決如流時人莫不歎其公<lb/>
　　勤累遷兵部尚書進爵為伯卒諡曰敬子昇明仕<lb/>
　　隋終齊州刺史<lb/>
　唐盛彥師虞城人隋末為澄城長髙祖兵至汾陽彥<lb/>
　　師率賔客上謁授行軍總管鎮宜陽以斬李密功<lb/>
<pb n="KR2k0047_WYG_058-8b"/>
　　封葛國公歴遷宋州總管及徐圓朗反髙祖詔為<lb/>
　　安撫大使戰敗為賊所執圓朗厚待之令作書招<lb/>
　　其弟使舉虞城叛彥師為書吾奉使無狀為賊擒<lb/>
　　誓死報國若宜善事母勿以我為念圓朗笑曰壯<lb/>
　　士也置之及圓朗平彥師還<lb/>
　　鄭惟忠永城人天授中以制舉召見武后問舉者<lb/>
　　何所事為忠惟忠曰外揚君之美内正君之惡后<lb/>
　　曰善中宗立擢黄門侍郎時禁嶺南人户不得蓄兵<lb/>
<pb n="KR2k0047_WYG_058-9a"/>
　　惟忠曰善為政者因其俗禁之得無擾乎乃止授<lb/>
　　御史大夫持節賑給河北道且許黜陟守宰還奏<lb/>
　　稱旨封滎陽縣男遷太子賔客卒贈太子少保<lb/>
　　魏元忠宋城人為太學生少學兵術髙宗時吐蕃<lb/>
　　數冦邊元忠上封事言命將用兵之要髙宗善之<lb/>
　　授秘書省正字遷監察御史武后時為御史中丞<lb/>
　　張易之兄弟勢傾朝廷元忠奏曰臣承先帝之顧<lb/>
　　且受陛下厚恩不能竭忠使小人在側臣之罪也<lb/>
<pb n="KR2k0047_WYG_058-9b"/>
　　易之等恨怒即共譖誣之貶髙要尉中宗復位召<lb/>
　　遷兵部尚書進侍中封齊國公及卒諡曰貞互見<lb/>
　　名宦志<lb/>
　　朱敬則字少連永城人志尚恢博好學重節義累<lb/>
　　官同鳯閣鸞臺平章事每以用人為先細務不省<lb/>
　　以直忤時出為鄭州刺史敬則與三從昆弟同居<lb/>
　　四十年貲產無異卒贈秘書監諡曰元<lb/>
　五代袁象先夏邑人父敬初梁太府卿尚大長公主<lb/>
<pb n="KR2k0047_WYG_058-10a"/>
　　象先以梁甥累遷左龍武統軍及友珪簒立末帝<lb/>
　　留守東都象先聞之即引禁軍千人入洛陽宫攻<lb/>
　　殺友珪末帝即位大梁拜象先同中書門下平章<lb/>
　　事後進平盧軍節度使徙鎮宣武卒贈太師二子<lb/>
　　正辭官至刺使㠖仕周為横海軍節度使<lb/>
　　華溫琪字德潤夏邑人仕梁為開道指揮使歴絳<lb/>
　　棣二州刺史時棣州苦河水為患溫琪徙新州以<lb/>
　　避之民賴全活者甚衆入後唐拜鎮國軍節度使<lb/>
<pb n="KR2k0047_WYG_058-10b"/>
　　廢帝時以太子太保致仕<lb/>
　　張廷蘊襄邑人仕後唐常從莊宗征伐必先登力<lb/>
　　戰金瘡滿體莊宗壯之以為指揮都虞侯後以平<lb/>
　　李繼韜功遷羽林都指揮使左監門衞上將軍晉<lb/>
　　開運中以疾卒性㢘重仕歴刺七州卒之日家無<lb/>
　　餘貲<lb/>
　　張誼字希賈襄邑人幼孤好學諸父使督耕隴上<lb/>
　　見其閲書樹下詬辱之誼遂潛詣洛陽龍門書院<lb/>
<pb n="KR2k0047_WYG_058-11a"/>
　　刻志勵學唐長興中舉進士入晉累官中書舍人<lb/>
　　初和凝拜端明殿學士署門不接賔客誼聞即致<lb/>
　　書於凝以為四方利害所宜詢訪若不接賔客聾<lb/>
　　瞽耳目坐虧職業凝大奇之<lb/>
　宋劉熙古字義淳寧陵人博通經史旁究陰陽象緯<lb/>
　　等書唐長興中擢第補夏邑令入宋累遷叅知政<lb/>
　　事雖貴顯不改寒素以疾求解拜户部尚書致仕<lb/>
　　卒贈右僕射所著有歴代紀要十五巻<lb/>
<pb n="KR2k0047_WYG_058-11b"/>
　　楚昭輔字拱辰宋城人有才幹善心計初𨽻太祖<lb/>
　　麾下陳橋推戴時遣入京安母后累官樞密使性<lb/>
　　勤介人不敢干以私卒贈侍中從孫隨咸皆進士<lb/>
　　及第<lb/>
　　張去華字信臣襄邑人誼子幼勵學敏於屬詞建<lb/>
　　隆間舉進士仕至工部侍郎去華善談論尚節義<lb/>
　　嘗獻元元論大㫖以養民務穡為急真宗嘉之命<lb/>
　　寫置龍圖閣四壁又有集十五巻子師古師顏皆<lb/>
<pb n="KR2k0047_WYG_058-12a"/>
　　國子博士師錫殿中丞<lb/>
　　劉䝉正字頤正寧陵人熙古子善騎射乾德中以<lb/>
　　廕補殿直遷供奉官王師征江南命乘傳軍中事<lb/>
　　與盧絳戰於潤州矢中左脇戰愈力獲知州劉澄<lb/>
　　等送闕下歴遷崇義使真宗初出知滄冀磁三州<lb/>
　　未㡬授亳州團練副使<lb/>
　　郭贄字仲儀襄邑人性溫和屬文敏速乾德中舉<lb/>
　　進士為右贊善兼皇太子侍講兩知貢舉累遷參<lb/>
<pb n="KR2k0047_WYG_058-12b"/>
　　知政事曹彬為弭德超所譖贄極辨其誣深為趙<lb/>
　　普所重仕終禮部尚書卒贈左僕射諡文懿有集<lb/>
　　三十巻子四昭度為大理寺丞昭陞昭用並大理<lb/>
　　評事昭允左贊善大夫<lb/>
　　李惟清字直臣夏邑人開寶中以三史解褐授涪<lb/>
　　陵尉累官京西轉運使太宗將大舉取幽州惟清<lb/>
　　以為兵食未豐不可輕動至道初拜諌議大夫太<lb/>
　　宗聞其㢘平詔奬之踰年召拜給事中尋同知樞<lb/>
<pb n="KR2k0047_WYG_058-13a"/>
　　密院事惟清倜儻自任所至稱其强幹卒贈户部<lb/>
　　尚書子二永錫光禄寺丞永德殿中丞<lb/>
　　許驤字允昇睢陽人風骨秀異年十三善詞賦太<lb/>
　　宗時舉進士累官右諌議大夫命知益州召歸因<lb/>
　　上言蜀民浮窳易搖宜擇忠厚者撫之既而李順<lb/>
　　叛衆頗服其先見後知單州卒贈工部尚書子宗<lb/>
　　壽殿中丞<lb/>
　　張師德字尚賢襄邑人去華子真宗祀汾隂時獻<lb/>
<pb n="KR2k0047_WYG_058-13b"/>
　　大禮頌於行在是歳舉進士第一遷秘書省著作<lb/>
　　郎嘗奏事殿中帝訪以時事條陳甚備帝善之累<lb/>
　　官至左諫議大夫師德孝謹有家法不交權貴時<lb/>
　　相頗不恱之在西掖九年不遷卒於官有集十巻<lb/>
　　子景憲為大中大夫<lb/>
　　嵇潁字公實宋城人父適石首主簿有仁政潁天<lb/>
　　聖中舉進士累官翰林學士時王曾張知白見潁<lb/>
　　謹厚篤學謂其子弟曰若曹師表也張堯封嘗從<lb/>
<pb n="KR2k0047_WYG_058-14a"/>
　　潁學所為文多留潁家其後堯封女入禁中為修<lb/>
　　媛甚被寵幸令其弟化基詣潁求編次其父稿為<lb/>
　　序以獻之潁不答亦不以獻<lb/>
　　蔡抗字子直宋城人舉進士調太平州推官聞父<lb/>
　　疾委官去稍遷睦親宅講書英宗在潛邸器重之<lb/>
　　再遷太常博士乞知蘇州州並江湖民田苦風潮<lb/>
　　害抗築長堤亘八十里民以為利徙廣東轉運使<lb/>
　　英宗立召為三司判官時郡城大水推原變異<lb/>
<pb n="KR2k0047_WYG_058-14b"/>
　　大臣畏其陳列白為知制誥遷龍圖閣學士知定<lb/>
　　州改知秦州以疾卒贈禮部侍郎<lb/>
　　蔡挺字子政抗弟舉進士仁宗時歴知數州俱有<lb/>
　　善政復徙慶州夏人大入知有備乃引却熙寧中累<lb/>
　　遷樞密副使帝問挺涇原訓兵之法召部將按於<lb/>
　　崇政殿帝善之下為諸部法尋以疾罷為資政殿<lb/>
　　學士判南京留司御史臺卒贈工部尚書諡敏肅<lb/>
　　趙槩字叔平虞城人少篤學自力器識宏逺舉進<lb/>
<pb n="KR2k0047_WYG_058-15a"/>
　　士仁宗時知洪州州域西南近江有汎濫之虞槩<lb/>
　　作石堤長二百丈髙五丈以障其衝水不為患入<lb/>
　　為翰林學士聘契丹甚見禮重累官叅知政事轉<lb/>
　　吏部尚書以太子少師致仕退居十五年嘗集古<lb/>
　　今諫諍事為諫林百二十巻上之神宗賜詔褒奬<lb/>
　　卒年八十八諡康靖<lb/>
　　傅求字命之考城人舉進士通判泗州時淮水毁<lb/>
　　城詔遣中使䕶築絶淮取土道逺度用兵六十萬<lb/>
<pb n="KR2k0047_WYG_058-15b"/>
　　求相汴堤旁有髙埠平之得土載以囘舟省工費<lb/>
　　殆半徙大名府府守吕夷簡薦其才擢知宿州後<lb/>
　　召為户部副使夏人欲得渭地移文來索詔求往<lb/>
　　諭夏人愧服正其封疆而還累遷天章閣待制加<lb/>
　　龍圖閣直學士<lb/>
　　鄭雍字公肅襄邑人嘉祐初舉進士調充州推官<lb/>
　　韓琦上其文召試秘閣校理累官御史中丞以資<lb/>
　　政殿學士知陳州徙北京留守坐元祐黨奪職知<lb/>
<pb n="KR2k0047_WYG_058-16a"/>
　　鄭州尋改知成都府元符元年提舉崇福宫未至<lb/>
　　而卒年六十八政和中追復資政殿學士<lb/>
　　許翰字崧老襄邑人元祐間舉進士累遷翰林學<lb/>
　　士改御史中丞嘗上疏言邊事不用因謝病去髙<lb/>
　　宗即位以李綱薦拜尚書右丞終資政殿學士卒<lb/>
　　贈光禄大夫翰通經術正直不撓歴事三朝致位<lb/>
　　政府議論剴切然横遭口語志卒不展所著有論<lb/>
　　語解春秋傳若干巻<lb/>
<pb n="KR2k0047_WYG_058-16b"/>
　　滕康字子濟宋城人崇寧中舉進士除秘書省正<lb/>
　　字遷著作佐郎髙宗即位屢上封事下詔褒諭稱<lb/>
　　其有諫臣風累擢端明殿學士同僉書樞密院事<lb/>
　　卒年八十四有文集二十巻<lb/>
　　徐處仁字擇之穀熟人舉進士為永州東安令蠻<lb/>
　　人叛處仁入峒開示恩信蠻人感泣誓不復反擢<lb/>
　　右府正言給事中攝開封府裁決如流囚繫常空<lb/>
　　進拜尚書右丞宣和間數請紓民力以弭盜賊又<lb/>
<pb n="KR2k0047_WYG_058-17a"/>
　　上備邊禦敵十策累官至觀文殿大學士<lb/>
　元陳思濟字濟民柘城人幼以才器見稱世祖時始<lb/>
　　建省部俾掌敷奏事無巨細悉就凖繩姚樞許衡<lb/>
　　皆器重之除髙唐州同知以績最聞拜監察御史<lb/>
　　轉同知浙東道宣慰司事時浙西大水民饑浙東<lb/>
　　倉廩殷實即轉輸以賑之全活甚衆累遷河南江<lb/>
　　北等處行中書省事卒贈尚書追封潁川郡侯諡<lb/>
　　文肅子誠以廕拜監察御史官至廣西道肅政㢘<lb/>
<pb n="KR2k0047_WYG_058-17b"/>
　　訪使<lb/>
　　陳奕永城人倜儻有直氣善騎射累官沿江大都<lb/>
　　督卒贈光禄大夫諡毅敏子二嚴累官中書左丞<lb/>
　　嵩歸德路總管<lb/>
　明梅思祖夏邑人初從張士誠為中書省右丞守淮<lb/>
　　安相國徐達攻淮安思祖降從達累立戰功封汝<lb/>
　　南侯及雲南平命思祖署雲南布政司事善撫輯<lb/>
　　百姓安之是年卒於官賜葬鍾山<lb/>
<pb n="KR2k0047_WYG_058-18a"/>
　　梅殷字伯殷夏邑人思祖從子尚太祖寧國公主<lb/>
　　為駙馬都尉有謀略便弓馬尤通經傳建文初充<lb/>
　　總兵官鎮守淮安燕王靖難師起使來假道殷拒<lb/>
　　之王復致書殷割使者耳鼻縱之曰留汝口為殿<lb/>
　　下言君臣大義王為氣阻及燕王即位殷猶擁兵<lb/>
　　淮上帝迫公主囓血為書招殷殷慟哭乃還京師<lb/>
　　帝迎勞曰駙馬勞苦殷曰勞而無功帝黙然永樂<lb/>
　　三年入朝都督僉事譚深錦衣衞趙曦擠殷死橋<lb/>
<pb n="KR2k0047_WYG_058-18b"/>
　　下而奏殷自投水死帝為誅二人籍其家遣官治<lb/>
　　喪諡榮定<lb/>
　　呉伯昻歸德人問學該博元末隱居不仕明洪武<lb/>
　　初以儒士徵至京師儀度老成特拜國子監祭酒<lb/>
　　造就人才有法居數歳卒于官<lb/>
　　楊睿柘城人洪武初舉進士累遷平陽知府處事<lb/>
　　以公化民有法不數月政敎興行刑清訟簡民稱<lb/>
　　其賢嘗歳旱睿禱之甘雨隨注後致仕歸吏民遮<lb/>
<pb n="KR2k0047_WYG_058-19a"/>
　　道泣留歿祀鄉賢<lb/>
　　樊鎮考城人賦性剛直博通經史洪武中登進士<lb/>
　　第授監察御史振揚風紀有能聲特陞山西副使<lb/>
　　轉浙江左叅政復陞山西右布政使所至㢘幹勤<lb/>
　　敏時人稱之<lb/>
　　李從義字守信歸德人洪武中進士上疏言黄河<lb/>
　　汎溢為患有可塞之法朝廷從之水患遂除民得<lb/>
　　安居既而試事有能擢監察御史執法不撓久之<lb/>
<pb n="KR2k0047_WYG_058-19b"/>
　　出知晉州為政頗得民心尋乞致仕<lb/>
　　張麒永城人性嚴重樂善好義洪武末仕至指揮<lb/>
　　使卒于官以外戚累贈彭城侯諡恭靖歴事四帝<lb/>
　　小心恭恪縉紳重之子昇任府軍衞指揮僉事正<lb/>
　　統初封惠安伯為人淳謹朴儉守法循理不以貴<lb/>
　　戚自居<lb/>
　　冀凱鹿邑人以文才貢入太學授廣西禄州判官<lb/>
　　㢘幹有為正直不撓薦陞兵科給事中尋陞工部<lb/>
<pb n="KR2k0047_WYG_058-20a"/>
　　左侍郎清譽益振<lb/>
　　徐永達字志道歸德人少負氣節洪武丙子舉于<lb/>
　　鄉授寶雞敎諭科條甚嚴士類化之將奏績寶雞<lb/>
　　士詣闕乞留上可其奏俾之復任永樂間召至京<lb/>
　　師拜翰林院編修歴遷左春坊中允鴻臚寺卿宣<lb/>
　　廟時三使交趾卒致帖息終山西按察使<lb/>
　　陳亨歸德人為人勇敢有膂力累從征伐有功永<lb/>
　　樂初授金吾右衞指揮使歴陞後軍都督府僉事<lb/>
<pb n="KR2k0047_WYG_058-20b"/>
　　同知官至前軍都督府左都督<lb/>
　　軒輗字惟行鹿邑人永樂末舉進士擢監察御史<lb/>
　　出按福建擿發如神正統中陞浙江按察使嘗行<lb/>
　　郡至儀門會寮屬檢閲衣槖歸亦如之所至豪猾<lb/>
　　屏息居九年著一青布袍無間寒暑破則補綴所<lb/>
　　茹不過蔬食或日啖胡餅一枚與僚屬約三日各<lb/>
　　出俸米市肉一斤家口衆者皆不能堪故舊會晤<lb/>
　　止一飯或烹一雞則人駭之以為盛饌聞親喪即<lb/>
<pb n="KR2k0047_WYG_058-21a"/>
　　日就道服闋陞副都御史總理南京糧儲清聲益<lb/>
　　勵天順改元進刑部尚書告歸起拜左都御史<lb/>
　　歴六年所上三百餘疏皆關軍國大計致仕卒賜<lb/>
　　祭諡介肅<lb/>
　　朱謙夏邑人以廕補指揮累陞都督僉事充總兵<lb/>
　　官鎮守宣府會北邊急謙斬俘甚衆景泰初論功<lb/>
　　封撫寧伯卒諡武襄子永屢平劇冦進爵為保國<lb/>
　　公𢎞治間卒追封宣平王諡武毅<lb/>
<pb n="KR2k0047_WYG_058-21b"/>
　　潘禮字嘉會歸德人天順庚辰進士授户科給事<lb/>
　　中剛直敢言累遷工部左侍郎奉勅理易州厰厰<lb/>
　　故有園圃果蔬之利為守者所侵漁歳時饋遺中<lb/>
　　貴人禮取其直需國用絶饋遺中貴疾之禮累疏<lb/>
　　乞休及歸篋惟敝衣圖籍數事而已巡撫韓邦問<lb/>
　　以禮清節純行疏於朝武廟命有司月給米三石<lb/>
　　特加慰問年八十四卒<lb/>
　　李孟𤾉字時雍睢州人成化初舉進士授給事中<lb/>
<pb n="KR2k0047_WYG_058-22a"/>
　　歴官南京工部尚書憲廟時嘗奉使占城逺方嚮<lb/>
　　化朝廷有清慎老成之褒及卒賜祭葬著睢州志<lb/>
　　蔡天祐字成之睢州人𢎞治進士改庶吉士累遷<lb/>
　　山西按察使時大同五堡軍叛殺撫軍事聞天祐<lb/>
　　以薦擢右僉都御史巡撫其地既至集亂軍諭以<lb/>
　　朝廷威德衆志稍定會侍郎胡瓚帥兵討叛衆疑<lb/>
　　懼以總兵桂勇賣已圍其宅天祐冐白刃往救之<lb/>
　　復示以逆順禍福衆悟號泣請罪天祐疏請戮其<lb/>
<pb n="KR2k0047_WYG_058-22b"/>
　　首惡脅從弗治進兵部侍郎民為立生祠<lb/>
　　喬恕字希仁寧陵人𢎞治庚戌進士知平陸縣調<lb/>
　　婺源授御史壽寧侯家奴犯罪恕訊之抵于法疏<lb/>
　　劾劉瑾謫邳州判官瑾敗起補湖廣㕘議歴太僕<lb/>
　　卿卒於家<lb/>
　　沈瀚字東之商邱人成化甲辰進士知建寧府養<lb/>
　　士愛民以忤瑾致仕<lb/>
　　宋纁號栗菴商邱人嘉靖丙辰進士山東道御史<lb/>
<pb n="KR2k0047_WYG_058-23a"/>
　　出按陜西值中貴吕用等以傳奉監十二團營撓<lb/>
　　法抗疏彈之按應天勸人築圩田以障水按山西<lb/>
　　擒大盜李九經擢右僉都御史巡撫保定歳荒矯<lb/>
　　詔發倉廩賑之晉戸部侍郎總督倉場清漕運其<lb/>
　　運于京者改至通州而止擢户部尚書或議開礦<lb/>
　　纁曰是利藪亦禍藪也或議鬻爵纁曰是利府亦<lb/>
　　弊府也格不行開封歸德洪永以來行鹽原附長<lb/>
　　蘆成化間改𨽻山西鹽味苦惡民買而棄之私鬻<lb/>
<pb n="KR2k0047_WYG_058-23b"/>
　　公行聚衆拒官兵纁復疏請改食長蘆歸德衞洪<lb/>
　　永以來原隨京操成化間以徐泗二衞逃亡令代<lb/>
　　漕運七十二船又疏令仍歸徐泗擢吏部尚書神<lb/>
　　宗在御日久有直言激切指斥乘輿者全不譴呵<lb/>
　　曰此不過欲沽名耳于慎行嘗稱聖明寛度纁獨<lb/>
　　愀然曰寧可責及言官或者還有儆省若一概置<lb/>
　　之是全無痛痒無藥可醫矣後凡有奏請一切留<lb/>
　　中人咸服其先見卒贈太子太保諡莊敏纁天性<lb/>
<pb n="KR2k0047_WYG_058-24a"/>
　　寡欲不置妾御宦遊二十年止㩦老僕數人自幼<lb/>
　　至老雖近侍婢僕不櫛沐不之見著有四禮初稿<lb/>
　　古今藥石商丘縣志從子沾萬厯辛卯舉人山東<lb/>
　　福山令以循良聞<lb/>
　　沈鯉字仲化號龍江歸德人嘉靖乙丑進士授庶<lb/>
　　吉士會權璫黄錦縁同鄉故以幣交鯉峻拒不納<lb/>
　　累陞禮部尚書入閣辦事請復建文年號修景皇<lb/>
　　帝實録晉太子太保與江夏郭正域同心輔政首<lb/>
<pb n="KR2k0047_WYG_058-24b"/>
　　勸上聽言圖治以薦賢為第一義列謹天戒恤民<lb/>
　　窮等十事書于碑每入朝必向之黙禱冀牖宸衷<lb/>
　　同列讒為詛咒神宗立命取視釋然曰此豈詛咒<lb/>
　　耶時礦税為害力請除之以方鯁去位歸自題一<lb/>
　　小園曰優老賜間所著書有南宫草綸扉草等集<lb/>
　　卒年八十五贈太師諡文端<lb/>
　　王堯日字明特鹿邑人嘉靖戊戌進士刑科給事<lb/>
　　中劾兵部右侍郎總督薊遼胡守中擅伐邊木自<lb/>
<pb n="KR2k0047_WYG_058-25a"/>
　　撤藩籬守中竟死西市甲辰輔臣翟鑾子汝孝汝<lb/>
　　儉俱登第堯日劾試官少詹江汝璧彭鳯歐陽暎<lb/>
　　髙節等明通賄賂大壞制科内閣翟鑾二子汝儉<lb/>
　　汝孝連中鄉會若持劵取物而業師崔奇勲姻親<lb/>
　　焦清試既同號座主皆出彭鳯編修歐陽瑛以汝<lb/>
　　儉舊師故閲書經陽引嫌而隂籌畫及沈坤之取<lb/>
　　陸煒髙節之取彭謙汪一中皆以賄進并述一鑾<lb/>
　　當道雙鳯齊鳴之謠以聞帝大怒削翟鑾籍為民<lb/>
<pb n="KR2k0047_WYG_058-25b"/>
　　汝璧等黜名抵罪有差<lb/>
　　杜齊芳柘城人嘉靖己未進士刑科都給事中以<lb/>
　　直名修磚城禦流寇憂瘁卒<lb/>
　　楊東明字啓昧虞城人萬厯庚辰進士禮科給事<lb/>
　　中時因儲位未定請立東宫又請豫敎疏凡數十<lb/>
　　上轉刑科給事中歳值河決泛濫齊梁淮徐間東<lb/>
　　明繪流民圖上之神宗惻然𫝊示西宫聖母中宫<lb/>
　　皇后省覽遂出帑銀三十萬往賑復因抗疏謫陜<lb/>
<pb n="KR2k0047_WYG_058-26a"/>
　　西布政司照磨光廟御極詔還晉大理光禄卿始<lb/>
　　建首善書院與鄒元標馮從吾羽翼聖學後轉南<lb/>
　　京通政使卒贈刑部尚書<lb/>
　　李汝華號桂亭睢州人萬厯庚辰進士任吏科給<lb/>
　　事中疏救議立儲被譴者朱維京王如堅等巡撫<lb/>
　　南贛選健卒援朝鮮時礦使至贛汝華疏論撤回<lb/>
　　轉戸部侍郎兼總倉場疏陳皆經國大計請賑二<lb/>
　　東三輔全活億萬陞尚書卒年七十六贈少保諡<lb/>
<pb n="KR2k0047_WYG_058-26b"/>
　　恭敏<lb/>
　　袁可立字節寰睢陽衞人萬厯已丑進士除蘇州<lb/>
　　府推官聽決平恕擢監察御史以法懲閹宦又疏<lb/>
　　辨言事諸臣陞左僉都御史巡撫登萊平賊有功<lb/>
　　晉兵部左侍郎加尚書少保卒予葬祭<lb/>
　　侯執蒲字以康商邱人㓜孤鞠于伯父瑀萬厯戊<lb/>
　　戌進士初筮寧津令入為御史抗疏論李廷機朱<lb/>
　　賡方從哲不副平章望論僧達觀假佛法搆煽禁<lb/>
<pb n="KR2k0047_WYG_058-27a"/>
　　掖論邉事方棘需濟變才孫鑛非無文學不可手<lb/>
　　執書巻坐大司馬堂出司楚臬擢太僕寺卿遷太<lb/>
　　常寺卿㑹當祀南郊逆閹魏忠賢謀代上行禮執<lb/>
　　蒲知之先期上言曰天壇寅清之所宫奴結隊射<lb/>
　　彈走馬宜下所司論治忠賢見之大怒遂罷歸年<lb/>
　　七十餘卒執蒲既貴事伯父母如其所生家故軍<lb/>
　　籍子恂佐司馬欲脱之執蒲書止之曰若人以為<lb/>
　　苦如國家何若吾以為辱如祖宗何卒不易<lb/>
<pb n="KR2k0047_WYG_058-27b"/>
　　侯恪字若木商邱人執蒲次子萬歴已未進士選<lb/>
　　庶吉士有詩名天啟初為編修命修神宗光宗行<lb/>
　　録據事直書不少回避與楊漣善漣劾魏忠賢二<lb/>
　　十四大罪忠賢傅致殺之尋有言其疏屬恪起草<lb/>
　　者忠賢銜之欲置以死其黨錦衣田爾耕力為恪<lb/>
　　觧且曲説恪往謝忠賢恪面斥之爾耕慙而去會<lb/>
　　時相魏廣㣲亦忠賢黨以恪㑹試分校爭宋玫鄭<lb/>
　　友元故嫉恪遂嗾御史智挺劾罷恪崇禎改元起<lb/>
<pb n="KR2k0047_WYG_058-28a"/>
　　為庶子請頒欽定逆案更三朝要典陞南京祭酒<lb/>
　　恪考祖制監規疏陳六事上嘉納之以病告歸有<lb/>
　　遂園詩二十巻行世子四方鎮方岳方巖方聞皆<lb/>
　　能繼其家學以詩名<lb/>
　　王杼字雲襄商邱人萬歴已未進士天性孝友事<lb/>
　　繼母如母初授壽光令摘發奸宄有神君之稱擢<lb/>
　　吏部主事遷員外郎乞歸里後補文選司典銓政<lb/>
　　清執不阿權勢忤時宰薛國觀謫應天府簡校卒<lb/>
<pb n="KR2k0047_WYG_058-28b"/>
國朝順治十六年祀鄉賢<lb/>
　　許世藎字藎臣商邱人天啟壬戌進士授真定府<lb/>
　　推官為政精明吏不敢欺時逆閹魏忠賢煽虐假<lb/>
　　汪文言獄詞誣殺楊左復羅織冡宰趙南星下撫<lb/>
　　按提問寘于郡獄啖世藎以美官必欲寘南星于<lb/>
　　死世藎曰殺人媚人茍有人心不為况趙公當代<lb/>
　　名賢我忍賊害忠良以媚奸黨乎南星得出獄遣<lb/>
　　戍世藎因謫官歸逆閹誅起户科給事中<lb/>
<pb n="KR2k0047_WYG_058-29a"/>
國朝順治六年卒於京十六年祀鄉賢<lb/>
　　曹心明字五宿商邱人崇禎辛未進士授户部主<lb/>
　　事出知西安府理煩治劇以㢘能著陞陜西兵備<lb/>
　　道勦張獻忠親冐矢石率將賀人龍等生擒賊黨<lb/>
　　小關鎖斬級三千五百餘又勦賊入蜀至綿州卒<lb/>
國朝順治十六年祀鄉賢<lb/>
　　葉廷桂號青來商邱人天啓壬戌進士初任户曹<lb/>
　　累遷陜西右叅議以憂歸崇禎三年秦中流冦充<lb/>
<pb n="KR2k0047_WYG_058-29b"/>
　　斥中外方亟邊才秦撫練國事疏薦調關内道廷<lb/>
　　桂躬冐矢石擒賊首李老柴一條龍等獻俘會督<lb/>
　　臣楊鶴主招撫廷桂嘆曰所謂治疾而必遺其種<lb/>
　　者也既而受撫者果悉叛調靖逺道平逆弁劉瘤<lb/>
　　子之亂進叅政分守河西禽斬賊渠紅狼等延慶<lb/>
　　以平築鄜州城以安殘黎次年以盜聚蒲絳復調<lb/>
　　河東道甫抵任而寇突至廷桂力禦之斬獲數百<lb/>
　　人賊敗走遷本省按察使兩月清積牘三百餘事<lb/>
<pb n="KR2k0047_WYG_058-30a"/>
　　擢大同巡撫適邊警告急廷桂出助馬堡邀擊於<lb/>
　　豐州灘斬馘千餘捷聞詔賜金幣廕一子襲千户<lb/>
　　尋以病乞歸十三年召對平臺改兵部侍郎兼督<lb/>
　　關薊軍政清出乾沒銀米百餘萬詔移鎮寧逺與<lb/>
　　朝貴齟齬所請機宜輒不報告病歸里卒<lb/>
國朝順治十五年祀鄉賢<lb/>
　　李支揚字公逺永城人萬厯丁未進士授曹縣令<lb/>
　　修學宫課髦士設社學嚴胥吏值歳大旱煮粥賑<lb/>
<pb n="KR2k0047_WYG_058-30b"/>
　　活數萬人曹離濮陶五營密邇盜賊竊發支揚遣<lb/>
　　卒搗其巢邑濵河每歳簽夫輸柳支揚言于上官<lb/>
　　夫則官募柳則招商民不與焉擢武選司郎中潔<lb/>
　　己奉公絶勲戚請托丁父艱歸至濟寧嘔血而卒<lb/>
國朝順治十七年祀鄉賢<lb/>
　　侯䕃貞商邱人事母以孝聞母歿哀痛失明後數<lb/>
　　年忽有神人謂曰君孝子也吾當醫之授以藥餌<lb/>
　　目尋愈萬歴丁酉舉于鄉任盧龍令政簡民安<lb/>
<pb n="KR2k0047_WYG_058-31a"/>
　　彭端吾字元莊夏邑人萬厯辛丑進士累陞山西<lb/>
　　道御史按鹺兩淮剪單有禁續掣有禁復上疏請<lb/>
　　裁兌部之冗按蜀時值南方用兵乃請于朝以巡<lb/>
　　撫呉用先大將軍劉綎二人姓名上俱稱得人以<lb/>
　　直忤時外補光宗即位擢納言卒子堯俞南康府<lb/>
　　通判以詩名堯泰中書舍人不附逆璫有父風泰<lb/>
　　子舜齡登巳丑進士<lb/>
　　田珍字子聘商邱人萬厯庚戌進士知冠縣時大<lb/>
<pb n="KR2k0047_WYG_058-31b"/>
　　饑盜賊乘間刦掠珍竭力賑恤邑無警擾擢御史<lb/>
　　巡按江西正身率屬積穀備賑築長隄二百餘里<lb/>
　　濵江之民獲安堵焉改巡兩浙鹺政疏通有法歴<lb/>
　　南京通政使卒于官賜祭葬贈工部侍郎祀鄉賢<lb/>
　　范志懋字伯元虞城人萬厯壬子舉于鄉繼文正<lb/>
　　家法勸輸義田以祀先贍族任郃陽令削平冦亂<lb/>
　　時秦中連歳災旱志懋刺血禱天霖雨滂沱累陞<lb/>
　　冀北道以勞瘁卒于官志懋性嗜書籍數萬巻祀<lb/>
<pb n="KR2k0047_WYG_058-32a"/>
　　鄉賢<lb/>
　　陳陛字子素夏邑人父世恩萬厯丙戌進士歴户<lb/>
　　科給事中有聲陛登癸丑進士授南戸部主事吏<lb/>
　　部考功郎中歴西寧兵備著撫番議轉天津糧儲<lb/>
　　道山東右叅政天啓初津門同官為璫逆建坊遂<lb/>
　　引疾歸季父世德隆慶丁卯舉人博文敦行兄陞<lb/>
　　辛丑進士戸部郎中並有直聲政績<lb/>
　　練國事字君豫永城人萬厯丙辰進士監察御史<lb/>
<pb n="KR2k0047_WYG_058-32b"/>
　　上疏論山東妖冦漸大巡撫趙彦不宜遷延畏避<lb/>
　　内閣葉向髙史繼階俱以病請國事疏請留向髙<lb/>
　　輔政而糾繼階奸邪宜斥去又疏論京堂太壅不<lb/>
　　宜添註葢權璫多聚進私人也又疏請濟貴州之<lb/>
　　急以收成功又疏論權璫魏忠賢以偪取冬衣輙<lb/>
　　辱尚書鍾羽正非朝廷體又疏論丁丑主察之徐<lb/>
　　紹吉韓竣趙士諤探宫禁旨誣黜諸臣之賢者疏<lb/>
　　前後三十餘上奉差巡漕回道疏奏救時當有實<lb/>
<pb n="KR2k0047_WYG_058-33a"/>
　　政論薊遼總督王之臣經糾而免奪情而用不宜<lb/>
　　延捱違限又疏論邊餉匱乏李起元衰老不宜居<lb/>
　　大司農恐悞國計給事中趙興邦阿魏璫意論國<lb/>
　　事為趙南星私人落職崇禎改元起用掌京畿道<lb/>
　　疏論左都御史房壯麗媚逆璫魏忠賢而用倪文<lb/>
　　煥掌河南道壞法亂紀為甚後巡撫陜西冦大起<lb/>
　　國事入關料精鋭汰冗濫身歴行陳者五年平<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
　　玀解總督陳竒瑜鳯翔之圍晉冦逸入陜西總督<lb/>
<pb n="KR2k0047_WYG_058-33b"/>
　　陳奇瑜主招撫國事馳書論不宜解嚴賊果乘懈<lb/>
　　猖獗兵部尚書張鳯翼反以其罪坐國事謫戍廣<lb/>
　　西詔復冠帶卒<lb/>
　　張昉字于東商丘人賦性孝友肆力墳典崇禎丙<lb/>
　　子舉于鄉不上公車與弟翮敝屣功名多所著述<lb/>
　　邑人髙之<lb/>
　　崔源之鹿邑人天啓壬戌進士巡撫延綏有邊功<lb/>
　　七十餘卒<lb/>
<pb n="KR2k0047_WYG_058-34a"/>
　　唐順徵睢州人崇禎甲戌進士知饒陽縣有政績<lb/>
　　史能仁鹿邑人以孝㢘任新城令清正而才剛柔<lb/>
　　互用邑人感之崇禎庚辰大饑新城降甘露遍林<lb/>
　　木地生羊肚菜民賴以活能仁作詩慰之後調淄<lb/>
　　川遷兵部主事<lb/>
皇清余瑊字洪厓商邱人明萬厯丙辰進士授中書舍<lb/>
　　人天啓中上章言清狐䑕嚴請託魏忠賢怒思中<lb/>
　　之乃命瑊出按滇省時水西東烏交叛道梗又沙<lb/>
<pb n="KR2k0047_WYG_058-34b"/>
　　普土司搆難日尋干戈而黔國公尤跋扈不法瑊<lb/>
　　由劍關渡瀘間道西行飛檄下水西東烏諭以威<lb/>
　　德酋皆束戈聴命召沙普平其宿怨惟黔國黠桀<lb/>
　　輦金賂瑊瑊不受乃叠石為坊伏機于下將殺瑊<lb/>
　　瑊過心動疾驅獲免機發石下輿人死之還朝勅<lb/>
　　巡九邊諸將皆股栗曰是不受黔國屈者也率俯<lb/>
　　首受約束累遷南京兵部尚書奏陳方畧不聴遂<lb/>
　　解任徙居閩省<lb/>
<pb n="KR2k0047_WYG_058-35a"/>
　國朝定鼎召至京師引疾乞歸以兵部尚書致仕卒順<lb/>
　　　治九年祀鄉賢<lb/>
　　　宋權字元平商丘人明吏部尚書纁從孫中天啓<lb/>
　　　乙丑進士初受陽曲令崇禎時歴吏工兵給事中<lb/>
　　　出為山西按察副使累官順天巡撫受事甫三日<lb/>
　　　闖賊李自成陷京師權斬擒賊將黄錠等籍所部<lb/>
　　　歸<lb/>
　本朝奉<lb/>
<pb n="KR2k0047_WYG_058-35b"/>
　旨巡撫如故首請議崇禎廟號次上除苛賦舉遺佚及<lb/>
　　　定考績屯田諸疏<lb/>
世祖章皇帝皆嘉納之悉見施行是時畿南初定流寇餘<lb/>
　　　孽猶蔓延權前後擊降解散者凡數萬在鎮二年<lb/>
　　　三輔肅清入拜内翰林國史院大學士<lb/>
　勅纂<lb/>
太宗文皇帝實録丁亥已丑兩主㑹試在内閣六年致政<lb/>
　　　歸自號歸德老農踰年卒<lb/>
<pb n="KR2k0047_WYG_058-36a"/>
賜祭葬贈少保兼太子太保諡文康順治十五年祀鄉<lb/>
　　賢<lb/>
　　王應昌字亮之柘城人明天啓甲子舉人初任交<lb/>
　　河令原冊地畝缺三千頃盡為權璫豪右所占昌<lb/>
　　不避獷悍嚴察徴𣲖大盜張某聚黨數千肆行剽<lb/>
　　掠昌率健兒直搗其穴<lb/>
國初召為御史巡按浙江一切奏疏皆關民生至計再<lb/>
　　按安徽除妖僧刷蠧吏豪强歛跡復按直𨽻積勞成<lb/>
<pb n="KR2k0047_WYG_058-36b"/>
　　疾卒所著有傳習錄定志論順治十二年祀鄉賢<lb/>
　　呉友名字輔臣商丘人明末以材武從戎為山海<lb/>
　　關防禦<lb/>
國初從英王追闖逆有功授歸德中軍守備遷江西鎮<lb/>
　　標遊擊屢敗劇賊進叅將改山東膠州營尋以事<lb/>
　　謫吉安守備巡撫董衞國奇其才奏補撫標遊擊<lb/>
　　甲寅呉耿之叛衞國晉都督江西軍務復奏友名<lb/>
　　為督標副將時江右所在被賊友名戰故里橋戰<lb/>
<pb n="KR2k0047_WYG_058-37a"/>
　　新昌又戰鳯凰山又戰羅浮所至克捷斬馘無算<lb/>
　　收復名城數十加右都督會師進討時賊擁衆數<lb/>
　　十萬盤踞楚之武岡友名連戰三晝夜賊退保楓<lb/>
　　林嶺峭壁不可上友名誘致鄉導由黃苑嶺風雲<lb/>
　　沖等隘進力戰斬偽總兵劉宗聖張慈等武岡既<lb/>
　　下進征滇黔恢復鎮逺友名功為最逆平敘功予<lb/>
　　世襲拖沙喇哈番乙丑以疾乞休又五年卒年七<lb/>
　　十有六友名身經百戰摧鋒陷陣雖多首功而凡<lb/>
<pb n="KR2k0047_WYG_058-37b"/>
　　入賊境務保全百姓未嘗枉殺無辜康熙二十八<lb/>
　　年祀鄉賢<lb/>
　　王震生字寅東睢州人順治壬辰進士授中書舍<lb/>
　　人陞户部主事總理通州糧儲通為七省糧滙神<lb/>
　　姦巨蠧窟穴其中震生釐剔積弊胥吏搖手相戒<lb/>
　　時值霪雨閘河衝決震生親赴天津迎剥打囤凡<lb/>
　　三月漕以無滯轉員外郎協審旗下事務舊例凡<lb/>
　　詞關旗下皆清書質審時兩造皆清語漢官不能<lb/>
<pb n="KR2k0047_WYG_058-38a"/>
　　辨署名而已震生令譯其詞詳閲之有不可者持<lb/>
　　之必力陞刑部郎中平反必謹遷江西學政請復<lb/>
　　進學額疾作告歸歴任内外三十年田廬不增于<lb/>
　　舊弟早卒遺産盡以資姪學宫漂没捐金修之康<lb/>
　　熙二十四年祀鄉賢<lb/>
　　李培正字仲儒夏邑人順治丙戌進士由庶常歴<lb/>
　　任右春坊右賛善出為揚州兵備道副使時海冦<lb/>
　　猖獗奸民朱錤聚衆千人為内應培正秘授方畧<lb/>
<pb n="KR2k0047_WYG_058-38b"/>
　　立擒賊首民賴以安旋告病歸里置贍族田數頃<lb/>
　　嵗饑出積穀賑濟里中童子貧不能就傅者邀至<lb/>
　　家延師督課之康熙十五年祀鄉賢<lb/>
　　王依書字幼契柘城人順治丙戌進士初授刑部<lb/>
　　主事讞決平恕累遷福寧道時洋禁嚴甚一日邏<lb/>
　　卒獲巨艘所載悉珍貨以獻依書力拒之又平山<lb/>
　　冦趙子章降郭爾隆擒海冦林察等郡邑獲安後<lb/>
　　卒於官康熙三年祀鄉賢<lb/>
<pb n="KR2k0047_WYG_058-39a"/>
　　湯祖契字孝先睢州人諸生性好學手鈔三傳史<lb/>
　　漢八家註釋易通書正䝉諸書子斌登第手書訓<lb/>
　　以立身行已之要後卒為名臣贈陜西按察司副<lb/>
　　使康熙二十七年祀鄉賢<lb/>
　　髙第字漢翀本陜西榆林人明末以指揮從軍累<lb/>
　　遷山海關總兵<lb/>
國朝定鼎率先投誠仍以總兵官隨征南下定河南江<lb/>
　　南諸郡縣平賊寨一千七百餘論功以左都督鎮<lb/>
<pb n="KR2k0047_WYG_058-39b"/>
　　守河南開歸等處駐襄城撫綏兵士地方安堵襄<lb/>
　　故臨汝河值水汎濫距城尺許第䖍禱于神願以<lb/>
　　身為民請命不移時水退三舍民多異焉順治辛<lb/>
　　卯又破山東賊李化鯨紀功授二等阿達哈哈番<lb/>
　　世襲後以病乞骸骨加宫保致仕遂家于商丘康<lb/>
　　熙五十四年祀鄉賢<lb/>
　　侯方夏字赤社商邱人恂子順治丙戌進士授陜<lb/>
　　西平凉令時當兵燹之餘戸口凋殘方夏下車開<lb/>
<pb n="KR2k0047_WYG_058-40a"/>
　　　水利課農桑興學校恤孤獨規畫區處七年漸稱<lb/>
　　　富庶擢刑部湖廣司主事累遷江西司郎中恤刑<lb/>
　　　浙江善政尤多載浙江通志以疾卒于官康熙四<lb/>
　　　十七年祀鄉賢<lb/>
　　　劉夢祥虞城人諸生明末土冦猖獗夢祥募義兵<lb/>
　　　身先力戰賊衆敗去復親督義勇圍賊黨于念吾<lb/>
　　　砦連攻三晝夜虞城獲全<lb/>
　國朝兩舉鄉飲賔康熙五十年祀鄉賢<lb/>
<pb n="KR2k0047_WYG_058-40b"/>
　　　趙應奎字觀吾商邱人少有勇略出入兵戎間歴<lb/>
　　　官江西袁臨鎮總兵至鎮募勇健千餘人拊循訓<lb/>
　　　練皆成精鋭所當無前劇盜往往匿跡呉三桂以<lb/>
　　　書招之應奎立斬其使遣子衍祥上其書<lb/>
聖祖深嘉之曰應奎純臣授衍祥鴻臚寺少卿袁地襟帶<lb/>
　　　數省應奎兀踞其中閩楚二逆卒不得交通者應<lb/>
　　　奎力也耿逆冦袁應奎率諸道兵大破之進二等<lb/>
　　　阿達哈哈番從大軍進取湖南有功陞廣西左江<lb/>
<pb n="KR2k0047_WYG_058-41a"/>
　　提督以勞卒於軍贈少保諡襄莊<lb/>
　　宋忻字子昭商邱人性孝友居父母喪哀悴盡禮<lb/>
　　友愛兄弟周族中貧乏不能婚葬者遇荒歉首出<lb/>
　　穀捐賑以廕授中書舍人遷户部員外郎出𣙜蕪<lb/>
　　湖潔已奉公晉工部虞衡司郎中假歸卒康熙三<lb/>
　　十四年祀鄉賢<lb/>
　　彭舜齡字孝先夏邑人順治巳丑進士事繼母盡<lb/>
　　孝兄弟八人友愛無間學宫經明季兵燹圯毁舜<lb/>
<pb n="KR2k0047_WYG_058-41b"/>
　　齡議鼎新之捐貲為士大夫倡後授浙江嘉興府<lb/>
　　推官執法平允郡無寃獄丁父憂服闋補山東登<lb/>
　　州府賊首于七率衆數萬臨城守令皆望風遁舜<lb/>
　　齡晝夜登陴守禦城賴以全以勞卒于官子溶貴<lb/>
　　贈户部郎中康熙三十九年祀鄉賢<lb/>
　　王培字益仲柘城人順治戊子舉人幼從師遊學<lb/>
　　會冦作道梗不得歸省比反而母已歿痛哭嘔血<lb/>
　　數斗依張姓成立及登賢書復姓改葬其母而厚<lb/>
<pb n="KR2k0047_WYG_058-42a"/>
　　待張姓業師之子翟某老而乏嗣培為娶妾生子<lb/>
　　邑頻遭水患培率村鄰挑濬柘東大渠袤三十餘<lb/>
　　里初授新河令與同官靈壽令陸隴其栢鄉令邵<lb/>
　　嗣堯講論吏治修黌宫建義學設義倉創營房直<lb/>
　　撫于成龍器重之行取授户部主事培職鹽筴多<lb/>
　　所釐剔陞員外郎尋以病乞歸卒所著有綱目刋<lb/>
　　誤二十一史刋誤等書行世康熙四十二年祀鄉<lb/>
　　賢<lb/>
<pb n="KR2k0047_WYG_058-42b"/>
　　陳天清字如水柘城人順治已丑進士少家貧力<lb/>
　　耕以供菽水初授平鄉令邑與邢之西山接巨盜<lb/>
　　出没其間天清出奇計收之平鄉地卑襟帶漳滏<lb/>
　　往往因水致訟天清修堤濬渠井備陳水利於上<lb/>
　　官卒如其言以行取陞工部主事分司南河運河<lb/>
　　兩岸姦民穿穴盜水名曰塞洞每歳一洞輸五十<lb/>
　　金於分司南河轄二百餘處歳可得萬餘金又河<lb/>
　　工用石蔴木料柳梢瀕河豪紳猾儈領銀分買實<lb/>
<pb n="KR2k0047_WYG_058-43a"/>
　　與分司分肥天清悉屏絶之為人所忌遂告病回<lb/>
　　籍康熙四十七年祀鄉賢<lb/>
　　李遥字襄水睢州人六七歳時瞻視即異常兒順<lb/>
　　治已亥成進士授彭澤令彭苦里役當之者立破<lb/>
　　家遥計為均平之法歳可省民間數千金上官難<lb/>
　　之遥反復論其利害書數十上得請乃已呉三桂<lb/>
　　未叛時歳販私鹽數萬石過境遥械繫其販人申<lb/>
　　請督撫移文三桂治其罪人皆為之縮頸旋因罣<lb/>
<pb n="KR2k0047_WYG_058-43b"/>
　　誤鐫級去滇南之變奉<lb/>
命從湖廣軍時督府體嚴重屬僚皆鉗口不敢出一畫<lb/>
　　遥舉止自如吐論悉中兵機久之補當陽令縣向<lb/>
　　出炭每採買動踰數十萬炭户不支遥為申請於<lb/>
　　順承王得以減額未㡬告病歸遥内行純備明末<lb/>
　　母髙氏殁於冦號泣扶葬筮仕日載主以行叔父<lb/>
　　某析居已久痛父殁引與同爨所著有學庸説注<lb/>
　　易經注疏春秋三傳抄行世康熙五十年祀鄉賢<lb/>
<pb n="KR2k0047_WYG_058-44a"/>
　　　李實藇字美如考城人八歳失怙事繼母以孝聞<lb/>
　　　順治三年歳貢生授懷慶府温縣訓導陞直𨽻隆<lb/>
　　　平令荒則賑饑疫則施藥鼎新文廟以興教化招<lb/>
　　　撫流亡以實户口設立義塜以掩枯骨以疾卒官<lb/>
　　　康熙六十年祀鄉賢<lb/>
　　　竇大任字道康柘城人邑諸生少失怙撫季弟于<lb/>
　　　襁褓中至成立喜成就後學於柘邑東城外倡建<lb/>
　　　程朱祠嘗以存心忠厚制行端方訓士子至喫𦂳<lb/>
<pb n="KR2k0047_WYG_058-44b"/>
　　　為學處尤在不欺二字邑令奉檄查未足地畝人<lb/>
　　　皆懼罪大任白之當事令自首免罪後如議舉行<lb/>
　　　衆心乃安子克勤貴贈翰林院庶吉士康熙五十<lb/>
　　　五年祀鄉賢<lb/>
　　　李元振字正孟號惕園柘城人康熙甲辰進士<lb/>
　殿試第一甲第二人授翰林院編修陞左春坊贊善充<lb/>
　經筵講官纂修<lb/>
太宗皇帝實録累遷都察院副都御史疏請考察督撫以<lb/>
<pb n="KR2k0047_WYG_058-45a"/>
　　　肅大權言極愷切<lb/>
聖祖深嘉之陞工部侍郎慎出入清浮冒監修大同右衞<lb/>
　　　廨舍營房一萬八千餘區省帑費銀三十萬兩尋<lb/>
　　　筦寶源局嚴禁勒掯遲留收兑等弊㢘能大著年<lb/>
　　　七十致仕歸優游林下閉戸著書八十三歳卒康<lb/>
　　　熙六十年祀鄉賢<lb/>
　　　王鼎考城人康熙元年貢生至性純厚三世不析<lb/>
　　　產弟羆㓜而遲鈍多方教誨迄於成立授彰德府<lb/>
<pb n="KR2k0047_WYG_058-45b"/>
　　　安陽縣訓導捐俸修葺學宫課士衡文單寒多所<lb/>
　　　成就以子貫三贈户部員外郎<lb/>
　　　徐隣唐字爾黄商邱人幼力學至忘寢食於百家<lb/>
　　　經傳無不綜貫久之疑所學未得指歸謝絶交遊<lb/>
　　　取五經四子書閉户研求復靜坐返觀騐諸行事<lb/>
　　　嘗嘆曰人之所以役役終身者不知有我也乃著<lb/>
　　　我庵傳以見意晚益和粹從容望而知為有道之<lb/>
　　　士年六十九卒<lb/>
<pb n="KR2k0047_WYG_058-46a"/>
　　　王侗初柘城人明諸生值流寇作亂奉母避難河<lb/>
　　　朔雖流離中孝養無缺操守嚴介非公事不履有<lb/>
　　　司之庭羣推為諸生祭酒以子露貴贈翰林院康<lb/>
　　　熙五十六年祀鄉賢<lb/>
　　　宋犖字牧仲號漫堂大學士權子年十四以大臣<lb/>
　　　子入宿衞從<lb/>
章皇帝渡桑乾水水濶數丈犖躍馬以過<lb/>
帝見大喜賜雕翎箭五踰年分第諸在衞者隨其文武擢<lb/>
<pb n="KR2k0047_WYG_058-46b"/>
　　　用犖試第一當改文資父權以年少力辭又三年<lb/>
　　　隨父歸里父歿服除謁選得黄州府通判尋𣙜贛<lb/>
　　　關内陞刑部福建司郎中明於律例通倉有獄在<lb/>
　　　官百五十人負米萬石詞連本管部抵衆立斬而<lb/>
　　　官免責犖爭之强卒坐衆償負而官亦奪俸時論<lb/>
　　　韙之累遷山東按察司犖在部久精練法比及轉<lb/>
　　　外任屢平反寃獄而作姦犯科者按治嚴明不少<lb/>
　　　貸擢江蘇布政使察出前司庫空闕銀三十六萬<lb/>
<pb n="KR2k0047_WYG_058-47a"/>
　　　兩揭報清刷<lb/>
聖祖奇其才未踰年擢都察院右副都御史巡撫江西舟<lb/>
　　　抵江寧而聞夏逆之亂時賊連破蘄黄左右二十<lb/>
　　　餘城避兵者蔽江下犖單舸疾抵至湖口偵知會<lb/>
　　　城遣撫標兩校出師托言無餉不發意頗叵測立<lb/>
　　　檄税庫銀千兩委道員往諭之省中標兵單弱人<lb/>
　　　情恇怯犖至鎮以無事有告變言裁軍李美玉袁<lb/>
　　　大相密謀應賊者犖佯不省而陰授遊擊趙永吉<lb/>
<pb n="KR2k0047_WYG_058-47b"/>
　　　方略夜縛二人至立斬之懸其首餘悉不問衆乃<lb/>
　　　大定會夏逆亦殄犖先條除病民者十數事黜貪<lb/>
　　　吏之甚者宿賊巨猾皆召捕正法江西遂安<lb/>
　命仍以故官調撫江蘓江南承平久士民愛尚文雅犖<lb/>
　　　遂弛威嚴以清靜無為為治在職十有四年歳豐<lb/>
　　　人和獄盜衰息屢奉<lb/>
聖祖南幸<lb/>
　温語褒奬陞吏部尚書犖少侍父于京邸熟練掌故到<lb/>
<pb n="KR2k0047_WYG_058-48a"/>
　　吏部人不能欺無敢亂銓法者四十七年予告歸<lb/>
　　里尋加授太子少師歸田後治家整肅建先祠置祭<lb/>
　　田悉倣古名臣遺制康熙五十三年祀鄉賢<lb/>
　　趙秉謙字六吉永城人康熙壬子㧞貢生親病躬<lb/>
　　侍湯藥衣不解帶及殁哀毁骨立歳荒里隣多持<lb/>
　　田劵易粟秉謙給粟還其劵人皆德之任許州郾<lb/>
　　城縣訓導修文廟置學田建奎樓勤月課士風丕振<lb/>
　　子士驥貴贈吏部稽勲司郎康熙四十二年祀鄉賢<lb/>
<pb n="KR2k0047_WYG_058-48b"/>
　　褚有聲字遹駿睢州人康熙巳未進士明末奉親<lb/>
　　避難雖顛沛中不廢定省之禮昆弟八人至老無<lb/>
　　間言授福建順昌令政尚嚴肅吏民畏服有楊起<lb/>
　　明者耿逆餘黨也為地方害聲以大義曉諭不聴<lb/>
　　因率兵勦滅之邑賴以安康熙五十七年祀鄉賢<lb/>
　　宋至字山言商邱人吏部尚書犖子少聰頴能文<lb/>
　　肆力風雅嘗言北方學者多犯聲病自明以來雖<lb/>
　　盛名如空同殆有不免夙昔服膺所奉為瓣香者<lb/>
<pb n="KR2k0047_WYG_058-49a"/>
　　　唯漁洋一人耳登順天已夘鄉薦癸未成進士改<lb/>
　　　庶吉士散館授編修辛卯<lb/>
聖祖命典貴州鄉試所拔皆名宿明年復<lb/>
命視學兩浙以公明稱嘗設條約訓諸生至今誦之歳試<lb/>
　　　未週丁外艱歸卒於家至生於名族而性甘淡薄居<lb/>
　　　處被服不異寒素惟朋友聚會觴咏相接則彌日<lb/>
　　　不倦著緯蕭草堂詩六巻<lb/>
　　　湯之旭字孟升睢州人工部尚書斌孫凝重端恪<lb/>
<pb n="KR2k0047_WYG_058-49b"/>
　　　能以家學自奮康熙丙戌成進士改庶吉士以母<lb/>
　　　病乞歸侍母疾晝夜目不交睫服闋補編修甲午<lb/>
聖祖命主考江南稱精覈庚子復<lb/>
命副學士李紱主考浙江甄拔多博洽之士初斌以康熙<lb/>
　　　辛酉主浙江試遇痁發力疾校髙下定去取不爽<lb/>
　　　銖兩浙人歎服至是之旭克繼之壬寅授陜西道<lb/>
　　　監察御史巡視東城甚著亷鎮雍正癸卯<lb/>
　上龍飛登極<lb/>
<pb n="KR2k0047_WYG_058-50a"/>
命大臣選列各道御史之旭居一等<lb/>
召見<lb/>
天語褒嘉朂以法祖遂授直𨽻霸昌道㝷以詿累仍授<lb/>
　　福建道監察御史廵視北城如前視東城時授吏<lb/>
　　科給事中擢太僕寺少卿晉左通政俱能恪勤供<lb/>
　　職之旭居官不專尚威猛而風采肅然言笑不茍<lb/>
　　人不敢犯講學以求誠為本曰吾祖吾父之教也<lb/>
　　故生平無一毫涉於欺罔出入臺垣奏議頗偉然<lb/>
<pb n="KR2k0047_WYG_058-50b"/>
　　退輙焚之故世不甚傳丁外艱歸以哀毁卒世謂<lb/>
　　慥慥君子無忝乃祖風烈云<lb/>
　　彰徳府<lb/>
　漢葢寛饒字次公魏郡人舉方正對策高第為衞司<lb/>
　　馬遇士卒甚有恩及歳代衞卒數千人皆叩頭自<lb/>
　　請願復留一年以報寛饒徳宣帝嘉之累擢司𨽻<lb/>
　　校尉寛饒為人剛直高節好言事舉刺無所避在<lb/>
　　位及貴戚人多怨之會寛饒奏封事執金吾文致<lb/>
<pb n="KR2k0047_WYG_058-51a"/>
　　其語謂意在求禪劾奏寛饒大逆不道寛饒引佩<lb/>
　　刀自剄闕下衆莫不憐之<lb/>
　　霍諝字叔智魏郡鄴人少為諸生明經舉孝亷稍<lb/>
　　遷金城太守性明逹篤厚能以恩信化誘殊俗羌<lb/>
　　人敬服遷北海相入為尚書僕射時大將軍梁冀<lb/>
　　秉權諝因陛見數陳冀罪及冀誅桓帝嘉其忠封<lb/>
　　鄴都亭侯出為河南尹遷司𨽻校尉轉少府廷尉<lb/>
　　卒子雋安定太守<lb/>
<pb n="KR2k0047_WYG_058-51b"/>
　晉邵續字嗣祖安陽人父乘仕為散騎侍郎續素朴<lb/>
　　有志博覽經史初為成都王潁叅軍元帝時為樂<lb/>
　　陵太守綏懐有方散亡歸附累遷冀州刺史進平<lb/>
　　北將軍假節封祝阿子未幾續為石勒所執灌園<lb/>
　　鬻菜以供衣食勒屢遣察之嘆曰此真高人矣不<lb/>
　　如是安足貴乎嘉其清苦數賜穀帛每臨朝嘆嗟<lb/>
　　以厲羣臣後續兄子存率兵拒勒及敗績續亦遇<lb/>
　　害<lb/>
<pb n="KR2k0047_WYG_058-52a"/>
　南北朝孔伯恭鄴人父昭仕魏為侍中幽州刺史伯<lb/>
　　恭以父任拜給事中賜爵濟陽男進彭城公獻文<lb/>
　　初宋徐州刺史薛安都以彭城内附宋遣張永沈<lb/>
　　攸之等擊安都安都請援獻文進伯恭號鎮東將<lb/>
　　軍副尚書尉馳救之永攸之棄舩走擒獲萬計皇<lb/>
　　興二年改散騎侍郎卒贈東海王諡曰桓<lb/>
　　申徽字世儀魏郡人少與母居盡力孝養長好經<lb/>
　　史不妄交遊仕魏為都官尚書右僕射封博平縣<lb/>
<pb n="KR2k0047_WYG_058-52b"/>
　　子尋進爵為公大綂初出為襄州刺史時南方初<lb/>
　　附舊俗官人皆通餉遺徽性亷慎乃畫楊震像於<lb/>
　　寢室自戒及代還人吏送者數十里不絶徽自以<lb/>
　　無徳於人慨然懐愧因賦詩題清水亭長幼聞之<lb/>
　　競來就讀曰此申使君手迹並寫誦之入周進小<lb/>
　　宗伯卒贈泗州刺史諡曰章<lb/>
　唐傅奕鄴人高祖時拜太史丞時國制草具多仍隋<lb/>
　　舊奕謂承亂世之後當有變更乃上言隋季違天<lb/>
<pb n="KR2k0047_WYG_058-53a"/>
　　害民專峻刑法兆庶叛之陛下撥亂反正而官名<lb/>
　　律令一用隋舊且天下乆苦隋暴安得不新其耳<lb/>
　　目哉疏入不報貞觀十三年卒年八十五<lb/>
　　杜正倫洹水人初直秦王府文學舘貞觀元年以<lb/>
　　薦擢給事中知起居注帝嘗曰朕坐朝不敢多言<lb/>
　　必待有利于民乃出諸口正倫曰臣職左史陛下<lb/>
　　一言失非止損百姓且筆之書千載累徳帝悦賜<lb/>
　　綵幣二百厯郢石二州刺史顯慶初擢黄門侍郎<lb/>
<pb n="KR2k0047_WYG_058-53b"/>
　　兼崇賢舘學士進同中書門下三品封襄陽縣公<lb/>
　　從子求仁亦有雅才永淳中授監察御史<lb/>
　　李君羡武安人初為王世充驃騎尋歸唐從破竇<lb/>
　　建徳劉黑闥所向必先登摧其鋒突厥至渭橋復<lb/>
　　擊破之太宗曰使皆如君羡者敵何足憂累官左<lb/>
　　武侯中郎將封武連縣公<lb/>
　　戴胄字元䕃安陽人性堅正幹局明强初仕為秦<lb/>
　　王府士曹叅軍遷大理少卿數犯顔據正叅處法<lb/>
<pb n="KR2k0047_WYG_058-54a"/>
　　意至析秋毫隨類指擿言若泉涌帝益重之遷尚<lb/>
　　書左丞復拜諫議大夫貞觀四年以本官叅預朝<lb/>
　　政帝將修復洛陽宫胄上疏諫為罷役胄所敷納<lb/>
　　縁政得失咸有可觀奏己即削槀外人莫知七年<lb/>
　　卒帝為舉哀封道國公諡曰忠以第舍陋不容祭<lb/>
　　詔有司為立廟子至徳累遷西臺侍郎父子繼相<lb/>
　　世詫其榮<lb/>
　　馮元常安陽人舉明經及第調浚儀尉高宗時擢<lb/>
<pb n="KR2k0047_WYG_058-54b"/>
　　監察御史劔南道廵察使興利除害蜀人頼之厯<lb/>
　　尚書左丞嘗密諌中宫權重宜少抑為武后所惡<lb/>
　　出為隴州刺史徙眉州轉廣州都督卒為酷吏周<lb/>
　　興所陷元常閨門雍睦有禮法雖小功喪不御私<lb/>
　　室神龍中旌其家大署曰忠臣之門天下高其節<lb/>
　　從弟元淑官至祠部郎中<lb/>
　　源乾曜臨漳人舉進士神龍中以殿中侍御史黜<lb/>
　　陟江東奏課最遷諌議大夫景雲後公卿百官上<lb/>
<pb n="KR2k0047_WYG_058-55a"/>
　　己九日廢射禮乾睢以為聖王制禮教民古之擇<lb/>
　　士先觀射禮以考徳行以中祭祀比年以來射禮<lb/>
　　不講所司恡費而舊典為虧是計財而廢禮也開<lb/>
　　元四年拜黄門侍郎同紫微黄門平章事踰月與<lb/>
　　姚崇俱罷會帝東幸以京兆尹留守京師治尚寛<lb/>
　　簡八年復為黄門侍郎同中書門下三品進位侍<lb/>
　　中建言大臣子倂求京職俊乂率任外官非平施<lb/>
　　之道臣三息俱任京師請出二息補外以示自近<lb/>
<pb n="KR2k0047_WYG_058-55b"/>
　　始詔可繇是公卿子弟皆出補後授少傅安陽郡<lb/>
　　公卒贈幽州大都督<lb/>
　　盧從愿字子龍臨漳人擢明經又舉制科高第睿<lb/>
　　宗立拜吏部侍郎銓總六年以平允聞初高宗時<lb/>
　　吏部號稱職者裴行儉馬載及是從愿與李朝隱<lb/>
　　為首故號前有裴馬後有盧李授吏部尚書致仕<lb/>
　　給禄終其身又見名宦志<lb/>
　　杜咸洹水人正倫從孫擢進士累遷右臺監察御<lb/>
<pb n="KR2k0047_WYG_058-56a"/>
　　史牂牁反咸監軍出討賊保壘自固道荒漫師不<lb/>
　　能進咸乃息士示不欲戰隂伺之時旱暑風熾咸<lb/>
　　縱火譟而前賊眩怖相失自相騰踐禽其首遂平<lb/>
　　之遷侍御史出為汾州長史開元中為河北按察<lb/>
　　使坐用法深貶睦州司馬<lb/>
　　源光裕臨漳人乾曜族孫居官號清愿撫諸弟友<lb/>
　　義為中書舍人與楊滔劉令植同刪著開元新格<lb/>
　　厯尚書左丞會選諸司長官為刺史光裕任鄭州<lb/>
<pb n="KR2k0047_WYG_058-56b"/>
　　爲世良吏卒于官子洧以雍睦保家天寳中為給<lb/>
　　事中襄州刺史安禄山犯河洛為江陵大都督長<lb/>
　　史以禦賊卒贈禮部尚書諡曰懿<lb/>
　　邵説安陽人己擢進士未調陷於史思明賊敗歸<lb/>
　　郭子儀子儀愛其才留置幕府累遷長安令秘書<lb/>
　　少監大厯末數有建明徳宗立擢吏部侍郎説在<lb/>
　　職以才顯後坐救嚴郢貶歸州刺史卒<lb/>
　　杜中立洹水人字無為正倫六世孫父羔事見孝<lb/>
<pb n="KR2k0047_WYG_058-57a"/>
　　義志中立以門廕於文宗時拜著作郎遷光禄少<lb/>
　　卿尚真源長公主中立數求自試憤憤不樂因言<lb/>
　　朝廷法令備具吾若不任事何頼貴戚撓天下法<lb/>
　　耶帝聞而異之轉太僕衞尉二少卿遷司農卿䋲<lb/>
　　吏急反被中傷左徙慶王傅乆之拜司農卿出為<lb/>
　　義武節度使舊徭車三千乘歳輓鹽海瀕民苦之<lb/>
　　中立置飛雪將數百人具舟以載自是民不勞而<lb/>
　　軍食足卒贈工部尚書中立居官精明吏下寒慄<lb/>
<pb n="KR2k0047_WYG_058-57b"/>
　　畏伏中雖坐累免及復用亦不為寛假天資使然<lb/>
　　也<lb/>
　五代王峻字秀峰安陽人仕漢拜客省使周太祖鎮<lb/>
　　天雄軍時峻為監軍太祖入拜右僕射門下侍郎<lb/>
　　峻自謂有佐命功以天下為已任後坐貶商州司<lb/>
　　馬卒<lb/>
　宋韓令坤武安人父倫許州行軍司馬有罪當棄市<lb/>
　　令坤泣請於世宗得流海島令坤有才畧識治道<lb/>
<pb n="KR2k0047_WYG_058-58a"/>
　　仕周累遷定武軍節度宋初移領天平軍加同平<lb/>
　　章事太祖親征李筠詔令坤率兵屯河陽及澤潞<lb/>
　　平以功加侍中又從討李重進建隆二年改成徳<lb/>
　　軍節度將赴鎮上於别殿置酒餞之乾徳六年疽<lb/>
　　發背卒子慶朝閑廐使慶雄閑廐副使<lb/>
　　韓重贇武安人仕周為䖍州刺史宋初以翊戴功<lb/>
　　擢永州防禦使累遷彰徳軍節度開寳二年太祖<lb/>
　　征太原過其郡重贇迎謁於王橋帝曰契丹知我<lb/>
<pb n="KR2k0047_WYG_058-58b"/>
　　是行必率衆來援彼意真定無備必由此路入卿<lb/>
　　為我領兵倍道兼行出其不意破之必矣乃命為<lb/>
　　北面都部署重贇令軍士衘枚夜發果遇契丹兵<lb/>
　　於定州重贇與之戰大破其衆獲馬數百匹太祖<lb/>
　　大喜優詔褒美卒贈侍中<lb/>
　　韓崇訓字知禮武安人重贇子乾徳中以廕補供<lb/>
　　奉官累遷河北都轉運使時契丹兵至方順河將<lb/>
　　攻威敵軍崇訓陳兵唐河折其要路敵遣别騎攻<lb/>
<pb n="KR2k0047_WYG_058-59a"/>
　　赤堠驛崇訓分兵禽戮之景徳初召還拜檢校太<lb/>
　　傅加右龍武軍大將軍卒年五十六子允恭禮賔<lb/>
　　副使有謀畧好學能世其家云<lb/>
　　蔡審廷武安人少能騎射周顯徳初擢鐡騎副兵<lb/>
　　馬從世宗征高平有功遷軍使宋乾徳初授冀州<lb/>
　　刺史征太原時為北面步軍都指揮使屯兵易州<lb/>
　　審廷訓練士卒甚整太祖過鎮陽見於行在賜名<lb/>
　　馬寳劍命為鎮州兵馬都鈐轄開寳八年卒<lb/>
<pb n="KR2k0047_WYG_058-59b"/>
　　魏丕字齊物相州人頗涉書史周世宗鎮澶淵辟<lb/>
　　司法叅軍入宋改作坊副使太祖語丕曰作坊乆<lb/>
　　積弊爾為我修整之丕在職盡力典工作十餘年<lb/>
　　修創器械無不精辦累遷襄州刺史境内乆旱丕<lb/>
　　以誠禱之雨輙沾足官終左驍衞大將軍<lb/>
　　李符字徳昌内黄人博通時務有吏幹初仕漢為<lb/>
　　縣主簿入宋累官至右諫議大夫知開封府嘗為<lb/>
　　西京轉運使奏便宜百餘條命著為令後出守秦<lb/>
<pb n="KR2k0047_WYG_058-60a"/>
　　州<lb/>
　　李防字智周内黄人舉進士為莫州軍事推官累<lb/>
　　官至右諌議大夫知永興軍防材力過人好建明<lb/>
　　利病所至必有論奏朝廷頗施行之<lb/>
　　劉用相州人曉音律善騎射事太宗於晉邸及即<lb/>
　　位補軍職以戰功累遷祁州刺史咸平中為高陽<lb/>
　　關副都部署時烽堠數警用建議益邊兵俟敵南<lb/>
　　牧即率驍鋭出東路以擊之因圖上地形上召宰<lb/>
<pb n="KR2k0047_WYG_058-60b"/>
　　相閱視可其奏景徳初真宗北征以城守勞進爵<lb/>
　　邑歴知齊陳潞三州<lb/>
　　韓國華字光弼安陽人太平興國二年舉進士累<lb/>
　　遷監察御史雍熈中太宗將北征以高麗接遼境<lb/>
　　屢為所侵乃假國華太常少卿齎詔諭之且令廢<lb/>
　　兵西會既至其俗頗獷驁恃險遷延未即奉詔國<lb/>
　　華移檄諭以朝廷威徳宜亟守臣節否則天兵東<lb/>
　　下無以逃責於是俯伏聽命使還賜緋魚歴遷左<lb/>
<pb n="KR2k0047_WYG_058-61a"/>
　　司諫充鹽鐡判官淳化二年契丹請和朝議疑其<lb/>
　　非實遣國華使河朔以察之既至盡得其詐以聞<lb/>
　　景徳中以太常少卿出知泉州大中祥符初遷右<lb/>
　　諫議大夫卒年五十五賜其子珫出身國華偉儀<lb/>
　　觀性純直有時譽子琚璩𤦺竝進士及第<lb/>
　　韓琦字稚圭安陽人國華子風骨秀異天聖初舉<lb/>
　　進士第二方臚唱時太史奏闕下五色雲見初授<lb/>
　　將作監丞累遷陜西四路經畧安撫招討使與范<lb/>
<pb n="KR2k0047_WYG_058-61b"/>
　　仲淹在兵間乆名震一時朝廷倚以為重天下稱<lb/>
　　為韓范後與富弼同心輔政復稱韓富慶厯中仁<lb/>
　　宗開天章閣召大臣八人給紙筆訪以政事𤦺與<lb/>
　　仲淹富弼杜衍等同預顧問石介因獻慶厯得賢<lb/>
　　頌至和中以武康之節來治相州嘉祐元年入秉<lb/>
　　國政垂紳正笏不動聲色而措天下於治平神宗<lb/>
　　即位封魏國公琦歴相三帝嘉祐治平間再决大<lb/>
　　策以安社稷在英廟初太后臨朝乆不還政琦奏<lb/>
<pb n="KR2k0047_WYG_058-62a"/>
　　事簾前因力求去以諷太后太后不得已許即日<lb/>
　　還宮琦即厲聲命儀鸞司撤簾還政天子宦官任<lb/>
　　守忠離間兩宮幾成禍階琦預備空頭勅召守忠<lb/>
　　至政事堂立遣之出入將相勲名所被遠人想其<lb/>
　　丰采天下以其身為安危卒年六十八神宗震悼<lb/>
　　輟朝三日篆其碑曰兩朝顧命定策元勲贈尚書<lb/>
　　令諡曰忠獻配享英宗廟庭徽宗時以定策功追<lb/>
　　贈魏郡王<lb/>
<pb n="KR2k0047_WYG_058-62b"/>
　　陳安石字子堅安陽人以廕鎻㕔及第嘉祐中為<lb/>
　　䕫陜轉運判官攝帥鄜延能用諜者敵動靜輙先<lb/>
　　聞嘗勅邊民戒嚴既而數萬騎奄至無所獲而去<lb/>
　　璽書嘉之及韓絳鎮太原議行鹽法與監司多不<lb/>
　　合加安石河東轉運使其議始定累遷吏部侍郎<lb/>
　　出知河陽進龍圖閣直學士<lb/>
　　竇舜卿字希元安陽人以廕監平鄉縣酒税有僧<lb/>
　　欲授以化汞為金之術謝曰吾禄足養親不願學<lb/>
<pb n="KR2k0047_WYG_058-63a"/>
　　也辟府州兵馬監押有戰功湖北蠻猺彭仕義叛<lb/>
　　徙為鈐轄兼知辰州請建築州城不擾而辦加殿<lb/>
　　前都虞侯熈寧中改刑部侍郎提舉嵩山崇福宮<lb/>
　　卒年八十八諡康敏<lb/>
　　韓忠彦字師朴安陽人琦子舉進士初為秘書丞<lb/>
　　徽宗時拜尚書右僕射帝用其言數下詔蠲逋負<lb/>
　　甄叙流人忠直知名之士稍見收用進左僕射兼<lb/>
　　門下侍郎封儀國公為曾布所䜛以觀文殿大學<lb/>
<pb n="KR2k0047_WYG_058-63b"/>
　　士出知大名府後以宣奉大夫致仕卒弟端彦右<lb/>
　　贊善大夫紀彦徽猷閣直學士粹彦龍圖閣直學<lb/>
　　士嘉彦尚齊國公主拜駙馬都尉子治太僕少卿<lb/>
　　出知相州以疾丐辭命其子肖胄代之<lb/>
　　韓肖胄字似夫安陽人以廕補承務郎除直秘閣<lb/>
　　知相州自琦至肖胄三世守鄉郡人以為榮紹興<lb/>
　　初拜端明殿學士同僉書樞院事充通問使肖胄<lb/>
　　慨然受命敵人知其家世甚重之自帝即位使者<lb/>
<pb n="KR2k0047_WYG_058-64a"/>
　　凡六七未嘗報聘至是敵始遣人偕來累遷資政<lb/>
　　殿學士知紹興府尋奉祠卒諡元穆<lb/>
　　李道字行之安陽人初與兄旺聚衆歸宗澤澤以<lb/>
　　他事誅旺命道掌其軍澤卒引軍依襄陽鎮撫使<lb/>
　　桑仲仲奏于朝授武義郎闔門宣贊舍人劉豫遣<lb/>
　　人持書招道道不從執其使以聞詔嘉奬之豫怒<lb/>
　　遣將楊楷攻道道力拒破其軍除知隨州會李成<lb/>
　　入㓂道棄隨南歸至江州詔道屬岳飛為選鋒軍<lb/>
<pb n="KR2k0047_WYG_058-64b"/>
　　統制入唐州禽敵偽將從飛收復襄陽等郡武興<lb/>
　　蠻楊再興連歳冦掠道破其衆禽再興及其二子<lb/>
　　遷保寧軍承宣使後遷湖北副總管卒贈太尉諡<lb/>
　　忠毅女為光宗后進封楚王孫孝友孝純俱節度<lb/>
　　使<lb/>
　　韓同卿安陽人琦五世孫知秦州累遷慶遠軍節<lb/>
　　度使加太尉卒諡恭靖同卿女為寧宗后其季父<lb/>
　　侂胄自以有定策功聲勢薰灼同卿每懼盈滿不<lb/>
<pb n="KR2k0047_WYG_058-65a"/>
　　敢干政以故天下皆知侂胄為后族而不知同卿<lb/>
　　為后父及后崩侂胄敗人咸稱同卿善遠權勢云<lb/>
　金田確字叔堅安陽人家素貧而好學貎脩偉常懸<lb/>
　　鏡坐側時自照曰豈有人如此而終貧且賤乎果<lb/>
　　登第天眷皇統間積官至吏部尚書<lb/>
　　胡景崧字彦高武安人擢大定間詞賦甲科釋褐<lb/>
　　海州軍事判官特㫖陞即墨令縣治瀕海土磽而<lb/>
　　俗惡景崧清介自律人莫敢犯遷河南府推官因<lb/>
<pb n="KR2k0047_WYG_058-65b"/>
　　平疑獄召為大興推官徃大興獄犴填滿景崧蒞<lb/>
　　職不二月以獄空聞詔錫宴以寵之累遷同知東<lb/>
　　平府路兵馬都總事<lb/>
　　韓玉字温甫相州人章宗時舉進士入翰林為供<lb/>
　　奉應制一日百篇文不加㸃太安末改鳯翔總管<lb/>
　　判官時夏人宼平凉玉屢與大戰敗之當事者忌<lb/>
　　其功誣玉與夏人連會華州李公直以勤王被誣<lb/>
　　為叛公直曾與玉約并誣玉下獄死聞者寃之子<lb/>
<pb n="KR2k0047_WYG_058-66a"/>
　　不疑以父死非罪終身不仕<lb/>
　　張正倫字公理湯隂人天資頴悟尤長於詩登泰<lb/>
　　和二年進士授郾城簿請悉除貧民積逋十二萬<lb/>
　　調壽張時值用兵科役無度正倫差次為鼠尾簿<lb/>
　　保社有號引散户有由帖掲榜使民自赴隣邑咸<lb/>
　　取法興定三年為陜西東轉運使汾晉陷没正倫<lb/>
　　言宜選才望如郭文振軰依古封建制使自為戰<lb/>
　　守五年關中兵起檄為軍兵都提控又檄守箭谷<lb/>
<pb n="KR2k0047_WYG_058-66b"/>
　　砦倉卒敵至正倫親當矢石時六十砦俱殘破箭<lb/>
　　谷獨完活難民三十萬衆攝尚書省六部事尋召<lb/>
　　見授京東路司農少卿總三路都水司戮巨猾楊<lb/>
　　驛等於市遷右司郎中雪招撫使高倫枉時乆旱<lb/>
　　破械而雨又請斬樞宻副使合喜歴官至吏部尚<lb/>
　　書會汴京失守柴車北歸結廬洹上卒年六十八<lb/>
　　薛居中字鼎臣臨漳人登泰和癸亥進士性明斷<lb/>
　　貞祐間調登封令有善政民為立去思碑<lb/>
<pb n="KR2k0047_WYG_058-67a"/>
　　張价字佩玉林慮人興定間進士仕至睢州軍判<lb/>
　　官後歸林慮教授鄉里法之一時俊彦多出其門<lb/>
　　葢椿字壽之其先上黨人自五季之亂徙居臨漳<lb/>
　　椿值歳饑採野豆貿米奉母兄亂定率妻子翦茅<lb/>
　　樹宇墾田植桑以為世業時元好問杜仁傑曹昶<lb/>
　　張文舉皆與之游彰徳主者欲以邑宰召之堅辭<lb/>
　　不起葛巾藜杖逍遥林壑年八十九終於彰徳路<lb/>
　　儒學教授<lb/>
<pb n="KR2k0047_WYG_058-67b"/>
　元胡祗遹字紹聞武安人景崧孫少孤既長讀書見<lb/>
　　知於名流中統初授應奉翰林文字調右司員外<lb/>
　　郎時阿哈瑪特當國進用羣小官冗事煩祗遹建言<lb/>
　　省官莫如省吏省吏莫如省事以是忤權姦出為<lb/>
　　太原路治中兼提舉本路鐡冶累官江南淛西道<lb/>
　　提刑按察使以疾歸朝廷徵耆徳者十人祗遹為<lb/>
　　之首復辭不就卒年六十七贈禮部尚書諡文靖<lb/>
　　子持太常博士所著有周易直解紫山集<lb/>
<pb n="KR2k0047_WYG_058-68a"/>
　　蔡珍安陽人素驍勇從憲宗及世祖征伐所至有<lb/>
　　功南方平遂入備宿衞授忠顯校尉管軍把總未<lb/>
　　幾扈駕駐黑城遣兵士儲芻藁築土室軍府頼其<lb/>
　　用道遇凍者必扶入宻室温煦之軍糧必為樽節<lb/>
　　不使頓絶以致饑困時白海初建行營命珍督役<lb/>
　　號令嚴肅卒事民不知擾世祖嘉之厯陞親軍千<lb/>
　　户佩金虎符進階武畧俄告老歸子恕襲<lb/>
　　郭昻字彦高林州人習刀槊能挽强稍通經史工<lb/>
<pb n="KR2k0047_WYG_058-68b"/>
　　於詩至元二年上書言事平章亷希憲才之授山<lb/>
　　東統軍司知事累官廣東宣慰使所至招降猺獠<lb/>
　　禽討蠻酋人服其威信子三震杭州路鎮守萬戸<lb/>
　　惠僉江西廉訪司豫知寧都州<lb/>
　　謝文蔚字真卿安陽人以縣吏為江南行省掾以<lb/>
　　功授府判再遷行臺監察御史杭州沙萬户因取<lb/>
　　財殺二十七人人亡所控訴文蔚劾之方欵服乃<lb/>
　　重賄當路免反誣文蔚以他事械繫北上死獄中<lb/>
<pb n="KR2k0047_WYG_058-69a"/>
　　已而沙萬户以惡疾暴死<lb/>
　　許熈載字獻臣湯隂人博古知今事母以孝聞仕<lb/>
　　為會福院照磨能以儒術飾吏治執法平允多所<lb/>
　　矜貸居恒病古人遺教雜見於禮書漫無統紀乃<lb/>
　　輯為女教六巻經濟録四巻文曰東岡小藁<lb/>
　　杜秉彛安陽人仕監察御史累官禮部尚書叅知<lb/>
　　政事進中書左丞集賢大學士有文集四十巻子<lb/>
　　原輝州知州<lb/>
<pb n="KR2k0047_WYG_058-69b"/>
　　李玉安陽人以驍勇智畧聞初授顯武將軍兼安<lb/>
　　陽令時有告截牛舌鋤𤓰苗盗布縷者玉皆以理<lb/>
　　得其情頗有趙廣漢風烈居數歳轉林慮令以選<lb/>
　　例行不勝任者多出之玉獨以廉幹為當時所重<lb/>
　　遂加劄命以光寵之後致仕卒玉天性嚴謹明察<lb/>
　　處事為時循吏<lb/>
　　韓從益安陽人累官江浙行省叅政轉昭文舘大<lb/>
　　學士商議中書省事卒贈右丞魏郡公諡文肅<lb/>
<pb n="KR2k0047_WYG_058-70a"/>
　　許有壬字可用湯隂人熈載仲子幼頴悟讀書一<lb/>
　　目五行延祐二年舉進士第授同知遼州事以績<lb/>
　　最轉江南行臺監察御史累官集賢大學士改樞<lb/>
　　宻副使復拜中書左丞歴事七朝垂五十年遇國<lb/>
　　家大事慷慨敢言皆一根至理而曲盡人情事稍<lb/>
　　弗便必明辯力爭不䘏死生利害善筆札工辭章<lb/>
　　所著有至正集一百巻卒諡文忠兄有恒歴官大<lb/>
　　理路知事弟有儀經筵檢討有孚湖廣儒學副提<lb/>
<pb n="KR2k0047_WYG_058-70b"/>
　　舉<lb/>
　　徐昺安陽人天厯初舉進士擢監察御史累官禮<lb/>
　　部尚書國子祭酒遷翰林學士承㫖子企雲州知<lb/>
　　州<lb/>
　　邢温字孟直安陽人喜為詩累遷大名路總管改<lb/>
　　京畿漕運使卒贈户部尚書諡康肅<lb/>
　明郭資字存性武安人洪武乙丑進士歴官北平左<lb/>
　　布政使成祖在潛邸素信資後靖難南下屬資居<lb/>
<pb n="KR2k0047_WYG_058-71a"/>
　　守撫兵輯民轉給糧餉軍中無乏永樂初論功晉<lb/>
　　户部尚書仍掌布政司事賞賚視伯爵已改北京<lb/>
　　刑部尚書仁廟初加太子太師罷政事賜璽書歸<lb/>
　　武安宣廟即位詔起資為户部尚書免朝謁資視<lb/>
　　事恪勤雖甚風雨不避僚吏敬憚性彊項意所安<lb/>
　　者雖刀鑊無能屈所居在馬莊村頺垣廢井未嘗<lb/>
　　于城市拓一弓築一堵卒之日家無餘財年七十<lb/>
　　三追封湯隂伯諡忠襄<lb/>
<pb n="KR2k0047_WYG_058-71b"/>
　　何顯周内黄人洪武初為四輔官兼諭徳賜坐講<lb/>
　　論治道命工圖其像賜待漏院記以旌之<lb/>
　　高敏道安陽人由太學生特授禮科給事中官至<lb/>
　　大理少卿以公正稱<lb/>
　　侯軏安陽人永樂乙未進士拜監察御史有能聲<lb/>
　　歴遷福建按察司副使復陞四川左布政使所在<lb/>
　　以政績聞<lb/>
　　石璞字仲玉臨漳人初為監察御史累遷山西布<lb/>
<pb n="KR2k0047_WYG_058-72a"/>
　　政使璞剛介有治才所在著稱後進工部尚書正<lb/>
　　統戊辰河决滎澤經曹濮至陽榖入漕河潰沙灣<lb/>
　　東隄入于海命璞治之河决遂塞景泰辛未也先<lb/>
　　攻獨石詔璞兼大理寺卿徃禦之事平進太子太<lb/>
　　保改兵部尚書數年致仕天順庚辰英廟召大學<lb/>
　　士李賢謂曰石璞純臣也聞其尚健為我以璽書<lb/>
　　召來璞至京上召見文華殿璞青袍角帶入上曰<lb/>
　　吾賜爾緋玉敝乎璞叩頭曰臣平生以孤忠自許<lb/>
<pb n="KR2k0047_WYG_058-72b"/>
　　旁無左右之援自分填溝壑矣詔至臣自知無他<lb/>
　　途必臣有罪當誅譴耳上說是時璞微瞶乃命掌<lb/>
　　南京都察院事成化初致仕歸<lb/>
　　李和字本中安陽人天順丁丑進士授吏科給事<lb/>
　　中嘗論事忤㫖廷杖幾死遷都給事中通政司叅<lb/>
　　議右通政每居一官積年不徙有勸之謁時貴者<lb/>
　　和謝曰吾譬之嫠婦黑髪守節皓首乃求聘乎後<lb/>
　　遷南京户部右侍郎卒和豐貎恢量雖倉卒言色<lb/>
<pb n="KR2k0047_WYG_058-73a"/>
　　罔躁喜愠不形然内含獨朗論事低昻及人賢不<lb/>
　　肖不失分寸<lb/>
　　劉潺字宗瀾安陽人天順丁丑進士授刑部主事<lb/>
　　會湖廣都御史翁世資與都指揮訟詔潺徃會御<lb/>
　　史焦顯治顯欲歸獄于指揮潺曰如公言何名為<lb/>
　　法卒坐世資遷郎中京師富宦兄弟争襲各重賂<lb/>
　　當事累年不决至是賂潺潺持金白于司㓂乃决<lb/>
　　其事晉游江叅議進士盧某暴其鄉潺案問除名<lb/>
<pb n="KR2k0047_WYG_058-73b"/>
　　累遷四川布政使却宣慰司楊氏金召為順天府<lb/>
　　尹拜都御史廵撫遼東洪治初致仕歸疾革遺命<lb/>
　　毋干恩澤造塋域擾鄉里卒年七十有八<lb/>
　　張孟賢安陽人天順已卯舉人歴任南京兵部郎<lb/>
　　中幼事繼母以孝聞居官時有乘其臥病賂以金<lb/>
　　者賢立起叱曰貪財者後不昌倖進者根不固心<lb/>
　　險必傾理也遂嚴却之祀鄉賢<lb/>
　　馬卿字敬臣林縣人洪治乙丑進士選翰林院庻<lb/>
<pb n="KR2k0047_WYG_058-74a"/>
　　吉士授户科給事中正徳辛未同考會試既揭曉<lb/>
　　上䟽論主考遂出守大名府而逆瑾加賦大名已<lb/>
　　輸於官卿蒞任請作明年正賦民徳之累遷浙江<lb/>
　　右布政使剔弊太嚴當事不悦坐事左遷雲南鶴<lb/>
　　慶知府未幾土官鳯朝文及安銓叛卿率兵平之<lb/>
　　晉雲南叅政再晉按察使會廵撫大同都御史蔡<lb/>
　　天祐薦以自代不果後擢副都御史總督漕運以<lb/>
　　勞瘁卒官<lb/>
<pb n="KR2k0047_WYG_058-74b"/>
　　張士隆字仲修安陽人洪治乙丑進士授廣平推<lb/>
　　官以薦拜監察御史出按河東鳯陽風裁甚著及<lb/>
　　還朝罷職御史薛鳯鳴殺人既被逮又夜殺二婢<lb/>
　　子置朝門外懷牒訴寃鳯鳴素善事權倖當案者<lb/>
　　多遜去獄乆不决及士隆掠治不少避鳯鳴知事<lb/>
　　急乃賂錢寧遂誣奏下士隆獄謫晉州判官尋遷<lb/>
　　知州世宗即位詔復御史晉陜西按察司副使會<lb/>
　　病卒士論惜之<lb/>
<pb n="KR2k0047_WYG_058-75a"/>
　　張問行字子書内黄人正徳辛巳進士任聞喜令<lb/>
　　多惠政有富商入寺僧利其財格殺之夜埋其尸<lb/>
　　無覺者問行下車忽一犬自公門走堂上皇皇如<lb/>
　　有訴問行急令人尾犬行入僧舍直至積草内令<lb/>
　　起草掘地果有屍竟論如法去之日民為立祠祀<lb/>
　　之後為御史按遼東發總兵楊鎮違法誤國狀衆<lb/>
　　服其骨鯁後應詔陳言願改外任調溧水知縣歴<lb/>
　　官延綏廵撫卒有詔遣官諭祭<lb/>
<pb n="KR2k0047_WYG_058-75b"/>
　　李秦字仲西臨漳人嘉靖乙未進士選庻吉士授<lb/>
　　刑科給事中尋轉吏科左給事條陳時政六事上<lb/>
　　嘉納之著為令陞禮科都給事中時嚴嵩任禮部<lb/>
　　尚書子世蕃放縱納賂秦抗疏劾之聲望大著遭<lb/>
　　中傷調倅大名歳饑秦施賑有法全活甚衆陞户<lb/>
　　部郎中補武選郎中陞通政司右叅議遷左通政<lb/>
　　自嚴氏專政淹滯外内二十餘年終為其黨所排<lb/>
　　及歸結廬洹上名曰知止弟春舉人寧武僉事平<lb/>
<pb n="KR2k0047_WYG_058-76a"/>
　　獷賊有功以才畧著<lb/>
　　李筳字仲清湯隂人嘉靖甲午舉河南鄉試踰二<lb/>
　　十年授南皮知縣邑在滄清之交地下鍾水野曠<lb/>
　　叢盗筳至為築堤捍水每秋澇其田不利五穀獨<lb/>
　　宜高粱上官以其匿盗也禁民勿種筳曰是扼其<lb/>
　　吭也請除其禁許之遷户部主事筳臨事精詳持<lb/>
　　正歴員外郎中遷鞏昌知府邊郡民俗剛勁筳約<lb/>
　　已明法蒞政三載會臬司有夙怨卒為所搆罷歸<lb/>
<pb n="KR2k0047_WYG_058-76b"/>
　　踰年卒<lb/>
　　郭朴字質夫安陽人嘉靖乙未進士殿試竒其策<lb/>
　　改庻吉士授編修居史職三典試事歴陞禮部尚<lb/>
　　書加太子少保特簡吏部掌銓一秉至公愛惜人<lb/>
　　才不以一𤯝細過棄之進武英殿大學士在相位<lb/>
　　以大權歸朝廷以職守還百司挈綱敦要隆慶初<lb/>
　　政一時稱治乞終養疏九上始得温㫖乘傳歸林<lb/>
　　居三十載遣使存問廩米輿𨽻有加年八十三卒<lb/>
<pb n="KR2k0047_WYG_058-77a"/>
　　贈太傅諡文簡所著有學約及四思四畏箴<lb/>
　　袁和字節吾安陽人萬厯壬辰進士初任長垣知<lb/>
　　縣一意振刷奸宄立清巨猾瞿耀等為之遠遁陞<lb/>
　　户部主事管太倉銀庫時值承平胥役每上下其<lb/>
　　手和稽核惟嚴無所容其侵漁陞右叅議兵備道<lb/>
　　飭兵練士以憂去任<lb/>
　　安文璧字仲書安陽人萬厯癸未進士初授行人<lb/>
　　陞御史首劾都尉不法貴戚歛手繼按淮陽時採<lb/>
<pb n="KR2k0047_WYG_058-77b"/>
　　𣙜繁興開鑿幾半天下廬州宻邇陵寢至則抗疏<lb/>
　　力爭為罷金斗之役時河漕淤塞文璧先疏三仙<lb/>
　　臺次挑運河淺沙再闢趙家園故道三工竝舉凡<lb/>
　　濬三百里事聞得邀嘉賚按順天奏止魚葦諸課<lb/>
　　陞大理丞卒於官文璧性至孝居䘮不入内寢者<lb/>
　　五六年友愛誠敬周給親朋終其身如一日<lb/>
　　尚存義字欽父安陽人萬厯辛卯舉於鄉由教職<lb/>
　　陞唐山及樂平令正直㢘潔履任時有前官額外<lb/>
<pb n="KR2k0047_WYG_058-78a"/>
　　徵銀吏將以此媚之存義曰予非利可誘者乃註<lb/>
　　簿加緘貯庫會前官因私徵被議即以前銀還之<lb/>
　　事得解後陞東昌同知時魏閹逆燄熏灼郡縣多<lb/>
　　建祠獻媚存義獨不肯臺司屢勸不為動呼為强<lb/>
　　項吏<lb/>
　　魏大本字叔中湯隂人萬厯間以恩貢授濟南通<lb/>
　　判改寳慶府時川貴用兵總制遴才得大本甚喜<lb/>
　　使徵兵河南調度冇法陞大同府同知恊理東路<lb/>
<pb n="KR2k0047_WYG_058-78b"/>
　　以亷介失上官意誣以他事去官所著有湖南白<lb/>
　　登諸集<lb/>
　　黄吉士字雲蛟内黄人少醇謹有徳量嘗夜讀書<lb/>
　　有鬼魅吟哦吉士自若萬厯初成進士授行人擢<lb/>
　　御史正色立朝權貴憚之廵蘆溝請停門税按淮<lb/>
　　楊請停浮鹽按宣雲請停礦使晉京兆尹冬旱步<lb/>
　　禱祈雪有戚里犯屠禁繩以法自此大官無諸腥<lb/>
　　神宗詢其故巾官以府丞禁屠對上曰彼為國為<lb/>
<pb n="KR2k0047_WYG_058-79a"/>
　　民吾寧甘食肉哉是夜遣中使持御酒賜之<lb/>
　　鄭滂字甘㴻湯隂人崇禎戊辰進士初任魚臺縣<lb/>
　　縣東獨山湖水泛溢衝没漕艘滂築塘開閘民免<lb/>
　　賠漕之累左遷浙鹺司主事將攝石門事謁岳忠<lb/>
　　武廟矢誓於神有有悖愛錢誡身名永滅沉之句<lb/>
　　邑例徵漕之日民間預備公費滂咸郤之且勒石<lb/>
　　倉内永杜此弊歳省民資三千餘金陞延平司李<lb/>
　　入為户部郎督餉寜遠歳支餉銀一百五十萬冇<lb/>
<pb n="KR2k0047_WYG_058-79b"/>
　　奇米豆稱之舊例部曹自潤有部折及部平不足<lb/>
　　領官使用小月公費滴珠等項滂悉革去至期當<lb/>
　　代八城兵士泣訴保留朝廷許之二載陞分守金<lb/>
　　衢嚴副使時竒荒民多盗躬詣武義永康等山計<lb/>
　　殱渠魁張示勸諭衆始解崇禎壬午冬病卒於杭<lb/>
　　黄道周聞而慟哭曰中朝亷吏惟公一人耳賻之<lb/>
　　而撫其孤<lb/>
　　王橓徵字應甫安陽人萬厯戊午舉於鄉厚重寡<lb/>
<pb n="KR2k0047_WYG_058-80a"/>
　　言笑任蒲州地繁事劇勢豪恣横橓徵力懲刁風<lb/>
　　數年積賦一清以孤介拂上官意遂致仕歸<lb/>
皇清李維屏字建侯安陽人明萬厯已卯舉人<lb/>
國初順治二年授定海知縣縣與舟山相逼烽火時聞<lb/>
　　人心風鶴維屏加意撫治雖警報日嚴而縣卒安<lb/>
　　堵以病卒順治七年祀鄉賢<lb/>
　　孫啟賢字鴻譜安陽人明崇禎癸未進士<lb/>
國初委以本郡事絶請託清慎自持流冦餘孽小鷂子<lb/>
<pb n="KR2k0047_WYG_058-80b"/>
　　盤踞林縣將冦郡城啟賢及游擊王某合擊之殺<lb/>
　　賊甚衆郡城得安遂復林縣尋陞兵部主事進員<lb/>
　　外郎績成陞西寧兵備道㕘議捐俸金置學田旌<lb/>
　　表節烈遠人化之以疾乞歸卒順治十一年祀鄉<lb/>
　　賢<lb/>
　　王伯勉字東臯湯隂人丙戌進士任銓曹一介不<lb/>
　　取同年范印心以平陽監司入覲念其貧懐金將<lb/>
　　遺之約友人錢綎同徃語乆之卒不敢言而退衣<lb/>
<pb n="KR2k0047_WYG_058-81a"/>
　　　一羊裘十餘年毛盡脱同官醵金製貂㡌一狐裘<lb/>
　　　一遺伯勉堅謝弗納同官言於冢宰冢宰力勸始<lb/>
　　　受<lb/>
世祖時逮工部侍郎張某内大臣某奉<lb/>
㫖示滿尚書韓某以無漢字召伯勉使書對曰以譯字命<lb/>
　　　郎中出<lb/>
上意敢不書若出大臣意腕可斷書不可得時服其有執<lb/>
　　　御史某過湯隂見其室痺陋欽其清特疏薦之時<lb/>
<pb n="KR2k0047_WYG_058-81b"/>
　　　伯勉已改御史轉京卿歸里卒祀鄉賢<lb/>
　　　司琨内黄人由廕生始受學録累陞淮徐僉事翦<lb/>
　　　土豪以除民害修白洋堤岸數月告成值<lb/>
　王師北上催僱兵船不累里甲以勞瘁歿於<lb/>
　王事五十三年祀鄉賢<lb/>
　　　董襄字倩思湯隂人順治已丑進士授彭澤令詿<lb/>
　　　誤回籍值滇南告變起廢赴四川軍前効用旋改<lb/>
　　　陜西軍前補西安雒南歴任兩邑恪守官箴設計<lb/>
<pb n="KR2k0047_WYG_058-82a"/>
　　殱㓂河朔咸頼以寧康熈四十三年祀鄉賢<lb/>
　　許三禮字典三安陽人純子順治辛丑進士任海<lb/>
　　寧令以嚴明稱行取御史會議典禮據古辨論屢<lb/>
　　䝉<lb/>
褒美陞府尹申明職掌肅清吏治後轉督捕侍郎著有<lb/>
　　易貫諸書行世康熈四十二年祀鄉賢<lb/>
　　李丹字靖臣林縣人拔貢生初授江西東鄉令邑<lb/>
　　當兵燹之後餘孽未靖丹推誠布信期年開反側<lb/>
<pb n="KR2k0047_WYG_058-82b"/>
　　皆安擢貴州獨山知州丁艱服闋補廣東羅定知<lb/>
　　州羅定舊例輓運病民丹請於上官留七以支州<lb/>
　　鎮兵糧解三以恊省㑹餉上下稱便時隣㓂剽掠<lb/>
　　猺氓蠢動丹躬擐甲胄督率鄉勇一鼓滅之餘㓂<lb/>
　　悉降後監督通州西倉審權量謹出納旗軍服其<lb/>
　　平允晉秩刑部郎中康熈二十五年祀鄉賢<lb/>
　　王可大武安人康熈丙辰進士初任中書舍人歴<lb/>
　　任户部郎中性純孝事親先意承志年十二失恃<lb/>
<pb n="KR2k0047_WYG_058-83a"/>
　　事繼母五十餘年孝敬如一日任禮部兩曹各有<lb/>
　　政聲康熈癸卯江西副主考矢公矢慎所拔皆知<lb/>
　　名士康熈五十七年祀鄉賢<lb/>
　　衞輝府<lb/>
　漢向栩字甫興河内朝歌人少為書生卓詭不倫累<lb/>
　　舉孝亷賢良方正有道俱不就後徵拜趙相又拜<lb/>
　　侍中朝有大事侃然正色無所撓屈百官憚之<lb/>
　　杜詩字君公汲縣人少有才能性至孝初為郡功<lb/>
<pb n="KR2k0047_WYG_058-83b"/>
　　曹以公平稱更始時辟大司馬府建武元年歳中<lb/>
　　三遷為侍御史安集洛陽時將軍蕭廣縱兵暴民<lb/>
　　詩勅曉不改遂格殺廣還以狀聞世祖召見賜以<lb/>
　　棨㦸復以平河東賊功拜成臯令視事三歳舉政<lb/>
　　尤異累遷至南陽太守政化大行及卒司𨽻校尉<lb/>
　　鮑永上書言詩貧困無田宅喪無所歸詔賻絹千<lb/>
　　匹又見名宦志<lb/>
　　趙咨字文楚東郡南燕人父暢為博士咨少孤有<lb/>
<pb n="KR2k0047_WYG_058-84a"/>
　　孝行盗嘗夜刼其家咨恐母驚懼迎謝曰老母病<lb/>
　　須養乞少置衣糧妻子餘物一無所請盗皆慚嘆<lb/>
　　跪而辭曰所犯無狀干暴賢者言畢奔出靈帝朝<lb/>
　　官燉煌太守拜東海相在官清簡計日受俸豪右<lb/>
　　服其儉約皆畏憚之<lb/>
　三國楊俊字季才獲嘉人受學陳留邊讓讓器異之<lb/>
　　舉茂才歴安陵令遷南陽太守宣徳教立學校吏<lb/>
　　民稱之徙為征南軍師轉中尉黄初二年以市不<lb/>
<pb n="KR2k0047_WYG_058-84b"/>
　　豐樂下獄自殺<lb/>
　南北朝李彪字道固衞人少孤貧有大志好學不倦<lb/>
　　仕魏官至御史中尉性剛直紏劾不避權幸文帝<lb/>
　　呼為李生而不名嘗謂羣臣曰吾有李彪猶漢之<lb/>
　　有汲黯也其見重如此卒贈汾州刺史諡剛憲<lb/>
　　李昶衞人彪孫幼解屬文時洛陽初置明堂昶年<lb/>
　　十數歳為明堂賦見者咸謂有家風入太學綏徳<lb/>
　　公陸通盛選寮宷請以昶為司馬昶雖年少公私<lb/>
<pb n="KR2k0047_WYG_058-85a"/>
　　之事咸取决焉累遷驃騎大將軍封臨黄縣公卒<lb/>
　　贈相瀛二州刺史昶以父在江南身寓關右自幼<lb/>
　　及終不飲酒不聽樂時論以此稱之<lb/>
　唐劉政會滑州人隋大業中為太原鷹揚府司馬以<lb/>
　　兵𨽻高祖累功封邢國公轉洪州都督卒太宗以<lb/>
　　其有殊勲塟宜異等贈民部尚書諡曰襄<lb/>
　　趙元字貞固祖掞號通儒本河間人在隋與同郡<lb/>
　　劉焯俱召至京師補黎陽長徙居於汲元少負志<lb/>
<pb n="KR2k0047_WYG_058-85b"/>
　　畧好論辯士爭慕之武后朝調宜禄尉非公事不<lb/>
　　言彈琴蒔藥如隱者之操自傷位不配才卒年四<lb/>
　　十九其友魏元忠孟詵崔璩等私諡昭夷先生<lb/>
　　劉竒滑州人政會次子長壽中為天官侍郎薦張<lb/>
　　鷟司馬鍠為監察御史二人詣謝竒正色曰舉賢<lb/>
　　本無私何見謝聞者皆悚後為酷吏陷害<lb/>
　　甄濟字孟成衞州人少孤好學以文雅稱天寳中<lb/>
　　為安禄山掌書記察禄山有異志陽為嘔血舁歸<lb/>
<pb n="KR2k0047_WYG_058-86a"/>
　　禄山反使蔡希徳封刀召之濟引頸以待希徳嗟<lb/>
　　嘆止刀以實疾白得免後賊平濟詣京師肅宗命<lb/>
　　受偽官者羅拜以愧其心遷著作郎卒贈秘書少<lb/>
　　監<lb/>
　　甄逄衞州人濟子幼孤力耕讀書以義聞于鄉里<lb/>
　　嘗以父名不得在國史欲詣京師自言會袁滋表<lb/>
　　濟節行宜載國史逢又乞元㣲之移書史舘修譔<lb/>
　　韓愈論其能標目先人事與其父俱當得書由是<lb/>
<pb n="KR2k0047_WYG_058-86b"/>
　　父子俱顯名<lb/>
　　高郢衞州人九歳能屬文父伯祥為好畤尉安禄<lb/>
　　山反將殺之郢尚幼解衣請代賊義而并釋之寳<lb/>
　　應初舉進士官至同平章事卒諡曰貞郢子定七<lb/>
　　歳讀尚書湯誓跪問父曰奈何以臣伐君郢曰應<lb/>
　　天順人何云伐耶對曰用命賞于祖不用命戮于<lb/>
　　社是順人耶郢異之仕至京兆叅軍<lb/>
　　崔寧衞州人寳應初為利州刺史累遷右僕射徳<lb/>
<pb n="KR2k0047_WYG_058-87a"/>
　　宗出幸奉天寧謂所親曰上從善如轉規但為盧<lb/>
　　杞所惑爾杞聞譛殺之中外稱寃<lb/>
　　班宏汲人天寳中進士官刑部侍郎貞元初進位<lb/>
　　尚書宏清潔勤力晨入官署日夕而出吏不堪其<lb/>
　　勞而已益恭卒贈右僕射諡曰敬<lb/>
　　關播字務先汲人舉進士為滁州刺史有異政楊<lb/>
　　綰常衮皆善之累遷平章政事卒贈太子太保<lb/>
　　劉崇龜字子長滑州人政會七世孫舉進士累官<lb/>
<pb n="KR2k0047_WYG_058-87b"/>
　　靖海軍節度使廣有大賈約倡女夜集而它盗殺<lb/>
　　女遺刅去賈入倡家踐其血乃覺乘艑亡吏跡捕<lb/>
　　賈不承崇龜饗軍悉集宰人至日入乃遣隂以遺<lb/>
　　刀易其一雜置之詰旦羣宰取刀一人曰是非我<lb/>
　　刀問之得其主名徃視則亡矣崇龜取它囚殺之<lb/>
　　聲言賈也亡何宰歸捕詰具服其精明類此<lb/>
　　劉崇望字希徒滑州人崇龜弟舉進士僖宗幸山<lb/>
　　南王重榮怨宦䜿不肯率職崇望以諌議大夫持<lb/>
<pb n="KR2k0047_WYG_058-88a"/>
　　節徃陳君臣大義重榮順服請誅朱玟自效使還<lb/>
　　稱㫖擢翰林學士累官劍南東川節度使同平章<lb/>
　　事進尚書左僕射遷兵部尚書卒贈司空<lb/>
　　崔日用滑州人擢進士第初縁武三思軰驟拜兵<lb/>
　　部侍郎章氏專制畏禍及乃私謁臨淄王以自託<lb/>
　　且宻賛大計以功授黄門侍郎太平公主逆節帝<lb/>
　　欲誅之恐驚及太上皇日用曰庻人之孝承順顔<lb/>
　　色天子之孝惟安國家定社稷帝納之進户部尚<lb/>
<pb n="KR2k0047_WYG_058-88b"/>
　　書出為并州刺史卒子宗之亦好學與李白杜甫<lb/>
　　以文相知<lb/>
　　盧懐慎滑州人第進士歴監察御史遷右御史臺<lb/>
　　中丞上疏陳時政言極愷切不報開元元年進同<lb/>
　　紫㣲黄門侍郎與姚崇竝相懷慎自以才不及崇<lb/>
　　事皆推而不專時議為伴食宰相以疾乞骸骨臨<lb/>
　　卒遺言薦宋璟李傑李朝隱盧從愿帝悼嘆之懷<lb/>
　　慎清儉不營産雖貴為宰相數饑寒所得禄賜盡<lb/>
<pb n="KR2k0047_WYG_058-89a"/>
　　與故人嘗謂璟與從愿曰上求治切然享國乆倦<lb/>
　　於勤將冇憸人乘間而進矣公第志之及卒不能<lb/>
　　治喪詔賜幣百叚粟二百斛諡曰文成帝後獵鄠<lb/>
　　杜間望懷慎家馳使問焉知為大祥復以縑帛賜<lb/>
　　之為經其墓道詔侍郎蘇頲為撰碑帝自手書<lb/>
　五代劉岳字昭輔滑州人政會後敏於文辭舉進士<lb/>
　　仕梁為翰林學士入唐拜吏部侍郎請賜百官告<lb/>
　　身遷太常卿卒贈吏部尚書<lb/>
<pb n="KR2k0047_WYG_058-89b"/>
　　呂咸休字徳祥新鄉人器度宏偉幼即超邁不羣<lb/>
　　稍長鋭志學問博通古今唐莊宗時從義師北征<lb/>
　　命掌刀筆授觀察廵官仕周以績進户部侍郎<lb/>
　宋魏仁溥字道濟汲人周時累官樞宻使轉中書平<lb/>
　　章集賢殿大學士宋初進位右僕射從征太原道<lb/>
　　卒贈侍中諡宣懿為人謹厚善書計有寛度時稱<lb/>
　　長者<lb/>
　　魏咸熈汲人仁溥子性仁孝仕屯田郎中累遷太<lb/>
<pb n="KR2k0047_WYG_058-90a"/>
　　僕少卿嘗會賓客家童覆案碎器客皆驚愕咸熈<lb/>
　　色不變令更設饌具其寛厚若此卒贈中書令三<lb/>
　　子昭慶駕部員外郎昭文西染院使昭素閤門祗<lb/>
　　候<lb/>
　　魏咸信字國寳汲人咸熈弟選尚公主授駙馬都<lb/>
　　尉雍熈中契丹擾邊命諸主壻鎮要地咸信知澶<lb/>
　　州景徳初知曹州秋霖積澇咸信决廣濟河以道<lb/>
　　之民田無害加同平章事卒贈中書令子昭易西<lb/>
<pb n="KR2k0047_WYG_058-90b"/>
　　京作坊使昭侃崇儀使<lb/>
　　魏昭亮字克明汲人咸信子幼未名太宗召入禁<lb/>
　　中命賦賞花詩詩成上之太宗大悦因賜今名歴<lb/>
　　拜西上閤門使進秩東上上言閤門舊儀制未當<lb/>
　　乃詔陳彭年張知白與白文肇同加詳定既成賜<lb/>
　　白金千兩又建議設儀石於内殿加領思州團練<lb/>
　　使遷四方舘使兼管賓客省卒贈貝州觀察使子<lb/>
　　餘慶供備庫副使<lb/>
<pb n="KR2k0047_WYG_058-91a"/>
　　張昭允衞州人善筆札習射曉音律初以父廕試<lb/>
　　大理寺評事端拱初為雄州監軍擊敗契丹景徳<lb/>
　　中累遷右神武將軍<lb/>
　　呂蕡汲人父通仕為太常博士蕡為比部郎中後<lb/>
　　知巴西縣致仕因塟通京兆藍田遂家焉蕡六子<lb/>
　　五登科大忠大防大鈞大臨皆其子也<lb/>
　　韓璹字君玉汲人舉進士為開封司録嘉祐中寛<lb/>
　　恤諸道分遣使者璹曰京師諸夏本顧獨不䝉惠<lb/>
<pb n="KR2k0047_WYG_058-91b"/>
　　乎乃具徭役利害上之詔司馬光陳洙詳定格式<lb/>
　　遂革大姓漁并之弊尋以開封府判官迎契丹使<lb/>
　　使問南朝不聞打圍何也璹曰我后仁及昆蟲非<lb/>
　　時不為耳官大中大夫判將作監轉正議大夫致<lb/>
　　仕卒年七十七<lb/>
　　林舍字盧白共城人早舉進士為大理評事年三<lb/>
　　十挂冠與蘓軾同年軾有書云先生熈朝及第壯<lb/>
　　志休官以節志推之賢於淵明遠矣<lb/>
<pb n="KR2k0047_WYG_058-92a"/>
　　杜常字正甫衞州人昭憲皇后族孫折節學問無<lb/>
　　戚里氣習嘗跨驢讀書驢嗜草不之覺觸桑木而<lb/>
　　墮額為之傷舉進士累官工部尚書崇寧中以龍<lb/>
　　圖閣學士知河陽軍會苦旱及境而雨大河决直<lb/>
　　州西上埽勢危甚常親䕶役徙處埽上埽潰水溢<lb/>
　　及常坐而止郡頼以安卒年七十九<lb/>
　　呂景初字仲之酸棗人舉進士以薦為殿中侍御<lb/>
　　史慶厯初兵冗用度乏景初奏曰比年招置太多<lb/>
<pb n="KR2k0047_WYG_058-92b"/>
　　未加揀汰當祖宗時四方割據中國纔百餘州民<lb/>
　　力未完耕植未廣然用度充足者兵少故也而所<lb/>
　　征皆克自數十年來用數倍之兵所嚮必敗以此<lb/>
　　知兵在精不在多也時論韙之累遷吏部員外郎<lb/>
　　擢天章閣待制知諫院以病卒<lb/>
　　宋守約酸棗人初為左班殿直累擢威武軍留後<lb/>
　　卒贈武安軍節度使諡勤毅初神宗以禁旅驕惰<lb/>
　　為簡練之法守約率先推行約束嚴峻或言其持<lb/>
<pb n="KR2k0047_WYG_058-93a"/>
　　軍太急帝宻戒之對曰臣為陛下明紀律不忍使<lb/>
　　恩出于己而怨歸陛下帝善其言<lb/>
　　宋球酸棗人守約子以廕幹當禮賓院嘗條秦川<lb/>
　　劵馬四弊羣牧使用其議馬商便之再使高麗宻<lb/>
　　訪山川形勢風俗好尚使還圖紀上之神宗稱善<lb/>
　　進通事舍人神宗崩以通事舍人告哀契丹至則<lb/>
　　使易吉服球曰通和歳乆憂患是同大國安則為<lb/>
　　之契丹不能奪積遷西上閤門使樞宻副都承㫖<lb/>
<pb n="KR2k0047_WYG_058-93b"/>
　　馮守信字中孚白馬人從太宗征討有功累官神<lb/>
　　龍衞四廂都指揮使知定州後改滑州治河有功<lb/>
　　遷威塞軍節度使<lb/>
　元張思明字士瞻輝州人頴悟過人讀書日記千言<lb/>
　　至元中由侍儀舍人累官中書左丞平生不治産<lb/>
　　不蓄財惟務積書聚書三萬七十餘巻尤明律學<lb/>
　　與謝仲和曹鼎新同稱三絶卒贈清河郡公諡貞<lb/>
　　敏<lb/>
<pb n="KR2k0047_WYG_058-94a"/>
　　慕完新鄉人明敏有大志累官侍御史刑部侍郎<lb/>
　　持法平允决訟如流為衆所服至順間封魏郡公<lb/>
　明楊鏞汲縣人性好學修身慎行親近賢者洪武中<lb/>
　　由太學生累官山東左布政使<lb/>
　　張理胙城人性純厚勤學隆師親友雅尚謙抑以<lb/>
　　貢入太學累官江西左布政使<lb/>
　　李炳新鄉人勤學有器識優於政事洪武中由太<lb/>
　　學生仕至四川左布政使歴官有能聲<lb/>
<pb n="KR2k0047_WYG_058-94b"/>
　　靳義字原禮淇縣人以太學生任監察御史永樂<lb/>
　　初出按北京紏治貪墨决疑獄滯訟皆得其情吏<lb/>
　　民畏服日恒疏食毫髪無取於民時皇太子居守<lb/>
　　北京賜魚米以旌其亷且語左右曰靳義可謂真<lb/>
　　御史也未幾陞湖廣按察司副使風紀肅然後入<lb/>
　　覲以疾卒於道<lb/>
　　尚廸獲嘉人儀度閎偉才識越人洪武中由太學<lb/>
　　生歴官刑部郎中永樂中陞四川左布政使<lb/>
<pb n="KR2k0047_WYG_058-95a"/>
　　宋訥字子敏滑縣人元至正時登進士授鹽山令<lb/>
　　世亂退隱明初徵修禮樂大典事竣辭歸後徵為<lb/>
　　國學助教嘗撰勅文稱㫖遷翰林學士撰文廟碑<lb/>
　　文賜綺鈔時與太祖論政治得失無不稱㫖拜文<lb/>
　　淵閣大學士以老辭上曰昔呂望以八十興周訥<lb/>
　　雖年邁可任是官上屯田策建軍國大計因著為<lb/>
　　令未幾轉國子監祭酒宏整學規年八十以疾卒<lb/>
　　諡文恪<lb/>
<pb n="KR2k0047_WYG_058-95b"/>
　　蔣廷瓉滑縣人少有學術識治體洪武中以才行<lb/>
　　薦永樂中任貴州左布政使掘地得石匣藏古劍<lb/>
　　一瓚佩之所至長鳴每出則指示立斷外無敢侮<lb/>
　　自是遠人歸化疆宇底寧功成召還以劍獻於上<lb/>
　　歴官工部右侍郎卒<lb/>
　　宋明字惟遠濬縣人初授户部主事督臨清倉儲<lb/>
　　監儲中官某恣横明裁以法宿弊頓革中官濫乞<lb/>
　　庄田於保定容城諸縣上命徃按之抗疏以聞事<lb/>
<pb n="KR2k0047_WYG_058-96a"/>
　　卒不行陞兩浙轉運使杜絶私謁僚友有暮夜餽<lb/>
　　金者正色斥之浙人呼為鐵宋官至叅政<lb/>
　　王越字世昌濬縣人景泰辛未進士歴官太子太<lb/>
　　保兵部尚書兼左都御史以功封威寧伯後加太<lb/>
　　子太傅召掌前軍都督府提督團營再叙一子錦<lb/>
　　衣千户成化十七年以汪直事被劾奪爵𢎞治元<lb/>
　　年復職十年起左都御史以功加太子太傅卒於<lb/>
　　軍諡襄敏越姿表竒偉議論飈舉乆歴邊陲身經<lb/>
<pb n="KR2k0047_WYG_058-96b"/>
　　十餘戰知敵情偽及將士勇怯出竒制勝動有成<lb/>
　　算奬㧞士類驅使材勇以故人樂為用健將武校<lb/>
　　多出其門故所在成功又嘗薦楊守隨屠滽軰皆<lb/>
　　有名于世睦族敦舊賑窮恤貧如恐不及其膽智<lb/>
　　絶人嘗以千人廵邊猝遇大敵列陣自固薄暮令<lb/>
　　騎皆下馬魚貫行自率驍勇殿敵不敢逼越在時<lb/>
　　人多咎其貪功及死而將偷卒惰卒未有如越者<lb/>
　　王崇之字守節滑縣人天順甲申進士知上海縣<lb/>
<pb n="KR2k0047_WYG_058-97a"/>
　　擢御史時遼陽數有邊警戰備廢弛士卒飢寒崇<lb/>
　　之按遼調劑振作切中機宜時中官汪直廵邊貪<lb/>
　　横不道鎮撫以下望風重賄獨崇之不屈直中傷<lb/>
　　之謫延安府推官崇之性友愛而剛正弗撓與王<lb/>
　　越齊名<lb/>
　　周鳯字文祥汲縣人天順庚辰進士授兵部主事<lb/>
　　歴陞員外郎中出補太平知府鳯悃愊無華㢘幹<lb/>
　　之操終始如一不以家室自隨麤衣糲食如寒素<lb/>
<pb n="KR2k0047_WYG_058-97b"/>
　　九載滿去郡人老稚擁道泣送仕至福建鹽運使<lb/>
　　王嵩字邦鎮汲縣人成化乙未進士性介直初授<lb/>
　　太湖知縣累官右副都御史廵撫延綏左遷陜西<lb/>
　　布政司叅議以事忤逆瑾矯㫖下錦衣衞獄没其<lb/>
　　家産竟謫戍事白以致仕歸壽八十有四<lb/>
　　張衍瑞字元承汲縣人𢎞治乙丑進士筮仕清豐<lb/>
　　知縣有治績歴陞吏部文選司郎中時武廟南狩<lb/>
　　上疏諫止上怒杖之瀕死謫平陽同知世宗即位<lb/>
<pb n="KR2k0047_WYG_058-98a"/>
　　詔復原職尋擢太常寺少卿卒贈太僕寺卿仍賜<lb/>
　　祭於家<lb/>
　　梁問孟號靜齋新鄉人嘉靖乙丑會魁歴兵科都<lb/>
　　給事中時有以媟戱誘昭陵者問孟直言諫諍竟<lb/>
　　回帝意山東種馬乆累州邑特疏改折晉寧夏廵<lb/>
　　撫時哱逆乆蓄異志問孟預折其萌收其兵柄引<lb/>
　　河開田歳獲糧儲四萬石歸里後捐資建學宮以<lb/>
　　振興人文卒贈右副都御史<lb/>
<pb n="KR2k0047_WYG_058-98b"/>
　　周鎬字之京汲縣人鳯孫嘉靖辛丑進士擢按察<lb/>
　　司副使飭兵辰沅及懷隆等處採大木修邊隘尋<lb/>
　　調四川撫治重䕫勦平土㓂民為立祠<lb/>
　　蔡揚金字子礪衞輝守禦所人嘉靖甲辰進士擢<lb/>
　　監察御史廵茶陜西增額外馬四百匹廵按順天<lb/>
　　條奏荒政民頼全活歴陞浙江左布政使以入覲<lb/>
　　卒於京邸子叔逵進士官布政使叔遴舉人<lb/>
　　隂秉暘字子寅汲縣人嘉靖丁未進士擢監察御<lb/>
<pb n="KR2k0047_WYG_058-99a"/>
　　史以風紀自任前後抗疏數十上朝士憚之後陞<lb/>
　　陜西僉事叅議所至皆有政績<lb/>
　　李載字仁夫延津人隆慶戊辰進士累遷太宰時<lb/>
　　採𣙜四出載力請罷俱䝉温㫖晉階柱國<lb/>
　　侯大節號元峯汲縣人萬厯已丑進士始任益都<lb/>
　　蘄州俱以清勤著績歴都察院戸部皆有聲<lb/>
　　蘓時霔號仁軒汲縣人以明經教授開封士服其<lb/>
　　訓文風大振<lb/>
<pb n="KR2k0047_WYG_058-99b"/>
　　李天叙號逹菴汲縣人由恩貢歴知觀城單縣五<lb/>
　　䑓多惠政<lb/>
　　余若南字郁六汲縣人萬厯乙卯舉人刑部員外<lb/>
　　郎中遷龍安知府在事無赫赫名既去人思之<lb/>
　　冀守謙字汝光輝縣人萬歴戊戌進士初任益都<lb/>
　　正直不阿行取户部主事陞真定知府所至有能<lb/>
　　名<lb/>
　　王在晉號岵雲濬縣人萬厯壬辰進士歴官廵撫<lb/>
<pb n="KR2k0047_WYG_058-100a"/>
　　總督河道多見稱紀旋晉大司馬經理遼東薊鎮<lb/>
　　賜蟒玉尚方劍勤勞王事時閣臣孫承宗廵視關<lb/>
　　門亦奏在晉勞瘁可念用代去著有岵雲集若干<lb/>
　　巻<lb/>
　　魏照乘字瑤海滑縣人萬厯丙辰進士筮仕金鄉<lb/>
　　稱循良擢居諌垣時閹魏擅權投組返里後起官<lb/>
　　歴太常少卿江西廵撫告歸復起工部侍郎轉少<lb/>
　　司馬督戎政有守城功入叅大政清慎勤敏予告<lb/>
<pb n="KR2k0047_WYG_058-100b"/>
　　歸<lb/>
　　祁伯裕滑縣人原名光宗因避廟號以字行萬厯<lb/>
　　時進士授工部調禮部歴三道皆以邊功著績廵<lb/>
　　撫甘肅三年以功加兵部侍郎乙卯召入未幾轉<lb/>
　　三邊總制叙功加宮保尚書旋告歸卒諡敏惠<lb/>
　　劉易從字右川汲縣人嘉靖乙丑進士知威縣調<lb/>
　　遵化俱有治績性儉民稱為劉青菜歴户部郎中<lb/>
　　知兖州武昌府刑清政簡能决疑獄民有劉明月<lb/>
<pb n="KR2k0047_WYG_058-101a"/>
　　之謠陞布政萬厯中廵撫山東卒於官其自賛有<lb/>
　　云薊曰青菜鄂曰明月兩地民謠一生宦業<lb/>
　　曹藴清字秋霖輝縣人崇禎辛未進士有文名歴<lb/>
　　翰林編修卒<lb/>
皇清李發藻延津人明崇禎癸未進士<lb/>
國朝順治元年授渭南令時流㓂未殄渭南孤懸㓂壘<lb/>
　　中發藻設方畧捍禦城以得全擢兵部職方司主<lb/>
　　事厯陞陜西西凉道所至有聲尋乞終養歸歳饑<lb/>
<pb n="KR2k0047_WYG_058-101b"/>
　　鄉人流亡發藻竭貲賑濟計口授食不足則繼以<lb/>
　　典鬻全活無算康熈四十八年祀鄉賢<lb/>
　　劉尚信字還朴濬縣人明萬厯丙辰進士為人重<lb/>
　　厚少文由徽郡守厯官通政司叅議適當故明末<lb/>
　　造備受艱難弟尚志子文偉文顯俱以身殉尚信<lb/>
　　屬有天幸萬死一生<lb/>
國初徵求耆舊晉秩通政使獻納惟允朝論重之順治<lb/>
　　十三年卒<lb/>
<pb n="KR2k0047_WYG_058-102a"/>
諭賜祭𦵏有勅文碑記祀鄉賢<lb/>
　　李實秀字范林汲縣人順治丙戌進士授中書舍<lb/>
　　人厯陞江西湖東道湖屬永豐鉛山玉山等處盗<lb/>
　　賊盤踞實秀招撫賊首散其黨羽四境獲安後遷<lb/>
　　江南鳯宿道海㓂猖獗民心<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>
                    <graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>實秀統兵恢復<lb/>
　　㓂黨悉平官至廣西鬰林道卒康熈四十三年祀<lb/>
　　鄉賢<lb/>
　　劉達字未齋濬縣人明崇禎丁丑進士<lb/>
<pb n="KR2k0047_WYG_058-102b"/>
本朝初任南鄭令擢監察御史廵視京通二倉河東鹽<lb/>
　　政所在剔弊釐姦尋掌京畿道轉山東東昌道副<lb/>
　　使創均徭法東省稱便官至兵部左侍郎予告歸<lb/>
　　里卒康熈十六年祀鄉賢<lb/>
　　馬大士濬縣人少失恃事繼母孝養倍篤順治戊<lb/>
　　戌成進士授翰林院庶吉士改監察御史條陳時<lb/>
　　政請嚴加𣲖處分熱審减等及停追俸禄嚴禁私<lb/>
　　販硝黄等疏悉被<lb/>
<pb n="KR2k0047_WYG_058-103a"/>
嘉納巡視兩淮鹽政任滿補京畿道尋補河南道丁憂歸<lb/>
　　立義塾訓迪後學成就甚衆康熈十五年祀鄉賢<lb/>
　　陳起元字徵起汲縣人康熈已酉舉人任沈邱縣<lb/>
　　教諭勤考課嚴學規士風丕變後陞邵陽令邵猺<lb/>
　　峝雜處民罔知禮義起元宣講<lb/>
聖諭刋布條約頑愚頓革又設學田延名師以教俊秀<lb/>
　　聽訟明慎民無寃獄康熈四十五年祀鄉賢<lb/>
　　任文華字聨璧新鄉人明崇禎壬午舉人闖㓂僣<lb/>
<pb n="KR2k0047_WYG_058-103b"/>
　　據西安偽令魏鵾鵬廹之仕文華棄家逃避<lb/>
國初中丙戌進士授廣信府推官亷直自持屬吏有餽<lb/>
　　磁器者發之得白金却還之九仙山賊楊文據險<lb/>
　　為亂廵撫提兵進勦文華設法轉運軍需無缺諸<lb/>
　　將獲賊中婦女悉令放還事平叙功最以子璿貴<lb/>
　　贈中憲大夫康熈三十三年祀鄉賢<lb/>
　　楊毓蘭字伯馨新鄉人文秀子順治丙戌進士授<lb/>
　　江寧府推官聽訟明决郡無寃民舉卓異擢工部<lb/>
<pb n="KR2k0047_WYG_058-104a"/>
　　都水司主事𣙜税龍江督河張秋陞刑部郎中戊<lb/>
　　申特舉賢能以御史廵按兩浙鹽漕隨時制宜上<lb/>
　　下咸裕事竣衡文東省人稱亷明值滇黔叛逆以<lb/>
　　薦從戎補衡永郴叅議蜀楚蕩平復以博學内召<lb/>
　　中道患病乞歸康熈三十九年祀鄉賢<lb/>
　　劉源深字崑麓滑縣人順治乙酉舉人任鎮江府<lb/>
　　推官後補臨江府推官性好施每歳終捐米麥各<lb/>
　　五十石散給窮民疾病則施藥調治設義塾初任<lb/>
<pb n="KR2k0047_WYG_058-104b"/>
　　鎮江時海氛初靖郡有大獄源深剖决如流案無<lb/>
　　留牘江流湍急商船多覆制度生船以拯溺者任<lb/>
　　臨江俗生女多不舉源深出示嚴禁舊俗以革臨<lb/>
　　屬新淦多逃戸積逋累萬源深攝邑篆招徠流亡<lb/>
　　給種開墾積逋一清祀鄉賢<lb/>
　　劉源濬字導九滑縣人順治丙戌進士初任太和<lb/>
　　令力鋤豪强良民安枕補濟陽令濟陽田多荒蕪<lb/>
　　源濬相度地勢引濟水以資灌溉至今民享其利<lb/>
<pb n="KR2k0047_WYG_058-105a"/>
　　遷部曹擢監察御史疏陳利弊多被<lb/>
嘉納官至饒南九江道叅議祀鄉賢<lb/>
　　劉源湛字石友新鄉人順治丁亥進士授湖廣大<lb/>
　　冶令蒞任四月江西金鎮兵譁頑民聞風反側源<lb/>
　　湛設法殱其魁餘悉就撫報最遷鞏昌府同知分<lb/>
　　守凉州逆<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>作難源湛招義勇成卒伍卒殄平之<lb/>
　　歴陞禮部郎中時父罹宼禍源湛志圖復仇泣血<lb/>
　　三年遂成痞疾服闋補山東武徳道兼攝臬篆案<lb/>
<pb n="KR2k0047_WYG_058-105b"/>
　　牘山積雖抱病猶日夜檢閲嘔血卒康熈五年祀<lb/>
　　鄉賢<lb/>
　　張施大濬縣人順治乙未進士授山隂令丁母艱<lb/>
　　再補柳城令柳邑猺獞雜處互相仇殺施大集村<lb/>
　　老諭以國法頑俗頓革後補平定州牧平定山多<lb/>
　　地少民貧不能耕施大給牛種勸開墾緩催科民<lb/>
　　復業者數千戸陞濟南府同知以疾歸康熈六十<lb/>
　　年祀鄉賢<lb/>
<pb n="KR2k0047_WYG_058-106a"/>
　　紀𢎞謨字伯禹本遼東開原衞人入籍輝縣以父<lb/>
　　國相殉節廕授光禄寺署丞母歿廬墓三年服闋<lb/>
　　補順天府經歴調垣曲縣知縣垣居萬山中有李<lb/>
　　日貴等竊據太行所在剽掠𢎞謨操練鄉勇擒獲<lb/>
　　賊首四境悉平後遷大名府同知陞保定府知府<lb/>
　　寛猛適宜旗民莫不畏服康熈四十六年祀鄉賢<lb/>
　　孫望雅輝縣人父竒逢本直𨽻容城人慕蘇門山<lb/>
　　泉石竒勝遂移家焉望雅幼終日端坐步趨不茍<lb/>
<pb n="KR2k0047_WYG_058-106b"/>
　　及長能世其家學安貧樂道終身以舌耕為業所<lb/>
　　得館穀悉以奉二親妻子衣粗食糲弗一顧以子<lb/>
　　洤貴贈徵仕郎内閣中書舍人康熈四十九年祀<lb/>
　　鄉賢<lb/>
　　高遐昌淇縣人康熈丙辰進士事繼祖母繼母俱<lb/>
　　以孝稱授東莞令莞民健訟號稱難治遐昌下車<lb/>
　　繩以法豪猾望風知警調茂名令革除陋規讞獄<lb/>
　　明决擢刑部主事歴陞兵科給事中管理街道疏<lb/>
<pb n="KR2k0047_WYG_058-107a"/>
　　陳免糧兼及租户煮賑展限三月至今永為定例<lb/>
　　康熈五十五年祀鄉賢<lb/>
　　傅甡濬縣人康熈丙辰武進士初授騰驤衞守備<lb/>
　　以裁缺改補鎮海衞守備鎮海軍户刁頑甡恩威<lb/>
　　竝濟上官稱其能以年老乞歸家居好義樂施閭<lb/>
　　黨間有貧不能婚姻喪塟者輙出貲周濟更置舟<lb/>
　　梁以便行人鄉人徳之康熈六十一年祀鄉賢<lb/>
　　暢泰兆字子交新鄉人策子康熈已未進士初任<lb/>
<pb n="KR2k0047_WYG_058-107b"/>
　　祁門令祁俗刁悍土豪胥蠧紏結為民害泰兆悉<lb/>
　　繩以法無敢犯者邑中陋規悉行禁革再任稷山<lb/>
　　稷邑舊多雜𣲖甫至即請革除勒石永禁前令有<lb/>
　　寃抑者悉為平反亷明之頌兩邑同符官至工科<lb/>
　　給事中以病乞歸卒於家康熈五十三年祀鄉賢<lb/>
　　郭遇熈字駿臣新鄉人士棟子康熈己未進士兄<lb/>
　　弟同居四十餘年迨析㸑盡讓田宅於諸兄弟謁<lb/>
　　選授廣東從化令時邑遭水患遇熈兼程之任至<lb/>
<pb n="KR2k0047_WYG_058-108a"/>
　　　則亟請發倉賑濟全活不下數萬人蒞任五載修<lb/>
　　　學宮建倉厫禁雜𣲖絶陋規後擢刑部主事卒於<lb/>
　　　官康熈四十一年祀鄉賢<lb/>
　　　任璿字政七新鄉人文華子康熈已未進士授翰<lb/>
　　　林院庶吉士散舘改戸部主事清浮冐權會計歴<lb/>
　　　陞刑部郎中出守登州甫下車見學宮頺圮祭器<lb/>
　　　樂器不備悉捐俸修之時遼左告饑<lb/>
上命以登州倉穀四萬石海運至三岔河平糶賑濟東<lb/>
<pb n="KR2k0047_WYG_058-108b"/>
　　　海小舟約千餘艘船戸聞風逃避牧令束手無策<lb/>
　　　璿言於上官請舂米二萬石運徃可省脚價之半<lb/>
　　　上官報可未數月悉起運上下利之康熈五十三<lb/>
　　　年祀鄉賢<lb/>
　　　懐慶府<lb/>
　　漢蔡義温人以明經給事大將軍幕府家貧常步行<lb/>
　　　門下好事者相合為義買犢車令乘之數歳遷補<lb/>
　　　覆盎城門候乆之詔求能為韓詩者擢光禄大夫<lb/>
<pb n="KR2k0047_WYG_058-109a"/>
　　給事中進授昭帝數歳拜為少府遷御史大夫代<lb/>
　　楊敞為丞相封陽平侯卒諡節侯<lb/>
　　張禹字子文軹人明習經學初為博士元帝朝授<lb/>
　　太子論語成帝即位尊禮師傅與鄭寛中說書金<lb/>
　　華殿累遷光禄大夫代王商為丞相封安昌侯以<lb/>
　　特進為天子師卒諡節侯子四長宏嗣侯官至太<lb/>
　　常三子皆為校尉散騎諸曹<lb/>
　　郭解字翁伯軹人少時喜為俠不快意所殺甚衆<lb/>
<pb n="KR2k0047_WYG_058-109b"/>
　　及年長折節為恭儉以徳報怨厚施而薄望振人<lb/>
　　之急不矜其功後徙入關關中賢豪知與不知聞<lb/>
　　其聲爭交驩解解任俠行權以睚眦殺人卒族誅<lb/>
　　傅喜字稚游温人哀帝祖母定陶傅太后從父弟<lb/>
　　少好學問有志行哀帝立為太子成帝選喜為太<lb/>
　　子庻子及哀帝即位以喜為衞尉遷右將軍累官<lb/>
　　大司馬封高武侯太后求稱尊號喜與孔光師丹<lb/>
　　共持正議忤太后罷就國時丁傅二氏咸驕奢獨<lb/>
<pb n="KR2k0047_WYG_058-110a"/>
　　喜恭儉守節以壽終諡貞侯<lb/>
　　蔡茂字子禮河内人哀平間以儒學顯徵試博士<lb/>
　　對策陳災異以高第擢拜議郎遷侍中遇王莾居<lb/>
　　攝以病免光武初復拜議郎再遷廣漢太守有政<lb/>
　　績建武二十年代戴涉為司徒清儉匪懈後三年<lb/>
　　卒於位賜東園梓棺賻贈甚厚<lb/>
　　李章字第公河内人五世二千石章習嚴氏春秋<lb/>
　　經明教授歴州郡吏光武為大司馬平定河北召<lb/>
<pb n="KR2k0047_WYG_058-110b"/>
　　章置東曹屬數從征伐光武即位拜陽平令大姓<lb/>
　　趙綱於縣界起塢壁繕甲兵所在為害章至乃設<lb/>
　　饗會延綱綱帶文劍被羽衣從士百餘人章與對<lb/>
　　飲有頃手劍斬綱伏兵亦悉殺其從者因馳詣塢<lb/>
　　壁掩擊破之吏人遂安累遷侍御史出為瑯琊太<lb/>
　　守又斬安丘大姓夏長思等得牛馬五百餘以狀<lb/>
　　聞帝悉以所得班勞吏士後坐事免<lb/>
　　衞颯字子産修武人家貧好學問隨師無糧常傭<lb/>
<pb n="KR2k0047_WYG_058-111a"/>
　　以自給建武初除侍御史遷桂陽太守郡與交州<lb/>
　　接境頗染其俗不知禮則颯修庠序之教設婚姻<lb/>
　　之禮期年邦俗從化吏民頌之<lb/>
　　張導字景明修武人建武中為鉅鹿太守漳水汎<lb/>
　　濫導疏濬得宜民用嘉頼勒石紀功曰漳河神壇<lb/>
　　碑<lb/>
　　司馬防字建公温人性質直公方雖閑居晏處威<lb/>
　　儀不忒雅好漢書名臣列傳所諷誦者數十萬言<lb/>
<pb n="KR2k0047_WYG_058-111b"/>
　　少仕州郡歴官洛陽令京兆尹以年老轉拜騎都<lb/>
　　尉養志閭巷閉門自守諸子雖已冠成人不命坐<lb/>
　　不敢坐不問不敢言父子之間肅如也建安二十<lb/>
　　年卒<lb/>
　　趙承河内人梁冀收太尉李固下獄承等數十人<lb/>
　　腰鈇鑕伏闕訴太后詔赦固出獄京師市里皆踴<lb/>
　　躍呼萬歳<lb/>
　　王奐字子昌河内人明五經負笈從業嘗賃灌園<lb/>
<pb n="KR2k0047_WYG_058-112a"/>
　　耻交勢利歴官漢陽太守徵拜議郎<lb/>
　　司馬直河内人靈帝時除官皆責助軍修宫錢直<lb/>
　　除鉅鹿太守以有清名减責三百萬直慨然曰為<lb/>
　　民父母而脧膏以求稱吾不忍也遂自殺時暫停<lb/>
　　修宫錢<lb/>
　　韓浩字元嗣河内人縣近山藪多㓂浩聚徒衆為<lb/>
　　縣藩衞太守王匡以為從事將兵拒董卓於盟津<lb/>
　　時浩舅杜陽為河隂令卓執之使招浩浩不從袁<lb/>
<pb n="KR2k0047_WYG_058-112b"/>
　　術壯之以為騎都尉夏侯惇聞其名請與相見大<lb/>
　　竒之使從征伐時大議捐益浩以為當急屯田曹<lb/>
　　操善之又破柳城改其官為中䕶軍從征張魯魯<lb/>
　　降議者以浩智畧足以綏邊操曰吾安可以無䕶<lb/>
　　軍乃與俱還其見親任如此及卒操愍惜之<lb/>
　　張範字公儀修武人恬靜樂道淡於榮利袁術備<lb/>
　　禮招請範稱疾不徃子陵及弟承子戬為山東賊<lb/>
　　所得範直詣賊請二子賊以陵還範範謝曰人情<lb/>
<pb n="KR2k0047_WYG_058-113a"/>
　　雖愛其子然吾憐戬之小請以陵易之賊義其言<lb/>
　　悉以還之曹操自荆州還範見於陳以為議郎叅<lb/>
　　丞相軍事甚相敬重弟承亦知名歴仕至趙郡太<lb/>
　　守<lb/>
　　司馬郎字伯逹温人防子年十二試經為童子郎<lb/>
　　監試者以其身體壯大疑郎匿年郎曰損年以求<lb/>
　　進非志士所為也監試者異之年二十二曹操辟<lb/>
　　為司空掾屬除成臯令以病去復為堂陽長為治<lb/>
<pb n="KR2k0047_WYG_058-113b"/>
　　務寛惠不行鞭扑而民不犯入為丞相主簿建安<lb/>
　　中仕至兖州刺史<lb/>
　　常林字伯槐温人年七歳有父黨造門問伯先在<lb/>
　　否因責林不拜林曰臨子字父何拜之有長益知<lb/>
　　名累官平原太守入魏拜少府封洛陽亭侯明帝<lb/>
　　即位進封高陽鄉侯司馬懿以林鄉邑耆徳每為<lb/>
　　之拜或謂林曰司馬公貴重君宜止之林曰彼自<lb/>
　　欲敦長幼之序為後生之法貴非吾之所畏拜非<lb/>
<pb n="KR2k0047_WYG_058-114a"/>
　　吾之所制也言者踧踖而退時論以林節操清峻<lb/>
　　欲致之公輔林遂稱疾卒贈驃騎將軍諡貞侯<lb/>
　晉孫鑠字臣鄴河内人少為縣吏太守吳奮薦於大<lb/>
　　司馬石苞辟為掾將應命會臺巳密遣輕車襲苞<lb/>
　　時汝隂王鎮許以鄉里之情私告鑠曰無與禍鑠<lb/>
　　既出即馳詣壽春為苞畫計苞頼以獲免遷尚書<lb/>
　　郎在職駁議十有餘事為當時所稱<lb/>
　　山濤字巨源河内人少有器量介然不羣舉孝亷<lb/>
<pb n="KR2k0047_WYG_058-114b"/>
　　武帝朝累官吏部尚書甄㧞人物各為題目時稱<lb/>
　　山公啟事進尚書僕射加侍中初議伐吳濤曰自<lb/>
　　非聖人外寧必有内憂釋吳以為外懼不亦善乎<lb/>
　　人服其識遠卒贈司徒諡曰康<lb/>
　　向雄字茂先山陽人父韶官至彭城太守雄初仕<lb/>
　　魏為秦州刺史入晉累官御史中丞遷侍中太康<lb/>
　　初為河南尹有大志在朝多所諌正<lb/>
　　山簡字季倫山陽人濤子性温雅有父風為征南<lb/>
<pb n="KR2k0047_WYG_058-115a"/>
　　將軍鎮襄陽每出遊習家池上置酒輙醉而歸名<lb/>
　　之曰高陽池子遐仕至東陽太守<lb/>
　南北朝向靖字奉仁山陽人與宋武帝有舊嘗從征<lb/>
　　叅建武軍事進平建業以功封山陽縣五等侯又<lb/>
　　從征廣固討盧循及西伐司馬休之平關中竝見<lb/>
　　任使永初間以佐命功封曲江縣侯位太子左衞<lb/>
　　率加散騎常侍卒於官靖立身儉約不營室宇無<lb/>
　　田園商貨之業時人稱之<lb/>
<pb n="KR2k0047_WYG_058-115b"/>
　　向柳字元季山陽人靖子有學義才能立身方雅<lb/>
　　太尉袁淑司空徐湛之揚州刺史顔峻皆與友善<lb/>
　　及峻貴柳猶以素情自許不推先之順陽范璩誡<lb/>
　　曰名位不同禮有異數卿何得作曩時意邪柳曰<lb/>
　　我與士遜心期乆矣豈可一旦以勢利處之及柳<lb/>
　　為南康郡以事繫建康獄屢密請峻求相申救孝<lb/>
　　武嘗與峻言及柳事竟不助之柳遂伏法<lb/>
　　司馬楚之字徳秀温人晉宗室少有英氣能折節<lb/>
<pb n="KR2k0047_WYG_058-116a"/>
　　待士劉裕篡晉深憚之遣刺客沐謙圖害楚之楚<lb/>
　　之待謙甚厚謙夜詐疾知楚之必來欲因殺之楚<lb/>
　　之聞謙病果自齎湯藥徃省之謙感其意出七首<lb/>
　　於床下以狀告楚之遂歸北魏授荆州刺史尋拜<lb/>
　　安南大將軍封瑯琊王後出為鎮西大將軍在邊<lb/>
　　二十餘年以清儉著聞卒諡貞王子悦豫州刺史<lb/>
　　司馬子如字遵素温人東魏丞相高歡入洛以為<lb/>
　　大行臺尚書朝夕左右叅知軍國天平初除尚書<lb/>
<pb n="KR2k0047_WYG_058-116b"/>
　　左僕射與高岳孫騰高隆之等共知朝政北齊受<lb/>
　　禪以翼贊功封須昌縣公卒諡文明<lb/>
　　張安祖河陽人襲世爵山北侯時有元承貴曾為<lb/>
　　河陽令家貧赴尚書求選天寒甚凍死路側一子<lb/>
　　年幼停尸門巷棺殮無託安祖悲哭盡禮買木為<lb/>
　　棺手自營作殮殯周給朝野嘉歎尚書聞奏標其<lb/>
　　門閭<lb/>
　　司馬裔字遵䕃温人楚之曾孫少有志操仕魏為<lb/>
<pb n="KR2k0047_WYG_058-117a"/>
　　司徒府叅軍事入周累遷驃騎大將軍開府儀同<lb/>
　　三司封瑯琊縣伯尋進爵為公仕至西寧州刺史<lb/>
　　卒諡曰定裔性清約不事生産所得俸禄散之親<lb/>
　　戚死之日家無餘財宅宇卑陋治喪無所詔為起<lb/>
　　祠<lb/>
　　士燮河内人吏部侍郎高構舉為刑部郎燮執法<lb/>
　　平允有吏幹為當時所稱<lb/>
　唐王琚河内人性敏悟有才畧明天文象緯年甫冠<lb/>
<pb n="KR2k0047_WYG_058-117b"/>
　　駙馬都尉王同皎器之會謀誅武三思琚與周璟<lb/>
　　等共計事洩同皎被害琚亡命傭於楊富商家商<lb/>
　　識其非庸人以女妻之睿宗立始還補諸暨主簿<lb/>
　　太平公主謀逆琚與太子謀誅之謂天子之孝異<lb/>
　　於匹夫當以安宗廟社稷為事為天下者豈顧小<lb/>
　　節太子悦奏為詹事府司直以誅姦黨功累遷諫<lb/>
　　議大夫進戸部尚書開元中屢建邊功封趙國公<lb/>
　　卒贈太子太保<lb/>
<pb n="KR2k0047_WYG_058-118a"/>
　　穆寧河内人性剛正以氣節自任初以明經調鹽<lb/>
　　山尉安禄山反署劉道元為景城守寧募兵斬之<lb/>
　　檄隣州縣併力捍賊史思明掠境郡守召寧攝東<lb/>
　　光令禦之賊遣使誘寧寧斬以徇且遺書顔真卿<lb/>
　　同拒禄山真卿署寧為河北採訪使後歴肅代二<lb/>
　　朝累官太子諭徳以秘書監致仕嘗撰家令教諸<lb/>
　　子長贊御史中丞次質右補闕次員侍御史次賞<lb/>
　　監察御史昆弟皆以守道行義顯世以珍味目之<lb/>
<pb n="KR2k0047_WYG_058-118b"/>
　　贊為酪質為酥員為醍酤賞為乳時韓休亦訓子<lb/>
　　姪至嚴貞元間言家法者推韓穆二門云<lb/>
　　婁師徳字宗仁原武人高宗時第進士授監察御<lb/>
　　史嘗使吐蕃得其畏悦累遷檢校豐州都督進同<lb/>
　　鳯閣鸞臺平章事封譙縣子卒諡曰貞師徳深沉<lb/>
　　有度量善知人有忤己輙遜以自免為將相者三<lb/>
　　十年恭勤樸忠以功名終與郝處俊相亞世之言<lb/>
　　長者稱婁郝云<lb/>
<pb n="KR2k0047_WYG_058-119a"/>
　　張廷珪濟源人慷慨有志尚舉進士累遷監察御<lb/>
　　史時張易之被誅議窮治黨與廷珪言宜一切洗<lb/>
　　貸中宗從之遷黄門侍郎開元初詔王琚持節行<lb/>
　　塞下議者皆謂將襲回紇廷珪陳五不可又請復<lb/>
　　十道按察司廵視州縣帝納之出為沔州刺史徙<lb/>
　　蘓宋魏三州入為少府監封范陽縣男卒贈工部<lb/>
　　尚書諡貞穆<lb/>
　　韓愈字退之修武人父仲卿為武昌令有善政兄<lb/>
<pb n="KR2k0047_WYG_058-119b"/>
　　會第進士官中書舍人名甚高時號四䕫之一愈<lb/>
　　生三歳而孤隨兄會貶官嶺表會卒嫂鄭鞠之自<lb/>
　　知讀書日記數千百言及冠盡通六經百家學舉<lb/>
　　進士徳宗朝由四門博士遷監察御史以論宫市<lb/>
　　貶山陽令有愛在民民生子多以其姓字之改江<lb/>
　　陵法曹叅軍元和初拜河南令遷職方員外郎坐<lb/>
　　事復為博士既才高數黜官又下遷作進學解以<lb/>
　　自諭執政覽之竒其才改比部郎中史館修撰轉<lb/>
<pb n="KR2k0047_WYG_058-120a"/>
　　考功知制誥進中書舍人改太子右庻子裴度以<lb/>
　　宰相節度彰義軍宣慰淮西奏愈為行軍司馬愈<lb/>
　　請乘遽先入汴說韓𢎞使協力淮西平遷刑部侍<lb/>
　　郎尋貶潮州刺史潮有鱷魚為患愈為文以祝患<lb/>
　　遂除改袁州刺史召拜國子祭酒轉兵部侍郎成<lb/>
　　徳軍亂殺節度使田𢎞正而立王廷凑圍牛元翼<lb/>
　　於深州詔愈宣慰元翼得潰圍出愈歸奏轉吏部<lb/>
　　侍郎卒贈禮部尚書諡曰文所著有原道原性師<lb/>
<pb n="KR2k0047_WYG_058-120b"/>
　　說等數十篇皆奥衍宏深左右六經學者仰之如<lb/>
　　泰山北斗宋元豐十年詔從祀　孔子廟庭子昶<lb/>
　　長慶中登第官禮部郎中昶子綰緄皆咸通中登<lb/>
　　第<lb/>
　　王智興字匡諫温人少驍鋭累立戰功遷侍御史<lb/>
　　元和中伐李師道俘斬萬計賊平進御史中丞後<lb/>
　　加尚書左僕射又以功封鴈門郡王進兼侍中卒<lb/>
　　贈太尉子晏平為散騎常侍遷朔方靈鹽節度使<lb/>
<pb n="KR2k0047_WYG_058-121a"/>
　　裴休字公美濟源人父肅浙東觀察使休兒時偕<lb/>
　　兄弟入家塾講習著述終年不出户舉賢良方正<lb/>
　　為監察御史操守嚴正文宗朝拜相後罷為宣武<lb/>
　　軍節度使不為皦察之行所治畏信卒贈太尉休<lb/>
　　為人醖藉能文章書甚有法宣宗稱為真儒者<lb/>
　　王晏宰温人智興子𨽻神策軍甘露之變以功遷<lb/>
　　御史大夫出為光州刺史有美政觀察使叚文昌<lb/>
　　薦之朝累擢邠寧慶節度使回鶻平徙忠武軍宣<lb/>
<pb n="KR2k0047_WYG_058-121b"/>
　　宗初以疾罷<lb/>
　五代段希堯河内人晉高祖為河東節度使以希堯<lb/>
　　為判官高祖軍屯忻州軍中有夜呼萬歳者希堯<lb/>
　　勸斬其亂首乃止及高祖立稍遷諌議大夫使於<lb/>
　　吳越是時江淮不通凡使吳越者泛海多風波之<lb/>
　　患希堯過海遭大風左右皆恐懼希堯曰吾平生<lb/>
　　不欺汝等恃吾可無恐也已而風止歴萊懐棣三<lb/>
　　州刺史累遷禮部尚書卒贈太子少保<lb/>
<pb n="KR2k0047_WYG_058-122a"/>
　宋盧億字子元河内人少篤學以孝弟聞歴晉漢周<lb/>
　　累官𢎞文舘直學士宋初遷河南少尹以清介自<lb/>
　　持億恬退聞其子多遜知制誥即上章求解以少<lb/>
　　府監致仕<lb/>
　　向拱字星民河内人少倜儻負氣仕周初為皇城<lb/>
　　使累立戰功遷檢校太師寧武軍節度使入宋封<lb/>
　　秦國公卒贈中書令子徳明官至洛苑使昱進士<lb/>
　　出身孫懌國子助教悦虞部郎中<lb/>
<pb n="KR2k0047_WYG_058-122b"/>
　　盧多遜河内人億子周顯徳初舉進士積官集賢<lb/>
　　校書宋初累遷翰林學士叅知政事太宗時拜中<lb/>
　　書侍郎平章事從平太原進兵部尚書多遜博涉<lb/>
　　經史文辭敏給好任數有謀畧坐事流崖州端拱<lb/>
　　初録其子雍為公安主簿孫又元為襄州司士<lb/>
　　張㫖字仲㣲河内人初為保定軍司法叅軍上書<lb/>
　　轉運使鍾離瑾願捕劇賊以自效瑾壯其請奏徙<lb/>
　　安平尉前後捕盗三百餘人嘗與賊鬬流矢中臂<lb/>
<pb n="KR2k0047_WYG_058-123a"/>
　　不顧猶手殺數十人擢試秘書省校書郎明道中<lb/>
　　淮南饑自詣宰相陳救荒之策命知安豐募富民<lb/>
　　輸粟以給饑者既而浚渒河三十里疏泄支流溉<lb/>
　　田數萬頃外築堤以備水患徙判忻州元昊反㫖<lb/>
　　築城設竒賊死傷者甚衆以功遷都官員外郎歴<lb/>
　　知萊邢二州范仲淹歐陽修皆薦其才累官至光<lb/>
　　禄卿<lb/>
　　馮拯字道濟父俊周太子賔客徙居河陽拯舉進<lb/>
<pb n="KR2k0047_WYG_058-123b"/>
　　士累遷工部尚書以疾請罷拜刑部尚書知河南<lb/>
　　府聼以府事委官屬乆之遷右僕射同平章事集<lb/>
　　賢殿大學士乾興二年進封魏國公既而五上表<lb/>
　　願罷相拜武勝軍節度使兼侍中判河南府仁宗<lb/>
　　遣人撫問還奏其家儉陋被服甚質太后賜以衾<lb/>
　　裯及錦綺屏卒贈太師諡文慤<lb/>
　　穆衍字昌叔河内人舉進士調華池令有民牛為<lb/>
　　仇家斷舌而不知何人訟於縣衍命殺之明日仇<lb/>
<pb n="KR2k0047_WYG_058-124a"/>
　　以私殺告衍曰斷牛舌者乃汝邪訊之具服徙知<lb/>
　　淳化從韓絳宣撫陜西遇慶卒潰亂衍念母在耀<lb/>
　　亟謁歸卒知衍名不敢近元祐初大臣議棄熈蘭<lb/>
　　衍以為不可議遂止累遷陜西轉運使加直龍圖<lb/>
　　閣知慶州卒後追録不棄蘭州議官其一子<lb/>
　　李伯宗字會之河陽人舉進士歴官大理卿入對<lb/>
　　言今情重法輕者許奏請而情輕法重者不得焉<lb/>
　　恐非仁聖忠恕之意徽宗納之遷刑部侍郎以顯<lb/>
<pb n="KR2k0047_WYG_058-124b"/>
　　謨閣待制卒贈光禄大夫諡曰榮<lb/>
　　傅伯成濟源人字景初察孫少從朱熹學隆興初<lb/>
　　舉進士累官集英殿修撰知建寧鎮江府皆有善<lb/>
　　政理宗時以寳謨閣學士致仕伯成純實無妄每<lb/>
　　稱人善不啻如已出語及姦邪則詞色俱厲不少<lb/>
　　假借年八十四卒諡忠簡<lb/>
　　李曾伯字長孺覃懷人初通判濠州歴官寳章閣<lb/>
　　直學士進權兵部尚書淳祐中累以直言受賞曾<lb/>
<pb n="KR2k0047_WYG_058-125a"/>
　　伯初與賈似道俱為閫帥邊境之事知無不言似<lb/>
　　道嫉之使不竟其用<lb/>
　元甯玉孟州人幼聰慧稍長才氣超邁歴授百夫長<lb/>
　　中綂初從水軍張萬户建大都城及開鄧州七里<lb/>
　　河引水注新野以通餉道勞績為多累官鎮國上<lb/>
　　將軍浙西道行軍都元帥<lb/>
　　蕭讓字仲謙武陟人資禀純篤才徳優贍累官山<lb/>
　　南湖北道提刑按察使卒贈司徒孟國公諡忠肅<lb/>
<pb n="KR2k0047_WYG_058-125b"/>
　　子珝見孝義志<lb/>
　　吳恭祖字景莊孟州人沉毅有才識至元末為福<lb/>
　　建行省理問有能聲累遷建興汀福田路總管所<lb/>
　　至以重厚稱卒贈兵部尚書追封渤海郡侯諡正<lb/>
　　肅<lb/>
　　逯魯曾字善止修武人性剛介通經術天歴初舉<lb/>
　　進士授翰林國史院編修尋改監察御史劾中丞<lb/>
　　史顯夫簡傲又劾達實哈雅阿濟拉太尉等八人<lb/>
<pb n="KR2k0047_WYG_058-126a"/>
　　皆巴延黨朝廷肅然至正間丞相托克托討徐州賊<lb/>
　　以官軍不習水土募瀕海鹽丁為軍乃超遷魯曾<lb/>
　　淮南宣尉使領征討事徐州平繼使領所部軍討<lb/>
　　淮東卒於軍<lb/>
　明元本武陟人父子英仕元為河陽尹本至正間舉<lb/>
　　進士除邠州判官攝褒城安塞二縣尹俱有治蹟<lb/>
　　洪武初有司以明經舉授懐慶府學教授遷察言<lb/>
　　司令史官至吏部郎中致仕<lb/>
<pb n="KR2k0047_WYG_058-126b"/>
　　馮冕孟縣人洪武初以儒士舉授欒城縣丞有亷<lb/>
　　能聲尋用薦陞春坊賛善大夫九年遷刑部尚書<lb/>
　　以疾歸老於家<lb/>
　　郎敏濟源人洪武初以國子生授監察御史擢饒<lb/>
　　州府知府敏為治亷而惠樂平民有詣闕愬邑大<lb/>
　　姓千餘家謀逆者詔指揮潘某率兵徃捕之兵至<lb/>
　　饒敏驚乃先徃察之至樂平民皆耕牧如常時敏<lb/>
　　亷得愬者乃邑子以假貸不得怨諸大姓故重誣<lb/>
<pb n="KR2k0047_WYG_058-127a"/>
　　之敏還白潘不之信自徃察視果如敏言於是各<lb/>
　　以其家長逮至京辨其誣詔釋之誅妄愬者<lb/>
　　葢霖孟縣人有竒才洪武中由太學生任禮部主<lb/>
　　事二十六年被㫖掌部事規畫建置多所裨益歴<lb/>
　　户工二部員外郎坐事謫居興濟用薦起授交趾<lb/>
　　府同知未抵任卒<lb/>
　　王懋字希昭修武人永樂甲辰進士授海豐知縣<lb/>
　　嘗入覲以治行卓異賜錦衣一襲楮幣五百緡仍<lb/>
<pb n="KR2k0047_WYG_058-127b"/>
　　宴禮部以褒顯之累遷西安知府<lb/>
　　劉幹字孟貞修武人洪武癸酉舉人仕為長州縣<lb/>
　　丞清修苦節公平仁恕民信愛之比卒邑人如失<lb/>
　　父母貧不能歸民買舟資送留衣冠塟於虎邱立<lb/>
　　石表曰劉公墩歳時致祭焉<lb/>
　　王黻字文繡河内人永樂癸卯舉人授嶧縣知縣<lb/>
　　蒞政亷勤練逹治體秩滿嶧民詣闕乞留上從之<lb/>
　　仍賜勅褒異任十八載歸民遮道挽留不忍釋<lb/>
<pb n="KR2k0047_WYG_058-128a"/>
　　李端澄字學溥武陟人由成化丁未進士歴任南<lb/>
　　臺御史劾宦官蔣宗外遷甘肅兵備道時西㓂入<lb/>
　　犯端澄同威寧伯王越追至賀蘭俘斬甚衆朝廷<lb/>
　　賜以文綺銀牌陞雲南按察司以忤劉瑾致仕歸<lb/>
　　足不履公庭人亦不敢干以私殁後何瑭表其墓<lb/>
　　祀鄉賢<lb/>
　　周道字大經號行溪懐慶衞人師事何瑭嘉靖丙<lb/>
　　戌成進士授蠡縣令多惠政擢御史廵按宣大時<lb/>
<pb n="KR2k0047_WYG_058-128b"/>
　　大同逆黨成禽株連者衆人情洶洶道請戮元惡<lb/>
　　餘罔治軍民帖然肖其像於太平樓祀之駕南狩<lb/>
　　選科道四人扈從道與焉途次以劾權貴人為所<lb/>
　　擠禠職歸<lb/>
　　劉涇字叔清號次山懐慶衞人師事何瑭嘉靖丁<lb/>
　　未成進士授庶吉士改御史廵城值京師戒嚴守<lb/>
　　北城開門納難民全活萬餘人出守鳯翔屬邑以<lb/>
　　羡金三千進涇笑曰世豈有受羡金劉次山哉尋<lb/>
<pb n="KR2k0047_WYG_058-129a"/>
　　以外艱去服闋補登州知府長吏聞風滌慮晉山<lb/>
　　西兵備防秋駐師雲中八角堡遇警涇躬擐甲胄<lb/>
　　厲衆固守朝議方擬大用忮者以蜚語中之罷歸<lb/>
　　著理學四先生言行録及京華滇南晉陽三集行<lb/>
　　世與婁樞同修郡志高簡無華一時稱為先軰典<lb/>
　　型<lb/>
　　蕭守身字尚本河内人少問業於何瑭中嘉靖壬<lb/>
　　戌進士授襄垣令山城地瘠宦署蕭條會修城隍<lb/>
<pb n="KR2k0047_WYG_058-129b"/>
　　廟得銀器一窖鄉三老欲以供守身私用拒不納<lb/>
　　歴官戸部郎中抗言節用十八事上命刋為定式<lb/>
　　理太倉督大同餉前後却羡金萬一千有竒會大<lb/>
　　璫馮保驕恣守身不為屈觸忌出守臨洮調保寧<lb/>
　　陞鹽使乞休家居二十餘年著有經書辨疑等書<lb/>
　　殁後人有自朝天嶺來者謂守身以五百金開嶺<lb/>
　　道巖險悉平嶺上猶肖像祀之<lb/>
　　朱載堉鄭藩恭王長子恭王先世曰東垣王與盟<lb/>
<pb n="KR2k0047_WYG_058-130a"/>
　　津王俱簡王庻子嫡系絶以次當屬盟津先是盟<lb/>
　　津以誣䧟革爵次及恭王尋盟津王曾孫載璽已<lb/>
　　直盟津寃詔旌其墓恭王薨載堉以世及之序讓<lb/>
　　載璽疏凡七上乃得報載堉兒時即悟先天學稍<lb/>
　　長無師授輙能累黍定黄鐘演為象法算經審律<lb/>
　　制器音叶節和妙有神解晩節益務著書比薨諡<lb/>
　　端清世子詔建讓國高風坊所著有天文樂律全<lb/>
　　書象學新説律呂正論嘉量算經韻學新説切韻<lb/>
<pb n="KR2k0047_WYG_058-130b"/>
　　指南先天圖正誤等書行世生時以秘篋貽子孫<lb/>
　　云俟有急難啟視甲申闖㓂遣偽制將軍劉方亮<lb/>
　　陷郡城五世孫開篋視有借問將軍誰姓劉之句<lb/>
　　葢前知云<lb/>
　　何永慶字善夫號敬亭河内人嘉靖已未進士通<lb/>
　　政司叅議三侍恩宴上諭近臣曰何叅議舉動不<lb/>
　　凡朕宮中每學之其被寵眷如此歴陞右通政卒<lb/>
　　祀鄉賢<lb/>
<pb n="KR2k0047_WYG_058-131a"/>
　　王所用字行素號賓吾河内人登賢書纂修邑志<lb/>
　　頗有典則萬厯庚戌成進士知福寧州調守澤州<lb/>
　　治行為天下第一晉兵部武庫職方郎中武弁輿<lb/>
　　金一切謝絶出為山西叅政旋晉秩方伯備兵上<lb/>
　　黨飭吏安民經畫井井會劾治墨令廹令嗾有力<lb/>
　　者擠之罷歸里卒祀鄉賢<lb/>
　　劉思問字汝知孟縣人萬厯丙辰進士為蘓州推<lb/>
　　官丁外艱補潞安痛懲豪右多所平反晉湖廣道<lb/>
<pb n="KR2k0047_WYG_058-131b"/>
　　監察御史廵按雲南逆㓂鳯繼祖桀驁稱兵謀討<lb/>
　　之轉大理寺丞左右少卿都察院右僉都御史廵<lb/>
　　撫南贑暨福建海賊林道乾毒螫閩廣遣將授以<lb/>
　　方畧擣其巢悉就禽尋以戸部左侍郎總督倉場<lb/>
　　陞南京戸部尚書卒<lb/>
　　薛應祥字平山孟縣人為樂安丞濱海多盗應祥<lb/>
　　明為勸化隂鈎致之餘黨乃解散再任新樂丞旋<lb/>
　　攝縣事時兵援朝鮮數萬衆跿跔科頭所過剽掠<lb/>
<pb n="KR2k0047_WYG_058-132a"/>
　　民皆避匿軍饑益囂應祥以俸金易蔬米軍得飽<lb/>
　　食去如風雨擢容城令容城偪處京師大璫多恣<lb/>
　　肆應祥以禮訓之旋乞歸子士傑以明經貢大廷<lb/>
　　為湖廣武昌教諭上官以其亷正特委查盤鄰邑<lb/>
　　倉庫城池胥役諸利弊邑令具儀衞餽金幣甚盛<lb/>
　　一切謝絶孑身入縣署清釐無毫髪擾<lb/>
皇清史應聘字仕甫河内人明天啟乙丑進士給事中<lb/>
國初任陜西潼關道歴官多惠政順治十六年祀鄉賢<lb/>
<pb n="KR2k0047_WYG_058-132b"/>
　　薛抱素孟縣人慷慨好施予㓂殘中土流殍過孟<lb/>
　　邑者為室廬以棲之不問其姓氏借貸不能償者<lb/>
　　輙焚其劵尤好面折人過退無後言以子所藴貴<lb/>
誥封禮部左侍郎兼𢎞文院學士康熈二十年祀鄉賢<lb/>
　　薛所藴字子展孟縣人抱素子明崇禎戊辰進士<lb/>
本朝歴官禮部左侍郎任司成時疏請滿州文武大臣<lb/>
　　各送子弟入監設八旗教習剏立監規購求遺書<lb/>
　　河陽為古孟津渡秋月河流暴溢渡者率多溺死<lb/>
<pb n="KR2k0047_WYG_058-133a"/>
　　所藴置大船令善水者操之過渡不取直有遇風<lb/>
　　波漂没者即飛棹拯救陸則造營房以棲宿兵士<lb/>
　　又開餘濟河溉田百頃仕宦三十年家無遺金殁<lb/>
　　祀鄉賢所著有澹友軒桴菴正續諸集子奮生順<lb/>
　　治乙未進士有幹濟才歴官至光禄寺卿所著有<lb/>
　　墻東崥山草<lb/>
　　劉天池字溟海河内人由歳貢任歸徳府虞城縣<lb/>
　　訓導以孝友傳家舉止端凝學術淹慱士類重之<lb/>
<pb n="KR2k0047_WYG_058-133b"/>
　　順治十三年祀鄉賢<lb/>
　　段國璋字王屋濟源人明萬厯癸丑進士授萊州<lb/>
　　府推官多所平反擢給事中值莊烈帝初立逆閹<lb/>
　　雖誅紅案未定朝議以崔呈秀發錦衣田爾耕訊<lb/>
　　國璋争之曰以田審崔是何異以崔審崔也一時<lb/>
　　以為確論濟邑舊有土城歳乆傾圮流㓂由晉入<lb/>
　　豫邑當其衝國璋時歸里甃之以磚賊至登陴固<lb/>
　　守邑西北連亘太行與河内接境饑民起為盗窟<lb/>
<pb n="KR2k0047_WYG_058-134a"/>
　　穴其中河内令王漢思勦之苦乏餉國璋傾貲犒<lb/>
　　師卒平衆盗兩邑獲安<lb/>
國初以薦起仕至太常寺卿遷工部左侍郎時以兵餉<lb/>
　　不足議增豫省漕糧十萬亟言於司農罷之子昌<lb/>
　　祚綿祚曾孫志熈官浙藩有亷謹聲康熈五年祀<lb/>
　　鄉賢<lb/>
　　段昌祚字西美濟源人國璋子順治丙戌進士幼<lb/>
　　遭㓂亂負親避難入山免初任平順令調補南樂<lb/>
<pb n="KR2k0047_WYG_058-134b"/>
　　勸民種桑植棗彌望森蔚是時所在多盗邑無寧<lb/>
　　居昌祚設法嚴緝盗屏跡以薦授中書舍人晉工<lb/>
　　部主事筦寳源局能疏通錢法公私交濟尋廵視<lb/>
　　街道法令嚴肅鼠竊潛形差未滿以病乞休康熈<lb/>
　　三十三年祀鄉賢<lb/>
　　成觀光字賓王修武人順治丙戌進士初授清源<lb/>
　　令歴七載民愛之如父母以堅守孤陴屢拒劇賊<lb/>
　　膺上上考陞刑部主事忠信强直居鄉尤勇於義<lb/>
<pb n="KR2k0047_WYG_058-135a"/>
　　修人頼以舉火者數十家康熈二年祀鄉賢<lb/>
　　楊運昌河内人幼遭闖㓂變流離中手不釋巻中<lb/>
　　順治丙戌進士由庻常歴任工部右侍郎立朝二<lb/>
　　十七年凡應詔陳言俱切中利弊因母老終養捐<lb/>
　　貲置田以代徵供買舟以濟行人里人立祠祀之<lb/>
　　康熈四十八年祀鄉賢<lb/>
　　范發愚字元頴河内人順治丙戌進士初任山西<lb/>
　　廣靈縣遭姜逆之變吏多逃竄人心震驚發愚竭<lb/>
<pb n="KR2k0047_WYG_058-135b"/>
　　力堅守城内奸民有為賊内應者捕得立寘諸法<lb/>
　　且飛檄乞援大同兵至盡殱之城頼以全𣙜揚州<lb/>
　　税海㓂突至率家丁堅守倉厫得無恙康熈四十<lb/>
　　六年祀鄉賢<lb/>
　　蕭家芝字紫眉河内人順治丁亥進士歴官刑部<lb/>
　　郎中恤刑江左將行大司㓂某隂屬以事芝持不<lb/>
　　可曰公欲我殺人以媚人乎某不懌尋乃大悔曰<lb/>
　　公言是也遂寢其事明年恤刑三晉行部至某縣<lb/>
<pb n="KR2k0047_WYG_058-136a"/>
　　縣吏宻持金三百以獻叱去之閲囚多所平反坐<lb/>
　　失出降調拂衣歸性至孝友其弟感癲疾撫之六<lb/>
　　十年如一日邑有大利害侃侃建白民徳之常失<lb/>
　　足墮沁水時水暴漲幾不免觀者争救比登岸酧<lb/>
　　之以金衆笑曰以公至徳故相救耳豈望報耶康<lb/>
　　熈四十四年祀鄉賢<lb/>
　　范印心字正温縣人順治丁亥進士知崞縣以恊<lb/>
　　勦姜瓖功推戸部主事歴杭嚴口北河東道所至<lb/>
<pb n="KR2k0047_WYG_058-136b"/>
　　有聲事繼母至孝友愛異母弟如同胞表章遺書<lb/>
　　不惜千金梓以傳世康熈九年祀鄉賢<lb/>
　　楊挺生字循如河内人任廣西桂林府推官歴仕<lb/>
　　二郡安集撫循不事鞭扑所居栢香鎮捐貲率衆<lb/>
　　修築鎮城屹為郡之西障常出貲收贖難民人咸<lb/>
　　服其義順治十二年祀鄉賢<lb/>
　　范繼仁修武人歳貢任九江府通判輦米菽數百<lb/>
　　石之官自給攝徳化瑞昌星子三邑篆皆以亷稱<lb/>
<pb n="KR2k0047_WYG_058-137a"/>
　　歸里立義田義學以收恤宗族順治十六年祀鄉<lb/>
　　賢<lb/>
　　范正脉字介子繼仁仲子順治己丑進士選翰林<lb/>
　　院庻吉士陞𢎞文院檢討以傲岸遷戸部主事旋<lb/>
　　出為長蘆運同輓家粟以賑流民代貧商輸逋課<lb/>
　　不責償遷兩浙鹽運使平生嗜學如飴所著有犖<lb/>
　　觀堂五雲館諸刻行世順治十六年祀鄉賢<lb/>
　　竇可權字雲明河内人順治壬辰進士任汾州推<lb/>
<pb n="KR2k0047_WYG_058-137b"/>
　　官屏絶餽遺去官日不載一物性至孝悌先人遺<lb/>
　　業盡畀其弟康熈二十二年祀鄉賢<lb/>
　　任倫備河内人康熈庚戌進士授永寧令寧俗生<lb/>
　　女多不舉備查境内有報生女者免其徭役存活<lb/>
　　者不勝數擢考功司員外康熈六十年祀鄉賢<lb/>
　　段綿祚濟源人少為貴公子日記萬言中乙酉科<lb/>
　　舉人任上蔡縣教諭訓廸諸生先徳行而後文藝<lb/>
　　居鄉貧者周之粟孤寡不能自存者多方成就康<lb/>
<pb n="KR2k0047_WYG_058-138a"/>
　　熙五十九年祀鄉賢<lb/>
　　趙旭修武人康熈丙辰進士任廣西道監察御史<lb/>
　　初授蠡縣令清亷方正以行取擢御史恊理河南<lb/>
　　道事生平周恤鄰黨排解急難未常望報邑人徳<lb/>
　　之康熈三十八年祀鄉賢<lb/>
　　李端濟源人郡諸生幼極貧負販謀食夜則讀書<lb/>
　　其學務求實踐一以程朱之説為主有好為新竒<lb/>
　　者必嚴辨之生平不茍言笑不濫取予訓廸後進<lb/>
<pb n="KR2k0047_WYG_058-138b"/>
　　有貧而廢業者庀膏火以資其誦習必使成才後<lb/>
　　已以子紹周貴贈翰林院檢討康熈四十六年祀<lb/>
　　鄉賢<lb/>
　　李紹周濟源人康熈丁丑進士任翰林院檢討轉<lb/>
　　山東道監察御史性坦白不設崖岸居言路有直<lb/>
　　聲喪塟一遵家禮不涉俗尚里人化之康熈五十<lb/>
　　四年祀鄉賢<lb/>
　　璩美斯濟源人歳貢生博通經義辨古今尚書之<lb/>
<pb n="KR2k0047_WYG_058-139a"/>
　　異晰大小戴記之分先後天之方圓同歸齊魯詩<lb/>
　　之傳聞殊指以及左氏公穀同經異傳靡不講明<lb/>
　　而切究之闡明經義一本程朱河濟之間學者宗<lb/>
　　焉訓五子俱登巍科人擬之燕山云以子廷祐貴<lb/>
　　贈監察御史康熈四十九年祀鄉賢<lb/>
　<lb/>
　<lb/>
　<lb/>
<pb n="KR2k0047_WYG_058-139b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　河南通志巻五十八<lb/>
</p>
<p>
</p>
  </div>
</body>
</text>
</TEI>
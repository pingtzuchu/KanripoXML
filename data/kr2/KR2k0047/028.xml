<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻二十八</head> <lb/>
    <p>
<pb n="KR2k0047_WYG_028-1a"/>
欽定四庫全書<lb/>
　河南通志巻二十八<lb/>
　　風俗<lb/>
　記稱廣谷大川異制民生其間異俗風俗之不同由<lb/>
　來乆矣班固謂剛柔緩急音聲不同繫水土之風氣<lb/>
　故謂之風好惡取舍動静無常隨君上之情欲故謂<lb/>
　之俗然則風俗者固山川地氣使然亦主治者之好<lb/>
　尚實有以轉移之歟豫省居土之中受氣之正其天<lb/>
<pb n="KR2k0047_WYG_028-1b"/>
　性樸茂殆所謂難動以非易感以義者乎然古太師<lb/>
　陳詩以觀民風而十五國風豫居其半漢書地理志<lb/>
　周魏韓趙宋衛楚之地豫皆有焉其間習俗風尚固<lb/>
　亦有不同者我<lb/>
朝仁漸義摩整齊化導兩河士女莫不争厲亷隅以彰<lb/>
　一道同風至治盖彬彬乎得鄒魯之遺矣志風俗<lb/>
　　開封府<lb/>
　梁魏之墟人多俊髦好儒雅雜以遊豫有魏公子之<lb/>
<pb n="KR2k0047_WYG_028-2a"/>
　風難動以非易感以義<hi>漢地理志</hi>地居土中物受正氣其<lb/>
　人性和而才慧其地産厚而𩔖繁<hi>杜氏通典</hi>魏俗剛強<hi>玉海</hi>
　地為四戰其俗右武人具五都其氣習豪<hi>唐劉禹錫汴州刺史</hi>
　<hi>㕔壁記</hi>重禮義勤耕絍<hi>宋地/里志</hi>俗尊年齒學尚經術<hi>寰宇記</hi>
　物産富饒習俗侈靡<hi>方輿勝覽</hi>好祭祀用史巫<hi>漢地理志</hi>舊俗<lb/>
　剛毅里多壯士　任俠尚氣聞義則畏　甲第星羅<lb/>
　<hi>並宋楊侃皇畿賦</hi>比屋農桑<hi>唐詩</hi>士以節義自重而羞干謁民<lb/>
　以敦睦為良而耻告訐平原修野故其人坦易洪濤<lb/>
<pb n="KR2k0047_WYG_028-2b"/>
　巨河故其人浩博<hi>並祥符縣志</hi>
　　歸德府<lb/>
　睢陽古郡猶有先王遺風重厚多君子好稼穡惡衣<lb/>
　服以致畜藏<hi>漢地理志</hi>重禮文其風丕變於古<hi>隋地理志</hi>人皆<lb/>
　有忠義之風其本於張廵許遠之表倡<hi>異聞集</hi>人情朴<lb/>
　厚俗有儒學<hi>杜氏通典</hi>習俗淳厚喜勤尚質<hi>元地理志</hi>重本而<lb/>
　輕末賤釋而貴儒<hi>郡志</hi>其俗激昻而奮厲<hi>山堂考索</hi>觀其英<lb/>
　豪之域冠盖相望元勲雋老五姓實昌<hi>杜正獻趙康靖王文忠蔡</hi>
<pb n="KR2k0047_WYG_028-3a"/>
　<hi>敏肅張文正寓睢陽者凡五族</hi>其原野則田疇彌望不可計數浸以<lb/>
　曜漁之源被以沃壤之土舉趾即雲荷鋤廼雨　美<lb/>
　哉邈乎土地之沃人物之夥也<hi>並宋王仲旉南都賦</hi>
　　彰德府<lb/>
　魏郡鄴都浮巧成俗雕刻之工特云精妙士女被服<lb/>
　咸以奢麗相高其性所尚習得京洛之風<hi>隋地理志</hi>物背<lb/>
　窳而就攻不鬻邪而豫賈<hi>晉左思魏都賦</hi>魏地狹隘其俗儉<lb/>
　嗇而褊急<hi>詩註</hi>俗陶淳古之風尚英雄之習　地險人<lb/>
<pb n="KR2k0047_WYG_028-3b"/>
　豪民淳事簡<hi>並圖經</hi>朴厚肅和人皆君子有古遜畔寢<lb/>
　刑之風<hi>方輿勝覽</hi>土狹人稀習尚淳厚雅重儒術而耕鑿<lb/>
　其勤　民知立本而羞争訟士多務學而厭浮靡<hi>郡志</hi>
　其俗勁悍勇毅<hi>崔銑論</hi>人民淳朴俗尚禮義而務耕桑<lb/>
　有亷藺遺風<hi>武安縣志</hi>
　　衛輝府<lb/>
　季札聞衛歌曰美哉淵乎憂而不困者也吾聞衛康<lb/>
　叔武公之德如是是其衛風乎<hi>左傳</hi>衛多君子<hi>史記</hi>周末<lb/>
<pb n="KR2k0047_WYG_028-4a"/>
　有子路夏育民人慕之故其俗剛武上氣力　剛強<lb/>
　多豪傑<hi>俱漢地理志</hi>重誼疎財有先王遺風<hi>輿地志</hi>民情頗<lb/>
　事商賈地饒俗淳勤於播種孝弟之行有聞于時<hi>元地</hi>
　<hi>里志</hi>性緩尚儒仗氣任俠<hi>文獻/通考</hi>其俗纎儉習事<hi>漢貨殖傳</hi>地<lb/>
　濵大河故其人氣浮故其人質柔故其人心惰<hi>詩衛風註</hi>
　人知向學彬彬有文<hi>續郡志</hi>土地饒美物産阜盛<hi>宋詹文學</hi>
　<hi>碑記</hi>山水明秀人民殷富睿聖武公之遺澤存焉　人<lb/>
　人知勸為善而耻為不善<hi>並元程大本元聖廟門記</hi>士民敦尚節<lb/>
<pb n="KR2k0047_WYG_028-4b"/>
　行<hi>元王公孺殷太師忠烈公廟碑</hi>男尚節介女多勁烈有共姜之風<lb/>
　<hi>輝縣志</hi>
　　懐慶府<lb/>
　其地險要富實其俗朴野易治服㓂恂平易之化熙<lb/>
　熙向風不靡不暴<hi>漢地里志</hi>風土得四方之正是以習俗<lb/>
　好尚奢儉得中　薰染許魯齋道學之化皆好性理<lb/>
　崇禮義<hi>並元地理志</hi>民多敦本好學<hi>河内縣志</hi>力耕桑而鄙販<lb/>
　鬻尚清淡而多壽考<hi>郡志</hi>其地負山靣河土曠民淳<hi>劉健</hi>
<pb n="KR2k0047_WYG_028-5a"/>
　<hi>文廟記</hi>男耕女織村落連延頗尚節儉之風自得恬熙<lb/>
　之樂<hi>修武縣志</hi>
　　河南府<lb/>
　氣禀中和<hi>周禮記</hi>季札聞歌周南召南曰美哉始基之<lb/>
　矣猶未也然勤而不怨矣<hi>左傳</hi>河南亦豫州之域豫之<lb/>
　言舒也言禀平和之氣性理安舒也洛陽得土之中<lb/>
　故周公作洛此焉攸在　其俗尚商賈機巧成俗故<lb/>
　漢志云周人之失巧偽趨利賤義貴財此亦自古然<lb/>
<pb n="KR2k0047_WYG_028-5b"/>
　矣<hi>隋地理志</hi>忠義疊見<hi>宋邵氏/聞見錄</hi>郁郁荆河<hi>豫州節注</hi>士嚮詩書<lb/>
　民習禮義務本立業有周召遺風<hi>宋志表</hi>性行淳朴不<lb/>
　事華侈<hi>一統志</hi>洛陽古多士風俗猶爾雅<hi>宋蘇軾詩</hi>其俗和<lb/>
　柔而寛緩<hi>山堂考索</hi>周人善賈趨利而纎嗇<hi>杜氏通典</hi>女修織<lb/>
　絍男務耕耘器用陶匏服尚素元耻纎靡而不服賤<lb/>
　竒麗而弗珍<hi>漢班固東都賦</hi>
　　南陽府<lb/>
　夏人忠朴有先王遺風<hi>史記</hi>尚氣力好商賈　去末歸<lb/>
<pb n="KR2k0047_WYG_028-6a"/>
　本羣以殷富<hi>並漢地理志</hi>南陽古帝鄉縉紳所出<hi>隋地理志</hi>淳<lb/>
　朴尚農　士皆為道德性命之學<hi>並元地理志</hi>南陽被召<lb/>
　父黄韓之化易商賈為本業轉争訟為篤厚<hi>玉海</hi>俗有<lb/>
　武斷之風人勤農桑之務<hi>方輿勝覽</hi>土沃俗淳民知向學<lb/>
　<hi>元王睿鄧州學記</hi>過質少文<hi>舊郡志</hi>土地之廣衍人物之繁盛<lb/>
　産育之豐腴風土之淳質<hi>楊應奎南陽府碑記</hi>人尚淳朴少夸<lb/>
　詐<hi>郡志</hi>務稼重禮人多壽考<hi>裕州志</hi>古稱淳厚敦尚詩書<lb/>
　專務耕桑有東漢遺習<hi>方輿勝覽</hi>
<pb n="KR2k0047_WYG_028-6b"/>
　　汝寧府<lb/>
　汝潁多竒士<hi>史記</hi>其俗剽輕易發怒地薄寡於積聚<hi>史記</hi>
　汝南之俗皆急疾有氣勢<hi>漢地理志</hi>人性躁勁風氣果决<lb/>
　　尚淳質好儉約䘮祭婚姻率漸於禮<hi>並隋志</hi>人性清<lb/>
　和鄉閭孝友男務墾闢女修織絍士風習尚文質彬<lb/>
　彬<hi>宋地理志</hi>多事農桑不尚華麗<hi>信陽圖志</hi>習尚儉素士風淳<lb/>
　篤猶有申伯遺俗<hi>元和志</hi>汝寧在汝墳之間文王化行<lb/>
　之地人重信義士尚質文性情質直禮義踈簡<hi>並郡志</hi>
<pb n="KR2k0047_WYG_028-7a"/>
　慷慨而尚氣節文雅而多學問　好品藻善譏評有<lb/>
　許邵之遺風焉<hi>並汝陽縣志</hi>
　　汝州<lb/>
　士尚端慤民甘勤勞有巢由清節之風<hi>方輿勝覽</hi>伊川遊<lb/>
　宦之邦道學漸濡者衆<hi>舊總志</hi>士為道德性命之學民<lb/>
　有絲絹紬絁之富<hi>風土記</hi>墾田頗廣民多財富亦由儉<lb/>
　嗇而然<hi>宋地里志</hi>民性淳厚而少夸詐俗頗儉約而尚耕<lb/>
　織<hi>郡志</hi>農務稼穡士風淡薄伊洛遺風尚有存焉<hi>伊陽縣志</hi>
<pb n="KR2k0047_WYG_028-7b"/>
　山川清遠土壤膏腴得天地中和之氣為多故古今<lb/>
　人物知名於時者前後間出<hi>宋令狐相如讀書菴記</hi>民物阜康<lb/>
　禮讓興行汝民庶幾古俗矣<hi>謝遷撰沈侯去思碑</hi>
　　陳州<lb/>
　重禮義勤耕耘<hi>宋地理志</hi>崇祭祀多尚史巫<hi>通志</hi>高節義尚<lb/>
　亷耻重䘮塟謹婚姻俗為近古<hi>州志</hi>
　　許州<lb/>
　士風端愿民俗勤勞推誠相接耻狙詐<hi>風土記</hi>好尚稼<lb/>
<pb n="KR2k0047_WYG_028-8a"/>
　穡重於禮義其俗近古<hi>隋書</hi>民淳訟簡土厚水甘務本<lb/>
　業不習末作即遇㐫荒寧死不棄鄉井<hi>襄城志</hi>潁川人<lb/>
　尚忠其弊朴野<hi>長葛志</hi>篤厚善學重賢敬賔士女勤朴<lb/>
　不務華<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>疾病多尚鬼信巫<hi>臨潁志</hi>
　　禹州<lb/>
　俗尚樸魯稱謹愿有唐魏遺風<hi>州志</hi>陘隗環拱溱洧襟<lb/>
　帶風藏氣聚世多君子<hi>地理志</hi>崇儉抑侈教誨藝殖東<lb/>
　里氏遺澤未替<hi>新鄭志</hi>居萬山之中俗淳樸重義急公<lb/>
<pb n="KR2k0047_WYG_028-8b"/>
　<hi>宻縣志</hi>
　　鄭州<lb/>
　季札聞鄭之樂曰美哉其細己甚民弗堪也<hi>左傳</hi>好稼<lb/>
　穡習禮文士風都雅<hi>隋書</hi>習淳尚賢<hi>漢地理志</hi>氣質冲和有<lb/>
　忠厚禮讓之風無狙詐横争之習<hi>汜水志</hi>
　　陜州<lb/>
　刑訟簡省民安生業<hi>陜州甘棠記</hi>好訟而負氣不忍睚眦<lb/>
　小忿<hi>閿鄉志</hi>民尚豪俠士敦禮讓介秦晉之間染其餘<lb/>
<pb n="KR2k0047_WYG_028-9a"/>
　波<hi>靈寶志</hi>
　　光州<lb/>
　俗美風淳異材秀民業儒術以自見於世<hi>州學志</hi>士尚<lb/>
　名教禮崇儉約古意未漓<hi>光山志</hi>少長安於朴俗衣食<lb/>
　給於田蠶男女婚嫁飬生送死質而有節<hi>元馬祖常光山志</hi>
　俗好禨祥<hi>息學記</hi>斗星之分其性輕揚江淮之交其風<lb/>
　躁動<hi>固始志</hi>
　豫居四方之中其風土之剛柔習俗之淳漓服食器<lb/>
<pb n="KR2k0047_WYG_028-9b"/>
　用之奢儉較之隣省差得其中近其地者率染其俗<lb/>
　勢使然也然亦有習尚不異者如元旦祀先卑㓜以<lb/>
　次拜尊長親隣交賀上元張燈清明日拜墓揷桞於<lb/>
　門端陽日戴艾虎食角黍飲雄黄蒲酒以綵線繫小<lb/>
　兒腕六月六日曝衣七夕乞巧十月一日拜墓焚寒<lb/>
　衣農民報賽除日易桃符放爆竹男女守歲在在然<lb/>
　矣至於祭必四代祀以仲月婚不論財䘮塟不飯僧<lb/>
　不舉樂士大夫家行之餘不盡然也我<lb/>
<pb n="KR2k0047_WYG_028-10a"/>
皇上念中州士習敦篤有餘而才具不足農民勤於耕<lb/>
　作屢歌大有<lb/>
特命州縣各舉材能以備任使並於額外舉老農一人<lb/>
　用昭奬勵而孟津翟世有商丘陳懷金等以愚夫愚<lb/>
　婦克敦亷讓風斯古矣轉移化導之機豈不謂㨗哉<lb/>
　<lb/>
　<lb/>
　<lb/>
<pb n="KR2k0047_WYG_028-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　河南通志巻二十八<lb/>
</p>
<p>
</p>
  </div>
</body>
</text>
</TEI>
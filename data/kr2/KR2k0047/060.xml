<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻六十</head> <lb/>
    <p>
<pb n="KR2k0047_WYG_060-1a"/>
欽定四庫全書<lb/>
　河南通志巻六十<lb/>
　　人物四<lb/>
　　汝寧府<lb/>
　漢周燕字少卿安成人宣帝時為郡決曹掾太守欲<lb/>
　　枉殺囚燕諫不從囚家守闕稱寃詔遣覆考燕見<lb/>
　　太守曰願謹定文書皆署燕名府君但言時病未<lb/>
　　視乃收燕繫獄不食而死五子子輿重合令子羽<lb/>
<pb n="KR2k0047_WYG_060-1b"/>
　　櫟陽令子仲東海太守子明兖州刺史子良潁陽<lb/>
　　令時號五龍<lb/>
　　翟方進字子威上蔡人少孤給事太守府為掾吏<lb/>
　　所詈辱迺西至京師從博士受榖梁春秋以射䇿<lb/>
　　甲科為郎累遷丞相司直永始中為相以儒術縁<lb/>
　　飾法律號通明相封髙陵侯卒諡恭侯<lb/>
　　戴遵字子髙慎陽人家富好施豪俠尚氣食客常<lb/>
　　數百人時為語曰闗東大豪戴子髙平帝時為侍<lb/>
<pb n="KR2k0047_WYG_060-2a"/>
　　御王莽簒位稱病歸<lb/>
　　周嘉字惠文安成人燕四世孫仕郡為主簿王莽<lb/>
　　末賊入汝陽嘉從太守何敞討賊白刃交集嘉獨<lb/>
　　以身扞敞後舉孝亷拜尚書郎光武問以遭難之<lb/>
　　事稱為長者遷零陵太守視事七年卒零陵頌其<lb/>
　　遺愛吏民為之立祠<lb/>
　　郭憲字子横汝南人王莽簒位拜憲郎中賜以衣<lb/>
　　服憲受衣焚之逃於東海光武即位徵拜博士建<lb/>
<pb n="KR2k0047_WYG_060-2b"/>
　　武七年代張堪為光禄勲車駕西征隗囂憲諫曰<lb/>
　　東方初定車駕未可逺征乃當車拔佩刀斷靷帝<lb/>
　　不從遂進幸上邽其後潁川盜起河東兵亦叛京<lb/>
　　師騷動帝聞之曰悔不用郭子横之言後患匈奴<lb/>
　　數犯塞帝召百僚廷議憲以為天下疲敝不宜動<lb/>
　　衆力争不合乃伏地稱眩瞀不復言帝令兩郎扶<lb/>
　　下殿憲亦不拜帝曰嘗聞闗東觥觥郭子横不虚<lb/>
　　也憲遂以病辭退卒於家所著有洞㝠記四巻拾<lb/>
<pb n="KR2k0047_WYG_060-3a"/>
　　遺一巻又見方伎志<lb/>
　　郅惲字君章西平人舉孝亷為上東門侯光武嘗<lb/>
　　出獵夜還惲拒闗不納乃從東中門入明日惲上<lb/>
　　書諫奏入賜布百疋貶東中門侯為參封尉後授<lb/>
　　皇太子韓詩侍講殿中遷長沙太守著書八篇以<lb/>
　　病卒<lb/>
　　郅夀字伯孝西平人惲子舉孝亷為冀州刺史時<lb/>
　　冀部屬郡多封諸王賓客放縱夀案察之無所貸<lb/>
<pb n="KR2k0047_WYG_060-3b"/>
　　於是藩國畏懼並為撙節視事三年冀土肅清遷<lb/>
　　京兆尹三輔素聞夀在冀治行皆震竦各相檢飭<lb/>
　　莫敢犯夀雖威嚴而推誠下吏皆願效死莫有欺<lb/>
　　者官至尚書僕射<lb/>
　　袁安字邵公汝陽人從祖良傳孟氏易為人嚴重<lb/>
　　有威見敬于州里永平初舉孝亷累遷楚郡太守<lb/>
　　時楚王英謀為逆辭連數千人明帝怒甚下吏索<lb/>
　　急迫痛自誣死者甚衆安到郡不入府先往案獄<lb/>
<pb n="KR2k0047_WYG_060-4a"/>
　　理其無驗者條上出之府丞掾史皆争以為不可<lb/>
　　安曰如有不合太守自當坐之不相及也遂分别<lb/>
　　具奏帝感悟即報許得出者四百餘家久之徵為<lb/>
　　河南尹政號嚴明然未嘗以贓罪鞫人章帝時為<lb/>
　　司空和帝即位竇憲威盛安以外戚擅權每朝㑹<lb/>
　　進見與公卿言國家事未嘗不喑嗚流涕天子大<lb/>
　　臣皆恃賴之仕終司徒<lb/>
　　袁敞字叔平汝陽人安次子少𫝊易以父任為太<lb/>
<pb n="KR2k0047_WYG_060-4b"/>
　　子舍人和帝時歴位将軍大夫侍中出為東郡太<lb/>
　　守徵拜太僕光禄勲元初三年代劉愷為司空明<lb/>
　　年坐子與尚書郎張俊交通漏洩省中語䇿免敞<lb/>
　　亷勁不阿權貴失鄧太后㫖遂自殺俊自獄中上<lb/>
　　書白其寃朝廷由此薄敞之罪而隠其死以三公<lb/>
　　禮葬之復其官子旴仕至光禄勲<lb/>
　　袁彭字伯楚汝陽人安孫少𫝊家學歴廣漢南陽<lb/>
　　太守順帝初為光禄勲行至清為吏粗袍糲食終<lb/>
<pb n="KR2k0047_WYG_060-5a"/>
　　於議郎尚書胡廣等追表其有清潔之美比前朝<lb/>
　　貢禹第五倫未䝉顯贈當時朝野皆為嗟嘆<lb/>
　　周舉字宣光汝陽人防後博學洽聞為儒者所宗<lb/>
　　舉茂材為平丘令上書言時政辭甚切直稍遷并<lb/>
　　州刺史太原舊俗以介子推故禁火每冬中輒一<lb/>
　　月寒食老幼不堪嵗多死者舉到州作弔書置子<lb/>
　　推廟言盛冬去火殘損民命非賢者意復宣示愚<lb/>
　　民使還温食於是衆惑遂釋風俗頓革陽嘉中拜<lb/>
<pb n="KR2k0047_WYG_060-5b"/>
　　諫議大夫與杜喬等分察郡邑得失天下號曰八<lb/>
　　俊未幾徵為大鴻臚晉光禄勲卒詔賜錢十萬以<lb/>
　　旌委蛇素絲之節<lb/>
　　袁湯字仲河汝陽人彭弟少傳家學諸儒稱其節<lb/>
　　多歴顯位桓帝初為司空以豫議定䇿封安國亭<lb/>
　　侯食邑五百户累遷司徒太尉以災異免卒諡康<lb/>
　　侯湯四子長子平平弟成左中郎将成弟逢逢弟<lb/>
　　隗皆為三公<lb/>
<pb n="KR2k0047_WYG_060-6a"/>
　　張邵字元伯汝南人少遊太學與山陽范式為友<lb/>
　　比告歸式謂邵曰後二年當過拜尊親及期邵白<lb/>
　　母具鷄黍待之已而式果至升堂拜母盡歡而别<lb/>
　　邵死見夢於式曰吾以某日死示以葬期邀與一<lb/>
　　㑹式即素服往㑹葬比至而喪已發引及壙柩不<lb/>
　　肯前式既至柩乃起世謂之死友<lb/>
　　郭亮字恒直朗陵人遊學洛陽為李固弟子㑹固<lb/>
　　以名徳被梁冀誣陷暴尸于四衢令有敢臨者加<lb/>
<pb n="KR2k0047_WYG_060-6b"/>
　　其罪時亮始成童乃左提章鉞右秉鈇鑕詣闕上<lb/>
　　書乞收固屍不報與董班俱往臨哭守喪不去梁<lb/>
　　太后憐之乃聽襚斂歸葬亮由此顯名<lb/>
　　黄憲字叔度慎陽人世貧賤父為牛醫時同郡戴<lb/>
　　良才髙倨傲見憲未嘗不正容及歸惘然如有所<lb/>
　　失其母問曰汝復從牛醫兒來耶對曰良不見叔<lb/>
　　度不自以為不及及覩其人則瞻之在前忽然在<lb/>
　　後固難得而測矣陳蕃周舉嘗相謂曰時日之間<lb/>
<pb n="KR2k0047_WYG_060-7a"/>
　　不見黄生則鄙吝之心復萌憲初舉孝亷又辟公<lb/>
　　府俱不就年四十八卒天下號曰徵君<lb/>
　　范滂字孟博汝南人少厲清節為州里所服舉孝<lb/>
　　亷時冀州饑荒盜賊羣起詔滂使案察之滂登車<lb/>
　　攬轡慨然有澄清天下之志及至州境守令自知<lb/>
　　贓汚望風解印綬去建寧中坐黨錮捕滂等甚急<lb/>
　　督郵吳導抱詔書閉𫝊舍伏牀而泣滂聞之曰必<lb/>
　　為我也即自詣獄縣令郭揖大驚解印綬欲與俱<lb/>
<pb n="KR2k0047_WYG_060-7b"/>
　　亡滂曰滂死禍塞何敢以罪累君又令老母流離<lb/>
　　乎其母就與之訣曰汝今與李杜齊名死亦何恨<lb/>
　　既有令名復求夀考可得兼乎滂跪受教再拜而<lb/>
　　辭顧謂其子曰吾欲使汝為惡則惡不可為使汝<lb/>
　　為善則我不為惡行路聞之莫不流涕<lb/>
　　周乗字子居安成人舉孝亷為太山太守有惠政<lb/>
　　乗髙峙岳立非陳蕃黄憲之儔不與交蕃嘗嘆曰<lb/>
　　周子居真治國之器辟諸寳劍則世之干將<lb/>
<pb n="KR2k0047_WYG_060-8a"/>
　　李咸字元貞汝南人累仕州郡以亷幹知名在朝<lb/>
　　清忠權幸憚之熹平初為太尉以剛直見稱于時<lb/>
　　袁忠字正甫汝陽人彭孫初平中為沛相以清亮<lb/>
　　稱後棄官避地㑹稽及孫權破㑹稽忠浮海南投<lb/>
　　交趾避之獻帝都許徵為衛尉未至卒子秘見忠<lb/>
　　烈志<lb/>
　　郭憲西平人建安中署郡功曹韓約失衆從羌中<lb/>
　　還依憲衆欲取約以邀功憲曰人窮來歸我云何<lb/>
<pb n="KR2k0047_WYG_060-8b"/>
　　厄之後約病死田樂等就斬約首獻之曹操欲條<lb/>
　　疏憲名憲不肯操嘆其忠義併與樂等賜爵闗内<lb/>
　　侯<lb/>
　　袁紹字本初汝陽人湯孫有姿貌威容愛養名士<lb/>
　　既累世台司賓客所歸皆傾心折節莫不争赴其<lb/>
　　庭中平間為左軍校尉累遷渤海太守封邟鄉侯<lb/>
　　建安初拜大将軍兼督冀青幽并四州及討曹操<lb/>
　　不克軍潰疾作卒<lb/>
<pb n="KR2k0047_WYG_060-9a"/>
　三國許靖字文休平輿人少與從弟劭俱知名有人<lb/>
　　倫鑒舉孝亷除尚書郎靈帝崩董卓秉政靖避地<lb/>
　　交州劉璋在蜀招致為巴郡太守昭烈帝克蜀以<lb/>
　　靖為左将軍長史及帝即位累遷至司徒靖雖年<lb/>
　　逾七十愛樂人物誘納後進不倦章武二年卒<lb/>
　　費禕字文偉鄳人遊學入蜀㑹昭烈帝定蜀禕遂<lb/>
　　留益土與許叔龍董允齊名後主踐位為黄門侍<lb/>
　　郎丞相亮南征還以禕為昭信校尉使吳孫權每<lb/>
<pb n="KR2k0047_WYG_060-9b"/>
　　有論難禕辭順義篤據理以答終不為屈權甚器<lb/>
　　之後代蒋琬為尚書令封成鄉侯禕當國功名畧<lb/>
　　與琬比延禧中為降人郭循所害諡敬侯子承嗣<lb/>
　　為黄門侍郎<lb/>
　　張通汝南人仕蜀漢為殿中督炎興初後主東遷<lb/>
　　洛陽時擾攘倉卒蜀之大臣無翼從者惟通與郤<lb/>
　　正捨妻子單身隨侍時論嘉之<lb/>
　　和洽字陽士西平人舉孝亷仕魏為侍中累遷光<lb/>
<pb n="KR2k0047_WYG_060-10a"/>
　　禄勲明帝即位封西陵侯轉太常清貧守約至賣<lb/>
　　田宅以自給帝聞之加賜榖帛卒諡簡侯子適才<lb/>
　　爽開濟有父風官至吏部尚書<lb/>
　　陳化字元耀汝南人博覽衆書氣幹剛毅雅有威<lb/>
　　容仕吳為郎中令使魏不辱命拜犍為太守遷太<lb/>
　　常兼尚書令正色立朝勸子弟廢田業絶治産不<lb/>
　　與百姓争利妻早亡不復娶年七十乞骸骨歸卒<lb/>
　　呂範字子衡汝南人少為縣吏從孫䇿攻討有功<lb/>
<pb n="KR2k0047_WYG_060-10b"/>
　　拜裨將軍領彭澤太守遷平南将軍屯柴桑權都<lb/>
　　武昌拜建威将軍領丹陽太守治建業仕至揚州<lb/>
　　牧<lb/>
　　呂據字世議汝南人範之子以父任為郎遷安軍<lb/>
　　中郎将數討山賊深惡劇地所擊皆破還拜偏将<lb/>
　　軍遷越騎校尉太元初大風江溢漸淹城門吳主<lb/>
　　權使視水見其取大船以備害嘉之拜盪魏将軍<lb/>
　　尋遷驃騎将軍後以左右勸降魏遂自殺<lb/>
<pb n="KR2k0047_WYG_060-11a"/>
　晉周浚字開林安成人性果烈以才理見知不應州<lb/>
　　郡辟後仕晉累遷御史中丞拜揚州刺史隨王渾<lb/>
　　伐吳吳平封成武侯移鎮秣陵尋代王渾為使持<lb/>
　　節都督揚州諸軍事安東将軍卒于任<lb/>
　　周馥字祖宣安成人浚從弟父㽔安平太守馥少<lb/>
　　與友人成公簡齊名起家為諸王文學累遷吏部<lb/>
　　郎馥選舉精宻論望益美轉御史中丞惠帝幸鄴<lb/>
　　以馥守河南尹及還都出為平東将軍都督揚州<lb/>
<pb n="KR2k0047_WYG_060-11b"/>
　　諸軍事與周圮等討陳敏滅之以功封永寧伯子<lb/>
　　二密字泰元性虚簡時人稱為清士位至尚書郎<lb/>
　　矯字正元亦有才幹<lb/>
　　和嶠字長輿西平人洽孫少有風格厚自崇重起<lb/>
　　家太子舍人屢遷潁川太守為政清簡甚得百姓<lb/>
　　歡心庾顗見而嘆曰嶠森森如千丈松施之大厦<lb/>
　　必有棟梁之用武帝時入為黄門侍郎遷中書令<lb/>
　　帝深器遇之終太子太傅卒贈金紫光禄大夫諡<lb/>
<pb n="KR2k0047_WYG_060-12a"/>
　　曰簡從子濟位至中書郎<lb/>
　　畢卓字茂世新蔡人少希放達大興末為吏部郎<lb/>
　　常飲酒廢職及過江為温嶠平南長史與阮孚等<lb/>
　　為八達<lb/>
　　周嵩字仲智安成人浚次子元帝朝累遷御史中<lb/>
　　丞時帝以王敦勢盛漸疎忌王導等嵩上書諫之<lb/>
　　帝感悟故導等獲全嵩兄顗既為敦所害敦使人<lb/>
　　弔嵩嵩曰亡兄天下有義人為天下無義人所殺<lb/>
<pb n="KR2k0047_WYG_060-12b"/>
　　復何所弔敦甚銜之乃密使妖人李脱誣嵩及周<lb/>
　　筵潛相署置遂遇害<lb/>
　　朱序字次倫義陽人寧康初拜梁州刺史時苻堅<lb/>
　　遣其将苻丕帥衆圍序序與母堅守丕遂引退語<lb/>
　　在列女志已而督䕶李伯䕶密與賊相應襄陽遂<lb/>
　　没序為所執堅悉衆南侵謝石率兵拒之堅遣序<lb/>
　　説石使降序至謂石曰若堅百萬之衆悉到不可<lb/>
　　與敵及其未㑹擊之可以得志遂夾淝水而陣堅<lb/>
<pb n="KR2k0047_WYG_060-13a"/>
　　衆稍却序時在軍後即唱言堅敗衆遂大潰序乃<lb/>
　　得歸拜龍驤将軍豫州刺史卒贈左将軍散騎常<lb/>
　　侍<lb/>
　南北朝朱修之字恭祖義陽人序孫仕宋為司徒從<lb/>
　　事中郎隨右軍到彦之北伐留戍滑臺為魏将安<lb/>
　　頡所攻城陷被執太武帝嘉其固守之節以為雲<lb/>
　　中鎮將妻以宗室女修之不從潛謀歸宋為黄門<lb/>
　　侍郎累遷雍州刺史加都督政在寛簡士庶悦附<lb/>
<pb n="KR2k0047_WYG_060-13b"/>
　　進金紫光禄大夫卒諡貞侯<lb/>
　　周顒字彦倫安成人顗七世孫善老易清貧寡欲<lb/>
　　隠於鍾山每賓客㑹同顒虚席晤語辭韻如流聽<lb/>
　　者忘倦終日食蔬王儉問曰卿山中何所食顒曰<lb/>
　　赤米白鹽緑葵紫蓼文惠太子問顒菜食何味最<lb/>
　　勝顒曰春初早韮秋末晩菘後起為國子博士著<lb/>
　　四聲切韻行于時子捨見文苑志<lb/>
　　董紹字興逺新蔡人起家四門博士累遷兼中書<lb/>
<pb n="KR2k0047_WYG_060-14a"/>
　　舍人為魏宣武所知豫州城人白早生以城南叛<lb/>
　　詔紹慰勞至上蔡為賊所襲鏁送江東梁武使勞<lb/>
　　之云忠臣孝子不可無之今聽卿還國紹還申梁<lb/>
　　武之志欲以宿豫還魏魏以漢中見歸魏不許除<lb/>
　　右将軍洛州刺史後以拒蕭寳寅功封新蔡開國<lb/>
　　男<lb/>
　　周捨字昇逸安成人幼博學尤精義理仕梁初拜<lb/>
　　尚書祠部郎禮儀損益多自捨出累遷尚書吏部<lb/>
<pb n="KR2k0047_WYG_060-14b"/>
　　郎太子右衛預機密二十餘年帝以為有公輔器<lb/>
　　普通五年官至右驍衛将軍知詹事卒諡曰簡捨<lb/>
　　性儉素衣服器用居處牀席如布衣之貧者有集<lb/>
　　二十巻<lb/>
　　張惠紹字徳繼義陽人少有武幹仕梁為中兵參<lb/>
　　軍累有戰功遷輔國将軍封石縣侯累遷左衛将<lb/>
　　軍司州刺史領安南太守在州和理吏民親愛之<lb/>
　　徵還加通直散騎常侍卒諡曰忠子澄初為直閣<lb/>
<pb n="KR2k0047_WYG_060-15a"/>
　　将軍以軍功歴遷衛尉卿太子左衛率卒諡曰愍<lb/>
　　周炅字文昭安成人有将帥才仕陳累遷都督安<lb/>
　　州刺史進爵為侯及田龍昇以江北叛入于齊炅<lb/>
　　為江北道大都督總統衆軍以討龍昇斬之盡復<lb/>
　　江北之地號平北将軍卒封武昌郡公諡曰壯<lb/>
　　楊纂廣陵人少慷慨有志畧勇力兼人少從北齊<lb/>
　　神武起兵信都以功遷武州刺史後入闗周文授<lb/>
　　以征南将軍累封隴東郡公進柱國大将軍纂性<lb/>
<pb n="KR2k0047_WYG_060-15b"/>
　　質樸不識文字但推誠信吏人懐其忠恕子睿位<lb/>
　　至上柱國漁陽郡公<lb/>
　隋周法尚字徳邁安成人炅次子少果勁有風槩好<lb/>
　　讀兵書為定襄太守煬帝幸榆林内史令元夀請<lb/>
　　御營外分二十四軍法尚曰結為方陣四面外拒<lb/>
　　六宮及百官家口並住其間車騎為壁壘此與據<lb/>
　　城何異若戰而捷抽騎追奔或戰不利屯營自守<lb/>
　　帝善之拜左武衛将軍後卒于軍諡曰僖子二紹<lb/>
<pb n="KR2k0047_WYG_060-16a"/>
　　基靈夀令紹範亦知名<lb/>
　唐周允元字汝良安成人弱冠舉進士延載初累遷<lb/>
　　右肅政御史中丞同鳯閣鸞臺平章事武后宴宰<lb/>
　　臣詔陳書傳善言允元曰恥其君不如堯舜武三<lb/>
　　思劾奏語指斥后曰聞其言足以為誡安得為過<lb/>
　　耶卒贈貝州刺史后親為七言詩以傷之<lb/>
　　袁滋字徳深蔡州人弱嵗强學建中初以處士薦<lb/>
　　授試校書郎累遷華州刺史以寛易清簡為政百<lb/>
<pb n="KR2k0047_WYG_060-16b"/>
　　姓有至自它境者皆給地以居名其居曰義合里<lb/>
　　及徵拜金吾衛大将軍耆耋鰥寡遮道不得進楊<lb/>
　　於陵代其任宣言謂百姓曰於陵不敢易袁公之<lb/>
　　政人皆羅拜乃得去後拜中書侍郎同平章事累<lb/>
　　封淮陽郡公卒贈太子太保子郊翰林學士<lb/>
　　周墀字徳升汝南人少孤事母孝舉進士為監察<lb/>
　　御史集賢殿學士為辭髙古文宗雅重之累遷中<lb/>
　　書侍郎因議河湟事不合罷為劍南東川節度使<lb/>
<pb n="KR2k0047_WYG_060-17a"/>
　　鄭顥言於帝曰世謂墀以直言相亦以直言免帝<lb/>
　　悟加拜檢校尚書右僕射卒贈司徒<lb/>
　　劉知謙上蔡人父仁安為潮州刺史知謙避亂封<lb/>
　　州為清海牙将節度使韋宙以兄女妻之時黄巢<lb/>
　　自嶺表還湖湘間羣盜蟻結知謙因保封州有詔<lb/>
　　授刺史兼賀水鎮使以遏梧桂撫納流亡愛嗇用<lb/>
　　度惠養士卒未幾得精兵萬人多具戰艦境内肅<lb/>
　　然久之疾病召諸子曰今五嶺盜賊方興吾有精<lb/>
<pb n="KR2k0047_WYG_060-17b"/>
　　甲犀械爾勉建功時哉不可失也尋卒子隠亦為<lb/>
　　封州刺史<lb/>
　宋祖無擇字擇之上蔡人進士髙第累官直集賢院<lb/>
　　出知袁州首建學宮置生徒郡國絃誦之風始盛<lb/>
　　入為龍圖閣學士權知開封府進學士知鄭杭二<lb/>
　　州所至治行著聞後謫忠正軍節度副使尋復集<lb/>
　　賢院學士移知信陽軍卒無擇為人好義以文章<lb/>
　　政事為時名卿與王安石不合放棄不振士論惜<lb/>
<pb n="KR2k0047_WYG_060-18a"/>
　　之<lb/>
　　朱勝非字臧一蔡州人以上舍登第靖康初為東<lb/>
　　都副總管權應天府視事逾年詣濟州請康王幸<lb/>
　　南京以圖大計王即位建炎改元權直學士院時<lb/>
　　方草創勝非憑敗鼓草制辭氣嚴重如平時上疏<lb/>
　　言陛下即位宜明正始之道思其合于仁義者行<lb/>
　　之不合者置之則可以攘却四夷紹復大業髙宗<lb/>
　　嘉之累官尚書右僕射兼御營使苖劉作亂委曲<lb/>
<pb n="KR2k0047_WYG_060-18b"/>
　　匡濟孟太后謂幸相此人卒諡忠靖<lb/>
　元髙興字起功蔡州人少慷慨多大節力挽二石弓<lb/>
　　嘗歩獵遇虎跳踉大吼發一矢斃之從丞相巴延<lb/>
　　屢立戰功官至右丞相商議河南省事嘗召入悉<lb/>
　　獻江南所得珍寳世祖曰何不少留對曰臣今幸<lb/>
　　富貴皆陛下所賜何敢隠俘獲之物卒封梁國公<lb/>
　　諡武宣後加封南陽王<lb/>
　　劉秉文汝陽人始為廣東道亷訪使後拜監察御<lb/>
<pb n="KR2k0047_WYG_060-19a"/>
　　史遷吏部員外郎改萬户都總府副使<lb/>
　　郭恕汝陽人至元中以才選除廣東宣御司經歴<lb/>
　　累官至宣慰副使僉都元帥子文炳官至浙江杭<lb/>
　　州路總管府判官<lb/>
　　范谷英上蔡人學博行髙至正間任河中知府以<lb/>
　　卓異著稱遷户部尚書集賢院學士<lb/>
　　李思齊羅山人初為縣吏起義兵捍鄉冦累著竒<lb/>
　　謀至正間為四川右丞封許國公進太尉明洪武<lb/>
<pb n="KR2k0047_WYG_060-19b"/>
　　初歸附從大将軍征定興有功授江西行省右丞<lb/>
　　進中書平章以疾終<lb/>
　明趙好徳字秉彛汝陽人博學多才器宇宏敞有志<lb/>
　　民事洪武初以儒士扈從車駕渡江授峽州同知<lb/>
　　尋遷安慶知府召為户部侍郎明年進吏部尚書<lb/>
　　改陜西行中書省參知政事嘗與四輔官内黄何<lb/>
　　顯周等召至内殿賜坐講論治道上悦命工圖其<lb/>
　　像兼賜錦衣十襲以旌之<lb/>
<pb n="KR2k0047_WYG_060-20a"/>
　　房安字子静汝陽人幼聰辯性剛勁洪武中由太<lb/>
　　學生授北平按察司僉事陞江西按察使永樂初<lb/>
　　為軍卒執告謫戍興州後召為監察御史福建左<lb/>
　　參政擢工部侍郎未幾出為山東右參政後改四<lb/>
　　川又改交趾所至皆有能聲卒于官<lb/>
　　孫顯信陽州人性聰敏遇事果决父喪廬墓三年<lb/>
　　閭里重之洪武丁卯領鄉薦授工科給事中累官<lb/>
　　工部尚書致仕<lb/>
<pb n="KR2k0047_WYG_060-20b"/>
　　衡岳西平人洪武末舉於鄉擢潮州府同知岳約<lb/>
　　已惠民自常禄外饋遺一無所取布衣蔬食不異<lb/>
　　寒士嶺海間翕然稱之遷西安知府改慶陽桂林<lb/>
　　歴四郡亷慎之操愷悌之政始終如一後致仕歸<lb/>
　　年八十餘卒<lb/>
　　徐理西平人洪武時以功授營州中屯衛指揮僉<lb/>
　　事後從靖難兵大小數十戰皆賈勇争先所向克<lb/>
　　捷歴官都督僉事封武康伯命守北京馭下寛厚<lb/>
<pb n="KR2k0047_WYG_060-21a"/>
　　得士卒心<lb/>
　　梁銘汝陽人以廕補燕山前衛百户洪武末北平<lb/>
　　被圍銘戰鬬甚力屢建竒功積官後軍都督同知<lb/>
　　鎮守寧夏封保定伯銘處心坦易臨事寛簡而勇<lb/>
　　敢精悍能撫恤士卒時論重之<lb/>
　　尚裭字景福羅山人正統已未進士授行人嘗建<lb/>
　　言時宜五事拜監察御史性剛正不阿坐劾都御<lb/>
　　史周銓謫雲南虚仁驛丞尋復御史又以言調豐<lb/>
<pb n="KR2k0047_WYG_060-21b"/>
　　城知縣以嚴治邑嘗被誣繫獄處士吳與弼投詩<lb/>
　　救之得釋陞湖廣按察司僉事致仕<lb/>
　　劉鎰字仲玉羅山人天順巳卯鄉試第一成化初<lb/>
　　知鄒平縣政尚平易時有蝗食稼狼噬人鎰禱于<lb/>
　　神其害皆息以憂去改南宮遷六安知州所至有<lb/>
　　惠政俱建祠祀之<lb/>
　　胡瀛字孟登羅山人成化乙未進士授餘姚知縣<lb/>
　　時大饑盡發廪以賑多所全活又奏免田租之半<lb/>
<pb n="KR2k0047_WYG_060-22a"/>
　　復為請折所弗免者又許之歴遷南京户部員外<lb/>
　　郎以忤重臣謫興國同知遷浙江僉事人思之為<lb/>
　　建祠與謝疊山並祀<lb/>
　　髙鑑字克明信陽州人成化戊戌進士授兵部主<lb/>
　　事歴陞郎中以言事忤中貴人調鎮逺府通判時<lb/>
　　洞獠有相讐者鑑往諭之不服乃夜徙居他山空<lb/>
　　設其供帳於故所遲明往卧榻已碎鑑則從容束<lb/>
　　帶出帳前議事獠覘而神之讐者盡服後遷䕫州<lb/>
<pb n="KR2k0047_WYG_060-22b"/>
　　知府致仕歸能詩有集若干巻<lb/>
　　曹鳳字鳴岐新蔡人成化辛丑進士授祁門知縣<lb/>
　　累陞蘇州知府其俗頗尚奢靡鳳下車首置義塜<lb/>
　　又定婚喪禮不得過制居數年政平訟理㑹入覲<lb/>
　　宰臣奏宴天下賢有司鳳與焉累擢副都御史巡<lb/>
　　撫延綏正徳初召還佐理院事以忤逆瑾矯㫖罷<lb/>
　　官遂發憤卒明年瑾誅遣官諭祭仍給金營塟<lb/>
　　李遜學字希賢上蔡人成化丁未進士選翰林院<lb/>
<pb n="KR2k0047_WYG_060-23a"/>
　　庶吉士授檢討以薦出補浙江按察司僉事陞陜<lb/>
　　西副使以憂去服闋改山東三任俱督學政所至<lb/>
　　務崇寛厚頗得士心擢太常寺少卿尋陞户部侍<lb/>
　　郎滿考當廕子乃廕弟之子汝翼為國子生正徳<lb/>
　　間累遷禮部尚書兼管内閣學士誥勅仍命教習<lb/>
　　庶吉士<lb/>
　　孟洋字望之信陽州人𢎞治乙丑進士授監察御<lb/>
　　史坐劾當路大臣下詔獄謫桂林府學教授稍遷<lb/>
<pb n="KR2k0047_WYG_060-23b"/>
　　汶上知縣擢湖廣僉事以疾免嘉靖元年起改山<lb/>
　　東僉事累陞僉都御史督儲南京一日聞母病即<lb/>
　　解組馳歸或以職守難之曰吾安能顧此耶至家<lb/>
　　踰四旬而母殁起復拜南京大理寺卿尋卒於官<lb/>
　　有集十七巻<lb/>
　　馬録字君卿信陽人正徳戊辰進士授固安知縣<lb/>
　　徵拜監察御史嘉靖初遣使捕髙唐官屬連坐五<lb/>
　　百餘人中外大駭録上疏切諫及巡按陜西汚吏<lb/>
<pb n="KR2k0047_WYG_060-24a"/>
　　望風遁去辨寃振滯闗内大治又巡按山西妖人<lb/>
　　李福達事覺録捕抵法初福達以丹術干武定侯<lb/>
　　郭勛相與頗密及被繫勛移書請貰録劾勛庇奸<lb/>
　　亂法勛惶懼入辯謂録置一家無罪人於死上震<lb/>
　　怒逮録下錦衣獄三法司顔頤夀等㑹鞫如録擬<lb/>
　　給事中王科等二十五人各又奏論勛先後十餘<lb/>
　　疏上令更訊頤夀仍執前詞上怒乃命張璁等攝<lb/>
　　三法司訊於闕廷於是録坐故入人罪謫戍頤夀<lb/>
<pb n="KR2k0047_WYG_060-24b"/>
　　等坐推按不實俱落職王科等坐挾私彈劾俱為<lb/>
　　編氓録既戍南丹講學授徒歴十七年以夀終穆<lb/>
　　宗登極追贈光禄寺少卿<lb/>
　　張九一字助甫新蔡人嘉靖癸丑進士吏部騐封<lb/>
　　司主事㑹王世貞以申救楊繼盛故觸嚴世蕃怒<lb/>
　　遂以封疆事逮其父忬下詔獄九一數過存問坐<lb/>
　　是謫廣平丞稍遷湖廣按察僉事駐節岳陽景王<lb/>
　　歸葬所過巨璫要挾以千萬計九一紿曰第行後<lb/>
<pb n="KR2k0047_WYG_060-25a"/>
　　當自辦延至蘄黄将出境維舟以待九一故令數<lb/>
　　百人舉火逺譟璫駭懼以為盜夜解纜去遷布政<lb/>
　　司參議巡撫寧夏卒<lb/>
　　趙賢字良弼汝陽人嘉靖丙辰進士補荆州守大<lb/>
　　盜楊勝徳黄中輩流刼地方賢單車詣壘責以大<lb/>
　　義賊衆皆叩首伏地方以寧㑹遼庶人以罪廢武<lb/>
　　岡王署府事謀危二孤賢械其黨惡數人抵於法<lb/>
　　參武岡而易之尋巡撫湖廣歴副都御史巡撫山<lb/>
<pb n="KR2k0047_WYG_060-25b"/>
　　東吏部侍郎南京吏部尚書<lb/>
　　張景字光啓汝陽人嘉靖癸未進士擢監察御史<lb/>
　　按蘇松浙江建天真書院以祀王守仁仍買田數<lb/>
　　百畝以給肄業諸生後巡視京營與嚴世蕃相左<lb/>
　　以年例出為漢中副使<lb/>
　　王誥字公遇西平人嘉靖癸未進士户部郎中屬<lb/>
　　大同兵變計擒首亂擢僉都御史巡撫甘肅總督<lb/>
　　漕運兼撫淮南地方屢建殊勲<lb/>
<pb n="KR2k0047_WYG_060-26a"/>
　　王納言字維允信陽州人嘉靖已丑進士授户科<lb/>
　　給事中疏論道流張鶚上怒謫湖廣布政司照磨<lb/>
　　稍遷嘉興府通判陞山東僉事道丁外艱起陜西<lb/>
　　僉事道分巡延綏卒<lb/>
　　劉訓字子伊汝陽人嘉靖壬辰進士温州推官有<lb/>
　　權貴人子從惡少數十横行州里漁色罔利欲奪<lb/>
　　其友人妻不得乃毒殺其人太守莫敢問託病推<lb/>
　　印務於訓訓故以好延貴人子於㕔杯酒談笑密<lb/>
<pb n="KR2k0047_WYG_060-26b"/>
　　勅閽人閉門呼訟者至獄既具即杖殺之並置羣<lb/>
　　惡少於法<lb/>
　　曹亨字伯貞新蔡人嘉靖乙未進士出守兖州㑹<lb/>
　　有紅羅女以妖術惑衆聚數萬人謀不軌官兵莫<lb/>
　　敢攖其鋒亨提兵往勦乗風縱火以萬弩射其後<lb/>
　　賊敗走時遼庶人多不法然憚亨不敢大横遷浙<lb/>
　　江參政陞副都御史巡撫真定進兵部侍郎協理<lb/>
　　戎政尋陞南京工部尚書織造大璫嵗冒水衡錢<lb/>
<pb n="KR2k0047_WYG_060-27a"/>
　　不貲亨奏劾之<lb/>
　　劉光國字賓卿上蔡人隆慶戊辰進士陜西副使<lb/>
　　㑹奢酋西犯河湟擢光國參政駐金城又擢按察<lb/>
　　使駐湟中皆深入絶塞治兵飭備有捍禦功㑹寧<lb/>
　　夏哱劉變官兵攻圍不下餽餉告急光國自臯蘭<lb/>
　　城下筏經行塞外芻糧器械絡繹不絶尋擢僉都<lb/>
　　御史巡撫陜西<lb/>
　　羊可立字子豫汝陽人萬厯丁丑進士授安邑令<lb/>
<pb n="KR2k0047_WYG_060-27b"/>
　　邑積逋十餘年近數萬許可立用丈量清之授雲<lb/>
　　南道御史劾張居正以私憾搆遼庶人憲㸅獄狀<lb/>
　　命刑部侍郎丘橓籍没之上曰摘發大奸功著京<lb/>
　　堂御書盡忠言事賜之陞太常卿以直出為天雄<lb/>
　　司李卒於官<lb/>
　　桂有根字徵實汝陽人萬厯已丑進士擢工科給<lb/>
　　事中督修乾清宮值神宗張樂别苑以荒淫疏上<lb/>
　　帝為改容遷吏科都給事中轉南京太常寺少卿<lb/>
<pb n="KR2k0047_WYG_060-28a"/>
　　晉工部右侍郎<lb/>
　　李本固字叔茂汝陽人萬厯庚辰進士擢御史巡<lb/>
　　按三秦懲貪墨抑驕帥壓强藩復按雲南地既荒<lb/>
　　逺法紀縱弛俗號難治本固凛以大義豪右皆為<lb/>
　　屏跡報命入都同臺垣李宗延費必興陳請冊立<lb/>
　　東宮削籍歸里光宗初起南大理卒<lb/>
　　李宗延字景喆汝陽人萬厯丙戍進士授黔陽令<lb/>
　　補咸寧再調長清操尚端嚴所至多惠政行取御<lb/>
<pb n="KR2k0047_WYG_060-28b"/>
　　史同御史李本固給事中費必興請冊立東宮言<lb/>
　　過切直削籍歸家居十八年所著有栩栩軒文集<lb/>
　　十三經字詁若干巻光宗立召補大理寺卿陞都<lb/>
　　御史上疏謂中璫權太重郊廟所奏非雅聲上皆<lb/>
　　嘉納之陞户部尚書戎政尚書奏蠲遼餉以蘇民<lb/>
　　困晉吏部尚書為魏忠賢逆黨石三畏等所攻削<lb/>
　　籍歸莊烈帝立詔復官賜秉銓清正四字褒之卒<lb/>
　　贈太子太保諡莊靖賜營墓祭田廕子䕃豫官生<lb/>
<pb n="KR2k0047_WYG_060-29a"/>
　　䕃潢中書長子䕃華萬厯丙辰進士吏部員外所<lb/>
　　著有檀欒堂星沙草瓠菴草諸詩集<lb/>
　　彭鯤化字飛仲汝陽人萬厯丁未進士為御史時<lb/>
　　魏黨煽虐吏部郎蘇繼歐忤逆璫意下獄鯤化為<lb/>
　　納槖饘竟削籍歸<lb/>
　　傅振商字君雨汝陽人萬厯丁未進士選庶吉士<lb/>
　　巡撫南贑巨冦丘囊等受縛遷南兵部右侍郎時<lb/>
　　魏黨懐寧侯孫承䕃毒軍蠧民道路以目振商彈<lb/>
<pb n="KR2k0047_WYG_060-29b"/>
　　之崇禎時陞兵部參贊機務尚書軍政次第舉行<lb/>
　　卒贈宫保諡莊毅祀鄉賢<lb/>
　　錢守亷字陸石信陽州人天啟乙丑進士選御史<lb/>
　　巡廣東粤俗多匿富室子勒索金貲慾厭而後出<lb/>
　　之守亷以舊刑太輕上疏謂宜如東北响馬例獲<lb/>
　　者誅無時報可定為律勒贖之風遂息黎人煽亂<lb/>
　　守亷奏合粤西南贑諸兵削平之奏建連平州鎮<lb/>
　　平縣二城為控制修建費數萬金咸自蠲俸事竣<lb/>
<pb n="KR2k0047_WYG_060-30a"/>
　　歸適中州寇亂㑹勦諸将驕蹇多縱士刼掠守亷<lb/>
　　道值載婦女以行者問知為兩大帥部立疏劾之<lb/>
　　再巡陜西卒<lb/>
　　何繼桂信陽州人任漢中府推官在職平允居鄉<lb/>
　　和易康熙初年祀鄉賢<lb/>
皇清何瑞徵信陽州人明崇禎戊辰進士廷對第二由<lb/>
　　翰林歴任國子監祭酒壬午典試江南所拔多名<lb/>
　　節士如黄淳耀諸賢皆出其門瑞徵於<lb/>
<pb n="KR2k0047_WYG_060-30b"/>
國朝順治元年授禮部右侍郎致仕康熙四十一年祀<lb/>
　　鄉賢<lb/>
　　趙之珩遂平人順治辛丑進士授於潜令多善政<lb/>
　　尤好造就人材士經識拔者多登甲榜康熙四十<lb/>
　　二年祀鄉賢<lb/>
　　傅鶴祥汝陽人振商孫由恩廕初授户部主事歴<lb/>
　　員外𣙜正陽臨清兩闗税剔奸釐弊國課足而商<lb/>
　　不病任兖州守疑案盈集不期月剖斷明决多所<lb/>
<pb n="KR2k0047_WYG_060-31a"/>
　　平反繼任徳安時三逆背叛供億繁重應山令不<lb/>
　　善督催致民變吏求請兵祥曰民不堪命耳單騎<lb/>
　　馳諭之即散轉閩運使晉參政以漕糧十九萬餉<lb/>
　　臺灣而漕艘少一時不及營造乃請督撫提八府<lb/>
　　官船又借商艘齊集漳州輓運直達厦門海外兵<lb/>
　　餉無缺署臬篆却暮夜金釋延平疑案無辜三百<lb/>
　　餘人以憂去康熙四十八年祀鄉賢<lb/>
　　傅鸞祥字鳴和汝陽人振商孫由恩廕授通政司<lb/>
<pb n="KR2k0047_WYG_060-31b"/>
　　經歴出判湖州攝石門篆邑近海多盜巨寇千餘<lb/>
　　踞山隘四出焚刼鸞單騎入壘諭降之累陞湖廣<lb/>
　　寳慶守寳郡舊有馬館供應上下一切公費民率<lb/>
　　典營債以供役至期則鬻産以償倍息鸞下車革<lb/>
　　除之勒石永禁并禁營債移㑹鎮帥令悉毁券一<lb/>
　　時豁免數萬金郡舊食淮鹽後改食粤鹽鹽自粤<lb/>
　　而永從一線水道鋒岩劍石湍流中出乃改包肩<lb/>
　　運價值騰踊民多淡食而國課亦虧鸞力請改食<lb/>
<pb n="KR2k0047_WYG_060-32a"/>
　　淮鹽公私俱便寳屬武岡州嵗貢芽茶後因山賊<lb/>
　　盤踞缺解賊平後追比積逋民無以應鸞詳憲奏<lb/>
　　請蠲免時山賊李來亨鴟張甚大兵進𠞰鸞督運<lb/>
　　駐香溪轉輸不匱運夫染瘴癘鸞施藥治之死者<lb/>
　　予斂埋武岡等邑苖徭雜居俗獷悍喜刼殺鸞結<lb/>
　　以恩義竟鸞任無敢呌號者撫臣竒其能特疏薦<lb/>
　　後陞天津道副使康熙三十九年崇祀<lb/>
　　汝州<lb/>
<pb n="KR2k0047_WYG_060-32b"/>
　漢欒布梁人梁王彭越為家人時嘗與布游窮困賣<lb/>
　　傭於齊為酒家保數嵗别去而布為人略賣為奴<lb/>
　　於燕燕将臧荼舉以為都尉及荼反漢擊燕擄布<lb/>
　　歸越言於上請贖為梁大夫為越出使反時越已<lb/>
　　被誅梟首雒陽下詔有收視者捕之布奏事越頭<lb/>
　　下祀而哭之髙祖欲烹布布悉陳越功無反狀且<lb/>
　　請就烹上乃釋布拜都尉吳楚反時以功封鄃侯<lb/>
　　復為燕相燕齊之間皆為立社號曰欒公社布卒<lb/>
<pb n="KR2k0047_WYG_060-33a"/>
　　子賁嗣侯<lb/>
　　申屠嘉梁人初以材官蹶張從髙帝擊項籍遷為<lb/>
　　隊率文帝時累遷御史大夫拜丞相封故安侯嘉<lb/>
　　為人亷直門不受私謁時鄧通恃寵嘉入朝而通<lb/>
　　居上旁有怠慢之態嘉罷朝為檄召通詣丞相府<lb/>
　　通至免冠徒跣頓首謝嘉責曰小臣戲殿上大不<lb/>
　　敬當斬通頓首出血不解文帝使持節令赦通乃<lb/>
　　免景帝初嘉卒諡曰節侯<lb/>
<pb n="KR2k0047_WYG_060-33b"/>
　　銚猛郟人為桂陽太守以王莽纂漢棄官歸郟隠<lb/>
　　居大劉山中卒<lb/>
　　馮異字公孫父城人善讀書通左氏春秋孫子兵<lb/>
　　法事光武為主簿從徇河北值王郎起乃馳至饒<lb/>
　　陽蕪蔞亭時天寒烈衆皆饑疲異為進豆粥至南<lb/>
　　宫遇大風雨光武引車入道傍空舍異復進麥飯<lb/>
　　還至信都拜偏将軍從破王郎封應侯異為人謙<lb/>
　　退不伐諸将竝坐論功異常獨屏樹下軍中號曰<lb/>
<pb n="KR2k0047_WYG_060-34a"/>
　　大樹將軍復破鐵脛降林闟頓王拜征西大将軍<lb/>
　　屢破赤眉挫公孫述威行闗中建武六年朝京師<lb/>
　　詔曰倉卒蕪蔞亭豆粥滹沱河麥飯厚意久不報<lb/>
　　異每有征戰嘗為衆軍鋒定封陽夏侯卒諡節侯<lb/>
　　子彰嗣彰弟訢復封為析鄉侯<lb/>
　　臧宮字君翁郟人從光武征戰以勇稱初為偏將<lb/>
　　軍從破羣賊數陷陣郤敵復將兵徇江夏擊代鄉<lb/>
　　鍾武竹里皆下之拜輔威將軍擊梁郡濟隂皆平<lb/>
<pb n="KR2k0047_WYG_060-34b"/>
　　之後與吳漢竝滅公孫述以平蜀功拜廣漢太守<lb/>
　　徵還封朗陵侯轉左中郎将擊武谿賊至江陵降<lb/>
　　之宮以謹信質樸故常見任用卒諡愍侯<lb/>
　　銚期字次况郟人猛子容貌絶異矜嚴有威父猛<lb/>
　　卒服喪三年鄉里稱之初光武略地潁川聞期志<lb/>
　　義召署賊曹掾鄧禹以期為能拜偏將軍從擊王<lb/>
　　郎將倪宏等於鉅鹿下期先登陷陣手殺五十餘<lb/>
　　人被創中額攝憤復戰遂大破之王郎滅拜期虎<lb/>
<pb n="KR2k0047_WYG_060-35a"/>
　　牙大將軍擊銅馬數十萬衆于清陽博平大破之<lb/>
　　從擊青犢赤眉于射犬破走之光武即位封安成<lb/>
　　侯魏郡太守行大將軍事擊破大姓卓京兵進擊<lb/>
　　檀鄉五樓賊于繁陽内黄郡界清平拜衛尉期重<lb/>
　　於信義自為將有所降下未嘗擄掠其在朝憂國<lb/>
　　愛主有不得於心必犯顔諫諍卒諡忠侯子丹嗣<lb/>
　　封丹弟統為建平侯<lb/>
　　張宗字緒君魯陽人避亂客安邑時鄧禹定河東<lb/>
<pb n="KR2k0047_WYG_060-35b"/>
　　宗詣禹自歸禹聞宗素多權謀乃表為偏將軍禹<lb/>
　　軍<hi>闕</hi>栒邑赤眉至宗為後拒戰郤之諸將服其勇<lb/>
　　自是每戰必勝累遷河南都尉大中大夫終琅邪<lb/>
　　相<lb/>
　　鄭衆字季産犨人為人謹敏初拜小黄門和帝即<lb/>
　　位加鉤盾令時竇憲竊威權上下附之而衆獨一<lb/>
　　心王室又首謀誅憲以功遷大長秋䇿勲班賞每<lb/>
　　辭多受寡帝念其功美封鄛鄉侯<lb/>
<pb n="KR2k0047_WYG_060-36a"/>
　唐馬燧字洵美系出右扶風徙居汝州郟城姿度魁<lb/>
　　岸沈勇多算澤潞節度使李抱玉署為趙城尉時<lb/>
　　回紇還國恃功恣肆州邑供餼不稱輒殺人抱玉<lb/>
　　當饋勞燧自請典辦具以計禦之虜不敢犯後為<lb/>
　　鄭州刺史勸督農力嵗一税民稱便代宗聞其才<lb/>
　　召授河陽三城節度使破李靈耀復汴州還河陽<lb/>
　　值水溢軍吏請避燧不忍使民魚而已完卒不去<lb/>
　　累立大功與李晟渾瑊齊名建中二年拜兵部尚<lb/>
<pb n="KR2k0047_WYG_060-36b"/>
　　書封豳國公尋進封北平郡王嘗賜宸扆台衡銘<lb/>
　　以寵之卒贈太傅諡莊武廕一子為五品官<lb/>
　　馬炫字弱翁郟城人以儒學聞隠蘇門山下不應<lb/>
　　辟命至徳中李光弼鎮太原始署掌書記嘗參軍<lb/>
　　謀光弼器焉後歴連潤二州刺史<lb/>
　　王䖍休字君佐汝州人少涉學有材武以信義為<lb/>
　　鄉黨畏慕大厯中李抱真聞其名厚以幣招之授<lb/>
　　兵馬使以功擢步軍都虞候封同昌郡王後為昭<lb/>
<pb n="KR2k0047_WYG_060-37a"/>
　　義留後號令撫循軍中大治卒贈尚書左僕射諡<lb/>
　　曰敬子麗成等十人並補太學生<lb/>
　五代張仁謙字受益汝州人初仕晉為北面行營兵<lb/>
　　馬都監北狄不敢犯塞漢祖即位授西上閤門副<lb/>
　　使入宋平李繼筠以功授象州刺史乾徳三年伐<lb/>
　　蜀次睢陽病卒贈吏部尚書上柱國清河郡公<lb/>
　宋寇瑊字次公臨汝人初母夢神人授珠吞之而娠<lb/>
　　生瑊眉目美秀擢進士授蓬州軍事推官時李順<lb/>
<pb n="KR2k0047_WYG_060-37b"/>
　　餘黨謝方盛等復起為盜瑊設方畧擒送京師徙<lb/>
　　開封府推官移權領施州討平溪蠻為梓州轉運<lb/>
　　使又討瀘蠻加侍御史累遷樞密直學士天聖末<lb/>
　　使契丹未行而卒<lb/>
　　吳幾復字辨叔汝州人登進士第皇祐中為太學<lb/>
　　直講朝廷知其賢内試省府外委以監司郡守之<lb/>
　　寄後鎮荆南殁子夀寧孫長吉俱官至直秘閣<lb/>
　　牛臯字伯逺魯山人初為射士金兵至臯聚衆與<lb/>
<pb n="KR2k0047_WYG_060-38a"/>
　　戰屢勝西道總管翟興表補保義郎討劇賊楊進<lb/>
　　于魯山三戰三捷以功累遷滎州刺史歴知蔡州<lb/>
　　遇敵戰輒勝加親衛大夫命𨽻岳飛軍飛喜甚偽<lb/>
　　齊使李成合金人入寇破襄陽六郡飛遣臯大破<lb/>
　　之復隨州又破李成復襄陽偽齊薄廬州臯追擊<lb/>
　　三十餘里軍聲大振廬州平又從飛平楊么金人<lb/>
　　渝盟飛命臯出師戰汴許間以功最除捧日天武<lb/>
　　四廂都指揮使金再攻京西臯十餘戰皆捷㑹秦<lb/>
<pb n="KR2k0047_WYG_060-38b"/>
　　檜誣殺飛并忌臯紹興十七年上已日田師中大<lb/>
　　㑹諸將秦檜使師中毒臯臯中毒亟歸語所親曰<lb/>
　　臯年六十一官至侍從死無所恨所恨南北通和<lb/>
　　不以馬革裹尸顧死牖下耳明日卒<lb/>
　金宗端修字平叔汝州人好學喜名節中大定末進<lb/>
　　士擢監察御史累遷大理丞端修屢言事終以直<lb/>
　　道不振於時自守愈篤妻死不更娶獨居二十年<lb/>
　　士論髙之汝州司侯游彦哲嘗問為政端修曰治<lb/>
<pb n="KR2k0047_WYG_060-39a"/>
　　氣治心而已心正則不私氣平則不暴為政之術<lb/>
　　在是矣<lb/>
　元鄧順魯山人舉進士博學有治才仕至禮部郎中<lb/>
　　戈毅字唐祥梁縣人舉進士為太康路提舉倡明<lb/>
　　正學盪滌陋習文風為之一新<lb/>
　明安徳汝州人幼警敏博通經史元季隠居不仕洪<lb/>
　　武初郡守舉為州學訓導兵燹之餘家無藏書徳<lb/>
　　手録以授生徒後以明經徵入對稱善擢湖廣參<lb/>
<pb n="KR2k0047_WYG_060-39b"/>
　　政致仕<lb/>
　　王政汝州人少有器局練曉時務洪武初入太學<lb/>
　　累官兵部侍郎以才幹敏速奏對便捷為時所稱<lb/>
　　陳立汝州人家貧力學用志懇篤寡言笑尚信義<lb/>
　　洪武初以太學生髙等授江西左參議亷介自持<lb/>
　　遇事明决復召入為應天府治中<lb/>
　　張維字叔亷郟縣人博綜經史尤工於詩洪武中<lb/>
　　舉明經授鄧州學訓導啓迪有方人材輩出十四<lb/>
<pb n="KR2k0047_WYG_060-40a"/>
　　年徵授國子監學正引年致仕子汝立孫用翰皆<lb/>
　　貴顯世其家學<lb/>
　　滕昭字自明汝州人正統辛酉舉人授監察御史<lb/>
　　時四川都司有謀殺人獄累嵗不决命昭往讞之<lb/>
　　遂服辜及還超拜左僉都御史憲廟嗣位進右副<lb/>
　　都御史總督漕運尋召還佐理院事踰年遣昭巡<lb/>
　　視福建上杭清流之境有地曰紫雲臺鄧茂七之<lb/>
　　黨嘗據險為亂昭乃相其要害立歸化一縣以涖<lb/>
<pb n="KR2k0047_WYG_060-40b"/>
　　之尋詔巡撫蘇松諸處有馬䭾沙最繁盛而寄治<lb/>
　　江隂縣民艱於往返昭復奏分靖江一縣民兩便<lb/>
　　之累遷兵部左侍郎致仕<lb/>
　　王尚絅字錦夫郟縣人𢎞治壬戌進士初授兵曹<lb/>
　　有賢名調吏部出為山西左參政以母老疏請侍<lb/>
　　養家居十九年起四川參政不赴再起陜西以母<lb/>
　　命就道及母喪終制適嵗大饑奏救荒十三事復<lb/>
　　除山西參政陞浙江右布政使卒於官絅孝友文<lb/>
<pb n="KR2k0047_WYG_060-41a"/>
　　雅士論髙之所著有蒼谷集十二巻行世<lb/>
　　周南郟縣人嘉靖壬辰進士任御史陞浙江按察<lb/>
　　司副使革倭人互市忤權貴歸卒<lb/>
　　張維新字憲周汝州人萬厯甲戌進士歴任給事<lb/>
　　中按察使疏改漕兊郡人至今徳之<lb/>
　　仝梧字朝陽郟縣人萬厯乙未進士歴任按察司<lb/>
　　副使居官重氣節持風裁有建儲礦税白糧諸疏<lb/>
　　以終養歸<lb/>
<pb n="KR2k0047_WYG_060-41b"/>
皇清李模字洪範郟縣人順治已亥進士明末父世清<lb/>
　　為流寇所害模號哭檢得父屍躬負至城南藁葬<lb/>
　　弟權避難河北為田家傭模贖之歸初任順天武<lb/>
　　强令邑舊例按丁行差每丁正供一錢外加𣲖八<lb/>
　　九分不等模請於上官革除之時畿南大旱武强<lb/>
　　武邑獻縣饒陽四邑尤甚模知常平倉有積穀千<lb/>
　　石而文移往來非踰月不得達即下令散給乃移<lb/>
　　文自劾具詳述四邑被災狀按臣歎異發金四千<lb/>
<pb n="KR2k0047_WYG_060-42a"/>
　　兩分賑四邑尋以聞於<lb/>
　朝得<lb/>
㫖近畿三府免民租之半而四邑盡蠲後累官廣西提<lb/>
　　學道祀鄉賢<lb/>
　　趙運㑹字瑞徵郟縣人貢生傑士子昆季同居三<lb/>
　　十年無間言初秉鐸淇邑後任江西星子令邑舊<lb/>
　　俗嫁女極奢貧者生女多溺死運㑹出示嚴禁有<lb/>
　　不能養育者量給穀米全活甚衆又修朱子白鹿<lb/>
<pb n="KR2k0047_WYG_060-42b"/>
　　洞書院増生徒廩餼多所成就康熙五十年祀鄉<lb/>
　　賢<lb/>
　　任楓字木菴汝州人少值流寇亂奉親避難寳豐<lb/>
　　城破賊逼令降楓大罵不屈賊怒刅其鼻耳罵益<lb/>
　　厲身被數刅妻王氏以身捍蔽迎刅不少避賊欲<lb/>
　　牽之去王哭且詈賊怒刅其首而去楓復甦得不<lb/>
　　死中康熙丁未進士授山西靈石令多惠政祀鄉<lb/>
　　賢<lb/>
<pb n="KR2k0047_WYG_060-43a"/>
　　陳州<lb/>
　漢鄭當時字莊陳人少以任俠自喜脱張羽於戹聲<lb/>
　　聞梁楚間景帝時為太子舍人每五日洗沐嘗置<lb/>
　　驛四郊存諸故人惟恐不徧武帝時官大司農戒<lb/>
　　門下客至無貴賤無留門者性亷不治産仰奉賜<lb/>
　　以給窮交每見上未嘗不推轂賢士人以此翕然<lb/>
　　稱之<lb/>
　　汝郁字叔異宛丘人仕為魯相以徳化民流民歸<lb/>
<pb n="KR2k0047_WYG_060-43b"/>
　　者九千户<lb/>
　晉王瑚陳人少重武節成都王頴舉兵向洛以為冠<lb/>
　　軍參軍累遷游擊將軍與司𨽻滿奮等屯大司馬<lb/>
　　門以衛宫掖時上官已縱暴瑚與奮等謀除之反<lb/>
　　為所害<lb/>
　　應詹字思逺南頓人祖璩見文苑志詹幼孤育於<lb/>
　　祖母祖母終居喪毁頓杖而後起遂以孝聞弱冠<lb/>
　　以才藝知名初辟公府為太子舍人遷南平太守<lb/>
<pb n="KR2k0047_WYG_060-44a"/>
　　督南平天門武陵三郡軍事蠻酋背叛詹討降之<lb/>
　　數郡無虞後與陶侃同破杜弢金寳溢目詹一無<lb/>
　　所取元帝賜爵潁陽侯累遷光禄勲王敦作逆詹<lb/>
　　擊敗之斬賊帥杜發賊平更封觀陽縣侯領江州<lb/>
　　刺史卒贈鎮南大將軍儀同三司諡曰烈祀以太<lb/>
　　牢子元嗣官至散騎常侍次子誕有器幹歴六郡<lb/>
　　太守龍驤將軍<lb/>
　　殷浩字深源長平人父羨字洪喬終光禄勲浩識<lb/>
<pb n="KR2k0047_WYG_060-44b"/>
　　度清逺弱冠有美名尤善𤣥言與叔父融俱好老<lb/>
　　易為風流談論者所宗三府辟皆不就屏居幾十<lb/>
　　年於時擬之管葛王濛謝尚等伺其出處以卜江<lb/>
　　左興亡建元中徵為建武將軍揚州刺史陳讓自<lb/>
　　三月至七月始受拜仕至中軍将軍浩以中原為<lb/>
　　已任遂上疏北征至許昌㑹姚襄反浩遣將擊之<lb/>
　　失利為桓温所劾坐廢温素忌浩及浩廢温謂㕁<lb/>
　　超曰浩有徳有言向使作令僕足以儀刑百揆朝<lb/>
<pb n="KR2k0047_WYG_060-45a"/>
　　廷用違其才耳殁後故吏顧悦之上疏訟浩詔復<lb/>
　　本官子涓亦知名<lb/>
　　殷顗字伯通長平人浩從子父康吳興太守顗有<lb/>
　　才氣太元中以中書郎擢南蠻校尉蒞職清明政<lb/>
　　績肅舉及弟仲堪将助王恭興兵内伐顗勸以藩<lb/>
　　屏之職不宜干與朝政仲堪不從顗以憂死隆安<lb/>
　　中贈冠軍將軍<lb/>
　南北朝殷景仁長平人為文敏而有思致仕宋歴位<lb/>
<pb n="KR2k0047_WYG_060-45b"/>
　　尚書僕射嘗薦劉湛共參朝政湛入乃隂毁之景<lb/>
　　仁稱疾家居文帝悟待之益隆凡朝政大小必密<lb/>
　　函問之後拜揚州刺史卒贈侍中司空諡文成從<lb/>
　　祖淳中書黄門侍郎淳子孚吏部郎孚子臻太子<lb/>
　　洗馬淳弟沖司隸校尉淡太子中庶子<lb/>
　　殷鈞字季和長平人九嵗以孝聞及長恬靜好學<lb/>
　　梁武帝時歴秘書丞遷侍中東宮學士出為臨川<lb/>
　　内史閉閤卧理而百姓化其徳盜刦皆奔出境母<lb/>
<pb n="KR2k0047_WYG_060-46a"/>
　　喪去職哀毁過禮昭明太子手書戒諭服除官至<lb/>
　　國子祭酒卒諡曰貞子芸勵精勤學博洽羣書天<lb/>
　　監中累官司徒左長史<lb/>
　　袁聿修字淑徳項城人性深沈有識見北齊天統<lb/>
　　中信州刺史為政清靜不言而化自長史以下爰<lb/>
　　逮鰥寡孤幼皆得其歡心及還都百姓追列滿道<lb/>
　　涕泣送之州人鄭播宗等七百餘人詣闕請為立<lb/>
　　碑斂縑布數百疋託中書侍郎李徳林為文以紀<lb/>
<pb n="KR2k0047_WYG_060-46b"/>
　　功徳敕許之入隋為熊州刺史子知禮太子内舍<lb/>
　　人<lb/>
　唐殷侑陳州人貞元末及五經第歴擢虞部員外郎<lb/>
　　常論時政得失前後凡八十四通文宗即位拜儀<lb/>
　　昌節度使侑單身之官與下同勞苦以仁惠為治<lb/>
　　嵗中流户襁屬而還州人立石紀政開成初累官<lb/>
　　刑部尚書卒贈司空孫盈孫仕終大理卿<lb/>
　　趙犨宛丘人資警健善騎射仕為忠武軍都虞候<lb/>
<pb n="KR2k0047_WYG_060-47a"/>
　　黄巢亂陳州人請授為刺史犨乃培城疏塹實倉<lb/>
　　庫峙藁薪為守計未幾巢将孟楷寇項犨禽斬之<lb/>
　　僖宗嘉其功拜檢校司空巢聞楷死乃悉軍攻之<lb/>
　　犨引鋭士大小數百戰勝負相當役汴軍至陳人<lb/>
　　思奮犨引兵急擊破之圍凡三百日而解累進檢<lb/>
　　校司徒加彰義軍節度使卒贈太尉<lb/>
　　趙㫤字大東宛丘人犨弟神采軒異而内沈厚有<lb/>
　　法度黄巢圍陳㫤夜寝若有神相之者比旦決戰<lb/>
<pb n="KR2k0047_WYG_060-47b"/>
　　禽賊首數人斬千餘級犨領泰寧節度以㫤為州<lb/>
　　刺史及犨老㫤授留後遷忠武軍節度使亦留陳<lb/>
　　進檢校司徒勤勸農桑恩流數郡加同中書門下<lb/>
　　平章事卒贈太尉<lb/>
　　趙珝字有節宛丘人犨弟雄毅喜書善騎射黄巢<lb/>
　　圍城珝激勵麾下約皆死以先冡邇賊畏見殘毁<lb/>
　　乃夜縋死士取柩以入庫有巨弩機牙壊不能張<lb/>
　　珝以意調治激矢至五百步人馬皆洞賊畏不敢<lb/>
<pb n="KR2k0047_WYG_060-48a"/>
　　逼以勞授檢校尚書右僕射㫤卒珝知忠武留後<lb/>
　　光化中封天水郡公位至右金吾上将軍卒贈侍<lb/>
　　中<lb/>
　宋喬惟岳字伯周南頓人太平興國中為泉州通判<lb/>
　　㑹盜攻城勢甚危監軍何承矩等欲盡屠其民而<lb/>
　　遁惟岳挺然抗議堅守繼而援至賊去民賴以全<lb/>
　　累遷給事中知審官院乞外遷上嘉其靜退特授<lb/>
　　海州刺史卒贈兵部侍郎<lb/>
<pb n="KR2k0047_WYG_060-48b"/>
　　姚仲孫字茂宗商水人父華舉進士第一官至著<lb/>
　　作佐郎仲孫早孤事母孝擢進士補許州司理參<lb/>
　　軍民婦馬氏夫被殺指里胥嘗有求而其夫不應<lb/>
　　以為里胥殺之官捕繫詞服仲孫疑其枉知州王<lb/>
　　嗣宗怒曰若敢以身任之耶仲孫曰幸勿遽决冀<lb/>
　　得徐辯後兩月果得殺人者累官龍圖閣直學士<lb/>
　　黄實字師是陳州人舉進士哲宗時累遷寳文閣<lb/>
　　待制知定州朝㫖籍民兵旁郡因縁擾困實懐檄<lb/>
<pb n="KR2k0047_WYG_060-49a"/>
　　不下而畫利害請之事得免卒於官贈龍圖閣直<lb/>
　　學士實孝友敦睦世稱其内行蘇轍在陳與實游<lb/>
　　實兩女皆嫁轍子紹聖黨禍起實以章惇甥故獲<lb/>
　　免然亦不得久於朝著焉<lb/>
　　謝文瓘字聖藻陳州人舉進士為大名府教授元<lb/>
　　豐中御史中丞黄履薦為主簿遷考功右司員外<lb/>
　　郎時議建廣武四埽石岸黄流湍悍役人多死功<lb/>
　　不可成而使者申前説愈力文瓘條别利害遂罷<lb/>
<pb n="KR2k0047_WYG_060-49b"/>
　　其役徽宗立擢給事中後入黨籍帝披籍曰朕究<lb/>
　　知文瓘本末命出籍乃以為集英殿修撰子貺見<lb/>
　　忠烈志<lb/>
　明劉逵項城人性寡黙善書翰家世篤忠孝鄉邦稱<lb/>
　　之洪武中以人材舉累官刑部試尚書<lb/>
　　宋伯義西華人剛介有守言辭辨正洪武中入太<lb/>
　　學以材行俱優選擢山東右參政克著勤能永樂<lb/>
　　初轉任陜西布政司清譽益彰<lb/>
<pb n="KR2k0047_WYG_060-50a"/>
　　房寛陳州人洪武末以指揮僉事守大寧城永樂<lb/>
　　初從靖難有功陞北平都指揮使封思恩侯<lb/>
　　婁志徳項城人正徳丁丑進士仕趙州有惠政累<lb/>
　　陞福建布政使巡撫山東釐剔弊竇著兩浙賦役<lb/>
　　成書卓有實濟京師語曰天下清官婁志徳穆宗<lb/>
　　賜敕褒美卒贈工部侍郎諡莊肅諭祭塟<lb/>
　　胡嘉棟字隆宇西華人萬厯乙未進士歴官山東<lb/>
　　按察司先是司李武昌以抑暴安民為任時興國<lb/>
<pb n="KR2k0047_WYG_060-50b"/>
　　州牧恃倚上官内戚肆為貪暴所司莫敢問嘉棟<lb/>
　　疏其惡跡上之巡按格不行反受巡撫囑首列薦<lb/>
　　剡嘉棟因計典入覲投揭部院褫其官而巡按亦<lb/>
　　左遷去任南曹首論宰輔衣鉢相傳為國奸蠧李<lb/>
　　廷機沈一貫坐是罷巡視工程奸胥勾通内吏冒<lb/>
　　帑金數萬具疏劾之吏胥股栗居鄉倡修䕶城堤<lb/>
　　一道捍西華水患祀鄉賢<lb/>
　　理鬯和西華人崇禎壬午舉人家貧深於理學從<lb/>
<pb n="KR2k0047_WYG_060-51a"/>
　　遊者數百人本姓李惡闖寇之姓改姓理詩文若<lb/>
　　干巻亂後散軼孫徵君竒逢貽西華令左某䘏其<lb/>
　　老母幼孫稱為魯仲連後一人新城王士禎作蘇<lb/>
　　門三賢詩鬯和居其一<lb/>
　　雷恒字貞一陳州人萬厯中恩貢歴官辰州府同<lb/>
　　知能剖斷大獄修築鎮箄王㑹鳳凰等十三營哨<lb/>
　　邊垣三百餘里以禦苖患永順土司遺子女玉帛<lb/>
　　恒叱去之致仕歸里㑹寇氛孔熾首捐貲修敵樓<lb/>
<pb n="KR2k0047_WYG_060-51b"/>
　　二座寇圍州城恒分守西門率厲兵士極力捍禦<lb/>
　　及城陷恒獨得免年八十四以夀終康熙五十八<lb/>
　　年祀鄉賢<lb/>
皇清王遵訓字信初西華人順治戊戌進士授翰林院<lb/>
　　庶吉士累官户部右侍郎學問淵博館閣課試援<lb/>
　　筆立就巡視秦中茶馬恤商裕國在臺省十餘年<lb/>
　　章疏累上皆切治要其中如改食蘆鹽一事西華<lb/>
　　民尤感其徳康熙五十七年祀鄉賢<lb/>
<pb n="KR2k0047_WYG_060-52a"/>
　　王鼎鎮字禹烈西華人明崇禎辛未進士累陞尚<lb/>
　　寳司少卿<lb/>
國初順治二年授江南驛傳道按察司副使清訟獄却<lb/>
　　苞苴所至有聲旋里後多購書籍勸迪後進刻期<lb/>
　　立程第其文之髙下而誘掖之西華久遭明末寇<lb/>
　　難弦誦衰歇至是文風特盛康熙二十年祀鄉賢<lb/>
　　李鼎玉沈邱人順治壬辰進士歴官廣東道監察<lb/>
　　御史父行嘉殉難潜山鼎玉扶柩歸里道遇流寇<lb/>
<pb n="KR2k0047_WYG_060-52b"/>
　　晝夜露處日食野蔬飲澗水侍母疾衣不解帶母<lb/>
　　族王姓有荒田六百畝鼎玉用價買之開墾成熟<lb/>
　　後王姓貧甚鼎玉焚券悉還其地事兄煥如父年<lb/>
　　踰七十猶朝夕省視寒暑不輟在諫垣侃直論列<lb/>
　　康熙四十六年祀鄉賢<lb/>
　　孫馥沈邱人順治已亥進士嗜讀書作文能闡發<lb/>
　　聖賢㣲㫖明季盜賊竊發城幾危馥出資募鄉勇<lb/>
　　竭力捍禦卒全孤城康熙五年祀鄉賢<lb/>
<pb n="KR2k0047_WYG_060-53a"/>
　　髙維嶽字駿生陳州人康熙已酉舉人事父母先<lb/>
　　意承志及没哀毁盡禮值郡饑懇官賑濟更出家<lb/>
　　貲分貸鄉曲不責其償後任廣東臨髙令邑僻處<lb/>
　　海隅當海氛殘破之餘民未復業維嶽招撫勸墾<lb/>
　　興學立教三年内風俗丕變康熙五十六年祀鄉<lb/>
　　賢<lb/>
　　許州<lb/>
　漢晁錯潁川人學申商刑名以文學為太常掌故文<lb/>
<pb n="KR2k0047_WYG_060-53b"/>
　　帝遣受尚書於伏生累遷太子家令以辯得幸因<lb/>
　　號智囊又數上書言邊事皆見嘉納景帝時官至<lb/>
　　御史大夫<lb/>
　　堅鐔字子伋襄城人以吏能署主簿拜偏将軍從<lb/>
　　光武平河北又擊朱鮪大戰武庫下殺傷甚衆鮪<lb/>
　　遂降以功封合肥侯<lb/>
　　祭遵字弟孫潁陽人恭儉好學以縣吏數進見光<lb/>
　　武愛其容儀署為門下吏從征河北有功拜刺姦<lb/>
<pb n="KR2k0047_WYG_060-54a"/>
　　將軍封潁陽侯屢平寇難為人亷約小心克已奉<lb/>
　　公賞賜輒與士卒家無私財身衣韋袴布被夫人裳<lb/>
　　不加縁帝以是重之卒諡成侯<lb/>
　　王霸字元伯潁陽人少為獄吏常慷慨不樂父竒<lb/>
　　之遣西學長安漢兵起光武過潁陽霸率賓客從<lb/>
　　之及帝為王郎所逼将至滹沱河使霸先往視時河<lb/>
　　水流澌衆莫能濟霸還報恐衆驚潰即詭曰氷堅<lb/>
　　可渡遂前至河氷果合乃濟濟畢氷解後以功累<lb/>
<pb n="KR2k0047_WYG_060-54b"/>
　　封淮陽侯<lb/>
　　傅俊字子衞襄城人光武徇襄城俊以縣亭長迎<lb/>
　　軍拜為校尉累從征伐有功建武初封昆陽侯尋<lb/>
　　拜積弩将軍卒諡威侯<lb/>
　　祭彤字次孫潁陽人遵弟早孤以至孝稱光武時<lb/>
　　拜黄門侍郎出為偃師長有權畧視事五嵗縣無<lb/>
　　盜賊課為第一累遷遼東太守三十年衣無兼副<lb/>
　　顯宗嘉其清約賜錢百萬徵為太僕及卒遼東吏<lb/>
<pb n="KR2k0047_WYG_060-55a"/>
　　人為立祠祀之<lb/>
　　劉陶字子竒一名偉潁川人濟北貞王㪍之後為<lb/>
　　人居簡不修小節㳺太學時大將軍梁冀専朝而<lb/>
　　桓帝無子災異數見乃上疏陳事不省冀州刺史<lb/>
　　朱穆徵詣廷尉輸作左校陶率太學諸生數千人<lb/>
　　詣闕訟願黥首繫趾代穆校作後舉孝亷除順陽<lb/>
　　長拜侍御史靈帝時封中陵鄉侯尋拜侍中以數<lb/>
　　切諫為權臣所憚徙京兆尹後拜諫議大夫陳當<lb/>
<pb n="KR2k0047_WYG_060-55b"/>
　　今急要八事大較言亂由宦官宦官事急共讒陶<lb/>
　　與賊通收下黄門北寺獄按掠日急遂閉氣死天<lb/>
　　下痛之又見名宦志<lb/>
　　荀淑字季和潁川人少有髙行博學而不好章句<lb/>
　　安帝時徵拜郎中當時名賢李固李膺等皆師宗<lb/>
　　之後以災異對䇿譏刺貴倖為梁冀所忌出補朗<lb/>
　　陵侯相莅事明理稱為神君尋棄官歸閒居養志<lb/>
　　年六十七卒有子八人儉緄靖燾汪爽肅敷並有<lb/>
<pb n="KR2k0047_WYG_060-56a"/>
　　名稱居西豪里時人謂之八龍縣令苑康曰昔髙<lb/>
　　陽有才子八人遂名其里曰髙陽里<lb/>
　　陳寔字仲弓潁川人桓帝時為太丘長修徳清静<lb/>
　　百姓以安及逮捕黨人事連寔寔曰吾不就獄衆<lb/>
　　無所恃乃請囚焉遇赦得出其在鄉閭平心率物<lb/>
　　有争訟輒求判正曉譬曲直退無怨者乃至嘆曰<lb/>
　　寧為刑罰所加無為陳君所短嘗有盜夜入其室<lb/>
　　止于梁寔乃起呼子孫正色訓之曰人不可不自<lb/>
<pb n="KR2k0047_WYG_060-56b"/>
　　克不善之人未必本惡習與性成遂至于此梁上<lb/>
　　君子是也盜驚投地稽顙歸罪寔遺絹二疋遣之<lb/>
　　去自是邑中無復盜竊後黨禁解累徵不起嘗從<lb/>
　　諸子造荀淑父子于時徳星聚于潁川太史奏五<lb/>
　　百里賢人聚年八十四卒海内弔祭者三萬餘人<lb/>
　　服衰麻者以萬數共刋石立碑諡為文範先生子<lb/>
　　紀見孝義志諶字季方與紀齊徳同行父子並著<lb/>
　　髙名時號三君每三府辟召常同時旌命羔雁成<lb/>
<pb n="KR2k0047_WYG_060-57a"/>
　　羣當世靡不榮之<lb/>
　　李膺字元禮襄城人祖修官太尉父益趙國相膺<lb/>
　　性簡亢嚴交接與同郡陳寔荀淑為師友初舉孝<lb/>
　　亷為司徒胡廣所辟再遷青州刺史守令多望風<lb/>
　　解綬去轉烏桓校尉以公事免官還居綸氏教授<lb/>
　　常千人荀爽嘗謁膺因為其御既還喜曰今日得<lb/>
　　御李君矣後為司隸校尉獨持風裁以聲名自髙<lb/>
　　士有被其容接者名為登龍門及陳竇之敗坐鉤<lb/>
<pb n="KR2k0047_WYG_060-57b"/>
　　黨下詔獄拷死又見名宦志<lb/>
　　陳翔字子麟召陵人父珍司隸校尉桓帝時翔舉<lb/>
　　孝亷拜侍御史㑹正旦朝賀梁冀威儀不整翔奏<lb/>
　　冀恃貴不敬時人竒之累遷揚州刺史又劾豫章<lb/>
　　太守王永吳郡太守徐參在職貪穢並收詣廷尉<lb/>
　　由此威名大振徵拜議郎補御史中丞坐黨事下<lb/>
　　獄以無驗見原卒於家<lb/>
　　杜安字伯夷潁川人少有志節年十三入太學號<lb/>
<pb n="KR2k0047_WYG_060-58a"/>
　　竒童京師貴戚慕其名或遺之書安不發悉鑿壁<lb/>
　　藏之及後捕案貴戚賓客安開壁出書印封如故<lb/>
　　遂不罹其患時人賢之仕至巴郡太守政甚有聲<lb/>
　　杜根字伯堅潁川人安子性方實永初元年舉孝<lb/>
　　亷為郎中時鄧后臨朝權在外戚根乃上書直諫<lb/>
　　后怒收根令盛以縑囊於殿上撲殺之執法者以<lb/>
　　根忠直私語行事人使不加力既而載出城外根<lb/>
　　得蘇逃竄為宜城山中酒家保及鄧氏敗左右言<lb/>
<pb n="KR2k0047_WYG_060-58b"/>
　　根之忠帝謂根已死詔録其子孫根方歸鄉里徵<lb/>
　　詣公車拜侍御史官至潁隂太守<lb/>
　　劉翊字子相潁川人家世豐産常能周施而不有<lb/>
　　其惠獻帝時舉上計掾累遷陳留太守及歸惟乗<lb/>
　　車馬不載他物道遇士大夫病亡輒以馬易棺塟<lb/>
　　之又逢知故困乏因殺所駕牛以救衆止之翊曰<lb/>
　　視没不救非士也卒致餓死<lb/>
　　荀彧字文若潁川人淑孫少有才名何顒一見即<lb/>
<pb n="KR2k0047_WYG_060-59a"/>
　　許以王佐才靈帝末為亢父令董卓之亂棄官歸<lb/>
　　聞曹操在陳郡有雄略乃往歸之操與語大悦曰<lb/>
　　吾子房也以為奮武司馬軍國之事皆與籌之建<lb/>
　　安中董昭謂操宜進爵為公加九錫彧曰曹公本<lb/>
　　興義兵不宜如此事遂寝操心不平㑹征吳表請<lb/>
　　彧為侍中至夀春飲藥卒<lb/>
　　荀攸字公達潁川人彧從子獻帝時拜黄門侍郎<lb/>
　　董卓之亂攸與議郎何顒等謀討之事覺俱繫獄<lb/>
<pb n="KR2k0047_WYG_060-59b"/>
　　顒懼自殺攸言語飲食自若㑹卓死得免尋徵為<lb/>
　　汝南太守累封樹陵亭侯遷尚書令建安末從征<lb/>
　　吳道卒諡曰敬侯<lb/>
　　徐庶字元直潁川人少任俠擊劒中平末始折節<lb/>
　　學問嘗薦諸葛亮於昭烈帝及曹操獲其母庶謂<lb/>
　　昭烈曰本欲與将軍共圖王霸之業今失老母方<lb/>
　　寸亂矣請從此辭遂歸操然終身未嘗為操畫一<lb/>
　　䇿焉<lb/>
<pb n="KR2k0047_WYG_060-60a"/>
　三國陳羣字長文許州人紀子兒時祖實竒之常語<lb/>
　　人曰此兒必興吾宗及長仕漢為治書侍御史入<lb/>
　　魏擢御史中丞徙尚書制九品官人之法文帝末<lb/>
　　遷尚書僕射拜鎮軍大將軍領中䕶軍録尚書事<lb/>
　　明帝立封潁隂侯卒諡曰靖子泰嗣<lb/>
　　鍾繇字元常潁川人皓曽孫漢末舉孝亷除陽陵<lb/>
　　令累官黄門侍郎時李傕郭氾等據闗中獻帝得<lb/>
　　出長安繇有力焉為侍中司隸校尉綏輯闗右平<lb/>
<pb n="KR2k0047_WYG_060-60b"/>
　　定河東復招納亡叛以充闗中魏國初建遷相國<lb/>
　　文帝賜繇五熟釜為之銘曰於赫有魏作漢藩輔<lb/>
　　厥相惟鍾實幹心膂靖恭夙夜匪遑安處百寮師<lb/>
　　師楷兹度矩明帝時封定陵侯繇有膝疾帝賜輿<lb/>
　　車虎賁舁上殿就坐論事多所裨益卒諡成侯<lb/>
　　鍾毓字稚叔潁川人繇子機捷談笑有父風正始<lb/>
　　初為散騎侍郎太和初漢丞相亮討魏圍祁山明<lb/>
　　帝欲西征毓上疏諫止時又欲大興洛陽宮室毓<lb/>
<pb n="KR2k0047_WYG_060-61a"/>
　　又上疏諫正始中大将軍曹爽盛夏興師圖蜀不<lb/>
　　克爽欲増兵毓移書止之爽無功而還以失爽意<lb/>
　　出為魏郡太守及爽誅入為廷尉正元中平定三<lb/>
　　叛毓與有功累官至都督荆州卒贈車騎将軍諡<lb/>
　　曰惠侯<lb/>
　　陳泰字元伯許州人羣子襲封潁隂侯累官侍中<lb/>
　　光禄大夫尚書左僕射髙貴鄉公之討司馬昭也<lb/>
　　賈充謂成濟曰司馬公蓄養汝輩正為今日成濟<lb/>
<pb n="KR2k0047_WYG_060-61b"/>
　　遂抽戈弑髙貴鄉公于車上昭乃召羣臣謀其事<lb/>
　　泰獨不往使其舅荀顗召之泰曰論者以泰方舅<lb/>
　　今舅不如泰也子弟内外逼之垂泣而入與太史<lb/>
　　司馬孚枕帝尸于股號哭盡哀昭謂泰曰元伯卿<lb/>
　　何以處我對曰惟有腰斬賈充可以少謝天下昭<lb/>
　　曰為吾思其次泰曰但見其上未見其次遂嘔血<lb/>
　　卒追贈司空諡曰穆<lb/>
　晉荀顗字景倩潁川人彧子性至孝博學洽聞理思<lb/>
<pb n="KR2k0047_WYG_060-62a"/>
　　周密仕魏累官侍中以討平毌丘儉功封萬嵗亭<lb/>
　　侯入晉進爵為公累遷太子太傅卒諡曰康<lb/>
　　荀邃潁川人爽𤣥孫仕為尚書蘇峻之亂與王導<lb/>
　　荀崧並侍元帝於石頭堅持不去弟闓字道明亦<lb/>
　　有名稱京都為之語曰洛中英英荀道明官至侍<lb/>
　　中尚書<lb/>
　　荀崧字景猷潁川人彧𤣥孫志操清純雅好文學<lb/>
　　初襲父爵安陵鄉侯後以修復山陵功進爵為曲<lb/>
<pb n="KR2k0047_WYG_060-62b"/>
　　陵公元帝初徵拜尚書僕射朝廷以臨淮公顗䕃<lb/>
　　絶詔令崧子襲封崧哀從弟馗之子序孤㣲乃讓<lb/>
　　封論者稱焉累遷開府儀同三司録尚書事卒贈<lb/>
　　侍中諡曰敬<lb/>
　　荀羨字令則潁川人崧子尚潯陽公主拜都尉永<lb/>
　　和中累遷兖州刺史尋以討慕容蘭功將封之羨<lb/>
　　固辭不受卒贈驃騎將軍<lb/>
　　荀㽔字令逺潁川人崧子起家秘書郎稍遷尚書<lb/>
<pb n="KR2k0047_WYG_060-63a"/>
　　左丞㽔有儀操風望為簡文帝雅重時桓温平蜀<lb/>
　　帝欲封以豫章郡㽔奏曰若温平河洛修復園陵<lb/>
　　將何以加之帝乃止累官建威將軍吳國内史卒<lb/>
　　子籍嗣位至散騎常侍<lb/>
　　荀奕字泫欣潁川人父組仕至司徒奕少拜太子<lb/>
　　舍人駙馬都尉侍講東宮出為鎮東參軍行揚武<lb/>
　　將軍新汲令召為中舍人尋拜散騎侍郎皆不就<lb/>
　　隨父渡江元帝踐阼拜中庶子遷給事黄門郎父<lb/>
<pb n="KR2k0047_WYG_060-63b"/>
　　憂去職服闋拜散騎常侍侍中奕于駁議多所匡<lb/>
　　正帝每從之<lb/>
　南北朝荀朗字深明潁川人祖延祖梁潁川太守父<lb/>
　　伯道梁衛尉卿朗少慷慨有大略仕梁為豫州刺<lb/>
　　史侯景叛嘗截破其後軍王僧辨東討朗遣其將<lb/>
　　范寳勝及弟曉領兵三千助之景平後又别破齊<lb/>
　　將郭元建于踟蹰山又大破齊將蕭軌於石頭城<lb/>
　　入陳賜爵興寧縣侯官至都督合州刺史卒諡曰<lb/>
<pb n="KR2k0047_WYG_060-64a"/>
　　壯兄昂以朗破蕭軌功拜左衛將軍弟晷太子右<lb/>
　　衛率子法尚襲父爵歴都督郢巴武三州諸軍事<lb/>
　　郢州刺史<lb/>
　唐王求禮長社人武后時為監察御史時契丹攻河<lb/>
　　北詔武懿宗禦之懦不進賊掠數州去懿宗乃條<lb/>
　　華人為賊詿誤者數百族請誅之求禮奏曰詿誤<lb/>
　　之人乃城不完固為敵所脅非素持叛心也懿宗<lb/>
　　擁兵十萬退保城邑今乃移禍無辜之人請斬懿<lb/>
<pb n="KR2k0047_WYG_060-64b"/>
　　宗以謝河北懿宗懼盡赦其人數進直言羣臣震<lb/>
　　恐以剛正故官齟齬神龍初終衛王府參軍<lb/>
　　孔璋許州人開元中李邕為陳州刺史坐事下獄<lb/>
　　罪當死璋以布衣上書救之謂邕往者張易之用<lb/>
　　權人畏其口而邕折其角韋氏勢盛言出禍應而<lb/>
　　邕挫其鋒雖身受屈姦謀終損此邕有大造於國<lb/>
　　家今聞下吏鞫訊將至極刑臣願六尺之軀甘受<lb/>
　　膏斧以代邕死疏入邕得減死貶遵化縣尉璋亦<lb/>
<pb n="KR2k0047_WYG_060-65a"/>
　　配流嶺表死<lb/>
　　王沛許昌人少勇決初為上官説牙門將徳宗時<lb/>
　　拜御史中丞李光顔討吳元濟署沛為行營兵馬<lb/>
　　使諸將觀望不敢進沛引兵五千夜濟合流扼賊<lb/>
　　衝遂城以居蔡平累遷兖海沂密節度使沛明示<lb/>
　　法制蒐閲以時軍政大治徙忠武卒贈尚書右僕<lb/>
　　射子逢以戰功累官至忠武節度使<lb/>
　五代王重師長社人沈黙多智仕梁為拔山都指揮<lb/>
<pb n="KR2k0047_WYG_060-65b"/>
　　使及太祖攻濮州已破濮人積草焚之梁兵不得<lb/>
　　入時重師病卧諸將强之起悉取軍中氊毯沃以<lb/>
　　水䝉火上率精兵突入梁兵隨之遂取濮州重師<lb/>
　　身被數創軍士負還累遷佑國軍節度使同中書<lb/>
　　門下平章事後因與劉捍有隙為所搆貶崖州司<lb/>
　　法參軍未行卒<lb/>
　宋焦繼勲字成績長社人少有大志歴仕晉漢周以<lb/>
　　戰功拜彰武軍節度使入宋為右武衛上將軍出<lb/>
<pb n="KR2k0047_WYG_060-66a"/>
　　為西京留守初羣盜嘗白日入都市刼財聞繼勲<lb/>
　　至皆斂迹京城肅然遷莊宅使卒贈太尉<lb/>
　　吳䖍裕許州人父徽左屯衛將軍䖍裕少為郡史<lb/>
　　歴漢周入宋為右千牛衛上將軍判左衛仗事每<lb/>
　　朝㑹及從遊宴太宗憐其年老常慰撫之端拱初<lb/>
　　卒年八十有八贈太尉子延彬儀鸞副使孫仁美<lb/>
　　殿内崇班<lb/>
　　焦守節字秉直長社人繼勲子初為閤門祇候咸<lb/>
<pb n="KR2k0047_WYG_060-66b"/>
　　平中擢江淮荆湖路兵馬都監討䕫州叛蠻以大<lb/>
　　義諭其長皆悔過内附因為畫界定約還遷閤門<lb/>
　　通事舍人後使契丹館伴丁求説指逺山謂曰此<lb/>
　　黄龍府也守節應聲曰燕然山距此幾許求説慙<lb/>
　　服歴知襄鄧汝三州以右神武大將軍致仕<lb/>
　　何中立字公南長社人幼警邁舉進士授大理評<lb/>
　　事仁宗時累官龍圖閣直學士知慶州有卒告大<lb/>
　　校受贓者中立曰是必挾他怨也鞭卒竄之或曰<lb/>
<pb n="KR2k0047_WYG_060-67a"/>
　　貨姦可乎中立曰部曲得持短長以制其上則人<lb/>
　　不自安矣後卒家無餘貲有文集二十巻論思集<lb/>
　　十巻<lb/>
　　孫永字曼叔長社人舉進士調襄城尉累官吏部<lb/>
　　尚書元祐初進資政殿學士卒諡康簡永外和内<lb/>
　　勁議論常持平不求詭異初神宗問青苖助役之<lb/>
　　法於民便否對曰法誠善然不能無重斂之患若<lb/>
　　用以資經費非臣所知也<lb/>
<pb n="KR2k0047_WYG_060-67b"/>
　　范正平字子夷許州人純仁子學行甚髙紹聖中<lb/>
　　為開封尉蔡京欲為向后家奪民田以拓塋地民<lb/>
　　訴之正平執不從京銜之以事下詔獄㑹赦歸潁<lb/>
　　昌著荀里退居編以夀終<lb/>
　金張彀字伯英臨潁人大定末進士調寧陵縣主簿<lb/>
　　尋改同州觀察判官時出兵備邊州徵箭十萬限<lb/>
　　以鵰鴈羽為之羽價翔躍彀曰矢棄物也何羽不<lb/>
　　可節度使曰當須省報彀曰如民急何萬一有責<lb/>
<pb n="KR2k0047_WYG_060-68a"/>
　　身任其咎一日之間價減數倍尚書省竟如所請<lb/>
　　累遷河東南路轉運使<lb/>
　明吳孔彰臨潁人才識超卓博通經史元末不干仕<lb/>
　　進明洪武初以儒士薦送京師累官山西右布政<lb/>
　　世家寳臨潁人姿貎豐整善辨論仕元為集賢院<lb/>
　　學士守膠東登萊諸郡明洪武初師下山東家寳<lb/>
　　以所守城降授大理寺少卿累官刑部尚書<lb/>
　　張春字景初許州人才器淵宏洪武中以國子生<lb/>
<pb n="KR2k0047_WYG_060-68b"/>
　　擢刑部郎中尋陞左僉都御史出為福建浙江布<lb/>
　　政司參政永樂中入為户部右侍郎終山西右布<lb/>
　　政使<lb/>
　　劉禮字希文臨潁人性醇厚器量不凡自幼嗜學<lb/>
　　洪武中授四川清逺衛經歴以才名著稱累官湖<lb/>
　　廣左布政使<lb/>
　　芮翀字子翔郾城人洪武甲戌進士授崑山知縣<lb/>
　　縣舊有催租勾軍官校久事邑中里甲多淹滯死<lb/>
<pb n="KR2k0047_WYG_060-69a"/>
　　翀論劾於朝命御史李嶽究治械送京師百餘輩<lb/>
　　邑中晏然永樂初坐事去數千人伏闕懇留詔馳<lb/>
　　𫝊還任尋擢御史<lb/>
　　許廓字文超襄城人魁偉倜儻博涉經史善草書<lb/>
　　建文巳卯鄉舉累遷工部右侍郎出撫鄉邦流民<lb/>
　　歸者凡數萬户賜敕奬勞官至兵部尚書<lb/>
　　李敏字公勉襄城人景泰甲戌進士授御史㑹貴<lb/>
　　州蠻寇嘯聚命往𠞰之事寧徙按畿内力革宿弊<lb/>
<pb n="KR2k0047_WYG_060-69b"/>
　　以運餉薊州者必由海口多遭覆溺敏議别鑿三<lb/>
　　河直抵薊州避海道軍民便之累陞四川布政使<lb/>
　　以右副都御史巡撫大同號令嚴明敵不敢犯初<lb/>
　　山東河南運邊餉者嵗數萬石更涉險逺率倍費<lb/>
　　始得達敏計嵗㑹外令易銀給將士以其餘市戰<lb/>
　　馬治軍裝成化間召為兵部右侍郎進户部尚書<lb/>
　　嘗疏救荒及鹽法數事又奏止貴戚畿地之請詔<lb/>
　　俱從之致仕歸卒贈太子少保諡恭靖<lb/>
<pb n="KR2k0047_WYG_060-70a"/>
　　賈詠字鳴和臨潁人𢎞治巳酉鄉試第一丙辰進<lb/>
　　士選庶吉士正徳初逆瑾竊政調兵部主事瑾誅<lb/>
　　累遷祭酒嚴立章程董率六堂士子拜禮部左侍<lb/>
　　郎嘉靖癸未晉尚書入為大學士因事納忠從容<lb/>
　　啟沃世宗親製詩褒諭後致仕歸年躋八十璽書<lb/>
　　存問卒諡文靖著有南塢集<lb/>
　　謝顔教字伯愚郾城人萬厯丙辰進士授刑部主<lb/>
　　事居官多所平反轉餉宣大絶陋弊却羡餘遇㐫<lb/>
<pb n="KR2k0047_WYG_060-70b"/>
　　嵗設粥賑饑著春秋合纂行世祀鄉賢<lb/>
　　張永祺字多祝襄城人天啟辛酉舉人流賊寇襄<lb/>
　　城永祺傾家貲率衆拒守城破被執罵不絶口賊<lb/>
　　以弓絃繯之白晝忽大雷電賊懼釋之閣部史可<lb/>
　　法疏薦特用辭不就隠居夀終<lb/>
皇清黄家才字柱明長葛人嵗貢授天長縣訓導教人<lb/>
　　必先徳行後文藝士皆循循有規矩擢山東青城<lb/>
　　令除積弊以甦民困三年報最告歸順治七年祀<lb/>
<pb n="KR2k0047_WYG_060-71a"/>
　　鄉賢<lb/>
　　耿應張字覲宸襄城人順治壬辰進士授湖廣荆<lb/>
　　州府推官時興歸一帶久為賊據應張設法招撫<lb/>
　　全楚悉靖順治十一年萬城口決潰應張作土囊<lb/>
　　數千躬親挽提城卒無恙旗牌蠧役肆惡立置之<lb/>
　　法奉委荆闗盡革從前陋規不染民間一物婢妾<lb/>
　　紡織以供朝夕歴任三載家無餘貲順治十四年<lb/>
　　祀鄉賢<lb/>
<pb n="KR2k0047_WYG_060-71b"/>
　　李賁字文叔郾城人性至孝甫七嵗母病憂形於<lb/>
　　色每黎明進湯藥後方赴齋肄業中順治丙戌進<lb/>
　　士初授工部主事巡視中河旋陞工部郎中濬河<lb/>
　　築堤漕運無壅順治十八年祀鄉賢<lb/>
　　黄朝薦字荻門長葛人順治丙戌進士初任順天<lb/>
　　漷縣令撫流亡興教化循聲大著調湖廣沅陵令<lb/>
　　未幾病歸胞兄朝聘死流寇之難孀嫂孤姪撫恤<lb/>
　　備至康熙二年祀鄉賢<lb/>
<pb n="KR2k0047_WYG_060-72a"/>
　　賈壯字弱侯襄城人順治丙戌進士歴官榆林兵<lb/>
　　巡道初任懐寧令時江西金聲桓叛逆勢逼懐城<lb/>
　　偽使持牌抵城下壯立斬其使登城守禦城卒以<lb/>
　　全督餉宣大舊例兵餉内暗有尅扣名曰京費一<lb/>
　　切革之分巡榆林兵餉領於藩司往返多需時日<lb/>
　　壯設約領之法夏餉預領於春冬餉預領於秋州<lb/>
　　縣就近轉輸徑解道充餉不經藩庫兵民稱便康<lb/>
　　熙六年祀鄉賢<lb/>
<pb n="KR2k0047_WYG_060-72b"/>
　　周道新字鼎鉉郾城人順治乙未進士授南陽府<lb/>
　　教授質行惇篤嗜經史創建尊經閣日進諸生迪<lb/>
　　徳講藝擢國子監監丞卒於官康熙六年祀鄉賢<lb/>
　　侯抒愫字爾謨襄城人順治壬辰進士天性純孝<lb/>
　　筮仕後每飯必先祭後食復著宗約圖以訓族人<lb/>
　　初任河南教授遷濰縣令清白自矢不名一錢報<lb/>
　　最擢户部主事勤于公務日不暇食以勞卒康熙<lb/>
　　四十一年祀鄉賢<lb/>
<pb n="KR2k0047_WYG_060-73a"/>
　　李溥字靁澤郾城人順治丙戌進士歴官户部郎<lb/>
　　中初任陜西三原令值姜壤之亂率衆死守覘知<lb/>
　　賊夜半來攻令守者預備檑石鐵毬燈潜伏以待<lb/>
　　更夫遲擊鼓以悞之比賊至已五鼓矣用雲梯急<lb/>
　　攻溥令懸燈照賊所在大發炮木檑石賊遁去援<lb/>
　　至城得全時流寇餘孽猶踞原縣時出刼掠溥請<lb/>
　　兵翦滅之原人立祠以祀康熙五十三年祀鄉賢<lb/>
　　禹州<lb/>
<pb n="KR2k0047_WYG_060-73b"/>
　漢張良字子房其先韓人五世相韓及秦滅韓良以<lb/>
　　祖父相韓故欲為韓報仇狙擊秦始皇帝不中乃<lb/>
　　亡匿下邳㑹髙帝起兵良往見之勸立韓公子成<lb/>
　　為韓王帝即以良為韓司徒卒佐漢滅秦後項羽<lb/>
　　殺成良乃歸漢漢以為成信侯佐帝滅項定天下<lb/>
　　更封留侯尋辟穀託言欲從赤松子游卒諡文成<lb/>
　　子不疑嗣<lb/>
　　灌夫字仲孺潁隂人父張孟嘗為潁隂侯灌嬰舍<lb/>
<pb n="KR2k0047_WYG_060-74a"/>
　　人得幸故䝉灌姓吳楚反孟從太尉周亞夫征之<lb/>
　　陷死吳軍中夫奮曰願取吳王若將軍頭以報父<lb/>
　　仇乃披甲持㦸馳入吳軍至戲下所殺傷數十人<lb/>
　　不得進乃還夫身被大創十餘少瘳復請往太尉<lb/>
　　亞夫固止之及吳楚破夫以此名聞天下武帝時<lb/>
　　官淮陽太守<lb/>
　　侯霸字君房密人矜嚴有威容篤志好學治穀梁<lb/>
　　春秋累官淮西大尹政理有能名更始徵霸百姓<lb/>
<pb n="KR2k0047_WYG_060-74b"/>
　　號哭遮道乞留光武初拜尚書令時乏文獻霸乃<lb/>
　　收録遺文條奏前世善政法度有益於時者皆施<lb/>
　　行之進大司徒封闗内侯卒諡哀侯臨淮吏民立<lb/>
　　祠祀之<lb/>
　　郭躬字仲孫陽翟人家世衣冠父宏習小杜律為<lb/>
　　決曹掾斷獄無寃躬𫝊父業講授徒衆常數百人<lb/>
　　後為郡吏辟公府明帝時召入議獄累遷至廷尉<lb/>
　　決獄斷刑多依矜恕乃條諸重文可從輕者四十<lb/>
<pb n="KR2k0047_WYG_060-75a"/>
　　一事奏之事皆施行著于令子晊亦明法律官至<lb/>
　　南陽太守有治績<lb/>
　　郭鎮字桓鍾陽翟人躬弟子少修家業初辟太尉<lb/>
　　府延光中為尚書順帝初以定䇿功遷尚書令封<lb/>
　　定潁侯官至廷尉卒諡昭武<lb/>
　　郭賀陽翟人鎮子父殁當嗣爵讓與小弟時而逃<lb/>
　　去積數年詔大鴻臚下州郡追之賀不得已乃出<lb/>
　　受封累遷廷尉卒諡曰成賀弟貞亦以能法律仕<lb/>
<pb n="KR2k0047_WYG_060-75b"/>
　　至廷尉鎮弟子僖亦為廷尉建寧初代劉寵為太<lb/>
　　尉僖子鴻仕至司𨽻校尉封城安鄉侯郭氏自鴻<lb/>
　　後世掌法律子孫至公者一人廷尉七人侯者三<lb/>
　　人刺史二千石侍中郎將者二十餘人侍御史正<lb/>
　　監平者甚衆<lb/>
　　郭嘉字奉孝陽翟人少有逺量深通籌略達于事<lb/>
　　情荀彧薦於曹操召見與論天下事甚悦表為司<lb/>
　　空軍謀祭酒後以平冀州功封洧陽亭侯及卒贈<lb/>
<pb n="KR2k0047_WYG_060-76a"/>
　　邑八百户諡曰貞侯<lb/>
　三國趙儼字伯然陽翟人漢末為朗陵長恩威並著<lb/>
　　魏國建累封都鄉侯遷司空卒諡穆侯初儼與同<lb/>
　　郡辛毗陳羣杜襲並知名號曰辛陳杜趙<lb/>
　　辛毗字佐治陽翟人漢末曹操表為議郎遷丞相<lb/>
　　長史入魏為侍中文帝欲徙冀州士家十萬户實<lb/>
　　河南時蝗饑毗入見帝知欲諫乃作色曰卿謂我<lb/>
　　徙之非耶怒起入内毗隨引其裾帝奮不還良久<lb/>
<pb n="KR2k0047_WYG_060-76b"/>
　　乃出曰卿何持我太急耶毗曰今徙既失民心又<lb/>
　　無以食也帝遂徙其半明帝即位累封潁陽侯遷<lb/>
　　衛尉卒諡肅侯子敞嗣咸熙中為河内太守<lb/>
　晉褚裒字季野陽翟人康獻皇后父少有盛名桓彛<lb/>
　　見而目之曰季野皮裏春秋言其外無臧否而内<lb/>
　　有褒貶也後以平蘇峻功封都亭侯康帝即位拜<lb/>
　　江州刺史在官清約雖居方伯常使私童樵採及<lb/>
　　太后臨朝徵拜侍中衛將軍録尚書事裒固辭改<lb/>
<pb n="KR2k0047_WYG_060-77a"/>
　　徐兖二州刺史卒贈太傅諡元穆子二歆散騎常<lb/>
　　侍爽義興太守<lb/>
　　褚翜字謀逺陽翟人裒從兄以才藝貞幹稱襲爵<lb/>
　　闗内侯累官淮南内史蘇峻之亂翜與王導抱帝<lb/>
　　登殿侍立左右峻兵入翜正立呵之兵不敢動及<lb/>
　　賊平以功封長平縣伯進尚書左僕射加散騎常<lb/>
　　侍卒贈衛將軍<lb/>
　南北朝奚康生陽翟人少驍武彎弓十石仕魏為直<lb/>
<pb n="KR2k0047_WYG_060-77b"/>
　　閤將軍吐京胡反命康生等討之分為五軍四軍<lb/>
　　俱敗康生軍獨全乃追敵至車突谷殺傷數千人<lb/>
　　及卒贈驃騎大將軍司空冀州刺史諡武貞<lb/>
　　褚淵字彦回陽翟人裒四世孫父湛之驃騎將軍<lb/>
　　淵少有清譽父卒推財與弟惟取書數千巻仕宋<lb/>
　　累官尚書右僕射入齊進位司徒侍中封南康郡<lb/>
　　公卒諡文簡<lb/>
　　褚蕡字蔚先陽翟人淵子解褐秘書郎昇明中為<lb/>
<pb n="KR2k0047_WYG_060-78a"/>
　　世子中庶子入齊拜侍中淵卒服闋見世祖流涕<lb/>
　　不自勝上甚嘉之以為侍中領步兵校尉長史左<lb/>
　　民部尚書散騎常侍秘書監不拜六年上表稱疾<lb/>
　　讓封與弟蓁蓁字茂緒義興太守改封東郡侯明<lb/>
　　年讓封還蕡子濟詔許之官至度支尚書卒贈太<lb/>
　　常<lb/>
　唐郭孝恪陽翟人少有竒節隋亂率少年數百附李<lb/>
　　密守黎陽密敗歸唐封陽翟郡公拜宋州刺史武<lb/>
<pb n="KR2k0047_WYG_060-78b"/>
　　徳四年以平王世充竇建徳功遷上柱國崑邱道<lb/>
　　副大總管又見名宦志<lb/>
　　褚亮字希聞陽翟人曽祖澐父玠俱有聲梁陳間<lb/>
　　亮少警敏圖史經目不忘始事隋入唐秦王授王<lb/>
　　府文學王每征伐嘗預秘謀貞觀中累遷散騎常<lb/>
　　侍封陽翟縣侯卒贈太常卿諡曰康<lb/>
　　徐商字義聲客新鄭再世為新鄭人徐有功五世<lb/>
　　孫幼隠中條山擢進士第宣宗朝拜河中節度使<lb/>
<pb n="KR2k0047_WYG_060-79a"/>
　　綏定突厥殘種置備征軍凡千人襞紙為鎧勁矢<lb/>
　　不能洞徙山東道節度使襄舊多山棚為剽賊商<lb/>
　　選材卒為捕盜將别為屯營寇發輒迹捕捕必得<lb/>
　　遂為精兵用以平江西都將亂累進太子太保<lb/>
　　徐彦若新鄭人商子事僖宗為中書舍人昭宗立<lb/>
　　再用為御史中丞張濬師敗太原以彦若為户部<lb/>
　　侍郎同中書門下平章事崔䕃専政以彦若位已<lb/>
　　右不悦以平章事出為清海軍節度卒于鎮方時<lb/>
<pb n="KR2k0047_WYG_060-79b"/>
　　多難彦若最見信于帝有以事自陳者帝曰汝問<lb/>
　　彦若其所倚任如此<lb/>
　宋程戡字勝之陽翟人少力學舉進士仁宗時累官<lb/>
　　端明殿學士參知政事英宗立以安武軍節度使<lb/>
　　判延州㑹横山酋豪欲率其屬叛取靈夏求兵為<lb/>
　　援戡言豺虎非其相搏未易取也癰疽非其自潰<lb/>
　　未易攻也宜乗此許之疏入不報戡在邊安重理<lb/>
　　事治不近名卒贈太尉諡康穆<lb/>
<pb n="KR2k0047_WYG_060-80a"/>
　　田畫字承君陽翟人叔况官樞密畫議論慷慨有<lb/>
　　前輩風與鄒浩以氣節相激勵建中靖國初為大<lb/>
　　宗正丞曽布羅致之不為屈有承君集三巻<lb/>
　　曹勛陽翟人以父組恩補承信郎賜進士甲科累<lb/>
　　官太尉開府儀同三司卒贈少保初勛從徽宗北<lb/>
　　遷復持御衣書歸進髙宗﨑嶇兵間頗著勞效故<lb/>
　　恩榮始終不替所著有北狩聞見録<lb/>
　明劉先字光祖密縣人少負志節仕元為平章政事<lb/>
<pb n="KR2k0047_WYG_060-80b"/>
　　明洪武初歸附授驍騎前衛指揮僉事從征有功<lb/>
　　陞雲南烏撒衛指揮同知先蒞事精勤蠻夷畏服<lb/>
　　楊端字公冕禹州人性醇厚博學超羣洪武中以<lb/>
　　國子生擢延安府通判治民有能聲以績最陞户<lb/>
　　部郎中累官至山東左參政<lb/>
　　古朴字文質禹州人洪武中以鄉貢𨽻五軍斷事<lb/>
　　遂奏家貧願仕得禄養母上嘉之除工部主事累<lb/>
　　官户部尚書朴性亷謹善於㑹計一志於公人無<lb/>
<pb n="KR2k0047_WYG_060-81a"/>
　　敢干以私者<lb/>
　　魏清禹州人性資明敏識見過人洪武中以國子<lb/>
　　生任浙江道監察御史能聲籍籍尋陞四川副使<lb/>
　　永樂宣徳中歴任山東山西所至有亷能幹濟之<lb/>
　　譽<lb/>
　　岳岫字宗源密縣人少嗜學博通經史容貌魁偉<lb/>
　　氣岸卓越洪武二十八年以人材舉累官北平右<lb/>
　　布政使<lb/>
<pb n="KR2k0047_WYG_060-81b"/>
　　劉綱字文紀禹州人建文庚辰進士初授陜西府<lb/>
　　谷縣知縣以治績擢知寧州綱省風問俗勸農興<lb/>
　　學值内艱民詣闕乞留詔允復任仁廟中入覲賜<lb/>
　　璽書章服正統初致仕寧州舊祀良刺史狄仁傑<lb/>
　　等六人後増綱榜為七君子祠云<lb/>
　　馬文升字負圖禹州人景泰辛未進士授御史歴<lb/>
　　官南京大理卿以憂歸㑹陜西滿四亂起為右副<lb/>
　　都御史巡撫陜西與總督項忠討平之録功進左<lb/>
<pb n="KR2k0047_WYG_060-82a"/>
　　副都御史巡撫如故翦除劇賊聲績甚著奉璽書<lb/>
　　撫慰遼人凡三渡遼軍民聞其至皆鼓舞禁抑中<lb/>
　　官總兵使不得朘削衆益大喜制五花營八陣圖<lb/>
　　以訓士卒又上禦邊十五事召還進兵部尚書時<lb/>
　　哈密忠順王善巴為阿哈瑪特所擒文升以計戡平<lb/>
　　轉吏部尚書致仕文升有文武才長於應變朝端<lb/>
　　大議必待文升一言而決功在邊鎮外國皆聞其<lb/>
　　名性介特寡言笑舉止嚴重修髯偉貌望而知為<lb/>
<pb n="KR2k0047_WYG_060-82b"/>
　　異人立朝五十餘年慎名節厲亷隅子璁以鄉貢<lb/>
　　士待選吏部文升使請外曰必大臣子當京秩誰<lb/>
　　當外者寵利不居推功與人抑然自下至於值事<lb/>
　　變臨利害屹然不可搖奪年八十五卒卒前數日<lb/>
　　州西大劉山忽崩後逾年大盜趙鐩等剽掠河南<lb/>
　　至鈞州以文升家在城中捨之去初贈太傅諡端<lb/>
　　肅嘉靖初特進左柱國太師<lb/>
　　髙魁字文元新鄭人性仁孝有氣節成化丙午舉<lb/>
<pb n="KR2k0047_WYG_060-83a"/>
　　於鄉𢎞治末知金鄉縣刻勵亷節一布裘九年邑<lb/>
　　中士大夫信而服之為立生祠擢工部主事陞郎<lb/>
　　中時逆瑾亂政上疏乞歸<lb/>
　　髙尚賢字大賓新鄭人魁子正徳丙午鄉試第一<lb/>
　　丁丑進士累官山東提學僉事以身為教士習翕<lb/>
　　然向風遷光禄寺少卿修供儲録釐革累年弊政<lb/>
　　未幾致仕歸卒祀鄉賢子捷拱<lb/>
　　髙拱字肅卿新鄭人嘉靖辛丑進士選翰林授編<lb/>
<pb n="KR2k0047_WYG_060-83b"/>
　　修為東宫侍講時穆宗在裕邸兩府並開嫌隙横<lb/>
　　生拱九年講讀啟穆宗益敦孝謹穆宗深徳之手<lb/>
　　書懐賢忠正等字賜之拜太常卿掌祭酒事拱入<lb/>
　　辭穆宗哽咽不能别即位進少保兼太子太保時<lb/>
　　拱巳歴官文淵閣大學士尋以人言去位未幾召<lb/>
　　還内閣掌銓部命司官亷訪賢才各封識書冊以<lb/>
　　備參驗值霜降閲獄詞歴二十晝夜弗懈剖安國<lb/>
　　亨之非叛辯沐國公之受誣沈幾密畫三十餘年<lb/>
<pb n="KR2k0047_WYG_060-84a"/>
　　邊陲晏然拱之力為多受顧命輔神宗為張居正<lb/>
　　馮保所排去位後復誣陷以王大臣獄朝議以拱<lb/>
　　顧命大臣力保全之著病榻遺言及文集八十餘<lb/>
　　巻卒諡文襄<lb/>
　　髙捷字漸卿新鄭人嘉靖乙未進士累遷南京僉<lb/>
　　都御史值寇發躬擐甲胄身先士卒盡集商船授<lb/>
　　以金鼓威名大振賊遁去始歸里<lb/>
　　王則古字維則禹州人萬厯癸丑進士兵部主事<lb/>
<pb n="KR2k0047_WYG_060-84b"/>
　　力薦馬世龍為遼將當道疾其戇中以察典起工<lb/>
　　部主事調兵部時魏璫專政指東林為邪黨公從<lb/>
　　趙南星遊株連削奪璫敗起南禮部主事歴員外<lb/>
　　郎中冀北參議卒<lb/>
　　劉調羮字仲濟禹州人天啟壬戌進士擢御史遷<lb/>
　　光禄寺節七百餘金巡福建計殱巨盜鍾陵秀等<lb/>
　　其黨贖鍰除解京外餘銀悉糴穀備賑閩人有北<lb/>
　　人不愛錢之謠<lb/>
<pb n="KR2k0047_WYG_060-85a"/>
皇清張光祖字大光新鄭人順治巳丑進士歴官四川<lb/>
　　提學初任山東恩縣令潔已愛民時恩多盜光祖<lb/>
　　募健勇悉翦除之民獲安枕恩有河舟役為民累<lb/>
　　洪承疇南征至恩光祖力陳其弊得<lb/>
題免擢兵部員外郎軍政嚴肅後督學蜀中剔弊端絶苞苴衡<lb/>
　　文以𢎞正為宗士風丕變康熙五十三年祀鄉賢<lb/>
　　鄭州<lb/>
　漢任安字少卿滎陽人嘗為大將軍衛青門客後青<lb/>
<pb n="KR2k0047_WYG_060-85b"/>
　　日衰故客多歸霍去病安獨不去故人司馬遷為<lb/>
　　中書令尊寵用事安遺書責以推賢進士遷有報<lb/>
　　任少卿書<lb/>
　　吕强字漢盛成臯人少為中常侍為人清忠奉公<lb/>
　　靈帝時封都鄉侯强辭讓懇惻帝聴之因上疏極<lb/>
　　言中常侍曹節等諂媚徼寵妬害忠良不宜妄授<lb/>
　　茅土奏上不省後黄巾賊起帝問所宜施行强以<lb/>
　　先誅左右貪濁大赦黨人及料簡刺史二千石能<lb/>
<pb n="KR2k0047_WYG_060-86a"/>
　　否為對帝納之於是中常侍人人求退遂共搆之<lb/>
　　帝使中黄門持兵召强强遂自殺<lb/>
　唐鄭善果滎澤人仕隋為魯郡太守母崔氏明曉政<lb/>
　　治嘗坐閤内聴善果處決當理則悦有不可召責<lb/>
　　之故善果所至有政績號清吏考為天下第一入<lb/>
　　唐歴大理卿民部尚書奉法持正風績顯公卿間<lb/>
　　詔與裴寂等十人每奏事得陞殿時以為榮官至<lb/>
　　江州刺史<lb/>
<pb n="KR2k0047_WYG_060-86b"/>
　　李日知滎陽人性至孝登進士第中宗神龍初為<lb/>
　　給事中母病請歸調侍數日鬚髮輙白母未及封<lb/>
　　而卒方葬時吏齎贈制至日知殞絶於道左右為<lb/>
　　泣莫能視巡察使路敬潛欲表其孝使求狀辭不<lb/>
　　報後官司刑丞時法令嚴吏争為酷日知獨平恕<lb/>
　　無文致奏免下囚死少卿胡元禮執不可曰元禮<lb/>
　　不離刑曹此囚終無生理日知曰日知不離刑曹<lb/>
　　此囚終無死法兩狀列上日知果直仕至刑部尚<lb/>
<pb n="KR2k0047_WYG_060-87a"/>
　　書<lb/>
　　鄭絪字文明滎陽人擢進士宏詞髙第歴中書舍<lb/>
　　人初徳宗置六軍統軍制用白麻及竇文塲為中<lb/>
　　尉恃功隂諷宰相進擬如統軍屬絪作制絪奏言<lb/>
　　天子封建及用宰相當以白麻署制今以命中尉<lb/>
　　不識陛下特以寵文塲邪遂著為令典也詔罷其<lb/>
　　事明日帝見絪曰宰相不能拒中人得卿言乃悟<lb/>
　　累官檢校禮部尚書左僕射卒贈司空諡曰宣<lb/>
<pb n="KR2k0047_WYG_060-87b"/>
　　鄭餘慶字居業滎陽人絪從子舉進士貞元中累<lb/>
　　官中書侍郎同門下平章事憲宗時遷尚書左僕<lb/>
　　射帝患典制不倫詔餘慶詳定之餘慶引韓愈等<lb/>
　　為副崔郾等為判官凡増損儀矩號稱詳衷拜太<lb/>
　　子少師封滎陽郡公卒諡曰貞<lb/>
　　鄭澣初名涵滎陽人餘慶子第進士授右補闕敢<lb/>
　　言不諱憲宗謂餘慶曰涵卿令子而朕直臣也可<lb/>
　　更相賀遷考功員外郎文宗立入為翰林侍講學<lb/>
<pb n="KR2k0047_WYG_060-88a"/>
　　士帝使萃擷經史為要録愛其博而精賜金紫服<lb/>
　　累進尚書左丞出為山南西道節度使卒贈尚書<lb/>
　　右僕射諡曰宣子處晦文辭秀挺歴官宣武節度<lb/>
　　使<lb/>
　　鄭肅字文敬滎陽人以儒世家幼力於學文宗時<lb/>
　　舉進士書判拔萃累遷吏部侍郎兼賓客為太子<lb/>
　　授經未幾出河中節度使武宗立謂肅挺挺有大<lb/>
　　臣之節召為太常卿進尚書右僕射同中書門下<lb/>
<pb n="KR2k0047_WYG_060-88b"/>
　　平章事與李徳裕協心輔政後遷中書侍郎卒贈<lb/>
　　司空諡文簡子洎仕至州刺史孫仁軌中書舍人<lb/>
　　仁表起居郎<lb/>
　　鄭從讜字正求滎陽人澣次子舉進士咸通中累<lb/>
　　遷吏部侍郎出為宣武節度使以善最聞僖宗立<lb/>
　　召拜同中書門下平章事時河東張彦球部兵反<lb/>
　　拜從讜為河東節度兼行營招討使賊平進太傅<lb/>
　　兼侍中以太子太保致仕卒諡文忠從讜進止有<lb/>
<pb n="KR2k0047_WYG_060-89a"/>
　　禮沈毅有謀在宣武時以兄處晦殁於鎮故訖代<lb/>
　　不用樂<lb/>
　　鄭畋字台文滎陽人舉進士僖宗時累遷同中書<lb/>
　　門下平章事封滎陽郡公坐與盧攜論事相詬嫚<lb/>
　　出為鳯翔隴西節度使㑹黄巢將王璠來攻畋設<lb/>
　　伏待之鏖戰龍尾坡殺賊二萬級積尸數十里巢<lb/>
　　懼不敢西向威動京師帝聞捷喜曰朕知畋不盡<lb/>
　　儒者之勇乃爾拜司空門下侍郎平章事久之以<lb/>
<pb n="KR2k0047_WYG_060-89b"/>
　　太子太保致仕卒贈太傅諡文昭配享僖宗廟庭<lb/>
　　鄭綮字藴武滎陽人僖宗時舉進士為左司郎中<lb/>
　　出補廬州刺史時黄巢掠淮南綮移檄令無犯境<lb/>
　　巢為斂兵帝嘉之賜緋魚擢散騎常侍昭宗即位<lb/>
　　俄拜禮部侍郎同中書門下平章事綮本善詩其<lb/>
　　語多俳諧及為相立朝侃侃無復故態甫三月以<lb/>
　　太子太保致仕<lb/>
　五代王延字世美鄭州人少好學以薦授即墨令歴<lb/>
<pb n="KR2k0047_WYG_060-90a"/>
　　中書舍人權知貢舉人稱其公官至刑部尚書以<lb/>
　　太子少保致仕<lb/>
　宋程徳元字禹錫滎陽人善醫術太宗尹京邑召置<lb/>
　　左右頗信用及即位拜翰林使太平興國二年陳<lb/>
　　洪進來朝令徳元迎勞之船渡淮暴風起衆恐皆<lb/>
　　請勿進徳元曰吾將君命豈避險乎以酒祝而行<lb/>
　　風浪遽止歴知鳯州兼領鳯城階文等州徙慶州<lb/>
　　咸平中入朝真宗命坐撫勞訪以邊事俄出知并<lb/>
<pb n="KR2k0047_WYG_060-90b"/>
　　州兼并代副都部署移鎮州受代歸闕卒代州防<lb/>
　　禦使<lb/>
　　李及字幼幾鄭州人舉進士調昇州觀察推官真<lb/>
　　宗時累遷工部侍郎出知杭州及性挺介治尚簡<lb/>
　　嚴喜薦下吏而樂道人之善居杭數年未嘗市吳<lb/>
　　中物比去唯市白樂天集一部而已後官至御史<lb/>
　　丞卒贈禮部尚書諡惠恭<lb/>
　　張逸字大隠滎澤人舉進士知襄州鄧城縣有能<lb/>
<pb n="KR2k0047_WYG_060-91a"/>
　　名知州謝心將薦逸先設案置章其上望闕拜曰<lb/>
　　老臣為朝廷得一良吏乃上之徙知青神縣邑東<lb/>
　　南有松栢灘暴漲多覆舟逸禱於江神不踰月灘<lb/>
　　徙五里仁宗時累遷樞密直學士知益州民有殺<lb/>
　　人以誣人者吏受賕使殺人者守囚逸曰囚色寃<lb/>
　　守者氣不直豈守者殺人耶因詰之守者果服立<lb/>
　　誅之蜀人以為神卒於官<lb/>
　　楊仲元字仲明管城人舉進士調宛丘主簿民訴<lb/>
<pb n="KR2k0047_WYG_060-91b"/>
　　早守拒之曰邑未嘗旱狡吏導民而然仲元曰野<lb/>
　　無青草公日宴黄堂宜不能知但一出郊可見矣<lb/>
　　狡吏非他實仲元也竟免其税仁宗時歴知光䖍<lb/>
　　虢三州官至光禄卿<lb/>
　　盛陶字仲叔鄭州人神宗時舉進士拜監察御史<lb/>
　　劾李復圭輕敵敗國程昉開河無功二人實王安<lb/>
　　石所主坐是出簽書隨州判官久之入為太常博<lb/>
　　士終龍圖閣待制<lb/>
<pb n="KR2k0047_WYG_060-92a"/>
　　孫固字和父管城人舉進士石介一見即以公輔<lb/>
　　期之累官門下侍郎知樞密院事卒贈開府儀同<lb/>
　　三司諡温靖初神宗欲用李憲伐西夏固以為不<lb/>
　　可帝不聴其後師果無功帝曰朕始以孫固言為<lb/>
　　迂今悔無及矣<lb/>
　　李南公字楚老鄭州人舉進士調浦江令郡猾吏<lb/>
　　恃守以陵縣不輸負租南公捕擊之守怒通判為<lb/>
　　謝曰能按郡吏健令也卒寘諸法熙寧中累遷龍<lb/>
<pb n="KR2k0047_WYG_060-92b"/>
　　圖閣直學士致仕南公居官六十年幹局明鋭惠<lb/>
　　愛吏民子譓陜西轉運使<lb/>
　元李瑞字君祥鄭州人少治經術有能文名舉進士<lb/>
　　第皇慶中仕至河南行省員外郎卒贈嘉議大夫<lb/>
　　禮部尚書隴西郡侯<lb/>
　　李仲和河隂人性純篤以文吏從事閫幕元兵攻<lb/>
　　襄陽下重慶定西蜀多其賛畫以功累遷建徳路<lb/>
　　總管子廷瑞延祐中任浙江等處行中書省宣撫<lb/>
<pb n="KR2k0047_WYG_060-93a"/>
　　使<lb/>
　明任昻字仲升河隂人博覽羣書早有才譽元末舉<lb/>
　　進士授晉寧縣尹不拜隠居日以經史自娛明洪<lb/>
　　武初以儒士訓襄垣縣學累官禮部尚書<lb/>
　　王彰字文昭鄭州人博學有才望洪武中領鄉薦<lb/>
　　入太學初授吏科給事中陞山西左參政入為禮<lb/>
　　部右侍郎尋調户部陞右都御史巡撫鄉邦時河<lb/>
　　南水災民多流亡而長吏不恤遂奏黜貪尅者百<lb/>
<pb n="KR2k0047_WYG_060-93b"/>
　　餘人罷不急之徵十餘事招復流民發廩賑貸多<lb/>
　　所濟活彰為人謙恭莊重人莫敢干以私時劉觀<lb/>
　　為左都御史用法之公人以彰為優云<lb/>
　　李春滎陽人洪武中授興化知府政尚仁恕拓築<lb/>
　　郡城而民不擾又修建陂堰及西湖等十斗門凡<lb/>
　　有利於民者無不為之後卒官民欲留葬於蒲其<lb/>
　　妻不許因請衣冠窆之<lb/>
　　楚荆瑞滎陽人明成化甲辰進士天性至孝事親<lb/>
<pb n="KR2k0047_WYG_060-94a"/>
　　晨昏定省無間初任山東長清令改任浙江長興<lb/>
　　刑清政簡卒祀鄉賢<lb/>
　　禹好善字存誠汜水人天啟壬戌進士授監察御<lb/>
　　史章奏屢上悉䝉嘉納後差巡漕轉運有方再按<lb/>
　　山東墨吏望風解綬去致仕後講學以濓洛闗閩<lb/>
　　為宗祀鄉賢<lb/>
皇清孟學孔字習魯鄭州人順治丙戌進士授建寧推<lb/>
　　官幼失怙事孀母至孝嵗饑出粟五十石煮粥濟<lb/>
<pb n="KR2k0047_WYG_060-94b"/>
　　人復輸義田五十畝給親族之不能婚葬者任東<lb/>
　　昌土寇作亂逼城下學孔設法擒其渠魁梟首示<lb/>
　　衆賊勢瓦解福清賈人為刁民訐訟學孔立斷其<lb/>
　　獄衷白金來謝叱去之康熙十八年祀鄉賢<lb/>
　　趙耀奎鄭州人明崇禎中㧞貢生<lb/>
本朝歴官襄陽通判幼失恃三年不飲酒茹葷明末流<lb/>
　　宼猖獗耀奎輸資助郡守甓城及賊薄城下耀奎<lb/>
　　親撫垜夫邏卒勞以酒食衆感奮無不以一當百<lb/>
<pb n="KR2k0047_WYG_060-95a"/>
　　城獲全州東北正當賈魯河下流民數被水患耀<lb/>
　　奎捐築堤埂延袤十里至今便之初任山東范縣<lb/>
　　兵燹之餘凋敝殊甚力勸耕鑿漸至富庶後遷泉<lb/>
　　州同知以疾卒康熙元年祀鄉賢<lb/>
　　李永芳滎陽人由拔貢任薊州州判幼喪母事繼<lb/>
　　母至孝葬祭悉遵丈公家禮任薊州日屏絶一切<lb/>
　　餽遺舊例養馬銀三百金出自里民永芳悉除之<lb/>
　　滎陽舊有索河古渡嵗久橋圯行者病涉永芳捐<lb/>
<pb n="KR2k0047_WYG_060-95b"/>
　　貲修葺以便往來康熙元年祀鄉賢<lb/>
　　陜州<lb/>
　晉王濬字士治湖縣人家世二千石濬博涉墳典嘗<lb/>
　　從事征南將軍羊祜祜深知待之累遷益州刺史<lb/>
　　太康初以平吳功拜輔國將軍尋封襄陽縣侯加<lb/>
　　特進散騎常侍卒諡曰武<lb/>
　隋楊尚希𢎞農人祖貞魏天水太守父承賓商直淅<lb/>
　　三州刺史尚希齠齔而孤年十一辭母請受業長<lb/>
<pb n="KR2k0047_WYG_060-96a"/>
　　安盧辯見而竒之令入太學專精不倦仕周為國<lb/>
　　子博士賜爵髙都縣侯隋初以尚希宗室之望授<lb/>
　　度支尚書進爵為公開皇中出拜蒲州刺史在州<lb/>
　　甚有惠政卒於官諡曰平子旻嗣<lb/>
　唐常達陜州人髙祖時從征薛舉時舉方强達敗其<lb/>
　　子仁杲斬首千級舉遣將仵士政紿降伺隙刦之<lb/>
　　并其衆二千歸賊達不屈及仁杲平帝見達曰卿<lb/>
　　忠節古人不過為執士政殺之賜布帛三百段以<lb/>
<pb n="KR2k0047_WYG_060-96b"/>
　　達事授之史官終隴西刺史<lb/>
　　姚懿崇父先世吳興人以祖仕陜遂家焉隋亂授<lb/>
　　硤石縣令輯寧部曲以義應髙祖官至巂州都督<lb/>
　　賜吏部尚書諡文獻<lb/>
　　姚崇字元之陜州人父懿貞觀中為巂州都督諡<lb/>
　　文獻崇少尚氣節長乃好學舉下筆成章科授濮<lb/>
　　州司倉參軍累遷鳯閣侍郎以張易之譛出為靈<lb/>
　　武道大總管張柬之等誅二張崇與謀以功封梁<lb/>
<pb n="KR2k0047_WYG_060-97a"/>
　　縣侯睿宗立拜兵部尚書同中書門下三品進中<lb/>
　　書令𤣥宗立崇先以十事啟𤣥宗而後受命封梁<lb/>
　　國公遷紫㣲令時帝方躬萬幾朝夕詢逮它宰相<lb/>
　　畏威謙憚唯崇奏決如流獨佐裁斷尤長吏道三<lb/>
　　為宰相常兼兵部屯戍斥堠士馬儲械無不諳記<lb/>
　　承權戚干政之後常先有司罷冗職修制度擇百<lb/>
　　官各當其材與宋璟同心輔政史稱璟善守文以<lb/>
　　持天下之正崇善應變以成天下之務開元盛治<lb/>
<pb n="KR2k0047_WYG_060-97b"/>
　　實本二人卒贈揚州大都督諡文獻子奕少修謹<lb/>
　　累官尚書右丞<lb/>
　　楊元琰字温卿閿鄉人性孝居父喪七日不食初<lb/>
　　補梓州司倉參軍平棘令課第一璽書褒厲五遷<lb/>
　　州刺史咸有風績悲涕慷慨志在王室張柬之執<lb/>
　　政引為右羽林將軍與李多祚等謀誅二張進雲<lb/>
　　麾將軍封𢎞農郡公賜鐵劵恕十死時敬暉為武<lb/>
　　三思所搆元琰知禍未巳乃詭計請祝髪事浮屠<lb/>
<pb n="KR2k0047_WYG_060-98a"/>
　　悉還官封中宗不許未幾敬暉等果為三思所害<lb/>
　　元琰獨免四遷刑部尚書封魏國公以太子賓客<lb/>
　　致仕諡曰忠<lb/>
　　張守珪陜州人慷慨尚節義善騎射開元中為𤓰<lb/>
　　州刺史敵奄至衆失色守珪置酒城上㑹諸將作<lb/>
　　樂敵疑有備不敢攻引去守珪因縱兵擊敗之累<lb/>
　　遷幽州長史河北節度副大使時契丹連年梗邊<lb/>
　　不能制守珪至每戰輒勝後以計盡滅其黨帝賦<lb/>
<pb n="KR2k0047_WYG_060-98b"/>
　　詩寵之加拜輔國大將軍右羽林大將軍子獻誠<lb/>
　　以軍功累遷檢校户部尚書<lb/>
　　張獻甫陜州人獻誠從弟以軍功試光禄卿殿中<lb/>
　　監從賈耽討梁崇義又從渾瑊討朱泚以功累遷<lb/>
　　至金吾將軍檢校工部尚書貞元四年領邠寧節<lb/>
　　度使獻甫斷山浚塹選巖要地築烽堡請復鹽州<lb/>
　　及洪門洛源鎮屯兵詔可獻甫遣兵馬使魏茪逐<lb/>
　　吐蕃築鹽夏二城敵衆畏不敢入寇加檢校尚書<lb/>
<pb n="KR2k0047_WYG_060-99a"/>
　　左僕射卒贈司空<lb/>
　　張彖陜州人舉進士不肯謁楊國忠或勸之曰見<lb/>
　　之富貴可立圖彖曰君輩倚楊右相如泰山吾以<lb/>
　　為氷山耳皎日一出君輩得無失所恃乎遂隠居<lb/>
　　不仕<lb/>
　　楊虞卿字師臯𢎞農人父寧為國子祭酒有髙操<lb/>
　　虞卿第進士舉博學宏詞科監察御史穆宗初立<lb/>
　　虞卿上疏論諫帝皆納之累遷𢎞文館學士出為<lb/>
<pb n="KR2k0047_WYG_060-99b"/>
　　州刺史改京兆尹後坐事貶處州司户參軍卒子<lb/>
　　三知遷知權漢公皆擢進士漢公最顯<lb/>
　　姚朂字斯勤陜州人崇孫長慶初擢進士第數為<lb/>
　　使府表辟進監察御史佐鹽鐵使務累遷諫議大<lb/>
　　夫更湖常二州為宰相李徳裕厚善及徳裕為令<lb/>
　　狐綯等譛逐摘索支黨無敢通勞問既居海上家<lb/>
　　無資儲病無湯劑勗數饋餉候問不隨時為厚薄<lb/>
　　人以是稱之<lb/>
<pb n="KR2k0047_WYG_060-100a"/>
　五代髙季興字始孫硤石人梁初拜荆南節度使始<lb/>
　　至江陵一城而已季興招輯綏撫末帝封為渤海<lb/>
　　王唐初封南平王子從誨封渤海王孫保融周封<lb/>
　　南平王<lb/>
　宋韓川字元伯陜州人舉進士元祐初為監察御史<lb/>
　　極言市易之害遷殿中侍御史仕終吏禮二部侍<lb/>
　　郎<lb/>
　明范敏閿鄉人性聰慧博綜文史名重鄉閭洪武中<lb/>
<pb n="KR2k0047_WYG_060-100b"/>
　　以秀才舉累官户部尚書<lb/>
　　李淵字本静靈寳人為諸生時皇太子道經桃林<lb/>
　　驛淵以時事進諫深見采納因命説經數章皇太<lb/>
　　子悦賜寳鏹二貫以旌之洪武中貢於朝授龍陽<lb/>
　　縣丞稍遷至孟縣令有惠政嘉禾屢出百姓安樂<lb/>
　　既去孟人建祠祀之<lb/>
　　任祐靈寳人性資穎悟篤學慎行洪武中以太學<lb/>
　　生授山東諸城知縣政聲著聞陞永平府同知累<lb/>
<pb n="KR2k0047_WYG_060-101a"/>
　　擢四川右布政使<lb/>
　　石璞陜州人好讀書不事華靡以吟詠自娛樂洪<lb/>
　　武中以儒士薦累官户部侍郎<lb/>
　　曹庭訓靈寳人性資聰敏處事果決鄉里曲直悉<lb/>
　　求判正洪武中以人材舉授應天府尹<lb/>
　　何濬字秉哲靈寳人正徳辛酉舉人擢知象州值<lb/>
　　洞蠻黄甫榮叛濬親往宣示徳意遂致欵服既而<lb/>
　　入覲甫榮率所部䕶送出境感泣不忍别後改知<lb/>
<pb n="KR2k0047_WYG_060-101b"/>
　　趙州有宦官侵民田二千餘頃濬以狀聞卒歸其<lb/>
　　地於民秩滿陞南康知府修白鹿洞書院廣構齋<lb/>
　　舍聚屬邑子弟延知名士胡居仁等六人以教之<lb/>
　　一時成者甚衆以致仕歸南康及象趙人皆立祠<lb/>
　　祀之子鈞字仲衡成化乙未進士授監察御史擢<lb/>
　　大理寺右寺丞官至户部侍郎鈞明習法律所至<lb/>
　　有聲<lb/>
　　許進字季升靈寳人成化丙戌進士授監察御史<lb/>
<pb n="KR2k0047_WYG_060-102a"/>
　　出按甘肅及山東遼東風裁凜然累遷僉都御史<lb/>
　　巡撫甘凉初吐魯番頭目伊蘭老而機警率衆殺<lb/>
　　哈密都督擒其王善巴占據城池進曰以此攻彼<lb/>
　　古之良䇿乃遣辯士説罕都齊勤宣布朝廷威徳<lb/>
　　加之犒賞罕都齊勤皆願效死進乃白兵部尚書<lb/>
　　馬文升令總兵彭清率所部及諸番兵攻哈密故<lb/>
　　城破之伊蘭夜遁西域遂寧晉副都御史尋召為<lb/>
　　户部右侍郎外戚漁奪民田進皆釐正之貴倖者<lb/>
<pb n="KR2k0047_WYG_060-102b"/>
　　不樂乃造飛語中之俄奉㫖致仕公卿臺臣奏薦<lb/>
　　者凡四十八疏武廟即位召拜兵部侍郎晉尚書<lb/>
　　改吏部進直節愈著時逆瑾用事以進不附已矯<lb/>
　　㫖削職是年八月感疾卒九月瑾誅詔復職遣官<lb/>
　　營葬贈太子太保諡襄毅所著有憲臺奏議行於<lb/>
　　世子八人皆貴顯<lb/>
　　許讚字廷美靈寳人進子𢎞治已未進士授大名<lb/>
　　府推官時有夜殺人者取其首以去曉起負薪者<lb/>
<pb n="KR2k0047_WYG_060-103a"/>
　　途拾血刃售諸市邏者執以告拷掠誣服讚獨疑<lb/>
　　之久果得殺人者一訊即服未幾徵授監察御史<lb/>
　　改翰林院編修正徳初逆瑾以讚父不附已矯㫖<lb/>
　　調臨淄知縣瑾誅陞浙江按察司僉事改山西提<lb/>
　　學首上疏進薛瑄從祀士論韙之世宗即位累遷<lb/>
　　吏部尚書文淵閣大學士進少傅後致仕歸卒諡<lb/>
　　文簡所著有松皋集<lb/>
　　許論字廷義靈寳人進第八子嘉靖丙戌進士累<lb/>
<pb n="KR2k0047_WYG_060-103b"/>
　　官兵部尚書總督薊遼常進九邊圖以不附嚴嵩<lb/>
　　為趙文華鄢𢡟卿等所排嘉靖三十四年乞休歸<lb/>
　　彭應震靈寳人崇禎元年由拔貢任浙江處州府<lb/>
　　通判擢寧武闗同知祀鄉賢<lb/>
皇清陳主䇿字世持靈寳人順治甲午舉人任江南寧<lb/>
　　國令邑舊例里長輸值辦糧當役者往往至破産<lb/>
　　䇿請易條編民得保其業俗嫁女過奢以至生女<lb/>
　　多溺死䇿出示嚴禁併立奩贈之規嫁女不得過<lb/>
<pb n="KR2k0047_WYG_060-104a"/>
　　侈俗始改革歴陞工部員外郎康熙五十二年祀<lb/>
　　鄉賢<lb/>
　　光州<lb/>
　周黄歇汝南人游學博聞事楚頃襄王頃襄王以歇<lb/>
　　為辯使於秦上書秦昭王止白起韓魏之兵反覆<lb/>
　　數千言辭甚辯秦王乃止白起而謝韓魏發使賂<lb/>
　　楚約為與國歇受約歸楚楚使歇與太子完入質<lb/>
　　于秦秦留之數年楚襄王病太子不得歸歇憂之<lb/>
<pb n="KR2k0047_WYG_060-104b"/>
　　甚乃令太子變衣服為楚使者御以出闗而歇守<lb/>
　　舍度太子去已逺秦不能追歇乃言于秦昭王曰<lb/>
　　楚太子已歸出逺矣歇當死願賜死昭王大怒欲<lb/>
　　殺之范睢曰歇為人臣出身以徇其主太子立必<lb/>
　　用歇不如歸之以親楚秦因遣黄歇歇至楚三月<lb/>
　　頃襄王卒太子完立是為考烈王元年以歇為相<lb/>
　　封春申君相楚四年將兵往救趙解長平之圍為<lb/>
　　楚北伐滅魯以荀卿為蘭陵令當是時楚復强趙<lb/>
<pb n="KR2k0047_WYG_060-105a"/>
　　平原使人于春申君為瑇瑁簪刀劍室以珠玉飾<lb/>
　　之以誇客春申君客三千餘人其上客皆躡珠履<lb/>
　　以見趙使趙使大慙初楚王賜歇淮北地十二縣<lb/>
　　歇遂家于州今州治其遺宅後復請封于江東因<lb/>
　　城故吳墟故吳地亦有歇封國<lb/>
　唐陳酆字有芑舊為光州人因祖元光戍閩有功世<lb/>
　　守漳州遂為閩人父珦舉明經及第授翰林承㫖<lb/>
　　珦生酆幼耽經史天寳六年舉秀才旋任辰州寧<lb/>
<pb n="KR2k0047_WYG_060-105b"/>
　　逺令在都見李林甫楊國忠柄國無意仕進回訪<lb/>
　　光州舊第川原壯麗再新而居之數年安禄山亂<lb/>
　　漳州民詣福建觀察使乞遵舊制命陳酆領州事<lb/>
　　以拯民生朝是其請酆至漳建學延師鋤强救災<lb/>
　　一如祖父之政<lb/>
　　方涑字仲成弋陽人景雲初進士累官鸞臺侍郎<lb/>
　　開元中封禪為禮儀使涑蒐舉典禮容止閑雅𤣥<lb/>
　　宗歎其知禮封雲亭侯<lb/>
<pb n="KR2k0047_WYG_060-106a"/>
　　王潮字信臣固始人以材知名僖宗時舉兵畧定<lb/>
　　閩地昭宗假潮福建觀察使乃作四門義學還流<lb/>
　　亡定賦斂遣吏勸農人皆安之後為威武軍節度<lb/>
　　使卒贈司空<lb/>
　　王審邽字次都固始人潮弟為泉州刺史檢校司<lb/>
　　徒喜儒術通書春秋善吏治流民還者假牛犁與<lb/>
　　完廬舍中原亂公卿多來依之賑贍以財如楊承<lb/>
　　休鄭璘韓偓歸傅懿楊賛圖鄭戩等賴以免禍審<lb/>
<pb n="KR2k0047_WYG_060-106b"/>
　　邽遣子延彬作招賢院以禮之<lb/>
　五代詹君澤光州人避亂遷閩隠植徳山下常詣閩<lb/>
　　王上書閩王昶欲留之君澤以詩謝之曰周粟縱<lb/>
　　容寧忍食葛廬頻顧漫勞思<lb/>
　　王審知字信通固始人潮弟狀貌雄偉景福間從<lb/>
　　潮入閩後拜福州節度使累遷同中書門下平章<lb/>
　　事封瑯琊王入梁加拜中書令封閩王陞福州為<lb/>
　　大都督府建學四門以教閩士之秀者又招來海<lb/>
<pb n="KR2k0047_WYG_060-107a"/>
　　中諸蠻商賈海上黄﨑波濤為阻一夕風雨雷電<lb/>
　　震擊開以為港閩人以為審知徳政所致號為甘<lb/>
　　棠港同光三年卒諡忠懿<lb/>
　　王延嗣光州人唐亡梁太祖拜王審知為中書令<lb/>
　　封閩王延嗣力諫曰義不帝秦此其時也時强藩<lb/>
　　巨鎮僣號審知有效顰之意延嗣極諫審知雖不<lb/>
　　樂其言然終身不失臣節延嗣之力也<lb/>
　宋許將固始人嘉祐八年狀元值蔡京變法中立不<lb/>
<pb n="KR2k0047_WYG_060-107b"/>
　　倚維持祖宗舊典抑其過甚京不得逞天下倚重<lb/>
　　為羣小所擠出於外連牧三郡愛民有古循吏風<lb/>
　　許份字子大固始人將子以父恩補承務郎國子<lb/>
　　監書庫崇寧初登甲科出知鄧州政尚寛厚務為<lb/>
　　勸戒庭無留訟人愛服之時嵗大饑詔份賑濟全<lb/>
　　活饑民二萬六千有竒上殿論時政得失言多忤<lb/>
　　時相意上皇稱善而用事者極排恨上曰許將之<lb/>
　　子賢能世其家朕舊知之故讒不行知蔡州兼淮<lb/>
<pb n="KR2k0047_WYG_060-108a"/>
　　東兵銓上宣諭揚州古名郡今委卿剗除宿弊份<lb/>
　　因請曰臣聞應奉司封記花竹凡山林之盛士民<lb/>
　　之居騷然無復遺址願悉罷去之上從其請<lb/>
　明何徳光州人元季江淮兵起徳委身來歸從定江<lb/>
　　左諸郡屢立戰功由驍騎衛千户陞虎賁衛指揮<lb/>
　　僉事尋陞指揮同知率兵守遼東累遷大都督僉<lb/>
　　事明洪武十三年改立五軍遂為左軍都督僉事<lb/>
　　十七年扈從北征還卒賜葬鍾山之隂追封廬江<lb/>
<pb n="KR2k0047_WYG_060-108b"/>
　　侯諡曰莊毅<lb/>
　　孟貞字天祺息縣人聰敏力學處事知大體洪武<lb/>
　　中以儒士舉累官四川左布政使<lb/>
　　王平息縣人有髙才善辯説以清白自持剛明果<lb/>
　　决而勇於為義洪武中由國子生拜監察御史累<lb/>
　　官交趾左布政使<lb/>
　　王禮固始人貌魁偉性明敏果勁有風槩洪武中<lb/>
　　以太學生授福建按察司副使累官户部右侍郎<lb/>
<pb n="KR2k0047_WYG_060-109a"/>
　　王相字夢弼光山人正徳戊辰進士授沭陽知縣<lb/>
　　徵拜監察御史嘗兩上疏劾江彬錢寧風采凜然<lb/>
　　權姦震懾未幾出按山東詢除民蠧摘發如神為<lb/>
　　羣小搆誣被逮吏民卧轍號泣車擁不行謫髙郵<lb/>
　　州判卒世宗即位贈光禄寺少卿遣官諭祭<lb/>
　　張祉固始人嘉靖戊戌進士巡撫陜西蒞任後即<lb/>
　　増修城垣覆磚甃石不期月而告成髙逾三丈闊<lb/>
　　可方軌警舖樓堞無不畢具費金錢以十萬計民<lb/>
<pb n="KR2k0047_WYG_060-109b"/>
　　不知擾江陵執政抗節不阿罷歸<lb/>
　　喻時字中甫光州人嘉靖戊戌進士徵拜御史劾<lb/>
　　奏嚴嵩諸不法事疏上即素服候訊上心動晉副<lb/>
　　都御史總理漕運立賞格擒大盜奏減部税尋總<lb/>
　　督三邊有功拜兵部右侍郎協理戎政告歸數年<lb/>
　　起補南户部侍郎卒贈祭葬<lb/>
　　劉黄裳字元子光州人父繪進士户科給事中有<lb/>
　　直聲黄裳萬厯丙戌進士授兵部員外郎㑹倭犯<lb/>
<pb n="KR2k0047_WYG_060-110a"/>
　　朝鮮遼左大震賛宋應昌經畧海防遂度山海闗<lb/>
　　趨平壤進擊城下倭敗走黄裳率衆追逐射殺金<lb/>
　　甲倭倭兵死者過半逾釜山島而去事定幕府上<lb/>
　　其功擢巡邊道副使卒<lb/>
　　熊翀字騰霄光州人成化巳丑進士知武進縣以<lb/>
　　薦拜監察御史出按江西風裁凜然時寧藩戚毛<lb/>
　　姓者横于鄉翀㣲服至其家伺之盡得其罪狀乃<lb/>
　　宻捕獲其黨惡者數百人悉正以法于是豪右屏<lb/>
<pb n="KR2k0047_WYG_060-110b"/>
　　息累陞南京户部尚書致仕翀性剛介嚴毅人不<lb/>
　　敢干以私所著有止菴集<lb/>
　　汪治字子順光州人萬厯已丑進士保定知府㑹<lb/>
　　嵗饑檄所部煮粥給粟而身自單車督視所存活<lb/>
　　萬餘人其招撫復業者又數萬人有舉人某為中<lb/>
　　貴人誣搆訟之京治請得自理竟置中貴人于法<lb/>
　　復調停礦税減嵗額若干子若霖壬辰進士禮科<lb/>
　　左給事中<lb/>
<pb n="KR2k0047_WYG_060-111a"/>
　　蔡毅中字宏甫光山人與同邑官安吾同事天臺<lb/>
　　耿先中講明正心誠意之㫖登萬厯辛丑進士授<lb/>
　　翰林檢討奏進祖訓礦税二疏擢春坊充經筵講<lb/>
　　官為祭酒遵祖制復監規擢禮部右侍郎致政崇<lb/>
　　禎時進呈六經註疏卒贈禮部尚書賜祭葬諡文<lb/>
　　莊<lb/>
　　李若星字燦巖息縣人萬厯甲辰進士巡撫甘肅<lb/>
　　陛辭條上時政首發魏忠賢客氏之姦後權璫以<lb/>
<pb n="KR2k0047_WYG_060-111b"/>
　　前憾逮訊杖戍亷州崇禎改元擢工部右侍郎總<lb/>
　　督河道嵗節省十七萬以兵部左侍郎右僉都御<lb/>
　　史督川貴五省卒<lb/>
　　夏之令字紹武光山人萬厯丁未進士擢御史時<lb/>
　　魏璫擅權上疏彈之魏璫矯㫖逮問卒崇禎時贈<lb/>
　　太僕寺卿<lb/>
　　周之綱字沖白固始人萬厯甲辰進士户科左給<lb/>
　　事中時逆璫魏忠賢肆虐綱特疏糾之嵗甲子副<lb/>
<pb n="KR2k0047_WYG_060-112a"/>
　　陳子壯典試浙闈已陛辭㑹副都御史楊漣疏列<lb/>
　　忠賢二十四大罪之綱為停裝諸同僚謂已奉差<lb/>
　　出詎又言事耶不顧乃拜㣲臣今已陛辭權璫終<lb/>
　　難緘口一疏疏上整衣冠坐聴處分勒令閒住崇<lb/>
　　禎中陞南京兵部右侍郎卒<lb/>
　　胡之彬光州人崇禎甲戌進士初任冠縣有治才<lb/>
　　擢山東按察使招撫流民存活甚衆以功晉山西<lb/>
　　布政使尋因親老乞歸父病親嘗湯藥衣不解帶<lb/>
<pb n="KR2k0047_WYG_060-112b"/>
　　以孝著順治十一年祀鄉賢<lb/>
　　閻性聖字亦人固始人崇禎戊辰進士初任大理<lb/>
　　寺評事折獄平允擢山西道御史巡視北城時閹<lb/>
　　黨尚熾獨執法不阿總兵左良玉驕悍性聖劾其<lb/>
　　殺良冒功狀良玉畏斂民賴以安後遷温處道告<lb/>
　　歸祀鄉賢<lb/>
　　范變齊字致宇息縣人由嵗貢任睢州訓導㑹闖<lb/>
　　冦圍汴下邑守令遁去齊獨居守上官檄署州事<lb/>
<pb n="KR2k0047_WYG_060-113a"/>
　　寇至屢拒却之率兵負糧援汴竟達㑹城歸途刼<lb/>
　　破賊營以師旋題授鹿邑令以本省固謝改南安<lb/>
　　通判不就<lb/>
皇清唐業偉字四明光州人幼承父教博通經史力田<lb/>
　　積穀歉嵗盡出以賑貧乏閉户課弟子惟以孝弟<lb/>
　　忠信為本里人髙其行順治七年祀鄉賢<lb/>
　　曹琪字淮湄息縣人順治巳丑進士仕行人司凡<lb/>
　　邑中利弊力為陳請如折畝減夫諸大事有功於<lb/>
<pb n="KR2k0047_WYG_060-113b"/>
　　息民甚鉅尋轉禮部主事值母憂聞訃泣血哀毁<lb/>
　　卒順治十八年祀鄉賢<lb/>
　　許天榮字漢昭固始人由順治丙戌薦辟歴官鎮<lb/>
　　江府海防同知初閩藩猝變大兵絡繹南下榮奉<lb/>
　　令儹運設立天地人徳勝五號水陸接運芻茭器<lb/>
　　具應期立辦以軍功授貴州畢節通判丁外艱服<lb/>
　　闋補杭州通判省㑹衝煩榮肆應不疲督撫咸嘉<lb/>
　　其能耿逆犯浙東民間婦女多流亡榮收恤給食<lb/>
<pb n="KR2k0047_WYG_060-114a"/>
　　飲資以路費得返家者七百餘口東南薄俗貧家<lb/>
　　多有遺溺子女者榮為建造育嬰堂募置義田撫<lb/>
　　育賴以全活者甚衆尋陞鎮江同知致仕歸康熙<lb/>
　　三十七年祀鄉賢<lb/>
　　周期生字觀我固始人暹子順治戊子副榜初任<lb/>
　　寧晉令寧舊有水泊籽粒等地為居民累期生申<lb/>
　　請督撫疏除嵗免三千二百餘金遷山西應州知<lb/>
　　州除免户丁銀八百餘兩復版籍者千餘家擢刑<lb/>
<pb n="KR2k0047_WYG_060-114b"/>
　　部員外郎尋轉本部郎中熱審減等多所平反康<lb/>
　　熙四十八年祀鄉賢<lb/>
　<lb/>
　<lb/>
　<lb/>
　<lb/>
　<lb/>
　河南通志巻六十<lb/>
</p>
<p>
</p>
  </div>
</body>
</text>
</TEI>
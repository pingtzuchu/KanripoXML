<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻六十四</head> <lb/>
    <p>
<pb n="KR2k0047_WYG_064-1a"/>
欽定四庫全書<lb/>
　河南通志巻六十四<lb/>
　　孝義<lb/>
　吕覽云夫孝三皇五帝之本務萬事之綱紀也執一<lb/>
　術而百善至百邪去是以聖哲重之漢設孝弟孝亷<lb/>
　諸科士生其間類皆敦至性飭彞常行誼之美光<lb/>
　於史䇿豈非敦本崇實上以是勸下即以是應歟<lb/>
　我<lb/>
<pb n="KR2k0047_WYG_064-1b"/>
皇上以孝治天下郊配饗祀而後大普錫類之典復<lb/>
詔郡縣敦舉孝義加之旌賁大化濯俗兩河之間靡然<lb/>
　嚮風矣必稽往昔以準將來因採孝友卓越并睦婣<lb/>
　任䘏義聞表著者附焉志孝義<lb/>
　　開封府<lb/>
　漢申屠蟠字子龍陳留外黄人九嵗喪父哀毁過禮<lb/>
　　廬於塚側致甘露白雉之祥服除不御酒肉十餘<lb/>
　　年毎忌日輒三日不食當時以孝稱蔡邕深器<lb/>
<pb n="KR2k0047_WYG_064-2a"/>
　　重之<lb/>
　晉庾衮字叔褒鄢陵人事親以孝稱武帝咸寧中大<lb/>
　　疫二兄俱沒次兄毗復危殆癘氣方熾父母諸弟<lb/>
　　皆出處于外衮獨留不去疫勢既息家人乃返毗<lb/>
　　得瘥衮亦無恙父老咸異之初衮諸父並貴盛惟<lb/>
　　父獨守貧約衮躬親稼穡以給供養而執事勤恪<lb/>
　　父歿作筥賣以供母母終服喪居于墓側或有斬<lb/>
　　其丘木者莫知其人乃召集鄰人而自責焉因叩<lb/>
<pb n="KR2k0047_WYG_064-2b"/>
　　頭涕泣父老咸悲之自後人莫之犯<lb/>
　南北朝庾道愍鄢陵人庾氷𤣥孫少孤貧所生母漂<lb/>
　　流交州道愍尚在襁褓及長知之求為廣州綏寧<lb/>
　　郡佐至郡去交州尚逺乃自負擔冒<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>而進僅得<lb/>
　　自達求其母經年不獲日夜悲泣嘗入村值暴雨<lb/>
　　寄止一家有一嫗負薪自外還道愍心動訪之即<lb/>
　　其母也於是俯伏號泣逺近聚觀莫不揮淚乃迎<lb/>
　　而歸<lb/>
<pb n="KR2k0047_WYG_064-3a"/>
　　袁廓之字思度陽夏人因父死非罪終身不聽音<lb/>
　　樂布衣蔬食足不出戸誓不臣宋時人比之晉王<lb/>
　　裒云顔延之每見嘆曰有子如袁廓之足矣齊國<lb/>
　　建仕至太子洗馬<lb/>
　　袁彖字緯才陽夏人仕宋為武陵内史兄顗見誅<lb/>
　　宋明帝投尸江中彖與舊奴一人微服求尸四十<lb/>
　　餘日乃得密瘞石頭後岡尋改葬焉初彖幼而母<lb/>
　　卒養于伯母王氏彖事之如生母<lb/>
<pb n="KR2k0047_WYG_064-3b"/>
　　袁昂字千里陽夏人袁顗子初明帝誅顗蔵其首<lb/>
　　於武庫以漆題顗名誌之時昂五嵗匿於廬山元<lb/>
　　徽中㑹赦得歸乃以顗首還之昂號慟嘔血絶而<lb/>
　　復蘓以淚洗所題漆字皆滅人以為孝感所致葬<lb/>
　　訖更制服廬於墓次終身不聽音樂歴齊梁官至<lb/>
　　尚書令昂雅有人鑒入其門者號登龍門卒諡穆<lb/>
　　正有集二十巻<lb/>
　　袁最陽夏人父粲宋順帝昇平初盡忠宋室謀誅<lb/>
<pb n="KR2k0047_WYG_064-4a"/>
　　蕭道成不克被獲戴僧靜奮刀直前欲劈之最大<lb/>
　　叫抱父乞死兵士莫不隕涕粲謂最曰我不失為<lb/>
　　忠臣汝不失為孝子父子俱遇害百姓哀之<lb/>
　　庾沙彌鄢陵人仕齊為參軍嫡母劉氏寢疾沙彌<lb/>
　　晨夕侍側衣不解帶或應鍼灸輒以身先試及母<lb/>
　　歿冬不衣綿纊終喪不食鹽晝夜號慟墓在新林<lb/>
　　忽生旅松百株枝葉鬱茂有異常松劉好噉蔗沙<lb/>
　　彌終身不忍食梁武帝召見嘉之特加寵異官其<lb/>
<pb n="KR2k0047_WYG_064-4b"/>
　　二子<lb/>
　　阮卓尉氏人性至孝父問道梁岳陽王府記室參<lb/>
　　軍隨鎮江州卒卓年十五自都奔赴水漿不入口<lb/>
　　者累日載柩還都中流遇暴風船㡬沒卓仰天悲<lb/>
　　號俄而風息人以為孝感所致<lb/>
　　王崇字乾邕雍丘人兄弟並以孝稱仕梁州鎮南<lb/>
　　府主簿母歿居喪哀瘁杖而後起服闋復丁父憂<lb/>
　　是年風雹所經禽獸皆死草木摧折至崇田畔風<lb/>
<pb n="KR2k0047_WYG_064-5a"/>
　　雹輒止後除服仍居墓側有鳥巢屋乳三雛馴而<lb/>
　　不驚守令以聞詔表其門<lb/>
　唐張士巖汴州人　任客奴鄢陵人　家師諒　董<lb/>
　　允恭俱陳留人　楊思貞尉氏人　潘良瑗　潘<lb/>
　　季通俱中牟人　時恵珣陽武人　楊嵩珪　許<lb/>
　　由　李頤道俱封丘人皆以孝稱詔旌其門仍命<lb/>
　　州縣存問復其賦稅<lb/>
　宋張仁遇開封人四世同居<lb/>
<pb n="KR2k0047_WYG_064-5b"/>
　　李居正開封人七世同居<lb/>
　元尹萃洧川人至治初逰學京師忽夢母疾心怪之<lb/>
　　馳歸母已歿居廬蔬食哀毁骨立每雞鳴而起手<lb/>
　　治祭饌詣墓所哭奠雖風雪不廢父輔臣嘗病疫<lb/>
　　萃侍湯藥衣不解帶夜則禱天願代父命數日<lb/>
　　疾愈鄉里嗟異之<lb/>
　　扈鐸蘭陽人蚤孤育於伯父及長事伯父如所生<lb/>
　　伯父無嗣鐸為買妾及伯父卒遺腹生一男鐸常<lb/>
<pb n="KR2k0047_WYG_064-6a"/>
　　抱哺與同起卧十年不少怠弟病鐸夜禱於天曰<lb/>
　　天禍余家鐸父子可殱一人勿喪吾弟使伯父無<lb/>
　　後明旦弟愈及母卒鐸廬於墓側值嵗饑多盜宗<lb/>
　　族勸之歸終弗從<lb/>
　　劉源中牟人母呉氏年七十餘病甚不能行適亂<lb/>
　　兵火其廬鄰里俱逃源力不能救乃呼天號泣趨<lb/>
　　入抱母焚死<lb/>
　　劉徳泉杞縣人早喪母父榮再娶王氏生二子居<lb/>
<pb n="KR2k0047_WYG_064-6b"/>
　　敬居元徳泉撫愛殊摰及後母卒益相友愛至元<lb/>
　　末嵗饑父使析居徳泉泣諌不聽乃各受其業去<lb/>
　　久之父卒兄弟相約同㸑和好如初郡守以聞詔<lb/>
　　表其閭<lb/>
　　陳善汴梁人事親以篤孝稱詔復其家<lb/>
　　韓榮　劉斌　張裕　何泰　史恪　髙成　鄧<lb/>
　　孝祖　李文淵　杜天麟　張顯祖俱汴梁人居<lb/>
　　喪廬墓以有司請詔並旌之<lb/>
<pb n="KR2k0047_WYG_064-7a"/>
　　丁煦汴梁人八世同居<lb/>
　　夏全鄢陵人　閻讓中牟人俱以孝義稱事聞旌<lb/>
　　表<lb/>
　明丘鐸祥符人師事青田劉基通儒書兼習醫家言<lb/>
　　至正末避地四明明初鐸弟鈞為㑹稽巡檢鐸奉<lb/>
　　母之官未㡬母病鐸晝夜泣禱乞以身代及歿哀<lb/>
　　慟幾絶卜葬鳴鳯山之原結廬墓側朝夕悲號其<lb/>
　　地多虎聞鐸哭聲輒避去㑹稽人咸稱鐸為真孝<lb/>
<pb n="KR2k0047_WYG_064-7b"/>
　　子學士宋濂傳其事<lb/>
　　岳仲明本固始人宋鄂王七世孫洪武初徙家於<lb/>
　　汴仲眀少立清節隠居不仕嘗廬墓九年有司以<lb/>
　　孝㢘舉三召不起賜號純孝先生今三召塚尚存<lb/>
　　所著有遺安集蔵於家<lb/>
　　李堪封丘人性純孝母賈氏病堪甞糞甘苦以驗<lb/>
　　差劇及卒廬於墓側洪武間詔旌其門<lb/>
　　髙朗字顯明杞縣人父卒廬墓事聞旌表<lb/>
<pb n="KR2k0047_WYG_064-8a"/>
　　江泰太康人母卒廬墓洪武末旌表<lb/>
　　劉大陽武人家貧值嵗饑傭工里中以養父母父<lb/>
　　母相繼卒大徒跣營葬廬墓六年永樂間旌表<lb/>
　　李興洧川人母歿廬墓三年負土築墳冬夏徒跣<lb/>
　　雨雪不避邑人稱孝<lb/>
　　陳瑛封丘人生母早喪事嫡母翟氏孝謹翟卒廬<lb/>
　　墓三年白兔烏鵲並集於舎事聞詔旌其門<lb/>
　　軒茂良太康人父卒廬墓正統初旌表<lb/>
<pb n="KR2k0047_WYG_064-8b"/>
　　解禮鄢陵人幼純篤父母歿廬於墓側負土壘墳<lb/>
　　手栽柏樹數千株謀鑿井以資灌溉一日偶出廬<lb/>
　　行數步如有人附耳者曰此有井及掘地果得一<lb/>
　　井復有雙兔馴擾墓上人稱孝感<lb/>
　　朱安<graphic n="KR2516" url="https://raw.githubusercontent.com/kanripo/KR-Gaiji/master/images/KR2516.png" mimeType="image/png"/>周府宗室一嵗喪生母事父與繼母至孝<lb/>
　　父疾危刲股以進父病遂愈後年近七十追慕生<lb/>
　　母廬於墓側事聞旌表<lb/>
　　李斌祥符人母卒廬墓事聞詔旌其門<lb/>
<pb n="KR2k0047_WYG_064-9a"/>
　　陳智太康人少失怙恃侍祖母以孝稱及卒廬墓<lb/>
　　三年事聞旌表<lb/>
　　郭存志太康人父母相繼卒廬墓三年景泰間旌<lb/>
　　表<lb/>
　　張縉鄢陵人幼孤育於祖母劉後劉卒縉廬墓三<lb/>
　　年天順間旌表<lb/>
　　蕭盛陽武人七嵗時母時氏卒號慟幾絶鄉人竒<lb/>
　　之後父卒廬墓三年有青蛇馴擾之異事聞旌表<lb/>
<pb n="KR2k0047_WYG_064-9b"/>
　　陳鎧祥符人性至孝家貧妻死不復娶父嘗遘痿<lb/>
　　疾十餘年鎧躬執炊㸑親調湯藥朝夕扶抱無少<lb/>
　　懈比卒哀毁骨立其季父老而無子鎧請復同居<lb/>
　　侍養如父事聞成化十八年旌表<lb/>
　　史經祥符人周府儀賓母卒廬墓三年詔旌其門<lb/>
　　李朝用杞縣人母卒哀戚三年事聞旌表<lb/>
　　陸清祥符人任鄒縣訓導父母病日夜侍榻前衣<lb/>
　　不解帶藥食必親居二喪水漿不入口者三日既<lb/>
<pb n="KR2k0047_WYG_064-10a"/>
　　葬朝夕哭奠無異初喪枯其右目人咸憐之事聞<lb/>
　　旌表<lb/>
　　朱睦梁字仲甫祥符人周府宗室年六十父母疾<lb/>
　　躬侍湯藥及卒居喪廬墓白烏翔集服闋不歸周<lb/>
　　王屢召始還事聞賜勅幣旌奨<lb/>
　　馬太極杞縣人嘉靖間兄弟分産盡讓於弟以孝<lb/>
　　友聞<lb/>
　　張鉉太康人庠生流賊破城父秉倫抱病鉉左右<lb/>
<pb n="KR2k0047_WYG_064-10b"/>
　　扶持冒死不去賊義釋之<lb/>
　　張名顯洧川人庠生慷慨好義嵗大祲散穀賑饑<lb/>
　　全活甚衆西山保負正供三百餘金名顯傾貲代<lb/>
　　完出桁楊者數十人合里頌之<lb/>
　　耿光太康人庠生世業農父應科樂善好施七世<lb/>
　　同居子姓百口光事繼母孝教諸弟嚴置圓几二<lb/>
　　外則男子以次共食内則婦女以次共食扁其堂<lb/>
　　曰效藝嘗赴省試拾遺金數百於旅舎俟其人歸<lb/>
<pb n="KR2k0047_WYG_064-11a"/>
　　之光嘗自言行事當以聖賢為法始無悔事立心<lb/>
　　當求鬼神可鑒始無愧心其刻志勵行如此<lb/>
　　梁錫匠中牟人性至孝父歿哀慟致毁妻哭其夫<lb/>
　　又卒邑人哀之<lb/>
　　朱肅沈　鄭倫俱陳留人　康温徳通許人　田<lb/>
　　密　吕應俱儀封人　趙恵尉氏人以上皆居喪<lb/>
　　廬墓者<lb/>
　　劉起鳯陳留人天性孝友隨父京邸父卒千里扶<lb/>
<pb n="KR2k0047_WYG_064-11b"/>
　　柩形毁骨立同兩弟共㸑侍母四十年無間言母<lb/>
　　卒分析任弟擇取惟取圗書數巻而已築桃花館<lb/>
　　日與弟賦詩揮翰以娱志不求聞達著落花集一<lb/>
　　巻<lb/>
　　謝欽儀封人母歿盡哀嵗饑盜起獨不犯欽廬賜<lb/>
　　旌<lb/>
　　徐自化通許人八嵗隨母掇野菜忽有狼突至攖<lb/>
　　其母自化持棍奮擊保䕶其母若有神助人稱至<lb/>
<pb n="KR2k0047_WYG_064-12a"/>
　　孝<lb/>
　　趙千里尉氏人父有遺妾祖母遣去未幾生子千<lb/>
　　里欲收養之祖母不可既而漸長密往覘視歸報<lb/>
　　祖母曰此子聲音笑貌宛然吾父又何疑焉遂贖<lb/>
　　歸成立以産中分之<lb/>
　　侯體直蘭陽人事二親色養備至處兄弟無間言<lb/>
　　遇親族急難即傾囊相助以子良翰貴<lb/>
國朝贈奉直大夫刑部清吏司郎中祀鄉賢<lb/>
<pb n="KR2k0047_WYG_064-12b"/>
　　陳思恭蘭陽人事親以孝聞樂善好施遇貧乏不<lb/>
　　惜傾囊以贈以子衷一貴<lb/>
國朝贈奉政大夫户部江西清吏司員外郎祀鄉賢<lb/>
　　劉心乾太康人嵗貢崇禎十一年嵗大祲饑民相聚<lb/>
　　為盗心乾輸粟五百石銀一千兩呈請築堡自守兩<lb/>
　　院上聞奉勅修建明末大亂獨此堡全活最多<lb/>
　　張文光祥符人明崇禎戊辰進士任曲沃丹徒縣令<lb/>
國朝授錢塘令後累官江南池太道副使性孝友父母<lb/>
<pb n="KR2k0047_WYG_064-13a"/>
　　卒廬墓三年卒祀鄉賢<lb/>
皇清劉朝佑祥符人邑諸生親疾籲天願減算以延親<lb/>
　　夀及殁哀毁骨立居喪如禮五世同居庭無間言<lb/>
　　闔邑舉其孝友雍正二年　題授湖南<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>縣知縣<lb/>
　　劉星祥符人庠生性至孝十三嵗喪父哀毁逾常<lb/>
　　母病刲左股以進疾遂瘳生平雖盛暑未嘗袒裼<lb/>
　　恐人見其痕後以子士聰貴　贈文林郎工科掌<lb/>
　　印給事中<lb/>
<pb n="KR2k0047_WYG_064-13b"/>
　　蘓湄祥符人年十五時母病嘗糞辨甘苦及卒寢<lb/>
　　苫枕塊守禮不就婚雍正四年　旌表<lb/>
　　鄧襲爵封丘人孝行淳篤孺慕終身邑人公舉其<lb/>
　　孝雍正十年　旌表<lb/>
　　傅爾佺蘭陽人邑諸生事親色養備至父病嘗糞<lb/>
　　呼天求代父卒廬墓三年祭必盡哀雍正十年<lb/>
　　旌表<lb/>
　　李悃尉氏人以木匠營生父患痿痺悃事之維謹<lb/>
<pb n="KR2k0047_WYG_064-14a"/>
　　遇嵗歉不能養乃乞食於市歸以啖父後得賑穀<lb/>
　　擔石慮不可長繼日舂升許供父而以糠粃自咽<lb/>
　　及父病劇夜中隣人猶聞悃撫摩嗟泣聲迨遲明<lb/>
　　則悃已抱父足死矣其父亦一慟而絶鄉里憐其<lb/>
　　孝為收葬焉雍正十一年　旌表<lb/>
　　張都甫祥符人順治辛丑進士累官通政司右叅<lb/>
　　議幼失怙恃出繼都姓常呼天號泣以不及見所<lb/>
　　生為恨侍繼父承顔順志處族黨間無間言鄉人<lb/>
<pb n="KR2k0047_WYG_064-14b"/>
　　稱之祀鄉賢<lb/>
　　張養䝉祥符人明崇禎壬午舉人<lb/>
國朝授洛陽教諭陞江南武進縣令性恬退少宦情致<lb/>
　　仕歸事親色養備極甘㫖祀鄉賢<lb/>
　　王珽祥符人性純孝年八嵗時侍祖疾母氏刲股<lb/>
　　療翁珽十指忽痛趨問知故卒飲泣不言以成母<lb/>
　　孝與子符震同登甲子鄉榜乙丑成進士部檄促<lb/>
　　選依依不忍去膝下父母迫之不得已至都一夕<lb/>
<pb n="KR2k0047_WYG_064-15a"/>
　　忽夢中驚悸恍惚母氏刲股時情狀急馳歸母疾<lb/>
　　已大漸人以為誠孝所感服闋父復促之就銓得<lb/>
　　新貴令㑹裁缺即歸養絶意仕進生平學宗程朱<lb/>
　　淹貫經史尤邃於易祀鄉賢<lb/>
　　耿燿太康人邑諸生少從兄光學事之如父凡出<lb/>
　　入起居必諮稟而後行光嘗與之財燿曰家有長<lb/>
　　兄我無用此為也壬午闖賊陷太康燿率弟炳肩<lb/>
　　輿舁母避河朔貿布以供甘㫖母病燿朝出經營<lb/>
<pb n="KR2k0047_WYG_064-15b"/>
　　暮歸侍疾衣不解帶者累月母歿扶柩渡河殯於<lb/>
　　祖塋㑹鎮帥髙傑兵作亂道路梗塞燿挽車於刀<lb/>
　　途血路中不恤也時定興耿權與弟極以孝友稱<lb/>
　　炳嘗慕其為人訂為兄弟分宅以居且贈田四頃<lb/>
　　其義譜有云性地成宗心源為譜孫徵君竒逢為<lb/>
　　作三耿合傳<lb/>
　　耿於彛太康人有學行父光喪未葬值闖賊屠太<lb/>
　　康居民逃竄於彛獨抱父柩號泣不去賊大至迫<lb/>
<pb n="KR2k0047_WYG_064-16a"/>
　　之曰汝獨不畏死耶推堕城下傷腰脊不死越三<lb/>
　　日賊退踉蹌歸家以土掩柩而後去時嵗大祲人<lb/>
　　相食邑令贈穀四十斛悉推其餘以賑貧人督家<lb/>
　　人廣種菜子明春菜發任人刈取全活無算年八<lb/>
　　十二卒飄然若仙耿氏以孝友名世子姓守其家<lb/>
　　法中州稱禮讓者以耿氏為首康熙五十九年祀<lb/>
　　鄉賢<lb/>
　　王紀昭字憲一祥符人康熙丁未進士少孤事母<lb/>
<pb n="KR2k0047_WYG_064-16b"/>
　　以孝聞弟緒昭早喪遺子甫週嵗撫之如己出性<lb/>
　　恬退不樂仕進所著有敬遺堂稿蔵於家<lb/>
　　宋豐祥符人性純孝河漂母棺䖍禱得之人咸以<lb/>
　　為誠孝所致兄弟十二人極友恭以子鏻貴　贈<lb/>
　　奉直大夫全州知州<lb/>
　　冉佐字率兹中牟人嵗貢生有姊適張氏貧不能<lb/>
　　自存終身贍之弟早逝遺孤五人為畢其婚娶明<lb/>
　　季民間養馬供官嵗輪一人充役輒至破家佐糾<lb/>
<pb n="KR2k0047_WYG_064-17a"/>
　　族為㑹儲財以充其費族屬䝉安好引掖後進執<lb/>
　　經者常滿户外康熙三十八年祀鄉賢<lb/>
　　張岩儀封人邑諸生入太學當明季冦亂奉母圍<lb/>
　　城中備歴艱苦長兄為寇擄被箠幾斃負而逃出<lb/>
　　族有嫠婦張氏郭氏馬氏悉為立後以慰孤孀後<lb/>
　　值庚午嵗祲煮粥施賑全活甚衆屢舉鄉飲大賓<lb/>
　　以子伯行貴累　贈光禄大夫禮部尚書康熙四<lb/>
　　十四年祀鄉賢<lb/>
<pb n="KR2k0047_WYG_064-17b"/>
　　馬體乾字行健杞縣人康熙乙丑進士父其昌任<lb/>
　　長沙令卒於官體乾奔赴時資斧匱乏僦小舟載<lb/>
　　柩至洞庭風大作舟幾覆體乾抱柩號泣俄浪靜<lb/>
　　得免人以為孝感所致康熙四十六年祀鄉賢<lb/>
　　王紹素陽武人邑諸生純孝竭力養親親歿廬墓<lb/>
　　三年好施予為人排難解紛族黨中有失配乏嗣<lb/>
　　力不能婚娶者資助之耿季二姓爭墓地結訟久<lb/>
　　不決紹素出己吉壤捐價與之訟遂息康熙五十<lb/>
<pb n="KR2k0047_WYG_064-18a"/>
　　一年祀鄉賢<lb/>
　　劉嗣竒字爾常陳留人康熙丙寅拔貢生事親以<lb/>
　　孝聞撫幼姪如己子遇宗族子弟貧不能學者即<lb/>
　　為延師代饋束脩有貧人鬻女贈而嫁之尤嗜讀<lb/>
　　書纂蔡邕李賀李商隠集行世著有逸翁詩編康<lb/>
　　熙五十九年祀鄉賢<lb/>
　　歸徳府<lb/>
　漢夏侯訢字長况寧陵人侍母疾衣不解帶者三年<lb/>
<pb n="KR2k0047_WYG_064-18b"/>
　　母令暫寢訢方假寐忽夢父告之曰汝母疾非凡<lb/>
　　藥可愈天帝憐汝孝賜以仙藥在室後桑枝上訢<lb/>
　　驚起如言求之得藥進母疾遂瘥<lb/>
　南北朝江泌字士清考城人少貧以斫屟為業母早<lb/>
　　亡泌以缺養為歉遇鮭不忍食食菜不食心惟食<lb/>
　　老葉母墓忽為野火所燒泌哭涙盡繼以血後仕<lb/>
　　梁為參軍世謂之孝泌云<lb/>
　　江紑字令絜考城人年十三父患目紑侍疾經月<lb/>
<pb n="KR2k0047_WYG_064-19a"/>
　　不解帶夜夢僧云患眼飲慧眼水必瘥覺訪法師<lb/>
　　曰經云慧眼見真能渡彼岸紑捨里舍為寺得故井<lb/>
　　取以洗眼遂瘥人以為孝感父卒朝夕號慟不絶<lb/>
　　亦卒<lb/>
　隋朱昌寧永城人有孝行母病思𤓰時方四月𤓰未<lb/>
　　熟昌寧號哭于𤓰田中一夕𤓰盡實寧取以奉母<lb/>
　　食之即瘥開皇中有司以聞詔旌其門<lb/>
　唐程袁師宋州人母病十旬不解衣帶藥不甞不進<lb/>
<pb n="KR2k0047_WYG_064-19b"/>
　　代弟戍洛州母終聞訃奔喪日走二百里葬後負<lb/>
　　土築墳號哭疾毁人不復識嘗有白狼黄蛇馴於<lb/>
　　墓左每哭羣鳥鳴翔永徽中刺史以狀聞諸朝詔<lb/>
　　吏敦駕既至不願仕授文林郎還之<lb/>
　　朱仁軌字徳容永城人隠居養親親歿哀毁踰禮<lb/>
　　有赤烏白鵲棲庭樹觀察使趙承恩表其異仁軌<lb/>
　　居嘗誨子弟曰終身讓路不枉百步終身讓畔不<lb/>
　　枉一段及卒諡曰孝友先生弟敬則好學重氣節<lb/>
<pb n="KR2k0047_WYG_064-20a"/>
　　累官同鳯閣鸞臺平章事與三從昆弟居四十餘<lb/>
　　年貲産無異<lb/>
　元孔全鹿邑人父成病全割股肉啖之即愈後卒居<lb/>
　　喪盡哀舎於墓側負土為墳日六十肩風雨有虧<lb/>
　　霽則補之三年起墳廣一畝髙三丈餘至元間詔<lb/>
　　旌其門<lb/>
　　陳乞兒夏邑人年九嵗母喪哀毁負土為墳髙一<lb/>
　　丈廣十六步人憫其幼欲助之乞兒泣拜而辭有<lb/>
<pb n="KR2k0047_WYG_064-20b"/>
　　司以聞特表異之<lb/>
　　葛祥　張徳成　張遜　王珪　劉弼俱歸徳人<lb/>
　　居喪廬墓詔復其家<lb/>
　明吕仲和歸徳衛人少喪父事母路氏至孝路喪明<lb/>
　　百藥罔療仲和每旦䑛之目遂愈及卒仲和盡禮<lb/>
　　三年鳩雀馴集墓左正統初詔旌其門<lb/>
　　楊敬歸徳衛人父昱洪武間死于陣敬方十嵗聞<lb/>
　　訃哭踊每思求父遺骸不果乃取衣冠葬於先塋<lb/>
<pb n="KR2k0047_WYG_064-21a"/>
　　之次事母艾氏温凊以時服食有節凡母意所向<lb/>
　　無少違暇則讀經史開家塾以授生徒每閱戰陣<lb/>
　　事輒流涕不已時人以王裒擬之母卒敬哀毁踰<lb/>
　　禮方殯在堂西鄰不戒于火將及柩敬仰天大哭<lb/>
　　風反火息事聞詔旌其門曰孝行<lb/>
　　任貴歸徳州人父恭義早卒事母孫氏以孝聞成<lb/>
　　化間旌表<lb/>
　　沈忠歸徳州人初父疾籲天願以身代及父卒母<lb/>
<pb n="KR2k0047_WYG_064-21b"/>
　　姚氏喪明忠送死養生靡不盡禮未幾母亦卒舎<lb/>
　　於墓側手自封樹成化間旌表後忠患癰其長子<lb/>
　　濙吮之及卒季子瀚又廬於墓人以為一門三孝<lb/>
　　云<lb/>
　　王洞夏邑人母卒廬墓三年事聞旌表<lb/>
　　任鏜夏邑人生母早喪鞠于嫡母趙氏趙卒廬於<lb/>
　　墓側時黄河衝溢侵及塋域鏜仆地號哭河忽南<lb/>
　　徙鄉人異之事聞詔旌其門<lb/>
<pb n="KR2k0047_WYG_064-22a"/>
　　李邦貞字雲樓夏邑人性孝友事父母躬勤定省<lb/>
　　飲食必甞以進親歿廬墓三年兄亡撫其遺孤五<lb/>
　　人讓産予之誨之成名嘗于堤旁得窖金千金悉<lb/>
　　捐助堤工其他施賑甚多子汝先汝健健子䇿竒<lb/>
　　竒子可秩兆浚俱舉孝㢘克守先訓人稱世徳<lb/>
　　李敬永城人輸粟五百石賑飢民撫院以疏聞詔<lb/>
　　給七品散官子琛貤封巴州司馬<lb/>
　　李支承永城人父文學有風疾遂廢舉子業侍飲<lb/>
<pb n="KR2k0047_WYG_064-22b"/>
　　食甞湯藥代為櫛盥歴數年如一日居父喪苫塊<lb/>
　　三年事母如事父承顔順志終其身無懈志<lb/>
　　陳彦良鹿邑人篤于孝行親歿廬墓舉孝㢘授滕<lb/>
　　縣丞里人慕義相率就居遂成市鎮名曰墓臺集<lb/>
　　劉熙鹿邑人父被賊擄熙自縛詣營曰吾父老不<lb/>
　　堪役願易以某供驅䇿父得歸熙度父去逺乃罵<lb/>
　　賊曰我良家子為救父来豈效汝作賊賊怒磔之<lb/>
　　馮邦　誾蘭俱鹿邑人以孝義著<lb/>
<pb n="KR2k0047_WYG_064-23a"/>
　　任甫昂柘城人居喪廬墓旌表<lb/>
　　劉守倉柘城人家富好義授職不就太康大饑出<lb/>
　　粟三百石賑之後柘城嵗祲又出八百石賑之事<lb/>
　　聞建坊旌表子心乾亦慷慨好施<lb/>
　　張瀛柘城人嵗饑出粟千石賑之旌為義民<lb/>
　　李安　徐海俱歸徳人嵗饑各輸粟麥一千二百<lb/>
　　石以賑詔旌為義民<lb/>
　　曹容字仲容永城人成童時父母棄世撫庶弟若<lb/>
<pb n="KR2k0047_WYG_064-23b"/>
　　同母有田二百餘畝悉予弟姪别營樹藝漸以豐<lb/>
　　裕景泰間嵗饑鄉人以田来質共千餘畝悉還其<lb/>
　　券不責償又賑穀麥千餘斛銀千餘兩成化丙戌<lb/>
　　嵗旱容偕二子暲昺各輸粟千石賜璽書旌表樹<lb/>
　　坊曰好義俱授承事郎七品散官<lb/>
　　董雲龍商丘人好施與置義田義塚施棺揜骸修<lb/>
　　造橋梁<lb/>
　　田實穎商丘人庠生父病思食魚入水求之溺死<lb/>
<pb n="KR2k0047_WYG_064-24a"/>
　　妻姚氏不食死有司旌之<lb/>
　　王道普字明軫永城人崇禎癸酉舉人天性至孝<lb/>
　　居喪一月鬚髮盡白時方多故需才孔棘普壯年<lb/>
　　負才氣巡撫練國事欲薦於朝普以親老不樂仕<lb/>
　　進閉門課子弟教以體認為功晦迹城市以卒子<lb/>
　　連瑛貴贈户科給事中祀鄉賢<lb/>
　　李樹馨字湘畹永城庠生少受業同邑御史魏景<lb/>
　　𤦺逆弁劉超據邑叛景𤦺全家被殺遺孤維平甫<lb/>
<pb n="KR2k0047_WYG_064-24b"/>
　　數嵗乳媪擲送短牆外馨蔵匿之逆索甚急馨<lb/>
　　乃慷慨請超曰將軍殺魏公三世已甚矣孤兒何<lb/>
　　罪必欲死之某與魏公誼托師弟孤兒某實徙之<lb/>
　　逺所欲殺魏孤寧殺我超色動撫心歎曰子誠義<lb/>
　　士由是得免三子汝霖汝懋登進士<lb/>
皇清耿輔虞城人邑諸生性至孝早喪父事母避亂開<lb/>
　　封流冦決河灌城輔倚浮木負母渡水逃出獲免<lb/>
　　後居母喪哀毁骨立縞衣粗食終其身子惇貴<lb/>
<pb n="KR2k0047_WYG_064-25a"/>
　　贈户科給事中康熙五十四年祀鄉賢<lb/>
　　李曰沆寧陵人邑庠生年十八母曹氏歿晝夜哭<lb/>
　　泣事繼母孝養倍至父年八旬遘疾沆年已六十<lb/>
　　晷刻不離左右藥必親甞衣不解帶者四十餘日<lb/>
　　及歿勺水不入口悲號不輟所嘔皆血葬後朝夕<lb/>
　　哭奠哀毁過甚遂致殞命鄉里憫之雍正三年<lb/>
　　旌表<lb/>
　　劉三光字文石睢州人明崇禎戊辰恩貢生母早<lb/>
<pb n="KR2k0047_WYG_064-25b"/>
　　卒育於繼母克盡孝道兄亡撫育兄子恩勤備至<lb/>
　　分析田産聽兄子自取好施與延師教里中後進<lb/>
　　嵗饑出粟數百石以賑子士龍貴封行人司行人康<lb/>
　　熙六年祀鄉賢<lb/>
　　李艶松字霖雨柘城人事親孝當流寇之亂避難<lb/>
　　濠梁往返兵火中遇寇者再輒得脫人以為純孝<lb/>
　　所致土冦競起約日刼城松偵知白邑令隂為之<lb/>
　　備賊至失利柘賴以全延名師訓親族子弟嵗饑<lb/>
<pb n="KR2k0047_WYG_064-26a"/>
　　　施粥賑濟多所全活子元振貴贈工部右侍郎康<lb/>
　　　熙三十三年祀鄉賢<lb/>
　　　蔣竒猷字壯其睢州人順治丙戌舉人己丑㑹試<lb/>
　　　副榜少孤事母以孝聞性好施與黄河水漲溢至<lb/>
　　　州西堤竒猷出布囊堵築城以不沒順治十六年<lb/>
　　　嵗饑首捐穀一百五十石以賑奉<lb/>
㫖旌其門次年又設厰施粥逺近就食者日數百人麥熟<lb/>
　　　乃罷將去復人予一笠一鐮嗣後每逢饑歉即出<lb/>
<pb n="KR2k0047_WYG_064-26b"/>
　　　穀賑濟嵗至三千餘石睢州新舊城以明末河決<lb/>
　　　霪雨即泥濘衆議墊成大道又議移建學宫竒猷<lb/>
　　　俱首捐資臨終嘱其子中書舎人武臣曰樂施吾<lb/>
　　　素志然宜先其大者<lb/>
　文廟為奉聖之所飢民乃被難之人尤為切要後武臣<lb/>
　　　克繼父志踵而行之康熙五十一年祀鄉賢<lb/>
　　　王允傑字溟南考城人邑諸生流冦之亂奉父母<lb/>
　　　避難河北躬負米於百里外長兄暨姪俱歿教養<lb/>
<pb n="KR2k0047_WYG_064-27a"/>
　　兄孫不啻己出施東墩田收葬枯骨捐貲重建學<lb/>
　　宫文筆峯子旬康熙甲子舉人甸康熙丙戌科進<lb/>
　　士<lb/>
　　劉坤字資生睢州人康熈乙丑進士由庶常授檢<lb/>
　　討事親孝奉盤進饌必躬親以所有田宅分授諸<lb/>
　　弟親族貧者悉賴贍養州南地勢卑下常患水災<lb/>
　　坤相度地宜開渠導水卑地悉成膏腴人以為便<lb/>
　　康熙五十年祀鄉賢弟震邑諸生亦方直尚義嘗<lb/>
<pb n="KR2k0047_WYG_064-27b"/>
　　出家貲於所居平岡集之北跨河増建石橋甚壯<lb/>
　　且固民無病涉至今徳之<lb/>
　　侯服永城人孝㢘侯繩武長子天性純孝成童時<lb/>
　　即能承志父患痰疾晝夜不離左右者三年焚香<lb/>
　　禱天願以身代父病遂愈及父任信陽州學正病<lb/>
　　卒服在家心悸星夜赴任所遇父靈於途一痛幾<lb/>
　　絶扶歸葬祭悉遵古禮年逾六十事母猶如嬰兒<lb/>
　　雍正六年　旌表<lb/>
<pb n="KR2k0047_WYG_064-28a"/>
　　陳懐金商丘人家貧賣麫為業拾金二十四兩八<lb/>
　　錢後詢問知為江南羊客王盛立所遺勘明銀數<lb/>
　　相符即還之酬謝不受雍正六年　題奉<lb/>
特㫖給與九品冠帶賞銀五十兩<lb/>
　　劉與裕虞城人母常氏失明多病裕朝夕侍側不<lb/>
　　離左右飲食手調三十年如一日母卒兄與立亦<lb/>
　　瞽裕事之如母雍正八年　旌表<lb/>
　　王熖虞城人監生敦本睦族性喜周急年至九十<lb/>
<pb n="KR2k0047_WYG_064-28b"/>
　　五猶施舎不倦雍正十年　旌表<lb/>
　　張璞鹿邑人監生好義樂施周卹貧寡遇嵗歉常<lb/>
　　散穀二千餘石以賑窮民雍正十一年　旌表<lb/>
　　彰徳府<lb/>
　漢郭巨隆慮人家貧養母盡孝有子三嵗每供饌母<lb/>
　　常減食與之巨謂妻曰兒分母饌母食不飽貧乏<lb/>
　　不能供子可再有母不能再得乃埋其子掘地三<lb/>
　　尺得金一釜上有丹書曰天賜孝子郭巨官不得<lb/>
<pb n="KR2k0047_WYG_064-29a"/>
　　奪人不得取<lb/>
　南北朝陸彦師字雲房臨漳人魏襄城王元旭引為<lb/>
　　叅軍事以父艱去職哀毁殆不勝喪與兄邛廬於<lb/>
　　墓次負土成墳公卿重之多就墓側存問晦朔之<lb/>
　　際車馬不絶齊文宣聞而嘉歎旌表其閭號其所<lb/>
　　住為孝終里服闋兄邛當襲父始平侯以彦師昆<lb/>
　　弟中最幼表讓封焉彦師固辭而止時稱友悌孝<lb/>
　　義萃於一門云<lb/>
<pb n="KR2k0047_WYG_064-29b"/>
　唐杜羔洹水人宰相正倫五世孫貞元初舉進士其<lb/>
　　父任河北尉卒母經兵亂不知所之羔遍求不獲<lb/>
　　後隨從兄兼任澤潞判官兼鞫獄於庭羔在側有<lb/>
　　一嫗熟視羔曰此少年貌類吾夫詰之即羔母也<lb/>
　　遂迎歸又訪父墓所在邑中父老無知者館佛寺<lb/>
　　中日夜悲號忽於屋柱上見字數行拂視之乃父<lb/>
　　遺跡云吾子孫若求吾墓當於某村問之羔哭而<lb/>
　　往果得父墓元和中仕至工部尚書卒贈右僕射<lb/>
<pb n="KR2k0047_WYG_064-30a"/>
　　諡曰敬<lb/>
　　趙祚相州人八世同居詔賜旌表<lb/>
　宋韓令坤武安人父倫為許州行軍司馬有罪當誅<lb/>
　　請以身代上憐其孝議從減等祀孝子祠<lb/>
　　陳岐陳嶷涉人隨父寅守西和州元兵陷城父仗<lb/>
　　劒死母杜仰藥死岐嶷及兩婦俱死母側寅死忠<lb/>
　　杜死節岐嶷死孝二婦死義世稱忠孝節義萃於<lb/>
　　一門云<lb/>
<pb n="KR2k0047_WYG_064-30b"/>
　金温石相州人幼孤八嵗奉母居郡南與從子二蚤<lb/>
　　夜耕作修治場圃植榆桑周匝前後母大恱村落<lb/>
　　化之修行孝讓石嘗侍母上塚母曰吾他年歸此<lb/>
　　白楊號風得無懼乎後母以天年終石自穿土起<lb/>
　　墳既葬親舊勸令歸石曰營葺未就姑待之時石<lb/>
　　已骨立親舊恐其遂死他日又造墓固勸令歸石<lb/>
　　曰祥而歸未晚也竟至禫祔廬側設竈旦作粥一<lb/>
　　盂析為三食之不復舉火負土累月鄉人願代之<lb/>
<pb n="KR2k0047_WYG_064-31a"/>
　　石稽顙謝曰非石願也垂老時享祭器必親滌年<lb/>
　　七十一嵗卒<lb/>
　元梁琮安陽人父卒廬墓朝饘暮粥若將終身總管<lb/>
　　王某聞而嘉之起為府吏後以功官至福建路轉<lb/>
　　運副使從子鐸父喪廬墓與弟鑄五人同居無間<lb/>
　　言時同邑趙信皇甫達皆以孝聞居喪廬墓達念<lb/>
　　母老無棺一日大雨漂巨木至門視之良材也後<lb/>
　　遂用以殮母<lb/>
<pb n="KR2k0047_WYG_064-31b"/>
　　劉讓安陽艾口人六世同居闔門四十餘口歡然<lb/>
　　無間大徳元年表其門<lb/>
　　任天祐武安人躬履忠信子孫七十餘人毋敢私<lb/>
　　畜四世同居泰定三年表其門<lb/>
　　張政臨漳人六世同居家口四十餘人各守禮法<lb/>
　　族黨稱其孝義有司以狀聞詔旌表其家<lb/>
　　馬仲弼安陽人性至孝每定省必和氣温語得親<lb/>
　　恱乃已父母卒廬墓三年詔旌表其家<lb/>
<pb n="KR2k0047_WYG_064-32a"/>
　明郭本安陽人早孤事母孝天順辛巳母張氏歿哀<lb/>
　　毁幾死既葬廬於墓側茹菜飲水負土起墳又築<lb/>
　　臺髙一丈曰思親手植白楊數十株時有白項烏<lb/>
　　二飛集馴擾不去人以為孝感所致有司以聞詔<lb/>
　　賜旌表<lb/>
　　鄭貴湯隂人五世同居鄭氏皆朴重無欺詐貴弟<lb/>
　　祥尤茂行每治賈歸錢帛滿地妻子母敢私尺寸<lb/>
　　年近九十卒<lb/>
<pb n="KR2k0047_WYG_064-32b"/>
　　李聰林縣人幼有至性生母申早喪哀毁骨立事<lb/>
　　父暨嫡母力田供養同傭佃作息者十餘年父卒<lb/>
　　痛哭幾絶事母朝夕問視食必親進母食或減即<lb/>
　　跪請故家貧肉不能豐母或分食諸孫聰泣曰兒<lb/>
　　痛事父日短夫婦誓不食肉忍啖兒童耶母感泣<lb/>
　　納其言母病痺不能行聰作座如肩輿狀寒則舁<lb/>
　　以就日暑則舁以就涼族戚召必躬舁以往母夀<lb/>
　　九十卒廬墓三年朝夕悲痛先是常恨居貧薄葬<lb/>
<pb n="KR2k0047_WYG_064-33a"/>
　　其父乃倡為敬老送終㑹以備喪行之二十餘年<lb/>
　　鄉人稱曰前有郭巨後有李聰<lb/>
　　趙安邦字良輔湯隂人十嵗而孤感父遺命刻意<lb/>
　　誦讀十五補庠生事母最孝母病研究素問等書<lb/>
　　遂成名醫母歿三年絶葷酒不入私室嘉靖末以<lb/>
　　嵗貢授開州訓導復陞遼東教授夀八十四卒祀<lb/>
　　孝子祠<lb/>
　　蘇奕字世千湯隂人舉孝㢘蘇萬里子天性孝友<lb/>
<pb n="KR2k0047_WYG_064-33b"/>
　　與人無忤萬里卒於燕奕匍匐往收遺骸歸廬墓<lb/>
　　側事孀母六十餘年孺慕終身<lb/>
　　王立賢湯隂人敦朴厚重幼失怙與弟舉賢同在<lb/>
　　襁褓年十三撫弟泣曰兄弟孤苦耕讀不能兩顧<lb/>
　　汝其一意於學我就耕藉農業以供筆研其弟果<lb/>
　　有聲立賢遂以數十年所營家業盡以腴者讓其<lb/>
　　弟一邑義之<lb/>
　　李騰蛟武安人天資英敏尤篤於友愛萬厯庚子<lb/>
<pb n="KR2k0047_WYG_064-34a"/>
　　舉於鄉歴刑部貟外郎任滄州捐貲賑乏有循吏<lb/>
　　風<lb/>
　　孫可嘉安陽人性孝友好施賑舉明經不仕<lb/>
　　董三槐字面之湯隂人天性孝友崇禎丙子以拔<lb/>
　　貢入北雍著有蟄園南游諸書<lb/>
　　尚坤涉縣人嘗受王堂寄銀一百四十兩忽漳水<lb/>
　　四溢廬舎漂沒殆盡坤持銀避樹上水消堂死坤<lb/>
　　以原銀付其家<lb/>
<pb n="KR2k0047_WYG_064-34b"/>
　　楊鏡林縣人庠生萬厯間嵗荒鏡貸穀千石存活<lb/>
　　無算又助官設粥賑飢有某夜攜妻踵門願以妻<lb/>
　　償所貸鏡正色遣去詰朝盡焚諸券有司表其門<lb/>
　　竇文㑹涉縣人五世同居男女百口無間言事聞<lb/>
　　旌表<lb/>
　　史五常内黄人父萱洪武間任廣東按察司僉事<lb/>
　　秩滿將行病卒時五常方七嵗力不能扶柩還其<lb/>
　　母諭五常曰汝父殮時有大錢置柩中汝謹識之<lb/>
<pb n="KR2k0047_WYG_064-35a"/>
　　俟汝長尋訪歸葬五常事母至孝不去左右及母<lb/>
　　死去父歿時已五十年乃入廣中求父櫬嵗久失<lb/>
　　所五常旦夕號泣見者無不流涕已而兩司諸僚<lb/>
　　聞之命所司物色竟獲骸骨並大錢如母言以禮<lb/>
　　殮殯官給舟車歸葬祖塋廬墓三年正統間事<lb/>
　　聞旌表<lb/>
　　崔克昇内黄人幼以孝聞父年九十九卒克昇跣<lb/>
　　足負土築墳廬墓三年事聞旌表<lb/>
<pb n="KR2k0047_WYG_064-35b"/>
皇清李讓安陽人庠生性純孝温凊定省無間朝夕父<lb/>
　　歿事孀母母耳目昏瞶手足痿痺讓委曲奉養不<lb/>
　　離左右雍正三年　旌表<lb/>
　　郭維清安陽人事父母出告反面每食必親奉匕<lb/>
　　箸親疾晝夜侍湯藥衣不解帶及歿哀毁盡禮廬<lb/>
　　墓三年雍正三年　旌表<lb/>
　　元好安陽人少失母父出營薪米元好閉戸悲泣<lb/>
　　聞父歸即為歡笑狀不令父知其悲及娶誡其妻<lb/>
<pb n="KR2k0047_WYG_064-36a"/>
　　曲體親心父偶抑鬱必設肴饌延請父執懽㑹以<lb/>
　　恱其心父病不省人事元好與妻侍床簀間三年<lb/>
　　無惰容雍正三年　旌表<lb/>
　　賈民仰武安人庠生值荒嵗常捐粟煮糜以活貧<lb/>
　　人樂善好施鄉里稱之雍正十一年　旌表<lb/>
　　許純字存白安陽人邑諸生性純孝父宦蜀遣純<lb/>
　　歸養祖母朝夕問視無不曲體父心父歿於蜀純<lb/>
　　年弱冠竭蹶歸葬事祖母及母色養備至設義學<lb/>
<pb n="KR2k0047_WYG_064-36b"/>
　　製　文廟祭品七百餘件倡輸義穀以濟凶荒康<lb/>
　　熙二十二年祀鄉賢<lb/>
　　張彬字蔚子武安人康熙己酉舉人友于兄弟先<lb/>
　　世遺業推多受少足跡不入公門一日讀書磁山<lb/>
　　夜半有叩門聲唘户視之乃一少婦也正色拒之<lb/>
　　婦慙而退鄉薦後焚逋券免租負人感之無徳色<lb/>
　　康熙三十八年祀鄉賢<lb/>
　　張其相内黄人康熙甲戌進士天性孝友事繼母<lb/>
<pb n="KR2k0047_WYG_064-37a"/>
　　如生母待異母弟尤極親愛值嵗饑捐穀賑濟里<lb/>
　　黨多受其恵積逋不能償者輒焚其券康熙五十<lb/>
　　九年祀鄉賢<lb/>
　　衛輝府<lb/>
　隋徐孝肅汲郡人早孤不識父及長問父貌於其母<lb/>
　　因求畫工圗其形構廟置之晨夕定省朔朢則享<lb/>
　　之事母數十年家人未嘗見有忿恚之色及母老<lb/>
　　疾孝肅親易燥濕憂悴之容見者無不悲悼母終<lb/>
<pb n="KR2k0047_WYG_064-37b"/>
　　茹蔬飲水盛冬單衰毁瘠骨立祖禰葬處皆負土<lb/>
　　成墳廬於其側四十餘年被髮徒跣以終其身弟<lb/>
　　備徳卒其子處黙亦廬於墓稱世孝焉<lb/>
　　華秋汲郡人幼喪父事母以孝聞家貧傭賃養母<lb/>
　　容貌毁悴鬚髮盡改母卒廬於墓側負土成墳人<lb/>
　　有欲助者秋輒拜而止之大業初有司大獵於野<lb/>
　　見一兔入秋廬馴擾左右久而不去郡縣以狀聞<lb/>
　　詔遣使勞問旌其門後郡中盜起咸相誡曰勿犯<lb/>
<pb n="KR2k0047_WYG_064-38a"/>
　　華孝子鄉里皆賴以全<lb/>
　　翟普材滑縣人事親以孝聞州郡辟命皆固辭不<lb/>
　　就躬耕色養鄉鄰謂為楚丘先生後父母疾親易<lb/>
　　燥濕不解衣者七旬大業初父母俱終哀毁殆將<lb/>
　　滅性廬於墓側負土為墳盛冬不衣繒絮有犬随<lb/>
　　之林哭犬亦悲號又有二鵲巢其廬馴狎無所驚<lb/>
　　懼大業中司隸巡察奏其孝感擢授孝陽令<lb/>
　唐張珪衛州人七世同居詔賜旌表<lb/>
<pb n="KR2k0047_WYG_064-38b"/>
　宋李載字伯熙黎陽人少苦學登進士知大名冠氏<lb/>
　　縣吕夷簡入相薦其材歴仕六州一以寛厚稱性<lb/>
　　篤孝侍母病不解帶至病亟不能食載亦不食母<lb/>
　　知之為强食焉<lb/>
　　侯義滑縣人家貧無産傭以事母母卒葬不能壙<lb/>
　　晝則負土築墳夜則哭於柩側嘗有盜刼其衣既<lb/>
　　而知為義物悉還之<lb/>
　金陳顔汲縣人父光為夀陽尉未赴值金兵取汴光<lb/>
<pb n="KR2k0047_WYG_064-39a"/>
　　被圍城中顔間闗渡河往省其父因有疾北歸家<lb/>
　　奴誣告光黨賊殺人繫獄不勝刑訊因自誣服顔<lb/>
　　詣郡請代父死郡守哀之適帥臣至郡以狀白帥<lb/>
　　曰此誠孝子也併釋之天㑹七年詔旌其門<lb/>
　元張聚新鄉人性至孝母卒廬墓三年朝夕負土成<lb/>
　　墳天厯間事聞旌表<lb/>
　　秦十一輝縣人早孤養母劉氏元末兵至母目失<lb/>
　　眀十一負母攜妻子避兵於山子方三嵗母得食<lb/>
<pb n="KR2k0047_WYG_064-39b"/>
　　嘗哺之十一謀於妻曰兵荒缺食母餐不飽莫若<lb/>
　　棄兒幸母得全兒不足惜妻從之遂棄兒負母避<lb/>
　　處險阻採食為養事定乃歸<lb/>
　　王慶新鄉人幼孤事母克孝母病慶禱於天願以<lb/>
　　身代母病遂愈朝夕奉甘㫖二十餘年未嘗少怠<lb/>
　　鄉里化之有司以狀聞詔卹其家<lb/>
　　耿昌獲嘉人少有至性家貧養親竭力以供甘㫖<lb/>
　　父歿廬墓三年事聞旌表<lb/>
<pb n="KR2k0047_WYG_064-40a"/>
　　李全獲嘉人年十嵗喪父家酷貧全每痛父沒時<lb/>
　　已無知躬耕養母四十年母疾藥罔效全籲天祈<lb/>
　　以身代割股啖母尋愈後母卒全哀毁骨立廬墓<lb/>
　　三年事聞旌表<lb/>
　　劉淇汲縣人以篤孝聞詔旌其門<lb/>
　　徐昌祖汲縣人以廬墓旌表<lb/>
　　李珪滑縣人篤於行義嘗收葬族人遺骸并撫其<lb/>
　　孤參議托克托聞而義之薦為通事及托克托竄死南<lb/>
<pb n="KR2k0047_WYG_064-40b"/>
　　海珪不逺萬里收殮之事聞旌表<lb/>
　明周敬軻胙城人洪武中由人材舉任南京衛經歴<lb/>
　　累從征討有功以祖母尚在乃上書乞終養詔許<lb/>
　　之仍給原籍近便土田二頃以贍其家<lb/>
　　岳維祺輝縣人洪武二十四年父宗岱病維祺日<lb/>
　　侍左右奉湯藥每夜稽顙北辰祝曰願損已年以<lb/>
　　益父夀且欲以身代死後父卒哀毁幾絶及葬結<lb/>
　　廬墓側寢苫枕塊朝夕悲號服終復築臺立祠事<lb/>
<pb n="KR2k0047_WYG_064-41a"/>
　　死如生<lb/>
　　張琛汲縣人母死廬墓三年有白兔馴遶墓側天<lb/>
　　順初事聞旌表<lb/>
　　徐寧汲縣人郡庠生天性純孝母死廬墓三年成<lb/>
　　化十年奏聞旌表<lb/>
　　王興新鄉人父卒母秦氏年十九遺腹生興秦氏<lb/>
　　守節紡績自給撫興成立八十二卒興葬之盡禮<lb/>
　　廬墓三年朝夕哀思負土成墳髙一丈有青蛇盤<lb/>
<pb n="KR2k0047_WYG_064-41b"/>
　　旋墓側或隠或見又有羣鵲来集晨昏不去人皆<lb/>
　　以為孝感所致事聞旌表<lb/>
　　張登元新鄉人貢生母歿廬墓三年嘉靖四十年<lb/>
　　旌表後登元卒其子亦廬墓三年人稱世孝<lb/>
　　呉竒輝縣人母疾割股療之父疾復割肉以進父<lb/>
　　亦愈<lb/>
　　尚忠新鄉人性孝友父歿遺産盡讓兩弟遇大疫<lb/>
　　死不能葬者輒瘞之萬厯十年旌表<lb/>
<pb n="KR2k0047_WYG_064-42a"/>
　　梁移粟新鄉人母病割股愈之萬厯中旌表<lb/>
　　魏達淇縣人父卒廬墓三年有狐兔馴遶左右母<lb/>
　　卒又廬墓四年有烏鵲赤蛇之異鄉人羨其孝感<lb/>
　　𢎞治間應詔以聞年至九十九嵗卒<lb/>
　　張士儒　張可光俱獲嘉人　張永安淇縣人皆<lb/>
　　居喪廬墓事聞旌表<lb/>
　　張貴胙城人正統間嵗饑出米麥千石助賑事聞<lb/>
　　旌表<lb/>
<pb n="KR2k0047_WYG_064-42b"/>
　　汪仲城獲嘉人正統間輸麥千石助賑題請旌表<lb/>
　　李深淇人置恤孤房資給貧乏又置義塚給棺以<lb/>
　　葬事聞旌表<lb/>
　　張士徳新鄉人四世同居<lb/>
　　劉成徳汲縣人母病思食肉值旱禁屠遂割股以<lb/>
　　為饌母病尋愈<lb/>
　　王仲立新鄉人幼失父躬耕事母勤學力田外朝<lb/>
　　夕不離母側母感時症數日不食忽五鼓聞新穀<lb/>
<pb n="KR2k0047_WYG_064-43a"/>
　　香仲立即徧尋穀穂將實者手揉成米煮而進之<lb/>
　　病大愈崇禎十三年嵗值竒荒徧給牛種一方利<lb/>
　　賴督學聞其事授袍服給匾奨之時盜賊充斥仲<lb/>
　　立約本村壯丁義勇互相防守民賴以安<lb/>
　　閻祺滑縣人邑諸生兄禧被闖賊擄略至陜祺千<lb/>
　　里尋兄遇賊不屈死<lb/>
皇清楊文秀字菉竹新鄉人邑諸生性純孝父歿廬墓<lb/>
　　三年時承明末冦亂城郭傾圮文秀捐貲繕修躬<lb/>
<pb n="KR2k0047_WYG_064-43b"/>
　　行倡率又兵燹之餘人不知學文秀多置書籍設<lb/>
　　義塾延師講習文風丕振嵗饑捐榖賑濟以子毓<lb/>
　　蘭貴贈朝議大夫康熙七年祀鄉賢<lb/>
　　張縫彦字洙源新鄉人明崇禎時功貢性至孝父<lb/>
　　病口甞湯藥衣不解帶及歿喪葬悉依文公家禮<lb/>
國朝授浙江東陽縣司訓以母老不就?心濂洛闗閩<lb/>
　　之學所著有九莊制義小典卧園詩集行世以子<lb/>
　　玉含貴贈内閣中書舎人順治十五年祀鄉賢<lb/>
<pb n="KR2k0047_WYG_064-44a"/>
　　郭士標新鄉人明禮部右侍郎淐子淐歿廬墓三<lb/>
　　年?心理學不求仕進好義樂施嵗荒捐粟五百<lb/>
　　石以濟飢民有山東貧婦沿途求鬻士標給以價<lb/>
　　訊其居址遣人招其夫并給貲送歸人皆誦之以<lb/>
　　子晉熙貴贈朝議大夫吏部郎中康熙五十二年<lb/>
　　祀鄉賢<lb/>
　　孫博雅輝縣人少承父竒逢訓沈潛理學康熙八<lb/>
　　年奉詔舉山林隠逸縣令舉博雅上名郡守博雅<lb/>
<pb n="KR2k0047_WYG_064-44b"/>
　　以親老力辭父歿偕兄弟結廬墓側三年不見齒<lb/>
　　弟韻雅有罪繫獄博雅具槖饘炎風朔雪日事奔<lb/>
　　籲竟客死長安諸士大夫髙其義致賻歸櫬學者<lb/>
　　稱文孝先生康熙四十九年祀鄉賢<lb/>
　　郭士棟新鄉人事親孝兄早歿撫遺孤不啻己出<lb/>
　　持身端方學以濂洛闗閩為宗一時從逰甚衆親<lb/>
　　族有婚葬大事多所周濟順治壬辰由嵗貢授知<lb/>
　　縣未任卒康熈五十年祀鄉賢<lb/>
<pb n="KR2k0047_WYG_064-45a"/>
　　暢䇿字君籌新鄉人順治丙戌舉人以親老不仕<lb/>
　　朝夕親奉甘㫖及親歿水漿不入口者三日哀毁<lb/>
　　骨立學宗程朱力求實踐一時從逰者多所成就<lb/>
　　以子泰兆貴贈文林郎康熙五十一年祀鄉賢<lb/>
　　孫淦輝縣人望雅子康熙壬戌進士任内閣中書<lb/>
　　舎人幼穎異其祖竒逢深愛之年十二遭母喪哀<lb/>
　　毁動人展轉苫塊間舉止合禮父歿三年不入内<lb/>
　　族黨俱欽其孝康熙四十七年祀鄉賢<lb/>
<pb n="KR2k0047_WYG_064-45b"/>
　　耿之翰輝縣人父患痿痺卧牀褥不能轉側者六<lb/>
　　年之翰日夜侍牀下飲食便溺不假人手母病三<lb/>
　　載侍奉如父康熈五十九年　旌表<lb/>
　　郭培墉新鄉人庠生母歿廬墓三年晨夕哭泣塋<lb/>
　　外舊有先世祠鄰舎失火延及培墉入抱木主烈<lb/>
　　焰圍繞冒火而出倉卒中遺生母像復從烈焰中<lb/>
　　檢得之身幾殞有藥賈張姓宿其家遺金百兩於<lb/>
　　席後培墉召還之雍正六年　旌表<lb/>
<pb n="KR2k0047_WYG_064-46a"/>
　　李肇極濬縣人廩生慷慨好義閭黨中有婚姻<lb/>
　　喪葬無不委曲周濟南北兩門設建義學二所各<lb/>
　　置田延師其中以教来學邑人多所成就嵗饑家<lb/>
　　餘積粟盡出所有煮粥賑濟全活無算衛人夾河<lb/>
　　而居往往病涉肇極特置渡船往来稱便康熙六<lb/>
　　十一年祀鄉賢<lb/>
　　懐慶府<lb/>
　漢丁蘭河内人少喪母刻木為像事之若生朝夕定<lb/>
<pb n="KR2k0047_WYG_064-46b"/>
　　省鄰人張叔醉罵其像以杖擊首蘭歸見母像色<lb/>
　　若不懌問其妻具以告即奮擊張叔吏捕蘭去像<lb/>
　　為之垂淚郡縣嘉其至孝通於神明奏之詔圗其<lb/>
　　形<lb/>
　　趙孝濟源人性至孝與異母弟禮析居禮隂賂大<lb/>
　　姓主分析上下其手而禮得贏往酬之孝恐獲罪<lb/>
　　亦續往道遇赤眉賊欲殺禮以食孝急往謂賊曰<lb/>
　　禮能養母而瘦孝不能養而肥願以己易弟使衆<lb/>
<pb n="KR2k0047_WYG_064-47a"/>
　　得飽老母亦得所養也由是兄弟爭相讓語哽咽<lb/>
　　賊義而並釋之<lb/>
　三國司馬芝字子華河内温人少為書生避亂於魯<lb/>
　　陽山遇賊同行者皆棄老弱走芝獨坐守老母賊<lb/>
　　至以刃臨芝芝叩頭曰母老唯在諸君憐之賊曰<lb/>
　　此孝子也殺之不義遂得免以鹿車載母居南方<lb/>
　　十餘年躬耕以養曹魏時仕至陽平太守賜爵闗<lb/>
　　内侯<lb/>
<pb n="KR2k0047_WYG_064-47b"/>
　南北朝司馬暠字子昇温人幼聰警年十二母歿哀<lb/>
　　慕過禮勺水不入口殆經一旬每號慟必至悶絶<lb/>
　　及父歿毁悴愈甚廬於墓側日唯進麥粥一升墓<lb/>
　　在新林連接山阜舊多猛獸暠結廬數載豺狼絶<lb/>
　　迹常有兩鳩棲廬所馴狎異常後仕梁官至通直<lb/>
　　散騎常侍卒有集十巻子廷義居喪踰禮亦以孝<lb/>
　　聞位司徒從事中郎<lb/>
　　文門愛山陽人早孤供養伯父母以孝謹聞伯父<lb/>
<pb n="KR2k0047_WYG_064-48a"/>
　　母相繼歿門愛居喪六年哀毁骨立鄉人魏仲賢<lb/>
　　等相與標其孝義<lb/>
　唐王友貞河内人父知敬武后時仕為麟臺少監友<lb/>
　　貞素好學訓誨子弟如嚴君口不道人過重然諾<lb/>
　　時中宗在東宫召為司議郎不就神龍中以太子<lb/>
　　中舎人召固辭詔致珍饌給全祿終身四時州縣<lb/>
　　存問睿宗時復以蒲車召不至卒年九十有九贈<lb/>
　　銀青光禄大夫友貞少為司經局正字值母病醫<lb/>
<pb n="KR2k0047_WYG_064-48b"/>
　　言得人肉啖可瘳友貞剔股以進母尋愈詔旌其<lb/>
　　門<lb/>
　　劉士約河陽人有孝行刲股愈親疾朝廷給帛旌<lb/>
　　之<lb/>
　　孫泰山陽人少師皇甫潁守操有古風姨母病篤<lb/>
　　以二女託之曰吾長女損一目汝可娶其次姨母<lb/>
　　卒泰乃娶其長者或詰之泰曰長有廢疾非泰何<lb/>
　　歸衆咸服之嘗置别墅用錢二百緡越兩月俾原<lb/>
<pb n="KR2k0047_WYG_064-49a"/>
　　主他徙其家老嫗痛哭數日泰詰之曰老婦舊事<lb/>
　　姑於此子孫不肖為他人有故悲耳泰惻然因紿<lb/>
　　曰吾適得京師書已别除官不復駐此命爾子掌<lb/>
　　之言訖而去<lb/>
　　趙彦霄温縣人親歿與兄彦雲同㸑十二年兄以<lb/>
　　聲色博奕廢家業彦霄諌不入遂析居後兄生計<lb/>
　　益窘彦霄一日置酒邀兄嫂復同居付以管鑰俾<lb/>
　　主家事分券付火又出己財抵兄逋始知向日之<lb/>
<pb n="KR2k0047_WYG_064-49b"/>
　　析為兄留餘財耳<lb/>
　宋陳芳河内人仕至大理丞一門十四世同居三百<lb/>
　　年孝義為時所重詔旌其門<lb/>
　金劉全武陟人性至孝金末河朔擾攘父源母崔氏<lb/>
　　俱為北兵所掠父病卒母被鬻不知所往全就擄<lb/>
　　去後三年以母故祝天?身南遁尋訪於祁蠡間<lb/>
　　數月果得母哀號請於主家拒弗許全行乞於市<lb/>
　　得金若干贖之歸敬養三十餘年厥後子孫蕃衍<lb/>
<pb n="KR2k0047_WYG_064-50a"/>
　　人皆以為篤孝所致<lb/>
　　張可字予之武陟人其姑適大族槀氏貞祐間遭<lb/>
　　兵夫及子皆死於難姑以白金五十笏遺可可受<lb/>
　　不辭其後姑得槀氏疏族立為後攜之省外家可<lb/>
　　乃置酒㑹鄉隣謂姑曰往時遺可以金可因槀氏<lb/>
　　無子且受今有子矣此金槀氏物非姑物也因呼<lb/>
　　妻子舁金歸之未幾北兵駐山陽軍中有聞可名<lb/>
　　者訪知所在執其子使人招之曰從我者禍福共<lb/>
<pb n="KR2k0047_WYG_064-50b"/>
　　之不然汝子死矣親舊競勸之往可謝不從曰吾<lb/>
　　有子無子與吾兒死生皆有命焉豈以一子故併<lb/>
　　平生者亡之後竟無子<lb/>
　元楊一懐孟人至元間與叔清析居叔漸貧一憐之<lb/>
　　密詣神祠焚析券復迎叔同居三十年無間言有<lb/>
　　司以狀聞詔旌其家<lb/>
　　蕭珝字公璲武陟人性警悟長而讀書力行弱冠<lb/>
　　以薦補無為路學教授以親老辭不就後父母相<lb/>
<pb n="KR2k0047_WYG_064-51a"/>
　　繼卒先後皆廬於墓側泣血二年竟以羸憊卒部<lb/>
　　使上其事特加旌表<lb/>
　　張宏毅修武人七世同居一門孝友長幼敦睦財<lb/>
　　無私蓄有連理樹生焉詔旌其門名所居之地為<lb/>
　　孝義鄉<lb/>
　　趙成温縣人事親至孝親歿廬墓祭葬盡禮詔旌<lb/>
　　其門<lb/>
　　員思忠修武人以篤孝稱詔旌其門<lb/>
<pb n="KR2k0047_WYG_064-51b"/>
　　侯榮　丁用　郭天一俱懐慶人居喪廬墓詔旌<lb/>
　　其門<lb/>
　明孫毓武陟人洪武丙子鄉舉代祖父戍邉十四年<lb/>
　　始歸居母喪廬墓三年躬負磚石成墳年九十詔<lb/>
　　賜冠帶幾及百齡卒<lb/>
　　楊千得河内人永樂四年秋祖母侯氏病醫藥弗<lb/>
　　痊至冬益篤千得憂甚乃割股調羮飲之遂愈後<lb/>
　　祖父病千得又割左臂肉以進亦愈鄉閭稱其篤<lb/>
<pb n="KR2k0047_WYG_064-52a"/>
　　孝時同邑人髙三親卒廬墓亦以孝聞<lb/>
　　孫四武陟人自幼知孝敬逮長奉養盡禮母王氏<lb/>
　　久病不愈四割股為羮以進母疾乃瘥鄉里以孝<lb/>
　　稱之<lb/>
　　張倫懐慶人郡庠生天性孝友父太明卒倫晝夜<lb/>
　　號泣既葬廬於墓側朝夕哭奠鹽酪不入口者三<lb/>
　　年既除喪不飲酒食肉踰二十年<lb/>
　　鄭恭王母閻太妃遘疾王七十餘嵗籲天禱神親<lb/>
<pb n="KR2k0047_WYG_064-52b"/>
　　甞藥餌以療疾將革王握母手跪其側晝夜不離<lb/>
　　取糞甞之母死以毁卒<lb/>
　　楊嗣修字景歐懐慶人萬厯丁未進士歴官寧夏<lb/>
　　巡撫值冦亂於栢鄉鎮捐貲建城復捐貲建義學<lb/>
　　嵗祲捐穀賑貧全活數百人<lb/>
　　張孝河内人父卒葬太行廬於墓側日煮糜半盂<lb/>
　　强自存活者四年里黨撤廬勸歸仍穴居數月母<lb/>
　　病始返正徳己卯舉於鄉以母老不赴選及母卒<lb/>
<pb n="KR2k0047_WYG_064-53a"/>
　　一慟遂絶郡守為購塋地遷葬其父并母子祔焉<lb/>
　　王履　黄應選　髙三　焦麟俱河内人劉淳<lb/>
　　李誾　行君喜俱孟縣人　馬恂　趙小二俱修<lb/>
　　武人　髙槐濟源人　趙天祥武陟人皆有孝行<lb/>
　　居喪廬墓<lb/>
皇清王化鶴字六翰武陟人康熙丙辰進士歴任翰林<lb/>
　　院修撰性至孝母張氏病湯藥必親甞衣不解帶<lb/>
　　者累月及卒哀毁骨立三年不入内室嵗饑傾貲<lb/>
<pb n="KR2k0047_WYG_064-53b"/>
　　捐賑全活數百家邑有大虹橋渡口北通山西往<lb/>
　　来病涉鶴設義船捐地三千畝養給榜人渡者不<lb/>
　　索錢至今皆便之康熙四十七年祀鄉賢<lb/>
　　王化温縣人五世同居一門男女八十餘人合㸑<lb/>
　　無間言好善樂施人稱盛徳雍正十年　旌表<lb/>
　　河南府<lb/>
　南北朝元晞洛陽人事親色養曲盡孝道父卒廬墓<lb/>
　　朝夕泣奠終其身如一日後以子文遥貴贈特進<lb/>
<pb n="KR2k0047_WYG_064-54a"/>
　　開府儀同三司中書監諡曰孝<lb/>
　隋陽雍洛陽人以傭販為業少修孝敬父母歿哀慕<lb/>
　　追思敦行善事至老不衰生十男皆令徳累世貴<lb/>
　　盛<lb/>
　　田真鞏人與弟廣慶同居友愛後以慶婦求析居<lb/>
　　指庭前紫荆樹欲截為三明旦忽枯死真曰是人<lb/>
　　不如木也於是兄弟感泣不忍分㸑荆亦復榮<lb/>
　唐梁文貞盧氏人少從征戍歸而親歿自恨生養弗<lb/>
<pb n="KR2k0047_WYG_064-54b"/>
　　逮乃穿壙為門晨夕洒埽結廬墓側有甘露白兎<lb/>
　　之祥<lb/>
　宋李繼成河南人母卒負土成墳晝夜哭不絶聲事<lb/>
　　聞旌表賜以粟帛<lb/>
　　趙君錫字無愧洛陽人性至孝母亡事父良規不<lb/>
　　離左右登進士以親故不願仕父每出必躬扶持<lb/>
　　至雜立僕從中嘗從父謁文相彦博異其容止詢<lb/>
　　知之語諸子令視為法父歿始仕累官給事中<lb/>
<pb n="KR2k0047_WYG_064-55a"/>
　元張恭偃師人以兵部符署鷹房府案牘親老辭<lb/>
　　歸侍養父喪過哀奉母馮氏尤謹嵗凶恭夫婦採<lb/>
　　野蔬為食而母極甘㫖母疾恭喂哺飲食手除溷<lb/>
　　穢且甞糞以驗差劇天厯初西兵至河南居民悉<lb/>
　　竄恭視母病不忍去項中刃不死母驚悸歿恭居<lb/>
　　喪盡禮詔旌其門<lb/>
　　朱友諒河南人以篤孝稱詔復其家<lb/>
　　王宗道　孫裔俱河南人居喪廬墓事聞旌表<lb/>
<pb n="KR2k0047_WYG_064-55b"/>
　　李福　髙顔和俱河南人累世同居詔表其閭<lb/>
　　王佐登封人居喪廬墓事聞旌表<lb/>
　明王中登封人目不知書而性至孝母歿廬墓三年<lb/>
　　身被衰麻日食飦粥旦夕哭奠未嘗櫛沐墓側無<lb/>
　　水浚井四丈餘不得泉中環井再拜泉水湧出鄉<lb/>
　　里以為孝感洪武十六年事聞旌表<lb/>
　　魏敏字好學鞏縣人洪武戊辰進士授吏科給事<lb/>
　　中以母病謁告歸省未至而母卒敏即至墓所哀<lb/>
<pb n="KR2k0047_WYG_064-56a"/>
　　慟水漿不入口者五日廬墓三年旦夕衰服哭奠<lb/>
　　如初喪洪武二十六年旌表<lb/>
　　王志能永寧人父卒廬墓永樂二年旌表<lb/>
　　王祺登封人父卒廬墓事聞旌表<lb/>
　　杜端嵩縣人邑庠生父卒廬墓成化中旌表<lb/>
　　楊經廬氏人事親以孝稱父卒哀毁水漿不入口<lb/>
　　者數日既葬結廬塚側母喪亦如之御史臺原某<lb/>
　　白於朝詔旌其門免喪授浙江石門縣主簿任事<lb/>
<pb n="KR2k0047_WYG_064-56b"/>
　　未幾乞歸仍居親墓側終其身<lb/>
　　孟大智洛陽人庠生母卒廬墓三年嘉靖中從張<lb/>
　　孚敬議先聖像易木主洛人奉詔移肖像於瀍濱<lb/>
　　將沈之水大智衰絰詣府哭留之乃奉聖像祀於<lb/>
　　瀍水之左<lb/>
　　李化鯨洛陽人父早逝母孫氏苦節五十載鯨孝<lb/>
　　養盡禮母歿廬墓三年除服後每食必奠出必負<lb/>
　　像里人見白兔逰其墓以為至孝所感妻髙氏事<lb/>
<pb n="KR2k0047_WYG_064-57a"/>
　　姑尤謹辛巳寇亂鯨被執不屈夫妻同死女八嵗<lb/>
　　子三嵗入小室舉火自焚寇退鯨屍在灰燼中不<lb/>
　　仆母主尚在手鯨生前曽舉孝子洛令劉宏緒太<lb/>
　　守王印長皆匾其門<lb/>
　　趙永福洛陽人任驛丞一夕聞鄰婦哭甚哀詢之<lb/>
　　則其夫客外久其家逋勢家金姑議鬻婦以償福<lb/>
　　乃偽爲其夫字封銀數金寄其家婦遂留已而其<lb/>
　　子歸闔門感戴無異所生<lb/>
<pb n="KR2k0047_WYG_064-57b"/>
　　馬從龍孟津人幼孤家素饒析居時母愛少子欲<lb/>
　　倍與子從龍即讓家貲千餘金於兩弟後由明經<lb/>
　　任香河縣二年卒之日囊無長物<lb/>
　　董養心嵩縣人拾遺金二封有硃封曰此官銀也<lb/>
　　候其人至還之<lb/>
　　傅世楫嵩縣人與兄世舟為土賊于大忠所掠兄<lb/>
　　弟爭死楫引刃自殺賊憐而瘞之釋世舟舟後貴<lb/>
　　為御史<lb/>
<pb n="KR2k0047_WYG_064-58a"/>
　　傅作舟登封人崇禎丙子解元性孝友倡古學以<lb/>
　　訓邑人俾共敦親遜有謨觴居集行於世<lb/>
　　楊崞孟津人弱冠随父渡河父墮水中崞號救不<lb/>
　　得亟投河與父俱溺死<lb/>
　　李貴純澠池人嵗饑輸粟二千石助賑鄰里稱貸<lb/>
　　盡焚其券事聞旌表<lb/>
　　張士益字進徳永寧人贈通議大夫都察院右副<lb/>
　　都御史孝行純篤為時所稱<lb/>
<pb n="KR2k0047_WYG_064-58b"/>
皇清武君烈嵩縣人寇亂負母入山遇賊將殺其母君<lb/>
　　烈承刃於頸願代母死賊憐而釋之<lb/>
國初為逰擊後戰死西山<lb/>
　　李如標字連霞孟津人廩生性孝友尤深經術早<lb/>
　　喪父終身養母委曲承顔以子際期貴贈浙江金<lb/>
　　衢兵備道副使<lb/>
　　王鏞字仲和孟津人嵗貢任浙江金衢嚴道參議<lb/>
　　明末流冦至孟津難民數千人逃奔河岸阻河不<lb/>
<pb n="KR2k0047_WYG_064-59a"/>
　　得渡賊兵追急盡欲投河死鏞以己船渡至夾灘<lb/>
　　全活甚衆庚辰嵗歉人多饑死鏞出麥賑之全活<lb/>
　　數千人<lb/>
　　劉芳永寧人康熙己巳洛水漲溢芳父為巨浪所<lb/>
　　漂疾去如矢芳哭追里許躍入水援之芳父聞人<lb/>
　　語云急抱吾馬足可渡父如其言比達洲則所抱<lb/>
　　者芳脛也父子俱免人以為孝感所致知縣佟賦<lb/>
　　偉率鄉民環拜其廬表曰孝子村<lb/>
<pb n="KR2k0047_WYG_064-59b"/>
　　姜人龍嵩縣人庠生年十二嵗喪母事繼母何氏<lb/>
　　至孝何病盲醫藥罔效龍以舌朝夕䑛之目重明<lb/>
　　父歿廬墓三年有雙蛇馴擾白鵲飛鳴之異人以<lb/>
　　為至孝所感雍正三年彚　題<lb/>
　　孔聞澄宜陽人貢生先世曲阜人宜邑舊有浮糧<lb/>
　　民多賠累澄條列事宜率先呈請浮糧之額甫蠲<lb/>
　　而澄以奔走控籲心力交瘁死宜民至今感之<lb/>
　　張所修字子揚洛陽人恩貢生孝友仁慈樂善好<lb/>
<pb n="KR2k0047_WYG_064-60a"/>
　　施兩舉孝㢘不起子雄文邑庠生性孝友母亡時<lb/>
　　一慟而卒<lb/>
　　翟世有孟津人性醇樸業農因饁田拾白金一百<lb/>
　　七十兩歸謀諸婦婦曰此必客所遺失之恐不能<lb/>
　　歸吾家雖貧無用此為也世有曰吾意政爾即求<lb/>
　　失金者盡還之客以其半酬堅不受縣令上狀以<lb/>
　　額奬其門雍正六年　題奉<lb/>
特㫖給與七品冠帶賞銀百兩<lb/>
<pb n="KR2k0047_WYG_064-60b"/>
　　南陽府<lb/>
　漢李善字次孫南陽淯陽人本同縣富人李元蒼頭<lb/>
　　建武中疫疾元夫婦相繼死遺孤續生甫數旬諸<lb/>
　　奴婢欲殺續分財産善深傷故主而力不能抗?<lb/>
　　負續逃匿山陽瑕丘界中親自哺養無從得乳仰<lb/>
　　天哭泣乳為生湩推燥就濕備甞艱苦續雖孩抱<lb/>
　　奉之如長君有事輒長跪請白然後行續年十嵗<lb/>
　　與歸本邑捕殺奴婢修理舊業光武聞詔拜善及<lb/>
<pb n="KR2k0047_WYG_064-61a"/>
　　續並為太子舎人明帝時再遷日南太守道經淯<lb/>
　　陽過李元塚未至一里去朝服持鉏芟草躬炊㸑<lb/>
　　以祭墓泣曰君夫人善在此哭泣盡哀數日乃去<lb/>
　　後遷九江太守續至河間相<lb/>
　南北朝樂頤之字文徳南陽人仕宋為京府叅軍父<lb/>
　　在郢病故頤之忽心動急請假還中途得凶問徒<lb/>
　　跣奔赴勺水不入口者數日嘗抱病與母隔壁卧<lb/>
　　忍不發聲嚙被至碎吏部郎庾杲之往候頤之為<lb/>
<pb n="KR2k0047_WYG_064-61b"/>
　　設食惟菜葅杲之不能食母聞出其常膳極甘脆<lb/>
　　杲之曰卿孝過於茅季偉顧我非郭林宗也<lb/>
　　宗元卿字希蔣南陽人有至行早孤為祖母所養<lb/>
　　祖母病元卿在逺輒心痛即奔還每大病則大痛<lb/>
　　小病則小痛以此為常鄉里崇事之號宗曽子<lb/>
　　庾子輿字孝卿新野人性至孝仕梁為尚書郎母<lb/>
　　歿哭輒嘔血父域出守巴西子輿以蜀路險難乞<lb/>
　　侍從以便孝養後父卒哀慟垂絶者再奉喪還鄉<lb/>
<pb n="KR2k0047_WYG_064-62a"/>
　　巴東有灔澦石最險其次則瞿塘行旅忌之子輿<lb/>
　　至值秋水正暴發乃撫心長號其夕水忽退安流<lb/>
　　南下既濟水復如故行人為之語曰灔澦如幞本<lb/>
　　不通瞿塘水退為庾公初發蜀有雙鳩巢舟中及<lb/>
　　至又棲廬側每聞哭泣聲必飛翔簷宇悲鳴激切<lb/>
　　服闋以嫡長襲爵國秩盡推諸弟<lb/>
　　庾黔婁字子貞新野人南齊時為孱陵令到縣未<lb/>
　　旬父易在家遘疾黔婁忽心驚舉身流汗即日棄<lb/>
<pb n="KR2k0047_WYG_064-62b"/>
　　官歸家人驚其忽至時易疾始二日醫云欲知差<lb/>
　　劇但甞糞甜苦黔婁輒取甞之味轉甜滑心愈憂<lb/>
　　苦每夕稽顙北辰求以身代<lb/>
　　師覺授南陽人與外兄宗少文並有素業以琴書<lb/>
　　自娱於路見一人持書函題曰至孝師君苫前忽<lb/>
　　不見捨車奔歸聞家哭聲知親亡一號而絶良久<lb/>
　　乃蘓後撰孝子傳八巻宋臨川王義慶辟為州祭<lb/>
　　酒主簿並不就<lb/>
<pb n="KR2k0047_WYG_064-63a"/>
　　劉渢字處和南陽人母早歿父紹仕宋中書郎被<lb/>
　　敕納太后兄女路氏為繼室渢年數嵗路氏不以<lb/>
　　為子已而路氏生子溓渢憐愛之不忍離常在牀<lb/>
　　側及路氏病經年渢晝夜不離每有増加即涕泣<lb/>
　　不食路氏病瘥感其意慈愛遂隆渢後為始安王<lb/>
　　遥光諮議遥光有異志渢諌不從事敗渢坐府中<lb/>
　　待死溓奔赴不去遂俱見殺<lb/>
　元李奉先葉縣人性至孝父卒既葬嘆曰奉先兒時<lb/>
<pb n="KR2k0047_WYG_064-63b"/>
　　父嘗戒家人謂兒幼勿令獨入林野慮其驚恐今<lb/>
　　親歿一旦棄於林野吾心惻然乃結庵墓側晝夜<lb/>
　　臨哭於中植樹數百株時呼為孝子林<lb/>
　　蕭景鳯鄧州人初嘗出仕已而辭職養母以終其<lb/>
　　身富珠哩翀髙其行遂效韓昌黎董生行為作蕭<lb/>
　　卿行以紀其實<lb/>
　　劉子平鄧州人博學尚義兄弟五人同居共㸑力<lb/>
　　農厚俗凡喪祭禮悉依文公家禮鄉人化之以為<lb/>
<pb n="KR2k0047_WYG_064-64a"/>
　　矜式名重士林俱登上夀<lb/>
　　陳介鄧州人力學強記博通經史汴省以文學辟<lb/>
　　主師席不就性至孝親終廬墓盡哀鄉人化之富<lb/>
　　珠哩翀為撰墓碣備述其行<lb/>
　　李廷瑞齊哩克台俱南陽人有志行居喪廬墓次<lb/>
　　負土為墳有司請表異之<lb/>
　明周炳舞陽人事母無違禮母病亟炳哀號籲天願<lb/>
　　以身代母病中思食獐肉炳朝夕遍求不可得悲<lb/>
<pb n="KR2k0047_WYG_064-64b"/>
　　痛愈切忽有獐入室殺以啖母病遂愈洪武中事<lb/>
　　聞旌表<lb/>
　　劉宗周裕州人郡庠生父卒廬墓事聞旌表<lb/>
　　李擴唐縣人父卒廬墓成化間旌表<lb/>
　　喬璣新野人與弟璋俱邑庠生父卒兄弟哀毁踰<lb/>
　　禮及葬同廬墓三年有芝産於塚側人以為孝感<lb/>
　　所致正徳二年旌表<lb/>
　　李豫淅川人邑庠生母病㑹流賊至親族皆驚走<lb/>
<pb n="KR2k0047_WYG_064-65a"/>
　　豫獨侍母甚謹賊異之遂捨去及父母歿廬墓六<lb/>
　　年負土起墳髙丈餘手植榆柏成林致白兔之祥<lb/>
　　先是豫行拾遺金於野還其主鄉人悉以孝義稱<lb/>
　　之事聞嘉靖七年詔旌其門<lb/>
　　杜漸泌陽人事親至孝母歿以衫負土成墳鄉里<lb/>
　　化之事聞旌表<lb/>
　　馬中驥泌陽人事繼母盡孝道尤友愛異母弟鄉<lb/>
　　里稱為醇儒事聞旌表<lb/>
<pb n="KR2k0047_WYG_064-65b"/>
　　王大紀鎮平人孝子言子五世同居父死廬墓三<lb/>
　　年<lb/>
　　李經世南召人恩貢生事親孝養親歿廬墓哀慕<lb/>
　　之誠感格異𩔖有虎常来同守墓側<lb/>
　　吳慤裕州人性至孝父名江終身口不道江字與<lb/>
　　弟友愛生平好義樂施時遇鄉邦大祲罄家以賑<lb/>
　　穆孔曙淅川人庠生廬墓三年有白兔甘露之祥<lb/>
　　奉㫖旌表<lb/>
<pb n="KR2k0047_WYG_064-66a"/>
　　徐仲顯　齊珂新野人繼母歿哀毁骨立廬墓三<lb/>
　　年<lb/>
　　宗嵓葉縣人母歿廬墓三年家問俱絶終制始歸<lb/>
　　鄉人慕之稱孝嵓先生<lb/>
　　楊士珂泌陽人崇禎末流冦蔓延聚衆抗禦捐貲<lb/>
　　濟衆賴以保全者甚多<lb/>
　　王士俊南陽人領鄉薦避賊渡江有土冦刼其船<lb/>
　　士俊已逸聞母哭聲亟歸舟哀懇曰寧殺吾無傷<lb/>
<pb n="KR2k0047_WYG_064-66b"/>
　　吾母母子俱被<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>
　　張寅恭南召人庠生冦至守母柩不去賊感釋之<lb/>
　　馬翰如唐縣庠生父為賊所執翰如入賊壘請以<lb/>
　　身代賊殺其父守尸號哭亦被殺<lb/>
　　柴養愚鄧州庠生父被賊縛挺身覆蔽手掣其刃<lb/>
　　指俱落父得免養愚創重死<lb/>
　　毛嘉言桐柏人　劉澠　張桂榮　孔爵鄧州人<lb/>
　　居喪廬墓俱旌表<lb/>
<pb n="KR2k0047_WYG_064-67a"/>
皇清孟廷詔鎮平人拔貢生性至孝母疾籲天求代㝷<lb/>
　　愈冦至負母走山中與冦遇冦憐其孝釋之順治<lb/>
　　十五年　旌表<lb/>
　　王業鞏淅川人庠生性至孝順治二年賊過淅川<lb/>
　　鞏負瞽父逃賊射殺其父鞏罵不絶口賊割其耳<lb/>
　　鼻罵愈甚斷舌而死<lb/>
　　安信鄧州人嵗貢生任封丘訓導父病號泣籲天<lb/>
　　願以身代父遂愈事繼母盡孝道待異母弟如同<lb/>
<pb n="KR2k0047_WYG_064-67b"/>
　　胞助修學宫設義學延師教士秦晉飢民流至鄧<lb/>
　　信煮粥賑救疫則施藥治之全活甚衆又立義塚<lb/>
　　掩埋胔骼康熙四十七年祀鄉賢<lb/>
　　汝寧府<lb/>
　漢蔡順字君仲汝南人以至孝稱少孤養母嘗出求<lb/>
　　薪有客卒至母望順不還乃嚙其指順心即動棄<lb/>
　　薪馳歸王莽末人相食順拾桑椹赤黒異器遇赤<lb/>
　　眉賊問故順曰黒者奉母赤者自食賊因遺米受<lb/>
<pb n="KR2k0047_WYG_064-68a"/>
　　而不食母終未葬里中失火將逼其舎順伏棺號<lb/>
　　哭火遂越燒他室順室獨免母平生畏雷歿後遇<lb/>
　　雷震順輒圜塚泣曰順在此太守鮑衆舉孝㢘順<lb/>
　　不忍逺離墳墓辭不就年八十終於家<lb/>
　　薛包字孟嘗汝南人好學篤行喪母以孝聞及父<lb/>
　　娶後妻憎包出之包日夜號泣不忍去至被毆杖<lb/>
　　不得已廬於舎外旦入灑掃父怒又逐之乃廬於<lb/>
　　里門定省不廢積嵗餘父母慙而還之後服喪過<lb/>
<pb n="KR2k0047_WYG_064-68b"/>
　　哀既而弟子求分財異居包不能止乃中分其財<lb/>
　　田廬取其荒頓者曰吾少時所理意所戀也器物<lb/>
　　取其朽敗者曰我素所服食身口所安也弟子數<lb/>
　　破産輒復賑給拜侍中稱疾不起有詔賜告歸加<lb/>
　　禮如毛義年八十餘以夀終<lb/>
　　王琳字巨尉汝南人年十餘嵗父母俱喪遭大亂<lb/>
　　鄉隣逃竄唯琳兄弟獨守塚廬號泣不絶弟季出<lb/>
　　遇赤眉將殺之琳自縳請先季死賊矜而遣之後<lb/>
<pb n="KR2k0047_WYG_064-69a"/>
　　辟司徒府薦士而退<lb/>
　　戴伯鸞信陽人性至孝母卒伯鸞居廬啜粥非禮<lb/>
　　不行與弟良俱有毁容時人稱之<lb/>
　唐黄美蔡州人十世同居詔賜旌表仍蠲其課調<lb/>
　宋王美蔡州人十七世同居咸平中有司請加旌表<lb/>
　　詔從之<lb/>
　元李從善　張郁俱汝寧人以篤孝稱詔旌表其門<lb/>
　　閭仍復其家<lb/>
<pb n="KR2k0047_WYG_064-69b"/>
　　許從政　張鐩俱上蔡人居喪廬墓詔旌其門<lb/>
　明朱儉上蔡人父宗早逝事母王氏孝謹及母卒儉<lb/>
　　哀毁踰禮廬於墓側朝夕負土起墳雖祁寒暑雨<lb/>
　　不廢有司以聞天順三年旌表<lb/>
　　王綱信陽人父母繼歿綱哀毁踰禮廬於墓側六<lb/>
　　年成化中事聞旌表<lb/>
　　劉政確山人父母相繼歿政廬墓六年成化中詔<lb/>
　　旌其家初政居廬時有盜惡其弗便於已屢焚其<lb/>
<pb n="KR2k0047_WYG_064-70a"/>
　　室火皆自息盜感悟遂改行<lb/>
　　尹冕西平人叅政尹聰子母劉氏歿廬墓三年墓<lb/>
　　前荆枯復榮人以為誠孝所感成化十二年詔旌<lb/>
　　其門<lb/>
　　張洪新蔡人母卒廬墓三年事聞旌表<lb/>
　　張文佐西平人居父喪三日不食哀毁骨立及葬<lb/>
　　廬墓三年母喪亦如之有司以事聞詔旌其門文<lb/>
　　佐起家進士累官山東布政司叅政<lb/>
<pb n="KR2k0047_WYG_064-70b"/>
　　孫克通汝陽人事親以孝聞詔旌異之<lb/>
　　趙時中羅山人仕為監察御史父歿哀踊踰禮葬<lb/>
　　城南仙居山廬墓三年致白鳩来巢之祥事聞旌<lb/>
　　表<lb/>
　　熊應周新蔡人父鉉正徳辛未為流賊所掠索金<lb/>
　　帛鉉無以應將殺之時應周年十六解衣蔽父求<lb/>
　　代賊感其孝俱舎之<lb/>
　　蔡玠信陽人舉孝㢘母疾割股進食後兩事繼母<lb/>
<pb n="KR2k0047_WYG_064-71a"/>
　　皆以孝聞<lb/>
　　趙謨信陽人庠生父文華卒於南丹謨徒步六千<lb/>
　　里扶櫬歸既葬結廬墓側終制後躬耕養母州牧<lb/>
　　唐珤以其事聞詔賜表揚後以嵗薦為景州司訓<lb/>
　　周永清汝陽人性至孝親偶不恱則長跽請罪務<lb/>
　　當其意父母歿破産營葬身無完衣露處墓側里<lb/>
　　人為結廬居之<lb/>
　　劉三重汝陽人性至孝父母相繼歿重號哭毁瘠<lb/>
<pb n="KR2k0047_WYG_064-71b"/>
　　結茅為廬居墓側三年<lb/>
　　張址字叔玉上蔡人邑諸生崇禎九年流冦犯蔡<lb/>
　　址同父文炳避難址被賊擄文炳曰兒必遇害吾<lb/>
　　老矣雖生何益竟投賊壘被殺初址被擄時猶以<lb/>
　　父故隠忍不死及聞文炳被害遂號泣罵賊賊斷<lb/>
　　其髮以脅之罵益厲賊怒抉其舌鑿其齒不能出<lb/>
　　聲猶瞑目㦸手聲息甚壯比死身無完膚<lb/>
皇清劉泰信陽人年十二嵗父病籲天祈代割股烹湯<lb/>
<pb n="KR2k0047_WYG_064-72a"/>
　　以進順治九年御史王亮教具　題請旌<lb/>
　　李若梓遂平人順治辛卯舉人天性孝友兄弟共<lb/>
　　㸑尺布寸絲不入於私子孫守其規數世同居無<lb/>
　　間性慷慨樂施予晚年嗜學不倦設義塾引進後<lb/>
　　學單寒咸賴玉成雍正二年祀鄉賢<lb/>
　　汝　州<lb/>
　漢韓俞字伯俞梁人少有過其母笞之泣母問曰他<lb/>
　　日笞未嘗泣今泣何也對曰昔俞得罪笞嘗痛今<lb/>
<pb n="KR2k0047_WYG_064-72b"/>
　　母之力不能使痛是以泣也<lb/>
　宋沈宣梁縣人母歿既葬不塞墓門三年晝負土夜<lb/>
　　附棺而卧為墳廣百尺妻髙氏亦有孝行元豐中<lb/>
　　褒賜粟帛<lb/>
　　孔旼字寧極梁人至聖四十六代孫賑貧施乏動<lb/>
　　止必依禮法環所居百餘里人皆愛慕遇於路輙<lb/>
　　斂袵避旼葬父廬墓三年卧破棺中日食米一溢<lb/>
　　壁間生紫芝數十本州以行義間賜粟帛郷人被<lb/>
<pb n="KR2k0047_WYG_064-73a"/>
　　盜掠失其貲旼追盜與語責之以義解金畀之使<lb/>
　　歸所掠<lb/>
　明劉濟郟縣人性純謹事親克孝父歿廬於墓側哀<lb/>
　　毁哭奠三年如一日是時邑内蝗獨不近其封域<lb/>
　　又有芝産於塚傍守臣以聞詔表其里景泰丙子<lb/>
　　領鄉薦授乾州知州仕至遼東苑馬寺少卿<lb/>
　　蕭湘寳豐人七世同居<lb/>
　　黄錦郟縣人庠生事親至孝親卒廬墓三年奉詔<lb/>
<pb n="KR2k0047_WYG_064-73b"/>
　　旌表<lb/>
　　徐文斾寳豐人貢生父母繼歿廬墓六年有靈芝<lb/>
　　産於墓側異鳥飛集其旁人為歌曰孝哉徐栢林<lb/>
　　生異草集靈禽乃孝感之所臻<lb/>
　　髙嵩郟縣人嵩孫光霽光霽子定之三世廬墓稱<lb/>
　　傳孝云<lb/>
　　劉茂字本深魯山人𢎞治甲子舉人官交城知縣<lb/>
　　正徳辛未家居流冦犯境茂守母柩擁抱痛哭賊<lb/>
<pb n="KR2k0047_WYG_064-74a"/>
　　感歎去鄉里賴以保全祀鄉賢<lb/>
　　張維垣字奎岳伊陽人萬厯庚子舉人事繼母孝<lb/>
　　友愛兄弟嵗祲煑粥賑濟立義學創義渠溉田數<lb/>
　　十頃居民賴之祀鄉賢<lb/>
　　王裔昌郟縣人庠生父敬臣亦諸生誓不降賊殺<lb/>
　　賊不勝投井死昌慟哭曰父死吾生何為亦投井<lb/>
　　死<lb/>
　　王𤾉汝州人庠生崇禎十四年賊破城執其母𤾉<lb/>
<pb n="KR2k0047_WYG_064-74b"/>
　　曰寧殺我賊並殺之<lb/>
　　張維揚　何天與俱汝州人　張韶魯山舉人<lb/>
　　張翰　時晉通　馬勤　袁起鳯　趙應雷　賈<lb/>
　　士宏俱魯山人　劉棐　髙科　王錫引　王榛<lb/>
　　　周禮　王和俱郟縣人　洪淮　陳䇿　何鯉<lb/>
　　俱寳豐人　劉廷臣伊陽人庠生以上皆有孝行<lb/>
　　居喪廬墓<lb/>
　　楊俊彦汝州人城陷守父柩不去賊欲刃之哀求<lb/>
<pb n="KR2k0047_WYG_064-75a"/>
　　得免卒餓死柩側<lb/>
　　葉巍然伊陽人庠生天唘間詣闕上疏請均地糧<lb/>
　　崇禎年旱又疏請蠲災祀鄉賢<lb/>
　　丁湛汝州人貢生樂善好施凡婚喪無力者咸資<lb/>
　　助之祀鄉賢<lb/>
　　扈敬寳豐人正統初捐穀麥一千二百餘石助賑<lb/>
　　建義民坊旌表<lb/>
　　郝玉郏縣人正統六年輸米麥一千五百石賑饑<lb/>
<pb n="KR2k0047_WYG_064-75b"/>
　　賜勅褒奬<lb/>
　　馬驥郟縣人正統六年出麥一千二百石助賑賜<lb/>
　　勅褒奬<lb/>
　　栗楫魯山人萬厯間輸粟七百石助賑<lb/>
　　蕭九仞魯山人天唘初輸粟千石賑荒建坊旌表<lb/>
皇清姚景隆汝州人庠生性至孝割股為羮以愈父疾<lb/>
　　王應麟　朱光先　陳謙忠俱汝州人　張恵<lb/>
　　張大亨俱郟縣人以上五人皆有孝行割股以療<lb/>
<pb n="KR2k0047_WYG_064-76a"/>
　　親疾<lb/>
　　閻瑾汝州人庠生親歿廬墓三年<lb/>
　　趙傑士郟縣人選貢明末土宼流冦交訌圍郟城<lb/>
　　官兵乏糧洶洶思潰傑士輸粟親散兵丁戮力守<lb/>
　　禦城得全嵗大饑復出粟數千石賑濟全活甚衆<lb/>
　　祀鄉賢<lb/>
　　仝廷舉字達視郟縣人十嵗能文十二嵗補博士<lb/>
　　弟子員順治戊子鄉試第一事親孝交友義捐貲<lb/>
<pb n="KR2k0047_WYG_064-76b"/>
　　修學於桑梓利害尤切於心部檄取青子於襄縣<lb/>
　　襄令委其役於郟廷舉著斗垜山辯己其役試禮<lb/>
　　部不第南歸卒於涿州士庶為之流涕順治十五<lb/>
　　年祀鄉賢<lb/>
　　髙許字吾與郟縣人貢生明末冦賊交訌值父病<lb/>
　　篤負父避難備歴艱苦時有從弟二人貧寠不能<lb/>
　　葬母許代營其葬更為完娶其厚徳多𩔖此康熙<lb/>
　　五十六年祀鄉賢<lb/>
<pb n="KR2k0047_WYG_064-77a"/>
　　呉宗孟字孟長寳豐人順治己丑進士歴官工部<lb/>
　　主事性至孝友明末冦亂奉親避難河朔不廢甘㫖<lb/>
　　田産悉以讓諸弟兩遇嵗歉傾家賑救鄉人徳之<lb/>
　　祀鄉賢<lb/>
　　屈有信字遜公汝州人順治五年拔貢歴官户部<lb/>
　　主事明末城破父歿亂軍中母厝淺土有信徒跣<lb/>
　　招魂遷葬哀毁骨立嵗荒捐穀二百石賑饑返故<lb/>
　　友張鳯鳴旅櫬代完官逋四百金康熙四十年祀<lb/>
<pb n="KR2k0047_WYG_064-77b"/>
　　鄉賢<lb/>
　　劉益能郟縣人庠生事親孝母歿廬墓三年<lb/>
　　陳　州<lb/>
　南北朝殷不害字長卿陳郡長平人性至孝居父憂<lb/>
　　過禮由是知名家貧有弟五人皆幼不害事母撫<lb/>
　　弟勤劇無所不至仕梁為廷尉簡文帝聞不害善<lb/>
　　事親賜其母蔡氏錦裙襦氊被褥畢備魏平江陵<lb/>
　　失母所在時雪寒凍死者滿溝壑不害行哭求之<lb/>
<pb n="KR2k0047_WYG_064-78a"/>
　　見死人溝中即投身捧視七日始得母尸每憑而<lb/>
　　哭輒氣絶行者皆為流涕弟不佞亦以至孝稱<lb/>
　唐殷踐猷字伯起長平人𤣥宗時麗正殿學士以叔<lb/>
　　父喪慟嘔血而卒子寅病且死以母蕭老不忍訣<lb/>
　　及斂其子亮斷指剪髮置棺中誓事祖母如父<lb/>
　　在後侍蕭不脫衣者數年有白燕巢其楣族弟敬<lb/>
　　仲吏部郎中為酷吏所陷其妻顔率二女割耳為<lb/>
　　敬仲愬寃敬仲得減死<lb/>
<pb n="KR2k0047_WYG_064-78b"/>
　宋常真項城人父母死廬墓終喪不茹葷血周廣順<lb/>
　　宋開寳間兩詔旌其門真妻病子晏割股肉以療<lb/>
　　及死次子守規徒跣日一食廬墓三年太平興國<lb/>
　　中詔旌表之<lb/>
　　樊可行　劉閏俱陳州人皆聚族至七百口累數<lb/>
　　百年所司請加旌表詔從之仍蠲其課調<lb/>
　元邵敬祖宛丘人父歿廬墓母繼歿河決不克葬殯<lb/>
　　於城西敬祖露宿依其側風雨不去友人哀之為<lb/>
<pb n="KR2k0047_WYG_064-79a"/>
　　縳草舎庇之前後居六年兩髀俱成濕瘡至治三<lb/>
　　年旌其家<lb/>
　明張景昭西華人母卒廬墓三年永樂間旌表<lb/>
　　劉天唘沈丘人母卒結舎墓旁朝夕哭奠負土成<lb/>
　　墳墓上王𤓰並蒂白兔馴側宅内枯桃三年復榮<lb/>
　　咸謂孝感<lb/>
　　崔可旺沈丘人　張應享　朱世家俱西華人以<lb/>
　　上皆居喪廬墓者<lb/>
<pb n="KR2k0047_WYG_064-79b"/>
　　何宏西華人正統五年邑大饑宏出麥千石張貴<lb/>
　　亦助八百斛全活甚多詔立義民坊<lb/>
皇清蘇名傑字漢三陳州人康熙三年由監生任陽穀<lb/>
　　令擢貟外郎性好善凡聞一善言善事輒書之座<lb/>
　　右以為模範彚集成帙邑遭大水穀價騰踊名傑<lb/>
　　施緜衣煑糜給粟以濟饑寒明年大疫復為施藥<lb/>
　　調治遺骸暴露者瘞埋之以父艱歸廬墓被溺而<lb/>
　　死康熙五十八年祀鄉賢<lb/>
<pb n="KR2k0047_WYG_064-80a"/>
　　李皓字伍四陳州人順治庚子舉人由新野縣教<lb/>
　　諭陞河南府教授明末流寇破陳父養素殉難皓<lb/>
　　負母避難日求餘粒以食母歸里四壁蕭然母弟<lb/>
　　皊僅十嵗皓親為教訓析居時盡以遺産讓之甘<lb/>
　　淡泊恥干謁終身不涉公庭康熙五十六年祀鄉<lb/>
　　賢<lb/>
　　李煥沈丘人貢生任睢州司訓父行嘉明末授江<lb/>
　　南?山令死難煥匍匐請卹得予祭葬事母委曲<lb/>
<pb n="KR2k0047_WYG_064-80b"/>
　　承順及歿哀毁骨立葬祭如禮復建立宗祠每月<lb/>
　　朔望齊集族人申明祖訓俾知忠信之道誨弟鼎<lb/>
　　玉成進士為御史康熙四十五年祀鄉賢<lb/>
　　劉璞沈丘人順治辛卯拔貢明季流冦猖獗璞散<lb/>
　　家財募勇士置牛酒奮力捍禦城賴以全遇嵗饑<lb/>
　　盡出所有粟減價賤糶貧甚者計口賑之學問博<lb/>
　　洽倡設義學寒士多所成就康熙五十一年祀鄉<lb/>
　　賢<lb/>
<pb n="KR2k0047_WYG_064-81a"/>
　　許　州<lb/>
　漢陳紀字元方許州人寔子以至徳稱兄弟孝養閨<lb/>
　　門雝和士皆慕之父歿紀每哭輒嘔血氣絶雖除<lb/>
　　服而積毁消瘠殆將滅性豫州刺史嘉其至行表<lb/>
　　上尚書圖像百城以勵風俗建安初累拜大鴻臚<lb/>
　　卒<lb/>
　　繆彤召陵人少孤兄弟四人皆同財産及各娶婦<lb/>
　　遂求分異且數有鬭爭言彤深懐憤歎乃掩户自撾<lb/>
<pb n="KR2k0047_WYG_064-81b"/>
　　曰繆彤汝修身謹行學聖人之法將以齊整風俗<lb/>
　　奈何不能正其家乎弟及諸婦聞之悉叩頭謝罪<lb/>
　　遂更為敦睦之行仕至中牟令有異政<lb/>
　南北朝荀匠字文師潁川人父法起仕齊為安福令<lb/>
　　卒于官匠聞號慟幾絶至夜乃蘇既而奔喪扶櫬<lb/>
　　至家極力營葬居憂歴四年不出户不櫛沐髮皆<lb/>
　　秃落號哭無時聲盡繼之以泣目眦皆爛形體枯<lb/>
　　悴雖家人不復識郡縣以言武帝遣中書舎人為<lb/>
<pb n="KR2k0047_WYG_064-82a"/>
　　除其服擢為豫章王國左常侍雖即官竟以毁卒<lb/>
　唐王博武許州人㑹昌中侍母至廣州及沙涌口暴<lb/>
　　風母溺死博武號泣赴水救之亦死嶺南節度使<lb/>
　　盧貞俾吏沈罟獲二尸葬之表其墓曰孝子塚詔<lb/>
　　為刻石<lb/>
　元丁文忠郾城人業鼓冶母和氏疾與弟文孝竭力<lb/>
　　調侍母卒文忠廬墓側不與妻面者三年父貴又<lb/>
　　疾醫不能療文忠造車一輛兄弟共御之載父禱<lb/>
<pb n="KR2k0047_WYG_064-82b"/>
　　於嵩山五臺泰安河瀆諸祠途遇異僧遺藥而愈<lb/>
　　延祐七年旌表門廬<lb/>
　明何清許州人任環縣訓導母卒廬墓成化間旌表<lb/>
　　羅貴長葛人任䝉隂教諭母劉氏卒廬墓三年成<lb/>
　　化間旌表<lb/>
　　蕭鉉許州人崇禎初父被讐誣陷死葬之日夫婦<lb/>
　　躍入壙中親戚解救歸至家書案曰死去報讐<lb/>
　　與妻盧氏並縊鉉年十五氏年十四闔州哀之後<lb/>
<pb n="KR2k0047_WYG_064-83a"/>
　　讐家盡死於寇<lb/>
　　胡作衡長葛人庠生性至孝母夀八十終衡孺子<lb/>
　　泣哀痛不可解殉母而卒鄉人哀之以孝行勒石<lb/>
　　耿再成長葛人庠生流寇肆掠再成守父櫬痛哭<lb/>
　　不去賊感歎釋之<lb/>
　　張希堯長葛人父賈於外為寇變所阻希堯年十<lb/>
　　五孑身尋父被寇獲泣告以故賊釋之越二載卒<lb/>
　　與其父同歸里人咸感慕焉<lb/>
<pb n="KR2k0047_WYG_064-83b"/>
　　傅瑶襄城人庠生母沒哀戚三年時大雨雹田禾<lb/>
　　牛馬多死惟不及其墳鄉人異之賊至莊竊其糧<lb/>
　　後知瑶物夜送還之<lb/>
　　王思孝長葛人居喪廬墓<lb/>
　　韓發已長葛人貢生養母不仕母卒日夕悲號泣<lb/>
　　盡繼以血凡二十七日卒於喪次<lb/>
皇清劉恩廣襄城人諸生學問淹博潛心理學當流冦<lb/>
　　亂父漢臣被執恩廣方十嵗號哭奔赴父已被刃<lb/>
<pb n="KR2k0047_WYG_064-84a"/>
　　哭收父屍賊怒截其耳鼻不肯去賊憐而釋之負<lb/>
　　父屍以歸兄弟同居終身無間有姊少寡迎歸撫<lb/>
　　其二子給以田産母歿哀毁嘔血卒寢門外産芝<lb/>
　　草三本人咸謂純孝所感康熙五十九年祀鄉賢<lb/>
　　劉青藜襄城人恩廣子康熙丙戌進士授庶吉士<lb/>
　　性敏好學博極羣書十嵗時父喪哀毁嘔血成疾<lb/>
　　後母患疽症自夏徂冬目不交睫衣不解帶淡於<lb/>
　　仕宦請給家居不復入都母數促之終不忍離膝<lb/>
<pb n="KR2k0047_WYG_064-84b"/>
　　下清介自矢不事干謁及母歿囊無一錢邑令致<lb/>
　　賻始殮康熙五十八年祀鄉賢<lb/>
　　李崇輝許州人事母盡孝母患痢崇輝親甞糞哭<lb/>
　　告於天願以身代疾竟愈後母以夀終廬墓三年<lb/>
　　雍正十一年　旌表<lb/>
　　禹　州<lb/>
　漢胡定潁川人至行絶人在喪雉兔逰於庭常雪覆<lb/>
　　其室縣令遣户曹排雪問視定已絶穀妻子皆餓<lb/>
<pb n="KR2k0047_WYG_064-85a"/>
　　不能起令遣掾以乾糗遺之定受其半<lb/>
　　李曇潁川人少孤事繼母至孝陳蕃薦之曰曇徳<lb/>
　　純備擢登三事必能賛宣盛美増光日月桓帝以<lb/>
　　安車𤣥纁徴之不起<lb/>
　魏李顯達陽翟人父喪形體毁悴六年廬於墓側哭<lb/>
　　不絶聲殆於滅性州牧髙陽王雍以聞元魏靈太<lb/>
　　后詔旌其門<lb/>
　元胡伴侣密縣人其父實嘗患心疾數月幾死更數<lb/>
<pb n="KR2k0047_WYG_064-85b"/>
　　醫俱莫能療伴侣乃齋沐焚香泣告於天以所佩<lb/>
　　小刀於右脇傍刲其皮膚割脂一片煎藥以進父<lb/>
　　疾遂瘥傷亦旋愈事聞旌表<lb/>
　明張宗魯鈞州人四嵗失明二十遭亂負母路氏逃<lb/>
　　難其妻扶掖以行嵗饑宗魯賣卜以養不足則令<lb/>
　　妻采野菜繼之天下既定宗魯奉母還故鄉竭力<lb/>
　　供養母卒仍求其前母曹氏沈氏吳氏三人遺骸<lb/>
　　合葬父墓洪武十七年四月詔從禮部請表其門<lb/>
<pb n="KR2k0047_WYG_064-86a"/>
　　曰孝行<lb/>
　　袁節鈞州人母卒廬墓三年事聞旌表<lb/>
　　楊鼒鈞州人親卒廬墓正統元年旌表<lb/>
　　程鰲宻縣人母卒廬於塋側三年有芝二本産於<lb/>
　　墓旁人以為孝感所致事聞旌表<lb/>
　　陳希仝鈞州人任教諭父歿廬於墓側正徳間流<lb/>
　　賊陷城希仝居廬如故賊感其孝爭餽以金不受<lb/>
　　事聞旌表<lb/>
<pb n="KR2k0047_WYG_064-86b"/>
　　趙日躋字伯式禹州人弱冠以文名性孝友其父<lb/>
　　崇正有疾夜不解衣者三月素友愛嘗謂諸子曰<lb/>
　　汝祖兄弟食必共几行必聮鑣吾與昆仲亦然朝<lb/>
　　夕不能離也年四十值時亂絶意進取自號潁漁<lb/>
　　子子来鳴登進士<lb/>
　　陳邦寵宻縣人嵗貢生任武城縣丞寵天性孝友<lb/>
　　親喪哀毁骨立教誨子弟咸守禮法四世同居建<lb/>
　　坊旌表<lb/>
<pb n="KR2k0047_WYG_064-87a"/>
　　裴鐸新鄭人居喪廬墓<lb/>
　　王科新鄭人父首患疽科吮出其毒得愈後父歿<lb/>
　　喪葬盡禮被旌<lb/>
　　張燧新鄭人庠生母許氏卒執喪朝夕哭奠靈鵲<lb/>
　　繞樹不去事聞特旌<lb/>
　　端可榮新鄭人邑庠生母卒未葬鄰有火災可榮<lb/>
　　抱柩痛哭願與同燼火忽滅<lb/>
　　鄭　州<lb/>
<pb n="KR2k0047_WYG_064-87b"/>
　南北朝王續生滎陽京縣人遭繼母憂居喪哀毁杖<lb/>
　　而後起及終制鬢髮盡落有司以聞元魏宣武帝<lb/>
　　旌表門閭蠲其徭役<lb/>
　　倉跋滎陽京縣人元魏孝武帝時喪母每哭吐血<lb/>
　　數升居憂毁瘠見稱鄉里詔旌其門<lb/>
　　張昇滎陽京縣人喪父飲水絶鹽哀毁踰制髮落<lb/>
　　殆盡聲聞邑里盜賊不侵其鄉州表以聞標其門<lb/>
　　閭<lb/>
<pb n="KR2k0047_WYG_064-88a"/>
　唐鄭?曜滎陽人母代國長公主開元中主寢疾?<lb/>
　　曜侍左右造次不去累三月不靧面主疾劇?曜<lb/>
　　乃刺血為書請諸神丐以身代火其書而神許二<lb/>
　　字獨不化翼日主愈戒左右無敢言後?曜尚臨<lb/>
　　晉長公主歴太僕光禄卿<lb/>
　宋王世及河隂人聚居至七百口累數十百年歴加<lb/>
　　旌表蠲其課調<lb/>
　元趙毓管城人其先居唐州三世同㸑毓官福州司<lb/>
<pb n="KR2k0047_WYG_064-88b"/>
　　獄滿歸以母老不復仕一日㑹諸弟泣申遺訓願<lb/>
　　世世無異處自是大小百口略無間言毓長兄瑞<lb/>
　　早卒嫂劉氏守志毓率家人事之甚恭次兄選繼<lb/>
　　歿遺嫂王氏毓母以其年少命嫁之王氏泣曰婦<lb/>
　　無再嫁之義願終事姑毓妹贅王佑佑卒妹念佑<lb/>
　　母無子請歸養之孝友節義萃毓一門元貞初旌<lb/>
　　之<lb/>
　　段好仁　趙璧　薛明善　張富鄭州人居喪廬<lb/>
<pb n="KR2k0047_WYG_064-89a"/>
　　墓以有司請詔並旌之<lb/>
　明邢恭字克敬鄭州人性孝友宣徳二年舉進士官<lb/>
　　翰林院編修嫡母歿自京師奔喪晝夜兼行不入<lb/>
　　城郭既葬結廬墓所三年屢有祥應有司上<lb/>
　　其事詔旌其門曰孝子<lb/>
　　孟滿塲鄭州人正徳中父為賊帥尚詔所縛將殺<lb/>
　　之滿塲求以身代賊釋其父而殺之<lb/>
　　尹百祥鄭州人父以逸囚抵獄百祥請以身代上<lb/>
<pb n="KR2k0047_WYG_064-89b"/>
　　嘉其孝釋之父歿哀毁詔旌其門<lb/>
　　宋徳儒鄭州人崇禎壬午喪母卜兆在山砦聞賊<lb/>
　　將破城祝曰母柩無恙吾尚可生及旋柩燬於火<lb/>
　　遂自縊<lb/>
　　馬徳懋滎陽人萬歴丙午舉人好施予嵗饑出粟<lb/>
　　八百石煑粥賑貧廩匱復鬻田數頃繼賑邑有索<lb/>
　　水遶東門外橋梁被水衝決懋倡衆改建石橋行<lb/>
　　旅稱便祀鄉賢<lb/>
<pb n="KR2k0047_WYG_064-90a"/>
　　陜　州<lb/>
　唐梁文貞閿鄉人少從軍守邉逮還親已沒自傷不<lb/>
　　得養即穿壙為門晨夕汛掃廬墓左喑黙三十年<lb/>
　　家人有所問畫文以對㑹官改新道出墓前行旅<lb/>
　　見之皆為流涕甘露降塋木白兔馴擾縣令刋石<lb/>
　　紀之開元中刺史許景先表文貞孝絶倫𩔖詔付<lb/>
　　史官<lb/>
　宋張化基　閻用和　楊忠義俱陜州人真宗祀汾<lb/>
<pb n="KR2k0047_WYG_064-90b"/>
　　隂時考制度吏馬起言化基等皆聚族累世孝悌<lb/>
　　可稱並降詔褒美仍優賜粟帛<lb/>
　　張文裕陜州人六世同居淳化間詔表門閭<lb/>
　明薛章字上達閿鄉人任吏目父早喪事母甚謹及<lb/>
　　歿哀毁踰禮廬於墓側負土成墳植樹數百株其<lb/>
　　枯株復榮又有𤣥鳥来翔白兔馴擾𢎞治十三年<lb/>
　　有司以狀聞未及報而禮部火簿牒悉燬章疏獨<lb/>
　　存上異之詔旌其門<lb/>
<pb n="KR2k0047_WYG_064-91a"/>
　　申粲閿鄉人父母既葬廬墓三年有瑞穀三穂麥<lb/>
　　秀雙歧白兔甘露之祥特賜旌表<lb/>
　　張灝閿鄉人流寇至負父逃難寇退聞母屈氏罵<lb/>
　　賊抱幼女投井死灝遂入井抱母屍出痛泣三日<lb/>
　　死<lb/>
　　謝大猷閿鄉人喪母廬墓三年奉詔旌奬<lb/>
皇清張壹陜州人天性篤孝事父母色養無間親歿廬<lb/>
　　墓三年雍正二年　旌表<lb/>
<pb n="KR2k0047_WYG_064-91b"/>
　　蔡金鵬陜州人庠生母早喪事父及繼母克盡孝<lb/>
　　思歿後各廬墓三年日増墓土墓在深山中虎狼<lb/>
　　盤踞或勸之歸弗聽乃作文祭之虎狼屏跡鵬同<lb/>
　　母弟異母弟各三人鵬俱友愛敦篤雍正三年<lb/>
　　旌表<lb/>
　　光州<lb/>
　宋董明道蔡州褒信人母死出葬明道潛匿墓中人<lb/>
　　瘞之經三日家人發塚取之明道無恙終身廬於<lb/>
<pb n="KR2k0047_WYG_064-92a"/>
　　墓側<lb/>
　元詹士龍字雲卿固始人宋都統鈞之子元兵破鄂<lb/>
　　鈞歿士龍甫三嵗董文炳獲之以見世祖嘆曰此<lb/>
　　忠臣子汝善養之士龍善騎射每發必中文炳喜<lb/>
　　曰都統有後矣久之士龍知己非董出即晝夜痛<lb/>
　　哭他日從獵滹沱懇求復姓文炳戲曰爾欲復爾<lb/>
　　姓試為投石水中浮則爾從士龍祝天曰吾父有<lb/>
　　靈石當暫浮因以石投水沈而復浮者數四文炳<lb/>
<pb n="KR2k0047_WYG_064-92b"/>
　　愕然曰天也遂許之後文炳從弟文用薦士龍於<lb/>
　　中書累官至廣西道僉事<lb/>
　明劉進字文升光州人博學淳行景泰癸酉舉人選<lb/>
　　為太平府通判聞父訃即日行比至母遘疾亦篤<lb/>
　　進日夜侍衣不解帶湯藥必甞及母卒水漿不入<lb/>
　　口者三日既葬遂廬墓側寢苫枕塊哀慕食淡毁<lb/>
　　瘠骨立手植栁栢五百餘株踰年枝葉繁茂有烏<lb/>
　　鵲鷗鷺馴集之異有司上其事詔旌異之免喪超<lb/>
<pb n="KR2k0047_WYG_064-93a"/>
　　拜太僕寺丞進階奉政大夫以疾卒大學士李賢<lb/>
　　傳其事<lb/>
　　喻謙光州人邑庠生母卒廬墓三年悲泣無間寒<lb/>
　　暑墓左忽産靈芝五本守臣白其事於朝特賜旌<lb/>
　　表<lb/>
　　朱冠字仲瞻固始人正徳戊辰進士監察御史奉<lb/>
　　命清察兩淮鹺政疏陳四事上嘉納之壬申寇陷<lb/>
　　固始冠父紀母李氏及其妻王氏皆被害冠聞變<lb/>
<pb n="KR2k0047_WYG_064-93b"/>
　　一慟而絶久之始蘓水漿不入口者八日比歸哀<lb/>
　　毁骨立既免喪遂絶意仕進臺臣屢薦不起嘉靖<lb/>
　　初遷江西按察司僉事冠不獲已乃單騎之官居<lb/>
　　一月復上章乞歸詔許之自是閉門養寂凡公私<lb/>
　　宴㑹俱不赴每有言及父母之難者輒涕泣無己<lb/>
　　竟以是感疾卒<lb/>
　　陳璋固始人邑庠生母許氏疾醫不能療刲左股<lb/>
　　和藥以進遂愈母歿廬墓三年有司以事聞詔旌<lb/>
<pb n="KR2k0047_WYG_064-94a"/>
　　其門<lb/>
　　周澤商城人性篤孝人比之黄香㑹其兄得罪里<lb/>
　　黨指道上行乞屍誣于官澤時年十二以兄未有<lb/>
　　嗣挺身代罪幽囹圄者二十四年後直指得其情<lb/>
　　嘆曰天下有讓國兄弟寧有代罪兄弟乎釋之<lb/>
　　鄭建極息縣人事母孝母歿廬墓三年<lb/>
　　周家麟固始人恩貢弱冠能文訓教子弟甲第蟬<lb/>
　　聨周急濟困里人徳之以子貴贈直隸慶都縣知<lb/>
<pb n="KR2k0047_WYG_064-94b"/>
　　縣祀鄉賢<lb/>
　　周暹固始人崇禎癸未進士性好施與值嵗饑廣<lb/>
　　輸粟帛以濟飢寒流寇逼城率衆堅守城無兵燹<lb/>
　　之慘以子貴贈奉直大夫祀鄉賢<lb/>
皇清祝允恭固始人少失怙奉事孀母飲食必致豐潔<lb/>
　　性喜讀書教二子嚴而有方值嵗饑且疫允恭煮<lb/>
　　粥施藥以濟全活甚衆以子昌貴贈文林郎湖廣<lb/>
　　黄州府推官祀鄉賢<lb/>
<pb n="KR2k0047_WYG_064-95a"/>
　　呉顯伯字肇泰固始人明天唘甲子舉人幼失怙<lb/>
　　事母至孝母病日侍榻前手進藥餌不離左右兄<lb/>
　　早歿撫孤姪教育兼至祀鄉賢<lb/>
　　唐紹光固始人邑庠生髫年即知温清之義及長<lb/>
　　愛敬倍篤光父時明出守陜西鳯翔府崇禎六年<lb/>
　　流寇破城時明殉難光聞訃嘔血哭泣一慟僵仆<lb/>
　　及甦隻身徒步不避兵刃夜行晝伏匍匐抵鳯翔<lb/>
　　奉母攜弟扶櫬歸里拮据營葬廬墓三年未有舒<lb/>
<pb n="KR2k0047_WYG_064-95b"/>
　　容閭里稱之雍正七年　旌表<lb/>
　　楊鳯苞字文九光州人順治己亥進士年未冠父<lb/>
　　歿擗踊號痛日不絶聲事母承顔順志無不曲盡<lb/>
　　讀書厲行日坐斗室中未嘗一至公庭文章力追<lb/>
　　先正未及强仕以歿康熙五十年祀鄉賢<lb/>
　<lb/>
　<lb/>
　河南通志巻六十四<lb/>
</p>
<p>
</p>
  </div>
</body>
</text>
</TEI>
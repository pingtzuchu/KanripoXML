<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻六十九</head> <lb/>
    <p>
<pb n="KR2k0047_WYG_069-1a"/>
欽定四庫全書<lb/>
　河南通志巻六十九<lb/>
　　流寓<lb/>
　古者諸侯大夫各守其國世其爵禄然列國有寓<lb/>
　公之禮而大夫亦往往游仕他邦如防叔自宋遷<lb/>
　魯為孔氏祖堯之後在晉為范氏在秦為劉氏記<lb/>
　所稱别子為祖者皆是也後世郡縣㝢内天下一<lb/>
　統士得安其土著食舊徳服先疇幸矣然或仕宦<lb/>
<pb n="KR2k0047_WYG_069-1b"/>
　而樂其風土或遭亂而播遷杜甫流落劍川後人猶<lb/>
　援以為重赤甲東屯之名與山川相輝映豈非地以<lb/>
　人靈而文章氣節有不可得而冺者耶中州為四方<lb/>
　戾止地漢晉以來遊梁入洛者勿論迨宋元祐諸老<lb/>
　致政閒居與伊川堯夫並卜宅於洛水之上徳星聚<lb/>
　矣志流寓<lb/>
　　開封府<lb/>
　戰國虞卿趙人趙孝成王時拜上卿故號虞卿時魏<lb/>
<pb n="KR2k0047_WYG_069-2a"/>
　　相魏齊亡走趙匿平原君家秦昭王欲為范睢報<lb/>
　　仇貽書趙王令斬魏齊魏齊夜亡過虞卿虞卿乃<lb/>
　　棄相印與魏齊亡走大梁欲因信陵君以走楚信<lb/>
　　陵君畏秦初猶豫未肯見後以侯嬴言駕如野迎<lb/>
　　之魏齊已自剄虞卿遂流寓大梁不得意乃著書<lb/>
　　上採春秋下觀近世曰節義政謀凡八篇世傳之<lb/>
　　曰虞氏春秋<lb/>
　漢司馬相如字長卿蜀人遊梁為梁孝王客居數歲<lb/>
<pb n="KR2k0047_WYG_069-2b"/>
　　著子虛賦後武帝讀其賦飄飄有凌雲意召拜為<lb/>
　　郎<lb/>
　　鄒陽齊人始仕吳見吳王有異志乃去吳遊梁陽<lb/>
　　有智畧忼慷不茍合羊勝公孫詭等嫉陽讒之孝<lb/>
　　王王怒下陽吏將殺之陽從獄中上書孝王立出<lb/>
　　之卒為上客後勝詭以邪謀獲罪孝王得自全于<lb/>
　　漢鄒陽之力居多<lb/>
　　枚乘淮陰人始仕吳以吳王濞有異志上書諫諍<lb/>
<pb n="KR2k0047_WYG_069-3a"/>
　　王不從乃去吳游梁與鄒陽莊忌之徒為孝王客<lb/>
　　以文辭見重<lb/>
　　枚臯字少孺乘子乘在梁娶臯母為小妻乘東歸<lb/>
　　臯母不肯隨乘怒分臯數千錢留與母居年十七<lb/>
　　上書梁共王得召為郎後之長安上書北闕自陳<lb/>
　　枚乘子上大喜召見待詔臯因賦殿中詔使賦平<lb/>
　　樂舘善之拜為郎臯為文疾受詔輙成故所賦者<lb/>
　　多司馬相如善為文遲故所作少而善于臯臯賦<lb/>
<pb n="KR2k0047_WYG_069-3b"/>
　　辭中自言為賦不如相如凡可讀二十篇<lb/>
　南北朝樊遜字孝謙河東北猗氏人性至孝喪父負<lb/>
　　土成墳植栢方數十畝朝夕號慕復感母言專心<lb/>
　　典籍恒書見賢思齊四字自勵屬本州淪陷寓居<lb/>
　　鄴中為臨漳小吏擢主簿武定七年徙陳留梁州<lb/>
　　刺史以遜兼録事參軍仍舉秀才第一清河王岳<lb/>
　　為大行臺率衆南討以遜從軍假大行臺郎中使<lb/>
　　江南得報岳因與修盟大軍還鄴以都官尚書舉<lb/>
<pb n="KR2k0047_WYG_069-4a"/>
　　薦遷吏部詔令校定羣書清河初為主書參典詔<lb/>
　　策天統元年加員外郎卒<lb/>
　宋馮元字道宗始平人三世事嶺南為日官隨劉鋹<lb/>
　　歸宋遂家開封博通五經舉進士累官國子直講<lb/>
　　真宗召講周易泰卦元推君臣交感之義上大悅<lb/>
　　仕終户部侍郎卒贈本部尚書諡章靖<lb/>
　　王旦字子明大名人父祐太平興國初以史館修<lb/>
　　撰知開封府因家焉旦舉進士累官至右僕射三<lb/>
<pb n="KR2k0047_WYG_069-4b"/>
　　遷至太尉天下稱為賢相卒諡文正乾興初詔配<lb/>
　　享真宗廟庭墓在府城東三子雍國子博士冲左<lb/>
　　贊善大夫素尚書左丞<lb/>
　　錢惟演字希聖杭州人父呉越王俶歸宋賜第開<lb/>
　　封因家焉惟演少有俊才累官兵部尚書樞宻使<lb/>
　　天聖中改崇信軍節度使卒于官贈侍中諡文僖<lb/>
　　所著典懿集三十巻從弟晃進士及第累官右諫<lb/>
　　議大夫易累官翰林學士<lb/>
<pb n="KR2k0047_WYG_069-5a"/>
　　劉安世字器之魏人少為文彥博奬識既舉進士<lb/>
　　不就選從學司馬光咨盡心行已之要光告以自<lb/>
　　不妄語始調洺州司法宣仁太后時擢右正言進<lb/>
　　諫議大夫未幾遷寶文閣待制樞宻都承㫖正色<lb/>
　　立朝面折廷諍旁侍者悚汗目之曰殿上虎章惇<lb/>
　　惡之初黜南安軍再貶少府少監三貶新州别駕<lb/>
　　安置英州同文舘獄起蔡京乞誅安世讒雖不行<lb/>
　　猶徙梅州惇與蔡卞欲必置之死因使者入海島<lb/>
<pb n="KR2k0047_WYG_069-5b"/>
　　諷使過安世脅令自裁又擢一土豪為判官使殺<lb/>
　　之其人將入境一夕斃乃免投荒七年凡逺惡地<lb/>
　　無不歴之蔡京既相連七謫至陜州覊管稍復承<lb/>
　　議郎卜居宋都宣和七年卒<lb/>
　元羊仁廬州人至元初阿珠兵南下仁家為所掠父<lb/>
　　被殺母及兄弟皆散去仁年七歲鬻為汴人李子<lb/>
　　安奴力作二十餘年子安憐之縱為良仁踪跡得<lb/>
　　母於潁川兄於睢州弟於邯鄲皆為役尚無恙乃<lb/>
<pb n="KR2k0047_WYG_069-6a"/>
　　徧懇親故貸鈔百錠歴詣諸所求贖之經營百計<lb/>
　　更六十年乃得遂大小二十餘口復聚居為良孝<lb/>
　　友甚篤鄉里嗟之大德二十年旌其家<lb/>
　明薛瑄字德温號敬軒山西河津人父貞永樂中除<lb/>
　　鄢陵教諭時制郡邑乏科貢之士司訓者充戎貞<lb/>
　　憂之瑄於是隨父任補弟子員是年庚子發解河<lb/>
　　南明年登進士授監察御史手録性理大全潛心<lb/>
　　誦讀深造力行著讀書録正統初視學山東首以<lb/>
<pb n="KR2k0047_WYG_069-6b"/>
　　白鹿洞學規開示學者遷大理少卿時王振勢燄<lb/>
　　薰灼欲借交于瑄以為重瑄不納振恨甚㑹平反<lb/>
　　寃獄事連振姪山為振誣陷坐大辟後減死削籍<lb/>
　　放歸景泰初起大理寺丞尋陞南京大理卿天順<lb/>
　　改元遷禮部右侍郎兼翰林院學士召入内閣知<lb/>
　　制誥尋為㑹試總裁事竣轉左侍郎居數月見石<lb/>
　　亨等亂政瑄嘆曰君子見幾而作寧俟終日耶乃<lb/>
　　移告西歸卒年七十六詔贈禮部尚書諡文清隆<lb/>
<pb n="KR2k0047_WYG_069-7a"/>
　　慶六年從祀　文廟<lb/>
　　宋禮字惟寅直𨽻大興人成化中進士歴遷河南<lb/>
　　副使提督學校正身率物士類馴服尋擢按察使<lb/>
　　時逆瑾用事禮以抗直免官貧弗克歸寓陳留作<lb/>
　　草舍一區玩易于中歴二十餘年食或不繼有餽<lb/>
　　者輙謝弗受及遘疾屬其子曰葬縣東俟有力歸<lb/>
　　祔先塋語畢衣冠端坐而逝<lb/>
　　阮漢聞字太冲本浙人居汴以尉氏阮故土也徙<lb/>
<pb n="KR2k0047_WYG_069-7b"/>
　　居焉博覽墳索篤志古業中州士翕然從之游户<lb/>
　　外屨恒滿屢徴不起卒有詩集數卷行世<lb/>
　　歸徳府<lb/>
　唐髙適渤海蓨人少濩落不事生業家貧客於梁宋<lb/>
　　以詩名釋褐汴州封丘尉累官刑部侍郎轉散騎<lb/>
　　常侍加銀青光禄大夫進封渤海縣侯<lb/>
　宋田京字簡之滄州人徙鹿邑舉進士累官兵部郎<lb/>
　　中知滄州拜右諫議大夫卒京尚氣節喜論議頗<lb/>
<pb n="KR2k0047_WYG_069-8a"/>
　　通兵戰歴算之術所著有奏議十卷<lb/>
　　杜衍字世昌山陰人少苦志篤學擢進士第寶元<lb/>
　　中累官同平章事集賢殿大學士兼樞宻使薦引<lb/>
　　賢士沮抑僥倖朝廷賴之慶歴七年以太子少師<lb/>
　　致仕年八十七寓居睢陽與侍郎王渙司農卿畢<lb/>
　　世長郎中朱貫馮平結社賦詩如香山故事睢陽<lb/>
　　人敬如神明繪像以傳皇祐中遷太子太保召陪<lb/>
　　祀明堂衍稱疾固辭進太子太師封沂國公卒贈<lb/>
<pb n="KR2k0047_WYG_069-8b"/>
　　司徒兼侍中諡正獻渙太原人年九十世長雲中<lb/>
　　人年九十四俱致仕家睢陽貫沛國人年八十八<lb/>
　　平始平人年八十七俱致仕家南都<lb/>
　　范仲淹蘇州吳縣人仲淹少孤隨母適長山朱氏<lb/>
　　讀書應天因家於寧陵舉進士第為廣德軍司理<lb/>
　　參軍迎其母歸養改集慶軍節度推官始還姓更<lb/>
　　其名晏殊知應天召寘府學尋通判河中府徙陳<lb/>
　　州江淮京東大蝗旱命安撫之還以太平州民所<lb/>
<pb n="KR2k0047_WYG_069-9a"/>
　　食烏昩草呈進出知睦州召還判國子監元昊反<lb/>
　　知延州分六將城清澗請建鄜城又修承平永平<lb/>
　　等十二砦改邠州觀察使城大順城築細腰葫蘆<lb/>
　　諸砦仲淹上書秦州委文彥博慶州用滕宗諒元<lb/>
　　昊請和乃召拜樞宻使除參知政事後以陜西四<lb/>
　　路宣撫使知邠州徙潁州未至卒年六十二諡文<lb/>
　　正先是仲淹以中庸授張載實開理學之源為文<lb/>
　　必原本六經又自少即以天下為己任先憂後樂<lb/>
<pb n="KR2k0047_WYG_069-9b"/>
　　葢本學問為經濟者康熙五十三年從祀文廟<lb/>
　元趙天麟東平人僑寓夏邑博學能文舉鄉貢所著<lb/>
　　有太平金鏡策行世<lb/>
皇清陳維崧字其年宜興人祖于庭前明左都御史父<lb/>
　　貞慧與商丘侯方域交善同罹阮大鋮之禍方域<lb/>
　　避亂陽羨以女許字維崧弟宗石後宗石入贅遂<lb/>
　　為宋人維崧亦寓宋與弟同居維崧為文長於排<lb/>
　　偶長洲汪琬稱為七百年一人後以博學宏詞徴<lb/>
<pb n="KR2k0047_WYG_069-10a"/>
　　除翰林檢討纂修明史卒於官<lb/>
　　彰德府<lb/>
　隋盧大翼字協昭河間人閒居味道不求榮利博綜<lb/>
　　羣書尤善占候紀算之術徙居林慮山茱萸澗請<lb/>
　　業者自逺而至初無所拒久之坐事當死髙祖惜<lb/>
　　其才釋之後目盲以手摸書而知其字大業末卒<lb/>
　　于洛陽<lb/>
　宋李士明大名人徙居相州累世同居信誼氣節聞<lb/>
<pb n="KR2k0047_WYG_069-10b"/>
　　於河北與冦準為布衣交比準守魏郡以狀奏聞<lb/>
　　旌表其門子鞏天聖八年進士<lb/>
　元李秉彛北平人徙家於相讀書工篆𨽻為彰德路<lb/>
　　轉運使歴户部尚書所居有閑邪齋號閑邪老人<lb/>
　　有文集<lb/>
　　王博文東魯人徙家於相從憲宗南征歴官禮部<lb/>
　　尚書後遷江南道行御史臺中丞卒贈魯國公謚<lb/>
　　文定<lb/>
<pb n="KR2k0047_WYG_069-11a"/>
　　髙鳴真定人徙家於相少以文學知名累官彰德<lb/>
　　路總管政暇詣學舍親講經義境内化之郡邑知<lb/>
　　有經學自鳴始世祖即位賜誥命金符召為翰林<lb/>
　　學士累官吏部尚書卒謚文獻所著有河東集三<lb/>
　　子書訓翰林直學士易訓河北道廉訪副使詩訓<lb/>
　　太常博士<lb/>
　明謝榛字茂秦臨清人以詩雄于時嘉靖中與王世<lb/>
　　貞李攀龍等倡和稱七才子趙康王聞其賢厚幣<lb/>
<pb n="KR2k0047_WYG_069-11b"/>
　　延之待以上客遂占籍安陽<lb/>
　　衛輝府<lb/>
　周吕尚字牙嘗居東海史記世家作東海上人其先<lb/>
　　為四岳佐禹平水土有功封于吕本姓姜從其封<lb/>
　　姓曰吕年七十屠牛朝歌久之去隠於磻溪周西<lb/>
　　伯出獵遇之與語大悅曰自吾先君太公望子久<lb/>
　　矣故號太公望載歸後佐武王克商又號師尚父<lb/>
　　封於齊<lb/>
<pb n="KR2k0047_WYG_069-12a"/>
　宋髙若訥山西榆次人徙居衛州舉進士累官龍圖<lb/>
　　閣直學士史舘修撰進工部侍郎參知政事兼樞<lb/>
　　宻使卒贈右僕射諡文莊若訥彊學善記自秦漢<lb/>
　　以來諸傳記無不該通因母病兼通醫書張仲景<lb/>
　　孫思邈諸方書久不傳者悉考校訛謬行于世又<lb/>
　　考定鐘律并損益祠祭服器悉見施行有集二十<lb/>
　　卷<lb/>
　　邵古字天叟范陽人㓜孤事母孝力貧奉養長益<lb/>
<pb n="KR2k0047_WYG_069-12b"/>
　　好學必求義理之盡天聖中嘗登蘇門山顧謂其<lb/>
　　子雍曰若聞孫登之為人乎吾所尚也隨隠於山<lb/>
　　下年七十九卒所著有正聲正字正音等三十篇<lb/>
　元姚樞字公茂栁城人居洛陽太宗時為燕南行臺<lb/>
　　郎中以臺長事貨賂棄官携家來輝州作家廟别<lb/>
　　為室奉孔子及宋諸儒刋諸經授學者讀書鳴琴<lb/>
　　若將終身時許衡在魏至輝就録程朱所註書以<lb/>
　　歸謂其徒曰曩所授受非是今始聞進學之序既<lb/>
<pb n="KR2k0047_WYG_069-13a"/>
　　而盡室依樞以居世祖在潜邸召樞至大喜待以<lb/>
　　客禮動必咨問及即位累官至中書左丞昭文舘<lb/>
　　大學士翰林承㫖卒贈太師魯國公謚文獻子煒<lb/>
　　仕至平章政事卒謚文忠<lb/>
　　姚燧字端甫三歲而孤育於伯父樞教督甚嚴燧<lb/>
　　不能堪楊奐馳書止之曰燧令器也長自有成何<lb/>
　　以急為且許醮以女年十三見許衡於蘇門十八<lb/>
　　始受學至元中為秦王府文學累遷翰林學士元<lb/>
<pb n="KR2k0047_WYG_069-13b"/>
　　貞初奉詔修世祖實録書成詔拜太子少傅明年<lb/>
　　進翰林學士承㫖又四年告歸卒謚曰文<lb/>
　　懷慶府<lb/>
　漢石奮趙人趙亡徙居温髙祖東擊項籍過河内奮<lb/>
　　年十五為小吏髙祖與語愛其恭敬問曰女何有<lb/>
　　對曰奮獨有母不幸失明家貧有姊能鼓琴髙祖<lb/>
　　曰若能從我乎對曰願盡力髙祖召其姊為美人<lb/>
　　以奮為中涓使受書謁景帝初累官至九卿子建<lb/>
<pb n="KR2k0047_WYG_069-14a"/>
　　慶等皆以孝謹聞官至二千石景帝號奮為萬石<lb/>
　　君諸子孫為吏至二千石者十三人<lb/>
　晉嵇康字叔夜譙國銍人早孤有奇才學不師授博<lb/>
　　覽該通長好老莊常修養性服食之事寓河内山<lb/>
　　陽二十年與阮籍山濤向秀劉伶阮咸王戎為竹<lb/>
　　林之逰宅邊有一栁樹常鍜其下潁川鍾㑹往訪<lb/>
　　康不為禮後坐吕安事會譖於文帝遂見害<lb/>
　　韋况京兆萬年人少隠王屋山孔述睿稱之及述<lb/>
<pb n="KR2k0047_WYG_069-14b"/>
　　睿以諫議大夫召薦况為右拾遺不拜未幾以起<lb/>
　　居郎召半歲輙棄官去况雖世貴而志冲逺不為<lb/>
　　聲利所遷當時重其風操<lb/>
　宋傅堯俞字欽之鄆州須城人徙居濟源十歲能為<lb/>
　　文及登第猶未冠嘉祐中為監察御史屢進讜言<lb/>
　　英宗立遷右司諫以論新法不便出為河北轉運<lb/>
　　使元祐中拜中書侍郎司馬光嘗以清直勇稱之<lb/>
　　卒謚獻簡<lb/>
<pb n="KR2k0047_WYG_069-15a"/>
　元李俊民字用章山西澤州人得河南程氏正學金<lb/>
　　承安中舉進士第一授翰林未幾棄官不仕金既<lb/>
　　南遷俊民隠于嵩山後徙懷州世祖在潜邸以安<lb/>
　　車召至咨訪無虚日遽乞還山遣中貴䕶送之及<lb/>
　　卒賜謚莊静先生<lb/>
　　郝經字伯常山西陵川人金末父思温避地魯山<lb/>
　　遭河南亂居民走匿窟中亂兵燎烟迫之爩死者<lb/>
　　百餘人經母許亦預焉經以蜜和寒葅汁啟母齒<lb/>
<pb n="KR2k0047_WYG_069-15b"/>
　　灌之得蘇時方九歲人皆異之既長肆力於學嘗<lb/>
　　自誦曰不學無用學不讀非聖書不務邊幅事不<lb/>
　　作章句儒世祖在潜邸召見與語大悅㑹大舉伐<lb/>
　　宋兵趨鄂岳經言巴蜀地險鑾輿西邁非萬全之<lb/>
　　舉宜修德以應天心布澤以係民望相時而動江<lb/>
　　左不足圖也世祖偉其說會宋請和即命班師及<lb/>
　　即位以經為翰林侍讀學士奉使告即位於宋且<lb/>
　　徴請和之議既至賈似道館之于儀真不聽其入<lb/>
<pb n="KR2k0047_WYG_069-16a"/>
　　經上書開陳古今和戰利病喻以禍福存亡累數<lb/>
　　十萬言皆不報拘留十六年始歸卒葬孟縣西郭<lb/>
　　門外其家集云世祖賜第在懷孟賜田在河陽因<lb/>
　　以為家所著有續後漢書易春秋外傳通鑑書法<lb/>
　　及文集凡數百卷<lb/>
　　王磐字文炳廣平人世業農父僖金人遷汴舉家<lb/>
　　渡河居汝之魯山磐年方冠從麻九疇學於郾城<lb/>
　　客居貧甚日作粥一器畫為朝暮食至大四年擢<lb/>
<pb n="KR2k0047_WYG_069-16b"/>
　　進士第授歸德府録事判官不赴及河南被兵磐<lb/>
　　又寓河内世祖召拜翰林直學士累遷資德大夫<lb/>
　　致仕卒封洛國公諡文忠<lb/>
　　吕文卿潁川人隠居濟源至正間妖賊半破周等<lb/>
　　據覃懷文卿贊襄總兵招義兵萬餘人討平汝潁<lb/>
　　鈞許以至鳳翔關陜秦隴冀晉之區威信服人上<lb/>
　　以忠義旌之授中書叅政<lb/>
　明楊立山東郯城人從父宦遊江南父卒奉母居覃<lb/>
<pb n="KR2k0047_WYG_069-17a"/>
　　懷家貧授徒以供甘㫖母卒哀毁廬墓三年後之<lb/>
　　江南求祖父柩山東求祖母柩葬之不憚勞苦人<lb/>
　　稱孝子<lb/>
　　河南府<lb/>
　秦孔鮒字子魚孔子八代孫該通六藝始皇時召為<lb/>
　　魯國文通君拜少傅及李斯議焚書鮒懼遺典滅<lb/>
　　亡藏書壁間隠居嵩陽授弟子常百餘人後陳涉<lb/>
　　起為楚王聘鮒為博士鮒託疾而退卒於陳著書<lb/>
<pb n="KR2k0047_WYG_069-17b"/>
　　二十餘篇曰孔叢子<lb/>
　漢周黨字伯况太原廣武人建武中徴為議郎以病<lb/>
　　去職携妻子居澠池復被徴不得已著短布單衣<lb/>
　　縠皮綃頭待見尚書及引見伏而不謁自陳願守<lb/>
　　所志光武許之黨歸澠池著書上下篇而終邑人<lb/>
　　祀之<lb/>
　　班超字仲升扶風平陵人兄固任洛陽校書郎超<lb/>
　　隨母至任家貧常為官傭書以供養久勞苦投筆<lb/>
<pb n="KR2k0047_WYG_069-18a"/>
　　嘆曰大丈夫無他志略當效傅介子張騫立功異<lb/>
　　域取封侯安能久事筆硯乎永平間用薦奉使西<lb/>
　　域累建殊勲封定逺侯永元十四年上疏乞歸詔<lb/>
　　許之還洛踰月而卒<lb/>
　　郭泰字林宗太原介休人家世貧賤早孤母欲使<lb/>
　　給事縣庭泰曰大丈夫焉能處斗筲之役乎遂辭<lb/>
　　就成臯屈伯彥學三年博通墳籍善談論美音制<lb/>
　　乃遊於洛見河南尹李膺膺大奇之遂相友善於<lb/>
<pb n="KR2k0047_WYG_069-18b"/>
　　是名震京師及歸衣冠諸儒送至河上車數千兩<lb/>
　　泰惟與李膺同舟而濟衆賓望之以為神仙<lb/>
　晉劉宏字和李沛國相人有幹畧政事才少家洛陽<lb/>
　　與武帝同居永安里又同年共研席以舊恩起家<lb/>
　　為太子門大夫累遷寧朔將軍假節監幽州諸軍<lb/>
　　事以勳德兼茂封宣城公太安中轉鎮南將軍都<lb/>
　　督荆州諸軍事永興初卒於位贈新城公諡曰元<lb/>
　　陸機字士衡吳郡人少有異才文章冠世太康末<lb/>
<pb n="KR2k0047_WYG_069-19a"/>
　　與弟雲入洛遇太常張華華素重其名如舊相識<lb/>
　　曰伐吳之役利獲二俊以預誅賈謐功賜爵關中<lb/>
　　侯時晉室將傾顧榮戴淵等咸勸機還吳機負其<lb/>
　　才望志匡世難不從卒及于難臨刑嘆曰華亭鶴<lb/>
　　唳豈可復聞乎時年四十三弟雲及二子俱被害<lb/>
　　顧榮字彦先吳郡人與陸機兄弟同入洛稱江東<lb/>
　　三俊居數年從元帝渡江仕至散騎常侍<lb/>
　　趙至字景真代州人寓居洛陽緱氏令初到官至<lb/>
<pb n="KR2k0047_WYG_069-19b"/>
　　年十三與母觀之母曰汝先世非㣲賤遭世亂遂<lb/>
　　為士伍耳至聞母言詣師受業聞父叱牛聲投書<lb/>
　　而泣師怪問之曰未能榮養使父老不免勤苦師<lb/>
　　異之年十四遊太學遇嵇康寫石經徘徊視之不<lb/>
　　能去因母亡號痛嘔血而卒<lb/>
　南北朝楊愔字遵彥華陰人㓜受詩易好左氏春秋<lb/>
　　及長能清言容止可觀識者多以逺大許之元魏<lb/>
　　永安中拜㪚騎常侍愔以世故未平志在潛退乃<lb/>
<pb n="KR2k0047_WYG_069-20a"/>
　　謝病隠於嵩山北齊神武時徴赴晉陽拜大行臺<lb/>
　　右丞未幾棄衣冠於水濱變易姓名自稱劉士安<lb/>
　　入嵩山與沙門曇謨屏居削跡後神武徴至復其<lb/>
　　官封華陰縣侯<lb/>
　唐杜甫字子美其先襄陽人以祖依藝令於鞏因僑<lb/>
　　居焉甫少貧不自振客吳楚齊趙間李邕奇其才<lb/>
　　先往見之舉進士不第天寶中獻大清宫饗廟及<lb/>
　　郊祀賦三篇明皇奇之授右衛率府胄曹屬京師<lb/>
<pb n="KR2k0047_WYG_069-20b"/>
　　亂步謁行在拜左拾遺以直言出為華州司功尋<lb/>
　　遷京兆功曹嚴武節度劍南奏為工部員外郎參<lb/>
　　謀軍事居成都草堂浣花里旋棄去扁舟下荆楚<lb/>
　　間竟以流寓卒旅殯岳陽元和癸巳始與妻楊氏<lb/>
　　合窆首陽山前<lb/>
　　白居易字樂天太原人貞元中舉進士補校書郎<lb/>
　　遷翰林學士㑹昌初以刑部侍郎致仕歸洛居履<lb/>
　　道里疏沼種樹搆石樓於香山鑿八節灘稱香山<lb/>
<pb n="KR2k0047_WYG_069-21a"/>
　　居士常與胡杲吉<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>鄭據劉真盧慎張渾李元爽<lb/>
　　僧如滿燕集人慕之繪為九老圖卒贈尚書右僕<lb/>
　　射宣宗以詩弔之弟行簡擢進士敏而有辭官至<lb/>
　　振武營田使<lb/>
　　盧鴻一字顥然范陽人徙洛陽博學善籀書結廬<lb/>
　　嵩山開元初再徴不至五年詔有司齎束帛徴之<lb/>
　　鴻一至東都帝召升内殿置酒拜諫議大夫固辭<lb/>
　　詔許還山歲給米百斛絹五十疋朝廷得失具以<lb/>
<pb n="KR2k0047_WYG_069-21b"/>
　　狀聞將行賜隠居服鴻一到山中廣學廬聚徒至<lb/>
　　五百人及卒帝賜萬錢鴻一所居室自號寧極<lb/>
　　裴度字中立聞喜人貞元初擢進士第累拜門下<lb/>
　　侍郎平章事討吳元濟有功進洪文館大學士知<lb/>
　　政事太和四年出為山南東道節度使頃之請乞<lb/>
　　不許八年徙東都留守俄加中書令時閹䜿擅威<lb/>
　　度不復有經濟意乃治第東都集賢里作别墅號<lb/>
　　緑野堂野服蕭散不問人事帝知度年雖髙神明<lb/>
<pb n="KR2k0047_WYG_069-22a"/>
　　不衰每使臣自洛來必問度安否開成二年復以<lb/>
　　本官節度河東明年以病丐還東都卒贈太傅諡<lb/>
　　文忠<lb/>
　　温造字簡輿并州人姿表瑰傑性嗜書然盛氣少<lb/>
　　所降屈不喜為吏隠王屋山人號其居曰處士墅<lb/>
　　後隠東都烏重𦙍奏置河陽幕府為御史時李祐<lb/>
　　違詔進馬造正衙劾之祐曰吾雪夜入蔡州擒吳<lb/>
　　元濟未嘗心動今日膽落温御史矣仕至禮部尚<lb/>
<pb n="KR2k0047_WYG_069-22b"/>
　　書又見名宦志<lb/>
　　李渤字濬之魏横野將軍發之裔初隠廬山後徙<lb/>
　　少室山元和初以右拾遺召不赴韓愈遺書促之<lb/>
　　始出家東都每朝政有闕輙附章列上九年討淮<lb/>
　　西上平賊三術及禦邊新録以著作郎召渤乃起<lb/>
　　歲餘遷右補闕後以直忤出為桂管觀察使踰年<lb/>
　　謝病歸洛太和中召拜太子賓客卒贈禮部尚書<lb/>
　　孟郊字東野武康人少隠嵩山貧居苦吟性介少<lb/>
<pb n="KR2k0047_WYG_069-23a"/>
　　合與韓愈為忘形交年五十第進士調溧陽尉日<lb/>
　　賦詩曹務多廢令白府以尉代之分其半俸鄭餘<lb/>
　　慶鎮興元奏為參謀後卒其友張籍私諡曰貞曜<lb/>
　　先生有集十巻<lb/>
　　賈島字浪仙范陽人累試不第遂習浮屠徙居東<lb/>
　　都工于詩韓愈教其為文島遂去浮屠舉進士大<lb/>
　　中末為長江主簿有長江集十卷<lb/>
　　司空圖字表聖河中人咸通末擢進士知制誥景<lb/>
<pb n="KR2k0047_WYG_069-23b"/>
　　福中拜諫議大夫不赴因亂避地淅川以詩酒游<lb/>
　　觀自娛朱温欲召為禮部尚書圖故作野耄狀示<lb/>
　　不可用及聞末帝被弑不食卒年七十二<lb/>
　宋趙普字則平薊州人父向舉族徙洛陽普沉厚寡<lb/>
　　言范質薦為軍事判官太祖與語奇之以佐命功<lb/>
　　累官樞宻使檢校太保乾德二年授門下侍郎平<lb/>
　　章事集賢殿大學士上視如左右手事無大小皆<lb/>
　　咨決焉淳化三年乞骸骨歸卒贈尚書令追封真<lb/>
<pb n="KR2k0047_WYG_069-24a"/>
　　定王謚忠獻咸平初追封韓王配享太祖廟庭<lb/>
　　王彥昇蜀人後唐同光中移家洛陽明宗時為東<lb/>
　　班承㫖歴晉周官至龍捷軍都虞候建隆中累官<lb/>
　　原州防禦使西人畏之不敢犯塞<lb/>
　　張齊賢字師亮曹州人徙居洛陽太祖幸西都齊<lb/>
　　賢以布衣獻策陳十事帝召問賜食且啖且對内<lb/>
　　四說稱㫖齊賢堅執以為皆善上怒令武士拽出<lb/>
　　及還語太宗曰我幸西都惟得一張齊賢異時可<lb/>
<pb n="KR2k0047_WYG_069-24b"/>
　　使輔汝太宗太平興國二年禮部放進士榜齊賢<lb/>
　　在選中有司失掄置丙科太宗不恱自吕䝉正下<lb/>
　　一榜盡賜及第特與京官通判累官右僕射後以<lb/>
　　司空致仕歸洛卜居裴晉公午橋莊有池榭松竹<lb/>
　　之勝日與親舊觴咏其中卒贈司徒謚文定<lb/>
　　李建中字得中京兆人祖稠避地入蜀建中年十<lb/>
　　四丁外艱奉母徙居洛陽太平興國八年舉進士<lb/>
　　累官工部郎中通判河中府性簡静恬於榮利前<lb/>
<pb n="KR2k0047_WYG_069-25a"/>
　　後三掌西京留守御史臺尤愛洛中風土搆園池<lb/>
　　號曰静居性好吟詠每游山水多留題自稱巖夫<lb/>
　　有集三十卷子周道周士並進士<lb/>
　　李若谷字子淵豐人少孤游學依姻家趙况於洛<lb/>
　　遂葬其親於緱氏舉進士補長社尉時州葺兵營<lb/>
　　課民輸木檄尉受之吏多以不中程退斥欲苛苦<lb/>
　　輸者因以取賕若谷度材别其長短大小為程置<lb/>
　　庭中使民自輸真宗時遷知陜州盜聚青灰山久<lb/>
<pb n="KR2k0047_WYG_069-25b"/>
　　不散若谷遣牙吏持榜招諭之盜殺其黨與自歸<lb/>
　　又知河南府累官資政殿大學士以太子少傅致<lb/>
　　仕卒謚康靖<lb/>
　　王曙字晦叔河汾人徙家河南咸平中舉賢良方<lb/>
　　正科累遷知開封府又知河南召為御史中丞論<lb/>
　　玉清昭應宫災進尚書工部侍郎改資政殿學士<lb/>
　　知陜州徙河陽再知河南府官至中書門下平章<lb/>
　　事卒謚文康所著周書音訓唐書備問莊列㫖歸<lb/>
<pb n="KR2k0047_WYG_069-26a"/>
　　兩漢詔議及文集若干卷<lb/>
　　歐陽修字永叔廬陵人四歲孤母鄭親誨之學畫<lb/>
　　荻以教嘗至淅川游龍巢寺因僑寓讀書事詳本<lb/>
　　寺和師塔記<lb/>
　　文彥博字寛夫介休人天聖五年舉進士逮事四<lb/>
　　朝任將相五十餘年封潞國公元豐二年以太師<lb/>
　　致仕居洛陽與富弼席汝言王尚恭趙丙劉几馮<lb/>
　　行已楚建中王慎言張問張燾司馬光王拱辰仿<lb/>
<pb n="KR2k0047_WYG_069-26b"/>
　　白居易故事就弼第置酒相樂尚齒不尚官已而<lb/>
　　圖形妙覺僧舍謂之洛陽耆英會光為文序其事<lb/>
　　司馬光字君實夏縣人父池令光山生光因以為<lb/>
　　名年二十舉進士累官資政殿學士元祐間罷相<lb/>
　　寓洛中築獨樂園自號迂叟與邵雍程顥游往來<lb/>
　　陜洛間人化其德師其學法其儉在洛十有五年<lb/>
　　哲宗即位復召入相拜左僕射卒於官贈太師温<lb/>
　　國公諡文正從祀　文廟<lb/>
<pb n="KR2k0047_WYG_069-27a"/>
　　張載字子厚嵋縣人年十九喜談兵謁范仲淹范<lb/>
　　奇其才規以正學因折節改行孳孳向道嘗於闗<lb/>
　　中坐臯比講易學者宗之後入洛見兩程論易遂<lb/>
　　撤臯比謂學徒曰程某言易甚精盍往從之居洛<lb/>
　　最久載於兩程為中表父行以理學相勵還往尤<lb/>
　　宻卒後封郿伯諡曰明從祀　文廟<lb/>
　　曽幾贛州人徙河南髙宗時嘗三任嶺表家無南<lb/>
　　物兄開忤秦檜幾坐廢檜死復起知台州多惠政<lb/>
<pb n="KR2k0047_WYG_069-27b"/>
　　累官敷文閣待制卒諡文靖<lb/>
　金薛繼先字曼卿河東人南渡後隠居洛西山中課<lb/>
　　童子讀書事母孝所居化之御史石玠行部過繼<lb/>
　　先拒不見或問故曰今時政未必皆善御史一有<lb/>
　　所劾將謂自我發之他日隣里必有併受其禍者<lb/>
　　其畏慎如此<lb/>
　　元好問字裕之號遺山秀容人七歲能詩稱神童<lb/>
　　稍長淹貫經史百家詩文備衆體為一時文宗學<lb/>
<pb n="KR2k0047_WYG_069-28a"/>
　　者稱遺山先生嘗採輯詩篇名中州集累官員外<lb/>
　　郎金亡不仕流寓永寧<lb/>
　元杜瑛字文玉霸州信安人金末避地緱山世祖南<lb/>
　　伐至相州召瑛問計瑛舉法與兵食三事對世祖<lb/>
　　恱命從行以疾辭中統初徴不至除懷孟彰德等<lb/>
　　路提舉學校官又不就杜門著書以終其身臨卒<lb/>
　　命其子處立曰吾死當表吾墓曰緱山杜處士天<lb/>
　　厯中贈翰林學士追封魏國公諡文獻所著有春<lb/>
<pb n="KR2k0047_WYG_069-28b"/>
　　秋地理源委語孟旁通律吕星歴禮樂雜志文集<lb/>
　　若干卷<lb/>
　　陳天祥字吉甫趙州寧晉人以兄祐仕河南從學<lb/>
　　洛陽中統三年李璮叛河南河北宣慰司承制以<lb/>
　　天祥為千户屯三汊口防遏之事平罷歸居偃師<lb/>
　　南山有田百餘畝躬耕讀書從游者甚衆其居近<lb/>
　　緱氏山因號緱山先生至元中起家從仕郎郢復<lb/>
　　州等處招討司經歴累官中書左丞議樞宻院事<lb/>
<pb n="KR2k0047_WYG_069-29a"/>
　　卒贈河南等處中書省平章事追封趙國公謚文<lb/>
　　忠<lb/>
　明陳靖建蘇州人賣藥洛陽市流賊陷洛執靖建至<lb/>
　　營罵賊不絶口大言天子尚在諭賊歸順賊怒寸<lb/>
　　磔之至死不屈<lb/>
　　南陽府<lb/>
　周百里奚虞人為虞大夫惠王二十二年晉獻公滅<lb/>
　　虞得虞君及奚以歸媵于秦奚亡秦走宛楚鄙人<lb/>
<pb n="KR2k0047_WYG_069-29b"/>
　　執之穆公聞其賢欲重贖之恐不與乃使人謂楚<lb/>
　　曰吾媵臣百里奚在焉請贖以五羊皮楚人歸之<lb/>
　　穆公與語大恱授以國政號曰五羖大夫<lb/>
　漢諸葛亮字孔明瑯琊陽都人漢末避亂寓居南陽<lb/>
　　躬耕隴畝好為梁父吟每自比管樂建安中先主<lb/>
　　屯新野潁川徐庶曰諸葛孔明卧龍也將軍豈願<lb/>
　　見之乎先主曰君與俱來庶曰此人可就見不可<lb/>
　　屈致由是先主詣亮凡三往乃見遂從先主建都<lb/>
<pb n="KR2k0047_WYG_069-30a"/>
　　蜀中策亮為丞相先主崩受遺詔輔政建興初進<lb/>
　　封武鄉侯南征擒孟獲後數出兵祁山伐魏十二<lb/>
　　年亮悉大衆由斜谷出據武功五丈原與司馬懿<lb/>
　　相持於渭南懿閉壁不出乃分兵屯田為久駐計<lb/>
　　其年秋卒於軍中兵退懿案其營壘嘆曰天下奇<lb/>
　　才也謚忠武今南陽有武侯祠<lb/>
國朝雍正二年從祀　文廟<lb/>
　金富珠哩德隆安人泰和間從憲宗南征道經於鄧<lb/>
<pb n="KR2k0047_WYG_069-30b"/>
　　見順陽山川秀麗風土淳美因家焉後以功封南<lb/>
　　陽郡侯子孫為鄧州人孫翀見南陽人物志<lb/>
　明張唯江西永豐人流寓南陽以尚書舉第一是年<lb/>
　　上開文華堂于禁中詔擇中式舉人雋異者肄業<lb/>
　　其中唯與選正月甲寅命題賦詩稱㫖擢編修詔<lb/>
　　贊善大夫宋濂正字桂彥良等教之上謂曰昔許<lb/>
　　魯齋諸生多為宰輔卿其勉之萬幾之暇輙幸堂<lb/>
　　中取其文親評優劣命光禄寺日給酒饌濂輩雖<lb/>
<pb n="KR2k0047_WYG_069-31a"/>
　　司啟迪顧諸生皆上所親教不敢以師道自居一<lb/>
　　日侍燕閒詢及諸生肄業進益濓對曰無如張唯<lb/>
　　者因備述其雋才請録為弟子員上笑而許之同<lb/>
　　時進者又有河南張翀禮遇雖不及唯然侍從車<lb/>
　　駕應制顧問未始異也<lb/>
　　董宗夔貴州人以孝廉署淅川教諭遂家焉工詩<lb/>
　　有故鄉松菊思遊子異地風霜老逐臣之句邑孝<lb/>
　　廉李宗木和云滇南楚北皆吾與白羽丹江可卜<lb/>
<pb n="KR2k0047_WYG_069-31b"/>
　　居<lb/>
　　汝寧府<lb/>
　漢王粲字仲宣山西髙平人祖父襲為汝南太守粲<lb/>
　　常寓居汝南今有王粲宅<lb/>
　晉祖逖字士雅范陽人京師大亂逖率其親戚族人<lb/>
　　擇地避之遂寓淮西今信陽有士雅山<lb/>
　　任諒字子諒眉山人徙居汝陽九歲而孤舅欲奪<lb/>
　　母志諒挽衣泣曰豈有為人子不能養其親者乎<lb/>
<pb n="KR2k0047_WYG_069-32a"/>
　　母為感動而止力學自奮年十四登髙第累官龍<lb/>
　　圖閣直學士知京兆府<lb/>
　　汝州<lb/>
　唐田游巖京兆三原人永徽時補太學生罷歸入太<lb/>
　　白山又歴荆楚愛夷陵青溪廬其側長史李安期<lb/>
　　表其才召赴京師行及汝辭疾入箕山居許由祠<lb/>
　　旁頻召不出髙宗幸嵩山至其門游巖野服出拜<lb/>
　　帝謂曰先生比佳不答曰臣所謂泉石膏肓烟霞<lb/>
<pb n="KR2k0047_WYG_069-32b"/>
　　痼疾者因與俱還拜崇文舘學士宅居奉天宫左<lb/>
　　帝自書榜其門曰隠士田游巖宅進太子洗馬久<lb/>
　　之乞還山蠶衣耕食不交當世惟與韓法昭宋之<lb/>
　　問為方外友<lb/>
　宋范祖禹字淳夫成都人徽宗時累遷台州主管西<lb/>
　　京御史臺靖康初避地汝州汝守趙子櫟邀與共<lb/>
　　守旁郡盡陷惟汝獨全歴官至朝請大夫<lb/>
　金許古字道真不詳何許人昌明初登詞賦進士第<lb/>
<pb n="KR2k0047_WYG_069-33a"/>
　　拜監察御史彈劾精當上多俞納哀宗時遷左司<lb/>
　　諫未幾致仕居伊陽郡守為起伊川亭古性嗜酒<lb/>
　　每乘舟出村落間留飲或十數日不歸或泝流而<lb/>
　　上老稚爭為挽舟數十里不絶其為時愛慕如此<lb/>
　　陳州<lb/>
　宋慎知禮衢州信安人父温琪有詞學仕錢俶終元<lb/>
　　帥府判官知禮㓜好學年十八獻書于俶署校書<lb/>
　　郎歸宋授鴻臚卿歴知陳州興元府知禮母年八<lb/>
<pb n="KR2k0047_WYG_069-33b"/>
　　十餘居宛丘懇求奉養退處十年縉紳稱其孝友<lb/>
　　母服除表請納禄至道三年以工部侍郎致仕知<lb/>
　　禮自㓜至白首歲讀五經周而後止每開卷必正<lb/>
　　衣冠危坐未嘗少懈<lb/>
　　李成字咸熙系出長安唐之後裔㓜而聰敏長更<lb/>
　　髙邁嗜酒好為詩善琴奕尤工於畫人欲求者先<lb/>
　　為置酒酒酣落筆烟雲萬狀乾德初太府卿衛融<lb/>
　　守淮陽延為上客因家于陳日肆觴咏病酒而卒<lb/>
<pb n="KR2k0047_WYG_069-34a"/>
　　張耒字文潜楚州淮陰人初游學于陳為蘇軾所<lb/>
　　知後知潁州聞軾訃為舉哀行服因貶房州别駕<lb/>
　　安置于黄五年得自便遂居于陳自稱宛丘居士<lb/>
　　耒儀觀甚偉有雄才筆力絶健于騷詞尤長士人<lb/>
　　就學者衆分日具酒殽奉之卒殁於陳<lb/>
　金劉勳字少宣雲中人初名訥字辨老與其兄漢老<lb/>
　　俱工詩㓜隨宦居濟南十餘載南渡後居陳勳俊<lb/>
　　爽滑稽一談一笑多出人意表所作詩世多傳誦<lb/>
<pb n="KR2k0047_WYG_069-34b"/>
　　劉祁字京叔渾源人髫齔從父宦河南未冠舉進<lb/>
　　士失意即閉户讀書肆力窮經以著述自任父罷<lb/>
　　御史居淮陽置田園父殁後祁春夏在陳視耕秋<lb/>
　　冬入汴避亂在陳數年遍交賢士大夫門多長者<lb/>
　　車轍嘗自言平生有二樂曰良友曰異書兵亂後<lb/>
　　還鄉里家居讀書不輟卒年四十七所著有歸潜<lb/>
　　志傳於世<lb/>
　　許州<lb/>
<pb n="KR2k0047_WYG_069-35a"/>
　南北朝王由字茂道京兆霸城人好學有文才尤善<lb/>
　　草𨽻性方厚有名士風又工摹畫為時人所服仕<lb/>
　　魏歴給事中尚書郎東萊太守罷郡寓潁川天平<lb/>
　　初元洪威搆逆大軍攻討為亂兵所害時年四十<lb/>
　　三名流惜之<lb/>
　唐陳夷行字周道本江左諸陳世客潁川夷行第進<lb/>
　　士擢起居郎史舘修撰累官工部侍郎文宗開成<lb/>
　　二年進同中書門下平章事夷行介特與楊嗣復<lb/>
<pb n="KR2k0047_WYG_069-35b"/>
　　李珏言事相忤輙引疾求去帝遣使勞起之尋以<lb/>
　　侃直罷為吏部尚書拜華州刺史武宗立召為御<lb/>
　　史大夫俄還同中書門下平章事進尚書左僕射<lb/>
　　未幾以足疾乞歸<lb/>
　宋范純仁字堯夫蘇州吳縣人舉進士累官觀文殿<lb/>
　　學士以父仲淹三守潁昌純仁與弟純禮尚書右<lb/>
　　丞純粹户部侍郎兄弟並居於許及卒勅許洛官<lb/>
　　給其葬贈開府儀同三司諡忠宣<lb/>
<pb n="KR2k0047_WYG_069-36a"/>
　　韓億字宗魏真定靈夀人徙雍丘葬其父保樞於<lb/>
　　許之長社遂為許人億舉進士為大理評事知永<lb/>
　　城縣有治聲累遷屯田員外郎知相州遷河北轉<lb/>
　　運使仁宗時除龍圖閣待制奉使契丹官至尚書<lb/>
　　左丞以太子少傅致仕卒贈太子太保諡忠獻八<lb/>
　　子綱綜絳維繹縝緯緬人稱八鳳以配荀氏八龍<lb/>
　　蘇轍字子由眉州眉山人嘉祐初與兄軾同舉進<lb/>
　　士崇寧中以朝請大夫罷居許州號潁濱遺老卒<lb/>
<pb n="KR2k0047_WYG_069-36b"/>
　　諡文定<lb/>
　　蘇過字叔黨眉州眉山人軾子初軾謫官汝州以<lb/>
　　形勝類其鄉有終焉之志乃移書於其弟轍曰他<lb/>
　　日我死當葬於是後軾卒於常州過遵治命葬於<lb/>
　　郟之小峨眉山遂家潁昌營湖陰水竹數畝名曰<lb/>
　　小斜川自號潁川居士過早以詞賦顯於時初監<lb/>
　　太原府稅次知襄城通判中山府俱以能舉所著<lb/>
　　有斜川集二十巻<lb/>
<pb n="KR2k0047_WYG_069-37a"/>
　　李廌字方叔其先自鄆徙華廌少以問學稱謁蘇<lb/>
　　軾于黄州軾稱其才為萬人敵軾卒廌哭之慟即<lb/>
　　走汝潁間相地卜兆授其子作文祭之詞語奇壯<lb/>
　　讀者為悚謂潁為人物淵藪定居長社縣令李佐<lb/>
　　及里人買宅居之<lb/>
　　禹州<lb/>
　宋楊億字大年建州浦城人從祖徽之知許州億往<lb/>
　　依焉力學晝夜不息淳化中以童子召對授秘書<lb/>
<pb n="KR2k0047_WYG_069-37b"/>
　　正字終翰林學士億有别墅在陽翟母往視之因<lb/>
　　得疾億請歸省不待報而行上親緘藥劑賜之<lb/>
　　鄭州<lb/>
　漢崔篆涿郡安平人兄發王莽時位大司空建武初<lb/>
　　舉賢良自以宗門受莽偽寵慚愧漢朝遂辭歸不<lb/>
　　仕客居滎陽閉門潜思著周易林六十四篇決吉<lb/>
　　凶多驗臨終作慰志賦以自悼<lb/>
　宋畢士安字仁叟代州雲中人少孤好學事繼母祝<lb/>
<pb n="KR2k0047_WYG_069-38a"/>
　　氏以孝聞母曰為學必求良師友乃如宋又如鄭<lb/>
　　得楊璞韓丕劉錫為友遂為鄭人乾徳四年舉進<lb/>
　　士累官監察御史出知乾州以母老請改監汝州<lb/>
　　稻田務淳化二年召為翰林學士景德初契丹入<lb/>
　　冦士安陳選將理財之策上嘉納之尋拜平章事<lb/>
　　以病上表求免不許明年卒於官贈太傅中書令<lb/>
　　諡文簡<lb/>
　　陜州<lb/>
<pb n="KR2k0047_WYG_069-38b"/>
　漢楊震字伯起華陰人少好學受歐陽尚書於太常<lb/>
　　桓郁明經博覽無不窮究客居𢎞農之湖縣築校<lb/>
　　書堂教授學者居二十餘年州郡請召數稱病不<lb/>
　　就衆謂其晩而震志愈篤有冠雀啣三鱣集講堂<lb/>
　　前或以為三公之兆後果拜太尉<lb/>
　晉張楷字公超蜀郡成都人通嚴氏春秋古文尚書<lb/>
　　除長陵令不赴隠居𢎞農山中學者從之所居成<lb/>
　　市後華陰山南遂有公超市<lb/>
<pb n="KR2k0047_WYG_069-39a"/>
　唐王適幽州人善為詩尤好讀書懷奇負氣時以四<lb/>
　　科募士適笑曰此非吾時耶即携所作書縁道歌<lb/>
　　謳趨直言試既至對語驚人下第益困久之聞金<lb/>
　　吾將軍李惟簡年少喜士見之與合遂薦為衛參<lb/>
　　軍居歲餘忽不樂載妻子入閿鄉南山中書舍人<lb/>
　　王涯獨孤及吏部郎中張惟素比部郎中韓愈日<lb/>
　　發書訊問固辭不起<lb/>
　　陸扆字祥文嘉興人宰相贄族孫客于陜遂為陜<lb/>
<pb n="KR2k0047_WYG_069-39b"/>
　　人光啟二年擢進士第累遷翰林學士扆工屬辭<lb/>
　　敏若注射昭宗優遇之遷尚書左丞徙同中書門<lb/>
　　下平章事封吳郡公<lb/>
　　吳融字子華越州山陰人力學富詞調昭宗龍紀<lb/>
　　初登進士仕終翰林承㫖卜居閿鄉皇天原北後<lb/>
　　卒葬于營門右融有卜居詩<lb/>
　　光州<lb/>
　宋陳慥字季常號龍丘一號方山子眉州青神人風<lb/>
<pb n="KR2k0047_WYG_069-40a"/>
　　格凝峻議論慷慨少時慕朱家郭解之為人閭里<lb/>
　　之俠皆宗之及壯折節讀書以此馳騁當世然終<lb/>
　　不遇晚乃遯於光黄間菴居蔬食不與世相聞<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0047_WYG_069-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　河南通志巻六十九<lb/>
</p>
<p>
</p>
  </div>
</body>
</text>
</TEI>
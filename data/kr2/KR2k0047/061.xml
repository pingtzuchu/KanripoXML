<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻六十一</head> <lb/>
    <p>
<pb n="KR2k0047_WYG_061-1a"/>
欽定四庫全書<lb/>
　河南通志巻六十一<lb/>
　　理學<lb/>
　天地古今理而已矣學不講則理不明講學以明理<lb/>
　啟前聖之橐籥作後學之津梁莫盛於有宋蓋自二<lb/>
　程子倡道伊洛一時從遊如李劉尹謝諸賢皆克衍<lb/>
　其緒迨及元明轉相師授中州理學之傳久而益振<lb/>
　雖立説間有差池或確守程朱或參良知之説要其<lb/>
<pb n="KR2k0047_WYG_061-1b"/>
　衛正斥邪守先待後皆本心得而身體力行非分門<lb/>
　樹幟齗齗焉務口説以角勝者<lb/>
盛世敦尚實學崇禮先儒俎豆之典簡編之光也謹次<lb/>
　講學諸儒别為一帙自北宋始志理學<lb/>
　　開封府<lb/>
　明李承恩字君賜祥符人父母早喪祖父母鞠育之<lb/>
　　幼不為童戲八嵗就塾師端慎如老成人弱冠入<lb/>
　　邑庠為弟子員督學使者優之俾聚講大梁書院<lb/>
<pb n="KR2k0047_WYG_061-2a"/>
　　正徳十四年領鄉薦明年試禮闈不第乃罄囊購<lb/>
　　理學諸書以歸閉門潜玩時有心得見之著述辨<lb/>
　　析精當多先儒所未發著易經大義詩經大義書<lb/>
　　經拾蔡學庸拾朱孟子説若干巻又為宋儒太極<lb/>
　　圖説定性書顔子所好何學論西銘諸解以發其<lb/>
　　藴平生著述甚富又有河濱日録劄記存稿若干<lb/>
　　巻事詳開封府志及中州道學編<lb/>
皇清冉覲祖字永光中牟人康熙辛未進士官翰林院<lb/>
<pb n="KR2k0047_WYG_061-2b"/>
　　檢討請假歸里孜孜以倡明正學為務時登封耿<lb/>
　　介潜心理學延為嵩陽書院長俾之振聾發矇其<lb/>
　　為學深造閫奥著述繁夥喫𦂳示人處尤在天理<lb/>
　　主敬一圖卒年八十餘雍正元年祀鄉賢<lb/>
　　張伯行字孝先儀封人年七嵗入小學恂恂恪恭<lb/>
　　有儒者氣象中康熙乙丑進士初授中書科中書<lb/>
　　舍人丁父艱回籍服闋以薦赴河工劾力屢著勞<lb/>
　　績補山東濟寧道遷江寧按察司<lb/>
<pb n="KR2k0047_WYG_061-3a"/>
聖祖南巡特授福建巡撫置社倉毁淫祠褒亷吏糾貪墨<lb/>
　　　訪猾𨽻奸胥寘諸法教化大行閩故為理學藪伯<lb/>
　　　行建鼇峰書院為學舍百二十楹祀有宋五子選<lb/>
　　　士肄業其中數躬詣書院勗諸生以明體達用之<lb/>
　　　學士子蒸蒸向風旋移撫江蘇辛卯科場弊發疏<lb/>
　　　劾督臣噶禮營私壊法禮亦馳疏訐參<lb/>
聖祖鑒伯行清介仍子留任而黜禮伯行復任後建紫陽<lb/>
　　　書院督課諸生越三年入署總督倉場侍郎尋管<lb/>
<pb n="KR2k0047_WYG_061-3b"/>
　　　理錢法補户部右侍郎仍兼倉場事<lb/>
　皇上御極眷注特厚<lb/>
　命專理户部事每㑹議大政伯行多與焉尋陞禮部尚<lb/>
　　　書乙巳以疾卒於官<lb/>
　上命鎮國公奠茶酒賜祭葬諡清恪伯行天性樸誠好<lb/>
　　　學不倦凡所設施皆本於實踐確遵程朱不惑異<lb/>
　　　説嘗慕陸隴其謂為薛胡以後一人其論學宗㫖<lb/>
　　　如此雍正七年<lb/>
<pb n="KR2k0047_WYG_061-4a"/>
　題請崇祀鄉賢<lb/>
　　歸徳府<lb/>
　宋程迥字可久寧陵人靖康之亂南徙餘姚登隆興<lb/>
　　元年進士歴知進賢上饒數縣以恩義導民欺詐<lb/>
　　以革暇則賓禮賢士進其子弟之秀者為之陳説<lb/>
　　詩書質疑問難無間蚤暮所著有古易考古易章<lb/>
　　句易傳外編春秋傳顯㣲例目論語傳孟子章句<lb/>
　　等書卒官朝奉郎朱熹以書告迥子絢曰敬維先<lb/>
<pb n="KR2k0047_WYG_061-4b"/>
　　徳博聞至行追配古人釋經訂史開悟後學當世<lb/>
　　之務又所通該非獨章句之儒而已曽不一試而<lb/>
　　奄棄盛時此有志之士所為悼歎咨嗟而不能自<lb/>
　　已者然著書滿家足以傳世是亦足以不朽已絢<lb/>
　　巴陵尉能理寃獄孫仲熊亦有名<lb/>
　明魯邦彦字鄭卿睢州人七嵗失怙出就外傅稍知<lb/>
　　經義即以聖人為可學被服造次不離儒者嘉靖<lb/>
　　己酉鄉試第一庚戍成進士授行人滿一考當選<lb/>
<pb n="KR2k0047_WYG_061-5a"/>
　　備侍從㑹嚴嵩柄國遲久不遷念母老遂疏終養<lb/>
　　杜門却軌潜心經術學以程朱為宗務實踐不標<lb/>
　　榜為名髙隆慶改元臺省交薦起吏部主事改光<lb/>
　　禄丞俱不拜疏陳十事皆鑿鑿可施行時執政内<lb/>
　　隙疏偶及之鄉人留不果上見者以為有經世之<lb/>
　　具所著有河圖洛書説大學講中庸解就正録皆<lb/>
　　平正精實多前人所未發嘗語人曰中庸不可能<lb/>
　　也學之從狷介始通方之人不足與議矣平生細<lb/>
<pb n="KR2k0047_WYG_061-5b"/>
　　行必矜非禮弗履卒年四十有七巡按御史疏請<lb/>
　　從祀大梁總祠<lb/>
　　徐養相字子存睢州人少工舉子業研究經傳解<lb/>
　　悟疑譌復潜心性理曰為學不宗濓洛非學也嘉<lb/>
　　靖己酉登鄉薦丙辰成進士筮仕餘姚表章王氏<lb/>
　　之學與多士朝夕講習三年興起甚衆陞兵部車<lb/>
　　駕司主事以守正不阿忤時相罷歸遂以明道淑<lb/>
　　人為己任日聚生徒講解經書性理逺近從學者<lb/>
<pb n="KR2k0047_WYG_061-6a"/>
　　常數百人駝岡錦水之間比屋皆絃誦聲平生事<lb/>
　　親極孝治喪一遵古禮不用浮屠不讌弔客縉紳<lb/>
　　家多取法焉卒年七十六所著有四書説略禮經<lb/>
　　輯覽近恒文集藏於家事詳湯斌洛學編<lb/>
　　呂坤字叔簡寧陵人離襁褓即不妄言笑不與羣<lb/>
　　兒嬉戲年十五五經皆通讀性理諸書欣然有㑹<lb/>
　　作夜氣鈔拓良心詩立論專主躬行作省心記以<lb/>
　　自檢嘉靖辛酉舉於鄉隆慶辛未捷南宫丁母憂<lb/>
<pb n="KR2k0047_WYG_061-6b"/>
　　萬歴甲戌對䇿成進士初知襄垣襄垣劇尚嚴明<lb/>
　　繼調大同大同貧尚撫字兩地均徳之王家屏任<lb/>
　　吏部特疏擢吏部主事故事新曹郎尚緘黙卑伏<lb/>
　　不敢輕有可否坤獨錚錚不少畏避出為山東參<lb/>
　　政後巡撫山西著實政録仕宦資為模楷歴陞刑<lb/>
　　部左侍郎致仕家居講學學者咸宗之稱為沙隨<lb/>
　　夫子年八十三卒有去偽齋集閨範四禮疑四禮<lb/>
　　翼交泰運諸書行於世卒贈刑部尚書諭祭葬賜<lb/>
<pb n="KR2k0047_WYG_061-7a"/>
　　廕<lb/>
　　王慕祥字承休睢州人原籍獲嘉因以獲嘉為號<lb/>
　　性至孝勵志讀書早以大儒自期年二十四入郡<lb/>
　　庠端莊凝重履繩蹈矩對妻孥如賓客以移風易<lb/>
　　俗為己任嘗設壇集里中子弟講孝經小學風雨<lb/>
　　寒暑不愆期纂釋聖訓五冊憲使通行各屬令老<lb/>
　　儒朔望登講游其門者百餘人嚴立課程先徳行<lb/>
　　而後文藝稍軼即嚴訶之人所行非義有潜自改<lb/>
<pb n="KR2k0047_WYG_061-7b"/>
　　悔者曰慮為王先生知也金忠節鉉父顯名為郡<lb/>
　　學博鉉建言削籍省親至郡見慕祥嘆曰伊川之<lb/>
　　流也令其諸弟皆從學焉所著有艮明山房文集<lb/>
　　聞見録諸書皆根極理道頗多發明云<lb/>
　　竇如珠字帝珍柘城人諸生早失恃事繼母以孝<lb/>
　　著待異母弟敦友愛不私財器於辭受大節尤繩<lb/>
　　尺惟謹人憚其剛方不敢以私干之而樂易平恕<lb/>
　　未嘗矜世絶物處内外尊卑間怡怡如也平居教<lb/>
<pb n="KR2k0047_WYG_061-8a"/>
　　授講學從遊甚衆衣冠必整步趨必嚴初不以顛<lb/>
　　沛流離稍失禮容嘗與門人張震張益遇隴畔間<lb/>
　　師弟雍雍觀者起敬其講求服習一遵程朱之訓<lb/>
　　不為他説所惑有語録數十巻卒祀鄉賢<lb/>
皇清湯斌字孔伯號潜菴睢州人自少卓立舉動尺寸<lb/>
　　年十二聴里中耆儒王慕祥講小學侍坐終日無<lb/>
　　倦容退即見諸行事慕祥竒之年十六就傅郭外<lb/>
　　值流寇陷州城斌母趙罵賊死後避亂三衢讀書<lb/>
<pb n="KR2k0047_WYG_061-8b"/>
　　山中念母死節益自刻苦嘗中夜大哭哭已復讀<lb/>
　　山中人皆感動亂定始北歸順治戊子舉於鄉明<lb/>
　　年㑹試中式越三年壬辰成進士改庶吉士鍵户<lb/>
　　一室惟與魏象樞曹本榮以理道相切磋乙未簡<lb/>
　　翰林科道官出任監司斌得陜西按察司副使備<lb/>
　　兵潼闗時闗中多盜斌嚴行保甲令民各設鉦鼓<lb/>
　　砲石逺近以次傳警盜發輒得陞嶺北道參政治<lb/>
　　所在贑贑四省上游地穹山深箐大盜李玉廷窟<lb/>
<pb n="KR2k0047_WYG_061-9a"/>
　　　穴其中斌用計平之贑人以安後以父老乞歸里<lb/>
　　　居垂二十年潜心性命之學渡河執弟子禮於孫<lb/>
　　　竒逢歸而充養愈邃屹然推中原巨儒戊午<lb/>
詔舉博學鴻儒大臣交荐<lb/>
御試甲等補翰林院侍講尋以日講官直<lb/>
　經筵敷陳詳盡深契<lb/>
聖祖意超擢内閣學士兼禮部侍郎尋巡撫江蘇斌涖任<lb/>
　　　後一以教化為先痛除吳中積習禁服食玩好之<lb/>
<pb n="KR2k0047_WYG_061-9b"/>
　　　不節者尤嚴絶蒱博及拳勇鬬毆禁婦女毋遊觀<lb/>
　　　取五通神偶投於湖下令期於必行復親詣學宮<lb/>
　　　命諸生講孝經俾幼穉皆得列坐以聴吳民翕然<lb/>
　　　向風陞禮部尚書掌詹事府益被優禮每㑹推㑹<lb/>
　　　議必問湯斌云何斌感殊遇凡是非可否必侃侃<lb/>
　　　正言不娿不撓尋轉工部尚書以疾卒於官訃<lb/>
　　　聞<lb/>
　特命學士以潼酪奠馳驛䕶其喪歸予祭塟吳人聞斌<lb/>
<pb n="KR2k0047_WYG_061-10a"/>
　　卒皆號慟失聲斌於學無所不窺而一以忠孝誠<lb/>
　　正為本其所著書不為空言有洛學編一巻補睢<lb/>
　　州志五巻詩文若干巻明史稿若干巻行於世康<lb/>
　　熙四十年祀鄉賢<lb/>
　　竇克勤字敏修號靜菴柘城人壬子舉於鄉任南<lb/>
　　陽府泌陽縣教諭倣朱子白鹿洞規分立五社長<lb/>
　　各置勸善規過簿月朔稽善過而勸懲之每月初<lb/>
　　五日集髫年童子習禮儀稍長者解性理人皆興<lb/>
<pb n="KR2k0047_WYG_061-10b"/>
　　行戊辰登進士由庶常授檢討珥筆翰苑益肆力<lb/>
　　於經史尋以病乞歸居室狹隘捐貲修學宮葺朱<lb/>
　　陽書院士林多所成就幼嘗與睢陽湯斌嵩陽耿<lb/>
　　介往復商確互闡學㫖所著有理學正宗孝經闡<lb/>
　　義尋樂堂家規泌陽學條規等書康熙四十七年<lb/>
　　祀鄉賢<lb/>
　　彰徳府<lb/>
　明崔銑字子鍾安陽人父陞以進士歴參政清直著<lb/>
<pb n="KR2k0047_WYG_061-11a"/>
　　聲銑資禀穎敏風骨岐嶷十嵗從父授四書毛詩<lb/>
　　明年從諸儒講太極圖周易弱冠舉鄉試入太學<lb/>
　　與四方知名士秦偉馬理呂柟寇天敘馬卿張士<lb/>
　　隆相友約明經修行毋慕髙虚毋溺訓詁立志毅<lb/>
　　然𢎞治乙丑成進士選翰林院庶吉士授編修正<lb/>
　　徳初逆瑾竊柄以不附已調南京吏部主事瑾誅<lb/>
　　召還史館晉侍讀嘗侍經筵講説命因勸上去讒<lb/>
　　頑戒逸豫時錢寧等在側甚衘之踰年引疾歸搆<lb/>
<pb n="KR2k0047_WYG_061-11b"/>
　　後渠書屋董耕授徒意泊如也世宗即位用薦起<lb/>
　　修武廟實録擢南京國子祭酒時集議大禮擯斥<lb/>
　　杖戌者相望銑上疏劾張璁桂蕚拾歐陽修之唾<lb/>
　　餘以承望意嚮世廟不悦又勸上勤聖學辨忠邪<lb/>
　　以回天變自分必得罪遂致仕歸田讀書洹上逺<lb/>
　　近從學者衆銑教以研經飭行曰道在五倫學在<lb/>
　　治心功在慎獨家居十六年杜門著書以闡道翼<lb/>
　　經為志己亥東宮立慎選宮僚召補少詹事尋遷<lb/>
<pb n="KR2k0047_WYG_061-12a"/>
　　南京禮部右侍郎疾作致仕卒贈禮部尚書諡文<lb/>
　　敏所著有讀易餘言中庸凡松窻寤言及刪定二<lb/>
　　程遺書中説考晦菴文鈔鄴郡志文苑春秋等書<lb/>
　　行世學者稱後渠先生<lb/>
　　衛輝府<lb/>
皇清孫竒逢字啟泰又字鍾元本直𨽻容城人明萬厯<lb/>
　　庚子舉人<lb/>
國初遷居輝縣講學授徒於蘇門遂為輝人竒逢少以<lb/>
<pb n="KR2k0047_WYG_061-12b"/>
　　孝聞與鹿忠節善繼定交即以擔荷聖學自任結<lb/>
　　茅講習不樂仕進<lb/>
本朝定鼎屢徵俱以疾辭天下稱曰孫徵君晚年講學<lb/>
　　夏峯學者又稱為夏峯先生中州談理學言睢州<lb/>
　　湯斌嵩陽耿介諸人皆出其門其學在隨時隨處<lb/>
　　體認天理而功歸慎獨周規折矩不失尺寸著有<lb/>
　　四書近指讀易大㫖尚書近指理學宗傳家禮酌<lb/>
　　嵗寒居答問孝友堂家規畿輔人物考中州人物<lb/>
<pb n="KR2k0047_WYG_061-13a"/>
　　考諸書行世年九十餘卒葬於輝子孫世居輝稱<lb/>
　　望族焉<lb/>
　　懐慶府<lb/>
　元許衡字平仲河内人幼有異質七嵗入塾授章句<lb/>
　　問其師曰讀書欲何為師曰取科第耳曰如斯而<lb/>
　　已乎師大竒之稍長嗜學如饑渴值世亂且貧無<lb/>
　　書嘗自日者家得尚書注疏皆散缺請寓宿手抄<lb/>
　　以歸避難徂徠山始得王輔嗣易説夜思晝誦身<lb/>
<pb n="KR2k0047_WYG_061-13b"/>
　　體而力踐之後從姚樞得程朱易傳四書集注或<lb/>
　　問及小學書益大有得初移家蘇門依樞以居便<lb/>
　　講習及樞被徵衡獨處蘇門慨然以明道為己任<lb/>
　　凡喪祭嫁娶必徵於禮以倡其鄉人從學者寖盛<lb/>
　　元世祖王秦中召為京兆提學教化大行及即位<lb/>
　　命為國子祭酒又命議事中書省衡乃疏陳五事<lb/>
　　世祖嘉納之又令定朝議官制後以集賢大學士<lb/>
　　兼國子祭酒其教諄煦懇至而從學者尊師敬業<lb/>
<pb n="KR2k0047_WYG_061-14a"/>
　　日改月化雖至童子亦知三綱五常為生人之道<lb/>
　　又嘗領太史院事與郭守敬等定授時厯厯成以<lb/>
　　疾乞還卒於家虞集謂南北未一許衡先得朱子<lb/>
　　之書伏讀而深信之持其説以事世祖儒者之道<lb/>
　　不廢衡實啟之所著有孝經注大學直説及文集<lb/>
　　若干巻傳於世諡曰文正延祐二年從祀孔子廟<lb/>
　　庭<lb/>
　明何瑭字粹夫懐慶衛籍武陟人為諸生即有志聖<lb/>
<pb n="KR2k0047_WYG_061-14b"/>
　　賢之學𢎞治辛酉鄉試第一壬戍登進士選翰林<lb/>
　　院庶吉士授編修正徳初逆瑾竊政一日贈諸翰<lb/>
　　林川扇有入而跪見者瑭獨長揖瑾怒不以贈受<lb/>
　　贈者復拜謝瑭正色曰何僕僕也瑾大怒詰其姓<lb/>
　　名瑭直前應曰編修何瑭瑾愈怒娭笑曰翰林貴<lb/>
　　人也欲害之瑭遂累疏乞歸瑾誅召還擢修撰以<lb/>
　　直經筵觸犯忌諱調開州同知晉東昌府同知乞<lb/>
　　歸隠居南村四方從學甚衆嘉靖改元起授浙江<lb/>
<pb n="KR2k0047_WYG_061-15a"/>
　　提學副使敦本尚實士氣丕變未幾晉南京太常<lb/>
　　卿歴工户禮三部侍郎南京右都御史致仕家居<lb/>
　　與闗中吕柟儀封王廷相靈寳許誥諸人簡札往<lb/>
　　來究辯經書性命之㫖行已教人切近精實時以<lb/>
　　比之聖門由賜瑭性潔氣剛涵養和粹雖世局變<lb/>
　　推而獨不受染臨事毅然不可奪難進易退有髙<lb/>
　　世之節門人請梓文録曰聖賢之道昭在六籍如<lb/>
　　日星後學愧不能知而行之自宋以來儒者之論<lb/>
<pb n="KR2k0047_WYG_061-15b"/>
　　方苦太多此吾之所深懼也卒贈禮部尚書諡文<lb/>
　　定所著有栢齋集十二巻儒學管見隂陽律吕管<lb/>
　　見行於世<lb/>
　　婁樞字子靜懐慶衛人少師事何瑭嘉靖乙酉領<lb/>
　　鄉薦入成均㑹朝臣議大禮各樹幟不相下又議<lb/>
　　姚江之學且為洛蜀黨樞著克伐怨欲論四章為<lb/>
　　時所稱授廣宗令時巡撫劉某籍民為兵樞謂擾<lb/>
　　民上鄉兵議劉面從實心銜之適巡按樊某問安<lb/>
<pb n="KR2k0047_WYG_061-16a"/>
　　民去貪之畧樞應以所令勿反所好作去甚論刺<lb/>
　　之二恨交作坐是褫職歸設臯比於東明曹縣者<lb/>
　　二十餘年著經學史學子學政學五朝文教等書<lb/>
　　殁後廣宗民肖像祀之<lb/>
　　河南府<lb/>
　宋程顥字伯淳洛陽人父珦見人物志顥生而神氣<lb/>
　　秀爽數嵗誦詩書强記過人嘉祐二年舉進士主<lb/>
　　鄠縣簿折疑獄如神調上元移晉城令專務以徳<lb/>
<pb n="KR2k0047_WYG_061-16b"/>
　　化民民愛之如父母熙寧初為御史數召見前後<lb/>
　　進説甚多大要以正心窒慾求賢育才為本務以<lb/>
　　誠意感悟主上勸帝防未萌之欲及勿輕天下士<lb/>
　　帝問所以為御史者對曰以臣補闕拾遺裨贊朝<lb/>
　　廷則何敢不勉使臣掇拾羣下短長以沽直名則<lb/>
　　有所不能帝歎賞以為得御史體因議新法不合<lb/>
　　改僉書鎮寧軍判官前後平反重獄以十數求監<lb/>
　　局便養得監河洛竹木務自顥去國神宗終念之<lb/>
<pb n="KR2k0047_WYG_061-17a"/>
　　㑹修三經義語執政曰程顥可用執政不對有自<lb/>
　　洛來者帝問程顥在彼否連言佳士其後以星變<lb/>
　　應詔疏朝政極切帝手批差知扶溝邑多水患顥<lb/>
　　為經畫溝洫未幾罷去嘗曰百里之地至狹也而<lb/>
　　道之興廢係焉然知其當為而不為獨諉之曰命<lb/>
　　則非矣神宗崩遺詔至洛顥感先帝知念終無以<lb/>
　　報也涕滂然下聞司馬光呂公著入相曰二公當<lb/>
　　與元豐大臣同更化與時宜之可也若先分黨與<lb/>
<pb n="KR2k0047_WYG_061-17b"/>
　　必且為他日之憂蓋逺慮如此又嘗言新法之行<lb/>
　　亦是吾黨爭之太過成就今日之事塗炭天下亦<lb/>
　　須兩分其罪可也哲宗立召為宗正丞未行而卒<lb/>
　　年五十四顥官雖未達天下咸以其進退卜世汙<lb/>
　　隆卒之日無識與不識皆流涕生平資性過人充<lb/>
　　養有道和粹之氣盎於面背初聞周敦頤論學遂<lb/>
　　厭科舉業慨然有求道之志泛濫於諸家出入於<lb/>
　　老釋者數十年返求諸六經而後得之遂以興起<lb/>
<pb n="KR2k0047_WYG_061-18a"/>
　　斯文為己任教人以居敬窮理為先辨異端闢邪<lb/>
　　説使聖人之道煥然復明於世蓋自孟子之後一<lb/>
　　人而已太師文彦博題其墓曰明道先生嘉定中<lb/>
　　賜諡曰純淳祐元年封河南伯從祀孔子廟庭<lb/>
　　程頤字正叔洛陽人顥弟幼有髙識非禮不動與<lb/>
　　兄同受學於周敦頤年十八伏闕上書勸仁宗以<lb/>
　　王道為心生民為念黜世俗之論期非常之功乞<lb/>
　　召對不報已遊太學時海陵胡瑗主教事以顔子<lb/>
<pb n="KR2k0047_WYG_061-18b"/>
　　所好何學論試諸生得頤所作大驚即延見處以<lb/>
　　學職吕希哲在隣齋首以師禮事焉既而四方之<lb/>
　　士從遊日衆舉進士不第遂不復就試以明道淑<lb/>
　　人為己任哲宗初吕公著司馬光交薦之謂頤力<lb/>
　　學好古不樂仕進真儒者之髙蹈聖世之逸民宜<lb/>
　　擢以不次使士類有所矜式詔以為西京國子教<lb/>
　　授力辭不就元豐八年再詔授崇政殿説書入侍<lb/>
　　經筵盡心啟沃文彦博聴其進講嘆曰真侍講也<lb/>
<pb n="KR2k0047_WYG_061-19a"/>
　　後為董敦逸所誣去官紹聖中竄涪州元符末復<lb/>
　　通直郎權判西京國子監言者復論其著書毁朝<lb/>
　　政有㫖追毁出身文字所在監司覺察所著書於<lb/>
　　是遷居龍門之南止四方學者曰尊所聞行所知<lb/>
　　可矣不必及吾門也後復宣議郎致仕卒年七十<lb/>
　　五頤與兄顥倡明道學以繼絶緒凡出其門者皆<lb/>
　　有所得世稱伊川先生嘗言無功澤及人而浪度<lb/>
　　嵗月宴然為天地間一蠧唯綴緝聖人遺書庶幾<lb/>
<pb n="KR2k0047_WYG_061-19b"/>
　　有補著易春秋傳諸書嘉定中賜諡曰正淳祐元<lb/>
　　年封伊陽伯從祀孔子廟庭<lb/>
　　邵雍字堯夫其先范陽人祖徳新徙衡漳父古徙<lb/>
　　共城後徙洛為洛陽人雍少以才自雄欲樹功當<lb/>
　　世於書無不讀始為學即堅苦廬於蘇門之百泉<lb/>
　　山時北海李之才攝共城令授以易圖雍彌刻厲<lb/>
　　自進冬不爐夏不扇夜不就枕席數年遂抉先天<lb/>
　　之秘探天根躡月窟尤精數學占往知來為有宋<lb/>
<pb n="KR2k0047_WYG_061-20a"/>
　　諸儒所不及既復嘆曰昔人尚友千古吾獨未及<lb/>
　　四方其可已乎於是踰河汾涉淮漢周流齊魯宋<lb/>
　　鄭之墟久之幡然來歸曰道在是矣遂定居洛陽<lb/>
　　蓬蓽環堵不蔽風雨躬爨以養父母時文彦博富<lb/>
　　弼皆以元老碩望至尊重見雍尊禮之與倡和居<lb/>
　　游程顥每見之退輒太息以為内聖外王之學逺<lb/>
　　近學者從問經義精深浩博應對不窮間與深知<lb/>
　　論天下事雖究心世務者不及也嘗自名其居曰<lb/>
<pb n="KR2k0047_WYG_061-20b"/>
　　安樂窩春秋佳日乗小車遊城中士大夫爭迎致<lb/>
　　之或留信宿乃去好事者别作屋如其居以候其<lb/>
　　至名曰行窩時司馬光兄事雍而二人純徳尤鄉<lb/>
　　里所嚮慕每相戒曰毋為不善恐司馬端明邵先<lb/>
　　生知舉遺逸補潁川團練推官不就卒贈秘書省<lb/>
　　著作郎賜諡曰康節所著有皇極經世書六十巻<lb/>
　　晚尤喜為詩平易而造於理有擊壤集二十巻自<lb/>
　　為之序咸淳元年從祀孔子廟庭<lb/>
<pb n="KR2k0047_WYG_061-21a"/>
　　吕希哲字原明宰相公著子先世本洛人後遷夀<lb/>
　　州至公著復居洛希哲自幼奉父母訓能循蹈規<lb/>
　　矩始師事胡瑗孫復石介後復從二程張載遊由<lb/>
　　是知見益廣務躬行實踐略去枝葉一意涵養以<lb/>
　　恩補官元祐中充崇政殿説書日夕勸導人主以<lb/>
　　修身為本修身以正心誠意為本紹聖中坐黨謫<lb/>
　　居徽宗時歴知曹相邢三州奉祠晚居宿州真揚<lb/>
　　間十餘年衣食不給處之晏如日讀易一爻遍考<lb/>
<pb n="KR2k0047_WYG_061-21b"/>
　　古今諸儒之説黙坐沈思隨事解釋夜則與子孫<lb/>
　　評論古今商𣙜得失嘗言後生初學且須理㑹氣<lb/>
　　象氣象好時百事自當氣象者辭令容止輕重疾<lb/>
　　徐足以見之矣不惟君子小人於此焉分亦貴賤<lb/>
　　夀夭之所由定也又言攻其惡無攻人之惡蓋自<lb/>
　　攻其惡日夜且自㸃檢絲毫不盡則不慊於心矣<lb/>
　　豈有工夫㸃檢他人耶政和中卒子好問見人物<lb/>
　　志孫本中字居仁少從楊時游酢尹焞遊紹興初<lb/>
<pb n="KR2k0047_WYG_061-22a"/>
　　特賜進士累官中書舍人兼侍講權直學士卒諡<lb/>
　　文清所著有春秋解童䝉訓師友淵源録各若干<lb/>
　　巻行世本中孫祖謙祖儉南渡後寓居婺州世有<lb/>
　　中原文獻之傳<lb/>
　　李籲字端伯洛陽人才識頴悟舉進士元祐中為<lb/>
　　秘書省校書閎肆開發能自振於流俗程頤謂其<lb/>
　　才器可大受與劉絢相繼卒頤哭之哀悲傳學之<lb/>
　　難焉朱熹亦謂劉質夫李端伯吕與叔諸公所造<lb/>
<pb n="KR2k0047_WYG_061-22b"/>
　　尤深所得尤粹云<lb/>
　　劉絢字質夫緱氏人髫齓即就程顥程頤受學顥<lb/>
　　語人曰他人敏則敏矣然未易保也斯人之志吾<lb/>
　　無疑焉以祖䕃為夀安主簿遷潞之長子令誠心<lb/>
　　愛養富鄭公弼歎以為古縣令也元祐初以薦授<lb/>
　　京兆府教授侍御史王巖叟正言朱光庭言春秋<lb/>
　　學廢已久絢治春秋深通試太學博士絢明粹温<lb/>
　　恭孝弟樂善不為異端所惑故其履也安内日加<lb/>
<pb n="KR2k0047_WYG_061-23a"/>
　　重無交戰之病故其行也果將終啟手足盥靧安<lb/>
　　然而逝絢在程門但有所知惟恐不與人共程學<lb/>
　　之與絢及李籲有力焉<lb/>
　　朱光庭字公掞偃師人十嵗能文舉進士調萬年<lb/>
　　主簿數攝邑篆人以明鏡稱之元祐間為諫官論<lb/>
　　奏無虚日宣仁甚咨納焉黨論作補外數月復召<lb/>
　　劉摯罷政光庭封麻還落職知亳州尋改潞州病<lb/>
　　卒光庭始從學於胡瑗已從孫復受春秋已又從<lb/>
<pb n="KR2k0047_WYG_061-23b"/>
　　二程於洛服行所聞造次不怠其殁也程頤祭之<lb/>
　　文以為篤學力行至於没齒不渝涖民臨事一由<lb/>
　　至誠可質神明貫金石雖尚論古人難其比也其<lb/>
　　信許如此<lb/>
　　尹焞字彦明一字徳充洛陽人祖源見文苑志焞<lb/>
　　少師事程頤嘗應舉發䇿有議誅元祐黨人語焞<lb/>
　　曰噫是可以干禄乎哉不對而出告於頤曰某不<lb/>
　　復應進士舉矣頤曰汝有母在未容廢禄仕也焞<lb/>
<pb n="KR2k0047_WYG_061-24a"/>
　　歸白其母陳母曰吾知汝以善養不知汝以禄養<lb/>
　　頤聞之太息曰賢哉母也於是終身不復應舉頤<lb/>
　　殁焞授徒洛中非弔喪問疾不出户洛人士以事<lb/>
　　頤者事之靖康初用种師道薦召至京度時不可<lb/>
　　為力謝病歸賜號和靖處士踰年洛陽陷没家盡<lb/>
　　覆焞死復甦劉豫陷京師聞其名以禮聘具供帳<lb/>
　　山中必致之焞夜為赴水自沈者得亡去轉徙閬<lb/>
　　止於涪涪程頤讀易地也闢三畏齋以居紹興初<lb/>
<pb n="KR2k0047_WYG_061-24b"/>
　　授崇政殿説書敕有司敦遣乃就道作文祭告頤<lb/>
　　墓而後行曰能行所學則未也不辱師門則有之<lb/>
　　入經筵㑹陳公輔詆程學屢乞休致朝廷以禮留<lb/>
　　之歴仕左通直權禮部侍郎是時秦檜力主和議<lb/>
　　焞在病中疏諫又以書切責檜檜大怒焞力辭歸<lb/>
　　因差提舉江州太平觀次年乞老寓㑹稽卒年七<lb/>
　　十有二焞莊敬不欺闇室直方之行動合矩矱晩<lb/>
　　益和粹程頤嘗曰我死而不失其正者尹氏子也<lb/>
<pb n="KR2k0047_WYG_061-25a"/>
　　所著有論語解及門人問答若干巻傳於世<lb/>
國朝雍正二年從祀文廟<lb/>
　　張繹字思叔夀安人家甚㣲年長未知學為人傭<lb/>
　　作聞邑官出入傳呼道路心慕之問何以得此或<lb/>
　　告之曰此讀書所致爾始發憤力學遂以文名㑹<lb/>
　　程頤自涪還河南繹往受業窮理造㣲頤甚愛其<lb/>
　　頴悟以族子妻之又嘗言吾晚得二士謂繹與尹<lb/>
　　焞也頤没一年繹亦没嘗記頤言行一編名曰師<lb/>
<pb n="KR2k0047_WYG_061-25b"/>
　　説行於世<lb/>
　　暢大隠字潜道洛陽人師程頤今程氏遺書第二<lb/>
　　十五巻即其所記<lb/>
　　孟厚字敦夫洛陽人從程頤學獨處一室糞穢不<lb/>
　　治其精専如此後頤之葬門人畏黨禍莫敢至獨<lb/>
　　厚與尹焞張繹范棫邵溥送焉<lb/>
　元白居敬字行簡登封人甫六嵗喪母事父孝聞鄉<lb/>
　　里及冠羣經諸子無不精究州邑知其名咸備禮<lb/>
<pb n="KR2k0047_WYG_061-26a"/>
　　幣請居講席多所開益以其居近崧潁間因自號<lb/>
　　崧谿逺方受業者户屨滿百如是者三十餘年所<lb/>
　　著有春秋正義尚書新註詩集傳附説易經本義<lb/>
　　附説四書集註附説周子通書附説周子太極圖<lb/>
　　附説張子東西銘解義附説小學書詳説道學發<lb/>
　　明理學詩説諸書<lb/>
　明曹端字正夫澠池人天資頴異造詣篤實教人務<lb/>
　　躬行實踐日事著述坐下足著兩磚處皆穿永樂<lb/>
<pb n="KR2k0047_WYG_061-26b"/>
　　戊子舉於鄉為霍州學正十餘年弟子出其門者<lb/>
　　皆循循雅飭遵其教不忍違州人亦皆薰陶而化<lb/>
　　方岳重臣不敢以屬禮待至其地必敬謁之凡考<lb/>
　　校諸生必請端主其去取後以制去起復改蒲州<lb/>
　　再踰年蒲人樂其化㑹端考績京師於是蒲霍諸<lb/>
　　士詣闕爭留之以霍疏先上仍命之霍又六年終<lb/>
　　於官諡靖修所著有孝經述解四書詳説太極圖<lb/>
　　通書西銘釋文家規輯略存疑録夜行燭儒宗統<lb/>
<pb n="KR2k0047_WYG_061-27a"/>
　　譜月川詩圖性理文集等編傳於世蒲霍之間皆<lb/>
　　祠祀不絶論者以為故明理學之倡世稱月川先<lb/>
　　生<lb/>
　　閻禹錫字子與洛陽人童時穎敏讀書日記萬言<lb/>
　　性純孝九嵗時哭其父幾至滅性年十九登正統<lb/>
　　甲子鄉薦授昌黎訓導以母喪徒步歸廬於墓側<lb/>
　　三年終制有司以聞詔旌其閭既而聞河汾薛瑄<lb/>
　　講明濓洛闗閩之學遂謝舉業去洛從之遊得其<lb/>
<pb n="KR2k0047_WYG_061-27b"/>
　　大指而歸轉開州訓導即以所得為教四方從之<lb/>
　　者日衆州之民無少長皆化之時李賢王翺姚䕫<lb/>
　　相繼引薦於朝後超拜御史提督畿内學政慨然<lb/>
　　有造就人才之志勵名節敦士風抑詞章之習明<lb/>
　　本原之學取周子太極圖通書為士子講明之一<lb/>
　　時人士皆粗知性理又疏場屋數十弊陳之皆見<lb/>
　　施行世方仰其有為成化甲申無疾正衣冠而逝<lb/>
　　公卿大臣多惜之士子如失怙恃所著有自信集<lb/>
<pb n="KR2k0047_WYG_061-28a"/>
　　若干巻又編類二程全書晦庵要語敬軒讀書録<lb/>
　　河汾詩集並行於世<lb/>
　　白良輔字堯佐洛陽人自幼喜讀性理諸書初請<lb/>
　　業於河東薛瑄瑄未許良輔乃以十脡為贄跽於<lb/>
　　門日昃不返瑄以其誠延置弟子列居嵗餘盡得<lb/>
　　其所學登景泰辛未進士拜監察御史按治山西<lb/>
　　陜西俱有聲歴官太僕寺卿天順中卒於家所著<lb/>
　　有太極解律吕新書釋義中庸膚見若干巻<lb/>
<pb n="KR2k0047_WYG_061-28b"/>
　　尤時熙字季美洛陽人嘉靖壬午登鄉薦見姚江<lb/>
　　王守仁傳習録讀之豁然有契於是厭棄詞章一<lb/>
　　意聖賢之學除署元氏學事教士端趨向重躬行<lb/>
　　闡姚江宗㫖而不徒以文藝為課丁艱服闋除章<lb/>
　　丘諭章丘亦如諭元氏也陞國子學正華亭徐階<lb/>
　　為祭酒特重之令六館師生俱以為準陞户部主<lb/>
　　事𣙜税滸墅闗不名一錢民有滸墅灘頭無濁水<lb/>
　　蘇州門外有青天之謡尋以母老乞養里居三十<lb/>
<pb n="KR2k0047_WYG_061-29a"/>
　　年以講學為務其為説本於致良知而要歸於提<lb/>
　　省人心使知所嚮往不容自己又令學者只於見<lb/>
　　在職分用功曰道無淺深職分固道之實地也其<lb/>
　　立教平實易簡使學者循之可以入道而不至以<lb/>
　　虚見為實際蓋真有功姚江者逺近學者宗之號<lb/>
　　曰西川先生所著有擬學小記聖諭衍行於世<lb/>
　　陳麟字道徵洛陽人素厭博士家言謂與理道無<lb/>
　　當故其為文屢不售後念親老乃稍屈就之嘉靖<lb/>
<pb n="KR2k0047_WYG_061-29b"/>
　　壬子癸丑遂聨捷成進士嘗語人曰吾雖以此取<lb/>
　　科第然詞章記誦殊非心得之快也初任河間府<lb/>
　　推官以亷明著聲擢禮科給事中甫七日以言事<lb/>
　　廷杖削籍歸聞尤時熙倡道里中偕謝黄門江執<lb/>
　　弟子禮家居専以闡明聖學為事所著有歸田漫<lb/>
　　録卒祀鄉賢敕建專祠<lb/>
　　孟化鯉字叔龍新安人年十六七時以古道自任<lb/>
　　不屑沾沾為舉子業師事同郡尤時熙專心聖學<lb/>
<pb n="KR2k0047_WYG_061-30a"/>
　　卓然獨立萬厯庚辰成進士授南京户部主事丁<lb/>
　　父憂三年廬居同志聚講者日衆立為㑹約自冠<lb/>
　　婚喪祭以及家庭日用服食好尚之類大要以厚<lb/>
　　風俗崇禮讓返樸還淳為主服闋補户部主事差<lb/>
　　𣙜河西務剷剔宿弊率士民講聖諭明正學旌節<lb/>
　　義賑貧窮潞河士民依若父師去之日為立生祠<lb/>
　　嵗時致祭尋調吏部歴銓曹秉公持正請託不行<lb/>
　　以忤政府削籍歸築書院接引後學成就者甚夥<lb/>
<pb n="KR2k0047_WYG_061-30b"/>
　　著有尊聞録讀易䆿言春秋正㫖諸儒要言等書<lb/>
　　學者稱為雲浦先生殁祀鄉賢<lb/>
　　張信民字孚若又字抱初澠池人童時嚮慕曹端<lb/>
　　言動奉以為程十五遊於庠聞新安孟化鯉倡道<lb/>
　　函闗往從之毅然以斯道為己任由明經授懐隴<lb/>
　　令善啟迪多士以不避權貴謫檢校與闗中馮從<lb/>
　　吾商訂學問日夜不懈歸田後秦晉之間以及汝<lb/>
　　潁睢陽之士雲擁川至室不能容臺使者李日宣<lb/>
<pb n="KR2k0047_WYG_061-31a"/>
　　請主韶陽㑹過其廬恨相見晩日與王以悟等講<lb/>
　　太極周易於正學書院天啟之季學遭厲禁就小<lb/>
　　東山下建靜室養晦其中所著有日抄理學彚粹<lb/>
　　剖疑講學㑹解月川年譜訓䝉要纂四禮述洗心<lb/>
　　録一噱録行世祀鄉賢<lb/>
皇清耿介字介石登封人順治壬辰進士由檢討出為<lb/>
　　福建巡海道築石城以捍盜寇除積弊革冗費丁<lb/>
　　母憂歸從孫竒逢游既以詹事湯斌薦授詹事府<lb/>
<pb n="KR2k0047_WYG_061-31b"/>
　　少詹乞休旋里慨然以倡明絶學為己任興復嵩<lb/>
　　陽書院所著有理學要㫖中州道學編孝經易知<lb/>
　　敬恕堂存稿行於世<lb/>
　　汝寧府<lb/>
　宋謝良佐字顯道上蔡人初以記問為學自負該博<lb/>
　　往扶溝從程顥受學語次舉前史不遺一字顥曰<lb/>
　　賢却記得許多可謂玩物喪志良佐慙汗浹背面<lb/>
　　發赤顥曰只此便是惻隠之心嘗告以静坐於是<lb/>
<pb n="KR2k0047_WYG_061-32a"/>
　　良佐遂時時静坐性誠篤每理㑹事未深徹其顙<lb/>
　　有泚顥嘗稱其展拓得開將來可望後卒業顥弟<lb/>
　　頤所與頤别一年復來見問其所進曰但去得一<lb/>
　　矜字頤歎其善學因謂朱光庭曰是子可謂切問<lb/>
　　近思者矣良佐舉進士宰應城胡安國以典學使<lb/>
　　者行部過之不敢問以職事顧因介紹請以弟子<lb/>
　　禮見入門見吏卒植立庭中如土木偶人肅然起<lb/>
　　敬遂禀學焉建中間召對除書局忤㫖出監京西<lb/>
<pb n="KR2k0047_WYG_061-32b"/>
　　竹木場坐飛語繫詔獄褫官卒諡文肅所著有論<lb/>
　　語説文集語録行世<lb/>
皇清張沐字沖酉上蔡人自幼厲志聖賢之學舉順治<lb/>
　　戊戌進士授内黄令沐為治專務教化令民各書<lb/>
　　為善最樂四字於門以自警註六諭敷言使家傳<lb/>
　　户誦修蘧伯玉祠以使者配朔朢聚諸生講學明<lb/>
　　倫堂有疑即令質難涖任五年以降調去百姓攀<lb/>
　　號如失父母尋以薦授四川資縣令未幾以老病<lb/>
<pb n="KR2k0047_WYG_061-33a"/>
　　乞休歸里與孫竒逢湯斌往來講學巡撫某聘主<lb/>
　　遊梁書院晩年闢白龜圃草宇土壁以受四方學<lb/>
　　者卒祀鄉賢<lb/>
　　許州<lb/>
　宋靳裁之許昌人少聞伊洛程氏之學由是學問益<lb/>
　　强智識日明嘗曰士之品大槩有三志於道徳者<lb/>
　　功名不足以累其心志於功名者富貴不足以累<lb/>
　　其心志於富貴而已者則亦無所不至矣胡安國<lb/>
<pb n="KR2k0047_WYG_061-33b"/>
　　入太學時以師事之<lb/>
　　陜州<lb/>
　明許誥字廷綸靈寳人吏部尚書進子十嵗善屬文<lb/>
　　𢎞治乙卯與弟讚同舉於鄉己未成進士授户科<lb/>
　　給事奉命清理延綏倉場有苖中官者督三邊貪<lb/>
　　縱罔法誥具狀劾之直聲遂著正徳初因父進起<lb/>
　　為大司馬大臣子弟例不居言路改翰林檢討劉<lb/>
　　瑾欲納交進痛絶之瑾怒矯詔黜進籍罰邊儲三<lb/>
<pb n="KR2k0047_WYG_061-34a"/>
　　百石誥謫廣西全州判官㑹奔父喪服除即絶意<lb/>
　　仕宦授徒講學若將終身瑾敗起尚寳丞復以病<lb/>
　　請告里居十餘年講學如故嘉靖改元起南京通<lb/>
　　政司㕘議輔臣薦宜充經幄改侍講學士為經筵<lb/>
　　講官上緝熙聖學四事帝皆聴納擢太常卿掌國<lb/>
　　子監祭酒事奨風節抑華競以經世為士筌尊徳<lb/>
　　為學軌人士翕然化之尋擢吏部右侍郎晉南户<lb/>
　　部尚書卒諡莊敏贈太子太保誥天性孝友敦重<lb/>
<pb n="KR2k0047_WYG_061-34b"/>
　　人倫其學本諸實行達之世務嘗曰聖賢所傳心<lb/>
　　法六籍所遺訓典要在用世綏人耳茍無益於時<lb/>
　　文將奚為所著有通鑑前編圖書管見道統源流<lb/>
　　詩考易參易餘春秋意見中庸本義太極圖論性<lb/>
　　學篇等書學者稱為函谷先生<lb/>
　　王以悟字惺所陜州人童時聞孟化鯉之賢即裹<lb/>
　　糧求為弟子誠苦備至既而引謁尤時熙時熙喜<lb/>
　　謂得人萬厯甲辰成進士授邢臺令刻復古諭俗<lb/>
<pb n="KR2k0047_WYG_061-35a"/>
　　諭士諸約值嵗大饑條上利病二十事設法煮粥<lb/>
　　民沾實惠舉卓異擢兵曹有感時事疏請罷内市<lb/>
　　嚴禁衛杜異端皆闗切大政不報置鼎新㑹與士<lb/>
　　大夫論學出為山西參政蕭然行李單車就道甫<lb/>
　　三月即告歸與張信民吕維祺諸人倡明師説於<lb/>
　　正學書院嗣㑹於分陜龍興寺又㑹於甘棠學者<lb/>
　　如歸其論學以躬行為主嘗曰須迴顧此擔子如<lb/>
　　何究竟如何結果嵗月不多恐碌碌過去分校順天<lb/>
<pb n="KR2k0047_WYG_061-35b"/>
　　鄉試鹿忠節善繼出其門<lb/>
　<lb/>
　<lb/>
　<lb/>
　<lb/>
　<lb/>
　<lb/>
　河南通志巻六十一<lb/>
</p>
<p>
</p>
  </div>
</body>
</text>
</TEI>
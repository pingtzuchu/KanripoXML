<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻七十</head> <lb/>
    <p>
<pb n="KR2k0047_WYG_070-1a"/>
欽定四庫全書<lb/>
　河南通志巻七十<lb/>
　　僊釋<lb/>
　夫丈六騰身而象教之指闡五千授簡而柱史之文<lb/>
　留爰啟二塗各垂霄壤顧味禪於上乘葆天光於内<lb/>
　景淵深㣲妙非天下之至精固莫窺其秘奥矣葢如<lb/>
　來之後閱五百歲而有摩騰竺法蘭暢宗風於洛下<lb/>
　又五百歲而有達摩慧可傳心印於少林鉢袋所沿<lb/>
<pb n="KR2k0047_WYG_070-1b"/>
　皆特彰於中土若夫玉室丹臺鶴骨松貌則廣成談<lb/>
　道於崆峒浮丘鍊形於嵩室以至子晉之吹笙王喬<lb/>
　之飛舄莫不雲裝烟駕變化人間則豫又仙靈之窟<lb/>
　宅乎窺道要探禪修可僂指述也志仙釋<lb/>
　　開封府<lb/>
　漢鮑靚陳留人為南海太守嘗遇陰長生授秘術一<lb/>
　　日行部入海遇風饑甚取白石煮食之又與葛洪<lb/>
　　善遂以女妻洪靚還丹陽卒葬石子岡蘇峻之亂<lb/>
<pb n="KR2k0047_WYG_070-2a"/>
　　盜發其棺無尸惟大刀一柄盜欲取之聞左右兵<lb/>
　　馬聲刀亦有聲如雷盜驚懼乃止<lb/>
　唐神秀尉氏人俗姓張㓜為沙門至楚蘄春師東山<lb/>
　　寺宏忍其述偈曰身是菩提樹心如明鏡臺時時<lb/>
　　勤拂拭莫使惹塵埃時慧能亦述偈曰菩提本無<lb/>
　　樹明鏡亦非臺本來無一物何處惹塵埃慧能傳<lb/>
　　衣鉢往曹溪秀住江陵當陽山自是宗分南北南<lb/>
　　能為頓宗北秀為漸宗唐武后召秀至都下於内<lb/>
<pb n="KR2k0047_WYG_070-2b"/>
　　道塲供養中宗即位尤加禮重神龍二年卒諡大<lb/>
　　通禪師<lb/>
　宋張拱汴人舉進士不第賣藥宜春門忽有道士抵<lb/>
　　其肆授以棗七枚食之自是不食踰二年溲矢俱<lb/>
　　絶神氣明爽日可行數百里後游名山不知所終<lb/>
　　侯先生不知何許人慶厯間賣藥汴京年四十餘<lb/>
　　無鬚眉瘤贅隠起徧肌體常半醉夜與丐者同處<lb/>
　　有馬元者盛夏隨之出閶闔門浴池中元因就視<lb/>
<pb n="KR2k0047_WYG_070-3a"/>
　　乃一蝦蟆元遽引退候浴出着衣元前揖之侯笑<lb/>
　　曰子適見我乎乃召元飲酒肆中出藥一粒曰服<lb/>
　　之令子夀百嵗此後不復見<lb/>
　　文通慧汴人姓張氏名文脫俗白雲寺師令掌厠<lb/>
　　盥盆有市鮮者沃於盆文偶擊之仆地死文懼奔<lb/>
　　華州總持寺乆之為長老忽曰三十年前一段公<lb/>
　　案今日當了衆問其故曰日午當自知之遂趺坐<lb/>
　　以待時張浚統兵至闗中一卒持弓矢至法堂瞠<lb/>
<pb n="KR2k0047_WYG_070-3b"/>
　　目視文將射之文笑曰老僧相候乆矣卒曰一見<lb/>
　　即欲相害不知何讐文語以故卒悟曰寃寃相報<lb/>
　　何時了劫劫相纒豈偶然不若與師俱解釋如今<lb/>
　　立地往西天視之已立化矣文即索筆書偈云三<lb/>
　　十三年飄蕩做了幾番模様誰知今日相逢却是<lb/>
　　在前魔障書畢泊然而化<lb/>
　　志言本姓許氏自夀春來居東京景徳寺為人卜<lb/>
　　休咎書紙揮翰甚疾字體遒勁初不可曉後多驗<lb/>
<pb n="KR2k0047_WYG_070-4a"/>
　　有具齋薦鱠者則并食之臨流而吐化小鮮羣泳而<lb/>
　　去海客遇風且沒見僧操絙引舶而濟客至都下<lb/>
　　志言謂客曰非我汝奈何客猶記其貌乃引舟者<lb/>
　　也後卒仁宗以真身塑像置寺中榜曰顯化禪師<lb/>
　明勝安號古峯俗姓周幼禮彌陀寺戒律精嚴道行<lb/>
　　純潔嘗開講大乗諸經五十餘㑹修葺招提四十<lb/>
　　餘所永樂中移居祐國寺一時緇黄之士從者雲<lb/>
　　集後以疾而逝停龕三日飛煙環繞闍維之得舍<lb/>
<pb n="KR2k0047_WYG_070-4b"/>
　　利凝聚五色精瑩如珠觀者異之<lb/>
　　歸徳府<lb/>
　周寇先宋人以釣魚為業居睢水傍百餘年得魚或<lb/>
　　放或鬻或自食之冠帶不去好蒔荔枝日取葩實<lb/>
　　食焉宋景公召見之問其道不告公怒而殺之後<lb/>
　　數十年踞於宋城門鼓琴十餘日而去<lb/>
　　墨子名翟宋人外治經典内修道術著書十篇號<lb/>
　　曰墨子世多崇之公輸子嘗為楚造雲梯以攻宋<lb/>
<pb n="KR2k0047_WYG_070-5a"/>
　　墨子說楚王而罷之年八十有二乃嘆曰世事已<lb/>
　　可知榮位非常保將委棄流俗與赤松遊耳入周<lb/>
　　翟山精思道法想像神仙於是數聞山間誦讀之<lb/>
　　聲夜卧有人以衣覆之墨子起曰君豈非山嶽之<lb/>
　　靈乎願誨以道教神人曰子有仙骨志且好道故<lb/>
　　來相候耳乃授以秘書墨子遂隠居以避戰國至<lb/>
　　漢武帝時遣使者致聘不出視其顏色常若五十<lb/>
　　許人周游五嶽不知所終<lb/>
<pb n="KR2k0047_WYG_070-5b"/>
　宋丁少㣲亳州真原人為道士隠華山潼谷宻邇陳<lb/>
　　摶所居志尚清潔善服氣多餌藥百餘歲康强無<lb/>
　　恙太宗召赴闕以金丹巨勝南芝𤣥芝為獻留數<lb/>
　　月遣還山七年而卒<lb/>
　　彰德府<lb/>
　漢犢子鄴人少在黑山採松子茯苓餌服之且數百<lb/>
　　年時壯時老時好時醜時人乃知其仙人也陽都<lb/>
　　沽酒家有女眉生而連耳細而長衆以為異㑹犢<lb/>
<pb n="KR2k0047_WYG_070-6a"/>
　　子牽一黄犢過女悅之遂隨犢子出取桃李一宿<lb/>
　　而返皆連兠甘美邑中遂伺逐之出門共牽犢而<lb/>
　　走人不能追也且復在市中數十年乃去後人於<lb/>
　　潘山下見其冬賣桃李<lb/>
　　蕭綦漢末修道天平山延夀宫善吹簫能致鳳凰<lb/>
　　號碧霄真人道成白日冲舉<lb/>
　晉單道開燉煌人常衣麤褐或贈以綿帛皆不著不<lb/>
　　畏寒暑晝夜不卧石虎至鄴令佛圖澄與語不能<lb/>
<pb n="KR2k0047_WYG_070-6b"/>
　　屈也居臨漳昭德寺日服鎮守藥數丸其藥有松<lb/>
　　蜜薑桂茯苓氣時復飲屠蘇一二升自云能瘳目<lb/>
　　疾就療者皆驗視其行動狀若有神後至南海羅<lb/>
　　浮山中年百餘卒<lb/>
　南北朝道豐北齊時人與弟子三居相州鼓山中不<lb/>
　　求利養世之術藝無所不解文宣帝往來於鄴常<lb/>
　　召見諮訪應對如流隨事標舉帝常賜酒並蒸豚<lb/>
　　道豐即噉飲不辭帝大笑少頃駕去謂弟子曰除<lb/>
<pb n="KR2k0047_WYG_070-7a"/>
　　去床頭物及撤床見蒸豚酒俱在臨終謂弟子曰<lb/>
　　吾在山久汝等有取汲之勞今去當遺以一泉乃<lb/>
　　于庖舍前啟一方石遂有甘泉澄映不盈不減至<lb/>
　　今猶存<lb/>
　金李志方初名孟安陽人宣宗時補為户部令使後<lb/>
　　棄官隠隆慮山坐鍊久之謁丘處機號重元子嘗<lb/>
　　主天慶宫有白鶴繞壇之異平生不作詩惟羽化<lb/>
　　時留頌曰四大既還本一靈方到家白雲歸洞府<lb/>
<pb n="KR2k0047_WYG_070-7b"/>
　　明月落棲霞投筆而逝<lb/>
　　衛輝府<lb/>
　隋王梵志黎陽人王德祖有林檎樹生癭大如斗癭<lb/>
　　爛德祖撤其皮見一孩兒抱胎而出七歲方能語<lb/>
　　問誰育我具以告因名梵志其化身之奇如此<lb/>
　宋劉海蟾政和間新鄉縣白鶴觀知事崔重㣲忽見<lb/>
　　道士謁于堂下揖之坐不語但㣲哂重㣲起取金<lb/>
　　相贈未入房己聞弄筆聲急回視道士失所在壁<lb/>
<pb n="KR2k0047_WYG_070-8a"/>
　　間有題字以仙書證之乃劉海蟾之筆也<lb/>
　　昶公輝縣人自㓜頴悟精勤戒律住持白茅寺一<lb/>
　　日杖策閒游謂其徒曰寺東山塢間修篁古栁異<lb/>
　　于他境乃吾棲真之所竟如其言<lb/>
　　懷慶府<lb/>
　虞尹夀子居河陽說道德經教人以無為之道又傳<lb/>
　　道于彭祖一云作通𤣥真一經七十巻道德經千<lb/>
　　二百卷<lb/>
<pb n="KR2k0047_WYG_070-8b"/>
　周瑕丘仲寗人賣藥于寗百餘年一日地震仲及里<lb/>
　　中數千家屋臨水皆壞仲死里人棄仲尸于水中<lb/>
　　收其藥賣之少頃仲披裘而至里人惶懼謝罪仲<lb/>
　　曰非恨汝也使人知我耳復至寗世謂之謫仙人<lb/>
　漢毛伯道不知何許人與劉道恭謝雅堅張兆期同<lb/>
　　學道于王屋山四十餘年共合神丹成時伯道先<lb/>
　　服即死道恭服之又死雅堅兆期懼不敢服棄藥<lb/>
　　而歸未出山忽見伯道道恭各乘白鹿在山上諸<lb/>
<pb n="KR2k0047_WYG_070-9a"/>
　　仙人執節從之二人悲愕悔謝道恭因以服茯苓<lb/>
　　方授之後二人亦得度世<lb/>
　　稷丘君太行山下道士武帝時以道術受賞髮白<lb/>
　　再黑齒落更生帝東巡太山君乃冠章甫衣黄衣<lb/>
　　擁琴而迎拜于道左止帝勿上上必傷足指及數<lb/>
　　里右足指果折帝諱之但為君立祠<lb/>
　　趙叔期不知何許人學道于王屋山時時出民間<lb/>
　　聞有卜者在市叔期往見之卜者曰欲入天門調<lb/>
<pb n="KR2k0047_WYG_070-9b"/>
　　三關存朱衣正崑崙叔期知為異人因叩首請其<lb/>
　　要道卜者乃授以胎中記一卷叔期拜受之盡其<lb/>
　　奥丹就而昇天<lb/>
　南北朝慧思姓李氏修武人以大小乘定慧等法根<lb/>
　　引喻俾習慈忍行奉菩薩三聚戒衣服率用布寒<lb/>
　　則加以艾北齊天保中駐錫光山縣静居山梵天<lb/>
　　院<lb/>
　唐司馬承貞字子㣲温人博學能文隠天台山玉霄<lb/>
<pb n="KR2k0047_WYG_070-10a"/>
　　峯自號白雲子師事潘師正得辟榖導引之術睿<lb/>
　　宗召問其術對曰為道日損損之又損以至于無<lb/>
　　為帝曰理身則爾理國若何對曰國猶身也游心<lb/>
　　于淡合氣于漠順物自然而無所私則天下理帝<lb/>
　　嘆曰此廣成子之言也辭歸賜以寶琴花帔後𤣥<lb/>
　　宗詔于王屋山置壇室以居之一日忽曰東華君<lb/>
　　召我矣乃蟬蛻而化弟子葬其衣冠時年八十有<lb/>
　　九賜諡貞一先生<lb/>
<pb n="KR2k0047_WYG_070-10b"/>
　　韓湘修武人愈之侄落魄不覊愈勉之學對曰湘<lb/>
　　所學非公所知乃賦詩有解造逡巡酒能開頃刻<lb/>
　　花之句愈曰子能奪造化耶曰請試為之乃聚土<lb/>
　　以盆覆之良久花開葉上出金字一聯曰雲横秦<lb/>
　　嶺家何在雪擁藍關馬不前且曰久之自驗後愈<lb/>
　　貶潮州途中遇雪㑹湘來迎詢其地乃藍關也遂<lb/>
　　足成一詩以貽之云<lb/>
　宋賀蘭號棲真不知何許人自言百歲善服氣往往<lb/>
<pb n="KR2k0047_WYG_070-11a"/>
　　不食始居嵩山紫虚觀後徙濟源奉仙觀時天子<lb/>
　　召至闕應對稱㫖奇之賜號宗元大師賚以紫服<lb/>
　　白金仍蠲觀之田賦未幾辭還舊居祥符三年卒<lb/>
　　時天大雪經三日頂猶熱人多異之<lb/>
　元丘處機字通宻山東棲霞人自號長春子嘗寓居<lb/>
　　修武縣清真觀研精𤣥學世祖召見每言為政在<lb/>
　　敬天勤民長生在清心寡欲世祖然其言命左右<lb/>
　　書之時兵革不息民罹俘馘無所逃命大河南北<lb/>
<pb n="KR2k0047_WYG_070-11b"/>
　　尤甚處機使其徒多方救濟之由是為人奴者得<lb/>
　　復為良民及濱死而得更生無慮數萬人中州人<lb/>
　　至今稱之<lb/>
　　河南府<lb/>
　周王子喬名晉周靈王太子生而神異好吹笙作鳳<lb/>
　　鳴遊伊洛間道士浮丘公接上嵩髙山三十餘年<lb/>
　　已而去之後復至其山見桓良曰告我家七月七<lb/>
　　日待我緱氏山頭至日果乘白鶴駐山巔望之不<lb/>
<pb n="KR2k0047_WYG_070-12a"/>
　　能到舉手謝時人而去<lb/>
　　浮丘伯姓李居嵩山修道白日飛昇嘗作原道歌<lb/>
　　云虎伏龍亦藏龍藏先伏虎但畢河車功不用隄<lb/>
　　防拒諸子學飛仙狂迷不得住左右得君臣四物<lb/>
　　相念䕶乾坤法象成自有真人顧又著相鶴經王<lb/>
　　子喬傳<lb/>
　　祝鷄翁洛人居尸鄉北山下養鷄百餘年有千餘<lb/>
　　頭皆立名字暮棲樹上晝放散之欲引呼名即至<lb/>
<pb n="KR2k0047_WYG_070-12b"/>
　　賣鷄及子得錢千餘萬輙棄去之吳作養魚池後<lb/>
　　昇吳山有白鶴孔雀百常止其傍云<lb/>
　　宋倫洛陽人厲王甲辰歲凝神慕道事老聃授之<lb/>
　　上道能飄然飛歩凌波涉險或化麋鹿或為鳩鴿<lb/>
　　弋獵者不能近或為蠱癩之人與病者寢處自然<lb/>
　　疾瘥宣王丁巳歲上昇為仙<lb/>
　漢王興陽城人常居宛谷中武帝元封二年登嵩髙<lb/>
　　山見一仙人耳出頭頂下垂至肩帝因問之仙人<lb/>
<pb n="KR2k0047_WYG_070-13a"/>
　　曰聞此山有石菖蒲一寸九節服之可以長生故<lb/>
　　來採之言訖不見時興聞之乃采服不息後為蒲<lb/>
　　江主簿聞縣境亦仙靈窟宅遂棄官隠於秋長山<lb/>
　　山有洞穴中藏千餘歳金蟾世傳見之者當得道又<lb/>
　　有瓊花樹花開即有昇仙者興居此修鍊九載忽<lb/>
　　瓊花吐艷金蟾躍出遂入洞遇金液之丹拜而服<lb/>
　　之卒如其兆<lb/>
　　摩騰本中天竺人解大小乘經明帝夜夢金人以<lb/>
<pb n="KR2k0047_WYG_070-13b"/>
　　問羣臣傅毅曰臣聞西域有神其名曰佛陛下所<lb/>
　　夢將必是乎乃遣中郎蔡愔等往天竺尋訪因見<lb/>
　　摩騰要還中國特於洛邑西門外立精舍以處之<lb/>
　　遂譯經四十二章後卒於洛陽中國有沙門葢自<lb/>
　　摩騰始也<lb/>
　　竺法蘭中天竺人誦經論數萬章為學者師與摩<lb/>
　　騰同入中國其言皆有徴信蔡愔所得西域經皆<lb/>
　　蘭所傳<lb/>
<pb n="KR2k0047_WYG_070-14a"/>
　晉佛圖澄西域人永嘉中居洛善役使鬼物聽鈴鐸<lb/>
　　知吉凶言事無不驗左乳旁有一孔通腹内時以<lb/>
　　絮塞之當夜拔絮一室洞明或臨流引腸洗之己<lb/>
　　復納入時石勒石虎相繼敬禮之比死之日有人<lb/>
　　見於流沙虎既殮澄心疑其不死因發墓開棺視<lb/>
　　之惟見一石虎在棺内虎曰師葬我而去矣未幾<lb/>
　　虎死<lb/>
　　阿羅竭未詳氏族誦經二百萬言獨宿山野武帝<lb/>
<pb n="KR2k0047_WYG_070-14b"/>
　　時常至洛陽時患疫竭為咒十瘥八九元康初止<lb/>
　　婁至山石室中去水甚逺竭以左脚碾石壁壁陷<lb/>
　　水出比卒闍維之焚爍累日尸不煨燼乃移還石<lb/>
　　室<lb/>
　　耆域天竺人周流華戎人莫能測惠帝末嘗至洛<lb/>
　　陽時南陽勝永文寓滿水寺足攣屈不可行域取<lb/>
　　净水楊枝咒之永文起行如故一日辭還天竺洛<lb/>
　　中沙門數百人各請域食域皆許往明日五百舍<lb/>
<pb n="KR2k0047_WYG_070-15a"/>
　　皆有一域已而行衆皆送至城外域徐行追者不<lb/>
　　能及也是日有從長安來者見域在彼寺中賈客<lb/>
　　胡濕登是日將暮逢域於流沙計九千餘里云<lb/>
　南北朝跋陀天竺人一稱佛陀學務静攝博通經法<lb/>
　　孝文帝一見敬隆誠至及定都伊洛勅設静院居<lb/>
　　之陀性愛幽棲林谷是託屢往嵩嶽擬謝人世未<lb/>
　　幾帝勅就少室山為之造寺今少林是也<lb/>
　　達摩禪師南天竺婆羅門種神慧疎朗聞皆曉悟<lb/>
<pb n="KR2k0047_WYG_070-15b"/>
　　梁武帝普通初至廣州刺史表聞武帝遣使迎至<lb/>
　　金陵帝親問曰朕即位以來造字寫經不可勝數<lb/>
　　有何功德師曰並無功德此但人天小果有漏之<lb/>
　　因雖有非寶帝曰如何是真功德師曰净智妙圓<lb/>
　　體自空寂如是功德不以世求帝問如何是聖諦<lb/>
　　第一義師曰廓然無聖帝曰對朕者誰師曰不識<lb/>
　　帝不省師遂去梁折蘆一枝渡江北趨魏境尋至<lb/>
　　洛邑初止嵩山少林寺終日面壁而坐九年逝焉<lb/>
<pb n="KR2k0047_WYG_070-16a"/>
　　葬熊耳山魏宋雲奉使西域回遇師于葱嶺見手<lb/>
　　携隻履翩翩獨逝雲問何去曰西天去又謂曰汝<lb/>
　　主己厭世雲聞之茫然别師東邁暨復命明帝已<lb/>
　　登遐矣迨孝莊即位雲具奏其事帝令起壙視之<lb/>
　　惟空棺一革履存焉<lb/>
　　慧可虎牢人姓姬氏出家于永穆寺忽于寂默中<lb/>
　　見神人謂曰將欲受果何滯此乎大道非遥汝其<lb/>
　　南矣遂至少室師事達摩晨夕參承盡得其傳師<lb/>
<pb n="KR2k0047_WYG_070-16b"/>
　　將示寂西返天竺乃顧慧可而告之曰昔如來以<lb/>
　　正法眼傳伽葉輾轉傳受以至於我我今傳汝汝<lb/>
　　當䕶持并授袈裟以為法信可跪受其傳今稱二<lb/>
　　祖云<lb/>
　唐一行姓張氏讀書不再即暗誦師事普寂禪師出<lb/>
　　家披剃於嵩山師嘗設食於寺大會羣僧時有盧<lb/>
　　鴻一者道髙學富隠於嵩山因請鴻一為文讚美<lb/>
　　其會至日鴻一持其文至寺其師受之置於几案<lb/>
<pb n="KR2k0047_WYG_070-17a"/>
　　上鐘梵既作鴻一謂普寂曰某為文數千言字僻<lb/>
　　而言怪盍於羣僧中選聰頴者授之寂乃令一行<lb/>
　　既至伸紙㣲笑止於一覽復置几上鴻一輕其疎<lb/>
　　脫而竊怪之俄而羣僧會於堂一行歴階而進抗<lb/>
　　音宣揚一無遺忘鴻一驚愕久之謂寂曰非師所<lb/>
　　能教也後受天台異人數學所著有大衍厯圖及<lb/>
　　易訣一卷開元末滅度於嵩山<lb/>
　　𤣥奘姓陳氏名緯緱氏人武德中住莊嚴寺受諸<lb/>
<pb n="KR2k0047_WYG_070-17b"/>
　　經論一聞不忘後徧遊荆揚等州訪諸道隣復還<lb/>
　　京輦貞觀初求西域經至罽賓國道險不可過奘<lb/>
　　閉室而坐夕見一老僧授以心經一巻誦之因得<lb/>
　　坦途虎豹亦無跡遂至佛國得經六百餘部以貞<lb/>
　　觀十七年還太宗命住玉華翻譯經藏麟德初告<lb/>
　　門人曰有為之法必歸磨滅泡影形質何得久停<lb/>
　　行年六十五必卒至期果然色貌如常葬於白鹿<lb/>
　　原初往西域時手撫靈巖寺松枝曰吾西求佛教<lb/>
<pb n="KR2k0047_WYG_070-18a"/>
　　汝可向西而長若吾歸即却東回使吾門弟子知<lb/>
　　之及去其枝年年西指約長丈餘一日忽東向弟<lb/>
　　子曰吾師還矣乃西迎之果至至今稱其松為摩<lb/>
　　頂松云<lb/>
　　吕嵓字洞賓京川人號純陽子天寶末三舉進士<lb/>
　　不第遊江湖間遇鍾離子授金液大丹之術年五<lb/>
　　十道始成嘗騎白鹿兩過宜陽錦屏山俱有題詠<lb/>
　　今山上烟霞亭石刻存焉<lb/>
<pb n="KR2k0047_WYG_070-18b"/>
　　自在禪師學道既成欲幽栖名山問於師師曰逢<lb/>
　　牛則止北行至嵩縣南山問道或告曰此野牛嶺<lb/>
　　也其牛據林莽噬人獵者亦不敢施機械爾孤行<lb/>
　　且止自在默然憶師語而進至嶺果見野牛自在<lb/>
　　以法咒之牛馴伏遂跨以行語曰若到吾刹即止<lb/>
　　行至下雲岩寺牛止自在曰此地雖佳而狹小更<lb/>
　　進之乃行至上雲岩寺止自在曰可矣下牛趺坐<lb/>
　　而牛奔突直上後山絶頂躍入池中俄而雲起晝<lb/>
<pb n="KR2k0047_WYG_070-19a"/>
　　晦有龍現形横騰東西兩山之上自在祝云娑伽<lb/>
　　娑伽夙性未化見大法身驚徒衆可仍歸池中吾<lb/>
　　為說法於是龍斂形復入池中今嵒頂小池圍丈<lb/>
　　曰龍池<lb/>
　　邢和璞不知何許人善算心術凡人心之所計布<lb/>
　　算而知之卜居嵩潁間石堂山之洞著潁陽書三<lb/>
　　篇復能以法活死者文瑣不載宋歐陽修作石堂<lb/>
　　山隠者詩以贈之見金石録<lb/>
<pb n="KR2k0047_WYG_070-19b"/>
　　孫仙姑名不二寧海人馬丹陽之妻受道于王重<lb/>
　　陽後從風仙姑遊居洛六年忽謂弟子曰真師有<lb/>
　　命當赴瑤池遂更衣跏趺而化<lb/>
　元𦂳那羅西天菩薩也至正初至少林蓬頭裸背跣<lb/>
　　足厨中作務數年至十一年紅巾賊至少林僧乃<lb/>
　　持一火棍出變形數十丈獨立髙峯賊見驚遁僧<lb/>
　　大呌曰吾𦂳那羅也言訖不見<lb/>
　　南陽府<lb/>
<pb n="KR2k0047_WYG_070-20a"/>
　漢陰長生新野人明帝后之曾祖不好榮位專務道<lb/>
　　術聞馬明生者得度世法乃求見於太和山中執<lb/>
　　役二十餘年不懈乃偕入青城山立壇歃血以太<lb/>
　　清金液神丹受之丹成著書九篇白日飛昇<lb/>
　　南陽公主下嬪王咸至綏和間王莽秉政謂咸曰<lb/>
　　國危世亂但當退而修身咸不能從公主遂於華<lb/>
　　山結廬精思丹道歲餘乘雲而去咸追之昇層嶺<lb/>
　　漠然無迹忽於嶺上見遺朱履一雙取之巳化為<lb/>
<pb n="KR2k0047_WYG_070-20b"/>
　　石後人名其峯曰公主峯<lb/>
　　王喬河東人顯宗時為葉令有神術每月朔望常<lb/>
　　自縣詣臺朝帝帝怪其來數而不見車騎宻令太<lb/>
　　史伺之言其至有雙鳬從東南飛來乃候其至而<lb/>
　　羅之得雙舄則四年中所賜尚書官屬屨也每當<lb/>
　　朝時葉門下有鼓不擊自鳴聞于京師後天下玉<lb/>
　　棺于庭前喬乃沐浴服飾寢其中葢自立覆葬于<lb/>
　　城東一夕土自成墳百姓為立廟祀之凡吏人有<lb/>
<pb n="KR2k0047_WYG_070-21a"/>
　　所祈禱靡不應焉<lb/>
　晉麻衣子姓李名和生而紺髮美姿稍長厭世遂入<lb/>
　　終南山遇一道者授以道秘戒之曰南陽之間湍<lb/>
　　水之陽有山靈堂巖洞其旁神開汝鄉汝則往之<lb/>
　　可以翕神功於蒼茫麻衣往求之遇樵者導至其<lb/>
　　所居洞中十有九年義熙間大旱居民張奭率衆<lb/>
　　請焉麻衣以無術拒之請者不輟一夕忽有少年<lb/>
　　十二人謂麻衣曰若再請但許之麻衣怪而諾之<lb/>
<pb n="KR2k0047_WYG_070-21b"/>
　　翼日雨果大至十二人復來拜曰吾屬龍也上帝<lb/>
　　以師道業成勅令輔師行化耳劉宋大明初端坐<lb/>
　　而逝<lb/>
　　陳永伯南陽人得淮南王七星散方試合服之二<lb/>
　　十八日忽然不知所在永伯兄子名増族年十七<lb/>
　　亦服之其父繫其足閉宻室中晝夜守之滿二十<lb/>
　　八日亦不知其所之本方曰服三十日而失其所<lb/>
　　在後人不復敢服服之者臨去必有仙官來迎之<lb/>
<pb n="KR2k0047_WYG_070-22a"/>
　　但人不見耳<lb/>
　唐天然初習儒業將舉進士道遇禪客曰選官何如<lb/>
　　選佛天然悟即謁馬大師大師曰我子天然遇留<lb/>
　　即止後振錫南陽見山巒叠出方四顧之頃然見<lb/>
　　一老人云此大留二留三留之山也師因憶大師<lb/>
　　之言遂棲止之唐長慶中示寂丹霞觀寶厯中諡<lb/>
　　知道禪師塔號曰妙覺云<lb/>
　五代法聰新野人八嵗棄俗至襄陽傘葢山白馬泉<lb/>
<pb n="KR2k0047_WYG_070-22b"/>
　　築室以棲梁晉安王來都襄雍乃造禪室見堂内<lb/>
　　有虎聰以手按其頭虎即閉目伏地王因告境内<lb/>
　　虎灾聰即入定須㬰十七大虎至聰命弟子以布<lb/>
　　繩繫頸而去自是無害所居夜有光明照數里不<lb/>
　　假燈燭年九十二端坐而化<lb/>
　宋景知常鄧州人少從趙氊襖學道顏如渥丹太宗<lb/>
　　知其名召至俄辭去嘗遇吕嵓時或語唐昭宗以<lb/>
　　來事殆數百歲或祁寒浴溪或大暑偃地有書生<lb/>
<pb n="KR2k0047_WYG_070-23a"/>
　　病憊常噓酒飲之即能行所居夜神光滿室卒舉<lb/>
　　其棺甚輕開視惟衣衾有異香焉<lb/>
　　張虚白鄧州人通太乙六壬術留心丹竈遇異人<lb/>
　　得秘訣徽宗聞其名召管太乙宫恩賚無虚日官<lb/>
　　太虚大夫金門羽客出入禁中終日論道無一言<lb/>
　　及時事曰朝廷事有宰相在非予所知也金人尤<lb/>
　　重之忽一日語人曰某年月日吾化期也已而果<lb/>
　　然<lb/>
<pb n="KR2k0047_WYG_070-23b"/>
　　張仙姑南陽人有秘術人有疾仙姑輙瞑目潛為<lb/>
　　布氣攻之俄覺腹熱如火鳴聲如雷雖沉痼者無<lb/>
　　不愈徽宗常召至東都後不知所終<lb/>
　　汝寧府<lb/>
　周任光上蔡人善餌丹賣於都市里間積八九十年<lb/>
　　面顏如數十歲趙簡子聘與俱歸常住栢梯山後<lb/>
　　不知所終<lb/>
　漢費長房汝南人為市吏有老翁賣藥懸一壺於肆<lb/>
<pb n="KR2k0047_WYG_070-24a"/>
　　方罷輙跳入壺中市人莫之見獨長房於樓上見<lb/>
　　之異焉因往再拜奉酒脯翁乃與俱入壺中惟見<lb/>
　　玉堂嚴麗㫖酒甘餚盈衍其中共飲畢而出後長<lb/>
　　房欲求道顧家人為憂翁乃斷一竹杖懸之舍後<lb/>
　　家人見之以長房縊死葬之長房從翁入山授以<lb/>
　　秘術及歸自謂去家旬日而已十餘年矣家人謂<lb/>
　　其久死不信長房曰往日所葬但竹杖耳發棺視<lb/>
　　之果然初桓景常學於長房一日謂景曰九月九<lb/>
<pb n="KR2k0047_WYG_070-24b"/>
　　日汝家有大灾可令家人作絳囊盛茱萸繫臂登<lb/>
　　髙山飲菊酒禍可消矣景如其言舉家登髙山夕<lb/>
　　還見牛羊雞犬皆暴死焉<lb/>
　晉許遜汝南人母夢金鳳啣珠而生初名鳳祥好射<lb/>
　　獵父嘗誡之曰好勇不好學其蔽也亂曷遜志為<lb/>
　　學乎因改名遜字敬之折棄弓矢刻意為學博通<lb/>
　　經史及五行䜟緯之學莫不兼綜尤好神仙修煉<lb/>
　　之術太康初舉孝廉為蜀旌陽令歲饑嘗點瓦礫<lb/>
<pb n="KR2k0047_WYG_070-25a"/>
　　為金役民于後圃俾得輸負租為符咒以治疫疾<lb/>
　　活者甚衆知晉室將亂即棄官歸聞西安吳猛得<lb/>
　　至人丁義神方因往師之後遇日月二帝君授以<lb/>
　　净明忠孝大道并三五飛步斬邪之法得除上遼<lb/>
　　巨蛇豫章老蛟復作鐵柱鎮之水妖永絶精修日<lb/>
　　進道法益髙至寧康甲戌年一百三十六歲八月<lb/>
　　朔旦大會弟子告以冲舉之期至十五日忽有羽<lb/>
　　葢雲車自天而降與其弟子家屬同時飛昇雞犬<lb/>
<pb n="KR2k0047_WYG_070-25b"/>
　　亦隨去後于宋徽宗時復顯異徵政和間勅封神功<lb/>
　　妙濟真君改觀曰玉隆萬夀宫有净明忠孝之道<lb/>
　　傳于世<lb/>
　　許邁字叔元遜從弟未弱冠時常造郭璞璞為<lb/>
　　之筮遇泰之大畜曰元吉自天宜學升遐之道後<lb/>
　　遍遊名山採藥服氣乃改名元字逺遊入臨安西<lb/>
　　山著詩一十二首莫知所終<lb/>
　　許穆邁從弟亦入華陽洞得道<lb/>
<pb n="KR2k0047_WYG_070-26a"/>
　　應夷節汝南人生不喜茹葷性敏慧長遊天台龍<lb/>
　　虎山師馮惟長得上清法栖于天台之道元院日<lb/>
　　誦黄庭大洞二經為人祈福數致感應忽一日沐<lb/>
　　浴入静凝神翌日解化是夕清香馥郁猿鳥悲鳴<lb/>
　　及就窆時但有空棺而已<lb/>
　宋褒信道人失其名與人較奕每局祇負人一子後<lb/>
　　卒于褒信託後事于一村叟及數年村叟謀為改<lb/>
　　葬但見空棺衣衾而已留一詩云爛柯真訣妙通<lb/>
<pb n="KR2k0047_WYG_070-26b"/>
　　神一局曽經幾度春自出洞來無敵手得饒人處<lb/>
　　且饒人<lb/>
　元楊道和上蔡人生而奇異有相人者見之曰此子<lb/>
　　仙風道骨非風塵中人及長棄俗修道居蔡之白<lb/>
　　雲洞復值異人授訣要至元初忽白日翀舉後有<lb/>
　　人見之淮上<lb/>
　明孫樂庵採藥商山常于市化得柴薪運積邑東南<lb/>
　　崇國寺後山之巔一日坐柴薪中吐火化身火焰<lb/>
<pb n="KR2k0047_WYG_070-27a"/>
　　閃爍合掌端凝肺肝燎灼後有遇于塗者葢已脫<lb/>
　　去也<lb/>
　　汝州<lb/>
　上古廣成子軒轅時人隠居汝州崆峒山石室中黄<lb/>
　　帝造問治身之道答曰至道之精窈窈㝠㝠至道<lb/>
　　之極昏昏默默無視無聽抱神以静形將自正必<lb/>
　　静必清毋勞爾形無摇爾精乃可長生慎内閉外<lb/>
　　多知為敗我守其一而處其和故千二百歲未嘗<lb/>
<pb n="KR2k0047_WYG_070-27b"/>
　　衰老乃授帝陰陽經帝恱乃命奏鈞天之樂至今<lb/>
　　有臺名曰鈞天<lb/>
　周鬼谷子姓王名詡楚人嘗入雲夢山採藥得道顏<lb/>
　　如童少今伊陽城東南八里有石洞存焉蘇秦張<lb/>
　　儀嘗受書於此三年辭去鬼谷曰二子輕松喬之<lb/>
　　永夀貴一日之浮榮惜哉鬼谷居人間數百歲後<lb/>
　　不知所之或曰嵩髙之陽城亦有鬼谷<lb/>
　晉張元化葛元弟子嘗寓汝州之清溪觀一日召道<lb/>
<pb n="KR2k0047_WYG_070-28a"/>
　　士周元亨曰吾化之後毋損吾軀既化元亨遵其<lb/>
　　命葬之後五年有汝卒戌於蜀者逢一道士於山<lb/>
　　峽間謂曰汝為我持此書與胡司馬周尊師卒歸<lb/>
　　投書二人開緘視之乃元化新札謝二人葬之厚<lb/>
　　也發棺惟故履存焉宋政和間封冲妙先生<lb/>
　　馬丹陽法名元寶相傳丹陽遇童子食𤓰自蒂怪<lb/>
　　而問之答曰香從鼻裏出甜向苦中來豁然驚悟<lb/>
　　遂于此修道成真今城北街有丹陽觀<lb/>
<pb n="KR2k0047_WYG_070-28b"/>
　唐貞禪師天元間駐錫風穴山嘗習衡陽三昩其化<lb/>
　　大行一夕溘然示寂守宰李暠闍維之得舍利千<lb/>
　　粒明皇諡為七祖<lb/>
　明張三丰遼東人或云寶鷄人洪武初往來襄鄧許<lb/>
　　潁之間嘗居汝州鍊真宫人莫之識已而去又寓<lb/>
　　汴延慶觀時大理卿王公宇為嬰兒三丰過其里<lb/>
　　見而異之謂人曰此兒他日必貴顯後果如其言<lb/>
　　天順二年羽化于成都鶴鳴山詔封通㣲顯化真<lb/>
<pb n="KR2k0047_WYG_070-29a"/>
　　人<lb/>
　　陳州<lb/>
　上古宛丘先生失其名居宛丘故稱宛丘先生服制<lb/>
　　命丸得道至殷湯末已千餘歲以其方傳弟子方<lb/>
　　若春服之亦三百歲視之如嬰兒狀彭祖師之受<lb/>
　　其方三首<lb/>
　　許州<lb/>
　漢劉諷潁川人景帝時仕為公車司馬已事司馬季<lb/>
<pb n="KR2k0047_WYG_070-29b"/>
　　主得服日月精華之術晚歸鄉里脫形杖履而去<lb/>
　　李根許昌人有趙買者言聞其父祖已見根甚習<lb/>
　　及買見根時買已八十四歲而根之顏尚如年少<lb/>
　　有得根素所著書讀之其自記云漢元封中學道<lb/>
　　於某以甲子記之已七百有餘歲矣<lb/>
　　禹州<lb/>
　漢上成公宻縣人出行久而不還後歸語其家云已<lb/>
　　得仙矣因辭去家人但見其舉步漸髙良久悵望<lb/>
<pb n="KR2k0047_WYG_070-30a"/>
　　不及時陳實劉韶嘗見其事而為人言之<lb/>
　　鄭州<lb/>
　金訾亘嘗師丹陽馬鈺長春丘處機自號守真子人<lb/>
　　稱訾仙翁遊歴濟南抵鄭之釣臺太和中大雪深<lb/>
　　丈餘亘不出者已十餘日人以為死除雪視之端<lb/>
　　坐凝然殊無寒餒色貞祐間兵破關陜軍民恐懼<lb/>
　　亘曰無妨已而果然<lb/>
　　陜州<lb/>
<pb n="KR2k0047_WYG_070-30b"/>
　周尹喜周大夫為函谷關令善内學隠德修行時人<lb/>
　　莫知之老子西遊喜先見其炁知有真人當過物<lb/>
　　色而候之果得老子老子亦奇之為著書以授後<lb/>
　　與老子俱遊流沙莫知所終喜亦自著書九篇號<lb/>
　　曰關尹子<lb/>
　漢河上公不知姓氏文帝時結廬河濱時帝好老子<lb/>
　　有未解者遣使問之公曰道尊德重非可遙問於<lb/>
　　是帝遂枉駕問之授老子章句二巻曰熟研此其<lb/>
<pb n="KR2k0047_WYG_070-31a"/>
　　疑自解今有河上公廟在陜州北唐人多有題咏<lb/>
　　在焉<lb/>
　唐萬回姓張氏閿鄉人初父命耕田回直去不顧口<lb/>
　　惟連稱平等因耕一壠長數十里遇溝見阻乃止<lb/>
　　父怒擊之對曰總耕何分彼此後其兄戍安西父<lb/>
　　母憂思囘乃裹衣糗朝往視之暮返其家𢎞農抵<lb/>
　　安西葢萬餘里先是𤣥奘詣西域求佛經見佛所<lb/>
　　有題記菩薩謫閿鄉者自西域歸後因訪見萬囘<lb/>
<pb n="KR2k0047_WYG_070-31b"/>
　　施三衣缾鉢而去後臨終呼其徒求本鄉河水弟<lb/>
　　子莫知所求萬回曰堂前便是河水遂於階下掘<lb/>
　　井忽河水湧出飲竟而終<lb/>
　　明達不知所從來住閿鄉萬廻故寺人謁問休咎<lb/>
　　明達但以意示之李林甫為黄門侍郎扈從西還<lb/>
　　謁達達加秤於其肩至京遂作相李雍門為湖城<lb/>
　　令達忽請其馬雍門不與間一日將乘出馬忽庭<lb/>
　　中人立雍卒乘之是日墜馬死達又嘗北望言曰<lb/>
<pb n="KR2k0047_WYG_070-32a"/>
　　此川中兵馬何其多也及哥舒翰擁兵潼關而此<lb/>
　　間盡為戰塲矣<lb/>
　五代辛七師陜人為兒時即謹肅未嘗以狎弄為事<lb/>
　　父母異之十歲好浮圖法閱佛書自能辨梵音不<lb/>
　　由師授其後父為陜郡守從之官時郡南故有瓦<lb/>
　　窑七所及父卒於官辛七哀甚而狂遂遁去其家<lb/>
　　僮跡其所至至郡南見辛七在一窑中端坐身有<lb/>
　　奇光燦若煉金家人驚異次至一窑又見一辛七<lb/>
<pb n="KR2k0047_WYG_070-32b"/>
　　在焉歴七窑俱有一辛七在中由是陜人呼為辛<lb/>
　　七師<lb/>
　宋柴通元閿鄉人為道士于承天觀年百餘歲善辟<lb/>
　　榖言唐末事歴歴可聽太宗召至闕下通元惟懇<lb/>
　　求歸後真宗祀汾陰又召至行在命坐訪以無為<lb/>
　　之術所陳稱㫖上遂作詩賜之幷賚以茶藥束帛<lb/>
　　且詔修其道院蠲其田租度弟子二人明年通元<lb/>
　　作遺表自稱羅山太乙洞主遣弟子以龜鶴為獻<lb/>
<pb n="KR2k0047_WYG_070-33a"/>
　　又召官僚士庶言生死之要夜分盥濯焚香遲明<lb/>
　　卒<lb/>
　　光州<lb/>
　南北朝知顗天台山智者禪師陳天嘉初謁慧思於<lb/>
　　大蘇山思一見即謂曰昔靈鷲同聽法華經今復<lb/>
　　來矣即示以普賢道塲說四安樂行師入觀三七<lb/>
　　日身心豁然慧思曰非汝弗證非吾莫識<lb/>
　唐僕僕先生居舊仙居縣黄土山嘗餌杏丹乘雲往<lb/>
<pb n="KR2k0047_WYG_070-33b"/>
　　來刺史李休光以為妖叱左右執之龍虎見於其<lb/>
　　側先生乘之而去天寶初因以僊居名縣<lb/>
　<lb/>
　<lb/>
　<lb/>
　<lb/>
　<lb/>
　河南通志卷七十<lb/>
</p>
<p>
</p>
  </div>
</body>
</text>
</TEI>
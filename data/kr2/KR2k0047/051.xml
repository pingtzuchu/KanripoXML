<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻五十一</head> <lb/>
    <p>
<pb n="KR2k0047_WYG_051-1a"/>
欽定四庫全書<lb/>
　河南通志巻五十一<lb/>
　　古蹟上<lb/>
　古之君子德澤加於民名聲流於時匪獨垂竹帛炳<lb/>
　丹青而已也其生平所經歴與釣遊處往往使人凴<lb/>
　弔流連而不能去豈非以其人哉詩曰高山仰止景<lb/>
　行行止豫居中土游歴於斯者尋成皐河陽之蹟慨<lb/>
　然想戰守之餘烈至於吹臺梁苑平泉緑野之遺又<lb/>
<pb n="KR2k0047_WYG_051-1b"/>
　以思賢士大夫於政事之暇風流儒雅嘯咏登臨令<lb/>
　人慨慕於無窮百世而下猶追思若此况其時親炙<lb/>
　而愛樂之者乎夫彰往事厲來者亦紀志者之所有<lb/>
　事也志古蹟<lb/>
　　開封府<lb/>
　　汴故城<hi>舊城周圍四十八里二百二十三步周顯德間所築宋藝祖初大其城址曲而宛如</hi>
　　<hi>蚓詘耆老相傳趙中令鳩工奏圖初取方直四面皆有門坊市經緯其間井井繩列藝祖覽而怒取</hi>
　　<hi>筆塗之命以幅紙作大□紆曲緃斜旁注云依此修築故城即當時遺跡熙寧時神宗屢欲改作卒</hi>
<pb n="KR2k0047_WYG_051-2a"/>
　　<hi>不敢更第増陴而已政和間蔡京擅國亟奏廣其規以便宫室苑囿之奉命官侍董其役周環數十</hi>
　　<hi>里一撤而方之如矩墉堞樓櫓雖甚藻飾而蕩然里雅無復曩時堅樸之規靖康末北馬南牧尼瑪哈幹</hi>
　　<hi>布揚鞭城下有徳色曰是易攻下令植砲四隅随方擊之城既引直一砲所擊一壁皆潰藝祖沉㡬</hi>
　　<hi>遠睹至是始騐計南陽詩大梁城外草萋萋八月行人散馬蹄汴水波濤流未穩宋宫花草徑還迷</hi>
　　<hi>千年廢井銀牀冷百尺層臺石獸低試問夷門何處是秋風殘日鷓鴣啼</hi>梁王城<hi>在府城西</hi>
　　<hi>北二里即梁惠王故城唐高適詩古城蒼莽饒荆棘駐馬荒城愁殺人魏王宫觀盡禾黍信陵賔客</hi>
　　<hi>随灰塵憶昨雄都舊朝市軒車照耀歌鐘起軍容帶甲三十萬國歩連營五千里全盛須臾那可論</hi>
　　<hi>高臺曲池無復存遺墟但見狐狸跡古地空餘草木根暮天摇落傷懐抱撫劍悲歌對秋草俠客猶</hi>
<pb n="KR2k0047_WYG_051-2b"/>
　　<hi>傳朱亥名行人尚識夷門道白璧黄金萬户侯寳刀駿馬填山丘年代淒涼不可問往來唯見水東</hi>
　　<hi>流</hi>倉王城<hi>在府城北時和保/世傳倉頡所築</hi>小黄城<hi>在府城東北漢置縣屬陳</hi>
　　<hi>留郡北齊廢</hi>新里城<hi>在府城西南隋置/縣後省入陳留</hi>博浪城<hi>在府城北三十</hi>
　　<hi>里一名博浪沙亭即張良令力士擊秦始皇處一云在陽武縣東南三里唐胡曽詩嬴政鯨吞六合</hi>
　　<hi>秋削平天下滅諸侯山東不是無公子何事張良獨報讐明李夢陽詩博浪沙中挈椎走鴻門帳前</hi>
　　<hi>撞玉斗誰謂張良貌如婦赤帝子起鞭赤龍臣也請歸從赤松赤松子在何許君不見朝烹狗暮縛</hi>
　　<hi>虎</hi>青城<hi>在府城南門外宋之齋宫城殿皆以青布為之政和間始易以甎故名</hi>康王<lb/>
　　城<hi>在府城北宋高宗為康王時築</hi>陳留故城<hi>在陳留縣北二十里相傳内有漢光武行</hi>
<pb n="KR2k0047_WYG_051-3a"/>
　　<hi>宫</hi>斗城<hi>在陳留縣南二十五里/相傳子産葬伯有於此</hi>平丘城<hi>在陳留縣西北九十</hi>
　　<hi>里春秋晉㑹諸侯於平丘城即此俗傳為衛靈公邑</hi>老丘城<hi>在陳留縣北四十五里左傳鄭</hi>
　　<hi>罕達敗宋師於老丘即此</hi>空桑城<hi>在陳留縣南十五里世紀云伊尹生於空桑郡志伊尹母</hi>
　　<hi>既孕夢神告曰臼若出水即東走明日臼果出水東走數里顧其邑大浸遂化為空桑有莘氏女採</hi>
　　<hi>桑過之得兒於空桑中即此</hi>牛首城<hi>在陳留縣左傳桓十四年宋人與諸侯伐鄭取牛首</hi>
　　<hi>即此</hi>張城<hi>在陳留縣東六十里漢高為子房築其地高阜有土洞傍有桃花名桃花洞</hi>下<lb/>
　　倉城<hi>在陳留縣西南小城保又名小城周世宗伐南唐時所築以貯軍餉</hi>高陽城<hi>在杞</hi>
　　<hi>縣西南二十五里顓頊高陽氏佐少昊有功封此</hi>圉城<hi>在杞縣南五十里春秋晉韓起如楚</hi>
<pb n="KR2k0047_WYG_051-3b"/>
　　<hi>逆女□過鄭鄭伯勞諸圉即此</hi>雍丘城<hi>即今杞/縣城</hi>外黄城<hi>在杞縣東北六十里</hi>
　　<hi>左傳惠公敗宋師於黄即此漢置縣屬陳留郡</hi>呉起城<hi>在杞縣東北十里世傳呉起屯兵於</hi>
　　<hi>此所築</hi>祺城<hi>在杞縣西北三十里舊有禹祠漢光武迎其神於雍邱作祠以祭曹植城雍邱</hi>
　　<hi>復遷其神於祺城謂之棋者土人祈祥於此也沈荃詩野寺鐘聲動明河曙色寒輕裝戒徒旅短褐</hi>
　　<hi>上征鞍戍古啼鴉亂林空落葉乾欲将行路曲悽切向君彈</hi>張柔城<hi>在杞縣西世傳張柔</hi>
　　<hi>封蔡國公寓杞築此以居</hi>肥陽城<hi>在杞縣東北二十里相傳禹治水時所築</hi>婦姑城<lb/>
　　<hi>在杞縣東北鄭村保西征記云梁之東百里有孀婦養姑孝謹鄉人化之後遂以此名其城其遺址</hi>
　　<hi>尚存</hi>中灤城<hi>在封邱縣西南三十/五里元時建後廢</hi>南燕城<hi>在封邱縣即春秋時</hi>
<pb n="KR2k0047_WYG_051-4a"/>
　　<hi>長丘左傳宋敗翟於長丘獲長翟即此</hi>儀城<hi>在蘭陽縣西北二十里儀封人請見孔子處今</hi>
　　<hi>縣北有儀封鄉</hi>東昏城<hi>在蘭陽縣東北二十五里即蘭陽縣故城秦始皇東遊至此昏霧四</hi>
　　<hi>塞不能進故名</hi>韓陵城<hi>在蘭陽縣東北五里宋養馬圈子原有城池俗呼為韓陵圏子内有</hi>
　　<hi>轉陵明李東陽詩韓陵嵗乆不知名聞説封君舊諱成千載興亡随落照㡬人今古慨高情城鴉蚤</hi>
　　<hi>逐秋隂散浦樹遙含曙色明莫向蘭陽頻弔古已從分割見昇平明楊一清詩飄泊殘魂土一坵招</hi>
　　<hi>提香火自春秋寒烏啼落陵前月疑訴當年汗馬愁</hi>舊儀封城<hi>在儀封縣東北十七里金</hi>
　　<hi>始築以置縣明洪武中圯於河</hi>南郊壇<hi>在府城南薰門外其側又有南青城即宋祭天齋宫</hi>
　　北郊壇<hi>在府城封邱門外其北又有北青城即宋祭地齋宫</hi>莘野<hi>在陳留縣西郊故誌</hi>
<pb n="KR2k0047_WYG_051-4b"/>
　　<hi>在城内有莘野坊即伊尹耕處</hi>桑野<hi>在洧川縣西北周穆/王食魚於桑野即此</hi>白沙<hi>在中</hi>
　　<hi>牟縣西</hi>户牖鄉<hi>在陽武縣東北二十/里即漢陳平宰肉地</hi>汴故宫<hi>在府城内正北</hi>
　　<hi>本宋之大内金人廣之皇城南外門南薰南薰之北新城門曰豐宜橋曰龍津橋北曰丹鳳門其北</hi>
　　<hi>曰文武樓東曰太廟西曰郊社正北曰承天門雙闕前引東西左右掖門承天之北正殿曰太慶殿</hi>
　　<hi>東廡曰嘉福樓西廡曰嘉瑞樓大慶之後曰徳儀殿正内曰隆徳殿隆徳之次曰仁安殿仁安之次</hi>
　　<hi>曰純和殿純和之次曰寧福殿寧福之後由苑門而北曰仁智殿有二大石左曰敷錫神運萬嵗峯</hi>
　　<hi>右曰玉京獨秀太平巖苑門東曰仙韶苑北曰湧翠峯東連長生殿又東曰湧金殿蓬萊殿西曰浮</hi>
　　<hi>玉殿曰流洲殿南曰閲武殿又南曰安泰門東曰壽聖宫北曰徽音院又北曰燕壽殿徽音壽聖東</hi>
<pb n="KR2k0047_WYG_051-5a"/>
　　<hi>曰太后苑苑有慶春殿明洪武十一年即其故址建周王府</hi>
<hi>國朝初改為    貢院</hi>龍徳宫<hi>在府城内西北隅本宋徽宗潛邸及即位廣之易今名中有壺春堂</hi>
　　延福宫<hi>在府城安遠門内宋徽宗建規制精巧二宫皆燬於兵火</hi>太一宫<hi>有三一在</hi>
　　<hi>府城蘇村為東太一宫一在八角鎮為西太一宫一即五岳觀舊址為中太一宫後俱廢</hi>東景<lb/>
　　靈宫　西景靈宫<hi>在府城内端禮街之東西宋建置藝祖以下御容於内</hi>九<lb/>
　　成宫<hi>宋崇寧初方士魏漢津請備百物之象鑄九鼎四年三月九鼎成詔於中太一宫之南為</hi>
　　<hi>殿以奉安諸鼎繚以周垣上施睥睨墁以方色之土名曰九成宫</hi>玉清昭應宫<hi>宋大</hi>
　　<hi>中样符初營建是宫七年而成凡二千六百二十楹制度極其閑麗天聖中火燬</hi>上清儲<lb/>
<pb n="KR2k0047_WYG_051-5b"/>
　　祥宫<hi>宋太宗至道元年上清宫成慶厯三年火其後復修賜名上清儲样宫命蘇軾撰碑文以</hi>
　　<hi>紀其事</hi>逍遙宫<hi>在陳留縣南六里隋/大業二年建後廢</hi>鴻臺宫<hi>在洧川縣西一</hi>
　　<hi>里戰國䇿張儀説韓王曰秦下甲取成臯宜陽則鴻臺之宫桑林之苑非大王之有也即此</hi>昇<lb/>
　　平樓<hi>在府城宋大内需雲殿東舊名紫雲為宫中觀宴之所明道初改今名</hi>㑹仙樓<lb/>
　　<hi>在府城内雷家橋北</hi>得勝樓<hi>在府城得/勝橋側</hi>和樂樓<hi>在府城内舊名莊樓</hi>望<lb/>
　　京樓<hi>即府西門樓舊無名後以唐令狐綯登樓詩有望京字因名唐令狐綯詩夷門一鎮五經</hi>
　　<hi>秋未得朝天未免愁因上此樓望京國便名樓作望京樓</hi>遇僊樓<hi>在府城南薰門内金時有</hi>
　　<hi>狂僧李菩薩者嘗就楊廣道趙君瑞兩家宿一日大寒楊與之酒若媿無以報者晨起持酒盌出聞</hi>
<pb n="KR2k0047_WYG_051-6a"/>
　　<hi>其噀酒聲入曰花開矣已而牡丹果開兩花時正大四年十月也人異其事因以名樓趙秉文作滿</hi>
　　<hi>庭芳詞記之</hi>明月樓<hi>在府城内州橋東明洪武十五年因其廢址為税課司</hi>寳津<lb/>
　　樓<hi>在府城鄭門外瓊花苑内</hi>狀元樓<hi>在府城新/橋東北</hi>豐樂樓<hi>在府城内宋徽</hi>
　　<hi>宗建舊名樊樓宋劉子翬詩梁園歌舞足風流美酒如刀解斷愁憶得承平多樂事夜深燈火上樊</hi>
　　<hi>樓</hi>慶豐樓<hi>在府城内/西北隅</hi>蓮花樓<hi>在府城西鄭門外宋時士大夫於此餞别</hi>
　　玉川樓<hi>在府城内土市子街</hi>清風樓<hi>在府城/西南</hi>宴賓樓<hi>在府城西金明</hi>
　　<hi>池右</hi>皷樓<hi>在府治西南臺髙三丈上建/層樓下置甕門通東西行路</hi>潘樓<hi>在通許縣南十</hi>
　　<hi>里宋太師潘美别墅其址尚存</hi>江樓<hi>在陽武縣唐韋承慶詩獨酌芳春酒登樓已半曛誰驚一</hi>
<pb n="KR2k0047_WYG_051-6b"/>
　　<hi>行雁衝斷過江雲</hi>岳臺坊<hi>按宋史京師岳臺坊地曰浚儀近古候景之所洛誥稱東土是</hi>
　　<hi>也今其地失考</hi>同文館<hi>在府城大梁門外西北宋時建待高麗使臣之所</hi>班荆館<lb/>
　　<hi>在府城封邱門外宋時建待番使之所</hi>栁林館<hi>在府城東北南神岡宋時郡人遊宴之所</hi>
　　<hi>後淪於水</hi>信陵館<hi>在府城信陵君延士處元雷琯詩閒過信陵館有懐信陵君君去日巳遠</hi>
　　<hi>誰憐抱闗人徑擕一壺酒往酹公子墳墳久漸已平其木㡬為薪泉扉鎻長夜千載不復晨昔為賢</hi>
　　<hi>俊遊今為狐兔隣豪貴竟安在念之心如焚有生㑹歸盡但恐後無聞此意不可必且醉渠圍春</hi>
　　奉天臺<hi>在布政司治後洪武初車駕幸汴築為燔柴之所</hi>封臺<hi>在府城南薰門外明</hi>
　　<hi>車駕幸汴時築為祭神之所</hi>靈臺<hi>在府城南二十里戰國魏侯罃所築一名梁惠王臺</hi>吹<lb/>
<pb n="KR2k0047_WYG_051-7a"/>
　　臺<hi>在府城東南三里許按九域志即繁臺也本師曠吹臺漢梁孝王増築之又名平臺上有三賢</hi>
　　<hi>祠祀李白杜甫高適天寳中三人聚於梁宋共飲吹臺之上後人慕其髙風因祀之今又建禹王廟</hi>
　　<hi>沈荃詩梁王全盛日置酒登此臺層軒出霄漢壯搆凌塵埃當時侍從者一一皆鄒枚抽毫必金石</hi>
　　<hi>酌醴盈樽罍日暇有餘樂時清多俊才歡娯極百年盛事流九垓我來過夷門望古増徘徊浮雲亘</hi>
　　<hi>千里宫觀成飛灰平池走狐兔阿閣生莓苔霜雪日以零風流日以頺衰榮有如此悢悢詎能裁</hi>
　　宴臺<hi>在府城東北十里宋時春耕籍田於東郊祀先農畢享胙宴百官於此</hi>拜郊臺<lb/>
　　<hi>在府城南十里其東又有東拜郊䑓並宋時築</hi>沙兀臺<hi>在府城東南鄭店保臺上有鄭安平</hi>
　　<hi>廟元季兵燬惟臺存焉</hi>百花臺<hi>在府城西堌子/門外宋徽宗築</hi>造字臺<hi>在府城北</hi>
<pb n="KR2k0047_WYG_051-7b"/>
　　<hi>時和保世傳倉頡造字之所唐岑參詩野寺荒臺晚寒天古木悲空堦有鳥跡猶似造書時</hi>迎<lb/>
　　秋臺<hi>在府城西堌子門外後唐莊宗築宋都人九日於此登髙</hi>吕祿臺<hi>在杞縣即今預</hi>
　　<hi>備倉按漢書吕禄與酈寄友善曽游杞</hi>五子臺<hi>在太康縣西高陵鄉書所謂厥弟五人御</hi>
　　<hi>其母從于洛汭因築是臺上有五子廟旁有五子澤後廢</hi>霸王臺<hi>在大康縣西北五里世傳</hi>
　　<hi>為項羽將臺</hi>南拒臺　北拒臺<hi>俱在太康縣南二十里相去一里許即漢王追</hi>
　　<hi>項羽至陽夏相拒處</hi>尉繚子臺<hi>在尉氏縣治東北/戰國尉繚子所築</hi>議事臺<hi>在鄢</hi>
　　<hi>陵縣西營南保世傳曹操集官僚議事於此</hi>燕王臺<hi>在鄢陵縣魏文帝封燕王宇為鄢陵</hi>
　　<hi>王築臺於城中故名</hi>扶臺<hi>在扶溝縣治後宋程顥治扶溝時所築一名化民臺</hi>曹公臺<lb/>
<pb n="KR2k0047_WYG_051-8a"/>
　　<hi>在中牟縣官渡口又名官渡臺其南有城即曹操袁紹相拒處</hi>層臺<hi>在中牟縣城北魏任城王</hi>
　　<hi>所築</hi>青陵臺<hi>在封邱縣東北宋康王欲奪其舎人韓慿妻築臺望之慿妻息氏作歌自縊死</hi>
　　<hi>息氏歌南山有鳥北山張羅烏自高飛羅當奈何又烏鵲雙飛不樂鳯凰妾是庶人不樂宋王唐李</hi>
　　<hi>商隠詩青陵臺畔日光斜萬古幽魂倚暮霞莫許韓慿為蛺蝶等閒飛上别枝花</hi>秦臺<hi>在蘭</hi>
　　<hi>陽縣東昏故城舊名植栁秦始皇東遊至此昏霧四塞築臺以厭之</hi>信陵亭<hi>在府城内相國</hi>
　　<hi>寺前魏公子無忌常遊地舊有亭</hi>大梁亭<hi>在府城大梁門外西偏唐韋應物詩梁王昔愛</hi>
　　<hi>才千古化不泯至今蓬池上遠集八方賔車馬平明合城郭滿埃塵逢君一相許豈要平生親入仕</hi>
　　<hi>三十載如何獨未伸英聲久籍籍臺閣多故人置酒發清彈相與樂佳辰孤亭得長望白日下廣津</hi>
<pb n="KR2k0047_WYG_051-8b"/>
　　<hi>富貴良可求朅來西入秦秋風旦夕起安得客梁陳</hi>新亭<hi>在府城内唐汴州刺史令狐楚建劉</hi>
　　<hi>禹錫有記</hi>流盃亭<hi>在府城内西北隅唐李商隠詩身屬中軍少得歸木蘭花盡失春期偷尋</hi>
　　<hi>栁絮到城外行過水西聞子規</hi>駐蹕亭<hi>在布政司圓堂後明洪武初車駕幸汴詔建行宫北</hi>
　　<hi>去留大旗以鎮中原後因為亭明劉咸詩先帝當年幸汴都六龍曽此駐鑾輿詞臣徑進雲門樂父</hi>
　　<hi>老争呈地理圖想像鎮旗成往事傷心遺詔載嘉謨恭尋聖跡登臨處目斷天涯望鼎湖</hi>攬秀<lb/>
　　亭<hi>在府城貢院内</hi>安樂亭<hi>在杞縣南園鎮保世/傳漢梁孝王所立</hi>鳴鴈亭<hi>在杞</hi>
　　<hi>縣春秋成十六年衛侯伐鄭至於鳴鴈杜注云在雍邱縣西北</hi>三亭<hi>在尉氏縣秦王稽與范睢</hi>
　　<hi>約待我三亭之南即此</hi>彭祖亭<hi>在鄢陵縣北東/保彭祖岡上</hi>扶亭<hi>在扶溝縣後漢</hi>
<pb n="KR2k0047_WYG_051-9a"/>
　　<hi>建武元年封朱鮪為侯國屠又良詩忽忽春愁夢未回小扶亭畔杏初開蝶尋舊蕋穿廊去風送新</hi>
　　<hi>香入座來</hi>白鄉白亭<hi>在扶溝縣相傳楚封太/子建之子白公勝於此</hi>蒲蘆亭<hi>在中</hi>
　　<hi>牟縣南門外四水中</hi>封父亭<hi>在封邱縣治安坊西北夏后氏之世封父為諸侯建亭於此</hi>
　　請見亭<hi>在儀封縣城西一里許亭内豐碑大書論語儀封人請見一章</hi>宋明堂<hi>在府</hi>
　　<hi>城内宋政和七年建范仲淹有賦</hi>資善堂<hi>宋仁宗肄業所在府城元符觀南大中祥符八</hi>
　　<hi>年建天禧四年徙御厨北</hi>繼聖堂<hi>在府治東宋太宗習射之所後宰相因真宗臨幸請以繼</hi>
　　<hi>聖名其堂</hi>拱奎堂<hi>在府治内宋錢/藻尹開封時建</hi>清虛堂<hi>在府城東南隅宋王鞏建</hi>
　　<hi>蘇軾有記</hi>三聖堂<hi>在府城大梁門外百歩/許即宋都亭西驛舊址</hi>三槐堂<hi>在仁和門</hi>
<pb n="KR2k0047_WYG_051-9b"/>
　　<hi>外宋兵部侍郎王祐手植三槐於庭曰吾子孫必有為三公者其後祐子旦果為相遂號三槐王氏</hi>
　　<hi>因建此堂題其扁曰三槐宋蘇軾銘嗚呼休哉魏公之業與槐俱萌封殖之勤必世乃成既相真宗</hi>
　　<hi>四方砥平歸視其家槐隂滿庭吾儕小人朝不及夕相時射利遑䘏厥徳庻㡬僥倖不種而獲不有</hi>
　　<hi>君子其何能國王城之東晉公所廬鬱鬱三槐惟徳之符嗚呼休哉</hi>壽山艮岳<hi>在府城東</hi>
　　<hi>北隅宋徽宗所築初名鳳凰山後改壽山艮岳其上有華陽宫此山周廻十餘里峯巒嶂巘洲渚池</hi>
　　<hi>沼怪石古木珍禽竒獸宫殿舘閣堂亭臺榭各有名號不可殫紀後盡堙明于謙詩龍樓高處彩雲</hi>
　　<hi>飛艮嶽纔成事已非寂寞長門金鎻合中州無復二龍歸</hi>百岡<hi>在府城東北三十里有土堆百</hi>
　　<hi>餘世傳宋文帝元嘉中檀道濟與北魏戰糧盡而返魏軍襲之道濟夜唱籌量沙積至百堆以紿之</hi>
<pb n="KR2k0047_WYG_051-10a"/>
　　<hi>魏軍見之果退道濟全師而還</hi>霍赤岡<hi>在府城東北二十里遼主耶律徳光滅晉嘗屯兵於</hi>
　　<hi>此</hi>牟駝岡<hi>在府城西北十五里宋牧馬之所按邱濬世史正綱靖康元年春金人犯京師</hi>
　　<hi>兵屯牟駝岡即此</hi>鸑鷟岡<hi>在通許縣東南四十/里昔𫝊有彩鳳集上</hi>濯龍峽<hi>在府</hi>
　　<hi>城壽山艮岳下</hi>南衙<hi>在府城宋包孝肅公/聽政處即舊開封府</hi>玉帳<hi>在杞縣東北三十三</hi>
　　<hi>里世傳漢高祖經此有廟</hi>孟莊<hi>在杞縣西二十里按宋北轅錄云過范郎廟其地名孟莊有孟</hi>
　　<hi>姜女廟</hi>瓦屋<hi>在洧川縣春秋隠公八年宋/公齊侯衛侯盟於瓦屋即此</hi>蟲牢<hi>在封邱縣</hi>
　　<hi>北春秋公㑹晉侯齊侯宋公衛侯鄭伯曹伯邾子杞伯同盟於蟲牢是也</hi>康王坡<hi>在杞縣北</hi>
　　<hi>二十五里宋高宗為康王時經遊地</hi>鳳凰坡<hi>在鄢陵縣張橋南世傳黄霸治潁川時鳳凰集</hi>
<pb n="KR2k0047_WYG_051-10b"/>
　　<hi>此</hi>晉丘<hi>在祥符界内一名清丘又名𤣥池昔簡狄浴於晉丘之水有𤣥鳥遺卵吞之遂生契</hi>
　　<hi>即此</hi>桐丘<hi>在扶溝縣西二十里左傳楚伐鄭鄭人將奔桐丘即此沈荃詩邑外古桐丘瞳矓霧</hi>
　　<hi>未收行人纔覔路襟袖白雲流</hi>平丘<hi>在封丘縣東四十里春秋甲戌同盟於平丘即其地明劉</hi>
　　<hi>昌詩平丘盟會屈王臣歎息中原委戰塵千載夕陽消霸業一川秋色盪河津韓凴古樹枝連理高</hi>
　　<hi>適新詩筆有神驄馬徘徊又西去欲從何處問垂綸</hi>三陵塜<hi>在陽武縣東南二十里唐胡曽</hi>
　　<hi>詩春到三陵淑氣和雪初消處翠嵯峨梅花未識開多少䇿杖擕壺試一過</hi>梁園<hi>在府城東</hi>
　　<hi>南一名梁苑漢梁孝王遊賞之所唐李白梁園吟我浮黄雲去京闕挂席欲進波連山天長水<graphic n="KR2446" url="https://raw.githubusercontent.com/kanripo/KR-Gaiji/master/images/KR2446.png" mimeType="image/png"/>厭</hi>
　　<hi>遠渉訪古始及平臺間平臺為客幽思多對酒遂作梁園歌却憶蓬池阮公詠因吟渌水揚洪波明</hi>
<pb n="KR2k0047_WYG_051-11a"/>
　　<hi>王廷相詩華園明積雪上客艷新詞何處梁王苑秋風蔓草迷</hi>芳林園<hi>在府城西北固子門</hi>
　　<hi>内宋太宗居晉邸太祖賜其地為園及即位改號潜龍園内有池沼淳化三年帝幸其池謂近臣曰</hi>
　　<hi>昔尹京日無事嘗飲池上今池邊之樹已成喬木矣又顧教坊使郭守忠曰汝等前以樂童從我今</hi>
　　<hi>亦皓首何光隂易過如此耶乃登水心亭習射中的者上親酌滿舉大白詔羣臣盡醉後廣其地號</hi>
　　<hi>奉真園仁宗天聖七年改名芳林</hi>同樂園<hi>在府城固子門内宋徽宗置元金師拓詩晴日</hi>
　　<hi>明華構繁隂蕩緑波蓬丘滄海逺春色上林多流水時雖逝遷鶯暖自歌可憐歡樂極鉦鼓散雲和</hi>
　　玉津園<hi>在府城南薰門外内有圓池方池宋劉敞詩垂楊冉冉籠清籞細草茸茸覆露沙長</hi>
　　<hi>閉園門人不入禁渠流出兩殘花</hi>桑園<hi>在陽武縣曹大家止宿處按文選曹昭東征賦云宿</hi>
<pb n="KR2k0047_WYG_051-11b"/>
　　<hi>陽武之桑園即此楊春泰詩垂楊夾道夕陽斜萬里孤征曹大家日月東西曽㡬度倉庚處處啄桑</hi>
　　<hi>花</hi>瓊林苑<hi>在府城西鄭門外俗呼為西青城宋時建苑為宴進士之所與金明池南北相</hi>
　　<hi>對其中松栢森列百花芬郁苑東南隅政和間創築華嘴岡高數丈上有横觀層樓金碧相射下有</hi>
　　<hi>錦石纒道寳砌池塘栁鎻虹橋花縈鳳舸又有明池梅亭牡丹諸亭不可勝數宋韓琦詩春光濃簇</hi>
　　<hi>寳津樓樓下新波漲鴨頭嘉節難逢真上已賜筵榮入小瀛洲仙園雨過花遺靨御陌風長絮滚毬</hi>
　　<hi>楔飲不須辭巨白清明來日尚歸休</hi>宜春苑<hi>在府城有二一在固子門外號西御園一在麗</hi>
　　<hi>景門外號東御園宋王安石詩宜春舊臺沼日暮一登臨解帶行蒼蘚移鞍坐緑隂樹疎啼鳥逺水</hi>
　　<hi>静落花深無復增修事君王惜費金</hi>迎春苑<hi>在府城麗景門外東北宋初宴進士之所每嵗</hi>
<pb n="KR2k0047_WYG_051-12a"/>
　　<hi>迎春於此後改為富國倉</hi>牧苑<hi>在府城北陳橋東北宋牧馬所元趙孟頫詩一片中原地紛紛</hi>
　　<hi>㡬戰争至今將不去留與後人耕</hi>隋堤<hi>在府治汴河故道隋煬帝所築明陸深詩端委猶堪</hi>
　　<hi>致太平龍舟錦纜竟何成空餘細水緣堤曲别有垂楊帶晚晴社燕歸來如有恨閑花開遍不知名</hi>
　　<hi>行人誰管興亡事但説揚州接汴京</hi>汴河故道<hi>即浚儀渠河舊出鄭州滎陽縣大周山東</hi>
　　<hi>經府城内又東合蔡河名蒗蕩渠又名通濟渠東注泗州下入於淮宋都大梁時汴水穿都門中有</hi>
　　<hi>上水門下水門嵗運江淮浙湖之粟六百萬石達京師元世祖至元二十七年黄河決始淤塞今府</hi>
　　<hi>治南有汴渠故蹟即其地唐李益詩汴水東流無限春隋家宫闕己成塵行人莫上長堤望風起揚</hi>
　　<hi>花愁殺人皮日休銘隋之疏淇汴鑿太行在隋之民不勝其害也在唐之民不勝其利也今日九河</hi>
<pb n="KR2k0047_WYG_051-12b"/>
　　<hi>外復有淇汴北通涿郡之漁商南運江都之轉輸其為利也溥哉不勞一夫之荷畚一卒之鑿險而</hi>
　　<hi>先功巍巍得非天假暴隋成我大利哉尚恐國家有淇汴太行之役因獻纎誡是為汴河銘淮河瀰</hi>
　　<hi>瀰循禹之軌厥有暴隋鑿通淮泗晝泣疲民夜哭溺鬼似赭流川如鈆貫地龍舟未故江都已弑陳</hi>
　　<hi>迹空有逝波不止在隋則害在唐則利嗚呼聖主守舊而已宋梅堯臣詩我實山野人不識經濟宜</hi>
　　<hi>聞歌汴渠勞謾綴汴渠詩汴水源本清隋分黄河支濁流方已盛清派不可推天王居大梁龍舉雲</hi>
　　<hi>必随設無通舟航百貨當陸馳人肩牛騾驢定應無完皮茍欲東南蘇要省聚歛為兵衞詎能削乃</hi>
　　<hi>湏雄京師今來雖太平盡罷未是時願循祖宗規物益羣息之譬竭兩川賦豈由此水施縱有三峽</hi>
　　<hi>下率皆麤冗資慎莫尤汴渠非渠取膏脂</hi>蔡河故道<hi>始兼閔水洧水潩水以通舟楫閔水</hi>
<pb n="KR2k0047_WYG_051-13a"/>
　　<hi>自尉氏歴祥符合於蔡是為惠民河洧水自許田鄢陵南歴扶溝合於蔡潩水自鄭之大隗山注臨</hi>
　　<hi>潁歴鄢陵扶溝合於蔡凡許鄭諸水悉會焉猶以其淺涸故植木横棧設斗門以節水建隆三年詔</hi>
　　<hi>發畿甸丁夫數萬浚蔡河南入潁川其自尉氏北流至汴戴樓門東由廣利水門入城名西蔡河接</hi>
　　<hi>閔水繚繞城内其從陳州門西普濟水門出城流經通許復接舊蔡河名東蔡河即所謂惠民河也</hi>
　　<hi>元世祖至元二十七年黄河決祥符之義唐灣而西蔡河上源由是湮塞洪武以來河屢南徙淤為</hi>
　　<hi>平地惟府城南薰門内東西有河積水不通舟楫矣河上有東西二橋尚存</hi>六丈河<hi>在府</hi>
　　<hi>城北封邱門外世傳宋時恐河水為患故開此河以殺其勢</hi>廣濟河<hi>在府城安遠門外初</hi>
　　<hi>名五丈河唐武后載初元年引汴水入白溝接注湛渠以通曹兗之賦因其濶五丈故名即白溝之</hi>
<pb n="KR2k0047_WYG_051-13b"/>
　　<hi>下流也唐末湮廢周世宗顯徳四年修復至宋太宗改名廣濟元初淤塞</hi>金水河<hi>一名天源</hi>
　　<hi>夲京水導自滎陽黄堆山其源曰祝龍宋建隆二年鑿渠引水過中牟抵府城西東匯五丈河乾徳</hi>
　　<hi>二年又引貫皇城歴後苑大中祥符初甃以礲甓植以芳木復東引出城下水竇入於濠焉</hi>賈<lb/>
　　魯河<hi>即沙溝河在儀封縣北七十里堌陽鄉元時賈魯督修此河以便漕運</hi>沙海<hi>在府</hi>
　　<hi>城西北十二里戰國䇿齊欲發卒取周九鼎顔率説曰夫渠之君臣欲得九鼎謀於沙海之上為日</hi>
　　<hi>久矣蓋謂此也隋文帝疏鑿舊跡引汴水習舟師平陳後立碑其側以紀功</hi>蓬池<hi>在府城東</hi>
　　<hi>北春秋時宋之蓬澤也後因為地唐𤣥宗改為福源池禁漁樵尉氏縣亦有蓬池</hi>金明池<lb/>
　　<hi>在府城西鄭門外創自周世宗在瓊林苑北宋太平興國中復鑿之引金水河注其中故名神宗馬</hi>
<pb n="KR2k0047_WYG_051-14a"/>
　　<hi>有白玉逍遙葢赭白也常幸金明池歸乗之宋韓琦詩西池風景出塵寰春豫方乗禁坐閒庶俗一</hi>
　　<hi>令趨壽域從官齊許燕蓬山樓臺金碧交輝外舟楫笙歌浩渺間與衆盡歡宫漏促萬花香裏屬車</hi>
　　<hi>還</hi>凝碧池<hi>在府城東南繁臺之側唐為牧澤宋真宗時鑿為池後為河水淤塞</hi>曲江<lb/>
　　池　鳳池　鴈池　平池<hi>俱在壽山艮岳下後廢</hi>飲馬池<hi>在陳</hi>
　　<hi>留縣西七里明洪武初太祖幸汴駐蹕於此</hi>黄池<hi>在封邱縣南十里春秋公會晉侯及呉子</hi>
　　<hi>於黄池即此余縉詩棠檝蘭舟河海通誰将花草植呉宫三千犀甲摧雄壁一劍魚腸殱首功國相</hi>
　　<hi>自屠軍氣墨美人難得廟謨空池邊碧草今安在茂苑萋萋卉木同</hi>海眼井<hi>在府城安逺門</hi>
　　<hi>裏上方寺内相傳泉源通海故名元末寺燬於兵井失其跡</hi>甘泉井<hi>在府城内明徐達故</hi>
<pb n="KR2k0047_WYG_051-14b"/>
　　<hi>宅洪武間河水入城諸井苦不可食永樂初忽湧此泉色瑩而味甘因名</hi>漢井<hi>在扶溝縣廟頭</hi>
　　<hi>岡</hi>聖井<hi>在儀封縣封人請見亭西井皆自生琉璃不假甃造光耀自然又名琉璃井以夫子</hi>
　　<hi>曽飲斯云</hi>大溝<hi>在尉氏縣西南十五里/東北合康溝入於黄河</hi>筆溝<hi>在尉氏縣東北四十</hi>
　　<hi>里端直如筆故名</hi>老君洞<hi>在府城艮岳西北宋/徽宗供俸道像之所</hi>迷真洞<hi>亦在</hi>
　　<hi>艮岳之下</hi>桃花洞<hi>在府城楊州門内西北即上清宫道士所居處環植以桃故名桃花洞</hi>
　　黄風洞<hi>在蘭陽縣白雲山下一名張良洞相傳張良從赤松子遊辟穀於此</hi>蘆渚<lb/>
　　白龍沜<hi>俱在壽山艮岳之下</hi>蔡邕宅<hi>在尉氏縣南三十里名蔡家莊邕先世之墓皆</hi>
　　<hi>在此明王昕詩才華孝義冠當時砌畔曽生連理枝三日三臺何烜赫一成一敗更參差辨琴為遁</hi>
<pb n="KR2k0047_WYG_051-15a"/>
　　<hi>江南跡捐館徒興北海思我亦從來慕英俊不知故里在蓬池</hi>阮村<hi>在尉氏縣北阮咸與籍居</hi>
　　<hi>道南諸阮居道北北阮富而南阮貧即此</hi>酈生故里<hi>在通許縣東北高陽岡史記家貧落</hi>
　　<hi>魄為里監門吏即此</hi>禮賔院<hi>舊名番譯院在金梁橋南汴河南岸宋真宗景徳三年改名為</hi>
　　<hi>禮賔院</hi>夷門<hi>即大梁城東門魏隠士侯嬴/年七十家貧為夷門監者</hi>安上門<hi>宋新</hi>
　　<hi>城之西南門也神宗熙寧七年監門鄭俠上流民圖</hi>陳橋<hi>在府城北四十里即宋太祖為衆擁</hi>
　　<hi>立處有繫馬古槐大十餘圍枝幹盤曲可觀</hi>上源驛<hi>朱温邀李克用置酒驛中以兵攻之</hi>
　　<hi>克用縋尉氏門還封禪寺軍中今地失考</hi>都亭驛<hi>周顯徳中館南唐行人孫晟於此</hi>朱<lb/>
　　僊鎮<hi>在府城西南即宋高宗十二金牌召囘岳忠武處沈荃詩奕奕朱仙廟荒荒白日隂金戈</hi>
<pb n="KR2k0047_WYG_051-15b"/>
　　<hi>百戰地毳幙兩宫心風雨靈旂暗丹青古殿深堦前有勁栢每夜作龍吟</hi>曲遇聚<hi>在中牟縣</hi>
　　<hi>漢高帝與秦將楊熊戰曲遇界大破之即此</hi>司馬懿故壘<hi>在洧川縣南一十里舊有</hi>
　　<hi>司馬保後廢見有司馬舖</hi>張大夫寨<hi>在陽武縣西北二十里漢丞相張蒼故里一名文侯</hi>
　　<hi>鄉楊春泰詩雲屯沙嶺夕陽斜㡬度寒烟掃落花盡日孤村無客到樵音遠近有人家</hi>袁紹<lb/>
　　屯兵處<hi>在封邱縣城北三里</hi>周太祖營<hi>在封邱縣西北一里五代時郭威屯兵於</hi>
　　<hi>此</hi>翟母碑<hi>在封邱縣東漢高祖與項/羽戰敗為翟母免難之處</hi>庫上里<hi>在陽武縣</hi>
　　<hi>東北二十里即漢陳平故社</hi>
　　歸徳府<lb/>
<pb n="KR2k0047_WYG_051-16a"/>
　　宋故城<hi>即今府城也周武王克商封微子於宋即此</hi>龍九城<hi>在府城西南三十里</hi>
　　<hi>漢置縣</hi>小䝉城<hi>在府城南二十五里即莊周本邑又府北四十里有大䝉城</hi>亳城<lb/>
　　<hi>在府城東南四十五里契父帝嚳都亳湯自商邱遷焉鄭𤣥云亳今河南偃師縣漢書音義曰濟隂</hi>
　　<hi>亳縣杜預曰梁國䝉縣皇甫謐曰孟子稱湯居亳與葛伯為隣葛即今寧陵縣葛鄉亳乃今穀熟縣</hi>
　　<hi>也景為北亳即景亳湯受命之地穀熟為南亳湯所都偃師為西亳即盤庚所徙書立政所謂三亳</hi>
　　<hi>是也古書亡滅未知孰是</hi>新城<hi>在府城南左傳文公十四年晉趙盾盟諸侯於新城即此</hi>貫<lb/>
　　城<hi>在府城西北左傳僖公二年齊侯宋公江人黄人盟於貫即此</hi>沙随城<hi>在寧陵縣西七</hi>
　　<hi>十里左傳公會諸侯於沙随即此</hi>大棘城<hi>在寕陵縣西南七十里左傳宋華元鄭公子歸</hi>
<pb n="KR2k0047_WYG_051-16b"/>
　　<hi>生戰於大棘即此</hi>已吾城<hi>在寧陵縣南二十里舊/為縣北齊省入夏邑</hi>葛城<hi>在寧</hi>
　　<hi>陵縣北一十五里古葛國今偃師亦有之未知孰是</hi>大睢城<hi>在永城縣東北甫城鄉即芒縣</hi>
　　<hi>城漢置縣築</hi>建平城<hi>在永城縣西/南漢置縣築</hi>太丘城<hi>在永城縣西北三十里漢</hi>
　　<hi>置縣築</hi>保安鎮城<hi>在永城縣北八十里碭山東南即漢高祖斬蛇處</hi>鄼縣城<lb/>
　　<hi>在永城縣西南漢置縣屬沛郡鄼音磋即蕭何食邑</hi>苦縣城<hi>在鹿邑縣東七十里即楚苦縣</hi>
　　<hi>晉更名谷陽隋改仙源唐曰真源宋併入鹿邑</hi>武平故城<hi>在鹿邑縣東北四十里漢置城</hi>
　　<hi>西南有漢尚書令虞詡碑</hi>瀨鄉城<hi>在鹿邑縣東一十里與谷陽城相隣老子宅也</hi>鄲城<lb/>
　　<hi>在鹿邑縣西南七十五里漢置鄲縣因城焉</hi>綸城<hi>在虞城縣東南義原西鄉左傳哀公元年</hi>
<pb n="KR2k0047_WYG_051-17a"/>
　　<hi>虞思妻少康以二女而邑諸綸即此栁澤詩從容杖履上綸城雲外斜陽眼界明陳迹荒涼人去遠</hi>
　　<hi>淡烟衰草不勝情</hi>廣樂城<hi>在虞城縣西光武紀云建武間呉漢率七將軍與劉永將蘇茂</hi>
　　<hi>戰於廣樂大破之釋云今宋州有長樂故城即此</hi>譙城<hi>在夏邑縣北三十里晉祖逖屯淮隂</hi>
　　<hi>進據大丘城遂克譙城而居之即此</hi>首止城<hi>在睢州南左傳僖公五年諸侯會於首止即此</hi>
　　棘古城<hi>在睢州城南三十里鄭敗宋師於大棘漢景帝時呉楚兵破梁棘壁梁遣將軍擊之</hi>
　　<hi>皆此地</hi>鄫城<hi>在睢州東南左傳襄公元年仲孫蔑會齊崔杼曹人邾人杞人次於鄫即此</hi>
　　匡城<hi>在睢州西二十里即承匡地春秋文公十一年晉郤缺會於承匡是也</hi>古城<hi>在考</hi>
　　<hi>城縣東南世傳周封戴子地</hi>武安城<hi>在考城縣西南/秦將白起所築</hi>朱襄城<hi>在柘</hi>
<pb n="KR2k0047_WYG_051-17b"/>
　　<hi>城縣按朱襄氏伏羲之後禪通紀謂其都於朱故號朱襄氏</hi>藏甲城<hi>在柘城縣西三十里</hi>
　　<hi>項羽藏兵於此故名</hi>睢陽故縣<hi>在府城拱陽門外漢置唐張巡詩岧嶤試一臨虜騎俯城</hi>
　　<hi>隂不辨風塵色安知天地心門開邊月近戰苦陣雲深旦夕更樓上遙聞横笛音又接戰春來苦孤</hi>
　　<hi>城日漸危合圍侔月暈分守効魚麗屢厭黄塵起時將白羽麾裹瘡猶出戰飲血更登陴忠信應難</hi>
　　<hi>敵堅貞自不移無人報天子心計欲何施</hi>穀熟故縣<hi>在府城東南四十三里元置巡檢司</hi>
　　<hi>洪武初廢為穀熟鎮</hi>安平廢縣<hi>在鹿邑縣西北四十里按水經渦水東逕安平縣故城北</hi>
　　<hi>陳留風俗傳曰大棘鄉故安平縣也</hi>曜華宫<hi>在府城梁孝王建按三輔黄圖王作此宫與諸</hi>
　　<hi>宫觀相連延亘數十里竒果異樹珍禽怪獸畢有王日與賔客弋釣其中</hi>沃宫<hi>在府城内春秋</hi>
<pb n="KR2k0047_WYG_051-18a"/>
　　<hi>時宋内宫名</hi>鴻慶宫<hi>在府城西南隅宋真宗大中祥符七年以聖祖殿為鴻慶宫奉太祖</hi>
　　<hi>太宗像侍於聖祖之側名神御殿又名三聖殿</hi>歸徳殿<hi>在府城内宋建南京行宫正殿也</hi>
　　鳴鳳樓<hi>在睢州</hi>梁樓<hi>在考城縣唐李白詩碧草已滿地栁與梅争春謝公自有東山</hi>
　　<hi>伎金屏笑坐如花人今日非昨日明日還復來白髮對綠酒强歌已心摧君不見梁王池上月昔照</hi>
　　<hi>梁王樽酒中梁王已去明月在黄鸝愁醉啼春風分明感激眼前事莫惜醉卧桃園東</hi>忘憂<lb/>
　　館<hi>在府城梁孝王遊於忘憂之館集諸遊士各使為賦</hi>連中館<hi>在虞城縣一十里空桐澤</hi>
　　<hi>之後左傳哀公二十六年冬十月宋景公遊於空澤辛已卒於連中大尹奉公自空桐入於沃宫即</hi>
　　<hi>此</hi>文雅臺<hi>在府城東一十里世傳孔子過宋與羣弟子講道於上因名唐高適詩出門望</hi>
<pb n="KR2k0047_WYG_051-18b"/>
　　<hi>終古獨立悲且歌憶昔魯仲尼棲棲此經過衆人不可向伐樹將如何</hi>三陵臺<hi>在府城西</hi>
　　<hi>北一十八里三峰並峙因名</hi>平臺<hi>在府城東二十五里漢梁孝王所築在梁園内南都賦曰</hi>
　　<hi>馳騁少怠明日乃宴於平臺是也劉宋謝惠連於此賦雪又名雪臺開封府城東南亦有唐王昌齡</hi>
　　<hi>詩梁圍修竹古時烟城外風悲欲暮天萬乘旌旗何處在平臺賔客有誰憐宋犖詩城隅舊是梁王</hi>
　　<hi>苑回首繁華有廢臺冠珮猶傳趨第宅文章何意委蒿萊平原漠漠黄河轉落日荒荒紫霧開絶代</hi>
　　<hi>風流誰繼起鄒枚本自出羣才</hi>儀臺<hi>在府城梁惠王六/年取宋儀臺即此</hi>閼伯臺<hi>在府</hi>
　　<hi>城西南三里</hi>六忠臺<hi>在府城南舊城上世傳/雷萬春面中六矢處</hi>蠡臺<hi>在府城西</hi>
　　<hi>梁孝王築南都賦曰惟彼蠡臺在城之西勢千仞而崛起豈終日之可躋即此唐高適詩梁王昔全</hi>
<pb n="KR2k0047_WYG_051-19a"/>
　　<hi>盛賔客復多才悠悠一千年陳迹惟高臺寂寞向秋草悲風千里來</hi>清泠臺<hi>在府城西北一</hi>
　　<hi>十八里梁孝王築相傳宋太祖常避署於此又名清涼臺唐李賀詩梁王臺沼空中立天河之水夜</hi>
　　<hi>飛入臺前鬬玉作蛟龍緑粉掃天愁露濕撞鐘飲酒行射天金虎蹙裘噴血斑朝朝暮暮愁海翻長</hi>
　　<hi>䋲繫日樂當年芙蓉凝紅得秋色蘭臉别春啼脉脉蘆洲客雁報春來寥落野篁秋漫白</hi>議事<lb/>
　　臺<hi>在寧陵縣西南八里世傳諸侯議事於此因名</hi>拜將臺<hi>在永城縣北八十里碭山世傳</hi>
　　<hi>漢高祖拜將處</hi>造律臺<hi>在永城縣西南三里/上有漢鄼侯蕭何廟</hi>思陵臺<hi>在鹿邑縣</hi>
　　<hi>西南四十里世傳漢光武幸此築以望親之陵故名</hi>陳摶臺<hi>在鹿邑縣東一十二里隠山下</hi>
　　<hi>相傳陳希夷煉丹處</hi>昇仙臺<hi>在鹿邑縣城内東/南隅老子飛昇處</hi>靈臺<hi>在虞城縣西左</hi>
<pb n="KR2k0047_WYG_051-19b"/>
　　<hi>傳哀公二十五年衛侯出奔宋為靈臺於舊圃與諸大夫飲焉</hi>西臺<hi>在虞城縣西二里世傳漢</hi>
　　<hi>高祖將臺</hi>襄公臺<hi>在睢州治東春秋/時宋襄公所築</hi>凌霄臺<hi>在睢州</hi>鳳凰<lb/>
　　臺<hi>在睢州</hi>㑹盟臺<hi>在考城/縣南</hi>昇仙臺<hi>在柘城縣城北二十里老子講道於</hi>
　　<hi>此上有白雲寺</hi>楚王臺<hi>在柘城縣城西北二十五/里項王築以演馬故名</hi>横亭<hi>在府</hi>
　　<hi>城左傳昭公二十一年五月壬寅華向入樂大心豐愆華牼禦諸横即此</hi>妙峰亭<hi>在府舊城</hi>
　　<hi>内宋留守王勝之建蘇軾題榜宋秦觀詩王公厭承明出守南宫鑰結搆得崇亭悠悠瞰清洛是時</hi>
　　<hi>謫仙人發軔自廬霍郊原春鳥鳴來此動豪酌報投一何富玉案金刀錯新牓揭中楹千載見遠託</hi>
　　<hi>朅來訪陳迹物色屬摇落人煙隔鳬鴈田疇帶城郭紅蕖隕風漪砂礫捲飛籜青青陵上姿獨汝森</hi>
<pb n="KR2k0047_WYG_051-20a"/>
　　<hi>自若人生如博奕得䘮難前約金鎚初控頤已復東方作太陽昇中天龍鸞入階閣深懲漁奪弊法</hi>
　　<hi>令宜刋削斯民如解懸喜氣鬱磅礴公乎數登覽行矣翔寥廓</hi>觀光亭　望雲亭<lb/>
　　<hi>俱在府舊城内南都賦聨觀光與望雲指中天之魏闕即此</hi>新亭<hi>有十二王勝之建在府城</hi>
　　<hi>外堤上宋秦觀詩洛水沄沄天上動導入隋渠下梁宋宋都堤上十二亭一一飛驚若鸞鳳光華遠</hi>
　　<hi>繼周王雅宴喜還歸魯侯頌玉觴嚴令肅衣冠金縷哀音繞梁棟娟娟殘月照波翻習習暖風吹鳥</hi>
　　<hi>哢何處高帆落文鷁誰家駿馬嘶征鞚栁枝芳草恨連天暮雨朝雲同昨夢借問亭名製者誰留守</hi>
　　<hi>王公才望重胷中雲夢吞八九日解千牛節皆中魏國相公實曽祖庭列三槐多伯仲承明厭直出</hi>
　　<hi>荆州轉守此都行大用此都去天纔尺五交廣荆揚歸引控兔園事迹化黄埃清泠文雅堪長慟舳</hi>
<pb n="KR2k0047_WYG_051-20b"/>
　　<hi>艫銜尾車挂輪昨日出迎今日送送故迎新無已時古往今来相戯弄亭下<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崎淮海客末路逢公</hi>
　　<hi>詩酒共一樽明日難重持豈恤官期後芒種今年氣候頗云早夭矯梅花春欲縱行見亭中祖帳開</hi>
　　<hi>千乗送公歸法從</hi>韓公亭<hi>在永城縣治内韓忠獻為令時所搆嘉靖二十年改税課司</hi>
　　鴻口亭<hi>在虞城縣應善南鄉左傳昭公三十一年齊師宋師敗呉師於鴻口即此</hi>黄門<lb/>
　　亭<hi>在睢州左傳惠公之季年敗宋師於黄即此</hi>滑亭<hi>在睢州左傳莊公二年次於滑即此</hi>
　　寳墨亭<hi>在睢州舊城西北濠外乾明寺蘇東坡紹聖元年適嶺表信宿於此書洞庭春色中</hi>
　　<hi>山松醪二賦後人刻於石建亭覆之</hi>五老堂<hi>在府城内宋太子少師杜衍與禮部侍郎王渙</hi>
　　<hi>司農卿畢世長兵部郎中朱貫駕部郎中馮平俱年八十餘致仕居鄉里用白樂天香山九老故事</hi>
<pb n="KR2k0047_WYG_051-21a"/>
　　<hi>作五老堂賦詩唱酬鄉人高之於其卒也畫像祀之</hi>照碧堂<hi>在府城宋置南都建於城上以</hi>
　　<hi>臨南湖故名留守曽肇重修晁補之有記</hi>葛岡<hi>在寧陵縣/諸葛所築</hi>稍岡<hi>在虞城縣東南</hi>
　　<hi>二十五里</hi>安陵岡<hi>在睢州/東南</hi>禇岡<hi>在柘城/縣西北</hi>穀丘<hi>在府城南四十里春</hi>
　　<hi>秋桓公㑹宋公燕人盟於穀丘即此</hi>商丘<hi>在府城西南三里世傳丘之精氣上應列星又云閼</hi>
　　<hi>伯臺即此唐高適詩商丘試一望隠隠帶秋天地與星辰在城将大路遷干戈悲昔事墟落對窮年</hi>
　　<hi>即此傷離緒凄凄賦酒筵</hi>楚丘<hi>在府城北/四十里</hi>黍丘<hi>在寧/陵縣</hi>葵丘<hi>在考城縣</hi>
　　<hi>東三十里齊桓公會諸侯盟於葵丘即此其東南有盟臺乃㰱血時所築今名其地曰盟臺鄉李嘉</hi>
　　<hi>䕃詩覇業銷沉有嵗年會盟臺畔草芊芊居人謾説葵丘事一帶孤城野水邊</hi>太丘<hi>在虞城縣</hi>
<pb n="KR2k0047_WYG_051-21b"/>
　　<hi>東五里爾雅云左陵太丘謂丘左有陵也</hi>桃花洞<hi>在睢州東南半里駝岡之隂相傳春三月</hi>
　　<hi>有桃花片自洞中出蓋仙蹟也</hi>石洞<hi>在永城縣北八十里碭山之南麓其中有十字街飲馬池</hi>
　　<hi>里人舉火入視稍深則風烈不敢入世傳為梁孝王洞</hi>隋隄<hi>在永城縣隋煬帝慕揚州瓊花</hi>
　　<hi>之美自汴開河納黍行舟兩岸築隄種栁故名侯方域詩隋家天子緑楊隄萬古春風野鳥啼㡬處</hi>
　　<hi>吹簫雲漠漠經時拾翠草萋萋龍舟想像牙檣入綵䄂虚無簇仗齊寂寞宋城南向望老人獨自杖</hi>
　　<hi>青藜</hi>賈魯隄<hi>在寧陵縣南七里/元賈魯築以障河</hi>梁園<hi>在睢陽故城東二十里一名梁</hi>
　　<hi>苑按史記梁孝王築東苑方三百里大治宫室為複道自宫連屬於平臺五十餘里或曰即兔園西</hi>
　　<hi>京雜記曰兔園中有百靈山落猿巖棲龍岫又有鴈池池間有鶴洲鳬渚九域志曰束圍中又有修</hi>
<pb n="KR2k0047_WYG_051-22a"/>
　　<hi>竹園枚乗賦曰修竹檀欒夾池水是也唐高適詩梁苑白日暮梁山秋草時君王不可見修竹令人</hi>
　　<hi>悲九月桑葉盡寒風鳴樹枝明王廷相詩君不見梁王已破六國壘苑中便起文圍臺黄金白玉架</hi>
　　<hi>樓閣綺榻延賔四向開清泠池上三尺雪相如新賦傾鄒枚臨卭美人鬬花朶挑以琴心禮豈那漢</hi>
　　<hi>庭賣賦得千金白首遊梁計宜左今人空怍古人風抱策為儒歎不逢古來文士不檢豈足病且覽</hi>
　　<hi>詞彩如長虹</hi>漆園<hi>在府城南二十五里小䝉城内莊子嘗為漆園吏即此地也</hi>碎錦<lb/>
　　園<hi>在夏邑縣東門外</hi>兔園<hi>在虞城縣西南五/十里亦梁孝王築</hi>竹圃<hi>在府城東南世</hi>
　　<hi>傳梁王竹園</hi>龍岫<hi>在虞城縣西南/五十里兔園内</hi>䝉澤<hi>在考城縣東三十里方輿勝覽</hi>
　　<hi>云考城東有䝉澤乃莊周故里</hi>靈溪池<hi>在鹿邑縣東一十里太清宫前相傳即九龍取水浴</hi>
<pb n="KR2k0047_WYG_051-22b"/>
　　<hi>老子池</hi>雁鶩池<hi>在虞城縣西南五十/里梁孝王兔園内</hi>濯錦池<hi>在睢州治西昔</hi>
　　<hi>人有善織錦者居此故名</hi>李令泉<hi>在虞城縣治内舊井水清而味苦縣令李鍚下車嘗之笑</hi>
　　<hi>曰既苦且清足符吾志遂汲用之因名焉鍚卓有清操李白為撰去思頌</hi>梁王宅<hi>在睢陽城</hi>
　　<hi>内唐魏元忠詩大君敦宴賞萬乗下梁園酒助昇平樂人霑雨露恩榮光開帳殿佳氣滿旌門願陪</hi>
　　<hi>南嶽壽長奉北辰尊</hi>杜衍宅<hi>在南京驛舎宋杜衍詩寂寂復寂寂告老閑居日徑草高於人</hi>
　　<hi>林鳥熟如客黄巻不釋手清風常滿室内顧平生心心遇此時適</hi>江淹故里<hi>在考城縣</hi>
　　<hi>西南二十五里江家集</hi>伯當集<hi>在睢州城東北三十里王伯當從李宻居於此</hi>高辛<lb/>
　　里<hi>在府城東門内</hi>三仁街<hi>在府舊城内/微子廟前</hi>煉丹井<hi>在鹿邑縣城東十里</hi>
<pb n="KR2k0047_WYG_051-23a"/>
　　<hi>太清宫老子煉丹處</hi>尹店<hi>在睢州西北三十里為伊尹遊寓處</hi>漢高帝斬蛇處<lb/>
　　<hi>在永城縣北八十里碭山即帝亡匿所隠吕后望雲氣每得之處文帝立廟於巖前繪帝像列功臣</hi>
　　<hi>於側</hi>䝉門<hi>在府城東北春秋宋公及諸侯/之大夫盟於䝉門之外即此</hi>垤澤門<hi>在府</hi>
　　<hi>城東南</hi>曹門<hi>在府城西北左傳成十八年/鄭伯侵宋及曹門外是也</hi>桐門<hi>在府城北</hi>
　　<hi>春秋叔孫婼聘於宋桐門即此</hi>盧門<hi>在府城南左傳桓十四年宋伐鄭取大宫之椽歸為盧門</hi>
　　<hi>之椽昭二十一年華氏居盧門南里以拒元公即此唐高適詩五霸遞征伐宋人無戰功解圍幸竒</hi>
　　<hi>説易子傷吾衷惟見盧門外蕭條多轉蓬</hi>頒慶門<hi>在府城南宋高宗端門名</hi>黒松林<lb/>
　　<hi>在府城西大林舖北</hi>萬户林<hi>在府/城北</hi>葵丘驛<hi>在睢州新城西門内</hi>杏壇碑<lb/>
<pb n="KR2k0047_WYG_051-23b"/>
　　<hi>在夏邑縣文廟前</hi>顔魯公碑<hi>在府城南一里開元寺内碑為八闗齊會報徳記宋犖詩</hi>
　　<hi>春色當三月嘉遊向八闗殘碑終剥落野水自潺湲甍際朱題綴堦前碧蘚斑高賢靈蹟在惆悵未</hi>
　　<hi>能還</hi>
　　彰徳府<lb/>
　　河亶甲城<hi>在府城西北洹水南岸</hi>戯陽城<hi>在府城東二十五里左傳昭公九年</hi>
　　<hi>晉苟盈如齊逆女還六月卒於戯陽即此</hi>韓郡城<hi>在府城東北十里即漢以來韓郡治所俗</hi>
　　<hi>名七里岡</hi>相縣故城<hi>在府城西十五里隋開皇間安陽縣治唐武徳中廢西南又有零泉</hi>
　　<hi>縣故城</hi>邶城<hi>在湯隂縣東南三十/里紂子武庚所封地</hi>魏將城<hi>在湯隂縣南十八里</hi>
<pb n="KR2k0047_WYG_051-24a"/>
　　<hi>魏將晉鄙故壘即史記信陵君令朱亥椎殺晉鄙奪兵符處魏大本詩公子奪符處猶傳晉鄙城倉</hi>
　　<hi>皇趨趙境談笑却秦兵古樹旌旗影流泉刀斗聲霸圖銷歇盡青史艷侯生</hi>古蕩隂城<lb/>
　　<hi>在湯隂縣治西北遺址在</hi>爵城<hi>在湯隂縣東南/三十里邶城上</hi>魂城<hi>在湯隂縣東北隆化</hi>
　　<hi>社按圖經齊桓公娶衞女為媵道卒於此招魂𦵏之今有墓存週回二百歩高一丈</hi>鄴都北<lb/>
　　城<hi>在鄴鎮東南齊桓公所築漢置魏郡作都始於曹操水經注曰石虎城盡表飾以塼百歩一樓</hi>
　　<hi>凡諸宫殿門臺隅雉皆加觀榭去鄴六七十里遠望之巍若仙居苻堅末慕容垂叛率師入之自是</hi>
　　<hi>殘毁唐張説詩君不見魏武草創争天禄羣雄睚眦相馳逐畫擕壯士破堅陣夜接詞人賦華屋都</hi>
　　<hi>邑繚繞西山陽桑榆漫漫漳河曲城郭為墟人代改但見西園明月在鄴傍高塚多貴臣蛾眉曼眼</hi>
<pb n="KR2k0047_WYG_051-24b"/>
　　<hi>共灰塵試上銅臺歌舞處惟有秋風愁殺人唐岑參詩下馬登鄴城城空復何見東風吹野火暮入</hi>
　　<hi>飛雲殿城隅南望西陵臺漳水東流不復回武帝宫中人去盡年年春色為誰來</hi>鄴都南<lb/>
　　城<hi>在鄴鎮東南鄴中記云高歡以北城窄隘令僕射高隆之更築此城掘得神龜大踰方丈其堵</hi>
　　<hi>堞之狀咸以龜象焉以漳水近城起長隄為防又鑿渠引漳水周流城郭以造水碾磑云</hi>將城<lb/>
　　<hi>在臨漳縣項羽救趙使蒲將軍渡三户於鄴東北十九里作此城</hi>汙陽城<hi>在臨漳縣西北</hi>
　　<hi>二十五里水經云漳水東經梁期西北又經汙陽城即此</hi>古梁期城<hi>在臨漳縣東北二十</hi>
　　<hi>里</hi>講武城<hi>在臨漳縣/漳河北</hi>臨淇城<hi>在林縣南七十里故衛邑隋臨淇縣</hi>營<lb/>
　　城<hi>在林縣北三十二里即古營地也其北又有故武城及葛城水經云漳水又經葛公城北而東</hi>
<pb n="KR2k0047_WYG_051-25a"/>
　　<hi>流即此</hi>磻陽城<hi>在林縣北八十里水經云漳水東經磻陽城北滄溪水入焉</hi>淇陽<lb/>
　　縣城<hi>在林縣南三十里隋開皇三年置大業二年廢俗曰郎子城廖鳳徴詩孤城寒日動清笳</hi>
　　<hi>栗烈風前一望賖殘堞夕陽迷古道近村枯樹落棲鴉烟中紅寺鐘聲出雪後蒼山雲影斜懐古最</hi>
　　<hi>憐金學士斷垣荒碣指黄華</hi>利城<hi>在林縣東北二十五里唐有鐵冶宋因之至和二年韓魏</hi>
　　<hi>公以其在官無益勞民鼓鑄因奏罷之</hi>東古城<hi>在武安縣西南郝家莊里</hi>西古城<lb/>
　　<hi>在武安縣西栢樹里</hi>陽邑故城<hi>在武安縣南三里隋開皇間分置武安縣大業間省</hi>趙<lb/>
　　簡子城<hi>在渉縣北龍山社世傳趙簡子走晉陽滅智氏還故都經此築為駐兵所</hi>毛城<lb/>
　　<hi>在渉縣西四十五里即毛嶺袁紹使武安長尹楷屯兵毛城通上黨運糧處城址尚存</hi>亳城<lb/>
<pb n="KR2k0047_WYG_051-25b"/>
　　<hi>在内黄縣西南二十五里按書殷有三亳䝉為北亳偃師為西亳穀熟為南亳皆殷故都䝉其北亳</hi>
　　<hi>也中宗陵寢近焉</hi>故殷城<hi>在内黄縣南一十三里/殷王河亶甲居相築此</hi>柯城<hi>在内</hi>
　　<hi>黄縣東北春秋叔豹㑹晉士匄於柯即此</hi>牽城<hi>在内黄縣西南四十里左傳㑹齊侯於牽城即</hi>
　　<hi>此按牽城有二其一在濬縣</hi>太甲舊都<hi>在古鄴城西南太甲殷王也</hi>永定廢<lb/>
　　縣<hi>在府城東四十里本晉長樂縣隋改堯城唐改今名宋省入安陽縣</hi>羑里城<hi>在湯隂縣</hi>
　　<hi>北九里一名牖城又名防城北臨牖水即文王衍易地也</hi>浣衣里<hi>在湯隂縣境内晉侍中嵇</hi>
　　<hi>紹死所紹遇害血濺御衣及事寧左右欲浣之惠帝曰此嵇侍中血勿去也因名其地為浣衣里</hi>
　　九華宫<hi>在臨漳縣西銅雀臺東北後趙石虎建宫以三三為位謂之九華梁沈約詩照耀三</hi>
<pb n="KR2k0047_WYG_051-26a"/>
　　<hi>雀臺徘徊九華宫即此</hi>赤橋宫<hi>在臨漳縣東南七里石虎自襄國至鄴每舎輙立一行宫</hi>
　　<hi>有安陽湯隂二宫又有臨漳永樂梨圍赤橋四宫皆在縣界疑當時遊獵宴息之所唐陸龜䝉詩花</hi>
　　<hi>飛蝶駭不愁人水殿雲廊别置春晚日靚粧千騎女白櫻桃下紫綸巾</hi>紫陌宫<hi>在臨漳縣</hi>
　　<hi>西北五里石虎建齊文宣因修為濟口廵幸往來百官祖餞皆於此有橋亦名紫陌</hi>高歡宫<lb/>
　　<hi>在林縣西二十里黄華山相傳北齊高歡築以避暑其址尚存</hi>黄池别館<hi>在内黄縣東南</hi>
　　<hi>二十五里</hi>清風樓<hi>在府城内宋相韓/琦建王巖叟有詩</hi>披雲樓<hi>在臨漳縣治西南後</hi>
　　<hi>趙石虎建南矚城池繡欄凌雲雕梁接露故曰披雲</hi>逍遙樓<hi>在臨漳縣西南石虎建北望漳</hi>
　　<hi>水極目嬉遊洵逍遙之奇觀唐宋之問詩逍遙樓上望鄉闗緑水泓澄雲霧間北去衡陽二千里無</hi>
<pb n="KR2k0047_WYG_051-26b"/>
　　<hi>因鴈足繫書還</hi>玳瑁樓<hi>在臨漳縣西南鄴中記鄴城之上有玳瑁樓純用金銀裝飾懸五色</hi>
　　<hi>珠簾白玉鈎帶内有䃋石床以玳瑁為龜甲文鋪以十色錦繡褥故名</hi>齊午樓<hi>在鄴都北</hi>
　　<hi>城水經注曰石虎於北城上起齊午樓超出羣榭孤高特上</hi>沖天樓<hi>在林縣西二十六里</hi>
　　<hi>天平山上遺址尚存</hi>紫金樓<hi>在武安縣北城上元大徳間建元左良弼詩紫金樓上望京都</hi>
　　<hi>霄漢盈眸壯逺圖建業九重紅日近太行千里白雲孤花開葉落時來往谷變陵遷樹有無長嘯一</hi>
　　<hi>聲天欲暝城頭驚起暮樓烏</hi>秦女樓<hi>在内黄縣/東金堤上</hi>抱螺臺<hi>在府城北園中</hi>
　　<hi>有廢臺如抱螺基圍盤曲而上故名宋韓琦判相州時闢而新之</hi>休逸臺<hi>在府治北韓琦</hi>
　　<hi>築於居第後圃中琦詩有云草色且無歸後怨禽飛同到倦時還宋歐陽修詩清談終日對清樽不</hi>
<pb n="KR2k0047_WYG_051-27a"/>
　　<hi>似崇高富貴身已有山川資勝賞更將風月醉嘉賔</hi>飛僊臺<hi>在府治東宋杜純築臺高十丈</hi>
　　<hi>官僚公暇登以觀望宛若飛僊</hi>思古臺<hi>在府城内宋/太守馮元建</hi>銅雀臺<hi>在臨漳縣</hi>
　　<hi>西魏曹操築并金虎氷井三臺相去各六十歩其上複道樓閣相通中央懸絶鑄大銅雀高一丈五</hi>
　　<hi>尺置之樓頂臨終遺令施繐帳於上朝晡使宫人歌吹帳中望吾西陵後樓臺俱毁土人掘地得瓦</hi>
　　<hi>色頗青内平瑩印工人姓名皆八分書硯譜云人得此瓦為硯貯水數日不滲宋謝朓詩繐帷飄井</hi>
　　<hi>幹樽酒若平生欝欝西陵樹詎聞歌吹聲陳張正見詩淒涼銅雀晚摇落墓烟通雲慘當歌日松吟</hi>
　　<hi>欲舞風人疏瑶席冷曲罷繐帷空可惜年將泪俱盡望陵中唐沈佺期詩昔年分鼎地今日望陵臺</hi>
　　<hi>一旦雄圖盡千秋遺令開綺羅君不見歌舞妾空來恩共漳河水東流無重廻</hi>金虎臺<hi>在臨</hi>
<pb n="KR2k0047_WYG_051-27b"/>
　　<hi>漳縣西南鄴鎮曹操於臺下築渠引漳水入白溝其址尚存唐劉長卿詩漳水東流無復來百花輦</hi>
　　<hi>路為蒼苔青樓月夜長寂寞碧雲日暮空徘徊君不見鄴中萬事非昔時古人不在今人悲春風不</hi>
　　<hi>逐君王去草色年年舊官路宫中歌舞已浮雲空指行人往來處</hi>氷井臺<hi>在臨漳縣西南</hi>
　　<hi>曹操建石虎於上藏氷三伏之日以賜大臣宋韓琦詩魏武當年嗜逸遊高臺虚築土三丘百花輦</hi>
　　<hi>路随苔合羣妓笙歌逐水流僣竊一時人已往姦雄千古史還收西山遺塚纍纍在衰草寒烟㡬度</hi>
　　<hi>秋</hi>鬭雞臺<hi>在臨漳縣漳水東北五里/曹植詩鬬雞東郊道即此</hi>戱馬臺<hi>在鄴都北</hi>
　　<hi>城基高五丈列觀其上石虎每講武漳水上即升觀以望之自於臺上放鳴鏑以為軍騎出入之節</hi>
　　仰觀臺<hi>在鄴都南城東魏興和元年與城同築周圍二十八歩高二丈六尺</hi>演易臺<lb/>
<pb n="KR2k0047_WYG_051-28a"/>
　　<hi>在湯隂縣北八里許相傳為羑里城舊有文王廟</hi>掛鏡臺<hi>在林縣西二十里黄華山馮棟</hi>
　　<hi>詩阿母青鸞去不回人間指㸃説粧臺夜深明月孤峯上疑是當年寳鏡開</hi>昇仙臺<hi>在林</hi>
　　<hi>縣東南四里聖符山宋張長清上昇處</hi>烽火臺<hi>在内黄縣北四里宋景徳間契丹犯大名</hi>
　　<hi>聲言將犯澶淵真宗遣楊延朗將兵禦之兵屯於此築臺二丈夜置烽火契丹憚之呼為楊六郎遺</hi>
　　<hi>址尚存</hi>㑹盟亭<hi>在府城北洹水之上楚項羽與章邯會盟於此後人置亭表其處</hi>狎<lb/>
　　鷗亭<hi>在府治北㤀機堂前宋韓琦詩亭壓東池覆壊基園林湏喜主人歸憩棠猶茂應存愛植</hi>
　　<hi>栁堪驚近過圍魚泳藻間諳物性月沉波㡳發禪機羣鷗只在輕舟畔知我無心自不飛</hi>觀魚<lb/>
　　亭<hi>在狎鷗亭前宋韓琦詩雨後方池碧漲秋觀魚亭檻俯臨流時看隱荇駢頭戱忽見開萍作隊</hi>
<pb n="KR2k0047_WYG_051-28b"/>
　　<hi>游喜擲舟前翻亂錦静潜波下起□漚吾心大欲同斯樂肯揷筠竿餌釣鈎</hi>御書亭<hi>在府</hi>
　　<hi>治内東南隅韓琦第之後圃凡奉詔勅等書皆貯於此</hi>廣春亭<hi>在府治東南宋杜純建每</hi>
　　<hi>嵗春前一日迎土牛於東郊至日鞭春於此明改為彰徳衞鎮撫㕔</hi>曲水亭<hi>在府城休逸臺</hi>
　　<hi>北金王庭筠詩山隂禊事記蘭亭珠玉琳瑯照眼明曲水至今無好客一觴還自契幽情</hi>翠微<lb/>
　　亭<hi>在湯隂縣宋岳飛詩經年塵土滿征衣得得尋芳上翠微好水好山看不足馬蹄催趁月明歸</hi>
　　五松亭<hi>在林縣西南五松並生挺然可愛</hi>樂山亭<hi>在林縣西舊龍泉觀元時道人</hi>
　　<hi>高道崇建王沂作記西臨林慮望之歴歴可指故可樂也</hi>環翠亭<hi>在林縣西天平山路盡十</hi>
　　<hi>八盤此亭據嶺上金杜瑛詩坐客終朝望眼西好山高與暮雲齊鶴鳴魚浦天風急鰲背仙宫海浪</hi>
<pb n="KR2k0047_WYG_051-29a"/>
　　<hi>低千古地形雄妹土一川烟景勝耶溪歌聲喚起凌波夢蓮葉香深路恐迷</hi>休休亭<hi>在林</hi>
　　<hi>縣觀音巖北珍珠簾下巖中栁仲塗記所謂水簾亭也</hi>金翅亭<hi>在林縣天平山下南對歩</hi>
　　<hi>虚壇羣峯聳碧至此分為兩道若鵬翼垂天故名</hi>覽古亭<hi>在林縣黄華山下亭内有池濶</hi>
　　<hi>數丈壘石成基焉</hi>擁翠亭<hi>在林縣浄居院西一峯之半上則峯巒下即衆木交映宋縣令</hi>
　　<hi>錢景允建後廢</hi>晝錦堂<hi>在府治北宋韓琦以宰相判鄉郡建於居第歐陽修記蔡襄書碑刻</hi>
　　<hi>尚存琦第别有榮歸虚心二堂其後曽孫肖胄守相又建榮事堂宋歐陽修詩白首三朝社稷臣壺</hi>
　　<hi>漿夾道擁如雲金貂争看真丞相竹馬猶迎舊使君豈止軒裳誇故里已將鐘鼎勒元勲不湏授簡</hi>
　　<hi>樽前客好學平津自有文</hi>徳禮堂<hi>在本府舊治内其西北有自公堂皆宋韓魏公判相郡時</hi>
<pb n="KR2k0047_WYG_051-29b"/>
　　<hi>建其西有面山亭其東有見山臺熙寧中知相州張宗益建又東有紅芳亭元祐中知相州杜純建</hi>
　　<hi>其西北有燕申堂金太安中知府事豐玉珣建明洪熙元年即其故址建趙王府</hi>忘機堂<lb/>
　　<hi>在府治北宋韓𤦺建於居第後圃韓琦詩昔在懐章遂錦遊壊亭曽復此亭頭今歸舊里藏衰拙更</hi>
　　<hi>葺新堂便燕休前檻月波清漲夜後簷風竹冷吟秋伊余本是忘機者因立嘉名近狎鷗</hi>求已<lb/>
　　堂<hi>在府城内畫錦堂東南金太和中知府事駙馬烏庫哩建</hi>醉白堂<hi>在府治北宋韓𤦺慕</hi>
　　<hi>白居易之為人建於居第池上蘇軾為之記其文載入藝文志内兹不復録</hi>雙桂堂<hi>在湯</hi>
　　<hi>隂縣治東元尚書許熙載故居熙載仲子有壬季子有孚相繼登進士其長子有恒構雙桂堂以顯</hi>
　　<hi>其親之教劉岳申有記</hi>思賢堂<hi>在湯隂縣治東宋縣令陸志去後民過志所嘗舎者必徘</hi>
<pb n="KR2k0047_WYG_051-30a"/>
　　<hi>徊慕焉後令張漸伯因命曰思賢</hi>雙堂<hi>在鄴都南城北史云高澄遇賊之時文宣蓋在此堂</hi>
　　<hi>史又言清河二年詔以城南雙堂之苑建大總持寺則城東南皆有雙堂矣</hi>宻作堂<hi>在鄴</hi>
　　<hi>都北城華林園堂周圍二十四架以大船浮之於水為激輪於堂層層各異下層刻木為七人相對</hi>
　　<hi>列坐一人彈琵琶一人擊胡鼓一人彈箜篌一人搊筝一人振銅鈸一人拍板一人弄盤並衣之以</hi>
　　<hi>錦繡其節會進退俯仰莫不中規中層作佛堂三間佛事精麗又作木僧七人各長三尺衣以繒綵</hi>
　　<hi>堂西南角一僧手執香奩東南角一僧手執香爐而立餘五僧繞佛左轉行道每至西南角則執香</hi>
　　<hi>奩僧以手拈香授行道僧僧舒手受香復行至東南角則執香爐僧舒手受香於行道僧僧乃舒手</hi>
　　<hi>置香於爐中遂至佛前作禮禮畢整衣而行周而復始與人無異上層亦作佛堂傍列菩薩及侍衛</hi>
<pb n="KR2k0047_WYG_051-30b"/>
　　<hi>力士佛坐帳上刻作飛仙循環右轉又刻畫紫雲飛騰相映左轉往來交錯終日不絶並黄門侍郎</hi>
　　<hi>博陵崔士頤所製竒巧機妙自古未有</hi>白龍堂<hi>在林縣通橋東白龍潭上嵗有祭</hi>虚<lb/>
　　糧塚<hi>在湯隂縣南門外晉惠帝北征屯兵於此築塚千餘周圍以□覆之以示軍食不乏故名</hi>
　　秦王堤<hi>在林縣一十里南接河内北至滏陽故老傳云秦趙分界處也</hi>鯀堤<hi>在内黄縣</hi>
　　<hi>高一丈六尺厚二丈五尺漢書溝洫志曰内黄界中有澤方數十里環之有堤蓋鯀所築以捍孟門</hi>
　　<hi>者也</hi>石磴<hi>在林縣西/黄華山</hi>康樂園<hi>在舊府治北宋韓𤦺判相州時所作韓𤦺詩名</hi>
　　<hi>園初闢至和中思與康時衆樂同一紀年光雖易老萬家春色且無窮歸來敢衒吾鄉勝到此湏知</hi>
　　<hi>舊鄴雄病守縱疲猶强葺欲随民適醉東風</hi>艾園<hi>在湯隂縣伏道社每年五月五日採取</hi>
<pb n="KR2k0047_WYG_051-31a"/>
　　西園<hi>在鄴縣舊治北曹操所作曹植與王劉徐陳阮應皆以文學顯時號建安七才子常讌遊</hi>
　　<hi>賦詩於此魏曹植詩公子敬愛客終宴不知疲清夜遊西園飛葢相追隨明月澄清影列宿正參差</hi>
　　<hi>秋蘭被長坂朱華冒緑池潜魚躍清波好鳥鳴高枝神飇接丹轂輕輦隨風移飄颻放志意千秋長</hi>
　　<hi>若斯唐胡曽詩月滿西園夜未央金風不動鄴天涼高情公子多秋興更領詩人入醉鄉</hi>銅雀<lb/>
　　園<hi>在鄴都北城文昌殿西中有魚池堂臯蘭渚石瀨左右有馳道西有三臺並曹魏所作</hi>華<lb/>
　　林園<hi>在鄴都南城按鄴中記齊武成増飾華林園若神仙所居改為仙都苑北史魏收𫝊言武</hi>
　　<hi>成於華林園中作元洲苑備山水臺觀之美疑即仙都也自周平齊之後並燬廢此北齊之華林園</hi>
　　<hi>非魏主芳所改芳林之華林園也魏華林園在河南府</hi>清風園<hi>鄴都故事云後主緯以此</hi>
<pb n="KR2k0047_WYG_051-31b"/>
　　<hi>園賜穆提婆於是宫無蔬菜賖買於民負錢三百萬蓋此園乃蔬圃也</hi>𤣥武苑<hi>在鄴都北</hi>
　　<hi>城魏武所築引新河水入焉苑中有魚梁釣臺竹園蒲萄諸果魏都賦曰苑以元武陪以幽林繚垣</hi>
　　<hi>開囿觀宇相臨碩果灌叢圍木竦尋篁篠懐風蒲萄結隂回淵漼積水深蒹葭質雈蒻森丹藕凌波</hi>
　　<hi>而的礫綠芰泛濤而浸潭</hi>桑梓苑<hi>在鄴都北城外三里以地多桑故名石虎於三月三日及</hi>
　　<hi>始蠶之日率内宫採桑</hi>讀書巖<hi>在林縣西黄華山金王庭筠讀書處今慈明院有其遺像</hi>
　　圭塘<hi>在府城西元許有壬别墅</hi>青巖洞<hi>在湯隂縣西山半壁鳥道之上下臨淇水懸崖</hi>
　　<hi>千仞</hi>玉女洞<hi>在林縣黄華/山玉女峯</hi>蒼龍洞<hi>在林縣天平山燒香亭北洞門崖壁</hi>
　　<hi>削立下臨深谿</hi>紫雲洞<hi>在渉縣東/南四十里</hi>白玉溪<hi>在林縣高齊宫殿基西水乃龍</hi>
<pb n="KR2k0047_WYG_051-32a"/>
　　<hi>口泉也山溪深寒堅氷積雪春夏不消邑人取氷鬻於市</hi>栁公溪<hi>在林縣翫珠亭前松竹隂</hi>
　　<hi>茂栁仲塗至此覽溪山之勝徘徊不忍去山僧因名溪為栁公云</hi>芙蓉池<hi>在臨漳縣魏文</hi>
　　<hi>帝詩乗輦夜行游逍遙歩西園雙渠相溉灌嘉木遶通川卑枝拂羽蓋修條摩蒼天驚風扶輪轂飛</hi>
　　<hi>鳥翔我前丹霞夾明月華星出雲間上天垂光彩五色一何鮮壽命非松喬誰能得神仙遨游快心</hi>
　　<hi>意保已終百年</hi>鐵鏡池<hi>在林縣隆慮山王母墓側每嵗遇旱山前居民祈雨多有應</hi>𤣥<lb/>
　　武池<hi>在鄴北城𤣥武苑内魏武鑿石虎時揚州獻黄鵠泛於此池化為𤣥龜因名後為漳水衝</hi>
　　<hi>決遂廢</hi>金華池<hi>在鄴南仙都/苑九曲山下</hi>湧碑池<hi>在武安縣西北定静巖下池畔</hi>
　　<hi>有透影碑甘泉湧出</hi>紫陌橋<hi>在鄴北城外即西門豹投巫處又慕容儁投石虎屍於此</hi>石<lb/>
<pb n="KR2k0047_WYG_051-32b"/>
　　竇橋<hi>在鄴北城内水經注云魏武引漳水自城西東入經銅雀臺下伏流東注謂之長明溝又</hi>
　　<hi>從東南逕至東門下南北夾道支流引灌所在地畝東出石竇橋下注於湟中故魏武登樓賦曰引</hi>
　　<hi>長明溝灌街里也</hi>斷金橋<hi>在林縣西二十六里天平山之層雲壁西渡大澗則逗雪泉也</hi>
　　<hi>自此入山路更峻絶王知思詩兩山忽斷處一石凌空駕谿壑深無底烟雲時補罅</hi>墨井<hi>在府</hi>
　　<hi>城詳見山川</hi>龍井<hi>在湯隂縣/詳見山川</hi>文淵井<hi>在内黄縣學櫺星門前</hi>魏徴<lb/>
　　宅<hi>在府城内唐魏徵所居後為睿宗潜邸</hi>元文遙宅<hi>在朱明門内南街次西文遙魏</hi>
　　<hi>尚書</hi>劉臻宅<hi>在啟夏門内臻/齊儀同三司</hi>唐元邕宅<hi>在御史臺南元邕司徒</hi>
　　斛律明月宅<hi>在鄴都北城今為南北斛律二村</hi>韓𤦺宅<hi>在府城内東南隅</hi>
<pb n="KR2k0047_WYG_051-33a"/>
　　漢夏馥棲隱處<hi>在林縣西北三十里寳泉巖前有石井許三禮詩雲木蒼蒼擁石巖</hi>
　　<hi>衣冠如在拜遺龕原因避地留清醒豈為全身戀翠函磵積氷霜餘凛冽室容星月恣幽探當年土</hi>
　　<hi>穴逃名者遜爾峯頭飽夕嵐</hi>晉孫登石室<hi>在府城西南四十八里仙人澗南</hi>張<lb/>
　　仙翁丹竈<hi>在林縣南四里聖符山下故基尚存</hi>後渠書屋<hi>在府城明崔銑别墅</hi>
　　<hi>崔銑詩新開數畝枕洹流擬卜幽居事静修三徑菊松方可圃一川風月小宜樓茫茫宇宙人空老</hi>
　　<hi>冉冉光隂嵗復秋千古斯文天未䘮著書端不為窮愁</hi>宣武觀<hi>晉書載記曰石虎將討三</hi>
　　<hi>方諸州兵至者百餘萬太史令趙攬私於虎曰白鴈臨太武殿庭宫室將空不宜行也石虎納之臨</hi>
　　<hi>宣武觀大閲而解嚴</hi>如意觀<hi>按晉書載記石閔遣甲士三十執石遵於如意觀即此</hi>東<lb/>
<pb n="KR2k0047_WYG_051-33b"/>
　　明觀<hi>水經註曰石虎於東城上立東明觀即此</hi>魯班門<hi>在林縣西北二十五里兩山相</hi>
　　<hi>去五十歩其中缺然如門</hi>白藏庫　乗黄廏<hi>俱在鄴都北城内西城下有屋一百</hi>
　　<hi>七十四間魏都賦曰白藏之藏富有無限同賑大内控引世資賩<graphic n="KR1970" url="https://raw.githubusercontent.com/kanripo/KR-Gaiji/master/images/KR1970.png" mimeType="image/png"/>積滯琛幣充牣闗石之所和鈞</hi>
　　<hi>財賦之所底慎燕弧盈庫而委勁冀馬填廏而駔駿</hi>鄴鎮<hi>在臨漳縣西即舊鄴縣地屬魏縣城</hi>
　　<hi>塜記狄滅邢衞齊桓公築鄴以衞諸侯六國時魏文侯以西門豹治鄴而鄴稱治漢為縣曹魏於此</hi>
　　<hi>築金虎臺宋熙寧七年命天章閣待制曽孝寛察訪河北奏廢縣為鎮東𨽻臨漳西𨽻安陽</hi>伏<lb/>
　　道店<hi>在湯隂縣東十二里</hi>古壘<hi>在府城北一十里唐書肅宗命郭子儀與李光弼會九節</hi>
　　<hi>度使兵圍安慶緒於相州以子儀光弼元勲難相統制乃用宦官魚朝恩為觀軍容使坐是師潰陸</hi>
<pb n="KR2k0047_WYG_051-34a"/>
　　<hi>長源薛嵩收遺骸作大塜掩之曰萬人塜</hi>馮都壘<hi>在林縣南七十二里按水經云淇水東逕</hi>
　　<hi>馮都壘即此</hi>李靖堡<hi>在内黄縣西南三十/里河村李廟今尚存</hi>單雄信營<hi>在内</hi>
　　<hi>黄縣北二十里李宻將單雄信嘗駐兵於此營為土城有南北二門</hi>韓陵碑<hi>在府城東北一</hi>
　　<hi>十七里韓陵山詳見山川志</hi>
　　衞輝府<lb/>
　　古汲城<hi>在府城西南二十五里後漢崔瑗所築</hi>邶城<hi>在府城東北周武王克商分畿</hi>
　　<hi>内為邶鄘衞三國一説在河内</hi>鄘城<hi>在府城東北一十三里又新鄉西南三十三里有古鄘國</hi>
　　延津城<hi>在府城南左傳鄭伯弟叔段侵鄭至於廩延又曹操遣于禁渡河守延津即此</hi>馮<lb/>
<pb n="KR2k0047_WYG_051-34b"/>
　　石城<hi>在新鄉縣西南故城村後漢封馮石為侯築城於此</hi>獲嘉故城<hi>在新鄉縣西南</hi>
　　<hi>一十二里本新中鄉漢武帝時嘗置縣於此</hi>古殷州城<hi>在獲嘉縣西南羊家杜隋置殷</hi>
　　<hi>州所築</hi>齊州城<hi>在獲嘉縣西南二十/五里今名齊州村</hi>衞縣故城<hi>在淇縣東</hi>
　　<hi>二十里即康叔建國處晉唐皆置縣於此</hi>枋頭城<hi>在淇縣南八里後魏嘗為汲郡治又於古</hi>
　　<hi>汲縣置五城郡</hi>張飛城<hi>在淇縣西北二/十里其址尚存</hi>凡城<hi>在輝縣西南二十里周公</hi>
　　<hi>子凡伯國左傳凡蔣邢茅胙祭周公之𦙍也</hi>鄧城<hi>在輝縣西南山陽西社即山陽縣故城</hi>
　　王莽城<hi>在輝縣西北八十里三城如鼎足王莽所築</hi>南燕城<hi>在胙城縣東龎固社</hi>
　　<hi>即春秋南燕國也晉慕容徳亦建都於此今併入延津縣</hi>古新州城<hi>在胙城縣西南金正</hi>
<pb n="KR2k0047_WYG_051-35a"/>
　　<hi>大間所築今併入延津縣</hi>雍榆城<hi>在濬縣西南一十八里春秋叔孫豹帥師救晉次於雍榆</hi>
　　<hi>即此唐楊巨源詩倚檻恣流目高城臨大川九廻紆白浪一半在清天氣肅晴空外光翻曉日邊開</hi>
　　<hi>襟值佳景懐抱更悠然</hi>朝歌城<hi>在濬縣西七十里紂所都也其南有糟丘酒池漢於其地</hi>
　　<hi>置朝歌縣隋改為衞縣元省入濬州</hi>倉城<hi>在濬縣西南三十里漢袁紹於此聚粟隋書李宻西</hi>
　　<hi>保倉城是也</hi>帝丘城<hi>在滑縣東北七十里土山村春秋時衞成公遷於此</hi>顓頊城<lb/>
　　<hi>在滑縣臨河廢縣東北三里</hi>平陽城<hi>在滑縣韋城廢縣西二十里左傳衞侯飲孔悝酒於</hi>
　　<hi>平陽即此</hi>牧野<hi>在府城南陵西社朝歌之南/周武王伐紂陳師牧野即此</hi>朝歌邑<hi>在淇</hi>
　　<hi>縣北闗西社即殷舊都朝歌地漢置縣王莽更曰雅歌</hi>廪延邑<hi>在延津縣北左傳鄭共叔</hi>
<pb n="KR2k0047_WYG_051-35b"/>
　　<hi>段初命西鄙北鄙貳於已至於廪延即此</hi>五陵<hi>在新鄉縣/北二十里</hi>七賢鄉<hi>在獲嘉縣</hi>
　　<hi>北晉嵇康阮籍山濤向秀阮咸劉伶王戎同隠於竹林沉酣劇飲以放逸為達世稱竹林七賢因以</hi>
　　<hi>名鄉晉嵇康詩樂哉苑中遊周覽無窮已百卉吐芳華崇基邈高峙林木分交錯元池戯魴鯉輕丸</hi>
　　<hi>斃翔禽纎綸出鱣鮪坐中發美讃異氣同音軌臨川獻清酤微歌發皓齒素琴揮雅操清聲隨風起</hi>
　　<hi>斯會豈不樂恨無東野子酒中念幽人守故彌終始但當體七絃寄心在知已</hi>妹鄉<hi>在淇縣北</hi>
　　<hi>書酒誥明大命于妹邦詩爰采唐矣妹之鄉矣即此今失考</hi>酸棗廢縣<hi>在延津縣西北</hi>
　　<hi>會安鎮置自秦按綱目張儀説魏王曰秦下兵攻河外據酸棗則趙不南梁不北而從道絶註酸棗</hi>
　　<hi>在黄河南故云河外今黄河遷封邱样符間又在河北</hi>黎陽廢縣<hi>在濬縣西三里漢縣</hi>
<pb n="KR2k0047_WYG_051-36a"/>
　　<hi>元省入濬州</hi>永昌廢縣<hi>在濬縣境隋初/置大業中廢</hi>韋城廢縣<hi>在滑縣東</hi>
　　<hi>南五十里本殷伯豕韋氏國隋置縣金省入白馬縣</hi>靈河廢縣<hi>在滑縣境隋置靈昌縣後</hi>
　　<hi>唐改曰靈河宋省入白馬縣今名靈河鎮</hi>殷故宫<hi>在淇縣西一十五里朝陽山其址尚存</hi>
　　韓宫<hi>在延津縣甘泉村韓王相建</hi>宣房宫<hi>在滑縣北苖固堤上漢武帝塞瓠子堤築</hi>
　　<hi>宫</hi>邀月樓<hi>在府治内唐/刺史李憲建</hi>飛雲樓<hi>在府北城上金大定間防禦使楊伯</hi>
　　<hi>傑建</hi>警嚴樓<hi>在府治内元延/祐中總管所建</hi>摘星樓<hi>在淇縣古朝歌城上相傳紂與</hi>
　　<hi>妲已觀斮朝渉之脛處</hi>挹翠樓<hi>在輝縣西北元郭子忠建正徳中御史許完改建為穠翠</hi>
　　<hi>亭彭始奮詩登樓遙望舊朝歌故國悲涼可奈何北向太行春色遠西看上黨暮雲多狐嘶茂草襄</hi>
<pb n="KR2k0047_WYG_051-36b"/>
　　<hi>王墓雀噪寒花邵子窩便向蘇門身欲隱山巔何處覔公和</hi>萬仙樓<hi>在濬縣東南大伾山</hi>
　　<hi>太極宫後</hi>仁風樓<hi>在滑縣晉/袁宏建</hi>清風樓<hi>在滑縣宋梅摯建</hi>筠谿軒<lb/>
　　<hi>在輝縣西北卓水泉上元道士李重元建</hi>清暉閣<hi>在輝縣西北七里百泉上一名宛在亭</hi>
　　餐霞閣<hi>在濬縣東南大伾山西方壺道院内</hi>太公臺<hi>在府城南陵西社相傳武王築</hi>
　　<hi>此臺拜太公望為師尚父故名</hi>奉王臺<hi>在府城東北郭西社五代周郭榮為王入繼道經於</hi>
　　<hi>此官民築以迎之因名</hi>鳳凰臺<hi>在府城北五十里清水南岸又蒼山中亦有此臺明劉繪</hi>
　　<hi>詩清夢通華舘仙音徹絳霄乗風人不見一片彩雲飄</hi>鹿臺<hi>在淇縣西南陽社周書散鹿臺</hi>
　　<hi>之財即此</hi>郊臺<hi>在淇縣東北呉里社相傳為殷時郊祀之所舊覺惠寺即其遺址</hi>共臺<lb/>
<pb n="KR2k0047_WYG_051-37a"/>
　　<hi>在輝縣治内高一丈五尺上有亭為衞世子共伯妻共姜守節之所元知州伯善重修</hi>嘯臺<lb/>
　　<hi>在輝縣西北七里蘇門山上即孫登隱居之所唐賈島詩如聞長嘯春風裏荆棘叢邊訪舊蹤地接</hi>
　　<hi>蘇門山近遠荒臺突兀祗高峯</hi>粧臺<hi>在獲嘉縣北/闗商紂行宫</hi>醒酒臺<hi>在胙城縣駝峯</hi>
　　<hi>寺旁岸畔突出一石若舒掌狀光浄平坦劉伶每大醉則臥其上今併延津縣</hi>招鷹臺<hi>在濬</hi>
　　<hi>縣故衞縣西北里餘淇河東岸紂時虞人呼鷹之所明王越詩妖狐狡兔兮眠荒臺秋風秋草兮鷹</hi>
　　<hi>不來我思古人兮安在哉</hi>涼馬臺<hi>在濬縣晉書載記慕容垂自涼馬臺結筏以渡明日至鄴</hi>
　　<hi>即此</hi>杏花臺<hi>在濬縣大伾浮丘兩山之間/金時所築植杏以資遊賞</hi>鹿鳴臺<hi>在滑</hi>
　　<hi>縣城内南宋寧朔將軍王謨自滑臺之鹿鳴臺即此</hi>𤣥滑臺<hi>在滑縣西北高一丈週圍十六</hi>
<pb n="KR2k0047_WYG_051-37b"/>
　　<hi>歩唐高適詩南登滑臺上却望河淇間行樹夾流水孤城對遠山念兹川路濶羨爾沙鷗閒長想别</hi>
　　<hi>離處猶無音信還</hi>鬱羅臺<hi>在延津縣北門外高五丈寛十丈前有天橋由天橋入紫華門</hi>
　　<hi>極工巧</hi>思親亭<hi>在輝縣西北闗村社元許衡寓是邑與門生時至百泉亭吟詠為樂衡殁</hi>
　　<hi>其子師可為衞輝路總管建亭扁曰思親</hi>百泉亭<hi>在輝縣西北七里百門泉上金明昌間建</hi>
　　<hi>明成化間叅議徐文浦扁曰噴玉亭</hi>明農亭<hi>在輝縣西南清水之涯元王惲建</hi>洗心<lb/>
　　亭<hi>在輝縣西北挹翠樓左明正徳十一年御史李元建</hi>湧金亭<hi>在輝縣西北百泉亭東泉</hi>
　　<hi>從地湧出日照如金故名内有宋蘇軾書蘇門山湧金亭六字金主簿李天瑞重修元王惲詩曉雲</hi>
　　<hi>拂山山氣昏坐來萬壑横朝暾丹崖翠壁畫莫出但覺詩景供愁新地靈祠古秘幽怪天授神柄專</hi>
<pb n="KR2k0047_WYG_051-38a"/>
　　<hi>其尊年年簫鼓祠下路東風十里楊花春我來愛此山水窟天氣著物清而溫湧金亭上一盤礴主</hi>
　　<hi>人留醉㡬金樽水邊滉瀁多麗人往來但見珠翠裙不知仙家足竒貨明珠脱串一一浮出摩尼真</hi>
　　<hi>波間可玩不可掇雲錦翻動玻瓈盆書生潤身那羨此席上正有吾家珍舉杯酌酒但黙禱山靈埀</hi>
　　<hi>意哀王孫願分秀色貯詩腹一洗萬斛胸中塵仙官有請固不拒山鬼竊笑君無因不然結茅傍修</hi>
　　<hi>竹雲烟占㫁西湖曲月明舒嘯碧山巔喚起公和跨黄鵠</hi>聚遠亭<hi>在輝縣西北闗村社蘇門</hi>
　　<hi>山巔</hi>觀瀾亭<hi>在淇縣西北里/許斮脛河右</hi>胙亭<hi>在胙城縣東南龎固杜周公别子胙</hi>
　　<hi>伯所築今併入延津縣</hi>濛鴻亭<hi>在濬縣東南大伾山南嶺金防禦使建有石刻</hi>紫來<lb/>
　　亭<hi>在濬縣東南大伾山東巖劉徳新詩怪道赤霞光飛飛落檻旁金山東在望玉女舊仙鄉</hi>陽<lb/>
<pb n="KR2k0047_WYG_051-38b"/>
　　明亭<hi>在濬縣東南大伾山絶頂書院内明新建伯王守仁建</hi>瀟湘亭<hi>在滑縣治内宋</hi>
　　<hi>趙鼎詩緑野平蕪栁際天青山廻抱水相連半空梅雪昏忩色一棹平風破暝烟酒到愁來那覺醉</hi>
　　<hi>詩逢佳客不論篇只知身在將軍府一夢江南落枕前</hi>來鳳亭<hi>在滑縣治内元守張雉垣</hi>
　　<hi>建</hi>歸鴈亭<hi>在滑縣治宋歐陽修建歐陽修詩長河終嵗足悲風亭古臺荒半倚空惟有鴈</hi>
　　<hi>歸時節蚤栁含微緑杏粘紅</hi>畫舫齋<hi>在滑縣歐陽修為守日建有記蔡襄書扁宋蘇轍詩</hi>
　　<hi>窻户重重向日明船居氣味此中生汀洲出没叢花短波浪澄虚兩岸平竄逐南來身未穩安閒感</hi>
　　<hi>物意猶驚前賢事跡君今似不愧當年畫舫名</hi>綠竹堂<hi>在府治寅賔館内</hi>景武堂<lb/>
　　<hi>在府治署後堂</hi>七賢堂<hi>在輝縣西南六十里竹林右内祀晉嵇康等七人舊為道觀今改為</hi>
<pb n="KR2k0047_WYG_051-39a"/>
　　<hi>寺金元好問詩石壇高樹映寒藤間有沙鷗静有僧總愛山陽竹林好七賢來了更誰曽</hi>清白<lb/>
　　堂<hi>在濬縣舊州治</hi>大閲堂<hi>在滑縣治内宋梅/摯知滑州重建</hi>氷堂<hi>在滑縣治内宋</hi>
　　<hi>歐陽修守郡建嘗造酒名氷堂春</hi>鐵丘<hi>在汲縣境内春秋衞太子登鐵丘即此</hi>石丘<lb/>
　　<hi>在胙城縣東北三十里世傳漢成帝時星殞之石今併延津縣</hi>帝丘<hi>在滑縣東北相傳顓頊建</hi>
　　<hi>都於此有帝塚故名春秋僖公三十一年衞遷都於帝丘即此一云帝兵城在滑縣東北七十里土</hi>
　　<hi>山村</hi>楚丘<hi>在滑縣東六十里春秋/時衞文公自漕遷此</hi>旄丘<hi>在滑縣廢臨河縣西邶風</hi>
　　<hi>旄丘之葛即此</hi>牛星丘<hi>在滑縣東南二十里漢志武帝時有斗牛星落此夜嘗見火今有星</hi>
　　<hi>落村</hi>漢隄<hi>自新鄉縣西南入境東北至胙城縣又北入汲縣界或云獲嘉縣南四十里下接新</hi>
<pb n="KR2k0047_WYG_051-39b"/>
　　<hi>鄉縣一云在胙城縣西南上接新鄉縣界西北接汲縣石岸在城西南金衛州河平軍節度使鄂屯</hi>
　　<hi>公所修也</hi>綠竹園<hi>在新鄉縣北/衛水之陽</hi>淇園<hi>在淇縣西北禮河社昔衞武公年九</hi>
　　<hi>十五猶自箴警國人賦淇澳之詩以美其徳漢武帝塞瓠子河取淇園之竹以為楗又宼恂伐淇園</hi>
　　<hi>之竹為矢百餘萬即此明劉基詩駐馬淇園春正濃三山雲外聳芙蓉武公去後琅玕少霽色猗猗</hi>
　　<hi>入畫中</hi>桃竹園<hi>在輝縣康節共城詩序謂予家有園數十畝皆桃李梨杏之類即此</hi>蔡<lb/>
　　相園<hi>在輝縣西北百泉書院左本衞州河平軍節度使鄂屯園也後邱劉譚三真人修真於此</hi>
　　<hi>又號三仙洞今改名集仙資福宫</hi>梅龍圖溪園<hi>在滑縣治内宋梅摯建宋歐陽修詩</hi>
　　<hi>聞説溪園景漸佳遙知清興已無涯飲闌歸騎多乗月雪後尋春自探花百囀黄鸝消永日雙飛白</hi>
<pb n="KR2k0047_WYG_051-40a"/>
　　<hi>鳥避鳴笳平生喜接君酧唱不得樽前詠落霞</hi>竹林<hi>在輝縣西南六十里晉嵇康等遊賞處其</hi>
　　<hi>西為七賢觀後廢為寺舊屬河内元以山陽縣併入輝州今屬輝縣元王惲詩漠漠筠林指舊棲㡬</hi>
　　<hi>年於此避危機竒才最惜嵇中散空聽鸞音月下歸</hi>青壇<hi>在濬縣東南大伾山漢光武平王郎</hi>
　　<hi>還至黎陽築壇祭告天地百神刻石紀事</hi>黎陽倉<hi>在濬縣東南大伾山北麓隋煬帝時漕河</hi>
　　<hi>北之粟以餉京師李宻據之唐宋皆仍其制政和以後大河南徙始廢</hi>鯀隄<hi>在濬縣東鯀治</hi>
　　<hi>水時築此宋司馬光詩東郡鯀隄古向來烟火疎提封百里遠生齒萬家餘賢守車纔下疲人意已</hi>
　　<hi>紓行聞歌五袴京廪滿郊墟</hi>黄河故道<hi>自新鄉縣南入界北行與胙城縣相接金明昌</hi>
　　<hi>五年河犯武城隄泛及金山越明年鑿新河修石岸十四里有竒以塞其舊元時河自原武縣決而</hi>
<pb n="KR2k0047_WYG_051-40b"/>
　　<hi>東南流經陽武封邱兹河遂絶</hi>沁河故道<hi>自新鄉縣西入界東北行與汲縣相接又云故</hi>
　　<hi>道在漢隄西從新鄉界入北抵清河又云上自獲嘉縣西南入武陟縣境下接新鄉縣</hi>梅溪<lb/>
　　<hi>在輝縣西四里百泉之涯唐張籍詩自愛新梅好行尋一徑斜不教人掃石恐損落來花</hi>秋澗<lb/>
　　<hi>在府城外戴村水山上元學士王惲讀書處</hi>飲馬灘<hi>在延津縣南一里宋康王以親王子</hi>
　　<hi>為質於金逃歸汴神錫泥馬乗之飲馬於此東南行五里馬化為泥今名馬灘舖</hi>鉅橋<hi>在淇</hi>
　　<hi>縣東北呉里社殷紂於此置倉積粟按周書發鉅橋之粟即此</hi>胡村橋<hi>在輝縣西南三十里</hi>
　　<hi>明洪武二年建</hi>飛虹橋<hi>在輝縣西北七里清/暉閣前架石為之</hi>雲渡橋<hi>在濬縣東</hi>
　　<hi>南大伾山西懸崖上</hi>太公舊居<hi>在府城西二十五里舊太公廟晉盧無忌為汲令立碑</hi>
<pb n="KR2k0047_WYG_051-41a"/>
　　荆軻舊居<hi>在淇縣境内軻嘗居此</hi>齊王建舊居<hi>在輝縣西北七里建齊襄</hi>
　　<hi>王子秦滅六國兵入臨淄王建降遷於其處松栢間餓死齊人歌之曰松邪栢邪往建共者客邪蓋</hi>
　　<hi>疾建用客之誤</hi>白雲茅屋<hi>在滑縣西南瓠子堤上元末宋訥隱處明方孝孺詩夕卧白雲</hi>
　　<hi>合朝起白雲開惟有心常在不隨雲去來</hi>擊磬處<hi>在府城外南闗相傳為孔子擊磬處舊有</hi>
　　<hi>碑廢明萬厯間重立</hi>津渡處<hi>在延津縣南一里袁紹築壁拒曹操處遺址已廢</hi>君子<lb/>
　　村<hi>在府城西北三十里蘧伯玉居此故名明米壽圖詩空濛烟樹裏殘碣㡬千春舊里欽君子知</hi>
　　<hi>非媿古人芳蹤餘簡䇿芝室已荆榛為憶當年事齋心欲共論</hi>紂窩<hi>在淇縣東四流口社石河</hi>
　　<hi>内相傳商紂葬此</hi>安樂窩<hi>在輝縣蘇門山西北百泉上宋邵康節寓處洛陽縣亦有孫竒</hi>
<pb n="KR2k0047_WYG_051-41b"/>
　　<hi>逢詩易學淵源另有傳不爐不扇歴多年欲尋安樂今何在豈向先生問渡船</hi>淇門鎮<hi>在府</hi>
　　<hi>城東北五十里唐大順初朱温宼魏博分遣其將丁會等渡河取黎陽臨河龎師古等下淇門衞縣</hi>
　　<hi>龍徳二年與晉軍夾河相持戴思遠襲陷衞州又攻陷淇門及共城新鄉等縣九域志汲縣有淇門</hi>
　　<hi>鎮元人運道自封邱中欒鎮陸運至淇門明初徐達定中原規取河北自中欒渡河下衞輝至淇門</hi>
　　<hi>鎮是也</hi>杏園鎮<hi>在府城東南舊為黄河津濟處設戍守唐乾元初郭子儀討安慶緒於相</hi>
　　<hi>州自杏園渡河至獲嘉敗賊將安太清之兵即此</hi>山陽鎮<hi>在輝縣七十里元省山陽縣入</hi>
　　<hi>輝州改縣為鎮</hi>沙門鎮<hi>在延津縣東/北軍寨保</hi>汲塜<hi>在汲縣西二十里魏安釐王所</hi>
　　<hi>葬晉太康二年汲人卞淮盜發得竹書數十車世號汲塚書元王惲詩濔迤伍城郡背水猶陣圖魏</hi>
<pb n="KR2k0047_WYG_051-42a"/>
　　<hi>陵廢已乆磅礴如覆孟草樹慘不春穿穴狐狸墟我來登其巔懐古心躊躇憶當戰國際安釐亦狂</hi>
　　<hi>且澤麋被臯比坐為秦人驅敗亡自此始保邦何乃疎不知身後藏安用書十車上窺姒與商下逮</hi>
　　<hi>蒼周書零亂竹簡光詭説何紛挐征南辯已詳多出行怪徒稽古不適正死為毛穎誣其中亟當辯</hi>
　　<hi>阿衡被夷誅孔子修六經亦已防姦汚大書一徳后薨葬聞亳都在易最竒法安取理所無兹焉萬</hi>
　　<hi>世程洋洋真聖謨何煩事幽賾致遠泥所趨長歌望陵去樂過風乎雩</hi>虚糧塜<hi>在延津縣</hi>
　　<hi>小衞村前後左右有五塜俗𫝊前代行軍者因糧缺乏積土為高丘浮粟於上示敵人</hi>鴻門<lb/>
　　<hi>在新鄉縣東一十里四望白沙月色如畫明盧大謨詩鴻門一片月夜夜印平沙碧漢金疑墮藍田</hi>
　　<hi>玉已芽露澄江徹岸風静浪生花鴈在汀洲宿驚飛字影斜</hi>草市斜陽<hi>在輝縣西北五</hi>
<pb n="KR2k0047_WYG_051-42b"/>
　　<hi>里馬家橋南里許芳草暢茂日不正午蓋山勢使然</hi>連理樹<hi>在輝縣東二里道旁兩椿同根</hi>
　　<hi>下有雙塜微露其甎</hi>牴詭<hi>在府治前牴詭獸名以石為之説文云此獸性忠直</hi>萬户營<lb/>
　　<hi>在胙城縣東南宋社相傳元末萬户陳榮建今併入延津縣</hi>李臺寨<hi>在新鄉縣東南元總</hi>
　　<hi>管孫公懋避兵處旁有驛亦名李臺明永樂間廢</hi>御寨<hi>在新鄉縣東北濵衞河有紅土岡每</hi>
　　<hi>雨水如血寨為元孫總管築</hi>馬武寨<hi>在輝縣西七十里太行山址尚存</hi>朝歌寨<lb/>
　　<hi>在淇縣西南二十五里相傳為商紂屯兵處</hi>開州寨<hi>在胙城縣東南四十里今併入延津</hi>
　　<hi>縣</hi>王鐵槍寨<hi>在滑縣北三十里五代王彦章與段凝屯兵於此彦章善鐵槍故名</hi>岳<lb/>
　　忠武戰壘<hi>在新鄉縣南二里高丈餘明劉理順詩東京淪陷後北伐更何人相里生神勇</hi>
<pb n="KR2k0047_WYG_051-43a"/>
　　<hi>荒城自野屯兩河風㧞幟百戰膽籠身秋雨瀟瀟夜如聞殺氣嗔</hi>逯明壘<hi>在滑縣石勒將</hi>
　　<hi>軍逯明所築</hi>袁曹遺壘<hi>在滑縣北一十五里魚池東每大營左右環以二小營大營九</hi>
　　<hi>小營十八土人呼為九圏十八漯霖潦至野水注其中一一可數</hi>屏盜碑<hi>在府治衙神廟</hi>
　　<hi>内周郭進為衞州刺史羣盜屏跡世宗勅杜韡序其事立碑</hi>蔡邕斷碑<hi>在延津縣邕嘗</hi>
　　<hi>為酸棗令劉書譔去思碑唐王建詩蒼苔滿字土埋龜風雨消磨絶妙詞不向圖經中舊見無人識</hi>
　　<hi>是蔡邕碑</hi>
　　懐慶府<lb/>
　　期城<hi>在府城西三十里左傳王與鄭隰城即此今名覆背村</hi>邘城<hi>在府城西北三十里</hi>
<pb n="KR2k0047_WYG_051-43b"/>
　　<hi>古邘國周武王子所封左傳邘晉應韓武之穆也今為邘臺村</hi>付逯城<hi>在府城西南三十里</hi>
　　<hi>俗呼絺城左傳王與鄭絺即此</hi>安昌城<hi>在府城東南六十里漢縣成帝封張禹為安昌侯即</hi>
　　<hi>此隋亦有此縣唐省</hi>武徳城<hi>在府城東南五十里後魏置武徳郡隋廢郡改縣曰邢丘唐改</hi>
　　<hi>曰武徳宋廢為鎮</hi>太行城<hi>在府城東北四十/里唐初置縣尋廢</hi>紫陵城<hi>在府城西</hi>
　　<hi>北三十里唐初置縣尋廢今呼紫陵村</hi>忠義城<hi>在府城西南三十里唐初置縣尋廢今為</hi>
　　<hi>崇義鎮</hi>碗子城<hi>在府城北二十里太行山頂其路羊腸百折中有平地僅一畝唐初築城</hi>
　　<hi>以控懐慶澤州之衝其城甚小故名</hi>東金城<hi>在府城東/四十三里</hi>西金城<hi>在府城東</hi>
　　<hi>北四十里</hi>平丘城<hi>在府城東左傳赤翟伐晉圍邢臯註云今河内平臯縣是也</hi>向城<lb/>
<pb n="KR2k0047_WYG_051-44a"/>
　　<hi>在濟源縣西南即周向國蘇忿生所𨽻之邑左傳隱十一年桓王取向以與鄭即此</hi>曲陽城<lb/>
　　<hi>在濟源縣西南一十五里史記秦㧞我新垣曲陽之城國語王以陽樊賜晉即此</hi>陽樊城<lb/>
　　<hi>在濟源縣東南三十八里皮子城是也</hi>軹城<hi>在濟源縣東南三十里史記秦昭王伐魏取軹</hi>
　　<hi>漢為縣文帝封薄昭為軹侯即此今名軹村明呉國倫詩太行一面軹城西西去山深雲氣迷四顧</hi>
　　<hi>紛紛太行遶前峯刺天天為低有時大壑蛟龍奮夾路叢林虎豹啼二濟涓涓發靈竅尋源夐異桃</hi>
　　<hi>花溪</hi>西濟州城<hi>在濟源縣西北唐置跨城/東垣稍北為唐濟源縣城</hi>原城<hi>在濟源縣</hi>
　　<hi>西北十五里晉文公伐原示信即此今名原鄉</hi>沁水城<hi>在濟源縣東北沁水南沁臺西今呼</hi>
　　<hi>王寨城</hi>雍城<hi>在修武縣西古雍國文王子封此左傳郜雍曹滕文之昭也明薛瑄詩寗邑南</hi>
<pb n="KR2k0047_WYG_051-44b"/>
　　<hi>邊預水流勒兵周武㡬經秋黄崖石古烟雲合青口山深草樹稠百佛謾存巖畔跡六真無復洞中</hi>
　　<hi>遊循良衞颯今何在猶有高名千載留</hi>攅城<hi>在修武縣西北二十里周襄王賜晉文攅茅之</hi>
　　<hi>田即此今為大陸村</hi>隤城<hi>在修武縣左傳隱公十/一年以隤與鄭即此</hi>南陽城<hi>在修</hi>
　　<hi>武縣北左傳晉啟南陽即此唐韓愈世家於此有韓家莊湘子祠故址今名安陽城</hi>小修武<lb/>
　　城<hi>在修武縣東四里昔韓信軍於修武即此</hi>濁鹿城<hi>在修武縣西北六十里一名山陽城</hi>
　　<hi>魏奉漢獻帝為山陽公居此後葬城北人呼漢陵今以名村范正衡詩輦路生離黍山城起暮鴉遙</hi>
　　<hi>看採艾女不是漢宫娃</hi>李同城<hi>在修武縣東北史記邯鄲李同却秦兵趙封其父李侯即</hi>
　　<hi>此</hi>故懐城<hi>在武陟縣西一十一里張村左傳赤翟伐晉圍懐即此牛自新詩木欒雄鎮傍</hi>
<pb n="KR2k0047_WYG_051-45a"/>
　　<hi>城阿藝祖當年從此過兩岸緑楊環沁水一原芳草蔚黄河山濤祠古鶯花老天乙墳荒嵗月多妙</hi>
　　<hi>樂塔前聊縱目清風嶺上有懸蘿</hi>鄇人城<hi>在武陟縣西南一十五里春秋傳郤至與周爭</hi>
　　<hi>鄇田即此</hi>隰城<hi>在武陟縣西南一十五里/左傳王與鄭隰城即此</hi>司馬城<hi>在武陟縣</hi>
　　<hi>西南三十餘里晉司馬炎之故城今為司馬鎮</hi>古樊城<hi>在武陟縣西四十五里即漢樊噲屯</hi>
　　<hi>兵地</hi>永橋城<hi>在武陟縣西二十五里後周韋孝寛討尉遲迫大破其軍於懐州進次懐縣永</hi>
　　<hi>橋城之東南隔沁水相持即此</hi>河陽城<hi>在孟縣西南三十里春秋天王狩於河陽即此漢置</hi>
　　<hi>縣隋文帝於此建河陽宫明薛瑄詩武王曽此奮天戈繼世其如出狩何兩岸緑楊遮溴水滿汀芳</hi>
　　<hi>草際黄河郝經墓古聲名大潘岳花殘嵗月多遮馬堤邊重回首紫金山色鬱嵯峨</hi>無鼻城<lb/>
<pb n="KR2k0047_WYG_051-45b"/>
　　<hi>在孟縣河橋北二里水經注溴水出軹縣原山南流注於河水東有無辟邑即此</hi>孟州城<lb/>
　　<hi>在孟縣金大定中城壊於河築城徙治土人謂之上孟州興定中復治故城土人謂之下孟州元初</hi>
　　<hi>復治上孟州</hi>冶坂城<hi>在孟縣舊名漢祖渡城南臨河今野水北城基尚存</hi>安國城<lb/>
　　<hi>在孟縣北即今安村</hi>河陽三城<hi>在孟縣西南舊有三城按北城後魏太和中築齊使潘樂</hi>
　　<hi>鎮於此今孟縣是也又使高永樂守南城以備西魏今孟津是也中潬城東魏元象元年築今夾灘</hi>
　　<hi>是也唐至徳中史思明來㓂李光弼率士馬數萬東守河陽三城賊憚光弼軍威南不出百里西不</hi>
　　<hi>越畿内陜州得修戎備闗輔無虞皆光弼守河陽之力自乾元後常置重兵貞元後常置節度為都</hi>
　　<hi>城巨防唐屬河南府置河陽三城使會昌三年置孟州齊傅伏自永橋夜入中潬城方勺曰河陽三</hi>
<pb n="KR2k0047_WYG_051-46a"/>
　　<hi>城黄河兩派貫於三城之間秋水泛溢時南北二城皆有濡足之患惟中潬屹然如故此潬隨水高</hi>
　　<hi>下若所云地肺浮金者薛所藴詩中潬古河陽蒼茫宛一方桑麻侵水府婦子狎舟航莫辨城基處</hi>
　　<hi>時看波勢狂市塵飛不到吾欲隠漁梁</hi>邢丘城<hi>在温縣城東二十里故平臯縣東北隅春</hi>
　　<hi>秋季孫宿會晉侯鄭伯齊人宋人衛人邾人於邢丘即此</hi>温城<hi>在温縣東南即司馬懿故宅一</hi>
　　<hi>名招賢城蓋懿築之以招賢士</hi>䝉城<hi>在原武縣秦莊襄元年䝉驁擊取成臯榮陽置三川郡此</hi>
　　<hi>即驁所築邢居實詩杖䇿登高城極目逈千里落日下青山但見白雲起</hi>安城<hi>在原武縣東南</hi>
　　<hi>安成里周時所築戰國秦㧞魏安成即此</hi>巻城<hi>在原武縣北七里即今圏廂城地昔晉楚之戰</hi>
　　<hi>晉軍敗舟中之指可掬楚莊祀河而還史記秦客卿胡傷攻魏巻取之皆此</hi>溴陽縣<hi>在濟</hi>
<pb n="KR2k0047_WYG_051-46b"/>
　　<hi>源縣東溴河北唐置縣尋廢省入濟源</hi>廢王屋縣<hi>在濟源縣西八十里本周召康公采</hi>
　　<hi>邑縣西有祠後周置縣唐改曰邵伯縣元省入濟源</hi>邵原縣<hi>在濟源縣西唐置尋廢</hi>燕<lb/>
　　州縣<hi>在濟源縣北唐置後廢省入濟源</hi>芮侯采邑<hi>即周芮伯在濟源縣芮村</hi>毛<lb/>
　　公采邑<hi>即周司空在濟源縣毛田村</hi>召公采邑<hi>在濟源縣邵原南</hi>紫金<lb/>
　　壇<hi>在府城西北四十三里太行南諸峯之上每重陽日郡人登高於此薛所藴詩勝節登臨最上</hi>
　　<hi>方紫金壇頂欎蒼蒼千盤嵩室三花小九曲河流一帶黄呼吸疑將通帝座指揮真可逼星芒高清</hi>
　　<hi>自出氛埃外何用囊萸辟不祥</hi>衡雍<hi>在原武縣按春秋文公八年公子遂㑹晉趙盾盟於衡雍</hi>
　　<hi>註云鄭州滎陽巻縣今失考</hi>原圃<hi>在原武縣按水經云濟水東逕原武故城註曰春秋之原</hi>
<pb n="KR2k0047_WYG_051-47a"/>
　　<hi>圃也</hi>玉陽宫<hi>在濟源縣西玉陽山下唐玉真公主修道之所内建景殿唐盧綸詩夕照臨窻</hi>
　　<hi>起暗塵青松繞殿不知春君看白髪誦經者半是宫中歌舞人元宋徳芳詩國妹修真禮碧虚玉陽</hi>
　　<hi>山下舊宫居花飄古砌春風後松偃空壇暮雨餘石室已燒丹竈火瑶池不返紫雲車遺碑獨有龍</hi>
　　<hi>蟠字猶是明皇御筆書</hi>河陽宫<hi>在孟縣唐/高祖建</hi>周襄王宫<hi>在孟縣西三十</hi>
　　<hi>里晉文公勝楚而還至於衡雍作王宫於踐土即此今在北原上</hi>迎風樓<hi>在府城北宋王</hi>
　　<hi>巖叟詩千峯南向四時碧一水東流萬古寒</hi>望嶽樓<hi>在府城内元初建臺高百尺上起飛</hi>
　　<hi>樓後有堂曰具瞻面嵩少背太行得一郡勝槩</hi>避暑樓<hi>在修武縣百家巖西漢獻帝避暑處</hi>
　　懐川閣<hi>在府城内舊懐州治</hi>靈源閣<hi>在濟源縣濟凟廟俗呼水殿時人抛香釃酒於</hi>
<pb n="KR2k0047_WYG_051-47b"/>
　　<hi>此</hi>甘泉閣<hi>在修武縣閣下有井/泉香而水洌故名</hi>平嵩閣<hi>在孟縣舊州後圃因</hi>
　　<hi>城為臺北倚太行南慿嵩少俯瞰黄河實河陽大觀宋司馬光詩九日英僚集千秋勝賞同飛橋貫</hi>
　　<hi>河渚危閣壓霜風金散黄花泛雷驚叠鼓通百峯高鳥外萬里寸眸中檻底臨丹葉杯中倒碧嵩來</hi>
　　<hi>雲低拂座去鴈遠沉空吹帽陪遊阻摇旌結相叢風流豈湮没鄒湛倚羊公</hi>揚清閣<hi>在孟</hi>
　　<hi>縣舊州後圃宋慶厯中河陽令鮮于亨築亭曰聫芳架閣曰揚清後毁縣令高元敏復新之仍名揚</hi>
　　<hi>清黄庭堅有記</hi>避暑館<hi>在濟源縣東北唐寧/王嘗避暑於此故名</hi>禮賢館<hi>在孟縣治</hi>
　　<hi>後圃宋吕公著守河陽時司馬光范鎮往謁公著館於此故名宋司馬光詩蓬飛匏繫十餘年並䕃</hi>
　　<hi>華榱出偶然郭隗金臺雖見禮華歆龍尾豈能賢浮雲世味閒尤薄寒柏交情老更堅明日河梁即</hi>
<pb n="KR2k0047_WYG_051-48a"/>
　　<hi>分首人生樂事信難全</hi>大臺<hi>在府城東漢光武遣/王梁擊赤睂於此</hi>沁臺<hi>在濟源縣</hi>
　　<hi>東北三十里今以名村</hi>夜香臺<hi>在濟源縣東北宋縣令陳省華妻馮氏於此夜焚香籲天</hi>
　　<hi>曰不求金玉富足惟祈子孫有成既而三子相繼登甲科為顯官馮封滕國太夫人</hi>憩鶴臺<lb/>
　　<hi>在濟源縣西三十里靈都宫北世傳緱山道士騎鶴曽憩於此</hi>醒酒臺<hi>在修武縣西北百家</hi>
　　<hi>巖前有巨石晉劉伶醒酒處田發詩翠壁丹崖天半開七賢曽此共徘徊當年只合酩酊醉何事仍</hi>
　　<hi>留醒酒臺</hi>釣臺<hi>在修武縣北二/十里六真山西</hi>臥臺<hi>在武陟縣北五里龍睡村宋藝祖微</hi>
　　<hi>時嘗過此憩焉遺址尚存</hi>鬬雞臺<hi>在孟縣西五/里臺址尚存</hi>五龍臺<hi>在孟縣西舊有</hi>
　　<hi>五龍廟</hi>虢公臺<hi>在温縣西北周封虢仲地因名晉宣帝過故邑嘗進温父老宴於此故又</hi>
<pb n="KR2k0047_WYG_051-48b"/>
　　<hi>呼賀酒臺</hi>鳳凰臺<hi>在温縣西一十五里按本/草遠志出温縣鳳凰臺下</hi>鎮山亭<hi>在府</hi>
　　<hi>城上金沁南軍節度使耿光祿建碑刻尚在</hi>望懐亭<hi>在濟源縣東北三十里下臨枋口</hi>
　　房公亭<hi>在濟源縣濟瀆廟西唐縣令房琯建</hi>萬栁亭<hi>在濟源縣西瀧水北岸唐白居</hi>
　　<hi>易有獨立蒼茫殘照外落花飛絮㸃人衣之句唐温庭筠詩倚欄愁立獨徘徊欲賦慙非宋玉才滿</hi>
　　<hi>坐山光摇劍㦸繞城波色動樓臺鳥飛天外斜陽盡人過橋邊倒影來添得五湖多少恨栁花飄蕩</hi>
　　<hi>似寒梅</hi>軒轅亭<hi>在濟源縣天壇頂世傳軒/轅於此更衣又名換衣亭</hi>青龍亭<hi>在濟</hi>
　　<hi>源縣西北濟瀆廟後</hi>裴公亭<hi>在濟源縣濟瀆廟側唐相裴休建唐李洞詩裴相亭成未退身</hi>
　　<hi>空煩舞袖與歌塵至今亭下蕭蕭竹似對西風怨主人宋孫翥詩太行王屋羣峯上秦晉闗河望處</hi>
<pb n="KR2k0047_WYG_051-49a"/>
　　<hi>分猿鶴幾年懐舊隱乾坤百戰重儒勲龍歸洞府春將雨僧過浮橋曉度雲萬里中原無事日不妨</hi>
　　<hi>尊酒細論文</hi>環翠亭<hi>在修武縣西/北百家巖下</hi>鄇人亭<hi>在武陟縣西南春秋傳郤</hi>
　　<hi>至與周爭鄇田即此</hi>聯芳亭<hi>在孟縣舊州後圃/内宋鮮于亨建</hi>武修亭<hi>在原武縣</hi>
　　<hi>按春秋成公十年鄭子然盟於脩澤杜預註曰巻之東有武修亭</hi>扈亭<hi>在原武縣巻城西北</hi>
　　<hi>按春秋文公七年公會諸侯晉大夫盟於扈即此今傳縣南盟山廟為扈</hi>懐古堂<hi>在府城内</hi>
　　<hi>舊懐州治唐太守杜正倫建</hi>牧愛堂<hi>在府城内舊/節度使㕔事</hi>思賢堂<hi>在濟源縣</hi>
　　<hi>治内元至元間縣令劉源建</hi>四令堂<hi>在濟源縣延慶寺西院為陳省華父子四人建宋司</hi>
　　<hi>馬光有記</hi>草堂<hi>在濟源縣濟瀆廟西宋知河陽傅堯俞建宋蘇軾詩微官共有田園興老罷方</hi>
<pb n="KR2k0047_WYG_051-49b"/>
　　<hi>尋隱退廬栽種成隂十年事倉皇求買萬金無先生卜築臨清濟喬木而今似畫圖鄰里亦知偏愛</hi>
　　<hi>竹春來相與䕶龍雛宋黄庭堅詩公家濟源上太行正當門修竹帶藩籬百禽鳴朝<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>仰視浮雲作</hi>
　　<hi>俯窺流水奔相望有盤谷李愿故居存</hi>徳威堂<hi>在孟縣舊州治宋文彦博嘗以司空判河</hi>
　　<hi>陽後其子及甫亦知河陽遂建此堂名取書徳威惟畏之義蘇軾有銘</hi>太師堂<hi>在孟縣舊</hi>
　　<hi>州治宋文彦博以太師致仕居洛陽子及甫適知河陽時迎養焉府舎地鹵下濕因作堂以居刻父</hi>
　　<hi>二詩於石范祖禹作記</hi>竹園<hi>在府城舊崇教鄉/宋大中样符間置</hi>沁園<hi>在府城東北三</hi>
　　<hi>十里沁水北岸金時官僚宴遊之地有石圖尚存</hi>㑹春園<hi>在府城東北沁水北岸五代周</hi>
　　<hi>顯徳中置</hi>吏隱園<hi>在濟源縣治今三膳軒碑屋故基皆園之跡有唐元和年記</hi>竇氏<lb/>
<pb n="KR2k0047_WYG_051-50a"/>
　　園<hi>在濟源縣鐵岸北宋王巖叟詩李郭名園竇氏鄰傅林花竹遠相親李郭傅三園相去不遠</hi>
　　鐵岸<hi>在濟源縣北濟瀆廟東夾濟河岸如鐵石因名</hi>瓦屋<hi>在温縣西北三十里春秋盟於</hi>
　　<hi>瓦屋即此</hi>遮馬堤<hi>在孟縣西南十三里唐/李光弼與史思明戰處</hi>平臯坡<hi>在温縣城</hi>
　　<hi>東二十里今平臯村南黄河北</hi>湨梁<hi>在孟縣東五里周襄王十六年列國大夫盟於此今梁村</hi>
　　<hi>岡迤東南二十餘里皆是古湨水由其下至温入河唐儲光蔑詩田家俯長道邀我避炎氛當暑日</hi>
　　<hi>方晝高天無片雲桑間禾黍氣栁下牛羊羣野雀棲空屋晨風不復聞前登湨梁坂極望温泉分逆</hi>
　　<hi>旅方三舎西山猶未曛</hi>竹塢<hi>在府城東北/明月山之南</hi>藏花塢<hi>在濟源縣陽臺宫南</hi>
　　白騎塢<hi>在孟縣原上為湨同二水之㑹今白墻張營村即此漢末張晟聚衆屯於此孤立袁</hi>
<pb n="KR2k0047_WYG_051-50b"/>
　　<hi>曹間數十年晟一名張白騎出入好乗白馬故名</hi>晁錯灘<hi>在濟源縣芮村東南漢景帝時</hi>
　　<hi>晁錯從學於軹人張恢家寓此</hi>董仲舒灘<hi>在濟源縣毛田西南漢文帝訪河上公于芮村</hi>
　　<hi>仲舒獻䇿於此</hi>全義灘<hi>在孟縣五代張全/義居此教民耕墾</hi>玉川泉<hi>在濟源縣東湨</hi>
　　<hi>河北盧仝嘗汲水烹茶亦名玉川井又玉陽以東皆為玉川故縣亦號玉川</hi>鳳跑泉<hi>在濟</hi>
　　<hi>源縣相傳唐寧王避暑有鳥數百集此泉水湧出</hi>䝉泉<hi>在濟源縣枋口内明鄭轅詩丹洞吐</hi>
　　<hi>細泉宛轉蒼苔裏凝碧時含光流洩復如此誰知山下泉來洗幽人耳</hi>玉女泉<hi>在修武縣</hi>
　　<hi>觀音洞北</hi>王烈泉<hi>在修武縣太行山中元王惲詩日飡石髓㫖如飴仍到巖邊飲上池功滿</hi>
　　<hi>自騎鸞鶴去夜深惟有月來窺</hi>張㫖宅<hi>在府城節婦坊㫖宋直龍圖閣初㫖遊學數年不還</hi>
<pb n="KR2k0047_WYG_051-51a"/>
　　<hi>家人欲嫁其妻李氏守節而死因以名坊</hi>張衡宅<hi>在濟源縣東沁口北隋煬帝幸榆林上太</hi>
　　<hi>行開直道九十里直抵衡宅留宴三日賜宅旁田三十頃</hi>何文定公别墅<hi>在府城南</hi>
　　<hi>四里南土村</hi>許衡别墅<hi>在府城東/北景賢村</hi>盧仝别墅<hi>在濟源縣西北二十</hi>
　　<hi>里石村北之玉川烹茶館亦在此仝詩買得一片田濟源花洞前尤侗詩玉川昔日煎茶地柯古當</hi>
　　<hi>年載酒時綠野回頭今已矣青山對面尚如斯偶停車騎窺三徑漫借琴書遣一巵欲折黄花殊未</hi>
　　<hi>得却裁紅葉共題詩</hi>石敬瑭别墅<hi>在濟源縣西六十里韓村社俗呼為特進莊敬瑭微</hi>
　　<hi>時居此</hi>蕭俛别墅<hi>在濟源縣城西唐穆宗時俛奏請銷兵抑諸鎮權既老退休林泉治</hi>
　　<hi>墅於此宋王公儒詩節概孤高去位輕舊山深處一居成雲移坐石蒸衣潤泉激眠□入夢清放曠</hi>
<pb n="KR2k0047_WYG_051-51b"/>
　　<hi>何能尤選吏優游不復議銷兵如今寺落空潭在漠漠春烟暮草生</hi>牛𢎞别墅<hi>在濟源縣</hi>
　　<hi>牛家社</hi>韓愈别墅<hi>在孟縣西一十里俗呼韓莊王鐸詩不獨文章盛先生峻一身江山</hi>
　　<hi>如許地唐宋㡬何人月冷孤墳暮花馡故宅春析城東去水嗚咽響麒麟</hi>梓澤<hi>在孟縣西四十</hi>
　　<hi>五里晉石崇别館</hi>岑參青蘿齋<hi>在濟源縣青蘿河唐岑參詩池上臥煩暑不櫛復不</hi>
　　<hi>巾有時清風來自謂羲皇人天晴雲歸盡雨洗月色新公事常不閒道書日生塵早年家王屋五别</hi>
　　<hi>青蘿春安得還舊山東谿垂釣綸</hi>盟門<hi>在武陟縣東晉文公去原及盟門而原請降即此</hi>
　　清化鎮<hi>在府城東北三十里丹河上</hi>榖旦鎮<hi>在孟縣北一十五里唐高祖武徳三</hi>
　　<hi>年析河陽置榖旦鎮</hi>木欒鎮<hi>在武陟縣東北/宋藝祖嘗過此</hi>河陽驛<hi>在孟縣南十五</hi>
<pb n="KR2k0047_WYG_051-52a"/>
　　<hi>里河陽古渡西舊有皇華堂今改入縣治明彭綱詩䇿馬河陽日欲斜野烟生處見人家衰楊十里</hi>
　　<hi>西風急浪説潘郎滿縣花</hi>寧郭驛<hi>在武陟縣西/北太行山西</hi>皇華橋<hi>在温縣西北崔</hi>
　　<hi>家莊</hi>鍾公壘<hi>在濟源縣鍾王村魏文帝時/太傅鍾繇屯兵於此故名</hi>鈎陳壘<hi>在孟</hi>
　　<hi>縣世傳武王伐紂八百諸侯所會處以紫微有鈎陳之宿主兵陣故名誓師壇尚存在今北陳</hi>連<lb/>
　　理槐<hi>在修武縣西二十里義門村兩樹相去三歩許上有一枝交貫甚茂唐張公藝家物今尚</hi>
　　<hi>存</hi>古槐<hi>在武陟縣東五里馬曲村三元廟圍三丈餘老榦排雲類虬螭蹲視形舊志植自元</hi>
　<hi>本莫識所始明嘉靖七年枯十五年復生枝葉  朝縣令龍待結茆於槐腹顔曰懐亭</hi>妙樂塔<lb/>
　　<hi>在武陟縣塔前有槿樹二株高凌雲漢明趙貞吉詩洪流千古意孤塔往來心寂寂留雙槿花開不</hi>
<pb n="KR2k0047_WYG_051-52b"/>
　　<hi>計春</hi>平州石塔<hi>在温縣城東二里/宋建隆三年建</hi>玲瓏塔<hi>在原武縣東門外善</hi>
　　<hi>䕶寺東宋徽宗崇寧四年建</hi>
　<lb/>
　<lb/>
　<lb/>
　<lb/>
　<lb/>
　河南通志巻五十一<lb/>
</p>
<p>
</p>
  </div>
</body>
</text>
</TEI>
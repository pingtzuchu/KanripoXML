<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻七十一</head> <lb/>
    <p>
<pb n="KR2k0047_WYG_071-1a"/>
欽定四庫全書<lb/>
　河南通志巻七十一<lb/>
　　方伎<lb/>
　易曰無有逺近幽深遂知來物又云神以知來知以<lb/>
　藏往是則屈伸往來惟聖人神明其德者知之然聖<lb/>
　人明其理不顯其數故靡得而闚也中古以降始興<lb/>
　技術推步家有甘公石德易數有京房李尋醫有扁<lb/>
　鵲和緩相人有唐舉許負之徒類以術自見於世言<lb/>
<pb n="KR2k0047_WYG_071-1b"/>
　休咎禍福多驗然其學不傳傳者悉多詭誕難可根<lb/>
　究夫子不語怪神豈無謂哉然時以其有驗于事探<lb/>
　測隠逺決定猶豫前世亦以此神之昔兩漢承秦絶<lb/>
　學之後大義不明雜用符䜟士之懷挾道藝者莫不<lb/>
　馳騁穿鑿爭談之矣自兹以後言經術者率用奇文<lb/>
　小數破碎大道造為元命苞七經緯諸書傅會不經<lb/>
　雖通儒如鄭興賈逵猶或不免豈非好尚積習使然<lb/>
　歟方今<lb/>
<pb n="KR2k0047_WYG_071-2a"/>
聖明御世崇大道而絀小數士之言陰陽禍福者葢幾<lb/>
　幾乎息矣兹據前代所可見者著於篇令人得依類<lb/>
　以考焉志方伎<lb/>
　　開封府<lb/>
　南北朝許遵雍丘人明易善筮兼曉天文風角占其<lb/>
　　驗若神齊神武引為舘客自言禄命不富貴不横<lb/>
　　死是以任性疎誕多所犯忤神武常容惜之芒陰<lb/>
　　之役謂李業興曰賊為水陣我為火陣水勝火我<lb/>
<pb n="KR2k0047_WYG_071-2b"/>
　　必敗果如其言其子暉亦學術數遵嘗謂曰汝聰<lb/>
　　明不及我不勞多學唯授以婦人產法豫言男女<lb/>
　　及產日無不中武成時以此數獲賞焉<lb/>
　隋許智藏髙陽人少以醫術知名文帝以為散騎侍<lb/>
　　郎使詣揚州㑹秦王俊有疾上召視之俊夜夢其<lb/>
　　亡妃崔氏泣曰本欲相迎聞許智藏至為之奈何<lb/>
　　明夜復夢崔氏曰妾得計矣當入靈腑中以避之<lb/>
　　及智藏至診其脈曰疾已入心不可救矣俊數日<lb/>
<pb n="KR2k0047_WYG_071-3a"/>
　　果死上奇其術賚物百段宗人許澄亦以醫術顯<lb/>
　　於時仕為兖州軍長史入長安與姚僧垣齊名後<lb/>
　　拜上儀同三司封賀川縣伯<lb/>
　唐甄權扶溝人以母病究習方書仕隋為秘書省正<lb/>
　　字稱疾免魯州刺史庫狄嶺苦風患不得引弓權<lb/>
　　謂曰將弓箭向垜一為鍼可以射矣果如其言貞<lb/>
　　觀中權已百歲太宗幸其舍視其飲食訪其藥性<lb/>
　　授朝散大夫賜几杖衣服尋卒所著有脈經針方<lb/>
<pb n="KR2k0047_WYG_071-3b"/>
　　明堂人形圖各一巻<lb/>
　　甄立言權之弟為太常丞杜淹患風毒發腫帝遣<lb/>
　　立言視之立言曰從今十一日午時必死果如其<lb/>
　　言時有尼明律患腸胃脹滿彌二歲不愈立言診<lb/>
　　之曰其腹内有蟲誤食髮致之因令餌雄黄少頃<lb/>
　　吐一蛇如人手小指無目燒之猶有髮氣其疾乃<lb/>
　　愈撰本草音義七巻古今録驗方五十巻<lb/>
　五代趙修已浚儀人少精天文推步之學晉天福中<lb/>
<pb n="KR2k0047_WYG_071-4a"/>
　　滑州節制李守貞表為司户參軍留門下每從守<lb/>
　　貞出征占候軍事多中奏試大理評事賜緋後守<lb/>
　　貞鎮蒲津陰懷異志修己屢以禍福諭之不聽遂<lb/>
　　辭疾歸明年守貞果叛幕吏多伏誅獨修己得免<lb/>
　　周世祖鎮鄴奏參軍謀會隠帝誅楊邠等將害世<lb/>
　　祖修己知天命所在勸世祖曰雖欲殺身成仁何<lb/>
　　益於世不如引兵南渡詣闕自訴則明公之命是<lb/>
　　天所與也世祖然之遂決渡河之計及即位改鴻<lb/>
<pb n="KR2k0047_WYG_071-4b"/>
　　臚卿遷司天監<lb/>
　宋楚衍開封人少通四聲字母又於九章緝古綴術<lb/>
　　海島諸算經尤得其妙明相法及聿斯經善推步<lb/>
　　陰陽星書之數間語休咎無不中召試宣明補司<lb/>
　　天監學生遷保章正天聖初造新書擢衍為靈臺<lb/>
　　郎與宋行古等九人製宗天書進司天監丞入翰<lb/>
　　林皇祐中同造司辰星漏書十二卷卒無子有女<lb/>
　　亦善算術<lb/>
<pb n="KR2k0047_WYG_071-5a"/>
　　許希開封人以醫為業景祐元年仁宗不豫侍醫<lb/>
　　數進藥不効冀國大長公主薦希希診曰鍼心下<lb/>
　　包絡之間即愈左右爭以為不可諸黄門祈以身<lb/>
　　試試之無所害遂以鍼進而帝疾愈命為翰林醫<lb/>
　　官賜緋衣銀魚及器幣所著有神應鍼經要訣行<lb/>
　　於世<lb/>
　明周溥字文淵其先浙江㑹稽人徙居汴城溥穎敏<lb/>
　　嗜學及長患羸自度弗起遇南郡髙子明療之而<lb/>
<pb n="KR2k0047_WYG_071-5b"/>
　　愈溥遂從子明傳黄帝扁鵲之脈書及諸秘方溥<lb/>
　　受之且録且讀三年為人診視療治多驗於是四<lb/>
　　方迎謁者絡繹不絶其贈貽粟帛之外奇物異玩<lb/>
　　悉謝不受發明素難及東垣丹溪之義為書一編<lb/>
　　名曰方法考源復著用藥歌括若干首<lb/>
　　李信字用誠祥符人精㓜科醫術一視則生死立<lb/>
　　決門懸金鐘為號至今汴人猶稱為金鐘李氏云<lb/>
　　劉煇字文華祥符人㓜喜醫受學於同郡李寛久<lb/>
<pb n="KR2k0047_WYG_071-6a"/>
　　之盡其術嘆曰神聖工巧非可以言辭求天運物<lb/>
　　理必待夫體察明著遂以醫名累試輙效<lb/>
　　張路號平山祥符人工畫人物獨絶一時并李空<lb/>
　　同文左國璣字稱三絶云<lb/>
　　歸德府<lb/>
　宋王懷隠睢陽人初為道士居汴之建隆觀善醫太<lb/>
　　平興國初詔歸俗命為尚藥奉御三遷至翰林醫<lb/>
　　官使命懐隱與副使王祐等編類經驗方書每部以<lb/>
<pb n="KR2k0047_WYG_071-6b"/>
　　隋太醫令巢元方病源候論冠其首而方藥次之<lb/>
　　成百巻太宗御製序名曰太平聖惠方<lb/>
　金張從正字子和考城人精於醫貫穿難素之學起<lb/>
　　疾救死多效興定中召補太醫居無何辭去日遊<lb/>
　　㶏水上集醫書凡十四巻名曰儒門事親<lb/>
　明皇甫仲和睢州人精於天文之學洪武中以薦歴<lb/>
　　陞欽天正永樂中從成祖征伐至漠北不見敵上<lb/>
　　欲還師命仲和占之對曰今日未申間敵當至曰<lb/>
<pb n="KR2k0047_WYG_071-7a"/>
　　勝負何如對曰王師始却而終大振日中敵不至<lb/>
　　復召問仲和占對如初頃之諜報曰敵大至矣時<lb/>
　　初獲安南神鎗敵一人直前又二人繼之皆中鎗<lb/>
　　死敵衆齊發上登髙望之召總兵譚廣曰東南不<lb/>
　　少却乎廣率精兵直前砍其馬足敵稍却而疾風<lb/>
　　揚沙不相見敵引去上欲乘夜班師仲和曰不可<lb/>
　　明日敵必來輸欵俟從容返駕而歸昩旦敵果詣<lb/>
　　軍門謝曰不知乘輿在是上命賜以幣帛乃還<lb/>
<pb n="KR2k0047_WYG_071-7b"/>
　　彰德府<lb/>
　晉黄泓字始長魏郡斥丘人父沈善天文秘術泓習<lb/>
　　其業永嘉之亂避居幽州聞慕容廆法政修明虚<lb/>
　　懷引納乃率宗族歸之廆待以賓禮引為參軍指<lb/>
　　說成敗事皆如言及皝嗣位遷左常侍領史官石<lb/>
　　虎攻皝皝將走遼東泓曰賊有敗氣不過二日必<lb/>
　　潰宜嚴為追擊之備皝曰今冦盛言敗何也泓曰<lb/>
　　勿疑及期石虎果退皝益奇之<lb/>
<pb n="KR2k0047_WYG_071-8a"/>
　南北朝趙輔和臨漳人明易善筮為齊神武舘客神<lb/>
　　武崩於晉陽葬有日矣文襄令文宣與吳遵世等<lb/>
　　擇地頻卜不吉又至一所筮遇革咸云凶輔和少<lb/>
　　年在衆後進云革卦於天下人皆凶惟王家用之<lb/>
　　則大吉革彖辭云湯武革命應天順人文宣遽登<lb/>
　　車顧云以此地為定即義平陵也大寧武平日筮<lb/>
　　後宫誕男女及時日多中遂至通直常侍入周亦<lb/>
　　為儀同隋開皇中卒<lb/>
<pb n="KR2k0047_WYG_071-8b"/>
　　衛輝府<lb/>
　唐尚獻甫汲人善占候武后召見擢太史令辭曰臣<lb/>
　　梗野不可以事官長後改太史局為渾儀監以獻<lb/>
　　甫為令不𨽻秘書省數問災異又於上陽宫集術<lb/>
　　家撰方域等篇長安二年熒惑犯五諸侯獻甫自陳<lb/>
　　五諸侯太史位臣化納音金也火金之仇臣且死<lb/>
　　后曰朕為卿厭之遷水衡都尉謂曰水生金卿無<lb/>
　　憂矣至秋果卒后嗟異之<lb/>
<pb n="KR2k0047_WYG_071-9a"/>
　　懷慶府<lb/>
　漢許負河内温人善相人周亞夫為河内太守時負<lb/>
　　相之曰君後三歲而侯侯八歲為將相持國柄貴<lb/>
　　重矣于人臣無二後九年而餓死亞夫笑曰兄代<lb/>
　　父侯矣我何說侯乎然既己貴如負言又何說餓<lb/>
　　死負指其口曰從理入口此餓死法也居三歲亞<lb/>
　　夫封條侯後有罪國除果餓死負所著有德器歌<lb/>
　　五官雜論相行等篇<lb/>
<pb n="KR2k0047_WYG_071-9b"/>
　南北朝解法選河内人少明相術又受易于權㑹筮<lb/>
　　亦頗工陳郡袁叔德以太子庶子出行博陵太守<lb/>
　　事不願之官以親老言于執政楊愔愔語云既非<lb/>
　　正除尋當遣代叔德意欲獨往留其家在京令法<lb/>
　　選占云不踰三年得代又為叔德撫背相云公毋<lb/>
　　悒當終為吏部尚書後皆如其言<lb/>
　　張子信河内人少以醫術知名大寧中徴為尚藥<lb/>
　　典御武平初又以大中大夫徴之聽其所志還山<lb/>
<pb n="KR2k0047_WYG_071-10a"/>
　　又善易筮及風角之術武衛奚水洛與子信對坐<lb/>
　　有鵲鳴于庭樹鬬而墮焉子信曰鵲言不善今夜<lb/>
　　有人喚勿往雖勅亦以病辭子信去是夜瑯邪王<lb/>
　　五使召永洛且云勅喚永洛欲起其妻苦留之稱<lb/>
　　墜馬腰折不堪動詰朝難作永洛乃免<lb/>
　　馬嗣明河内人少博綜經方為人診候一年前知<lb/>
　　其生死邢劭子大寶患傷寒嗣明為診脈退告楊<lb/>
　　愔云邢公子傷寒不療自瘥然脈候不出一年便<lb/>
<pb n="KR2k0047_WYG_071-10b"/>
　　死後數日楊邢並侍讌内殿文宣云邢子才兒我<lb/>
　　欲以一郡予之奏云馬嗣明稱大寶脈惡一年内<lb/>
　　恐死若其出郡醫藥難求遂寢大寶未期而卒<lb/>
　　河南府<lb/>
　周伶州鳩周樂官景王二十三年將鑄無射單穆公<lb/>
　　諫以為不可王問之州鳩對曰聖人保樂以愛財<lb/>
　　財以備器樂以殖財故樂器重者從細輕者從大<lb/>
　　細大不踰曰平於是乎道之以中德咏之以中音<lb/>
<pb n="KR2k0047_WYG_071-11a"/>
　　德音不踰以啟神人神是以寧民是以聽若夫比<lb/>
　　之不度無益於教者非臣之所聞也王嘉其言弗<lb/>
　　能用卒鑄大鐘明年鐘成伶人告和王問州鳩曰<lb/>
　　鐘果和矣對曰未可知也臣聞上作器民備樂之<lb/>
　　則為和今匱財用罷民力臣不知其和也王曰爾<lb/>
　　耄矣何知州鳩乃退其鐘竟不和<lb/>
　　叔服周大夫襄王二十六年魯文公即位王使叔<lb/>
　　服如魯葬僖公公孫敖聞其能相人也見其二子<lb/>
<pb n="KR2k0047_WYG_071-11b"/>
　　焉叔服曰榖也食子難也收子榖也豐下必有後<lb/>
　　於魯國後皆如其言<lb/>
　　扁鵲盧氏人姓秦名越人視病盡見五藏癥結趙<lb/>
　　簡子疾五日不知人扁鵲入視出曰血脈治也而<lb/>
　　何怪昔秦穆公常如此七日而寤今主君病與之<lb/>
　　同不出三日必間居二日半簡子寤賜扁鵲田四<lb/>
　　萬畝虢太子死扁鵲曰臣能生之若太子病所謂<lb/>
　　尸蹷者也乃使弟子子陽厲鍼砥石以取外三陽<lb/>
<pb n="KR2k0047_WYG_071-12a"/>
　　五㑹有間太子蘇服湯二旬而復故扁鵲見齊桓<lb/>
　　侯曰君有疾在腠理不治將深桓侯曰寡人無疾<lb/>
　　後五日曰在血脈後五日曰在腸胃桓侯不應後<lb/>
　　五日望見桓侯而退走曰疾在骨髓雖司命無奈<lb/>
　　之何桓侯遂死扁鵲名聞天下<lb/>
　三國杜䕫字公良河南人漢靈帝時為雅樂郎以疾<lb/>
　　歸後曹操薦為軍謀祭酒參太樂事因令創制雅<lb/>
　　樂夔素善鐘律聰思過人至是研精逺考備作樂<lb/>
<pb n="KR2k0047_WYG_071-12b"/>
　　器紹復先代古樂夔之力也入魏為太樂令協律<lb/>
　　都尉嘗思鑄鐘與柴玉更相毁操令取所鑄鐘雜<lb/>
　　錯更試然後知夔為精而玉為妄也其弟子河南<lb/>
　　張秦桑馥邵登俱至太樂丞<lb/>
　　趙達河南人少從侍中單甫受學用思精宻嘗事<lb/>
　　孫權治九宫一算之法權嘗出師令其推步皆如<lb/>
　　其言權問其法達終不語由是見薄禄位不至初<lb/>
　　有人難達術為妄者達令取小豆數升播之席上<lb/>
<pb n="KR2k0047_WYG_071-13a"/>
　　立定其數驗覆果信嘗過知故為具食謂曰倉卒<lb/>
　　乏酒又無佳肴如何達因取盤中箸再三縱横之<lb/>
　　笑曰君家東壁下有酒一斛鹿脯三觔何以無辭<lb/>
　　主人慚謝曰以君善射覆故相試耳后達死孫權<lb/>
　　索書不得發棺視之亦無所得其術遂絶<lb/>
　晉孟欽洛陽人有左慈劉根之術百姓爭赴之苻堅<lb/>
　　召至長安惡其惑衆命苻融誅之俄而欽至融留<lb/>
　　讌酒酣目左右收欽欽化為旋風飛去頃之有告<lb/>
<pb n="KR2k0047_WYG_071-13b"/>
　　在城東者融遣騎追之垂及忽去或有兵衆拒戰<lb/>
　　或前有溪澗騎不得過遂不知所在堅末復見於<lb/>
　　青州苻朗尋之入于海島<lb/>
　唐明崇儼偃師人少從父令安喜吏有能召鬼神者<lb/>
　　崇儼盡得其術以竒技自名髙宗召見甚悅盛夏<lb/>
　　帝思雪崇儼端坐頃取以進自云往陰山取之四<lb/>
　　月帝憶𤓰崇儼索百錢須臾以𤓰進曰得之緱氏<lb/>
　　老人圃中帝使人召老人問故曰埋一𤓰失之土<lb/>
<pb n="KR2k0047_WYG_071-14a"/>
　　中得百錢<lb/>
　　張文仲洛陽人少與鄉人李䖍縱京兆人韋慈藏<lb/>
　　並以醫術知名則天初文仲為侍御醫時特進蘇<lb/>
　　良嗣方朝疾作仆廷中文仲診曰憂憤而成若痛<lb/>
　　衝脅則難救已而果然文仲尤善療風疾則天嘗<lb/>
　　令集當時名醫共撰療風疾諸方詔王方慶監之<lb/>
　　文仲曰風有百三十四種氣有八十四種病者春<lb/>
　　末夏初及秋暮月可使洩乃不困劇於是撰輕重<lb/>
<pb n="KR2k0047_WYG_071-14b"/>
　　大小諸方十八首表上之<lb/>
　　殷文亮洛州人為縣令性巧好酒刻木為小兒衣<lb/>
　　以繪酌酒行觴皆有次第又作木妓唱歌吹笙皆<lb/>
　　能應節飲不盡木小兒不肯把杯飲未竟木妓歌<lb/>
　　管連催莫測其神妙也<lb/>
　五代王處訥洛陽人少時遇老叟煮食如麫令食之<lb/>
　　且曰汝性聰悟後當為人師處訥留意星書占候<lb/>
　　之學所言多驗漢乾祐初為尚書博士入周累遷<lb/>
<pb n="KR2k0047_WYG_071-15a"/>
　　司天監<lb/>
　金李慶嗣洛陽人少舉進士不第棄而學醫讀素問<lb/>
　　諸書洞曉其義大德間歲大疫廣平尤甚貧者往<lb/>
　　往闔門卧病慶嗣擕藥與米分遺之全活甚衆慶<lb/>
　　嗣年八十餘無疾而終所著傷寒纂類四巻活人<lb/>
　　書二巻傷寒論三巻針經一巻傳於世<lb/>
　明何宜健洛陽舉人仕阜城知縣以病歸遂究心岐<lb/>
　　黄之術其效如神凡診視無不立判死生<lb/>
<pb n="KR2k0047_WYG_071-15b"/>
　　南陽府<lb/>
　漢張機字仲景湼陽人學醫術於同郡張伯祖盡得<lb/>
　　其傳靈帝時舉孝廉官至長沙太守嘗見侍中王<lb/>
　　仲宣曰君年至四十當有疾鬚眉脫落脫落後半<lb/>
　　年必死宜豫服五石湯庶可免也仲宣時年二十<lb/>
　　餘聞而惡之雖受方不飲居數日復見機佯曰五<lb/>
　　石湯已飲之矣機曰觀君氣色非飲藥者何輕命<lb/>
　　欺人如此邪後二十年仲宣果如所言而死機著<lb/>
<pb n="KR2k0047_WYG_071-16a"/>
　　傷寒論十卷推本素問之㫖華陀讀而善之曰此<lb/>
　　真活人書也機又著金匱玉函要略方三巻併傳<lb/>
　　于世<lb/>
　　汝寧府<lb/>
　漢許揚字偉君平輿人少好術數先為酒泉都尉王<lb/>
　　莽時乃變姓名為巫醫莽敗乃還汝南舊有鴻郄<lb/>
　　陂成帝時丞相翟方進奏毁之建武中太守鄧晨<lb/>
　　欲修復其功聞揚曉水脉因署為都水掾使典其<lb/>
<pb n="KR2k0047_WYG_071-16b"/>
　　事揚因髙下形勢起塘四百餘里數年乃竣百姓<lb/>
　　得其便累歲大稔豪右大姓有不便因譖於晨收<lb/>
　　揚下獄械輙自解晨驚放歸值天陰晦道中若有<lb/>
　　火光相照時人異焉後病卒晨於都宫為起廟圖<lb/>
　　畫形像百姓思其功而祀之<lb/>
　　郭憲字子横汝南人明陰陽推步之學建武中為<lb/>
　　光禄勳從駕南郊憲在位忽回向東北含酒三噀<lb/>
　　執法奏為不敬詔問其故憲對曰齊國失火故以<lb/>
<pb n="KR2k0047_WYG_071-17a"/>
　　此厭之後齊果有火災與郊日時皆同遇大雨而<lb/>
　　熄雨有酒香<lb/>
　　許曼平輿人祖父峻善卜占之術自云少嘗篤病<lb/>
　　三年不愈乃謁太山請命行遇道士張巨君授以<lb/>
　　方術病遂愈桓帝時隴西太守馮緄始拜郡開綬<lb/>
　　笥有兩赤蛇分南北走令曼筮之卦成曼曰三歲<lb/>
　　之後君當為邊將東北行三千里復五年更為大<lb/>
　　將軍南征延熹五年緄出為遼東太守討鮮卑至<lb/>
<pb n="KR2k0047_WYG_071-17b"/>
　　五年復拜車騎將軍擊武陵蠻賊皆如其占<lb/>
　晉隗炤汝陰人善於易臨終書版授其妻曰吾亡後<lb/>
　　當大荒雖窮甚莫鬻宅也後當有詔使來頓此亭<lb/>
　　姓龔此人負吾金即以此版往責之炤亡後其家<lb/>
　　大困乏欲鬻宅憶夫言輙止期日有龔使者止亭<lb/>
　　中妻遂齎版往責之使者執版惘然不知所以良<lb/>
　　久乃悟取蓍筮之卦成撫掌而嘆告炤妻曰賢夫<lb/>
　　自有金知亡後當蹔窮故藏金以待太平所以不<lb/>
<pb n="KR2k0047_WYG_071-18a"/>
　　告者恐金盡而困無已也知吾善易故書版以寄<lb/>
　　意耳金五百斤盛以青瓮覆以銅柈埋在堂東去<lb/>
　　壁一丈入地九尺妻還掘之皆如卜焉<lb/>
　　郭黁西平人少明易苻堅末當陽門震刺史梁熙<lb/>
　　問黁曰其祥安在黁曰當有外國二王來朝一當<lb/>
　　反國一死此城歲餘鄯善及前部王朝于苻堅西<lb/>
　　歸鄯善王死於姑臧吕光之王河西也西海太守<lb/>
　　王貞叛黁勸光襲之左丞吕寶曰千里襲人自昔<lb/>
<pb n="KR2k0047_WYG_071-18b"/>
　　所難黁曰若其不捷黁自伏鈇鉞之誅如其克也<lb/>
　　左丞為無謀矣光從之果克<lb/>
　隋董展字伯仁汝南人以才藝稱鄉里號為智囊官<lb/>
　　至光禄大夫殿中將軍尤長于畫雖無祖述不愧<lb/>
　　前賢夙德名流見者失色與展子䖍齊名<lb/>
　　汝州<lb/>
　唐孟詵汝州人舉進士垂拱初為鳳閣舍人詵少好<lb/>
　　方術嘗於侍郎劉禕之家見所賜金謂禕之曰此<lb/>
<pb n="KR2k0047_WYG_071-19a"/>
　　藥金也火其上當有五色氣試之果然神龍初致<lb/>
　　仕歸伊陽山以藥餌為食睿宗立召至京師欲授<lb/>
　　官固辭景雲三年詔有司每歲春秋給羊酒糜粥<lb/>
　　開元初河南尹畢構以詵有古人風改所居為子<lb/>
　　平里所著有補養方必效方各三巻傳於世<lb/>
　　陳州<lb/>
　宋閻士安陳州人以醫術為助教工畫墨竹筆力老<lb/>
　　勁名著當時<lb/>
<pb n="KR2k0047_WYG_071-19b"/>
　　許州<lb/>
　漢劉根潁川人隠居嵩山好事者自逺而至就根學<lb/>
　　其術太守史祈以為妖收執詣郡數之曰汝有何<lb/>
　　術而誣惑百姓若驗則生否則死根曰無他能頗<lb/>
　　能役鬼耳祈曰促召之根于是左顧而嘯有頃祈<lb/>
　　之亡父祖及近親數十人皆面縛向根叩頭曰小<lb/>
　　兒輩無狀分當萬死顧而叱祈曰汝為子孫不能<lb/>
　　有益先人而反累亡靈邪祈惶懼悲哀頓首流血<lb/>
<pb n="KR2k0047_WYG_071-20a"/>
　　請自甘罪根默不應忽俱去不知所在<lb/>
　唐杜生許州人善易占有亡奴者問所從追生戒曰<lb/>
　　自此行逢使者懇丐其鞭若不可則以情告其人<lb/>
　　果值使者於道如生語使者異之曰去鞭吾無以<lb/>
　　進馬可折道旁葼代之乃往折葼見亡奴伏其下<lb/>
　　獲之他日又有奴亡者生令持錢五百伺于道見<lb/>
　　進鷂使者可市其一必得奴俄而使至其人以情<lb/>
　　告使者以一與之忽飛集灌莽因往取之而得亡<lb/>
<pb n="KR2k0047_WYG_071-20b"/>
　　奴衆以為神<lb/>
　　張憬藏長社人善相技與袁天綱埓魏元忠尚少<lb/>
　　往見憬藏問之不答元忠怒曰窮通有命何預君<lb/>
　　耶拂衣去憬藏遽起曰君之相在怒時位必卿相<lb/>
　　郎中裴珪妻趙氏見之憬藏曰夫人目修緩法曰<lb/>
　　豕視淫又曰目有四白五夫守宅夫人且得罪俄<lb/>
　　坐姦没入掖廷裴光廷當國憬藏以紙大署台字<lb/>
　　投之光廷曰吾既台司矣尚何事此後三日貶台<lb/>
<pb n="KR2k0047_WYG_071-21a"/>
　　州刺史<lb/>
　宋楚芝蘭襄城人初習三禮忽自言遇有道之士教<lb/>
　　以符水六壬遁甲之術屬朝廷博求方伎詣闕自<lb/>
　　薦以占候有據擢翰林天文授樂源主簿遷司天<lb/>
　　春官正判司天監事占者言五福太一臨吳分當<lb/>
　　于蘇州建太一祠芝蘭獨上言京師帝王之都百<lb/>
　　神所集且今京城東南一舍地名蘇村若於此建<lb/>
　　五福太一宫萬乘可以親謁有司便於祇事何必<lb/>
<pb n="KR2k0047_WYG_071-21b"/>
　　逺去江外乎衆論不能奪遂從其議屢以占候有<lb/>
　　驗累遷至工部員外郎<lb/>
　　禹州<lb/>
　南北朝褚澄字彥通陽翟人尚宋文帝女廬江公主<lb/>
　　拜駙馬都尉善醫術齊髙祖建元中為吳郡太守<lb/>
　　百姓李道念以公事至郡澄望而謂曰汝有異疾<lb/>
　　答曰舊有冷疾至今五年衆醫不差澄曰汝病非<lb/>
　　冷非熱當是食白瀹雞子過多所致令取蘇一升<lb/>
<pb n="KR2k0047_WYG_071-22a"/>
　　煮服之始一服乃吐出一物如升涎裹之能動開<lb/>
　　視之一雞雛也羽翅爪距具足能行走澄曰尚未<lb/>
　　盡更服所餘藥又吐雞如前者十有三疾遂差當<lb/>
　　時稱妙歴遷左户部尚書所著醫論十篇世稱褚<lb/>
　　氏遺書是也<lb/>
　　褚該字孝通陽翟人㓜而謹厚善醫術仕梁歴武<lb/>
　　陵王府參軍隨府西上後與蕭撝同歸周自許奭<lb/>
　　死稍為時人所重賓客迎候者無虚日天和初位<lb/>
<pb n="KR2k0047_WYG_071-22b"/>
　　縣伯下大夫進授車騎大將軍儀同三司該性淹<lb/>
　　和不自矜尚但有請之者皆為盡其藝術時論稱<lb/>
　　其長者子則傳其家業<lb/>
　唐吳道元陽翟人仕為兖州瑕丘尉少學書于張旭<lb/>
　　賀知章不成因工畫其筆法超妙為百代畫聖𤣥<lb/>
　　宗召入供奉為内教博士非有詔不得畫<lb/>
　明玉金字芝山陜西西安人年十七遇道人墮水救<lb/>
　　歸嚴事之已而道人擕入終南授以奇秘試輙有<lb/>
<pb n="KR2k0047_WYG_071-23a"/>
　　驗時世廟好方伎金以白衣召見言三元大丹稱<lb/>
　　㫖與陶仲文邵元節並稱榮寵歴官太常出入禁<lb/>
　　闥二十年依新鄭髙文襄以居遂為鄭人李夢陽<lb/>
　　贈以芝山子辭云<lb/>
　　鄭州<lb/>
　周禆竈鄭大夫靈王十八年竈與子羽晨過伯有之<lb/>
　　門見其門上生莠子羽曰其莠猶在乎於是歲在<lb/>
　　降婁降婁中而旦竈指之曰猶可以終歲不及此<lb/>
<pb n="KR2k0047_WYG_071-23b"/>
　　次也已及其亡也歲在娵訾之口其明年乃及降<lb/>
　　婁至是鄭人殺伯有如其期焉又景王十二年陳<lb/>
　　災是時陳己為楚所滅竈曰五年陳將復封封五<lb/>
　　十二年而遂亡子產問其故竈曰陳水屬也火水<lb/>
　　妃也而楚所相也今火出而災陳逐楚而建陳也<lb/>
　　妃以五成故曰五年歲五及鶉火而後陳卒亡故<lb/>
　　曰五十二年及敬王四十一年楚公孫朝果滅陳<lb/>
　南北朝麴紹滎陽人善占侯景欲試之使與郭生卜<lb/>
<pb n="KR2k0047_WYG_071-24a"/>
　　二伏牛何者先起卜得火兆郭生曰赤牛先起紹<lb/>
　　曰青牛先起景問其故郭曰火色赤故知赤牛先<lb/>
　　起紹曰火將然煙先起煙上色青故知青牛先起<lb/>
　　既而如紹言<lb/>
　隋劉祐滎陽人開皇初為大都督封索盧縣公其所<lb/>
　　占候如合符節文帝甚親之初與張賓劉輝馬顯<lb/>
　　定書後奉詔撰兵書十巻名曰金韜帝善之又著<lb/>
　　陰策等書數十種行於世<lb/>
<pb n="KR2k0047_WYG_071-24b"/>
　　光州<lb/>
　漢髙獲字敬公新息人少游學京師與光武有舊光<lb/>
　　武即位嘗欲用為吏三公爭辟皆不就獲善天文<lb/>
　　曉遁甲能役鬼神時郡大旱太守鮑昱自往問何<lb/>
　　以致雨獲曰急罷三郡督郵明府當自北出三十<lb/>
　　里亭雨可致也從之果大雨<lb/>
　<lb/>
　河南通志卷七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻十六</head> <lb/>
    <p>
<pb n="KR2k0047_WYG_016-1a"/>
欽定四庫全書<lb/>
　河南通志巻十六<lb/>
　　河防五<lb/>
　　　河防事宜<hi>附河南境黄河及堤工圖</hi>
　蘇轍曰黃河之性急則通流緩則淤澱既無東西皆<lb/>
　　急之勢安有兩河並行之理<lb/>
　任伯雨曰河流混濁泥沙相半流行既久迤邐淤澱<lb/>
　　則久而必決者勢也惟因其所向寛立隄防約攔<lb/>
<pb n="KR2k0047_WYG_016-1b"/>
　　水勢使不至於大段漫流而已<lb/>
　宋史河渠志曰黃河隨時漲落故舉物候為水勢之<lb/>
　　名自立春之後東風解凍河邊人候水初至凡一<lb/>
　　寸則秋夏當至一尺頗為信驗謂之信水二月三<lb/>
　　月桃花始開氷泮雨積川流猥集波瀾盛長謂之<lb/>
　　桃花水春末蕪菁花開謂之菜花水四月末壟麥<lb/>
　　結秀擢芒變色謂之麥黄水五月𤓰實延蔓謂之<lb/>
　　𤓰蔓水朔野之地深山窮谷固隂沍寒氷堅晚泮<lb/>
<pb n="KR2k0047_WYG_016-2a"/>
　　逮乎盛夏消釋方盡而沃蕩山石水帶礬腥併流<lb/>
　　於河故六月中旬後謂之山礬水七月菽豆方秀<lb/>
　　謂之豆花水八月菼薍花謂之荻苗水九月以重<lb/>
　　陽紀節謂之登高水十月水落安流復其故道謂<lb/>
　　之落槽水十一月十二月斷水雜流乘寒復結謂<lb/>
　　之蹙凌水水信有常率以為準非時暴漲謂之客<lb/>
　　水<lb/>
　胡渭禹貢錐指曰宋君臣論治河往往有格言而無<lb/>
<pb n="KR2k0047_WYG_016-2b"/>
　　變通如元豐四年神宗謂輔臣曰水性趨下治水<lb/>
　　則無違其性如能順水所向徙城邑以避之復有<lb/>
　　何患此格言也然施之於商胡北流適得其宜若<lb/>
　　地平土疏潰溢四出所占不止一河之地者豈亦<lb/>
　　當順水所向遷城邑以避之乎歐陽修曰河本泥<lb/>
　　沙無不淤之理淤常先下流水行漸壅乃决上流<lb/>
　　低處故大河已棄之故道自古難復此格言也然<lb/>
　　瓠子決二十餘年而武帝塞之河復北行二渠河<lb/>
<pb n="KR2k0047_WYG_016-3a"/>
　　浸汴濟注淮泗六十餘年而王景治之仍由千乘<lb/>
　　入海今橫隴之徙裁二十年安見必不可復但北<lb/>
　　流實為利便不當更事橫隴耳張商英曰治河當<lb/>
　　行其所無事一用隄障猶塞兒口止其啼此格言<lb/>
　　也語出賈讓然讓意謂正道常流不可傚戰國為<lb/>
　　之曲防耳若衝激之處潰溢可虞非增卑培薄何<lb/>
　　以禦之此數說者譬如奕者必勝之著而低手混<lb/>
　　施之則全局皆空古今經驗之方而庸醫誤用之<lb/>
<pb n="KR2k0047_WYG_016-3b"/>
　　則殺人無算故治河之道或新或舊或合或分或<lb/>
　　通或塞或無事或小有事或大有事神而明之存<lb/>
　　乎其人茍非其人則必有害孟子所以惡執一也<lb/>
　潘季馴河防一覽曰水以海為壑向因海壅河高以<lb/>
　　致決堤四溢談河患者皆咎海口而以濬海為上<lb/>
　　策竊謂海無可濬之理惟當導河以歸之海則以<lb/>
　　水治水即濬海之策也然河又非可以人力導也<lb/>
　　欲順其性先懼其溢惟繕治隄防俾無旁決則水<lb/>
<pb n="KR2k0047_WYG_016-4a"/>
　　由地中沙隨水去即導河之策也<lb/>
　又曰水分則勢緩勢緩則沙停沙停則河飽尺寸之<lb/>
　　水皆由沙面止見其高水合則勢猛勢猛則沙刷<lb/>
　　沙刷則河深尋丈之水皆由河底止見其卑築堤<lb/>
　　束水以水攻沙水不奔溢於兩旁則必能直刷於<lb/>
　　河底一定之理必然之勢此合之所以愈於分也<lb/>
　又曰欲疏下流先固上源欲遏旁支先防正道蓋築<lb/>
　　塞似為阻水不知力不專則沙不刷阻之乃所以<lb/>
<pb n="KR2k0047_WYG_016-4b"/>
　　疏之也合流似為益水不知力不宏則沙不滌益<lb/>
　　之乃所以殺之也<lb/>
　又曰治河者無一勞永逸之功惟有補偏救弊之策<lb/>
　　不可有喜新炫奇之智惟當收安常處順之休勿<lb/>
　　持求全之心苛責以萬難之事勿以束濕之見强<lb/>
　　制乎叵測之流勿厭已試之規遂惑於道聽之說<lb/>
　　循兩河之故道守先哲之成矩便是行所無事舍<lb/>
　　此他圖即孟子所謂惡其鑿矣<lb/>
<pb n="KR2k0047_WYG_016-5a"/>
　又曰河流日久土日鬆土愈鬆水愈濁平時之水以<lb/>
　　斗計之沙居其六一入伏秋則居其八矣以二升<lb/>
　　之水載八升之沙非極湍急即至停滯故水分則<lb/>
　　流緩流緩則沙停勢所必至草灣一開而西橋故<lb/>
　　道遂淤崔鎭一決而桃清以下遂澀崔家口決而<lb/>
　　秦溝遂為平陸近事固可鑒也<lb/>
　又曰堤以遥言何也蓋縷堤切近河濵束水太急怒<lb/>
　　濤湍溜必至傷堤遙堤離河頗遠或一里餘或二<lb/>
<pb n="KR2k0047_WYG_016-5b"/>
　　三里伏秋暴漲之時難保水不至堤然出岸之水<lb/>
　　必淺既遠且淺其勢必緩緩則堤自易保也<lb/>
　又曰或問云土之有川猶人之有口也治土而防其<lb/>
　　川猶止兒啼而塞其口故禹之治水以導而今治<lb/>
　　水以障毋乃止兒啼而塞其口乎應之曰昔白圭<lb/>
　　逆水之性以隣為壑是謂之障若順水之性隄以<lb/>
　　防溢則謂之防防之者乃所以導之也河水盛漲<lb/>
　　之時無堤則必旁溢旁溢則必汎濫而不循軌豈<lb/>
<pb n="KR2k0047_WYG_016-6a"/>
　　能以海為壑耶故河以海為口障旁決而使之歸<lb/>
　　於海正所以宣其口也<lb/>
　　一築堤　凡黃河之堤必遠築大約離岸須三二<lb/>
　　里庶容蓄寛廣可免决齧切勿逼水以致易决堤<lb/>
　　之高卑因地勢而低昂之先用水平打量毋一槩<lb/>
　　以若干丈尺為凖務取眞正老土毎高一寸即夯<lb/>
　　杵三二遍若有淤泥與老土同苐須取起晒晾候<lb/>
　　稍乾方加夯杵其取土宜遠切忌傍堤挖取以致<lb/>
<pb n="KR2k0047_WYG_016-6b"/>
　　成河積水刷損堤根驗堤之法用鐵椎筒探之或<lb/>
　　間一掘試堤式貴坡切忌陡峻如根六丈頂止二<lb/>
　　丈俾馬可上下故謂之走馬堤<lb/>
　　<hi>工費凡剏築者每方廣一丈高一尺為一方計四工土近者每工銀三分最近者二分土遠者四分</hi>
　　<hi>如堤根六丈頂二丈須通融作四丈折算此計土論方之法也如幇堤則先計舊堤若干今增高濶</hi>
　　<hi>各若干亦以前法折算</hi>
　　一塞决　凡堤初决時急將兩頭下埽包裹官夫<lb/>
　　晝夜看守稍待水勢平緩即從兩頭接築如水勢<lb/>
<pb n="KR2k0047_WYG_016-7a"/>
　　洶湧頭裹不住即於本堤退後數丈挖槽下埽如<lb/>
　　裹頭之法刷至彼必住矣此謂截頭裹也如又不<lb/>
　　住即於上首築逼水大壩一道分水勢射對岸使<lb/>
　　囘溜衝刷正河則塞工可施矣塞將完時水口漸<lb/>
　　窄水勢益湧又有合口之難須用頭細尾粗之埽<lb/>
　　名曰鼠頭埽俾上水口濶下水口收庶不致滚失<lb/>
　　而塞工易就也埽以土勝為主埽臺須要卧羊坡<lb/>
　　以便推挽揪頭繩須要𦂳扯以防下淌又須時時<lb/>
<pb n="KR2k0047_WYG_016-7b"/>
　　打鬆令其深下仍覔慣會泅水之人入水探驗埽<lb/>
　　底着地方下簽樁簽樁須要酌中埽埽釘着方為<lb/>
　　堅固倘有數寸空懸未有不敗事者如寒天或水<lb/>
　　急不能泅水即看揪頭寛鬆便是着地之驗繫繩<lb/>
　　留撅令人耑守略有走動便須另下一撅撅頭上<lb/>
　　塡記第幾埽揪頭滚肚明白以便查㸃收放埽面<lb/>
　　出水未高仍加一小埽不可多用土牛推埽時易<lb/>
　　動故也此等事須要勇往直前俗謂之搶埽稍稍<lb/>
<pb n="KR2k0047_WYG_016-8a"/>
　　逗遛必有後悔<lb/>
　　<hi>如用大埽長五丈高六七尺者用草六百束每束重十觔稍柳一百二十束每束重三十觔如無柳</hi>
　　<hi>稍以葦代之草繩六十套每套四十二條每條長二丈四尺樁木五根揪頭滚肚繩四條共用<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>二</hi>
　　<hi>百五十觔土夫逺近不等難以預計中埽并土牛工料以次遞減</hi>
　　一築順水壩　俗名雞嘴又名馬頭專為喫𦂳迎<lb/>
　　溜處所如本堤水刷洶湧雖有邊埽難以久恃必<lb/>
　　須將本埽首築順水壩一道長數十丈或五六丈<lb/>
　　一丈之壩可逼水遠去數丈堤根自成淤灘而下<lb/>
<pb n="KR2k0047_WYG_016-8b"/>
　　首之堤俱固矣安埽之法上水邊廂埽宜出將裹<lb/>
　　頭藏入在内下水埽宜退藏入裹頭埽内庶水不得<lb/>
　　揭動埽也<lb/>
　　<hi>如築長六丈濶四丈高一丈用埽將兩面廂邊每邊用埽二行裹頭二行中間塡土每行用埽三層</hi>
　　<hi>共計用中埽十八個每個長五丈高三尺用草四百束柳稍八十束草繩四十條排樁簽樁共用樁</hi>
　　<hi>木四根人夫二十五工共用捲埽堤夫四百五十工運土堤夫二百工俱不議工食共用草七千二</hi>
　　<hi>百束柳稍或葦一千四百四十束草繩七百二十套樁木七十二根行繩十二條每條重四十觔共</hi>
　　<hi>用<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>四百八十觔如無柳稍以葦代之</hi>
<pb n="KR2k0047_WYG_016-9a"/>
　　一下䕶根乾埽　凡堤係埽灣須預下乾埽以衞<lb/>
　　堤根此埽須土多料少簽樁必用長壯入地稍深<lb/>
　　庶不坍蟄<lb/>
　　<hi>如下長三丈高三尺埽一個用草一百六十束柳稍四十束草繩十二套樁木三根量用<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>作行繩</hi>
　　<hi>用堤夫二十工不議工食</hi>
　　一造滚水石壩<hi>即減水壩</hi>　為伏秋水發盈槽恐勢大<lb/>
　　漫堤設此分殺水勢稍消即歸正槽故建壩必擇<lb/>
　　要害卑窪去處堅實地基先下地釘樁木平下龍<lb/>
<pb n="KR2k0047_WYG_016-9b"/>
　　骨木仍用石楂□鐵□縫方鋪底石壘砌雁翅宜<lb/>
　　長宜坡跌水宜長迎水宜短俱用立石攔門樁數<lb/>
　　層其地釘樁須紥鷹架用懸硪釘下石縫須用糯<lb/>
　　汁和灰縫使水不入<lb/>
　　<hi>如石壩一座壩身連雁翅共長三十丈壩身根濶一丈五尺收頂一丈二尺高一尺五寸迎水濶五</hi>
　　<hi>尺跌水石濶二丈四尺四雁翅各斜長二丈五尺高九尺用粗細石計長一千三百九十餘丈</hi>
　　一建石閘　建閘節水必擇堅地開基先挖固土<lb/>
　　塘有水即車乾方下地釘樁將樁頭鋸平□縫上<lb/>
<pb n="KR2k0047_WYG_016-10a"/>
　　用龍骨木地平板鋪底用灰麻艌過方砌底石仍<lb/>
　　於迎水用立石一行攔門樁二行跌水用立石二<lb/>
　　行攔門樁八行入地平板鋪完工過半矣自金門<lb/>
　　起兩面壘砌完方鋪雁翅<lb/>
　　<hi>金門長二丈七尺兩邊轉角至雁翅各長五丈共用石三千一百丈閘底海漫攔水跌石共用石九</hi>
　　<hi>百丈二項共用石四千丈</hi>
　　一建涵洞　建涵洞以洩積水基址亦擇堅實方<lb/>
　　可下釘樁砌石水多則建二孔少止一孔<lb/>
<pb n="KR2k0047_WYG_016-10b"/>
　　<hi>如涵洞一座口濶一丈五尺身長二丈中立石牆一堵亦長二丈寛五尺分為二孔每孔寛五尺兩</hi>
　　<hi>邊四雁翅各一丈五尺共用石二百丈</hi>
　　一建車船壩　先築基堅實埋大木於下以草土<lb/>
　　覆之時灌水其上令軟滑不傷船壩東西用將軍柱<lb/>
　　各四根上施天盤木各二下施石窩各二中置轉<lb/>
　　軸木各二根每根為竅二貫以絞關木繫蔑纜於<lb/>
　　船縳於軸執絞關木環軸而推之<lb/>
　　一挑河　凡挑河面宜濶底宜深如鍋底樣庶中<lb/>
<pb n="KR2k0047_WYG_016-11a"/>
　　流常深且岸不坍塌如不用堤須將土運於百餘丈<lb/>
　　外以免淋入河内<lb/>
　　<hi>凡剏開河者每方廣一丈每夫日開深一尺為一工挑濬泥水相半者減十分之五全係水中撈取</hi>
　　<hi>者減十之七八取土登岸就而築堤者亦以半折算焉</hi>
　　一閘河偶淺急疏之法　凡閘河淺處如水溜在<lb/>
　　中須兩岸築丁頭壩以束之水溜在傍將淺處順<lb/>
　　築束水長壩以逼之水由壩中其勢自急中溜自<lb/>
　　深如淺處不多或排板插下泥内逼水湧刷或排<lb/>
<pb n="KR2k0047_WYG_016-11b"/>
　　小船用杏葉杓挖濬必不得已則用樁草製活閘<lb/>
　　節水亦一䇿也<lb/>
　　一栽柳䕶堤　卧柳長柳須相兼栽植卧柳須用<lb/>
　　核桃大者入地二尺餘出地二三寸許柳去堤址<lb/>
　　約二三尺宻栽俾枝葉搪禦風浪長柳須距堤五<lb/>
　　六尺許既可捍水且每歲有大枝可供埽料俱宜<lb/>
　　於冬春之交津液含蓄之時栽之仍須時常澆灌<lb/>
　　長柳宜用棘刺圍䕶以防盜拔畜嚙<lb/>
<pb n="KR2k0047_WYG_016-12a"/>
　　一栽茭葦草子䕶堤　凡堤臨水者須於堤下宻<lb/>
　　栽蘆葦或茭草俱掘連根叢株先用引撅椎窟深<lb/>
　　數尺然後栽入計濶丈餘將來衍茁愈蕃即有風<lb/>
　　不能鼓浪此䕶臨水堤之要法也堤根至面再採<lb/>
　　草子乘春初稍耡覆宻種俟其暢茂雖雨淋不能<lb/>
　　刷土矣<lb/>
　　一伏秋修守<lb/>
　　四防　一曰晝防堤岸每遇水發急溜埽灣未免<lb/>
<pb n="KR2k0047_WYG_016-12b"/>
　　刷損若不急為修補則堤漸坍塌必致潰決宜每<lb/>
　　日捲土牛小埽聽用隨刷隨補毋致崩缺少暇則<lb/>
　　督令取土堆堤上若子堤然以備不時之需　二<lb/>
　　曰夜防守堤人夫晝勞夜倦恐夤夜無防未免失<lb/>
　　事須置立五更牌面分發南北兩岸協守官并管<lb/>
　　工委官照更挨發各舖傳遞如天字舖發一更牌<lb/>
　　至二更時前牌未到日字舖即差人挨查係何舖<lb/>
　　稽遲即時拿究餘舖倣此堤岸不斷行人庶可無<lb/>
<pb n="KR2k0047_WYG_016-13a"/>
　　悞巡守　三曰風防水發之時多有大風猛浪堤<lb/>
　　岸難免撞損須督夫綑扎龍尾小埽擺列堤面如<lb/>
　　遇風浪大作將前埽用繩樁懸繫附堤水面縱有<lb/>
　　風浪隨起隨落足以䕶衞　四曰雨防守堤之人<lb/>
　　每遇驟雨淋漓若無雨具必難存立未免各投人<lb/>
　　家或舖舍蹔避堤岸倘有刷埽何人看視須每名各<lb/>
　　置斗笠簑衣遇雨穿戴堤面擺立時時巡視方無<lb/>
　　疎虞<lb/>
<pb n="KR2k0047_WYG_016-13b"/>
　　二守　一曰官守黃河盛漲管河官一人不能周<lb/>
　　巡兩岸須添委一協守職官分岸巡督每堤三里<lb/>
　　原設舖一座每舖夫三十名計每夫分守堤工一<lb/>
　　十八丈宜責每夫二名共一段於堤面上共撘一<lb/>
　　窩舖仍置燈籠一個遇夜在彼栖止以便傳遞更<lb/>
　　牌巡視仍畫地分委省察等官日則督夫修補夜<lb/>
　　則稽查更牌管河官并協守官時常巡督庶防守<lb/>
　　無懈　二曰民守每舖三里雖已派夫三十名恐<lb/>
<pb n="KR2k0047_WYG_016-14a"/>
　　各夫調用無常仍須預備宜於附近臨堤鄉村每<lb/>
　　舖各派添鄉夫十名與舖夫同力協守水落放回量<lb/>
　　時去留不妨農業不惟堤岸有賴而附堤之民亦<lb/>
　　得各保其田廬矣<lb/>
　　一竪立旗竿燈籠以示防守　各舖相離頗遠倘<lb/>
　　一舖有警别舖不聞有誤救䕶須令隄老每堤竪<lb/>
　　立旗竿一根黃旗一面上書某字舖三字燈籠一<lb/>
　　個晝則懸旗夜則掛燈以便瞻望仍置銅鑼一面<lb/>
<pb n="KR2k0047_WYG_016-14b"/>
　　以便轉報一舖有警鳴鑼為號隣舖夫老挨次轉<lb/>
　　報各舖夫老併力齊赴有警處所即時救䕶<lb/>
　　一防盜決　盜決有數端坡水難消决而洩之一<lb/>
　　也地土磽薄决而淤之二也仇家相傾决而灌之<lb/>
　　三也至於伏秋水漲處處危急隣堤官老隂伺便<lb/>
　　處盜而洩之諸堤皆易保守四也巡警稍怠或乘<lb/>
　　風雨之時或乘酣睡之際即被下手矣防禦者不<lb/>
　　可不知<lb/>
<pb n="KR2k0047_WYG_016-15a"/>
　　一議涵洞　涵洞洩水本自無妨但須明設石閘<lb/>
　　以嚴啟閉若暗開堤址草木䝉茸便難覺察萬歴<lb/>
　　八年奸民私囑主簿將南岸遙堤暗開涵洞十七<lb/>
　　年伏水暴漲單家口遂决可為明鑑不可不知<lb/>
　　一歲辦物料　河防全在歲修歲修全賴物料恐<lb/>
　　州縣河官冐銀入已臨時茍且塞責貽悞不小今<lb/>
　　議於十一月間司道官估計停當各掌印官領銀<lb/>
　　採買法固善矣又須特委亷能職官一員耑管收<lb/>
<pb n="KR2k0047_WYG_016-15b"/>
　　支工完之日將一切收用數目開報總河查考庶<lb/>
　　幾事有責成而錢糧無冐破矣又冬初修守<lb/>
　　稍暇即督夫於漫坡中採取野草每束十觔每夫<lb/>
　　每日可採四十束積至百萬可省千金裨益非小<lb/>
　萬恭治水筌蹄曰黄河自宿遷而下河博而流汛治<lb/>
　　法宜縱之必勿堤宿遷而上河窄而流舒治法宜<lb/>
　　束之亟堤可也又徐邳水高而岸平泛濫之患在<lb/>
　　上宜築堤以制其上河南水平而岸高衝刷之患<lb/>
<pb n="KR2k0047_WYG_016-16a"/>
　　在下宜捲埽以制其下不知者河南以堤治是滅<lb/>
　　趾崇頂者也徐邳以埽治是摩頂擁踵者也其失<lb/>
　　策均也<lb/>
　又曰築堤余以唐張仁愿搶築三受降城之法築邳<lb/>
　　宿三百七十里之中分為信地編定字號萬杵齊<lb/>
　　鳴分之則為各段合之則成長堤火爨蓬居不移<lb/>
　　而具遲速勤惰不令而嚴始以十萬金計之終以<lb/>
　　三萬成之便法也<lb/>
<pb n="KR2k0047_WYG_016-16b"/>
　　築堤有三禁勿掘房基勿掘塜墓勿剗膏腴<lb/>
　又曰或云海口淤宜濬之夫海口廣三十里望之無<lb/>
　　際冬中洲渚㣲見潮長則烟霧波濤極目耳舟從<lb/>
　　何繫人從何依工從何施且清河之流甚駛海口<lb/>
　　即淤清河當上行矣古無濬海者有由然哉而怨<lb/>
　　淮水罪海口者謬矣<lb/>
　又曰河堤之法有二有截水堤有縷水堤截水堤者<lb/>
　　遏其性而亂流阻之者也治水者忌之縷水者因<lb/>
<pb n="KR2k0047_WYG_016-17a"/>
　　其勢而順流束之者也治水者便之夫水之為性<lb/>
　　專則急分則緩而河之為勢也急則通緩則淤若<lb/>
　　能順其勢之所趨而堤以束之河安得敗惟河欲<lb/>
　　南而截之使北河欲合而截之使分逆天地之氣<lb/>
　　化而反天地之血脈河始多事也已<lb/>
　又曰河南屬河上源地勢南高北下南岸多强北岸<lb/>
　　多弱夫水趨其所下而攻其所弱近有倡南堤之<lb/>
　　議者是逼河使北也北不能勝必攻河南之銅瓦<lb/>
<pb n="KR2k0047_WYG_016-17b"/>
　　廂則徑决張秋攻武家壩則徑决魚臺此覆轍也<lb/>
　　若南攻不過溺民田一季耳是逼之南决之禍小<lb/>
　　而北决之患深<lb/>
　又曰有堤無夫與無堤同有夫無舖與無夫等邳徐<lb/>
　　之堤為每里三舖每舖三夫南岸自徐州青田淺<lb/>
　　起至宿遷小河口而止北岸自呂梁洪城起至邳<lb/>
　　州直河而止為總管府佐者二為分管汛地州縣<lb/>
　　佐者六南舖以千文編號北舖以百家姓編號按<lb/>
<pb n="KR2k0047_WYG_016-18a"/>
　　汛地修補堤岸澆灌樹株遇水發各守汛地遇水<lb/>
　　决則管四舖老人振鑼而呼左老以左夫帥而至<lb/>
　　右老以右夫帥而至築塞之不勝則二總管以遊<lb/>
　　夫五百馳而至助之此常山蛇勢之役也<lb/>
　又曰黄河之驟急如風雨智者失其謀勇者失其力<lb/>
　　唯有桑土之徹而已故勢亟重也夫必以千計料<lb/>
　　必以萬計乃有備無患與防邊同而防河又腹心<lb/>
　　與防邊四肢之患異其隄防稍緩者一年備一年<lb/>
<pb n="KR2k0047_WYG_016-18b"/>
　　可也若險要之區樁草<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>麻柳稍宜兩年之備以<lb/>
　　頭年下埽為次年之防以一年積料為兩年之用<lb/>
　　事豫則立隂雨無虞愼之哉<lb/>
　又曰治河要言有二曰毋惜費毋掣肘<lb/>
　又曰行水之法治有餘先下流治不足先上源<lb/>
　又曰黄河四堤曰遙曰偪曰曲曰直今治水者多重<lb/>
　　遙直而輕偪曲不知遙者利於守堤而不利於深<lb/>
　　河偪者利於深河而不利於守堤曲者多費而束<lb/>
<pb n="KR2k0047_WYG_016-19a"/>
　　河則便直者省費而束河則不便故太遙則水漫<lb/>
　　流而河身必墊太直則水溢洲而河身必淤四者<lb/>
　　之用有權存焉變而通之存乎其人<lb/>
　又曰治黃河之淺者舊制列方舟數百如牆而以五<lb/>
　　齒爬杏葉杓疏底乘流冲去不知上疏則下積此<lb/>
　　深則彼淤奈何以人力勝河力哉以人治河不如<lb/>
　　以河治河如欲深北則南其堤而北自深如欲深<lb/>
　　南則北其堤而南自深如欲深中則南北其堤兩<lb/>
<pb n="KR2k0047_WYG_016-19b"/>
　　束之逼河流冲中而中自深此借其性而役其力<lb/>
　　也其始也假堤以使河之深其終也河深而任堤<lb/>
　　之毁若欲淺河以為洲但當反用之耳其法為之<lb/>
　　固堤令漲可得而踰也漲冲之不去而又踰其頂<lb/>
　　漲落則堤復障急流使之别出而堤外水皆緩固<lb/>
　　堤之外悉淤為洲矣<lb/>
　又曰凡黄水消長必有先幾如水先泡則方盛泡先<lb/>
　　水則將衰及占初候而知一年之消長觀始勢而<lb/>
<pb n="KR2k0047_WYG_016-20a"/>
　　知全河之高下舊曰識水高手者惟黃河之濵有<lb/>
　　之<lb/>
　又曰防河請以戰喻暴猛雖有其時而衰弱亦有其<lb/>
　　候故防河者伏秋戰守數合以防其銳至秋深氣<lb/>
　　降不戰而屈之矣喫𦂳止在五六七月而三月之<lb/>
　　中又止戰守數合來則厲兵躍馬去則解甲息兵<lb/>
　　是在我者執常勝之樞在彼者無必勝之勢夫黃<lb/>
　　河非持久之水與江水異每年發不過五六次每<lb/>
<pb n="KR2k0047_WYG_016-20b"/>
　　次發不過三四日故五六月是一鼓作氣之時也<lb/>
　　七月則再鼓而盛八月後則三鼓而竭且衰矣萬<lb/>
　　一河勢虛憍銳不可當我且避其銳氣固守要害<lb/>
　　而姑以不要害之堤委而嘗之以分弱其勢而全<lb/>
　　吾要害待至水勢漸落却將所委之堤隨缺而隨<lb/>
　　補之刻期高厚勿令後水再由漸成河身致墊舊<lb/>
　　河則河之攻我有限我之守河無窮故善委則敵<lb/>
　　易疲善持則敵易竭<lb/>
<pb n="KR2k0047_WYG_016-21a"/>
　又曰四防中風防尤宜愼之房村决風濤鼔擊不已<lb/>
　　黃呂梁以巨舟數十障於决口風濤遽靜亦竒事<lb/>
　　然河堤千里舟不及也古有黃河風防之法如遇<lb/>
　　水漲濤擊下風堤岸則以秫稭粟藁及樹枝草蒿<lb/>
　　之𩔖束成綑把遍浮下風之岸而繫以繩隨風高<lb/>
　　下巨浪止能排擊綑把隄且晏然於内排擊弗及<lb/>
　　丁夫却於堤外幫功此風防之要訣也綑把仍可<lb/>
　　貯為捲埽之需蓋有備而無所費云<lb/>
<pb n="KR2k0047_WYG_016-21b"/>
　又曰河决有二如上有所决下無所洩者曰隘决不<lb/>
　　必鬭水搶築俟漲落水出直塞之耳若上决而下<lb/>
　　洩者曰通决此急宜搶築不可少緩者也否則流<lb/>
　　冲勢洩恐成河身則正河流緩而淤矣<lb/>
　又曰多穿漕渠以殺水之勢此漢人之言也但可言<lb/>
　　之秦晉峽中之河耳若河南沙鬆土踈大穿則全<lb/>
　　河由渠而舊河必淤小穿則水性不趨水過則平<lb/>
　　陸耳夫水專則急分則緩河急則通緩則淤今治<lb/>
<pb n="KR2k0047_WYG_016-22a"/>
　　河者第幸其合勢急如奔馬吾從而順其勢隄防<lb/>
　　約束之範我馳驅以入於海淤安可得停淤不得<lb/>
　　停則河深河深則永不溢亦不舍其下而趨其高<lb/>
　　河乃不决故曰黃河合流國家之福也黃河北徙<lb/>
　　國家之利此先臣之言堪輿家者流之說也<lb/>
　又曰不知三代以上都冀州黃河若弓然其時大江<lb/>
　　以南多未貢賦故山東之運東而至西秦之運西<lb/>
　　而至原不藉南運也若河南徙則東運不便方今<lb/>
<pb n="KR2k0047_WYG_016-22b"/>
　　貢賦全給於南而又都燕據上游以臨南服黃河<lb/>
　　南徙則萬艘度長江穿淮揚入黄河而直達於閘<lb/>
　　河浮衞貫白河底於京茍北徙則徐邳五百里之<lb/>
　　運道絶矣故曰黃河南徙國家之福也<lb/>
　又曰黃河雖不能復禹故道宜使之復河南故道此<lb/>
　　近臣之議也蓋懲徐邳水患激而云然耳不知徐<lb/>
　　邳之患由邳河之淤邳河之淤由先年河行房村<lb/>
　　口近年曲頭集口旁流既急而盛正流必緩而淤<lb/>
<pb n="KR2k0047_WYG_016-23a"/>
　　而徐邳之水患博矣然河患不在徐邳必在河南<lb/>
　　嘉靖以前河經河南河南大患及河併行徐邳而<lb/>
　　後河南患息今若復河南故道是移徐邳之患於<lb/>
　　河南而又生二洪乾涸阻運之患也故河由徐邳<lb/>
　　則民稍患而運利由河南則民與運兩患之矣故<lb/>
　　曰河南故道不必復也<lb/>
　靳輔治河書云賈魯用沉舟之法人皆稱之以為塞<lb/>
　　决簡便之用夫河底淺深坦陷不一惟草柳性柔<lb/>
<pb n="KR2k0047_WYG_016-23b"/>
　　一經壓擠則周遭充滿故塞决必用埽今以至平<lb/>
　　之舟底沉之淺深不一之湍流則埽根透溜之患<lb/>
　　不俟終日繼而思之魯之沉舟蓋以代壩而逼水<lb/>
　　非以之塞决而合龍也蓋彼時故河業己流通但<lb/>
　　决河勢大水流多於故河十之八又當秋漲湍急<lb/>
　　埽不能下又其上逼水三堤短弱而不支恐埽行<lb/>
　　一遲水盡湧决决則故河復淤因急為壩以逼之<lb/>
　　沉舟取其快所謂搶救也故前則曰魯乃精思障<lb/>
<pb n="KR2k0047_WYG_016-24a"/>
　　水入故河之方後則曰船堤之後草埽三道並舉<lb/>
　　幷舉之三道乃加築前短弱之三堤也迨至船埽<lb/>
　　四堤並就河勢南流然後决口塞耳故宜善讀古<lb/>
　　人之書<lb/>
　又曰塞决之方必先殺其勢平其怒而後人力得施<lb/>
　　焉則莫如引河之善也引河之用有三一曰分流<lb/>
　　以緩衝也河一决則全流盡趨决口奔騰激蕩樁<lb/>
　　埽無所施應於對岸上流别開一河以引之則决<lb/>
<pb n="KR2k0047_WYG_016-24b"/>
　　口緩矣一曰預浚以迎溜也河身既淤為平陸即<lb/>
　　異日黃河歸故必漲溢而他潰故必預開一渠以<lb/>
　　迎之務使水至歸渠遂其湍迅之勢則刷沙有力<lb/>
　　而後無旁出之患一曰挽險以保堤也河性猛烈<lb/>
　　方其順流而下也則藉其猛以刷沙當其横突而<lb/>
　　至也則恣其烈以崩岸故當其倐忽激射之時宜<lb/>
　　酌左右之間急開一渠以挽所冲之溜頭引入中<lb/>
　　流以奪其勢而後危堤可保故曰其用有三也至<lb/>
<pb n="KR2k0047_WYG_016-25a"/>
　　於度土地高卑之數以定挑挖之淺深土性淤鬆<lb/>
　　之殊以酌渠路之去取又在任事者之盡心焉<hi>挑引</hi>
　　<hi>河</hi>
　　<hi>附行水金鑑挑引河法挑河之法固宜相土地之淤鬆若遇必無鬆土不得不於淤處挑挖水到之</hi>
　　<hi>時不比浮沙易刷定多阻滯必須分外挑深方可</hi>
　又曰雲梯關不知名自何時乃淮黃二瀆所由以入<lb/>
　　海者也往時關外即海自宋神宗十年黃河南徙<lb/>
　　距今僅七百年而關外洲灘離海遠至一百二十<lb/>
<pb n="KR2k0047_WYG_016-25b"/>
　　里大抵日淤一寸海濵父老言更歴千載便可策<lb/>
　　馬而上雲臺山理容有之此皆黃河出海之餘沙<lb/>
　　也自河道内潰㑹同之勢弱下流不能暢注出海<lb/>
　　而海口之沙日淤海口日淤而上流愈壅以致漫<lb/>
　　决頻仍内瀇而不之止議河事者莫不力言挑浚<lb/>
　　而不知勢有必不可者何也挑濬之河最狹且淺<lb/>
　　亦須寛至里深至丈方可通流以土方之算授工<lb/>
　　計萬夫三日之力不及里且漸近海濵人難駐足<lb/>
<pb n="KR2k0047_WYG_016-26a"/>
　　加以稽天潮汐一日再至不特隨浚隨淤尤恐内<lb/>
　　水未及出而潮水先從之而入矣夫海口之高皆<lb/>
　　因關外原屬坪厰漫灘以故出關之水亦隨地散<lb/>
　　淌散淌則無力無力則沙停耳禹貢紀河之入海<lb/>
　　曰同為逆河入於海夫河也而曷以逆名海湧而<lb/>
　　上河注而下兩相敵而後入故逆也禹既播之為<lb/>
　　九又曷為而同之不同則力不一力不一則不能<lb/>
　　逆海而入也禹貢聖人之書其言不可易也又潘<lb/>
<pb n="KR2k0047_WYG_016-26b"/>
　　季馴河防一覽曰海無可浚之理惟有導河以歸<lb/>
　　之海河非可以人力導惟有繕治隄防俾無旁溢<lb/>
　　則水由地中沙隨水去也季馴近世能臣其言當<lb/>
　　不易也今日之雲梯關外即今日之逆河也而不<lb/>
　　堤以求其同不同以求其入海得乎爰自清口以<lb/>
　　下至雲梯關三百餘里挑河以導其流於關外兩<lb/>
　　岸築堤一萬八十丈凡出關散淌之水咸束於中<lb/>
　　涓滴不得外溢從此二瀆就軌一往急湍冲沙有<lb/>
<pb n="KR2k0047_WYG_016-27a"/>
　　力海口之壅不浚而盡闢矣<hi>闢海口</hi>
　又曰河當泛濫奔溢之時决口必非一處或大或小<lb/>
　　或上或下議塞者莫不先大而後小先上而後下<lb/>
　　而不知非也蓋大口難塞非踰旬累月不能竣迨<lb/>
　　大口工竣而小口又復汕刷而成大雖用裹頭套<lb/>
　　䕶之法苐能使之不濶不能使之不深然亦未有<lb/>
　　中泓既深而兩端不塌陷者則是處處皆成大口<lb/>
　　矣夫大口既已寛濶至於成河止矣必不至更刷<lb/>
<pb n="KR2k0047_WYG_016-27b"/>
　　而大急將諸小口盡行堵塞而後以全力施之大<lb/>
　　者至於先下而後上從事於其所易其理亦然截<lb/>
　　其尾勿攖其鋒下口盡塞而後以全力施其上或<lb/>
　　挑引河或築攔水壩或中流越築審勢制宜而大<lb/>
　　者上者亦不難矣<hi>塞决先後</hi>
　又曰至柔莫如水然不得其平則雖天下之至剛者<lb/>
　　不能禦平水之法如何曰量入為出而已今使上<lb/>
　　流河身至寛至深而下流河身不敵其半或更減<lb/>
<pb n="KR2k0047_WYG_016-28a"/>
　　而半之勢必懷山襄陵而潰决之患生夫河面寛<lb/>
　　狹之處或城鎭山岡不可開闢我則於其上下流<lb/>
　　相度地形多建滚水閘壩及涵洞放入通水之溝<lb/>
　　渠以測土方之法移而測水務使所洩之水適稱<lb/>
　　所溢之水則其怒平矣至其下或復寛濶如故又<lb/>
　　恐其力弱而流緩流緩而沙停則仍引上流所洩<lb/>
　　之水歸之正河以一其力如是則雖以洪河浩瀚<lb/>
　　而盈虛消息之權操之自我不難擇便而導之矣<lb/>
<pb n="KR2k0047_WYG_016-28b"/>
　　<hi>量水减洩</hi>
　又曰河之防堤也然堤太逼則易决遠則有容而水<lb/>
　　不能溢故險要之處縷堤之外又築遙堤以備異<lb/>
　　漲堤稍瑕即潰與無堤同必選擇淤土每覆土一尺<lb/>
　　即夯硪三遍築畢用鐵鎚杵空沃以水水不滲漏<lb/>
　　為度然亦有純淤土而水漏者則其土必太堅鎚<lb/>
　　不易入其捍水尤有力且土必龜拆為驗堤之高<lb/>
　　卑因地勢而低昂之用水平打量毋一槩以丈尺<lb/>
<pb n="KR2k0047_WYG_016-29a"/>
　　為凖以水面為凖築堤之法陡則易圮如堤根六<lb/>
　　丈頂止二丈俾馬可上下堤面及根必多種茸草<lb/>
　　以蓋之蓋草能柔水性能庇雨淋而坦坡又可殺<lb/>
　　風浪之怒也其取土宜於十五丈之外切忌傍堤<lb/>
　　挖取以致積水成河刷損堤根然取土有遠近難<lb/>
　　易之辨故其工値之多寡視其遠近難易而増減<lb/>
　　之又土方之數有虛實上下之分故其工値之多<lb/>
　　寡復視其虛實上下而差等之堤既成必宻栽柳<lb/>
<pb n="KR2k0047_WYG_016-29b"/>
　　株蘆葦茭草使其茁衍叢布根株糾結則雖遇飈<lb/>
　　風大作終不能鼓浪興波此䕶堤之要䇿也<hi>堅築河堤</hi>
　又曰防河之要惟有守險工而已河之易决莫如中<lb/>
　　州其地土鬆而沙多毎一坍塌輒至數百丈然其<lb/>
　　地寛曠不與水爭地其築堤甚遠即至近者亦三<lb/>
　　五里此堤不守復築一堤以守之河流去正身既<lb/>
　　遠則浮波寛緩亦不能深入勢必復引而他去而<lb/>
　　淤灘仍為平陸故雖險而易守也江南自徐邳以<lb/>
<pb n="KR2k0047_WYG_016-30a"/>
　　下大抵皆城郭村鎭不得不畫地戒嚴亦其勢然<lb/>
　　矣守險之方有三一曰埽二曰逼水壩三曰引河<lb/>
　　三者之用各有其宜當風抵溜其埽必柳七而草<lb/>
　　三何也柳多則重而入底然無草則又踈而漏故<lb/>
　　必骨以柳而肉以草也禦氷凌之埽必丁頭而毋<lb/>
　　横何也水堅鋒利横下埽則小擦而糜大磕必折<lb/>
　　也然埽灣之處則丁頭埽又兠溜而易冲必用順<lb/>
　　埽魚鱗櫛比而下之然後可以攩溜而固堤至十<lb/>
<pb n="KR2k0047_WYG_016-30b"/>
　　分危急搜根刷底上堤而下坐埽不能禦則急於<lb/>
　　上流築逼水壩囬其溜而注之對岸或一二三道<lb/>
　　若止一道恐河流悍烈壩一摧而堤即不可救也<lb/>
　　若開引河則其費甚鉅又必酌地形而為之若正<lb/>
　　河之身迤而曲如弓之背引河之身徑而直如弓<lb/>
　　之弦則河流自必舍弓背而趨弓弦險可立平若<lb/>
　　曲折遠近不甚相懸河雖開無益也諸如此者殆<lb/>
　　如禦侮然埽之用是固其城垣也壩之用捍之於<lb/>
<pb n="KR2k0047_WYG_016-31a"/>
　　郊外者也引河之用援師至近開營而延敵者也<lb/>
　　夫吾既己内修其守備而外又或捍之或延之敵<lb/>
　　雖强未有不遷怒而改圖者保險之法盡矣<hi>防守險工</hi>
　又曰浚河築堤之遲速一視運土之遲速人力有限<lb/>
　　以驢代之然芻秣之費喂養之勞倒斃之患合而<lb/>
　　較之又不如車運之便車之製當用獨輪小車蓋<lb/>
　　挑土之處大抵原隰高低溝坑斷續雙輪則不行<lb/>
　　且小則往來接而不滯也計一車所載可得土二<lb/>
<pb n="KR2k0047_WYG_016-31b"/>
　　百觔每日二夫一車可抵三夫之運一車之工本<lb/>
　　不及五錢每夫工食一日四分不過出十二夫之<lb/>
　　工食用之經年可得三百六十夫之用矣<hi>運載土方</hi>
　又曰䕶堤塞决之用莫善於埽捲埽之用惟草與柳<lb/>
　　蓋柳遇水即生草入水腐而成土柳隨地可種草<lb/>
　　近則取之湖塘遠則取之海濵湖塘之蘆葦不如<lb/>
　　海濵之堅實長大一束可抵二三束之用但地遠<lb/>
　　採辦稍艱酌其工程之緩急而用之可也<hi>酌用蘆葦</hi>
<pb n="KR2k0047_WYG_016-32a"/>
　又曰沿河種柳其根株足以䕶堤身其枝條足以供<lb/>
　　捲埽其清隂足以䕃行人然惟劉天和六柳說曲<lb/>
　　盡其妙當倣其法行之統計每年歲修需柳不下<lb/>
　　一百萬束宜令各官各營凡春初暇時每丁計地<lb/>
　　種柳若干不過三年沿河成林一有不測捲埽搶<lb/>
　　防不煩斫運于他處即以本汛之柳供本汛之工<lb/>
　　力省而功易集所益非小也<hi>栽植柳株</hi>
　　<hi>附明臣劉天和植柳六法外一曰卧柳凡春初築堤每土一層即於堤之内  邊箱各橫舖如指大</hi>
<pb n="KR2k0047_WYG_016-32b"/>
　　<hi>柳枝一層每尺許一小枝勿太稀入土二尺外露二寸勿過長自堤根至頂不可間少  二曰低柳</hi>
　　<hi>凡新舊堤若不係栽柳時月修築者俱候春初用小引撅於堤内外自根至頂錐成空穴栽柳縱横</hi>
　　<hi>各一小尺亦如前法樁三曰編柳凡近河去處不分新舊堤岸俱用柳  如雞子大四小尺長者用</hi>
　　<hi>引撅先從堤根密栽一層六七寸一株入土三小尺土面留一尺却將小柳卧栽一層亦内留二尺</hi>
　　<hi>外留二三寸却用柳條將柳樁編高五寸如編籬法内用土築實平滿又卧栽小柳一層又用柳條</hi>
　　<hi>編高五寸於内用土築實平滿如此二次即與先栽柳樁平矣却與上退四五寸仍用引撅宻栽柳</hi>
　　<hi>樁一層亦栽卧柳編柳各二次亦用土築實平滿如堤高一丈則依此栽十層即平矣以上三法皆</hi>
　　<hi>耑為固䕶堤岸内則根株固結外則枝葉綢繆名為活龍尾埽雖風浪冲激可保無虞而枝稍之利</hi>
<pb n="KR2k0047_WYG_016-33a"/>
　　<hi>亦不可勝用矣倒四曰深柳前三法止可䕶堤以防漲溢之水如  岸冲堤之水亦難矣凡近河及</hi>
　　<hi>河勢將冲之處隄岸雖遠俱宜急栽深柳將所造長四尺長八尺長一丈二尺數等鐵裹引撅自短</hi>
　　<hi>而長以次釘穴使深然後將勁直帶稍柳枝如根稍俱大者為上否則不拘大小惟取長直但下如</hi>
　　<hi>雞子上儘枝稍長如式者皆可用連皮栽入即用浠泥灌滿毋令動揺縱横各三五尺以上多栽十</hi>
　　<hi>數層少或四五層數年之後下則根株固結入土愈深上則枝稍長茂將來河水衝嚙亦可障禦或</hi>
　　<hi>因之外編巨柳長樁内實稍草埽土不猶愈於臨水下埽以繩繫岸以樁釘土隨下隨冲勞費無極</hi>
　　<hi>者乎兩五曰漫柳凡坡水漫流之處難以築堤惟沿河  岸宻栽檉柳數十層俗名隨河柳不畏淹</hi>
　　<hi>没每遇水漲既退則泥沙委積即可高尺餘或數寸許隨淤隨長每年數次數年之後不假人力自</hi>
<pb n="KR2k0047_WYG_016-33b"/>
　　<hi>成巨堤矣如沿河居民各分地界築一二尺餘縷水小堤上栽檉柳尢易淤積成高一二年間堤内</hi>
　　<hi>即可種麥工省而效大黄河用之植六曰高柳照常於堤内外栽高大柳樁成行栽  不可稀少</hi>
　又曰土以方一丈高一尺為一方然有上方下方之<lb/>
　　别焉有耑挑兼築之分焉至挑河又有起土淺深<lb/>
　　之不同焉築堤亦有運土主客之不同焉其土方<lb/>
　　工値更有人力强弱之不同焉以江南而論自邳<lb/>
　　州睢寧縣起至碭山縣止每築堤土一方給銀一<lb/>
　　錢四分自宿遷縣起至山陽縣止并揚屬各州縣<lb/>
<pb n="KR2k0047_WYG_016-34a"/>
　　每一方增銀一分此定例也<hi>土方則例</hi>
　　主土者就近挑挖之土以所築之堤為凖者也取<lb/>
　　土宜離堤十五丈外起之挑至堤基之上用大石<lb/>
　　夯硪之或以七寸為一層夯至五寸或以一尺為<lb/>
　　一層夯至七寸然後加土如前法務須層層夯硪<lb/>
　　徹底堅固每堤高一尺兩面坦坡必須寛六尺如<lb/>
　　高一丈之堤應築寛六丈之堤再加堤身二丈則<lb/>
　　頂寛二丈底當寛八丈高一丈用勾股法科之每<lb/>
<pb n="KR2k0047_WYG_016-34b"/>
　　丈計築成上方土五十方每方一錢五分應給銀<lb/>
　　七兩五錢也<hi>主土</hi>客土者迤遠挑運之土為凖者也<lb/>
　　如此處築堤彼處取土用船裝運高寳定例以五<lb/>
　　十大蘿為一方每蘿重二百餘觔每方約重萬觔<lb/>
　　連搬運上船工銀六分運至工所又工銀八分由<lb/>
　　船而運至堤上又工銀五分堤基之上再用硪夫<lb/>
　　夯硪又工銀二分統計虛土一方共銀二錢一分<lb/>
　　止築成上方土七分也<hi>客土</hi>耑挑者止挑去河身之<lb/>
<pb n="KR2k0047_WYG_016-35a"/>
　　土而不係築堤者也所挑之土必離河四五丈外<lb/>
　　方許抛棄若就近竟卸則一經淋雨仍淌入河内<lb/>
　　矣其工價以所挑淺深為凖凡挑三四尺者每方<lb/>
　　給銀六分五六尺者加一分七八九尺一丈一二<lb/>
　　尺深者遞加一分至一錢一分止蓋六尺深以上<lb/>
　　之河無翻塘戽水之勞不過每方六七分而止其<lb/>
　　七尺者未免有水一丈外泉水愈多故銀遞加若<lb/>
　　黃河内流沙陷足其工更難每方又遞加一分七<lb/>
<pb n="KR2k0047_WYG_016-35b"/>
　　八尺即給銀九分至一丈三四尺者即給銀一錢<lb/>
　　二分也<hi>耑挑</hi>兼築者即用挑河之土以築堤也其工<lb/>
　　即卸於應築堤之上照依前式夯硪成堤每一方<lb/>
　　照挑河工銀外另加攤土夯硪銀二分此挑河兼<lb/>
　　築堤作下方工價科算以河工挑成為凖也更有<lb/>
　　雖挑河而重在築堤者每上方土一方給銀一錢<lb/>
　　六七分不等此以堤工築成為凖也總視工程之<lb/>
　　難易而酌之<hi>兼築</hi>上方下方者以築成堤工之實土<lb/>
<pb n="KR2k0047_WYG_016-36a"/>
　　為上方土塘所取之鬆土為下方也然一堤之中<lb/>
　　亦自有上方下方之别如築堤一丈則以平地起<lb/>
　　至五尺為下方自六尺至一丈為上方如築堤一<lb/>
　　丈二尺則以六尺以下至一尺為下方七尺以上<lb/>
　　至一丈二尺為上方蓋築堤愈高則愈難故必酌<lb/>
　　其難易而差等之庶鋪底者不致以易工而多取<lb/>
　　價收頂者不致以難工而寡受値其勞逸殊其高<lb/>
　　下之酧均也然土方工價雖有定額亦舉大槩而<lb/>
<pb n="KR2k0047_WYG_016-36b"/>
　　言若築堤至一丈四五尺不得泥一定之例况取<lb/>
　　土更有遠近不同甚至紥簰舖路遠取浠泥於汚<lb/>
　　淖之中其工價不啻加倍有至三錢餘一方者更<lb/>
　　難執一而論相地形之高卑遠近而增減之可也<lb/>
　　<hi>上方下方</hi>於水中築堤取土甚遠或至數十里外工費<lb/>
　　不貲者當用水中取土之法其法先定根基隨用<lb/>
　　船裝遠土於水中築成圍埂其埂出水二尺中間<lb/>
　　三十丈長五十丈圍埂既成用草料防䕶隨將埂<lb/>
<pb n="KR2k0047_WYG_016-37a"/>
　　内之水車乾然後於離堤基十五丈外啟土挑至<lb/>
　　堤基之上宻加夯硪築成大堤其堤如應頂寛二<lb/>
　　丈底寛十丈高一丈六尺每堤一丈用土九十六<lb/>
　　方連船裝築埂之土并車水防埂一切夫工器具<lb/>
　　物料以及隂雨食米等項每方約用銀二錢六分<lb/>
　　較之尋常就近取土之費約省過半<hi>就水築堤</hi>
　又曰河决之始如用埽裹頭以防汕刷築逼水壩開<lb/>
　　引河簽樁必須深釘入底以防懸空悞事河防一<lb/>
<pb n="KR2k0047_WYG_016-37b"/>
　　覽備載矣至沉繫埽個全在揪頭繩索其力尤重<lb/>
　　樁必多而始壯埽必重而後沉宜柳七而草三塡<lb/>
　　土之後倘埽工之外忽起翻花大浪急須於堤内<lb/>
　　下埽塡土晝夜壓截其浪花起於數十丈之内猶<lb/>
　　易若百丈之外則危矣其堤工若但坍毁而平下<lb/>
　　猶可塡土加埽一若懸空則危矣若内外傾欹亦<lb/>
　　不可救此河防所未載不可不知也<hi>堵築决口</hi>
　又曰昔人四防二守之制皆以保堤也倘防守之人<lb/>
<pb n="KR2k0047_WYG_016-38a"/>
　　不足與無防守等則歲修之法不可不籌也今營<lb/>
　　兵之設僅足以供巡奕堤防及運料捲埽栽柳之<lb/>
　　用至於歲修加築其勢不能按自碭山以下黃運<lb/>
　　兩岸及歸仁高堰至海口一帶縷遥月堤統計四<lb/>
　　十五萬四千丈而河兵僅七千二百名計丈分修<lb/>
　　每兵當修六十六丈有奇堤高一丈頂寛倍之增<lb/>
　　卑培薄各堅土五寸須下方土七寸以土方計之<lb/>
　　每丈須土二方一分是每兵常役之外又當歲挑<lb/>
<pb n="KR2k0047_WYG_016-38b"/>
　　築下土一百四十五方二分豈能為哉擬令每丁<lb/>
　　許其召募帮丁四名每丁給以堤内空地俾耕種<lb/>
　　其中以自食而課其歲修帮丁之設其利有八堤<lb/>
　　工高厚永無潰决其利一每丁給其授田力役貧<lb/>
　　民有歸其利二堤近民居風雨可守其利三羣聚<lb/>
　　樂業兵無逃竄其利四猝有河患不煩召募其利<lb/>
　　五室廬相望冦盜無警其利六深耕易耨狐兔絶<lb/>
　　蹤其利七刈穫所餘藁秸充盈其利八或難之曰<lb/>
<pb n="KR2k0047_WYG_016-39a"/>
　　每丁帮丁四名驟增丁二萬八千八百名河岸安<lb/>
　　得如許閒田若查隱佔則良民擾若給額田則正<lb/>
　　賦缺何可行也曰不然黃河兩岸二千數百里從<lb/>
　　前一望汪洋今兩河復故淤灘盡出置之不問則<lb/>
　　失地利若聽民私種亦無利於國將計畝起科而<lb/>
　　灘岸之田其糧甚微不過數釐至二分極矣若每<lb/>
　　丁授田十五畝應田四千三百餘頃所納正賦從<lb/>
　　重科輸不過八九千金耳夫即減八九千金正賦<lb/>
<pb n="KR2k0047_WYG_016-39b"/>
　　之額田而歲得二萬八千八百名丁夫之用以保<lb/>
　　四十五萬四千丈之堤歲加高厚永無意外之虞<lb/>
　　其為利孰多而况賦未必畝二分所授未必盡額<lb/>
　　田哉或又難之曰兵民並居勢必生釁將來挑土<lb/>
　　修堤圍塲植柳閧鬭訐告從此而起曰帮丁之法<lb/>
　　一行則必㑹同督撫檄行有司公同經理立石分<lb/>
　　界而後撥給如果有民田近堤者亦可以空處閒<lb/>
　　田互相換易其家屬有願為帮丁者即除其額田<lb/>
<pb n="KR2k0047_WYG_016-40a"/>
　　應納之糧亦無不可也<hi>帮丁二難</hi>
　又曰水土之工料物最難倘所需不給則萬夫束手<lb/>
　　以待悞事非淺舊例一曰官辦夫地方有司必假<lb/>
　　手於吏胥由吏胥而及各行户層層剝蝕至料户<lb/>
　　或分文不給及運料到工則又分外苛求勒賄民<lb/>
　　不堪命此官辦之害也一曰商辦夫工料之大莫<lb/>
　　如樁木商人領價入己分派各小行其値必虧而<lb/>
　　且有夤縁冐領花費拖欠此商辦之害也在大工<lb/>
<pb n="KR2k0047_WYG_016-40b"/>
　　急如星火文檄追比催督不前常至四五年種種<lb/>
　　悞工則一也稔悉此弊惟有擇賢而任以勸懲鼔<lb/>
　　勵之法為稍愈耳除歲修物料不多不必差員其<lb/>
　　大工物料當委之隣近各邑佐貳專行買辦如所<lb/>
　　辦果堅大如式價直不浮又往來迅速克濟大工<lb/>
　　工竣題請優叙否則請黜庶採買不前之弊可免<lb/>
　　矣<hi>採辦物料</hi>
　又曰中州黃河兩岸築堤多者至四五里江南宿遷<lb/>
<pb n="KR2k0047_WYG_016-41a"/>
　　以下北岸則縷堤之内復築遥堤南岸則否蓋以<lb/>
　　南亢北下南有湖淮之限不致奪河而北易奪故<lb/>
　　耳然自徐州南岸歴靈睢宿桃至清口裴家塲約<lb/>
　　五百里除諸湖淮水外别無分流之河睢河雖通<lb/>
　　流窄隘不能多受碭徐邳睢一帶壩閘所減之水<lb/>
　　率漫灘四溢民田悉被淹没夫前此大興經理之<lb/>
　　日正値河道壞極之時惟奪河阻運是懼故隄防<lb/>
　　北岸而南岸未遑及之今兩河復故則綢繆善後<lb/>
<pb n="KR2k0047_WYG_016-41b"/>
　　更當為大害去而大利興之圖南岸遙堤一工其<lb/>
　　利有四黃患不測作重門之障一也束散漫之水<lb/>
　　滙湖入黃沮洳涸而為沃壤二也引黃入淤歲久<lb/>
　　加高即岸成堤不煩再築三也挑土築堤即開成<lb/>
　　小河一道伏秋保險運料便易四也此堤約長八<lb/>
　　九萬丈自房村至峯山有子縷二堤今應將子堤<lb/>
　　為縷堤而以縷堤為遙堤自峯山至宿遷便民閘<lb/>
　　舊有遙月堤皆須量為加修至吳城亦有見在之<lb/>
<pb n="KR2k0047_WYG_016-42a"/>
　　堤不煩另築然此堤所束者徐州以下之水而蕭<lb/>
　　碭以上隔於山岡尚未有所束也在於毛城舖起<lb/>
　　築堤一道至王家山止以束徐州以西碭山以東<lb/>
　　并十八里屯二閘之水使悉由鹽河歸睢溪口入<lb/>
　　靈芝等河歴歸仁堤以滙於洪澤湖則自碭山以<lb/>
　　及清河縣境七百里别無霪潦之虞矣<hi>南岸遙堤</hi>
　又曰淮黃二瀆敵也然黃强之時多淮强之時少强<lb/>
　　則易潰而河不兩行可減而不可分弱則易奪而<lb/>
<pb n="KR2k0047_WYG_016-42b"/>
　　自泗盱以東淮無他河之㑹惟即以黃濟淮使强<lb/>
　　者不獨强則二瀆交得其半而㑹同之勢成此減<lb/>
　　水各閘壩之最為得也黃河莫窄於徐州其至寛<lb/>
　　者不過十丈一遇伏秋大漲奔騰激蕩必有奔潰<lb/>
　　衝突之憂淮水北出清口每患為黄流之所抵淮<lb/>
　　少弱即不免乘虚而内注思善後利運之圖惟有<lb/>
　　殺黃以濟淮而殺黃濟淮之䇿無如閘壩善建置<lb/>
　　閘壩之地又無如徐州上下善乃經營相度於黃<lb/>
<pb n="KR2k0047_WYG_016-43a"/>
　　河南岸碭山毛城舖徐州王家山十八里屯睢寧<lb/>
　　峰山龍虎山等處為減水閘壩共九座其因山根<lb/>
　　岡址鑿為天然閘者居其七既以殺黄且使所過<lb/>
　　之水各隨地勢由睢溪口靈芝孟山等湖以入洪<lb/>
　　澤而助淮如遇淮漲而黃消自足以敵黃而閘壩<lb/>
　　亦無可過之水如遇淮消而黃漲則九閘壩所過<lb/>
　　之水分流而並至即借黃助淮以禦黃而淮之消<lb/>
　　者亦漲倘更遇黃淮俱漲則彼此之勢略等有中<lb/>
<pb n="KR2k0047_WYG_016-43b"/>
　　河以洩黃周橋六壩以洩淮亦不至偏强為害矣<lb/>
　　夫減水莫善於閘壩但建於運河則易建於黃河<lb/>
　　則難何也黃河兩岸俱浮沙基既不固加以水勢<lb/>
　　之排蕩溜頭之𦂳駛率不越歲而頺圮今以天然<lb/>
　　之岡址鑿天然之閘座雖驚濤動地終不能迸山<lb/>
　　根而敗之眞千載之利也雖然黃善淤自古記之<lb/>
　　引黄入湖數年後洪澤湖且淤而為平陸奈何曰<lb/>
　　不然夫黃流急則挾沙而行緩則停過閘壩之水<lb/>
<pb n="KR2k0047_WYG_016-44a"/>
　　其流必緩又越數百里歴諸湖而入安能淤洪澤<lb/>
　　為平陸蓋與宿桃清三邑南岸潰决逼近而能墊<lb/>
　　湖者不可同日語也不惟是也靈芝諸湖等處地<lb/>
　　最卑窪誠使黃水數年一過流清而停濁久之亦<lb/>
　　當如宿遷之侍丘倉基安東之碩項等湖沮洳悉<lb/>
　　變為沃壤其利又不特以殺黃而助淮己也夫猶<lb/>
　　是黃也閘壩未建之先清口河流黃常强而淮弱<lb/>
　　自建有閘壩即遇異漲而上下六百里遞互灌輸<lb/>
<pb n="KR2k0047_WYG_016-44b"/>
　　回環平凖一似黄不得淮即上無以洩其怒而下<lb/>
　　無以佐其勢淮不得黃則孤立無援而勢不敵二<lb/>
　　瀆相須齊驅而東騖化仇敵而為好合是直以淮<lb/>
　　黄為秦晉而以各閘壩為蹇修也<hi>黄淮交濟</hi>
　又曰川之善潰莫如黃蟻穴之漏不終日而滔天故<lb/>
　　防河最難然有决而害小有决而害大沿河兩岸<lb/>
　　數千里無在不當防尤必審其害之孰大孰小而<lb/>
　　經畧施焉决之害北岸為大何也南亢而北下也<lb/>
<pb n="KR2k0047_WYG_016-45a"/>
　　且開封南岸從汴河可以達淮歸德徐邳而下其<lb/>
　　地山陵其堤歸仁其湖靈芝孟山洪澤其去無路<lb/>
　　久之而亦必復其故又與運道無係也然同一北<lb/>
　　岸而其害又有大小之不同若上自閿鄉下迄滎<lb/>
　　澤六百里大抵山多而土堅不甚潰決不具論至<lb/>
　　安東以下雖北岸然與海近不遠漫徐邳北岸即<lb/>
　　潰决而岡阜四合盤行東下貫皁河入駱馬而並<lb/>
　　歸中河曹單潰决由魚臺上下以入運或滙荆山<lb/>
<pb n="KR2k0047_WYG_016-45b"/>
　　口彭家河以入運皆無奪河之患若宿桃清河北<lb/>
　　岸一有潰决則運道首阻而自海沐以南馬陵以<lb/>
　　左周圍千里𣺌然巨浸矣開封北岸一有潰决則<lb/>
　　延津長垣東明曹州三省附近各邑胥溺近則注<lb/>
　　張秋由鹽河而入海遠則直趨東昌德州而赴溟<lb/>
　　渤而濟寧上下無運道矣且開封之境地皆浮沙<lb/>
　　河流迅駛一經潰决如奔馬掣電瞬息數百丈工<lb/>
　　大而下埽更難故前代河决之患此地十居七八<lb/>
<pb n="KR2k0047_WYG_016-46a"/>
　　自明臣劉大夏築太行堤西起黒羊山東至曹州<lb/>
　　以及豐沛高厚堅固北岸恃以無恐歲久不修殘<lb/>
　　缺過半屬以江南大工屢興未遑及也宿桃清河<lb/>
　　境内無山岡阻滯其河流之迅駛亦如之故其害<lb/>
　　之大亦略等<lb/>
國初封邱荆隆口大王廟之决前河臣楊方興塞之工<lb/>
　　六七年而始竣費帑八十萬近則宿遷楊家庄之<lb/>
　　塞亦二十二萬若蕭家渡一江止旁决非頂冲然<lb/>
<pb n="KR2k0047_WYG_016-46b"/>
　　猶費十萬有奇而徐灣因南岸費僅三萬徐州花<lb/>
　　山之役則以馬陵山之阻駱馬湖之滙費一萬餘<lb/>
　　而已故曰决之害北岸為大而北岸之害莫大於<lb/>
　　開封及桃宿清一帶而曹單次之徐邳又次之若<lb/>
　　安東以下非所憂也然此亦就黃言黃未嘗統兩<lb/>
　　河南北之大勢而言也夫黃自滎澤以至雲梯海<lb/>
　　口兩岸堤工三千二百里潰决之害人人知之淮<lb/>
　　自桐栢而至泗盱境八百里自清口至海三百餘<lb/>
<pb n="KR2k0047_WYG_016-47a"/>
　　里上下千一百里所隄防者止一高堰而堰之固<lb/>
　　不固未有知其利與害者知之者曰淮地最下平<lb/>
　　水者謂淮城睥睨與湖面等堰不固則淮其沼而<lb/>
　　高寳七邑其魚也此知其一未知其二也又曰堰<lb/>
　　不固則淮水東注黃且躡淮之後而清口必淤黄<lb/>
　　失長淮之援無以刷沙而海口亦必淤也此知其<lb/>
　　二未知其全也夫河决於上者必淤于下而淤于<lb/>
　　下又必决於上此一定之理下口俱淤勢必以漸<lb/>
<pb n="KR2k0047_WYG_016-47b"/>
　　而决於上從此而桃宿潰邳徐潰單曹潰開封潰<lb/>
　　奔騰四溢東省諸山泉亦阻塞而不得暢泛濫之<lb/>
　　勢更挾黃水而愈漲而運道民生不可復問矣故<lb/>
　　高堰一堤全淮係之全黃亦係之非特淮揚二郡<lb/>
　　與運口之害已也此兩河南北之大勢也然則如<lb/>
　　之何而可北固開封之障增卑培薄中愼桃清之<lb/>
　　守幇築中河兩岸之堤南謹高堰之守歲壩坦坡<lb/>
　　以保之茍大者無虞則其他堤岸但遵四防二守<lb/>
<pb n="KR2k0047_WYG_016-48a"/>
　　之制即有潰决亦隨决隨塞跂足治之矣<hi>黄淮全勢</hi>
<pb n="KR2k0047_WYG_016-49a"/>
</p>
<p>
<pb n="KR2k0047_WYG_016-50a"/>
</p>
<p>
<pb n="KR2k0047_WYG_016-51a"/>
</p>
<p>
<pb n="KR2k0047_WYG_016-52a"/>
</p>
<p>
<pb n="KR2k0047_WYG_016-53a"/>
</p>
<p>
<pb n="KR2k0047_WYG_016-54a"/>
</p>
<p>
<pb n="KR2k0047_WYG_016-55a"/>
</p>
<p>
<pb n="KR2k0047_WYG_016-56a"/>
</p>
<p>
<pb n="KR2k0047_WYG_016-57a"/>
</p>
<p>
<pb n="KR2k0047_WYG_016-58a"/>
</p>
<p>
<pb n="KR2k0047_WYG_016-59a"/>
</p>
<p>
<pb n="KR2k0047_WYG_016-60a"/>
</p>
<p>
<pb n="KR2k0047_WYG_016-61a"/>
</p>
<p>
<pb n="KR2k0047_WYG_016-62a"/>
</p>
<p>
<pb n="KR2k0047_WYG_016-63a"/>
</p>
<p>
<pb n="KR2k0047_WYG_016-64a"/>
</p>
<p>
<pb n="KR2k0047_WYG_016-65a"/>
</p>
<p>
<pb n="KR2k0047_WYG_016-66a"/>
</p>
<p>
<pb n="KR2k0047_WYG_016-67a"/>
</p>
<p>
<pb n="KR2k0047_WYG_016-68a"/>
</p>
<p>
<pb n="KR2k0047_WYG_016-69a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0047_WYG_016-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　河南通志巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻五十六</head> <lb/>
    <p>
<pb n="KR2k0047_WYG_056-1a"/>
欽定四庫全書<lb/>
　河南通志巻五十六<lb/>
　　名宦下<lb/>
　　河南府<lb/>
　漢呉公上蔡人文帝時為河南守治平稱天下第一<lb/>
　　詔拜廷尉<lb/>
　　尹翁歸字子况河東平陽人昭帝時為緱氏尉歴<lb/>
　　守郡中所居治理遷都内令<lb/>
<pb n="KR2k0047_WYG_056-1b"/>
　　魏相字弱翁濟隂定陶人宣帝時為河南太守禁<lb/>
　　止姦邪豪强畏服㑹丞相車千秋死時千秋子為<lb/>
　　雒陽武庫令自以失父而相治郡嚴恐久獲罪乃<lb/>
　　自免去霍光因責相謂見丞相不在而斥逐其子<lb/>
　　何淺薄也遂以他事下相獄河南卒戍中都官者<lb/>
　　二三千人遮大将軍自言願復留一年以贖太守<lb/>
　　罪河南老弱萬餘人又守闗欲入上書闗吏以聞<lb/>
　　㑹赦出復有詔守茂陵令<lb/>
<pb n="KR2k0047_WYG_056-2a"/>
　　貢禹字少翁瑯琊人宣帝時為河南令有善聲嵗<lb/>
　　餘以職事為府官所責免冠禹曰冠一免安復可<lb/>
　　冠也遂去官元帝即位徴禹為諫大夫<lb/>
　　韋𤣥成字少成魯國鄒人丞相賢之子元帝時為<lb/>
　　河南太守有治行數嵗徴為未央衛尉<lb/>
　　王嘉字公仲平陵人成帝時為河南太守治甚有<lb/>
　　聲徴入為大鴻臚<lb/>
　　王崇瑯琊臯虞人建平中為河南太守以課最第<lb/>
<pb n="KR2k0047_WYG_056-2b"/>
　　一徴為御史大夫<lb/>
　　陳遵字孟公杜陵人所到衣冠懷之唯恐在後時<lb/>
　　列侯有與遵同姓字者每至人門曰陳孟公坐中<lb/>
　　莫不震動既至而非因號其人曰陳驚坐平帝時<lb/>
　　為河南太守以明敏稱嘗召善書吏十人於前治<lb/>
　　書謝京師故人遵憑几口占書吏且省官事書數<lb/>
　　百封親疏各有意河南大驚<lb/>
　　周澤字稚都北海安丘人中元初為澠池令奉公<lb/>
<pb n="KR2k0047_WYG_056-3a"/>
　　尅已矜恤孤羸吏民歸愛之<lb/>
　　劉興齊武王縯之子建武初為緱氏令有明畧善<lb/>
　　聽訟遷𢎞農太守<lb/>
　　董宣字少平陳留人建武中為洛陽令為政嚴而<lb/>
　　不殘時湖陽公主蒼頭白日殺人因匿主家吏不<lb/>
　　能得及主出行而以奴驂乗宣於夏門亭候之乃<lb/>
　　駐車叩馬以刀畫地大言數主之失叱奴下車因<lb/>
　　格殺之主即還宫訴帝帝令宣謝主不從强之宣<lb/>
<pb n="KR2k0047_WYG_056-3b"/>
　　兩手據地終不肯俯上因勅彊項令出賜錢三十<lb/>
　　萬宣悉以班諸吏由是搏擊豪强莫不震慄京師<lb/>
　　為之歌曰枹鼓不鳴董少平<lb/>
　　索盧放字君陽東郡人建武六年為洛陽令政有<lb/>
　　能名以病乞身徙諫議大夫<lb/>
　　祭彤字次孫潁陽侯遵從子光武時為偃師令使<lb/>
　　近遵墳墓四時奉祀彤有權畧視事五年縣無盜<lb/>
　　賊課第一<lb/>
<pb n="KR2k0047_WYG_056-4a"/>
　　周紆字文通下邳徐人和帝時拜洛陽令下車問<lb/>
　　大姓主名吏以里豪對紆厲聲怒曰本問貴戚豈<lb/>
　　欲知此賣菜傭乎自是貴戚斂迹京師肅清<lb/>
　　祝良字石卿長沙人順帝時為洛陽令嵗時大旱<lb/>
　　順帝親為祈雨良暴身階庭引咎自責日中雨降<lb/>
　　為歌曰天久不雨蒸民失所天王自出祝令特苦<lb/>
　　精符感應沛然下雨<lb/>
　三國王昶字文舒太原晉陽人魏黄初中為洛陽典<lb/>
<pb n="KR2k0047_WYG_056-4b"/>
　　農時都畿樹木成林昶斫祛荒莱勤勸百姓墾田<lb/>
　　特多後遷兗州刺史<lb/>
　　李勝字公昭廣漢雒人魏明帝時為洛陽令累遷<lb/>
　　河南尹前後所歴宰守俱稱職<lb/>
　晉楊佺期華隂人震之後咸康中為河南太守時苻<lb/>
　　堅入寇佺期擊走之斬獲甚衆進龍驤将軍<lb/>
　　辛恭靖隴西狄道人隆安中為河南太守㑹姚興<lb/>
　　来寇恭靖固守百餘日以無救而陷被執至長安<lb/>
<pb n="KR2k0047_WYG_056-5a"/>
　　興欲脇以降恭靖罵賊不屈興怒幽之别室經三<lb/>
　　年恭靖誑守者乃踰垣而道歸於江東安帝嘉之<lb/>
　　擢諮議将軍<lb/>
　南北朝毛修之字敬文陽武人宋髙祖時為河南太<lb/>
　　守戍洛陽修治城壘帝至案行善之賜衣服玩好<lb/>
　　擢為安西司馬<lb/>
　　裴松之字世期河東聞喜人宋武帝北伐以松之<lb/>
　　為司州主簿轉中從事既尅洛陽松之居州行事<lb/>
<pb n="KR2k0047_WYG_056-5b"/>
　　帝後遣毛德祖使洛陽因勅之曰松之廊廟之才<lb/>
　　不宜久居邉務今召為太子洗馬可令知之<lb/>
　　甄琛字思伯中山無極人魏宣武間累遷河南尹<lb/>
　　時多寇盜琛以里正職微任碎不能督察表請少<lb/>
　　髙其品選下品中應遷者進而為之又奏以羽林<lb/>
　　為遊軍於諸坊巷司察盜賊於是京邑清靜後皆<lb/>
　　踵焉<lb/>
　　元仲景延昌初為河南尹奉法無私時吏部尚書<lb/>
<pb n="KR2k0047_WYG_056-6a"/>
　　樊子鵠部下縱横又為盜竊仲景宻加收捕咸即<lb/>
　　行決豪貴寒心累遷中軍大都督<lb/>
　　髙崇遼東人魏景明中除洛陽令詔許面陳所懷<lb/>
　　以故崇常得入奏是非朝貴斂手無敢干政<lb/>
　　韋祐字法保京兆山北人魏孝昌間為河南尹常<lb/>
　　與東魏戰流矢中頸從口中出久乃蘇後加驃騎<lb/>
　　大将軍儀同三司㑹東魏遣軍送糧饋宜陽祐潛<lb/>
　　邀之中矢卒於陣諡曰荘<lb/>
<pb n="KR2k0047_WYG_056-6b"/>
　隋樊子葢字華宗廬江人大業間為檢校河南内史<lb/>
　　車駕至髙陽追詣行在所帝逆勞之曰昔髙祖留<lb/>
　　蕭何於闗西光武委寇恂以河内公其人也進位<lb/>
　　光禄大夫<lb/>
　唐竇軌字士則岐州平陸人貞觀初為洛州都督周<lb/>
　　洛間因隋亂人不土著軌下令諸縣有遊手末作<lb/>
　　者按之由是威信大行民皆趨本卒贈并州都督<lb/>
　　賈敦頤曹州寃句人永徽中累遷洛州刺史時豪<lb/>
<pb n="KR2k0047_WYG_056-7a"/>
　　右占田多踰制敦頤舉沒者三千餘頃以賦貧民<lb/>
　　發姦擿伏下無能欺<lb/>
　　賈敦實敦頤弟咸亨初為洛陽長史政亦寛惠人<lb/>
　　心懷向洛陽令楊德幹矜酷烈杖殺人以立威敦<lb/>
　　實喻止曰政在養人傷生過多雖能不足貴也德<lb/>
　　幹為衰減始洛人為敦頤刻碑大市旁及敦實入<lb/>
　　為太子右庶子人復為立碑其側故號曰棠棣碑<lb/>
　　魏元忠宋州宋城人聖厯初為洛州長史治號威<lb/>
<pb n="KR2k0047_WYG_056-7b"/>
　　明時張易之家奴暴横元忠笞殺之權豪憚服遷<lb/>
　　隴右諸軍大使<lb/>
　　張柬之襄陽人永昌初為洛州司馬武后求才狄<lb/>
　　仁傑薦之他日又問仁傑曰臣嘗薦張柬之未用<lb/>
　　也遂擢為司刑少卿<lb/>
　　張仁愿華州下邽人神龍中以左屯衛大将軍兼<lb/>
　　檢校洛州長史㑹穀貴多盜仁愿一切捕殺胔積<lb/>
　　府門畿甸震懾無敢犯先是賈敦頤嘗為長史有<lb/>
<pb n="KR2k0047_WYG_056-8a"/>
　　政績時人為之語曰洛有前賈後張敵京兆三王<lb/>
　　崔隱甫貝州武城人開元初為洛陽令梨園弟子<lb/>
　　胡雛善笛有寵負罪匿禁中帝以他事召隱甫從<lb/>
　　容止曰就卿丐此人對曰陛下輕臣而重樂工請<lb/>
　　解官再拜出帝遽謝與胡雛隱甫殺之有詔貰死<lb/>
　　不及賜隱甫百縑㝷擢并州司馬<lb/>
　　季傑相州滏陽人𤣥宗時為河南尹精聽斷雖行<lb/>
　　坐飲食省治不少廢由是府無淹事吏民愛之有<lb/>
<pb n="KR2k0047_WYG_056-8b"/>
　　寡婦愬其子不孝者物色非是謂婦曰子法當死<lb/>
　　無悔乎答曰無悔傑乃命市棺還斂之使人迹婦<lb/>
　　出與一道士語按得其姦乃殺道士内於棺而釋<lb/>
　　其子人以為快河汴之交舊有梁公埭久不治南<lb/>
　　方漕弗通傑發丁夫修之不費而利入代宋璟為<lb/>
　　御史大夫<lb/>
　　李揆字端卿隴西人開元中為河南尹時蕭炅倚<lb/>
　　權植私揆裁其繆<lb/>
<pb n="KR2k0047_WYG_056-9a"/>
　　韋陟字元甫萬年人開元中為洛陽令宋璟見之<lb/>
　　歎曰盛德遺範盡在是矣<lb/>
　　裴寛絳州聞喜人開元中為河南尹方正自持不<lb/>
　　屈權貴豪右憚之河南大治<lb/>
　　李尚隱萬年人𤣥宗時累遷河南尹尚隱性剛亮<lb/>
　　論議皆披心示誠處事分明御下不苛尤詳故實<lb/>
　　前後制令誦記無遺妖賊劉定髙夜犯通洛門尚<lb/>
　　隱坐不素覺左遷桂州都督帝遣使勞之曰知卿<lb/>
<pb n="KR2k0047_WYG_056-9b"/>
　　公忠然國法須爾因賜雜彩百匹遣之<lb/>
　　李朝隱字光國京兆三原人開元中擢河南尹政<lb/>
　　尚嚴清姦人憚栗時太子舅趙常之奴怙勢暴横<lb/>
　　善良多受其害朝隱曰似此放恣不繩不可為政<lb/>
　　執而榜辱之帝聞之深加慰勉入為大理寺卿<lb/>
　　張拯曲江人九齡子少有志行天寳末為伊闕令<lb/>
　　有異蹟安禄山陷河洛欲得拯為重遂遣人以官<lb/>
　　誘拯降拯曰吾文獻後也死則死耳豈肯受偽官<lb/>
<pb n="KR2k0047_WYG_056-10a"/>
　　耶後賊平擢太子賛善大夫<lb/>
　　裴諝字士明寛之子天性恬淡坦易温藹遇物不<lb/>
　　事峻厲代宗時為河南參軍遷河南尹東都副留<lb/>
　　守以寛厚為治不鞫人以贓諝五世為河南尹人<lb/>
　　皆榮之<lb/>
　　顧少連字彛仲蘇州呉人德宗時補登封主簿邑<lb/>
　　有虎害少連命塞陷穽移文嶽神虎竟不為患徴<lb/>
　　為監察御史<lb/>
<pb n="KR2k0047_WYG_056-10b"/>
　　崔從博陵安平人上元初為河南尹政尚簡易蠲<lb/>
　　畧細苛引伊水溉田人甚便之<lb/>
　　鄭珣瑜字元伯榮澤人德宗時為河南尹清靜惠<lb/>
　　下賤斂貴發以便民時韓全義伐蔡河南主餽運<lb/>
　　珣瑜宻儲之陽翟以給官軍百姓不知僦運之勞<lb/>
　　凡迎送敕使皆有常處吏宻識其馬進退不數步<lb/>
　　差也珣瑜性嚴重少言未嘗以私託人而人亦不<lb/>
　　敢謁以私焉<lb/>
<pb n="KR2k0047_WYG_056-11a"/>
　　杜兼字處宏相州洹水人元和初擢河南尹善政<lb/>
　　及民民甚懷之<lb/>
　　皇甫湜字持正睦州新安人初授陸渾尉元和中<lb/>
　　裴度為東都留守辟為判官多所匡輔<lb/>
　　李紳字公垂亳州譙人元和間累遷河南尹河南<lb/>
　　多惡少或危㡌散衣擊大毬尸官道軍馬不敢前<lb/>
　　紳治尚剛嚴皆望風遁去<lb/>
　　馮宿字拱之婺州東陽人長慶間拜河南尹洛苑<lb/>
<pb n="KR2k0047_WYG_056-11b"/>
　　使姚文夀縦部曲奪民田匿於軍吏不敢捕府大<lb/>
　　集部曲輒與文夀偕来宿掩取榜殺之<lb/>
　　丁公著字平子蘇州呉人穆宗時為河南尹治以<lb/>
　　清靜聞遷翰林學士<lb/>
　　崔碣博陵人武宗時為河南尹先是邑有大賈王<lb/>
　　可乆轉貨江湖間值龎勛亂盡亡其貲不得歸妻<lb/>
　　詣卜者楊乾夫咨存亡乾夫悅其色且利其富誑<lb/>
　　以夫歿誘聘為妻可久歸妻詣官自言乾夫厚納<lb/>
<pb n="KR2k0047_WYG_056-12a"/>
　　賄可久反得罪再訴復坐誣可乆恨歎遂失明比<lb/>
　　碣尹河南可乆陳寃碣得其情即捕乾夫并前獄<lb/>
　　吏下獄悉發賕姦一日殺之時淫潦獄決而霽<lb/>
　　栁仲郢字諭蒙京兆華原人宣宗時累官河南尹<lb/>
　　以寛惠為政或言不類京兆時答曰輦轂之下先<lb/>
　　彈壓郡邑之治本惠養烏可類乎擢劍南東川節<lb/>
　　度使<lb/>
　　張全義濮州人僖宗時為河南尹初東都頻經寇<lb/>
<pb n="KR2k0047_WYG_056-12b"/>
　　亂戸不滿百全義招懷流散勸之樹藝刑寛事簡<lb/>
　　遠近爭趨出見禾稼美者招田主勞以酒食茶綵<lb/>
　　荒穢者集衆杖之由是比戸豐實水旱無饑既去<lb/>
　　百姓思之立廟以祀<lb/>
　五代何澤廣州人後唐莊宗時為洛陽令帝好畋獵<lb/>
　　數踐民田澤乃潛身伏草間伺帝過當馬諫曰今<lb/>
　　田将熟奈何恣畋游以害禾稼使民何以出租賦<lb/>
　　吏何以督民耕陛下不聽臣言願賜臣死於馬前<lb/>
<pb n="KR2k0047_WYG_056-13a"/>
　　使後時知陛下之過帝大笑為止獵拜倉部郎中<lb/>
　　楊昭儉字仲寳京兆長安人晉天福末為河南少<lb/>
　　尹時河決數郡大發丁夫昭儉董其役既而塞之<lb/>
　　晉少主喜命立碑紀其事昭儉表諫曰陛下刻石<lb/>
　　紀功不若下哀痛之詔少主嗟賞之卒罷其事<lb/>
　宋邉珝字待價華州鄭人建隆二年珝兄玕為河南<lb/>
　　令入為吏部員外郎復以珝為洛陽令時人榮之<lb/>
　　太平興國七年知開封府明年夏卒珝有吏材數<lb/>
<pb n="KR2k0047_WYG_056-13b"/>
　　決疑獄帝方欲倚用聞其卒歎息數四<lb/>
　　王旭字仲明大名萃人太宗時知緱氏縣時官隣<lb/>
　　邑者多貪穢民有永寧三钁緱氏一鎌之謡又知<lb/>
　　雍丘真宗尹京時素聞其能及踐祚三遷至殿中<lb/>
　　丞<lb/>
　　向敏中字常之開封人真宗時知河南府兼西京<lb/>
　　留守盡心民事時有僧過村家寝戸外夜見盜入<lb/>
　　挟一婦出僧慮禍及亡去忽墮眢井則婦己殺在<lb/>
<pb n="KR2k0047_WYG_056-14a"/>
　　井中矣執僧詣縣掠治獄成敏中疑之因宻訪果<lb/>
　　得賊并贓人以為神<lb/>
　　狄棐字輔之潭州長沙人真宗末知陕州又知河<lb/>
　　南府為政愷悌不為表暴死之日家無餘貲<lb/>
　　李迪字復古幽州人仁宗時以宰相出判河南府<lb/>
　　究心政事晝夜不稍懈子及之知陕州吏事精明<lb/>
　　以稱職聞<lb/>
　　桑懌雍丘人天聖中為澠池尉時有王伯者為民<lb/>
<pb n="KR2k0047_WYG_056-14b"/>
　　害朝廷每授巡檢必疏名使捕之懌至官巡檢偽<lb/>
　　為牒屬招致而懌不知其偽也因挺身入賊中與<lb/>
　　伯同起卧十餘日與懌出至山口為巡檢伏兵所<lb/>
　　執懌㡬不免懌曰巡檢懼無功耳即以伯與巡檢<lb/>
　　使自為功巡檢俘獻京師而懌不復自言朝廷知<lb/>
　　之為黜巡檢擢懌右殿班直<lb/>
　　單煦字孟陽平原人仁宗時知洛陽縣民以妖幻<lb/>
　　𫝊相教授煦迹捕戮三十餘人當得上賞煦不肯<lb/>
<pb n="KR2k0047_WYG_056-15a"/>
　　言<lb/>
　　張奎字仲野全義七世孫知河南府宫闕嵗乆傾<lb/>
　　圮奎大加興葺又按唐街陌分榜諸坊有能名初<lb/>
　　全義尹河南洛人德之後封齊王及見奎偉儀觀<lb/>
　　曰真齊王孫也<lb/>
　　范純禮字彛叟仲淹子英宗時僉書河南府判官<lb/>
　　兼知永安縣永昭陵建京西轉運使配木石磚甓<lb/>
　　及工徒於一路獨永安不受令使者以白陵使韓<lb/>
<pb n="KR2k0047_WYG_056-15b"/>
　　琦琦曰范純禮豈不知此将必有說他日衆質之<lb/>
　　純禮曰陵寝皆在邑境嵗時繕治無虚日今乃與<lb/>
　　百縣均賦曷若置此使之奉常時用乎琦是其對<lb/>
　　還朝用為三司鹽鐡判官<lb/>
　　馬仲甫字子山廬江人英宗時知登封縣轘轅道<lb/>
　　險戹仲甫傭民鑿為坦塗人便之刻石頌美<lb/>
　　韓贄字獻臣齊州長山人神宗時知河南府建永<lb/>
　　厚陵費省而不擾帝稱之還知審刑院<lb/>
<pb n="KR2k0047_WYG_056-16a"/>
　　李中師字君錫開封人神宗時知河南府前此大<lb/>
　　臣居守委事掾幕吏習弛緩中師以嚴整齊之號<lb/>
　　為治辦<lb/>
　　孫鼛字叔靜錢塘人哲宗時知偃師縣蒲中優人<lb/>
　　詭僧服隱民間以不語惑衆相傳有異法奔湊其<lb/>
　　門鼛收案奸状立伏辜<lb/>
　　阮駿興化人紹聖初為河南少尹敵人犯京師駿<lb/>
　　率兵擁䕶神御殿戰敗被執罵不絶口遇害特贈<lb/>
<pb n="KR2k0047_WYG_056-16b"/>
　　朝議大夫<lb/>
　　范致虚字謙叔建州建陽人徽宗時知河南府中<lb/>
　　人規景華苑欲奪故相富弼園宅致虚言弼再盟<lb/>
　　契丹使南北之民不見兵革朝廷享百年之安弼<lb/>
　　乃不保數畆之居耶弼園宅得不奪<lb/>
　金完顔伯嘉猛安人明昌初知河南府時甫經戰後<lb/>
　　兵乏食伯嘉令輸棗栗菜根足之皆以為便<lb/>
　　張特立字文舉東明人正大初為洛陽令時軍旅<lb/>
<pb n="KR2k0047_WYG_056-17a"/>
　　數起郡縣窘迫東帥赫舍哩約赫徳又侮慢儒士<lb/>
　　㑹移鎮陕右道經洛陽見特立不之禮遽責令治<lb/>
　　糗具期三日辦後期如軍法縣民素賢特立爭輸<lb/>
　　於庭帥大竒之<lb/>
　元王翺彰德人大德間為鞏縣尹有治聲民感其德<lb/>
　　賈淵鄭州人延祐間為偃師尹西寇告變備禦撫<lb/>
　　乂民頼以安<lb/>
　　劉傑江西金谿人授宜陽縣尹出己錢募民治生<lb/>
<pb n="KR2k0047_WYG_056-17b"/>
　　每月取息三分以濟逋租縣人呉得常彭得爭田<lb/>
　　乆不決傑諭之二人感泣遂不復爭三年間教化<lb/>
　　大行<lb/>
　　閻從字子政覃懷人為新安縣尉縣有鬻麥商為<lb/>
　　賊所殺莫知主名從因集吏民諭之忽一人屏樹<lb/>
　　而聽命卒引詰之賊遂服嘗於道中遇數人騶從<lb/>
　　若貴㳺者從曰此巨盜也邏致之果然隣境稱為<lb/>
　　神明<lb/>
<pb n="KR2k0047_WYG_056-18a"/>
　　張世英順德沙河人為盧氏尹勤於撫字稔有惠<lb/>
　　政後卒於官邑人建祠祀之<lb/>
　　李純文宗時為洛陽尹時西寇方熾府官命其屬<lb/>
　　曰誰能諭西土俾臣服者衆皆股慄純獨毅然曰<lb/>
　　為臣死忠義也食焉而避難可乎純請往即日單<lb/>
　　騎捧詔西行翌日與賊㑹新安純語未畢遇害<lb/>
　　張季保定滿城人為宜陽尹訪民休戚推誠勸勉<lb/>
　　不事鞭笞未㡬野無惰農人獲安養當金亡孔子<lb/>
<pb n="KR2k0047_WYG_056-18b"/>
　　廟廢季復搆置延師儒擇民間子弟教之由是風<lb/>
　　俗為變<lb/>
　　齊泰古城人至正間為登封簿興學勸農平獄均<lb/>
　　役九年政成民樹碑誦之<lb/>
　明徐麟字天麟湖廣廣濟人洪武初為河南府同知<lb/>
　　嚴明果斷百廢具舉時故元降臣宋玉與其散卒<lb/>
　　在河南者謀以夜漏半集衆叛麟察知宻誡掌漏<lb/>
　　者故遲之寇疑不敢發黎明遣邏卒往捕盡獲之<lb/>
<pb n="KR2k0047_WYG_056-19a"/>
　　上聞嘉悅特賜金幣褒勞<lb/>
　　徐好義洪武初為盧氏主簿上書請都中土擇守<lb/>
　　令興禮樂書奏朝廷嘉納之<lb/>
　　茒志道江南和州人洪武初知洛陽縣蒞政明恕<lb/>
　　寛猛得宜禁奸懲暴吏民畏服以秩滿去人皆泣<lb/>
　　送不忍釋<lb/>
　　周榮字國華山東蓬莱人洪武中知河南府遇事<lb/>
　　果斷洛陽民婦張氏失綿線不知盜名訴於府榮<lb/>
<pb n="KR2k0047_WYG_056-19b"/>
　　宻謂之曰汝但歸焚香罵府官不捕盜有嗔怒者<lb/>
　　即以聞張如其言不二日果有嗔者一問即伏府<lb/>
　　中稱為神明<lb/>
　　魏忠江南滁州人洪武中知洛陽縣月俸取足而<lb/>
　　己餘則貯庫備用時稱㢘吏<lb/>
　　王桓浙江慈谿人洪武中知盧氏縣㢘明公恕抑<lb/>
　　豪强剗蠧弊歴巡鄉社問民疾苦在職六年境内<lb/>
　　熈然<lb/>
<pb n="KR2k0047_WYG_056-20a"/>
　　郭肫陕西涇陽人洪武末為孟津縣丞抑豪右恤<lb/>
　　貧困遇事勤敏賞罰明信數年邑中稱治以薦陞<lb/>
　　漳州府通判<lb/>
　　王俊陕西邠州人洪武末知嵩縣屏貪吏恤貧乏<lb/>
　　嘗濬順陽濟民二渠灌田百餘頃邑人以為利後<lb/>
　　祀名宦<lb/>
　　黨理字邦仁陕西正寧人洪武末知宜陽縣蒞政<lb/>
　　公勤律身清白抑豪强禁浮習俾逰惰之民各治<lb/>
<pb n="KR2k0047_WYG_056-20b"/>
　　其業陞太僕寺少卿<lb/>
　　李守義山東平度人永樂初為偃師主簿縣北山<lb/>
　　水為害守義修白虎堰以導之害遂息兼得灌溉<lb/>
　　之利<lb/>
　　郝敬湖廣沅江人永樂中知永寧縣守身㢘謹遇<lb/>
　　事公勤邑有萬箱等渠嵗乆湮塞敬諭民疏導溉<lb/>
　　田百餘頃民賴其利<lb/>
　　呉祥直𨽻蠡縣人永樂中知嵩縣為政寛和逋民<lb/>
<pb n="KR2k0047_WYG_056-21a"/>
　　自歸者二百餘戸縣有猛虎刼賊為害祥乃禱神<lb/>
　　未踰嵗獲虎二十餘賊黨亦散去邑内遂安秩滿<lb/>
　　去吏民詣闕奏留上許之在任三十二年卒於官<lb/>
　　谷庸陕西城固人永樂中知登封縣居民席守中<lb/>
　　姪死於虎庸齋沐投疏中嶽祠不旬日虎自投守<lb/>
　　中眢井中人以為異<lb/>
　　姚宏字維大淅江桐廬人永樂中知洛陽縣㑹西<lb/>
　　域入貢督運者索役甚急丞簿悉走避宏白當路<lb/>
<pb n="KR2k0047_WYG_056-21b"/>
　　以其役半分於戎司民用不擾又邑舊有廣津等<lb/>
　　四渠嵗乆決潰而徴稻者如故宏奏易以粟報可<lb/>
　　邑人為之謠曰伊水伊水潰我渠口壞我田畆秔<lb/>
　　稻曷取匪我姚公害貽爾後<lb/>
　　王誌陕西咸寧人永樂中知河南府死於王事勅<lb/>
　　撰旌忠碑建立文廟之右孫琦𢎞治中知項城值<lb/>
　　流賊陷城亦死之<lb/>
　　戴希賢山東髙宻人永樂中知河南府禮賢士抑<lb/>
<pb n="KR2k0047_WYG_056-22a"/>
　　豪强盜賊屏息道不拾遺任滿去吏民泣送者塞<lb/>
　　路<lb/>
　　袁錠字大用陕西正寧人永樂末知河南府㢘以<lb/>
　　律已誠以待下作勸善榜以諭弗率者作勸農歌<lb/>
　　以示失業者任滿民立去思碑<lb/>
　　李驥字公良山東郯城人洪熈中知河南府公平<lb/>
　　㢘潔時多盜驥設火甲一戸被盜一甲償之又為<lb/>
　　勸教文振木鐸誦之自是道不拾遺卒於官郡人<lb/>
<pb n="KR2k0047_WYG_056-22b"/>
　　立廟祀之<lb/>
　　劉穎山東平原人正統中知偃師縣嚴毅沈重門<lb/>
　　無私謁暇則行野中勤勞来教耕織貧者因之足<lb/>
　　食後陞汝寧知府民為立頌德碑<lb/>
　　彭烈江西廬陵人景泰中知河南府清介自律人<lb/>
　　不敢干以私比代去惟三四敝篋而已官至廣東<lb/>
　　左布政使<lb/>
　　金潤浙江錢塘人天順中為伊王府左長史忠誠<lb/>
<pb n="KR2k0047_WYG_056-23a"/>
　　懇至王雖燕見必加敬焉<lb/>
　　魏恭字惟質山西交城人成化中知新安縣持身<lb/>
　　清約撫字勤勞先是有爭訟者累嵗不決恭至一<lb/>
　　訊即服又有盜被執恭乃自責曰此吾不能以德<lb/>
　　化民所致耳他盜聞之皆改行為善時巡撫都御<lb/>
　　史王恕薦於朝陞西安府通判<lb/>
　　姜昻字恒頫江南崑山人成化末知河南府時方<lb/>
　　旱昻到郡雨隨車至甫週月罷去貪墨邑令三四<lb/>
<pb n="KR2k0047_WYG_056-23b"/>
　　人郡中翕然藩府兵校有犯法者立為決遣王有<lb/>
　　言則遜謝之視事退即閉閤讀書鞭箠懸而不用<lb/>
　　以母懷土屬疾遂棄官歸所司促上道乃上疏乞<lb/>
　　近郡便養疏至三則請貶削俟他日服官邉圉以<lb/>
　　報遂改守寧波累遷福建左參政<lb/>
　　胡獻江南揚州人𢎞治末知宜陽縣獻為人寡言<lb/>
　　笑鋤強扶弱凡不便於民者悉罷之秩滿入覲時<lb/>
　　吏部尚書馬文昇考核奏其治行為河南第一詔<lb/>
<pb n="KR2k0047_WYG_056-24a"/>
　　賜宴禮部以褒異之官至浙江按察使<lb/>
　　張潤字汝霖山西臨汾人正德初知宜陽縣以寛<lb/>
　　易慈惠為政喜怒不形諸事克濟秩滿擢刑科給<lb/>
　　事中官至南京吏部尚書<lb/>
　　范聰遼東人進士嘉靖中任知府時值嵗荒多方<lb/>
　　賑濟民賴以存活者甚衆<lb/>
　　諸純臣江南松江人舉人任司李操守清介一時<lb/>
　　無出其右以病去<lb/>
<pb n="KR2k0047_WYG_056-24b"/>
　　陳宣陕西永夀人萬厯初年由進士知府事留心<lb/>
　　學校加意民瘼剏建淵源祠及觀德亭修復諸渠<lb/>
　　皆一時惠政<lb/>
　　李載陽湖廣蘄黄人進士萬厯年任洛陽縣才長<lb/>
　　識裕敷政明敏丈地清徭百姓稱便<lb/>
　　張中鴻山東滕縣人進士萬厯二十年任知府沈<lb/>
　　毅能斷㢘平不阿時值荒歉賑撫有方屬邑不職<lb/>
　　者裭之㢘能者勸之㝷陞遼東憲副<lb/>
<pb n="KR2k0047_WYG_056-25a"/>
　　錢夢臯四川富順人萬厯間任洛陽縣實心愛民<lb/>
　　持已㢘介嘗銷所束銀帶濟公事尤重學校擢刑<lb/>
　　科給事中<lb/>
　　王洪顥陕西三原人萬厯二十九年由進士知洛<lb/>
　　陽縣有修河之役事辦而民不擾愚氓率輕生顥<lb/>
　　多方開諭人知自重<lb/>
　　陳大道湖廣光化人進士萬厯年知府有中貴縱<lb/>
　　役傷人道懸令示賞必得其人以正法剛猛允協<lb/>
<pb n="KR2k0047_WYG_056-25b"/>
　　一時莫有方之者<lb/>
　　張經世陕西渭南人進士萬厯間知府執法不阿<lb/>
　　值福王之國繕造府第日與内監規畫基址挺身<lb/>
　　爭之百姓賴以安全<lb/>
　　劉安行湖廣襄陽人萬厯中知嵩縣雅有志操與<lb/>
　　民煦煦至於巨奸有犯必死境内肅然<lb/>
　　賈宗悌浙江武康人萬厯三十六年知永寧縣明<lb/>
　　習吏事為政識大體開興福渠以溉民田至今賴<lb/>
<pb n="KR2k0047_WYG_056-26a"/>
　　之<lb/>
　　傅梅直隸邢臺人舉人萬厯丁未知登封縣發奸<lb/>
　　摘伏繕學修城率多善政公餘著嵩志十有三巻<lb/>
　　體裁博雅擢台州知府聽調回籍城陷死難贈太<lb/>
　　常寺少卿<lb/>
　　劉禋陕西中部人舉人崇禎十四年知登封縣時<lb/>
　　大盜李際遇申靖邦棊布四鄉禋與士卒同甘苦<lb/>
　　且戰且守賊不能近癸未八月逆闖陷城死難事<lb/>
<pb n="KR2k0047_WYG_056-26b"/>
　　聞贈按察司僉事<lb/>
　　劉鼎四川富順人崇禎初以孝㢘任登封教諭為<lb/>
　　文博奥竒古首開登邑文運士子至今誦之<lb/>
　　王䕃長直𨽻呉橋人舉人崇禎末年知府值流寇<lb/>
　　破城被執索印捶楚備至終不屈墮城而死<lb/>
　　徐日泰湖廣鄖西人崇禎末知偃師縣流賊數千<lb/>
　　薄城援絶勢孤城陷被執罵賊而死同日死者縣<lb/>
　　丞白世禄訓導劉恒驛丞陳光斗生員武同芳等<lb/>
<pb n="KR2k0047_WYG_056-27a"/>
　　唐起泰山東掖縣人崇禎十三年知宜陽縣闖賊<lb/>
　　破城死之<lb/>
　　陳顯元湖廣蘄州人崇禎間知新安縣流寇破寨<lb/>
　　罵賊死祀名宦<lb/>
　　武大烈陕西臨潼人崇禎末以舉人為永寧令鋤<lb/>
　　抑豪强保全善類時流寇充斥大烈日夜練鄉兵<lb/>
　　繕城堡為禦敵計題私室壁以死自誓城陷賊索<lb/>
　　印燔灼無完膚罵不絶口與主簿魏國輔教諭任<lb/>
<pb n="KR2k0047_WYG_056-27b"/>
　　惟清鄉宦張讃守備王正已百戸孫世英俱不屈<lb/>
　　死<lb/>
皇清艾元復陕西米脂人舉人順治元年知偃師縣時<lb/>
　　縣境荒殘元復勸闢榛蕪葺社倉賑貧乏修學校<lb/>
　　訓士子禁私稅減鹽引流亡復業禮讓漸興有古<lb/>
　　循良風祀名宦<lb/>
　　張朝瑞遼東廣寧人順治五年知登封縣年少英<lb/>
　　毅洞悉民隱招徕流亡給牛種勸墾荒常單騎督<lb/>
<pb n="KR2k0047_WYG_056-28a"/>
　　　課農桑既復修學宫嚴保甲立義學民俗丕變遷<lb/>
　　　御史巡按湖北瀕行父老追送百餘里祀名宦<lb/>
　　　朱明魁遼東義州人由貢生任河南知府為政明<lb/>
　　　肅修葺學宫崇儒重士嚴禁私派吏民畏服祀名<lb/>
　　　宦<lb/>
　　　蔣應泰直隸大興人任河南知府為政寛簡聽斷<lb/>
　　　公允潔己率屬弊絶風清康熈二十一年祀名宦<lb/>
　　　汪楫江南江都人以博學宏詞入翰林改授知府<lb/>
<pb n="KR2k0047_WYG_056-28b"/>
　　　為政清平崇奨士類持大體絶干謁豪右憚之善<lb/>
　　　良懷之嵗饑賑濟活饑民數萬人尋陞福建臬司<lb/>
　　　康熈二十九年祀名宦<lb/>
　　　趙于京山東歴城人舉人由教官歴任河南知府<lb/>
　　　每朔望親講<lb/>
聖諭為設立義學造士子嚴明果斷胥吏豪强莫不畏威<lb/>
　　　康熈四十六年祀名宦<lb/>
　　　遲烜遼東廣平人進士順治十七年知偃師縣政<lb/>
<pb n="KR2k0047_WYG_056-29a"/>
　　尚寛大簡科條省供億動恤民隱人用蘇息重修<lb/>
　　尊經閣以興文教恢拓常平倉以備賑恤卓異晉<lb/>
　　兵部職方司主事祀名宦<lb/>
　　張壎貢生江南長洲人知登封縣為政以教養為<lb/>
　　先修理文廟興復書院巡行阡陌賑恤㷀獨以卓<lb/>
　　異陞廣西南寧府判士民號泣攀留康熙六十年<lb/>
　　祀名宦<lb/>
　　南陽府<lb/>
<pb n="KR2k0047_WYG_056-29b"/>
　周沈諸梁字子髙楚人惠王時為葉縣尹號曰葉公<lb/>
　　後定白公亂楚人如望嵗在葉作陂池資灌溉遺<lb/>
　　迹尚在<lb/>
　漢鄭宏字穉卿泰山剛人明經術通法律勤政事宣<lb/>
　　帝時為南陽太守有治蹟條教法度為後世所稱<lb/>
　　述遷淮陽相入為右扶風<lb/>
　　召信臣字翁卿九江夀春人元帝時累遷南陽太<lb/>
　　守為人勤力有方畧好為民興利躬耕勸農出入<lb/>
<pb n="KR2k0047_WYG_056-30a"/>
　　阡陌止舎鄉亭稀有安居時行視郡中水泉開通<lb/>
　　溝瀆起水門提閼凡數十處以廣溉灌嵗増田至<lb/>
　　三萬頃民得其利畜積有餘又為民作均水約束<lb/>
　　刻石立田畔以防分爭禁止婚喪奢靡務出儉約<lb/>
　　府縣吏家子弟好遊敖不以田作為事輒斥罷之<lb/>
　　甚者按其不法以示好惡其化大行百姓歸之戸<lb/>
　　口倍増盜賊訟獄衰息吏民親愛號曰召父遷河<lb/>
　　南太守治行常為第一復數増秩竟寧中徴為少<lb/>
<pb n="KR2k0047_WYG_056-30b"/>
　　府列於九卿<lb/>
　　翟義字文仲上蔡人成帝時為南陽都尉宛令劉<lb/>
　　立與曲陽侯為婚恃勢賊殺不辜義行縣至宛召<lb/>
　　立至命部掾收縛傳送鄧獄威振南陽<lb/>
　　鮑昱字文泉上黨屯留人建武初為泚陽長政務<lb/>
　　仁愛境内清淨時有趙堅者殺人繫獄其父母詣<lb/>
　　昱自言年七十餘惟有一子適新娶今繫獄當死<lb/>
　　苦無種類涕泣求哀昱憐其言令堅妻入獄解械<lb/>
<pb n="KR2k0047_WYG_056-31a"/>
　　止宿遂妊身有子事聞遷司隸校尉<lb/>
　　鮑德昱子累官南陽太守嵗多災荒惟南陽豐稔<lb/>
　　吏人愛悅號為神父時郡學乆廢德乃修起黌舎<lb/>
　　備俎豆黻冕行禮奏樂又尊饗國老宴㑹諸儒百<lb/>
　　姓觀者莫不勸服在職九年徵拜大司農<lb/>
　　杜詩字君公河内汲人建武中為南陽太守性節<lb/>
　　儉而政治清平以誅暴立威善於計畧省愛民役<lb/>
　　造作水排鑄為農器用力少而建功多百姓便之<lb/>
<pb n="KR2k0047_WYG_056-31b"/>
　　又修治陂池廣拓土田比戸殷足時人以方召信<lb/>
　　臣故南陽為之語曰前有召父後有杜母<lb/>
　　藥崧河内人明帝時為南陽太守天性忠樸以㢘<lb/>
　　約化民<lb/>
　　魯丕字叔陵扶風人建武時為新野令視事期年<lb/>
　　州課第一擢刺史<lb/>
　　周章字次叔隨州人和帝初為南陽功曹時大将<lb/>
　　軍竇憲免封冠軍侯就國章從太守行春到冠軍<lb/>
<pb n="KR2k0047_WYG_056-32a"/>
　　里太守欲謁之章諫曰今日公行春豈可越儀私<lb/>
　　交且憲椒房之親勢傾王室而退就藩國禍福難<lb/>
　　量明府剖符大臣千里任重舉止進退其可輕乎<lb/>
　　太守不聽遂升車章前拔佩刀絶馬鞅乃止及憲<lb/>
　　被誅公卿以下多以交憲得罪太守幸免由是重<lb/>
　　章舉孝㢘六遷為五官中郎将<lb/>
　　法雄字文强扶風郿人安帝時除平氏長勤政事<lb/>
　　發摘奸伏盜賊稀少南陽太守鮑德上其理状遷<lb/>
<pb n="KR2k0047_WYG_056-32b"/>
　　宛令<lb/>
　　王暢字叔茂髙平人桓帝時拜南陽太守前後二<lb/>
　　千石懼逼帝鄉貴戚多不稱職暢深病之下車奮<lb/>
　　勵威嚴其豪黨有釁穢者莫不糾發諸受贓二千<lb/>
　　萬以上不自首實者盡入財物豪右大震功曹張<lb/>
　　敞諫之暢更崇寛政教化大行徴為長樂衛尉<lb/>
　　成瑨𢎞農人桓帝時為南陽太守宛有張汎者桓<lb/>
　　帝乳母外親倚勢横恣瑨收捕既而遇赦瑨竟誅<lb/>
<pb n="KR2k0047_WYG_056-33a"/>
　　之并收其宗族賓客盡置之法乃奏聞中常侍使<lb/>
　　汎妻上書頌寃帝怒下瑨獄死<lb/>
　　劉陶字子竒潁川人桓帝時除順陽長縣多姦滑<lb/>
　　陶募吏民勇猛者捕得數百人皆嚴兵待命乃覆<lb/>
　　案姦宄所發若神以病免吏民思而歌之曰悒然<lb/>
　　不樂思我劉君何時復来安此下民<lb/>
　　劉寛字文饒𢎞農華隂人延熹間為南陽太守温<lb/>
　　仁多恕雖在倉卒未嘗疾言遽色吏人有過但用<lb/>
<pb n="KR2k0047_WYG_056-33b"/>
　　蒲鞭示辱而己終不加苦事有功善推之自下災<lb/>
　　異或見引躬刻責每行縣止息亭𫝊輒引學官祭<lb/>
　　酒及處士執經對講見父老慰以農里之言訓少<lb/>
　　年勉以孝弟之行人皆感化徴拜大中大夫<lb/>
　　楊彪字文先華隂人光和中拜南陽太守以仁愛<lb/>
　　為政既去百姓思之<lb/>
　　呉樹下邳人為宛令時梁冀賓客布在縣界樹之<lb/>
　　官辭冀冀以情託樹曰小人姦蠧比屋可誅将軍<lb/>
<pb n="KR2k0047_WYG_056-34a"/>
　　以椒房之親處上将之位宜崇賢善以補朝闕宛<lb/>
　　大都士之淵藪自侍坐以来未聞稱一長者而多<lb/>
　　託匪人非敢奉命冀黙然乆之樹到任遂悉誅冀<lb/>
　　賓客為民害者數十人境内肅然小民安悅遂遷<lb/>
　　為荆州刺史<lb/>
　　趙戒字志伯成都人為南陽太守糾豪猾恤吏民<lb/>
　　奏免中官子弟為令長貪濁者<lb/>
　　种拂字潁伯洛陽人靈帝初拜宛令時南陽郡吏<lb/>
<pb n="KR2k0047_WYG_056-34b"/>
　　好因休沐逰戯市里為百姓所患拂出逢之必下<lb/>
　　車公謁以愧其心自是莫敢出政有能名累遷光<lb/>
　　禄大夫<lb/>
　　羊續字興祖太山平陽人中平間為南陽太守入<lb/>
　　郡界乃羸服間行侍童子一人觀歴縣邑採問風<lb/>
　　謡然後進其令長貪潔吏民良猾皆逆知其状郡<lb/>
　　内莫不震懾時權豪競尚奢麗續深疾之常敝衣<lb/>
　　薄食車馬羸敗府丞獻生魚續受而懸於庭丞後<lb/>
<pb n="KR2k0047_WYG_056-35a"/>
　　又獻之續乃出前所懸者以杜其意後徴為太常<lb/>
　　杜襲字子緒潁川定陵人獻帝時為西鄂長縣濱<lb/>
　　南境寇賊縦横時長吏皆斂民保城郭不得農業<lb/>
　　倉庾空虚襲乃遣老弱分散就業惟留丁壯備守<lb/>
　　吏民懽悅<lb/>
　三國田豫字國讓漁陽人仕魏累遷南陽太守先時<lb/>
　　郡人侯音及衆數千人在山中為羣盜大為郡患<lb/>
　　前太守收其黨與五百餘人表奏皆當死豫悉見<lb/>
<pb n="KR2k0047_WYG_056-35b"/>
　　諸繫囚慰諭開其自新之路破械遣之諸囚皆叩<lb/>
　　頭願自効即相告語羣賊一朝解散郡内肅清<lb/>
　晉丁穆字彦遠譙國人孝武帝時為順陽太守㑹苻<lb/>
　　堅遣衆来寇穆戰敗被執械至長安稱疾不仕偽<lb/>
　　朝遂遇害贈龍驤将軍雍州刺史<lb/>
　南北朝劉思忌南齊時為新野太守時魏主引兵寇<lb/>
　　新野思忌拒守攻之不克築長圍守之城陷不屈<lb/>
　　遂遇害<lb/>
<pb n="KR2k0047_WYG_056-36a"/>
　　韋孝寛字叔裕京兆杜陵人後魏普泰中除淅陽<lb/>
　　郡守時獨孤信為新野郡守情好款宻政術俱美<lb/>
　　荆部吏人號為連璧云<lb/>
　　薛慎字佛䕶河東汾隂人後周保定初為湖州刺<lb/>
　　史界雜蠻服恒以刼掠為務慎乃集諸豪帥具宣<lb/>
　　朝㫖殷勤誡諭賜酒食一年間翕然向化相謂曰<lb/>
　　今日始知刺史真民父母也莫不欣悅慎以從善<lb/>
　　之速具以状聞詔蠲其賦役<lb/>
<pb n="KR2k0047_WYG_056-36b"/>
　　樂遜字遵賢河東猗氏人周天和初為湖州刺史<lb/>
　　人多蠻左未習儒風遜勸勵生徒加以課試數年<lb/>
　　間化洽州境蠻俗生子長大多與父母異居遜每<lb/>
　　加勸導多革前弊在任數載頻被褒錫秩滿還朝<lb/>
　　拜皇太子諫議<lb/>
　隋皇甫無逸字仁儉京兆萬年人煬帝時為淯陽太<lb/>
　　守治為天下最遷右武衛将軍<lb/>
　唐呂子臧河東人武德初為鄧州刺史賊朱粲攻城<lb/>
<pb n="KR2k0047_WYG_056-37a"/>
　　或勸其降子臧曰我天子方伯肯降賊乎率麾下<lb/>
　　數百人赴敵而死<lb/>
　　陳君賓鄱陽王伯山子貞觀初為鄧州刺史州承<lb/>
　　亂後民多流徙君賓加意勞来不期月皆還業明<lb/>
　　年四方霖潦獨鄧有年蒲虞二州民就食其境詔<lb/>
　　褒之<lb/>
　　孟威平昌人肅宗時臨湍令下車時戸不滿百為<lb/>
　　政七月相率歸者千餘家李華為之記<lb/>
<pb n="KR2k0047_WYG_056-37b"/>
　　白鍠山西太原人居易之父令鞏縣以身帥民恩<lb/>
　　威並濟民畏而愛之留一子於鞏繁其族<lb/>
　　趙矜德宗時為舞陽簿呉少誠反矜誓不從叛以<lb/>
　　縣来歸<lb/>
　　狄兼謨仁傑之孫文宗時鄧州刺史嵗旱民饑發<lb/>
　　粟賑濟民免流徙<lb/>
　　盧祥㑹昌中唐州刺史勸農力田興復陂堰民歌<lb/>
　　其德<lb/>
<pb n="KR2k0047_WYG_056-38a"/>
　宋蘇易簡字太簡梓州銅山人淳化初知鄧州専以<lb/>
　　詩書飾吏事甚得人心<lb/>
　　趙延進澶州頓丘人淳化初知鄧州飛蝗不入境<lb/>
　　下詔褒之<lb/>
　　寇準字平仲華州下邽人至道初知鄧州所得俸<lb/>
　　禄惟務施予治尚寛慈民甚德之既去為立祠<lb/>
　　陳堯咨字嘉謨閬中人真宗時知鄧州以政最聞<lb/>
　　吏民懷之<lb/>
<pb n="KR2k0047_WYG_056-38b"/>
　　劉筠字子儀大名人真宗時知鄧州性不茍合治<lb/>
　　尚簡嚴輕徭薄賦政平訟省一郡大治<lb/>
　　謝絳字希深富陽人真宗時知鄧州距州百二十<lb/>
　　里有美陽堰引湍水溉公田水来逺而少利不及<lb/>
　　民濱堰築新土為防俗謂之墩大小且十數嵗數<lb/>
　　壞輒調民増築百姓苦之絳按召信臣六門堰故<lb/>
　　迹距城三里壅水注鉗盧陂溉田至三萬頃遂罷<lb/>
　　嵗役後卒於官子景温亦知鄧州恪遵父政<lb/>
<pb n="KR2k0047_WYG_056-39a"/>
　　髙賦字正臣中山人真宗時知唐州州田荒蕪經<lb/>
　　百年賦募兩河流民計口給田使力耕作陂堰田<lb/>
　　十餘所再滿再留比去田増闢三萬餘頃戸増萬<lb/>
　　一千三百八十嵗益稅二萬二千二百五十有竒<lb/>
　　璽書褒諭宣布治状以勸天下民為立生祠春秋<lb/>
　　祀之<lb/>
　　范仲淹已見開封府名宦仁宗時以資政殿學士<lb/>
　　陕西四路宣撫使知邠州以疾請鄧州進給事中<lb/>
<pb n="KR2k0047_WYG_056-39b"/>
　　徙荆南鄧人遮使者請留仲淹亦願留鄧許之㝷<lb/>
　　徙杭州子純粹字德儒亦知是州歴河南府滑州<lb/>
　　所至有聲<lb/>
　　孫甫字之翰陽翟人仁宗時以右司諫出知鄧州<lb/>
　　在官㢘介吏民不敢欺<lb/>
　　王琪字君玉成都華陽人仁宗時知鄧州政尚簡<lb/>
　　靜時人稱之<lb/>
　　趙尚寛字濟之河南人嘉祐中知唐州唐素沃壤<lb/>
<pb n="KR2k0047_WYG_056-40a"/>
　　經五代之亂土曠民稀賦不足以充役議者欲廢<lb/>
　　為邑尚寛曰土曠可益墾闢民稀可益招徕奈何<lb/>
　　廢故郡乃按視圖記得召信臣陂渠故迹益發卒<lb/>
　　復疏三陂一渠溉田萬餘頃四方之民来者雲布<lb/>
　　復請以荒田計畆授之及貸民官錢買耕牛凡三<lb/>
　　年榛莽復為膏腴増戸積萬餘尚寛勤於農政治<lb/>
　　效異等三司使包拯上其事仁宗嘉之下詔褒焉<lb/>
　　仍進秩賜金留於唐凡五年民畫像以祀<lb/>
<pb n="KR2k0047_WYG_056-40b"/>
　　李兌字子西臨潁人登進士第累加龍圖閣直學<lb/>
　　士敡歴中外聲績茂著英宗時遷知河陽徙鄧州<lb/>
　　有富人榜僕死係頸投井中而以縊為解兌曰既<lb/>
　　赴井復自縊有是理乎必吏受賕教之爾訊之果<lb/>
　　然累官工部尚書致仕卒諡曰荘<lb/>
　　劉蒙字子明渤海人熈寧初知湖陽縣時常平使<lb/>
　　者召㑹諸縣令議免役法蒙以為不便不肯與議<lb/>
　　退而條上其害即投劾去<lb/>
<pb n="KR2k0047_WYG_056-41a"/>
　　燕若沖元豐中知南陽縣政治清平修陂堰闢田<lb/>
　　土比屋殷富嵗資豐稔<lb/>
　　李常字公擇南康建昌人神宗時知鄧州遇事即<lb/>
　　決案無停牘仁心愛民吏不敢欺<lb/>
　　黄庭堅字魯直洪州分寧人神宗時調葉縣尉居<lb/>
　　官有守王安石薦於朝進充館職<lb/>
　　董敦逸字夢授吉州永豐人元祐初知穰縣時方<lb/>
　　興水利提舉官調民鑿馬渡港云可溉田二百頃<lb/>
<pb n="KR2k0047_WYG_056-41b"/>
　　敦逸言於朝以為利不補害核實如敦逸言免役<lb/>
　　夫十六萬全舊田三千六百頃徙知弋陽<lb/>
　　劉汲丹陵人紹聖中以直龍圖閣知鄧州金人渡<lb/>
　　河諜知鄧州為行在所命其将尼楚赫攻京西汲<lb/>
　　遣副總管侯成材守南陽金人奄至殺成材汲集<lb/>
　　将吏謂曰吾受國恩恨未得死所金人来必死有<lb/>
　　能與吾俱死者乎皆流涕曰惟命乃下令曰城中<lb/>
　　有材武願從軍者聽留餘從便得敢死士四百人<lb/>
<pb n="KR2k0047_WYG_056-42a"/>
　　又令曰凡仕於此其聽送其家寅出午反違者從<lb/>
　　軍法衆皆感服無一人失期及南陽陷金人攻益<lb/>
　　急軍中請汲去汲不許死之事聞贈大中大夫諡<lb/>
　　忠介<lb/>
　　金光庭羅源人知南陽府建炎初金人陷城不屈<lb/>
　　而死<lb/>
　金元好問字裕之太原秀容人興定間知内鄉縣勞<lb/>
　　撫流亡邉境寧謐後又知南陽縣善政尤著<lb/>
<pb n="KR2k0047_WYG_056-42b"/>
　　劉從益字雲卿渾源人大定初知葉縣修學勵俗<lb/>
　　有古良吏風葉自兵興戸減三一田不毛者萬七<lb/>
　　千畆有竒其嵗入七萬石如故從益請於大司農<lb/>
　　為減一萬民甚賴之流亡歸者四千餘家未㡬被<lb/>
　　召百姓詣尚書省乞留不聽入授應奉翰林文字<lb/>
　　踰月疾卒葉人聞之端午罷酒為位而哭且立石<lb/>
　　頌德以致哀思<lb/>
　元郭巖世祖時為葉縣令明敏有斷仁愛無私吏民<lb/>
<pb n="KR2k0047_WYG_056-43a"/>
　　懷慕為立去思碑<lb/>
　　程仲賢黎陽人大德初為泌陽令築馬仁陂堰民<lb/>
　　獲其利又葺新文廟民不知勞<lb/>
　　劉益謙太和人元統間為鎮平尹修舉六事民庶<lb/>
　　咸慕富珠哩翀為撰遺愛碑<lb/>
　　莊文昭安陽人至正間為南陽府尹勸耕興學通<lb/>
　　水利置義倉教行民富<lb/>
　　席巨川至正間同知南陽府事時王師討叛寇委<lb/>
<pb n="KR2k0047_WYG_056-43b"/>
　　巨川饋餉主帥欲盡殪降者巨川泣言不可殺降<lb/>
　　帥悟賴以活者千數民為立碑<lb/>
　　楊彦珍至正間留守鄧州修楚堰以灌田全活饑<lb/>
　　民甚衆<lb/>
　　崔括至正間判府事興學校通水利振薄俗除民<lb/>
　　瘼事有益於民者慨然以身任之<lb/>
　　李炳龍岡人至元初為南陽令新廟學崇禮義勸<lb/>
　　課農桑墾闢荒蕪民用殷阜<lb/>
<pb n="KR2k0047_WYG_056-44a"/>
　　周喜同河西人以才充承徽寺經歴調南陽縣達<lb/>
　　嚕噶齊時妖賊陷鄧州抵南陽喜同率義兵奮戰<lb/>
　　殺賊數百人城陷喜同及妻邢氏且戰且罵一家<lb/>
　　死者二十人<lb/>
　明程本初洪武初為南陽府同知以文學經濟見稱<lb/>
　　創建公署學校繕築城池相度經營人服其能今<lb/>
　　祀名宦祠<lb/>
　　郭雲南陽人洪武初為南陽衛指揮膂力過人有<lb/>
<pb n="KR2k0047_WYG_056-44b"/>
　　謀畧築城建衛撫綏軍民咸得樂業子孫世襲其<lb/>
　　爵<lb/>
　　王昇直𨽻沙河人洪武初知南陽府㢘謹仁恕㝷<lb/>
　　以憂去僉事傅啟讓為疏請奪情起視事時夏旱<lb/>
　　昇引咎自責齋沐請禱甘雨如注民歌詠之<lb/>
　　孔顯江南靈璧人洪武初知鄧州州城毁於元末<lb/>
　　無與居守者二十餘年顯至按其故址規為新城<lb/>
　　公署民居以次修葺市井棊布人多歸附上聞治<lb/>
<pb n="KR2k0047_WYG_056-45a"/>
　　状下詔褒異内鄉盜起顯率所部兵殱之賜龍彩<lb/>
　　紵衣一襲顯益起樓觀浚濠池申令耀武四境晏<lb/>
　　然及老遂寓於鄧鄧人敬愛不衰<lb/>
　　王釐江西鄱陽人洪武初知南陽府有善政卒於<lb/>
　　官郡人悼之<lb/>
　　凌雲浙江仁和人洪武中為南陽府推官積年滯<lb/>
　　獄一時剖決殆盡時論歸之今祀名宦祠<lb/>
　　車敬山西陽曲人洪武中知南陽縣清慎方介政<lb/>
<pb n="KR2k0047_WYG_056-45b"/>
　　令一新興學勸農平徭均稅芟鋤兇惡囹圄空虚<lb/>
　　邑人稱之<lb/>
　　唐吉祥江南歙縣人洪武中歴知葉南陽二縣時<lb/>
　　需徴百出驛𫝊旁午吉祥處之裕如性和易雖急<lb/>
　　遽中未嘗有厲色<lb/>
　　胡惠廣東潮陽人洪武中知泌陽縣縣革而復設<lb/>
　　民雜處兩界恃以逃賦惠撫字公平民皆歸化復<lb/>
　　為辨疆界俾其復業民遂安堵<lb/>
<pb n="KR2k0047_WYG_056-46a"/>
　　徐讓四川綿竹人洪武中知泌陽縣為政㢘平興<lb/>
　　建學校教民開墾安輯流亡以母憂去民厚賻之<lb/>
　　悉辭不受<lb/>
　　周編江南山陽人洪武末知南陽縣門無私謁視<lb/>
　　民如子興利除害時有勢豪為民害編上章禁止<lb/>
　　民頌其德今祀名宦祠<lb/>
　　尤毅江南當塗人洪武末為唐府紀善凡開府儀<lb/>
　　節多所賛襄<lb/>
<pb n="KR2k0047_WYG_056-46b"/>
　　王煥山東滋陽人永樂初為鎮平主簿存心寛恕<lb/>
　　臨事明決嘗督民運材木撫綏慰諭民不知勞間<lb/>
　　有疾者躬為市藥調䕶若已子百姓感之<lb/>
　　曹居敬山東人永樂初知裕州㢘謹慈惠不施鞭<lb/>
　　扑妻孥衣粗食糲安於儉約九載秩滿吏民感泣<lb/>
　　不忍其去<lb/>
　　武斌山東濟寧人永樂中知鎮平縣勤於撫字洞<lb/>
　　燭民情講學課文人材聿興嘗董役臨清賑恤貧<lb/>
<pb n="KR2k0047_WYG_056-47a"/>
　　病民感恩信終嵗無一逋者<lb/>
　　王質江南太和人永樂中為南陽學訓導以才行<lb/>
　　卓異徵拜監察御史<lb/>
　　寇義字宗彞直隸平山人永樂中知新野縣有能<lb/>
　　聲宣德中陞知鄧州正直嚴明精於聽斷吏民不<lb/>
　　敢欺賦役均平廢墜修舉暇則詣學課勵生徒其<lb/>
　　政績能繼莱公云<lb/>
　　王騏直隸固安人永樂中知舞陽縣時夏麥災秋<lb/>
<pb n="KR2k0047_WYG_056-47b"/>
　　禾無收騏請以布花代輸公私俱便隣縣效之民<lb/>
　　饑發賑不待報賴以全活者甚衆比書最朝廷嘉<lb/>
　　其績給驛還任時人榮之<lb/>
　　周志義湖廣石首人永樂中知鎮平縣果毅公平<lb/>
　　民安其政先是縣多寇盜志義設法掩捕導以禮<lb/>
　　義㢘恥未期月而盜賊屏息<lb/>
　　胡尚清江西南昌人永樂中舉人知泌陽縣政尚<lb/>
　　嚴明弊絶風清而居心仁厚愛民如子尤留心學<lb/>
<pb n="KR2k0047_WYG_056-48a"/>
　　校親為講論後卒於官邑人塟之城南相率致祭<lb/>
　　祀名宦<lb/>
　　鄧恂字性善江南宿松人永樂末歴知南陽葉内<lb/>
　　鄉三縣敦本抑末逋稅久不完者恂設法徴之民<lb/>
　　不擾而事集時尚書許廓巡撫河南榜其政績以<lb/>
　　示闔屬未㡬卒人咸惜之<lb/>
　　楊儀字彦禮浙江衢州人宣德初知鄧州學術正<lb/>
　　大以德化民有爭訟者必諄諄勸諭使相感悔不<lb/>
<pb n="KR2k0047_WYG_056-48b"/>
　　得己然後用刑立規設法務追古循吏在任未久<lb/>
　　而卒<lb/>
　　陳正倫江西吉水人宣德中知南陽府慈祥樂易<lb/>
　　治民事神務盡愛敬值嵗旱巡行州縣修築陂堰<lb/>
　　已而得雨穀天熟凡便民之事無不舉蠧民之事<lb/>
　　無不革奏疏屢上多見施行既去郡人追慕<lb/>
　　羅琥湖廣茶陵人正統中為南陽通判㢘介有為<lb/>
　　積穀麥三十萬石撫流民萬餘戸築堤八十餘里<lb/>
<pb n="KR2k0047_WYG_056-49a"/>
　　累遷南京戸部郎中<lb/>
　　宋璽直隸行唐人成化初知鎮平縣以考最賜宴<lb/>
　　旌異擢泗州知州<lb/>
　　雍泰字世隆陕西咸寧人成化中知南陽府立綱<lb/>
　　振紀境内肅然時藩府奏取民田千頃泰曰田收<lb/>
　　民去王誰與守力執不從及代去民圖像祀之累<lb/>
　　官南京戸部尚書<lb/>
　　段堅字可久陕西蘭州人成化中知南陽府堅病<lb/>
<pb n="KR2k0047_WYG_056-49b"/>
　　士子讀書惟務科舉鮮志聖賢乃倡明周程張朱<lb/>
　　之學召郡邑諸生親為講説士風丕變又以民俗<lb/>
　　之偷由未預養乃選屬邑童蒙建志學書院刻小<lb/>
　　學孝經論語崇正辨文公家禮諸書以教之民俗<lb/>
　　日厚又建節義祠祀古列女自文母而下若干人<lb/>
　　又察民隱迸巫尼疏寃獄輕徭薄賦與民休息郡<lb/>
　　人戴之如父母後致政歸卒於家郡人聞訃無不<lb/>
　　泣下者作木主祀於志學書院又四十年郡人思<lb/>
<pb n="KR2k0047_WYG_056-50a"/>
　　其德澤復為立祠<lb/>
　　郁采浙江山隂人正德初知裕州㑹流寇趙鐩率<lb/>
　　衆攻掠采誓拒守城陷力戰而死詔贈光禄寺少<lb/>
　　卿録一子入監仍命有司立祠祀之<lb/>
　　唐天恩江南常熟人正德六年知葉縣賊陷城被<lb/>
　　執不屈遇害詔贈光禄寺少卿<lb/>
　　呉承恩江南桐城人貢士嘉靖三十五年知新野<lb/>
　　縣明敏有斷清慎自持修學校築陂堰旋陞府倅<lb/>
<pb n="KR2k0047_WYG_056-50b"/>
　　去之日士民塞道垂泣<lb/>
　　龔芝貢生浙江㑹稽人嘉靖時知泌陽縣治尚清<lb/>
　　靜政無不理祀名宦<lb/>
　　潘廷楠江西髙安人嘉靖四十一年知鄧州調停<lb/>
　　賦役嵗省幣費三千六百兩繕外城開煤洞疏土<lb/>
　　山崇學校文章政事聲施至今<lb/>
　　任柱廣東東莞人嘉靖末由舉人知舞陽縣積穀<lb/>
　　三萬值嵗饑民賴以活建書院躬自講授文風大<lb/>
<pb n="KR2k0047_WYG_056-51a"/>
　　振<lb/>
　　孫哲字用晦山西石州人嘉靖壬辰進士以廷尉<lb/>
　　出守南陽嵗大祲力請内帑分賑決疑獄表節義<lb/>
　　郡人為之建祠刻石<lb/>
　　成遜字惟謙直隸長垣人萬厯辛未進士知南陽<lb/>
　　縣百廢具舉追古循吏剏修縣志典核可垂<lb/>
　　翁金堂浙江錢塘人知鎮平縣毁淫祠為書院事<lb/>
　　有病民無不釐剔與强藩爭反復陽之田邑人賴<lb/>
<pb n="KR2k0047_WYG_056-51b"/>
　　之<lb/>
　　馮日望浙江慈谿人萬厯中知葉縣於城市村鎮<lb/>
　　各建社學暇即與子弟講業有漢文翁遺風<lb/>
　　茅國縉浙江歸安人進士茅坤冢子萬厯十九年<lb/>
　　知淅川縣氣度博大政尚簡易以儒術飾吏治近<lb/>
　　古循吏<lb/>
　　沈應奎江南武進人舉人萬厯末知裕州持身㢘<lb/>
　　潔存心愛民為牒驅虎頗多異政陞員外郎<lb/>
<pb n="KR2k0047_WYG_056-52a"/>
　　井濟博直隸文安人萬厯二十年知鄧州嵗大饑<lb/>
　　設法拯救全活數十萬人嚴於弭盜為一時最<lb/>
　　張鯉山東膠州人嵗貢萬厯中知内鄉縣持躬清<lb/>
　　介敝衣敝冠不事表暴而政事就理<lb/>
　　王建和江南貴池人進士萬厯中知桐栢縣除二<lb/>
　　害去三憂有功於民社甚大<lb/>
　　劉承範貢生湖廣監利人萬厯初知淅川縣丈地<lb/>
　　均糧開興化堰灌田數百頃<lb/>
<pb n="KR2k0047_WYG_056-52b"/>
　　霍維藎直隸曲周人進士萬厯間知南陽府城南<lb/>
　　白河夏秋泛漲漂沒民居勢且薄城維藎與同知<lb/>
　　萬通知縣成遜相地勢為堤數里下絙堅木上鎮<lb/>
　　巨石蜿蜒盤固水乃安流<lb/>
　　楊惟治字同野山西人萬厯壬辰進士知南陽縣<lb/>
　　賑饑施藥節制宗藩築岸以障白河濬塘堰通水<lb/>
　　利邑人德之祀名宦<lb/>
　　李藩長山西聞喜人崇禎五年知泌陽縣蒞事九<lb/>
<pb n="KR2k0047_WYG_056-53a"/>
　　載弭盜安民政聲大著以病去官<lb/>
　　姚昌祚山西臨晉人崇禎十三年知泌陽縣時流<lb/>
　　寇猖獗昌祚多方措置率衆守禦獻逆陷城巷戰<lb/>
　　殺賊力竭死之<lb/>
　　潘宏陕西山陽人貢生崇禎十三年知舞陽縣流<lb/>
　　寇陷城父子死難<lb/>
　　韓醇四川人舉人崇禎十三年知新野縣闖賊破<lb/>
　　城不屈遇害<lb/>
<pb n="KR2k0047_WYG_056-53b"/>
　　雷進暹泌陽典史崇禎十四年領鄉兵拒賊力不<lb/>
　　支以身殉難<lb/>
　　鍾其碩字巍然陕西成縣人拔貢生崇禎末知鎮<lb/>
　　平縣適丁寇難城陷被執罵賊而死<lb/>
　　王士昌雲南人舉人崇禎十四年任泌陽未久城<lb/>
　　破被執不屈死<lb/>
　　董應圭浙江鄞縣人由舉人崇禎時知鄧州明於<lb/>
　　治理勤於撫字嵗癸酉入覲值流寇掠鄧境百姓<lb/>
<pb n="KR2k0047_WYG_056-54a"/>
　　驚怖圭過裕葉聞警申請免覲遄歸率民登陴晝<lb/>
　　夜拒守料軍實備戰具身先士卒立風雪中飲食<lb/>
　　俱廢踰月成疾卒於官士民哀之祀名宦<lb/>
　　朱新運貴州人由嵗貢任葉縣訓導崇禎五年大<lb/>
　　水衝城土賊聚衆作亂新運率鄉勇堅守城賴以<lb/>
　　全陞去後立祠祀之<lb/>
　　顔曰愉浙江上虞人知南陽府崇禎十四年張獻<lb/>
　　忠破泌陽曰愉登陴巡警日夜不休後賊驅精壯<lb/>
<pb n="KR2k0047_WYG_056-54b"/>
　　乗雨登城曰愉同指揮王汝璋分堵守望奮勇殺<lb/>
　　賊賊不得上乃發亂矢上射曰愉被傷卒詔贈太<lb/>
　　僕卿諭祭<lb/>
　　薛應齡福建人由選貢崇禎丁丑任鄧州同知時<lb/>
　　流寇陷城應齡與知州孫澤盛出戰俱死於陣妻<lb/>
　　孥皆遇害事聞贈官賜祭塟澤盛山東掖縣人由<lb/>
　　舉人知鄧州事<lb/>
　　李錫為鄧州守禦所副千戸崇禎十年張獻忠陷<lb/>
<pb n="KR2k0047_WYG_056-55a"/>
　　城死之<lb/>
　　江朝瀛江南歙縣人崇禎十一年任新野主簿闖<lb/>
　　逆破城罵賊死<lb/>
　　余承䕃崇禎時為鄧州守禦所副千戸流賊寇鄧<lb/>
　　承䕃率鄉勇與戰陣歿贈正千戸<lb/>
　　劉國能陕西人初為流賊名闖塌天崇禎十二年<lb/>
　　率衆萬人降左良玉於陳州以副将駐葉築南北<lb/>
　　土城為守禦計十四年九月李自成羅汝才併兵<lb/>
<pb n="KR2k0047_WYG_056-55b"/>
　　攻七晝夜不下誓屠之攻愈急城破被執自成好<lb/>
　　謂曰若吾兄弟也國能仗劒叱曰吾始與若同為<lb/>
　　賊今王臣也肯從汝反乎督民死守者我也葉民<lb/>
　　無罪遂自刎妻妾皆自縊遺幼子名小蠻子甫七<lb/>
　　嵗亦罵賊而死後葉民全收其屍塟土城西建祠<lb/>
　　墓左祀之<lb/>
　　張我翼陕西涇陽人由舉人任葉令崇禎十四年<lb/>
　　與副将劉國能誓死拒賊國能既自刎賊營我翼<lb/>
<pb n="KR2k0047_WYG_056-56a"/>
　　猶督民堅守城破不屈死<lb/>
　　惠永貞陕西朝邑人任新野典史崇禎十四年逆<lb/>
　　闖破城罵賊死<lb/>
　　杜日泰陕西人崇禎末鎮平縣典史流寇陷城與<lb/>
　　知縣鍾其碩同死節<lb/>
　　熊天倫直隸人泌陽主簿崇禎十四年賊破城被<lb/>
　　執不屈至死罵不絶口全家殉難邑人立碑以誌<lb/>
　　節烈<lb/>
<pb n="KR2k0047_WYG_056-56b"/>
　　李國璽江南徐州人崇禎十四年任鄧州吏目城<lb/>
　　陷罵賊而死<lb/>
　　劉振世直隸豐潤人由舉人知鄧州崇禎十四年<lb/>
　　城陷被執死於郾城<lb/>
　　余國柱泌陽主簿崇禎十五年城陷死難<lb/>
　　錢勲吾南陽衛百戸崇禎十五年流賊驅衆薄南<lb/>
　　陽城勲吾率兵出戰斬賊數十餘級攻圍益急乃<lb/>
　　與總兵猛如虎力拒守城陷勲吾自刎死<lb/>
<pb n="KR2k0047_WYG_056-57a"/>
　　龔新江西南昌人崇禎末知内鄉縣流賊陷城被<lb/>
　　執自縊而死<lb/>
　　姚運熈山東人崇禎末知南陽縣流寇攻城運熈<lb/>
　　擊鐘召衆竭力死守城陷不屈死<lb/>
　　李本實直隸永平人泌陽訓導崇禎末城陷死節<lb/>
　　譚聖言江西臨川人為唐縣主簿崇禎末流寇破<lb/>
　　城為賊所執不屈而死<lb/>
　　藺起龍陕西華州人為唐縣典史流賊執之迫降<lb/>
<pb n="KR2k0047_WYG_056-57b"/>
　　龍笑曰天下豈有從賊命官耶死之<lb/>
　　李萬慶陕西安化人為流賊名射塌天後降授副<lb/>
　　将守襄城誓死報國闖賊往来萬慶屢出竒兵截<lb/>
　　殺崇禎十四年十一月陕西巡撫汪喬年率兵入<lb/>
　　城居守五日城陷喬年抗節死萬慶提一㓜子擲<lb/>
　　樓下奮身陷陣力屈被執賊怒縛於樁上射殺之<lb/>
　　全家遇害贈都督同知榮禄大夫遺一子後為宛<lb/>
　　庠生即向擲樓下者竟得不死按劉國能李萬慶<lb/>
<pb n="KR2k0047_WYG_056-58a"/>
　　前為劇賊後死王事俱不失為忠臣唐田神功失<lb/>
　　身於史思明宋楊再興亦曾為李成将仍不害其<lb/>
　　忠義劉李事例當直書舊志故為隱諱今据明史<lb/>
　　藁諸書改正傳中詳書年月所以重晩蓋也<lb/>
皇清王燕翼直隸河間人順治二年知南陽府時拐河<lb/>
　　土賊尚未革面燕翼招撫来歸地方始靖流亡復<lb/>
　　業赴任時止單騎以一蒼頭自隨粗衣菲食内鄉<lb/>
　　令餽一羊裘曰此民膏也笞其使而却之後陞山<lb/>
<pb n="KR2k0047_WYG_056-58b"/>
　　東兖州道祀名宦<lb/>
　　馬迪吉山西夏縣人順治二年知鄧州修葺城池<lb/>
　　撫循戸口百廢具舉流民復業流賊劉二虎率衆<lb/>
　　數萬薄城迪吉鼓勵士民誓以死守粮盡殺牛畜<lb/>
　　為食撤屋為薪人無異志賊道去以功陞治中祀<lb/>
　　名宦<lb/>
　　趙耀直隸阜平人貢生順治二年知舞陽縣時寇<lb/>
　　氛未息耀申請招撫單騎入裕州土賊李好寨諭<lb/>
<pb n="KR2k0047_WYG_056-59a"/>
　　降之由是西平渠魁劉洪起亦投戈舞境遂寧招<lb/>
　　集流亡民多復業後遷衡州府同知祀名宦<lb/>
　　胡養素直隸人順治三年知内鄉縣仁慈多善政<lb/>
　　流寇餘黨破城死之<lb/>
　　張藎山東濮州人進士順治十五年知舞陽縣清<lb/>
　　正㢘明吏民畏服捐修學宫釐剔時弊嵗饑雈苻<lb/>
　　竊發捕緝有方境内肅清祀名宦<lb/>
　　張三異湖廣漢陽人任南陽同知時烽烟初靖郡<lb/>
<pb n="KR2k0047_WYG_056-59b"/>
　　邑凋殘異安集流移勸開磽壤人咸復業又創興<lb/>
　　水利蓄洩有方旱潦無虞康熈五十年祀名宦<lb/>
　　張光祁江南歙縣人順治四年知鄧州居心寛厚<lb/>
　　敷政嚴明鄧自明季以来僉里長解糧多破家光<lb/>
　　祁詳請更制立官解法州人感德若更生祀名宦<lb/>
　　王然順天宛平人任淅川知縣矢志清㢘臨事果<lb/>
　　斷崇學校培士風戢豪强輕徭賦政平訟理去後<lb/>
　　淅人感德公請崇祀名宦<lb/>
<pb n="KR2k0047_WYG_056-60a"/>
　　髙以永浙江嘉興人康熈癸丑進士知内鄉縣招<lb/>
　　民墾荒貸給牛種兼督令樹桑麻棗栗由是田疇<lb/>
　　彌望流民四集時承楊来嘉之亂大兵尚駐襄陽<lb/>
　　隣内鄉南鄙将弁多出金誘民為奴僕逃則繫縲<lb/>
　　其家室以永蒞政甫三日有悍卒稱将軍命縛人<lb/>
　　於市以永械送巡撫正其罪邑人始得安戢後陞<lb/>
　　安州知州祀名宦<lb/>
　　竇克勤柘城舉人泌陽教諭訓士以主敬存誠為<lb/>
<pb n="KR2k0047_WYG_056-60b"/>
　　主倣朱子白鹿洞學規朔望集生徒闡明性理所<lb/>
　　著有理學正宗行於世後成進士任翰林院編修<lb/>
　　卒祀名宦<lb/>
　　李之性商邱人由歸德營把總因呉逆變檄調南<lb/>
　　陽攩賊口守禦康熈十五年戰死事聞於<lb/>
朝諭賜優恤廕子李民浙江温州衛千總雍正三年祀<lb/>
　　名宦<lb/>
　　汝寧府<lb/>
<pb n="KR2k0047_WYG_056-61a"/>
　漢馬宫字游卿東海人平帝時汝南太守以行能髙<lb/>
　　潔見稱<lb/>
　　虞延字子大陳留人建武初除細陽令每嵗時伏<lb/>
　　臘輒休遣徒繫各歸家並感其恩德應期而還有<lb/>
　　囚於家被病載詣獄既至而死延率掾吏殯於門<lb/>
　　外百姓感悅<lb/>
　　歐陽歙字正思樂安人建武六年汝南太守推用<lb/>
　　賢俊政有異績以尚書教授數百人視事九嵗徴<lb/>
<pb n="KR2k0047_WYG_056-61b"/>
　　為大司徒<lb/>
　　耿國字叔慮扶風人建武中為上蔡令有善政吏<lb/>
　　人稱之<lb/>
　　張敏字伯達河間人建初中為汝南太守清約不<lb/>
　　煩用刑平恕<lb/>
　　何敞字文髙扶風平陵人建初中汝南太守敞疾<lb/>
　　俗吏以苛刻沽名易以寛和常分遣儒術大吏案<lb/>
　　行屬縣顯孝悌有義行者及舉寃獄以春秋義斷<lb/>
<pb n="KR2k0047_WYG_056-62a"/>
　　之百姓化服出居者皆歸養其父母追行喪服推<lb/>
　　財相讓者二百餘人修理鮦陽舊渠墾田三萬餘<lb/>
　　頃吏民刻石頌德<lb/>
　　李法字伯慶南鄭人和帝時汝南太守有政績<lb/>
　　王龔字伯宗髙平人延光初汝南太守政崇温和<lb/>
　　好才愛士引進郡人黄憲陳蕃等厚遇之知名士<lb/>
　　莫不歸心徴太僕<lb/>
　　王堂字敬伯廣漢郪人永建中汝南太守搜才禮<lb/>
<pb n="KR2k0047_WYG_056-62b"/>
　　士不茍自専委功曹陳蕃匡理政務任主簿應嗣<lb/>
　　庶循名責實郡内大治時大将軍梁商及尚書令<lb/>
　　袁湯以求囑不行竝恨之後以廬江賊迸入弋陽<lb/>
　　界堂勒兵追討即便奔散而商湯猶因此諷州奏<lb/>
　　堂在任無警免歸<lb/>
　　胡廣字伯始南郡人順帝時為汝南太守政尚安<lb/>
　　靜入拜大司農<lb/>
　　宗資字叔都南陽人桓帝時為汝南太守署范滂<lb/>
<pb n="KR2k0047_WYG_056-63a"/>
　　為功曹委任政事推功於滂不伐其善名聞海内<lb/>
　　楊竒華隂人靈帝時為汝南太守持身㢘介專以<lb/>
　　慈祥為政郡中稱治<lb/>
　　張熹字季智臨武人靈帝時平輿令嵗大旱躬禱<lb/>
　　不應乃積柴自焚主簿崇小史張化從焚焉甘霖<lb/>
　　大澍<lb/>
　　徐璆字孟玉廣陵人中平初為汝南太守轉東海<lb/>
　　相所在化行以廷尉徴為袁術所刼授以上公璆<lb/>
<pb n="KR2k0047_WYG_056-63b"/>
　　嘆曰龔勝鮑宣獨何人哉守死不從術不敢逼後<lb/>
　　術死軍敗以前汝南東海二郡印綬上之詔拜太<lb/>
　　常<lb/>
　三國滿寵字伯寧昌邑人仕魏為汝南太守時袁紹<lb/>
　　盛於河朔而汝南紹之本郡門生賓客布在諸縣<lb/>
　　擁兵拒守寵討平之得戸二萬兵二千人令就田<lb/>
　　業<lb/>
　南北朝張萇年上谷涅陽人元魏元帝時為汝南太<lb/>
<pb n="KR2k0047_WYG_056-64a"/>
　　守郡人劉崇之兄弟分析家貧惟一牛爭不能決<lb/>
　　訟於郡庭萇年見而悽之謂曰汝曹當以一牛故<lb/>
　　致此爭競脱有二牛必不爭乃以已牛一頭賜之<lb/>
　　於是境中各相誡約咸敦敬讓<lb/>
　　辛穆字叔宗隴西狄道人東魏靜帝時為汝南太<lb/>
　　守遇水澇人饑表請輕租稅從之勅汝南一郡聽<lb/>
　　以小絹為租<lb/>
　隋麥鐡杖始興人煬帝時為汝南太守法令嚴飭羣<lb/>
<pb n="KR2k0047_WYG_056-64b"/>
　　盜屏跡<lb/>
　唐盧從愿字子龔臨漳人𤣥宗時為豫州刺史政嚴<lb/>
　　簡奏課為天下第一褒書勞問賜絹百疋<lb/>
　　潘好禮貝州宗城人開元中為上蔡令以治最擢<lb/>
　　監察御史<lb/>
　宋袁廓劍州梓潼人太祖時為西平主簿勾稽漏籍<lb/>
　　得民丁萬餘州将薦其勤職就遷上蔡令又以課<lb/>
　　最擢太子右賛善大夫<lb/>
<pb n="KR2k0047_WYG_056-65a"/>
　　栁開字仲塗大名人雍熈中為上蔡令㑹王師北<lb/>
　　征開部送軍糧因上書願効死邉鄙太宗嘉之授<lb/>
　　殿中侍御史<lb/>
　　呂端字易直幽州安次人太宗時知蔡州以善政<lb/>
　　吏民列奏借留<lb/>
　　呉育字春卿建安人真宗時知蔡州設伍保法以<lb/>
　　檢制賊盜時京師有告妖人千數聚確山者詔遣<lb/>
　　中使徃捕至則索兵育曰此特鄉人用浮屠法相<lb/>
<pb n="KR2k0047_WYG_056-65b"/>
　　聚以利財耳一弓手召之可致也何以兵為恐相<lb/>
　　驚疑請留毋徃中使以為然頃之召十人至械送<lb/>
　　闕下皆釋之告者伏辜<lb/>
　　魯有開字元翰亳州譙人仁宗時知確山縣時大<lb/>
　　姓把持官政有開治其最甚者遂以無事興廢陂<lb/>
　　溉民田數千頃富弼守蔡薦之以為有古循吏風<lb/>
　　後又知信陽軍<lb/>
　　劉敞字原父臨江新喻人舉慶厯進士廷試第二<lb/>
<pb n="KR2k0047_WYG_056-66a"/>
　　通判蔡州公餘手不釋巻鑿池開河以利灌溉弟<lb/>
　　攽字貢父以直龍圖閣亦知是州蘇軾苑百禄言<lb/>
　　攽博記能文章政事侔古循吏<lb/>
　　盧士宏字子髙新鄭人仁宗時知信陽軍㑹官捕<lb/>
　　為妖術者餘黨懼及羣聚山谷間士宏請減其罪<lb/>
　　招之即相率歸命<lb/>
　　孫瑜字叔禮博平人仁宗時知蔡州毁呉元濟像<lb/>
　　以其祠祀裴度大水縁城隙入瑜使囊沙數千扞<lb/>
<pb n="KR2k0047_WYG_056-66b"/>
　　其衝城得弗壞<lb/>
　　丁諷治平中知蔡州設法賑饑活者六十萬人籍<lb/>
　　為兵者又數千詔移知亳州蔡人攀轅號呼事聞<lb/>
　　復還任及代去閉城斷橋不得行者累日<lb/>
　　王質字子野鄆州單父人以館職出知蔡州清靜<lb/>
　　慈惠蔡人德之<lb/>
　　呂公著字晦叔夀州人登進士第英宗時知蔡州<lb/>
　　導水泉溉田易軍營草舎以瓦修孔子廟薦舉孝<lb/>
<pb n="KR2k0047_WYG_056-67a"/>
　　行善政甚多神宗立召為翰林學士熈寧初知開<lb/>
　　封府<lb/>
　　歐陽棐字叔弼修之子神宗時知蔡州蔡地薄賦<lb/>
　　重轉運使又為覆折之令多取於民民不堪命㑹<lb/>
　　有詔禁止而佐吏憚使者不敢以詔㫖從事棐曰<lb/>
　　州郡之於民詔令茍有未便猶将建請今天子知<lb/>
　　覆折之病民手詔止之若又憚而不行何以為長<lb/>
　　吏命即日行之<lb/>
<pb n="KR2k0047_WYG_056-67b"/>
　　向宗回字子發開封人敏中曽孫崇德初知蔡州<lb/>
　　擒劇賊殱其黨類嵗饑發廩興力役饑者得濟而<lb/>
　　官舎帑廩一新<lb/>
　　郭瓉内江人建炎初為汝陽令金兵陷城瓚朝服<lb/>
　　坐㕔事與二子俱死之<lb/>
　　趙士真宋宗室權知信陽軍建炎二年寇劉滿至<lb/>
　　拒戰死之贈官録其子<lb/>
　元張昇字伯髙平州人至大間知汝寧府民有告寄<lb/>
<pb n="KR2k0047_WYG_056-68a"/>
　　束書於其家者逾三年取閲有禁書一編且記里<lb/>
　　中大家姓名於上昇亟呼吏焚之曰妄言誣民且<lb/>
　　再更赦矣勿論既而事聞廷議謂昇脱姦宄遣使<lb/>
　　窮問卒無跡可指乃詰以擅焚書状昇對曰備位<lb/>
　　郡守為民父母今斥誣愬免寃濫雖重得罪不辭<lb/>
　　乃坐奪俸二月<lb/>
　　李不作大名人大德間為西平尹化民以德不尚<lb/>
　　威嚴民興禮讓暇日聚徒親為講授人皆以不學<lb/>
<pb n="KR2k0047_WYG_056-68b"/>
　　為恥汝水泛濫率民築防補罅患遂息<lb/>
　　和元恕陽穀人至治二年為西平尹勸農興學折<lb/>
　　節好賢不為表暴民有訟不事鞭扑惟諭以曲直<lb/>
　　人皆改悔在任五年公無負租蝗不入境<lb/>
　明萬孟雅江西人洪武初知汝寧府㢘公有威吏民<lb/>
　　畏服奏清天下戸口禁除奸弊時稱其能<lb/>
　　董渙浙江人洪武初為汝寧府通判首建廟學招<lb/>
　　集逋亡未逾年政通民和陞戸部員外郎<lb/>
<pb n="KR2k0047_WYG_056-69a"/>
　　楊允中直隸人洪武初知上蔡縣建學校立廨舎<lb/>
　　招流亡舉廢墜寛恤民隱風裁獨茂邑人德之<lb/>
　　朱文顯江南安慶人洪武初知汝寧府修廟學建<lb/>
　　廨宇撫綏得宜境内熈然<lb/>
　　沈義浙江德清人洪武中知確山縣操守㢘介崇<lb/>
　　好儒雅興學勸農愛民如子未踰年風俗淳美<lb/>
　　胡夀安江南黟縣人洪武中知信陽州飭謹有幹<lb/>
　　才嘗暴風連日傷禾稼夀安齋戒禱之即日止息<lb/>
<pb n="KR2k0047_WYG_056-69b"/>
　　數年在官不以家隨<lb/>
　　張庸江南呉江人永樂初知遂平縣持身㢘謹處<lb/>
　　心正大自蒞政以来邑無墮業之民嵗無饑寒之<lb/>
　　患生理日廣遂臻富庶<lb/>
　　李興邦湖廣人永樂初知汝寧府㢘幹威嚴不容<lb/>
　　私謁洞悉吏弊民艱凡催辦公務不遣吏胥惟發<lb/>
　　信牌皆依期完集政譽赫然秩滿民皆遮道泣留<lb/>
　　蒋良輔四川閬中人永樂中知羅山縣凡有科差<lb/>
<pb n="KR2k0047_WYG_056-70a"/>
　　量民貧富多寡適均聽斷公允修舉廢墜陞吉安<lb/>
　　知府<lb/>
　　李敏直隸新安人宣德中知汝寧府多惠政頌聲<lb/>
　　四溢陞應天府尹去之日追送者萬餘人仕至戸<lb/>
　　部尚書<lb/>
　　殷謙字文撝直隸涿州人天順初知汝寧府興學<lb/>
　　勸農每遇水旱祈請輒應秩滿去吏民擁不能行<lb/>
　　爭取革舄懸於治門以識其思焉<lb/>
<pb n="KR2k0047_WYG_056-70b"/>
　　錢鉞字大用浙江仁和人成化中知汝寧府持身<lb/>
　　清謹明於律例吏胥無所用其奸暇則行縣教民<lb/>
　　開陂堰勤種植流亡歸附得戸八千有竒郡内翕<lb/>
　　然稱治在任九年陞陕西參政行之日士民遮道<lb/>
　　泣送不忍釋累官副都御史<lb/>
　　張子麟字元瑞直隸藁城人𢎞治中知汝寧府有<lb/>
　　巨猾爭取河灘退地至殺人獄久不決子麟至一<lb/>
　　訊即服自是民無敢售其奸者值饑疫施藥出粟<lb/>
<pb n="KR2k0047_WYG_056-71a"/>
　　全活以萬計興水利修城垣建厫儲穀以績最陞<lb/>
　　山西參政累官至刑部尚書<lb/>
　　霍恩字天錫直隸易州人𢎞治末知上蔡縣正德<lb/>
　　中流賊趙鐩等率衆攻城恩募兵拒守凡十日夜<lb/>
　　城破被執賊欲釋而用之恩不從賊乃以刃挿諸<lb/>
　　口脅降恩罵愈厲賊憤遂裂其支體分置於縣四<lb/>
　　門妻劉氏自縊不死引簮刺入心乃絶事聞上震<lb/>
　　悼恩贈光禄寺少卿妻宜人録其一子入監仍命<lb/>
<pb n="KR2k0047_WYG_056-71b"/>
　　有司建祠上蔡春秋祀之賜額愍節<lb/>
　　王佐山西潞州人正德中知西平縣㑹賊鐩至佐<lb/>
　　乃嚴備禦與僚屬誓以死守既而城陷佐率衆猶<lb/>
　　巷戰力盡被害事聞贈光禄寺少卿命有司立祠<lb/>
　　祀之廕一子入監<lb/>
　　王績宗陕西寧州人正德中為羅山縣主簿賊燧<lb/>
　　掠縣境績宗率兵討之不克遇害事聞贈本縣知<lb/>
　　縣仍録一子入監<lb/>
<pb n="KR2k0047_WYG_056-72a"/>
　　毛繡山東人正德中為西平縣丞賊至被害<lb/>
　　王自爵湖廣石首人正德中知遂平縣值流賊初<lb/>
　　平加意勞来修築城垣甃以磚石民賴以安秩滿<lb/>
　　去邑人為立生祠<lb/>
　　江珙江南歙縣人正德末知西平縣公㢘勤儉積<lb/>
　　日所為朔望率其屬以告於神人有饋生魚者計<lb/>
　　其直授之由是私饋遂絶秩滿遷去百姓立祠祀<lb/>
　　之<lb/>
<pb n="KR2k0047_WYG_056-72b"/>
　　唐珤江南常州人嘉靖九年由舉人守信陽㢘潔<lb/>
　　有惠政士民愛之巡道惡城樓不利邸舎議徙之<lb/>
　　時旱甚珤仰天而嘆巡道問故答曰方視飛蝗耳<lb/>
　　巡道不懌而罷以治行第一擢戸部員外遷知府<lb/>
　　王崇古山西蒲州人登進士第嘉靖三十二年守<lb/>
　　汝寧繩束豪强摘發不少貸崇藩一中貴怙寵恣<lb/>
　　肆憚其丰采為之斂迹時歸德寇起横山大盜任<lb/>
　　泰等嘯聚千人遥為聲勢崇古宻調汝寧信陽衛<lb/>
<pb n="KR2k0047_WYG_056-73a"/>
　　兵一鼓擒之累官太子太保兵部尚書<lb/>
　　徐中行字子與浙江長興人登嘉靖庚戌進士名<lb/>
　　在七子列守汝寧民隱吏弊夙所諳練所部長吏<lb/>
　　奉約束唯謹重修天中書院共諸士講業其間範<lb/>
　　以德行人人向風居官僅一載遭䜛惎左遷士民<lb/>
　　走白當路願借徐使君不得相率送於途攀挽悲<lb/>
　　號如失慈母<lb/>
　　曹科山西寧鄉人進士嘉靖四十三年守汝寧公<lb/>
<pb n="KR2k0047_WYG_056-73b"/>
　　㢘峭直尊嚴若神諸吏惴惴奉法無敢以疑事嘗<lb/>
　　之者布袍疏食俗化於樸終其任未嘗取民間一<lb/>
　　物擢天津兵備副使初以二輿二笥来復以二輿<lb/>
　　二笥去汝人以為有古琴鶴之風<lb/>
　　馬文煒山東安丘人嘉靖壬戌進士授確山令時<lb/>
　　方用里甲法賦役不均多有破産者煒盡除浮費<lb/>
　　復酌議㑹錢以丁地相兼通融徴派視舊省什之<lb/>
　　七暇則勸農訓俗見貧民無牛種寒士乏衣食者<lb/>
<pb n="KR2k0047_WYG_056-74a"/>
　　輒為給予歴任三年俸餘不滿四十金秩滿去邑<lb/>
　　人立祠祀之<lb/>
　　周紹稷雲南永昌人少從楊用修為聲詩以春秋<lb/>
　　魁鄉試於嘉靖四十二年令正陽雅度清才飾以<lb/>
　　儒術與博士弟子員談說道藝慕漢黄徴君叔度<lb/>
　　髙風為建特祠祀之<lb/>
　　時守中江南長洲人嘉靖四十四年以鄉舉為汝<lb/>
　　陽知縣外若寛然長者而内實聰察往時錢穀徴<lb/>
<pb n="KR2k0047_WYG_056-74b"/>
　　派吏輒上下其手姦詭百出中長於推算夙弊一<lb/>
　　清性端介有他郡司李奉直指檄扺汝與中有桑<lb/>
　　梓雅杯酒交驩偶片語相侵中舉杯擲地作色而<lb/>
　　起欲投簮去司李遜讓乃解汝人至今能道之<lb/>
　　史桂芳江西鄱陽人年五十始成進士隆慶初知<lb/>
　　汝寧㢘静有守出則以雙藤一蓋自隨人不知為<lb/>
　　太守所至問民疾苦有聞必行孤行一意不事交<lb/>
　　際故輶軒之使往往迂道避去居恒緼袍藿食敝<lb/>
<pb n="KR2k0047_WYG_056-75a"/>
　　車羸馬人所不堪怡然安之戊辰大計舉天下治<lb/>
　　行異等芳居首<lb/>
　　曹世卿山西稷山人萬厯十四年知上蔡精明嚴<lb/>
　　毅門無私謁一切賦稅第令編氓自輸如額而止<lb/>
　　嵗省二萬餘金里中豪右嘗交通卒史招權納賄<lb/>
　　武斷鄉曲者卿㢘得其魁數人捕治之餘黨股栗<lb/>
　　盜賊畏威亦皆屏跡以艱去民刻石肖像嵗時酹<lb/>
　　祭至今不絶<lb/>
<pb n="KR2k0047_WYG_056-75b"/>
　　夏之鼎江南崑山人天啟四年由舉人任遂平縣<lb/>
　　精明㢘潔多實政舊額二十八保丁戸錯落里甲<lb/>
　　星散里長不便催督鼎畫圖編審俾保各居一方<lb/>
　　甲各同一村里長一約即至民甚便之尊經閣圮<lb/>
　　鼎益拓大蔵書萬巻以資諸生<lb/>
　　黄元功字伯謙進士直隸邢臺人崇禎間知汝寧<lb/>
　　府善書能詩遇佳山水名園攜諸名士論文為歡<lb/>
　　癸酉流寇渡河汝城震<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>元功修城濬池葺警舖<lb/>
<pb n="KR2k0047_WYG_056-76a"/>
　　築砲臺造軍器練鄉勇鼓勵人心効力城守賊不<lb/>
　　敢近雖羽書旁午不廢文事次年寇合營焚東闗<lb/>
　　義士蕭承運等力戰死乃具酒芻為文哭奠卒遭<lb/>
　　讒惎去<lb/>
　　李燦字斗明陕西韓城人進士崇禎丙子任汝寧<lb/>
　　府有德量寡言笑時流賊屢薄城燦登陴守禦卒<lb/>
　　不敢攻丁丑土寇散居四野圖取二麥以困城中<lb/>
　　燦與遊擊朱榮祖宻計𫝊檄封賊渠殷守祖輩官<lb/>
<pb n="KR2k0047_WYG_056-76b"/>
　　賊聞之喜率五十餘人入城邀賞燦先以花紅響<lb/>
　　道賺入城隍神廟伏力士於中三人俘一賊盡殺<lb/>
　　之兵部尚書傅振商立碑記其事<lb/>
　　王建和字乾純江南貴池人進士崇禎年間任汝<lb/>
　　寧府值澇旱不均即細勘災狀上於諸司得疏請<lb/>
　　蠲賦得報民賴以不困崇藩戚畹鍾振家倚勢縱<lb/>
　　恣和白王聲其罪窮治之汝士秦鎬孝弟力田薦<lb/>
　　諸中丞直指請㫖建坊和親書其額曰宇内名賢<lb/>
<pb n="KR2k0047_WYG_056-77a"/>
　　於天中書院立大社月課諸生所拔皆知名士遷<lb/>
　　浙江杭嚴副使士民立祠祀之<lb/>
　　劉英貴州人由貢士崇禎十三年任遂平縣值闖<lb/>
　　賊犯豫所向無堅城英竭力守禦城陷被執罵賊<lb/>
　　而死<lb/>
　　髙孝誌江南江都人由舉人任信陽州崇禎十四<lb/>
　　年寇至州城宵破觀察某縋而逃誌曰死社稷君<lb/>
　　命也安所逃乎遇害<lb/>
<pb n="KR2k0047_WYG_056-77b"/>
　　許永禧山西曲沃人萬厯戊午乙榜為上蔡令蒞<lb/>
　　任數載民懷其德性耿介不以嚬笑假人崇禎壬<lb/>
　　戌春逆闖陷上蔡前一日數騎至城下而門已閉<lb/>
　　賊大呼曰今不開闗明日一城作血池人懼告禧<lb/>
　　禧曰賊勢所向無敵一邑能守乎我惟以死謝朝<lb/>
　　廷而已衆皆泣下禧著袍笏北面再拜據案秉燭<lb/>
　　而坐己而賊至遂自刎<lb/>
　　官篆山東平度人崇禎末為汝寧府照磨有膽智<lb/>
<pb n="KR2k0047_WYG_056-78a"/>
　　署上蔡縣事流賊焚掠村野民皆入城依篆居篆<lb/>
　　每出見亂兵必以大義責之有掠民婦者篆必入<lb/>
　　營救之兵欲射篆即披襟當之得完聚者甚衆賊<lb/>
　　革子眼入城篆拒戰力竭罵賊被害民壮馬天祥<lb/>
　　李和中王維新曹耀皆從死<lb/>
　　髙斗垣山西人崇禎十二年知西平縣居官清慎<lb/>
　　流寇陷城不屈死之<lb/>
　　文師頥廣西人舉人崇禎十五年知汝陽縣城陷<lb/>
<pb n="KR2k0047_WYG_056-78b"/>
　　不屈殉難<lb/>
　　嚴栻字子張江南常熟人進士崇禎八年授信陽<lb/>
　　知州時流寇盤踞郭外栻從刀途血路中單騎至<lb/>
　　郡誓死守賊遁去捐資給牛種流亡復業嵗大熟<lb/>
　　督課諸生手自甲乙丁内艱候代不至遂躬墨絰<lb/>
　　鼓勵鄉兵親履戎行以𠞰土寇竟為科臣誣劾罷<lb/>
　　邑民三百餘人詣闕陳寃卒莫伸祀名宦<lb/>
皇清髙天爵遼陽人順治九年任信陽知州地極衝劇<lb/>
<pb n="KR2k0047_WYG_056-79a"/>
　　才能肆應政事克修民生俱遂陞江西建昌府知<lb/>
　　府士民公請崇祀名宦<lb/>
　　許應鯤陕西褒城人舉人順治十年知汝陽縣仁<lb/>
　　慈性生視民若子是冬大兵征楚牧馬汝寧勢欲<lb/>
　　入城闔郡驚恐應鯤力爭止之受侮抱憤縊死兵<lb/>
　　将懼遂拔營去郡人建祠尸祝至今弗絶<lb/>
　　朴士秀字純菴鑲黄旗人康熈四十年任確山令<lb/>
　　聽訟明決革除火耗及一切陋規建義學延師督<lb/>
<pb n="KR2k0047_WYG_056-79b"/>
　　課康熈五十四年崇祀名宦<lb/>
　　呉琠山西沁州人順治戊戌進士任確山令性明<lb/>
　　決興利除害惟恐不及清賦役伸寃抑招徕開墾<lb/>
　　戸口日益代去士民建銅川書院以誌遺愛官至<lb/>
　　大學士康熈五十七年崇祀名宦<lb/>
　　汝州<lb/>
　漢馮魴字孝孫南陽湖陽人建武時為郏令時車駕<lb/>
　　西征隗囂㑹郏賊延褒等聚衆三千餘人攻圍縣<lb/>
<pb n="KR2k0047_WYG_056-80a"/>
　　舎魴率吏士力戰累日矢盡城陷帝聞馳赴按行<lb/>
　　鬭處嘉之曰此健令也褒等聞帝至皆負鐡鑕請<lb/>
　　罪帝以褒等還魴魴讓以軍法皆叩首曰今日受<lb/>
　　誅死無所恨魴曰汝既知悔過伏罪今一切相赦<lb/>
　　遂令各反農桑縣界寧謐遷魏郡太守<lb/>
　晉華譚字令思廣陵人永寧初為郏令時兵亂之後<lb/>
　　境内饑饉譚傾心撫恤司徒王戎出穀三百斛以<lb/>
　　助之後遷廬江内史<lb/>
<pb n="KR2k0047_WYG_056-80b"/>
　南北朝酈道元字善長涿鹿人魏景明中守魯陽郡<lb/>
　　表立黌序崇勸學校山蠻服其威名不敢為寇弟<lb/>
　　道約亦為魯陽太守為政清静吏民安之<lb/>
　唐令狐緒宣州華原人楚之子宣宗時為汝州刺史<lb/>
　　有善政汝人請刻石頌德以弟綯當國固讓宣宗<lb/>
　　嘉其意乃止<lb/>
　五代劉審交字求益幽州文安人晉隱帝時為汝州<lb/>
　　防禦使有能名乾祐三年卒州人聚哭柩前上疏<lb/>
<pb n="KR2k0047_WYG_056-81a"/>
　　乞留塟近郊得歳時祠祭詔特贈太尉起祠立碑<lb/>
　宋朱景字伯晦偃師人英宗時知汝州葉驛道逺隸<lb/>
　　因為送者所虐多死俗傳為葉家闗景嚴禁以絶<lb/>
　　其患擢知夀州<lb/>
　　李大臨字才元成都華陽人神宗時知汝州清整<lb/>
　　有守論議識大體徙知梓州<lb/>
　　蒋之竒宜興人元符末知汝州孜孜民事和平樂<lb/>
　　易郡人頌之<lb/>
<pb n="KR2k0047_WYG_056-81b"/>
　　劉才劭字美中廬陵人大觀中為汝州教授嘗憤<lb/>
　　五季文辭卑弱倣揚雄法言著法語八十一篇<lb/>
　　謝貺欽宗時知汝州嘗上封事十篇論事愷切後<lb/>
　　提㸃京西北刑獄金取汝州貺自襄陽領兵往援<lb/>
　　戰死<lb/>
　　耿宣威石首人紹興中為寳豐令綽著聲績吏民<lb/>
　　刻碑紀之<lb/>
　金李思明固安人明昌間為郏縣簿奉法循禮不矜<lb/>
<pb n="KR2k0047_WYG_056-82a"/>
　　才能嵗旱禱雨多應民刻石紀之<lb/>
　元劉思孝滏水人大德間為郏縣簿操履清白吏民<lb/>
　　畏服時嵗饑旁郡多不給郏獨豐稔流民就食甚<lb/>
　　衆<lb/>
　　孔之强魯人泰定間為郏縣簿修學講禮教化大<lb/>
　　行秩滿去民立石紀其遺愛<lb/>
　　周尚文潁州人至元間為梁縣尹建學校表忠節<lb/>
　　繪農桑圖教民栽種民懷慕之<lb/>
<pb n="KR2k0047_WYG_056-82b"/>
　　韓約真定人至元間守汝州吏有受權貴賄而隂<lb/>
　　斃其佃者乃以病卒告約察其非按吏贓罪嵗歉<lb/>
　　粟價騰踴約發不待報民得全活<lb/>
　　王義洪洞人至元間為魯山尹興廢革弊抑强扶<lb/>
　　弱以清介著名<lb/>
　　楊允至正間為郏縣尹明敏有斷以清白稱<lb/>
　　王文政至正間為魯山尹發奸摘伏政令一新課<lb/>
　　農勸士及去邑人為立去思碑<lb/>
<pb n="KR2k0047_WYG_056-83a"/>
　　胡潤祖廣平人至正間知汝州勸農興學救災恤<lb/>
　　患時郏令有誣民盜牛及民婦李氏誣服殺人者<lb/>
　　皆為辯理州民立德政碑<lb/>
　明俞永江南華亭人洪武中知魯山縣首革吏弊修<lb/>
　　復學校親為諸生講說經史正句讀校文理士風<lb/>
　　翕然邑有訟者片言折之吏民畏服<lb/>
　　官謙福建長汀人永樂中知汝州恭慎慈愛為政<lb/>
　　知緩急先是民多流亡謙四出招撫貸種免役歸<lb/>
<pb n="KR2k0047_WYG_056-83b"/>
　　者以千數廟學頽圮捐俸倡修秩滿去吏民思慕<lb/>
　　沈貴字廷臣浙江石門人宣德中知汝州至即詢<lb/>
　　宿弊分等編戸以均徭役循行田里教民樹藝作<lb/>
　　陂堰溉田民享其利修學校禮師儒課生徒延耆<lb/>
　　賢以訪政治得失禮讓興行民物安阜後以疾卒<lb/>
　　官士民為之立祠<lb/>
　　傅子榮江西南城人正統中為郏縣丞有幹才案<lb/>
　　牘無滯公廨學舎及橋梁道路修葺一新廣設倉<lb/>
<pb n="KR2k0047_WYG_056-84a"/>
　　庾以儲粟民不告饑秩滿去士民上状乞留詔進<lb/>
　　七品俸仍復其任<lb/>
　　顔頥夀字天和湖廣巴陵人𢎞治初知寳豐縣興<lb/>
　　學勸農政教兼舉未㡬以才調淇縣亦以治著稱<lb/>
　　曹豹江南華亭人進士𢎞治間知郏縣持身端潔<lb/>
　　政多循良修訂縣志毁淫寺為崇正書院<lb/>
　　黄泰山東丘縣人舉人𢎞治十二年知寳豐縣濬河<lb/>
　　源開水利愛民作士入名宦<lb/>
<pb n="KR2k0047_WYG_056-84b"/>
　　劉覲文江南丹徒人萬<graphic n="KR1318" url="https://raw.githubusercontent.com/kanripo/KR-Gaiji/master/images/KR1318.png" mimeType="image/png"/>間知汝州創修磚城利<lb/>
　　民之事竭力興舉郡有專祠<lb/>
　　顧達江南常熟人萬厯間知魯山縣公㢘平易去<lb/>
　　後民思<lb/>
　　范廷弼山東滋陽人崇禎初知魯山愛民如子不<lb/>
　　事苛察民至今思之<lb/>
　　楊呈芳直隸山海衛人崇禎末知魯山勤撫字而<lb/>
　　才能應變詹賊授首合邑賴焉<lb/>
<pb n="KR2k0047_WYG_056-85a"/>
　　李貞佐山西安邑人明末任郏令流寇陷城被執<lb/>
　　百折不從擁出城南遇害母喬氏亦殉難<lb/>
　　張人龍直隸遵化人明末任寳豐流寇破城不屈<lb/>
　　死妻某氏年少逆僕四人同謀欲脅汚之氏治酒<lb/>
　　使飲乗間出呼丞尉領兵擒之棄市孑身扶櫬歸<lb/>
　　塟故土<lb/>
　　孔貞璞曲阜聖裔貢生明末知伊陽多方守禦賊<lb/>
　　不敢薄城以事赴汝陽賊狙執之不屈死<lb/>
<pb n="KR2k0047_WYG_056-85b"/>
　　錢祚徴山東掖縣人舉人明末知汝州城陷死難<lb/>
　　徐廷試崇禎時知郏縣剛方勁直蒞任三日死流<lb/>
　　賊難<lb/>
　　邵子灼㑹清人郏令李自成破城遇害<lb/>
　　陳惟孝浙江紹興人崇禎時任郏縣主簿殉難<lb/>
　　胡士竒江西人崇禎時任郏縣典史殉難<lb/>
　　劉名揚湖廣人崇禎時任郏縣典史殉難<lb/>
　　雷振揚山西人貢生崇禎時任教諭署郏縣事殉<lb/>
<pb n="KR2k0047_WYG_056-86a"/>
　　難<lb/>
　　董耿光舞陽人貢生崇禎時任訓導署郏縣事殉<lb/>
　　難<lb/>
　　朱由棫江西建昌人貢士崇禎十三年任寳豐殉<lb/>
　　難<lb/>
　　周之德山東陵縣人貢生明末由洛陽丞署寳豐<lb/>
　　殉難<lb/>
　　朱任卿江南徽州人明末汝州吏目城陷殉難<lb/>
<pb n="KR2k0047_WYG_056-86b"/>
皇清徐鳯鳴遼東人順治十一年知郏縣招集河朔流<lb/>
　　民給牛種墾荒田創立鴻宅保以居之取哀鴻安<lb/>
　　宅之意康熈五十年祀名宦<lb/>
　　鮑韜奉天人順治間知魯山縣蒞任時人戸逃亡<lb/>
　　荆棘徧野韜多方招集民始復業韜復詢問疾苦<lb/>
　　悉心措置室家既立振興文教雅化日隆至今尸<lb/>
　　祝康熈二十年祀名宦<lb/>
　　王登魁奉天廣寧人康熈二十八年知汝州甫下<lb/>
<pb n="KR2k0047_WYG_056-87a"/>
　　　車即以興教勸學為首務值嵗祲疫癘盛行死者<lb/>
　　　枕藉飛蝗蔽天魁率民撲捕蝗力請上官開倉賑<lb/>
　　　貸以賜饑者是年蝗不為災而全活亦衆庚午魯<lb/>
　　　邑拐河山逆寇王二等揭竿嘯聚魁率民兵殱其<lb/>
　　　渠魁餘黨悉平秦省饑奉<lb/>
聖㫖運楚米十萬石賑之過汝界魁平發脚價無絲毫累<lb/>
　　　民康熈四十九年祀名宦<lb/>
　　　張震維江南呉縣人康熈二十年知郟縣捐貲修<lb/>
<pb n="KR2k0047_WYG_056-87b"/>
　　　葺學宫建立義塾邑多窪地屢被水患震維設法<lb/>
　　　開渠疏通㡳滯盡成膏壤康熈五十年祀名宦<lb/>
　　　楊宫建浙江海寧人康熈三十六年任寳豐縣㢘<lb/>
　　　介自矢廷無私謁署内藝蔬剪韭烹菘了不闗民<lb/>
　　　開溝疏渠以備旱澇邑人賴之康熈四十七年祀<lb/>
　　　名宦<lb/>
　　　陳州<lb/>
　　漢汲黯字長孺濮陽人武帝時拜淮陽太守黯泣謝<lb/>
<pb n="KR2k0047_WYG_056-88a"/>
　　力不能任郡事願為中郎出入禁闥補過拾遺上<lb/>
　　曰君薄淮陽邪吾今召君矣顧淮陽吏民不相得<lb/>
　　吾藉君之重卧而治之黯𢎞大體不拘文法以諸<lb/>
　　侯相秩居淮陽七嵗卒<lb/>
　　戴封字平仲濟北剛人永元初為西華令時汝隂<lb/>
　　有蝗災獨不入西華界㑹督郵行縣蝗忽大至督<lb/>
　　郵即日去蝗亦頓除人皆竒之其年大旱封禱請<lb/>
　　無獲乃積薪坐其上以自焚火起而大雨暴至逺<lb/>
<pb n="KR2k0047_WYG_056-88b"/>
　　近嘆服遷中山相<lb/>
　　韋義字季節扶風平陵人順帝時為陳令政平訟<lb/>
　　理官曹無事牢獄空虚以兄順喪去官<lb/>
　　雷義字仲公豫章鄱陽人順帝時為南頓令清白<lb/>
　　持身吏有貪墨者聞風竄逸<lb/>
　　李祥淮陽太守時經喪亂之餘民多流徙祥撫循<lb/>
　　有方歸者萬餘家<lb/>
　唐李邕字泰和揚州江都人𤣥宗初為陳州刺史拯<lb/>
<pb n="KR2k0047_WYG_056-89a"/>
　　孤恤窮救乏周急家無私聚帝封泰山還邕見帝<lb/>
　　於汴州詔獻詞賦帝悅<lb/>
　　劉昌裔字光後太原陽曲人德宗時為陳州刺史<lb/>
　　㑹韓全義敗於溵水引軍走陳求入保昌裔登陴<lb/>
　　揖曰天子命君討蔡何為來陳且賊不敢至我城<lb/>
　　下君其舎外無恐明日從十餘騎持牛酒扺全義<lb/>
　　營勞軍全義不自意迎拜歎服改陳許行軍司馬<lb/>
　五代王明字如晦大名成安人晉天福中署陳州判<lb/>
<pb n="KR2k0047_WYG_056-89b"/>
　　官時藥元福領防禦使㑹劉崇入寇元福將兵援<lb/>
　　之事多咨於明先是州縣吏部送丁壯餉糧一夕<lb/>
　　丁夫盡遁去元福怒欲盡戮之明入白元福曰今<lb/>
　　軍儲無闕丁夫數萬人文吏懦不能制斬之何益<lb/>
　　不如寛以待之賊散凱旋公無專殺之名不亦善<lb/>
　　乎元福感悟盡免其死<lb/>
　宋陳鑄興化人仁宗時判陳州㑹有水患悉力拯援<lb/>
　　全活甚衆部使者上其勞朝廷嘉之<lb/>
<pb n="KR2k0047_WYG_056-90a"/>
　　李士衡字天均秦州成紀人仁宗時知陳州州大<lb/>
　　水築隄以障患遂息<lb/>
　　范鎮字景仁成都人英宗時知陳州陳方饑視事<lb/>
　　三日擅發錢粟以貸民監司繩之急即自劾詔原<lb/>
　　之是嵗大熟所貸悉還<lb/>
　　霍端友字仁仲常州武進人徽宗時以禮部侍郎<lb/>
　　知陳州為政以寛聞不立聲威陳地汙下久雨則<lb/>
　　積潦時疏新河八百里而去淮尚逺水不時泄端<lb/>
<pb n="KR2k0047_WYG_056-90b"/>
　　友請益開二百里徹於淮自是水患遂去内侍石<lb/>
　　熹傳詔索瑞香花數十本端友不可疏罷之<lb/>
　金鈕祜禄努色勒天興初倅開封府以嚴幹稱擢陳州防<lb/>
　　禦使時兵戈搶攘道路不通努色勒受命單騎由間<lb/>
　　道往自兵興軍民皆避他郡努色勒為之擇官吏明<lb/>
　　號令完城郭立廬舎實倉廩備器械未㡬流亡歸<lb/>
　　附者數十萬口明年哀宗改陳州為金興軍馳使<lb/>
　　褒諭以努色勒為節度使<lb/>
<pb n="KR2k0047_WYG_056-91a"/>
　明劉恭獻陕西人洪武初知陳州平徭均稅撫綏勞<lb/>
　　来不期年流民復業者五百餘戸復立社學擇賢<lb/>
　　師以教幼稚由是民知向學在任四年卒於官<lb/>
　　李子義江西人洪武中知陳州孜孜興學州地多<lb/>
　　卑下督民築堤以防水害俗尚奢侈教民量出入<lb/>
　　戒暴殄由是州無水災人知節儉<lb/>
　　孫元仁江南丹徒人洪武中為商水縣丞導民以<lb/>
　　德不任刑罰興學勸農能聲籍籍有兄弟争田者<lb/>
<pb n="KR2k0047_WYG_056-91b"/>
　　元仁以義諭之其人遂感泣相讓由是政化大行<lb/>
　　黄福字如錫山東昌邑人洪武中為項城主簿臨<lb/>
　　政公㢘吏民懷畏邑有好訟者福拘而置之法由<lb/>
　　是政肅民安累官戸部尚書憂國忘家老而彌篤<lb/>
　　有自安南来者或指福問曰汝識此大人否對曰<lb/>
　　南交草木亦知公名安得不識成化中贈太保諡<lb/>
　　忠宣<lb/>
　　陳介陕西南鄭人永樂中知陳州以德化民不事<lb/>
<pb n="KR2k0047_WYG_056-92a"/>
　　苛察以憂去民詣闕奏乞復任許之未至卒<lb/>
　　張志道江南武進人正統初知陳州蒞政㢘勤教<lb/>
　　民耕織值嵗多蝗志道徧禱於神蝗不為害是年<lb/>
　　大熟以憂去民追思弗諠<lb/>
　　周庠湖廣麻城人正統中知陳州緩刑罰興學校<lb/>
　　其復業之民計口授田教以種植居數年州漸富<lb/>
　　庶百姓戴之如父母<lb/>
　　萬宣字邦達江南當塗人景泰中知陳州蒞政剛<lb/>
<pb n="KR2k0047_WYG_056-92b"/>
　　明約束吏胥無敢鴟張蠧民者時境内多盜宣捕<lb/>
　　得之悉置於法一郡晏然立四社學選州之俊秀<lb/>
　　者教之未㡬人才彬彬部使者上其績賜詔旌異<lb/>
　　李景山西廣靈人正德初知西華縣蒞政明敏吏<lb/>
　　民畏服七年春巨寇劉六等攻城景率衆拒守城<lb/>
　　陷被執而死詔贈光禄寺寺丞仍命有司立祠祀<lb/>
　　之<lb/>
　　孔環直隸南宫人正德中為西華教諭未㡬盜起<lb/>
<pb n="KR2k0047_WYG_056-93a"/>
　　霸州陷西華環被執賊迫之使降環不從遇害詔<lb/>
　　給一子冠帶從祀李景祠<lb/>
　　楊紹龍雲南大理人正德中為西華縣典史賊至<lb/>
　　遇害<lb/>
　　杜斌四川大寧人正德中為沈丘縣丞賊攻縣急<lb/>
　　斌同都指揮王寳督衆出禦失利俱死之嘉靖初<lb/>
　　事聞贈本縣知縣仍廕其子<lb/>
　　王良輔陕西鞏昌人正德中為沈丘縣訓導賊至<lb/>
<pb n="KR2k0047_WYG_056-93b"/>
　　被執與子禮俱死於難事聞詔給棺殮廕一子入<lb/>
　　監<lb/>
　　劉伯驂直隸河間人崇禎中知西華縣深沈有謀<lb/>
　　設計擒殺賊寇無算後遇害時大河以南皆望風<lb/>
　　奔潰死守殉節獨伯驂一人<lb/>
皇清劉允謙江南夀州人進士順治四年知沈邱縣英<lb/>
　　敏㢘介撫流移勸墾闢考課士子文風大振士民<lb/>
　　立祠祀名宦<lb/>
<pb n="KR2k0047_WYG_056-94a"/>
　　許州<lb/>
　漢趙廣漢字子都涿郡蠡吾人昭帝時為潁川太守<lb/>
　　郡大姓原褚宗族横恣賓客犯為盜賊廣漢至捕<lb/>
　　其首惡誅之郡中震栗姦黨散落風俗大改<lb/>
　　韓延夀字長公燕人昭帝時為潁川太守民多豪<lb/>
　　强難治先是趙廣漢為太守患其朋黨令相告訐<lb/>
　　民多怨讐延夀教以禮讓為陳和睦親愛銷除怨<lb/>
　　咎之路因定嫁娶喪祭儀品略依古禮不得過法<lb/>
<pb n="KR2k0047_WYG_056-94b"/>
　　百姓遵行其教數年徙東郡太守黄霸代居潁川<lb/>
　　因其迹而大治<lb/>
　　黄霸字次公淮陽陽夏人宣帝時為潁川太守選<lb/>
　　擇良吏分部宣布詔令令民咸知上意務耕桑恤<lb/>
　　孤寡前後八年治為天下第一有鳯凰神爵降天<lb/>
　　子下詔美之賜爵闗内侯<lb/>
　　何並字子兼扶風人哀帝時潁川太守時鍾元為<lb/>
　　尚書令領廷尉日用事弟威為郡掾贓千金又陽<lb/>
<pb n="KR2k0047_WYG_056-95a"/>
　　翟輕俠趙季等多蓄賓客漁食愚民聞並至與威<lb/>
　　皆亡去並使吏格殺之郡中清静依善好士見紀<lb/>
　　潁川名次黄霸<lb/>
　　郭伋字細侯扶風人光武時徴拜潁川太守召見<lb/>
　　辭謁帝勞之曰賢能太守去帝城不逺河潤九里<lb/>
　　冀京師并蒙福也先是潁川盜賊羣起伋至郡招<lb/>
　　懷山賊趙宏召呉等數百人皆束手詣伋降悉遣<lb/>
　　歸農因自劾專命帝美其䇿不之咎後宏呉黨與<lb/>
<pb n="KR2k0047_WYG_056-95b"/>
　　聞伋威信莫不畏服其他逺自江南或從幽冀相<lb/>
　　率歸降絡繹不絶<lb/>
　　劉方字伯况平原人章帝元和元年為襄城令政<lb/>
　　尚安靜悃愊無華吏人謂之不煩二年下詔宣示<lb/>
　　天下<lb/>
　　宋登字叔陽京兆長安人順帝時為潁川太守市<lb/>
　　無二價道不拾遺<lb/>
　晉曹攄字顔遠譙人惠帝末為襄城太守時襄城屢<lb/>
<pb n="KR2k0047_WYG_056-96a"/>
　　經寇難攄綏懷振理旬月克復後為征南司馬與<lb/>
　　流人王逌戰於酈縣死之故吏百姓并奔喪㑹塟<lb/>
　　號哭即路如赴父母<lb/>
　南北朝韋崇字洪基杜陵人元魏孝文帝時為潁川<lb/>
　　太守不好發摘細事恒云何用小察以傷大道吏<lb/>
　　人感之郡中大安帝聞而嘉賞賜帛二百疋遷司<lb/>
　　州中正<lb/>
　隋房彦謙字孝沖清河人開皇初為長葛令甚有惠<lb/>
<pb n="KR2k0047_WYG_056-96b"/>
　　化百姓號為慈父仁夀中上令持節使者巡行州<lb/>
　　縣察長吏能否以彦謙為天下第一超授鄀州司<lb/>
　　馬吏民號哭相謂曰房明府今去吾屬何用生為<lb/>
　　其後百姓思之立碑頌德<lb/>
　　劉曠開皇間為臨潁令清名善政為天下第一尚<lb/>
　　書左僕射髙熲言状帝召見勞之遷莒州刺史<lb/>
　唐王珣字伯玉并州祁人𤣥宗時為許州長史嵗旱<lb/>
　　珣乃假刺史事開倉賑民即自劾帝赦之<lb/>
<pb n="KR2k0047_WYG_056-97a"/>
　　龎堅　薛愿堅涇陽人愿汾隂人天寳中安禄山<lb/>
　　反堅為南陽長史兼防禦副使愿為潁川太守共<lb/>
　　守潁川時陳留滎陽已陷南陽被圍而潁川當往<lb/>
　　来劇衝賊將阿史那承慶悉銳攻之城中士單糧<lb/>
　　少而愿堅晝夜戰自正月至十一月諸郡兵無援<lb/>
　　者城遂陷二人不屈俱死之<lb/>
　宋雷有終字道成郃陽人淳化中知許州長於吏事<lb/>
　　細微必察以故人無寃滯從子孝先真宗朝知宛<lb/>
<pb n="KR2k0047_WYG_056-97b"/>
　　丘縣李繼隆薦其能加試大理評事<lb/>
　　錢昆知許州為治尚寛簡<lb/>
　　李淑字獻臣徐州豐人真宗時以右諫議大夫知<lb/>
　　許州嵗饑取民所食五種上之帝惻然為蠲其賦<lb/>
　　遷知開封<lb/>
　　賈昌朝字子明真定獲鹿人真宗時判許州召對<lb/>
　　邇英閣帝問乾卦昌朝上奏曰乾之上九稱亢龍<lb/>
　　有悔悔者㓙災之萌爻在亢極必有凶災不言凶<lb/>
<pb n="KR2k0047_WYG_056-98a"/>
　　而言悔者以悔有可凶可吉之義修德則免悔而<lb/>
　　獲吉矣用九見羣龍無首吉聖人用剛健之德乃<lb/>
　　可決萬㡬天下久盛柔不可以濟然亢而過剛又<lb/>
　　不能久獨聖人外以剛健決事内以謙恭應物不<lb/>
　　敢自矜為天下首乃吉也帝手詔優答<lb/>
　　石普幽州人真宗時知許州築大流堰引河通漕<lb/>
　　且請省緡錢以贍國用<lb/>
　　王平為許州司理參軍有女騎驢單行盜殺之驢<lb/>
<pb n="KR2k0047_WYG_056-98b"/>
　　逸入他家吏捕得驢併致其人於獄平力爭久之<lb/>
　　果得賊<lb/>
　　梅堯臣宣城人寳元中知襄城縣汝水暴至溢岸<lb/>
　　堯臣親率士民救䕶修築邑人賴之以詩名海内<lb/>
　　稱宛陵先生<lb/>
　　樂京荆南人神宗時知長葛縣助役法行京白提<lb/>
　　舉常平官言不便使之條析又不報遂不復治縣<lb/>
　　事自劾丐去<lb/>
<pb n="KR2k0047_WYG_056-99a"/>
　　葉夢得字少藴蘇州呉縣人徽宗時以龍圖閣學<lb/>
　　士移帥潁昌府發常平粟賑民常平使者劉寄惡<lb/>
　　之宦官楊戩用事寄括部内得常平錢五十萬緡<lb/>
　　請糴秔米輸後苑以媚戩委其屬持御筆来責以<lb/>
　　米様如蘇州夢得上疏極論潁昌地方與東南異<lb/>
　　願隨品色不報内侍李彦括公田以黠吏告訐籍<lb/>
　　郏城舞陽隱田數千頃民詣府訴者八百戸夢得<lb/>
　　上其事捕吏按治之郡人大悅<lb/>
<pb n="KR2k0047_WYG_056-99b"/>
　　楊再興岳飛部将屢立戰功紹興中飛大敗金人<lb/>
　　於郾城烏珠憤甚遂合龍虎大王蓋天大王及韓<lb/>
　　常兵決戰飛遣子雲衝其鋒再興單騎破之烏珠<lb/>
　　愈憤併力復来屯兵十二萬於臨潁再興以三百<lb/>
　　騎遇之於小商橋殺二千餘人及萬戸薩巴貝勒<lb/>
　　千戸百人再興死之焚其屍得箭鏃二升飛痛惋<lb/>
　　哭之後人即其地為立楊将軍祠明王祖嫡為之<lb/>
　　記詳祠祀志<lb/>
<pb n="KR2k0047_WYG_056-100a"/>
　金劉仲傑山東濱州人大定間為郾城令築堤以防<lb/>
　　溵水民得安居時境多軍壘無敢侵漁於民者<lb/>
　元趙志南宫人至元中除長葛縣尹為政寛和撫字<lb/>
　　有方流民咸歸邑地卑濕志相其宜使為水田旱<lb/>
　　則決潩水灌之民獲其利<lb/>
　　劉天孚大名人至元中知許州時檢核屯田臨潁<lb/>
　　鄧艾口民稻田三百頃有欲指為右屯者天孚為<lb/>
　　辯其非乃止嵗大旱禱即雨野有蝗令民出捕俄<lb/>
<pb n="KR2k0047_WYG_056-100b"/>
　　羣烏来啄蝗為盡明年麥熟時有蟊忽生大花蟲<lb/>
　　盡嚼之許人立碑頌焉<lb/>
　　路義代州人順帝時為郾城簿勞心字民凡蠧政<lb/>
　　撓法者必治之<lb/>
　明陳霖福建福清人洪武初知許州㑹嵗歉民多流<lb/>
　　徙霖使民導湖水注别壑縦民取魚藕自給賴全<lb/>
　　活者甚衆秩滿去吏民思之<lb/>
　　齊原芳陕西乾州人洪武初為郾城縣丞元末兵<lb/>
<pb n="KR2k0047_WYG_056-101a"/>
　　燹民皆竄徙原芳繕城邑脩室廬督農事通商賈<lb/>
　　流民聞風而歸者九百餘戸<lb/>
　　孔秉忠江西新淦人洪武中為郾城典史沙河水<lb/>
　　嵗為患秉忠率民築堤四十餘里患遂息陞信陽<lb/>
　　知縣<lb/>
　　田深字本淵山西稷山人洪武中知長葛縣不專<lb/>
　　威嚴而務德化秩滿去民如失怙恃咸伏闕奏留<lb/>
　　詔令復任又九年知許州<lb/>
<pb n="KR2k0047_WYG_056-101b"/>
　　陳璉字廷器廣東東莞人永樂初知許州儉約㢘<lb/>
　　平俗多淫祀璉諭戒之民遂更俗暇則編集古今<lb/>
　　所載明人倫厚風俗勵士勸善之語為書以傳累<lb/>
　　官南京禮部侍郎<lb/>
　　邵寳字國賢江南無錫人進士成化末知許州嵗<lb/>
　　饑闗陕流民就食郡境寳賑貸安輯全活者甚衆<lb/>
　　又置政惠總社二倉嵗儲穀萬餘石民無荒虞民<lb/>
　　有妄獻膏腴地於藩府者累嵗爭訟逮數百人按<lb/>
<pb n="KR2k0047_WYG_056-102a"/>
　　事者欲為阿附寳力詆之乃白於臺臣竟不為所<lb/>
　　奪在許凡八年擢户部員外郎去之日士民遮道<lb/>
　　泣送為立去思碑後累官南京禮部尚書卒諡文<lb/>
　　莊<lb/>
　　顧奎江南通州人嘉靖間以進士令襄城繩吏愛<lb/>
　　民尤急於祛弊嘗曰為治之道興一利不若除一<lb/>
　　害故於弊孔搜剔殆盡後陞刑部主事<lb/>
　　何選江南嘉定人萬厯十二年由進士任臨潁時<lb/>
<pb n="KR2k0047_WYG_056-102b"/>
　　值嵗旱他郡邑未有以旱上聞者選獨言之不置<lb/>
　　得蠲免潁水衝決民被其害為築隄䕶之民不擾<lb/>
　　而功立就期年調治南昌<lb/>
　　鄭振光江南武進人萬厯間由進士守許州以勸<lb/>
　　農課士為首務其治行與邵寳齊軌<lb/>
　　譚性教山東萊蕪人進士萬厯間知襄城常厯四<lb/>
　　鄉相地宜見東南地多卑下教民開南北二渠一<lb/>
　　方稱便修襄城志歴陞陕西督學副使<lb/>
<pb n="KR2k0047_WYG_056-103a"/>
　　張信襄城訓導闖賊圍城信率士守之城陷罵賊<lb/>
　　賊割其舌信以舌血寫翦寇二字既死懷中有死<lb/>
　　必為烈鬼殺賊之句<lb/>
　　歐陽植陕西人長葛教諭崇禎十四年賊陷城知<lb/>
　　縣迎降植痛哭自奮與舉人孟良屏貢生黄朝聘<lb/>
　　生員張範孔等抗志殺賊分城拒守賊衆益至猶<lb/>
　　巷戰俱被擒同時死者一百三十人<lb/>
皇清荆其惇江南丹陽人進士知郾城縣蒞任之初民<lb/>
<pb n="KR2k0047_WYG_056-103b"/>
　　未復業更值大兵絡繹河工峻急其惇安集招徕<lb/>
　　給牛種以助開墾減運栁鹽引築龍塘堤百里得<lb/>
　　免渰沒以勞瘁卒於官祀名宦<lb/>
　　李正芳順天大興人癸酉武舉順治二年任掌印<lb/>
　　都司駐劄許州時值兵燹後城垣傾圮正芳捐資<lb/>
　　修葺招流移勸開墾民漸復業康熈四十七年祀<lb/>
　　名宦<lb/>
　　徐崇禮奉天人授湖廣應城知縣陞許州知州重<lb/>
<pb n="KR2k0047_WYG_056-104a"/>
　　脩文廟朔望課士講論精確時值旱魃為災朝夕<lb/>
　　步禱甘霖立沛康熈五十八年祀名宦<lb/>
　　徐世法浙江㑹稽人歴任許州修學宫設義塾疏<lb/>
　　通石梁潩水二河水旱不至為災時蝗蝻遍地親<lb/>
　　督夫捕滅不害禾稼康熈六十年祀名宦<lb/>
　　禹州<lb/>
　漢卓茂字子康宛人成帝時為宻令視民如子民亦<lb/>
　　親愛之不忍欺平帝時天下大蝗河南二十餘縣<lb/>
<pb n="KR2k0047_WYG_056-104b"/>
　　皆被災獨不入宻縣界後遷京郡丞宻老少皆涕<lb/>
　　泣隨送光武即位以茂為太傅封褒德侯<lb/>
　晉郭誦平陽人元帝時為陽翟令阻水築壘且耕且<lb/>
　　戰為滅石勒之計賊至誦設伏殺之<lb/>
　宋畢中衍字夷仲鄭州人仁宗時為陽翟主簿縣人<lb/>
　　張昇方鎮許請於朝欲興學校邑子馬宏謂諸豪<lb/>
　　曰張公興學而令乃因以取諸民君将不堪誠捐<lb/>
　　百金予我我能止役豪信之予百金宏即詣府宣<lb/>
<pb n="KR2k0047_WYG_056-105a"/>
　　言縣吏盡私為學之費又将賦於民昇果疑焉敕<lb/>
　　縣且止中衍㑹攝縣事即捕宏騐治遂得其姦言<lb/>
　　於昇流宏鄧州一縣相賀<lb/>
　明李遵義直隸衡水人洪武中知新鄭縣凡舉政務<lb/>
　　求合民情處已獨尚㢘介抑苞苴吏胥畏之暇則<lb/>
　　巡視閭里以稽民瘼其有貧富之家及壮弱之丁<lb/>
　　一見輒記憶不遺審徭定役咸稱其宜嘗有富民<lb/>
　　賄里書妄訴為貧者遵義歴述其富状以詰其偽<lb/>
<pb n="KR2k0047_WYG_056-105b"/>
　　人服其明允<lb/>
　　白瑜字楚英江南武進人永樂中為鈞州判官㢘<lb/>
　　勤有為均平賦役凡利於民者即興之妨於民者<lb/>
　　即去之恤其饑寒惟恐一民不得其所秩滿民不<lb/>
　　忍其去奏留復任始終如一<lb/>
　　劉魁江西泰和人正德間由舉人任禹州入郡講<lb/>
　　學毁淫祠其政先嚴後寛丈地均糧俱有成法數<lb/>
　　年内教化大行陞潮州府同知民思之奉祀遺愛<lb/>
<pb n="KR2k0047_WYG_056-106a"/>
　　祠配子産黄霸<lb/>
　　匡鐸山東膠州人隆慶四年由進士任新鄭明果<lb/>
　　能斷公㢘有威擢給事中<lb/>
　　閔鑑直隸雄縣人由舉人萬厯十年任新鄭搏擊<lb/>
　　豪悍清介絶塵民至今思之<lb/>
　　劉孔暉湖廣邵陽人舉人崇禎十四年知新鄭縣<lb/>
　　時賊決汴城孔暉誓死拒守次年賊衆掩至城孤<lb/>
　　援絶作絶命詞血書寄父力竭被執不屈死贈尚<lb/>
<pb n="KR2k0047_WYG_056-106b"/>
　　寳卿祀名宦<lb/>
　　鄭州<lb/>
　漢周苛沛人以御史大夫守滎陽楚破城欲令苛将<lb/>
　　苛罵曰若趨降漢王不然今為禽矣項羽怒遂烹<lb/>
　　之<lb/>
　　卜式河南人武帝時拜成臯令兼使領漕課最進<lb/>
　　齊王太傅<lb/>
　三國殷裒魏滎陽令廣築學館㑹集朋徒民乃歌之<lb/>
<pb n="KR2k0047_WYG_056-107a"/>
　　曰滎陽令有異政修立學校人易性令我子弟恥<lb/>
　　訟爭<lb/>
　晉何攀字惠興蜀郡郫人武帝時為滎陽令上便宜<lb/>
　　十事甚得名稱尋除廷尉<lb/>
　　傅祗字子莊北地泥陽人武帝時為滎陽太守自<lb/>
　　魏黄初大水之後河濟泛溢鄧艾常著濟河論開<lb/>
　　石門而通之至是復浸壞祗乃造沈菜堰至今兖<lb/>
　　豫無水患百姓為立碑頌焉<lb/>
<pb n="KR2k0047_WYG_056-107b"/>
　南北朝王慧龍太原晉陽人元魏太武帝時為滎陽<lb/>
　　太守在任十年耕戰並修大著聲績招撫邉遠歸<lb/>
　　附者萬餘家號為善政<lb/>
　　宋飜字飛烏廣平人元魏宣武初為河隂令順陽<lb/>
　　公主家奴為刼攝而不赴飜将兵圍主宅執主壻<lb/>
　　馮穆步驅向縣時正炎暑立之日中流汗霑地自<lb/>
　　是境内肅然<lb/>
　　蘇淑字仲和武邑人元魏熈平中為滎陽太守清<lb/>
<pb n="KR2k0047_WYG_056-108a"/>
　　心愛下及卒吏人悲思時稱良二千石<lb/>
　　髙謙之遼東人元魏孝昌中為河隂令先是有人<lb/>
　　囊盛瓦礫詐市人馬因而逃去謙之出令遍索弗<lb/>
　　獲乃偽枷一人立於市宣言是前詐市馬賊又欲<lb/>
　　刑之宻遣察市中私議者見二人訢然曰無復憂<lb/>
　　矣遂執送按問悉獲其黨在縣二年損益政體多<lb/>
　　為故事<lb/>
　　郎基字世業中山人北齊宣帝時為鄭州刺史積<lb/>
<pb n="KR2k0047_WYG_056-108b"/>
　　年滯訟數日中剖判咸盡而臺報下並允基所陳<lb/>
　　條綱既疎獄訟清息遐邇慶悦後卒官柩将還赴<lb/>
　　送者莫不攀轅悲哭<lb/>
　隋劉幟大業末為成臯令政有恩惠時長吏多贓汚<lb/>
　　幟清節愈勵風教大洽獄無繫囚<lb/>
　唐崔無詖博陵人天寳中為滎陽太守安禄山反圍<lb/>
　　滎陽無詖率衆乗城聞師譟自墜如雨無詖與官<lb/>
　　屬皆死之詔贈禮部尚書諡毅勇<lb/>
<pb n="KR2k0047_WYG_056-109a"/>
　五代王彦章字子明鄆州夀昌人梁末帝時為鄭州<lb/>
　　防禦使與唐将夏魯竒戰馬踣被擒荘宗愛其驍<lb/>
　　勇欲全活之彦章曰朝事梁暮事晉何面目見天<lb/>
　　下之人乎終不從遂見殺<lb/>
　宋曽公亮字明仲泉州晉江人仁宗時知鄭州為政<lb/>
　　有能聲盜賊悉竄他境夜戸不閉嘗有使客亡槖<lb/>
　　中物移書詰盜公亮報云吾境不藏盜殆從者之<lb/>
　　廀耳索之果然<lb/>
<pb n="KR2k0047_WYG_056-109b"/>
　　章衡字子平浦城人熈寧中知鄭州奏罷原武監<lb/>
　　弛牧地四千二百頃以予民<lb/>
　元劉可任元統初知鄭州崇學校勸農桑興利除害<lb/>
　　民圖像以祀<lb/>
　　蒲理翰至元間知鄭州首事廟學範銅為祭器製<lb/>
　　革帛為禮服善政多此類民為立碑<lb/>
　　黄廷佐至元間知鄭州㢘潔不茍沈靜精宻外寛<lb/>
　　内明喜怒不形於色治行為一時最<lb/>
<pb n="KR2k0047_WYG_056-110a"/>
　明劉茂江南江寧人洪武初知河隂縣公㢘有為力<lb/>
　　行善政時兵革之餘盡心撫綏凡廨舎廟宇皆經<lb/>
　　營創置吏民悦服有古循良風<lb/>
　　胡澄浙江諸暨人洪武初為河隂縣丞以德導民<lb/>
　　清稱甚著時境内有虎為害及澄至虎皆徙去<lb/>
　　程惠民山東新泰人洪武中知氾水縣廉潔敦厚<lb/>
　　不尚威嚴公暇輒詣學宫講析經義勸勉生徒秩<lb/>
　　滿去士民泣送<lb/>
<pb n="KR2k0047_WYG_056-110b"/>
　　曽泉江西泰和人宣德中以御史謫氾水縣典史<lb/>
　　蒞政勤敏選邑人俊秀者躬自訓誨多所成就督<lb/>
　　民開墾無牛者助之民為立祠<lb/>
　　賈威直隸束鹿人正統中知滎陽縣扶善懲惡在<lb/>
　　任九年無一民越訴者巡撫于謙署其考曰究心<lb/>
　　民事克舉厥職且榜諭闔治使共觀法比卒官民<lb/>
　　痛惜之<lb/>
　　周騰蛟直隸香河人以舉人崇禎末知氾水時流<lb/>
<pb n="KR2k0047_WYG_056-111a"/>
　　寇克洛攻汴縦横楚豫遷縣治於摩天砦以扼其<lb/>
　　衝賊悉衆来攻竭力拒守殺賊無算衆寡不敵卒<lb/>
　　為所陷遂溺於黄河灘後得公屍肘猶懸印邑人<lb/>
　　置櫬瘞之<lb/>
　　魯世任山西人崇禎十年知鄭州流寇披猖乃築<lb/>
　　甎城賊攻不能下去又五年守陴者開門納賊世<lb/>
　　任聞變欲自刎百姓奪刀擁至河畔急投水復為<lb/>
　　民救不獲死後被執賊欲脅降之大罵遇害<lb/>
<pb n="KR2k0047_WYG_056-111b"/>
　　劉崇㑹鄭州守備崇禎十二年土寇逼城崇㑹逆<lb/>
　　戰斬首百餘級賊潰去復犯河隂守土者請援又<lb/>
　　大敗之方旋營罹火厄鄭人為立劉将軍大捷碑<lb/>
　　陜州<lb/>
　漢馮楊繁陽人宣帝時為𢎞農太守有八子皆為二<lb/>
　　千石趙魏間榮之號萬石君<lb/>
　　劉興齊武王縯之子建武初為緱氏令有明略善<lb/>
　　聽訟遷𢎞農太守<lb/>
<pb n="KR2k0047_WYG_056-112a"/>
　　張元字君夏河陽人建武間為𢎞農太守文學生<lb/>
　　徒多所矜式<lb/>
　　王尊字子贛涿郡髙陽人元初中舉直言授虢令<lb/>
　　轉守槐里兼行美陽令事美陽女子告假子不孝<lb/>
　　妬笞母尊驗問辭服乃縣磔著樹使騎吏射殺之<lb/>
　　吏民驚駭後上行幸雍過虢尊供帳如法而辦以<lb/>
　　髙第擢為安定太守<lb/>
　　張寛四川成都人順帝時為𢎞農太守二崤地險<lb/>
<pb n="KR2k0047_WYG_056-112b"/>
　　多寇寛以誠諭宿盜盡格百姓樂之<lb/>
　　皇甫規字威明安定朝那人永康初為𢎞農太守<lb/>
　　治郡有仁聲<lb/>
　三國令狐邵冀州人魏𢎞農太守清如氷雪妻子希<lb/>
　　至官省恕以待人不好獄訟是時郡無通經者乃<lb/>
　　選諸吏詣河東就樂詳學經粗明乃還由是𢎞農<lb/>
　　多文學之士<lb/>
　南北朝梁昕字元明安定烏氏人後周天和初為陜<lb/>
<pb n="KR2k0047_WYG_056-113a"/>
　　州總管府長史昕性温裕有幹能聲稱卒官贈大<lb/>
　　将軍謚曰貞<lb/>
　唐長孫操字元節洛陽人髙祖時為陕州刺史城中<lb/>
　　無井人勤於汲操為釃河溜入城百姓利安以母<lb/>
　　喪解官長老守闕頌其遺愛<lb/>
　　杜如晦字克明京兆杜陵人武德初授陕州總管<lb/>
　　府長史時方多事裁處明敏僚屬倚之<lb/>
　　許紹字嗣宗安州安陸人髙祖時授陕州刺史時<lb/>
<pb n="KR2k0047_WYG_056-113b"/>
　　蕭銑将董景珍降命紹率兵應接以破銑功擢其<lb/>
　　子智仁為温州刺史銑復遣楊道生圍陕州紹擊<lb/>
　　走之<lb/>
　　崔善為貝州武城人貞觀初為陕州刺史時議戸<lb/>
　　猥地狭者徙寛鄉善為奏畿内民衆而丁壯悉籍<lb/>
　　府兵若聽徙皆在闗東虛近實遠非經通計詔可<lb/>
　　韓休京兆長安人武后時為虢州刺史號於東西<lb/>
　　京為近州乗輿所至常稅廏芻休請均賦他郡中<lb/>
<pb n="KR2k0047_WYG_056-114a"/>
　　書令張曰免虢而與他州此守臣為私惠耳休復<lb/>
　　執論吏白恐忤宰相意休曰刺史幸知民之敝而<lb/>
　　不救豈為政哉雖得罪所甘心焉訖如休請<lb/>
　　姜師度魏州魏人神龍中為陕州刺史太原倉水<lb/>
　　陸運所湊轉屬諸河師度使依髙為廥而注米於<lb/>
　　舟以故人不知勞拜太子詹事<lb/>
　　岑羲字伯華棘陽人睿宗時為陕州刺史有政績<lb/>
　　弟仲翔繼為陕州刺史並馳聲譽<lb/>
<pb n="KR2k0047_WYG_056-114b"/>
　　李適之恒山愍王孫開元中累遷陕州刺史不事<lb/>
　　苛細為下所便𤣥宗患穀洛二水嵗暴漲淹沒田<lb/>
　　廬詔適之以禁錢作三大防曰工陽積翠月陂自<lb/>
　　是水不為患刻石著功詔永王璘書皇太子瑛署<lb/>
　　額進御史大夫<lb/>
　　裴耀卿字煥之絳州稷山人𤣥宗時為河南陕州<lb/>
　　路水陸轉運使於是置河隂集津三門倉引天下<lb/>
　　租由孟津泝河而西三年積七百萬石省運費三<lb/>
<pb n="KR2k0047_WYG_056-115a"/>
　　十萬緡或曰以此緡納於上足以明功答曰是謂<lb/>
　　以國財求寵其可乎<lb/>
　　李齊物字道用鄭孝王亮之曽孫天寳初為陕州<lb/>
　　刺史開砥柱通漕路發重石下得古鐡㦸銘曰平<lb/>
　　陸上之詔因以名縣遷河南尹<lb/>
　　盧奐滑州人𤣥宗時為陕州刺史時帝西還至陕<lb/>
　　嘉其美政題賛於㕔事曰專城之重分陕之雄亦<lb/>
　　既利物内存匪躬斯為國寳不墜家風尋召為兵<lb/>
<pb n="KR2k0047_WYG_056-115b"/>
　　部侍郎<lb/>
　　蕭定字植臣蘭陵人代宗時以廕補陕州參軍蒞<lb/>
　　事精挺選補黜陟使裴遵慶為判官<lb/>
　　韋宏景陽武人穆宗時為陕州刺史有治效百姓<lb/>
　　懷之<lb/>
　　王質字華卿河東人文中子五世孫文宗時為虢<lb/>
　　州刺史李德裕素器之再遷河南尹為政必先究<lb/>
　　風俗所至有惠愛<lb/>
<pb n="KR2k0047_WYG_056-116a"/>
　宋師頏字霄遠大名内黄人太平興國中知陕州賜<lb/>
　　金紫時西鄙用兵餉道所出軍士多亡命嘯聚山<lb/>
　　林為盜頏嚴其巡捕盜越他境<lb/>
　　查道字湛然歙州休寧人天禧中知虢州值蝗災<lb/>
　　民歉道不候報出官廩賑之所活至萬餘人政務<lb/>
　　寛恕吏胥有過未嘗笞罰<lb/>
　　趙良規字元甫洛陽人真宗時知陕州嵗饑百姓<lb/>
　　請閣殘稅二分為官伐芟以給河埽或以為須報<lb/>
<pb n="KR2k0047_WYG_056-116b"/>
　　乃可行良規曰若爾無及矣檄縣遂行而以擅命<lb/>
　　自劾進太子賓客<lb/>
　　狄棐字輔之潭州長沙人真宗末知陕州又知河<lb/>
　　南府為政愷悌不為表暴死之日家無餘貲<lb/>
　　孫唐卿字希元青州人景祐中通判陕州於吏事<lb/>
　　若素習民有母再適人而死及塟其父恨母之不<lb/>
　　得祔遂盜母喪合塟之有司論以法唐卿權府事<lb/>
　　乃曰是知有孝而不知有法爾乃釋之<lb/>
<pb n="KR2k0047_WYG_056-117a"/>
　　吕大忠字進伯京兆藍田人元豐中知陕州清謹<lb/>
　　自持為政慈愛發姦摘伏盜賊畏之<lb/>
　　李彦仙字少嚴寧州彭原人靖康初為石壕尉敵<lb/>
　　人取陕州彦仙以計復之詔即令彦仙知陕州乃<lb/>
　　益為戰守之備敵人再攻陕彦仙極力禦之敵人<lb/>
　　技窮而去三年敵益兵急攻城陷彦仙率衆巷戰<lb/>
　　左臂中刃戰愈力敵人惜其材以重賞募人生致<lb/>
　　之彦仙乃易敝衣北走投河而死詔贈彰武軍節<lb/>
<pb n="KR2k0047_WYG_056-117b"/>
　　度使建廟於陕祀之廟號忠烈<lb/>
　　趙叔慿太宗之後建炎間為陕州都監後遷通守<lb/>
　　敵人圍陕州既久援兵不至城危時叔慿子官盧<lb/>
　　氏遺以蠟丸書曰人臣當死國難况吾以近屬其<lb/>
　　可辱命邪遂死之<lb/>
　金富勒呼貞祐中為陕州宣撫使元兵取潼闗戍卒<lb/>
　　皆潰富勒呼禦戰兵敗死之<lb/>
　明桂全浙江慈谿人洪武末知陕州有治績以薦陞<lb/>
<pb n="KR2k0047_WYG_056-118a"/>
　　山西平陽知府去之日民留舄置之郡署以識不<lb/>
　　忘<lb/>
　　程式江南潁川人永樂初為靈寳主簿忠正㢘勤<lb/>
　　撫字罔懈嘗疏朱楊清口諸渠引水溉田百餘頃<lb/>
　　民沾其利<lb/>
　　髙敏江南碭山人永樂初知陜州㢘明剛正人不<lb/>
　　敢干以私事有弗便於民者不計利害必除之在<lb/>
　　任十餘年以薦陞揚州知府<lb/>
<pb n="KR2k0047_WYG_056-118b"/>
　　王雲鳯山西和順人𢎞治中知陕州興學校毁淫<lb/>
　　祠扶弱抑强吏民畏懷之以薦陞陕西提學僉事<lb/>
　　官至僉都御史<lb/>
　　蒋賢陕西榆林人正德中為靈寳縣丞時流賊掠<lb/>
　　境賢率衆禦之陷於敵死焉事聞贈知縣録一子<lb/>
　　入監<lb/>
皇清江蘩湖廣漢陽人任靈寳令勵志氷蘖終任不名<lb/>
　　一錢時軍興旁午蘩督運糧餉軍需無缺而民不<lb/>
<pb n="KR2k0047_WYG_056-119a"/>
　　為累逋賦逃亡繪圖請<lb/>
命悉獲蠲宥祀名宦<lb/>
　　光州<lb/>
　漢賈彪字偉節潁川人桓帝時為新息長民貧生子<lb/>
　　多不育彪嚴為制與殺人同罪數年間養子者千<lb/>
　　數僉曰賈父後黨錮事起彪曰吾不西行大禍不<lb/>
　　解乃入洛陽說竇武等訟之帝遂赦黨人李膺曰<lb/>
　　吾得免賈生之謀也<lb/>
<pb n="KR2k0047_WYG_056-119b"/>
　南北朝崔挺字雙根博陵安平人元魏太和間除光<lb/>
　　州刺史時以犯罪配邉者多有逃越遂立重制一<lb/>
　　人犯罪闔門充役挺上書以為周書父子罪不相<lb/>
　　及以一人犯罪延及闔門豈不哀哉辭甚迫切帝<lb/>
　　納之先是州内少鐡器用皆求之他境挺表復鐡<lb/>
　　官公私有賴及代老㓜泣涕追隨贈送絹帛悉不<lb/>
　　納後卒鑄像祀之<lb/>
　　李元忠趙郡柏人元魏中興初為光州刺史時州<lb/>
<pb n="KR2k0047_WYG_056-120a"/>
　　境災歉民皆菜色元忠表求賑貸聽用萬石元忠<lb/>
　　以為萬石給人計一家不過升斗而已不救其死<lb/>
　　遂出十五萬石以賑之事訖表陳朝廷嘉而不責<lb/>
　隋公孫景茂字元蔚河間阜城人開皇初為息州刺<lb/>
　　史法令清靜德化大行時屬平陳之役征人在路<lb/>
　　有疾病者景茂輒減俸禄為饘粥湯藥多方賑濟<lb/>
　　之賴全活者千數帝聞嘉之詔宣告天下<lb/>
　　梁洋息州刺史有德政參軍裴洋與州人建塔樹<lb/>
<pb n="KR2k0047_WYG_056-120b"/>
　　碑<lb/>
　　栁謇之字公正河東解人仁夀中為息州刺史有<lb/>
　　惠政<lb/>
　唐柴再用天祐初為光州刺史時朱全忠攻淮南抵<lb/>
　　光州再用嚴設守備俟其渡淮而北抄其後軍斬<lb/>
　　獲萬計<lb/>
　宋辛仲甫字之翰汾州孝義人乾德末知光州州有<lb/>
　　横河與城直㑹霖潦暴疾水溢潰廬舍仲甫集船<lb/>
<pb n="KR2k0047_WYG_056-121a"/>
　　數百艘軍資民儲皆賴以濟<lb/>
　　史珪河南洛陽人開寳間為光州刺史嵗饑淮蔡<lb/>
　　民多流入州境珪不待聞即開倉減價以糶全活<lb/>
　　甚衆<lb/>
　　司馬池字和中夏縣人天禧中知光山縣禁中營<lb/>
　　造詔諸州調竹木符期三日畢輸池以土不産大<lb/>
　　竹轉市蘄黄非三日可致乃更與民自為期期過<lb/>
　　不輸者罪之既而輸竹先諸縣盛度薦於朝改秘<lb/>
<pb n="KR2k0047_WYG_056-121b"/>
　　書省著作佐郎<lb/>
　　王堯臣字伯庸虞城人天聖初知光州嵗旱盜發<lb/>
　　民倉法當死堯臣曰此饑民求食荒政所當恤遂<lb/>
　　以減死論<lb/>
　　葛宻江隂人為光州推官豪民李新殺人嫁其罪<lb/>
　　於邑民葛華獄具宻得其情出之法當賞宻白州<lb/>
　　使勿言<lb/>
　　王聞詩樂清人紹興間知光州盡心民事能守其<lb/>
<pb n="KR2k0047_WYG_056-122a"/>
　　父十朋家法官民思慕之不忘<lb/>
　　柴中行字與之餘干人嘉定中知光州嚴保伍精<lb/>
　　簡閱増闢屯田城壕營砦器械糗糧百爾具備治<lb/>
　　行為最<lb/>
　　王霆字定叟東陽人理宗時知光州兼沿邉都巡<lb/>
　　檢使㑹北兵至霆冒雪疾馳至州分遣間探整飭<lb/>
　　戰守之具大戰於謝令橋北兵潰散光人得安督<lb/>
　　府魏了翁以書慰安之又以緡錢十萬勞其軍尋<lb/>
<pb n="KR2k0047_WYG_056-122b"/>
　　詔霆為吉州刺史仍知光州<lb/>
　　王迸字純父饒州樂平人紹定間為固始簿攝邑<lb/>
　　事金兵至淮守令望風遁去迸度不能禦懷印投<lb/>
　　井死<lb/>
　明車誠浙江餘姚人洪武初知光州操持不茍蒞政<lb/>
　　精敏士民誦之初受命擔簦至郡其自奉簡薄皆<lb/>
　　類此祀名宦<lb/>
　　宣仲庸江南無錫人永樂中知息縣優於政事凡<lb/>
<pb n="KR2k0047_WYG_056-123a"/>
　　有科辦必誓於神是以官無墮事民無怨辭尤留<lb/>
　　心學校勉勵生徒多底成材<lb/>
　　周濠浙江奉化人景泰初知光州愛民育士為時<lb/>
　　首稱擢山西提學僉事州人不忘其德立祠祀之<lb/>
　　薛良字允良江南和州人景泰初知獲嘉縣持已<lb/>
　　清謹御下嚴明以憂去天順改元復知固始多惠<lb/>
　　政以秩滿去民詣闕奏留晉六品俸仍掌縣事成<lb/>
　　化初以憂去今二縣俱建名宦祠祀之<lb/>
<pb n="KR2k0047_WYG_056-123b"/>
　　周洪山東武城人𢎞治初知光山縣剛方㢘介臨<lb/>
　　事不撓豪猾畏憚之值嵗饑洪悉心賑救不遑寝<lb/>
　　食全活者甚衆後擢四川僉事祀名宦<lb/>
　　陳釴江南常熟人嘉靖間為龍㳺令有治聲以罣<lb/>
　　誤謫光州添註同知為省中決疑獄數十條當道<lb/>
　　以文行第一薦之㑹上南巡有司規避不肯往釴<lb/>
　　毅然請行協濟新野行宫督造如制上駐蹕忻然<lb/>
　　欲大用之佞臣某求賄不聽乃誣以他事遂落職<lb/>
<pb n="KR2k0047_WYG_056-124a"/>
　　暑極母病不能還留寓光州卜居於郝司馬故宅<lb/>
　　扁曰信美樓扄戸謝客以琴書自娯一日沐浴北<lb/>
　　向再拜黙坐而逝<lb/>
　　許明陛杞縣舉人萬厯中光州學正持身有法課<lb/>
　　士嚴正歴延安知府<lb/>
　　陳錫爵字魏茂廣東南海人以舉人任光州為政<lb/>
　　精明仁恕吏不敢欺新息有宦某恣横至剔人目<lb/>
　　睛爵㢘知論如法光兩城對峙一水中流值霖雨<lb/>
<pb n="KR2k0047_WYG_056-124b"/>
　　泛漲嘗覆舟爵經營創造叠石為橋往来無虞擢<lb/>
　　東昌府同知<lb/>
　<lb/>
　<lb/>
　<lb/>
　<lb/>
　<lb/>
　河南通志巻五十六<lb/>
</p>
<p>
</p>
  </div>
</body>
</text>
</TEI>
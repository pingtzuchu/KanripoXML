<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻七十九</head> <lb/>
    <p>
<pb n="KR2k0047_WYG_079-1a"/>
欽定四庫全書<lb/>
　河南通志巻七十九<lb/>
　　藝文八<lb/>
　記<lb/>
　　蔡邕光武濟陽宫碑記<hi>王室中㣲哀平短祚姦臣王莽偷有神器十有八年</hi>
　　<hi>罪盈惡熟天人致誅帝乃龍見白水淵躍昆滍破前隊之衆殄二公之師收兵畧地經營河朔戮力</hi>
　　<hi>戎功翼戴更始義不即命帝位闕焉扵是羣公諸將據河洛之文協符瑞之徵僉曰歴數在帝踐祚</hi>
　　<hi>允宜乃以建武元年六月乙未即位于鄗縣之陽五成之陌祀漢配天罔失舊物享國三十有三年</hi>
<pb n="KR2k0047_WYG_079-1b"/>
　　<hi>方内乂安蠻貊率服巡狩泰山封禪梁父皇代之遐迹帝者之上儀罔不畢舉道徳餘慶延于無窮</hi>
　　<hi>先民有言樂樂其所自生而禮不忘其本是以虞稱媯汭姬美周原皇天乃脊神功實始于此厥跡</hi>
　　<hi>邈哉所謂神麗顯融越不可尚小臣河南尹鞏瑋來在濟陽顧見神宫追惟桑梓褒述之義用敢作</hi>
　　<hi>頌其辭曰赫赫炎光爰耀其輝篤生聖皇二漢之㣲稽度䖍則誕育靈姿王孽作慝簒握天機帝赫</hi>
　　<hi>斯怒爰整其師應期潛見扶陽而飛禍亂克定羣㐫殄夷匡復帝載萬國以綏巡于四岳展義省方</hi>
　　<hi>登封降禪升于中皇爰兹初基天命孔彰子子孫孫保之無疆</hi>
　梁沈約桐柏山金庭館碑記<hi>夫生靈為貴有識斯同惟道㫖之𤣥終天莫及</hi>
　　<hi>故仙學之秘上聖攸尊啟玉笈之靈函貽金壇之妙訣駐景濛谷還光上枝吐吸烟霞變煉丹液出</hi>
<pb n="KR2k0047_WYG_079-2a"/>
　　<hi>沒無方升降自已下栖洞室上賔羣帝覩靈岳之驟啟見滄波之屢竭望𤣥州而駿驅指蓬山而永</hi>
　　<hi>騖芝盖三重駕螭龍之蜿蜒雲車萬乘載旗斾之逶迤此盖棲靈五嶽未暨夫三清者也若夫上元</hi>
　　<hi>奥逺言象斯絶金簡玉字之書𤣥霜絳雪之寳俗士所不能窺學徒不敢輕慕且禁誓嚴重志業艱</hi>
　　<hi>劬自非天禀上才未易可擬自惟凡劣識鑒鮮方徒抱出俗之願而無致逺之力早尚幽栖屏棄情</hi>
　　<hi>累留愛巖壑託分魚鳥塗愈遠而靡倦年既老而不衰髙宗明皇帝以上聖之徳結宗𤣥之念忘其</hi>
　　<hi>菲薄曲賜提引未自夏汭固乞還山權憩汝南縣境固非息心之地聖主纉歴復蒙縶維永泰元年</hi>
　　<hi>方遂初願遂逺出天台定居兹嶺所憩之山實惟桐柏實靈聖之下都五縣之餘地仰出星斗上叅</hi>
　　<hi>倒影髙崖萬沓邃澗千迴因髙建壇憑巖考宅飾䧏神之宇置朝禮之地桐柏所在厥號金庭事昺靈</hi>
<pb n="KR2k0047_WYG_079-2b"/>
　　<hi>圖因以名館聖上曲降幽情留信彌密置道士十人用祈嘉祉約以不才首膺是任永棄人羣竄景</hi>
　　<hi>窮麓結懇志于𤣥都望霄容于雲路仰宣國靈介兹景福延吉祥于清廟納萬夀于神躬又願道無</hi>
　　<hi>不懐澤無不至幽荒屈膝戎貊稽顙息鼔輟烽守在海外因此自勉兼遂㣲誠日乆勤劬自强不已</hi>
　　<hi>翹心屬念晚卧晨興飡正陽于亭午念孔神于中夜將三芝而延佇飛九丹而宴息乘鳬輕舉留舃</hi>
　　<hi>忘歸以兹丹款表之𤣥極無曰在上日鑒非逺銘石靈館以旌厥心其辭曰道無不在若存若亡於</hi>
　　<hi>惟上學理妙羣方用之日損言則非常儵焉靈化羽衣霓裳九重嶤屼三山璀璨日為車馬芝成宫</hi>
　　<hi>觀虹旌拂月龍輈漸漢萬春方華千齡始旦伊余菲薄竊慕隠淪尋師講道結友問津東採震澤西</hi>
　　<hi>逰漢濵依稀靈眷彷彿幽人帝明紹歴惟皇纂位屬心鼎湖脱屣神器降命凡底仰祈靈秘瞻彼髙</hi>
<pb n="KR2k0047_WYG_079-3a"/>
　　<hi>山興言覆簣啟基桐柏厥號金庭喬峯迥峭擘漢分星臨雲置墠駕岳開櫺<graphic n="KR2333" url="https://raw.githubusercontent.com/kanripo/KR-Gaiji/master/images/KR2333.png" mimeType="image/png"/>塗蹇産林樹葱青誰</hi>
　　<hi>謂應逺神道㣲密慶集宫闈祥流罕畢其乆如地其恒如日夀同南山與天無卒欒生變煉外示無</hi>
　　<hi>功少君飛轉密與神通因資遐力輕舉騰空庶憑嘉誘永濟微躬</hi>
　唐楊炯少姨廟碑<hi>臣聞崑崙西北之地天門也則五帝處其陽陸三王居其正地泰山</hi>
　　<hi>東南之地日觀也則秦皇刻其石銘漢帝探其玉䇿故知建都邑正方位劃崇墉刳濬洫必憑天地</hi>
　　<hi>之險然後四海為家擁神休尊明號叶時月同量衡必致山川之詞然後羣神受職少室山者嶽之</hi>
　　<hi>神秀者也憑河圖而括地用遁甲以開山發揮宇宙之精噴薄隂陽之氣壁立而千仞削成而四方</hi>
　　<hi>北臨恒碣猶如聚米南望荆衡纔同覆簣共工觸皇天之八柱未足擬議龍伯釣溟海之三山無階</hi>
<pb n="KR2k0047_WYG_079-3b"/>
　　<hi>響像考於舍神霧白玉猶存騐於山海經黄花不落其名有序則太室西偏其位可知則嵩髙佐命</hi>
　　<hi>若乃乾坤之所合雷雨之所交仰躔七星之野俯鎮三河之曲朝市臨於域中樞機正於天下六合</hi>
　　<hi>交㑹於是乎有天帝之下都九州名山於是乎有靈仙之窟宅臣謹按少姨廟者則漢書地理志嵩</hi>
　　<hi>髙少室之廟也其神為婦人像者則故老相傳云啟母塗山之妹也昔者生於石紐水土所以致其</hi>
　　<hi>功娶於塗山室家所以成其徳后宗之位象南宫之一星外戚之班比西京之列傳惟幾不測其道</hi>
　　<hi>無方騁神變而揮霍降精靈而肹蠁亦猶蔣侯三妹清溪之軌跡可尋虞帝二妃湘水之波瀾未歇</hi>
　　<hi>何止祠稱丁婦廟號滕姑少女宅扵西宫夫人館扵南嶽山臨白岸空聞石室之靈浦對青岩獨有</hi>
　　<hi>金臺之異若斯而已矣時更魏晋數歴周隋四望扵是莫修八神以之無主炎涼代序寧觀俎豆之</hi>
<pb n="KR2k0047_WYG_079-4a"/>
　　<hi>容霜露沾衣非復絃歌之地國家承天造之草昧屬人謀之與能奄有大寳遂登神器天地水火之</hi>
　　<hi>無象則女媧氏補之於是乎鍊其五石東西南北之失位則神農氏立之於是乎甄其四海天皇貴</hi>
　　<hi>與天乎合徳富與地乎侔資窮變化之理盡神明之數伏羲畫卦惟觀鳥獸之文黄帝垂衣盖取乾</hi>
　　<hi>坤之象利兼於成器功周於備物瑶臺美化闡邦國之風猷銀牓嘉聲茂君親之典禮稱才子者八</hi>
　　<hi>族則叔獻季貍有亂臣者十人則太顛閎夭若夫圓丘方澤所以饗天神地祇複廟重櫩所以序文</hi>
　　<hi>昭武穆命秩宗之位分太宰之官考虞夏之質文定殷周之損益其大禮有如此者髙陽有飛龍之</hi>
　　<hi>樂始㑹氏風帝舜有儀鳯之音初調九奏后夔典其教制  辨其聲鐘磬笙竽致其和尊卑長幼成</hi>
　　<hi>其序其廣樂有如此者太㣲營室明堂布政之宫白獸蒼龍象魏懸書之法下應猶草王言如絲北</hi>
<pb n="KR2k0047_WYG_079-4b"/>
　　<hi>辰而拱衆星南面而朝天下其為政有如此者紏萬人者施之以八刑詰四方者戒之以三典畫衣</hi>
　　<hi>不犯載酒無寃免禽獸於網羅納寰瀛於軌物其恤刑有如此者周人之養國老始闢西膠漢氏之</hi>
　　<hi>召諸生初開太學辟雍所以行其禮泮宫所以辨其教童子五尺羞稱霸后之臣冠者六人惟述明</hi>
　　<hi>王之道其文徳有如此者凉風至司馬於是乎陳兵太白髙將軍於是乎宣戰乘斗杓而誓旅出星</hi>
　　<hi>門而杖鉞莊周稱天子之劎舉之按之吕望言聖人之兵如風如雨其武功有如此者稽其殷令有</hi>
　　<hi>文犀利劍之効珍考其周書有赭白乘黄之騁力東漸西被南馳北走盧敖之窮觀六合不出於城</hi>
　　<hi>隍陶侃之飛入八門未㳺於宫室其疆理有如此者察璿璣而平大運天回地㳺吹玉律而部人時</hi>
　　<hi>陽動隂静煙雲蕭索而合彩日月淑清而啟旦豈直鳯巢阿閣入軒后之圖書魚躍中舟稱武王之</hi>
<pb n="KR2k0047_WYG_079-5a"/>
　　<hi>事業其休徵有如此者然則囊括混沌發揮生靈大庭不足使驂乘驪連不足使扶轂可以㑹玉帛</hi>
　　<hi>可以答靈祇行聖人之大孝既郊祀而宗祀昭帝王之盛節亦因天而事天猶復下聴輿人旁求故</hi>
　　<hi>實以為唐堯五載無聞太室之儀殷帝八遷未卜王城之地是用陳圭置臬建周后之兩都制蹕鳴</hi>
　　<hi>鑾巡漢皇之中嶽熒惑先列招搖在上隠天而動地欱野而歕山旌旗則日月運行鐘鼔則雷風相</hi>
　　<hi>薄道伊闕據轘轅怡然長望邈乎周覽壯靈山之雲雨仍求載祀之經對間寢之丘墟思秩無文之</hi>
　　<hi>禮於是降天渙命司存因其舊跡葺其新廟詳費務議工徒下隴蜀之名材致荆藍之寳玉易者言</hi>
　　<hi>乎悦使民忘其勞詩者歌乎子來成之不日東西轇轕南北崢嶸繡栭兮雲楣光照耀兮奪目桂棟</hi>
　　<hi>兮蘭橑氣氤氲兮襲人皎日登於綺疏奔星下扵閨闥珠簾瑇匣上髙閣而三休金柱銀楹出長廊</hi>
<pb n="KR2k0047_WYG_079-5b"/>
　　<hi>而中宿窮山海之瓌寳盡人神之壯麗豈直洞庭貝闕俯瞰馮夷之都洛水瑶壇旁臨宓妃之館爾</hi>
　　<hi>其岩嶂重複岡巒左右青霞起而照天白露生而匝地餘基隠嶙仍知萬嵗之亭古木摧殘尚辨三</hi>
　　<hi>花之樹明公舊祀棟宇岧嶤仙女層臺風烟爛熳軒轅之訪大隗先求牧馬之童太乙之徴少君直</hi>
　　<hi>下乘龍之使夫峻極也天帝因而㑹昌夫降神也景福由其興作於是乎昭之以明徳聴之以和聲</hi>
　　<hi>可以羞澗溪沼沚之毛可以奠潢汙行潦之水聰明正直惟鬼神而有知玉帛犧牲在陳信而無媿</hi>
　　<hi>日之吉靈之來蜺為旌兮翠為盖雷為車兮電為䇿鼔之以南箕風嫋嫋而先路潤之以西畢雨㝠</hi>
　　<hi>㝠而灑道其始至也若海静山空曈曈曨曨照白日於扶桑之東其少進也若移星轉漢燦燦爛爛</hi>
　　<hi>吐明月於瀛州之半佩珠璣而灼爍襲羅縠而飄颻建晨興之寳冠踐逺逰之文履命儔兮肅侣徙</hi>
<pb n="KR2k0047_WYG_079-6a"/>
　　<hi>倚兮徘徊羣仙畢集衆靈咸至有西華之紫妃有中黄之素女華山之上明星逺燭陽臺之下暮雨</hi>
　　<hi>潛通或瓊室以飛霞或銀臺而薦樂天孫忽降暫停支石之機神女相歡即起投壺之電左侍右衛</hi>
　　<hi>則甲申之瓊石乙巳之蘭蕭妍倡妙伎則憑悦之清歌幽靈之鼓瑟樂章既闋禮容斯備回風兮雲</hi>
　　<hi>旗入不言兮出不辭荷衣兮蕙帶倐而來兮忽而逝惟神享徳降百福而無疆惟嶽配天視三公而</hi>
　　<hi>有典昔者夏后氏之乘四載仍開宛委之圖周穆王之御八龍猶記弇山之石况乎上照下漏地平</hi>
　　<hi>天成人主宅中旁羅於寓縣山靈顯位密邇於神州豈使令德不傳頌聲無紀由是三天降䇿有南</hi>
　　<hi>霍之升儲八文鐫銘有西王之服道魏國鍾繇之字惟勒嵗年晋家張載之文遂成明制其詞曰上</hi>
　　<hi>帝有命皇天無親樹之元后以牧蒸民光宅六合懐柔百神徳成郊祀禮備宗禋  軒稱配永崑墟</hi>
<pb n="KR2k0047_WYG_079-6b"/>
　　<hi>帝出堯號則天汾陽詔蹕觀人設教叶時同律有感必應無文咸秩  皇家啟聖受命扵天上鍊五</hi>
　　<hi>石旁疏百川開階運斗宅海乘乾王母益地周公卜年  天子建徳重規疊矩聖敬日躋宗文祖武</hi>
　　<hi>範圍三極和平萬宇率由舊章粤若稽古翼璇宫夜敬銀牓朝開徳象隂月聲符震雷山河  戴星</hi>
　　<hi>緯鹽梅能事畢矣乾元大哉天化定制禮功成作樂日月旂常夏殷正朔徳溥  外文明地角氣白</hi>
　　<hi>星黄風搖露握大兩京畿甸五載巡逰馳驅太乙部列蚩尤將見  隗爰尋許由迴鑾彳亍寓目周</hi>
　　<hi>流非欝欝靈鎮巖巖積石直上五千去天三百帝休  逺真經可覿石室徘徊瓊膏滴瀝  山惟地</hi>
　　<hi>徳神卽隂靈瑶姬逐雨玉女隨星隂陽不測黍稷非馨倐忽年代荒蕪廟庭  旁求祀典載垂天渙</hi>
　　<hi>始制林衡俄成壯觀紫棁星錯丹梁霞煥似對清谿如逰白岸  文貍赤豹電䇿雷車隠隠中道訇</hi>
<pb n="KR2k0047_WYG_079-7a"/>
　　<hi>訇太虚遂停龍駕永託神居天迴地止霧歇雲除  衆靈晱暘羣仙容與衡岳夫人漢濵㳺女洛川</hi>
　　<hi>解佩天河弄抒顧慕招攜繽紛伴侣同氣同聲爰笑爰語  于以采蘋南澗之濵于以采藻于彼行</hi>
　　<hi>潦日吉兮辰良浴蘭湯兮沐芳揚枹兮拊鼓奠桂酒兮椒漿神其醉止降福穰穰</hi>崔融啟<lb/>
　　母廟碑<hi>臣聞天地生成其法自然之謂道隂陽鼔舞其功不測之謂神然則物或類應事因</hi>
　　<hi>變通乾棟傾而三光北馳坤輿缺而百川東瀉河淪越雋有郡邑之為魚水陷歴陽有吏人之化鼈</hi>
　　<hi>訪遺蹤於女峽風雨蕭條徵往事於姑泉絃歌響亮盈虚靡定合散焉常不知誰子既老氏之多情</hi>
　　<hi>忽然為人寧賈生之足辨仰觀俯察裁識幽明之故原始反終未窮生死之説得扵道而失於道義</hi>
　　<hi>有必然出於幾而入於幾理無或廢知變化者其知神之所為乎臣謹按啟母廟者盖夏后啟之母</hi>
<pb n="KR2k0047_WYG_079-7b"/>
　　<hi>也漢避景帝諱改啟之字曰開厥後相傳或為開母而顧野王輿地志盧元明嵩髙記并不尋避諱</hi>
　　<hi>之㫖以為陽翟婦人事不經見諒無所取粤若玉斗璇璣李母之居鄰北極金臺石室王母之宅在</hi>
　　<hi>西山氣為母則羣物以萌月為母則容光必照坤為母則上下交泰后為母則邦家有成故華胥履</hi>
　　<hi>跡而雄氏孕女登感神而炎運作星流華渚而白帝生月貫幽房而黒精降明明有夏穆穆塗山予</hi>
　　<hi>娶於度土之辰女婚扵台桑之地搜竒帝紀識異歸藏束生發䝉而有述韓子稱賢而不朽漢臣之</hi>
　　<hi>筆泉墨海陳其令名秦相之一字千金叙其嘉應士歌南國徒聞候禹之祠石破北方終見生余之</hi>
　　<hi>兆則郭璞所謂陽城西啟母石李彤所謂嵩山南啟母祠随巢之説有徴鴻烈之言無爽者矣昔者</hi>
　　<hi>鸞川之上母<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>空桑豚水之濵男生破竹美人之虹名螮蝀仙婦之月作蟾蜍精衛銜木而償寃女</hi>
<pb n="KR2k0047_WYG_079-8a"/>
　　<hi>尸化草而成媚山崩蜀道臺候婦而無歸石立武昌亭望夫而不及論乎誕載羣下莫尊於帝王語</hi>
　　<hi>乎遷易凡百無聞於感致美矣哉不可得而稱也大唐革去故鼎取新撫運而生繼天而作握乾元</hi>
　　<hi>而造物海内知春闢混沌而為家域中無外天皇膺紀數順謳歌金匱玉樞服皇王之能事衢室廟</hi>
　　<hi>堂承祖宗之茂烈垂衣裳而作元后端拱北辰負黼扆而朝諸侯嚮明南面周邦赫赫其道洽於成</hi>
　　<hi>康漢室巍巍其化踵於文景東漸西被逺安邇肅海三年而無波雲連月而不散天瑞降地符昇靈</hi>
　　<hi>鳳五文嵗時來苑囿神龍八卦昏旦㳺池沼禮云乎哉無取於周旋揖讓樂之謂也必在於移風易</hi>
　　<hi>俗司禄益富家國於是乎有餘司命益年臣人於是乎不天明王三懼未嘗遺戒慎之心天子四隣</hi>
　　<hi>莫能展弼諧之用家安其業但聴於鄰雞人得其和遂同於野鹿表䜟記奏河圖四十六事之著明</hi>
<pb n="KR2k0047_WYG_079-8b"/>
　　<hi>曷云尚也登泰山禪梁父七十二封之可識何以加乎且夫窮聖神備道徳滋萌元氣開闢太初斯</hi>
　　<hi>乃天皇氏之所以應乎天也依土地明神靈駕六羽而上驣度九州而下濟斯乃人皇氏之所以順</hi>
　　<hi>乎人也造書契教畋魚合五緯而節四時登九天而類萬物斯乃羲皇氏之所以制人法也務播植</hi>
　　<hi>該變通嘗藥以救兆人聚貨而交天下斯乃農皇氏之所以興人利也振鼉鼓載龍旂天則𤣥女受</hi>
　　<hi>符帝則黄神降斗斯乃軒轅氏之所以除人害也均度量正都邑總秋令於金天分瑞官於鳯紀斯</hi>
　　<hi>乃帝吴氏之所以為人極也潔祭祀義鬼神履時以象天養財以任地斯乃帝頊氏之所以為人教</hi>
　　<hi>也秋乘馬春乘龍順三辰而天道平建五正而人事理斯乃帝辛氏之所以為人政也明如日晦如</hi>
　　<hi>隂人無識其名帝何力於我斯乃帝堯氏之所以昭君徳也聞一善舉八才帝唱動而爛星雲天歌</hi>
<pb n="KR2k0047_WYG_079-9a"/>
　　<hi>發而蹌鳥獸斯乃帝舜氏之所以章后功也夫三統者道之大五行者生之宗三皇法之而列五帝</hi>
　　<hi>則之而序道以三興徳以五立非天下之至聖孰能兼此者乎而猶雖休勿休損之又損下明詔發</hi>
　　<hi>徳音尊天而重人省方而巡狩舉星畢曳雲弰召風伯以清塵命山靈而䕶野馳洛邑鶩襄城天迴</hi>
　　<hi>而地逰雲合而霧沓周穆王來逰太室先徴夏啟之居漢武帝有事嵩丘即訪姒開之石徒觀其丹</hi>
　　<hi>青嵗古霜露年侵聖情有睠興言改葺其山則古文之外方其地則新邑之中土銘壇迤邐斜分玉</hi>
　　<hi>女之臺碑闕相望近對石人之廟金草生而五色貝樹長而三花紫雲合沓於澗溪白霧氤氲於巖</hi>
　　<hi>嶺考之易林信惟神明所伏求之遯甲固以威靈肅然夫其命有司乘務隙因髙背下察隠嶙之餘</hi>
　　<hi>基審日觀星揆摧殘之落構周官置臬郢匠揮斤異態神行全模造化紅葩奪日飛累榭扵山間綺</hi>
<pb n="KR2k0047_WYG_079-9b"/>
　　<hi>綴衝風架迴廊扵木末仙人在棟神女臨牕周施玳瑁之椽徧覆琉璃之瓦赤玉為堦甃黄金作門</hi>
　　<hi>闕山如白岸樹似青溪羞藴藻扵前庭藉生芻扵後徑蘭香夾水居然洗沐之資竹帚臨風自隔囂</hi>
　　<hi>塵之境夢臺雲雨宋玉對而先驚楚壁山川屈原書而幾倦夀宫澹兮不擾象設安兮逾肅霜羅曳</hi>
　　<hi>曳雲錦披披鴛鴦褥兮翡翠懤白羽扇兮青絲履垂玉鸞之珮若往而若還戴金雀之釵不長而不</hi>
　　<hi>短其居處也曖曖昧昩隂閉陽開其被服也煌煌熒熒霞駮雲蔚鼎爼則麟胎鳯卵蒸蕙燃蓂餌膳</hi>
　　<hi>則木蜜金膏玉漿瓊酒當是時也合五嶽訊九魁選太隂命元闕馮夷鳴鼓女媧清歌左蒼龍兮吹</hi>
　　<hi>篪右白虎兮鼓瑟金真拂座玉女焚香肅肅習習天媛來風雨雰雰霏霏神姬下霜雪孔雀飛而儀</hi>
　　<hi>鳯舞㺯玉邀歡軿車㑹而羅綺陳智瓊陪宴麻姑學道變海水而來逰織婦希風填河津而下謁洛</hi>
<pb n="KR2k0047_WYG_079-10a"/>
　　<hi>妃綽約江妃綿𦕈𤣥女以明月為珠素女以穨雲作髻九天真母八極夫人畢集於兹矣青霞衣兮</hi>
　　<hi>翠雲裘靈連蜷兮既留車迴風兮馬飛電視倐忽兮無見昔者濟隂山下降堯母之精靈湘川水曲</hi>
　　<hi>留舜妃之響像壝壇或在徒聞介福之名棟宇不修誰辨安歌之處豈知夫三仙福地百姓尊祠挾</hi>
　　<hi>王者之都畿當聖人之順動犧牲玉帛可以洽氣和神幼婦外孫可以披文相質䖍奉綸音式陳壯</hi>
　　<hi>觀雖周人作詩自得后妃之美而魏臣獻賦終慙神女之工敢作銘曰九州地險五嶽天中蛟龍洞</hi>
　　<hi>穴日月仙宫蓄洩雲霧震蕩雷風笙歌迎接鐘鼓遙通  昔在媯帝洪泉未塞昏墊下人㲹濫中國</hi>
　　<hi>於鑠大禹顯允天徳龍畫旁分螺書徧刻有佩文北海省土南方還彼碣石更下台桑予娶  禮峩</hi>
　　<hi>都攸昌八年不顧四載惟荒幽宛委既登轘轅佇鑿室家誤往熊羆方作天道  秘生涯糾錯其化</hi>
<pb n="KR2k0047_WYG_079-10b"/>
　　<hi>則遷其靈是託廟宓妃之館仙女之臺物類感通精魂去來巫山  立漢水祠開壝壇嵗古棟宇年</hi>
　　<hi>摧髙皇矣大唐麗哉神聖膺圖受籙體元居正赫赫  祖天有成命明明太宗於兹為盛  重光累</hi>
　　<hi>洽下武嗣文負扆而化垂衣以君三靈肹蠁六氣氤氲魚鼈咸若雞犬相聞  重譯請命殊方禀朔</hi>
　　<hi>化及中孚風移太朴天秩百禮人和萬樂汾水可逰崑山可邈  隨巢舊説夏啟遺居盛徳不冺嘉</hi>
　　<hi>聲在諸周王轉蹕漢帝迴輿聿懐降鑒其視如初  虞衡掌木班倕葺宇虹亘梅梁龍盤桂柱草積</hi>
　　<hi>庭院水周堂廡石室置儔軒宫為輔若珠簾洞巻玉座含清金翠灼爍羅縠輕明儀形  動侍衛疑</hi>
　　<hi>生依稀有物惝怳無聲㺯帝子湘川天孫漢曲翩緜縹緲躊躇躑躅神女  珠靈妃起玉倐來忽往</hi>
　　<hi>星繁電燭立壯矣麗矣神之聴之聰明是屬景福無欺夫人  館幼婦摛辭巍巍王室萬萬餘基</hi>
<pb n="KR2k0047_WYG_079-11a"/>
　　顔真卿宋州八闗齋㑹報徳碑記<hi>夫徳之所感淪骨髓而非深誠</hi>
　　<hi>之所至去神明而何逺有唐大歴壬子嵗宋州八闗齋㑹者此都人士衆文武將吏朝散大夫使持</hi>
　　<hi>節宋州諸軍事行宋州刺史兼侍御史本州團練守從使賜紫金魚袋徐向等奉為河南節度觀察</hi>
　　<hi>使開府儀同三司太子太師左右僕射知省事兼御史大夫汴州刺史上柱國信都郡王田公頃疾</hi>
　　<hi>良已之所建也公名神功冀州南宫人禀元和之粹靈應期運以傑出含𢎞厚下正直率先起孝而</hi>
　　<hi>徳感生人竭忠而精貫白日和衆必資于寛簡安人務在于撫柔况乎武藝絶倫英謀沈秘所向而</hi>
　　<hi>前無强敵日新而學有緝熈故能奠天子之邦欝蒼生之望有日矣安史搆逆公以平盧節將佐今</hi>
　　<hi>右僕射李公忠臣收滄徳攻相州拒杏園守陳留許叔冀降而陷焉思明懼忠臣圖已令公佐南徳</hi>
<pb n="KR2k0047_WYG_079-11b"/>
　　<hi>信隨劉從諫收江淮至宋州欲襲李銑公斬徳信走從諫遂并其衆而報焉肅宗大悦拜公鴻臚卿</hi>
　　<hi>冄襲敬釭于鄆州加中丞討劉展于潤州斬平之遷徐州刺史明年拜淄青節度使屬侯希逸自平</hi>
　　<hi>盧至公以州讓之時宋州刺史李岑為賊所圍副元帥李光弼請公討平之拜御史大夫加開府兖</hi>
　　<hi>鄆節度使破法子營又討敬釭釭歸順焉史朝義聞之奔下博投范陽自縊死廣徳元年授户部尚</hi>
　　<hi>書封信都郡王上幸陜公首末扈從都知六軍兵馬毎食宿公皆躬自省視上感焉方委以政事公</hi>
　　<hi>涕泣固辭而止二年拜汴宋節度遷兵部大歴二年加公右僕射封母清河張氏為趙國太夫人妻</hi>
　　<hi>信安郡王禕女為凉國夫人慈和恭儉睦于親黨公性純孝居常不離左右閲讀書史或時疾病公</hi>
　　<hi>輒累月不茹葷家中禮懴不絶仍造崇夏宏聖二寺以祈福祐五年兼左僕射知省事加太子太師</hi>
<pb n="KR2k0047_WYG_079-12a"/>
　　<hi>公徳厚量深勞謙重慎功既髙而心益下位彌大而禮益恭故逺無不懷邇無不肅今夏四月忽嬰</hi>
　　<hi>熱疾沈頓累旬積善降祥勿藥遄喜鷹犬之玩悉皆棄舍羣帥感焉無復弋獵四履之内咸懷歡忻</hi>
　　<hi>睢陽之人踊躍尤甚乃咨于州將曰昔我公之陷賊也至敝邑而首誅徳信李岑之見圍也破其黨</hi>
　　<hi>而克保城池是即我公大造于敝邑也微我公之救恤則皆死于鋒鏑入于煎熬矣尚何能保完家</hi>
　　<hi>室嬉戲鄉井者乎不資齋明何以報徳徐君悦而從之來嵗五月八日首以俸錢三十萬設八関大</hi>
　　<hi>㑹飯千僧于開元伽藍將佐争承惟恐居後已而州縣官吏長史苗藏實等設一千五百人為一㑹</hi>
　　<hi>鎮遏圍練官副使孫琳等設五百人為一㑹耆夀百姓張烈等設五千人為一㑹法筵清供充塞于</hi>
　　<hi>郊坰賛唄香花喧填于晝夜其餘鄉村聚落來往舟車聞風而靡督自勤聳恵而怵先胥懋者又不</hi>
<pb n="KR2k0047_WYG_079-12b"/>
　　<hi>可勝數矣非夫羙政淳深徳風汪濊則何以感人若此其至者乎真卿等叨接好仁飽承餘烈覩兹</hi>
　　<hi>美盛益靦求䝉若不垂諸將來則記事者奚述</hi>韓愈平淮西碑記<hi>天以唐克肖其</hi>
　　<hi>徳聖子神孫繼繼承承於千萬年敬戒不怠全付所覆四海九州罔有内外悉主悉臣髙祖太宗既</hi>
　　<hi>除既治髙宗中睿休養生息至于𤣥宗受報收功極熾而豐物衆地大孽芽其間肅宗代宗徳祖順</hi>
　　<hi>考以勤以容大慝適去稂莠不薅相臣將臣文恬武嬉習熟見聞以為當然睿聖文武皇帝既受羣</hi>
　　<hi>臣朝乃考圖數貢曰嗚呼天既全付予有家今傳次在予予不能事事其何以見于郊廟羣臣震懾</hi>
　　<hi>奔走率職明年平夏又明年平蜀又明年平江東又明年平澤潞遂定易定致魏博貝衛澶相無不</hi>
　　<hi>從志皇帝曰不可究武予其少息九年蔡將死蔡人立其子元濟以請不許遂燒舞陽犯葉襄城以</hi>
<pb n="KR2k0047_WYG_079-13a"/>
　　<hi>動東都放兵四刼皇帝歴問于朝一二臣外皆曰蔡帥之不廷授于今五十年傳三姓四將其樹本</hi>
　　<hi>堅兵利卒頑不與他等因撫而有順且無事大官臆決唱聲萬口和附并為一談牢不可破皇帝曰</hi>
　　<hi>惟天惟祖宗所以付任予者庶其在此予何敢不力况一二臣同不為無助曰光顔汝為陳許帥維</hi>
　　<hi>是河束魏博郃陽三軍之在行者汝皆將之曰重𦙍汝故有河陽懐今益以汝維是朔方義成陜益</hi>
　　<hi>鳯翔延慶七軍之在行者汝皆將之曰𢎞汝以卒萬二千屬而子公武往討之曰文通汝守夀維是</hi>
　　<hi>宣武淮南宣歙浙西四軍之行于夀者汝皆將以之曰道古汝其觀察鄂岳曰愬汝帥唐鄧隨各</hi>
　　<hi>兵進戰曰度汝長御史其往視師曰度惟汝予同汝遂相予以賞罰用命不用命曰𢎞汝其以節都</hi>
　　<hi>統諸軍曰守謙汝出入左右汝惟近臣其往撫師曰度汝其往衣服飲食予士無寒無飢以既厥事</hi>
<pb n="KR2k0047_WYG_079-13b"/>
　　<hi>遂生蔡人賜汝節斧通天御帶衛卒三百凡兹庭臣汝擇自從惟其賢能無憚大吏庚申予其臨門</hi>
　　<hi>送汝曰御史予閔士大夫戰甚苦自今以往非郊廟祠祀其無用樂顔𦙍武合攻其北大戰十六得</hi>
　　<hi>柵城縣二十三降人卒四萬道古攻其東南八戰降萬三千再入申破其外城文通戰其東十餘遇</hi>
　　<hi>降萬二千愬入其西得賊將輒釋不殺用其䇿戰比有功十二年八月丞相度至師都統𢎞責戰益</hi>
　　<hi>急顔𦙍武合戰益用命元濟盡并其衆洄曲以備十月壬申愬用所得賊將自文成因天大雪疾馳</hi>
　　<hi>百二十里用半夜到蔡破其門取元濟以獻盡得其屬人卒辛巳丞相度入蔡以皇帝命赦其人淮</hi>
　　<hi>西平大饗賚功師還之日因以其食賜蔡人凡蔡卒三萬五千其不樂為兵願歸為農者十九悉縱</hi>
　　<hi>之斬元濟於京師冊功𢎞加侍中愬為左僕射帥山南東道顔𦙍皆加司空公武以散騎常侍帥鄜</hi>
<pb n="KR2k0047_WYG_079-14a"/>
　　<hi>坊丹延道古進大夫文通加散騎常侍丞相度朝京師進封晋國公進階金紫光禄大夫以舊官相</hi>
　　<hi>而以其副總為工部尚書領蔡任既還奏羣臣請紀聖功被之金石皇帝以命臣愈臣愈再拜稽首</hi>
　　<hi>而獻文曰唐承天命遂臣萬邦孰居近土襲盜以狂往在𤣥宗崇極而圮河北悍驕河南附起四聖</hi>
　　<hi>不宥屢興師征有不能克益戍以兵夫耕不食婦織不裳輸之以車為卒賜糧外多失朝曠不嶽狩</hi>
　　<hi>百𨽻怠官事忘其舊帝時繼位顧瞻咨嗟惟汝文武孰恤予家既斬吳蜀旋取山東魏將首義六州</hi>
　　<hi>降從淮蔡不順自以為强提兵呌讙欲事故常始命討之遂連姦隣隂遣刺客來賊相臣方戰未利</hi>
　　<hi>内驚京師羣公上言莫若恵來帝為不聞與神為謀乃相同徳以訖天誅乃敕顔𦙍愬武古通咸統</hi>
　　<hi>于𢎞各奏汝功三方分攻五萬其師大軍北乘厥數倍之常兵時曲軍士蠢蠢既翦陵雲蔡卒大窘</hi>
<pb n="KR2k0047_WYG_079-14b"/>
　　<hi>勝之邵陵郾城來降自夏入秋復屯相望兵頓不勵告功不時帝哀征夫命相往釐士飽而歌馬騰</hi>
　　<hi>于槽試之新城賊遇敗逃盡抽其有聚以防我西師躍入道無留者頟頟蔡城其疆千里既入而有</hi>
　　<hi>莫不順俟帝有恩言相度來宣誅止其魁釋其下人蔡之卒夫投甲呼舞蔡之婦女迎門笑語蔡人</hi>
　　<hi>告飢船粟往哺蔡人告寒賜以繒布始時蔡人禁不往來今相從戲里門夜開始時蔡人進戰退戮</hi>
　　<hi>今旰而起左飱右粥為之擇人以收餘憊選吏賜牛教而不税蔡人有言始迷不知今乃大覺羞前</hi>
　　<hi>之為蔡人有言天子明聖不順族誅順保性命汝不吾信視此蔡方孰為不順往斧其吭凡叛有數</hi>
　　<hi>聲勢相倚吾强不支汝弱奚恃其告而長而父而兄奔走偕來同我太平淮蔡為亂天子伐之既伐</hi>
　　<hi>而飢天子活之始議伐蔡卿士莫隨既伐四年小大並疑不赦不疑由天子明凡此蔡功惟㫁乃成</hi>
<pb n="KR2k0047_WYG_079-15a"/>
　　<hi>既定淮蔡四夷畢來遂開明堂坐以治之</hi>汴州東西水門記<hi>貞元十四年正月戊</hi>
　　<hi>子隴西公命作東西水門越三月辛巳朔水門成三日癸未大合樂設水嬉㑹監軍司馬賔佐僚屬</hi>
　　<hi>將校熊羆之士肅四方之賔客以落之士女龢㑹闐郭溢郛既卒事其從事昌黎韓愈請紀成績其</hi>
　　<hi>詞曰維汴州河水自中注厥初距河為城其不合者誕寘聨鎖於河宵浮晝湛舟不?通然其襟抱</hi>
　　<hi>虧疏風氣宣洩邑居弗寧訛言屢騰歴載已來孰究孰思皇帝御天下十有八載此邦之人遭逢疾</hi>
　　<hi>威嚚童噭嘑刼衆阻兵懍懍栗栗若墜若覆時維隴西公受命作藩爰自洛京單車來臨遂拯其危</hi>
　　<hi>遂去其疵弗肅弗厲薰為太和神應祥福五榖穰熟既庶而豐人力有餘監軍是咨司馬是謀乃作</hi>
　　<hi>水門為邦之郛以固風氣以閈冦偷黄流渾渾飛閣渠渠因而飾之匪為觀逰天子之武維隴西公</hi>
<pb n="KR2k0047_WYG_079-15b"/>
　　<hi>是布天子之文維隴西公是宣河之沄沄源於崑崙天子萬祀公多受祉乃伐山石刻之日月尚俾</hi>
　　<hi>來者知作之所始</hi>河南府同官記<hi>永貞元年愈自陽山移江陵法曹參軍獲事河</hi>
　　<hi>東公公嘗與其從事言建中初天子始紀年更元命官司舉貞觀開元之烈羣臣惕慄奉職命材登</hi>
　　<hi>良不敢私違當時自齒朝之士而上以及下百執事官闕一人將補必取其良然而河南同時於天</hi>
　　<hi>下稱多獨得將相五人故於府之參軍則得我公於河南主簿則得故相國范陽盧公於汜水主簿</hi>
　　<hi>則得故相國今太子賔客滎陽鄭公於陸渾主簿則得相國今吏部侍郎天水趙公於登封主簿則</hi>
　　<hi>得故吏部尚書東都留守呉郡顧公盧公去河南為右補闕其後由尚書左丞至宰相鄭公去汜水</hi>
　　<hi>為監察御史佐山南軍其後由工部侍郎至宰相罷而又為趙公去陸渾為右拾遺其後由給事中</hi>
<pb n="KR2k0047_WYG_079-16a"/>
　　<hi>為宰相顧公去登封為監察御史其後由京兆尹至吏部尚書東都留守我公去府為長水尉其後</hi>
　　<hi>由膳部郎中為荆南節度行軍司馬遂為節度使自工部尚書至吏部尚書三相國之勞在史冊顧</hi>
　　<hi>吏部慎職小心於時有聲我公愿潔而沈密開亮而卓偉行茂於宗事修於官嗣紹家烈不違其先</hi>
　　<hi>作帥南荆厥聞休顯武志既揚文教亦熈登槐賛元其慶且至故好語故事者以為五公之始迹也</hi>
　　<hi>同其後進而偕大也亦同其稱名臣也又同官職雖分而功徳有巨細其有忠勞扵國家也同有若</hi>
　　<hi>將同其後而先同其初也有聞而問者於是焉書既五年始立石刻其語河南府參軍舍庭中於時</hi>
　　<hi>河東公為左僕射宰相出藩大邦開府漢南鄭公以工部尚書留守東都趙公以吏部尚書鎮江陵</hi>
　　<hi>漢南地連七州戎士十萬其官宰相也留守之官居禁省中嵗時出旌旗序留司文武百官於宫城</hi>
<pb n="KR2k0047_WYG_079-16b"/>
　　<hi>門外而衙之江陵故楚都也戎士五萬三公同時千里相望可謂盛矣河東公名均姓裴氏</hi>盧<lb/>
　　貞廣成宫碑記<hi>不宰物而萬類䝉利不致用而元功溥施廣成子之大吾無間然矣</hi>
　　<hi>經云平天下在修其身廣成子以修身之道授黄帝而天下治俾千百年人畏其神思其徳不曰協</hi>
　　<hi>扵教乎祀典云徳施于民能禦大災捍大患則祀之黄帝率廣成子之法以致天地之和禦隂陽之</hi>
　　<hi>災捍刑殺之患不曰宜祀於廟乎廣成子與孔宣父遭時不同故教有精粗跡有逺近耳非殊塗也</hi>
　　<hi>余既讀廣成子之教通於孔氏問者曰以墳興莫存孰能詳知三五之事言廣成子者皆本于莊周</hi>
　　<hi>固多寓辭焉將質之以為定論豈不可非通達之士未足與議也夫欲為黄帝孔氏者行其言耳豈</hi>
　　<hi>倣其形哉故其言合道則彷彿其人而尸祝之可也言茍非道雖比肩對席將聴之乎今以廣成子</hi>
<pb n="KR2k0047_WYG_079-17a"/>
　　<hi>之言得天而合於道故表其廟貌又尊禮之又何患莊生之未信也按爾雅北載斗極為崆峒其地</hi>
　　<hi>絶逺華夏之君所以不至禹跡之内山名崆峒者有三焉其一在臨洮秦築長城之所起也其一在</hi>
　　<hi>安定二山皆髙大可取材用彼人亦各於處為廣成子立廟而莊生述黄帝問道崆峒遂言逰襄城</hi>
　　<hi>登具茨訪大隗皆與此山接壤則臨洮安定非問道之所明矣仙經叙三十六洞天五嶽不在列是</hi>
　　<hi>知靈跡所存不繫山之大小也此山之下有洞焉其户上出蓍傳洞中白犬往往外逰故號小塚為</hi>
　　<hi>玉狗峯昔之守宰以為神居閟潔懼樵牧者褻㺯因積壤封之今昇踐其項響通扵下甚深逺亦焉</hi>
　　<hi>知非靈人所舍乎尋崆峒之言以中含洞壑不顯於外則安在於崇岫連峯凌霄蔽景然後稱名山</hi>
　　<hi>也哉真南郭子舊居真山之北少樂大道早依門牆年壯宦逰出入二紀揆才無補晚嵗懷歸獲刺</hi>
<pb n="KR2k0047_WYG_079-17b"/>
　　<hi>是邦停輿授教象設頺圮半為荒榛遂命徹故官稍増前制贏財而後事懸善價以待樂輸陶斵衆</hi>
　　<hi>工咸來求售匪隨扵勿亟盖視利而勞茨塈壇垣指期咸就舊記但以廣成子為仙者又不徴崆峒</hi>
　　<hi>之地知有闕焉故復建此銘揭于西序文之曰徳髙三皇惟軒轅氏為皇者師唯廣成子窈㝠昏黙</hi>
　　<hi>恍惚恢詭固精活身以浄為治功被九域形存伯紀天道不窮至人無死</hi>吕温虢州三<lb/>
　　堂記<hi>應龍乘風雲作雷雨退必蟠蟄以全其力君子役智能統機劇退必宴息以全其性力全</hi>
　　<hi>則神化無窮性全則精用不竭深山大澤其所以蟠蟄乎髙齋清池其所以宴息乎虢州三堂者君</hi>
　　<hi>子宴息之境也開元初天子思二南之風並選宗英共持理柄虢大而近匪親不居時惟五王出入</hi>
　　<hi>相授承平易理逸政多暇考卜惟勝作為三堂三者明臣子在三之節堂者勵宗室克構之義豈徒</hi>
<pb n="KR2k0047_WYG_079-18a"/>
　　<hi>逰適亦實垂謹居徳樂善何其盛哉然當時漢用家人魯用王禮棟宇制度非諸侯居後刺史馬君</hi>
　　<hi>錫因其頺陊始革基構豐而不侈約而不陋以琴樽詩書之幽素易綺紈鐘鼓之繁喧惟林池煙景</hi>
　　<hi>不譲他日觀其廣踰百畝深入重扃迴塘屈盤沓島交映溟渤轉於環堵蓬臺起於中庭浩然天成</hi>
　　<hi>孰曰智及春之日衆木花坼岸鋪島織沈浮照耀其水五色於是乎襲馨擷竒方舟逶迤樂魚時翻</hi>
　　<hi>飄蘂雪飛泝㳂環迴隠映差池咫尺迷路不知所歸此則武陵仙源未足以極幽絶也夏之日石寒</hi>
　　<hi>水清松密竹深大栁起風甘棠垂隂扵是濯纓漣漪解帶升堂畏景火雲隔林無光虚甍沈沈皓壁</hi>
　　<hi>如霜弱扇不搖南軒清涼此則楚襄蘭臺未足以滌炎欝也秋之日金飈掃林蓊欝洞開太華爽氣</hi>
　　<hi>出闗而來於是弦琴端居景物廓如月委皓素水此涵空虚鳥驚寒沙露滴髙梧境隨夜深疑與世殊</hi>
<pb n="KR2k0047_WYG_079-18b"/>
　　<hi>則庾公西樓未足以澹神慮也冬之日同雲千里大雪盈尺四眺無路三堂虚白於是乎置酒褰帷</hi>
　　<hi>凭軒倚檻瑤階如真玉樹羅生日暮天霽雲開月明水泉潺潺終夜有聲此則子猷山隂未足以暢</hi>
　　<hi>吟嘯也於戲不離軒冕而踐夷曠之域不出户庭而獲江海之心趣近懸解跡同大隠序閱四時之</hi>
　　<hi>勝節宣六氣之和貴而居之可曰厚矣若知其身既安而思所以安人其性既適而思所以適物不</hi>
　　<hi>以自樂而忽鰥寡之苦不以自逸而忘稼穡之勤能推是心以恵境内者則良二千石也方今人亦</hi>
　　<hi>勞止上思乂息州郡之選重如廷臣由是南陽張公輟揮翰之任受剖符之寄逰刃而理此焉坐肅</hi>
　　<hi>静政令若水木全户民如魚鳥馴致其道闇然日章小子以通家之愛獲拜牀下且齒諸子侍坐於</hi>
　　<hi>三堂見知惟人不敢無述捧筆避席請書堂隂俾後之人知此堂非止燕逰亦可以觀清浄為政之</hi>
<pb n="KR2k0047_WYG_079-19a"/>
　　<hi>道</hi>胡交修洛陽宫記<hi>禹因山川分畫九州大河之南厥土為豫考極相方實處</hi>
　　<hi>天下之中風雨所㑹隂陽所和而冲氣鍾焉其川河洛圖書之淵珍符是興其鎮嵩髙孕秀生賢神</hi>
　　<hi>靈是宅其浸瀍澗伊水之利環流灌溉壤沃物豐其地廣衍平夷洞達萬方輻輳朝覲貢賦道里均</hi>
　　<hi>焉奠位宅中兹實帝王之居也髙宗太宗肇造區夏據秦百二之勢襲漢累世之基定都長安以隆</hi>
　　<hi>上京惟是洛宅雖不獲奉萬乘之駕建諸夏之本而文皇帝顧瞻歴覽眷此舊邦肇新東都作對咸</hi>
　　<hi>秦乃以貞觀六年名洛陽宫凡體國之制仰模太紫擬象河漢者雖因隋之舊逮夫一新號名昭揭</hi>
　　<hi>扵兩觀之上則觚棱金爵壁門鳯闕熀耀改觀益隆唐家興王之氣矣太宗以神武英偉之姿一加</hi>
　　<hi>眄睞榮名所被在物咸飾使巍巍兹宫復取重於當世豈不偉哉開元之隆鑾輿時巡詔命儒臣宋</hi>
<pb n="KR2k0047_WYG_079-19b"/>
　　<hi>璟馬惟白等博彚羣書於乾元殿又即名福門外署集賢書院置學士員校讐其間而蔵書之富殆</hi>
　　<hi>與長安大明宫集賢書院等不其盛歟臣幸預翰墨紀事迹本末載於文字臣之職也竊惟周家興</hi>
　　<hi>於岐邠武王宅都扵鎬至成王乃命周召相基定卜於兹新邑宣王中興大㑹諸侯纂成文武師徒</hi>
　　<hi>狩獵詩人詠歌則洛陽扵周為四方朝貢之地也尚矣太宗乃克大倣古以不廢周王迓衡之迹用</hi>
　　<hi>宏兹賁光於中土克紹上帝匹休成周嗚呼盛哉若夫城隅廣陿之度宫庭考室之制皆不足書書</hi>
　　<hi>是宫有先王之制者以詔後世云</hi>李徳裕平泉山居戒子孫記<hi>經始</hi>
　　<hi>平泉追先志也吾隨侍先太師忠公在外十四年上㑹稽探禹穴歴楚澤登巫山逰沅湘望衡嶠先</hi>
　　<hi>公毎維舟清眺意有所感必凄然遐想屬目伊川嘗賦詩曰龍門南岳盡伊原草樹人煙目所存正</hi>
<pb n="KR2k0047_WYG_079-20a"/>
　　<hi>是北州梨棗熟夢魂秋日到郊園吾心感是詩有退居伊洛之志前守金陵於龍門之西得喬處士</hi>
　　<hi>故居天寳末避地逺逰委為荒榛首陽㣲岑尚有薇蕨山陽舊徑惟餘竹木吾乃剪荆莽驅狐狸如</hi>
　　<hi>立班生之宅漸成應叟之地又得江南珍木竒石列於庭際平生素懐扵此足矣吾嘗以出處者貴</hi>
　　<hi>得其道進退者貴不失時古來賢達多有遺恨至於𤣥祖?身於柱史栁恵養徳於士師漢代邴曼</hi>
　　<hi>容官不過六百石終無辱殆邈難及矣越蠡激文牛以肥遯留侯託黄老以辭世亦其次焉范睢感</hi>
　　<hi>蔡澤一言超然髙謝鄧禹見功臣多敗委逺名勢又其次也矧如吾者刈葵無衛足之智處雁有不</hi>
　　<hi>鳴之患雖有泉石杳無歸期留此林居貽厥後代鬻平泉者非吾子孫也以平泉一樹一石與人者</hi>
　　<hi>非佳子弟也吾百年後為權勢所奪則以先人所命泣而告之此吾志也詩曰維桑與梓必恭敬止</hi>
<pb n="KR2k0047_WYG_079-20b"/>
　　<hi>言其父所植也昔周人之思召伯愛其所憩之樹近代薛令君於禁省中見先祖所據之石必泫然</hi>
　　<hi>流涕汝曹可不慕之唯岸為谷谷為陵然後已焉可也</hi>
　宋歐陽修洛陽風土記<hi>洛陽之俗大抵好花春時城中無貴賤皆插花雖負擔者</hi>
　　<hi>亦然花開時士庶競為遨逰往往於古寺廢宅有池臺處為市井張幄帟笙歌之聲相聞最盛扵月</hi>
　　<hi>波隄張家園棠棣坊長夀寺東街與郭令宅至花落乃罷洛陽至東京六驛舊不進花自今徐州李</hi>
　　<hi>相迪留守時始進御嵗差牙校一員乘驛馬一日一夕至京師所進不過姚黄魏紫三數朶用菜葉</hi>
　　<hi>實竹籠子藉覆之使其上不動揺以爉封花蒂乃數日不落大抵洛人家家有花少大樹者盖其不</hi>
　　<hi>接則不佳春初時洛人於夀安山中斵小栽子賣城中謂之山篦子人家治地多畦畻種之至秋乃</hi>
<pb n="KR2k0047_WYG_079-21a"/>
　　<hi>接接花工尤著者謂之門園子盖本姓東門氏豪家無不邀之姚黄一接頭直五千秋時立契買之</hi>
　　<hi>至春見花乃歸直洛陽人甚惜此花不欲傳有權貴求其接頭者或以湯中蘸殺與之魏花初出時</hi>
　　<hi>接頭亦直五千今尚直一千接時須用社後重陽前過此不佳也花之本去地五七寸許截之乃接</hi>
　　<hi>以泥封裹用軟土壅之以蒻葉作庵子罩之不令見風日惟南向留一小户以達氣至春乃去其覆</hi>
　　<hi>此接花之法也種花必擇善地盡去舊土以細土用白蘝末一斤和之盖牡丹根甜多蚓蟲食白蘝</hi>
　　<hi>能殺蟲此種花之法也澆花亦自有時或用日西或用日未出秋時旬日一澆十月十一月三日二</hi>
　　<hi>日一澆正月隔日一澆二月一日一澆此澆花之法也一本發數朶者擇其小者去之止留一二朶</hi>
　　<hi>謂之打剥懼分其脈也花纔落便剪其枝勿令結子懼其易老也春初既去蒻庵便以棘數枝置花</hi>
<pb n="KR2k0047_WYG_079-21b"/>
　　<hi>叢上棘氣暖有以避霜不損花芽他大樹亦然此養花之法也花開漸小於舊者盖蠧蟲損之必尋</hi>
　　<hi>其穴以硫黄簪之其旁又有小穴如針孔乃蟲所藏處花工謂之氣葱以大針㸃硫黄末針之蟲乃</hi>
　　<hi>死花復盛此醫花之法也烏賊魚骨用以針花樹入其皮花必死此花之忌也</hi>晝錦堂記<lb/>
　　<hi>仕宦而至將相富貴而歸故鄉此人情之所榮而今昔之所同也盖士方窮時困阨閭里庸人孺子</hi>
　　<hi>皆得易而侮之若季子不禮扵其嫂買臣見棄於其妻一旦髙車駟馬旌旄導前而士卒擁後夾道</hi>
　　<hi>之人相與駢肩累跡瞻望咨嗟而所謂庸夫愚婦者奔走駭汗羞愧俯伏以自悔罪於車塵馬足之</hi>
　　<hi>間此一介之士得志當時而意氣之盛昔人比之衣錦之榮者也惟大丞相魏國公則不然公相人</hi>
　　<hi>也世有令徳為時名卿自公少時已擢髙科登顯仕海内之士聞下風而望餘光者盖亦有年矣所</hi>
<pb n="KR2k0047_WYG_079-22a"/>
　　<hi>謂將相而富貴皆公所宜素有非如窮阨之人僥倖得志於一時出於庸夫愚婦之不意以驚駭而</hi>
　　<hi>夸耀之也然則髙牙大纛不足為公榮桓圭衮裳不足為公貴惟徳被生民而功施社稷勒之金石</hi>
　　<hi>播之聲詩以耀後世而垂無窮此公之志而士亦以此望於公也豈止夸一時榮一鄉哉公在至和</hi>
　　<hi>中嘗以武康之節來治於相乃作畫錦之堂於後圃既又刻詩扵石以遺相人其言以快恩讐矜名</hi>
　　<hi>譽為可薄盖不以昔人所夸者為榮而以為戒於此見公之視富貴為何如而其志豈易量哉故能</hi>
　　<hi>出入將相勤勞王家而險夷一節至於臨大事決大議垂紳正笏不動聲色而措天下扵泰山之安</hi>
　　<hi>可謂社稷之臣矣其豐功盛烈所以銘彛鼎而被絃歌者乃邦家之光非閭里之榮也余雖不獲登</hi>
　　<hi>公之堂幸嘗竊誦公之詩樂公之志有成而喜為天下道也於是乎書</hi>蘇軾醉白堂<lb/>
<pb n="KR2k0047_WYG_079-22b"/>
　　記<hi>故魏國忠獻韓公作堂於私第之池上名之曰醉白取樂天池上之詩以為醉白堂之歌意若</hi>
　　<hi>有羡於樂天而不及者天下之士聞而疑之以為公既無愧扵伊周矣而猶有羨於樂天何哉軾聞</hi>
　　<hi>而笑曰公豈獨有羡於樂天而已乎方且願為尋常無聞之人而不可得者夫天之生是人也將使</hi>
　　<hi>任天下之重則寒者求衣飢者求食凡不獲者求得茍有以與之將不勝其求是以終身處乎憂患</hi>
　　<hi>之域而行乎利害之途豈其所欲哉夫忠獻公既已相三帝安天下矣浩然將歸老扵家而天下共</hi>
　　<hi>挽而留之莫釋也當是時其有羨扵樂天無足怪者然以樂天之平昔而求之公較其所得厚薄淺</hi>
　　<hi>深孰有孰無則後世之論有不可欺者矣文致太平武定亂畧謀安社稷而不自以為功急賢才輕</hi>
　　<hi>爵禄而士不知其恩殺伐果敢而六軍安之四夷八蠻聞其風采而天下以其身為安危此公之所</hi>
<pb n="KR2k0047_WYG_079-23a"/>
　　<hi>有而樂天之所無也乞身於强健之時退居十有五年日與其朋友賦詩飲酒盡山水園池之樂府</hi>
　　<hi>有餘帛廪有餘粟而家有聲妓之奉此樂天之所有而公之所無也忠言嘉謨效於當時而文采表</hi>
　　<hi>於後世死生窮達不易其操而道徳髙於古人此公與樂天之所同也公既不以其所有自多亦不</hi>
　　<hi>以其所無自少將推其同者而自託焉方其寓形於一醉也齊得䘮忘禍福混貴賤等賢愚同乎萬</hi>
　　<hi>物而與造化者逰非獨自比樂天而已古之君子其處已也厚其取名也亷是以實浮扵名而世誦</hi>
　　<hi>其美不厭以孔子之聖而自比於老彭自同於丘明自以為不如顔淵後之君子實則不至而皆有</hi>
　　<hi>侈心焉臧武仲自以為聖白圭自以為禹司馬長卿自以為相如揚雄自以為孟軻崔浩自以為子</hi>
　　<hi>房然世終莫之許也由此觀之忠獻公之賢扵人也逺矣</hi>張誾宋真宗御製詩<lb/>
<pb n="KR2k0047_WYG_079-23b"/>
　　記<hi>章聖皇帝即位之七載聞河陽濟源奉仙觀唐魯真人舊盧有道士賀蘭棲真者道術甚髙發</hi>
　　<hi>使者詔之京師既而與語灑然異之棲真為詩以獻上復製詩以寵答之一日從容問曰人言先生</hi>
　　<hi>能㸃黄金信乎對曰陛下聖徳睿明富有四海可謂真天子矣臣願以堯舜之道㸃化天下顧方士</hi>
　　<hi>偽術不足為陛下道上大竒其言益加敬禮未幾丐還賜號宗真大師加以命服蠲其觀之田賦棲</hi>
　　<hi>真夀一百一十有三嵗乃尸解去𦵏扵觀之東人八十有八年其徒郭仲琨再刻賜詩于石而圖棲真</hi>
　　<hi>像其下且囑臣為之記臣誾再拜稽首而言曰伏觀自昔世主窮好道家之術者甚衆而鮮得其真</hi>
　　<hi>故其始莫不以為神仙可致長年可祈至以敝㞞視天下親屈帝尊以禮怪迂之士而其後類不免</hi>
　　<hi>為詭誕之所欺惑可為太息惟章聖皇帝沖妙在躬神明自得以道蒞天下者二十有四年不待問</hi>
<pb n="KR2k0047_WYG_079-24a"/>
　　<hi>途襄城之野膝行崆峒之山而異人竒士應時而來樂告以善故祥符景徳之間天下垂拱無為海</hi>
　　<hi>内䝉福登封告成號稱至治其功徳逺矣觀棲真之所陳上所以待遇之意與昔之世主所甘心者</hi>
　　<hi>顧不異哉棲真異事多此不復具載特書其為上語者如此</hi>蘇軾上清儲祥宫<lb/>
　　碑記<hi>元祐六年六月丙午制詔臣軾上清儲祥宫成當書其事扵石臣軾拜手稽首言曰臣以</hi>
　　<hi>書命待罪北門記事之成職也然臣愚不知宫之所以興與廢凡材用之所從出敢昧死請乃命有</hi>
　　<hi>司具其事以詔臣軾始太宗皇帝以聖文神武佑太祖定天下既即位盡以太祖所賜金帛作上清</hi>
　　<hi>宫朝陽門之内旌興王之功且以五代兵革之餘遺民赤子請命上帝以至道元年正月功成民不</hi>
　　<hi>知勞天下頌之至慶歴二年十二月有司不成於火一夕而燼自是為荆棘瓦礫之場凡三十七年</hi>
<pb n="KR2k0047_WYG_079-24b"/>
　　<hi>元豐二年三月神宗皇帝始命道士王太初居宫之故地以法籙符水為民禳襘民趨歸之稍以其</hi>
　　<hi>力修復祠宇詔用日者言以宫之所在為國家子孫也乃賜名上清儲祥宫且賜度牒與佛廟神祀</hi>
　　<hi>之遺利為錢一千七百四十七萬又以官田十四頃給之刻玉如漢張道陵所用印及所被冠佩劍</hi>
　　<hi>履以賜太初所以寵之者甚備宫未成者十八而太初卒太皇太后聞之喟然嘆曰民不可勞也兵</hi>
　　<hi>不可役也大司徒錢不可發也而先帝之意不可以不成乃敕禁中供奉之物務從約損斥賣珠玉</hi>
　　<hi>以巨萬計凡所謂天下養者悉歸之儲祥積㑹所賜為錢一萬七千六百二十八萬而宫乃成内出</hi>
　　<hi>白金六百三十餘兩以為香火𤓰華乏用召道士劉應真嗣行太初之法命入内供奉官陳衍典領</hi>
　　<hi>其事起四年之春訖六年之秋為三門兩廡中大殿三旁小殿九鐘經樓三石壇一建齋殿于東以</hi>
<pb n="KR2k0047_WYG_079-25a"/>
　　<hi>待臨幸築道館於西以居其徒凡七百餘間雄麗□深為天下偉觀而民不知有司不與焉嗚呼其</hi>
　　<hi>可謂至徳也已矣臣謹按道家者流本出於黄帝老子其道以清净無為為宗以虚明應物為用以</hi>
　　<hi>慈儉不爭為行合于周易何思何慮論語仁者静夀之説如是而已自秦漢以來始用方士言乃有</hi>
　　<hi>飛僊變化之術黄庭大洞之法太上天真木公金母之號延夀赤明龍漢開皇之紀天皇太乙紫微</hi>
　　<hi>北極之祀下至於丹藥竒技符籙小數皆歸於道家學者不能必其有無然臣嘗竊論之黄帝老子</hi>
　　<hi>之道本也方士之言末也修其本而末自應故仁義不施則韶䕶之樂不能以降天神忠信不立則</hi>
　　<hi>射鄉之禮不能以致刑措漢興盖公治黄老而曺參師其言以為治道貴清静而民自定以此為政</hi>
　　<hi>天下歌之曰蕭何為法較若畫一曹參代之守而勿失載其清静民以寧一其後文景之治大率依</hi>
<pb n="KR2k0047_WYG_079-25b"/>
　　<hi>本黄老清心省事薄斂緩獄不言兵而天下富臣觀上與太皇太后所以治天下者可謂至矣檢身</hi>
　　<hi>以律物故不怒而威捐利以予民故不藏而富屈已以消兵故不戰而勝虚心以觀世故不察而明</hi>
　　<hi>雖黄帝老子其何以加此本既立矣則又惡衣菲帝食卑宫室陋器用斥其贏餘以成此宫上以終先</hi>
　　<hi>未究之志下以為子孫無疆之福宫成之日民大和㑹鼓舞謳歌聲聞于天天地喜答神祇來格祝</hi>
　　<hi>史無求福禄自至時萬時億永作神主故曰修其本而末自應豈不然哉臣既書其事皇帝若曰大</hi>
　　<hi>哉太祖之功太宗之徳神宗之志而聖母成之汝作銘詩而朕書其首曰上清儲祥宫碑臣軾再拜</hi>
　　<hi>稽首獻銘曰天之蒼蒼正色非邪其視下也亦若斯也我作上清儲祥之宫無以來之其肯我從元</hi>
　　<hi>祐之政媚於上下何修何營曰是日者民懐其仁吏服其亷鬼畏其正神予其謙帝既子民惟子之</hi>
<pb n="KR2k0047_WYG_079-26a"/>
　　<hi>視云何事帝而瘠其子允哲文毋以公滅私作宫千柱人初不知扵皇祖宗在帝左右風馬雲車從</hi>
　　<hi>帝來狩閱視親宫察民之言佑我文母及其孝孫孝孫來饗左右耆耉無競維人以燕我後多士為</hi>
　　<hi>祥文母所培我膺受之篤其成材千石之鐘萬石之<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>相以銘詩震於四海</hi>莊子廟碑<lb/>
　　記<hi>莊子䝉人也嘗為䝉漆園吏沒千嵗而䝉未有祀之者縣令秘書丞王競始作祠堂求文以為</hi>
　　<hi>記謹按史記莊子與梁恵王齊宣王同時其學無所不□然要本歸于老子之言故其著書十餘萬</hi>
　　<hi>言大抵率寓言也作漁父盜蹠胠篋以詆訾孔子之徒以明老子之術要不可為法耳楚公子微服</hi>
　　<hi>出亡而門者難之其僕撡箠而罵曰𨽻也不力門者出之事固有倒行而逆施者以僕為不愛公子</hi>
　　<hi>則不可以為事公子之法亦不可故莊子之言皆實子而文不予陽擠而隂助之其正言盖無幾至</hi>
<pb n="KR2k0047_WYG_079-26b"/>
　　<hi>于詆訾孔子未嘗不微見其意其論天下道術自墨翟禽滑釐彭蒙慎到田駢闗尹老聃之徒以至</hi>
　　<hi>其身皆以為一家而孔子不與其尊之也至矣然予嘗疑盜蹠漁父則若真詆孔子者至譲王説劍</hi>
　　<hi>皆淺陋不入于道反復觀之得其寓言之終曰陽子居西逰于秦遇老子老子曰而睢睢而盱盱而</hi>
　　<hi>誰與居太白若辱盛徳若不足陽子居蹵然變容其往也舍者將迎其家公執席妻執巾櫛舍者避</hi>
　　<hi>席煬者避竈其返也舍者與之争席矣去其讓王説劍漁父盜蹠四篇以合於列禦冦之篇曰列禦</hi>
　　<hi>冦之齊中道而返曰吾驚焉吾食於十漿而五漿先餽然後悟而笑曰是固一章也莊子之言未終</hi>
　　<hi>而昧者勦之以入其言余不可以不辨凡分章名篇皆出于世俗非莊子之本意也</hi>晁補之<lb/>
　　照碧堂記<hi>去都而東順流千里皆桑麻平野無山林登覽之勝然放舟通津門不再宿至</hi>
<pb n="KR2k0047_WYG_079-27a"/>
　　<hi>於宋其城郭闤闠人民之庶百貨旁午以視他州則浩穰亦都也而道都來者則固已曠然見其為</hi>
　　<hi>寛閑之土而樂之豈特人情倦覿於其所已饜而欣得於其所未足將朝夕從事於塵埃車馬之間</hi>
　　<hi>日昃而食夜分而息而若有驅之急不得縱而與之偕者故雖平時意有所樂而不暇思及其脱然</hi>
　　<hi>去之也亦不必山林逺絶之地要小依而暫適則人意物境本暇而不遽盖向之所樂而不暇思者</hi>
　　<hi>不與之期一朝而自復其理固然此照碧堂之所以為勝也宋為本朝始基之地自景徳三年詔即</hi>
　　<hi>府為南都而雙門立别宫故經衢之左為留守廨面城背市前無所達而後與民宇接城南有湖五</hi>
　　<hi>里前此作堂城上以臨之嵗乆且圮而今龍圖閣學士南豐曽公之以待制留守也始新而大之盖</hi>
　　<hi>成扵元祐六年九月癸夘横七楹深五丈髙可建旄自來諸侯之宅無若此者先是南都嵗賜官僚</hi>
<pb n="KR2k0047_WYG_079-27b"/>
　　<hi>賔客費為錢七千緡公奉已約亦不以是侈厨傳故能有餘積以營斯堂屹然如跳出堞上而民不</hi>
　　<hi>知以放懷髙蹈寓目而皆適其南汴渠起魏迄楚長堤迤靡帆檣隠見隋帝之所以流連忘返也其</hi>
　　<hi>西商丘祠陶唐氏以為火正曰閼伯者之所以有功而食其墟也其東雙忠廟唐張巡許逺捍城以</hi>
　　<hi>死而南霽雲之所以迅馳乞救扵賀蘭之塗也而獨梁故苑複道屬之平臺三十里者名在而迹莫</hi>
　　<hi>尋雖隋之彊亦具所守渠在耳豈汰靡者易熄而勲名忠義則愈逺而彌存不可誣哉初補之以校</hi>
　　<hi>理佐淮南從公宴湖上後謫官於宋登堂必慨然懷公拊檻極目天垂野盡意有若遐騖太空者花</hi>
　　<hi>明草薰百物媚斌湖光彌漫飛射堂棟長夏畏日坐見風雨自堤而來水波紛紜栁搖而荷靡鷗鳥</hi>
　　<hi>盡儛客顧而嬉翛然不能去盖不獨道都來者以為勝雖饜扵呉楚登覽之樂者度淮而北則不復</hi>
<pb n="KR2k0047_WYG_079-28a"/>
　　<hi>有至此亦躊躇徜徉而喜矣夫人之感於物者同而所以感者異斯須為之易意樂未已也哀又從</hi>
　　<hi>之故景公美齊而隨以雪涕傳亦曰登髙逺望使人心怦然昔之豪傑憤悱憂世之士或出於此若</hi>
　　<hi>羊祜太息峴山之巔固可見其志有在未可但言哀樂之復也公與補之俱起廢而公為太史氏補</hi>
　　<hi>之亦備史官間相與詣斯堂屬補之記之已而公守南都補之守河中書來及焉補之嘗論昔人所</hi>
　　<hi>館有一日必葺去之如始至者有不掃一室者夫一日必葺以為不茍於其細則將推之矣不掃一</hi>
　　<hi>室以為有志於其大則不可必卒之其成功有命則婼與蕃之賢於此乎未辨迺公之意則曰吾何</hi>
　　<hi>有於是從吾所好而已矣何辨之有公名肇字子開文學徳行事君行已為後來矜式其出處在古</hi>
　　<hi>人中其欲有為在天下後世其巻而施之一郡不以自少而以自得又樂與人同者如此堂不足道</hi>
<pb n="KR2k0047_WYG_079-28b"/>
　　<hi>也</hi>岳珂追封鄂王告隂碑記<hi>鄂踞上流為重地宿師十萬進足以虎噬</hi>
　　<hi>京洛退足以雄分呉蜀得建瓴之勢江左莫强焉紹興初天子考麒麟玉冊之瑞觀黄旂紫盖之運</hi>
　　<hi>應天順動化龍南翔長江湯湯天設之嶮金城千里亶重分收先王析符授鉞實膺専征之任雖往</hi>
　　<hi>來詷戍靡常厥居而大抵鄂為根本隠然有藜藿不採之威珂常考論地勢曠觀古今自三國而下</hi>
　　<hi>代興南國者所據守各不一然負桐柏之陽山陽合肥廣陵濡須重鎮錯立帶之長淮包以南海皆</hi>
　　<hi>足以扼東西之衝惟襄沔舊疆延袤數千里上通巴蜀下接舒濮之郊川平埜曠不設限塞擊柝之</hi>
　　<hi>聲相聞朝馳而夕可至也顧自元豐以降引弓之士未嘗敢南嚮而窺峴首寧涉巨瀆冒重險而常</hi>
　　<hi>出乎柘臯大儀之境捨所易而圖所難何哉以兩路之介扵冦被邉而守者數十城視獨以全師當</hi>
<pb n="KR2k0047_WYG_079-29a"/>
　　<hi>一面者力之耑否固不待辨而敵人之馳騁長技反縮恧而不敢施方屨之士遡其時而觀其人可</hi>
　　<hi>也皇上臨御一紀緬懷麟閣勲名之盛方將尊中國以綏四方乙夜慨然覽珂所奏籲天之書思所</hi>
　　<hi>以大慰乎九京者相攸樂土宜莫如鄂遂荒全國裂而王之綸言申褒温厚灝噩不惟足以渙萬世</hi>
　　<hi>無窮之寵其與辨論忠邪之迹盖尤深切著明珂一介蚍蜉之言誠不知所以格天心悟主聴者一</hi>
　　<hi>妄男子不得其平而鳴則謂天盖髙亦有不容恝珂誠死且不朽矣載惟先王受命駐師之地營墉</hi>
　　<hi>陳石至今巋然而乾道中又嘗詔賜沔陽之廟先王功烈遂與鄂相終始珂不肖身不逮事生二十</hi>
　　<hi>有二年而後得以鉛槧片言追明地下之寃成先大夫易簀之志興念一及兢慙夙宵大懼馴媮閟</hi>
　　<hi>襲而使聖朝旌忠非常之典不能以宣昭於方來乃以制詞刻之琬琰植於廟下以對揚今天子丕</hi>
<pb n="KR2k0047_WYG_079-29b"/>
　　<hi>顯休命而復系著所以然之意在漢之初蛇分泗埜有臣曰良從髙於留經營四方卒定大業及誓</hi>
　　<hi>白馬紀丹書剖符定封擇齊三萬户而不願迺侈遇鄉  以旌天授然則愬功名之所基以迄于成</hi>
　　<hi>地以人重人以地著揆厥所由夫豈曰偶然而已哉是用叙次其實且以先王在鄂之顛末追附前</hi>
　　<hi>誼庶幾鄂人知所以開國承家之自昭示子孫以無忘上意之所嚮云開禧疆圉單閣嵗且月哉生</hi>
　　<hi>明孫承事郎珂記</hi>朱熹謝上蔡祠記<hi>謝先生名良佐字顯道為人英果明決强</hi>
　　<hi>力不倦克己復禮日有課程如以生意論仁以實理論誠以惺惺論敬以求是論窮理其命意皆精</hi>
　　<hi>當而直指窮理居敬為入徳之門則又最得明道教人之綱領常宰徳安府之應城胡文定以典學</hi>
　　<hi>使者行部過之不敢問以職事顧因介紹請以弟子禮見入門見吏卒植立中庭如土木偶人肅然</hi>
<pb n="KR2k0047_WYG_079-30a"/>
　　<hi>起敬遂禀學焉其同時及門之士亦皆稱其言論閎肆善起發人今讀其書尚可想見也劉君訪其</hi>
　　<hi>遺跡既新其學乃即講堂之東偏設位而祠焉千里致書求文以記熹自少時妄意為學既賴先生</hi>
　　<hi>之言以發其趣而平生行事又皆髙邁卓絶使人興起常懼其一旦冺沒而無傳也劉君之請乃適</hi>
　　<hi>有㑹于予心者于是不辭而記之如此以示其學者云紹熈辛亥冬十月丙子朔日記</hi>劉義<lb/>
　　慶大業雜記<hi>大業元年勅有司於洛陽故王城東營建東京以越國公楊素為營東京</hi>
　　<hi>大監安徳公宇文愷為副廢三崤舊道令開葼柵道時有術人章仇太翼表奏云陛下是木命人雍</hi>
　　<hi>州是破木之衝不可乆住聞開皇初有童謠云修治洛陽還晉家陛下曽封晉王此其騐也帝覽表</hi>
　　<hi>愴然有遷都之意即日車駕往洛陽改洛州為豫州自豫州至京師八百餘里置一十四殿别有宫</hi>
<pb n="KR2k0047_WYG_079-30b"/>
　　<hi>有正殿發河南道諸州郡兵夫五十餘萬開通津渠自河起滎澤入淮千餘里又發淮南諸州郡兵</hi>
　　<hi>夫十餘萬開䢴溝自山陽淮至于楊子入江三百餘里水面闊四十步造龍舟兩岸為大道種榆栁</hi>
　　<hi>自東都至江都二千餘里樹䕃相交毎兩驛置一宫為停頓之所自京師至江都離宫四十餘所東</hi>
　　<hi>都大城周迴七十三里一百五十步西拒王城東越瀍澗南跨洛川北踰谷水宫城東西五里二百</hi>
　　<hi>步南北七里城南東西各兩重北三重南臨洛水開大道對端門街一名天津街濶一百步道傍植</hi>
　　<hi>櫻桃石榴兩行至端門自建國門南北九里四望成行人由其下中為御道通泉流渠映帶其間端</hi>
　　<hi>門即宫南正門重樓上重名太㣲觀臨大街直南二十里正當龍門由端門百步有黄道渠濶二十</hi>
　　<hi>步上有黄道橋三道過渠二百步至洛水有天津浮橋跨水長一百三十步橋南北有重樓四所各</hi>
<pb n="KR2k0047_WYG_079-31a"/>
　　<hi>髙百餘丈過洛二百步又流洛水為重津渠濶四十步上有浮橋津有時開闔以通樓船入苑重津</hi>
　　<hi>南百餘步有大隄南有民坊各周四里開四門臨大街門並為重樓飾以丹粉洛南有九十六坊洛</hi>
　　<hi>北有三十坊大街小陌縱横相對自重津南行盡六坊有建國門即羅城南正門也門南二里有甘</hi>
　　<hi>泉渠疏洛入伊渠上有通仙橋五道時人亦謂之五橋橋南北有華表長四丈各髙百餘尺建國門</hi>
　　<hi>西二里有白虎門西二里至苑城傍城行三里有天經宫南二里有仙都宫並置先帝廟堂建國門</hi>
　　<hi>東五里有長夏門南二里至丹水渠南五里至伊水東北流十餘里入洛端門西一里有右掖門門</hi>
　　<hi>南過黄道渠橋南道西有右侯衛府出右掖門門傍渠西二里有龍天道場南臨石瀉口即煬帝門</hi>
　　<hi>師濟闍黎所居石㵼東西二百餘步濶五十餘步深八尺並用青大石長七八尺厚一尺自上至下</hi>
<pb n="KR2k0047_WYG_079-31b"/>
　　<hi>積三重並用大鐵為細腰互相鈎牽亦非常之牢固正當瀉口三十步初造瀉之時鑿地得大窖容</hi>
　　<hi>千斛許於是填塞瀉成不過一年即破碎上令濟闍黎呪之後更修補得立二年閶黎亡還復毁破</hi>
　　<hi>前後計用四十萬工以瀉三城池水下黄道渠入洛端門東有左掖門南道左有左侯衛府左掖門</hi>
　　<hi>東二里有承福門即東城南門南洛水有翊津橋通翻經道場新翻經本從外國來用貝多樹葉形</hi>
　　<hi>似枇杷葉而厚大横作行書約經多少綴其一邉如牒然今呼為梵夾道場北府道術坊並是隂陽</hi>
　　<hi>梵呪有道術人居之向有百餘家東城東有宣仁門臨大道大小與天津街相似東行盡六坊有上</hi>
　　<hi>春門外夾道南北有東西道諸都邸百餘所毎年朝集使停止之處並新户坊東至雙槐樹三里宫</hi>
　　<hi>城正門曰則天門南去端門五百步則天門東行一百步有興教門興教門一里有重光門即東光</hi>
<pb n="KR2k0047_WYG_079-32a"/>
　　<hi>正門門東二百步有泰和門並重觀門内即左右藏左藏有庫門六重重二十五間間一十七架總</hi>
　　<hi>一百五十間右藏屋兩重總四十間屋大小如左藏出則天門南横街直束七百步有束太陽門東</hi>
　　<hi>即東城門東街北行三里有合嘉門門北即合嘉城城北徳畎門出合嘉西有圓璧門西有圓璧城</hi>
　　<hi>城正南有曜儀門南即曜儀城城南𤣥武門門内即宫出則天門南横街直西七百步有西太陽門</hi>
　　<hi>出門道西南行第一院齊王宅第二院燕王宅第三院陳王它第四院代王宅第五院越王宅宅西</hi>
　　<hi>拒周王古城城西即入苑則天門南八十步過横街道東有東朝堂道西有西朝堂西連内史省省</hi>
　　<hi>西連謁者臺臺連右翊衛府府西抵右掖門街街西有輦庫庫西即西馬坊坊西抵西城西朝堂第</hi>
　　<hi>二街北壁第即右驍衛府府西連右禦衛府府西抵右掖門街街西有子羅倉倉有鹽二十萬石子</hi>
<pb n="KR2k0047_WYG_079-32b"/>
　　<hi>羅倉西有粳米六十餘窖窖别受八千石窖西至西城西朝堂南第三街第一御史臺臺西連秘書</hi>
　　<hi>省省西連尚食庫庫西連右監門府府西連長秋監監西抵右掖門街街西即掌醯署署西連良醖</hi>
　　<hi>署署西至粳米窖坊東朝堂東連門下省省東殿内省省東連左掖衛府府東即抵左掖門街街東</hi>
　　<hi>即西錢坊坊東連東錢坊東朝堂南第二街第一左驍衞府府東連左備身府府東左武衛府府東</hi>
　　<hi>連左屯衛府府東連左禦衛府府東連左掖門街街東即少府監監東即城東朝堂南第三街第一</hi>
　　<hi>司𨽻臺臺東連光禄寺寺東連左監門府府東連太府寺寺東抵左掖門街街東即少府監連南監</hi>
　　<hi>監東至城出東太陽門街北道東第一街有鴻臚寺寺東有司農寺寺東連太常寺寺東抵城第二</hi>
　　<hi>街即宣仁門大道大道北即尚書省第三街將作監監東連太僕寺寺東至城第四街有衛尉寺寺</hi>
<pb n="KR2k0047_WYG_079-33a"/>
　　<hi>東連都水監監東宗正寺寺東連大理寺寺東抵城則天門兩重觀觀上曰紫㣲觀左右連闕闕髙</hi>
　　<hi>二十尺門内四十歩有永泰門門東二百步至㑹昌門永泰西二百步至景運門並步廊連布坐宿</hi>
　　<hi>衛兵永泰門内四十步有乾陽門並重樓乾陽門東西亦軒廊周匝門内一百二十步有乾陽殿殿</hi>
　　<hi>基髙九尺從地至鴟尼髙一百七十尺又十三間二十九架三陛軒文掍鏤檻欒櫨百重潦拱千搆</hi>
　　<hi>雲楣綉柱華榱碧檔窮軒甍之壯麗其柱大二十四圍倚井垂蓮仰之者眩曜南軒埀以珠絲網絡</hi>
　　<hi>十不至地七尺以防飛鳥四面周以軒廊坐宿衛兵殿庭左右各有天井井面濶二十尺庭東南西</hi>
　　<hi>南各有重樓一懸鐘一懸鼓刻漏即在樓下隨刻漏則鳴鐘鼓大殿北三十步有大業門門内四十</hi>
　　<hi>步有大業殿規模小於乾陽殿而雕綺過之乾陽殿東有東上閤閤東二十步又南行六十步有東</hi>
<pb n="KR2k0047_WYG_079-33b"/>
　　<hi>華門門東四十步道北有文成門門内有文成殿周以軒廊東華門南四十步左延福門出于東行</hi>
　　<hi>一百步至章善門街乾陽殿西有西上閤入内宫閤西二十步又行六十步有西華門出門西三十</hi>
　　<hi>步道有武安門門内有武安殿周以軒廊西華門南四十步右延福門出門西行一百步至明福門</hi>
　　<hi>皆大業文成武安三殿御坐見朝臣則宿衛隨入扵内宫人殿庭並種枇杷海棠石榴青梧桐及諸</hi>
　　<hi>名藥竒卉東有大井二面濶十餘尺深百餘尺其三殿之内内宫諸殿甚多不能盡知則天門東二</hi>
　　<hi>百步有興教門門北三十步有㑹昌門門北二百歩有章善門入内尚食進食尚藥進藥内尚進物</hi>
　　<hi>皆由此門㑹昌門内道左有内殿内省少府内監内尚光禄内㕑道右門下内省左六衛内府左監</hi>
　　<hi>門内府入章善門横街東百二十步有重潤門東有東宫則天門西二百步有光政門門北三十步</hi>
<pb n="KR2k0047_WYG_079-34a"/>
　　<hi>有景運門門北二百步有明福門入内宫命婦入朝學士進書皆由此門入景運門入道左有内史</hi>
　　<hi>内省秘書内省學士館右監門内府右六衛内府鷹坊内甲庫道右命婦朝堂恵日法雲二道場通</hi>
　　<hi>真玉清二元壇接西馬坊入明福門北行三十步有元靖門門内有元靖殿周以軒廊即内宫别供</hi>
　　<hi>養經像之處出元靖門横街東行四十步有修文殿西行百步閶闔重門門南北並有仰觀臺髙百</hi>
　　<hi>尺門西即入寳城城内有儀鑾殿殿門有烏桲林栗林有葡萄架四行行長百餘步架南射堂對閶</hi>
　　<hi>闔門直西二百二十步有寳城門出址傍城三里有方諸門門即圓璧城出寳城門西行七里至青</hi>
　　<hi>城宫即西苑之内也元年夏五月築西苑周二百里其内造十六院屈曲周繞龍鱗渠其第一延光</hi>
　　<hi>院第二明彩院第三含香院第四承華院第五凝暉院第六麗景院第七飛英院第八流芳院第九</hi>
<pb n="KR2k0047_WYG_079-34b"/>
　　<hi>耀儀院第十結綺院第十一百福院第十二萬夀院第十三長春院第十四永樂院第十五清暑院</hi>
　　<hi>第十六明徳院置四品夫人十六人各主一院庭植名花秋冬即剪雜綵為之色渝則改著新者其</hi>
　　<hi>池沼之内冬月亦剪綵為芰荷毎院開西東南三門門並臨龍鱗渠渠面濶二十步上跨飛橋過橋</hi>
　　<hi>百步即楊栁修竹四面欝茂名花美草隠暎軒陛其中有逍遙亭四面合成結搆之麗冠絶今古其</hi>
　　<hi>十六院例相倣效毎院各置一屯屯即用院名名之屯别置正一人副二人並用宫人為之其屯内</hi>
　　<hi>備養芻豢穿池養魚為園種蔬植𤓰果餚饍水陸之産靡所不有其外逰觀之處復有數十或泛輕</hi>
　　<hi>舟畫舸習采菱之歌或升飛橋閣道奏春逰之曲苑内造山為海周十餘里水深數丈其中有方丈</hi>
　　<hi>蓬萊瀛洲諸山相去各三百步山髙出水百餘尺上有通真觀習靈臺總仙宫分在諸山風亭月觀</hi>
<pb n="KR2k0047_WYG_079-35a"/>
　　<hi>皆以機成或起或滅若有神變海北有龍鱗渠屈曲周繞十六院入海東有曲水池其間有曲水殿</hi>
　　<hi>上已褉飲之所毎秋八月月明之夜帝引宫人三五十騎人定之後開閶闔門入西苑歌管達曙諸府</hi>
　　<hi>事乃置清夜逰之曲數十首初尉衛卿列權秘書丞韋萬頃總監築宫城一時布兵夫周匝四面有</hi>
　　<hi>七十萬人城周匝兩重延袤三十餘里髙四十七尺其内諸殿基及諸牆院又役十餘萬人河南郡</hi>
　　<hi>在宣範里西北去宫城七里河南縣在政化里去宫城八里在天津街西洛陽縣在徳茂里宣仁門</hi>
　　<hi>道北西去宫城六里大同寺周四里在河南縣西十里出上春門傍羅城南行四百步至漕渠傍渠</hi>
　　<hi>西行三里至通逺橋橋跨漕渠橋南即入通達寺二十門分路入寺市東合漕渠市周六里其内郡</hi>
　　<hi>國舟船舳艫萬計市南臨洛水跨水有臨寰橋橋南三里有豐都市周八里通門十二其内一百二</hi>
<pb n="KR2k0047_WYG_079-35b"/>
　　<hi>十行二千餘肆甍瓦齊平遙望如一榆栁交隂通衢相注市四壁有四百餘店重樓延閣互相臨</hi>
　　<hi>映招致商旅珍竒山積出上春門東十二里有亭子宫宫南臨漕渠東臨積潤池池東二十里有華林</hi>
　　<hi>園備池塘臨玩之處建國門西南十二里有景華宫宫内有含景殿及射堂樓觀池隍十餘里有甘</hi>
　　<hi>泉宫一名芳潤宫周十餘里宫北通西苑其内多山臯崇峯曲澗秀麗標竒其中有閬風亭及棲霞</hi>
　　<hi>觀行雨臺清暑殿南有通仙飛橋百尺澗最青蓮峯峯上有翠微亭逰賞之美扵斯為</hi>李格非<lb/>
　　洛陽名園記<hi>富鄭公園洛陽園池多因隋唐之舊獨富鄭公園最為近闢而景物最勝</hi>
　　<hi>㳺者自其第東出探春亭登四景堂則一園之景勝可顧覽而得南渡通津橋上方流亭望紫筠堂</hi>
　　<hi>而還右旋花木中有百餘步走䕃樾亭賞幽臺抵重波軒而止直北走上筠洞自此入大竹中凡謂</hi>
<pb n="KR2k0047_WYG_079-36a"/>
　　<hi>之泂者皆斬竹丈許引流穿之而徑其上橫為洞一曰土筠縱為洞三曰小筠曰石筠曰榭筠歴四</hi>
　　<hi>洞之北有亭五錯列竹中曰叢玉曰披風曰漪嵐曰夾竹曰兼山稍南有海臺又南有天光臺臺出</hi>
　　<hi>竹木之杪遵洞之南而東還有卧雲堂堂與四景堂並南北左右二山背壓通流凡坐此則一園之</hi>
　　<hi>勝可擁而有也鄭公自還政事歸第一切謝賔客燕息此園幾二十年亭臺花木皆出其目營心匠</hi>
　　<hi>故逶迤衡直闓爽深密皆曲有奥思其外則董氏西園董氏東園王開府宅環谿劉氏園叢春園天</hi>
　　<hi>王院花園子李侍郎歸仁園本唐丞相牛僧孺園河南多大園池而此為冠苗帥園本開寳宰相王</hi>
　　<hi>漙園趙韓王圍李氏仁豐園松島在唐為袁象先園宋屬李文定公丞相今為吳氏園文潞公東園</hi>
　　<hi>紫金臺張氏園水北胡氏園大字寺園本唐白樂天園司馬温公獨樂園湖園在唐為裴晋公宅園</hi>
<pb n="KR2k0047_WYG_079-36b"/>
　　<hi>吕文穆園舍此又有嘉猷會節恭安溪園等皆隋唐官園雖已犂為良田樹為桑麻矣然宫殿池沼</hi>
　　<hi>與夫一時㑹集之盛今遺俗故老猶有識其所在而道其廢興之端者㳺之亦可以觀萬物之無常</hi>
　　<hi>覽時之倐來而倐逝也論曰洛陽處天下之中挾殽澠之阻當秦隴之襟喉而趙魏之走集盖四方</hi>
　　<hi>必争之地也天下常無事則已有事則洛陽先受兵予故嘗曰洛陽之盛衰天下治亂之候也方唐</hi>
　　<hi>貞觀聞元之間公卿貴戚開館列第扵東都者號千有餘邸及其亂離繼以五季之酷其池塘竹樹</hi>
　　<hi>兵車躁踐廢而為丘墟髙亭大榭烟火焚燎化而為灰燼與唐共滅而俱亡無餘處矣予故嘗曰園</hi>
　　<hi>囿之廢興洛陽盛衰之候也且天下之治亂候于洛陽之盛衰而知洛陽之盛衰候于園囿之廢興</hi>
　　<hi>而得則名園記之作予豈徒然哉嗚呼公卿大夫方進于朝放乎以一已之私自為而忘天下之治</hi>
<pb n="KR2k0047_WYG_079-37a"/>
　　<hi>忽欲退享此樂得乎唐之末路是矣</hi>蜀僧祖秀華陽宫記<hi>政和初天子命作夀</hi>
　　<hi>山艮嶽於禁城之東陬詔閹人董其役舟以載石輿以輦上驅散軍萬人築岡阜髙十餘仭増以太</hi>
　　<hi>湖靈壁之石雄拔峭峙功奪天造石皆激怒觝觸若踶若齧牙角口鼻首尾爪距千態萬狀殫竒盡</hi>
　　<hi>怪輔以蟠木癭藤雜以黄楊對青䕃其上又随其旋斡之勢斬石開徑憑險則設磴道飛空則架棧</hi>
　　<hi>閣仍于<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>頂増髙榭以冠之捜逺方珍材盡天下/<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>工<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>技而經始焉山之上下致四方珍禽竒獸</hi>
　　<hi>動以億計猶以為未也鑿地為谿澗壘石為隄捍任其石之性不加斧鑿因其餘土積而為山山骨</hi>
　　<hi>虣露峰稜如削飄然有雲姿鶴態曰飛來峯髙扵雉堞翻若長鯨腰徑百尺植梅萬本曰梅領接其</hi>
　　<hi>餘岡種丹杏鴨脚曰杏岫又増土疊石間留隙穴以栽黄楊曰黄楊巘築修岡以植丁香積石其間</hi>
<pb n="KR2k0047_WYG_079-37b"/>
　　<hi>從而設險曰丁嶂又得頳石任其自然増而成山以椒蘭雜植扵其上曰椒厓接衆山之末増土為</hi>
　　<hi>大坡徙東南側柏枝幹柔密揉之不㫁華華結結為幢盖鸞鶴蛟龍之狀動以萬數曰龍柏坡循夀</hi>
　　<hi>山之西移竹成林復開小徑至數百步竹有同本而異幹者不可紀極皆四方珍貢又雜以對青竹</hi>
　　<hi>十居八九曰班竹麓又得頳石滑浄如削面徑數仞因而為山貼山卓立山隂置木櫃<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>頂開深池</hi>
　　<hi>車駕臨幸則驅水工登其項開閘注水而為瀑布曰紫石壁又名瀑布幈從艮嶽之麓琢石為梯石</hi>
　　<hi>皆溫潤浄滑曰朝真磴又於洲上植芳木以海棠冠之曰海棠川夀山之西别治園囿曰藥寮其宫</hi>
　　<hi>室臺榭卓然著聞者曰瓊津殿絳霽樓萼緑華堂築臺髙九仭周覽都城近若指顧造碧虛洞天萬</hi>
　　<hi>山環之開三洞為吕字門以通前後苑建八角亭于其中央榱椽窓楹皆以瑪瑙石間之其地琢為</hi>
<pb n="KR2k0047_WYG_079-38a"/>
　　<hi>龍礎導景龍江東出安逺門以備龍舟幸東西擷景二園西則溯舟造景龍門以幸曲江池亭復自</hi>
　　<hi>瀟湘江亭開閘通金波門北幸擷芳苑隄外築壘衛之瀕水蒔絳桃海棠芙蓉垂楊畧亡隙地又于</hi>
　　<hi>舊地作埜居麓治農圃開東西二闗夾懸巖磴道隘迫石多峯稜過者膽戰股栗凡自苑中登羣峯</hi>
　　<hi>所出入者此三闗而已又為勝逰六七曰躍龍澗漾春陂桃華閘鴈池迷仙洞其餘勝迹不可殫紀</hi>
　　<hi>工已落成上名之曰華陽宫然華陽大抵衆山環列於其中得平蕪數十頃以治園圃以闢宫門於</hi>
　　<hi>西入徑廣於馳道左右大石皆林立僅百餘株以神運昭功敷慶萬夀峰而名之獨神運峰廣百圍</hi>
　　<hi>髙六仞錫爵盤固侯居道之中束石為小亭以庇之髙五十尺御製記文親書建三丈碑附於石之</hi>
　　<hi>東南陬其餘石若羣臣入侍幃幄正容凛若不可犯或戰栗若敬天威或奮然而趨又若僂躬布危</hi>
<pb n="KR2k0047_WYG_079-38b"/>
　　<hi>言以示庭諍之姿其怪狀餘態娯人者多矣上既悦之悉與賜號守吏以奎畫列扵石之偒其他軒</hi>
　　<hi>榭庭徑各有巨石棊列星布並與賜名唯神運峯前羣石以金飾其字餘皆青黛而已此所以第其</hi>
　　<hi>甲乙者也乃命羣峯其畧曰朝日昇龍望雲坐龍矯首玉龍萬夀老松棲霞捫參銜日吐月排雲衝</hi>
　　<hi>斗靁門月窟蹲螭坐獅堆青凝碧金鼉玉龜壘翠獨秀棲煙嚲雲風門靁穴玉秀玉竇鋭雲巢鳯雕</hi>
　　<hi>琢渾成登封日觀蓬瀛須彌老人夀星卿雲瑞靄溜玉噴玉藴玉琢玉積玉疊玉叢秀而在于渚者</hi>
　　<hi>曰翔鱗立津涘者曰舞仙獨踞洲中者曰玉麒麟冠于夀山者曰南幈小峯而附于池上者曰伏犀</hi>
　　<hi>怒猊儀鳯鳥龍立于沃泉上者曰留雲宿霧又為藏煙谷滴翠巖摶雲幈積雪嶺其間黄石仆于亭</hi>
　　<hi>際者曰抱犢天門又有大石二枚配神運峯異其居以壓衆石作亭庇之寘于寰春堂者曰玉京獨</hi>
<pb n="KR2k0047_WYG_079-39a"/>
　　<hi>秀太平岩寘于萼緑華堂者曰卿雲萬態竒峯括天下之美藏古今之勝於斯盡矣靖康元年閏十</hi>
　　<hi>一月都人相與避敵于夀山艮嶽之巔時大雪新霽丘壑林堂粲若畫本凡天下之美古今之勝在</hi>
　　<hi>焉祖秀周覽累日咨嗟驚嘆信天下之傑觀而天造有所未盡也因括其大畧作華陽宫記云</hi>
　金王庭筠五松亭記<hi>林慮西山横絶百里隠然猶卧龍谼峪為首天平為脊黄華為</hi>
　　<hi>脇魯班門為尾迤邐而北去退而望之半天壁峙疑若無路盖窮探其肺腑益深而益竒黄華之佛</hi>
　　<hi>祠天平之道宫今為墟矣惟谼峪寳巖寺為獨完寺創於髙齊天保初至本朝大定中寳公革為禪</hi>
　　<hi>居鐘鼔清新林泉改色始為天下聞寺李輔之丞此邑也初入寺愛之不能歸乆之嘆曰寺固美矣</hi>
　　<hi>然樹林蒙密屋宇蔽虧而逰日騁懐者有所未盡必當得其全遂絶溪而南陟南山而東下臨㫁壑</hi>
<pb n="KR2k0047_WYG_079-39b"/>
　　<hi>有平地數尋若壇址然喬松五章挺立其側山僧曰此地名五松亭舊矣而實未嘗有亭焉豈前人</hi>
　　<hi>欲有為而未遑者歟其或者有所待歟輔之笑曰此留以遺我也於是經之營之未幾㫁手簷桷翼</hi>
　　<hi>然出於蒼髯之間亭則維新名則仍舊戊申之春庭筠嘗一到亭上其東則山門岈如川阜逶迤乍</hi>
　　<hi>明又晦滅沒無際其北則巍堂修廡隆樓傑閣駢列層見澗竹巖花諸山繚然窈然嶄然崒然旁立</hi>
　　<hi>向背俯仰吞吐連綿絡繹呈巧獻恠大畧皆退之南山詩中所謂或如云云者而詩尚未盡也乃知</hi>
　　<hi>輔之之善發其秘此亭之得全而有功於此山也吾歴山多矣求其竒秀與此比者纔一二數即山</hi>
　　<hi>中求之其華玅隠巧與人意㑹者亦無如此亭焉加我數年婚嫁事畢歸作亭之主人看夕月之龍</hi>
　　<hi>蛇聴夜風之琴韻便當不減陶隠居溪水在此吾不食言輔之乞文於吾以為記吾於是山已結是</hi>
<pb n="KR2k0047_WYG_079-40a"/>
　　<hi>縁雖不吾乞尚為之輔之燕人名弼輔之其字也清慎有禮敏於政事</hi>
　元楊奐汴故宫記<hi>己亥春三月按部至汴汴長吏宴於廢宫之長生殿懼後世無以考</hi>
　　<hi>為纂其大概云皇城南外門曰南薫南薫之北新城門曰豐宜橋曰龍津橋北曰丹鳯而其門三丹</hi>
　　<hi>鳯北曰州橋橋少北曰文武樓遵御路而北横街也東曰太廟西曰郊社正北曰承天門而其門五</hi>
　　<hi>雙闕前引東曰登聞檢院西曰登聞鼓院檢院之東曰左掖門門之南曰待漏院鼓院之西曰右掖</hi>
　　<hi>門門之南曰都堂承天之北曰大慶門而日精門左昇平門居其東月華門右昇平門居其西正殿</hi>
　　<hi>曰大慶殿東廡曰嘉福樓西廡曰嘉瑞樓大慶之後曰徳儀殿徳儀之東曰左昇龍門西曰右昇龍</hi>
　　<hi>門正門曰隆徳曰蕭牆曰丹墀曰龍徳殿龍徳之左曰東上閣門右曰西上閤門皆南嚮東西二樓</hi>
<pb n="KR2k0047_WYG_079-40b"/>
　　<hi>鐘鼓之所在鼓在東鐘在西龍徳之次曰仁安門仁安殿東則内侍局内侍之東曰近侍局近侍之</hi>
　　<hi>東曰嚴祇門宫中則曰撒合門少南曰東樓即授除樓也西曰西樓仁安之次曰純和殿正寢也純</hi>
　　<hi>和西曰雪香亭雪香之北后妃位也有樓樓西曰瓊香亭亭西曰凉位有樓樓北少西曰玉清殿純</hi>
　　<hi>和之次曰寧福殿寧福之後曰苑門由苑門而北曰仁智殿右二大石左曰敷錫神運萬嵗峯右曰</hi>
　　<hi>玉京獨秀太平巖殿曰山莊莊之西南曰翠微閣苑門東曰僊韶院院北曰湧翠峯峯之洞曰大滌</hi>
　　<hi>湧翠東連長生殿殿東曰湧金殿湧金之東曰蓬萊殿長生西曰浮玉殿浮玉之西曰瀛洲殿長生</hi>
　　<hi>之南曰閲武殿閲武南曰内藏庫由嚴祇門東曰尚食局尚食東曰宣徽院宣徽北曰御藥院御藥</hi>
　　<hi>北曰右藏庫右藏之東曰左藏宣徽東曰㸃檢司㸃檢北曰秘書監秘書北曰學士院學士之北曰</hi>
<pb n="KR2k0047_WYG_079-41a"/>
　　<hi>諫院諫院之北曰武器署㸃檢之南曰儀鸞局儀鸞之南曰尚輦局宣徽之南曰拱衛司拱衛之南</hi>
　　<hi>曰尚衣局尚衣南曰繁禧門繁禧南曰安泰門安泰西與左昇龍門直東則夀聖宫兩宫太后位本</hi>
　　<hi>明俊殿試進士之所宫北曰徽音殿徽音之北曰燕夀殿燕夀垣後少西曰震肅衛司東曰中衛尉</hi>
　　<hi>司儀鸞之東曰小東華門更漏在焉中衛尉司東曰祇肅門祇肅門少南曰將軍司徽音夀聖之東</hi>
　　<hi>曰太后苑苑之殿曰慶春慶春與燕夀並小東華與正東華對東華門内正北尚廏局尚廏局西北</hi>
　　<hi>曰臨武殿左掖門正北尚食局局南曰宫苑司宫苑司西北曰尚醖局湯藥局侍儀司少西曰符寳</hi>
　　<hi>局器物局西則撒合門嘉瑞樓西曰三廟正殿曰徳昌東曰文昭殿西曰光興殿並南嚮徳昌之後</hi>
　　<hi>宣宗廟也宫西門曰西華與東華直其北門曰安正二大石外凡花石臺榭池亭之細並不録觀其</hi>
<pb n="KR2k0047_WYG_079-41b"/>
　　<hi>制度簡素比土堦茅茨則過矣視漢之所謂千門萬戸珠璧華麗之飾則無有也後之人因其制度</hi>
　　<hi>而損益之以求其稱斯可矣</hi>薩天錫龍門記<hi>洛陽南去二十五里許有兩山對峙</hi>
　　<hi>崖石壁立曰龍門伊水中出北入洛河又曰伊闗禹排伊闕即此兩山下石罅迸出數泉極清冷惟</hi>
　　<hi>東稍北三泉冬月温曰温泉西稍北岸河下一潭極深相傳有靈物居之曰黒龍潭兩岸間昔人鑿</hi>
　　<hi>為大洞為小龕不啻千數琢石像諸佛相菩薩相大士相阿羅漢相金剛相天王䕶法神相有全身</hi>
　　<hi>者有就崖石露半身者極巨者丈六極細者寸餘趺坐者立者侍衛者又不啻萬數然諸石像舊有</hi>
　　<hi>裂釁及為人所擊或碎首或損軀其鼻耳其手足或缺焉或半缺全缺金碧裝飾悉剥落鮮有完者</hi>
　　<hi>舊有八寺無一存但東崖嶺有壘石址兩區餘不可辨有數石碑多仆其立者僅一二所刻皆佛語</hi>
<pb n="KR2k0047_WYG_079-42a"/>
　　<hi>字剥落不可讀未暇詳其所始今觀其創作似非出於一時其工力財費不知費幾千萬計盖其大</hi>
　　<hi>者必作自國君次者必王公貴戚又其次必富人而後能有成也然予雖不知佛書抑聞釋迦乃西</hi>
　　<hi>方聖人生自王公為國元子棄尊榮而就卑辱舍壯觀而安僻陋斥華麗而服朴素厭濃鮮而甘淡</hi>
　　<hi>薄苦身修行以證佛果其言曰無人我相曰色即是空曰寂滅為樂其心若渾然無欲又奚欲費人</hi>
　　<hi>之財殫人之力鐫鑿山骨斵䘮元氣而假像於頑然之石飾金施采以驚世駭俗為哉是盖學佛者</hi>
　　<hi>習妄迷真先已自惑謂必極其莊嚴始可聳人瞻敬報佛功徳又操之以輪迴果報之説謂人之富</hi>
　　<hi>貴貧賤夀天賢愚一皆前世所自為故今世受報如此今世若何修行若何布施可以免禍於地獄</hi>
　　<hi>徼福扵天堂獲報於來世前不可見後不可知謎人於恍惚茫昧之塗而好佛者溺於其説不覺信</hi>
<pb n="KR2k0047_WYG_079-42b"/>
　　<hi>之深而甘受其惑至有捨身燃臂施財至為此窮極之功設使佛果夸耀扵世其成之者必獲善報</hi>
　　<hi>毁之者必獲惡報則入寺巍然諸相整然朝鐘暮鼔緇流慶讃燈燈相續於無窮又豈至於蕪沒其</hi>
　　<hi>宫殘毁其容而蒼凉落莫如此哉殊不知佛稱仁王以慈悲為心利益衆生必不徇私於已而加禍</hi>
　　<hi>福於人亦無意於衒色相以欺人也子故記其畧復為之説以袪好佛者之惑又以戒學佛者毋背</hi>
　　<hi>其師説以求佛於外而不求佛於内明心見性則庶乎其佛之徒也</hi>呉炳河南行省<lb/>
　　増修堂廡碑記<hi>聖元以幅員之廣建行省十一惟河南密邇京都為腹心地乃者皇</hi>
　　<hi>輿再經奉迎無失相臣僚屬益不輕授省署則因勝國之故閈閎階序延廣峻折足以治事展禮觀</hi>
　　<hi>示逺近歴年滋多隨敝隨葺然未有能拓其故者章至元三年嵗在丁丑春月徹爾特穆爾公來為平</hi>
<pb n="KR2k0047_WYG_079-43a"/>
　　<hi>政事左丞齊哩克公叅知政事囊嘉特公左右司郎中員外郎達實等咸得其人上則同寅協恭下則</hi>
　　<hi>總齊禆賛一嵗之内百廢其舉乃飾中堂廡周其外承塵板壁以髹以繪作屋三楹于堂西北度儲</hi>
　　<hi>用器設吏典守髙其前門以容車□復買隙地以廣西垣徙架閣東庫扵居椽之廡凡七楹補塞罅</hi>
　　<hi>陋迄於完整僱工買材民競趨赴不數月而告畢徃來之賔受事之吏道出于汴皆改觀焉落成之</hi>
　　<hi>日㑹燕用樂僚屬咸在酒半合辭言曰是功就緒不可無記而難其人以炳前承特召忝職史館文</hi>
　　<hi>諸金石似無不可乃俾賔掾就授簡焉炳惟平章公以下世徳重望敦大博碩奉上以忠恵下以䘏</hi>
　　<hi>謀不専成動必問法是省之大越數千里民司軍政宣聞路府州縣百職罔不聼命蘭絲保障於是</hi>
　　<hi>兼在消暴抑强扶植良善奉宣皇猷惟布恩紀慶罰所及陽舒隂閉若是其重也復能不遺細務以</hi>
<pb n="KR2k0047_WYG_079-43b"/>
　　<hi>飾省署内以容衆外以示民不腆之詞弗稱為記異時繼登政府周視棟宇因思前功無替扵後以</hi>
　　<hi>葺其敝是記之作不為無助董是役阿爾斯蘭哈雅韓元英云</hi>
　明陳講都指揮使司題名碑記<hi>河南都指揮使司在國初為行都督府洪</hi>
　　<hi>武五年改設都指揮使一人同知僉事各一人與藩臬並列為三司舊亡題名碑往蹟莫考亡所示</hi>
　　<hi>勸是嵗都指揮中山胡君永錫自僉書擢掌司事洎其寮湯君卿張君藎臣孚志恊恭圖舉厥職視</hi>
　　<hi>諸垣宇就敝列狀兩臺請出官帑市材鳩工治頽葺壊表其坊曰専閫丹彩晶爛萬目改觀諸廢既</hi>
　　<hi>飭遂稽往牒自毛公禮而下得若干人並掲爵里姓氏鑱諸鉅石屬予為記講曰昔者黄虞之世大</hi>
　　<hi>道無為已不廢武盖陽舒隂慘天之道也文經武緯治之澤也俎豆干戈一張一弛故能耀徳宣威</hi>
<pb n="KR2k0047_WYG_079-44a"/>
　　<hi>廓清寰宇後世侈聲容而忘武備棄險阻而就偏安如宋之不競可慨也己國家稽古建官内設五</hi>
　　<hi>府埒於六卿外設都司並于藩臬豈非文武並用兼制中外者乎河南奠于中土迺古韓魏諸大國</hi>
　　<hi>之地所謂天下之樞也執其樞以運九州其地不重乎平原千里大河中流無名山以為之阻進不</hi>
　　<hi>可攻退不可守西南逖遼民俗獷悍盜鑛掠貨騁馬彎弧率嵗為患保障之寄閫司専之其任不重</hi>
　　<hi>乎所轄十三衛所什伍之簡練屯戍之更畨車騎之鉤考器械之整齊城堞之繕修芻糧之儲峙皆</hi>
　　<hi>三司者責也其政不難舉乎是故非勇不振而驍騺者或傷于疎鹵非謀不成而膠固者或闇于幾</hi>
　　<hi>微非亷不威而矜持者或淪于軟靡非才不集而穎鋭者或峻于侵削是以君子養其勇必正畜其</hi>
　　<hi>謀必審勵其亷必終充其才必宏四者具而後政可舉任可勝也故有治人無治法試攷列名于石</hi>
<pb n="KR2k0047_WYG_079-44b"/>
　　<hi>者豈皆無惡于是乎故稽名實則淑慝辨訂是非則取舍彰然則兹石者非所以昭勸戒哉夫前者</hi>
　　<hi>今之鑒也後之于今如今之于昔者淑慝是非炳于黒白千古不磨毋使後人而復取舍于後人則</hi>
　　<hi>有人有政兹石誠繫重矣</hi>龍大川預備倉碑記<hi>預備倉者尚侯作也侯湯隂令</hi>
　　<hi>也湯隂自天順初越五六載嵗連弗登倉無斗粟民皆仰于他邑故環河南之為邑者百數皆以湯</hi>
　　<hi>為疲銓曹注令者數千皆以湯為難琴堂常虚矣余昔試春官歴尚都九千餘里過名邑問某縣蠲</hi>
　　<hi>某賦某縣得某人革其弊化難為易盖亦有之湯之民亡税拖其難自若也天順七年癸未侯下車</hi>
　　<hi>首詢救荒一策驚而嘆曰物有盛衰嵗有豐㓙理之定數烏可以無備乎有備無患于是謹出入節</hi>
　　<hi>冗費殺婚省禮立禁條民漸日足拖税以完繼召募闢荒蕪得穀麥一萬四千餘斛又節斛面得粟</hi>
<pb n="KR2k0047_WYG_079-45a"/>
　　<hi>米以資日用匠作之費獲盜六畜盡給軍民及貨畜牧馬皮總得錢鉅數十萬以為糴本糴視時之</hi>
　　<hi>價價不抑也糴出于官民不與也倉之掌擇二毛以守之利不侵也嵗小飢則視糴之價以糶價不</hi>
　　<hi>増也大飢則發所藏毎斛取二分之息防其耗也是時河南之地皆飢侯以義諭民納粟拜官者千</hi>
　　<hi>有五人立石者二人計得榖一萬六百斛凡逺方聞之徒來就食者千餘人侯命義民鄭貴主其計</hi>
　　<hi>日施粥以活之時民皆菜色湯獨晏然于是顛連者更呼相賀曰昔者吾邑小飢則富家操榖價以</hi>
　　<hi>制吾輩之命今嵗大飢賴吾侯以全活而富家不得操榖價以羅壟㫁之利非可賀乎夫救荒之政</hi>
　　<hi>立由于委積之法逺矣熟而斂飢而散常平之法也自民而出自民而入義倉之法也今之平糶行</hi>
　　<hi>乎常平也取其少息用乎義倉也常平之法美則美矣但日漸以耗故官帑虚而政壊義倉之法善</hi>
<pb n="KR2k0047_WYG_079-45b"/>
　　<hi>則善矣但歛散無約故民益窮而政廢今之平糶有不費之恵仁也取其少息有無窮之用義也仁</hi>
　　<hi>則絶怨所以節義倉之太過義則植本所以防常平之不足若乃有本無息則日消月磨本竭而倉</hi>
　　<hi>敗不可以繼非善謀也若乃有入無出則怨生而政廢不可以逺非善政也是倉兼而行之參乎仁</hi>
　　<hi>義其慮逺矣則其所以廣先賢之遺意輔前人之未到寧不在于兹乎倉在城中縣治之南二十五</hi>
　　<hi>楹穀麥二萬九千六百餘斛二毛則王俊王福賛其謀者主薄黄君順之助其成者縣丞連君子實</hi>
　　<hi>侯名璣字大用陜右同州人也成化五年四月吉日立石</hi>商輅太昊陵碑記<hi>太昊</hi>
　　<hi>伏羲氏陵在陳州城蔡河之滸我皇帝車駕幸汴過陳親為文致奠已而命有司春秋致祭著以為</hi>
　　<hi>令相承尊崇益至然廟貌未立議者以為有司闕典正統丙辰知州毘陵張志道具以疏請詔許可</hi>
<pb n="KR2k0047_WYG_079-46a"/>
　　<hi>遂率吏民鳩工創建逾年殿堂門廡以次落成像設巍然籩豆整飭衞以垣墉樹以名木其制畧備</hi>
　　<hi>景泰丙子同知秦川李鼒増建御碑亭鐘鼓樓又别建三清觀命羽士主之司其香火其制寖廣然</hi>
　　<hi>陳地卑濕嵗月滋乆棟宇頺圮鐘鼔朽敗器物殘缺嗣而葺之實有賴於良有司焉成化乙酉臨漳</hi>
　　<hi>令雲間戴昕以政績超異膺旌擢之典來知州事三載政通人和乃謀諸僚佐謂伏羲為三皇之首</hi>
　　<hi>而陵廟居羣祠之先况朝廷之崇重若是前人之建立若是可使之日就於圮乎衆曰諾於是各捐</hi>
　　<hi>俸為倡士之尚義者競以資來助斧斤版築以次興舉未幾百度維新廟貌改觀過者稱嘆瞻者起</hi>
　　<hi>敬僉謂是役也人不見勞功倍前規守之設施過人逺矣州民趙旻等狀其實來求為記謹按伏羲</hi>
　　<hi>都宛丘以木徳王觀河圖而八卦畫造書契而文籍生制嫁娶之禮教佃漁之利九州由是而别區</hi>
<pb n="KR2k0047_WYG_079-46b"/>
　　<hi>域由是而定所謂功揆天地道合乾坤不言而化無為而成浩浩乎無徳而名焉者也且先王之制</hi>
　　<hi>祭祀也法施於民則祀之矧繼天立極開物成務之聖人乎矧陳為太昊之墟陵寢之所在乎是以</hi>
　　<hi>賢有司汲汲於廟貌之崇祀事之嚴以祗承朝命而圖報本始也或言戴君先在臨漳嘗毁蒼龍神</hi>
　　<hi>廟矣而於此乃崇敬之若是何也盖彼淫祀也弗毁無以正人心此正祀也弗崇無以合人心要知</hi>
　　<hi>事神治民其道無他在合乎義而已矣若戴君者其知所重哉嗟乎聖神之靈與造化相為始終則</hi>
　　<hi>陵之傳與宇宙相為悠乆後之為州者其尚留意於斯是為記</hi>唐順之均田碑記<lb/>
　　<hi>裕州于方城𨽻楚盖楚屈完對齊桓公之言曰方城為城今方城山在裕州北境内山旁有楚壁壘</hi>
　　<hi>斥堠云此故險阻然西脅武闗東挾江淮北綰河雒南隙宛鄧四方輻輳其民平居則奔走送徃迎</hi>
<pb n="KR2k0047_WYG_079-47a"/>
　　<hi>來諸費轇轕百出天下有難則往往首先受兵野多陂陀磽确土雜砂石不盡可以田以故俗罕土</hi>
　　<hi>著苦窳寡畜藏輕剽數徙無錫安侯來牧裕既爬剔宿蠧拊循疲瘵與裕人更始先是主計之臣議</hi>
　　<hi>均天下田檄至裕安侯瞿然曰此吾治裕首務哉且夫平瘠沃清錢榖息訟争在此舉矣未幾檄復</hi>
　　<hi>下止之侯曰人茍利利矣吾専焉可也亟請于叅政劉公副使傅公各是之于是經土盡野則耆舊</hi>
　　<hi>董其役縱横廣袤則量人展其能方弓勾股則算人竭其思跡阡騐畛則區長與其事因區致畝因</hi>
　　<hi>畝凖税區為綱畝為目綱以麗目則無漏畝畝為母税為子母以權子則無逋税墳衍原隰膏腴之</hi>
　　<hi>田一而當一半石崗田二而當一崗石山田三而當一崗山坡五而當一山石陡坡十而當一陂池</hi>
　　<hi>林麓廨宇館舍㕓市之税例有蠲除田溢税則從増税溢田則從減咨詢徧故人無遁情版籍明故</hi>
<pb n="KR2k0047_WYG_079-47b"/>
　　<hi>上有定徵疆土别故下有定輸計畝凡一萬三千二百四十頃有竒計税凡九千二百六十石有竒</hi>
　　<hi>侯規劃精密動中肯綮此其大凡也史氏曰孟軻有言仁政必自經界始自衞鞅首禍壊井田開阡</hi>
　　<hi>陌以迄于今其間經國之臣憂時之士曷嘗不言經界董仲舒師丹有限民名田議李翺有平賦書</hi>
　　<hi>元微之有均田圖然卒莫能行何也盖亦難焉守令嵗月更改各懷一切無慮經乆一難也語曰天</hi>
　　<hi>降雨澤農夫悦而行旅怨豪强兼并率不以均田為便謗讟朋興多口可畏二難也守令不能履畝</hi>
　　<hi>而較之則治寄于胥吏則有上下其手者矣豪右售賕得為蔽匿貧弱抑勒無以自明名曰均田實</hi>
　　<hi>滋一弊孔也此三難也夫安侯可不謂明察深慮者哉安侯初舉事時裕人亦多訿訿者曰將毋擾</hi>
　　<hi>我安侯不為動既訖事迺人人樂業矣民可以圖成難于更始顧不信哉顧不信哉安侯名如山已</hi>
<pb n="KR2k0047_WYG_079-48a"/>
　　<hi>丑進士其為裕多善政兹不書重均田也</hi>何景明信陽州城碑記<hi>僉事閻君</hi>
　　<hi>子明兵備之三年城信陽成集予與都給事張季升登而觀之臺隍峻浚樓堞虧蔽表帶山河囊括</hi>
　　<hi>萬家之室相顧嘆曰壯哉麗乎斯地萬年之固也先是僉事甯伯束氏來兵備值大盜之後為防焉</hi>
　　<hi>巡舊城視之曰庳也必崇而新之乃計費度工措財於官府取力于隙民嵗餘城南門迤西北至東</hi>
　　<hi>門起北門樓大功未就去又遇積雨牆壞數百丈閻君至則完其壞者城東門至南門立三門樓東</hi>
　　<hi>縣鼔司晨西縣鐘司昏又置漏小南門司晝夜四時甃城上令旁下而走水即積雨不壊其役不亟</hi>
　　<hi>而功有稽其用經而力紓故三年而城成人曰二兵備之於役也於時事先後緩急各得其序理云</hi>
　　<hi>城髙三丈圍廣千三百五十六丈有七尺董其役者知州彭偉指揮袁鎧張恕孟漢千戸傅欽任武</hi>
<pb n="KR2k0047_WYG_079-48b"/>
　　<hi>百戸王羲梁山醫官周寳於是知州林公大霖指揮使鮑君國來請文紀諸石何景明曰古者諸侯</hi>
　　<hi>守在四鄰政貴人和不以險塞為固是故論治者有本末焉然時平而備弛併其末者亡之昔大盜</hi>
　　<hi>之入汝南也吏有棄城者矣然西平上蔡之長固死守吏也冦則踰垣塌門入即二縣有堅城令弗</hi>
　　<hi>死唐縣城稍完則守此豈可為末弗治邪是役也甯君經始閻君成之二君功徳斯地者並乆逺矣</hi>
　　<hi>閻君今且明其陳簡其卒作其禮教夫城以蔽衆簡卒以守明陳以簡作禮教以經之所為兵備者</hi>
　　<hi>無弗至矣此豈徒治末者哉</hi>李夢陽省城五門碑記<hi>河南省城者宋之内</hi>
　　<hi>京城也是城也自五代至宋而益飭神宗時則更築新城於外今曰土城者是也宋亡入金歴元外</hi>
　　<hi>城毁而内城存我髙皇帝定天下也蹕於汴駐焉但遣將北伐扵是升汴為京設衛十有六守焉是</hi>
<pb n="KR2k0047_WYG_079-49a"/>
　　<hi>故是城也繕之視他城堅甃皆甎也然又重甎而城根甎先石入之地又數尺天順辛巳河灌城乃</hi>
　　<hi>獨北門陷猶是城也自降而為省也置王府三司又調其十五衞去遂空其四隅斥鹵水國又今百</hi>
　　<hi>五十年故其城若門雖大勢巍壯而中損蝕者不少矣嘉靖元年太監吕公來鎮兹土登城躡樓俛</hi>
　　<hi>仰者乆之乃慨然而嘆曰諺有之曰些小不補直至尺五是城也及今修之費猶省也夫門者城之</hi>
　　<hi>喉樓者門之冕也城修宜自門始於是集三司長暨庶尹羣吏議政事已又謀之撫按之臣乃僉罔</hi>
　　<hi>協於厥迪於是吕公則毅然任曰天子勅憲之來也若曰城池軍馬汝飭汝覈今之舉固費省而功</hi>
　　<hi>倍者乃僉罔協於厥迪僉曰動大衆者占之人舉大事者審乎時事莫大於城城非大動衆不集今</hi>
　　<hi>兵饉疫癘我民未和記有之曰因天事天因地事地度時未若占人靡和其何城之為吕公曰嗟天</hi>
<pb n="KR2k0047_WYG_079-49b"/>
　　<hi>下不有恵而不費勞而弗怨者乎是城也先其五門及西闗上城若門計費萬金耳今無礙帑金若</hi>
　　<hi>干斤更稍稍益之便足矣夫汴舊京也㳺食者夥饉則歸之盜修城之役誠計日傭之菜色可活而</hi>
　　<hi>亡命可收也如是則不動衆而大事集矣僉曰竊又聞之事無巨細人存則行是城也前修之者屢</hi>
　　<hi>矣然上侵而下漁費倍而效寡又土木之役破除易而稽察難吕公曰嗟利弊由人耳茍子之不欲雖</hi>
　　<hi>賞之不竊予嘗奉命修京之東門矣人無玩心工無耗財是城也舉度不中厥惟予咎於是巡撫都</hi>
　　<hi>御史何公巡按御史王公清軍御史喻公暨三司長稔知吕公賢又計帑金得十之六七㑹又有東</hi>
　　<hi>冦閉城而門之樞朽鐵葉爛脱於是僉議始同而城之役興矣是役也始扵東門程能計日經費節</hi>
　　<hi>力奬勤黜惰勾稽有簿大持小維工傭稱事執信布義聼其自來凡城之材礪鍜甎堊木石槱炭膠</hi>
<pb n="KR2k0047_WYG_079-50a"/>
　　<hi>角顔采皆公市平取官靡告困民罔知勞一門既一門繼五門既上城若門繼行之有序匪棘匪紓</hi>
　　<hi>革之仍之各適厥中扵是撤朽剜蝕植頺築虚凸凹完齾濬淺疏塞逺而望之樓櫓翬赫粉堞煥如</hi>
　　<hi>堅者屹屹深者欝欝直者嵂嵂横者翼翼迫而察之石楣鐵樞虹梁卧衝隍塹縈輸盖一夫當闗萬</hi>
　　<hi>夫莫前者也登而覽之嵩行失儉大河奪色俯而視之司府填委倉庫充實旌棨甲胄周廬是嚴足</hi>
　　<hi>以域民威暴壯氣助武然計之則費省要之則功倍斯何也所謂事無巨細人存則行者也巡撫王</hi>
　　<hi>公巡按俞公清軍戴公之來頗亦異同於斯城及見吕公賢乃亦咸相于厥成乃吕公則愈心於城</hi>
　　<hi>事時時出督勞之曰嗟爾官爾工爾傭毋欺毋玩毋自阱爾躬是故一門成則盡徙其餘于他門即</hi>
　　<hi>拳石塊礫寸鐵尺木敝杵壞畚無妄棄者汴之為水也出城則甘於是吕公周覽而嘆曰嗟設卒有</hi>
<pb n="KR2k0047_WYG_079-50b"/>
　　<hi>冦至小門扄大門鑰乘障之士瞭陴之子手麾之吏渴也奚救之矣乃黙禱於  門穿一井乃五井</hi>
　　<hi>皆甘是時布政左使劉公右使宋公實經厥費按察使張公都指揮徐公賛畫為力乃僉議伐石為</hi>
　　<hi>碑樹之南薰門月城亭焉以紀實詔來且張城大修之本也城門故各有廟是役也亦各新之而嚴</hi>
　　<hi>其祀或問李子曰先王之建都也必城焉急然孟子則云固國不以山谿之險何也李子曰斯惡夫</hi>
　　<hi>専事地者也非天不生非地不形非人不成是故先王之為治也内外交飭本末具修順時豫防設</hi>
　　<hi>險為固人心雖和守戰是憂故曰重門擊柝以待暴客故城者民之捍也障内而嚴外者也雖然詩</hi>
　　<hi>有之矣赳赳武夫公侯干城又曰宗子維城故不天則悖不地則害不人則空故人者本也孟子所</hi>
　　<hi>謂地利不如人和者也善為治者本末内外交飭而具修可也</hi>霍愍節公祠碑記<lb/>
<pb n="KR2k0047_WYG_079-51a"/>
　　<hi>愍節祠者贈光禄寺少卿上蔡縣知縣霍侯祠也正徳七年冬十月十有一日賊鈔上蔡攻其城陷</hi>
　　<hi>知縣霍侯死之其妻劉亦死之事聞天子痛悼詔贈知縣恩光禄寺少卿贈其妻為宜人製文遣祭</hi>
　　<hi>建祠賜額返櫬營𦵏樹石表閭備矣曰以其長子汝愚世襲茂山衛指揮同知次子汝魯送監讀書</hi>
　　<hi>使文武各紹之國家之遇勤王死事優而至如此嘉靖七年同知君以署都指揮僉事來掌河南都</hi>
　　<hi>司印往縣省謁祠嵗乆頽圮謀撤而新之未能也乃伐石立碑垂所不朽於後人初瑾竊柄天下詾</hi>
　　<hi>詾靡寧於是大盜乘之煽衆起亂烏合雲擾屬乆安備弛民不識兵所突崩潰燒聚屠邑烟焰相接</hi>
　　<hi>賊乃乘勝勒降吏多棄城走者霍侯固武廕知兵乃増陴濬隍繕甲實庾申令嚴約慎邏謹諜泣而</hi>
　　<hi>誓師曰今日有死而已退而訣諸妻妻泣而曰脱城破妾焉死霍侯曰起臺衙屋後賊至汝登而望</hi>
<pb n="KR2k0047_WYG_079-51b"/>
　　<hi>之潰汝則死之已而賊果一騎來勒降曰大王至矣亟辦牛酒犒侯聞之怒執而戮之狥於師曰吾</hi>
　　<hi>不盡磔諸狗奴決不共戴此天賊聞之乃大怒悉衆而圍之侯禦之力竭而潰賊執之妻見其潰也</hi>
　　<hi>下臺而經不死簪諸心拳之入死侯之被執也詬而罵瞋瞪怒髪上指羣酋愕顧失色氣為之慴將釋</hi>
　　<hi>用之侯不屈以刃插諸口脇之侯呌罵愈厲遂遇害頸㫁而無血白氣縷縷若騰龍乃其面猶生也</hi>
　　<hi>於乎壯哉或問上蔡之事李子曰道莫大於忠忠莫先扵節節莫貴於義義莫外乎勇四者人臣之</hi>
　　<hi>要經而君子之大行也上蔡兼之矣夫以身殉國忠也之死不變節也舍生取義義也白刃可蹈勇</hi>
　　<hi>也一死而四懿具者是上蔡之行也曰若是則中庸不可能者何也曰禮有之君死社稷卿大夫死</hi>
　　<hi>職守吏死封疆率死戰陳邑雖小有社稷焉宰雖卑受之職矣四境是治封疆守焉起兵拒冦身固</hi>
<pb n="KR2k0047_WYG_079-52a"/>
　　<hi>率也故戰陳不死是謂弗勇封疆不死是謂弗義職守不死謂弗節社稷不死謂弗忠夫上蔡者一</hi>
　　<hi>死而四懿具者也禮有之矣何也中者正諸禮者也故天下有必死者以有必死之禮也孟子所謂</hi>
　　<hi>與民守之效死而勿去曽子所謂得正而斃者是也自教之衰也民見死而不見義於是乎不忠不</hi>
　　<hi>忠則二心矣二心則不節不節則無恥矣無恥則不勇於是靦面於平時而甘心扵患難虎視簸威</hi>
　　<hi>而䑕竄偷生者不少矣雖然亦乆矣安賊之起漁陽也使非二顔張許者則天理不遽熄而人心不</hi>
　　<hi>長死耶於乎上蔡無慙四公矣然夫婦偕也義激之然歟抑刑于寡妻者素耶侯名恩字天錫其先</hi>
　　<hi>廬龍人也髙祖成以靖難功陞燕山前衞正千戸曽祖旺調茂山祖敬父贇皆世其官母李氏成化</hi>
　　<hi>庚寅六月二十九日生侯茂山𢎞治辛酉舉於鄉明年登進士第拜山陽知縣丁父憂起補安邑丁</hi>
<pb n="KR2k0047_WYG_079-52b"/>
　　<hi>祖母憂起補上蔡死年四十二劉宜人生成化壬寅七月二十二日死年三十並返荆軻山而𦵏實</hi>
　　<hi>有司營其事立石隧道樹坊門閭咸足報往勸來顯章昭典矣而祠則春秋祀之賜額曰愍節云賛</hi>
　　<hi>曰哲人死義熊掌斯嗜貪夫茍生臨難則避惟是哲人死而猶生烈為秋霜皎為日星生為俊豪死</hi>
　　<hi>為神靈惟是貪夫有靦其面彼豈無死死猶莽薦見者唾罵聞者鄙賤惟帝降衷均恒同若一念之</hi>
　　<hi>分堯仁桀虐或如鴻毛或如喬嶽惟毛惟嶽我自為之處峻則髙居下者卑巖巖霍侯萬夫之特懐</hi>
　　<hi>武曜文英聲懿徳單師奮泣孤城抗賊孰曰彼衆我視如蟻孰曰彼强視如狗彘刃頸可㫁不㫁者</hi>
　　<hi>心騰氣為虹奔雷為音怒為之飈憤為之霒上帝是訴羣彪竟擒夫死於君妻死於夫代匪乏賢雙</hi>
　　<hi>之則無天子憐悼錫贈蕃優血食兹土有侐其宇禴烝是承清酒肥羜威儀儼嚴景光輝燿白馬恍</hi>
<pb n="KR2k0047_WYG_079-53a"/>
　　<hi>來朱旂大纛戸風泠泠若保色若笑殱妖戡厲我氓攸</hi>沈杰布政使司題名碑<lb/>
　　記<hi>太祖髙皇帝當定鼎中原之初襲元舊制置行中書省未幾裁罷立十三布政司以控外服筦</hi>
　　<hi>財賦設左右布政使叅政叅議各一以分領其職宣政教播徳澤胥此焉頃自正統景泰以來地方</hi>
　　<hi>多故建議者復益以督糧撫民叅政二員以相其政銓曹奏請從之今上即皇帝位凡内外諸司制</hi>
　　<hi>度沿革率循舊典汰冗員罷不急至是裁革河南當天下要衝實兩京藩輔之地每有員缺必遴選</hi>
　　<hi>以充乙丑春商山南公鏜以客部正郎出叅省政丁夘轉右轄明年戊辰轉左轄公才贍而量宏守</hi>
　　<hi>堅而施博不為崖岸詭激之行雖處冗劇而應答優裕故事集而民不擾己巳春予自山西左叅擢</hi>
　　<hi>右使公謂子曰沿革之制古今頗異人才之興代有其人不有以紀後將何稽惟古題名有記若司</hi>
<pb n="KR2k0047_WYG_079-53b"/>
　　<hi>馬君實之論忠詐曲直勸懲攸繫是不可不續也爰指近世題名于石者曰若近時懷逺年公富三</hi>
　　<hi>原王公恕之為左右使廬陵王公概之為左叅異時功業赫奕徳望懋隆為時名臣皆吾輩所當法</hi>
　　<hi>者兹豈小補哉扵是礱石以續屬杰為記杰謂京師天下諸藩之表率也諸藩一方郡縣之表率也</hi>
　　<hi>凡登名兹石者曷思所以倡率於下歟必格致誠正以修其身絜矩忠信以裕乎民則霖雨施於一</hi>
　　<hi>方矣他日秉鈞軸當大任又將霖雨乎天下使其身在中國則尊在四塞則畏在後世則仰炳炳琅</hi>
　　<hi>琅如景星如鳯凰如泰山喬嶽庶無負朝廷倚托之重無愧于前之諸公否則肉食無補豈祖宗設</hi>
　　<hi>官養民之意耶吾聞之官不必備惟其人位不必崇惟其稱可不惕然思凛然畏哉予與公有同年</hi>
　　<hi>同寅之雅因其命敢不僭書于石以告來者</hi>王世貞二忠祠碑記<hi>在唐至徳</hi>
<pb n="KR2k0047_WYG_079-54a"/>
　　<hi>初而有禄山之變時南陽張公巡以雍丘令破賊走之進守睢陽遷御史中丞凡七十戰城破而不</hi>
　　<hi>屈以節死詔贈揚州大都督官其子亞夫金吾大將軍人主所以寵靈而光大之者既極備而天下</hi>
　　<hi>學士大夫以至婦女孺子類能言之踰六百年而為明之建文稱革除而文皇帝靖内難時南陽鐵</hi>
　　<hi>公鉉以叅政分省濟南固守不下尋扼北師于東昌累進右布政使兵部尚書叅歴城侯軍文皇帝</hi>
　　<hi>由他道入京師購得公責之跪不可剸其膝責之反顧又不可劘其耳鼻竟寸磔于市鐵公既用不</hi>
　　<hi>屈坐族而天下學士大夫囁嚅嘘□于齒吻間而不敢吐後事漸觧稍稍有筆之書者而㑹今天子</hi>
　　<hi>即位制詔大宗伯故革除被罪諸臣忠于所事且蹈刑戮有司即所在祠之墳墓苗裔存者厚加䘏</hi>
　　<hi>録以表忠魂勵臣節于是鐵公之事益大顯而南陽守惟藎令遜謂公其鄉人于詔得特祀而張公</hi>
<pb n="KR2k0047_WYG_079-54b"/>
　　<hi>盖前六百年而為義而尚未有能祀之者以請于大梁中丞御史咸報可乃即郡城西闉故社學地</hi>
　　<hi>中搆堂三楹以安二公位左右廊楹各如之㦸門一凡公帑之羨費者僅為金三十餘皆令遜所任</hi>
　　<hi>也既成而分守叅政李君廷龍分巡副使杜君輅率守維藎同守通守希仁維熈司理見賔令遜以</hi>
　　<hi>狀來請世貞以文麗牲之石世貞謝不敏以為張公提一旅馮孤城遏十三萬之强敵以障江淮公</hi>
　　<hi>死而賊旋滅其為勲最大鐵公之守無異於張公其所摧堅折衝雅亦足相埒而不能救金陵之下</hi>
　　<hi>然張公之所為徇者七葉之天子而其所讐者賊耳且是時死則已不死降逆矣而鐵公之節獨信</hi>
　　<hi>扵真主一統之日知存者之為名公卿有妻子而亡所羨亡者之為奸黨宗族無噍類而不之顧其</hi>
　　<hi>事為甚難然唐之所以報張公實國家賞罰之常典而鐵公獲旌又我維新之後禩上之所諱聞而</hi>
<pb n="KR2k0047_WYG_079-55a"/>
　　<hi>下之所不敢言者也不又甚難哉竊聞之髙皇帝起義自采石下集慶而首舉其不降者御史大夫</hi>
　　<hi>福夀而褒封之立廟于雞鳴山夫旌敵于抗刃接鎩之際畧其吠堯而取其徇桀以故其所感發振</hi>
　　<hi>勵僅易世而為主死者比比即鐵公其尤也而天子方嗣大服渙徳音以髙帝意行之于册書之所</hi>
　　<hi>志者而不恤孟氏有云先聖後聖其揆一也噫嘻明徳過唐殆萬萬矣今而後謁二公之祠者為封</hi>
　　<hi>疆之臣則思其所守邦之薦紳衿裾則思其所立感人主之激賞則思所以報覩二公之近者二百</hi>
　　<hi>年逺至八百年而若新則思所以不朽是叅政守丞倅令意哉因記其事而係之銘銘曰臣有大綱</hi>
　　<hi>上有酬分下有成仁豈名之厚而薄五宗弁髦其身君有大徳敵怨不校而誼是敦旌彼後人以繹</hi>
　　<hi>前思以風嗣人於赫睢陽為淮儲胥不驚敵塵有烈司馬作齊息壤洪流其陻毁魄全天賔於帝所</hi>
<pb n="KR2k0047_WYG_079-55b"/>
　　<hi>恒為明神崇廟巖巖擊鼓坎坎萬舞侁侁驂虬翼鸞繚虹屈蜺雙甄儷輴疇右疇御霽雲之徒以逮</hi>
　　<hi>萬春若彼平安及齊汗驄毋汙爾輪靈之未格立髮嚼齦含意未伸靈既格我膋㫖鬯芬削厲為忻</hi>
　　<hi>豐我稌黍固我城隍福我人民豫山凌空丹霞應之並表嶙峋獨此豐碑千秋萬年其人若新</hi>何<lb/>
　　塘巡撫河南都御史題名碑記<hi>嘉靖十九年都察院僉都御史餘姚</hi>
　　<hi>魏公奉上命來撫河南政成民和百廢具舉因念前後巡撫諸公嵗月滋乆名姓將湮恐來者無所</hi>
　　<hi>考列其姓名刻之貞石樹於公署之右具書徵予言為記竊以朝廷之政制之於上而行之於天下</hi>
　　<hi>者其大綱惟在因地制宜以通其變而行之有司者率委之巡撫焉然一方之政經巡撫裁定者有</hi>
　　<hi>司皆奉行不敢違而政事之臧否民生之休戚恒扵是乎在巡撫之任重矣哉揚清激濁使有司不</hi>
<pb n="KR2k0047_WYG_079-56a"/>
　　<hi>敢壊政以病民生者常典矣不論可也至於宣布朝廷徳意因時通變均平徭役撫輯流移詰察姦</hi>
　　<hi>宄甄揚善類凡切於生民之休戚者斟酌可否立為法令率有司循而行之他時稱數政事之善者</hi>
　　<hi>則曰此某巡撫之建也此某巡撫之所定也一一可考然則題名碑記之立監戒存焉亦不為無所</hi>
　　<hi>益矣嗚呼觀者其亦有所感乎</hi>趙烈女祠碑記<hi>烈女姓趙氏懐慶之河内縣人㓜時</hi>
　　<hi>許聘同縣儒學生王子聰之子錦未幾子聰卒家貧錦甫數嵗鞠扵母張氏辛苦成立學為詩文往</hi>
　　<hi>往有竒句可誦不幸錦死趙女方在室聞訃痛曰吾既聘王氏王氏即吾夫也夫死曷歸迺往哭盡</hi>
　　<hi>哀將殉死顧姑老在堂無他子侍養義不可棄去既殯乃留養姑破屋蕭然不蔽風雨尺帛斗粟皆</hi>
　　<hi>無宿儲朝夕甘㫖取給女紅旁人見聞者皆顰蹙不自得趙氏怡然也𢎞治十三年冬姑以夀終趙</hi>
<pb n="KR2k0047_WYG_079-56b"/>
　　<hi>氏並啟舅暨夫之殯返𦵏祖塋歸自縊死鄰里上其事於府將圖奏請旌表歴數年未能得也長山</hi>
　　<hi>徐公由工部尚書郎來守懐慶政教既修百廢皆舉有以趙氏事告者公戚然曰世有志行卓異而</hi>
　　<hi>沈沒如此者乎是吾責也力聞於朝請加旌表以風示四方制既可乃建祠扵郡治之東祀趙氏焉</hi>
　　<hi>外又為石坊使人可望見以思也河内尹李侯賛襄甚力既落成請記於石以示乆逺迺叙其事而</hi>
　　<hi>銘之辭曰古有貞妻亦有孝婦室家既宜乖離中路妻貞婦孝在禮則然世罕蹈之猶著簡篇嗟嗟</hi>
　　<hi>貞懿氷瑩玉潔軒車來遲良人殞折拊膺呼天誓將同歸睠睠顧懐姑老何依一室蕭然孰甘孰㫖</hi>
　　<hi>纂刺瘁艱不愠以喜姑以夀老百年而終纍纍新墳負土以封大事既襄溘然長逝同穴而藏不違</hi>
　　<hi>初志見聞興嘆風節凛然賢守封章錫命自天錫命自天金書有耀翼然新祠奠彼衢道嗟爾士女</hi>
<pb n="KR2k0047_WYG_079-57a"/>
　　<hi>孰無秉彛孰無秉彛胡不鑒思</hi>崔銑湯隂縣城碑記<hi>正徳六年春薊盜起陷城</hi>
　　<hi>殺長吏薙民如草秋八月彰徳府通判鄭公如阜奉臺檄修湯隂縣城而大之夫什立甲甲什立長</hi>
　　<hi>使第稽勸號以四鉦鳴則咸捄以度不鳴則築越十有八日而成其圍八百四十九丈其髙二丈有</hi>
　　<hi>五尺其基濶三丈自基以上斂之短牆一千二百四十堵壕濶深均二丈也南北月城二城樓六舖</hi>
　　<hi>二十四所又修弓矢砲置快手使習之十月初賊劉七果以賊衆來攻城弗克南去攻胙城陷民半</hi>
　　<hi>死焉賊黨楊虎渡河趙鐩劉三連破西平新蔡十餘城太史氏曰於乎自賊之起也郡縣唯視城為</hi>
　　<hi>存亡堅者全敝者陷無者殱嗟乎民之患慘矣哉</hi>喬世寧顔魯公祠碑記<lb/>
　　<hi>顔魯公守平原功太故祠祀平原當時義烈終蔡州也乃蔡人又祠祀焉而琅邪祠則又以文獻故</hi>
<pb n="KR2k0047_WYG_079-57b"/>
　　<hi>里也歸徳舊無魯公祠歸徳祠則建自監察御史王公補君子曰禮有以義起者也始王公視事歸</hi>
　　<hi>徳也問郡中故實郡唐之宋州地有八闗齋㑹報徳記石幢云記盖顔魯公譔書在故開元廢寺中</hi>
　　<hi>自㑹昌時詔毁而是記也以時禁嚴乃亦毁其半以應詔使而後刺史崔倬者復訪其摹本補刻焉</hi>
　　<hi>倬有善有不善故今有顔崔之辯云監察公既閲武歸過廢寺下觀焉而叅政喬世寧僉事賈君樞</hi>
　　<hi>郭君維清都指揮韓君璽從之見所謂石幢者柱形八面頂如覆釜顧材製特異而魯公又詞翰並</hi>
　　<hi>佳斯亦可謂郡中三絶矣已乃讀其記則宋州刺史徐向率屬吏父老為河南節度使田神功建也</hi>
　　<hi>神功救李銑觧宋州之圍此其恩徳宋州者甚大故方其寢疾也而宋州將吏為作八闗齋㑹云公</hi>
　　<hi>乃又顧嘆曰八闗者乃佛氏戒規也而飯僧懴悔事不足傳學士家何以稱焉彼獨重魯公書也嗟</hi>
<pb n="KR2k0047_WYG_079-58a"/>
　　<hi>乎魯公以風節髙世乃後世徒以其有六書之遺意正所謂掇華棄實者也宜以廢寺為魯公祠以</hi>
　　<hi>表風節且令郡中有以知魯公也乃遂檄郡守南君逢吉將事而命世寧為記焉世寧徘徊石幢下</hi>
　　<hi>而愴然悲焉曰斯非睢陽故地耶往禄山之叛也堅城守義者惟平原與睢陽耳當其時北招河朔</hi>
　　<hi>南蔽江淮令唐不遂亡者獨以平原睢陽故也今睢陽人論張許事無不憤惋泣下者彼獨不並念</hi>
　　<hi>魯公耶故曰禮有以義起者乃世寧又覽魯公傳見田神功者盖魯公始招起焉是神功宋州之澤</hi>
　　<hi>魯公所遺也而郡祠獨闕然湮滅不報何哉又見其遣使靈武謁帝鳯翔又獨以忠諒經畧河北此</hi>
　　<hi>固以身殉天下者也而希烈之難成仁取義千載髙焉統之功亞郭李節並張許所謂社稷臣者非</hi>
　　<hi>耶即靈武鳯翔與河北諸郡皆可以忠貞報祀寧獨歸徳也顧歸徳人獨愛䕶石幢舊覆以亭亭北</hi>
<pb n="KR2k0047_WYG_079-58b"/>
　　<hi>新作堂三楹以僧徒守之盖稍存八闗齋故事耳㑹將造佛像其中而監察公至即改設魯公主令</hi>
　　<hi>春秋祀焉乃議典則視諸張許而題其堂曰顔魯公祠盖帑無費金民不知勞而表忠顯義施於後</hi>
　　<hi>世固激揚之風也今而後郡中知魯公矣公嘗為監察御史雪河隴寃獄已又使河東以風裁著而</hi>
　　<hi>王公補以御史巡察其嘉尚若此此其中盖有合也</hi>李濓許忠節祠碑記<hi>正徳</hi>
　　<hi>己夘之夏寧庶人宸濠肆逆維時巡撫江西都察院右副都御史餘姚孫公燧江西按察司副使固</hi>
　　<hi>始許公逵抗義不屈死之嘉靖初詔旌死事之臣燧贈禮部尚書賜諡忠烈逵贈都察院右副都御</hi>
　　<hi>史再加禮部尚書賜諡忠節各廕一子為錦衣衛正千戸遣官祭𦵏並立祠於南昌又各祠於餘姚</hi>
　　<hi>固始以示褒崇嗣後浙江守臣又立孫祠於杭城都㑹之地以風其鄉之人癸丑春三月巡撫河南</hi>
<pb n="KR2k0047_WYG_079-59a"/>
　　<hi>都御史蒲圻謝公存儒巡按御史東牟浦公之浩謂抗既有孫祠而許祠未建於汴二公死事實同</hi>
　　<hi>表揚之典不宜有異乃咨諸藩臬二司暨督學僉事以為然於是檄開封知府王君撫民擇基於省</hi>
　　<hi>城南闗亢爽之地創建忠節公祠鳩工市材為堂四楹中肖公像左右廡楹亦如之前設重門繚以</hi>
　　<hi>周垣而龕几瓶爐之類罔弗為之備且屬余紀其事扵麗牲之石未幾二公以遷代去嗣後都御史</hi>
　　<hi>衡水楊公宜莆田鄒公守愚相繼以巡撫至御史孝義霍公冀以巡按至復趣成之而祠乃完終其</hi>
　　<hi>事者知府翁君時器同知何君鏜也余惟忠義之在天下人心攸同風勸之典弗以域異是故南昌</hi>
　　<hi>之祠公死節地也固始之祠公所生地也汴亦公之故鄉又公應試赴官往來地也抑體魄雖歸𦵏</hi>
　　<hi>固始而魂氣之無不之者安知不徘徊眷戀於斯地耶顧汴人有弗能盡知公死事之繇者余摭其</hi>
<pb n="KR2k0047_WYG_079-59b"/>
　　<hi>概而書之公諱逵字汝登世為汝寧固始人幼負敏質風骨秀異為諸生治毛詩有名丁夘舉河南</hi>
　　<hi>鄉試明年戊辰登進士第己巳授山東樂陵知縣有恵政及民辛未劇賊劉七齊彦名起畿甸轉掠</hi>
　　<hi>而東攻焚郡邑殺長吏公有禦冦之功賊不敢近樂陵臺臣薦其才超拜山東按察司僉事兵備武</hi>
　　<hi>定州公出竒制勝屢挫賊鋒斬獲無算丁丑擢江西按察司副使當是時濠招納姚源華林諸賊縱</hi>
　　<hi>刼江上攘其貲以厚賂權幸將圖僭逆公言諸當事者曰寧藩饋遺貴近皆取給羣冦今莫若翦冦</hi>
　　<hi>則財困財困則賄息賄息則交解交解則其惡自戢而吾志可行不然後難圖也當事者難之其䇿</hi>
　　<hi>竟不能用再踰年濠益横臺諌交論其乆蓄異志形迹已露不可不問其罪詔遣親重臣往諭且令</hi>
　　<hi>之悛濠惶懼乃值六月十三日其生辰也自巡撫孫公以下咸具幣入賀因大饗之明日諸官往謝</hi>
<pb n="KR2k0047_WYG_079-60a"/>
　　<hi>濠颺言曰太后有㫖召我如何孫曰請出㫖以示濠素忌公威名又特問曰許副使如何公曰天無</hi>
　　<hi>二日民無二王副使惟有赤心耳不知其他濠怒曰我不能殺汝耶公曰汝能殺我朝廷還能殺汝</hi>
　　<hi>特先後間耳濠令人執公暨孫公以出公顧孫公曰我疇昔之言正謂有今日耳遂並遇害於恵民</hi>
　　<hi>門外公時年三十六秋七月提督軍務都御史餘姚王公守仁克復省城擒濠於鄱陽湖中而豫章</hi>
　　<hi>之人咸具縞素哭奠公如䘮父母嗚呼向使公翦冦之䇿行則濠之財用詘矣弗腆厥賄結納寖疎</hi>
　　<hi>内搆靡通外謀斯寢其為江西生民之利何如也而策卒弗售謂之何哉憶昔乙亥之嵗余觀政戸</hi>
　　<hi>部適公以僉事滿三載上計京師數會公於同鄉燕餞之席則見公氣貌端雅簡重寡言論者皆予</hi>
　　<hi>公為大受之器其後果以精忠大節表樹於時巋然為國朝名臣可謂上不負天子下不負所學者</hi>
<pb n="KR2k0047_WYG_079-60b"/>
　　<hi>矣公三子長曰瑒受廕官錦衣次曰珫曰瑽俱美材子孫蕃且賢天佑善人如此哉余既述其事而</hi>
　　<hi>復系之以迎送神辭二章俾歌扵饗祀之日以侑公辭曰旭日出兮扶桑儼旌斾兮飛揚撫長劍兮</hi>
　　<hi>繡裳窈環佩兮璆鏘神之來矣兹惟故鄉陳蕙肴兮桂漿豐豆俎兮中堂絙瑤瑟兮吹參差巫緩舞</hi>
　　<hi>兮祝進辭懷佳人兮我心悲雲黯澹兮飄寒颸靈剡剡兮光陸離聊弭節兮慰我思右迎神○神去</hi>
　　<hi>兮何之天門兮逶迤驂赤虬兮導𤣥螭雲軿舉兮予莫可追莫可追兮奈何悼往事兮涕滂沱天無</hi>
　　<hi>二日兮不知其他正氣塞兮八極蹈白刄兮靡惑國維奠兮臣凖植凜如生兮忠以直神所至兮敷</hi>
　　<hi>徳恵我氓兮登黍稷右送神</hi>謝江魯山縣城碑記<hi>嘉靖戊申嵗予使南陽道</hi>
　　<hi>出魯山縣見城頽甚今逾三載而修之成盖尹姚君卿為之云初姚君至縣也履城池而觀焉垣齾</hi>
<pb n="KR2k0047_WYG_079-61a"/>
　　<hi>壕壅徑竇穿凌汙敝浸濕蓬草蔓蔓乃仰而歎曰城若此猶弗葺可憂已遂集父老士大夫而言曰</hi>
　　<hi>民賴城以保障無城無縣無縣無民夫令者任保障之責也而不城是棄縣棄民其咎奚歸予將城</hi>
　　<hi>厥城僉曰役衆費饒且上官多疑故前令避之罔敢舉姚君曰是為私廢公為已病民也豈可哉吾</hi>
　　<hi>茍不竊上之人疑竊弗忸也吾茍竊上之人不疑竊忸也但於心無忸雖役衆費饒何害矧斯時中</hi>
　　<hi>原烽燧日起雖名都巨雉咸以崇墉為亟况小邑耶城之猶懼其晩顧敢避嫌而棄之邪于是白之</hi>
　　<hi>省臺遂量工經費聚傭鳩材程期度候撙勞節力乃興畚杵登登四聞庶民雲若歡踴而赴且靡蹙</hi>
　　<hi>靡紆革仍適中利不侵下役不奪農監跡者頌覈實者褒是役也始于嘉靖辛亥三月迨十月而告</hi>
　　<hi>成謝子曰姚其克令哉復隍之戒易闡其文勤墉之稱書昭其義故春秋凡城必書之雖羙惡異迹</hi>
<pb n="KR2k0047_WYG_079-61b"/>
　　<hi>褒貶殊指要之維時且義者為足嘉姚君動恊時義民用安輯誠美迹也予安得不嘉而書之哉</hi>
　　齊之鸞按察司題名碑記<hi>國初釐革元制改諸路行中書省為承宣布政</hi>
　　<hi>使司并設提刑按察司分職而治按察云者即近代採訪亷訪之異名有正肅澄清之寄非特刑焉</hi>
　　<hi>而已也事雖不主錢穀而得糾問之凡學校軍伍戎備屯田水利皆𨽻焉則政教罔不兼矣其在河</hi>
　　<hi>南有按察使有副使僉事總有十三員自洪武至𢎞治間任者舊有題名記勒石儀門之左前副使</hi>
　　<hi>楊君達夫以其嵗乆録闕更礱治欲新之而達夫遷去今按察使陳公即卿至之明嵗復考得其名</hi>
　　<hi>氏按察使凡二十有六人副使僉事各五十四人即其石重刻焉舊記莫知作者而石本逸矣陳公</hi>
　　<hi>屬之鸞補其闕之鸞乃循今所勒蹤跡其履歴邑里想望其風裁斂容而興嘆曰猗與彬彬哉此吾</hi>
<pb n="KR2k0047_WYG_079-62a"/>
　　<hi>人所當尚論者昔趙文子執晉政與叔譽觀乎九原文子曰死者如可作也吾誰與歸於是歴數陽</hi>
　　<hi>處父舅犯皆以為不足稱而獨仰徳於隨武子焉古之君子耀當時信後世其難如此今兹諸公往</hi>
　　<hi>矣石上之名將百世不可刋也皆嘗司刑與政與教正肅澄清扵是地者其間行業彪炳懋欝不可</hi>
　　<hi>刋扵百世若文子之信士㑹固不少矣然亦豈無表表如處父舅犯後人猶以為不足稱者乎况又</hi>
　　<hi>有睹其名而其人或未如前聞者乎名之留實之覈也是故後之視今亦猶今之視昔觀者惡得而</hi>
　　<hi>不懼且興哉陳公以為然遂書之</hi>徐中行建黄徵君祠碑記<hi>徵君諱憲</hi>
　　<hi>字叔度汝南正陽人也余少時讀徴君傳嚮往乆之守汝南下車訪先賢遺跡及祠宇多湮滅不舉</hi>
　　<hi>喟然興嘆曰非有司過耶於是首葺郡治中漆雕氏及許何二公三祠次及屬邑當祠徵君而余適</hi>
<pb n="KR2k0047_WYG_079-62b"/>
　　<hi>以被謫去道經正陽正陽令周君指某里謂余曰此黄叔度所産處也余愈益想見其人而不及祀</hi>
　　<hi>矣盖低回留之不能去云及余還山數月周君以書屬余曰黄徵君祠成矣往睹府君之悒然于徴</hi>
　　<hi>君也盖欲不日亟成之而猶懼宦跡靡恒或不迄于成也乃購得故叅政李君别宅遂修而祠焉為</hi>
　　<hi>正堂三間門樓一座樓旁空舍七間增設兩廡各三間而空舍嵗得貨錢即以供簿正奉祀矣惟府</hi>
　　<hi>君為記以示永乆焉余喜曰是不佞藉以補過于徵君者也又何敢辭余惟叔度沒齒窮居闇沕蓬</hi>
　　<hi>藋初未聞其有談天雕龍之辯驚世絶俗之行俶儻竒偉之䇿也然士君子見之者靡不心醉神觧</hi>
　　<hi>服膺誦義如荀季和二李之宗師也顧願為弟子有足異者而誕節如叔鸞輒亦改容斂氣惘然自</hi>
　　<hi>失何耶郭林宗天下人倫服其度似亦難矣而陳仲舉之不畏强禦朝士鮮雙乃亦自謂未如又何</hi>
<pb n="KR2k0047_WYG_079-63a"/>
　　<hi>耶余嘗上觀七十子之徒智勇材辯之術甚具而顔回不違如愚至亡竒也然好學之稱行藏之擬</hi>
　　<hi>仲尼惟回是與焉雖子貢以下人人亦自以為不及也盖其仁心為質而退然不伐其所醖藉者深</hi>
　　<hi>逺矣名豈虚立士豈虚附哉語曰桃李不言下自成蹊殆謂此矣余又嘗考論東漢諸賢鮮不以節</hi>
　　<hi>義自勵而露才矜譽卒蹈危機惟叔度韜光引晦卒能龍蠖於塵埃之表而醇風𤣥致至今使人銷</hi>
　　<hi>鄙吝而敦長厚范穆侯謂其及門孔氏其殆庶乎知言哉知言哉余嘉周君崇賢風士之意盖如此</hi>
　　<hi>周君名紹稷宇象賢雲南永昌人成都楊用脩之髙弟其經術治行已知名當世不具列云乃為銘</hi>
　　<hi>銘曰維嵩降靈篤生叔度岐嶷夙成珪璋天賦清明在躬𤣥觧神悟曽是切磋動遵矩矱倬哉先覺</hi>
　　<hi>乆矣生知靡幽弗貫靡奥弗窺甫在髫髾僉曰我師稽古墳索異世同規翹翹車乘公府交辟或拒</hi>
<pb n="KR2k0047_WYG_079-63b"/>
　　<hi>或往行無轍跡其道猶龍其介如石遵養時晦被褐懐璧令問彌章羣賢畢至寂寂衡門方軌結駟</hi>
　　<hi>待問如嚮靡不厭意譬彼飲河各滿其器澄之靡清淆之靡濁以我汪汪銷彼嶽嶽耆舊解頥賢豪</hi>
　　<hi>折角如登春臺熈熈相樂吁嗟東京節義是力名髙殃禍卒蹈荆棘扵維徵君沈機先識鴻飛㝠㝠</hi>
　　<hi>永謝畢弋周式商容王道聿興曹舍盖公齊國以寧亦有魏侯祇事段生况也令徳中和是經明明</hi>
　　<hi>令尹髙山仰止樹之表儀朂爾庶士是瞻是依自今伊始言勒貞珉用垂千祀</hi>趙南星唐<lb/>
　　元紫芝先生祠碑記<hi>夫人生者治亂之始也天地者人生之始也太古者天地</hi>
　　<hi>之始也混成者太古之始也世長若太古之時則道存人長若未形之時則徳貞試語其象無思慮</hi>
　　<hi>無設儲不羨堯禹不悦仁義溷溷焉而至清墨墨焉而至明于于焉而至貞之人也之徳也形為贅</hi>
<pb n="KR2k0047_WYG_079-64a"/>
　　<hi>生為暫大塊為玩矧區區聲色臭味簮紱田舍妾御之奉乎哉彼尚不知其可逺然此又其象也可</hi>
　　<hi>以觀精吾未見其人近代有紫芝先生焉先生貌不飾儀進不期顯居不為家交不斥愚以仕為隠</hi>
　　<hi>以身為寄以山水為娛世之人髙其行不知其非矯也樂其夷不知其所含也故就羈之盜可解而</hi>
　　<hi>逰為約而不相詐帝者之崇欲以聲伎自娛一位賤尚葈之小臣挂之不怒乃振其徳心此所謂入</hi>
　　<hi>火不熱入水不濡者邪假令先生遘淳曜之代作師九五凝神吐龢必能豐百穀而養萬物即其觕</hi>
　　<hi>者純白介石之行亦足植表人倫章好漓俗遭時道䘮困于下位竟甘肥遯使不知者以為病于迂</hi>
　　<hi>惜哉先生之墓在陸渾山下萬歴間李于田氏為嵩縣令于墓前建祠祀先生屬記于趙子趙子曰</hi>
　　<hi>古有稱貞人者若先生者非乎其精不搖其神不撓此𤣥𤣥之道而乆視之術也乃有墓何吾聞黄</hi>
<pb n="KR2k0047_WYG_079-64b"/>
　　<hi>帝鼎成龍迎去亦有墓盖示民終實解體云陸渾近嵩山固仙者窟宅第非其人不見于田天骨瑰</hi>
　　<hi>竒文采神異非塵壒中物昔盖公見曹參言治道漢九州以寧于田之設虚室聚精禋就陸渾山先</hi>
　　<hi>生平時所目佳勝殆有意乎殆有意乎余乃為歌祀先生因以招之其詞曰君胡為兮山中紛草樹</hi>
　　<hi>兮葱蘢靈妃俱兮鼓瑟與王喬兮相從驂旬始兮駕青螭吸沆瀣兮芋五芝伻鸞鷖兮通誠君不行</hi>
　　<hi>兮勞思風瀏瀏兮白雲舉悵吾望兮繼以雨蘭房兮桂室荷之盖兮荃之壁姱情固兮無九門中悔</hi>
　　<hi>遁兮何咫尺雲霞兮蒸蒸芳草兮叢生望夫君兮不來聊逍遥兮采蝱</hi>蔡毅中産麟<lb/>
　　碑記<hi>今上修黄虞之業十有三年天地順四時當萬物服體而五穀昌股肱百司濟濟相讓于</hi>
　　<hi>時東西南北款塞賔服天子聖神光昭令徳衡紞紘綖而天下太和盖比之隆古矣豫土當天地之</hi>
<pb n="KR2k0047_WYG_079-65a"/>
　　<hi>中汝光當豫上㳺帶淮襟汝而人民才賢甲于兩河癸未牛君奉命來令兹土越三年政善時和庶</hi>
　　<hi>徵維序有麟産于郊麕身蹄馬尾牛而熛甲鱗森光信如昌黎所謂麟者是時林木震動雷雨交作火</hi>
　　<hi>燭天觀者如堵事聞于邑令君下簿王騐覆之王固世臣子能昌大其事奉而獻之孔子廟廷徧騐</hi>
　　<hi>諸卿大夫長老家遂告諸神而刳之囊以香草光灼灼動麟甲間乃瘞其骨于邑北三里許畫圖以</hi>
　　<hi>傳欲以聞之當道令君曰無足異毋以聞也亡何内臣有自河内還者以圖進中㫖責部使諸臣無</hi>
　　<hi>以聞者令君乃疏曰國家以民和年豐為瑞麟未足為異也于是部使以令君疏聞㑹大宗伯如令</hi>
　　<hi>君疏元輔兩臺亦如宗伯疏上始曰俞知無足異姑以不常見者欲一見之取其鞁進諸皇太后徧</hi>
　　<hi>視宫闈而留藏之内府方命下時令君十日捧麟覆以黄幕盛以雲櫝令君齋宿送之部使御史大</hi>
<pb n="KR2k0047_WYG_079-65b"/>
　　<hi>夫亦齋宿送之宣武將軍暨一王而下百千萬人無不送之夷門之外凡十日抵京師所過驛傳無</hi>
　　<hi>不焚香送之吁麟之遇顧不竒哉彼其産于牛生于民家似細事已耳而昌聞于天子御搔其甲而</hi>
　　<hi>拭其首藏于内府為世靈異史且載之薄海内外之屬無不曰中國有聖人而麟生焉吁麟為國家</hi>
　　<hi>增重也顧不大歟然天之仁愛人君也不特日月薄蝕水旱飢蝝螽螟已也凡事屬異見而物無常</hi>
　　<hi>有者皆有意哉今天子日與二三元老百辟卿士靡不和寧共成雍熈之化麟生而令君曰無足異</hi>
　　<hi>元老諸臣曰無足異天子亦曰無足異上下兢業勤修不貴異物如此詎非大順之實哉若以輿圖</hi>
　　<hi>無外異類咸賔八方款塞而曰順之至也麟足兆矣則自三代而下鳯凰麒麟間亦有之彼不與我</hi>
　　<hi>事我亦不與彼事此令君聖天子元老諸臣所謂無足異者也雖然傳曰清明在躬志氣如神天降</hi>
<pb n="KR2k0047_WYG_079-66a"/>
　　<hi>時雨山川出雲則斯麟也寧非我國家億萬年太平之徵哉令君屬不佞為之記而勒碑焉不按無</hi>
　　<hi>能異其説而漫談也令君諱應元闗中涇陽人少神異令光有異政則麟産于郊此又一徵矣</hi>馬<lb/>
　　之騏瀛海張公墾田徳政碑記<hi>嘗攷有周開國以農事為王業根本</hi>
　　<hi>將富庶于是乎興禮義于是乎敦伍旅卒兩于是乎寓要首重之故茨梁京坻之歌遍起郊圻樂樂</hi>
　　<hi>利利之風蒸民永賴洵哉百代良法所以遵守勿替者乎輓近桑田無戴星之駕田畯虚勸課之職</hi>
　　<hi>即巡方督屯使者嵗飛檄郡邑嚴覈實政期臻裕國足民之效無奈親民者溺于積習率狃上人之</hi>
　　<hi>求為故事安于窳惰又以履畝之務為煩劬第憑赫號申覆僅同道旁築舍公私兩困又何怪焉我</hi>
　　<hi>泌侯張公具大學識為正經濟厥蒞泌也曽未及期百度聿新四民口碑嘖嘖有言語文字所未易</hi>
<pb n="KR2k0047_WYG_079-66b"/>
　　<hi>敷宣者獨其開墾荒田一事瘠已厚民勞已逸民人有所深憚而不肯為者乃其所不避風雨拮据</hi>
　　<hi>而力致成功者乎泌僻處山陬地多壅沙積石不堪播種即所餘平原曠野襏襫之夫于耜鮮資半為</hi>
　　<hi>榛莽荆棘之區甚有田汚萊而租税猶存者嗟嗟小民叩閽天逺代控無人重以三方交訌額外加</hi>
　　<hi>征十室九空流亡載道良亦苦矣公乃惻然動念曰民脂盡矣漏巵益極吾儒讀節用愛人之書</hi>
　　<hi>肩父母斯民之任倘或秦越視之寧獨負吾君且負吾學食租衣税自便身圖亦何顔居蒼赤之上</hi>
　　<hi>耶况地本生物養人君子小人咸利賴焉兹者國無積貯民乏盖藏則以有欲耕之民無佐耕之需</hi>
　　<hi>耳特倣漢循吏龔渤海君賣劍賈牛賣刀買犢故事惟是減儀役却輿𨽻單騎遍歴林墟進父老子</hi>
　　<hi>弟虚懐詢咨詳審地方利病指示保甲方畧蠧者剔利者興隨備查各鄉荒蕪舊載課額而抛棄者</hi>
<pb n="KR2k0047_WYG_079-67a"/>
　　<hi>與夫實堪畚鍤而曽未及開墾者共勘確得地三百餘頃公曰地可耕矣若牛犋亡設耕耨無藉猶</hi>
　　<hi>石田也輒自行節儉捐俸百金照市值買孶牛百隻各取里老甘結闗給開墾之民有田有牛則力</hi>
　　<hi>耕不患無資矣一時編戸歡聲雷動無不焚籲彼蒼願公立晉三台者自是而逢年乎則熈熈穰穰</hi>
　　<hi>足追樂利之休風即非大有則計所收入亦足餬力耕者之口為于耜舉趾之助焉况孳牛之利積</hi>
　　<hi>十年可獲千犢生生不息殆難窮詰此豈非利民之實政富國之鴻圖乎總之公家視國子視民真</hi>
　　<hi>儒實效其得於周人利本之意良深奚啻嫓美漢代循良已也公猶念官為傳舍良法美政經歴嵗</hi>
　　<hi>時未有不為猾胥奸民之所侵漁者即具文申呈撫按監司各存巻案嵗經查覆庶幾一日百年無</hi>
　　<hi>可磨滅公之為慮深矣蔑以加矣盖慈父之為子孫計也為之田園矣為之堂構矣而且明券約正</hi>
<pb n="KR2k0047_WYG_079-67b"/>
　　<hi>界限以垂累葉不拔之策兹公之所以為泌民計不拔者又何殊慈父之惓惓于子弟者耶公之惠</hi>
　　<hi>利洵不可無石以紀者謹因泌民之請為摭其實以道之若夫乆道之化掀揭大業行且名與天壤</hi>
　　<hi>乆而澤流寰宇間矣今兹之政僅威鳯之一羽云公河間之景州人諱爾見號念東乙夘科鄉進士</hi>
　　袁應泰廣濟河申詳條款碑記<hi>懐慶府河内縣為興水利定經制以</hi>
　　<hi>垂永乆事照得本縣前因地方嵗苦亢旱幸遇院司道府嘉恵窮民興利明文不啻三令而五申之</hi>
　　<hi>本縣仰體至意申䝉詳允開鑿廣濟渠一道業已竣事告成矣但規畫乆而易湮人情習而滋玩欲</hi>
　　<hi>圖永逺之利宜詳經制之方二載以來熟觀水勢深維弊源是用不揆愚昧條列事宜如左伏候詳</hi>
　　<hi>允勒之於石永為遵守等因申䝉本府詳批據詳具見訏謨逺慮宜勒諸貞石以埀永乆又䝉分守</hi>
<pb n="KR2k0047_WYG_079-68a"/>
　　<hi>河北道右叅政蔡詳批該縣開河廣濟恵民無窮據議條款悉如議行仍勒石以垂永乆又蒙分守</hi>
　　<hi>河北道殷詳批該縣為地方圖永利悉心計畫無遺慮矣自宜勒石遵守又䝉管河道右叅政宋詳</hi>
　　<hi>批河工告成據議條件宜勒石以垂永乆不許官民諸色人等擅興異議致毁成功又䝉河南布政</hi>
　　<hi>司姚詳批開渠引水其利已不可勝言而又事制曲方條分縷晰如是誠不朽之偉績也如議備勒</hi>
　　<hi>之石以便永行又䝉總理河道工部右侍郎曽詳批條議六款鑿鑿有裨河務俱如議行仍勒石以</hi>
　　<hi>垂永乆又䝉巡按御史楊詳批分守河北道查報本道隨行本府覆查各款縁由申道覆查相同呈</hi>
　　<hi>䝉本院詳批覆議各款悉當准行繳䝉此批道劄付帖仰本縣官吏照帖備奉劄付批詳内事理即</hi>
　　<hi>將款開事宜一一查照施行等因䝉此案查先該本縣申報開渠縁由䝉本府署印推官趙詳看得</hi>
<pb n="KR2k0047_WYG_079-68b"/>
　　<hi>廣濟一渠本官慨然以導利為已任躬親相視極力開鑿取透石洞况所費出于本官節省公費及</hi>
　　<hi>自己奬勵等項銀兩于庫藏毫無所支百姓時或有助之者亦不過沿河利水之民願出急公非勢</hi>
　　<hi>以迫之較之張益州鑿渠恵民殆猶不免怨讟者似過之矣好謀卒以成謀利民實以利國即令焦</hi>
　　<hi>土變為沃壤一勞永逸千百年賴之功亦偉矣哉轉呈分巡帶管分守道僉事殷覆看得廣濟一渠</hi>
　　<hi>知縣袁應泰履其地相視原隰查有石嶺可以穿洞因洞為閘啟閉由我可免衝淤之患可資灌溉</hi>
　　<hi>之利業經申請動支倉穀委官督理開鑿該縣仍躬督調畫今工告成雖所費銀榖逾于原估之數</hi>
　　<hi>然皆本官節省雜支公費并奬勵柴薪等銀殊于庫藏毫無支費此渠一開不惟懐民百世永利實</hi>
　　<hi>在于斯而日前救荒之䇿莫過是矣轉報河撫按三院蒙巡按御史袁詳批該縣開百世之利從此</hi>
<pb n="KR2k0047_WYG_079-69a"/>
　　<hi>河内可稱富矣候會議優叙其管功効勞人役冠帶門扁如議給賞繳䝉巡撫都御史曽詳批中州</hi>
　　<hi>水利最為喫𦂳祗縁有司秦越民瘼輒以弁髦棄之可慨也知縣袁應泰志鋭先勞親身調度鑿山</hi>
　　<hi>開洞因洞為閘部署規畫一一中<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>本院展閲圖説益知良工心獨苦矣且不費帑藏不擾里甲十</hi>
　　<hi>閲月而工成可灌田五千頃餘即濟孟温武均利其利豈直河内百世賴之已哉仰道行令該縣查</hi>
　　<hi>動官銀十二兩先行優奬仍候另叙具効勞各役如議分别准給冠帶門扁以示奬勸餘照行繳䝉</hi>
　　<hi>總理河道工部尚書劉詳批沁水清冽宜人夏秋水發又洶湧可畏知縣袁應泰鑿山開渠引水灌</hi>
　　<hi>田為覃懐興百世之利可與鄭國比羙准動河道銀十兩折充花幣封送本官見本部院優禮之意</hi>
　　<hi>縣丞趙宗鼎唐時雍各奬勵銀三兩公直甄周南等八名各賞銀一兩仍給冠帶榮身馬淳等十七</hi>
<pb n="KR2k0047_WYG_079-69b"/>
　　<hi>名各賞銀五錢仍給門扁示旌守巡兩道督率有功另行叙録䝉此依䝉詳遵行問今䝉前因合將</hi>
　　<hi>後開經制事宜勒之于石以便永乆遵守施行計開一明河基以防侵占竊照本河自太行山鑿洞</hi>
　　<hi>引水經濟源孟縣河内温縣武陟達於黄河延袤一百五十里濶八尺俱係除粮官地又價買濟源</hi>
　　<hi>民田開減水河一道以防泛溢衝決之患長一里零九十尺濶四尺亦係移闗該縣除糧永為官地</hi>
　　<hi>如隣河居民侵種兩岸湮沒舊制以盗決堤防治罪本府覆議得廣濟河渠既係除糧官地惟利其</hi>
　　<hi>無糧則人多埀涎覩今日之成功防異時之侵界意念深矣允宜勒諸貞石以垂永乆等因到道本</hi>
　　<hi>道看得河渠既已開成河岸當防挖決若不嚴禁恐無知小民侵種年深日乆混為民地今欲勒石</hi>
　　<hi>明記其尺丈小民不得侵占誠永逺之計也一定渠堰以均利澤本河一渠共分二十四堰第一永</hi>
<pb n="KR2k0047_WYG_079-70a"/>
　　<hi>益堰由官庄至休昌長三里第二永利堰第三常豐堰俱併入永益堰第四天富堰由許村長二里</hi>
　　<hi>第五永福堰順入利人河第六廣福堰由許村庄入豐稔河歸黄河一百二十里第七和豐堰由辛</hi>
　　<hi>村髙村長五里第八廣豐堰由東許村金塚至小營入黄河長一百二十里第九大豐堰由南尋西</hi>
　　<hi>李家橋曲搆柿園土坯賈村至黄悶可減水入黃河長一百三十里第十大有堰由南尋北董至沙</hi>
　　<hi>崗長三十里沙崗有鄭府寄庄地七頃五十畝除本堰三分水一日第十一太平堰由武家作張家</hi>
　　<hi>作至劉家庄長一十里第十二廣有堰由七里橋故事馬舖至古澗入沁河長二十五里第十三永</hi>
　　<hi>濟堰由䕶城祝策彭城尚香鎮至蘇東宏福堰長七十里尚香西砌欄水閘減水入沁河第十四廣</hi>
　　<hi>阜堰由南屯沙崗至辛王長一十里第十五新興堰由里村冷家庄賈村至北正長一十八里第十</hi>
<pb n="KR2k0047_WYG_079-70b"/>
　　<hi>六廣隆堰由五王長二里第十七萬盈堰由分水石七里屯衛村至彭城長三十里第十八長濟堰</hi>
　　<hi>由佳村珍珠庄髙照至耿家庄入澇河歸黄河長六十九里第十九興隆堰由郭村王里李家庄至</hi>
　　<hi>北張長一十八里第二十興福堰由彭城尚香鎮至劉家庄長一十里第二十一安福堰由蘇王南</hi>
　　<hi>徐澗至南張長一十五里第二十二萬億堰由西冷至東周長一十里第二十三大濟堰由北冷至</hi>
　　<hi>杜家庄長八里第二十四永通堰由保封董宋趙庄至唐郭入黄河長四十里中間支渠之在各堰</hi>
　　<hi>遍滿原隰不妨隨便開導惟此二十四大堰較其逺近酌其盈縮民以稱均平矣此中如强有力者</hi>
　　<hi>擅開一堰計日分水即減别堰之利若係上流尤宜嚴禁盖勢可擁之以自利而下地遂至涓滴不</hi>
　　<hi>霑矣侵奪不均弊由于此本府覆議得河渠既開利澤自廣不有定數則豪强未免侵併據議較逺</hi>
<pb n="KR2k0047_WYG_079-71a"/>
　　<hi>近酌盈縮計日分水週而復始誠公利杜争之長策也等因到道本道看得河渠既有二十四堰若</hi>
　　<hi>不立為定規則不免有不均之弊據酌其逺近度其多寡計日分水誠均平之法杜爭之謀也一泄</hi>
　　<hi>餘水以免泛溢竊照本河水勢頗迅兼以秋雨驟集溝澮之水皆入於河不無囓堤之慮前於本河</hi>
　　<hi>要害處所開減水河一道以泄之仍動本縣節剰公費銀建立石閘一座但水勢疾於建瓴兩岸易</hi>
　　<hi>於衝塌宜用石砌兩幇以垂永乆見有設立修理本河公田租穀毎年一百二十石動支一年以供</hi>
　　<hi>其費庶石堤完固蓄泄備而水利益永矣本府覆議得泄水河渠建立石閘為計周矣惟是伏秋水</hi>
　　<hi>湧岸堤易塌既有本河公田租穀相應勘明量支修築如無衝決不得動支等因到道本道看得河</hi>
　　<hi>水泛漲堤岸不可不周今議泄水去處捐公費以建石閘動公租砌石幇費一年之穀為乆逺之圖</hi>
<pb n="KR2k0047_WYG_079-71b"/>
　　<hi>誠深謀逺慮者也一設閘夫以便防守竊照本河洞口及減水河口與分水去處俱有設立石閘以</hi>
　　<hi>時啟閉惟閘夫是賴相應于石閘設二名減水河分水閘各一名毎名工食銀七兩二錢查有本縣</hi>
　　<hi>冗役吹手可裁二名青夫暨鋪陳庫夫可谷裁一名改給閘夫工食庶無加派之擾而興事用人兩</hi>
　　<hi>為便宜本府覆議得石洞減水各洞口石閘勢必得人看守以司啟閉既經該縣查有吹手青夫鋪</hi>
　　<hi>陳庫夫可裁即以前項工食給與閘夫相應准從等因到道本道看得河渠既設有閘開閉必耑用</hi>
　　<hi>人設立閘夫殊為允當應照所議一分水次以禁攙越竊照大旱之時民以水利為命乃强梁者肆</hi>
　　<hi>為兼併而小民涓滴無望焉于是相率而告髙阜或疾視吞聲莫敢誰何相應編定水分自下而上</hi>
　　<hi>挨次引灌除大月侵河水一日各堰不得呈討引灌外毎月以二十九日為率毎日百刻共計二千</hi>
<pb n="KR2k0047_WYG_079-72a"/>
　　<hi>九百刻共夫四百六十二名毎名分全河水六刻二分七釐七毫自第二十四堰而上至第八堰共</hi>
　　<hi>夫四百六十名半分全河水二十五日六時毎月兩輪毎輪一十二日九時上輪自初一日子時起</hi>
　　<hi>至十三日申時止下輪自十五日午時起至二十八日寅時止以十分計之萬盈等十一堰四分二</hi>
　　<hi>釐廣有等二堰二分八釐太平等四堰三分為一號自第七堰而上至第一堰共夫五十五名半分</hi>
　　<hi>全河水三日六時毎月兩輪毎輪一日九時上輪自十三日酉時起至十五日巳時止下輪自二十</hi>
　　<hi>八日夘時起至二十九日亥時止以十分計之天富等三堰四分四釐永益等三堰五分六釐為一</hi>
　　<hi>號各堰通融照夫輪灌仍令二十四堰各建一閘一閘之中計百步總砌一隂洞引水入子渠灌田</hi>
　　<hi>俱各用鎖總管司之凢遇用水之時發鑰開閘及隂洞依次放水攙越之弊不禁而自無矣如仍前</hi>
<pb n="KR2k0047_WYG_079-72b"/>
　　<hi>恃强攙越計畝罰穀俱入廣濟倉同公田榖備修河之用本府覆議得利之所在人必爭焉强凌弱</hi>
　　<hi>衆暴寡勢必然也砌洞分水總管司鑰挨次灌田用杜攙越違者罰穀如例良工心獨苦于斯見矣</hi>
　　<hi>相應准從等因到道本道看得開河原賴衆工用水必需廣濟方為均平今議編定水分毎一堰建</hi>
　　<hi>一閘毎百步砌一洞不許恃强攙越如有徇情違修禁許不得水之人赴縣禀官從公騐看連坐罰穀</hi>
　　<hi>河誠均利之良法也一栽樹木以固堤岸竊照各處河堤多植栁樹以其根株盤結可以固堤而障</hi>
　　<hi>水也相應扵春初之時著令各隣本河居民徧栽栁樹數年之後即可成林不惟堤岸堅固而林木</hi>
　　<hi>不可勝用矣本府覆議得沿河樹栁根可固堤材不可勝用一舉而兩利焉惟栽植必扵春首稽覆</hi>
　　<hi>責在河官如有根株盤結其捍水障堤之功不細矣等因到道本道看得沿河植栁誠為固堤良法</hi>
<pb n="KR2k0047_WYG_079-73a"/>
　　<hi>栁近水而易長堤因栁而益堅三五年後固可成林果能著實舉行不惟有益于堤而材木不可勝</hi>
　　<hi>用亦且有利于斯民也</hi>廣濟河渠水利碑記<hi>廣濟洞渠石閘一座兩空毎空</hi>
　　<hi>流水髙四尺濶五尺六寸閘北面寛三丈二尺髙三丈望水門二座東西角二座上欄杆十空閘板</hi>
　　<hi>鐵索滑車俱全閘丈看守石洞長二十一丈底濶二丈二尺髙一丈石洞二十三丈底濶一丈二尺</hi>
　　<hi>深七丈九尺山神廟迤南土接入廣濟河身買濟源縣官庄里民盖汝器地五畝價銀五兩併兩岸</hi>
　　<hi>壓占山坡地一十五畝俱該縣除糧永不起科共地二十畝地名郭登閘修建豐稔河架橋一座隂</hi>
　　<hi>洞四空毎空中髙五尺一寸濶四尺三寸兩頭各髙七尺五寸長二丈五尺許村開減水河一道長</hi>
　　<hi>一里零九十丈濶四尺用價買濟源縣許村民段廷檜等地一十七畝二分三釐九毫共用價錢二</hi>
<pb n="KR2k0047_WYG_079-73b"/>
　　<hi>十九千五十七文移闗該縣除糧大河水閘一座兩空減水閘一空北官路橋一座利仁河架橋一</hi>
　　<hi>座閘夫工食用沈良貴地一十八畝價銀一十八兩閘夫耕種看守本閘納糧租課准作工食大豐</hi>
　　<hi>堰減水欄水閘一座兩空毎空濶四尺四寸分水閘一空下髙二尺濶一尺八寸上闊四尺六寸减</hi>
　　<hi>水置買本縣利上四圖九甲呉宗孝等中下地二千畝價銀八兩閘夫承糧耕種看守本閘永逺遵</hi>
　　<hi>守太平堰夫十五名各處疏挑河工免調經年補修看守大河張村至分水石堤岸併千倉渠橋以</hi>
　　<hi>防不虞西七里屯分水石處南河萬盈等十一堰濶七尺三寸北河永濟等四堰口寛五尺七寸底</hi>
　　<hi>幇各長十一丈八尺深四尺五寸西官路大磚石橋一座兩空南七里大磚石橋一座俱本縣俸贖</hi>
　　<hi>官銀修建初鑿太行山穿洞并修建太石閘架橋及減水河閘橋分水石等處委官公直甄陶南王</hi>
<pb n="KR2k0047_WYG_079-74a"/>
　　<hi>尚智蕭守祖侯應時趙湯趙九所張思聰張思周黄延夀李應光閻時化成齊李太運李應守段國</hi>
　　<hi>玉李邦寧郝有義盖汝能馬九叙張守志具䝉本縣知縣袁申請撫按河三院守巡河三道及本府</hi>
　　<hi>倂河廰詳允准給冠帶扁牌奬賞外隨又䝉申請管理河道右參政朱批據本縣申陳情乞恩以勵</hi>
　　<hi>勤苦事本縣看得廣濟洞之開也幸賴本道主持于上加意勸相原委官公直王尚智等感激戮力</hi>
　　<hi>褁粮從事有三年山上不告竣誓不旋踵者有面目黧黒指墮膚裂或感病力疾猶無懈志者有家</hi>
　　<hi>有䘮變及水災盜患義不及顧者有捐資以犒匠作争先成功者三年如一日衆人如一心然後鑿</hi>
　　<hi>透石山開洞建閘引水灌田波及五邑利被萬家業蒙院道嘉具成功准給冠帶仍奬賞有差矣夫</hi>
　　<hi>有水賴之功者宜食永賴之報各役所有利地委應各免夫役一名子孫同衆永逺用水如本身地</hi>
<pb n="KR2k0047_WYG_079-74b"/>
　　<hi>名不足夫一名者免盡本身不得冒免他人各給帖文永逺遵守庶激勸有道而人心益勵等因具</hi>
　　<hi>申照詳䝉批如議䝉此擬合給帖帖仰本役照帖事理如遇本河起夫興工之日即照後開地畝數</hi>
　　<hi>免其本身利夫一名子孫同衆用水永逺如本身利地短少不足夫一名者止免盡本身不許冒免</hi>
　　<hi>他人永逺遵守第一永益堰第二永利堰第三常豐堰俱順入第一堰共夫三十一名半老人盖汝</hi>
　　<hi>能第四廣豐堰順入豐稔河第五永福堰順入利仁河第六天福堰夫二名第七廣福堰夫十四名</hi>
　　<hi>老人李士楚第九大豐堰減水夫十二名半又新興堰夫十八名順入一堰共夫八十名半老人盧</hi>
　　<hi>三顧第十大有堰夫四十六名老人王行外鄭府三分水一日第十一太平堰夫十五名老人湯文</hi>
　　<hi>清第十二廣有堰夫十一名半外公田二名老人周天琴第十三永濟上中下三堰夫一百二名老</hi>
<pb n="KR2k0047_WYG_079-75a"/>
　　<hi>人朱冠張炯王九星第十四廣阜堰夫八名老人辛光賢第十五新興堰夫十九名丰順入大豐堰</hi>
　　<hi>夫十八名止存夫一名半老人李進禄第十六廣隆堰夫四名半第十七萬盈堰夫四十三名老人</hi>
　　<hi>王應舉第十八常濟堰夫十五名半老人劉夏正第十九興隆堰夫九名半老人嚴光明第二十興</hi>
　　<hi>福堰夫十四名老人劉夀增第二十一宏福堰夫二十七名半老人梁谷完第二十二萬億堰夫八</hi>
　　<hi>名半老人梁誦第二十三大濟堰夫十名第二十四永通堰夫七名老人李尚悟廣濟洞自洞至河</hi>
　　<hi>内縣地方至分水石河長八千二百步大豐堰減水河河内縣長四十五里溫縣七十五里投入黄</hi>
　　<hi>河水濟堰北河投入宏福堰長一萬五千四十步尚香西減水河長五百四十步投入沁河廣有堰</hi>
　　<hi>投入沁河長六千一百五十步萬盈等堰南河河内縣長一千一十七步温縣河長一千二百步武</hi>
<pb n="KR2k0047_WYG_079-75b"/>
　　<hi>陟縣河長一萬二千八十步投入黄河河内縣頂濟源縣界利上三圖八甲嵗字一號中心區頭狄</hi>
　　<hi>虎内除廣濟河身濶六步利上四圖五甲閏字一號中心楊希泉西北角撅頭史應禄内除廣濟河</hi>
　　<hi>身闊六步寛平五圖八甲日字一號中心杜臣内除廣濟河身濶六步寛平五圖八甲東北角撅頭</hi>
　　<hi>楊宗禮内除廣濟河身濶六步崇上六圖十甲溫金字五迴四號中心司道内除廣濟河身濶五步</hi>
　　<hi>四尺四寸崇上六圖十甲東南角撅頭李住内除廣濟河身濶八步崇上六圖二甲西南角撅頭梁</hi>
　　<hi>田内除廣濟河身濶八步崇上二圖十甲西北角撅頭王魁内除廣濟河身濶八步溫水字四迴六號刷</hi>
　　<hi>遍中心馬守安東北角撅頭魏崇湯内除廣濟河身濶六步崇下五圖三甲温水字一迥六號中心</hi>
　　<hi>崔敖東北角撅頭魏來李思聰内除廣濟河七里南堰河身濶四步温縣太平鄉四圖八甲天</hi>
<pb n="KR2k0047_WYG_079-76a"/>
　　<hi>字一號十四區中心趙來朝内除廣濟河身濶六步武陟縣天字十五號第十二區外刷邊九區區</hi>
　　<hi>頭秦漢西北角撅頭張朋内除河身地二十二畝五釐四毫</hi>孫丕揚閿鄉縣城<lb/>
　　碑記<hi>今閿鄉鼎城稱要害者非為唇齒潼闗地哉顧洪河汪洋時洶洶肩背間城屢復隍司築</hi>
　　<hi>鑿者因創隄為䕶城計亦萬全矣狂瀾嵗嚙水一至城隄兩決版築莫息也閭閻人甚患苦之鄭大</hi>
　　<hi>夫日從大河之濵俯鼎湖之野喟然而嘆大夫之歎盖歎城也父老曰君子何嘆大夫曰與若醵金</hi>
　　<hi>畎畆趨城隄工豈若址石悠乆為障蔽便父老曰患不勝其財者也大夫曰吾與損下以勞民力吾</hi>
　　<hi>寧損上以寛民財父老曰患不速其工也大夫於使是度城隄度俸度鍰經營於城右之西土兩憲三</hi>
　　<hi>二郡守靡不是大夫議時萬歴戊子秋季乃石城基乃石隄基髙數仭延袤各百步而遥以當淜湃</hi>
<pb n="KR2k0047_WYG_079-76b"/>
　　<hi>之衝又危樓于城上雉以磚巡以舖肖神禹以廟貌一切禦災捍患靡不殫厥心力己丑冬完繕父</hi>
　　<hi>老徳大夫問記于予予聞曰維閿城係潼津咽喉維潼繫宇内阨塞閿城不固斯潼之左輔孤閿堤</hi>
　　<hi>不石斯城之右臂傾故城隄兩工者非利害一閿受也大夫憫閿陷溺石閿城隄為閿人樹保釐之</hi>
　　<hi>猷以永有利于閿人此循良上績也上方西顧關隘堅此隄以保障閿城固此城以金湯潼津大夫</hi>
　　<hi>之功獨閿也乎哉若夫民不告勞財不加賦則自有閿人口碑數矣大夫名民悦房山人京闗進士</hi>
　　<hi>其分督率事諸與勞者胥載碑隂中</hi>張應化共濟莊碑記<hi>共濟莊者西蜀</hi>
　　<hi>黄公所創為給孤地也公藩臬汝南先後贏三嵗所覈殿最詰兵戎懲虣豪絶探九簡進修良平達</hi>
　　<hi>罷窮度貞憲逺吏畏民懷汝淮千里徳恵孔昭兩河南北驛其聲而吟之乃公仁民心無窮也自午</hi>
<pb n="KR2k0047_WYG_079-77a"/>
　　<hi>未以來淫潦為沴囷簏空矣重以辛丑河決汴亳之間雉堞幾沒蒼赤其魚環汝列城積雨為滙柏</hi>
　　<hi>舉平衍無重山深谷蓄洩甚艱被菑稱最云公減騶從冒霜霰騎而履菑地條上救荒善䇿蠲租餔</hi>
　　<hi>餓招撫復業民獲更生矣公曰未也國税未可數蠲翳桑未可長餔吾兹得本利焉天子嘉恵元元</hi>
　　<hi>先孤獨毎郡若邑計日授糧計口授室法未始不甚善也顧賦粟有定額而嗷嗷待餔者不可以數</hi>
　　<hi>限欲民之不轉徙而捐瘠難已于是捐俸資俸不足而益以贖鍰盖汝屬十有四毎屬五十金各付</hi>
　　<hi>長吏市善地葺廬舍嵗收租入以佐令甲所不及知西平縣事張應化仰奉徳意惟謹復益以下吏</hi>
　　<hi>俸薪於邑南四里許耿家墩得地二百一十四畝有竒又稍折而東扵三里灣得地八十五畝有竒</hi>
　　<hi>更築室三十楹一以居貧者一以貯租入典守擇人出納有稽從此柏舉嵗有豐㐫而孤無豐㓙直</hi>
<pb n="KR2k0047_WYG_079-77b"/>
　　<hi>與古恵鮮嫓羙若漢之存問長老唐賜髙年酒麵宋置義倉給貨且拜下風不第吾屬下吏欽承恐</hi>
　　<hi>後即後之吏兹土者睹此懿舉必慨然歎穆然思踵芳躅而式廓之田廬日益以増全活日益以衆</hi>
　　<hi>公之徳澤又可以涯涘乎哉不寕惟是公不乆登樞握軸以福汝南者福天下寰㝢蒸黎咸受公衣</hi>
　　<hi>被粒食之賜公之功社稷功生靈者抑又偉矣應化故不辭拙劣而敬為之記公諱煒四川南充人</hi>
　　<hi>壬辰進士</hi>靳扵中新河碑記<hi>臨潁之水曰潁曰褚皆潩也三源竒發湮不可跡而</hi>
　　<hi>潩實出大隗東南經長葛入許又東入潁潁之北則艾城石梁二河且錞且疏艾城石梁溢悉走㫁</hi>
　　<hi>人湖地而潁北為河伯都矣金伏火流方皁之疇説兑而奪于習坎百室開只半菽蔑如又沮洳所</hi>
　　<hi>蓄猝難錢鏄殍而瘠溝竄而逋賦乆假而增他戸口此羸者潁皆不可以恒繄潩何知然絜以大浸</hi>
<pb n="KR2k0047_WYG_079-78a"/>
　　<hi>之稽不當一洫是不煩庚辰童律而歴政泄沓魚𨽻沼塍釋負掉臂鮮以浮于天時豈其恬不惻嗟</hi>
　　<hi>亦胥力新之以重潁頓髙密張侯履封之始有愾其中會毖初政無動為大迨百為克開而徐奠厥</hi>
　　<hi>麗焉士民徯志乃問諸潩不循軌而横嚙之繇輕騎沿閲往復數四百里之程宵征曉歸爰集耆衆</hi>
　　<hi>盱衡告語潩□予毒也已夫禹乘四載而急二距何潁于潩上承下距猶他水也注驟泄緩載窿其</hi>
　　<hi>中襄而沛漫則湖不足以容其亟事畚鍤闕河還子稼若官于是上接許源下距鄢境深七尺廣四</hi>
　　<hi>丈二尺長四十里有竒昔所稱㫁人湖者不鍾而徑矣盖鍾不足茹必吐徑惟主遞故通也是役也</hi>
　　<hi>侯蠲禄金數十緍廩穀百餘石工以地率餼以工率尺寸錙銖無爽厥度至子來輸助驩呼有徒十</hi>
　　<hi>日遂告竣事河流湯湯而鄢而泗而淮以覲百谷王浩漾哉潁㓙徳降幹止寧矣曽為時幾何惟時</hi>
<pb n="KR2k0047_WYG_079-78b"/>
　　<hi>魃虐鴻嗸青陽更劇侯乃活數千指饒捷得一河胥力敏鉅如從枕席過師神君聖令曷不千古潁</hi>
　　<hi>耆義滕復性等以余向視學齊魯知侯最深脛尉乞為石言用眎來者余惟昔西門豹鑿鄴十二渠</hi>
　　<hi>曰百嵗後父老子弟思我後漢長吏以橋絶馳道欲合二渠一橋父老爭賢君法式不可改也潁百</hi>
　　<hi>嵗後河安往而不有侯則來者誰得參以意不奉為程且令程在興革鈞譽之興多不問害則興復</hi>
　　<hi>貴革了責之革多不中規則革不綰興故知利害相倚興革相成庶幾財與力兩寛名與實全舉斯</hi>
　　<hi>塞心裕猷撫近所以舉逺而非獵虚造大之可幾也語云五害之屬水最為大五害已除人乃可治</hi>
　　<hi>夫侯亦姑試牛刀之鍔于河耳耆義復縷悉侯政如襏襫章縫市里墟井無耄孺不闗胷無細大不</hi>
　　<hi>研慮諦以精詳行以博大潁食其福而歌舞之豈第飲河余為避席不佞既借九里之潤已然君子</hi>
<pb n="KR2k0047_WYG_079-79a"/>
　　<hi>遇大水必觀則尼父謂水似徳卑下循理似義浩浩乎無屈盡之期似道流行赴百仭蹊不懼似勇</hi>
　　<hi>至量必平之似法盛不求概似止綽約㣲達似察發源必東似志以出以入萬物就以化潔似善化</hi>
　　<hi>之數徳者非侯出身加民而誰水似之矣左右逢源濬導如志固其所也耆義搏顙公言乃曙侯衷</hi>
　　<hi>侯名福臻萬歴癸丑進士將以循吏髙等入交㦸之班也官師更老與河績者識之碑隂</hi>張民<lb/>
　　表官渡橋碑記<hi>爰夫淹水弓聲集魚鱗為雁齒清流壘勢創石鼈以木函况乎天上</hi>
　　<hi>牽牛夜向雕陵問賛人間司馬時從蜀道題書填靈鵲之參差誰能托足駕長虹之偃蹇不可容車</hi>
　　<hi>波滙通川浮輕舟于魍魎浪飛渤海借砥柱于黿鼉然而綺閣連雲豈取材于一木錦袍燦日寧結</hi>
　　<hi>組于寸絲窮一力于不貲空嗟莫辦聚十方于無量屬有成勞兹者橋梁即古官渡水也望極浦兮</hi>
<pb n="KR2k0047_WYG_079-79b"/>
　　<hi>雁鶩飛嗟積砂兮狐兔走元甲巳隨寒日盡草野蕭蕭彩船猶向淡煙來雲天漠漠悽慘騰平丘之</hi>
　　<hi>獵騎泬㵳隠曲溆之漁人崩岸横流行旅戒飄颻之患回舟演浪居人興沈沒之悲繄將鞭石于秦</hi>
　　<hi>皇走嶙峋而驅汗漫豈徒為楫于殷相突吹澇以偃髙濤雖無隕宋之石藉神休于星宿亦有來周</hi>
　　<hi>之慶啟靈號于子趨敝邑明府北海傅公擴仁度于納溝欲左提而右挈軫生靈而拯溺肆輟木與</hi>
　　<hi>低枝徳遡淳源動帝天於浣衣之石名通廣路化王孫以祇樹之林是以毛宰官墀田宰官首鳯等</hi>
　　<hi>行不捨之檀元津鼓枻姜居士有汜蔡居士大訓等唱亡機之㫖縁水開池興國寺僧官宗副既惜</hi>
　　<hi>逝川猶思彼岸不向毘邪自黙惟期檀越羣施是以髙謝四流宏披八正三千世界曽未足以當微</hi>
　　<hi>塵二分珠瓔尚堪持以奉寳塔皆能不貪不吝是造是經儼鼇足之承山像鵬毛之摶海芳名永振</hi>
<pb n="KR2k0047_WYG_079-80a"/>
　　<hi>大徳不刋工始于崇禎元年正月甲子訖于明年四月辛丑費金錢千二百緡詞曰爰古溴梁跨有</hi>
　　<hi>雒津赤闌朱雀造晉超秦維兹清水厥流泯泯北渡奥區厲揭病民襏襫為勞懼其胥淪我侯戾止</hi>
　　<hi>裁石鼎新凡我耆秀衆鄉縉紳秉侯之徳以莫不新子來日成功與時臻口碑不傾聴之伊人敷演</hi>
　　<hi>無窮永勒貞珉是嵗秋八月戊辰立石</hi>
皇清薛所藴餘濟河重接遂村水利碑記<hi>沁水出上黨謁戾山迤邐</hi>
　　<hi>迄野王之枋口川巖蕩折波勢蓊匌古人導以溉田不知昉于何代自魏司馬孚表興河内水利盖</hi>
　　<hi>土人資以為嵗乆矣繼此陵谷移易又不知堙塞何時明萬歴庚子間河内令鳯翔大司馬袁公應</hi>
　　<hi>秦創鑿廣濟洞渠而濟侯史公記事于水下數武亦繼鑿永利渠盖與廣濟同其灌溉云然廣濟下</hi>
<pb n="KR2k0047_WYG_079-80b"/>
　　<hi>流百五十里許派之支分以二十餘計霑濡所暨為邑者四而水利南流不逾二十里迄于濟境而</hi>
　　<hi>止何其功博而被狹歟且其支流所注為渠僅二一渠東南逶折至官莊入溴一渠南徑遂村東桃</hi>
　　<hi>園入溴逕官莊者天啟辛酉間河内大衛孟縣曲宏等村士民接以為餘濟一渠涓涓幾何而上㳺</hi>
<hi>皇清者又復多所恡閉澤不及逺君循如步至桃園砦    丙戌五月偶偕姻婭司李楊</hi>
　　<hi>口見水自遂村來者奔放莾泱建瓴入溴濺雪吼雷驚濤怒迅以為此何非斯民之命而委脂膏于</hi>
　　<hi>逝波哉乃相與相厥形勢曰可折而北合之餘濟以補不足惟是異日者攙越正號則濟之人以為</hi>
　　<hi>惴惴爾余指水矢心曰以餘干正有如此水衆乃欣欣有愉色走牘請之鄉先生銀臺段公侍御周</hi>
　　<hi>公咸曰可而濟侯晉公孟侯傅公同蒞厥事傅侯且即投牒上官報可畚鍤肇興于丙戌六月之六</hi>
<pb n="KR2k0047_WYG_079-81a"/>
　　<hi>日㫁手于丁亥某月之某日而餘濟尺濤幾幾乎永利全浸矣先是患南雍村迤南墜汙下水勢不</hi>
　　<hi>能軼而北詢之父老僉謂架橋渡水可利攸往余乃捐二百金建木梁以漕水並用價購民地若干</hi>
　　<hi>畝為渠基由是逕南雍東流官莊北環楊中丞祖塋前為帶形滙之餘濟舊渠深廣倍之首大衛次</hi>
　　<hi>小衛王亮葛萬為河内地其在孟境者則曲村宏道羅庄堯村呉家寨趙莊藥師盖沐浴膏液者疃</hi>
　　<hi>以十餘里則四十焉是舉也利在奕世廣其恵以及隣者濟之鄉先喆與諸子衿義民也主其事者</hi>
　　<hi>晉侯傅侯而相度鼓舞以利濟我二邑者司李楊公之徳為最宜夀貞珉以誌下忘晉侯諱承宷山</hi>
　　<hi>西洪洞人傅侯諱爾栻遼東盖州人銀臺諱國璋萬歴癸丑進士侍御諱維新萬歴己未進士司李</hi>
　　<hi>諱挺生循如其字子衿義民則商生昌祚李生等也</hi>重修廣濟河渠碑記<hi>沁水</hi>
<pb n="KR2k0047_WYG_079-81b"/>
　　<hi>自晉境折入濟源之枋口昔人引以灌田其來舊矣顧渠口初未審形勢之便易湮淤遂通塞不常</hi>
　　<hi>時有興廢明萬歴庚子間大司馬鳯翔袁公應泰令河内相度水勢鑿石山為洞置閘司啟閉引水</hi>
　　<hi>出洞口滔滔汨汨東南流歴濟河温武四縣界又數分支流以資遍溉名曰廣濟洞渠其役夫甚衆</hi>
　　<hi>其慮始甚周其落成甚艱而其永濟乃甚溥其下又有利稔豐稔渠用濟廣濟之不及而膏腴沃壤</hi>
　　<hi>幾盡境内土人即洞上劈石為祠有袁公像嵗時伏臘走奉香火不衰至美之曰功不在禹下云越</hi>
　　<hi>數十載渠漸淤塞水之滔滔汨汨者僅存涓涓細流而澤不下究遇亢暘民動攘臂相爭日囂囂於</hi>
　　<hi>庭而究無救於禾稼之槁邑侯孫公目擊心傷曰沁水東注未少殺扵昔也洞渠自在大司馬之蹟</hi>
　　<hi>其可忽諸忍不似續坐視竭澤以為吾民憂刻期集衆謀為疏濬之舉初有慮鳩工之難者曰或豪</hi>
<pb n="KR2k0047_WYG_079-82a"/>
　　<hi>强之多梗也或因縁之為奸也或孱弱之偏困也有一于此勞怨生焉功難猝就侯曰否因民之所</hi>
　　<hi>利而利之其强者吾以公服之其奸者吾以明察之其愚而弱者吾以□恤之茍有利於斯人勞怨</hi>
　　<hi>其奚辭工既肇庶民子來踴躍趨事無怠者强者奔命弱者心服猾者無所施其巧朴者無所愛其</hi>
　　<hi>力自廣濟正渠以暨各支渠並利稔豐稔諸渠咸濬深廣如舊式未三月而告成事水之涓涓細流</hi>
　　<hi>者復滔滔汨汨如故浸溉之利大饒而邑用不爭邑紳王君玉汝來徵記余嘗稽三代井田之制方</hi>
　　<hi>井之地廣四尺為溝十里之成廣八尺為洫百里之同廣二尋為澮故不言水利而田無不受溉者</hi>
　　<hi>自秦開阡陌以後古制蕩然而嵗事功成資於疏渠灌田之利為多覃懐水利其所由來者逺酈道</hi>
　　<hi>元注水經引晉安平獻王司馬孚為魏野王典農郎將具表言枋口木門朽敗易以方石溉田滋廣</hi>
<pb n="KR2k0047_WYG_079-82b"/>
　　<hi>唐貞元二年隴西公李元淳刺懐州開渠七十餘里史又稱温造為河陽節度使太和五年浚古秦</hi>
　　<hi>渠枋口堰役功四萬溉濟源河内温武陟四縣田為千頃可見枋口渠自秦有之字從木當時以木</hi>
　　<hi>為渠口司馬獻王乃易之以石猶易堙淤至袁公鑿為洞功乃益大利乃益溥耳天下事往往振迅</hi>
　　<hi>於創始而後乃因循凌替故繼起之功貴焉夫枋口昉於秦沿至于魏非司馬氏易以石則故渠不</hi>
　　<hi>可問矣自魏迄唐渠將焉往而李隴西復以七十餘里著功由貞元二年至太和五年纔四十餘年</hi>
　　<hi>間而温尚書又以開河顯唐史何歟豈非時通時塞疏導之功不在始作者下哉今鑿山開洞前有</hi>
　　<hi>袁公不有公之力任疏濬則袁公之澤漸至湮沒故兹役也公扵河内永利濟實有大功扵袁公溯</hi>
　　<hi>而上之雖司馬獻王李隴西温尚書至今存可也工甫竣侯適奉</hi>
<pb n="KR2k0047_WYG_079-83a"/>
<hi>欽召徵試補天官郎邑人肖像祀公當不減袁公而不    在禹下之頌又將追美前人哉工始於順治十五</hi>
　　<hi>年十月初二日訖於本年十二月二十日役夫三萬人侯名灝字湛一己丑進士順天之大興人孟</hi>
　　<hi>人薛所藴受㕓河内為氓實被公澤因為記而繫以詞曰謁戾之山沁水出焉層折蕩激歴險成川</hi>
　　<hi>流徑野王噴射巉巖古人胥宇鑿渠通田枋口自秦遺跡蜿蜒木門易朽時有淤湮司馬爰興壘石</hi>
　　<hi>為堅有唐纉緒温李輝聫夫何嵗乆故址空傳有羙袁公洞天肇闢峭壁嶄巖巨靈力擘鯨吸雷動</hi>
　　<hi>魚龍以宅蓊蘙蔓延爰及阡陌日居月諸漸憂竭澤孫侯繼之疏瀹是迫滔滔者流青青者麥我侯</hi>
　　<hi>戾止其心孔懌貞珉載紀厥功於赫畇畇原隰纉禹之迹</hi>鎖水閣記<hi>孟於古為河陽地津</hi>
　　<hi>渡黄流控扼京洛最為要區唐初立州焉置使建牙雅稱形勝歴代相望人文蔚起輝映往牒自金</hi>
<pb n="KR2k0047_WYG_079-83b"/>
　　<hi>大定中剥膚河患徙治今城明易州而邑稍衰落已據形家言紫金右峙虎煞居勝左隅青龍遜强</hi>
　　<hi>處弱且大河東逝溴水遄奔闗鍵無力地氣不聚見之人才亶其然乎崇禎庚午後吏部郎滇南鹿</hi>
　　<hi>胎李公希揆以壬戌進士來為邑令澹静慈恵民號李佛政簡刑清出胥周原謂東南五里之地宜</hi>
　　<hi>閣於是揆日鳩工士民子來傑搆嵬起髙逼霄漢翼如巖如南帶濁河東襟溴水勢若環鎖龍矯其</hi>
　　<hi>首虎戢厥喙登城遐眺望之儼然侯乃置酒落成顧而樂之曰是後邑人士必多崛起彪炳豹變鴻</hi>
　　<hi>漸鵬摶翹首可竢且計日當有入翰林者若繼此續建連亘城隅盛不可言幸記斯語留為左劵甫</hi>
　　<hi>踰三載余乃備員館選自是科甲接踵文明大啟人皆謂李侯于青烏子之書探討精微言猶在耳</hi>
　　<hi>信而可徵惜冦難輒興兵火連綿是閣也僅如魯靈光巋然孤峙爾先是工初告竣余方宦逰他所</hi>
<pb n="KR2k0047_WYG_079-84a"/>
　　<hi>貞珉勒紀雖列余名而文實代為操觚順治戊戌解組侍養繙閲舊志乃見斯文建閣之義叙述未</hi>
　　<hi>明友人相勸改作余思興育人才在師儒敎化與斯人自為發奮文章徳業勉而企及豈徒乞靈地</hi>
　　<hi>形而宅鎬考卜八百肇興姬公營洛亦於隂陽所交風雨所㑹殷殷留意斯理具存未可厚黜後之</hi>
　　<hi>為師儒者覩斯閣也謂邑實生才益昌明教化以勤訓迪而士生斯地曰吾土非故不靈者爭相切</hi>
　　<hi>劘以交奮于徳業文章之途將聖賢豪傑道徳功名超軼前代昭兹來許益徵李侯之言信而斯閣</hi>
　　<hi>之建所闗不甚宏逺哉閣髙五丈肖文昌帝君像於其上維邑之望云</hi>劉之驥重修<lb/>
　　察院三司碑記<hi>自京師以達江南三千里以及吳越之區閩甌之鄉達官之以</hi>
<hi>王事出者反者盖絡繹于宋焉而又中州諸上官來巡    扵兹土者趾相錯也胥于公署焉是資勝國自京</hi>
<pb n="KR2k0047_WYG_079-84b"/>
　　<hi>師以達於江南陸則由山左水則由通㑹河以宋之陸道西紆而東逺且數百里也宋之公署所迓</hi>
　<hi>國送者不過中州諸上官來巡于兹土者耳有震驚  初曹濮之間榆園冦滋而山左陸道水道</hi>
<hi>王事之虞于是江南呉越閩甌之以息供役之煩興百    出者反者盡由于兹兵馬之盤</hi>
　　<hi>倍于勝國而宋當流氛焚殺之後田畝荒蕪人民逃竄舊有南察院布政按察兵備三司頽垣敗瓦</hi>
<hi>王事荆榛滿目以故江南呉越閩甌之以兹土者悉擇    出者反者及中州諸上官之來巡于</hi>
　　<hi>民居以厝之或湫隘而不容或渙散而無制官民逼處上與下交病焉順治十年春余以譾劣來令</hi>
　　<hi>于兹惻然憂之即欲創建察院及三司然當流氛焚殺之後田畝荒蕪人民迯竄而又兵馬盤息供</hi>
　　<hi>億煩興計工庀材將安出乎不得已仍暫擇民居厝之而日夜勸墾闢招流徙節嵗禄越二年而南</hi>
<pb n="KR2k0047_WYG_079-85a"/>
　　<hi>察院大堂五楹成又置東西各三楹以及儀門周以垣牆而規模具矣越二年而察院之西隅布政</hi>
　　<hi>按察兵備三司中修一司而大堂五楹成而後堂三楹成東西吏書房各七楹有大門有中門堂之</hi>
　　<hi>東西各有㕑三楹門之外有屏有垣旁有郡守邑宰之候謁上官者各三楹而規模具而且悉矣此</hi>
　　<hi>中一司也而左右兩司尚有待焉夫此二公署也以之修于全勝之時兵火未加物力充牣呼吸可</hi>
　　<hi>以猝辦以之修于流氛焚殺之後田畝荒蕪人民逃竄而又兵馬盤息供億煩興之餘則戛戛乎其</hi>
　　<hi>難之故萃數年之心力所構僅僅如此勒于石以志地殘也民貧也物力之難也非以志余勤也</hi>
　　侯方域新遷顔魯公碑記<hi>宋郡舊有魯公碑盖魯公所書八闗齋㑹報徳</hi>
　　<hi>記也結搆精妙創勒聳側爰考書契肇自皇初蒼頡而遙鮮有篆𨽻逮夫㑹八體之情狀闢六藝之</hi>
<pb n="KR2k0047_WYG_079-85b"/>
　　<hi>堂奥王羲之一人而已而際世不辰靈蹟多淹當蕭丞訪落昭陵升遐方且弓劍陪玉匣之年風雨</hi>
　　<hi>䕶金壙之日盖大寳于兹秘矣獨斯碑者雲蒸霞蔚筆既㫁而還連鳯翥龍蟠勢如斜而反正所謂</hi>
　　<hi>坤輿之神竒歴千載如一日歟以故雖間有殘闕而軼致可尋海内自縉紳先生山林風雅之士見</hi>
　　<hi>者未嘗不欷歔稱歎購之惟恐不得也而兒童走卒或逰卧嬉戲其下亦從而拱揖跪拜肅然如見</hi>
　　<hi>其人焉豈寒燐衰草荒祠㫁碣顧足以移人性情耶抑魯公神明所係魂魄時來往其間有使之者</hi>
　　<hi>而然耶夫魯公名在旂常精感日月誰不知之而一阨于盧杞再陷于李希烈當時曽不以為重使</hi>
　　<hi>魯公不以骨鯁處已方正忤人而徒矜矜於翰墨吾知其必為一時所慕不為一時所嫉也然則魯</hi>
　　<hi>公之書豈非反以魯公之人掩哉而數千百年之後輒敬重愛惜山河之佳麗奸雄之氣焰曽不若</hi>
<pb n="KR2k0047_WYG_079-86a"/>
　　<hi>拳石之孤騫立之而不忍廢之廢之而復欲修之又何以説也八闗齋去郡城南里許為魯公碑舊</hi>
　　<hi>立處毁之者就新築也嵗在崇禎戊寅春齋之址築為堞下臨濠水乆之浸及碑郡人張翮遷之請</hi>
　　<hi>余為記嵗在崇禎己夘夏碑髙八尺横八稜稜尺許凡八百八十六字闕七十四字即魯公報徳記也</hi>
　　重修顔魯公碑亭碑記<hi>太保宋公入相之四年而𦵏其親以歸既畢事矣拄</hi>
　　<hi>杖而逰南城焉徘徊逺眺漠然大墟見其嶽嶽焉若人之立其際彊項而不仆者顧謂其從者曰是</hi>
　　<hi>何為者耶是非魯公之故植者碑耶夫向之高甍朱題與濠光雉影侵薄而蕩漾者也吾幼與諸生</hi>
　　<hi>肄業而逰者也今老矣物之變態固至此乎吾將為亭以覆之閲月告成而命域為之記域請于公</hi>
　　<hi>曰公之為是亭也以魯公之人耶抑以其書耶夫魯公之見厄于當時而直伸其志其視卿相王侯</hi>
<pb n="KR2k0047_WYG_079-86b"/>
　　<hi>與其國封邸第曽不若脱屣而何有于亭及其罵賊而死從容就義視吾之頭顱身軀皆其所不愛</hi>
<hi>天子也何愛此蝌斗鳥蹟之遺哉抑公今者書如以為    之相也茍有所舉將觀而效之公故能</hi>
　　<hi>娛悦之具蘇軾嘗曰翰墨之清虚其異扵聲色財賄之惑溺也特一間耳域聞古人大臣之佐其君</hi>
　　<hi>以有為莫不勤懇扵逺大之務汲汲而搆造之而不遑扵小技及其治定功成然後有所退託焉以</hi>
　　<hi>自適如謝安石之絲竹裴晉公之松雪亦其類也今公意者以開創之業為已畢歟而或借魯公以</hi>
　　<hi>激發天下之忠義長養天下之人材乃崇是亭也夫天下大矣倘無如魯公者之神靈以往來昭回</hi>
　　<hi>扵荒文㫁碣之間是又蘇子所云深山大澤龍亡而虎逝吾且見狐狸之晝逰而鰍鱔之羣舞也公</hi>
　　<hi>之意其為是哉公曰子之言㫖矣顧吾以為少而逰焉老而不能忘也嗚呼然則公之感扵天下之</hi>
<pb n="KR2k0047_WYG_079-87a"/>
　　<hi>變故深矣乃退而為之記</hi>艾元徵國相寺碑記<hi>汴城之東南三里許巍然獨峙</hi>
　　<hi>者繁塔也塔有國相天清白雲三寺相鼎足其間興廢盛衰不知凡幾毎經修葺輒示靈異非僅精</hi>
　　<hi>藍佳境誠一郡風氣之所闗也慨自黄流肆騁之後中原陵谷一時變遷攬轡而至者惟見黄沙迷</hi>
　　<hi>目白草創懐昔之烟人人家如星之在晨歴歴可數巖城雉堞悉委下泉間有存者髙不踰肩惟有</hi>
　　<hi>繁氏一塔屼然而立與艮嶽一峯遙相拱揖耳疇昔所稱梁園勝㮣者皆付之皛淼而國相三寺已</hi>
　　<hi>蕩然不可問矣會大中丞張公偕方伯徐公鋭意興復自衙宇城池芹宫祠廟與求賢講武之地或</hi>
　　<hi>創或仍審宜度勢躬親區畫晨昏省試上不費公下不勞民未再期而諸工告成復與同舟諸公見</hi>
　　<hi>繁塔之屼立尋其故址乃知吹臺之蹟未冺而國相之基尚存也夫司馬之秘思雖邈七賢之遺響</hi>
<pb n="KR2k0047_WYG_079-87b"/>
　　<hi>堪追㫁碣殘碑未盡滅沒方伯諸公因言扵大中丞之前曰夫制禮作樂所以移風而易俗也不可</hi>
　　<hi>與三藐五印而並講之耶由是中丞公首為之倡而諸公合力以助遂崇其三殿纒以黄金前禮釋</hi>
　　<hi>迦中開接引後建毘盧合三寺而一之統額之為國相禪寺四大諸天煥其山門伽藍大士新其兩</hi>
　　<hi>廡中翼一亭以韋䭾尊者永鎮此地而七級揷漢一線摩雲向之突兀難攀者今則盤石超距矣朔</hi>
　　<hi>朢之夕千燈一炬光照十方若法藏香積鐘皷梵唄之屬各有位置因置地畝用資焚修輪奐聿新</hi>
　　<hi>龍華重麗逺近士民咸以香花隨喜俯仰咨嗟僉謂桑田滄海之餘不意復見昇平文物之盛如今日</hi>
　　<hi>者也因憶漢以前未有佛法自白馬東度教始行於中土羣弟子以聖尊孔子孔子勿居曰西方有</hi>
　　<hi>大聖人其佛之謂乎以其道大無外以空為體以慈為用茍用以慈則在上在下皆取法自淑淑人</hi>
<pb n="KR2k0047_WYG_079-88a"/>
　　<hi>上古神道設教不存乎此耶天下之人大抵好義而信神無强悍不化之習記曰修其教不易其俗</hi>
　　<hi>齊其政不異其宜貴因也豫居天下之中大梁居豫之中風氣隆替八郡以之國相寺之建非無因</hi>
　　<hi>也腹心之地如磐石普天之下若苞桑諸公之是舉既以祝</hi>
<hi>國祚之靈長登斯民于邃古其功誠非渺小矣予奉遂命祀嶽得觀厥勝方伯諸君礱石而俾予識其始末</hi>
　　<hi>泚筆而記之云爾</hi>重修少林寺碑記<hi>海内之巍然髙峙而為羣望者莫五岳若</hi>
　　<hi>矣岳之尊乎中者則維嵩焉亘古以來代有禋祀至漢武元年帝於此山聞呼萬嵗者三於是崇其</hi>
　　<hi>封號禁三百里内不許伐木令典可攷也中有太室少室二山太室為峯者二十四少室為峯者三</hi>
　　<hi>十六而峯之中者形勝獨擅梁武通天元年初祖達摩來自西土世無人識冷坐此山九載精靈貫</hi>
<pb n="KR2k0047_WYG_079-88b"/>
　　<hi>扵石壁歴百千禩不改也昔祖以袈裟授二祖慧可曰如來以正法眼藏付迦葉輾轉至我今付汝</hi>
　　<hi>吾滅後二百年衣止不傳後至六祖慧能其衣果止非不欲傳盖時勢不得而傳也曹溪壇經載之</hi>
　　<hi>詳矣太室少室各有初祖道場時有興廢今惟少林一寺謂之祖庭為天下法王之位嗣其教者已</hi>
　　<hi>二十八代矣寺僧以禪宗武功輩出天下之僧咸就教焉今我</hi>
<hi>皇清景運維新法古而治三教之道不為偏廢大宗伯    以沙門海寛來紹此統駐錫之日寺以兵燹之後</hi>
　　<hi>風雨飄颻棟宇剥蝕半屬傾頽觸目興嗟謀欲修葺而力有不逮乃發念為疏乞大師相衛公為文</hi>
　　<hi>以弁其首貽之扵藩臬諸當事而大方伯徐公曰此維藩者之所宜計也遂詣中丞公而晉言曰初</hi>
　　<hi>祖道場佛法攸繫燈燈相續以繼宗風巍乎梵刹未可令其就圮也宜有以修葺之中丞公曰爾為</hi>
<pb n="KR2k0047_WYG_079-89a"/>
　　<hi>岳牧職有攸司修廢補缺惟爾是任仍捐俸為倡以告同事一時咸發歡喜之心以證布施之義隨</hi>
<hi>命祭其豐儉而作因縁予以奉而召百工初為修葺之    告得履嵩嶽時方鳩群材</hi>
　　<hi>舉曽幾何時而來長安者僉云頽然之古刹而已煥然改觀矣工既竣寺僧欲以其始末勒於貞珉</hi>
　　<hi>以告夫後之君子乞予文而誌之詢其所葺建者則方丈立雪亭左右十間西退居正殿五間大天</hi>
　　<hi>王殿一座兼左右二間洵可以垂於不朽矣遂搦管而為之記</hi>湯斌田烈婦孫氏<lb/>
　　殉節碑記<hi>烈婦孫氏嵗貢生䕃光之女性貞静通女誡大義年十七歸處士田雲龍雲龍</hi>
　　<hi>躬耕自給烈婦荆布操作相對如嚴賔康熈六年夏酷暑雲龍行吟潭上解衣㳺泳雨後水大漲遂</hi>
　　<hi>溺死烈婦撫尸長號盡鬻簪珥之屬治二棺先以一殮雲龍遂自縊家人亟救得甦其父勸慰曰汝</hi>
<pb n="KR2k0047_WYG_079-89b"/>
　　<hi>父在獨不相念乎烈婦曰在家從父既嫁從夫禮也從一而終古之訓也夫亡與亡計之熟矣其父</hi>
　　<hi>無以難第令諸娣姒防䕶之烈婦哀泣勺水不入口見防衞且密乃紿曰我今不死矣須𦵏後再為</hi>
　　<hi>計也與諸娣姒營䘮事至夜分諸娣姒大半睡去烈婦呼之醒曰若不懼我死乎因與之長談至四</hi>
　　<hi>鼓盡諸娣姒困不能支皆熟睡烈婦遂自經夫棺側盖六月十九日也睢陽之人無逺近皆知田氏</hi>
　　<hi>之有烈婦也孫氏之有賢女也縉紳儒林歌詠之郡大夫式其廬里人相與醵金立石而請余一言</hi>
　　<hi>𫝊其事竊惟夫婦大倫一醮不改名之曰信是謂庸徳宜若非人所難者然詩三百篇以節著者共</hi>
　　<hi>姜一人而已春秋去古未逺二百四十年之間全節不失婦道者惟紀伯姬何寥寥也兹觀烈婦亦</hi>
<hi>朝廷何忝焉今義佇看太史採風    方敦崇節</hi>
<pb n="KR2k0047_WYG_079-90a"/>
<hi>綸音寵賁勒之青史以為彤管光或輶軒失採而刻銘    道周芳魂靈氣猶將翺翔兹地土魍木䕫亦知呵</hi>
　　<hi>䕶此石永不顛踣即星霜遷易嵗月滋古蔦蘿蒙翳苔蘚剥蝕好古之士摹而傳之可以補史氏之</hi>
　　<hi>闕而烈婦姓氏終以不沒於世則世之砥行礪節者無慮湮滅不彰矣</hi>汪琬睢州湯<lb/>
　　恭人節烈祠碑記<hi>睢州節烈祠在城西隅距州治可一里故建以祠</hi>
<hi>誥贈恭人趙氏恭人盖察司副使湯公諱祖契之配前誥封中憲大夫陜西按</hi>
　　<hi>江西分守嶺北道布政使司右叅政今翰林院侍講斌之母也琬謹按前明崇禎中流賊李自成冦開</hi>
　　<hi>封歸徳間所向殘破駸駸及睢恭人聞之謂其家人曰州為兵衝未易保也脱變起則吾夫上有老</hi>
　　<hi>母不可死吾子又宗祧所係不可死吾直以一身行吾志耳徐語中憲公命斌讀書北郭外斌依依</hi>
<pb n="KR2k0047_WYG_079-90b"/>
　　<hi>不忍去輒叱遣之已而睢城果陷又急語中憲公俾負其姑許夫人以逃而身自坐堂皇召家人謂</hi>
　　<hi>之曰吾家世名門萬不可受辱闔戸經於梁家人驚解之復投于井又出之恭人怒誓曰賊至不死</hi>
　　<hi>非節也死不以時非義也賊尋入環刄相向恭人厲聲大罵不絶口乃遂遇害崇禎十五年三月某</hi>
　　<hi>日也年三十有七斌方踰城號哭以蹟恭人而恭人則已拒賊死矣知之者無不太息泣下越七年</hi>
<hi>皇清為治五年河南提學僉事李公震成始檄知州房    順</hi>
　　<hi>君星曄建祠故居之東毎嵗率官屬往祀又十二年巡按御史李公粹然始具其事上扵</hi>
<hi>朝奉恭人之門如故事州人老稚聞有是㫖旌</hi>
<hi>命咸讙嘑奔走拜迎祠下且酌奠以告於是知州戴君    斌顧瞻裴囬歎其地之湫隘弗稱非所以侈</hi>
<pb n="KR2k0047_WYG_079-91a"/>
<hi>上恩以勵末俗也乃率州之大夫士與湯之宗老及其    子姓議改築而遷焉即今祠是也鳩衆庀材自門</hi>
　　<hi>而坊達於前堂後阿其傍眂牲有所庖湢有房徹藏祭器有庫俱次第訖工顔其南榮曰節烈棟宇</hi>
　　<hi>靚深丹堊増麗畚掃清潔奉享以時用以揭䖍妥靈昭示逺邇俾無遺</hi>
　<hi>國家烏頭綽楔褒揚大節之意甚盛典也顧麗牲之  碑既伐既具乆猶無辭以刻㑹斌與琬偕奉薦舉</hi>
<hi>詔來之京師斌遂以屬琬琬自分文學駑下固讓不獲    集</hi>
　　<hi>命始靦顔執筆為之辭竊惟春秋歴十有二公孔子書内女之賢而以烈著者宋伯姬一人而已今</hi>
　　<hi>歸徳故宋大火之墟而雎其西境也恭人生於伯姬守禮之鄉相拒二千餘載卒能躬蹈白刃慷慨</hi>
　　<hi>不詘顧視屠毒甘之如飴以恭人之死於兵例諸伯姬之死扵火庶幾其易地同符者揆以春秋之</hi>
<pb n="KR2k0047_WYG_079-91b"/>
　　<hi>指其當得書也審矣至於恭人其他懿行莫不可紀具詳呉祭酒偉業孫徵君竒逢所撰傳中概不</hi>
　　<hi>備書特書祠之本末俾刻焉以勸來者系之詩曰上帝降衷乃叙彛倫婦也事夫臣也事君臣忠婦</hi>
　　<hi>節二者則均弗撓弗汚恒性斯敦世衰道降如川之潰或懼於威或訹於利俛首曲膝孰勸於義佩</hi>
　　<hi>紱者然巾幗奚議恭人之賢是實女師克孝克勤克淑爾儀爾命不猶遘時艱危舍生赴死克全厥</hi>
　　<hi>歸嗚呼恭人永矢貞正平居從容素志先定嗚呼恭人睥聣㓙鋒㦸手奮詬有氣如虹寧碎我首寧</hi>
　　<hi>揕我胷肯玷髪膚而犬豕從嗚呼恭人遺爽不歿凡厥忌辰隂氛四塞飈馳雨擊陟降怳惚霧車雲</hi>
<hi>天子旂莫之可測煌煌髙□之春禴秋嘗恭人下之于    表之潭潭新宫守侯考</hi>
　　<hi>豆于豋于薦蘋蘩恭人飲食福爾子孫豈惟子孫徧恵州人</hi>閻興邦蓍臺記<hi>上蔡</hi>
<pb n="KR2k0047_WYG_079-92a"/>
　　<hi>東三十里一臺屹然臨于蔡溝曰蓍臺蓍草生焉盖伏羲氏畫卦地也其西北有廟以祀伏羲歴代</hi>
　　<hi>設祭田二十五頃明末荒蕪不治故臺與廟亦就圮傾今既修復之招徠墾闢且為之言曰伏羲畫</hi>
　　<hi>八卦開萬世文字與文王周孔共發明之定隂陽辨吉凶合天地通鬼神故曰幽賛于神明而生蓍</hi>
　　<hi>無蓍則無易易不可見則乾坤或幾乎息矣伏羲之徳如是則臺也廟也當與河圖洛書並垂永乆</hi>
　　<hi>矣守斯土者敢不保之勿替哉</hi>胡介祉禹王臺記<hi>臺者何逰觀之地也記者何紀</hi>
　　<hi>㳺觀之勝也古之君子山川風物必有書登臨眺望必有書所以頌昇平而志燕喜也而美勿専乎</hi>
　　<hi>已樂必同乎民其念公其辭正也梁以臺名千秋者三曰繁曰吹曰平繁不知何所昉而吹之以師</hi>
　　<hi>曠平之以孝王昭昭也於稽其地盖名殊而實一也名殊實一奈何先後屢更而不沒其舊也今之</hi>
<pb n="KR2k0047_WYG_079-92b"/>
　　<hi>以禹王名臺又不知其何所昉也曰有崇徳報功之思焉有追逺返本之意焉不可易也何居乎崇徳</hi>
　　<hi>報功也禹之功徳溥矣其最莫如河洛梁河洛之都㑹也昔曽沒於河而臺固巋然獨存臺存而禹</hi>
　　<hi>功並存也曷為乎追逺反本慮民之習矣而不察也然則臺名自此定乎曰何必然也仁者見之謂</hi>
　　<hi>之仁智者見之謂之智意各有取爾也臺之上天章煥若臺之中神靈赫若臺之下士女紛若踵事</hi>
　　<hi>増華而㳺觀日盛也臺之髙勢穹隆只臺之曠氣爽塏只臺之清逺山隠見而水滔流只憑虚攬勝</hi>
　　<hi>而景物之寓目無窮也不有創者其何以興不有承者其何以繼美歸人人而不必自己也重門洞</hi>
<hi>宸翰開雙扉莫闔瞻而常親豫順隨時而樂以同民為    而非䙝拜夏后</hi>
　　<hi>大也特未知今人之樂何似古人尚想風流慨然有吾誰與歸之歎者乃在夫三賢之列也三賢為</hi>
<pb n="KR2k0047_WYG_079-93a"/>
　　<hi>誰唐李白杜甫髙適昔逰此地而祠於臺左者也</hi>湯右曽重修香山寺記<lb/>
　　<hi>去洛城二十五里曰龍門香山東巖西嶺相望若闕伊水歴其間水東舊有香山寺即舊唐書所載</hi>
　　<hi>白公居易與僧如滿結香火社嘗寫其文集送寺中如佛書雜傳例流行之者也考郡縣誌皆不詳</hi>
　　<hi>寺興廢所由宋陳振孫為公年譜謂寺在龍門山後魏熈平元年建按熈平元年明帝初改元母胡</hi>
　　<hi>太后幼得佛經大義立寺建刹甚衆北史明帝紀熈平二年皇太后幸伊闕石窟寺酈道元生其時</hi>
　　<hi>注水經亦謂伊闕鐫石開軒髙甍架峯盖曰伊闕曰龍門曰香山本同一地意者石窟寺乃其先所</hi>
　　<hi>命名顧未有以深考陳氏博采諸家傳記審訂詳確其言有據依則寺之創于熈平其信然歟歴周隋</hi>
　　<hi>至唐以公故而始大顯於世自後名人逰眺所至輒見篇咏北宋時梅堯臣逰龍門詩曰香庵徧岩</hi>
<pb n="KR2k0047_WYG_079-93b"/>
　　<hi>曲范純仁亦云杉松隠映皆祗園是當此時寺尚無恙初不聞騫崩破缺撓折隤壞也迨金魏摶霄</hi>
　　<hi>至龍門始云白傅已矣不可見元薩天錫龍門記云舊有八寺無一存但東崖巔有纍石址兩區餘</hi>
　　<hi>不可識有數石碑多仆其立者字剥落不可讀則兹寺之廢在金元之際今巋然惟兩石塔在耳榛</hi>
　　<hi>藂茀草昬翳滅沒無有即而問之者盖又數百年矣右曽前年冬試士洛陽畢至其地慨然有復營</hi>
　　<hi>建之願而力薄不果今年春太原張君□來守是邦過大梁言次及此君欣然不期而志同右曽乃</hi>
　　<hi>捐月俸為之倡手書重建香山寺引授君俾與郡人共經營焉君始至即有惠政吏民懷之凡所欲</hi>
　　<hi>興奔走踴躍如其意指而諸生亦念使者校試於此刻苦自厲未嘗通一賂遺遂率其私錢衆力咸</hi>
　　<hi>傳推陜州學博孟君桓任以事而以洛陽明經張君所修佐之孟君謹幹精敏心維手畫若所已經</hi>
<pb n="KR2k0047_WYG_079-94a"/>
　　<hi>伐石而基循山而垣首為亭五楹級而升以次為堂者三堂各三楹列屋翼其旁凡深一百八十尺</hi>
　　<hi>廣半之良材堅甓縮板㭬土纎悉攟摭既修既好自三月一日訖閏三月八日凡三十有八日而卒</hi>
　　<hi>功嗚呼何其成之之速歟李格非洛陽名園記如李衛公富鄭公文潞公園池景物之勝今皆為平</hi>
　　<hi>田荒墟無能指其故處世多謂僧坊佛盧依託可乆然伽藍記載東都盛時寺至千三百餘今亦無</hi>
　　<hi>一二存者而兹寺以公得復興於千載而後其可喜也已公自太和二年至洛迄薨凡十八年朝夕</hi>
　　<hi>之所逰意思之所注常在此寺寺去公墓不一里公修寺記有願結後縁它生復逰之語則公雖生</hi>
　　<hi>天成佛靈爽其長依於此乎孟君言自鳩工以至落成凡閲四旬無飄風暴雨初太守之相度於斯</hi>
　　<hi>也伊水方落估筏不時至搆木為難是夕水忽暴漲明日銜尾而下棟楹梁桷板檻之屬罔不畢具</hi>
<pb n="KR2k0047_WYG_079-94b"/>
　　<hi>人驚嘆以為竒夫雀離浮圖天慶火珠事有縁㑹良非偶然右曽適以試士復來洛中既蕆事因得</hi>
　　<hi>遵曲磴升重岩以至乎香山之寺謁公之像周覽遐矚徐休乎亭之上倚峭壁俯清瀾層阿香林蒨</hi>
　　<hi>翠隔岸南睇九臯北望王屋洛城烟火欝欝靄靄若在牕牖耳目曠如心神既怡自惟固陋猥以兹</hi>
　　<hi>□之懽輿得掛名寺中以垂將來顧非幸哉已而憮然又念人事之不常而成毁之不可以定也石</hi>
　　<hi>有時以泐水有時以凝深谷髙陵變遷非一更百千年兹寺其能乆存而不廢歟後之視今亦猶今</hi>
　　<hi>之視昔恩賢好善歴劫䕶持其以俟之來者因為之辭紀其嵗月云</hi>蔣漣宋太祖太<lb/>
　　宗真宗仁宗陵碑文<hi>嵗己亥臣漣奉</hi>
<hi>皇帝命以懿純徳順天翼聖章皇后升祔惠仁憲端</hi>
<pb n="KR2k0047_WYG_079-95a"/>
<hi>太廟禮成分告河南歴代帝王陵寢肅將祀事星言至鞏      有宋四陵在焉奉鄉薦幣之餘周視寢園不覺穆</hi>
　　　<hi>然於宋系之盛宋治之隆而歎其卜年緜逺禋祀弗替良不誣也在易之恒曰聖人乆扵其道而天</hi>
　　　<hi>下化成孔子曰王者必世而後仁又曰善人為邦百年亦可以勝殘去殺夫以聖人居王者之位猶</hi>
　　　<hi>必乆於其道而仁覆天下而况於善人乎莫為之前雖美弗彰莫為之後雖盛弗傳稽古堯授舜舜</hi>
　　　<hi>授禹是非一姓有商之君賢聖間作是非一時惟周文武受命嗣以成康百姓安寧刑措四十餘年</hi>
　　　<hi>不用唐虞以來於斯為盛漢興至於孝文亦四十有餘載廩廩鄉改正朔封禪矣謙讓未遑東京建</hi>
　　　<hi>武永平之政粲然具有條理章帝又體之以忠恕文之以禮樂逮于永元雖頗有弛張而俱存不擾</hi>
　　　<hi>然則聖人在位而至於歴世者周之四代是也善人相繼而不俟百年者東漢之四代是也有宋之</hi>
<pb n="KR2k0047_WYG_079-95b"/>
　　　<hi>興其後周而軼漢乎太祖起介胄之中踐九五之極四方列國次第削平創業垂統規模宏濶釋藩</hi>
　　　<hi>鎮兵權繩贓吏重法務農興學慎罰薄斂與世休息太宗繼之以慈儉為寳絶逺物抑符瑞炳煥史</hi>
　　　<hi>牒號為賢君真宗聰明英武用剛鯁不撓之臣興神制舉常平之法祥符以後天書疊降説者以為假</hi>
　　　<hi>道設教之言以消逖逺窺覦之志九野清泰黔首宴如仁宗㳟儉仁恕出扵天性其時吏治若媮媠而任</hi>
　　　<hi>事鮮殘刻之人刑法似縱弛而決獄多平允之士小人不足以傷善類之氣小眚不足以干造物之和</hi>
　　　<hi>君臣一徳朝野一心上可望而知下不言而喻合而論之太祖開其基太宗纉其緒真宗守其成仁</hi>
　　　<hi>宗善其化盖優優乎勝殘去殺以庶幾扵仁而稽其歴數已百有餘年矣豈不盛哉漣忝祠官例得</hi>
　<hi>聖朝紀分祀嵗月立石廟下并論次有宋四陵所以列    祀典者其本末如此來者有攷焉</hi>
<pb n="KR2k0047_WYG_079-96a"/>
萬夀宫告成恭記　　　　　　　　<hi>臣</hi>王士俊<lb/>
<hi>皇上御極之十有二年乾曜光華坤符炳煥是年正月    元朔立春嵗月日時俱㑹於攝提格此自章蔀紀</hi>
　　<hi>元以來未有若斯之洪庥肇啟上瑞翕臻者也盖寅屬人生之義主</hi>
<hi>人君萬夀易曰天地之大徳曰生聖人之大寳曰位非    其㫖與而豫省之建</hi>
<hi>萬夀宫以為祝乎告成夫豫省釐之地者扵是</hi>
<hi>萬夀宫何以至斯時而告成哉豫居天下之中開封又    居豫之中四時所交風雨所㑹隂陽所和陳圭置</hi>
　　<hi>臬占紫氣之燭霄絳闕彤庭繞黄雲而作盖宜倡率以為天下先何以至斯時而告成哉盖向者常</hi>
<hi>聖節循夙例恭遇觀及貢院内設    届期謹於寺</hi>
<pb n="KR2k0047_WYG_079-96b"/>
<hi>黄幄陳庭燎序班位非不肅肅雍雝而究於其地不専御鑪列</hi>
　　<hi>其地不専則其心亦不安矣雍正十一年癸丑春臣士俊恭承</hi>
<hi>皇上寵命履河東總督之任孟冬恭祝子仰報聖夀仍在大道宫揆之愚忱竊以為臣</hi>
<hi>君父莫大乎忠愛之心而忠愛之至有過於虎拜稽首    天子萬年者乎前歴任粤楚俱各建有</hi>
<hi>萬夀宫巍巍乎郁郁乎志益以壹儀益以整中州係腹    心閫閾何遲之乆而未及也意者神臯奥區有待</hi>
<hi>景運今嵗之    尤隆</hi>
<hi>昌期彌泰而後成斯嘉會樹乃宏圖耶於是士俊率藩    臬以下諸吏環相城中慎選方域則有包坱圠之</hi>
　　<hi>形孕淑清之氣於西北隅實獲基址髙敞氣象巍峩且在卦位為乾洵莫踰扵此闔省庶司聞之争</hi>
<pb n="KR2k0047_WYG_079-97a"/>
　　<hi>獻常禄之贏以為鼎建之藉恭擇雍正十一年季冬經始庶民子來百工麏集歡如雷動喜如川至</hi>
　　<hi>繪圖難摹鼛鼓弗勝踰四月竣事其前拱以牌樓一座黄金榜題曰</hi>
<hi>萬夀宫少進為五雉端門門以内為馳道長一百八十    丈表以坊曰嵩呼兩旁環以碧沼若蓬瀛焉沿邊</hi>
　　<hi>植以嘉樹中央䕶以穹垣分雙掖門而進為脩廊循脩廊而進為官員㕔由官員㕔而進為朝房東</hi>
　　<hi>西向外砌文磚為九拜之所由朝房而進為經房各南向内供象教為讃福之所中為階陛凡兩層</hi>
<hi>御道計六十四級珉上為平臺平臺之上為    悉係蟠螭鏤</hi>
<hi>御座正殿玉龍纒棟金鳯摩雲僊人在户太乙臨窗周    施玳瑁之椽徧覆琉璃之瓦所謂開九天閻闔萃</hi>
　　<hi>萬國衣冠者也凡夫析圭儋爵之臣槖簡囊毫之士山農石户之耆輪驅蹄走之旅飲天之和食地</hi>
<pb n="KR2k0047_WYG_079-97b"/>
　　<hi>之毛圓顱方趾含齒戴髪林林總總數不能紀名不能悉者莫不依日月之末光望雨露之餘澤油</hi>
　　<hi>然勃然以歌以舞盖合豫中之億萬口如一口億萬心如一心矣士俊伏見</hi>
<hi>皇上加恵豫州蠲賜數行滲漉日深汪濊無涯也如此    豫人之尊</hi>
<hi>君親事勸功不介而孚不作而致也如此復率藩臬以上樂</hi>
<hi>萬夀下諸吏拜手稽首而颺言之曰夫豫省建敬稽天    宫實有獨盛於他省者此非侈言之也盖</hi>
　　<hi>文輿地徧考帝徳王功殆推之千載而合參之四海而凖矣請析陳之窮天之垠分野所徧司也而</hi>
　　<hi>豫省獨以角亢耀于省會攷諸唐天文志角亢非夀星乎夀星炳扵</hi>
<hi>萬夀宫所謂玉井金波映嵩枉貝宫之采鈎陳華盖擁    帝車珠斗之祥此其獨盛者一也統地之軸名山</hi>
<pb n="KR2k0047_WYG_079-98a"/>
　　　<hi>所悉鎮也而豫省獨以嵩嶽峙其南境考諸漢史嵩嶽非三呼萬嵗之地乎三呼環於</hi>
　<hi>萬夀宫所謂玉膏石髓與太室而俱長四栢三花同崧    髙而偕永此其獨盛者又一也顧光有超軼焉者</hi>
　　　<hi>夫自鴻濛既闢溟涬劃分五帝三王或建都或巡歴亦未有如豫省之迭興而彚聚有也粤稽上古</hi>
　　　<hi>庖犧氏都于陳矣神農氏初亦都於陳矣黄帝都扵軒轅之丘今新鄭是也帝嚳都於亳今偃師是</hi>
　　　<hi>也載稽中古堯舜逰首山歴河渚五老來告河圖係今河南府界而龍門禹績所先穀熟成湯所宅</hi>
　　　<hi>西伯詩謌徧於南汝武文定鼎營於洛都此皆具神聖獨懋之徳𢎞開物成務之功躋郅隆昇平之</hi>
　　　<hi>治而又得天者厚稟氣者淳歴年最多在位最夀此尢豫省獨見其盛者也三代以下遼哉邈乎洪</hi>
　　<hi>朝惟我</hi>
<pb n="KR2k0047_WYG_079-98b"/>
<hi>列聖相承泰庥屢協我  皇上丕紹鴻基</hi>
<hi>昊天有成命固已乆矣所以  皇上首出庶物敬承</hi>
<hi>天斯乃庖犧之觀天文啟苞符也祖</hi>
　<hi>皇上軫念民依詳籌衣食斯乃神農之制耕稼治布帛    也</hi>
　<hi>皇上文徳雍容武功赫濯斯乃黄帝之立制度征蚩尤    也</hi>
　<hi>皇上䖍修祀典雨暘時若斯乃帝嚳之候日月儐鬼神    也</hi>
　<hi>皇上恩蟠兩大澤普九垓斯乃帝堯之光被四表格於    上下也</hi>
　<hi>皇上崇儒重道澄叙官方斯乃帝舜之建學養老知人    善任也</hi>
<pb n="KR2k0047_WYG_079-99a"/>
<hi>皇上宵衣旰食恤刑慎獄斯乃大禹之常惜寸隂下車    矜罪也</hi>
<hi>皇上朝乾夕愓謹小慎微斯乃成湯之昧爽丕顯銘盤    自警也</hi>
<hi>皇上聖度謙冲睿算精密斯乃文王之如傷未見武王    之不泄不忘也是以</hi>
<hi>龍飛御極以來日月合璧五星聨珠黄河澄清醴泉騰    涌慶雲屢見甘露頻凝鳯凰和鳴麒麟降生靈芝</hi>
　　<hi>蓍草瑞穀嘉禾不能縷述而今嵗四寅尤為罕遇盖我</hi>
<hi>皇上合庖犧神農黄帝帝嚳堯舜禹湯文武之聖以為    聖所以亦合庖犧神農黄帝帝嚳堯舜禹湯文武</hi>
　　<hi>之瑞以為瑞而又即合庖犧神農黄帝帝嚳堯舜禹湯文武之夀以為夀此理之固然事之無可疑</hi>
<hi>萬夀者而皆於豫省之夫獨盛扵他省者豈侈言哉矧    宫丕昭其騐矣則</hi>
<pb n="KR2k0047_WYG_079-99b"/>
<hi>萬夀今之成又成于元朔協瑞之嵗所謂天開於子地    宫</hi>
　　<hi>闢於丑人生於寅更由庖犧溯而上焉凡天皇氏之夀地皇氏之夀人皇氏之夀皆享億齡萬載而</hi>
<hi>皇上有餘綿綿逺逺悲為我    備之然則</hi>
<hi>萬夀宫之有待而成也亦其宜矣宫之既成試循繚牆    而旁矚倚文墄以延眺北拱</hi>
　<hi>神京不越咫尺焉其東則泰山寳䇿之府也其西則  華山蓮華之峰也其南則衡山太虚之洞也瑞炁</hi>
　　<hi>周遭神山環䕶斯所以居天下之中而獨為可貴也抑士俊又聞之豫者樂也汴者忭也自</hi>
<hi>萬夀宫既建將見大樂與天地同和而不僅鐘鼓之韻    大禮與天地同節而不僅拜跪之文秀士朴農順</hi>
<hi>帝之則四時之序益交風雨之澤益㑹隂陽之氣益和    安享太平永永無極仍倡率以為天下先可矣而</hi>
<pb n="KR2k0047_WYG_079-100a"/>
　　<hi>又何遲之有藩臬以下諸吏俱以為然請夀諸石遂恭紀之如此</hi>重葺鄭大夫子<lb/>
　　産祠記<hi>昔唐狄仁傑之為河北安撫使也示其僚屬曰治當以鄭大夫子産為法夫梁公一</hi>
　　<hi>代名臣其治河北係魏郡地於新鄭無與而獨惓惓於大夫是必有佩服大夫於勿諼者矣新鄭縣</hi>
　　<hi>有祠在城西係唐天寳戊子載所建余於康熈丁酉嵗計偕北上道出新鄭適遇戊戌元旦遂敬謁</hi>
　　<hi>大夫祠見遺像端偉凛乎有道之容祠雖漸圮俎豆弗替因喟然歎曰自春秋至唐天寳約千六七</hi>
　　<hi>百年自唐天寳至今約千餘年其間幾歴滄桑而惟大夫之祠缺者創創者守豈緇衣之好羔裘之</hi>
　　<hi>慕獨摰於鄭人歟抑大夫當日治鄭惟徳能寛次莫如猛為千古不磨之論遵而守之故尸而祝之</hi>
　　<hi>歟因低佪乆之始去洎雍正元年癸夘余由翰林出領許州牧許與新鄭百里而近故鄭莊嘗入許</hi>
<pb n="KR2k0047_WYG_079-100b"/>
　　<hi>余復喟然歎曰大夫之靈其不逺乎寛猛不磨之論意在斯乎及調祥符署杞縣望大夫祠俱在西</hi>
　　<hi>南咫尺計官豫凡三年移粤移楚至雍正十年壬子冬復奉</hi>
<hi>天子寵命總督河東駐節省㑹離新鄭僅二百里則又    喟然歎曰大夫之靈其不逺乎寛猛不磨之論意</hi>
　　<hi>在斯乎心有所不能已因扵癸丑秋八月飭諭所司修葺祠宇新鄭令王不黨如諭從事治闔扇整</hi>
　　<hi>堂廡置神座備祭器擇守祠人給以廩餼為乆逺祠計盖歴數月而規模略具矣嗟乎今之祠猶昔之</hi>
　　<hi>也今之治猶昔之治也乃今之所謂寛者如養嬰兒如縱驕子筋脈縱痿不能振刷所謂猛者則又</hi>
　　<hi>武健嚴酷蒼鷹之擊乳虎之怒望風股栗民不能堪是兩失之道也若大夫執政以寛為骨以猛為</hi>
　　<hi>輔人知大夫之寛而不知大夫之能用猛以善其寛也大夫可謂社稷之臣矣可謂百世之師矣聞</hi>
<pb n="KR2k0047_WYG_079-101a"/>
　　<hi>大夫之風者莫不興起狄梁公治河北猶惓惓扵大夫况余歴官河南俱邇新鄭之境也哉抑余回</hi>
　　<hi>憶謁祠之日古檜蟠鬱鳥雀啾喧蒼凉蕭瑟今乃扶其頽文其陋氣象固已不侔然而余之謁祠其</hi>
　　<hi>偶焉者也余之得從大夫後非偶焉者也余即無謁祠事而心儀大夫有不願扶其頽文其陋耶文</hi>
　　<hi>其陋扶其頽而不能心儀大夫雖日謁祠庸有當耶且豈余一人之私耶因紀其情事暨葺祠年月</hi>
　　<hi>於麗牲之石以示後人至於大夫之道徳功業言論風采具詳魯論春秋三傳及諸子百家奚俟余</hi>
　　<hi>之贅為</hi>汴城開渠浚壕記<hi>古聖人六府孔修五行利用皆以水得其所為切要</hi>
　　<hi>之務况省㑹重地乃萬家煙火鱗接四國輪蹄駢集者乎我</hi>
<hi>皇上子恵元元興舉水利稍累於民者必除視史冊所    載勤勞溝洫經畫河渠洵有加焉士俊歴任中州</hi>
<pb n="KR2k0047_WYG_079-101b"/>
　　<hi>考開封府之水昔以汴河為大一名浚儀渠則以穿祥符而名也一名筤簜渠則以合蔡河而名也</hi>
　　<hi>由滎陽縣大周山東經府城又名恵民河則以所濟者廣而名也復東經陳杞迤邐入淮凡許鄭諸</hi>
　　<hi>水悉滙以為尾閭而洩之北宋建都以此最重稽宋史河渠志及王偁東都事畧甚明乃自元朝至</hi>
　　<hi>元間河決祥符之義唐灣奪汴而行上流湮塞前明洪武以來河屢南徙汴蔡故道夷為平陸明季</hi>
　　<hi>流賊李自成決河淹汴城壕沙壅歴今九十餘年日積日髙霪雨之後城中衢道水潦四溢扵是市</hi>
　　<hi>可行舟竈皆産蛙矣曩余宰祥符時即惄然憂之今恭承</hi>
<hi>寵命總制河東周闉而視見有汙而為淖者坍而為窪    者㑹而為沼者或沮洳渙散道不可行或汎濫渟</hi>
　　<hi>滀室不可居富者輕去其鄉貧者土處而病若不迅行入</hi>
<pb n="KR2k0047_WYG_079-102a"/>
<hi>聖告非所以仰體䘏黎至意也遂繪圖繕摺以  天子保赤洪慈</hi>
<hi>硃請敬奉應舉行應如是辦理者欽此恭繹  批曰好</hi>
<hi>恩綸之懇摯聖懐</hi>
<hi>聖訓之叮嚀具見於十字之中何皇言之簡而大</hi>
<hi>皇仁之普而摯也是役也詎容須臾緩哉於是上俊瞻    仰懽忭鳩工集事爰率藩臬監司守令諸員拜手</hi>
<hi>盛世稽首颺言而記其事曰甚矣民之生於    者為可樂而臣之仕於</hi>
<hi>聖朝者為可慶也今夫古今之事勢至不同矣彼此之    情形又迥别矣迂濶之士攘臂而起曰今日非濬</hi>
　　<hi>忭蔡二河故道不可此所謂刻舟求劍膠柱鼔瑟而不自知其非也夫今日水之為患患在水之窒</hi>
<pb n="KR2k0047_WYG_079-102b"/>
　　<hi>耳窒者求所以通之而已又患在水之溢耳溢者謀所以貯之而已通其窒貯其溢則其患立除豈</hi>
　　<hi>如長江大河必藉海為委與使必濬汴蔡故道而達之於淮則勢踰陳杞而東非由睢州以達於亳</hi>
　　<hi>則由永城以達于宿凡五六百里之間壞民廬舍奪民桑田毁民墳墓歌頌之聲未作愁歎之音先</hi>
　　<hi>聞所謂疏之挾小則逾時仍僿鑿之寛大則目前擾害者此也且宋以歬汴蔡二河得以安流容與</hi>
　　<hi>而無患良由黄河循武陟汲縣而北八於渤海雖熈寧十年一支由南清河入淮然特支流耳且於</hi>
　　<hi>開封無與也今黄河奪汴而行勢已南迫復塹巨川介在河淮之間過傷土胍形家所忌多釃坎窞</hi>
　　<hi>坤軸不宜此汴蔡故道有所不可復問而亦有所不必復問者也今第於城之内籌之所以通其窒</hi>
　　<hi>者其道安在利用開渠西北有浮沙不便疏引自西隅節孝祠東至宋門計長八百暨六丈自北門</hi>
<pb n="KR2k0047_WYG_079-103a"/>
　　<hi>至宋門計長六百三十丈順地勢之髙下酌鍬土之淺深使積水歸于巨渦節次貫注建橋一十三</hi>
　　<hi>座以便行人居民各自疏溝以防梗塞所以䇿城内者如此</hi>
<hi>天子許之而萬夫恊力城内之窒者通矣於城之外籌    之所以貯其溢者其道安在利用浚壕統計四門</hi>
　　<hi>之壕共長三千四百六十三丈是即明季歴今日積日高者也有壕之名無壕之實倘任其淤澱則</hi>
　　<hi>城内四達之水無所歸宿無所歸宿則勢仍盈滿灌決環城以内不改汪洋包幕而民累益甚惟開</hi>
　　<hi>之使寛掘之使深為瀦水之淀藏水之櫃謂之濠也可謂之海也亦可凡城内逩騰而來之水從容</hi>
　　<hi>收之止於其所水門啟閉各有宣節所以䇿城外者如此</hi>
<hi>天子許之而萬夫協力城外之溢者貯矣窒者既通溢    者既貯傳所謂數疆潦規偃瀦也經所謂土反其</hi>
<pb n="KR2k0047_WYG_079-103b"/>
　　<hi>宅水歸其壑也其自城之東以達城之北仍用汴河故道其自城之西以達城之東仍用汴河合蔡</hi>
　　<hi>河故道有師古之實無泥古之名得酌古之利鮮拂古之害豈可與迂濶之士言耶由是市不舟行</hi>
　　<hi>浸者厬也竈不産蛙濕者燥也遷者以還奠奥窔也憂者以喜登衽席也婦恬子嬉出作入息甘泉</hi>
<hi>聖天涌凝河流順軌年穀時熟日長炎炎非利所謂上    子之賜而誰之賜哉且夫開渠浚壕之</hi>
　　<hi>而天下而地中而人物胥受其福者也文中子不云乎上天為雨露行地為江湖氣相蒸潤漢書亦</hi>
　　<hi>云十二月咸得其氣則水得其性今水之得其性而順其行如此是十雨五風之庥春温秋肅之協</hi>
　　<hi>可知也管子又云水者地之血氣筋脈之通流者然則向也積潦固地之筋胍泣濇血氣闗格矣水</hi>
　　<hi>病則地病地病則民病今也宣暢流通是地之病悉袪而土膏之潤百昌之遂又可知也荀子又云</hi>
<pb n="KR2k0047_WYG_079-104a"/>
　　<hi>流水之不腐以其逝故也向也積而不逝則水腐矣水腐則鬱氣凝滯承其液者厲禀其氣者䝉今</hi>
　　<hi>也疏而洩之廓而清之是大和在宇人文蔚興可知也周禮又云川澤之中其動物宜鱗其植物宜</hi>
　　<hi>膏向也城内一望破屋頺垣城外一望沙灰塵坌遑言物産之利哉今也城壕之内淪漪秀澈畜以</hi>
　　<hi>魚鱉蜃蛤蒔以荷花蒲茭且於隄岸之上徧栽楊柳濃隂叢翠是取之不罄用之不竭可知也舉天</hi>
<hi>睿鑒地人物無不胥受其福如此而總由於    之精</hi>
<hi>宸斷之果則甚矣民之生於盛世者為可樂而臣之仕於</hi>
<hi>聖朝者為可慶也六府之奏效五行之順序莫有大於    此矣於是藩臬諸員俱以為善請書諸石遂敬書</hi>
　　<hi>之</hi>重修桂香祠文昌殿記<hi>凡郡之東南於卦位為巽術家為主文章科第</hi>
<pb n="KR2k0047_WYG_079-104b"/>
　　<hi>夫離為文明之象乃不於正南而於東南者盖取巽之木生離之火也文昌司命者係斗魁戴筐六</hi>
　　<hi>星四曰司命主賞而進徳故今士子進取祀之考黄帝占曰文昌宮者天府之離宮則固以離屬文</hi>
　　<hi>明今以巽方祀之得相生之義宜祀之乆而不替矣汴城桂香文昌祠在郡東南隅正係巽位昉於</hi>
　　<hi>北宋毗連太學舊址明永樂五年改徙學宮而祠留不遷後漸圮嘉靖三十二年周藩修之曹忭為</hi>
<hi>朝康作碑紀其事至崇禎十五年湮於黄水我鳩工於    熙三十八年民掘地得碑紳士遂謀修之</hi>
　　<hi>雍正五年三月十五日落成於是年十一月十四日舊碑復立至十一年余奉</hi>
<hi>命總督河東徃謁祠更解俸為置門樓以奉魁宿而祠    遂完整紳士另置貞石而乞文於余余於是祠之</hi>
　　<hi>疊興疊廢而不禁喟然有感也夫是祠始於北宋太學其時宋建都於汴太學人才最盛稽其遺制</hi>
<pb n="KR2k0047_WYG_079-105a"/>
　　<hi>學置八十齋齋容三十人外舎生二千人升内舍内舍生三百人升上舍上舍生百人賜出身則是</hi>
　　<hi>祠之衣冠肅穆廟貌巍峩瞻拜絡繹一時極盛可想而知也乃星移物換一委於榛莽而故明中葉</hi>
　　<hi>修之再淪於波臣而今日紳士修之豈盛衰之理徃復之機夫固有數存其間與抑恭遇</hi>
<hi>郅隆之會光昌之運司命亦思有以自見與且地固有    靈巽之大象君子以申命行事實有相繼而興之</hi>
　　<hi>義與則今紳士之感激而興誠敬而奉洵動於不能自己者矣雖然使紳士以為乞靈司命弋取華</hi>
　　<hi>膴斯乃庸兒鄙夫之見甚有所不可也盖司命垂象乃天之星宿耳後人則以周雅之張仲實之如</hi>
　　<hi>星有傅説即以殷代傅説當之之類也顧既以有神自能錫福然詩獨歌之曰張仲孝友不頌神之</hi>
　　<hi>文章而頌神之孝友誠以孝友者文章之根柢所謂文章莫大乎是是神之垂鑒可知倘紳士不能</hi>
<pb n="KR2k0047_WYG_079-105b"/>
　　<hi>首敦品行次重詞華則舉不潔之躬日深拜跽神將赫然示之罰也敢希福乎所以巽卦九二云用</hi>
　　<hi>史巫紛若吉旡咎夫史巫紛若即今祭祀之象也唯九二有剛中之徳神其享之所以吉而旡咎不</hi>
　　<hi>然上九失中同一巽在牀下即不免於喪其資斧而為貞㓙可不慎與至此祠重葺於雍正丁未之</hi>
　　<hi>歲又符巽卦九五先庚三日之義盖先庚三日丁也朱子謂丁寧於其初而爻辭謂旡初有終占謂</hi>
　　<hi>貞吉悔亾旡不利然則以營造之年推之益合於吉占符於方位應於文明紳士固宜砥礪飭躬以</hi>
　　<hi>懋承神庥矣遂為文以紀之若舊碑所云以為神亦不幸而不生於上古之世而生於溷濁之世貪</hi>
　　<hi>天之功以為已力其説誣慢不根何足以文麗牲之珉也是為記</hi>桂香祠惜字㑹<lb/>
　　記<hi>汴城桂香祠文昌閣其原最古余既為文誌之恪於石又敬念帝君垂諭世人惜字而人多不能</hi>
<pb n="KR2k0047_WYG_079-106a"/>
　　<hi>遵寳訓也因復為之推廣曰夫字之為用猶人之有口腹而必資飲食有身體而必資衣服也飲食</hi>
　　<hi>衣服之為用人知其甚切於人而愛之重之顧字獨不知愛之重之乎人有棄擲飲食裂毁衣服見</hi>
　　<hi>者必咨嗟驚歎而惜其後之不繼也顧見字紙之棄擲裂毁獨不知咨嗟驚嘆而委之已乎且夫字</hi>
　　<hi>紙之貴人視之為布帛菽粟天視之為竒珍異寳也故乾出天苞坤流地符造字之初天雨粟鬼夜</hi>
　　<hi>哭龍潛藏盖洩兩間之秘奥開天下之文明濬人心之智巧為功最普為效最神天固有所甚不得</hi>
　　<hi>已而仁愛下民又不惜罄以予之也今世有甚寳貴之物過於球琳琅玕珍珠木難瑟瑟諸品我不</hi>
　　<hi>自恡惜而舉以予人而人之愛之者弗加珍惜視猶草芥夷諸泥塗如已冠之弁髦祭畢之芻狗我</hi>
　　<hi>見之聞之有不忿然怒惄然傷者乎以人情揆天意而知不惜字紙者不免於天之怒且傷也為天</hi>
<pb n="KR2k0047_WYG_079-106b"/>
　　<hi>所怒且傷之人偶免於雷霆之斧牛鬼猛虵之口純火純鐵純石之地獄亦已倖矣又安望富貴福</hi>
　　<hi>澤康寧壽考世世子孫能讀書掇科第耶是以帝君諄諄垂諭盖仰體上天好生之心俯憫愚民罹</hi>
　　<hi>罪之苦且曰罹罪之苦如是反是而能敬惜焉則所以受福於天者亦屬無量恒河沙數也余故就</hi>
　　<hi>桂香祠偕藩臬監司諸君立一惜字㑹現捐俸日購買廢字計百觔給紋銀五錢聚而焚之送其灰</hi>
　　<hi>燼於大河之中先行廓清之䇿再行持久之䇿撥官田一頃每年租銀三十六兩交藩庫轉給僧人</hi>
　　<hi>專司收字之役遴紳士二人董其事月月焚送豈以希福哉揆之於理亦應如是也於戯不能惜字</hi>
　　<hi>士大夫之罪較愚民而更甚矣士大夫置身青雲承前啟後獲上安民建功樹業推其最下筆耕墨</hi>
　　<hi>耘以資俯仰道皆由此我日藉其力日賴其養而又狼籍芟毁之乎且亦知其寶貴矣而又視為草</hi>
<pb n="KR2k0047_WYG_079-107a"/>
　　<hi>菅塵塊乎律以天誅之條必曰爾固為識寳之波斯胡凡球琳瑯玕珍珠木難瑟瑟諸品無弗精辨</hi>
　　<hi>其良窳真贋而况貴於是者我以予汝汝又利之汝又棄之乎律以加等諒非深文也若夫甿𨽻賤</hi>
　　<hi>夫婦女孺孩不知惜字或藉為糊窻壁夾鍼線作包裹種種隨手散擲任足踐踏等類士大夫切須</hi>
　　<hi>代為收拾寧量為給資相易并詳勸切戒功徳無量也更有一種奸商黠賈將廢紙廣收浸泡以水</hi>
　　<hi>俟其透入爛化暴之烈日加以鎚鍊如鞾鞋紙底多藉為用名曰還魂紙此真堪髪指痛恨為利幾</hi>
　　<hi>何忍蹈大戻司土君子宜嚴察痛懲之予耳聞目見此等頑惡曽有各受雷霆之斧者嗚呼天恐雷</hi>
　　<hi>部不勝誅也則牛鬼猛蛇之口純火純銕純石之地獄其留而待焉直旦暮間事耳寧不懼哉又有</hi>
　　<hi>官署之中兩廊胥吏率將廢棄案巻檄移告示文書等類散棄滿地任其浥爛霉腐更或濫為爇火</hi>
<pb n="KR2k0047_WYG_079-107b"/>
　　<hi>之焠塞向之塊昔人謂浪擲字紙多在衙署斯言信不誣也所恃官長諄諭切懲庶有艾乎盖士大</hi>
　　<hi>夫有督察勸化之責律以天誅之條必曰爾固為識寳之波斯胡凡球琳瑯玕珍珠木難瑟瑟諸品</hi>
　　<hi>彼盲於目者未之知也爾可不一為指㸃任其顛越受戾耶故人為無與於我遂爾視之夷然吾恐</hi>
　　<hi>天網恢恢疎而不漏未必竟從末減絶不連坐耳余因推廣帝君寳訓以明㑹之所由立者如此嗟</hi>
　　<hi>乎河圖洛書丹文緑字庖羲畫卦之壇史皇造字之臺文字權輿俱在汴洛履斯土者宜何如愛䕶</hi>
　　<hi>矜惜數聖人神靈臨之在上質之在旁也雖然豈獨河南一省事耶此曾之所及者僅區區省城偏</hi>
　　<hi>隅耳四國樂善之士不以余言為河漢尚共勉之</hi>巡撫雅爾圖恵濟河碑<lb/>
　　記<hi>豫之水患自河奪汴始盖水之發源於豫者淮為大歸淮之水汴為大汴固挾衆流以入淮者</hi>
<pb n="KR2k0047_WYG_079-108a"/>
　　<hi>也汴治則梁宋陳蔡許鄭之水皆有所洩元至元間河决奪汴故道汴遂湮即今浚儀渠乾河涯皆</hi>
　　<hi>其蹟率成平陸賈魯者元臣也嘗濬汴自中牟經祥符而東滙滍河歴陳州境入江南潁上以達於</hi>
　　<hi>淮汴得入淮賴此人戴賈魯功遂以名河而河淺而窄上水驟輒溢乾隆四年夏秋大雨兼旬開歸</hi>
　　<hi>陳許六十餘州縣澷為巨浸平地水深數尺會城中積月不退其横流下奔並及江南之潁亳長淮</hi>
<hi>天子衞漂民田廬甚多前巡撫尹公具以狀聞饑餒流    惻然軫念發數十萬倉穀帑金振之民無</hi>
<hi>詔詢移之患既忘其灾矣復    致灾之由</hi>
<hi>特申㫖命巡撫尹㑹一總河白鍾山布政司朱定元勘    濬乾河涯用洩開封積水度全豫水利使原委䟽</hi>
　　<hi>暢毋致泛溢又計入淮之水道經江南恐下流人情阻撓南水利大臣共議之盖</hi>
<pb n="KR2k0047_WYG_079-108b"/>
<hi>九重之上千里之外如在几席形勢情偽悉歸河督白睿慮所以為豫省計者至矣於是前巡撫尹公</hi>
<hi>㫖悉公遵議委熟晰水利之管河道胡君履勘原委度    心籌</hi>
　　<hi>地相川議以開封城中積水第濬乾河涯可洩而將使開歸陳數十州縣永免水患莫若分賈魯河</hi>
　　<hi>以厮其流請於中牟西賈魯河北岸别䟽一河導入祥符之淺兒河接濬至高家樓則乾河涯之水</hi>
　　<hi>入焉又東滙於沙河即循古汴蔡河入渦故道湮者瀹之淺者深之又東過陳留杞縣經睢州之挑</hi>
　　<hi>河柘城之永利溝淮寜鹿邑之老黄河抵安家溜以入渦而歸淮則賈魯河水勢得減而瀕河各州</hi>
　　<hi>縣潦水有歸均免旁溢商船亦可直抵汴梁是不惟袪水之患而兼可收水之利巡撫尹公上其議</hi>
<hi>制曰可方議舉行尹公遷内余奉目擊災傷之象沮洳命來撫是邦於是年冬十月涖止</hi>
<pb n="KR2k0047_WYG_079-109a"/>
　　<hi>載道諮詢屬員父老知是舉為豫省要務不可緩也五年春先令為渠導城中積水從東南水門出</hi>
　　<hi>門小則添一門以暢之使歸於壕壕東則濬乾河涯穿䕶城堤至高家樓而城中之水頓泄既而分</hi>
　　<hi>䟽賈魯河之議江南有司果異論紛起乃復移江南督撫各委大員㑹勘重以水利使者汪公徳公</hi>
　　<hi>按圖履迹僉曰是誠有益於豫而無妨於江南也濬之便覆</hi>
　<hi>奏得報乃令管河道胡君指授程式於各縣令各縣  令按其境土募夫開濬河廣十大深一文為率長</hi>
　　<hi>六萬五千一百九十四丈出土為堰以偹漲溢堰各離岸十丈以防土頺入河堰為涵洞以宣田間</hi>
　　<hi>之水建閘於中牟分䟽口門視賈魯河盈縮為啟閉復高其底二尺使賈魯河常留二尺以下之水</hi>
　　<hi>以利舟楫為橋三十六以便行旅凡土以方計者一百二十六萬七千二百有竒方直銀八分一釐</hi>
<pb n="KR2k0047_WYG_079-109b"/>
　　<hi>出土於水加一分有八計動帑金一十一萬五千七百有竒自乾隆六年正月二十日興工至本年</hi>
　　<hi>六月初四日工竣吏不辭瘁直無侵漁丁夫踴躍既成開閘進水暢流而下仍議歲動帑金四千於</hi>
　　<hi>農隙䟽浚以杜淤澱瀕河州縣從此可永無水患士庶歡呼籲謝</hi>
<hi>聖上澤我豫民世世無疆之福因請  錫嘉名有</hi>
<hi>詔名惠濟河嘉名既錫偉績孔昭不可無紀也夫惠民    之大者莫如水利因所利而利之孔子所謂惠也</hi>
<hi>睿慮顧水利之難成則誠如用弗成不思水必有歸下    所及下流阻撓往往績</hi>
　　<hi>有所洩即上有可受今天下四凟之水已盡歸江南入海非以江南為壑以海為壑也水性東下自</hi>
　　<hi>高而趨存乎地勢故淮受百川汴與渦其一二耳自禹以來未之有改即汴失其道而横流亦必漫</hi>
<pb n="KR2k0047_WYG_079-110a"/>
　　<hi>入江南乾隆四年之淮潁間可騐矣有河以分之力緩而軌順下流亦有利焉况兹惠濟河之水特</hi>
　　<hi>分賈魯河之水而非有他水乎特䟽古汴蔡河入渦之故道而非創闢乎無庸過慮也兹河之成幸</hi>
<hi>皇仁遇江南督撫水利使者一時鉅公咸矢公忠仰體    化畛域之見惟利濟民生是務恊謀僉同以成此</hi>
　　<hi>惠濟之功實豫民之大慶焉是役也主其議者前布政使今陞山東巡撫朱定元布政使趙城按察</hi>
　　<hi>使沈起元前開歸管河道今調糧驛鹽道胡紹芬前河北道今調河陜道張學林前開歸管河道今</hi>
　　<hi>調南汝道崔琳前陳州府今陞開歸管河道金山分理核估督查官開封府知府朱繡歸徳府知府</hi>
　　<hi>戚振鷺陳州府知府崔應階開封府同知張廣居前封邱縣知縣今陞上北河同知葉仰高前儀封</hi>
　　<hi>縣縣丞今陞歸徳府商虞通判喬大賚陳州府糧捕通判張宗洙承修官懐慶府糧捕通判夏錫貴</hi>
<pb n="KR2k0047_WYG_079-110b"/>
　　<hi>開封府祥符縣知縣甄汝舟中牟縣知縣姚孔鍼陳留縣知縣丁鶴起杞縣知縣王大樹歸徳府睢</hi>
　　<hi>州知州朱汝琳署柘城縣知縣馬日煊署鹿邑縣知縣錢松陳州府淮寧縣知縣何登棟按察司經</hi>
　　<hi>歴王俞森前祥符縣縣丞今陞儀封縣知縣趙鶴麟洲祥符縣縣丞姚孔銉監工官陳州府經歴傅懿</hi>
　　<hi>歸徳府經歴張徳輝陽武縣縣丞邵瑀前署祥符縣縣丞高文玉前署陳留縣縣丞楊熙中牟縣縣</hi>
　　<hi>丞李松年商邱縣縣丞吳國虞城縣主簿李可萃睢州吏目黄廷煃前祥符縣典史施澤溥祥符縣</hi>
　　<hi>典史高坦封邱縣典史李成蛟柘城縣典史陳顯武鹿邑縣典史楊嘉榖例得並書</hi>巡撫雅<lb/>
　　爾圖大梁書院再行釐正祀典記<hi>古者立學必設奠於先師而釋</hi>
　　<hi>菜焉書院之有祠有祀盖取乎此也余承乏撫豫仰體</hi>
<pb n="KR2k0047_WYG_079-111a"/>
<hi>聖意造士作人故不敢不兢兢致慎間嘗至大梁書院    見其中所供神位甚夥殊恠其龎雜及考之通志</hi>
　　<hi>有前撫閻公興邦釐正祀典記一篇往復閲之而不禁喟然興歎也原夫書院之設始於有宋而爛</hi>
　　<hi>熳於有明即以中州而論往時郡邑皆有之非獨大梁為然而大梁書院則專屬大梁原非一省之</hi>
　　<hi>公局故閻公記中惟主大梁而立言也此康熙二十八年事也至康熙五十八年䝉頒</hi>
<hi>御書兩河文教額於講堂于是大梁書院始為一省之    書院矣夫書院之實本為講學而設也原與祠廟</hi>
　　<hi>不等而書院之有所祀則因講學而祀其先師也或又因某先生嘗主講於此没而祀焉以誌不忘</hi>
　　<hi>也逮其後講學廢而所祀者存而書院遂與祠宇無異則書院之名存而書院之實失矣甚至士大</hi>
　　<hi>夫之宦其土而有力者競建生祠亦美其名曰書院則不但書院之實失即書院之名亦與實而偕</hi>
<pb n="KR2k0047_WYG_079-111b"/>
　　<hi>失矣故閻公於大梁書院而釐正祀典盖已忘其為講學之書院直以為大梁之公祠而已既以為</hi>
　　<hi>公祠則凡大梁之郷䝨名宦忠臣烈士無一不當在致祀之列矣又何恠其龎雜也哉謹按雍正十</hi>
<hi>憲廟一年奉督撫駐劄省㑹之所建立書院擇一省文    特㫖命</hi>
　　<hi>行兼優之士讀書其中欽此欽遵于是即大梁書院為豫省之書院而書院之名始踐其實矣既正</hi>
　　<hi>其名復脩其實故大梁二字雖仍其舊而書院之在大梁則非閻公時之大梁書院矣夫書院既為</hi>
　　<hi>講學之地自非講學之當師者不祀也大梁書院既為一省之書院自不獨産於大梁之當師者始</hi>
　　<hi>祀也是非再行釐正之不可釐正之將奈何曰為學必以聖人為依歸學聖當以伊洛為標凖今欲</hi>
　　<hi>釐書院之祀宜以湯文正公洛學編為定編内共四十一人附見者十人現在奉祀已三十四人由</hi>
<pb n="KR2k0047_WYG_079-112a"/>
　　<hi>二程而上漢有四人唐有一人宋有一人向所未及宜祀之二程而後宋之諸儒亦既備矣惟明少</hi>
　　<hi>一人曰王浚川宜祀之附見之十人已祀者三人其七人宜祀之其洛學編未載而見扵理學備考</hi>
　<hi>本者有一人曰邱方山亦宜祀之其在紹伊洛之緒  朝則孫夏峯至冉蟫菴七先生皆能</hi>
　　<hi>副憲尹公續修洛學編載焉現在奉祀宜仍之又現在奉祀之李君賜先生洛學編未載而通誌内</hi>
　　<hi>列入理學傳宜仍之其餘各神位宜遷之另擇肅清公所以棲之名撫祠乆圮於水宜修葺公所仍</hi>
　　<hi>以名撫顔之移諸神位其中以妥之至孔孟七十二子中宋衛陳蔡約十六人湯文正公云係統聖</hi>
　　<hi>門不敢以方域論斯言至當舊有子夏神牌宜與端木漆雕諸賢概不列書院中示不敢専也惟以</hi>
　　<hi>此邦之先達樹後進之典型近循孫湯之規模逺溯程邵之派脈使諸生望此而趨率是而行步履</hi>
<pb n="KR2k0047_WYG_079-112b"/>
　　<hi>既正成材可期居家則為令子出仕則為良臣髙者可以為希聖達天之士下者亦不失為謹身寡</hi>
　<hi>國過之人庶不負士作人之令典也夫釐正之後額  家設立書院造</hi>
　　<hi>其祠曰豫賢祠且議於二八月中丁藩臬兩司率諸生灌獻用展明禋以昭誠敬余也希賢有志未</hi>
　　<hi>逮津梁就其所見商之僚屬咸以為然因並書其巔末俾後之君子得以覽焉</hi>巡撫雅爾<lb/>
　　圖重修萬金渠記<hi>在昔禹平水土大者九川而小亦不遺乎畎澮誠以灌溉者田</hi>
　　<hi>功之本也耕穫者生民之天也謀民者必急其天治田者先端其本水利之重厥惟舊哉後世興水</hi>
　　<hi>利者西門豹鄭國而後代不乏人而其事恒難大約議開濬難謀蓄洩尤難開濬有道蓄洩有方矣</hi>
　　<hi>求與為維持保䕶俾其利可以永永弗替者則更有所大難今</hi>
<pb n="KR2k0047_WYG_079-113a"/>
<hi>聖天子在上軫恤民依重農貴粟凡為民興利除弊者    一一周詳懇摯凡百守土亦無不仰承</hi>
<hi>聖意念切民生者彰郡李守重修萬金渠之請所由迫也    嘗思夫萬金一渠創自魏武後於郡西開髙平渠</hi>
　　<hi>而尋復舊名者唐刺史李景也分設流寺盖村二閘及沿渠下復開支渠者明知縣李應䇿朱冠也</hi>
　　<hi>分城東為二渠以舊渠為南萬金渠而接挑北闗清流口東北至永和為北萬金渠者我</hi>
　<hi>朝知府邱宗文知縣髙啟元也開渠以來不惟灌田  有益而㵸水入濠置磑紓民韓魏公而後自宋迄</hi>
　　<hi>明不一而足其利溥哉然而千餘年間大率開者在前湮即在後濬者愈急淤者愈多何哉渠之利</hi>
　　<hi>閘利之渠之害亦閘害之也盖進水以閘出水以閘水小則閉閘以灌田水大則開閘以放水故曰</hi>
　　<hi>渠之利閘利之也閘口之進水者低而出水者髙則下水甚難渠水之所入者多而所出者少則沙</hi>
<pb n="KR2k0047_WYG_079-113b"/>
　　<hi>淤極易壊成例而建新閘則利雖大而難周據上㳺而髙閘門則渠雖存而漸涸故曰渠之害亦閘</hi>
　　<hi>害之也余知萬金渠之漸至廢棄垂四十年於兹者職是故也隨飭李守率其屬安陽令左修品湯</hi>
　　<hi>隂丞祖世昌府訓導劉文擢安陽教諭史特傳訓導朱乾實心任事協力督工自曲溝至髙平以次</hi>
　　<hi>挑挖而髙平石橋以南則加挑進水渠二道焉橋北則用荆絡壩五十餘丈東水進渠焉猶以渠之</hi>
　　<hi>利雖復渠之害未除務使渠之害盡絶而後渠之利自宏於是曲溝則添設耳閘一以導渠之來北</hi>
　　<hi>渠刺頭村則増修鎖尾閘一南渠小官庄則増修鎖尾閘二以舒渠之流曲溝流寺盖村三閘則作</hi>
　　<hi>透底活閘以通渠之氣西北兩闗石牆石堰則圮者修缺者補以固渠之防勸挑支渠則曲溝七道</hi>
　　<hi>流寺三道盖村二道南萬金五道北萬金四道以均渠之利清流抛洩則創開中渠一道私閘斸毁</hi>
<pb n="KR2k0047_WYG_079-114a"/>
　　<hi>則量留孫平一閘以廣渠之恵開濬有道蓄洩有方此殆庶幾矣至於毎月使水日期永和中大渠</hi>
　　<hi>初一日至初六日止十六日至二十一日止盖村渠初七日至初九日止二十二日至二十四日止</hi>
　　<hi>流寺渠初十日至十二日止二十五日至二十七日止曲溝渠十三日至十五日止二十八日至三</hi>
　　<hi>十日止則一遵前院王閻二公㑹勘定期無使佔越焉工興於乾隆六年春通計濬舊渠四開大小</hi>
　　<hi>支渠二十有四建閘三設荆絡壩一増分水石牆修滚水石堰各一甫匝嵗而功竣計灌田一千六</hi>
　　<hi>百餘頃分潤盖村瓦亭等二十餘村并及湯隂縣報徳將台尊貴等庄約五十餘里云夫興水利灌</hi>
　　<hi>田疇彰郡之福也因前規謀乆逺今日之功也而無忘生民之福無隳今日之功扵開濬有道蓄洩</hi>
　　<hi>有方者維持而保䕶之俾其利永永弗替者則後之守是上者之責也余盖樂觀其成而尤不能不</hi>
<pb n="KR2k0047_WYG_079-114b"/>
　　<hi>重望於後也是為記</hi>
　銘<lb/>
　漢蔡邕貞節先生范丹碑銘<hi>於顯貞節天授懿度誕兹明哲允迪徳譽如淵</hi>
　　<hi>之清如玉之素溷之不濁湼之不汙用行思忠舍蔵思固伯夷是師史鰌是慕樂貧安賤不恡窮迕</hi>
　　<hi>甘死善道遺名之故身沒譽存休聲載路</hi>李尤洛碑銘<hi>洛出熊耳東流㑹集夏禹導疏</hi>
　　<hi>經于洛邑𤣥龜赤字漢符是立帝都通路建國南鄉萬乘終濟造舟為梁三都五岳貢篚萬方廣視</hi>
　　<hi>逺聴審任賢良元首昭明庶類是康</hi>孟津碑銘<hi>洋洋河水赴宗于海經自中州龍國所在</hi>
　　<hi>黄函白神赤符以信昔在周武集㑹孟津魚入王舟乃往克殷大漢承緒懐附遐隣邦車來濟各貢</hi>
<pb n="KR2k0047_WYG_079-115a"/>
　　<hi>厥珍</hi>函谷闗銘<hi>函谷險要襟帶咽喉尹從孝老留作二篇孟嘗離秦奔鶩東征夜造稽疑</hi>
　　<hi>譎以鷄鳴范雎將入自盛以囊元鼎革移錯之新安舍彼西阻東即髙源長墉重闗閉固不踰簡易</hi>
　　<hi>易從與乾合符</hi>
　唐白居易闕塞山碑銘<hi>髙闕嵬峩羣山迤邐乃固王城是通伊水形勝居多英靈</hi>
　　<hi>萃止螺髻偏垂雁塔髙峙奠玉河濵回輿山趾駐蹕稱竒貞珉斯紀</hi>吕温傅巖銘<hi>赫赫</hi>
　　<hi>湯徳如日不滅滔滔商祚如海不竭發祥播氣世作聖哲國誕武丁野生傅説始遭胥靡武丁即祚</hi>
　　<hi>徳通神交忽夢如悟若帝導我期於顥素有無之間邂逅相遇宵衣而起爰得其人貌符心㝠如舊</hi>
　　<hi>君臣飛龍在天山川出雲感激自致其間無因捨築傅巖脱鱗鵬升作霖時和奮檝川澄金在吾礪</hi>
<pb n="KR2k0047_WYG_079-115b"/>
　　<hi>木從吾繩君何言哉殷道中興元凱攀附微舜曷階阿衡要湯抱鼎徘徊㑹合之際厥惟艱哉何如</hi>
　　<hi>夢中天授神開惟賢是登道貴特達匪次勿用才其壅遏髙宗得説乃在恍惚揭銘摛光萬古不沒</hi>
　　古東城銘<hi>文王受命肇興西土周公作洛始㑹風雨居中正本拓統開祚盛則駿奔衰則</hi>
　　<hi>夾輔二伯之後時克義聲大人萇𢎞言抗其傾坐召諸侯廣崇王城雖㣲逺猷實被令名立臣之本</hi>
　　<hi>委質定分為仁不卜昭義不問興亡理亂在徳非運罪之違天不可以訓</hi>
　宋蘇軾徳威堂銘<hi>徳威惟畏徳明惟明惟師潞公展也大成公在洛師崧洛有光駕言</hi>
　　<hi>三城河流不揚願公百年子孫千億家於兩河日見顔色西人來朝祇慄公門豈惟兩河四方其訓之</hi>
　明于謙鐵犀銘<hi>百鍊𤣥金鎔為真液變幻靈犀雄威奕赫鎮厥堤防波濤永息安若泰山</hi>
<pb n="KR2k0047_WYG_079-116a"/>
　　<hi>固如磐石水怪潜形馮夷斂迹城府堅完民無墊溺雨順風調男耕女織四時循序百神效職億萬</hi>
　　<hi>閭閻措之枕席惟天之休維帝之力亦爾有庸傳之無極</hi>
　誄<lb/>
　明崔銑西川誄<hi>武安韓生永齡號西川好學嗜古舉鄉薦早卒誄詞曰雅矣韓生厥稟實</hi>
　　<hi>竒爰出鄙邑乃求大賢渠南之逰日夕孜孜謂經豈文謂聖可師嗟嗟李周列辟放恣幸有假仁少</hi>
　　<hi>振頽靡惟聖惻愴予其禮而彼麟為祥胡為來哉我不夢周吾其乆衰嗟嗟此心日月昭兹用我之</hi>
　　<hi>的輔世必基聞子有談我意用熈我窮弗試爾其宏之嗟嗟韓生時在弱齡禀賦美材元賔居實斐</hi>
　　<hi>然可裁溘焉已矣韓朱動哀我呼蒼穹運何不諧霜冽火炎玉燼蘭摧浩浩三才匪賢孰維生之孔</hi>
<pb n="KR2k0047_WYG_079-116b"/>
　　<hi>艱長之亦遲干霄之木歴年百斯飈風悴之曽不踰時謂天無知胡為而滋謂天有道云何其菑維</hi>
　　<hi>人之勤惟化之差惟道之然我其力為惟遭之戻聿云倘來心兮炯如志兮嵬嵬無損無餘溢于九</hi>
　　<hi>垓</hi>劉繪忠節許公誄<hi>嘗謂道徳者澤世之膏露氣節者激俗之清霜舒慘之情</hi>
　　<hi>籌跡靡定大人權世隨畧推移營齊一時功列百代荼薺異用咸為我師仲尼曰擇其善者而從之</hi>
　　<hi>朝聞夕死何敢論利害虞禍福也哉明運中興賢良接蹀正<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>懸毫舛盩千里有如我汝南忠節許</hi>
　　<hi>公固三才精曜社稷華寳也正徳丁丑江西逆藩宸濠之變禍天蓄孽顛危磐宗宄術隂行表裏閼</hi>
　　<hi>塞穢瀦停涵浸淫元辰赤霏朝濟潜逼御氣當此之時晁賈莫疏其䇿鄒枚難效其計公炳幾作謀</hi>
　　<hi>勝出先制撫臣異同亂起倉卒六月十三日賊懼隂計泄而難作招集洞冦喧呼潰涌大露刃鋒抗</hi>
<pb n="KR2k0047_WYG_079-117a"/>
　　<hi>絶中使蒼鯨奮鬛毒鱗攅甲矯制横語迫脇羣志及孫公既執列服赤膂方陳辭亢節而淬匕已貫</hi>
　　<hi>胷矣于時三光瘴靄賁黄墮魄彼低眉遲回慄脛不振者誠不可算也公獨玉柱山立烈風迅發炬</hi>
　　<hi>目射奸剛舌飛電指天日之輝勒君臣之義仰天長嘘竟蹈逆刄盖非昧周易咥虎尾之㓙實探孟</hi>
　　<hi>軻取熊掌之味也已乃儵雲不覆晦風撼城宸濠改形駭心起卧驚悸精爽去體號令顛沛叛黨慕</hi>
　　<hi>義者荷戈結憤懐鷙者垂肩沮䘮驅兵南下羣心狐疑夾江州郡聞公義風一倡雷厲雲蒸形拊影</hi>
　　<hi>而憚滅聲隨響而懼逺白木跳林黄頭穿波舴艋烈烜以㫁艅艎犀甲鳴浪而搴旗纛渠魁折衂迅</hi>
　　<hi>掃而空此固帝靈丕祐皇威孔赫主帥壯猷師旅共服而克襄大績要其幾微所動實由我公剛風</hi>
　　<hi>勁節先有以禠逆兇之心而摧挫衆氣矣故曰石泐者斧不加屬而自碎火欝者熖不及騰而可撲</hi>
<pb n="KR2k0047_WYG_079-117b"/>
　　<hi>當事大臣捷奏丹扆凱獻九廟乃先表公竒節建祠江右以志永思是不惟為國公忠真可謂達行</hi>
　　<hi>師聲實曲直之勢也已是時明天子既頒䇿命贈禮部尚書諡忠節實録煌煌光照萬禩延及華廕世</hi>
　　<hi>列錦衣侍從彼忠孝慷慨之流可以勸矣今年太守吳興郡徐公重建祠郡中以表里閈堂宇軒麗</hi>
　　<hi>繚垣宏敞通以中唐葱樹交翰鄉人觀者載欽載欣咸曰興頑起懦藉彼先烈光昭士氣允孚後彦</hi>
　　<hi>爰勒石走使屬繪綴詞末學䝉陋僭托不朽謹稽往訓用作斯誄其辭曰皇皇許姜太嶽之宗文叔</hi>
　　<hi>啟宇於周肇封城父台羽世著顯庸遵彼汝墳賢豪有顒漢衍劭裔人倫雍雍唐播遜籍煒煒仙蹤</hi>
　　<hi>翳惟忠節系牒芳潔吐神蓼城煥彩伊闕天慧藻英真勇冠絶弱齡登雋宰邑風烈恵政清馨流膏</hi>
　　<hi>凝雪冦發燕冀飈焚烏起兩河失利營邱戰愒海嶽煽腥渀湧川決蕞爾樂陵四攖兇孽危堞空壕</hi>
<pb n="KR2k0047_WYG_079-118a"/>
　　<hi>藁稰乏竭猬醜環攻鈎雲鑿穴震屋負汲麥穬焦爇青春明府厲於爪牙率彼黔首戰臂如乂躬臨</hi>
　　<hi>砲鏑霹靂轟車彎弧挾槊殺賊如麻蟻屯蜂聚何煩搔爬保障孤邑名猷實華揚于帝庭簡書孔嘉</hi>
　　<hi>超列豸憲殊榮載加爰守武定妖氛横遮公奮厥武彪驟螭挐綘纓白馬飄旗如霞轉戰髙苑星鳥</hi>
　　<hi>雲鵶逰魂厲魄颶風吹沙瘴消溟水日净琅琊西江秉憲銷寢兇邪宏略峻業振彼荒遐嫋嫋叛子</hi>
　　<hi>㺯兵江滸磨牙天家内訌自腐踵誅蔡霍侔殱吴楚乃援草竊豺豕是伍抽刃拔錞狰獰傲撫四顧</hi>
　　<hi>譸張實憚公武瞑目兢心將侈伊阻謀殘公軀肆發逆舉公投大命震彼豫章孫老並節日月披光</hi>
　　<hi>怒我童婦威如孔張蟊賊驚哭草木耀鋩王侯載斾武夫洸洸燎毛𢷬枯匪破斧斨禍首既掬砧鑕</hi>
　　<hi>就戮抱乳曳妻頭足不續亂匪再旬萬甲乃撲江表廓清有裁王服彼殉身者旋罹汚毒三木加脰</hi>
<pb n="KR2k0047_WYG_079-118b"/>
　　<hi>如割牲畜胡若我公龍鱗馳逐動揭青㝠義貫丹軸帝曰忠哉懋宣嘉録錫贈黄泉上台光燭後昆</hi>
　　<hi>繩繩侍從永屬據典考諡元章靈祝嗚呼悲哉汝水惟深天中惟嶔日中規影先生之心賢牧表閭</hi>
　　<hi>酒粲儒林鼓鐘鍧鍧簠簋森森咨涕濡潁宣辭是欽於萬斯嵗吟悼徽音</hi>
　祭文<lb/>
　魏王粲弔夷齊文<hi>嵗旻秋之仲月從王師以南征濟河津而長驅踰芒阜之峥嶸覽首</hi>
　　<hi>陽於東隅見孤竹之遺靈心於邑而感懐意惆悵而不平望壇宇而遙弔抑悲古之幽情知養老之</hi>
　　<hi>可歸忌除暴之為仁潔已躬以騁志愆聖哲之大倫忘舊惡而希古退采薇以窮居守聖人之清概</hi>
　　<hi>要既死而不渝厲清風於貪士立杲志於懦夫到于今而見稱為作者之表符雖不同於大道合尼</hi>
<pb n="KR2k0047_WYG_079-119a"/>
　　<hi>父之所譽</hi>
　晉陸機弔魏武帝文<hi>元康八年機始以臺郎出補著作㳺于秘閣而見魏武帝遺令</hi>
　　<hi>愾然歎息傷懐者乆之客曰夫始終者萬物之大歸死生者性命之區域是以臨䘮殯而後悲覩陳</hi>
　　<hi>根而絶哭今乃傷心百年之際興哀無情之地意者無乃知哀之可有而未識情之可無乎機答之</hi>
　　<hi>曰夫日蝕由乎交分山崩起於朽壤亦云數而已矣然百姓怪焉者豈不以資髙明之質而不免卑</hi>
　　<hi>濁之累居常安之勢而終攖傾離之患故乎夫以迴天返日之力而不能振形骸之内濟世平難之</hi>
　　<hi>智而受困魏闕之下已而格乎上下者藏於區區之木光於四表者翳乎蕞爾之土雄心摧於弱情</hi>
　　<hi>壯圖終於衰志長算屈於短日逺跡頓於促路嗚呼豈特瞽史之異闕景黔黎之怪頽岸乎觀其所</hi>
<pb n="KR2k0047_WYG_079-119b"/>
　　<hi>以顧命冢嗣貽謀四子經國之畧既逺隆家之訓亦𢎞又云吾在軍中持法是也至扵小忿怒大過</hi>
　　<hi>失不當效也善乎達人之讜言矣持姬女而指季豹以示四子曰以累汝因泣下傷哉曩以天下自</hi>
　　<hi>任今以愛子託人同乎盡者無餘而得乎已者無存然而婉孌房闥之内綢繆家人之務則幾乎密</hi>
　　<hi>與又曰吾婕妤妓人皆著銅雀臺扵臺堂上施八尺牀繐帳朝晡上脯糒之屬月朝十五日輒向帳</hi>
　　<hi>作伎汝等時時登銅雀臺望吾西陵墓田又云餘香可分與諸夫人諸舍中無所為學作履組賣也</hi>
　　<hi>吾歴官所得綬皆著藏中吾餘衣裘可别為一藏不能者兄弟可共分之既而竟分焉亡者可以勿</hi>
　　<hi>求存者可以勿違求與違不其兩傷乎悲夫愛有大而必失惡有甚而必得智慧不能去其惡威力</hi>
　　<hi>不能全其愛故前識所不用心而聖人罕言焉若乃繫情累扵外物留曲念扵閨房亦賢俊之所宜</hi>
<pb n="KR2k0047_WYG_079-120a"/>
　　<hi>廢乎於是遂憤懣而獻弔云爾接皇漢之末緒值王塗之多違佇重淵以育鱗撫慶雲而遐飛運禮</hi>
　　<hi>道以載徳乘靈風而扇威推羣雄而電掣舉勍敵其如遺指八極以逺畧必翦焉而後綏釐三才之</hi>
　　<hi>闕典啟天地之禁闈舉修綱之絶紀紐大音之解徽掃雲物以貞觀要萬塗而來歸丕大徳以宏覆</hi>
　　<hi>受日月而齊暉濟化功於九有固舉世之所推彼人事之大造夫何往而不臻將覆簣於浚谷躋為</hi>
　　<hi>山乎九天茍理窮而性盡豈長算之所研悟臨川之有悲固梁木其必顛當建安之二八實大命之</hi>
　　<hi>所艱雖光昭於曩載將税駕於此年惟降神之綿邈渺千載而逺期信斯文之未䘮膺靈符而在兹</hi>
　　<hi>雖龍飛於文昌非王心之所怡憤西夏以鞠旅泝秦川而舉旗踰鎬京而不豫臨清濵而有疑冀翌</hi>
　　<hi>日之云瘳彌四旬而成災詠歸塗以反斾登崤澠而朅來次洛汭而大漸揮六軍曰念哉伊君王之</hi>
<pb n="KR2k0047_WYG_079-120b"/>
　　<hi>赫奕實終古之所難威先天而盖世力盪海而拔山厄奚險而弗濟敵何强而不殘毎因禍以褆福</hi>
　　<hi>亦踐危而必安迄在兹而䝉昧慮噤閉而無端委軀命以待難痛沒世而永言撫四子以深念循膚</hi>
　　<hi>體而頽歎迨營魄之未離假餘息乎音翰執姬女以嚬瘁指李豹而漼焉氣衝襟以嗚咽涕垂睫而</hi>
　　<hi>汎瀾違率土以靖寐戢彌天乎一棺咨宏度之峻邈壯大業之允昌思居終而恤始命臨沒而肇揚</hi>
　　<hi>援貞吝以惎悔雖在我而不臧惜内顧之纒緜恨末命之微詳紆廣念扵履組塵清慮於餘香結遺</hi>
　　<hi>情之婉孌何命促而意長陳法服於惟座陪窈窕扵玉房宣備物扵虚器發哀音扵舊倡矯慼容以</hi>
　　<hi>赴節掩零淚而薦觴物無微而不存體無恵而不忘庶聖靈之響像想幽神之復光茍形聲之翳沒</hi>
　　<hi>雖音景其必藏徽清絃而獨奏進脯糒而誰甞悼繐帳之㝠漠怨西陵之茫茫登雀臺而羣悲貯美</hi>
<pb n="KR2k0047_WYG_079-121a"/>
　　<hi>目其何望既稀古以遺累信簡禮而薄𦵏彼裘紱扵何有貽塵謗扵後王嗟大戀之所存故雖哲而</hi>
　　<hi>不忘覽遺□以慷慨獻兹文而悽傷</hi>李興為鎮南將軍劉𢎞表隆中<lb/>
　　諸葛亮故宅文<hi>天子命我于沔之陽聴鼓鼙而永思庶先哲之遺光登隆山以逺望</hi>
　　<hi>軾諸葛之故鄉盖神物應機大器無方通人靡滯大徳不常故谷風發而騶虞嘯雲雷升而潛鱗驤</hi>
　　<hi>摯解褐于三聘尼得招而褰裳管豹變于受命貢感激以回莊異徐生之摘寳識卧龍於深藏偉劉</hi>
　　<hi>氏之傾盖嘉吾子之周行夫有知己之主則有竭命之良固所以三分我漢鼎跨帶我邊荒抗衡我</hi>
　　<hi>北面馳騁我魏疆者也英哉吾子獨含天靈豈神之祇豈人之精何思之深何徳之清異世通夢恨</hi>
　　<hi>不同生推子八陣不在孫吴木牛之竒則亦般模神弩之功一何微妙千井齊甃又何秘要昔在顛</hi>
<pb n="KR2k0047_WYG_079-121b"/>
　　<hi>夭有名無迹孰若吾儕良籌妙畫臧文既歿以言見稱又未若子言行竝徵夷吾反坫樂毅不終奚</hi>
　　<hi>比于公明哲守冲臨終受寄讓過許由負扆蒞事民言不流刑中于鄭教美于魯蜀民知恥河渭安</hi>
　　<hi>堵匪臯則伊寧比管晏豈徒聖宣慷慨屢歎昔爾之隠卜惟此宅仁智所處能無規廓日居月諸時</hi>
　　<hi>殞其夕誰能不歿貴有遺格惟子之勲移風來世詠歌餘典懦夫將厲遐哉邈矣厥規卓矣凡若吾</hi>
　　<hi>子難可究已疇昔之乖萬里殊塗今我來思覿君故墟髙歸魂扵豐沛太公五世而反周想儀型以</hi>
　　<hi>彷彿冀影響之有餘魂而有靈豈其識諸</hi>
　宋謝恵連祭禹廟文<hi>謹遣左曹掾奉水土之羞敬薦夏帝之靈咨聖繼天載誕英徽</hi>
　　<hi>克明克哲知章知微運此宏謨䘏彼民憂身勞五岳形疲九州呱呱弗顧䖍䖍是欽物貴尺璧我重</hi>
<pb n="KR2k0047_WYG_079-122a"/>
　　<hi>寸隂乃錫國圭以告成功虞數既改夏徳乃隆臨朝總政巡  觀風淹留稽嶺乃徂行宫恭司皇役</hi>
　　<hi>敬屬暉融神且畧薦乃昭其忠</hi>
　隋薛道衡祭淮文<hi>元帥晉王謹以清滌制幣太牢之奠敬祭於東瀆大淮之靈盖聖徳</hi>
　　<hi>應期神功宰物上齊七政下括四海自晉人䘮道彛倫攸斁天隔内外地毁東南三吳成危亂之邦</hi>
　　<hi>百越為逋逃之藪皇帝肇開鼎業先有神器圖出龜龍鏡懸金玉憂勞庶績無忘寤寐言念蒼生情</hi>
　　<hi>深矜養河源海外莫不來庭冒頓呼韓嵗時拜誦偽陳蕞爾尚阻聲教妖賊叔寳僣竊遺緒毒流江</hi>
　　<hi>左寃結人神上軫皇情義申弔伐猥䝉朝寄撫寧淮甸仰惟導源桐柏長邁蓬萊標四凟而引百川</hi>
　　<hi>擅五材而含七徳庶憑流惡之靈克成除暴之舉使水陸旌旗所向無前吳會君長束手歸服謹申</hi>
<pb n="KR2k0047_WYG_079-122b"/>
　　<hi>薦醴惟神尚饗</hi>
　唐張巡祭旗纛文<hi>太乙先鋒蚩尤後殿蒼龍持刀白虎捧箭</hi>髙適還京次<lb/>
　　睢陽祭張巡許逺文<hi>維乾元年五月日太子詹事御史中丞髙適謹以清酌之</hi>
　　<hi>奠敬祭於故御史中丞張許二公之靈中丞體質貞正才掩羣豪詩書自負州縣徒勞惆悵雄筆辛</hi>
　　<hi>勤寳刀時平位下世亂節髙賊臣通逆國步驚騷兩河震恐千里嗷嗷投袂灑泣據鞍鬱陶全譙入</hi>
　　<hi>宋收梓捍曹心繫魏闕志清武牢帝曰嗟爾龍光豹畧憲台戎幕持斧擁旄嗚呼予亦忝竊統兹介</hi>
　　<hi>冑俄奉短書至䕫狂冦裹糧訓卒達曙通晝軍乃促程書亦封奏遂發驕勇俾驅鳥獸將無止心兵</hi>
　　<hi>亦死鬭賊黨頻蹙我師旋漏十賊相望百里不捄紜紜嘯聚兵鋒亦凑積薪為梁決岸成竇嗚呼當</hi>
<pb n="KR2k0047_WYG_079-123a"/>
　　<hi>此虎敵豈無强隣常恃肝膽今日越秦堅守半嵗絶糧數旬杼椽秣馬煮紙飼人病不暇拯歿無全</hi>
　　<hi>身煎熬甲冑啄嚙膠筋慷慨艱險凄涼苦辛嗚呼我辭淮楚將赴伊洛途出兹邦悲纒舊郭邑里灰</hi>
　　<hi>燼城池墟落何九渠之峥嶸皆二賢之制作聲盖天壤氣横遼廓譲死爭先臨危靡却嗚呼天亦難</hi>
　　<hi>論萬夫開壁一旅纔存衰羸既竭力弱相吞陷阱織路梯衢棧門土濠水合木柵雲屯居即其敝突</hi>
　　<hi>無其奔烟雲劍㦸逼側紛昏與求生而害義寕抗節以埋魂嗚呼嗚呼悖逆殱潰干戈將止海岳澄</hi>
　　<hi>清朝庭郅理封功列爵懐黄拖紫傷哉二賢不預於此嗚呼孀婦伶俜愛子追贈方榮賞延兹始寂</hi>
　　<hi>寂梁苑悠悠睢水黄蒿連接白骨填委思壯志扵㝠寞問遺形扵荆杞列祭空城一悲永矣</hi>
　宋歐陽脩祭石曼卿文<hi>嗚呼曼卿生而為英死而為靈其同乎萬物死生而復歸</hi>
<pb n="KR2k0047_WYG_079-123b"/>
　　<hi>於無物者暫聚之形不與萬物共盡而卓然其不朽者後世之名自古聖賢莫不皆然而著在簡冊</hi>
　　<hi>者昭如日星嗚呼曼卿吾不見子乆矣猶能彷彿子之平生其軒昻磊落突兀崢嶸而埋藏于地下</hi>
　　<hi>者意其不化為朽壤而為金玉之精不然生長松之千尺産靈芝而九莖奈何荒烟野蔓荆棘縱横</hi>
　　<hi>風凄露下走燐飛螢但見牧童樵叟歌吟而上下與夫驚禽駭獸悲嗚躑躅而吚嚶今固如此更千</hi>
　　<hi>秋而萬嵗兮安知其不穴藏狐貉與鼯鼪此自古聖賢亦皆然兮獨不見夫纍纍乎曠野與荒城嗚</hi>
　　<hi>呼曼卿盛衰之理吾固知其如此而感念疇昔悲凉凄愴不覺臨風而隕涕者有愧乎太上之忘情</hi>
　　陳瓘祭范忠宣文<hi>昔文正公在仁祖時忠扵謀國衆正所依心虚而明照了不疑</hi>
　　<hi>先事而慮有如蓍龜兩遭物謗益奮不移外禦元昊數蹈禍機國勢既安奚恤我危考公行事允也</hi>
<pb n="KR2k0047_WYG_079-124a"/>
　　<hi>似之安不擇地難不敢辭至於言兵則曰不知豈曰為異各遵其時不述其迹是乃無違三年遽改</hi>
　　<hi>生事者誰蔡相南行公獨救之一勝一負其兆在兹公可以黙又進忱辭人亦有言公爾忘私孰能</hi>
　　<hi>臨義捨安取危一斥四年盲廢始歸天子哀憐使命涕洟其心不盲義欲有施人願公留為帝龍䕫</hi>
　　<hi>病不能對人所嘆咨天子曰呼疾尚可為錫以上劑臨遣國醫丁寧訓飭速療勿遲云何不淑竟止</hi>
　　<hi>於斯嗚呼哀哉公果已矣舉世思公公不來矣人之於公有合有聧聞公之歿暌者亦悲情隔生死</hi>
　　<hi>公論乃出悲公之人始自今日臨終不昧忍死有述小其一身大我王室置小恤大自初訖終可使</hi>
　　<hi>聞者勸而作忠太宗征賊喬嶽不忘心之所慮奚獨一方願惜生靈願合朋黨願為宣仁一洗誣謗</hi>
　　<hi>願正其事願辨其人願以中道行帝之仁嗚呼哀哉言惟心聲孰無此聲孰有此誠神器雖大如人</hi>
<pb n="KR2k0047_WYG_079-124b"/>
　　<hi>之形愛養胃氣可以保生陽明之經徧於四體呼吸之間無有不差左絡連右首脈應趾中經流行</hi>
　　<hi>寧有定位彼執一者弃異取同異我曰偏同我曰中語各有心心各有物孰能審是而不彼恤公獨</hi>
　　<hi>有言繼者誰乎公薨我悲豈縁葭莩公昔南遷我在北陲側身以望心往從之及公之還我有言責</hi>
　　<hi>陳留能近欲往不得平生想慕獨未識公見公之心何必形容文正殁後公又亡矣仲季方興公復</hi>
　　<hi>有子其門益大其道益先公可無憾我亦奚傷</hi>
　元許約魯齋先生從祀告文<hi>自太極判而人文開庖羲作而卦畫始備物以</hi>
　　<hi>致天下之用成器以為天下之利盖肇乎乾坤者惟一理盈乎宇宙者惟一氣人倫由是而明萬事</hi>
　　<hi>以之而理王之所以王帝之所以帝百世同符有一無二迄于周衰篤生聖人有徳無位遭時之屯</hi>
<pb n="KR2k0047_WYG_079-125a"/>
　　<hi>周流天下而不我用乃獨任乎斯文明王道扵已晦振綱常而再新顔曽再傳而得子思至孟子獨</hi>
　　<hi>不迷其津泯泯棼棼歴嵗時之既乆承承繼繼乃寥廓而無聞迨乎有宋實生周子畫無極之大原</hi>
　　<hi>為萬物之根柢扶泰山已摧之巔發千古不傳之秘淵淵河洛大暢斯㫖天理之㣲人事之著鬼神</hi>
　　<hi>之幽至扵子朱子而大備天眷皇元我文正公實有得扵此也合衆議而有歸惟前賢之是證既縷</hi>
　　<hi>析而毫分亦提綱而振領盡小學之精微為後人之龜鏡言仁義必本諸身言道徳必由乎性動静</hi>
　　<hi>必循乎理終始不忘乎敬春風藹然物我融㑹氷壺瑩然表裏輝映出而佐時也必欲底雍熈之和</hi>
　　<hi>進而事君也必欲止唐虞之聖事必探乎幾先俟其乆而乃應言治亂之所生盡天人之交勝其髙</hi>
　　<hi>也入於無倫其近也不離扵日用叙天工而振王綱正人心而祈永命觀其運用天理而見諸行事</hi>
<pb n="KR2k0047_WYG_079-125b"/>
　　<hi>者欲名言而奚罄耶盖嘗思之以百年凝道徳之身千載繼絶學之志由布衣而起田野總庶官而</hi>
　　<hi>宅百揆明歴象以授人時創辟雍而教胄子忠言亹亹氣不少衰為學孜孜老而後已盖其所造者</hi>
　　<hi>深所積者廣舉而措之事業者獨髙乎一世非義精而仁熟道全而徳備者疇克爾耶宜乎聖天子</hi>
　　<hi>念之不忘崇以魏國之封褒以文正之諡又欲嘉恵後人也乃命列扵從祀之位既相其子又撫其</hi>
　　<hi>孫猶諄諄而不置也况約等親出其門提耳之言面命之誨天地純全古人大體朝焉夕焉誘掖諄</hi>
　　<hi>至容聲謦欬不逺伊邇嗚呼昊天罔極之恩仰而思俯而戚曷其有極耶</hi>
　明于謙祭大河文<hi>曩者河水為患薄近城邑修築堤岸勞費財力建祠妥靈水患乃息</hi>
　　<hi>大雨時行民事當憂希神黙相降祉垂休隄防鞏固河道安流今特遣官祭以牲醴誠意感孚災患</hi>
<pb n="KR2k0047_WYG_079-126a"/>
　　<hi>消弭戴神之恵曷其有極</hi>又祭河文<hi>惟神毓秀隂陽或流或止成象在天成形在地相順</hi>
　　<hi>則為生成相反則為克制惟城惟隍以屏以蔽祀典攸崇生民依庇兹者河水為患民勞財費垂成</hi>
　　<hi>厥功乃值乖異水不由北而反南至意者或祀缺於事神或冐犯乎禁忌今特遣官牲醴以祭惟神</hi>
　　<hi>垂休除害興利北河則順遵乎洪流南岸則増崇乎地勢民無乆勞事乃克濟萬古千秋戴神之恵</hi>
　　楊漣過朱仙鎮告岳廟文<hi>惟神萬古精忠兩間正氣髙山仰止凡士而識</hi>
　　<hi>字將而枕戈者莫不凛愛死要錢之明訓以刻礪其心烈日當空或忠而被謗直而蒙誣亦莫不引</hi>
　　<hi>皇天后土之忠言以隂祈一鑒如漣屋漏内省信知無足比數扵前賢而忠愛獨盟則不敢自同扵</hi>
　　<hi>末俗萬厯四十八年當神祖賔天之後先帝不豫之時今上未冊立及初登極之際一倡議鄭貴妃</hi>
<pb n="KR2k0047_WYG_079-126b"/>
　　<hi>之當移宫與當辭封后一力爭悍妃之不可以托付少主與不可抗拒乾清總之非杜漸防微之公</hi>
　　<hi>心則尊主消釁之獨念也此一㸃血忱如為官為名可以逃人耳目必不可欺神明鑒天啟四年見</hi>
　　<hi>司禮太監魏忠賢與乳母客氏表裏為奸太阿竊㺯即帝子帝妃可以生死任情天語天憲可以喜</hi>
　　<hi>怒惟意目已無君漸豈可長此漣義不能忍聲罪糾㕘明知彼虎不可撩漣禍不可試祗以當日憑</hi>
　　<hi>几惓惓安可今日同人黙默庶幾博浪一擊萬一宗社有靈令忠賢稍知主僕之分不至謂外廷無</hi>
　　<hi>人漣亦可以盡此臣子忠心無但騙朝廷官做也不意微誠不足濟世孤直反為厲階播惡同氣同</hi>
　　<hi>郷削籍空國空署今且横誣以烏有贓私並指前移宫事為通王安罪案父子長途赤炎蒸背聞者</hi>
　　<hi>見者不免傷情漣則謂自古忠臣受禍者何獨漣一人即如武穆王何等功勲而莫須有竟殺忠良</hi>
<pb n="KR2k0047_WYG_079-127a"/>
　　<hi>何况么麽直言如漣此行定知不測自受已是甘心但所恨者人借漣以結内外之歡因借忠賢以</hi>
　　<hi>快恩仇之報如劉一璟周嘉謨等之削籍如左光斗魏大中等之鋃鐺徒傷明主手滑之威益亂祖</hi>
　　<hi>宗千政之制漣一身一家其何足道而國家大體大勢所傷實多且恐積威所刦臣僚媚竈如趨而</hi>
　　<hi>積勢所成權奸騎虎不下九閽既已雲深舉國盡為舌結氣運攸闗有不忍言者惟是仰干神聖大</hi>
　　<hi>顯威靈黙牖帝心少戢兇焰無枉陷無辜於羅織猶少迴片照於䝉霾雖八千女鬼亂朝綱之䜟若</hi>
　　<hi>氣數有司而一轉氷霜成雨露之仁則惟神造化千秋廟食知不忘憂國之心一寸蟻衷定俯鑒愛</hi>
　　<hi>君之血至扵漣之受誣原以甘心不辨但事在追贓無論名節資斧已為衆凑罄産不滿千餘何以</hi>
　　<hi>成不疑之長者將無累叔敖之子孫興言及此不免痛心不敢不實訴扵神也説者又謂此行已觸</hi>
<pb n="KR2k0047_WYG_079-127b"/>
　　<hi>兇燄當更發揮一畨漣恐纍臣一疏想不能上聞而天網四張亦難以理論徒取明㫖之䙝更傷英</hi>
　　<hi>㫁之明似不如聴之公道為妥無已則漣有三閭大夫初念極言票擬當歸閣臣用舍當聴銓部刑</hi>
　　<hi>罸當付法司中官必不可干預外政庶幾古人尸諫之意少動時人忠義之心又未知有當于人臣</hi>
　　<hi>之義有濟于天下之事否也俱望尊神明賜一夢以決行止瑣瑣冒凟敢言附于忠義之下風而亟</hi>
　　<hi>亟呼搶實切于疾痛之上籲惟神宥其䙝冒有以啟之漣不勝滌心惶仄待命之至</hi>
皇清顧汧祭嵩嶽文<hi>克配乾符永奠坤極蟠際兩儀吐納九域屹立中州輯寕廣莫隂陽</hi>
<hi>皇御協和霖雨時若我崔巍緬懐祇翼    宇禋祀咸秩維嶽</hi>
<hi>宸翰新揮光騰巒嶂敬懸廟額作鎮無量茂    膺神庥歴年萬億具位告䖍尚其歆格</hi>祭淮瀆文<lb/>
<pb n="KR2k0047_WYG_079-128a"/>
<hi>聖朝於皇無疆懷柔百神誕集禎祥淮流湯湯肇源大    受命</hi>
<hi>皇上復桐栢是導歴享卜祝維我詹仰懐大神南國之    昭事有嚴報功崇徳靡祀不</hi>
<hi>帝里紀控引漕渠溯達    聿嘉乃績特煥</hi>
<hi>綸音龍翔鳯翥日照月臨膺兹殊典福  國庇民具位陳詞神其歆格</hi>祭禹王臺文<hi>遡厥</hi>
　　<hi>隆古洚水其咨疇克底定神禹是治地平天成萬世永綏顧瞻河洛明徳可師欽惟我</hi>
<hi>皇合撰二儀饑溺厪念則壤均施爰美前猷丕賁嘉辭天章鳯藻風舉雲移使臣恪共率屬奉持卓哉巍煥靈</hi>
　　<hi>鑒在兹昭垂無外萬世永祠</hi>祭逰梁祠文<hi>巖巖亞聖黜霸崇王攘闢□説孔道以彰</hi>
<hi>聖主居仁由義歴齊逰梁邦人毖祀俎豆羮牆欽惟    度越前王遵徳樂道宏賛無方</hi>
<pb n="KR2k0047_WYG_079-128b"/>
<hi>天庭□藻日星輝煌具位祗承奉    安殿堂是用昭宣振古為光</hi>
　<lb/>
　<lb/>
　<lb/>
　<lb/>
　<lb/>
　<lb/>
　河南通志巻七十九<lb/>
</p>
<p>
</p>
  </div>
</body>
</text>
</TEI>
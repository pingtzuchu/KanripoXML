<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河南通志巻五十九</head> <lb/>
    <p>
<pb n="KR2k0047_WYG_059-1a"/>
欽定四庫全書<lb/>
　河南通志巻五十九<lb/>
　　人物三<lb/>
　　河南府<lb/>
　漢劇孟洛陽人以俠顯文帝時吳楚反周亞夫乘傳<lb/>
　　至河南得孟喜曰吳楚舉大事而不求孟吾知其<lb/>
　　無能為矣是時天下騷動大將軍得之若一敵國云<lb/>
　　楊僕宜陽人武帝時以千夫長為吏河南太守按<lb/>
<pb n="KR2k0047_WYG_059-1b"/>
　　舉以為能遷御史使督盜賊闗東僕治倣尹齊以<lb/>
　　敢擊稍遷主爵都尉及南越叛拜僕為樓船將軍<lb/>
　　伐之有功封將梁侯<lb/>
　　賈捐之字君房洛陽人梁太傅誼曾孫元帝初上<lb/>
　　疏言事召待詔金馬門時珠厓郡數年壹反朝議<lb/>
　　大發軍捐之建議以為不當擊帝問丞相于定國<lb/>
　　定國曰捐之議是於是下詔棄珠厓後以忤石顯<lb/>
　　被誅士論惜之<lb/>
<pb n="KR2k0047_WYG_059-2a"/>
　　郭賀字喬卿洛陽人祖堅伯父游君並修清節光武<lb/>
　　時賀累官尚書令曉習故事多所匡益拜荆州刺史<lb/>
　　百姓誦之顯宗賜以三公服勅行部去䄡帷使百姓<lb/>
　　見其容服以彰有德徴拜河南尹以清静稱卒於官<lb/>
　　龎叅字仲逵緱氏人舉孝廉拜右校令永初中御<lb/>
　　史中丞樊凖上疏薦㕘可用召拜謁者後為漢陽<lb/>
　　太守抑强扶弱以惠政得民累遷太尉録尚書事<lb/>
　　後疾詔遣小黄門視致羊酒以久病罷卒於家<lb/>
<pb n="KR2k0047_WYG_059-2b"/>
　　种暠字景伯洛陽人仲山甫之後順帝時舉孝廉<lb/>
　　為侍御史自以職主刺舉志案姦回凡刺史二千<lb/>
　　石殘穢不勝任者悉免遣案罪出為益州刺史在<lb/>
　　職三年宣恩逺夷開曉殊俗岷山雜落皆懐服漢<lb/>
　　德復為梁州刺史被徴吏人詣闕請留太后以其<lb/>
　　得人心復留一年遷漢陽太守夷戎男女送至漢<lb/>
　　陽界暠與揖謝千里不得乘車到郡化行羌猺轉<lb/>
　　遼東太守烏桓望風率服迎拜界上後遷南郡太<lb/>
<pb n="KR2k0047_WYG_059-3a"/>
　　守入為尚書㑹并涼被冦擢為度遼將軍誠心懷<lb/>
　　撫賞罰分明由是羌夷西域皆來服入為大司農<lb/>
　　遷司徒及卒并涼人咸為發哀北邊聞之舉國傷<lb/>
　　悼每入朝望見墳墓輒哭泣祭祀<lb/>
　　杜密字周甫陽城人為人沉質少有厲俗志為司<lb/>
　　徒胡廣所辟累遷北海相宦官子弟為令長有姦<lb/>
　　惡者輙捕案之行春到高密見鄭康成為鄉佐知<lb/>
　　其異器即召署郡職與荀昱李膺王暢軰同稱八<lb/>
<pb n="KR2k0047_WYG_059-3b"/>
　　俊後拜太僕黨事起免歸本郡與李膺俱坐而名<lb/>
　　行相次故時人亦稱李杜云<lb/>
　　尹勳字伯元鞏人家世衣冠伯父睦為司徒兄頌<lb/>
　　為太尉宗族多居貴位而勳獨持清操不以地勢<lb/>
　　尚人初舉孝廉三遷邯郸令政有異迹又舉髙第<lb/>
　　五遷尚書令及桓帝誅梁冀勳叅建大謀封都鄉<lb/>
　　侯拜汝南太守上書奏釋范滂等黨議禁錮與郭<lb/>
　　泰宗慈范滂等同謂之八顧顧者言能以德行引<lb/>
<pb n="KR2k0047_WYG_059-4a"/>
　　人時又有八及八厨皆海内知名士終大司農<lb/>
　三國郤正字令先偃師人祖儉靈帝末益州刺史正<lb/>
　　父揖因留蜀正安貧好學弱冠能屬文仕蜀漢為<lb/>
　　秘書吏轉令史官至巴西太守景耀七年後主入<lb/>
　　洛惟正及殿中督張通隨侍後主恨知正之晩所<lb/>
　　著詩論賦之屬垂百篇<lb/>
　晉趙整字文業洛陽人苻秦時為散騎常侍盡忠匡<lb/>
　　諫時秦主堅頗好酒色整嘗為詩上之曰昔聞孟<lb/>
<pb n="KR2k0047_WYG_059-4b"/>
　　津河千里有一曲此水本自清是誰使令濁堅正<lb/>
　　色曰朕之過也<lb/>
　南北朝張宗之字益本鞏縣人仕元魏為侍御中散<lb/>
　　賜爵鞏縣侯進彭城公出為雍州刺史宗之在官<lb/>
　　以忠謹稱太和中卒贈建節將軍諡曰敬<lb/>
　　趙肅字慶雍洛陽人早有操行知名於時元魏孝<lb/>
　　昌中起家殿中侍御史累遷左将軍大中大夫封清<lb/>
　　河縣子復除廷尉卿加東征将軍肅執法平允凡<lb/>
<pb n="KR2k0047_WYG_059-5a"/>
　　所處斷咸得其情廉慎自持不事産業時人稱之<lb/>
　　房謨字敬叔洛陽人仕西魏歴昌平代郡太守所在<lb/>
　　廉惠神武入洛拜潁川太守徴為丞相右長史以清<lb/>
　　直被賞遇謨悉心殚力知無不為天平三年行定<lb/>
　　州事出為兖州刺史廣布恩信百姓安之轉徐州<lb/>
　　刺史謨在兖州彭城慕其政化及為刺史合境欣恱<lb/>
　　累遷驃騎大将軍攝南汾州事境接西魏前後降<lb/>
　　附者謨皆撫接殷勤人樂為用卒贈司空諡文惠<lb/>
<pb n="KR2k0047_WYG_059-5b"/>
　　高隆之字延興洛陽人深沈有志氣行臺于暉引<lb/>
　　為郎中與魏神武深相結納後從起兵山東累遷<lb/>
　　并州刺史入為尚書右僕射時初給人田權貴皆<lb/>
　　占肥美隆之啟神武均之又領營構大将以十萬<lb/>
　　夫撤洛陽宫殿運於鄴增築南城周二十五里又<lb/>
　　鑿渠引漳水繞城郭造水碾磑並利於民武定中<lb/>
　　除尚書令遷太保卒贈太尉欽尚文雅縉紳名流<lb/>
　　必以禮接遇訓督諸子必先文義世以此重之<lb/>
<pb n="KR2k0047_WYG_059-6a"/>
　　韓雄字木蘭東垣人少敢勇工騎射有将畧及孝<lb/>
　　武西遷雄遂慷慨有立功之志西魏大統初舉兵<lb/>
　　洛西與河南行臺楊琚共為犄角所向輙克入周<lb/>
　　封武陽縣侯以功拜河南尹閔帝即位進爵新義<lb/>
　　郡公雄在邊久具知敵人虚實每率衆深入不避<lb/>
　　艱難前後經四十五戰而志氣益壯東魏惮之卒<lb/>
　　於鎮贈大将軍五州諸軍事諡曰威<lb/>
　　韓褒字宏業潁陽人祖瓌仕魏為平凉郡守父演恒<lb/>
<pb n="KR2k0047_WYG_059-6b"/>
　　州刺史褒值魏末䘮亂避地夏州時周文帝為刺<lb/>
　　史素聞其名待以客禮及為丞相引為録事參軍<lb/>
　　居二年拜丞相府司馬累封三水縣伯出為北雍州<lb/>
　　刺史以平盜功入為給事黄門侍郎累遷至少保<lb/>
　　褒歴事三朝以忠厚見知周武帝深相敬重卒贈<lb/>
　　涇岐燕三州刺史諡曰貞子繼伯仕隋位終衛尉少卿<lb/>
　　元偉字猷道洛陽人少好學能文性温柔小心謹慎<lb/>
　　與物無忤仕周累遷幽州都督府長史隨尉遲逈平<lb/>
<pb n="KR2k0047_WYG_059-7a"/>
　　蜀六官建拜師氏下大夫保定二年遷成州刺史政<lb/>
　　尚清静百姓恱附流民復業者三千餘口天和元年<lb/>
　　入為匠師中大夫轉司宗中大夫建德二年轉司㑹<lb/>
　　中大夫兼民部中大夫四年使主報聘於齊為所執<lb/>
　　六年齊平髙祖以其久被幽縶加授上開府庾信贈<lb/>
　　詩曰虢亡垂棘反齊平寳鼎歸其為當時所重如此<lb/>
　　元暉字叔平洛陽人祖琛魏刺史父翌尚書左僕<lb/>
　　射暉少好學仕周補相府中兵叅軍遷武伯下大<lb/>
<pb n="KR2k0047_WYG_059-7b"/>
　　夫時突厥入冦令暉賫錦綵十萬出使暉陳說利<lb/>
　　害可汗大恱遣其名王隨獻方物入隋累轉兵部<lb/>
　　尚書拜魏州刺史頗有惠政卒諡曰元子肅嗣<lb/>
　　宇文慶字神慶洛陽人沈深有器局頗涉經史仕<lb/>
　　周為驃騎大将軍加開府從武帝攻河隂先登攀<lb/>
　　堞與賊短兵接戰良久中石墜絶而復蘇帝勞之<lb/>
　　曰卿之餘勇可賈也復從破髙緯拔髙壁克并州<lb/>
　　下信都禽高湝功並居最下詔褒美進位大将軍<lb/>
<pb n="KR2k0047_WYG_059-8a"/>
　　封汝南郡公尋以行軍總管平延安卒於家<lb/>
　　元孝友洛陽人滄州刺史為政温和明於政理嘗<lb/>
　　陳黨族閭隣徴發之弊定妻妾之制婚𦵏之禮在<lb/>
　　官積年以法自守甚著聲稱齊天保初與元暉<lb/>
　　業同為文宣所害<lb/>
　　長孫覽字休因洛陽人父紹逺仕周為小宗伯覽<lb/>
　　性宏雅有器量畧涉書記尤曉鐘律明帝時拜<lb/>
　　車騎大将軍每公卿上奏必令省讀及誅宇文䕶<lb/>
<pb n="KR2k0047_WYG_059-8b"/>
　　以功封薛國公入隋仕終涇州刺史所在並有政<lb/>
　　績子洪北平太守有惠政<lb/>
　　元文遥字德逺洛陽人敏慧夙成濟隂王暉業每<lb/>
　　云此子王佐才也時何遜集初入洛文遙一覽便<lb/>
　　誦時年十餘歲邢邵曰此殆古來未有仕北齊累<lb/>
　　官尚書左僕射歴事三主諳習世務因魏宰縣多<lb/>
　　用厮役文遥以縣令為字人之官密令搜揚貴游<lb/>
　　子弟用之士人為縣自此始文遙性和厚與物無<lb/>
<pb n="KR2k0047_WYG_059-9a"/>
　　競初有田十餘頃為人侵奪及貴其人尚在将家<lb/>
　　逃竄文遙追還慰撫還以與之彼人愧不受相讓<lb/>
　　久之遂為閒田出為西兖州刺史徴入朝卒子行<lb/>
　　恭有父風兼俊才開皇中位尚書郎<lb/>
　　元景皓洛陽人魏昭成皇帝五世孫髙祖䖍封陳<lb/>
　　留王父祚襲爵祚卒景皓嗣性剛毅天保時誅諸<lb/>
　　元親近其疏宗議請姓高氏景皓云豈得棄本宗<lb/>
　　隨他姓大丈夫寧可玉碎不能瓦全文宣乃收景<lb/>
<pb n="KR2k0047_WYG_059-9b"/>
　　皓誅之家屬徙彭城<lb/>
　　元豫字景豫洛陽人與景皓同祖美容儀有器幹<lb/>
　　位終東徐州刺史<lb/>
　　元景安洛陽人景皓同祖兄弟沈敏有幹局仕北<lb/>
　　齊初為襄縣令累遷兼七兵尚書時初築長城鎮<lb/>
　　戍未立詔景安與諸将緣塞以備守督領既多且<lb/>
　　所部軍人富於財物賄貨公行文宣聞之遣使推<lb/>
　　檢惟景安纎毫無犯帝深嘉嘆乃以所斂贓絹五<lb/>
<pb n="KR2k0047_WYG_059-10a"/>
　　百疋賜之以彰清節天統四年除豫州刺史武平<lb/>
　　三年授行臺尚書令封歴陽郡王入周以大将軍<lb/>
　　討賊戰沒子仁累官丹陽太守<lb/>
　隋周搖字世安洛陽人少剛毅仕周歴鳳楚二州刺<lb/>
　　史封夔國公隋初拜定州總管文獻皇后自京師<lb/>
　　赴州道經搖所主禮甚薄既而白后曰公廨甚富<lb/>
　　於財限法不敢輙費又王臣無効私其質直如此<lb/>
　　帝以其奉法每嘉之卒諡曰恭<lb/>
<pb n="KR2k0047_WYG_059-10b"/>
　　韓擒虎字子通東垣人雄子少慷慨以膽畧稱博<lb/>
　　通經史周文見而異之以軍功稍遷儀同三司襲<lb/>
　　爵新義郡公開皇初拜廬州總管委以平陳之任<lb/>
　　乃率五百騎宵濟襲取采石進攻姑熟半日而拔陳<lb/>
　　軍望風奔潰遂入金陵執陳主叔寶文帝下優詔曰<lb/>
　　申國威於萬里宣朝化於一隅髙名塞於宇宙盛業<lb/>
　　光於天壤逖聽前古罕聞其匹以功進位上柱國封<lb/>
　　新義公年五十五卒子世諤嗣倜儻驍捷有父風<lb/>
<pb n="KR2k0047_WYG_059-11a"/>
　　韓僧夀字元慶東垣人擒虎弟亦以勇烈知名仕<lb/>
　　周為侍伯中旅下大夫以功授大將軍封昌樂公<lb/>
　　開皇初拜安州刺史後以行軍總管破突厥於雞<lb/>
　　頭山後為靈州總管再破突厥進位上柱國封江<lb/>
　　都郡公煬帝即位改封新蔡郡公<lb/>
　　韓洪字叔明東垣人僧夀弟少驍勇善射膂力過<lb/>
　　人仕周以軍功拜大都督積功封甘棠縣侯開皇<lb/>
　　初進爵為公歴官代州總管仁夀元年突厥犯塞<lb/>
<pb n="KR2k0047_WYG_059-11b"/>
　　洪率衆拒於恒安洪四面搏戰潰圍出煬帝北巡<lb/>
　　拜隴西太守未幾珠厓民王萬昌作亂詔洪擊平<lb/>
　　之加金紫光禄大夫領郡如故俄而萬昌弟仲通<lb/>
　　復叛洪又討平之旋師遇疾卒<lb/>
　　元亨字德良一名孝才洛陽人父季海元魏司徒馮<lb/>
　　翊王周太祖以亨功臣子優禮之歴武衛将軍勳州刺<lb/>
　　史周宣帝時為洛州刺史平梁康邢流水亂入隋拜太<lb/>
　　常卿出為衛州刺史加大将軍在職八年風化大洽後<lb/>
<pb n="KR2k0047_WYG_059-12a"/>
　　以病乞骸骨吏人詣闕上表請留卧治卒諡曰宣<lb/>
　　趙軌洛陽人父肅元魏廷尉卿軌少好學有行檢<lb/>
　　隋文帝時為齊州别駕有能名其東隣有桑葚落<lb/>
　　其家軌遣人悉拾還戒諸子曰吾非以此求名凡非<lb/>
　　機杼物不願侵人及徴入朝父老相送揮泣曰公清<lb/>
　　若水請酌一盃水以餞軌受而飲之既至京師與牛<lb/>
　　𢎞等撰定律令格式累官夀州總管長史<lb/>
　　元孝矩洛陽人西魏同姓襲爵始平縣公拜南豐州<lb/>
<pb n="KR2k0047_WYG_059-12b"/>
　　刺史周太祖將危元氏孝矩慨然有興復之志為兄<lb/>
　　所阻入隋拜夀州總管轉涇州刺史卒于官諡曰簡<lb/>
　　元褒字孝整洛陽人孝矩弟性友悌善事諸兄兄<lb/>
　　議欲别居褒泣諫不從家素富財物無所受州里稱<lb/>
　　之從韋孝寛擊尉遲逈以功超拜柱國開皇初拜安<lb/>
　　州總管有商人亡金疑同宿者褒察而釋之商人詣<lb/>
　　闕訟褒受賄縱賊帝使使窮治褒即引咎免官後<lb/>
　　盜發於他所帝異而問之褒曰臣不言受賂使者復<lb/>
<pb n="KR2k0047_WYG_059-13a"/>
　　有所窮究縲絏横及良善是以自誣上稱為長者<lb/>
　　元巖字君山洛陽人父貞魏敷州刺史巖好讀書<lb/>
　　以名節自許仕周累遷内史中大夫封昌樂縣伯<lb/>
　　隋初拜兵部尚書進爵平昌郡公巖嚴重明達世<lb/>
　　務每有奏議侃然正色無所迴避公卿皆敬惮之<lb/>
　　開皇間出為益州總管法令明肅蜀中訟獄巖所<lb/>
　　裁斷莫不恱服卒于官益州父老為之隕涕<lb/>
　　元夀字長夀洛陽人少孤性仁孝及長方直頗涉<lb/>
<pb n="KR2k0047_WYG_059-13b"/>
　　文史仕周授儀同三司隋開皇初議伐陳監修船<lb/>
　　艦以强濟見稱累遷尚書左丞奏劾蕭摩訶背理<lb/>
　　傷恩及御史韓徴之等阿縱不舉虧失憲體拜太<lb/>
　　常少卿後轉左翊衛将軍從征遼東卒于軍贈尚<lb/>
　　書右僕射光禄大夫諡曰景<lb/>
　　房恭懿字慎言洛陽人性深沈有局量開皇初授<lb/>
　　澤州司馬有異績改德州政復為天下最文帝甚<lb/>
　　異之因謂諸州朝集使曰如恭懿志存體國愛養<lb/>
<pb n="KR2k0047_WYG_059-14a"/>
　　百姓此上天宗廟之所祐也即拜為刺史後坐論<lb/>
　　配防嶺南徴還道卒<lb/>
　　衛元字文昇洛陽人少有器識初仕周為檢校熊<lb/>
　　州事開皇初遷淮州總管進封同軌郡公山獠作<lb/>
　　亂出為資州刺史以鎮撫之元单騎造其營說以<lb/>
　　利害渠帥感恱解兵去前後歸者十餘萬口累遷<lb/>
　　刑部尚書<lb/>
　　長孫熾字仲光洛陽人覽從子性敏慧頗涉羣書<lb/>
<pb n="KR2k0047_WYG_059-14b"/>
　　兼長武藝後周武帝尚道法置通道館學士熾應<lb/>
　　其選入隋授内史舍人上儀同三司尋攝判東宫<lb/>
　　右庻子出入兩宫甚被委遇加以處事周密髙祖<lb/>
　　每加稱美大業初歴官户部尚書時吐谷渾冦張<lb/>
　　掖命熾率精騎五千擊走之追至青海而還進銀<lb/>
　　青光禄大夫卒諡曰静子安世通事謁者<lb/>
　　長孫晟字季晟洛陽人熾弟少涉書記善射趫捷<lb/>
　　過人好竒計務功名性至孝居憂毁瘠為朝士所<lb/>
<pb n="KR2k0047_WYG_059-15a"/>
　　稱仕周為司衛上士入隋為奉車都尉累遷秦州<lb/>
　　行軍總管數圖制突厥因機制變兵動若神謀無<lb/>
　　遺策嘗出討達頭取諸藥毒水上流達頭人畜飲<lb/>
　　之多死因大驚曰天雨惡水其亡我乎遂夜遁晟<lb/>
　　追之斬首千餘級俘百餘口威行域外突厥達官<lb/>
　　來降言突厥畏懼聞其弓聲謂為霹靂見其走馬<lb/>
　　稱為閃電師旋授上開府儀同三司仁夀初為受<lb/>
　　降使者大破突厥招攜部落咸來降附達頭衆大潰<lb/>
<pb n="KR2k0047_WYG_059-15b"/>
　　西奔吐谷渾後遂臣屬榆林之役舉國就役開御<lb/>
　　道帝聞晟策益嘉之貞觀中追贈齊國公諡曰獻<lb/>
　唐丘和洛陽人少重氣俠大業末為交趾太守撫綏<lb/>
　　盡力荒服安之隋亡來謁高祖待之甚厚常引入<lb/>
　　卧内奏九部樂饗之尋除稷州刺史遷特進貞觀<lb/>
　　中卒諡曰襄陪𦵏獻陵<lb/>
　　張士貴盧氏人善左右射高祖時從征有功進爵<lb/>
　　虢國公貞觀中遷左領軍大将軍顯慶初卒贈荆<lb/>
<pb n="KR2k0047_WYG_059-16a"/>
　　州都督陪葬昭陵<lb/>
　　丘行恭洛陽人和子有勇畧初謁太宗於渭北拜<lb/>
　　光禄大夫遂從討王世充戰邙山下帝馬中矢行<lb/>
　　恭回射之發無虚鏃敵不敢前遂下拔箭以巳馬<lb/>
　　進帝步執長刀突陣而還又從侯君集平高昌封<lb/>
　　天水郡公貞觀中詔斵石為人馬象拔箭狀立昭<lb/>
　　陵闕前以旌其功<lb/>
　　長孫無忌字輔機洛陽人晟子性通悟博涉經史<lb/>
<pb n="KR2k0047_WYG_059-16b"/>
　　初擢比部郎中佐太宗定天下太宗嘗作威鳳賦<lb/>
　　賜之以況其功同中書門下三品同三品自此始<lb/>
　　封齊國公累遷太子太師後與禇遂良同受顧命<lb/>
　　高宗初以諫立武昭儀許敬宗因而讒間削爵流<lb/>
　　黔州投繯而卒子順德官至驍衛大將軍<lb/>
　　趙宏智新安人性篤孝通書傳太宗時累官黄門<lb/>
　　侍郎兼𢎞文館學士出為萊州刺史事兄宏安如<lb/>
　　父兄卒哀慟過期撫兄子慈均所生永徽初入為<lb/>
<pb n="KR2k0047_WYG_059-17a"/>
　　陳王師講孝經百福殿時宰相𢎞文館學士太學<lb/>
　　生皆在宏智舉五經諸儒更詰辨隨問酬悉舌無<lb/>
　　留語帝恱賜絹二百名馬一進國子祭酒兼學士<lb/>
　　卒諡曰宣元孫來章以孝聞<lb/>
　　徐有功名宏敏以字行偃師人曾祖徹梁秘書郎<lb/>
　　尚元帝女安昌公主江陵陷俘以西居於偃師祖<lb/>
　　文逺以儒學著高祖朝官國子博士有功舉明經<lb/>
　　仕蒲州司法叅軍累遷司刑丞時酷吏周興來俊<lb/>
<pb n="KR2k0047_WYG_059-17b"/>
　　臣等搆陷無辜多抵極法公卿震恐莫敢正言有<lb/>
　　功獨存平恕凡詔下大理者有功皆為直之前後<lb/>
　　所活數百家故被告者有遇來侯必死遇徐杜必<lb/>
　　生之語杜指景儉亦司刑丞也武后嘗問有功卿<lb/>
　　比按獄失出何多對曰失出人臣之小過好生陛<lb/>
　　下之大德仕終司僕少卿𦵏濟源縣東舊青龍里<lb/>
　　中宗初追贈越州刺史<lb/>
　　畢構字隆擇偃師人六歲能文擢進士歴潤衛同陜<lb/>
<pb n="KR2k0047_WYG_059-18a"/>
　　四州刺史景龍末召為御史大夫時李傑為河南尹<lb/>
　　與構皆一時選世謂畢李封魏縣男嘗移疾𤣥宗手<lb/>
　　疏藥方賜之以太子詹事卒諡曰景子炕見忠烈志<lb/>
　　張說字道濟洛陽人永昌中舉賢良方正第一授<lb/>
　　兵部員外郎累遷黃門侍郎兼修文館學士睿宗<lb/>
　　初擢中書侍郎𤣥宗為太子時說與褚元量侍讀<lb/>
　　尤見親禮及即位進同平章事監修國史素與姚<lb/>
　　崇不協罷為相州刺史徙岳州說既失執政内自懼<lb/>
<pb n="KR2k0047_WYG_059-18b"/>
　　雅與蘇瓌善時瓌子頲為相因作五君詠獻頲其<lb/>
　　一紀瓌也頲覽詩嗚咽見帝陳說忠謇有舊勳遂<lb/>
　　遷荆州長史入朝帝大喜授檢校并州長史召拜<lb/>
　　兵部尚書尋復為相封燕國公卒贈太師諡文貞<lb/>
　　房琯字次律河南人少好學風度沈整隠陸渾山<lb/>
　　開元中以薦為校書郎累遷吏部尚書同平章事<lb/>
　　從𤣥宗幸蜀與韋見素奉冊靈武遂相肅宗琯素<lb/>
　　有重名雅自負以天下為己任肅宗傾意待之叅<lb/>
<pb n="KR2k0047_WYG_059-19a"/>
　　决機務既以分鎮之議為賀蘭進明所譛琯請自<lb/>
　　將平賊至陳濤斜琯欲持重有所伺中人邢延恩<lb/>
　　促戰致敗罷為太子少師從肅宗還都封清河郡<lb/>
　　公朝臣多言琯謀包文武可復用琯亦自謂當柄<lb/>
　　政為天子立功乾元元年出為邠州刺史政聲流<lb/>
　　聞召拜禮部尚書晉漢二州刺史寶應二年召拜<lb/>
　　刑部尚書道卒贈太尉<lb/>
　　陸堅洛陽人初為汝州叅軍坐事貶涪州再遷通<lb/>
<pb n="KR2k0047_WYG_059-19b"/>
　　事舍人累官至給事中兼學士初名友悌𤣥宗嘉其<lb/>
　　剛正更賜今名從祀泰山封建安男帝寵眷甚厚<lb/>
　　圗形禁中親製贊以褒之卒贈吏部尚書諡曰懿<lb/>
　　元延祖洛陽人亨子三歲而孤逮長不仕年過四<lb/>
　　十親婭強勸之調舂陵丞輙棄官去時安禄山反召子<lb/>
　　結戒曰而曹逢世多故不得自安山林勉樹名節無近<lb/>
　　羞辱卒年七十六門人私諡曰太先生<lb/>
　　元德秀字紫芝河南人少孤事母孝舉進士不忍<lb/>
<pb n="KR2k0047_WYG_059-20a"/>
　　去左右母亡廬於墓側服除補魯山令甚有惠政<lb/>
　　㑹𤣥宗在東都大酺命三百里縣令刺史各以聲<lb/>
　　樂集時河内太守輦優伎數百徳秀惟樂工十餘<lb/>
　　人聫袂歌于蒍于蒍者德秀所為歌也帝聞而異<lb/>
　　之嘆曰仁人之言哉乃謂宰相曰河内人其塗炭<lb/>
　　乎遂黜太守德秀益知名歲滿笥餘一縑駕柴車<lb/>
　　去愛陸渾山水乃定居不為墻垣扄鑰歲饑日或<lb/>
　　不爨弹琴自娛房琯每見德秀嘆曰見紫芝眉宇<lb/>
<pb n="KR2k0047_WYG_059-20b"/>
　　使人名利之心都盡及卒惟杖屨簞瓢而已私諡<lb/>
　　曰文行先生天下高其行不名稱元魯山<lb/>
　　石洪字濬川洛陽人舉明經為黄州録事叅軍謝<lb/>
　　病還歸東都十餘年不出公卿數薦皆不答烏重<lb/>
　　𦙍鎮河陽具書幣辟洪洪亦謂重𦙍知已乃欣然<lb/>
　　啟行重𦙍喜其至禮之厚召為昭應殿集賢校理<lb/>
　　大厯三年卒諡曰忠<lb/>
　　元結字次山洛陽人延祖子少不羈十七乃折節<lb/>
<pb n="KR2k0047_WYG_059-21a"/>
　　向學事元德秀天寶末舉進士擢上第復舉制科<lb/>
　　㑹禄山亂沈浮人間蘇源明薦其可用帝幸河東<lb/>
　　結上時議三篇擢金吾將軍為山南西道節度叅<lb/>
　　謀降劇賊五千瘞戰死露胔于泌南名曰哀丘代<lb/>
　　宗立辭去侍親歸樊上授著作郎益著書作自釋<lb/>
　　文謂少居商餘山著元子十篇稱元子避亂入猗<lb/>
　　玗洞稱猗玗子家瀼濱稱浪士有官人謂浪者亦<lb/>
　　漫得官呼漫郎客樊上稱聱叟久之拜道州刺史<lb/>
<pb n="KR2k0047_WYG_059-21b"/>
　　為民營舍給田免徭役流亡歸者萬餘民樂其教<lb/>
　　立石頌德卒贈禮部侍郎<lb/>
　　李觀洛陽人少沉厚寡言以䇿干節度使郭子儀<lb/>
　　遣佐坊州刺史吳伷為防遏使以親䘮解職吐蕃<lb/>
　　内寇代宗幸陜觀率鄉里子姓千人守黒水敵不<lb/>
　　敢侵嶺南節度使楊慎㣲奏為偏將李勉代節度<lb/>
　　倚以軍政數捕平劇賊涇帥叛扈德宗狩奉天詔<lb/>
　　盡察諸軍鼙旝讙豎士氣益振累遷四鎮北庭行<lb/>
<pb n="KR2k0047_WYG_059-22a"/>
　　軍涇原節度使在屯四年訓飭部伍儲藏饒衍以<lb/>
　　少府監檢校工部尚書卒贈太子少傅<lb/>
　　蕭昕字中明河南人再中博學宏詞科調夀安尉<lb/>
　　累遷禮部侍郎代宗狩陜昕由武闗從帝擢國子<lb/>
　　祭酒請崇太學以樹教本大厯中持節弔回紇回<lb/>
　　紇恃功廷讓昕以市馬不時歸直昕歴數其招納<lb/>
　　叛臣連結吐蕃為患吐蕃䘮敗天子若不䘏舊功<lb/>
　　則回紇匹馬不返回紇大慙厚禮昕遣使者約和<lb/>
<pb n="KR2k0047_WYG_059-22b"/>
　　德宗幸奉天昕年八十餘步至奉天遷太子少傅<lb/>
　　兼禮部尚書卒年九十三贈大都督諡曰懿<lb/>
　　張鎰字季權一字公度河南人累遷殿中侍御史<lb/>
　　大厯初出為濠州刺史政務清簡延經術士講教<lb/>
　　生徒比去州升明經者四十人李靈耀反于汴鎰<lb/>
　　團閱鄉兵嚴守禦有詔褒美擢侍御史兼緣淮鎮<lb/>
　　守使以最遷夀州刺史改汴滑節度使建中二年<lb/>
　　拜中書侍郎同中書門下平章事盧杞忌鎰剛直<lb/>
<pb n="KR2k0047_WYG_059-23a"/>
　　欲去之時朱泚以盧龍卒戍鳳翔帝擇人以代乃<lb/>
　　顧鎰曰文武兼資望重内外無易卿者其為朕撫<lb/>
　　盧龍士乃以中書侍郎為鳳翔隴右節度使朱泚<lb/>
　　之亂帝幸奉天鎰罄家貲将自獻行在為泚黨李<lb/>
　　楚琳所害詔贈太子太傅<lb/>
　　獨孤及字至之洛陽人兒時讀孝經父試之曰兒<lb/>
　　志何語對曰立身行道揚名於後世天寶末以道<lb/>
　　舉高第補華隂尉代宗召為左拾遺上疏陳政事<lb/>
<pb n="KR2k0047_WYG_059-23b"/>
　　得失言甚切直遷禮部員外郎歴濠舒二州刺史<lb/>
　　歲饑旱鄰郡民皆流離舒人獨安徙常州甘露降<lb/>
　　其庭卒諡曰憲及喜鑒拔後進性孝友其為文彰<lb/>
　　明善惡長於議論得褒貶之正<lb/>
　　盧邁字子元河南人性孝友舉明經補太子正字<lb/>
　　累遷吏部員外郎出為滁州刺史召還遷諫議大<lb/>
　　夫數條當世利病轉同中書門下平章事進中書<lb/>
　　侍郎時陸贄趙璟專大政邁居中治身循法無他<lb/>
<pb n="KR2k0047_WYG_059-24a"/>
　　過後病歸卒贈太子太傅<lb/>
　　盧坦字保衡洛陽人為河南尉時杜黄裳為尹遇之<lb/>
　　甚厚累遷刑部郎中御史中丞再遷户部侍郎與宰<lb/>
　　相李吉甫議不合吉甫深嫉之不欲其久處京師<lb/>
　　屢事媒蘖乃出為東川節度使卒贈禮部尚書<lb/>
　　獨孤朗字用晦洛陽人及子由處士辟署府元和中<lb/>
　　擢右拾遺因請罷伐蔡貶興元户曹叅軍久之召還<lb/>
　　拜殿中侍御史復以事出為韶州刺史召還遷諫議<lb/>
<pb n="KR2k0047_WYG_059-24b"/>
　　大夫宦官毆鄠令崔發雞竿下朗請誅首惡以正常<lb/>
　　法王播賂權近還判鹽鐵朗連疏論執遷御史中<lb/>
　　丞工部侍郎出為福州觀察使卒贈右散騎常侍<lb/>
　　獨孤郁字古風洛陽人朗母弟元和初舉制科高<lb/>
　　第拜右拾遺吐突承璀討王承宗郁執不可挺議<lb/>
　　鯁固號稱職擢翰林學士權德輿輔政郁以德輿<lb/>
　　壻引嫌去内職拜考功員外郎德輿去位還為學<lb/>
　　士以疾辭徙秘書少監卒贈絳州刺史子庠仕至<lb/>
<pb n="KR2k0047_WYG_059-25a"/>
　　尚書丞<lb/>
　　賈餗字子美河南人少孤舉進士第一又䇿賢良<lb/>
　　方正異等授渭南尉擢考功員外郎知制誥歴禮<lb/>
　　部侍郎凡三典貢舉得士七十五人多名卿宰相<lb/>
　　一時士論咸頌其持衡之精太和初拜中書侍郎<lb/>
　　同中書門下平章事俄遷集賢殿大學士後坐李<lb/>
　　訓事為中官誣害<lb/>
　　畢諴字存之偃師人構從曽孫早孤夜燃薪讀書<lb/>
<pb n="KR2k0047_WYG_059-25b"/>
　　遂工文辭性端慤不妄與人交太和初舉進士累<lb/>
　　官翰林學士宣宗嘗詔訪邊事諴援質古今甚悉<lb/>
　　時號禁中頗牧懿宗初拜同中書門下平章事改<lb/>
　　兵部尚書致仕<lb/>
　　曹確字剛中河南人擢進士累拜兵部侍郎懿宗<lb/>
　　時同平章事確儒術深䆳器識方重居位六年出<lb/>
　　為節度使徙河中卒始畢諴與確同相俱有雅望<lb/>
　　世謂曹畢云<lb/>
<pb n="KR2k0047_WYG_059-26a"/>
　五代王晏球字瑩之洛陽人初梁太祖選富家子材<lb/>
　　武者署帳下號㕔子都授晏球廳子都指揮使入<lb/>
　　唐拜歸德軍節度使時定州王都反以晏球為招<lb/>
　　討使討之契丹遣秃餒將萬騎救都晏球大敗之<lb/>
　　自曲陽至定州横尸棄甲六十餘里契丹又遣愓<lb/>
　　隠以七千騎益都晏球遇之唐河追擊至滿城斬<lb/>
　　俘殆盡自是中國之威大震而契丹衰伏矣以破<lb/>
　　都功拜天平節度使轉平盧累官兼中書令卒贈<lb/>
<pb n="KR2k0047_WYG_059-26b"/>
　　太尉<lb/>
　　李鄑洛陽人曽祖垣封翊令祖仲芳大理司直父<lb/>
　　元福建觀察推官鄑仕梁歴滑魏宋三鎮留後遷<lb/>
　　禮部尚書至唐以太子少傅致仕卒贈太保子延<lb/>
　　昭殿中丞<lb/>
　　張策字少逸父同燉煌人徙居洛陽敦化里浚井<lb/>
　　得古鼎銘曰魏黄初元年春二月匠吉干同以為<lb/>
　　竒時策年十三在側啟曰漢建安二十五年曹公<lb/>
<pb n="KR2k0047_WYG_059-27a"/>
　　薨改元建康是歲十月文帝受禪又改黄初是年<lb/>
　　無二月銘何謬耶同大驚異梁太祖兼四鎮辟為<lb/>
　　鄭滑度支使及即位累遷工部侍郎開平初以刑<lb/>
　　部尚書致仕卒於洛<lb/>
　　桑維翰字國僑河南人為人醜怪身短面長常臨<lb/>
　　鑑自奇曰七尺之身不如一尺之面慨然有志于<lb/>
　　公輔初舉進士主司惡其姓不取或勸其從他塗<lb/>
　　求仕乃著日出扶桑賦以見志又鑄鐵硯示人曰<lb/>
<pb n="KR2k0047_WYG_059-27b"/>
　　硯敝則改而他仕卒第進士晉髙祖時辟為河陽<lb/>
　　掌書記嘗使契丹以功累遷至樞宻使天福四年<lb/>
　　出為相州節度使後復為樞宻使封魏國公事無<lb/>
　　巨細一以委之數月之間百度寖理後景延廣用<lb/>
　　事與契丹絶盟契丹犯京師使張彥澤問太后維<lb/>
　　翰在否可使先來帝不欲維翰見契丹因使彥澤<lb/>
　　圖之彥澤亦利維翰貲產傳帝命下獄縊殺之<lb/>
　宋劉温叟字永齡洛陽人七歲能屬文善楷𨽻仕晉<lb/>
<pb n="KR2k0047_WYG_059-28a"/>
　　為翰林學士入宋拜御史中丞憲府舊例月賞公<lb/>
　　用茶中丞受錢一萬不足則以贓罰物充温叟惡<lb/>
　　其名不取任臺丞十二年屢求代太祖難其人不<lb/>
　　允事繼母以孝聞立朝有德望精賞鑒太宗在晉<lb/>
　　邸聞其清介遣吏遺錢五百千温叟貯㕔西舍中<lb/>
　　令府吏封署而去太宗知之因侍宴後苑與太祖<lb/>
　　論當世名節士具道温叟前事太祖再三賞嘆開<lb/>
　　寶初卒於官<lb/>
<pb n="KR2k0047_WYG_059-28b"/>
　　張澹字成文河南人好學有才藻晉開運初進士<lb/>
　　及第宰相桑維翰器之解褐仕校書郎歴遷史館<lb/>
　　修撰出為洛陽令周恭帝初拜右司員外郎知制<lb/>
　　誥入宋為祠部郎中澹美風儀善談論歴官釐務<lb/>
　　所至皆治<lb/>
　　王審琦字仲寶洛陽人仕周為鐵騎都虞候積功<lb/>
　　遷殿前都虞候領睦州防禦使宋初擢殿中都指<lb/>
　　揮使從征李筠討李重進復從征太原後加同平<lb/>
<pb n="KR2k0047_WYG_059-29a"/>
　　章事及卒追封瑯琊王審琦重厚有方略善騎射<lb/>
　　鎮夀春日歲得租課量入為出未嘗有所誅求子<lb/>
　　承衍承德承祐承俊承偓承僎承僅承休皆貴顯<lb/>
　　張鑄字司化洛陽人梁貞明三年舉進士歴仕後<lb/>
　　唐晉周官至秘書監判光禄寺宋初知檢校刑部<lb/>
　　尚書鑄美姿儀善筆札老能燈下細書如蠅頭由<lb/>
　　晉以來徽號封冊皆鑄書之及卒身無兼衣家人<lb/>
　　鬻其服馬園囿以葬<lb/>
<pb n="KR2k0047_WYG_059-29b"/>
　　何繼筠字化龍洛陽人父福進累官節度使繼筠<lb/>
　　深沈有智略太祖初從征有功累拜建武軍節度<lb/>
　　使前後備邊二十年與士卒同甘苦得其死力善<lb/>
　　揣邊情能以少擊衆遼人畏伏多畫象以祠卒贈<lb/>
　　侍中<lb/>
　　李漢瓊洛陽人資質魁岸有膂力五代時歴仕晉<lb/>
　　周官至左僕射指揮使入宋累遷彰德軍節度從<lb/>
　　太宗征太原進攻城南偏漢瓊先登矢集其腦猶<lb/>
<pb n="KR2k0047_WYG_059-30a"/>
　　力疾戰帝召至幄殿賜良藥慰勞之太原平改鎮<lb/>
　　州兵馬鈐轄又敗契丹於蒲城加檢校太尉卒贈<lb/>
　　中書令<lb/>
　　趙孚字大信洛陽人仕周為開封縣尉入宋授永<lb/>
　　寧令㑹帝親征太原孚部送本邑糧饋民懷其惠<lb/>
　　擢宗正丞太宗即位知開封府司録參軍事命行<lb/>
　　視黄河建議立分水之制鞫開封獄得其非辜者<lb/>
　　即日授推官累遷殿中侍御史雍熙中詔詢文武<lb/>
<pb n="KR2k0047_WYG_059-30b"/>
　　禦戎之策孚上和戎議上嘉之後知其年老上曰<lb/>
　　孚名士也賜以金紫<lb/>
　　孔承恭字光祖其先京兆人唐昭宗東遷舉族隨<lb/>
　　之河南父莊晉諫議大夫承恭以廕入授秘書省<lb/>
　　正字藝祖時王審琦鎮夀春薦為鄭州參軍太宗<lb/>
　　即位命監西京酒麴歴遷太常寺少卿俄以疾求<lb/>
　　解官且言早游嵩少樂其風土願卜居授將作監<lb/>
　　致仕以子玢為登封縣尉以便禄養<lb/>
<pb n="KR2k0047_WYG_059-31a"/>
　　趙及字希之良鄉人父的事契丹雍熙中王師北<lb/>
　　征乃歸授偃師令因家焉及和厚謙退内行尤篤<lb/>
　　舉進士歴知數州吏民愛之累遷右諫議大夫<lb/>
　　何承矩字正則洛陽人繼筠子㓜為棣州衙内指<lb/>
　　揮使從繼筠討劉崇擒其將胡澄以獻太平興國<lb/>
　　中詔承矩監泉州兵㑹仙遊莆田冦賊嘯聚承矩<lb/>
　　討平之以功遷閑廏使疏為政之害民數十事上<lb/>
　　之悉被容納徙知潭州凡六年囹圄屢空端拱初<lb/>
<pb n="KR2k0047_WYG_059-31b"/>
　　領潘州命䕶河陽屯兵以契丹撓邊上屯田疏自<lb/>
　　順安廣袤數百里悉為稻田徙知雄州敗契丹精<lb/>
　　騎數千守邊日久議屯田贊和好功為最識鑒精<lb/>
　　明典長沙日李沆王旦為佐承矩厚待之以為有<lb/>
　　公輔器卒贈相州觀察使<lb/>
　　宋偓本名延渥洛陽人父廷浩仕唐晉歴遷為氾<lb/>
　　水關使㑹張從賓叛力戰死偓年十一補殿直供<lb/>
　　奉官周世宗時累官至鄧州節度使又為廬州城<lb/>
<pb n="KR2k0047_WYG_059-32a"/>
　　下副部署吴人大發舟師次東沛洲世宗遣偓領戰<lb/>
　　艦數百艘與大將慕容延釗合勢大破之入宋從<lb/>
　　太祖征李重進以功改保信軍節度太平興國初<lb/>
　　加同平章事從平太原封邢國公卒贈侍中諡莊<lb/>
　　惠偓母唐莊宗女義寧公主偓莊宗外孫漢太祖<lb/>
　　壻女即孝章皇后近代貴顯鮮有其比子四元靖<lb/>
　　供備庫使元度供備庫副使元載元亨並閤門祇<lb/>
　　候<lb/>
<pb n="KR2k0047_WYG_059-32b"/>
　　石熙載字凝績洛陽人周顯德中舉進士宋初歴<lb/>
　　拾遺補闕出為忠武崇義二鎮掌書記太宗即位<lb/>
　　累遷刑部侍郎轉户部尚書樞宻使以足疾上表<lb/>
　　求解職詔加慰撫授尚書右僕射卒贈侍中諡元<lb/>
　　懿熙載性忠厚事繼母以孝聞從弟熙古幼弟熙<lb/>
　　正皆進士子中孚仕至尚書虞部員外郎<lb/>
　　安忠洛陽人祖叔于仕石晉累任方鎮以太子太<lb/>
　　師致仕父延韜左清道帥府帥忠形質魁岸久事<lb/>
<pb n="KR2k0047_WYG_059-33a"/>
　　太宗於藩邸及即位授供奉官端拱初嘗䕶髙陽<lb/>
　　關契丹入侵忠與崔翰率兵屢却之歴遷東上閤<lb/>
　　門使充淮南諸州兵鈐轄以病免<lb/>
　　吕䝉正字聖功河南人祖夢奇户部侍郎父龜圖<lb/>
　　起居郎䝉正太宗朝舉進士第一累遷知制誥李<lb/>
　　昉罷相拜中書侍郎兼户部尚書平章事監修國<lb/>
　　史䝉正質厚寛簡有重望以正道自持遇事敢言<lb/>
　　趙普甚推許之三居相位累封許國公卒贈中書<lb/>
<pb n="KR2k0047_WYG_059-33b"/>
　　令諡文穆子從簡為國子博士惟簡太子中舍承<lb/>
　　簡司命員外郎中簡比部員外郎務簡國子博士<lb/>
　　居簡殿中丞知簡太子右贊善大夫䝉正弟䝉休<lb/>
　　咸平進士歴殿中丞龜圖弟龜祥殿中丞子䝉亨<lb/>
　　歴大理寺丞䝉選虞部員外郎䝉周淳化進士及<lb/>
　　第䝉亨子夷簡見名宦志宗簡進士及第<lb/>
　　錢若水字澹成一字長卿新安人父文敏知瀘州<lb/>
　　有治跡瀘人詣闕借留仕至司封員外郎若水幼<lb/>
<pb n="KR2k0047_WYG_059-34a"/>
　　聰悟十歲能屬文華山陳摶見之謂曰子神清可<lb/>
　　以學道不然當富貴但忌太速爾雍熙中若水舉<lb/>
　　進士為同州觀察推官聽決明允冦準薦擢秘書<lb/>
　　丞直史館歴知審官院銀臺通進封駁司嘗草賜<lb/>
　　趙保忠詔有云不斬繼遷開狡兎之三穴潛疑光<lb/>
　　嗣持首鼠之兩端太宗大以為當累遷集賢院學<lb/>
　　士詔修太宗實録書成厚加錫賚屢陳禦邊之策<lb/>
　　且言五要時請城綏州若水往視言城之甚勞未<lb/>
<pb n="KR2k0047_WYG_059-34b"/>
　　見其利上皆嘉納初若水率衆過河分部軍伍咸<lb/>
　　有節制深為戍將推服上謂左右曰若水儒臣中<lb/>
　　知兵者也是秋又遣巡撫陜西緣邊都郡歴知并<lb/>
　　州卒年四十四贈工部尚書<lb/>
　　劉耀卿洛陽人温叟子舉進士真宗時為秘書省<lb/>
　　著作郎知龍門縣羣盜殺人耀卿捕得之將械送<lb/>
　　府恐道亡去皆斬之衆服其果通判益州召還帝<lb/>
　　問尹王曙治狀答言比歲小歉盜賊竊發非嚴不<lb/>
<pb n="KR2k0047_WYG_059-35a"/>
　　治然亦未嘗出陛下法外天禧元年始置諫官帝<lb/>
　　謂宰相曰諫官御史當識朝廷大體於是以耀卿<lb/>
　　為右正言㑹歲荐饑河決滑州耀卿請策免宰相<lb/>
　　都城東南有泉出民争傳可以巳疾詔即其地建<lb/>
　　祥源觀耀卿言其詭妄不經且亢旱不當興土木<lb/>
　　又請罷提點刑獄禁民棄父母事佛老者皆不報<lb/>
　　力請補外出安撫京西累官刑部郎中龍圖閣直<lb/>
　　學士知河南府徙河中府卒<lb/>
<pb n="KR2k0047_WYG_059-35b"/>
　　温仲舒字秉陽河南人舉進士通判吉州累官樞<lb/>
　　宻直學士知三班院時因星變上言河北凋弊太<lb/>
　　宗因之大赦出知秦州徙羌人于渭北民感其恩<lb/>
　　畫像以祠咸平初以禮部尚書罷政初知河陽踰<lb/>
　　年知開封府累遷刑部尚書景德中并州缺守上<lb/>
　　以北門重鎮須大臣鎮撫非張齊賢温仲舒不可<lb/>
　　進判昭文館大學士命下卒仲舒才堪應務與冦<lb/>
　　準仝進人謂之温冦<lb/>
<pb n="KR2k0047_WYG_059-36a"/>
　　康德輿字世基洛陽人父贊元嘗從曹光實襲李<lb/>
　　繼遷獲其母妻擢武州刺史贊元卒真宗録德輿<lb/>
　　累官西上閤門使至和中河決頓丘德輿以巨艘<lb/>
　　濟居民遂免墊溺復領果州團練使知冀州徙知<lb/>
　　趙州有告冀卒謀亂德輿陰遣人捕其首誅之轉<lb/>
　　陳州鈐轄卒<lb/>
　　王隨字子正河南人登進士甲科以諫議大夫權<lb/>
　　知開封府歴轉京西轉運副使陛辭且曰臣父母<lb/>
<pb n="KR2k0047_WYG_059-36b"/>
　　家洛中乃在所部得奉湯藥聖主之澤也真宗因<lb/>
　　賜詩寵行以羊酒束帛令過家為夀仁宗立累遷<lb/>
　　門下侍郎同中書平章事昭文館大學士卒贈中<lb/>
　　書令諡文惠<lb/>
　　張景憲字正國河南人以父師德任淮南轉運副<lb/>
　　使屬吏不法者多被案治累遷集賢殿修撰河東<lb/>
　　都轉運使終知同州居官不畏强禦自負所守非<lb/>
　　公事不及執政之門母卒一夕髮鬚盡白世以此<lb/>
<pb n="KR2k0047_WYG_059-37a"/>
　　稱之<lb/>
　　蔡齊字子思鞏縣人神色明秀眉鬚如畫祥符中<lb/>
　　策進士上夜夢菜一苗與殿基齊及傳臚齊為狀<lb/>
　　元上喜曰得人矣仕至參知政事喜薦士所薦俱<lb/>
　　為世名臣卒諡文忠<lb/>
　　范雍河南人舉進士為洛陽主簿累官安撫使平<lb/>
　　滑州水患以勞加龍圖閣直學士趙元昊反出知<lb/>
　　延州永興軍奉命繕城或言其非便詔止其役雍<lb/>
<pb n="KR2k0047_WYG_059-37b"/>
　　趣成之明年賊犯定川邠岐之間皆震恐而永興<lb/>
　　獨不憂寇遷尚書左丞卒贈太子太師諡忠獻雍<lb/>
　　為治尚恕所薦㧋士多至公卿狄青為小校時坐<lb/>
　　法當斬雍貸其死子宗傑為兵部員外郎歴陜西<lb/>
　　轉運使<lb/>
　　富弼字彥國河南人少篤學有大度范仲淹見而<lb/>
　　奇之曰王佐才也仁宗時舉茂才初授河陽判官<lb/>
　　趙元昊反疏陳八事乞斬其使遷史官修撰㑹契<lb/>
<pb n="KR2k0047_WYG_059-38a"/>
　　丹屯兵境上遣使求割地擇人報聘衆莫敢行弼<lb/>
　　慨然奉命三往北庭反覆開諭忠誠所孚永固盟<lb/>
　　好南北息兵者數十年以功授資政殿學士上當<lb/>
　　世要務十餘條及安邊十三策尋以本官出知鄆<lb/>
　　州移青州時河朔大水出粟賑濟活流民五十餘<lb/>
　　萬人募為兵者萬計帝遣使褒勞至和二年與文<lb/>
　　彥博並拜同中書門下平章事舉朝相慶其為相<lb/>
　　守典制行故事百官任職海内乂安以母憂去位<lb/>
<pb n="KR2k0047_WYG_059-38b"/>
　　帝虚位五起之弼卒堅辭英宗立召為樞宻使封<lb/>
　　鄭國公熙寧初詔許肩輿入朝坐訪治道時王安<lb/>
　　石用事行新法弼度不能争稱疾求退章數十上<lb/>
　　以僕射出判汝州弼言新法臣所不曉不可以治<lb/>
　　郡願歸洛養疾許之弼雖家居朝廷有大利害知<lb/>
　　無不言卒諡文忠配享神宗廟廷<lb/>
　　楊日嚴字垂訓河南人兄日華官至太常少卿日<lb/>
　　嚴進士及第試校書郎歴知襄廬鄆三州累遷京<lb/>
<pb n="KR2k0047_WYG_059-39a"/>
　　東轉運使㑹青徐饑日嚴乃請江淮陜西轉粟五<lb/>
　　十萬以賑貧民又開清河八十里抵暖水河並堤<lb/>
　　起倉廪以便漕運入拜太常少卿知益州為蜀人<lb/>
　　所信愛官終龍圖閣學士<lb/>
　　田瑜字資忠夀安人舉進士歴袁郢合三州軍事<lb/>
　　推官慶厯中平歐希範溪洞蠻功多徙兩浙轉運<lb/>
　　按察使杭州龍山堤歲決水沒民居瑜為石堤堤<lb/>
　　固而民歲免賦芻之累以功累遷龍圖閣學士歴<lb/>
<pb n="KR2k0047_WYG_059-39b"/>
　　知青州城中有殺人投屍井中者吏以無主名不<lb/>
　　以聞瑜廉得之卒獲賊歲㓙多盜瑜設方畧捕格<lb/>
　　境内肅清瑜謹厚少文能任繁劇而於吏事尤盡<lb/>
　　心徙知澶州卒<lb/>
　　陳太素字仲華緱氏人舉進士累官大理寺少卿<lb/>
　　任刑法二十餘年朝廷有大獄疑必召與議太素<lb/>
　　能推原人情以傅法意每臨案牘至忘寢食大寒<lb/>
　　暑不變子弟或止之答曰囹圄之苦豈不甚於我<lb/>
<pb n="KR2k0047_WYG_059-40a"/>
　　也襄州饑人或羣入富室掠囷粟獄吏鞫以大辟<lb/>
　　太素奏得減死論遂著為例終司農卿<lb/>
　　尹洙字師魯河南人仁宗朝舉進士調真平縣主<lb/>
　　簿歴遷太子中允㑹范仲淹貶洙争之出監唐州<lb/>
　　酒稅時西北久安洙以武備不可弛作叙燕息戍<lb/>
　　二篇又為書九篇上之趙元昊反韓琦知秦州辟<lb/>
　　洙通判州事洙久在兵間于西事尤練習其為兵<lb/>
　　制之說述戰守勝敗盡當時利害又欲訓土兵代<lb/>
<pb n="KR2k0047_WYG_059-40b"/>
　　戍卒以減邊費為禦戎長久之策皆未及施行為<lb/>
　　人内剛外和博學有識度唐末以來文章寖敝洙<lb/>
　　與穆修倡為古文以矯時尚自是文風少變仕終<lb/>
　　起居舍人兄源見文苑志<lb/>
　　鄭驤河南人舉進士歴慶汝鄭秦四州推官慶厯<lb/>
　　中為河北轉運使㑹貝州王則反驤討平之除天<lb/>
　　章閣待制知鳳翔府久之又以工部郎中知華州<lb/>
　　為政愛民謙己利物推功與人鄉邦欽其德<lb/>
<pb n="KR2k0047_WYG_059-41a"/>
　　王益柔字勝之洛陽人性伉直喜論天下事用廕<lb/>
　　至殿中丞慶厯中執政者以異己目為朋黨欲傾<lb/>
　　之賴韓琦力救乃巳黜監復州酒務久之為開封<lb/>
　　府推官多所論列神宗朝累遷龍圗閣直學士知<lb/>
　　蔡揚亳三州江寧應天二府司馬光為資治通鑑<lb/>
　　獨能閱之終巻其好學類此<lb/>
　　郭逵字仲通洛陽人康定中兄遵死於敵録逵為<lb/>
　　三班奉職遷駐泊将嘗與陳執中論葛懐敏他日<lb/>
<pb n="KR2k0047_WYG_059-41b"/>
　　必僨事已而懐敏覆師人服其明保州卒叛田況<lb/>
　　遣逵往招之逵至城下賊黨邀逵登城既見申諭<lb/>
　　禍福衆遂降龎籍鎮河東俾權忻州契丹來求天<lb/>
　　池廟地逵以故牘證為王土檄報之契丹愧伏胡<lb/>
　　北溪蠻彭仕羲叛破其所居桃花州羲棄城走衆<lb/>
　　悉降知邵州討平武岡蠻以立軍功驟躋政地終<lb/>
　　左武衛上将軍致仕<lb/>
　　滕宗諒字子京河南人舉進士累官刑部員外郎知<lb/>
<pb n="KR2k0047_WYG_059-42a"/>
　　涇州范仲淹薦以自代擢天章閣待制徙慶州終知<lb/>
　　蘇州宗諒尚氣倜儻自任好施與及卒家無餘財所<lb/>
　　蒞州喜建學而湖州最盛所著有諫疏二十餘篇<lb/>
　　种世衡字仲平洛陽人少尚氣節以廕補将作監<lb/>
　　主簿嘗知青澗城及環州懐柔羌人撫養士卒以<lb/>
　　故得人死力嘗課吏民射有過失射中則釋其罪<lb/>
　　有所請求輙因中否為與奪故人人自厲皆精于<lb/>
　　射敵不敢近環境者數年范仲淹檄令築細腰城<lb/>
<pb n="KR2k0047_WYG_059-42b"/>
　　世衡時卧病即起将所部甲士晝夜興築城成而<lb/>
　　卒羌人朝夕臨者數日青澗及環人皆畫像祠之<lb/>
　　贈成州團練使<lb/>
　　种古字太質洛陽人以父世衡功録為天興尉累<lb/>
　　轉西京左藏庫副使知原州羌人犯塞古禦之斬<lb/>
　　級數百築城鎮戎之北以據要害復與弟診破環<lb/>
　　州折薑㑹斬首二十級遷西上閤門副使民有損<lb/>
　　直鬻田於熟羌以避役者古按狀得良田三千頃<lb/>
<pb n="KR2k0047_WYG_059-43a"/>
　　丁四千悉刺為民兵又徙知鄜隰二州卒<lb/>
　　任布字應之河南人力學家貧嘗從人借書以讀<lb/>
　　舉進士累官樞宻副使以太子少保致仕始布歸<lb/>
　　洛中作五知堂謂知恩知命知道知足知幸也卒<lb/>
　　諡恭惠子逵歴官司封郎中<lb/>
　　楚建中字正叔洛陽人舉進士知滎河縣民苦鹽<lb/>
　　稅不平建中約田多寡以為輕重時夏人來正土<lb/>
　　疆往蒞其事衆暴至兩騎傳矢引滿向之建中披<lb/>
<pb n="KR2k0047_WYG_059-43b"/>
　　腹使射曰吾不憚死衆服其量元昊歸欵建中疑<lb/>
　　之白府請築安定黑水八堡以控東道夏人果來<lb/>
　　侵聞有備不敢入累遷陜西都轉運使知慶州江<lb/>
　　寧成德軍以正議大夫致仕元祐初文彥博薦除<lb/>
　　户部侍郎不拜<lb/>
　　劉几字伯夀洛陽人耀卿子生而豪儁長折節讀<lb/>
　　書舉進士從范仲淹辟通判邠州邠地鹵民病逺<lb/>
　　汲几浚渠引水注城中鑿五池於通逵民大便利<lb/>
<pb n="KR2k0047_WYG_059-44a"/>
　　孫沔薦其才知寧州寧俗喜巫軍校仗妖法結其<lb/>
　　徒亂已尅期几使他兵伏壘門以伺夜半盡禽之<lb/>
　　加本路兵馬鈐轄時儂智髙犯嶺南几上書願自<lb/>
　　効戰于歸仁舖與狄青張左右翼𢷬其中堅賊駭<lb/>
　　潰進湟城使知涇州神宗即位轉四方館使知保<lb/>
　　州治狀為河北第一久之請老以秘書監致仕元<lb/>
　　豐三年祀明堂大臣言几知音詔詣太常定雅樂<lb/>
　　几曰古樂備四清聲五季亂離廢缺請増之樂成<lb/>
<pb n="KR2k0047_WYG_059-44b"/>
　　予一子官其議樂律最善以為律主於人聲不以<lb/>
　　尺度求合古今異時聲亦隨變再加通議大夫卒<lb/>
　　程珦字君玉洛陽人曽祖羽太宗朝三司使仁宗<lb/>
　　録舊臣後乃以珦為黄陂尉久之遷知龔州徙知<lb/>
　　磁州又徙漢州時熙寧法行為守令者奉命唯恐<lb/>
　　後珦獨抗議指其未便使者李元瑜怒珦即移病<lb/>
　　歸旋以大中大夫致仕卒年八十五文彥博蘇頌<lb/>
　　等九人表其清節詔賜帛二百疋官給其葬<lb/>
<pb n="KR2k0047_WYG_059-45a"/>
　　种諤字子正洛陽人世衡子以父任累官左藏庫<lb/>
　　副使延帥陸詵薦知青澗城時夏人四萬衆坌集<lb/>
　　傅城陳諤鼓行而出至晉祠據險使偏將燕逵劉<lb/>
　　甫為兩翼身為中軍乃閉壘悉老弱乘城鼓譟以<lb/>
　　疑賊已而合戰追擊二十里俘馘甚衆遂城綏州<lb/>
　　坐擅興師貶秩㑹侯可入對白其事詔復官徙知<lb/>
　　延州歴知岷州董氊將鬼章聚兵于洮岷新羌多<lb/>
　　叛諤襲誅之從李憲出塞收洮州下逋宗講珠東<lb/>
<pb n="KR2k0047_WYG_059-45b"/>
　　誼諸城掩擊至大河斬首七千級遷東上閤門使<lb/>
　　徙鄜延總管破夏人八萬衆于無定川㨗聞羣臣<lb/>
　　稱賀復謀取横山功未就疽發背卒<lb/>
　　种誼字夀翁洛陽人世衡子熙寧中兄古入對神<lb/>
　　宗問其家世命誼以官從髙遵裕復洮岷又平山<lb/>
　　後羌為路都監自蘭州渡河討賊斬首六百累轉<lb/>
　　西京使尋知岷州鬼章誘殺宋將後益自矜大有<lb/>
　　窺故土之心誼上疏請除之詔誼與姚兕合兵出<lb/>
<pb n="KR2k0047_WYG_059-46a"/>
　　討羌迎戰擊走之追奔至洮州誼亟進攻晨霧蔽<lb/>
　　野誼曰吾軍逺來彼固不知乘此可一鼓下也遂<lb/>
　　親鼓之有頃霧霽先登者已得城鬼章就執轉西<lb/>
　　上閤門使康州刺史徙知鄜州夏人犯延安趙卨<lb/>
　　使誼統諸將敵聞誼至皆潰去遷東上閤門使保<lb/>
　　州團練使卒<lb/>
　　范子竒字中濟河南人雍孫以廕簽書并州判官<lb/>
　　用唐介薦累遷集賢殿修撰召權户部刪酒户苛<lb/>
<pb n="KR2k0047_WYG_059-46b"/>
　　禁及奴婢告主給賞法後出知慶州廣儲蓄繕城<lb/>
　　柵嚴守備覊黠羌推誠待下人樂為用入為吏部<lb/>
　　侍郎以待制致仕<lb/>
　　吕公著字晦叔先世本洛陽人繼遷夀州至公著<lb/>
　　以進士仕京師復居於洛元祐初與司馬光相哲<lb/>
　　宗同心輔政共罷新法世稱賢輔光雖居洛甚久<lb/>
　　卒葬夏邑而公著葬洛子孫遂復為洛人子希哲<lb/>
　　詳理學志希純官中書舍人出知亳潁諸州<lb/>
<pb n="KR2k0047_WYG_059-47a"/>
　　趙君錫字無愧洛陽人安仁孫性至孝事父良規<lb/>
　　不違左右及登進士第以親故不願仕良規每出<lb/>
　　必扶掖上下至雜立僕御中嘗從謁文彥博異其<lb/>
　　容止問而知之語諸子令視以為法良規歿始調<lb/>
　　知武强縣累官給事中論蔡確章惇不宜復職大<lb/>
　　河不可輕議東回請亟罷修河司以省邦費寛民<lb/>
　　力進刑部侍郎尋拜御史丞紹聖中貶少府少監<lb/>
　　分司南京卒贈徽猷閣直學士<lb/>
<pb n="KR2k0047_WYG_059-47b"/>
　　富紹庭字德先河南人弼子性静重能守家法弼<lb/>
　　薨兩女與壻及甥皆同居紹庭待之與父時不殊<lb/>
　　族里稱焉建中靖國初除提舉河北西路常平辭<lb/>
　　曰熙寧變法之初先臣不行青苖被罪臣不敢為<lb/>
　　此官徽宗嘉之擢祠部員外郎未幾出知宿州卒<lb/>
　　于官<lb/>
　　范坦字伯履河南人以父子奇任為開封府推官<lb/>
　　權起居舍人使於遼復命具語録以獻徽宗覽而<lb/>
<pb n="KR2k0047_WYG_059-48a"/>
　　善之付鴻臚令後奉使者視為式累遷户部侍郎<lb/>
　　論當十錢及夾錫錢之弊坐論貶黄州團練使以<lb/>
　　赦復徽猷閣待制<lb/>
　　种師道字彛淑洛陽人世衡孫少從張載學以廕<lb/>
　　補三班奉職試法易文階為熙州推官轉通判原<lb/>
　　州提舉秦鳳常平議役法忤蔡京㫖換莊宅使知<lb/>
　　德順軍又謂其詆毁先烈罷入黨籍屏廢十年以<lb/>
　　武功大夫中州刺史涇原都鈐轄知懷德軍童貫<lb/>
<pb n="KR2k0047_WYG_059-48b"/>
　　握兵而西翕張威福見者皆旅拜師道獨長揖召<lb/>
　　詣闕陳邊計力排童貫徙内郡弓箭手實邊議帝<lb/>
　　善其言而貫不恱請提舉崇福宫久之知西安州<lb/>
　　夏人侵定邊築佛口城率師隳之始至渇甚指山<lb/>
　　西麓曰是當有水求之果得水滿谷累遷洺州防<lb/>
　　禦使知渭州督諸道兵築城敵至大戰于葫蘆河<lb/>
　　斬首五千級獲槖駞馬牛萬計其帥僅以身免卒<lb/>
　　城而還又詔帥陜西河東七路兵征臧底城敵守<lb/>
<pb n="KR2k0047_WYG_059-49a"/>
　　甚固八日而下童貫助金謀伐燕師道力諍以盜<lb/>
　　入鄰室分取為諭童貫宻劾其助賊致仕金兵南<lb/>
　　下師道勤王與姚平仲俱止歩騎七千掲牓沿途<lb/>
　　言种少保統百萬衆來遂抵城西都人歡呼敵懼<lb/>
　　徙砦増壘自衛時師道年髙天下稱為老种相公<lb/>
　　入朝金使王汭在廷頡頏望見師道拜跪稍如禮<lb/>
　　帝顧笑曰彼為卿故也師道因言金人不知兵安<lb/>
　　有孤軍深入而得善其歸者請緩給金幣使彼惰<lb/>
<pb n="KR2k0047_WYG_059-49b"/>
　　歸扼而殱諸河執政不可㑹姚平仲慮戰功獨歸<lb/>
　　种氏乘夜斫營致敗李邦彦議割三鎮請和師道<lb/>
　　争之不得敵退師道請伺于河半濟擊之不然必<lb/>
　　為後患不從出為河北河東宣撫使尋召還至都<lb/>
　　卒諡忠憲欽宗北狩搏膺曰不用种師道謀以至<lb/>
　　于此<lb/>
　　富直柔字季申河南人弼孫少敏悟有才名靖康<lb/>
　　初召賜同進士除秘書正字建炎中遷御史中丞<lb/>
<pb n="KR2k0047_WYG_059-50a"/>
　　多所建明仕至端明殿學士同知樞宻院事<lb/>
　　朱敦儒字希真河南人父勃哲宗朝諫官敦儒行<lb/>
　　志髙潔屢薦弗起避亂客南雄州紹興初宣諭使<lb/>
　　明槖言其深達治體有經世才召為廸功郎敦儒<lb/>
　　固辭其故人勸之始起奏對稱㫖賜進士出身為<lb/>
　　秘省正字俄兼兵部郎中兩浙東路提點刑獄敦<lb/>
　　儒素工詩及樂府婉麗清暢時人雅重之<lb/>
　　趙思洛陽人明春秋舉進士乾道七年宰相虞允<lb/>
<pb n="KR2k0047_WYG_059-50b"/>
　　文薦之孝宗賜見便殿除太府寺簿擢太常丞俄<lb/>
　　兼度支郎選知台州徙淮南運判淳熙初加知秘<lb/>
　　閣四年以户部總領兩淮財賦入奏事擢起居舍<lb/>
　　人仕至禮部尚書<lb/>
　金張澄字仲經一字之純遼東人金初遷隆安澄祖<lb/>
　　父自黄縣移官洛陽因家焉澄早孤能自樹立嘗<lb/>
　　從辛愿學客居東平詩名籍甚正大中依元好問<lb/>
　　于内鄉<lb/>
<pb n="KR2k0047_WYG_059-51a"/>
　元秦長卿洛陽人姿貌魁特倜儻有大志世祖在藩<lb/>
　　邸聞其名既即位徴至京師時阿哈瑪特専政長卿<lb/>
　　上書以秦趙髙漢董卓為比力請誅之除興和宣<lb/>
　　德同知知鐵冶事遂為阿哈瑪特誣奏逮下獄使獄<lb/>
　　吏殺之阿哈瑪特尋亦斵棺戮屍從子山甫建康府<lb/>
　　判官聞長卿寃狀即棄官去累徴不起山甫子二<lb/>
　　從龍侍御史從德江浙行省參知政事<lb/>
　　程埜字彥魯偃師人博通經史仕為大中大夫河<lb/>
<pb n="KR2k0047_WYG_059-51b"/>
　　南路總管轉集賢院直學士<lb/>
　　李鑄洛陽人為孟州同知歲旱徒跣詣濟源神祠<lb/>
　　禱之少頃果大雨蝗忽集鑄至田畔焚香祝天悉<lb/>
　　徙去衆異之以為誠感比代州民遮道挽留不忍<lb/>
　　其去<lb/>
　　張惟敏字孟功鞏縣人泰定間以儒官補集賢院<lb/>
　　掾史累官至河南河北等處行中書省參知政事<lb/>
　　後追封梁郡公諡文定<lb/>
<pb n="KR2k0047_WYG_059-52a"/>
　　蔡子英永寧人元季舉進士累遷顯秩及元軍敗<lb/>
　　單騎走關中入南山有司以形求之械送京師命<lb/>
　　釋之授以官不受退而上書大畧謂臣之事君猶<lb/>
　　女之適人一與之配終身不改事君之道一食其<lb/>
　　禄終身不二朝廷重之命館於儀曹忽一夜大哭<lb/>
　　不止人問故子英曰思舊主爾上知其志不可奪<lb/>
　　勅有司送之出塞不知所終<lb/>
　明秦從龍字元之洛陽人仕元為御史後避兵居鎮<lb/>
<pb n="KR2k0047_WYG_059-52b"/>
　　江洪武初上聞其才學老成以白金文綺聘之既<lb/>
　　至賜第西華門外事無大小悉與之謀以筆書漆<lb/>
　　板問答甚宻及卒乘輿至其家哭之<lb/>
　　達魯與權字道夫其先蠻部人有别號達魯者子<lb/>
　　孫因以為氏與權舉至正初進士入明寓河南永<lb/>
　　寧博學强記仕元為河南北道廉訪司僉事洪武<lb/>
　　初以元故官召授秦府紀善改監察御史請重刋<lb/>
　　律令憲綱頒之諸司又請祀三皇其畧曰伏羲神<lb/>
<pb n="KR2k0047_WYG_059-53a"/>
　　農黄帝號稱三皇盛德大業被于萬世今社稷宗<lb/>
　　廟山川之神皆得享祭三皇獨闕非所以崇德報<lb/>
　　功也帝遂下禮官議行之並建帝王廟且遣使者<lb/>
　　巡視歴代諸陵寢三年一祭其制度皆自此始出<lb/>
　　為廣西按察司僉事未之任復召回擢翰林院修<lb/>
　　撰後以應奉致仕<lb/>
　　華士瞻偃師人性淳篤節操堅確洪武初以賢良<lb/>
　　舉授湖廣右布政使<lb/>
<pb n="KR2k0047_WYG_059-53b"/>
　　夏恕洛陽人謙和有智畧鄉閭重之洪武初以賢<lb/>
　　良舉累官刑部尚書<lb/>
　　齊魯字一變嵩縣人洪武辛亥進士授監察御史<lb/>
　　性鯁介遇事敢言不避權貴以廷諍觸上怒批其<lb/>
　　頰擊落二齒魯俯拾之曰臣此二齒當送史館血<lb/>
　　隨語涔涔出上默然當時稱齊御史血諫云<lb/>
　　趙翥字可程永寧人少有志節識量過人篤志力<lb/>
　　學為時所重洪武初以儒士舉授縣學訓導擢太<lb/>
<pb n="KR2k0047_WYG_059-54a"/>
　　子贊善累官工部尚書<lb/>
　　盧有常澠池人少頴敏善屬文洪武初以才行卓<lb/>
　　越薦累任山東右布政使<lb/>
　　劉世英洛陽人識見超越為鄉里所推洪武中以<lb/>
　　人才擢都察院右僉都御史<lb/>
　　王敬先偃師人性孝友博通經史工文辭洪武中<lb/>
　　以賢良舉授山西布政司左參政<lb/>
　　宋賓洛陽人性剛直遇事果決洪武中補太學生<lb/>
<pb n="KR2k0047_WYG_059-54b"/>
　　才能冠衆授清紀郎遷真定知府為政有方吏民<lb/>
　　信服秩滿陞陜西右布政使<lb/>
　　開濟字來學洛陽人隠士䝉之子性聰敏少有大<lb/>
　　志鄉里奇之洪武初以明經舉授河南府訓導擢<lb/>
　　國子助教以病免十四年御史大夫安然薦其有<lb/>
　　吏治才召試刑部尚書歲滿為真濟以綜覈為已<lb/>
　　任請天下諸司設文簿日書所行事課得失又各<lb/>
　　部勘合文移立程限定功罪又言内外議獄章奏<lb/>
<pb n="KR2k0047_WYG_059-55a"/>
　　無用煩文出入人罪又言軍民以細故犯罪者宜<lb/>
　　即決遣數月間滯牘一清時以賢良方正孝弟力<lb/>
　　田取士濟條議六科一修行二明經三文辭四俊<lb/>
　　秀五言語六政事六科備者為上三科以上為中<lb/>
　　不及三科者為下從之濟敏慧有才辯凡國家經<lb/>
　　制田賦獄訟工役河渠經其算畫即有條理品式<lb/>
　　可為世守數被顧問嘗兼他部事<lb/>
　　武友諒偃師人少貧有才行敏於問學洪武中以<lb/>
<pb n="KR2k0047_WYG_059-55b"/>
　　賢士舉授湖廣布政司左參政<lb/>
　　張文舉鞏縣人材器卓異通經史能文章洪武三<lb/>
　　年以賢士舉任山西布政司左參政<lb/>
　　趙瑁字君禮宜陽人博學洽聞洪武中以儒士薦<lb/>
　　授河南府學訓導陞廣東瓊州府知府累遷吏部<lb/>
　　尚書<lb/>
　　范謙澠池人聰敏重厚博通經史洪武中累官福<lb/>
　　建右布政使<lb/>
<pb n="KR2k0047_WYG_059-56a"/>
　　姬敏字好學孟津人博通經史兼精律算洪武中<lb/>
　　以材幹舉仕至西安知府<lb/>
　　張廸字俊彥宜陽人勤學好問師友咸器重之洪<lb/>
　　武中貢于太學以才能見稱擢吏部侍郎<lb/>
　　范讓登封人在童丱時負奇識潛心經史洪武中<lb/>
　　游太學名冠六堂以薦授通政司左參議在官廉<lb/>
　　慎不受私謁<lb/>
　　宋禮字大本永寧人性剛果遜志篤學期以自見<lb/>
<pb n="KR2k0047_WYG_059-56b"/>
　　洪武中以國子監生擢山西按察司僉事永樂間<lb/>
　　累官工部尚書九年命開㑹通河發山東及徐州<lb/>
　　應天鎮江民三十萬蠲租一百十萬二千石有奇<lb/>
　　二十旬而河成是年興安伯徐亨工部侍郎蔣廷<lb/>
　　瓚濬祥符魚王口至中灤下復舊黄河道命禮兼<lb/>
　　董之還京論漕渠功禮第一賜寶鏹文繡北京營<lb/>
　　建禮承命取材川蜀伐山通道得大木十數圍皆<lb/>
　　尋丈自是屢入蜀十六年命治江西獄十七年造<lb/>
<pb n="KR2k0047_WYG_059-57a"/>
　　番舶自蜀召還卒于官禮性剛馭下嚴急故易集<lb/>
　　事卒之日家無餘財<lb/>
　　李郁字文華洛陽人洪武末貢士授四川臨卭縣<lb/>
　　學訓導累遷長沙知府㑹郡有盜繫獄蔓結久不<lb/>
　　解郁辯誣累者若干人召還擢行在兵部侍郎時<lb/>
　　交趾梗化郁奉使宣布威德羣情帖服及還賜勅<lb/>
　　褒奬卒於官年七十九<lb/>
　　羅義河南府人建文初嘗詣闕上書乞敦親親之<lb/>
<pb n="KR2k0047_WYG_059-57b"/>
　　恩不報及靖難師起義復上書諫忤㫖下獄成祖<lb/>
　　嗣位即召授户科給事中仕至湖廣右參議<lb/>
　　劉瑾澠池人姿貌魁偉性孝友初為縣學生力學<lb/>
　　不怠永樂初以明經貢入朝授福建右布政使<lb/>
　　劉敏河南府人以賢良舉永樂初授徽州府同知<lb/>
　　敏强毅通達以嚴重肅吏慈惠愛民嘗奉命率郡<lb/>
　　民數千取材于山敏與民同甘苦早暮綏撫甚至<lb/>
　　民雖勞胥勸不怠性廉約疏食布衣終始一節及<lb/>
<pb n="KR2k0047_WYG_059-58a"/>
　　卒發其裝蕭然無長物郡人慕之如父母<lb/>
　　周濟字大亨洛陽人博學强記居家以孝稱永樂<lb/>
　　中鄉舉授江西都司斷事以薦拜監察御史時鎮<lb/>
　　守大同太監郭敬以僭横聞上令御史往訊莫燭<lb/>
　　其姦復命濟往濟乃㣲行代負薪者入其宅盡得<lb/>
　　其罪狀上嘉之又按四川威州土官董敏王允讐<lb/>
　　殺累年不解濟至賫榜宣諭敏等歸服即遣子弟<lb/>
　　入貢一方遂安擢安慶知府在任三年多惠政後<lb/>
<pb n="KR2k0047_WYG_059-58b"/>
　　以疾卒六縣吏民為之罷市巷哭執紼至洛陽者<lb/>
　　數十人<lb/>
　　耿九疇字禹範盧氏人永樂甲辰進士擢給事中<lb/>
　　有清譽遷兩淮鹽運司同知盡革宿弊復條上數<lb/>
　　事遂著為令尋以憂去鹽場數千人詣闕乞留乃<lb/>
　　進鹽運使廉聲益著嘗坐水旁一童子曰水清不<lb/>
　　如使君清九疇因號恒庵以自勵尋陞刑部右侍<lb/>
　　郎天順改元進右都御史時邊警踵至九疇謂武<lb/>
<pb n="KR2k0047_WYG_059-59a"/>
　　臣石亨所致乃約諸道御史劾之事泄反為所誣<lb/>
　　出為江西布政使明年召還為南京刑部尚書以<lb/>
　　疾卒於官賜諡清惠<lb/>
　　耿裕字好問盧氏人九疇子景泰甲戌進士選翰<lb/>
　　林院庶吉士授户科給事中天順初坐父九疇劾<lb/>
　　石亨出為泗州判官召還除檢討預修英廟實録<lb/>
　　成進修撰仍充經筵講官遷國子監祭酒時勳戚<lb/>
　　子冲㓜者裕患其難教取所當習讀者萃為一編<lb/>
<pb n="KR2k0047_WYG_059-59b"/>
　　授之他日有獻於上者上閱之嘉歎遂擢吏部侍<lb/>
　　郎進尚書改南京孝廟嗣位拜禮部尚書值西羌<lb/>
　　入貢奇獸疏論止之兩知貢舉俱稱得人改吏部<lb/>
　　有以乞恩傳奉授官者裕執論不從奔競之風為<lb/>
　　之少息尋以疾卒於位贈太保諡文恪<lb/>
　　戴珙字廷璧澠池人父振為懷仁知縣有惠政珙<lb/>
　　舉景泰甲戌進士授監察御史天順初巡按真定<lb/>
　　劾總兵官石彪不法謫博野知縣時大風振摇禁<lb/>
<pb n="KR2k0047_WYG_059-60a"/>
　　内殿宇乃召還復職釐奸剔弊清理京營凡軍士<lb/>
　　為權要役占者悉奉禁止成化元年恩縣民劉甫<lb/>
　　聚募縁惑衆有僧宻以叛聞遂執三百人赴京憲<lb/>
　　廟命珙鞫之察其非罪力奏釋之累官山東左布<lb/>
　　政使致仕歸里卒弟琰成化間為山東魚臺知縣<lb/>
　　勤敏清直不畏强禦時論稱之<lb/>
　　劉健字希賢洛陽人天順庚辰進士選庶吉士授<lb/>
　　編修謝交遊鍵户讀書人以木强目之然練習典<lb/>
<pb n="KR2k0047_WYG_059-60b"/>
　　故有經濟才修英宗實録書成進修撰三遷至少<lb/>
　　詹事充東宫講官受知孝宗既即位進禮部右侍<lb/>
　　郎兼翰林院學士入内閣參預機務𢎞治四年進<lb/>
　　禮部尚書兼文淵閣大學士尋加太子太保是時<lb/>
　　健與李東陽謝遷三人同心輔政竭情盡慮知無<lb/>
　　不言每進見帝輙屏左右或從屏間竊聽但聞帝<lb/>
　　數數稱善時人語曰李公謀劉公斷謝公尤侃侃<lb/>
　　一時進退文武大臣釐飭屯田鹽馬諸政健翊贊<lb/>
<pb n="KR2k0047_WYG_059-61a"/>
　　為多屢加少師兼太子太師與東陽遷同賜蟒大<lb/>
　　臣賜蟒自健等始帝寵任特甚天下方想望太平<lb/>
　　未幾孝宗崩武宗即位健等雖受顧命盡心輔導<lb/>
　　而逆瑾用事屢諫不入健推案痛哭必欲盡誅八<lb/>
　　黨反為所中與謝遷同日去位既歸聞帝巡遊輙<lb/>
　　涕泣不食曰吾負先帝世宗立首降璽書遣使存<lb/>
　　問年九十餘卒贈太師諡文靖健器局嚴整正己<lb/>
　　率下無黨無偏朝退寮宷私謁不交一言其事業<lb/>
<pb n="KR2k0047_WYG_059-61b"/>
　　光明俊偉為明世輔臣第一孫望之進士<lb/>
　　喬縉字廷儀洛陽人少頴敏師事河東薛瑄成化<lb/>
　　壬辰進士授兵部主事累遷郎中出補四川參議<lb/>
　　時馬湖府知府安鰲殺叙南衛千户曹明獄久不<lb/>
　　具御史檄縉鞫治一訊即服未幾貴州苗蠻叛命<lb/>
　　都御史鄧廷瓚帥三省兵討之勅縉督餉苗平賜<lb/>
　　文綺寶鈔以旌之久之不調上疏乞歸卒年七十<lb/>
　　二所著有性理解惑河南郡志及族譜若干巻<lb/>
<pb n="KR2k0047_WYG_059-62a"/>
　　李興字伯起嵩縣人成化乙未進士授冠縣知縣<lb/>
　　以内艱歸百姓遮道泣留起復改任鄒平徴授監<lb/>
　　察御史司禮太監蕭敬以起廢柄用大肆報復興<lb/>
　　糾彈不餘力出按陜西威振郡縣奸盜屏息時參<lb/>
　　將郭鏞得罪當死用夤緣獄久不具興一訊即服<lb/>
　　辜奏而肆諸市又儀賓樊英方九臯俱得罪繫獄<lb/>
　　聞鏞誅九臯一夕自盡緣是坐誣愬下獄論死尚<lb/>
　　書王恕力救得減死遣戍南丹居三載赦還所著<lb/>
<pb n="KR2k0047_WYG_059-62b"/>
　　有西巡奏議嵩南野錄若干巻<lb/>
　　楊松洛陽人嘉靖乙丑進士任御史巡城時中貴<lb/>
　　黄雄以番休日私出徴子錢鬭于市兵馬白松監<lb/>
　　校詭以㫖召松驗無實及劾奏雄亦入辯穆宗以<lb/>
　　松誣奏削籍卒于家<lb/>
　　劉奮庸字試可洛陽人戊午解元嘉靖已未進士<lb/>
　　任尚寳寺卿疏條五事一曰保安聖躬二曰總攬<lb/>
　　大權三曰慎乃儉德四曰留心章奏五曰起用忠<lb/>
<pb n="KR2k0047_WYG_059-63a"/>
　　直切中時宜以直忤當事卒于家<lb/>
　　董相字應期嵩縣人正德辛未進士授金壇令舊<lb/>
　　無城郭相請城五月而畢入為御史時江彬方貴<lb/>
　　幸日以游戲迎合武廟駕將出相偕同官林有孚<lb/>
　　伏闕諫諍竟得俞㫖錦衣衛百户朱英故江彬黨<lb/>
　　以緝事羅織無辜人人惴恐相捕英繫獄而抗疏<lb/>
　　劾彬彬匿不以聞諷錢寧輩奏相凌辱近侍蔑視<lb/>
　　朝廷詔逮相杖之復下錦衣獄謫判徐州明年彬<lb/>
<pb n="KR2k0047_WYG_059-63b"/>
　　誅特詔復相官出為按察司副使乞歸家居三<lb/>
　　十餘年卒子遂字良卿嘉靖庚戌進士仕至山西<lb/>
　　副使<lb/>
　　王邦瑞字惟賢宜陽人正德丁丑進士累官兵部<lb/>
　　尚書巡視九門先是以吏部右侍郎署戎政條上<lb/>
　　六事罷中貴監軍嘉靖庚戌京師震驚咸寧侯仇<lb/>
　　鸞勒兵近郊虚聲要寵又奏革總兵官易置將帥<lb/>
　　以示威福邦瑞抗章劾之㑹鸞方寵倖為所中落<lb/>
<pb n="KR2k0047_WYG_059-64a"/>
　　職明年逆鸞伏誅帝追思邦瑞㑹戎政員缺世宗<lb/>
　　曰秉戎重任非邦瑞不可即家起故官疏便宜數<lb/>
　　事悉允行卒贈少保諡襄毅子正國嘉靖庚戌進<lb/>
　　士禮科給事中時嚴嵩當國正國不少屈歴大理<lb/>
　　寺左少卿王金等以進秋石坐極刑正國曰奴輩<lb/>
　　萬死不足惜慮虧損先帝盛德晉南京刑部侍郎<lb/>
　　時張居正欲甘心髙拱以正國與拱同鄉罷歸<lb/>
　　孫應奎字文宿洛陽人正德辛未進士擢兵科給<lb/>
<pb n="KR2k0047_WYG_059-64b"/>
　　事中疏參桂蕚作威福納財賄勢侵六官氣制言<lb/>
　　路又劾吏部尚書方獻夫帝頗納其言後應奎為<lb/>
　　張璁劾奏下詔獄尋釋還職既又以奏參汪鋐謫<lb/>
　　髙平縣丞累官户部尚書時禮科給事中有與應<lb/>
　　奎同姓名者其人餘姚人字文卿由進士擢給諫<lb/>
　　疏劾汪鋐奸忤㫖下詔獄杖闕下謫華亭縣丞兩<lb/>
　　孫給諫之名同震一時<lb/>
　　吳瀚河南衛人正德辛未進士累官都御史巡撫<lb/>
<pb n="KR2k0047_WYG_059-65a"/>
　　保定時中貴人廖鵬擅威福流毒秦豫事敗獄久<lb/>
　　不決瀚抗論正典刑卒於官子三樂嘉靖辛丑進<lb/>
　　士翰林院庶吉士川湖兩省提學累官通政以文<lb/>
　　名<lb/>
　　謝江字仲川洛陽人嘉靖丁未進士初授行人奉<lb/>
　　使南陽郤唐藩餽聲望大著擢工科給事中督山<lb/>
　　陵工省帑金數萬計世宗議南巡江力陳不可忤<lb/>
　　㫖廷杖旋遷禮科給事中尚書趙文華受詔南征<lb/>
<pb n="KR2k0047_WYG_059-65b"/>
　　恣作威福流毒上下江率同寅疏其奸忤嚴嵩擬<lb/>
　　㫖再杖幾斃罷為民歸里與陳麟董堯封俱從尤<lb/>
　　時熙游有岷陽集滋心語録行世<lb/>
　　李天寵字子承孟津人嘉靖戊戌進士由御史遷<lb/>
　　徐州兵備副使却倭于通州如臯擢右僉都御史<lb/>
　　巡撫浙江倭掠紹興扼而殱之賚銀幣以賞其功<lb/>
　　以不附嚴嵩嵩授意趙文華誣天寵嗜酒廢事被<lb/>
　　逮下獄嘉靖三十四年與張經楊繼盛同日死西<lb/>
<pb n="KR2k0047_WYG_059-66a"/>
　　市時人哀之謂之三良巡按楊光訓特疏表其忠<lb/>
　　直總河潘季馴為建忠直祠題柱聫云嵩嶽黄河<lb/>
　　鍾正氣青天白日鑒孤忠子根字伯生舉人仕至<lb/>
　　僉事從尤時熙講學一時學者宗之<lb/>
　　張松洛陽人嘉靖戊戌進士累官至都御史總督<lb/>
　　宣大初之任行及廣靈土冦入龍門松以便宜召<lb/>
　　諸將簡精銳猝擊之賊大潰期年冦復發前後十<lb/>
　　數戰洗馬林之役松躬擐甲胄破賊精騎數千俘<lb/>
<pb n="KR2k0047_WYG_059-66b"/>
　　馘甚衆繕雲中塞自朔州抵左衛延袤二百里亭<lb/>
　　障聨絡雲西自是鮮邊警及卒上命有司營葬遣<lb/>
　　官諭祭䘏典特厚<lb/>
　　沈應時字子易河南衛人嘉靖庚戌進士備兵海<lb/>
　　上值嚴嵩私人趙文華為總督侵軍儲數十萬事<lb/>
　　敗嵩囑從寛應時勘報務盡法觸嵩怒遷凉州參<lb/>
　　議能先機料敵敵不敢犯既撫西夏于敖忽洞小<lb/>
　　松山白城子屢以捷聞累擢户部侍郎時張居正<lb/>
<pb n="KR2k0047_WYG_059-67a"/>
　　當國以應時不附己遷南工部尚書歲餘乞歸<lb/>
　　劉贄字子禮洛陽人嘉靖庚戌進士累官吏科給<lb/>
　　事中慷慨敢言尤以進賢逺姦為第一義督理三<lb/>
　　殿工擢通政司參議以直忤時謫鳳陽推官時權<lb/>
　　璫驕悍司陵閹有事皇陵微雨輙擁葢贄面斥曰<lb/>
　　此何地也而擁葢大不敬璫懼斂戢累遷臨清副<lb/>
　　使<lb/>
　　温如春其先本藩府儀衛司人從王來洛後入籍<lb/>
<pb n="KR2k0047_WYG_059-67b"/>
　　為洛人至如春中嘉靖癸丑進士任清豐縣知縣<lb/>
　　時飛蝗害稼下令捕蝗易粟蝗遂滅陞湖廣按察<lb/>
　　使㑹景藩出封德安如春籌應裕如守關南<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>賊<lb/>
　　犯順出討平之尋遷福建右布政使弟如璋進士<lb/>
　　官至僉都御史按順天鋤强發奸擒伏賊黨按蘇<lb/>
　　松值倭冦如璋調將往禦生擒三十六人斬首百<lb/>
　　餘級奏上賜金帛後撫保定調撫陜西謝政歸有<lb/>
　　詩集二卷行世<lb/>
<pb n="KR2k0047_WYG_059-68a"/>
　　董堯封字淑化洛陽人嘉靖癸丑進士擢御史按<lb/>
　　四川值三殿灾蜀民疲於採木堯封極力調停公<lb/>
　　私交濟後按順天宻疏戰守機宜世宗每向徐階<lb/>
　　語兵事稱董御史而不名尋陞操江都御史忤張<lb/>
　　居正罷歸江陵敗起撫甘肅累官户部侍郎卒謚<lb/>
　　恭敏贈尚書子定策萬厯甲辰進士擢御史薦曹<lb/>
　　端尤時熙孟化鯉諸賢且曰古人以講學為實今<lb/>
　　人以講學為名若臣郷三賢皆務實也前後疏務<lb/>
<pb n="KR2k0047_WYG_059-68b"/>
　　引大體按甘肅卒<lb/>
　　焦子春字德元登封人嘉靖已丑進士為户部主<lb/>
　　事時張居正與故相髙拱不協以子春為拱鄉人<lb/>
　　諷都察院以鑽營中子春御史某曰予曩在漕所<lb/>
　　首薦之未嘗一道殷勤而顧鑽營耶量移知六安<lb/>
　　州未幾擢僉事備兵肅州累遷陜西行太僕少卿<lb/>
　　監軍寧夏卒于家<lb/>
　　楊歸儒字季中嵩縣人隆慶戊辰進士官臨江知<lb/>
<pb n="KR2k0047_WYG_059-69a"/>
　　府郡有豪挾首輔張居正勢欲奪敖姓宅以張手<lb/>
　　札相脅歸儒執不從遷揚州鹽運使有餌以利者<lb/>
　　即按法治之鹽政大飭累遷貴州左布政使<lb/>
　　陳惟芝字德貞孟津人萬厯庚辰進士御史歴掌<lb/>
　　河南道時鄭貴妃寵幸儲位久虚芝疏請速立東<lb/>
　　宫以定國本後巡撫應天卒<lb/>
　　丘鳳字方山新安人以刀筆仕至南京龍驤衛經<lb/>
　　歴少讀小學大學中庸禮記躬行有德以朱墨圏<lb/>
<pb n="KR2k0047_WYG_059-69b"/>
　　記别理欲其弟蕪已田詭言己分田本瘠鳳即以<lb/>
　　其田易之未幾復蕪又易之初任獻縣丞稱清官<lb/>
　　第一後自南京歸居方山下鳳與洛陽尤時熙相<lb/>
　　友善新安孟化鯉狀其行吕維祺為作諡議焉<lb/>
　　魏養䝉洛陽人萬厯丙戌進士初守解州遷刑部<lb/>
　　員外郎出為湖廣參議尋令監軍征番養䝉單車<lb/>
　　就道軍中有譁起擐甲露刃將刼其帥者養䝉迎<lb/>
　　喻曰爾輩刼爾帥則禍延累世受吾杖則免死衆<lb/>
<pb n="KR2k0047_WYG_059-70a"/>
　　悚然而退時楊應龍屯海龍囤髙千仞養䝉宻使<lb/>
　　健兒縁木猱升搗其穴應龍自經番平又以副使<lb/>
　　監軍征五靖苗擒渠賊吳國佐等累官兵部侍郎<lb/>
　　卒贈尚書予祭葬<lb/>
　　郭如星號方壺新安人萬厯已丑進士累遷吏科<lb/>
　　都給事中疏罷織造神宗建儲久不決如星激切<lb/>
　　言之疏入布衣小㡌候㫖命下謫邊方典史即策<lb/>
　　蹇携一童子就道士論重之卒於官<lb/>
<pb n="KR2k0047_WYG_059-70b"/>
　　喬允升字言甫洛陽人萬厯壬辰進士天啟初歴<lb/>
　　刑部左右侍郎魏璫以允升與趙南星善逐去之<lb/>
　　崇禎初召拜故官定逆黨案允升佐韓爌甄别雖<lb/>
　　首輔不少假詞臣文震孟經筵進講引允升為喻<lb/>
　　曰以道事君在廷大臣惟喬允升為無愧居官端<lb/>
　　方廉直敡歴中外具有聲績後以詿誤獲重譴天<lb/>
　　下惜之<lb/>
　　張以謙字本厚洛陽人萬厯乙未進士初任陜西<lb/>
<pb n="KR2k0047_WYG_059-71a"/>
　　洋縣知縣開水田八百餘頃知武昌郡郡臨大江<lb/>
　　每為濤浪所齧謙捐俸築石為岸延袤十里許永<lb/>
　　絶水患陞洮岷副使時督撫將領取虎豹猢猻皮<lb/>
　　無虚日百姓苦之謙悉其故置軍役於法百姓獲<lb/>
　　寧居旋解任起參湖北道卒<lb/>
　　秦道顯字如晦洛陽人萬厯乙未進士兄弟五人<lb/>
　　同㸑以禮部主事備兵海上璫黨王萬經横索淮<lb/>
　　民金錢數百萬逃居海島淮撫購之弗能得道顯<lb/>
<pb n="KR2k0047_WYG_059-71b"/>
　　誘擒之一日倭衆十三人失風至寧波武弁欲俘<lb/>
　　之以邀賞道顯曰置無辜於死地而因以為功謂<lb/>
　　情法何固執不從轉四川參政卒<lb/>
　　汪煇號柱河嵩縣人萬厯辛丑進士翰林院庶吉<lb/>
　　士累官禮部侍郎㑹魏忠賢生祠遍天下京城祠<lb/>
　　欲得煇為記不可即日削奪歸里忠賢敗詔起原<lb/>
　　官<lb/>
　　蘭完植字無翳偃師人萬厯丁未進士韓城知縣<lb/>
<pb n="KR2k0047_WYG_059-72a"/>
　　有勢要以塲中關節相托者完植力拒之遂中以<lb/>
　　法降河間教授歴轉衡州府知府<lb/>
　　張論字建白永寧人萬厯庚戌進士擢御史按四<lb/>
　　川土冦奢崇明等叛據重慶府論授將士略復重<lb/>
　　慶拓故疆二千里捷聞熹廟為行獻俘禮莊烈帝<lb/>
　　立増二階既而奢孽復結水西蠻十萬衆入冦西<lb/>
　　南大震晉論都御史往撫抵夔州擒斬奢崇明奢<lb/>
　　寅安邦彥諸渠魁歸里卒<lb/>
<pb n="KR2k0047_WYG_059-72b"/>
　　張應辰號環北河南衛人萬厯丙辰進士授濟南<lb/>
　　府推官委查鹽引却商人暮夜金擢御史巡視中<lb/>
　　城有中貴殺人應辰議入律司禮監欲骩法出之<lb/>
　　應辰即上其事卒正法出按廣東魏璫逆燄方熾<lb/>
　　生祠遍天下應辰獨不行閉門候逮值莊烈帝立<lb/>
　　忠賢伏誅禍始免尋晉都御史巡撫甘肅一月中<lb/>
　　屢戰屢捷斬獲一千八百餘級適西寧變起奉㫖<lb/>
　　閒住卒於秦<lb/>
<pb n="KR2k0047_WYG_059-73a"/>
　　劉景曜字嵩曙登封人天啟壬戌進士歴官山東<lb/>
　　按察司僉事備兵永平適宦者某監遵永軍威脅<lb/>
　　諸道臣如屬吏景曜抗禮長揖旋上章争之朝廷<lb/>
　　允其議尋擢都御史巡撫山東卒<lb/>
　　何宜健洛陽人萬厯已酉舉人司鐸陳州躬行課<lb/>
　　士所著有桐花樓文集遷直𨽻阜城知縣勸農課<lb/>
　　桑弭盜安民性尤清介卒於官貧不能歸阜民醵<lb/>
　　貲送其柩歸里<lb/>
<pb n="KR2k0047_WYG_059-73b"/>
　　寗連芳洛陽人貢生任汝寧府羅山訓導言行冠<lb/>
　　裳一衷諸古學問必軌於正一時遊其門者皆稱<lb/>
　　名彥<lb/>
　　楊士亷洛陽人嘉靖已卯舉人任臨洮知府開水<lb/>
　　利辦軍餉洮民至今思之<lb/>
　　潘倬洛陽人天啟壬戌進士由兖州府司李擢順<lb/>
　　天巡按監察御史操履清潔解任後囊槖蕭然惟<lb/>
　　圖書數車而巳<lb/>
<pb n="KR2k0047_WYG_059-74a"/>
　　屈動字静元嵩縣人崇禎甲戌進士任吏科都給<lb/>
　　事中上疏通蠲賑補額欠疏錢法舉朝奉為昌言<lb/>
　　又薦方震孺方岳貢等一時號為得人<lb/>
皇清張鼎延號玉調永寧人明天啟壬戌進士授行人<lb/>
　　擢兵科都給事中有抗直聲累遷南京吏部郎中<lb/>
國初補吏部累官兵部右侍郎祀鄉賢<lb/>
　　郭景昌字仙岩洛陽人明崇禎戊辰進士由山西<lb/>
　　河津知縣擢御史巡按山東劾首輔悞國疏凡七<lb/>
<pb n="KR2k0047_WYG_059-74b"/>
　　上忤㫖被逮尋赦歸<lb/>
本朝徴為廣東嶺南道參政居官清慎尤篤愛桑梓明<lb/>
　　季洛中連歲大祲百姓亡入河北流離載道景昌<lb/>
　　時寓河陽捐貲賑濟全活者萬計歿後洛人思其<lb/>
　　德立碑于瀍水東通衢祀鄉賢<lb/>
　　李際期字元獻孟津人明崇禎庚辰進士<lb/>
國初授户部主事歴浙江學道擢刑部侍郎條陳治河<lb/>
　　及各省藩司彚解錢糧屬官不受交際等疏咸奉<lb/>
<pb n="KR2k0047_WYG_059-75a"/>
　　允行陞兵部尚書卒予祭葬諡僖平順治十三年<lb/>
　　祀鄉賢<lb/>
　　張雲翼字鵬程洛陽人明崇禎癸未進士直𨽻邯<lb/>
　　鄲知縣歴任鞏昌府知府所至多惠政人皆尸祝<lb/>
　　著有四書講義行世<lb/>
　　朱國泰字懷雙洛陽人舉人初任黄州别駕𣙜稅<lb/>
　　惟求解額以清亷晉定番州牧歸里後施德於民<lb/>
　　里人誦之祀鄉賢<lb/>
<pb n="KR2k0047_WYG_059-75b"/>
　　杜濬字星波洛陽人貢生任梧州府判㓜孤事孀<lb/>
　　母能盡色養居官治稱循良歸里後禦流冦濟飢<lb/>
　　民惟力是視著有名賢考槩士品論祀鄉賢<lb/>
　　陳爌字公朗孟津人順治丙戌㑹魁授庶吉士歴<lb/>
　　官𢎞文院侍讀學士詹事府正詹戊子典試浙闈<lb/>
　　號稱得人出任陜西左布政司條列五疏悉如議<lb/>
　　施行卒于官予祭葬祀鄉賢<lb/>
　　郭一鵾字裕九洛陽人順治丙戌進士任萊州司<lb/>
<pb n="KR2k0047_WYG_059-76a"/>
　　李多所平反擢禮部主事以獲罪被謫尋復原官<lb/>
　　未幾遷浙江杭嚴道僉事時軍需旁午以勞瘁卒<lb/>
　　祀鄉賢<lb/>
　　王無黨字大羣孟津人禮部尚書鐸長子明崇禎<lb/>
　　已卯拔貢十五年李自成破孟津難民悉逃奔河<lb/>
　　北北岸疑其為冦防禦甚力百姓呼號不得渡無<lb/>
　　黨大聲叩軍門願以百口保無虞即身乘巨艦至<lb/>
　　南岸以濟衆全活數十萬人<lb/>
<pb n="KR2k0047_WYG_059-76b"/>
國初擢山西平陽道時姜瓖以大同叛統陜西二路賊<lb/>
　　四十餘萬圍平陽同時陷者四郡六十州縣無黨<lb/>
　　誓死守越四日援至内外夾擊賊大潰州縣望風<lb/>
　　就撫給還賊中難婦數千人以功晉山東濟東道<lb/>
　　未及赴卒康熙四年崇祀鄉賢<lb/>
　　王無咎字藉茅孟津人無黨弟順治丙戌㑹魁授<lb/>
　　庶吉士歴任太常寺正卿兄無黨乏嗣歿後婦有<lb/>
　　遺腹數月無咎泣禱于關忠義前願捐已子以延<lb/>
<pb n="KR2k0047_WYG_059-77a"/>
　　兄嗣已而果生之鳳後官𢎞文院侍讀例廕一子<lb/>
　　讓之鳳承襲生平善詩文工草書有十二芝園稿<lb/>
　　峥嶸山詩行世祀鄉賢<lb/>
　　王鏌字匡巒孟津人由儒士保舉知縣隨征有功<lb/>
　　授太平知府土冦猖獗出囊金募衆殱之吳門歲<lb/>
　　荒設法賑救多所全活吳人為立祠後卒于官祀<lb/>
　　鄉賢<lb/>
　　魏鎔中字德和孟津人明崇禎丙子舉人任青州<lb/>
<pb n="KR2k0047_WYG_059-77b"/>
　　司李鋤治豪強不避權貴讞獄多所平反釋李三<lb/>
　　根等七十餘人祀鄉賢<lb/>
　　李以豫字建侯孟津人歲貢任延津縣訓導事父<lb/>
　　色養備至父卒事繼母彌謹撫孤弟四人皆令成<lb/>
　　立勸課士子以正心誠意為務順治十八年祀鄉<lb/>
　　賢<lb/>
　　鎖青縉字藎之永寧人明崇禎丁丑進士順治二<lb/>
　　年補兵部車駕司主事戊子出為湖廣按察司僉<lb/>
<pb n="KR2k0047_WYG_059-78a"/>
　　事分巡長沙道楚南多狡冦出沒無常縉運籌帷<lb/>
　　幄兩月平復萬姓咸賴以安祀鄉賢<lb/>
　　傅世舟嵩縣人順治壬辰進士授中書舍人累陞<lb/>
　　福建道監察御史巡按陜西刑賞公平彈劾薦揚<lb/>
　　皆得其人改授兩浙巡鹽浙人有永思録頌之康<lb/>
　　熙十九年祀鄉賢<lb/>
　　師佐字靖公永寧人順治壬辰進士性剛方律已<lb/>
　　廉介知通州諸王暨宦官莊頭有强横者一裁以<lb/>
<pb n="KR2k0047_WYG_059-78b"/>
　　法補福寧州請蠲逋累嚴禁焚屍溺女賃婦停婚<lb/>
　　誣訐等弊遷蘇州府同知益勵清操痛革漕弊濬<lb/>
　　吳淞江勘荒履畝著有勞績康熙四十三年祀鄉<lb/>
　　賢<lb/>
　　程福亮字大功永寧人由行伍累陞陜西掛印總<lb/>
　　兵夙嫻韜畧歴任巖疆烽煙永息生平克敦孝弟<lb/>
　　恂恂儒雅有名將風康熙三十七年祀鄉賢<lb/>
　　何玉如字璞公洛陽人順治乙未進士任浙江錢<lb/>
<pb n="KR2k0047_WYG_059-79a"/>
　　塘令為政慈惠創建育嬰堂蓄乳母哺棄兒嚴禁<lb/>
　　溺女錮婢復築塘建壩清丈緩征尋陞保定同知<lb/>
　　境内盜賊屏跡撫臣委署口北道事治如其初後<lb/>
　　陞山西大同知府未抵任卒康熙四十年祀鄉賢<lb/>
　　閻廷謨字獻孺孟津人順治丙戌進士歴任湖北<lb/>
　　按察使弊絶風清多所平反家居時賑災恤患自<lb/>
　　奉布衣疏食而巳康熙四十八年祀鄉賢<lb/>
　　郭一鶚字元庵洛陽人順治已丑進士由庶吉士<lb/>
<pb n="KR2k0047_WYG_059-79b"/>
　　歴任陜西右布政使廣東左布政使一鶚沉毅能<lb/>
　　決大疑荷重任歴官四十年敡歴中外屬吏無不<lb/>
　　畏懷其在吏科條陳時事俱中窽要康熙四十二<lb/>
　　年祀鄉賢<lb/>
　　南陽府<lb/>
　漢直不疑南陽人文帝時為郎其同舍有告歸誤持<lb/>
　　同舍郎金去巳而同舍郎覺妄意不疑不疑謝有<lb/>
　　之買金償後告歸者來而歸金前亡金郎大慙以<lb/>
<pb n="KR2k0047_WYG_059-80a"/>
　　此稱為長者景帝時以擊吳楚功封塞侯拜御史<lb/>
　　大夫卒諡曰信<lb/>
　　張釋之字季堵陽人以貲為騎郎事文帝十年不<lb/>
　　得調釋之欲免歸袁盎知其賢乃請徙補謁者後<lb/>
　　拜廷尉惟務持平語曰張釋之為廷尉天下無寃<lb/>
　　民景帝時出為淮南王相以病卒子摯字長公官<lb/>
　　至大夫免以不能取容當世終身不仕<lb/>
　　杜延年字㓜公杜衍人本大將軍霍光吏始元四<lb/>
<pb n="KR2k0047_WYG_059-80b"/>
　　年益州蠻夷叛延年將南陽士擊之遷為諫大夫<lb/>
　　因發上官桀逆謀封建平侯擢右曹給事中宣帝<lb/>
　　即位以定策功益二千三百户延年出奉車駕入<lb/>
　　居九卿位者十餘年官至御史大夫議罷酒𣙜鹽<lb/>
　　鐵皆自延年發之疾篤賜安車就第卒諡曰敬侯<lb/>
　　子緩嗣緩弟五人俱至顯位<lb/>
　　杜欽字子夏杜衍人延年子少好經書家富而目<lb/>
　　偏盲時茂陵杜業亦字子夏俱以才能稱京師故<lb/>
<pb n="KR2k0047_WYG_059-81a"/>
　　衣冠謂欽為盲子夏以相别以直言舉歴陳灾異<lb/>
　　拜議郎徵詣大將軍王鳳幕府多所匡益兄子業<lb/>
　　有材能為太常數言得失不事權貴哀帝時坐事<lb/>
　　免王莽秉政憂恐發病卒<lb/>
　　鄧禹字仲華新野人㓜游學長安時光武亦游學<lb/>
　　京師禹知為非常人遂相親附及聞光武安集河<lb/>
　　北即杖策北渡追及於鄴光武見之甚歡謂曰我<lb/>
　　得專封拜生逺來寧欲仕乎禹曰不願也光武曰<lb/>
<pb n="KR2k0047_WYG_059-81b"/>
　　即如是欲何為禹曰但願明公威德加於四海禹<lb/>
　　得効其尺寸垂功名於竹帛耳光武笑因留宿禹<lb/>
　　進說策更始必敗勸光武延攬英雄務恱民心立<lb/>
　　髙祖之業救萬民之命光武大恱常宿止於中與<lb/>
　　定計議任使諸將多訪於禹皆當其才擊銅馬於<lb/>
　　清陽大破之獲其大將復以前將軍持節入關連<lb/>
　　破更始兵名震關西拜大司徒及帝即位封髙宻<lb/>
　　侯拜太傅卒諡元侯禹内文明篤行淳備事母至<lb/>
<pb n="KR2k0047_WYG_059-82a"/>
　　孝天下既定常欲逺名勢有子十三人各使守一<lb/>
　　藝修整閨門教養子孫皆可以為後世法<lb/>
　　賈復字君文冠軍人少好學習尚書初從光武為<lb/>
　　將軍有折衝千里之威嘗從擊青犢被羽先登所<lb/>
　　向皆靡諸將咸服其勇及帝即位拜執金吾封冠<lb/>
　　軍侯又以功進封膠東侯復為人剛豰方直多大<lb/>
　　節既就第闔門養威是時列侯唯復與鄧禹李通<lb/>
　　得參議國家大事恩遇甚厚卒諡剛侯子宗少有<lb/>
<pb n="KR2k0047_WYG_059-82b"/>
　　操行多智畧建中初為朔方太守單于畏之不敢<lb/>
　　入塞徴為長水校尉曽孫建為侍中光禄勳<lb/>
　　李通字次元宛人父守好星厯䜟記通知漢當復<lb/>
　　興乃遣從弟軼往迎光武及相見共語移日握手<lb/>
　　極歡因備言其計光武遂相約結定謀議因號令<lb/>
　　大衆乃使軼歸舂陵舉兵相應王莽遂殺守闔門<lb/>
　　遇害南陽亦殺通兄弟門宗時漢兵大合破前隊<lb/>
　　殺甄阜梁丘賜從至長安更始拜通大將軍封西<lb/>
<pb n="KR2k0047_WYG_059-83a"/>
　　平王及光武即位封固始侯拜大司農光武下詔<lb/>
　　謂通建造大策扶助神靈破家為國忘身奉主功<lb/>
　　德最髙其夏引拜為大司空卒諡恭侯通性謙恭<lb/>
　　常欲避權勢以公位歸第弟軼後為朱鮪所殺唯<lb/>
　　通能以功名終<lb/>
　　吳漢字子顏宛人勇鷙有謀初從光武擊王朗有<lb/>
　　功拜大將軍及即位拜為大司馬封舞陽侯屢率<lb/>
　　諸將破賊後討公孫述於成都八戰八克帝賞嘆<lb/>
<pb n="KR2k0047_WYG_059-83b"/>
　　曰吳公差彊人意隠若一敵國矣漢在朝斤斤謹<lb/>
　　質形於體貌嘗出征妻子在後買田業漢還讓之<lb/>
　　盡與昆弟外家及卒賜諡忠侯子成嗣<lb/>
　　鄧晨字偉卿新野人世吏二千石娶光武姊更始<lb/>
　　立以晨為常山太守㑹王朗反光武自薊走信都<lb/>
　　晨亦間行㑹於鉅鹿下自請從擊邯鄲光武曰偉<lb/>
　　卿以一身從我不如以一郡為我北道主人乃遣<lb/>
　　晨歸郡光武追銅馬髙湖羣賊於冀州晨發射士<lb/>
<pb n="KR2k0047_WYG_059-84a"/>
　　千人又委輸給軍不絶光武即位封房子侯建武<lb/>
　　三年徴晨還京師拜光禄大夫擊平邵陵新息賊<lb/>
　　四年春留鎮九江晨好郡職拜中山太守更封南<lb/>
　　䜌侯復拜汝南太守興鴻卻陂數千頃田汝土以<lb/>
　　殷魚稻之饒流衍他郡十九年定封西華侯卒謚<lb/>
　　惠侯子棠嗣<lb/>
　　朱祐字仲先宛人性質直尚儒學從光武討河北<lb/>
　　以為䕶軍常力戰陷陣及光武即位拜為建義大<lb/>
<pb n="KR2k0047_WYG_059-84b"/>
　　將軍累封堵陽侯後又破秦豐於黎丘増邑七千<lb/>
　　二百户定封鬲侯<lb/>
　　王常字顏卿舞陽人王莽末起兵入南郡莽遣嚴<lb/>
　　尤陳茂擊破之常收散卒入蔞谿衆復振與漢兵<lb/>
　　合擊破王尋王邑於昆陽更始以常明於天命封<lb/>
　　知命侯建武二年封山桑侯光武嘗為大㑹謂羣<lb/>
　　臣曰此家率下江諸將輔翼漢室心如金石真忠<lb/>
　　臣也是日遷為漢忠將軍累平諸賊拜横野大將<lb/>
<pb n="KR2k0047_WYG_059-85a"/>
　　軍位次與諸將絶席卒諡節侯子廣嗣後徙封石<lb/>
　　城侯<lb/>
　　馬成字君遷棘陽人少為縣吏光武徇潁川以成<lb/>
　　為安集掾調守郟令及光武討河北成即棄官步<lb/>
　　負追及於滿陽遂從征伐光武即位遷䕶軍都尉<lb/>
　　建武四年拜揚武將軍督兵擊李憲時帝幸夀春<lb/>
　　設壇塲祖禮遣之進圍憲於舒憲挑戰成堅壁不<lb/>
　　出至六年春城中食盡乃攻之遂屠舒斬李憲盡<lb/>
<pb n="KR2k0047_WYG_059-85b"/>
　　平江淮地封平舒侯八年從征破隗囂為天水太<lb/>
　　守九年破河池進平武都明年代李通行大司空<lb/>
　　事復拜揚武將軍出屯常山以備北邊繕治障塞<lb/>
　　築堡壁起烽燧十里一候綿亘千里後以南單于<lb/>
　　保塞遷中山太守定封全椒侯就國卒子衛嗣衛<lb/>
　　卒子香嗣徙封棘津侯<lb/>
　　杜茂字諸公冠軍人初歸光武於河北為中堅將<lb/>
　　軍常從征伐建武初拜大將軍封樂鄉侯與中郎<lb/>
<pb n="KR2k0047_WYG_059-86a"/>
　　將王梁擊五校賊於魏郡清河東郡三郡既平遣<lb/>
　　使持節拜茂為驃騎大將軍率兵攻討東方悉平<lb/>
　　鎮守北邊盧芳逺竄定封參蘧鄉侯卒子元嗣<lb/>
　　陳俊字子昭西鄂人少為郡吏從光武擊銅馬於<lb/>
　　清陽拜彊弩將軍與五校戰于安次俊下馬手接<lb/>
　　短兵所向必破追奔二十餘里斬其渠帥而還光<lb/>
　　武望而嘆曰戰將盡如是吾何憂哉及即位封為<lb/>
　　列侯建武二年攻匡賊下四縣擊頓丘降三城擊<lb/>
<pb n="KR2k0047_WYG_059-86b"/>
　　金門白馬賊於河内皆破之四年拔南武陽破張<lb/>
　　步定太山五年擊董憲破朐賊孫陽八年斬張步<lb/>
　　詔報曰東州新平大將軍之功也増邑定封祝阿<lb/>
　　侯<lb/>
　　任光字伯卿宛人少忠厚為鄉里所愛初以偏將<lb/>
　　軍從光武破王尋王邑於昆陽拜信都太守及王<lb/>
　　郎起邯鄲郡國皆降光獨不肯光武自薊還不知<lb/>
　　所向傳聞信都獨為漢拒邯鄲即馳赴之以光為<lb/>
<pb n="KR2k0047_WYG_059-87a"/>
　　左將軍移檄旁郡降鉅鹿旬日間兵大盛因攻城<lb/>
　　邑遂屠邯鄲建武初封阿陵侯卒子隗嗣<lb/>
　　樊宏字糜卿湖陽人光武之舅父重字君雲貲至<lb/>
　　鉅萬而賑贍宗族恩加鄉閭縣中稱為三老宏少<lb/>
　　有志行更始欲以為將辭之與宗族作營塹自守<lb/>
　　老弱歸之者千餘家時赤眉賊掠唐子鄉欲攻宏<lb/>
　　營聞其仁厚引去光武即位拜光禄大夫封夀張<lb/>
　　侯為人謙柔畏慎不求茍進常戒其子曰天道惡<lb/>
<pb n="KR2k0047_WYG_059-87b"/>
　　盈而好謙前世貴戚皆明戒也今保身全己豈不<lb/>
　　樂哉自是宗族染其化未嘗犯法帝甚重之及卒<lb/>
　　諡為恭侯<lb/>
　　陰識字次伯新野人光烈皇后前母兄初為偏將<lb/>
　　軍從攻宛别降新野湖陽等五縣以功封陰德侯<lb/>
　　光武即位更封陰鄉侯後以征伐功増封識叩頭讓<lb/>
　　曰天下初定將帥有功者衆臣託屬掖廷仍加爵<lb/>
　　邑不可以示天下帝甚美之每巡郡國識常留守<lb/>
<pb n="KR2k0047_WYG_059-88a"/>
　　京師委以禁兵識入雖極言正議及與賓客語未<lb/>
　　嘗及國事帝敬禮有加常指以敇戒貴戚激厲左<lb/>
　　右永平初拜執金吾位特進及卒贈以本官印綬<lb/>
　　諡曰貞侯子躬嗣<lb/>
　　陰興字君陵新野人識弟膂力過人建武初為黄<lb/>
　　門侍郎守期門僕射將武騎從征伐平定郡國每<lb/>
　　從出入躬履塗泥率先期門帝幸之處輙先入清<lb/>
　　宫甚見親信雖好施接賓然門無俠客第宅茍完<lb/>
<pb n="KR2k0047_WYG_059-88b"/>
　　裁蔽風雨世稱其忠平遷侍中賜爵關内侯帝後<lb/>
　　召興欲封之置印綬於前興固讓曰臣未有先登<lb/>
　　陷陣之功而一家數人并䝉爵土令天下觖望誠<lb/>
　　為盈溢帝嘉興之讓不奪其志後以興領侍中受<lb/>
　　顧命于雲臺廣室欲以代吳漢為大司馬興叩頭<lb/>
　　流涕固讓至誠發中感動左右帝復聽之卒年三<lb/>
　　十九章帝立封子慶為鮦陽侯慶弟博為㶏强侯<lb/>
　　馬武字子張湖陽人初從光武破王尋拜振威將<lb/>
<pb n="KR2k0047_WYG_059-89a"/>
　　軍尋擊羣賊尤來五幡等力戰無前光武即位為<lb/>
　　侍中騎都尉數從征有功封楊虛侯顯宗初復擊<lb/>
　　破西羌増邑七百户<lb/>
　　郭丹字少卿穰人父稚成帝時為廬江太守有清<lb/>
　　名丹少孤從師長安買符入函谷關嘆曰不乘使<lb/>
　　者車終不出關既至京師常為都講王莽徴之遂<lb/>
　　與諸生逃於北地更始二年徴為諫議大夫持節<lb/>
　　安集河南丹自去家十有二年果乘髙車出關更<lb/>
<pb n="KR2k0047_WYG_059-89b"/>
　　始敗諸將悉歸光武丹獨逃歸鄉里太守杜詩請<lb/>
　　為功曹不就詩稱其至德敇以丹事編署黄堂以<lb/>
　　為後法建武十三年大司馬吳漢辟舉髙第再遷<lb/>
　　并州牧有清平稱遷左馮翊永平初代李訢為司<lb/>
　　徒在朝廉直公正與侯霸杜林張湛郭伋齊名<lb/>
　　李善字次孫淯陽人行義至髙瑕丘令鍾離意上<lb/>
　　書薦其行狀光武詔拜善太子舍人顯宗時辟公<lb/>
　　府以能理劇再遷日南太守到官以惠愛為政懷<lb/>
<pb n="KR2k0047_WYG_059-90a"/>
　　來異俗遷九江太守卒又見孝義傳<lb/>
　　樊曅字仲華新野人初光武㣲時嘗以事拘於新<lb/>
　　野曅為市吏餽餌一笥帝德之不忘及即位拜都<lb/>
　　尉至郡誅討大姓馬適匡等盜賊衰息數年遷揚<lb/>
　　州牧養民耕田種樹民以富饒累遷天水太守政<lb/>
　　尚嚴猛善惡立斷吏民及羌人畏之道不拾遺行<lb/>
　　旅至夜聚衣裝道旁曰以付樊公視事十四年卒<lb/>
　　官永平中顯宗追思曅在天水時政治詔賜家錢<lb/>
<pb n="KR2k0047_WYG_059-90b"/>
　　百萬<lb/>
　　任延字長孫南陽宛人年十二明詩易春秋顯名<lb/>
　　太學號曰聖童隗囂累聘不應更始元年拜㑹稽<lb/>
　　都尉建武初為九真太守教民耕種及嫁娶之禮<lb/>
　　後拜武威太守歴河内潁川又見名宦志<lb/>
　　韓歆字翁君南陽人從光武征伐有功封扶陽侯<lb/>
　　好直言無隠嘗論歲饑言甚剛切坐是免歸田里<lb/>
　　張堪字君游宛人少受業長安志美行勵諸儒號<lb/>
<pb n="KR2k0047_WYG_059-91a"/>
　　曰聖童光武時拜為郎中從大司馬吳漢伐公孫<lb/>
　　述在道追拜蜀郡太守時漢軍餘七日糧欲退堪<lb/>
　　往見漢策述必敗漢從其策遂拔成都堪先入據<lb/>
　　其城慰撫吏民蜀人大恱二年徴拜漁陽太守捕<lb/>
　　擊奸猾賞罰必信吏民皆樂為用乃於狐奴開稻<lb/>
　　田八千餘頃勸民耕種以致殷富百姓歌曰桑無<lb/>
　　附枝麥穗兩岐張君為政樂不可支視事八年邊<lb/>
　　人不敢犯塞蜀郡計掾樊顯稱其仁以惠下威能<lb/>
<pb n="KR2k0047_WYG_059-91b"/>
　　討姦前破述時珍寶山積捲握之物足富十世而<lb/>
　　堪去職之日乘折轅車布被囊而已帝聞下詔褒<lb/>
　　揚賜帛百匹<lb/>
　　劉隆字伯元南陽安衆侯宗室王莽居攝隆父禮<lb/>
　　與安衆侯崇起兵誅莽事泄隆以年未七歲故免<lb/>
　　初從光武為騎都尉累拜誅冦將軍討平李憲屯<lb/>
　　田武當封竟陵侯後與伏波將軍馬援擊交趾蠻<lb/>
　　徴側等破之獲其帥徴貳斬首千餘級降者二萬<lb/>
<pb n="KR2k0047_WYG_059-92a"/>
　　餘人更封大國為長平侯定封慎侯卒諡靖侯子<lb/>
　　安嗣<lb/>
　　茨充字子河宛人初舉孝廉之京師同侣馬死充<lb/>
　　到前亭輙舍車持馬還相迎鄉里號之曰一馬兩<lb/>
　　車茨子河光武朝代衛颯為桂陽太守颯視事十<lb/>
　　年居官如家充亦多善政時民皆徒跣盛寒時剖<lb/>
　　裂血出少燎則濃潰充教以種殖桑柘麻紵之屬<lb/>
　　勸令養蠶織屨民得其利至今嶺南頗知桑蠶織<lb/>
<pb n="KR2k0047_WYG_059-92b"/>
　　屨充之化也<lb/>
　　趙憙字伯陽宛人少以節行著更姓中舞陰大姓<lb/>
　　擁城不下遣憙往遂降召拜偏將軍建武初拜懷<lb/>
　　令窮詰大姓李子春姦遷平原太守捕盜渠帥餘<lb/>
　　黨悉平舉義行鋤姦惡境内大治蝗不入界歲屢<lb/>
　　有年百姓歌之召拜太尉上安邊方畧皆久長規<lb/>
　　永平初封節鄉侯肅宗即位進太傅録尚書事薨<lb/>
　　諡正侯子代嗣<lb/>
<pb n="KR2k0047_WYG_059-93a"/>
　　任隗字仲和宛人光子襲父爵少好黄老清静寡<lb/>
　　欲所得俸秩常以賑恤宗族收養孤寡明帝聞之<lb/>
　　擢為羽林左監歴拜司空八年代竇固為光禄勳<lb/>
　　所歴皆有稱和帝即位竇憲秉權專作威福中外<lb/>
　　震懾時憲擊單于國用勞費隗奏議徴憲還前後<lb/>
　　疏十上鯁言直議無所回隠永元四年卒子屯嗣<lb/>
　　帝追思隗忠擢屯為步兵校尉徙封西陽侯<lb/>
　　朱暉字文季宛人家世衣冠㓜遭王莽敗亂與外<lb/>
<pb n="KR2k0047_WYG_059-93b"/>
　　氏家屬從田間入宛城道遇羣賊白刃刼諸婦女<lb/>
　　略奪衣物衆皆惶迫伏地暉拔劍前曰財物可取<lb/>
　　諸母衣不可得今日朱暉死日也賊見其㓜壯其<lb/>
　　志捨去永元初召為臨淮太守暉好節槩有所拔<lb/>
　　用皆厲行士其諸報怨以義犯率皆求其理多得<lb/>
　　生濟其不義之囚即時僵仆吏人畏愛為歌曰彊<lb/>
　　直自遂南陽朱季吏畏其威人懷其惠去官屏居<lb/>
　　野澤布衣蔬食建初中南陽大饑盡散家資分宗<lb/>
<pb n="KR2k0047_WYG_059-94a"/>
　　里故舊嘗與張堪陳揖友善二人殁賙其妻子肅<lb/>
　　宗召拜尚書僕射因上便宜陳宻事深見嘉納後<lb/>
　　數爭均輸事詔書切責自繫獄詔敇出之曰黄髮<lb/>
　　無愆詔書過耳遷尚書令和帝即位竇憲北征暉<lb/>
　　復上疏諫頃之病卒<lb/>
　　宋均字叔庠安衆人好經書通詩禮以父任為郎<lb/>
　　調補辰陽長其族少學信巫均為立學校禁淫祀<lb/>
　　人咸安之後為謁者㑹武陵蠻反詔均乘傳發江<lb/>
<pb n="KR2k0047_WYG_059-94b"/>
　　夏三千人赴之斬其大帥為置長吏還遷上蔡令<lb/>
　　歴九江太守郡多虎患常募設檻穽而猶多傷害<lb/>
　　均到部下記屬縣務退奸貪思進忠善除削課制<lb/>
　　可一去檻穽其後虎東遊渡江中元時山陽楚沛<lb/>
　　多蝗其飛至九江界者輙東西㪚去仕至尚書令<lb/>
　　執法不撓出為河内守治稱第一又見名宦志<lb/>
　　宋意字伯志安衆人均族子父京見儒林傳舉孝<lb/>
　　廉擢阿陽侯相徴為尚書時肅宗叔父濟南中山<lb/>
<pb n="KR2k0047_WYG_059-95a"/>
　　二王數入朝諸昆弟並留京師意以為人臣有節<lb/>
　　不宜踰禮過恩上疏諫諍帝納之章和二年鮮卑<lb/>
　　擊破北單于而南單于乘此請兵北伐因欲還歸<lb/>
　　舊庭議欲從之意上疏以為不可許㑹南單于竟<lb/>
　　不北徙遷司𨽻校尉永元初竇憲兄弟貴盛公卿<lb/>
　　大臣出入憲門負勢放縱意劾奏無所囘避孫俱<lb/>
　　字伯儷靈帝時為司空<lb/>
　　鄧訓字平叔新野人禹第六子少有大志樂施下<lb/>
<pb n="KR2k0047_WYG_059-95b"/>
　　士永平中理滹沱石臼河從都慮至羊腸倉欲令<lb/>
　　通漕太原吏人苦役前後没溺無算訓考量隠括<lb/>
　　知功難立奏罷其役更用驢輦歲省費億萬計全<lb/>
　　活徒士數千人赤沙烏桓叛詔訓屯兵狐奴撫接<lb/>
　　邊民為幽部所歸遷䕶烏桓校尉鮮卑聞其威恩<lb/>
　　皆不敢近塞下元和三年拜張掖太守㑹燒當迷<lb/>
　　唐反訓以恩撫湟中月氐咸感恱亂遂平其豪帥<lb/>
　　稽顙歸死餘皆欵塞納質威信大行乃罷屯兵各<lb/>
<pb n="KR2k0047_WYG_059-96a"/>
　　令歸郡病卒羌人旦夕哭臨者日數千人烏桓吏<lb/>
　　士皆奔走道路至空城郭家為立嗣諡平夀敬侯<lb/>
　　鄧彪字智伯新野人太傅禹之族與同郡宗武伯<lb/>
　　翟敬伯陳綏伯張弟伯同志好名相埒南陽號曰<lb/>
　　五伯父邯以功封鄳侯仕至渤海太守彪少厲志<lb/>
　　修孝行父卒讓國於異母弟荆鳳明帝髙其節仕<lb/>
　　州郡五遷桂陽太守累官大司農代鮑昱為太尉<lb/>
　　在位清白為百僚式和帝即位進太傅録尚書事<lb/>
<pb n="KR2k0047_WYG_059-96b"/>
　　賜爵關内侯當時宗其禮讓卒於位<lb/>
　　韓稜字伯師舞陽人少孤養母弟以孝友稱及壯<lb/>
　　推父餘財數百萬與從昆弟鄉里益髙之章帝朝<lb/>
　　仕為郡功曹五遷為尚書令守正不阿在朝數薦<lb/>
　　良吏遷南陽太守發擿姦盜政號嚴平累進司空<lb/>
　　卒子輔官至趙相孫演順帝時為丹陽太守政有<lb/>
　　能名為司徒後拜司隸校尉<lb/>
　　鄧康新野人禹孫夷安侯珍子少有操行兄良襲<lb/>
<pb n="KR2k0047_WYG_059-97a"/>
　　封無後以康紹封為越騎校尉康以太后久臨朝<lb/>
　　政宗門盛滿數上書長樂宫諫諍宜崇公室自損<lb/>
　　私權言甚切至太后不從康懷懼因謝病不朝太<lb/>
　　后怒遂免康官遣歸國絶屬籍安帝立復徴為侍<lb/>
　　中晉太僕以方正稱名重朝廷加位特進卒諡義<lb/>
　　侯<lb/>
　　鄧隲字昭伯新野人訓子以和熹皇后兄累遷車<lb/>
　　騎將軍儀同三司儀同自隲始定策立安帝封上<lb/>
<pb n="KR2k0047_WYG_059-97b"/>
　　蔡侯不受西羌叛詔隲將兵討平之拜大將軍於<lb/>
　　是推進賢士楊震等列於朝廷上書求還第太后<lb/>
　　許之有大議乃詣朝堂與公卿參謀建元初復封<lb/>
　　上蔡侯尋被誣徙羅侯卒鄧氏自中興後累世寵<lb/>
　　貴凡侯者二十九人公二人大將軍以上十三人<lb/>
　　中二千石十四人列校二十二人州牧郡守四十<lb/>
　　八人其餘侍中將大夫郎謁者不可勝數<lb/>
　　馮良南陽人少作縣吏耻在厮役因壞車殺馬裂<lb/>
<pb n="KR2k0047_WYG_059-98a"/>
　　衣冠而遁積學十許年乃還志行髙潔鄉黨以為<lb/>
　　儀表郡太守遣丞掾致禮不從<lb/>
　　來歴字伯珍新野人歙曽孫以公主子為侍中延<lb/>
　　光初累遷執金吾太僕時中常侍樊豐與大將軍<lb/>
　　耿寶侍中周廣等讒陷太尉楊震歴以傷害忠良<lb/>
　　絶不與交順帝即位遷衛尉拜車騎將軍官至大<lb/>
　　鴻臚弟社為歩兵校尉超遷黄門侍郎<lb/>
　　左雄字伯豪湼陽人安帝時舉孝廉稍遷冀州刺<lb/>
<pb n="KR2k0047_WYG_059-98b"/>
　　史部多豪族好請託雄長閉門不與交通奏案貪<lb/>
　　猾二千石無所回忌徴拜議郎時尚書僕射虞詡<lb/>
　　以雄有忠公節薦于朝遷尚書令累上書條陳時<lb/>
　　政明達治體仕終司𨽻校尉<lb/>
　　朱穆字公叔宛人暉孫五歲以孝稱及壯耽學初<lb/>
　　舉孝廉髙第為侍御史常感時澆薄慕尚敦篤乃<lb/>
　　作崇厚論永興元年擢冀州刺史部令長聞穆濟<lb/>
　　河解印綬去者四十餘人後拜尚書禄仕數年家<lb/>
<pb n="KR2k0047_WYG_059-99a"/>
　　無餘貲卒贈益州太守所著論策奏教書詩記嘲<lb/>
　　凡二十篇蔡邕與門人共諡為文忠先生<lb/>
　　韓韶字仲黄長社人少仕郡辟司徒府靈帝時太<lb/>
　　山賊起連年守令不能破多坐法尚書選三府掾<lb/>
　　能理劇者乃以韶為嬴長賊聞其賢相戒不入境<lb/>
　　民流入縣界者甚衆韶憫其饑開倉賑之主者不<lb/>
　　可韶曰長活溝壑之人而以此伏罪含笑入地矣<lb/>
　　太守知韶名德竟無所坐以病卒於官李膺等為<lb/>
<pb n="KR2k0047_WYG_059-99b"/>
　　立碑以頌之子融少能辦理累官至太僕<lb/>
　　董班字季宛人少遊太學宗事李固㑹梁冀誣殺<lb/>
　　固暴尸四衢班聞星行奔哭與汝南郭亮殉尸不<lb/>
　　肯去梁太后憐之聽得襚斂歸葬班由此顯名三<lb/>
　　公並辟遂隠身莫知所歸<lb/>
　　宗慈安衆人舉孝廉九辟公府有道徴不就後為<lb/>
　　修武令時太守出自權豪多取貨賂慈遂棄官去<lb/>
　　徴拜議郎未到道疾卒南陽羣士皆重其義行<lb/>
<pb n="KR2k0047_WYG_059-100a"/>
　　岑晊字公孝棘陽人少詣太學受業有髙才郭泰<lb/>
　　朱穆等皆為友李膺王暢稱其有幹國器太守𢎞<lb/>
　　農成瑨下車聞晊髙名請為功曹嘗委心于晊褒<lb/>
　　善糾違肅清朝府後以誅張汛事瑨下獄死晊因<lb/>
　　亡匿齊魯之間㑹赦出後州郡察舉三府交辟並<lb/>
　　不就及李杜之誅因復逃竄終于江夏山中<lb/>
　　賈彪字偉節定陵人少遊京師志節慷慨與同郡<lb/>
　　荀爽齊名初仕州郡舉孝廉補新息長後以黨錮<lb/>
<pb n="KR2k0047_WYG_059-100b"/>
　　卒于家初彪兄弟三人並有髙名而彪最優故天<lb/>
　　下稱曰賈氏三虎偉節最怒又見名宦志<lb/>
　三國黄忠字漢升南陽人昭烈帝南定諸郡忠委質<lb/>
　　從之入蜀攻劉璋先登陷陳勇冠三軍拜討虜將<lb/>
　　軍又於漢中擊斬夏侯淵以功遷征西將軍賜爵<lb/>
　　關内侯卒諡剛侯<lb/>
　　陳震字孝起南陽人昭烈帝領荆州牧辟為從事<lb/>
　　入蜀拜尚書遷尚書令奉命使吳震到武昌孫權<lb/>
<pb n="KR2k0047_WYG_059-101a"/>
　　與震升壇歃血交分天下還封城陽亭侯<lb/>
　　吕又字季南陽人少孤好讀書鼓琴仕蜀漢為綿<lb/>
　　竹令累遷蜀郡太守入代董允為尚書令庶事咸<lb/>
　　理門無停賓治身儉約為政簡易號為清能長子<lb/>
　　辰成都令次子雅清厲有文著格諭十五篇<lb/>
　　鄧芝字伯苗新野人禹後仕蜀漢初為郫令遷廣<lb/>
　　漢太守所在清嚴有治績入為尚書吳嘗請和及<lb/>
　　昭烈崩丞相亮遣芝報吳芝說權以呉蜀二國宜<lb/>
<pb n="KR2k0047_WYG_059-101b"/>
　　為唇齒吳遂絶魏與蜀連和使還以芝為中監軍<lb/>
　　累遷揚武將軍領兖州刺史封陽武亭侯芝為將<lb/>
　　二十餘年賞罰明斷善恤卒伍死之日家無餘財<lb/>
　　宗預字豔安衆人初隨張飛入蜀諸葛亮以為主<lb/>
　　簿遷參軍右中郎將再遷屯騎校尉兩使吳孫權<lb/>
　　嘉其抗直甚愛待之及别權捉預手曰君每銜命<lb/>
　　結二國之好今君年長孤亦衰老恐不復相見遺<lb/>
　　以大珠一斛乃還拜征西將軍賜爵關内侯<lb/>
<pb n="KR2k0047_WYG_059-102a"/>
　　李嚴字正方南陽人少為郡職吏以才幹稱昭烈<lb/>
　　時拜裨將軍以破賊功加輔漢將軍進尚書令㑹<lb/>
　　昭烈疾革嚴與丞相亮並受遺詔輔少主以嚴為<lb/>
　　中都䕶統内外軍事留鎮永安封都鄉亭侯<lb/>
　　王連字文儀南陽人昭烈帝時為梓潼令遷司鹽<lb/>
　　校尉較鹽鐵之利利入甚多有裨國用於是簡取<lb/>
　　良才遷蜀郡太守建興初拜屯騎校尉丞相長史<lb/>
　　封平陽亭侯卒子山嗣官至江陽太守<lb/>
<pb n="KR2k0047_WYG_059-102b"/>
　　韓暨字公至堵陽人祖術河東太守父統南郡太<lb/>
　　守初同縣豪右陳茂譖暨父兄幾致大辟暨陰殺<lb/>
　　茂以首祭父墓由是顯名魏文帝時為太常崇明<lb/>
　　正禮廢去淫祀累官至司徒卒諡恭侯<lb/>
　　鄧艾字士載棘陽人少有大志每見髙山大澤輙<lb/>
　　規度軍營處所仕魏為尚書郎時欲廣田積榖於<lb/>
　　夀春艾以田良水少不足以盡地利宜開河渠引<lb/>
　　水澆溉大積軍糧又通漕運之道乃著濟河論以<lb/>
<pb n="KR2k0047_WYG_059-103a"/>
　　喻其指累遷鎮西府軍都督隴右諸軍事封鄧侯<lb/>
　　平蜀後為鍾㑹所誣死於緜竹晉初追録艾功以<lb/>
　　孫朗為郎中<lb/>
　　趙咨字德度南陽人博聞多識應對辯捷仕吳為<lb/>
　　中大夫使魏魏主問曰吳王何等主也咨對曰聰<lb/>
　　明仁智雄畧之主也魏主問具狀咨辯析以對魏<lb/>
　　主又曰吳如大夫者幾人咨曰聰明特達者八九<lb/>
　　十人如臣之輩車載斗量不可勝數吳王聞而嘉<lb/>
<pb n="KR2k0047_WYG_059-103b"/>
　　之還拜騎都尉<lb/>
　　何晏字平叔宛人漢大將軍進孫少知名好老莊<lb/>
　　言作道德論及諸文賦著述凡數十篇仕魏為吏<lb/>
　　部尚書<lb/>
　晉劉喬字仲彥南陽人武帝時為秘書郎建威將軍<lb/>
　　王戎引為參軍伐吳之役戎使喬濟江遂破武昌<lb/>
　　還授滎陽令遷太子洗馬以誅楊駿功賜爵關内<lb/>
　　侯拜尚書右丞封安衆男累拜都督豫州諸軍事<lb/>
<pb n="KR2k0047_WYG_059-104a"/>
　　鎮東豫州刺史卒于官愍帝末贈司空子挺潁川<lb/>
　　太守<lb/>
　　滕修字顯先南陽西鄂人仕吳為將封西鄂侯㑹<lb/>
　　晉師伐吳修率衆赴難至巴丘而孫皓已降乃縞<lb/>
　　素流涕而還入晉拜安南將軍廣東牧封武當侯<lb/>
　　委以南方事修在南積年為邊人所附卒諡曰忠<lb/>
　　孫含初為庾氷輕車長史討蘇峻有功封夏陽縣<lb/>
　　開國侯卒諡曰戴曽孫恬之魏郡太守署黎陽為<lb/>
<pb n="KR2k0047_WYG_059-104b"/>
　　翟遼所執死之<lb/>
　　樂廣字彥輔淯陽人性冲約有逺識每以約言析<lb/>
　　理裴楷常引廣共談雅相欽挹尚書令衛瓘朝之<lb/>
　　耆舊見而奇之命諸子造焉王衍自言與人語甚<lb/>
　　簡至及見廣便覺已之為煩其為識者所歎如此<lb/>
　　凡所論人必先稱其所長至所短不言而自見時<lb/>
　　王澄等放達廣曰名教中自有樂地何必乃爾仕<lb/>
　　至右僕射尚書令又見名宦志<lb/>
<pb n="KR2k0047_WYG_059-105a"/>
　　范晷字彥長順陽人元康初為河内郡丞太守裴<lb/>
　　楷雅知之薦為侍御史遷馮翊太守甚有政能善<lb/>
　　綏撫吏民愛恱徴拜少府轉雍州刺史於是西土<lb/>
　　荒毁氐羌蹈籍田桑失收百姓困弊晷傾心化導<lb/>
　　勸課農桑所部甚賴之後加左將軍卒於官<lb/>
　　劉躭字敬道南陽人喬孫少有行檢為宗族所推<lb/>
　　博學明習詩禮三史歴度支尚書加散騎常侍公<lb/>
　　平廉慎所在著績桓元躭之壻也及元輔政以躭<lb/>
<pb n="KR2k0047_WYG_059-105b"/>
　　為尚書令加侍中不拜卒贈左光禄大夫開府子<lb/>
　　栁尚書左右僕射<lb/>
　　范廣字仲將順陽人晷子舉孝廉除靈夀令不之<lb/>
　　官姊適孫氏早亡有孫名邁廣負之南奔雖盜賊<lb/>
　　艱急終不忍棄元帝承制以為堂邑令丞時劉榮<lb/>
　　坐事當死郡劾以付縣榮即縣言家有老母每至<lb/>
　　節廣輙聽暫還榮亦如期而反後大旱米貴廣散<lb/>
　　私榖賑濟饑人至十斛逺近歸者甚衆卒於官弟<lb/>
<pb n="KR2k0047_WYG_059-106a"/>
　　雅亦知名<lb/>
　　張輔字世偉宛人衡後少有幹局初補藍田令不<lb/>
　　為豪强所屈時强弩將軍龐宗僮僕放縱為百姓<lb/>
　　患輔繩之殺其二奴又奪宗田二百餘頃以給貧<lb/>
　　户一縣稱之累遷尚書郎封宜昌亭侯轉御史中<lb/>
　　丞嘗論司馬遷班固云遷之著述詞約而義舉叙<lb/>
　　三千年事唯五十萬言固叙三百年事乃八十萬<lb/>
　　言煩省不同此遷所以為良史也<lb/>
<pb n="KR2k0047_WYG_059-106b"/>
　　郭舒字稚行順陽人㓜請於母從師歲餘便歸粗<lb/>
　　識大義鄉人少府范晷宗人武陵太守郭景咸稱<lb/>
　　舒為後來之秀劉宏牧荆州引為治中宏卒舒率<lb/>
　　將士推宏子蟠為主討逆賊郭勱滅之保全一州<lb/>
　　仕至梁州刺史<lb/>
　　魯褒字元道南陽人好學多聞以貧素自立元康<lb/>
　　末褒傷時貪鄙乃隠姓名而著錢神論以刺之時<lb/>
　　傳其文褒遂不仕莫知所終<lb/>
<pb n="KR2k0047_WYG_059-107a"/>
　　韓延之字顯宗堵陽人暨後初拜建威將軍荆州<lb/>
　　從事轉平西尹録事參軍劉裕伐司馬休之未至<lb/>
　　江陵宻與延之書招之延之報書辭甚激厲以裕<lb/>
　　父名翹字顯宗於是已字顯宗名子為翹葢示不<lb/>
　　臣劉氏也後入元魏為武牢鎮將賜爵魯陽侯<lb/>
　南北朝劉湛字𢎞仁湼陽人博涉史傳自比管葛仕<lb/>
　　劉宋為廬陵王義真長史時義真居憂使帳下備<lb/>
　　膳湛入義真貽之酒湛起曰既不能以禮自處又<lb/>
<pb n="KR2k0047_WYG_059-107b"/>
　　不能以禮處人景元初召入拜尚書吏部郎累遷<lb/>
　　侍中太子詹事湛負才氣常慕汲黯崔琰為人因<lb/>
　　名其長子曰黯次子曰琰<lb/>
　　宗慤字元幹湼陽人少時叔父炳問其所志慤曰<lb/>
　　願乘長風破萬里浪長仕劉宋為振武將軍伐林<lb/>
　　邑國破之收其珍異皆未名之寶其餘雜物不可<lb/>
　　計慤一毫無犯唯有被梳枕刷此外蕭然文帝甚<lb/>
　　嘉之未幾孝武伐逆劭以慤領中兵及事平為左<lb/>
<pb n="KR2k0047_WYG_059-108a"/>
　　衛將軍封洮陽侯累遷雍州刺史卒贈征西將軍<lb/>
　　諡肅侯從子夬官至太子右衛<lb/>
　　張敬兒冠軍人父醜節府參軍敬兒少便弓馬有<lb/>
　　膽氣能射虎發無不中仕劉宋累官寧蠻參軍率<lb/>
　　兵伐襄陽諸山蠻深入險阻所向皆破泰始初除<lb/>
　　寧朔將軍討義嘉賊有功遷南陽太守及齊受禪<lb/>
　　轉散騎常侍車騎將軍<lb/>
　　宗越葉人仕劉宋為襄陽隊主累立戰功封范陽<lb/>
<pb n="KR2k0047_WYG_059-108b"/>
　　縣子復進爵為侯召為遊擊將軍改嶺南東海太<lb/>
　　守越善立營陣每率數萬人自騎馬前行使軍人<lb/>
　　隨其後馬止營合未嘗參差<lb/>
　　曹景宗字子震新野人少以膽勇聞每讀穰苴樂<lb/>
　　毅傳輙歎曰大丈夫當如是初仕南齊為竟陵太<lb/>
　　守入梁累封湘西縣侯除郢州刺史加都督破魏<lb/>
　　將楊大眼於淮水振旅歸進爵為公拜侍中領軍<lb/>
　　將軍卒贈雍州刺史開府儀同三司諡曰壯<lb/>
<pb n="KR2k0047_WYG_059-109a"/>
　　庾域字司大新野人少沉静有名鄉曲齊永明中<lb/>
　　梁州刺史蕭懿辟為録事參軍帶華陽太守時魏<lb/>
　　軍攻圍南鄭州有空倉數十所域手自封題指示<lb/>
　　將士曰此軍粟皆滿足支二年但努力堅守衆心<lb/>
　　以安魏軍退以功拜羽林監遷懷寧太守罷任還<lb/>
　　家妻子猶事井臼入梁為寧朔將軍累封廣牧縣<lb/>
　　伯終寧蜀太守<lb/>
　　蔡道恭字懷儉冠軍人父邦宋益州刺史道恭少<lb/>
<pb n="KR2k0047_WYG_059-109b"/>
　　寛厚有大量仕南齊為西中郎中兵參軍尋遷右<lb/>
　　衛將軍巴西太守魯休烈等叛道恭破之以功累<lb/>
　　遷右將軍入梁拜司州刺史時魏軍來攻晝夜不<lb/>
　　息道恭善於備禦魏軍不能尅引去卒贈鎮西將<lb/>
　　軍漢夀縣伯<lb/>
　　庾蓽字休野新野人博涉羣書有口辯仕南齊為<lb/>
　　荆州别駕清身率下杜絶請託布被蔬食妻子不<lb/>
　　免饑寒明帝聞而嘉焉手敇褒美入梁歴遷㑹稽<lb/>
<pb n="KR2k0047_WYG_059-110a"/>
　　郡丞清節愈厲子喬有父風<lb/>
　　樂藹字蔚逺淯陽人方頤隆準舉動醖藉仕南齊<lb/>
　　累遷驃騎將軍參荆州事入梁拜御史中丞時長<lb/>
　　沙宣武王將葬而車府忽於庫火油絡欲推主者<lb/>
　　藹曰昔晉武庫火張華以為積油久灰必然今庫<lb/>
　　著灰非吏罪也既而檢之果有積灰時稱其博物<lb/>
　　宏恕云官至廣州刺史<lb/>
　　樂法才字元備淯陽人藹子㓜與弟法藏俱有美<lb/>
<pb n="KR2k0047_WYG_059-110b"/>
　　名仕梁為建康令不受俸比去將至百金縣曹啟<lb/>
　　輸臺庫武帝嘉其清節曰居職若斯可以為百城<lb/>
　　表矣尋除南康内史歴位少府卿江夏太守法藏<lb/>
　　官至征西録事法藏子子雲見忠烈志<lb/>
　　胡僧祐字願果冠軍人少勇決有武幹仕元魏為<lb/>
　　銀青光禄大夫入梁頻上封事武帝器之侯景之<lb/>
　　叛圍王僧辯於巴陵元帝拜僧祐武猛將軍封新<lb/>
　　市縣侯以援之僧祐大敗景將任約軍擒約送江<lb/>
<pb n="KR2k0047_WYG_059-111a"/>
　　陵景聞之遂遁累遷車騎將軍開府儀同三司及<lb/>
　　魏軍至以僧祐為都督城東諸軍事俄中流矢卒<lb/>
　　樊毅字智烈湖陽人祖方興司州刺史父文熾東<lb/>
　　益州刺史家本將門少習武善騎射初仕梁為右<lb/>
　　中郎將以討陸納功封夷道縣伯尋除天門太守<lb/>
　　進爵為侯入陳大建初為豐州刺史轉左衛將軍<lb/>
　　五年攻廣陵拔楚子城詔以毅為大都督仕至䕶<lb/>
　　軍將軍<lb/>
<pb n="KR2k0047_WYG_059-111b"/>
　　樊猛字智武湖陽人毅弟仕梁為司馬㑹武陵王<lb/>
　　紀叛猛率軍出拒之手擒紀父子三人盡收其船<lb/>
　　艦器械以功累封安山縣侯入陳歴遷南豫州刺<lb/>
　　史<lb/>
　　張熠字景世南陽西鄂人仕元魏為步兵校尉累<lb/>
　　遷平西將軍岐州刺史矜恤貧弱為民所愛代還<lb/>
　　加散騎常侍轉荆州刺史清正素著勤於其職尋<lb/>
　　加大將軍卒贈司空諡曰懿<lb/>
<pb n="KR2k0047_WYG_059-112a"/>
　　張孝秀字文逸宛人仕元魏為荆州治中從事遇<lb/>
　　刺史陳伯之叛孝秀與州中士大夫謀襲之弗克<lb/>
　　遂入匡山學道力田逺近歸慕赴之如市孝秀性<lb/>
　　通率不好浮華博涉羣書善談論工𨽻書凡諸藝<lb/>
　　能莫不明習及卒梁簡文甚悼焉與劉慧斐書述<lb/>
　　其貞白云<lb/>
　　趙隠宛人性聰敏善書計安閒樂道為雅論所歸<lb/>
　　仕元魏為丞相參軍專掌機宻文翰神武稱其小<lb/>
<pb n="KR2k0047_WYG_059-112b"/>
　　心恭慎禮遇獨重以功進爵安樂公累遷尚書左<lb/>
　　僕射封宜陽王<lb/>
　　趙文深字德本宛人少學楷𨽻初仕元魏為大丞<lb/>
　　相府法曹參軍文深筆勢雅有鍾王之則當時碑<lb/>
　　牓皆文深及冀雋而巳入周太祖以𨽻書紕繆命<lb/>
　　文深與黎季明沈遐等依說文及字林刋定成一<lb/>
　　萬餘言行于世天和初路寢成文深以題牓功増<lb/>
　　邑二百户除趙興郡守<lb/>
<pb n="KR2k0047_WYG_059-113a"/>
　隋樂運字承業淯陽人少好學涉獵經史開皇初為<lb/>
　　廣州滍陽令轉毛州髙唐令歴二縣並有聲績運<lb/>
　　常願處一諫官從容諷議而性訐直為人所排抵<lb/>
　　遂不被任用乃發憤録夏殷以來諫爭事集而部<lb/>
　　之凡四十一卷名曰諫苑上之文帝覽而嘉焉<lb/>
　唐韓思彥字英逺南陽人髙宗時舉下筆成章志烈<lb/>
　　秋霜科授監察御史昌言當世得失巡察劍南益<lb/>
　　州㑹蜀大饑開倉賑民然後以聞璽書褒美髙貲<lb/>
<pb n="KR2k0047_WYG_059-113b"/>
　　兄弟相訟累年不決思彥勅厨宰飲以乳二人悟<lb/>
　　立請輟訟至西洱河誘叛蠻降之後太白晝見勸<lb/>
　　帝修德以答天譴帝讓中書令李義府曰八品官<lb/>
　　能言得失而卿冐富貴主何事耶義府乃與諸武<lb/>
　　共譖思彥出為山陽丞初尉遲敬德子姓陷大逆<lb/>
　　思彥按釋其寃至是贈黄金良馬不受至官閱月<lb/>
　　自免久之復召為御史敡歴内外徙蘇州録事參<lb/>
　　軍罷客汴州有張僧徹者廬墓三十年詔表其閭<lb/>
<pb n="KR2k0047_WYG_059-114a"/>
　　思彥為頌僧徹餽縑二百不受固請乃受一疋命<lb/>
　　其家曰此孝子縑不可輕用上元中復召見武后<lb/>
　　以思彥在官詆外戚出為賀州司馬<lb/>
　　韓琬字茂貞南陽人思彥子中宗朝舉文藝優長<lb/>
　　賢良方正科拜監察御史上言國之安危在於政<lb/>
　　政以法暫安焉必危以德始不便焉終治書入不<lb/>
　　報出監河北軍兼按察使先天中賦絹非時於是<lb/>
　　榖賤縑益貴人多徙亡琬曰御史乃耳日官知而<lb/>
<pb n="KR2k0047_WYG_059-114b"/>
　　不言尚何賴又言須報則弊已甚移檄罷督乃聞<lb/>
　　詔可官至殿中侍御史<lb/>
　　張建封字本立南陽人少喜文章慷慨尚氣蘇常<lb/>
　　盜起代宗詔李光弼往討建封請前諭賊可不須<lb/>
　　戰因到賊屯開譬禍福一日降者數千人由是知<lb/>
　　名授左清道兵曹參軍擢監察御史德宗朝累遷<lb/>
　　徐州刺史李希烈使悍將攻不克拜御史大夫徐<lb/>
　　泗濠節度使檢校尚書右僕射久之來朝召見延<lb/>
<pb n="KR2k0047_WYG_059-115a"/>
　　英殿寵遇異等比還鎮帝賦詩以餞在徐十年一<lb/>
　　軍大治卒贈司徒<lb/>
　　趙宗儒字秉文鄧州人貞元中進士累官翰林學<lb/>
　　士時父驊遷秘書少監德宗欲寵其行使一日並<lb/>
　　命累官吏部尚書以司徒致仕<lb/>
　　范傳正字西老順陽人父惀户部員外郎傳正憲<lb/>
　　宗朝舉進士授集賢殿校書郎拜監察侍御史歴<lb/>
　　歙湖蘇三州刺史以政事修理聞於朝擢為宣歙<lb/>
<pb n="KR2k0047_WYG_059-115b"/>
　　觀察使改光禄卿卒贈左散騎常侍所著西陲要<lb/>
　　畧三巻<lb/>
　　朱葆光南陽人朱温簒唐葆光與唐舊臣顏蕘李<lb/>
　　濤輩挈家南渡寓潭州每正旦冬至必序立南嶽<lb/>
　　祠前北望號慟殆二十年後濤北歸葆光遂家于<lb/>
　　衡子昻有雋才讀書至萬卷仕宋累官翰林學士<lb/>
　　澹于榮利進退以禮有集三十卷<lb/>
　宋王仁贍唐州人少倜儻建隆初授武德使出知秦<lb/>
<pb n="KR2k0047_WYG_059-116a"/>
　　州累遷大内部署加檢校太傅時近臣戚里遣人<lb/>
　　市竹木秦隴間聯巨筏至京師所過關渡矯稱制<lb/>
　　免算既至厚結有司悉官市之倍收其直仁贍宻<lb/>
　　奏禁止之後坐事責授唐州防禦使<lb/>
　　賈黯字直孺鄧州人仁宗朝擢進士第一累官給<lb/>
　　事中權御史中丞嘗論韓琦富弼范仲淹可大用<lb/>
　　又引吕誨為御史㑹被疾以翰林侍讀學士出知<lb/>
　　陳州未行卒贈尚書禮部侍郎初黯母陳歸宗繼<lb/>
<pb n="KR2k0047_WYG_059-116b"/>
　　母史在堂後迎陳歸二母不相善黯能安以事之<lb/>
　　黯修潔自喜在朝數言事人稱其直<lb/>
　　周湛字文淵鄧州人舉進士甲科仁宗時累遷太<lb/>
　　常少卿直昭文館為江淮轉運使湛治煩劇能得<lb/>
　　其要所至條上利害前後至數百事天資强記吏<lb/>
　　胥滿前一見輙識其姓名拜諫議大夫知襄州以<lb/>
　　忤夏竦徙知相州未幾卒湛善弩矢雖隔屋亦中<lb/>
　　的<lb/>
<pb n="KR2k0047_WYG_059-117a"/>
　元劉整字武仲鄧州人沉毅有智謀善騎射仕宋制<lb/>
　　置使孟珙攻金信陽整為先鋒克之累遷瀘州軍<lb/>
　　事為吕文德所忌遂附元授䕫府行省安撫使歴<lb/>
　　拜鎮國上將軍都元帥進河南行省參知政事加<lb/>
　　中書左丞卒諡武敏<lb/>
　　孫嗣鄧州人善騎射倜儻不覊金末兵至集鄉兵<lb/>
　　據守武當元初歸附以平亂功累官至蘄黄道宣<lb/>
　　慰使卒追封樂安郡公諡武康<lb/>
<pb n="KR2k0047_WYG_059-117b"/>
　　王明嗣字伯昌舞陽人擢進士第官至翰林國史<lb/>
　　院編修遷國子司業博學多才有聲於時<lb/>
　　張寛字子裕舞陽人舉進士為國子伴讀尋遷沔<lb/>
　　陽府尹有廉能聲累官都水屯田使名冠當時<lb/>
　　白景亮字明甫南陽人明法律善書算至正間以<lb/>
　　南恩知州遷沔陽府尹有惠政奏最于朝特授衢<lb/>
　　州路總管興學校儒風大振縉紳稱頌焉性廉介<lb/>
　　勤苦自奉甚薄妻尤儉約部使者上其狀特詔褒<lb/>
<pb n="KR2k0047_WYG_059-118a"/>
　　美賜以宫錦改台州路總管卒于官<lb/>
　　西漢傑葉縣人累官至禮部尚書封南陽郡侯<lb/>
　　王琦字景韓鄧州人博學有文與姚燧為親友累<lb/>
　　官至廣西廉訪使聲譽大振<lb/>
　　成遵字宜叔鄧州人㓜敏悟讀書日記數千百言<lb/>
　　初以國子生見虞集曰適觀生文今見生貌公輔<lb/>
　　器也元統初舉進士累遷至中書左丞每參大政<lb/>
　　決大議持正不阿為衆所服所著有奏議塞責藁<lb/>
<pb n="KR2k0047_WYG_059-118b"/>
　　並文集傳于世<lb/>
　　王儀字子禮鄧州人天資明敏力學不倦累官至<lb/>
　　西臺御史中丞所著有文集若干巻<lb/>
　　李友端鄧州人隠居不仕表儀鄉里有女擇配見<lb/>
　　富珠哩翀曰此佳士也遂以女妻之郡大姓李氏<lb/>
　　集書萬巻建書院延友端誨子弟從者甚衆以夀<lb/>
　　終門人私諡曰貞隠先生<lb/>
　　智受益鄧州人以善書負時望至元中擢荆湖行<lb/>
<pb n="KR2k0047_WYG_059-119a"/>
　　省都事征交趾轉行省郎中計度餽餉歴遷宣慰<lb/>
　　副使練習事物吏不能隠及為潭岳總管郡人大<lb/>
　　恱豪縱者避去庭無留事賜金虎符進兩浙運使<lb/>
　　李威字希哲鄧州人天資嚴重剛毅不撓元末領<lb/>
　　毛葫蘆兵為陜西乾州金牌總帥後與主將不合<lb/>
　　棄官歸尚義樂施鄉人感化家範整齊子弟肅然<lb/>
　　夀八旬卒子孫多至顯官<lb/>
　明唐俊南陽人誠信廉介始終不渝洪武初授兵馬<lb/>
<pb n="KR2k0047_WYG_059-119b"/>
　　指揮拜監察御史持部使者節參預戎機以政事<lb/>
　　著稱超拜福建右參政<lb/>
　　鄭剛南陽人天資英邁質直無偽家貧嗜學洪武<lb/>
　　中釋褐胄監署廣西布政使事累官工部右侍郎<lb/>
　　恭慎小心為時所重持節巡視江淮卒于官洪熙<lb/>
　　初贈工部尚書制稱其資禀純實蹈履清慎險易<lb/>
　　之際一心不渝<lb/>
　　趙安葉縣人洪武中以禮部主事權知池州府剸<lb/>
<pb n="KR2k0047_WYG_059-120a"/>
　　繁治劇卓有政聲<lb/>
　　宋江唐縣人洪武中舉人材知祁縣事廉慎有為<lb/>
　　以才行超卓拜監察御史執法不阿不避豪勢擢<lb/>
　　知南雄府以内艱去未幾奪情起為金華知府政<lb/>
　　尚清簡為時所重<lb/>
　　張鵬飛唐縣人初名九萬洪武二十年以耆宿徴<lb/>
　　詣京師奏對稱㫖遂賜今名字以九萬授户部郎<lb/>
　　中廉勤清謹時有里商餽鴨卵者强其家人受之<lb/>
<pb n="KR2k0047_WYG_059-120b"/>
　　鵬飛怒詣朝自劾上笑曰張郎中何乃至此賜鈔<lb/>
　　二十貫以旌其廉仕平凉知府<lb/>
　　李新字克明内鄉人天性剛直洪武末由太學生<lb/>
　　任兵馬指揮歴監察御史振舉憲度轉工部郎中<lb/>
　　能聲益著官至户部右侍郎<lb/>
　　王禮鄧州人永樂中以鄉舉入太學擢知大興縣<lb/>
　　尋轉兵馬副指揮以勤能著稱歴户部主事南京<lb/>
　　刑部郎中以績最陞貴州布政司參政後引疾致<lb/>
<pb n="KR2k0047_WYG_059-121a"/>
　　仕<lb/>
　　焦宏字克明葉縣人永樂辛丑進士累官户部右<lb/>
　　侍郎督餉於麓川事竣還京便道過家卒宏為御<lb/>
　　史時按貴州平反疑獄全活者數百人為江西按<lb/>
　　察司副使時理寃禁弊擊强扶弱善良賴之及為<lb/>
　　布政使德政尤多弟寛亦舉進士歴官監察御史<lb/>
　　以平苗功遷陜西布政司參政卒于官<lb/>
　　李賢字原德鄧州人宣德癸丑進士官吏部郎中<lb/>
<pb n="KR2k0047_WYG_059-121b"/>
　　景泰初上正本十策陳敬宗稱為至論累陞兵部<lb/>
　　侍郎英廟復辟召入内閣進吏部尚書兼翰林學<lb/>
　　士時言官論石亨輩僣横亨輩入愬以為賢主之<lb/>
　　遂下詔獄是日有風雷雨雹之變詔釋之尋復其<lb/>
　　官嘗因孛羅攻大同上安邊五事又以鼓妖上恤<lb/>
　　民十事多見采行憲廟登極進華蓋殿大學士未<lb/>
　　幾以憂去詔奪情復任賢數辭不許踰月疾作卒<lb/>
　　贈太師諡文達所著有古穰集若干巻<lb/>
<pb n="KR2k0047_WYG_059-122a"/>
　　李震南陽人正統初任指揮使嘗從征兀良哈及<lb/>
　　貴州等處以功累陞都督同知成化間清水盜發<lb/>
　　震帥師平之斬俘萬八千五百有竒後封興寧伯<lb/>
　　坐忤汪直免官<lb/>
　　李堅唐縣人正統戊辰進士授翰林院庶吉士拜<lb/>
　　監察御史時上求翠羽於諸省堅上章止之坐是<lb/>
　　外補桐廬知縣興學勸農抑强弭盜建立義倉積<lb/>
　　榖萬石徧設鄉學以教童䝉堅嘗畜馬於任產駒<lb/>
<pb n="KR2k0047_WYG_059-122b"/>
　　一及歸留之至今民頌其清<lb/>
　　王鴻儒字懋學南陽人成化癸卯鄉薦第一丁未<lb/>
　　舉進士歴官山西僉事提督學校孝宗嘗諭劉大<lb/>
　　夏曰王鴻儒他日可大用大夏對曰此人才行不<lb/>
　　易得誠如聖諭累官南京户部尚書卒諡文莊所<lb/>
　　著有凝齋集若干巻<lb/>
　　王鴻漸南陽人鴻儒同母弟𢎞治庚戌解元嘉靖<lb/>
　　癸未進士初守廬州蝗不入境後徙蘇州力除積<lb/>
<pb n="KR2k0047_WYG_059-123a"/>
　　弊累官山東右布政使<lb/>
　　柴昇字公照内鄉人成化丁未進士授兵科給事<lb/>
　　中𢎞治庚戌應詔言十五事明年山東河南水旱<lb/>
　　復疏四事切中時艱上皆嘉納之累遷副都御史<lb/>
　　總制三邊宣示威德敵不敢犯轉吏部侍郎歴南<lb/>
　　京禮工兵部尚書致仕正德間言官屢薦不起世<lb/>
　　宗即位特賜璽書存問卒贈太子少保<lb/>
　　衛道字正夫葉縣人正德甲戌進士授武昌府推<lb/>
<pb n="KR2k0047_WYG_059-123b"/>
　　官有治蹟徴為南京刑科給事中㑹武廟南巡道<lb/>
　　抗疏請回鑾詞極懇切上嘉納之累官南京刑部<lb/>
　　右侍郎清直之操終始不渝致仕卒子東吳嘉靖<lb/>
　　庚戌進士<lb/>
　　杜謙裕州人嘉靖丙戌進士知宜興縣當財賦之<lb/>
　　衝力為釐剔一時積弊俱清陞工部主事以詩名<lb/>
　　許評字公甫内鄉人嘉靖乙丑進士歴任陜西參<lb/>
　　政先知萊州時有勢惡殺人逃之京師具疏開河<lb/>
<pb n="KR2k0047_WYG_059-124a"/>
　　以便漕運葢巧詐以圖掩罪也上可其奏命官同<lb/>
　　至萊評即逮之白于朝以張法紀合郡為之震懾<lb/>
　　王汝魯南陽人鴻儒孫隆慶戊辰進士仕歴一州<lb/>
　　兩倅一府兩臬振紀扶綱皆有政績<lb/>
　　王文煒南陽人選貢永寧知府時交趾父子爭國<lb/>
　　勅令煒持詔往諭能不辱君命焉<lb/>
　　陳民志泌陽人萬厯壬辰進士初授中書擢吏部<lb/>
　　考功司主事衡鑒一秉至公後以河患特簡工部<lb/>
<pb n="KR2k0047_WYG_059-124b"/>
　　郎中有明文粹行世<lb/>
　　王九疇字叙吾鄧州人萬厯已酉舉人任華陰縣<lb/>
　　自潼關以西植楊栁數萬株行人終日在栁陰中<lb/>
　　時比之江東其惠政百姓猶歌之<lb/>
　　彭凌霄淅川人萬厯甲辰進士翰林院庶吉士歴<lb/>
　　詹事府正詹居官二十四年節操端謹始終如一<lb/>
　　因加𣲖協濟力爭於當道得捐其半邑人至今思<lb/>
　　之<lb/>
<pb n="KR2k0047_WYG_059-125a"/>
　　張美含字哲顯裕州人崇禎戊辰進士初任夏縣<lb/>
　　繼任鳳陽歴官户部郎中俱有顯績以母老請終<lb/>
　　養歸流冦攻裕美含負創䕶母突圍出走襄陽時<lb/>
　　左良玉擁兵屯襄郡美含詣帥府請兵良玉不應<lb/>
　　美含撫膺悲憤金瘡逬裂卒鄖撫王永祚為營葬<lb/>
　　峴山下<lb/>
　　李永茂字孝源鄧州人崇禎丁丑進士初授濬縣<lb/>
　　令廉敏有為賑饑䘏士盜發督兵𠞰捕奪回被俘<lb/>
<pb n="KR2k0047_WYG_059-125b"/>
　　子女悉遣還其親黨又為營建石城濬人咸頌其<lb/>
　　德尋擢兵科莊烈帝特賜聯曰豫南國士無雙河<lb/>
　　北循良第一凡奏請蠲免及治河平賊三十餘事<lb/>
　　復以奉先殿災彈首輔罪辯同官熊開元姜埰寃<lb/>
　　時論韙之<lb/>
皇清許惟清字仲如内鄉人明萬厯癸卯舉人子宸貴<lb/>
　　誥贈奉政大夫清弱冠即領鄉薦奉親孝事兄恭<lb/>
　　明季流冦七經内邑清毁家糾衆登陴固守城賴<lb/>
<pb n="KR2k0047_WYG_059-126a"/>
　　以全冦退人乏粟出資贍助多所全活<lb/>
國初闢松雲館下帷授徒講求伊洛性命之學順治九<lb/>
　　年祀鄉賢<lb/>
　　許宸字素臣内鄉人明崇禎庚辰進士順治二年<lb/>
　　授鎮江丹陽令時<lb/>
王師征浙閩平兩廣一切舟車芻茭咄嗟立辦而民間<lb/>
　　寂若無事官商雒道巨冦何儕山盤踞商山恃險為<lb/>
　　固宸計擒賊首餘悉解散歴陞江南按察使拒絶請<lb/>
<pb n="KR2k0047_WYG_059-126b"/>
　　託翦除吏蠧旋告歸卒於家順治十八年祀鄉賢<lb/>
　　郭玳之字嵩如舞陽人歲貢授建安令明末冦劉<lb/>
　　洪俊圍寨人咸惶怖玳之挺身說賊賊解去及任<lb/>
　　建安令仁廉愛民邑有不孝子玳之引咎自責其<lb/>
　　子感動即盡子職撫按交章薦之尋病卒士民巷<lb/>
　　哭刻像祀之順治十八年祀鄉賢<lb/>
　　彭而述字子籛鄧州人世居禹山之下自號禹峰<lb/>
　　卓犖有大志讀書不事章句為詩文操筆立成而<lb/>
<pb n="KR2k0047_WYG_059-127a"/>
　　　一軌於法舉前明崇禎庚辰進士授陽曲令丁母<lb/>
　　　憂遂終明之世不仕順治初以　英王薦授提學<lb/>
　　　僉事進參議分守永州道旋巡撫貴州時西南初<lb/>
　　　定餘燄尚熾而述平靖州陳友龍之亂有功歲餘<lb/>
　　　永州陷於賊忌者劾而述落職歸後有薦而述可<lb/>
　　　大用者時經畧洪承疇開府長沙遂<lb/>
命而述參其軍事而述至軍前用戎禮入見繪黔楚山<lb/>
　　　川形勝并戰守方畧井井承疇甚奇之補衡州兵<lb/>
<pb n="KR2k0047_WYG_059-127b"/>
　　　備道進副使管雲南右布政事移廣西參政分守<lb/>
　　　桂林道㑹獞賊莫扶豹聚衆刼永寧無虚日勢披<lb/>
　　　猖兩江皆震而述建議謂以兵攻賊不若以賊攻<lb/>
　　　賊以客兵攻賊不若以土兵攻賊乃用始龍故土<lb/>
　　　司覃法歐為鄉導而檄永寧知府史贊勳募土兵<lb/>
　　　數百人將之與參將馬甲遊擊陳乙分道以進遂<lb/>
　　　擒扶豹功第一進貴州按察使又進廣西右布政<lb/>
　　　使轉雲南左布政使後卒於官而述具文武才所<lb/>
<pb n="KR2k0047_WYG_059-128a"/>
　　　學尤長於史發諸詩文根柢深厚光芒焱發學者<lb/>
　　　稱之子六人始奮有詩名始摶另有傳康熙六年<lb/>
　　　祀鄉賢<lb/>
　　　干肖龍字雲賓内鄉人順治乙未進士授新化知<lb/>
　　　縣歴任户部主事性好讀書值流冦搶攘時猶手<lb/>
　　　不釋卷任新化令朔望講解<lb/>
聖諭風俗丕變陞户曹㑹計精敏居官甘淡泊不求温<lb/>
　　　飽謝絶請謁時人謂之大隠康熙四十一年祀鄉<lb/>
<pb n="KR2k0047_WYG_059-128b"/>
　　　賢<lb/>
　　　楊如檀舞陽人歲貢任襄城訓導造就人材彷彿<lb/>
　　　蘇湖學規有妹孀居守節賙恤備至康熙五十九<lb/>
　　　年祀鄉賢<lb/>
　　　彭始摶字直上號方洲鄧州人雲南左布政使而<lb/>
　　　述子㓜聰頴博讀羣書行文閎中肆外馳驟縱横<lb/>
　　　而不溢於法為人廉肅恭謹有知人鑑康熙戊辰<lb/>
　　　成進士選庶吉士授檢討改御史風采凜凜人稱<lb/>
<pb n="KR2k0047_WYG_059-129a"/>
　　　為氷御史旋復入翰林擢居侍從康熙四十五年<lb/>
　簡浙江督學始摶焚香誓天而後行始摶衡文一以經<lb/>
　　　史為本衷之以理行之以法老成積學操劵而售<lb/>
　　　丙夜一燈熒然吚唔弗輟未嘗就枕隠几交睫而<lb/>
　　　已逾歲鬢髮盡白始摶為學使不名一錢嘗曰庠<lb/>
　　　序至肅名器至重墨者懦者踈者惰者此四惡也<lb/>
聖祖南巡嘉其忠藎<lb/>
御書公明盡職四字賜之超遷侍講學士復<lb/>
<pb n="KR2k0047_WYG_059-129b"/>
命即擢少詹旋授内閣學士兼禮部侍郎更兼<lb/>
　經筵講官教習庶吉士<lb/>
帝眷日隆人以揆席相擬始摶遽以遷葬請急還鄉杜門<lb/>
　　　却軌風味蕭寂莫知為綸扉枋用重臣也又南陽<lb/>
　　　承辦黒鉛一事本非地產相沿為累始摶力陳其<lb/>
　　　弊於豫撫徐潮而罷人咸德之能因文以定人甲<lb/>
　　　戌丙戌兩次分校所得士胡任輿王雲錦俱臚唱<lb/>
　　　第一所拔浙士尤多知名靡不感動至今尸祝於<lb/>
<pb n="KR2k0047_WYG_059-130a"/>
　　西湖書院不衰雍正十年卒於家<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0047_WYG_059-130b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　河南通志巻五十九<lb/>
</p>
<p>
</p>
  </div>
</body>
</text>
</TEI>
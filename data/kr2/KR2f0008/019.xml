<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_019-1a"/>
　欽定四庫全書<lb/>
世宗憲皇帝上諭内閣卷十九<lb/>
　　雍正二年閠四月<lb/>
上諭十七道<lb/>
　　初四日<lb/>
諭直省總督巡撫社倉之設原以備荒歉不時之需用意<lb/>
　良厚然往往行之不善致滋煩擾官民俱受其累朕意<lb/>
　以為奉行之道宜緩不宜急宜勸諭百姓聽其自為之<lb/>
<pb n="KR2f0008_WYG_019-1b"/>
　而不當以官法繩之也近聞各省漸行社倉之法貯蓄<lb/>
　於豐年取資於儉歳俾民食有頼而荒歉無憂朕心深<lb/>
　為嘉悦但因地制宜須從民便是在有司善為倡導於<lb/>
　前留心稽核於後使地方有社倉之益而無社倉之害<lb/>
　此則爾督撫所當加意體察者也又聞民間輸納錢糧<lb/>
　自封投櫃亦屬便民之法但偶有短少之處令其添補<lb/>
　每至多多需索其數浮於所少之外理應將原銀發還<lb/>
　仍於原封内照數補足交納庶可免多索之弊此雖細<lb/>
<pb n="KR2f0008_WYG_019-2a"/>
　　事督撫大吏亦不可不留心體察嚴飭有司以除民累<lb/>
　　　初五日<lb/>
　諭刑部朕披覽奏章其中人命案件如故殺謀殺者尚少<lb/>
　　而以鬬毆傷人者甚多或因口角相爭或因微物起釁<lb/>
　　揮拳操戈一時殞命及至抵罪雖悔何追此皆由於愚<lb/>
　　賤鄉民不知法律因一朝之忿貽身命之憂言之可為<lb/>
　　憫惻古有月吉讀法之典<lb/>
聖祖仁皇帝上諭内又有講法律以儆愚頑之條盖欲使民<lb/>
<pb n="KR2f0008_WYG_019-2b"/>
　　知法之不可犯律之無可寛畏懼猛醒遷善而逺過也<lb/>
　　但法律包舉甚廣一時難以遍喻應將大清律内所載<lb/>
　　凡毆殺人命等律逐條摘出疏解詳明爾部可通行各<lb/>
　　省令地方有司刋刻散布於大小鄉村處張掛風雨損<lb/>
　　壞仍復再頒俾知鬬毆之律尚然如此則故殺謀殺罪<lb/>
　　更可知父兄子弟互相講論時存提撕警戒之心以化<lb/>
　　其好勇鬬狠之習庶命案可以漸少以副朕好生慎罰<lb/>
　　之至意<lb/>
<pb n="KR2f0008_WYG_019-3a"/>
　　　又<lb/>
　諭宗學教習輔國將軍善福等朕惟睦族敦宗務先教化<lb/>
　　嘗見宗室中習氣未善各懐私心互相傾軋並無扶持<lb/>
　　愛䕶之意惟知寵厚妻黨姻婭其於本攴骨肉視若仇<lb/>
　　敵殊為悖謬或因祖父昔日微嫌追念舊惡必圖報復<lb/>
　　即如齊正額行事無狀甘蹈匪僻以致重干法紀王貝<lb/>
　　勒之子孫妄自尊大任意奢侈不顧禮義䧟於罪戾者<lb/>
　　往往有之其將軍及閒散宗室不知自重狎比小人蕩<lb/>
<pb n="KR2f0008_WYG_019-3b"/>
　　盡先人産業而為無恥之事者尤為不少昔我<lb/>
皇考加恩宗室養育栽培撫恤備至茍有片長薄技靡不收<lb/>
　　録如普奇經布勒席恒等皆曽擢用伊等不思感恩酬<lb/>
　　徳反要結朋黨專事鑚營大負<lb/>
皇考委任之意且其居家素行亦多凶謬即如頼士不安本<lb/>
　　分蕩産破家及其贖罪軍前仍不改過生事訐告宗室<lb/>
　　中似此不肖無恥者不可枚舉朕嘗歎前明宗室年久<lb/>
　　繁衍失於訓教末流猥鄙至不可言誠恐朕之宗室日<lb/>
<pb n="KR2f0008_WYG_019-4a"/>
流日下不知前鑒深用為憂是以深慮熟籌亟思保全<lb/>
之道若非立學設教鼓舞作興循循善誘安能使之改<lb/>
過遷善望其有成今特立義學揀選爾等教習宗室爾<lb/>
等隨其資質勸學興行導以禮義夫教訓之方漸摩陶<lb/>
養非可責效旦夕爾等須盡心竭力善為開導毋避怨<lb/>
毋倦怠教習乆而禮義明自當逺惡從善或有不遵教<lb/>
訓罔顧廉恥有玷名教者小則爾等自行懲戒大則掲<lb/>
報宗人府㑹同奏聞其行止端方精勤好學者無論年<lb/>
<pb n="KR2f0008_WYG_019-4b"/>
齒長幼即行保奏從來立教之術莫要於奨善懲惡善<lb/>
不奨不能使之勸惡不懲不能使之改爾等既膺簡任<lb/>
其各平心静氣屏除私意教訓宗室子弟如己之子弟<lb/>
懇懇然無毫髪不盡其心可將此㫖通行曉諭令朝夕<lb/>
記誦如木鐸之警衆俾皆覺悟自新庶幾積習可除翕<lb/>
然嚮化以協休風爾等務期勤愼黽勉恪供厥職以副<lb/>
朕篤厚宗親殷勤教育之至意<lb/>
　又<lb/>
<pb n="KR2f0008_WYG_019-5a"/>
諭太僕寺少卿兼廵視河道監察御史須洲爾奉差廵視<lb/>
　河道理宜悉心經理凡事公平勿執己見方於漕運有<lb/>
　益據奏有裝載芝蔴船十隻持令箭過閘閘官放行以<lb/>
　致漕船擔閣七日將閘官叅劾前來夫運河之設未嘗<lb/>
　禁商船之往來但水小則加意管束先儘糧船前行水<lb/>
　大時則聽商船任便行走京師百貨俱取給於東南之<lb/>
　商販今將芝蔴船嚴禁若此則各種商船必然一槩阻<lb/>
　滯百貨安能流通於民生日用均屬未便爾從前督理<lb/>
<pb n="KR2f0008_WYG_019-5b"/>
　藩司印務與廵撫不協今管理河道諸事記懷往往見<lb/>
　小尚氣甚負朕委用之意嗣後當平情和衷盡去偏私<lb/>
　膠固之習方有裨於公事<lb/>
　　初八日奉<lb/>
上諭聞得銷毁刺字之人甚多既已刺字私自銷毁即屬<lb/>
　怙終不悛且此必有用藥代為銷毁字迹者嗣後如有<lb/>
　私毁刺字之人理應審明若係本身私毁者本律杖六<lb/>
　十補刺太輕作何重治其罪其代為銷毁者將代毁之<lb/>
<pb n="KR2f0008_WYG_019-6a"/>
　人一併作何治罪之處著妥議定例具奏<lb/>
　　又兵部議覆條奏地方官員私動驛站馬匹處分奉<lb/>
上諭朕以天下民生為念凡一切欽差與祭祀山川之大<lb/>
　臣官員囘京時必召入面見詳詢生民景况地方情形<lb/>
　以及雨水田苖聞得地方官祗知嚴𦂳驛站諸凡勅詔<lb/>
　經過迎送俱不成禮至伊等私事及土司差役轉擅動<lb/>
　驛馬逢迎應付從前惟恐騷擾驛站朕曽降㫖嚴飭但<lb/>
　勅詔經過地方官吏迎送有闗大典豈可疎玩爾等繕<lb/>
<pb n="KR2f0008_WYG_019-6b"/>
　寫諭㫖申飭各省督撫<lb/>
　　初十日奉<lb/>
上諭國家設立官員分别等次俱有定分不得僣越湖北<lb/>
　糧儲道郭維新於起程之前請訓㫖時朕曽諭如有裨<lb/>
　益地方百姓之事著令密奏郭維新蒞任後奏稱該省<lb/>
　漕船式様寛大遇水淺之處輓運維艱請照江浙漕船<lb/>
　式様減小成造朕未降諭㫖今伊又奏稱遵㫖將船儹<lb/>
　造完工兑載漕糧於正月十七等日起程三月十六日<lb/>
<pb n="KR2f0008_WYG_019-7a"/>
　　過淮等語夫改造漕船亦屬大事郭維新理應報明該<lb/>
　　督撫如果有益題明改造今並未報明上司即行任意<lb/>
　　改造著行文湖廣總督楊宗仁廵撫納齊喀魏廷珍此<lb/>
　　項船隻改造之時郭維新曽否報明如伊等知其實有<lb/>
　　裨益令其改造亦應奏聞然後舉行如未經報明以為<lb/>
　　奉有諭㫖改造船隻督撫係地方大吏亦應奏報著楊<lb/>
　　宗仁等將曽否報明及督撫因何不奏并有無裨益之<lb/>
　　處據實明白具奏其郭維新兩次奏摺一併發往<lb/>
<pb n="KR2f0008_WYG_019-7b"/>
　　　又<lb/>
　諭順天府府尹京師廣寜門外向有普濟堂凡老疾無依<lb/>
　　之人毎棲息於此司其事者樂善不倦殊為可嘉<lb/>
聖祖仁皇帝曽賜額立碑以旌好義爾等均有地方之責宜<lb/>
　　時加奬勸以鼓舞之但年力尚壯及游手好閒之人不<lb/>
　　得借名混入其中以長浮惰而生事端又聞廣渠門内<lb/>
　　有育嬰堂一區凡孩穉之不能養育者收留於此數十<lb/>
　　年來成立者頗衆夫養少存孤載於月令與扶衰恤老<lb/>
<pb n="KR2f0008_WYG_019-8a"/>
　同一善舉為世俗之所難朕心嘉悦特頒匾額并賜白<lb/>
　金爾等其宣示朕懷並倡率資助使之益加鼓勵再行<lb/>
　文各省督撫轉飭有司勸募好善之人於通都大邑人<lb/>
　烟稠集之處若可以照京師例推而行之其於字弱恤<lb/>
　孤之道似有裨益而凡人怵惕惻隠之心亦可感發而<lb/>
　興起也<lb/>
　　又戸部議覆淮闗税銀缺額著落經收官員追賠奉<lb/>
上諭前已將各闗加増銀兩俱行裁去此項虧缺銀兩若<lb/>
<pb n="KR2f0008_WYG_019-8b"/>
　係虧缺原額即著落追賠若係虧缺加増銀兩應行豁<lb/>
　免著察明議奏<lb/>
　　十一日條奏請改併衛所歸州縣管轄兵部等衙門<lb/>
　　遵<lb/>
㫖議奏軍民户役不同歸併未便且武科甲出身人員專<lb/>
　　選衛所守備千總若盡裁衛所必致選法壅滯應不<lb/>
　　准行奉<lb/>
上諭此事部議所見甚小况滇蜀兩省曽經裁減衛所未<lb/>
<pb n="KR2f0008_WYG_019-9a"/>
　聞不便今除邊衛無州縣可歸與漕運之衛所民軍各<lb/>
　有徭役仍舊分隸外其餘内地所有衛所悉令歸併州<lb/>
　縣飭令直省督撫分别詳悉區畫具奏其武舉武進士<lb/>
　作何銓選不令壅滯之處吏兵二部詳議奏聞<lb/>
　　十二日<lb/>
諭戸部朕惟錢糧固屬緊要而民瘼尤宜體恤聞有州縣<lb/>
　虧空錢糧百姓情願代賠者此端斷不可開虧空之員<lb/>
　未必愛民况百姓貧富不等斷無闔縣情願代賠之理<lb/>
<pb n="KR2f0008_WYG_019-9b"/>
　或係棍蠧勾連借端科歛或不肖紳衿一向出入衙門<lb/>
　通同作弊及本官被叅猶冀題留復任因而號召多事<lb/>
　之人連名具呈稱係闔縣願賠後官畏承追處分接呈<lb/>
　入手即差役按里追呼名曰樂捐其實強派其為民累<lb/>
　不淺嗣後紳衿富民情願協助者聽其自行完納其有<lb/>
　闔縣具呈者即將為首之人治以重罪如府州縣官擅<lb/>
　准派賠著該督撫查叅重處至因公那移之項依限全<lb/>
　完定例准其開復嗣後督撫題報全完即給咨本官令<lb/>
<pb n="KR2f0008_WYG_019-10a"/>
　　其隨本引見朕觀其人可用者即用如不可用以原品<lb/>
　　休致其年老及不願補官之人亦於本内聲明給還原<lb/>
　　職不必來京爾部行文直省督撫一體遵行<lb/>
　　　十四日奉<lb/>
　上諭阿布蘭雖係宗室朕素不深知在<lb/>
皇考時伊於委任之事尚為勉力廉親王又於朕前保奏朕<lb/>
　　因特加殊恩晉封貝勒賞給佐領又令總理事務外人<lb/>
　　不知以為阿布蘭曽奏聞二阿哥礬書一事故爾擢用<lb/>
<pb n="KR2f0008_WYG_019-10b"/>
　　不知礬書事敗阿布蘭尚自遲疑未奏係貝勒蘇努指<lb/>
　　使奏聞非其本心也阿布蘭自任用以來並不實心効<lb/>
　　力而且素行卑汚前大將軍允禵自軍前回時伊特出<lb/>
　　班跪接從來宗室公於諸王阿哥並無此例也宗人府<lb/>
　　建立碑亭翰林院所撰之文阿布蘭以為不佳另行改<lb/>
　　撰並不頌揚<lb/>
皇考功徳惟稱贊大將軍允禵擬文勒石朕即位後伊自知<lb/>
　　誣謬復行磨去辦理旗務每毎徇私近叅奏佐領一事<lb/>
<pb n="KR2f0008_WYG_019-11a"/>
　　經朕交部查出曽傳示衆大臣似此罪惡種種朕是以<lb/>
　　交宗人府議處非有别意也若即將伊革斥衆人不知<lb/>
　　以為何以旋用旋斥遂生議論則是與廉親王封王時<lb/>
　　向致賀者云何喜之有不知死於何日之語相符矣朕<lb/>
　　若不將此詳諭爾等無論舊時王大臣即朕所用之廉<lb/>
　　親王怡親王阿爾松阿勵廷儀等亦人懷懼心矣如貝<lb/>
　　子允裪人甚平常朕雖加以殊恩封之王爵任以部務<lb/>
　　並不黽勉効力其性好事其行瑣屑再李英貴勒席恒<lb/>
<pb n="KR2f0008_WYG_019-11b"/>
　　俱朕施恩擢用之人因其不肖有負朕恩始行革退善<lb/>
　　則用之不善則退之朕素性也<lb/>
皇考毎訓朕諸事當戒急用忍屢降<lb/>
諭㫖朕敬書於居室之所觀瞻自警今於阿布蘭既不詳察<lb/>
　　而用之太急至於不可寛宥之罪又不便隱忍則<lb/>
皇考訓誡之聖明益著而朕亦知過矣阿布蘭應得何罪之<lb/>
　　處朕殊難降諭㫖爾部院滿大臣㑹同宗人府定議具<lb/>
　　奏<lb/>
<pb n="KR2f0008_WYG_019-12a"/>
　　十六日<lb/>
諭河南山東巡撫并沿河鎮道等官糧船闗係甚重務須<lb/>
　及時抵通豫省向因漕米截留並不留心河道漸至淤<lb/>
　淺今糧船逾限未至此係爾地方官責任必須開濬深<lb/>
　通使舟行無阻早到早囘不誤抵次再南糧大米幫船<lb/>
　亦為遲滯至今未過臨清爾等皆有催漕之責當協力<lb/>
　䟎行務令速得抵通將來囘空之船方不致遲誤冬兑<lb/>
　　十八日<lb/>
<pb n="KR2f0008_WYG_019-12b"/>
諭漕運總督及直隸山東河南廵撫各省旗丁運糧進京<lb/>
　沿途水次理應奉公守法乃數年前浙江湖廣糧船因<lb/>
　懷挾私忿彼此爭鬬持戈放箭殺傷者多逞其兇頑肆<lb/>
　行無忌又聞前嵗之冬糧船守凍在山東地方竟行搶<lb/>
　奪擾害居民去嵗囘空又聞強取百姓衣物此等皆大<lb/>
　干法紀嗣後總漕若不嚴加約束禁止妄行仍然寛縱<lb/>
　直隸山東河南廵撫即著轉飭沿河官弁不時稽察倘<lb/>
　犯法為非即分别輕重按律治罪不得稍有徇縱推諉<lb/>
<pb n="KR2f0008_WYG_019-13a"/>
　以長刁風若有如從前爭鬬傷人及搶奪擾民之事該<lb/>
　督撫即行奏聞請㫖於彼地立刻正法决不寛貸可預<lb/>
　行曉諭各省運丁知之<lb/>
　　二十二日<lb/>
諭沿海各省督撫提鎭戰船出洋廵哨最為緊要舊例地<lb/>
　方官承管修造營員毎多方勒索不顧州縣賠累地方<lb/>
　官惟知交結營員囑其收受彼此俱有私心修造豈能<lb/>
　堅固以致出洋船隻易至朽壞重修朕深知其弊欲改<lb/>
<pb n="KR2f0008_WYG_019-13b"/>
　歸營員修造使州縣無賠累之苦而於軍政似實有裨<lb/>
　益爾等可會同速行確議具奏若有不可行處不可迎<lb/>
　合強以為是<lb/>
　　二十五日<lb/>
諭工部九門石路損壞重車行走甚難爾部㑹同提督衙<lb/>
　門詳勘確估將九門應行修補之處挨次修理再西直<lb/>
　門外石路修至髙糧橋其暢春園石路有損壞者亦著<lb/>
　修補<lb/>
<pb n="KR2f0008_WYG_019-14a"/>
　　　二十六日<lb/>
　諭大學士等廣西廵撫李紱於赴任之前面奏請將原任<lb/>
　　翰林徐用錫帶往廣西暫為教授如効力好保題府道<lb/>
　　等語朕從不知此人亦未聞其姓名因從其所請今訪<lb/>
　　聞此人乃外質内巧險僻小人當年大學士李光地被<lb/>
　　其所欺薦之於<lb/>
聖祖仁皇帝用為翰林因招揺生事李光地又復認過劾奏<lb/>
　　隨即罷斥方黜革之日都中士大夫皆仰頌<lb/>
<pb n="KR2f0008_WYG_019-14b"/>
聖祖仁皇帝之神明今李紱之奏薦此人想亦被其愚詐也<lb/>
　　此等人且不可以為官何况教授師範乎著將徐用錫<lb/>
　　發囬原籍交與地方官嚴加約束不許仍令出境請託<lb/>
　　夤縁生事<lb/>
　<lb/>
　<lb/>
　<lb/>
　世宗憲皇帝上諭内閣卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_143-1a"/>
　欽定四庫全書<lb/>
世宗憲皇帝上諭内閣卷一百四十三<lb/>
　　雍正十二年五月<lb/>
上諭八道<lb/>
　　初四日戸部議覆山東巡撫岳濬奏登鎮餉銀請於<lb/>
　　就近州縣支領應如所請奉<lb/>
上諭各省藩司乃錢糧之總匯兵餉悉從藩司支領始易<lb/>
　稽查若圖一時近便在州縣關支將來必滋弊端從前<lb/>
<pb n="KR2f0008_WYG_143-1b"/>
　所降諭㫖甚明此本内登鎮兵餉議在就近州縣支領<lb/>
　其如何辦理錯誤及他省有無似此支領之處著大學<lb/>
　士等詳查具奏<lb/>
　　十二日吏部議覆江南寧國府知府張勤望徇庇屬<lb/>
　　員應降調奉<lb/>
上諭張勤望身為知府徇庇所屬劣員已屬不職且聞伊<lb/>
　父張𢡟誠就養在署性情暴戾舉動乖張任用私人挾<lb/>
　制伊子干預公事不恤聲名江南督撫等皆知之夲應<lb/>
<pb n="KR2f0008_WYG_143-2a"/>
　將伊父子並加嚴處以示儆懲但念大學士張鵬翮在<lb/>
　日宣力多年今子孫寥落現為職官者只有張勤望一<lb/>
　人不忍令其廢棄特加格外之恩照部議所降之級從<lb/>
　寛留任張懋誠著來京候㫖張勤望嗣後居官既無掣<lb/>
　肘之處若不知感戴朕恩努力奮發勉為良吏稍有怠<lb/>
　忽曠誤著該督撫即行糾㕘朕必嚴加處分<lb/>
　　十七日奉<lb/>
上諭向來八旗官員遇有吉凶之事競尚繁華恣意糜費<lb/>
<pb n="KR2f0008_WYG_143-2b"/>
　以致兵民效尤㒺知撙節重有累於生計朕屢加訓諭<lb/>
　並令九卿等按其品級分别等次酌定規條頒行已久<lb/>
　伊等自當體朕教養之苦心各循職分謹守章程以為<lb/>
　仰事俯育之道乃近聞八旗人等仍有未改陋習以誇<lb/>
　多鬬靡相尚者不知聖人教人以生養死塟合禮為孝<lb/>
　又曰禮與其奢也寧儉䘮與其易也寧戚朕之教人亦<lb/>
　即此意如曰父母之葬祭必以耗財為孝獨不思蕩廢<lb/>
　家産以致不能顧恤品行辱及先人其不孝也更為何<lb/>
<pb n="KR2f0008_WYG_143-3a"/>
　如子女之婚嫁必以厚資為慈獨不思無所貽謀以致<lb/>
　不能養育子孫饑寒困苦其不慈也更為何如况越禮<lb/>
　踰分之事但覺可恥更有何榮朕之提撕警覺已至再<lb/>
　至三而庸愚之人尚未醒悟今特再行宣諭該都統等<lb/>
　務須諄切化導並不時稽查俾八旗人等遵照所頒定<lb/>
　例實力奉行毋得陽奉隂違負朕崇儉黜奢維風訓俗<lb/>
　之至意儻視為具文仍踵故習經朕訪聞必將該都統<lb/>
　等一併議處<lb/>
<pb n="KR2f0008_WYG_143-3b"/>
　　二十一日奉<lb/>
上諭據乍浦副都統傅森奏稱訓練兵丁各種技藝俱已<lb/>
　嫻熟且歩行一日可至百餘里等語此皆傅森實心辦<lb/>
　事身不憚勞善於指教管束之所致也况問及乍浦來<lb/>
　人俱各感戴傅森處處體訪亦俱謂官兵内無一苦累<lb/>
　怨望之人甚屬可嘉誠可謂各省將軍大臣内之超卓<lb/>
　勝任者矣其餘將軍大臣身膺厚祿惟知隨衆供職自<lb/>
　圖榮寵安逸未有竭盡血誠如此實心教訓成就兵丁<lb/>
<pb n="KR2f0008_WYG_143-4a"/>
　　者果能如是體行何患兵不精練而事不整頓乎著將<lb/>
　　傅森奏摺抄發各省將軍大臣等令伊等閲看各捫胸<lb/>
　　自問或伊等内有似此奮勉之人朕未得知亦未可定<lb/>
　　　二十五日奉<lb/>
　上諭向例恭逄<lb/>
列祖忌辰在京則由禮部等衙門在外則由督撫提鎮及各<lb/>
　　府州縣懸牌出示曉諭官弁兵民人等一體凛遵齋戒<lb/>
　　朕思懸牌出示將<lb/>
<pb n="KR2f0008_WYG_143-4b"/>
列祖廟號直書於上其懸示之地未必悉能潔淨而出入往<lb/>
　　來行人雜遝坐卧喧譁均非敬謹恪恭之意嗣後應如<lb/>
　　何通行曉諭使衆共知而又不至於䙝慢著該部悉心<lb/>
　　妥議定例奏聞<lb/>
　　　二十七日戸部議覆山東巡撫岳濬題奏錢糧未完<lb/>
　　　之生監應照例議革奉<lb/>
　上諭雍正七年山東紳衿等拖欠錢糧例應斥革朕念東<lb/>
　　省歉収特寛三年之限此夲内雍正九年東省未完錢<lb/>
<pb n="KR2f0008_WYG_143-5a"/>
　糧之紳衿部議照例斥革朕查雍正九年東省亦係歉<lb/>
　収之嵗與平時抗玩者有間著照從前恩㫖亦准寛期<lb/>
　三年令其完納儻再有逾限不完之頑戸則照例處分<lb/>
　無可寛貸<lb/>
　　又奉<lb/>
上諭福建武平縣民藍厚正打傷胞兄藍元正身死一案<lb/>
　據稱藍元正倚恃兄長欲佔藍厚正名下所分之田厚<lb/>
　正與之理論元正持棍毆打厚正走避元正復行趕毆<lb/>
<pb n="KR2f0008_WYG_143-5b"/>
　厚正奪棍回抵致傷元正頂心殞命厚正之母戴氏年<lb/>
　逾七十僅生元正厚正兩子元正雖生一男年方七嵗<lb/>
　脚患廢疾應否將厚正免死留養之處請㫖定奪等語<lb/>
　朕因近日刑部法司辦理刑名案件輕重失倫者甚多<lb/>
　而交與九卿會議之案又多以姑息為寛大潦草議覆<lb/>
　而不察其情理之當否因將此夲發與九卿詳悉閲看<lb/>
　令其各抒己見於朕前面奏以觀其識見便於教導今<lb/>
　日戸部尚書慶復等十七人奏稱弟毆胞兄致死法無<lb/>
<pb n="KR2f0008_WYG_143-6a"/>
　可貸禮部尚書三泰刑部尚書福敏張照侍郎王國棟<lb/>
　等十二人奏稱元正毆打厚正厚正走避元正趕毆厚<lb/>
　正奪棍回抵出於一時情急戴氏年老一孫㓜穉厚正<lb/>
　之罪可以從寛等語朕思人心風俗之根本莫重於倫<lb/>
　常夫以田土細事而毆胞兄致死實屬人倫之變若因<lb/>
　母老而曲從寛宥則凡凶惡之人父母年髙兄弟單少<lb/>
　者皆得肆行無忌並可置倫常於不問矣有是理乎况<lb/>
　元正趕毆之時厚正已奪棍在手可免乃兄之撻擊矣<lb/>
<pb n="KR2f0008_WYG_143-6b"/>
　而乃持棍忿毆一擊而殞乃兄之命尚得謂之一時情<lb/>
　急出於不得已乎此等兇暴之徒枉法容留適足以為<lb/>
　人心風俗之害尚望其孝養伊母撫乃兄之㓜子俾其<lb/>
　成立耶福敏張照王國棟乃專掌刑名之大臣而識見<lb/>
　卑庸糊塗姑息至於如此不可不加儆懲著交部嚴察<lb/>
　議奏藍厚正照律即行處斬<lb/>
　　二十八日奉<lb/>
上諭據署宣化總兵官補熙奏稱鎮標右營馬兵閆兆龍<lb/>
<pb n="KR2f0008_WYG_143-7a"/>
　於夲月二十二日在朝元觀門西拾得白布稍連内有<lb/>
　白銀五兩大制錢二百二十文比即告知街坊訪問失<lb/>
　物之人隨有張家口民人楊友尋至該處所報銀兩數<lb/>
　目錠件俱屬相符閆兆龍當官給還堅不受謝臣已賞<lb/>
　給花紅面加奬勵理合奏聞等語數年以來直省地方<lb/>
　屢有拾金不昧之事朕以草野愚民知崇亷讓實風俗<lb/>
　轉移之機深用慰恱今邉地營兵閆兆龍輕利重義不<lb/>
　取遺金甚屬可嘉著補熙傳㫖再加賞賚可否以千把<lb/>
<pb n="KR2f0008_WYG_143-7b"/>
　拔補著補熙酌量<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百四十三<lb/>
</p>
<p>
</p>
  </div>
</body>
</text>
</TEI>
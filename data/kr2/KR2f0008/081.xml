<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_081-1a"/>
　　欽定四庫全書<lb/>
　世宗憲皇帝上諭内閣卷八十一<lb/>
　　　雍正七年五月<lb/>
　上諭三十二道<lb/>
　　　初一日<lb/>
　諭出征大將軍副將軍叅贊大臣官弁兵丁等準噶爾狡<lb/>
　　獪兇頑父子濟惡為邊境䝉古之隠患朕仰承<lb/>
皇考聖祖仁皇帝先志特發兩路大兵聲罪致討當四海昇<lb/>
<pb n="KR2f0008_WYG_081-1b"/>
　　平之時國用充裕朕細加籌畫計議再三凡命將遣官<lb/>
　　𣲖兵運餉以及車馬甲胄兵器耕具之屬無不經理周<lb/>
　　詳備辦豐足宏綱細目具有規條而𣲖出之官弁兵丁<lb/>
　　等踴躍歡忻爭先恐後其急公勇徃之意甚為可嘉此<lb/>
　　盖弁兵等素懐忠君報國之心而又受<lb/>
皇考六十餘年教養之澤感恩慕義出於悃忱故奮發之氣<lb/>
　　若斯之壯也然軍氣當壯而軍心則不可驕孔子論行<lb/>
　　軍之道曰必也臨事而懼好謀而成而以暴虎馮河為<lb/>
<pb n="KR2f0008_WYG_081-2a"/>
　　戒書經曰今予其恭行天之罰可知古昔聖人於軍旅<lb/>
　　之事倍加敬謹從未有以士飽馬騰兵甲堅利而遂生<lb/>
　　驕矜之意忘嚴惕之懐也從來舉大事者固在人事之<lb/>
　　經營而成大功者必頼<lb/>
天心之眷佑若果仰邀<lb/>
上天慈恩黙垂保䕶則天地間非常之業不世之勲皆計日<lb/>
　　可以成就而感格<lb/>
上天之道惟有一誠一和聖人曰至諴感神又曰和氣致祥<lb/>
<pb n="KR2f0008_WYG_081-2b"/>
　　古訓昭垂千載不易今此兩路大兵前徃若自大將軍<lb/>
　　以下兵丁以上皆存一片誠敬之心一團和合之氣視<lb/>
　　國家之事如己事聨千萬人之心為一心以此感格<lb/>
上蒼䝉<lb/>
天心許一是字如此而大功不唾手告成者無是理也大將<lb/>
　　軍總統全師為三軍司命當開誠布公虚懐受益能謀<lb/>
　　於衆能斷於心勿以私意而冺人之勞勿以偏見而掩<lb/>
　　人之善信賞必罰恵愛嚴明副將軍叅贊大臣等和𠂻<lb/>
<pb n="KR2f0008_WYG_081-3a"/>
　　協贊合志同心共展謀猷以成韜畧其一應文武官弁<lb/>
　　等各有攸司均闗重計祇奉將軍之令善導所轄之人<lb/>
　　務殫公心以襄偉績至於兵丁等應思祖孫父子世受<lb/>
　　國恩今當執戈荷㦸之時正効力酬恩之會况朕以至<lb/>
　　公訓諭大小臣工將軍等秉公心以馭士卒有功必錄<lb/>
　　有過必懲正宜乘時黽勉以圖上進古人以共為一事<lb/>
　　比於同舟言其休戚相通憂樂與共也朕謂今日之事<lb/>
　　自將軍以下兵丁以上不但有同舟之誼實乃一體之<lb/>
<pb n="KR2f0008_WYG_081-3b"/>
　　親朕為元首以股肱耳目視爾等爾等衆人彼此聨屬<lb/>
　　之情當如手足臂指之痛癢相闗肫誠固結不可藏嫉<lb/>
　　妬之念不可懐推諉之心且不但不當存退縮規避之<lb/>
　　私𠂻亦並不應存輕進貪功之淺見盖一人立功其功<lb/>
　　小衆人立功其功大果能以誠心和氣感格<lb/>
上天錫福垂恩膚功克奏則凡行軍預事之人皆有光榮膺<lb/>
　　爵賞於朝廷埀令名於奕世豈不美歟朕自運籌軍務<lb/>
　　以來及師旅起程以後朕之一心時刻在於戎陣之間<lb/>
<pb n="KR2f0008_WYG_081-4a"/>
　　爾等宜共體此心也<lb/>
　　　又奉<lb/>
　上諭盗犯陸佛自行投首該撫以其行刧三案不准减等<lb/>
　　刑部亦遂照擬覆奏夫刧盗之許令自首减等者既可<lb/>
　　開愚民自新之路且使案件易於清結若以行刧三次<lb/>
　　雖自首不准减等其為盗多次之人必不肯自行首報<lb/>
　　矣似此等罪案外省定以重律固當既交部議該部自<lb/>
　　應兩請候朕揆其情罪輕重頒發諭㫖陸佛雖有别案<lb/>
<pb n="KR2f0008_WYG_081-4b"/>
　　未結而此案既經自首不應定以斬决著另議具奏<lb/>
　　　初二日奉<lb/>
　上諭屢年以來朕以天人相感之理諄諄曉諭内外臣工<lb/>
　　盖朕實切敬<lb/>
天勤民之念於寤寐之中而確見其感應之不爽尤願各省<lb/>
　　督撫有封疆之重任者體朕此心至誠至敬各盡其道<lb/>
　　以為感格<lb/>
上天之本恵我蒸民共登袵席朕並非以年榖之順成有意<lb/>
<pb n="KR2f0008_WYG_081-5a"/>
　　歸美於大吏亦非以雨暘之差忒强欲䣃責於臣工也<lb/>
　　假使為督撫者因朕有地方豐歉由於吏治得失之諭<lb/>
　　㫖而欲自彰其善自䕶其短於奏報秋成則或有溢美<lb/>
　　之詞於奏報歉收則或有諱災之意似此則事<lb/>
天為不誠事君為不忠臨民待下為不仁不信有此數端而<lb/>
　　欲荷<lb/>
上天嘉祐錫福凝禧有是理乎况粉飾一己之聲名而不顧<lb/>
　　民生之休戚其何以對所屬之官民而無愧怍乎朕留<lb/>
<pb n="KR2f0008_WYG_081-5b"/>
　　心體察覺近來督撫等之奏報年穀間有此弊不得不<lb/>
　　通行曉諭以防其漸在爾督撫等自思之有則改之無<lb/>
　　則加勉况朕之見聞甚廣訪察維勤倘掩飾於此而敗<lb/>
　　露於彼豈不自取朕之輕視乎人臣事君之道惟以誠<lb/>
　　實無欺為本爾督撫等其共朂之<lb/>
　　　又奉<lb/>
　上諭李鳳翥奏賀瑞芝本内自稱蓬蓽陋儒此本奏賀慶<lb/>
　　雲又稱擲地才疎敢含毫而賦五色李鳳翥既以儒者<lb/>
<pb n="KR2f0008_WYG_081-6a"/>
　　自居則陳奏本章自應加意慎重不當作游戲之詞若<lb/>
　　未曽作賦而云作賦則所奏盡屬虛文若實曽作賦便<lb/>
　　當進呈朕覽若自知不能作賦而引此浮詞凑成自謙<lb/>
　　之語陳於君上之前豈儒者之道乎李鳳翥受朕深恩<lb/>
　　由翰林之職超擢至工部侍郎而在工部時瞻徇茍且<lb/>
　　聼阿其那之指揮不能卓然自立尚得以儒者自命乎<lb/>
　　更可異者貼黄内大賚賚字訛寫賫字莫非有意譏朕<lb/>
　　不應賚而賚乎似此輕慢疎忽狂詐姦偽儒者固當如<lb/>
<pb n="KR2f0008_WYG_081-6b"/>
　　是乎此二本著李鳳翥明白回奏<lb/>
　　　初四日奉<lb/>
　上諭朕見臣工等奏章間有用山川効靈字樣者屢經降<lb/>
　　㫖嚴加申飭如洪福齊<lb/>
天及一切頌揚背理之詞諄諄訓誡至於再三宜乎中外共<lb/>
　　知朕心矣乃昨衍聖公孔傳鐸奏賀慶雲本内竟用乾<lb/>
　　坤効靈之語朕覽之實為悚惕不寧之甚朕於事<lb/>
天事<lb/>
<pb n="KR2f0008_WYG_081-7a"/>
神至誠至敬惟望<lb/>
天地神祇俯垂黙佑錫福兆庶共享昇平若云感召<lb/>
天和或云受<lb/>
天之祜或云昭示靈應似此等語作頌揚之文尚於義不悖<lb/>
　　而於心亦安今乃謂<lb/>
天地神祇効靈於人君豈不聞王者父<lb/>
天而母<lb/>
地而敢為此䙝慢之語乎且朕之事<lb/>
<pb n="KR2f0008_WYG_081-7b"/>
天亦猶臣下之事君也臣之事君也以為九重之尊而以人<lb/>
　　君視<lb/>
天其相越之分又不啻九重而已也設以屬員頌其上官而<lb/>
　　稱為上所崇奉或稱為福與君齊彼為上官者能安受<lb/>
　　而不戰慄乎今以効靈齊<lb/>
天等語見諸奏章其背理慢<lb/>
神何以異是人惟胸中䝉昧不知立言之體遂至習而不察<lb/>
　　大失敬謹事君之道昔我<lb/>
<pb n="KR2f0008_WYG_081-8a"/>
聖祖仁皇帝深惡此等陳奏之詞常加訓誨今著再行申諭<lb/>
　　内外臣工知之嗣後如有仍用此等字樣者著通政司<lb/>
　　即行叅奏如送内閣即著大學士叅奏<lb/>
　　　又奉<lb/>
　上諭上年十月内降㫖令内外官員各保舉一人送部引<lb/>
　　見倘所保人員内有現在試用者若一體准其送部引<lb/>
　　見恐伊等因現在試用之缺不稱其意而起規避之念<lb/>
　　嗣後若有保舉現在試用人員者著先將咨文送部該<lb/>
<pb n="KR2f0008_WYG_081-8b"/>
　　部彚齊請㫖准其進京引見再令來京又如保人之員<lb/>
　　現係試用尚未實授者是本人之優劣尚在未定難與<lb/>
　　現任之州縣比論亦著先行咨部彚齊請㫖准令引見<lb/>
　　者再著來京<lb/>
　　　初五日<lb/>
　諭大學士九卿自古為政者皆言寛嚴相濟所謂相濟者<lb/>
　　非方欲寛而雜之以嚴方欲嚴而雜之以寛也惟觀乎<lb/>
　　其時審乎其事當寛則寛當嚴則嚴而已如十人當賞<lb/>
<pb n="KR2f0008_WYG_081-9a"/>
　則俱賞之斷無以賞者太多而舍一二人不賞之理十<lb/>
　人當罸則俱罰之斷無以罰者太多而寛一二人不罰<lb/>
　之理即如戸部也綜核錢穀惟在公平直省徵觧錢糧<lb/>
　其不足者固當查核若餘於額數之外者豈遂不當查<lb/>
　核乎即如刑部也按律定罪務期明允直省審讞重案<lb/>
　其間失出者固當駁詰若失入而致寃抑者豈遂不當<lb/>
　駁詰乎總之當寛則寛當嚴則嚴寛嚴適協其宜乃為<lb/>
　相濟非叅雜於寛嚴之間而為子莫之執中也譬之飲<lb/>
<pb n="KR2f0008_WYG_081-9b"/>
　食原相需也然亦當飲而飲渇者不可以食觧當食而<lb/>
　食飢者不可以飲充若强飢者以飲强渇者以食是相<lb/>
　背也豈相需之道乎<lb/>
　　初七日奉<lb/>
上諭朕慎重民命留心刑獄每於讞决之際徃復審察至<lb/>
　再至三是以外省每年秋審亦照朝審之例悉令三覆<lb/>
　奏聞今思每日所進本章内有擬以極典及斬絞立决<lb/>
　之犯雖其情罪俱屬重大律無可寛然朕心猶欲慎審<lb/>
<pb n="KR2f0008_WYG_081-10a"/>
　　而後置之於法嗣後如遇此等本章已閱過票簽交與<lb/>
　　本房者著批本官員照三覆奏之例進呈三次候朕再<lb/>
　　加詳慎然後批發以副朕欽恤矜慎之至意<lb/>
　　　又奉<lb/>
　上諭聞近來遵化等州縣採買供應<lb/>
陵上官兵米石竟有吏胥串通兵丁當差人等折銀代米私<lb/>
　　相授受每石或六七錢八九錢不等使吏胥利於侵尅<lb/>
　　而不肖兵丁但收現銀入手便於花費及至五六月之<lb/>
<pb n="KR2f0008_WYG_081-10b"/>
　　間米貴之時艱於糴買徃徃困乏該管官亦並不留心<lb/>
　　稽察嚴行申飭甚非加恩於供奉<lb/>
陵寢官兵之至意也嗣後著該督嚴飭州縣官將本色米石<lb/>
　　按名支給<lb/>
三陵總管亦不時稽察有復蹈前轍折銀代米者即行題叅<lb/>
　　將授受之人從重議處<lb/>
　　　又奉天將軍多索禮奏原任<lb/>
　　盛京戸部侍郎格爾布入官銀無完將督催承催不力<lb/>
<pb n="KR2f0008_WYG_081-11a"/>
　　之協領拖秋等題叅交部議處奉<lb/>
上諭格爾布之家口雖在盛京但伊原係京城之人在盛<lb/>
　京居官不久所有應追銀兩該旗自應在京查明家産<lb/>
　著追還項乃相沿推諉之陋習以䣃已責致盛京各員<lb/>
　俱以承追不力被叅甚為屈抑著將本内所叅之員免<lb/>
　其議處其從前互相推諉各官交部查明察議具奏<lb/>
　　初八日奉<lb/>
上諭據工部奏稱武昌荆州二處水師營戰船應照祖秉<lb/>
<pb n="KR2f0008_WYG_081-11b"/>
　衡奏准之例將小修改為嵗修等語夫祖秉衡條奏乃<lb/>
　雍正七年通行之案將從前已歴三年未修之船隻准<lb/>
　其小修嗣後每年令其嵗修則船隻始得堅固而各省<lb/>
　亦易於奉行今據工部所議以三年期滿應行小修之<lb/>
　船改為今年嵗修是以七年所定之例行於四年未修<lb/>
　之船也於情理甚屬未協其中不敷之費必致令地方<lb/>
　官賠累豈非寃抑著該部另行定議其從前議覆修船<lb/>
　各案若有似此錯誤者俱著該部查出另議具奏工部<lb/>
<pb n="KR2f0008_WYG_081-12a"/>
　堂司官著察議具奏<lb/>
　　初九日奉<lb/>
上諭據尹繼善將齊蘇勒原叅范周吳擅開黄浦閘放水<lb/>
　　一案照承審官所擬滿杖具題范周吳身為汛員明知<lb/>
　二月間重運開行正需蓄水之際乃不候批詳將黄浦<lb/>
　閘擅自開板放水寧無情弊若云運河水長恐礙堤工<lb/>
　則二月初旬非發水之時亦尚非桃汛之候何至刻不<lb/>
　容緩從前齊蘇勒以該道審擬未協批令嚴訊確情必<lb/>
<pb n="KR2f0008_WYG_081-12b"/>
　有所見今尹繼善仍照原擬具題草率完結甚屬不合<lb/>
　從來後任官接辦前任事件每多私心陋習不可勝數<lb/>
　如前官保薦信用之員其人亦必有一長可取而接任<lb/>
　者必苛求其短以示己之精明而於前任叅劾之案則<lb/>
　徃徃委曲開釋以市己之寛厚至於地方陋規衙門積<lb/>
　弊又瞻顧回䕶為己身預留地歩而不肯舉發此皆輕<lb/>
　重顛倒是非錯置出於意見之私而非公正之道尹繼<lb/>
　善題奏此案識見淺小陋習未除此案内范周吳開閘<lb/>
<pb n="KR2f0008_WYG_081-13a"/>
　放水實情著尹繼善另行確審定擬具奏從前徇庇承<lb/>
　審之員一併嚴察議奏以杜小人居心險薄幸災樂禍<lb/>
　之惡習<lb/>
　　十三日奉<lb/>
上諭向來有司官補授之時逥避本省盖因地方宻邇恐<lb/>
　其中有嫌疑牽制等弊也朕思江南之上江下江湖廣<lb/>
　之湖北湖南陜西之西安甘肅雖同在一省中而幅員<lb/>
　遼濶相距甚逺定制各設廵撫司道以統轄之其情形<lb/>
<pb n="KR2f0008_WYG_081-13b"/>
　原與隔省無異則官員選補不過有同省之名而並無<lb/>
　嫌疑牽制之處必須迴避况既係同省則於彼處人情<lb/>
　土俗較他省之人更為熟悉未必不於地方有所裨益<lb/>
　嗣後凡江蘇安徽湖北湖南陜西甘肅諸處府州縣以<lb/>
　下官員得本省之缺不在本籍廵撫統轄之内者不必<lb/>
　令其迴避其相隔在五百里之内者仍照隔省逥避之<lb/>
　例一體遵行<lb/>
　　又奉<lb/>
<pb n="KR2f0008_WYG_081-14a"/>
上諭魏廷珍遵例自陳應用奏本而用題本魏廷珍並非<lb/>
　不知條例之人且由學士至於廵撫歴任多年上次又<lb/>
　曽經自陳而此畨忽爾錯誤豈得謂出於無心盖伊之<lb/>
　意以為外任文武大臣題本奏本誤用者朕間常降㫖<lb/>
　寛其處分而伊自知無邀免之理特有意誤用甘受叅<lb/>
　罰使天下之人謂朕之待伊事事苛求而伊之獲譴皆<lb/>
　屬無心之過假此一節以掩盖衆愆其用心甚屬奸偽<lb/>
　夫本章不合體式而免其察議者或係武職大臣不通<lb/>
<pb n="KR2f0008_WYG_081-14b"/>
　文翰或係初經外任之員未曽諳習體格其情皆有可<lb/>
　原又如督撫等有降級罰俸之案而寛免者亦因其人<lb/>
　平日為國家實心効力朕不忍以小過處分是以沛恩<lb/>
　於常格之外凡此寛嚴輕重之間朕皆凖情度理出於<lb/>
　至公之心如魏廷珍苟且因循視國家之事如陌路者<lb/>
　朕念其何長而寛其循例之處分今又將明知之例故<lb/>
　意錯誤以干叅處人臣事君之道固如是乎著魏廷珍<lb/>
　明白囬奏<lb/>
<pb n="KR2f0008_WYG_081-15a"/>
　　十四日奉<lb/>
上諭前因備辦軍需令直𨽻山東河南山西等省採買騾<lb/>
　匹運送糧餉今直𨽻山東解京之騾陸續報到俱屬肥<lb/>
　腯壯健據此則地方官之採買辦理實心用力可知著<lb/>
　將二省觧來之騾匹查明各地方官採辦之多寡及肥<lb/>
　腯之高下分别等次交部議敘以示嘉獎其觧送之員<lb/>
　亦屬勤勞著一併酌量議敘從前議定每騾一頭給與<lb/>
　官價十二兩今看所觧騾匹甚好諒官價十二兩及每<lb/>
<pb n="KR2f0008_WYG_081-15b"/>
　日喂養准鎖之銀必不敷用其多添之費著經手之該<lb/>
　州縣官據實報明該督撫該督撫照所用實數於本省<lb/>
　存公銀兩内即行給發不使絲毫累及民間亦不令州<lb/>
　縣官有賠墊之苦但不得借此恩㫖滋浮冐之弊著該<lb/>
　督撫公平辦理因此次需用騾隻既多而該地方所採<lb/>
　買者又甚屬肥壯是以増給價值並令加恩議敘後不<lb/>
　為例其河南山西二省所辦騾匹觧交陜西者著岳鍾<lb/>
　琪驗看據實具奏若能如觧京之辦理妥協亦著照直<lb/>
<pb n="KR2f0008_WYG_081-16a"/>
　𨽻山東一體加恩<lb/>
　　又奉<lb/>
上諭據岳濬疏稱山東觀城縣有盗犯林琳拘禁在獄其<lb/>
　妻入監私給其夫銀兩林琳將銀付禁卒李玫懇其照<lb/>
　看李玫即乘衆人睡熟將林琳鎖□放開令其越獄脱<lb/>
　逃等語夫盗犯乃秉性兇惡之徒身雖繋於囹圄而作<lb/>
　奸犯科之念未嘗止息况强盗之罪律應立斬伊自料<lb/>
　難逃國法徃徃挺而走險妄希兎脱則防範更當嚴𦂳<lb/>
<pb n="KR2f0008_WYG_081-16b"/>
　今乃許其妻子家口入監探視此等不良之人乘機滋<lb/>
　弊如串改口供暗通信息種種奸計不可枚舉嗣後當<lb/>
　嚴行禁約不許徃來再如盗犯刦奪其嫡屬豈不知情<lb/>
　若果能勸阻於平時未必不可以使之改惡從善其聼<lb/>
　從為盗而不行勸阻者皆希圖得財分贓助盗為惡者<lb/>
　也嗣後積慣為盗與屢次行刦之人其妻子嫡屬應如<lb/>
　何分别治罪之處著九卿一併定議具奏<lb/>
　　十五日奉<lb/>
<pb n="KR2f0008_WYG_081-17a"/>
上諭岑齊岱岑映宸父子二人名下應追贓銀據鄂爾泰<lb/>
　奏稱岑齊岱已經病故應照例免追止追岑映宸應完<lb/>
　之項所奏甚是刑部駁議必欲將伊父子兩案銀五萬<lb/>
　餘兩一併著落岑映宸名下勒限嚴追若云欲使錢糧<lb/>
　有著倘岑映宸力不能完是錢糧仍無著落况朕念伊<lb/>
　祖岑禄曽有軍功已將岑映宸之罪開恩寛免今若照<lb/>
　部議則將來不能全完之時仍將伊治罪乎抑再降㫖<lb/>
　寛免乎部議甚屬不合著另議具奏<lb/>
<pb n="KR2f0008_WYG_081-17b"/>
　　十六日奉<lb/>
上諭凡逺省烟瘴之地及沿邊沿海之區因其險阻荒凉<lb/>
　或民情難治是以有司缺出或揀選補授或將内地之<lb/>
　員保題調補該員到任之後有厯俸三年即陞者亦有<lb/>
　五年即陞者所以恤其苦而賞其勞加恩於常格之外<lb/>
　也乃向來督撫等徇情受託徃徃庇䕶私人以保題烟<lb/>
　瘴邊缺為名俾得速於陞遷仍將其人委署近地展轉<lb/>
　留滯而夲任竟屬虛懸是以𦂳要之缺轉成閒曠之所<lb/>
<pb n="KR2f0008_WYG_081-18a"/>
　矣此向日之積習衆所共知者近年以來雖州縣正印<lb/>
　官不敢仍蹈故轍而同知通判等員則聞尚有借委署<lb/>
　他處之名不到本任延至數年俸滿居然得以陞遷者<lb/>
　此等弊端甚有關係嗣後著嚴行禁止倘有應行署理<lb/>
　之處著該督撫<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>近差委不得使屬員巧為規避之計<lb/>
　以致要缺有閒曠之時倘有仍前營私作弊者經朕查<lb/>
　出定將該督撫及本員一併從重議處<lb/>
　　又奉<lb/>
<pb n="KR2f0008_WYG_081-18b"/>
上諭董永芠索詐安瑞成一案經刑部等衙門將實情審<lb/>
　出定擬斬罪洵不為枉但據伊供在福建臬司任内得<lb/>
　受節禮銀二萬六千兩伊居官劣跡甚多贓私纍纍其<lb/>
　收受屬員餽送及取於地方者豈止此二萬餘金之數<lb/>
　且其從前餽送允禵之物華麗豐厚衆所共知若非横<lb/>
　取於屬員富戸安能辦此今在部訊問尚不肯據實供<lb/>
　吐仍復巧詐支吾甚屬可惡著將董永芠家資抄没入<lb/>
　官其妻子入上三旗辛者庫當差其任内所得贓私及<lb/>
<pb n="KR2f0008_WYG_081-19a"/>
　歴來餽送允禵之物著該部將董永芠及伊親信管事<lb/>
　之人嚴行審問務令一一供出不得絲毫隠諱昨董永<lb/>
　芠觧京之時在途有意延捱顯係潛藏寄頓所有財賄<lb/>
　而江南督撫范時繹尹繼善徇庇姑容聽其留滯不行<lb/>
　催督且所審命案寃抑而督撫等扶同具題不行駁查<lb/>
　明係黨庇著即交與范時繹尹繼善將董永芠任内所<lb/>
　得贓私若干及如何寄頓藏匿之處一一查明追出倘<lb/>
　再有隠瞞定將范時繹尹繼善嚴加議處董永芠所有<lb/>
<pb n="KR2f0008_WYG_081-19b"/>
　婪贓之項大抵取於福建者居多今福建泉州廣東潮<lb/>
　州二處有修理城垣工程著將伊所有資財等項從該<lb/>
　旗及任所查出者觧往泉州潮州二處為修理城工之<lb/>
　用<lb/>
　　又奉<lb/>
上諭據署湖廣提督印務岳超龍摺奏永順土民聚集多<lb/>
　人控告同知潘果酷刑重耗濫差妨農縱役强姦民婦<lb/>
　又藉名皇榖勒賣児女賠補苖衆約有二千人扎住永<lb/>
<pb n="KR2f0008_WYG_081-20a"/>
順城外臣現咨鎮臣周一徳前往撫諭倘仍逞蠢頑不<lb/>
即觧散則應調遣官兵相機勦撫等語從前永順土司<lb/>
懇請改土為流朕屢次降㫖不允後以該土司情詞懇<lb/>
切始勉從其請加以特恩並令該地方官撫綏苖衆和<lb/>
輯乂安使之得所今土民聚衆妄行干犯國法雖係伊<lb/>
等秉性愚頑然亦必由該同知不能拊循之所致潘果<lb/>
係王國棟保題之員何以居官之劣如此今若交與湖<lb/>
廣督撫審理恐伊等瞻顧囘䕶但云土司兇悍漸不可<lb/>
<pb n="KR2f0008_WYG_081-20b"/>
長而不能得其實情昨降諭㫖令趙𢎞恩署理湖北巡<lb/>
撫印務趙𢎞恩平日熟悉苖疆情形著於到楚之時先<lb/>
赴湖南審理此案再令御史苗壽唐繼祖前往㑹同審<lb/>
訊其土民倡首之人自應查出治罪若潘果實有苛刻<lb/>
凌虐等情應置重典以彰國憲提臣岳超龍奏摺及土<lb/>
民控告呈詞欵蹟俱發與趙𢎞恩等逐一秉公訊問湖<lb/>
北巡撫印務著布政使徐鼎暫行署理俟趙𢎞恩此案<lb/>
審定之後再赴署理湖北之任<lb/>
<pb n="KR2f0008_WYG_081-21a"/>
　　又四川提督黄廷桂奏報黄螂土司安挿内地事宜<lb/>
　　奉<lb/>
上諭各處土司呈請改土為流者朕俱不允屢降諭㫖甚<lb/>
　明今據四川提督黄廷桂摺奏黄螂土司國保屢次具<lb/>
　呈懇請題達且稱祖遺土地多被隣封侵佔兼以轄屬<lb/>
　愚頑難以管教惟恐貽累子孫所有四子倘得學習禮<lb/>
　法猶可成人等語朕念該土司國保素知遵奉法紀自<lb/>
　會勦米貼軍興以來随營効力更為恭順其所轄土民<lb/>
<pb n="KR2f0008_WYG_081-21b"/>
　亦無助逆惡蹟今屢次呈請改土為流情詞懇切既於<lb/>
　伊身及其子孫有益朕不忍違其所請著給與守備職<lb/>
　銜并賞銀五千兩為立産安居之用其願居何處著該<lb/>
　提督向伊詢明悉心酌議善為安挿俾其永逺得所以<lb/>
　副朕懐<lb/>
　　十八日奉<lb/>
上諭自本朝開國及平定三藩廓清朔漠以來褒忠録功<lb/>
　之典最為優渥凡文武官弁兵丁之効力行間著有勞<lb/>
<pb n="KR2f0008_WYG_081-22a"/>
績及臨戎致命遇敵受傷者皆赤心報國之人朝廷沛<lb/>
澤加恩惟恐不速乃近年以來部臣辦事遲緩因循往<lb/>
往因一二事之駁查遂將衆人䘏賞之典俱致淹滯即<lb/>
如陕甘川省從前攻勦南川北川青海桌子山等處之<lb/>
文武官弁兵丁已經查核明晰應行䘏賞議敘祗因青<lb/>
海等處功加冊結内有原任巡撫王景灝同知張梅革<lb/>
職離任所造冊結無印可鈐部議駁查以致南川等案<lb/>
䘏賞之處一并稽延經朕訪察而後知之夫官弁例應<lb/>
<pb n="KR2f0008_WYG_081-22b"/>
議敘者不得早沾國恩固為不可而陣亡受傷人等遲<lb/>
至數載之後尚未邀帑金之賜尤可憫惻著該部將南<lb/>
川青海等處文武官弁兵丁速行賞䘏議叙嗣後凡有<lb/>
出兵加恩之案其中若有應行駁查者止將應查之人<lb/>
扣除俟查明補給不得因一二人之行查而稽遲衆人<lb/>
應得之恩典將此永著為例又如從前進藏出征之官<lb/>
弁兵丁若有預借銀兩而本身陣亡或在軍中受傷病<lb/>
故者除照例䘏賞外其所預借銀兩概免追還<lb/>
<pb n="KR2f0008_WYG_081-23a"/>
　　二十日奉<lb/>
上諭朕聞各省糧船過淮抵通之時該管衙門官吏胥役<lb/>
　人等額外需索陋規以致繁費甚多運丁重受其累特<lb/>
　命御史前往稽查禁革苛索等弊又查向來之例每船<lb/>
　北上許帶土宜六十石朕思旗丁運駕辛苦若<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>糧艘<lb/>
　之便順帶貨物至京貿易以獲利益亦情理可行之事<lb/>
　著於舊例六十石之外加増四十石准每船攜帶土宜<lb/>
　一百石永著為例惟是運丁人等繁多素有惡習如偷<lb/>
<pb n="KR2f0008_WYG_081-23b"/>
　盗米石掛欠官糧夹帶私貨藐視法紀此向來之通弊<lb/>
　也又如昔年浙江湖廣二省糧船因私忿小怨遂致操<lb/>
　刃持戈殺傷多命又從前偶值囘空守凍遂致縱容水<lb/>
　手公然搶奪擾害居民此皆衆所共知者是以數年以<lb/>
　來内外臣工條奏旗丁不法者不下數百紙前又有奏<lb/>
　稱販賣私鹽之弊在糧船為尤甚有一種積梟巨棍名<lb/>
　為風客慣與糧船串通搭載貨物運至淮揚託與本地<lb/>
　奸徒令其賣貨買鹽預屯水次待至囘空之時一路裝<lb/>
<pb n="KR2f0008_WYG_081-24a"/>
　載其所售之價則風客與丁柁水手三七朋分糧船貪<lb/>
　風客之餘利風客恃糧船為䕶符於是累萬盈千直達<lb/>
　江廣私販日多而官引日滯等語觀此則旗丁之作奸<lb/>
　犯科誠難以悉數也朕年來累飭該管官嚴行禁約又<lb/>
　復念其勞苦叠沛恩膏近見伊等之惡習刁風亦漸悛<lb/>
　改是以特頒諭㫖嚴禁過淮抵通苛索之陋規復令增<lb/>
　添攜帶土宜俾得多沾餘潤以贍家口伊等益當感戴<lb/>
　朕恩遵守法度共為良善以免罪愆著總督倉場侍郎<lb/>
<pb n="KR2f0008_WYG_081-24b"/>
　漕運總督將朕此㫖通行刋布每船各給一張使運丁<lb/>
　人等觸目警心以副朕體恤訓誨之至意<lb/>
　　又刑部議駁江蘓巡撫尹繼善題免運丁追賠銀兩<lb/>
　　應行全追奉<lb/>
上諭旗丁等勒索銀兩内有僱覓水手置買篷索等項尹<lb/>
　繼善所奏酌量免追甚屬明晰而刑部必欲駁令全追<lb/>
　每見刑部遇有狥私關照之人不問錢糧多寡輒援引<lb/>
　條例輕與開豁如無利於其間則必加意苛求借錢糧<lb/>
<pb n="KR2f0008_WYG_081-25a"/>
　為重之名多方駁詰不知錢糧固宜慎重而國家辦理<lb/>
　事務自有體統即如近日岑映宸一案刑部必欲將伊<lb/>
　父子名下銀兩一并勒追不過徒有追取之名究無完<lb/>
　納之實此等皆有關於政體此本所議甚屬不合將本<lb/>
　發還著另議具奏<lb/>
　　又奉<lb/>
上諭凡各衙門奏本奏摺經朕覽閲内有折角發出者奏<lb/>
　事之員俱應將折出之處請㫖昨正紅旗都統蘇丹等<lb/>
<pb n="KR2f0008_WYG_081-25b"/>
　具摺奏事朕折角發出伊等竟不請㫖及朕思及詢問<lb/>
　伊等已各散去傳到時又稱摺内折角之處未曾看見<lb/>
　自認疎忽大臣等奏事理應敬謹詳慎豈有發出奏摺<lb/>
　而不留心檢閲之理似此等處尚不詳慎更於何事用<lb/>
　心旗下大臣辦事踈忽大率如此朕每日訓誨猶不悛<lb/>
　改著將蘇丹舒楞額鄂齊交部嚴加議處嗣後凡發出<lb/>
　奏章有折角處而不請㫖者俱交部察議<lb/>
　　二十二日奉<lb/>
<pb n="KR2f0008_WYG_081-26a"/>
上諭據湖廣巡察王瓚摺奏驛站夫役一案既已會同該<lb/>
　撫等以仍循舊例長養在站合詞具題又稱雖有長<lb/>
　養之名實不能長養在站等語王瓚職司稽查驛站之<lb/>
　任若確有所見與巡撫意見不同便當自行陳奏倘地<lb/>
　方情形實是如此彼此意見相合已經合詞具題而又<lb/>
　私具奏摺為瞻顧遷就之詞則存心巧偽之甚王瓚自<lb/>
　巡察湖廣以來所奏事件大率皆虛誕支吾茍且塞責<lb/>
　看來不稱巡察之職著調取來京御史唐繼祖現奉差<lb/>
<pb n="KR2f0008_WYG_081-26b"/>
　委審理土司事件俟審結之後即著巡察湖廣地方至<lb/>
　王瓚朦混具奏之處交部察議具奏<lb/>
　　二十五日奉<lb/>
上諭據巡察御史苗壽等奏稱伴送暹羅貢使人員沿途<lb/>
　違例勒索借端逗遛騷擾驛逓等語凡奉差人員不許<lb/>
　騷擾驛逓定例甚嚴朕又屢頒諭㫖嚴行禁飭今廣東<lb/>
　所差伴送人員尚敢肆行無忌甚屬可惡俟伊等到京<lb/>
　之日將伴送管事之人員交與該部即行拏問并行文<lb/>
<pb n="KR2f0008_WYG_081-27a"/>
　　所過地方之該督撫轉飭州縣等官將被伊勒索騷擾<lb/>
　　之處據實首報倘以為已經應付之事隠忍不言或部<lb/>
　　中訊審時本人自行供出或由他處發覺定將隠匿不<lb/>
　　首之員從重治罪<lb/>
　　　二十七日奉<lb/>
　上諭自古明目達聰之道欲以周知庶務博採羣情其責<lb/>
　　端在於臣工之襄贊然必公正居心斯能以忠言讜論<lb/>
　　裨益政治苟或植黨營私辯言亂政此倡彼和顛倒是<lb/>
<pb n="KR2f0008_WYG_081-27b"/>
　　非實國家之罪人為王章所不宥嘗觀前明季世一二<lb/>
　　新進後生竊居言路遂朋比固結挟制大臣把持朝政<lb/>
　　以致國是日非而不可挽此其炯鑒也我<lb/>
世祖章皇帝<lb/>
聖祖仁皇帝聖神御極大觀在上言路𢎞開羣邪屏息一切<lb/>
　　猖狂澆薄之風早已翕然丕變雖有不肖之徒亦無能<lb/>
　　施其伎倆矣朕即位以來以公聽並觀為務以納忠廣<lb/>
　　益為先既命滿漢文武大臣宻陳政務又命科道等於<lb/>
<pb n="KR2f0008_WYG_081-28a"/>
露章之外准具密摺奏事盖以國家事務殷繁人情弊<lb/>
端種種諸臣有陳奏之心或有不便顯言之處故令宻<lb/>
封進呈所以免其瞻顧去其嫌疑俾得各抒所見盡言<lb/>
無隠庶國計民生均有攸頼又如國家任事出力勤慎<lb/>
素著之大臣所辦公務既多豈能保其無所錯誤若因<lb/>
此而被指摘殊非情理其他偶罹過愆或其子弟家人<lb/>
生事失於覺察一經彈劾若朕不加處分則近於䕶庇<lb/>
若加以處分則彼之宣力甚多而不能恕其一眚朕心<lb/>
<pb n="KR2f0008_WYG_081-28b"/>
實為不忍不若言事者宻陳朕前待朕為之斟酌輕重<lb/>
訓誨區處亦兩全之道凡此皆須出於至公至當方有<lb/>
禆益於風俗人心非使不肖言官藉宻奏以自便其私<lb/>
也乃營私植黨之徒竟欲以此逞其奸黠如崔致逺等<lb/>
不肯為都察院堂官管轄遂邀約同官密行告訐狂妄<lb/>
恣肆詆毁大臣思欲撓亂國政此風斷不可長朕是以<lb/>
降㫖停止科道官之密奏止令各用露章盖以其在大<lb/>
廷廣衆之間自不敢挟私心而昧公道也乃復有結黨<lb/>
<pb n="KR2f0008_WYG_081-29a"/>
營私之謝濟世阿附李紱蔡珽等叅劾田文鏡貪贓納<lb/>
賄公然紊亂黒白顛倒是非又如汪浩之請改選法輒<lb/>
欲輕變舊章錢廷獻之條奏本省命案等件擅作威福<lb/>
於鄉里其餘則摭拾陳言苟且塞責又或相率而為依<lb/>
違緘黙之計竟未見一人一事實有所建白禆益於國<lb/>
計民生者夫以朝廷耳目之官視國家之政治如陌路<lb/>
而又欲以進諌之羙譽歸之於己以不能納諌之名歸<lb/>
之於君上忍心害理莫此為甚人臣事君之義固可存<lb/>
<pb n="KR2f0008_WYG_081-29b"/>
此等狡詐之心乎自古以來言官以進言為職豈容以<lb/>
國家之事沽一己之名朕之廣開言路者實欲以衆人<lb/>
之耳目為朕之耳目使民隠得聞萬事就理並非邀虛<lb/>
懐受諌之名博建鞀置鐸之頌也乃向來科道官宻奏<lb/>
之弊如此近來露章之習又如此此中外所共知共見<lb/>
者奚待朕之指示宣諭耶然朕之再行訓飭者誠以言<lb/>
官有補闕拾遺之職切望其痛改頺風洗滌故習盡讜<lb/>
言獻替之道成蕩平正直之風如此則科道不愧諌議<lb/>
<pb n="KR2f0008_WYG_081-30a"/>
　之官國家得收納言之效豈不羙歟倘復蹈昔年之故<lb/>
　轍則有害而無益也著詢問科道等伊等之意仍欲似<lb/>
　從前宻奏乎抑欲照近來之例祗用露章乎若欲仍行<lb/>
　宻奏著如文武大臣等輪班具奏<lb/>
　　又福建巡撫劉世明奏革銅山營左哨千總髙炳章<lb/>
　　出洋巡哨遭風飄失船械揑報溺死親丁希圗掩飾<lb/>
　　照例治罪奉<lb/>
上諭查定例内戰船因公撃碎者該督撫查明保題免其<lb/>
<pb n="KR2f0008_WYG_081-30b"/>
　賠補動支錢糧修造等語今千總髙炳章因出洋巡哨<lb/>
　遭風飄失船械正與因公免賠之例相符不必因溺死<lb/>
　親丁而後可以邀免賠補也髙炳章身為武官豈不知<lb/>
　海洋戰船之定例其所以誤報親丁溺死者據伊供稱<lb/>
　本夜遭風壊船之時衆人跳過商船比時查㸃不見親<lb/>
　丁鄭朝一名即具文禀報後因鄭朝挟板浮水得免閲<lb/>
　二日囘營未曽再行詳報等語此處自是實情髙炳章<lb/>
　既係遭風遺失器械而劉世明引平時遺失器械之例<lb/>
<pb n="KR2f0008_WYG_081-31a"/>
　定議治罪似屬過刻賠補之處悉行寛免<lb/>
　　二十八日奉<lb/>
上諭聞粤東地方四民之外另有一種名為蛋戸即猺蠻<lb/>
　之𩔖以船為家以捕魚為業通省河路俱有蛋船生齒<lb/>
　繁多不可數計粤民視蛋戸為卑賤之流不容登岸居<lb/>
　住蛋戸亦不敢與平民抗衡畏威隠忍跼蹐舟中終身<lb/>
　不獲安居之樂深可憫惻蛋戸本屬良民無可輕賤擯<lb/>
　棄之處且彼輸納魚課與齊民一體安得因地方積習<lb/>
<pb n="KR2f0008_WYG_081-31b"/>
　强為區别而使之飄蕩靡寧乎著該督撫等轉飭有司<lb/>
　通行曉諭凡無力之蛋戸聽其在船自便不必强令登<lb/>
　岸如有力能建造房屋及搭棚棲身者准其在於近水<lb/>
　村莊居住與齊民一同編列甲戸以便稽查勢豪土棍<lb/>
　不得借端欺凌驅逐並令有司勸諭蛋戸開墾荒地播<lb/>
　種力田共為務本之人以副朕一視同仁之至意<lb/>
　　又奉<lb/>
上諭翰林院侍講學士惠士竒前任廣東學政時該督撫<lb/>
<pb n="KR2f0008_WYG_081-32a"/>
　人人稱揚其善巡撫年希堯極力保薦乞再留粤三年<lb/>
　是以復令其留任嗣後督撫等亦無不交口稱揚譽言<lb/>
　日聞於朕及差滿來京進見時見其舉止輕佻奏對不<lb/>
　實至問以地方利弊茫然不知問以官員賢否亦一味<lb/>
　含糊惟極力袒庇方願瑛又薦一年邁不能出仕之人<lb/>
　求朕旌奬似此居心行事與朕前此所聞逈異况在粤<lb/>
　兩任未聞陳奏地方利弊一事其為沽取虚名視國事<lb/>
　如膜外謟媚督撫致令越格保薦也明矣其人甚屬巧<lb/>
<pb n="KR2f0008_WYG_081-32b"/>
　詐朕留心細加察訪其在學政任内亦並非一塵不染<lb/>
　之人從前將伊留任三年竟為所欺矣似此巧詐奸詭<lb/>
　之風不可不遏著交與祖秉衡令伊修理鎮江城垣効<lb/>
　力以贖欺詐之罪<lb/>
　　又奉<lb/>
上諭據湖廣縂督邁柱湖南巡撫王國棟奏稱湖南常徳<lb/>
　府屬之武陵縣宿郎一堰週圍約四十里逼近洞庭湖<lb/>
　西汊地勢低窪明代隆慶年間堰堤潰敗糧賦虛懸至<lb/>
<pb n="KR2f0008_WYG_081-33a"/>
　　康熙五十三年湖南荒額田畆奉<lb/>
㫖全墾於五十九年陞科經知縣陳敏查補外該堰田地實<lb/>
　　缺額糧六百五十石比因堤廢田荒糧攤合邑公完後<lb/>
　　經知縣陳沆詳委經歴翁旭丈勘共丈出田地一萬二<lb/>
　　千一百餘畆於雍正四年起應按糧科徵銀三百四十<lb/>
　　兩零請免合邑攤賠照舊徴收查當日翁旭丈勘時將<lb/>
　　湖坪草灘及乆荒之區概行詳報陞科原屬朦混續據<lb/>
　　署事知縣陳哲詳稱前項報墾錢糧除雍正五年奉㫖<lb/>
<pb n="KR2f0008_WYG_081-33b"/>
　　蠲免外其四六兩年錢糧按册催徴分釐無完實因從<lb/>
　　前勘報不實更兼四五兩年連被水淹是以無可着追<lb/>
　　等情臣等随行布政司轉飭該府縣確勘去後兹據布<lb/>
　　政使趙城等詳據知縣永泰親徃確勘實丈出成熟田<lb/>
　　地共五百八十五畆零科徴銀一十六兩零現有花戸<lb/>
　　承辦其餘實係乆荒難以開墾亦有墾後仍被水淹抛<lb/>
　　荒所有抛荒糧銀三百二十四兩零實屬無著仍請合<lb/>
　　邑均攤至該堰堤塍除上年兩次發帑興修現資捍禦<lb/>
<pb n="KR2f0008_WYG_081-34a"/>
　髙區成熟田畆外其餘廢堤地居洞庭下流即使堅築<lb/>
　恐風浪易侵斷難捍衛等因詳報前來臣等覆查無異<lb/>
　我皇上念切民依凡事稍有不便於民者無不反覆推<lb/>
　求務期允當臣等用敢據實宻奏等語朕覽邁柱王國<lb/>
　棟所奏甚為明晰武陵縣宿郎堰堤岸濵臨洞庭地勢<lb/>
　低窪既難修築則淹沒之田地何以責令輸納錢糧若<lb/>
　將此項難徴之糧𣲖令通邑均攤完辦亦屬不可著將<lb/>
　每年額賦三百二十四兩零悉行蠲除其雍正四六兩<lb/>
<pb n="KR2f0008_WYG_081-34b"/>
　年舊欠暨本年錢糧亦全行豁免該督撫等轉飭有司<lb/>
　實力奉行<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷八十一<lb/>
</p>
<p>
</p>
  </div>
</body>
</text>
</TEI>
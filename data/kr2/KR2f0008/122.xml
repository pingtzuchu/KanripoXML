<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_122-1a"/>
　欽定四庫全書<lb/>
世宗憲皇帝上諭内閣卷一百二十二<lb/>
　　雍正十年八月<lb/>
上諭七道<lb/>
　　初八日奉<lb/>
上諭向來偷挖人參之犯若係滿洲䝉古則發往江寧荆<lb/>
　州等處有滿洲兵駐防之省城當差若係漢人漢軍則<lb/>
　發往廣東廣西雲貴烟瘴地方當差近聞發往廣東人<lb/>
<pb n="KR2f0008_WYG_122-1b"/>
　犯例在崖州陵水等處此地水土最為惡毒易染疾病<lb/>
　每多傷損朕思此等不良之輩雖孽由自作然其情罪<lb/>
　較之盗犯尚覺稍輕即發遣之本意亦欲全其性命也<lb/>
　今因水土不服以致傷生亦可憫惻若將此等人犯改<lb/>
　發沿海一帶衛所入伍充軍俾得保全軀命似亦法外<lb/>
　之仁著廣東督撫㑹同按察使即行確查定議具奏其<lb/>
　廣西雲貴等省若地方風土有與此相類者亦著該督<lb/>
　撫將如何改發之處妥議具奏<lb/>
<pb n="KR2f0008_WYG_122-2a"/>
　　初九日奉<lb/>
上諭據署蘇州巡撫喬世臣奏稱本年七月十六日夜海<lb/>
　潮湧溢近海州縣民人不及防備有被災受傷者已飛<lb/>
　飭道員等分路查勘加意撫恤並令該州縣動用存倉<lb/>
　米穀糶賑兼行以濟民食等語朕聞江南濱海民人被<lb/>
　水深為軫念雖現在委員查勘辦理但恤災拯患之道<lb/>
　必有實心實政然後窮黎可沾實惠况小民被水之後<lb/>
　室廬蕩然甚為可憫著該署督撫尹繼善喬世臣布政<lb/>
<pb n="KR2f0008_WYG_122-2b"/>
　使白鍾山等督率有司誠心撫綏毋使流離失所至於<lb/>
　今冬氷雪嚴寒之際眀春青黄不接之時尤當預為籌<lb/>
　畫資其生計亦著該署督撫等詳悉妥議奏聞辦理又<lb/>
　聞沿江各汛兵丁所居營房有被水衝坍者著該管武<lb/>
　職大臣等體恤安挿俾獲寧居<lb/>
　　又奉<lb/>
上諭聞北路所派四省緑旗官兵數年以來有陸續在軍<lb/>
　前病故者今年七月間該管將弁始接到部文而各兵<lb/>
<pb n="KR2f0008_WYG_122-3a"/>
　　家口從前所領月餉例應從病故之日追出歸入截曠<lb/>
　　項内朕思國家養育兵丁加恩優渥而出征身故之兵<lb/>
　　丁尤朕所格外矜憫者其未奉文之前家口所領月餉<lb/>
　　此時安有力量可以措辦交官悉著加恩免其追還再<lb/>
　　今年七月間該提鎮等始接部文而所轄協營道路逺<lb/>
　　近不齊奉文先後不等其秋季餉銀必有已經散給者<lb/>
　　著將各兵應扣秋季之項無論已領未領一概賞給以<lb/>
　　示朕恩恤故兵之至意<lb/>
<pb n="KR2f0008_WYG_122-3b"/>
　　　十五日奉<lb/>
　上諭據山東巡撫岳濬奏稱東省自閏五月内甘雨溥降<lb/>
　　從前被旱之處次第均霑穀豆雜糧皆得及時佈種此<lb/>
　　後六七兩月雨澤均調秋禾暢茂現今收穫登場為厯<lb/>
　　年未有之豐熟等語今歲春月東省郡邑雨澤愆期而<lb/>
　　兖東二府為尤甚朕心憂慮遣官發粟糶賑兼施從前<lb/>
　　嗷嗷待哺之民有所倚恃心志安貼豫順之氣感召<lb/>
天和遂得連霈甘霖轉荒歉而為豐稔即目前之事觀之益<lb/>
<pb n="KR2f0008_WYG_122-4a"/>
　　知朕平日切切以天人相感之理訓示天下臣民者確<lb/>
　　乎其不爽也民為邦本食乃民天凡為官者思欲感召<lb/>
天和必以暢悦民情為本平時與百姓同其好惡不使閭閻<lb/>
　　有抑鬱之情偶值雨𤾉之不均旱潦之將兆即據實奏<lb/>
　　聞俾朕得早為百姓經營以為補救挽囘之䇿在民則<lb/>
　　當安分循理共敦善良偶遇災䘲即思招致之有由恐<lb/>
　　懼警惕不致因困苦而生愁怨之心如此上下交修官<lb/>
　　民胥勉將見和氣致祥災沴不作比户享盈寧之福矣<lb/>
<pb n="KR2f0008_WYG_122-4b"/>
　　勉之勉之<lb/>
　　　二十一日奉<lb/>
　上諭據署松江提督馬世龍奏稱今年七月間海潮泛溢<lb/>
　　沿海兵丁有遭值水患者衣食未免不敷各營呈請酌<lb/>
　　量接濟臣咨商督撫預支被水官兵一月俸餉資其衣<lb/>
　　食嵗内陸續扣還司庫等語官兵被水衣食不敷朕心<lb/>
　　深為軫念所借一月俸餉著即賞給為禦冬之計不必<lb/>
　　扣還<lb/>
<pb n="KR2f0008_WYG_122-5a"/>
　　又衍聖公孔廣棨因<lb/>
　孔林工程吿竣率領族人謝<lb/>
恩奉<lb/>
上諭爾為<lb/>
至聖先師後裔當存聖賢之心行聖賢之事一切秉禮守<lb/>
　義以驕奢為戒且爾年齒尚少尤宜勤學讀書敦品勵<lb/>
　行凡爾同族之人亦當共相勸誡共相砥礪為端人正<lb/>
　士爾等果能遵朕訓諭學問日進品行純謹不墜家聲即<lb/>
<pb n="KR2f0008_WYG_122-5b"/>
　所以報國恩矣<lb/>
　　二十四日吏部議覆奉天府府尹楊超曽㕘奏鐵嶺<lb/>
　　縣知縣朱佑濂救火不力應罰俸一年其賠補米穀<lb/>
　　賠修倉厫之處毋庸議奉<lb/>
上諭依議鐵嶺城内民房失火因一時風烈延燒官署倉<lb/>
　厫事出不意乃衆目共見非有意揑飾者可比著格外<lb/>
　加恩照部議免其賠補不為定例若官吏等有虧缺糧<lb/>
　石等情而借附近失火乘機作弊者於賠補糧石賠修<lb/>
<pb n="KR2f0008_WYG_122-6a"/>
　倉厫外仍從重治罪<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_122-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百二十二<lb/>
</p>
<p>
</p>
  </div>
</body>
</text>
</TEI>
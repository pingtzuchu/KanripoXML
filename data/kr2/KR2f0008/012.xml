<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_012-1a"/>
　　欽定四庫全書<lb/>
　世宗憲皇帝上諭内閣巻十二<lb/>
　　　雍正元年十月<lb/>
　上諭十八道<lb/>
　　　初三日<lb/>
　諭歸化城都統丹晉及兩旗官兵前者<lb/>
聖祖皇考由寧夏親征漠北時廵狩歸化城地方見爾等歸<lb/>
　　化城土黙特兩旗官兵士衆委靡弓馬不習法度日以<lb/>
<pb n="KR2f0008_WYG_012-1b"/>
　　廢弛因將兩旗都統革退另選在京都統副都統叅領<lb/>
　　等員管轄歴年訓練有方軍律嚴整舊習漸改有志向<lb/>
　　上是以數年以來選用在京人員之例已經停止今爾<lb/>
　　保送之官兵人等盡皆弓馬嫻熟且兩旗兵弁行伍整<lb/>
　　齊凡有行圍及出征等事與内地兵丁一體効力此皆<lb/>
　　我<lb/>
皇考敎育爾等所致也歸化城土黙特兩旗原在四十九扎<lb/>
　　薩克内其都統副都統等官皆係國初歸附之土黙特<lb/>
<pb n="KR2f0008_WYG_012-2a"/>
　功臣子孫世職今念爾等既已棄咎從忠允宜遵復舊<lb/>
　例楚宗著授京城額外都統楚宗員缺將原任都統阿<lb/>
　必達之子副都統艮敦補授艮敦員缺著丹晉將爾兩<lb/>
　旗内應補人員與原任都統副都統世家子孫及叅領<lb/>
　内人材可用儀表修偉向能管轄兵丁曾經効力行間<lb/>
　人等查明保送引見朕將親擢焉<lb/>
　　初四日<lb/>
諭總理事務王大臣各部院衙門無品筆帖式往往遲至<lb/>
<pb n="KR2f0008_WYG_012-2b"/>
　二三十年始得陞授小京官伊等在部院効力年久不<lb/>
　得一職甚屬可憫著大學士學士翰林院掌院學士㑹<lb/>
　同吏部將伊等與候補之筆帖式等一同考試擇其文<lb/>
　理優長者給與品級嗣後三年一次考試其優等者俱<lb/>
　著給與品級<lb/>
　　初五日<lb/>
諭兵部驛站關係重大經朕屢加嚴諭然其間積弊難以<lb/>
　盡詰有在官之累有在民之累如直隸山西等省差徭<lb/>
<pb n="KR2f0008_WYG_012-3a"/>
更為浩繁雖驛馬足數亦供應不敷乃内而兵部外而<lb/>
驛道於給發馬匹時官吏通情受賄往往所給浮於勘<lb/>
合之數且行李輜重皆令驛卒乘馬背負多至八九人<lb/>
不等所到州縣以見馬換馬向有舊例不敢詰問至督<lb/>
撫提鎭經過之處更唯命是從嗣後照勘合之外有敢<lb/>
多給一夫一馬者許前途州縣即據實揭報都察院以<lb/>
聽紏叅如甲縣容情不揭而被乙縣揭報者並甲縣一<lb/>
併治罪其督撫提鎭騷擾驛遞者皆照此例庻少甦在<lb/>
<pb n="KR2f0008_WYG_012-3b"/>
官之累至若河南山東諸省離京稍遠謂耳目易欺每<lb/>
驛額設馬匹不過十存三四其草料工食仍照舊開銷<lb/>
且逐年詳報倒斃侵蝕補買之價差使一至則照里科<lb/>
派將民間耕種牲口強遣當差令其自備物料跟隨守<lb/>
候種種累民尤屬不法著該地方督撫將所有驛站逐<lb/>
一徹底清查缺額者勒限補買至派借民間牲口尤當<lb/>
勒石永禁違者即從重治罪<lb/>
　又<lb/>
<pb n="KR2f0008_WYG_012-4a"/>
諭内務府直隸省州縣亦可與爾衙門文移徃來如莊頭<lb/>
　人等有在州縣地方生事者著該州縣官員竟行呈報<lb/>
　爾衙門爾等查問訓飭若不悛改即行斥革著行文直<lb/>
　隸廵撫凡有皇莊州縣地方遍行曉諭至各莊頭交糧<lb/>
　時須逐一查問將生事之人嚴加訓飭不肯悛改者即<lb/>
　行斥革<lb/>
　　又兵部奏山西出征兵丁倒斃䭾載輜重馬匹應令<lb/>
　　賠補奉<lb/>
<pb n="KR2f0008_WYG_012-4b"/>
上諭山西兵丁遠馳異域甚屬勞苦其倒斃䭾載輜重馬<lb/>
　匹著照川陜例免其賠補<lb/>
　　初六日奉<lb/>
上諭前差連肖先往河南賑濟回京時朕諮以河南官員<lb/>
　賢否據奏俱屬不及無一賢員朕因特選七員命往石<lb/>
　文焯應將劣員即行叅革其員缺即應以命往人員補<lb/>
　授乃徇庇優容並不將不及劣員查叅只將陞任丁憂<lb/>
　病故等缺以命往人員擬補具奏殊屬不合督撫係封<lb/>
<pb n="KR2f0008_WYG_012-5a"/>
　疆大吏地方有劣員應即叅革倘優容不行題叅留任<lb/>
　一日則地方百姓受害一日外省大僚果能自殫忠誠<lb/>
　何致轉畏屬員著行文嚴飭石文焯伊屬員内若果無<lb/>
　庸劣盡是賢能著以五人輪次來京引見<lb/>
　　又湖廣總督楊宗仁審擬原任桂陽縣知縣董瑞受<lb/>
　　賂一案仍照原題擬流援赦刑部議駁具奏奉<lb/>
上諭依議部駁事件督撫每固執原題具奏一經駁回往<lb/>
　返遲誤干連人等多至受累嗣後部内應駁事件督撫<lb/>
<pb n="KR2f0008_WYG_012-5b"/>
　若固執原題具奏部内即將督撫一併議處奏聞如不<lb/>
　應駁事件而部内故求疵隙題駁該督撫即將不應駁<lb/>
　之情由奏聞<lb/>
　　初八日奉<lb/>
上諭在京八旗及外省兵丁凡係三年以内從征自軍前<lb/>
　回者無庸議及如久在行間裁減撥回者除現在當差<lb/>
　行走之人外其因衰老有疾革退人内或其子弟錢糧<lb/>
　可以倚頼或其産業尚足自給者不必併查若本身不<lb/>
<pb n="KR2f0008_WYG_012-6a"/>
　能當差又無可倚頼之人著各該管官逐一詳查彚奏<lb/>
　賞給伊等半分錢糧養贍終身<lb/>
　　又禮部奏孝行節義既經設立祠宇其建坊銀兩應<lb/>
　　請停給奉<lb/>
上諭孝行節義建立牌坊年久毁壞遂致湮没今欲設立<lb/>
　祠宇特為昭垂久遠之意並非欲節省錢糧部議建立<lb/>
　祠宇停給建坊銀兩不合建坊銀兩仍著給與<lb/>
　　十二日<lb/>
<pb n="KR2f0008_WYG_012-6b"/>
諭内閣九卿詹事科道從來用人之道必兼聽並觀疇咨<lb/>
　博採方能允當而無失朕於選用人員每諮訪卿等正<lb/>
　以朕一人之耳目有限不若合爾諸臣之見聞始無遺<lb/>
　漏爾等僉云未能深知互相推諉夫盈廷諸臣各省之<lb/>
　人咸在同鄉親故豈無確實見聞其賢者即有小善亦<lb/>
　應稱舉其不肖者即有小惡無容隱匿若知其賢而不<lb/>
　言是謂蔽賢知其不肖而不言是謂黨惡即如九月分<lb/>
　選官摺内有劉尚儉者係四川䕫州府叅革貪酷知府<lb/>
<pb n="KR2f0008_WYG_012-7a"/>
　劉天觀之子其父刻剝小民之脂膏為伊子捐納罪莫<lb/>
　大焉如此之人豈可錄用在廷豈無一人知之者乃俱<lb/>
　緘黙不言以此推之可見知而不言者甚多爾等之意<lb/>
　惟恐結怨於朋友遂容隱不肖以保全其功名雖誤朕<lb/>
　選用之事而不顧貽害於地方而不恤試思得罪於朋<lb/>
　友與見棄於君父孰重而孰輕全一人之功名與貽地<lb/>
　方之患害孰大而孰小况卿等所舉之賢不肖朕不過<lb/>
　於引見時借以叅酌自有裁奪并欲知薦者之居心與<lb/>
<pb n="KR2f0008_WYG_012-7b"/>
　知人不知人所舉賢者亦只據現在有善可稱非責爾<lb/>
　等保其終身無過不必過慮後日之貽累嗣後務宜痛<lb/>
　改積習茍有見聞即從實舉出進賢勿避嫌退不肖勿<lb/>
　避怨朕生平惟以眞誠待人卿等何必瞻徇疑畏當以<lb/>
　至誠報朕尚其各抒忠悃勿負朕推心置腹之至意庻<lb/>
　用人得其道而吏治日隆矣<lb/>
　　十五日奉<lb/>
上諭嗣後凡查富户將從外任丁憂及無罪致仕囘京者<lb/>
<pb n="KR2f0008_WYG_012-8a"/>
　永遠免其行查如一併行查徒令不肖都統叅領等借<lb/>
　端取利於事甚屬無益且將伊等俱派富户則人如何<lb/>
　能作好官自降㫖之後若仍有索詐等情定行治罪<lb/>
　　十八日歸化城都統丹晉奏報圖思海運米駝隻從<lb/>
　　大同至歸化城八百四十八隻内損壞一百七十五<lb/>
　　隻奉<lb/>
上諭此項駝隻皆因圖思海等運米時不加意牧養以致<lb/>
　殘疾瘯蠡數日之間損缺甚多如將此等駝隻交與察<lb/>
<pb n="KR2f0008_WYG_012-8b"/>
　哈爾土黙特䝉古人等必致倒斃又復責令賠償䝉古<lb/>
　人等殊覺枉抑朕早已洞悉此情恐其擾害䝉古特遣<lb/>
　副都統勒什布前往令於交駝時將殘疾者盡行記檔<lb/>
　此項損傷駝隻既係圖思海之故應俱著落圖思海賠<lb/>
　償<lb/>
　　十九日<lb/>
諭大學士等國家建官分職於翰林之選尤為愼重必人<lb/>
　品端方學問醇粹始為無忝厥職所以培館閣之材儲<lb/>
<pb n="KR2f0008_WYG_012-9a"/>
　　公輔之器也從前<lb/>
聖祖加意育才循循訓導又纂修各種書籍需員甚多故翰<lb/>
　　林院編檢幾至二百人庻吉士亦五六十人朕臨御之<lb/>
　　初未有編纂諸事又未能如<lb/>
聖祖之善於訓導誠恐人才置之閒散特多方錄用内而科<lb/>
　　道吏部外而道府州縣俱各隨材器使務令疏通今編<lb/>
　　檢尚有百餘人庻吉士尚有數十人著内閣大學士㑹<lb/>
　　同翰林院掌院敎習秉公别擇其學問優長字畫端楷<lb/>
<pb n="KR2f0008_WYG_012-9b"/>
　　或精於翻譯國書者留本衙門辦事及分各館纂修其<lb/>
　　或才具練達可當科道吏部之選或長於吏治編檢可<lb/>
　　為道府庻吉士可為州縣者一一分别具奏至或老病<lb/>
　　衰廢願自解退者聽其以原官休致其有行止不端事<lb/>
　　跡確實者奏聞革退今朕特恩開科人材輩出將來揀<lb/>
　　選庻常朕當親加考試引見揀選至日後散館仍照舊<lb/>
　　例以三等分用目今正届殿試之期朕深知向有擬送<lb/>
　　䇿聯鑽營甲第等弊殊可痛恨朕所㸃閲巻大臣俱係<lb/>
<pb n="KR2f0008_WYG_012-10a"/>
　平日實心委任之人各宜虚公謹愼杜絶諸弊倘有仍<lb/>
　蹈前轍者必嚴加處分務使文治日隆英材蔚起以副<lb/>
　朕籲俊興賢之至意<lb/>
　　又總理事務王大臣議奏旗丁掛欠米石應令總漕<lb/>
　　議定搭運年限再將弁丁發南追比奉<lb/>
上諭康熙三十八年至五十年止掛欠者盡行寛免五十<lb/>
　一年至五十八年掛欠者暫停併追五十九六十六十<lb/>
　一年掛欠者如果幾年之内能一齊賠還朕亦施恩寛<lb/>
<pb n="KR2f0008_WYG_012-10b"/>
　免如仍延挨不肯竭力交清將新舊一併嚴追將此諭<lb/>
　㫖併所議之處作速行文總漕張大有俟議奏時議覆<lb/>
　　二十日<lb/>
諭總理事務王大臣今年殿試在十月二十七日天氣已<lb/>
　寒諸貢士若照舊例在丹墀對䇿恐硯池氷結難於書<lb/>
　寫此一次著在太和殿内兩傍對䇿再傳諭總管太監<lb/>
　令多置火鑪使殿内和煖諸貢士得盡心作文寫巻<lb/>
　　二十二日户部奏陜西省長武西鄉二縣浮糧仍照<lb/>
<pb n="KR2f0008_WYG_012-11a"/>
　　例徴收奉<lb/>
上諭長武西鄉二縣浮額錢糧屢年徴收甚累百姓著予<lb/>
　豁免<lb/>
　　二十六日<lb/>
諭户部朕自御極以來宵衣旰食無日不以民依為念督<lb/>
　撫以下守令以上凡有地方之責者均宜公忠體國仰<lb/>
　副朕心今年夏月朕以北省二麥歉收差員到南省於<lb/>
　秋成後採買米石以備賑貸平糶朕意切於為民正欲<lb/>
<pb n="KR2f0008_WYG_012-11b"/>
　酌盈劑虚以羡補不足也又恐有不便於民之處於差<lb/>
　員臨行之時再三申諭地方米多方可採買不必定要<lb/>
　買足今聞各省地方官因欽差買米禁止商販不許出<lb/>
　境大負朕痌瘝一體之意甚屬不合况浙江及江南蘇<lb/>
　松等府地窄人稠即豐收之年亦皆仰食於湖廣江西<lb/>
　等處今秋成歉收若商販不通必致米價騰貴該部速<lb/>
　即行文各省總督廵撫凡有米商出境任便放行使湖<lb/>
　廣江西安慶等處米船直到蘇州蘇州米船直到浙江<lb/>
<pb n="KR2f0008_WYG_012-12a"/>
　毋得阻撓庻幾有無流通民皆足食以副朕愛養元元<lb/>
　之意<lb/>
　　又<lb/>
諭工部琉璃亮瓦兩厰官地每月按間計檩徴租相沿已<lb/>
　久朕念兩厰多係流寓賃住貿易小民情可憫惻嗣後<lb/>
　止徴地租免其按間計檩逐月輸納著即通行曉諭以<lb/>
　副朕撫恤窮黎至意<lb/>
　<lb/>
<pb n="KR2f0008_WYG_012-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_099-1a"/>
　欽定四庫全書<lb/>
世宗憲皇帝上諭内閣卷九十九<lb/>
　　雍正八年十月<lb/>
上諭十二道<lb/>
　　初六日奉<lb/>
上諭據寧遠大將軍岳鍾琪奏稱土魯番回目額敏和卓<lb/>
　屯田種地恭順効力甚屬可嘉朕聞之深為喜悦額敏<lb/>
　和卓著賞緞二十疋其種地効力之回民等賞銀二千<lb/>
<pb n="KR2f0008_WYG_099-1b"/>
　兩著提督紀成斌差遣弁員前往土魯番㑹同額敏和<lb/>
　卓秉公賞給以示朕加恩外番之至意<lb/>
　　初九日奉<lb/>
上諭前漢軍人等懇請出兵効力朕諭該都綂等近日漢<lb/>
　軍騎射生疎平時不肯演習而務出征效力之虛名於<lb/>
　事無益可於每旗操演兵丁一千名以備國家之用昨<lb/>
　據漢軍都統等查奏鑲黄正黄正白三旗除常行當差<lb/>
　之兵丁外現在輪流操演者可得一千人至正紅鑲白<lb/>
<pb n="KR2f0008_WYG_099-2a"/>
鑲紅正藍鑲藍五旗除常行當差之兵丁外現在輪流操<lb/>
演者不敷一千人之數朕思我朝定鼎之時漢軍從龍<lb/>
入闗技勇皆為可用及今海内承平日乆伊等躭於安<lb/>
逸且意在文職而不在武弁是以韜畧騎射遠不如前<lb/>
目今官至提鎮副叅者寥寥無幾而在内簡用都統副<lb/>
都統時亦覺難得其人朕為此時厪於懐常思漢軍生<lb/>
齒日繁當籌所以教飬之道而額設之兵丁為數又少<lb/>
似應酌量増添於國家之營伍旗人之生計均有禆益<lb/>
<pb n="KR2f0008_WYG_099-2b"/>
如外省之駐防漢軍人等子弟日漸繁衍而本身之錢<lb/>
糧各有定數難以贍養應將餘丁令其回京披甲亦可<lb/>
望其成人又如外任官員之子弟徃徃以隨任為名遊<lb/>
蕩荒廢前曽有㫖嚴禁悉令回京令其披甲當差習學<lb/>
弓馬以圗上進又如候缺之㣲員一時難以銓選者若<lb/>
情願披甲當差仍許輪班補用則在彼既可得受錢糧以<lb/>
為餬口之資又可預先習學弓馬以備居官之用又如<lb/>
内務府人丁亦衆於充役當差之外其閒散人丁撥入<lb/>
<pb n="KR2f0008_WYG_099-3a"/>
　八旗披甲亦可再五旗諸王之漢軍佐領仍屬本王外<lb/>
　其貝勒貝子公等之漢軍佐領實無所用應撤歸旗下<lb/>
　公中佐領當差且可免掣肘之弊其如何増添漢軍兵<lb/>
　額及如何補充方為妥恊永遠可行之處著尹㤗查弼<lb/>
　納石文焻石禮哈莽鵠立得禄等宻議具奏<lb/>
　　又奉<lb/>
上諭各省人命抵罪之案其應輕應重朕確有所見者即<lb/>
　降㫖定奪若其情罪在疑似之間而擬罪在可輕可重<lb/>
<pb n="KR2f0008_WYG_099-3b"/>
　之際朕心不能即定者方交與九卿定議以期平允乃<lb/>
　徃徃見九卿定議之案槩以減等發落覆奏如此則朕<lb/>
　何不即令減等而必多此曲折乎凡朕交與九卿定議<lb/>
　之案其中有應行減等者或有可以枷責完結者亦有<lb/>
　不可寛貸仍應按律扺罪者向後務期權衡允當寛嚴<lb/>
　適中以副朕明罰敕法之至意<lb/>
　　十二日奉<lb/>
上諭朕自御極以来每值<lb/>
<pb n="KR2f0008_WYG_099-4a"/>
圜丘大祀必親詣行禮至誠至敬以展對越<lb/>
上帝之悃忱今年冬至之日恭遇<lb/>
皇考聖祖仁皇帝忌辰禮部太常寺引康熈三十九年及四<lb/>
　　十五年正月初七日祭<lb/>
祈榖壇恭遇<lb/>
世祖章皇帝忌辰遣官恭代之例奏稱今年<lb/>
郊祀之期應照此例遣官恭代朕為此五中展轉今年不親<lb/>
　　行<lb/>
<pb n="KR2f0008_WYG_099-4b"/>
郊祀之禮於心甚為不安其如何得展朕心而又符合典則<lb/>
　　著大學士九卿敬謹妥議具奏<lb/>
　　　十四日奉<lb/>
　上諭辦理軍需必得熟練之員方為有益陜甘二省州縣<lb/>
　　官員備辦軍需有經手數年者有經手一二年者似此<lb/>
　　熟練人員若因細過㣲瑕即行叅革則接任之員初辦<lb/>
　　軍務未免生疎或至遲誤亦未可定嗣後陜甘地方辦<lb/>
　　理軍需之州縣官員若無大過其所犯情有可原者著<lb/>
<pb n="KR2f0008_WYG_099-5a"/>
　該督撫揆情度理量加寛宥若錢糧有些㣲不清之處<lb/>
　而事屬因公者統俟大軍凱旋之後查核明白以定功<lb/>
　過<lb/>
　　又雲貴廣西總督鄂爾㤗奏報烏䝉逆蠻背叛情由<lb/>
　　奉<lb/>
上諭烏䝉逆蠻背叛已頒諭㫖遣發官兵分路進勦總兵<lb/>
　劉起元既苛刻於平時又不能防禦於臨事麤疎暴戾<lb/>
　自速其辜惟是遊擊汪仁知縣賽枝大等倉猝遇害累<lb/>
<pb n="KR2f0008_WYG_099-5b"/>
　及妻孥深可憫惻著總督鄂爾㤗查明具奏加恩賞恤<lb/>
　至於烏蒙蠻衆其性反覆靡常朕常慮其不能帖然寧<lb/>
　謐今年春夏以来朕躬違和精神不能貫注及此鄂爾<lb/>
　㤗於夏秋之間身亦抱恙而烏䝉遠隔千餘里豈計慮<lb/>
　之所能周不但朕所深知亦中外所共諒也况鎮臣劉<lb/>
　起元撫馭失宜防範鮮術事由激變責有攸歸該督引<lb/>
　咎自劾並請觧任督師之奏大非朕心其節制滇黔川<lb/>
　省各路兵丁之處仍遵前㫖行<lb/>
<pb n="KR2f0008_WYG_099-6a"/>
　　十六日奉<lb/>
上諭年来出征之兵丁在外支給口糧而仍給與坐糧以<lb/>
　養贍其家口蓋因兵丁荷戈持㦸効力戎行不忍令其<lb/>
　稍有内顧之慮也至於各省土兵有派撥征勦者則於<lb/>
　起程時賞給銀兩而無養贍家口之例朕思本身遠出<lb/>
　在外則於營生之計不能兼顧其父母妻子或至俯仰<lb/>
　無資深可軫念嗣後土兵之出征者除恩加賞賚外其<lb/>
　父母妻子在家照守兵坐糧之例每月給銀九錢并米<lb/>
<pb n="KR2f0008_WYG_099-6b"/>
　三斗米則折銀賞給著督撫提鎮差委官弁前徃該地<lb/>
　方㑹同土官秉公散給務令均霑實惠儻有侵蝕扣尅<lb/>
　等弊一經發覺定行從重治罪决不寛貸目今雲貴川<lb/>
　廣等省効力之土兵即照此例行並將此㫖通行曉諭<lb/>
　各省土兵知之<lb/>
　　十七日奉<lb/>
上諭向因大興宛平二縣近在輦轂之下常有速辦之公<lb/>
　事不得不那移庫銀以濟用而上司察知每以虧空題<lb/>
<pb n="KR2f0008_WYG_099-7a"/>
　叅至於罷黜治罪實為可憫用沛特恩於大宛二縣各<lb/>
　發庫銀一萬兩存貯該縣倘遇有速辦之公事准其詳<lb/>
　明府尹動支應用此朕體恤有司之至意也近思辦理<lb/>
　軍需之州縣其急切應付之處不容刻緩而該州縣並<lb/>
　無存貯備用之項若擅動公帑又干嚴譴有司實處兩<lb/>
　難不可不為籌及朕意欲於辦理軍需及事務繁劇之<lb/>
　州縣亦仿大宛之例酌留帑銀以備急切公事之用其<lb/>
　如何舉行俾辦公有頼而弊竇不生著大學士㑹同大<lb/>
<pb n="KR2f0008_WYG_099-7b"/>
　將軍岳鍾琪總督髙其倬悉心定議具奏<lb/>
　　又奉<lb/>
上諭陕西四川地方民風醇樸歴年逋賦甚少查每年徴<lb/>
　收錢糧之期四月完半十月全完此定例也朕思四月<lb/>
　十月既届納課之期小民必須預先經營是麥榖未收<lb/>
　之時即為輸將之計或因稱貸而受剝於富豪或因預<lb/>
　糶而大虧其價值且如甘肅地方有徴收本色者若在<lb/>
　糧榖未獲之前更為竭蹷歴来川陕錢糧既無拖欠之<lb/>
<pb n="KR2f0008_WYG_099-8a"/>
　陋習著將四月完半者寛至六月十月全完者寛至十<lb/>
　一月俟夏麥秋禾築場納稼之後從容完課俾民力紓<lb/>
　徐以副朕愛養黎元之至意<lb/>
　　十九日奉<lb/>
上諭向因四川地畝隐匿甚多以致姦猾之徒欺其疆界<lb/>
　不清契劵無據侵凌攘奪告訐不休種種弊端不可枚<lb/>
　舉此天下臣民所共知者是以數年来内外諸臣奏請<lb/>
　清丈者不下數十人葢以田畝隐匿不但無益於國課<lb/>
<pb n="KR2f0008_WYG_099-8b"/>
　亦且有害於民風朕再四思維始遣科臣髙維新等前<lb/>
　徃川省㑹同道府州縣官料理清丈之事又復切加訓<lb/>
　諭期於公當均平無偏無刻並降㫖遍諭川民若有屈<lb/>
　抑下情准其於督撫欽差前委婉陳訴及丈量之事將<lb/>
　竣又頒諭㫖若有額量稍重之州縣即比照就近適中<lb/>
　之科則令其核減以紓民力葢地多糧少者則當按則<lb/>
　増加而地少糧多者則當查明減免此朕之本意屢經<lb/>
　曉諭該省廵撫及辦事諸臣俾各悉心奉行者也近聞<lb/>
<pb n="KR2f0008_WYG_099-9a"/>
　該省州縣中有地少糧多之處乃歴来地方官勉强加<lb/>
　増者此番清丈並未核減即如成都華陽郫縣温江等<lb/>
　處便是如此則其他州縣或尚有與此相類者亦未可<lb/>
　定著廵撫憲徳轉飭布政使髙維新等再加確查細心<lb/>
　斟酌若有糧賦稍重之處即據實奏請核減母得固執<lb/>
　己見回䕶從前有負朕均賦恤民之至意<lb/>
　　二十二日奉<lb/>
上諭山東今年偶被水患特命大臣㑹同廵撫查賑有房<lb/>
<pb n="KR2f0008_WYG_099-9b"/>
　屋傾頽者賜以修葺之資并大發倉糧計口授食又准<lb/>
　總督田文鏡之請將青莱登三府州縣存貯倉榖及通<lb/>
　省捐監榖石照時價平糶其奉天米販商船亦准到東<lb/>
　貿易是東省小民今歳三冬糧食有資可以無慮但恐<lb/>
　明年青黄不接之時米價或致昻貴不可不預為籌畫<lb/>
　朕思奉天連年豐稔各州縣倉儲及荘屯收貯皆極充<lb/>
　裕且與東省一海之隔順風揚帆一日可逹應趂此時<lb/>
　北風之便將奉天近海州縣存貯米糧運送二十萬石<lb/>
<pb n="KR2f0008_WYG_099-10a"/>
　至山東海口交與地方官俟明年二三月間照市價平<lb/>
　糶於小民甚有禆益著都統祖秉衡刑部左侍郎王朝<lb/>
　恩前徃奉天㑹同將軍府尹辦理其米石或雇民船或<lb/>
　用戰船及作何運送之處大學士等詳議具奏<lb/>
　　二十三日奉<lb/>
上諭烏䝉逆蠻不法雲貴四川現在用兵征勦聞川省之<lb/>
　永寧建昌地方山路﨑嶇所用軍糧皆湏民夫背負方<lb/>
　能運送非若坦途之可以車馬䭾載也舊例每糧一石<lb/>
<pb n="KR2f0008_WYG_099-10b"/>
　運送百里給與脚價一錢而民夫一名止能背負米糧<lb/>
　三斗百里之程須行兩日以此計算是百姓一日之所<lb/>
　得無幾未必足以供其日用之資所當酌量變通以紓<lb/>
　民力著該撫即行確查凡川省有山路險峻之處運送<lb/>
　軍糧須用人力與永寧建昌相類者將脚價速議加増<lb/>
　一面奏聞一面即行給發其他雲貴等省若有似此脚<lb/>
　價不敷之處亦著該督撫確查増添仍一面奏聞此朕<lb/>
　格外之恩該地方有司務當實力奉行禁止侵冐等弊<lb/>
<pb n="KR2f0008_WYG_099-11a"/>
　使力役之民實沾恩澤<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_099-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷九十九<lb/>
</p>
<p>
</p>
  </div>
</body>
</text>
</TEI>
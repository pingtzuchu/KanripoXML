<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_015-1a"/>
　欽定四庫全書<lb/>
世宗憲皇帝上諭内閣卷十五<lb/>
　　雍正二年正月<lb/>
上諭十三道<lb/>
　　初二日奉<lb/>
上諭朕詢問貝勒博貝爾管轄之烏梁海人民何以為生<lb/>
　據奏臣在將軍竒立徳處借餉一萬八千五百六十兩<lb/>
　辦買牲餼均匀分給各得産業今勝於昔其所借餉銀<lb/>
<pb n="KR2f0008_WYG_015-1b"/>
　將臣奉銀逐年抵補還項等語博貝爾歴年宣力勲績<lb/>
　卓然且烏梁海等衆亦係朕之羣黎百姓豈有養育朕<lb/>
　之羣黎百姓而借餉於朕之理所借銀兩不必扣還著<lb/>
　行文將軍竒立徳知悉<lb/>
　　初八日軍前効力宗室賴士叅奏駐防都統圖臘副<lb/>
　　都統鄂三與羣小怨望誹謗<lb/>
聖躬揑造拘拏諸大臣凌逼衆阿哥縱恣隆科多年羮堯<lb/>
　　擅權等語且奏奉<lb/>
<pb n="KR2f0008_WYG_015-2a"/>
　上諭朕覽爾此奏不覺大笑爾乃不知朕居心行事之人<lb/>
　　若朕身有過愆我<lb/>
聖祖皇考誤將此位付託於朕若輩雖不如此譏評而朕返<lb/>
　　躬自問亦覺赧然若朕之品行尚堪承荷大業能不負<lb/>
　　我<lb/>
皇考付託之重有禆益於國家黎民無論無此荒唐謬妄之<lb/>
　　語即使有之其議論之人<lb/>
天必鑒之徒自作孽耳於朕何與况此等瑣屑懷私之事朕<lb/>
<pb n="KR2f0008_WYG_015-2b"/>
　　實不為若朕果以恩怨繫心肯為挾私報復之人我<lb/>
皇考至聖至神亦必不將大位傳與朕躬也且朕從來并無<lb/>
　　汲汲以居心行事表白於衆之念亦並不以此置之懷<lb/>
　　抱不但爾不能知朕舉世亦無知朕之人今此一年内<lb/>
　　中外之人亦略知大概矣爾逺在軍前是以尚未悉知<lb/>
　　若再稍有所聞自能豁然醒悟矣爾豁然醒悟時爾自<lb/>
　　覽今日之所奏亦必發笑也爾亦不必愧怍畏懼但當<lb/>
　　安心黽勉効力贖罪不必營營枉勞心慮也親筆書此<lb/>
<pb n="KR2f0008_WYG_015-3a"/>
　　特行曉諭爾身為宗室故如此剴切陳奏朕心嘉悦爾<lb/>
　　但寛心勿為朕慮朕必不至大誤極謬可以自保　又<lb/>
　　奉<lb/>
　上諭將賴士此奏令兩營大臣官員俱行觀覽并朕硃批<lb/>
　　諭㫖亦令觀之使衆各一笑<lb/>
　　　初九日<lb/>
　諭理藩院世間尊重喇嘛者特因其為佛門弟子耳宗風<lb/>
　　漸冺喇嘛猖狂犯法不守本戒今乃至於舉兵犯法抗<lb/>
<pb n="KR2f0008_WYG_015-3b"/>
　　敵官軍肆行兇逆實為大悖佛教誠如佛言壞我法門<lb/>
　　即我後來徒衆也西海逆賊羅卜藏丹津一事喇嘛等<lb/>
　　理宜將作亂之人善言開導令其和輯不致起事戕害<lb/>
　　生命是為維持佛教如其不能亦應呈明該將軍等各<lb/>
　　自閉戸安居豈意反助西海悖逆之人竟紏合數千喇<lb/>
　　嘛手持兵刃公然抗拒官兵及至潰敗猶不降順入廟<lb/>
　　固守以致追殺覆滅有玷佛教至矣極矣欽惟<lb/>
太宗文皇帝時第五輩達賴喇嘛遣使入覲極為公順及<lb/>
<pb n="KR2f0008_WYG_015-4a"/>
世祖章皇帝時將第五輩達賴喇嘛延至京師封為瓦齊拉<lb/>
　　逹喇逹賴喇嘛䝉被殊體百年以來法教得以興隆者<lb/>
　　皆我朝之恩也前者凖噶爾寇取照地殺戮僧徒拆毁<lb/>
　　寺廟<lb/>
聖祖仁皇帝遣發大兵恢復昭地俾逹賴喇嘛重安法座佛<lb/>
　　教復興如此隆恩喇嘛並不感激反黨助悖逆之人兇<lb/>
　　惡已極朕素閲内典優待喇嘛不但喇嘛等無不盡知<lb/>
　　即衆䝉古王台吉等想亦共聞諸䝉古等祗知尊崇佛<lb/>
<pb n="KR2f0008_WYG_015-4b"/>
　　教不分涇渭但服袈裟之人即便禮拜以致喇嘛等毫<lb/>
　　無忌憚任意妄為敗壞佛門無所不至現今呉喇忒公<lb/>
　　達爾馬悉利奪人婦女給伊供奉之喇嘛温克格隆被<lb/>
　　人告發如此尚得為尊崇佛教者乎因此等不堪之喇<lb/>
　　嘛不但索累大臣髙僧抑且毁辱世尊法教敬佛重僧<lb/>
　　豈應如此朕於喇嘛中有髙行者敬重之其庸劣者切<lb/>
　　責令其悛改務使僧衆勤修戒律各遵經典依波諦母<lb/>
　　爾義信受奉行俾佛日永輝法流彌逺始為無愧佛教<lb/>
<pb n="KR2f0008_WYG_015-5a"/>
耳喇嘛皆係䝉古雖知誦經至於三藏大義本性圓通<lb/>
未必如朕倘有精通經典别有所見謂喇嘛之善惡不<lb/>
必分别理合一概恭敬聴其任意妄行乃有益於佛教<lb/>
者可令伊與朕面相辨論伊説果長朕即准行如伊之<lb/>
所見不能髙出與朕自應與朕一心令喇嘛等精進修<lb/>
行以圖永逺興隆佛教矣佛經云欲聴人為子弟者必<lb/>
令從師三年觀師所為然後禮拜為師為師者亦必三<lb/>
年内知其果可以為弟子然後傳經不然茍且拜為師<lb/>
<pb n="KR2f0008_WYG_015-5b"/>
弟以致毁滅戒律其罪更甚於十大惡據此則供奉敗<lb/>
檢踰閑之喇嘛者其受破戒之罪業必矣於佛教有何<lb/>
益乎將朕此㫖遍諭各處寺廟喇嘛並住居䝉古扎薩<lb/>
克處之大小喇嘛等知之嗣後人人謹持經典清净六<lb/>
根各守本願誓戒屏絶嗜慾將宗喀巴所説之波諦母<lb/>
爾經竭力遵行不知者從徳行兼全之喇嘛傳其傳授<lb/>
為决趨向遵依菩薩經典讀誦受持於六波羅密功夫<lb/>
一心力行使念念常歸平等方能合於佛教再佛説十<lb/>
<pb n="KR2f0008_WYG_015-6a"/>
　大惡罪常人亦毫不可犯惟應積福徳行况喇嘛者乃<lb/>
　佛弟子何可不遵佛説不積福徳行而犯十大惡罪乎<lb/>
　尚其竭力勉遵毋忽倘陽奉隂違不守本願誓戒毁滅<lb/>
　法乘妄作惡業甚至飲酒賭博經營買賣争戰鬬毆興<lb/>
　搆詞訟種種肆無忌憚是於佛法國法俱為有罪罪之<lb/>
　大者必照律定擬其未至干犯國法之處照京城喇嘛<lb/>
　清規分别輕重定為三等至輕者於衆喇嘛齊集念經<lb/>
　之所令其䖍禮百拜畢再令供掃地之役中等者令其<lb/>
<pb n="KR2f0008_WYG_015-6b"/>
　齋僧布施禮拜懴悔重者杖責驅逐出廟還俗為民倘<lb/>
　該管大喇嘛得木齊格斯奎等不嚴行約束教訓怠玩<lb/>
　瞻徇以致生事一經告發將該札薩克並該管大喇嘛<lb/>
　得木齊格斯奎等從重治罪如此伊等自必一心勉力<lb/>
　將衆人漸漸化誨俱各遵奉經典依波諦毋爾義信受<lb/>
　奉行是為維持佛法於宗喀巴之教大有禆益<lb/>
　　十八日奉<lb/>
上諭楊琳辦理鹽務以來錢糧雖然完納聞將窮民生理<lb/>
<pb n="KR2f0008_WYG_015-7a"/>
　　盡行霸佔百姓怨憤夫錢糧雖屬緊要當為百姓存留<lb/>
　　微利養生若既為錢糧起見又圖自己取利絲毫不與<lb/>
　　百姓使窮民失所成羣竊盜其害較缺欠錢糧為大務<lb/>
　　須謹慎廉潔從公辦理方屬稱職不可只為錢糧起見<lb/>
　　不顧百姓<lb/>
　　　又<lb/>
　諭宗人府前者<lb/>
皇考以公星尼無恥不端招搖生事革去公爵繼又念伊先<lb/>
<pb n="KR2f0008_WYG_015-7b"/>
　　人之故仍復施恩令伊子星海承襲公爵詎知星海又<lb/>
　　復不才昏庸懶惰身罹國憲<lb/>
皇考尚冀星尼或知懲創悛改惡習復其公爵以觀後效今<lb/>
　　星尼不惟不感戴<lb/>
皇考之恩不知改行易轍且各處鑽營無恥莫甚有玷天潢<lb/>
　　著仍革去公爵拘禁在家毋令疎縱將應襲公爵之人<lb/>
　　查明具奏再伊屬下佐領甚多與公爵不稱可酌留數<lb/>
　　佐領與襲公之人其餘佐領存於公處著該旗議奏星<lb/>
<pb n="KR2f0008_WYG_015-8a"/>
　尼待伊佐領下人貪汙不法不加懲治將來宗室必至<lb/>
　無所顧忌矣<lb/>
　　又<lb/>
　發下八旗都統年底所奏閲射優劣及奏銷錢糧紙張<lb/>
　　等項各摺奉<lb/>
上諭覽八旗都統所奏甚屬糊塗理應陸續乘便各將一<lb/>
　二事具奏朕得次第披覽明悉方可辦理今將一年所<lb/>
　積事件於年㡳彚奏盈千累百之摺朕一時從何處看<lb/>
<pb n="KR2f0008_WYG_015-8b"/>
　起朕若不披覽明悉如何辦理嗣後射箭人員不到或<lb/>
　技藝生疎者作何勒限教訓其逾限不到或不遵教訓<lb/>
　者作何治罪著公同酌議具奏其應裁减之項奏請裁<lb/>
　減再或應陸續分奏以便朕覽或應公摺彚奏以便交<lb/>
　部查核之處俱著詳議具奏<lb/>
　　十九日奉<lb/>
上諭嗣後本章奏摺内字面及人名有與朕名字同者應<lb/>
　迴避更改外其餘與朕名音同字異及同邊傍之字俱<lb/>
<pb n="KR2f0008_WYG_015-9a"/>
　不必迴避更改<lb/>
　　又<lb/>
諭總理事務王大臣朕御極以來加恩文武官員各得陞<lb/>
　階而宗室獨無仕進之路朕欲施恩予以陞階思之再<lb/>
　三總不可得如用伊等為大臣侍衛猶可供朕使令若<lb/>
　用之部院或遇伊等屬下人為大臣難以行走勢必至<lb/>
　於不得不瞻徇情面若令其應鄉㑹試與民人一體捜<lb/>
　撿亦失觀瞻可否補用宗人府官員筆帖式之處爾等<lb/>
<pb n="KR2f0008_WYG_015-9b"/>
　傳與宗人府確議具奏再宗室内有學優才美者作何<lb/>
　考選之處亦著確議具奏<lb/>
　　二十二日都察院奏吏科戸科掌印給事中㨂選補<lb/>
　　授奉<lb/>
上諭巴圖白濟俱依擬用但奏稱吏科戸科甚屬緊要嗣<lb/>
　後掌印給事中缺出俱㨂選具奏若以吏科為緊要則<lb/>
　兵科稽察補授武官寜不緊要乎若以戸科為緊要則<lb/>
　刑科稽察人命寜不𦂳要乎所議非是將本發囘著改<lb/>
<pb n="KR2f0008_WYG_015-10a"/>
　正具奏<lb/>
　　二十六日奉<lb/>
上諭八旗滿洲䝉古漢軍俱係累世効力舊人承平既久<lb/>
　滿洲戸口滋盛餘丁繁多或有人丁多之佐領因䕶軍<lb/>
　馬甲皆有定額其不得披甲之閒散滿洲以無錢糧至<lb/>
　有窘迫不能養其妻子者朕每思及此惻然動念將如<lb/>
　何施恩俾得生計之處再四籌度並無長䇿欲増編佐<lb/>
　領恐正項米石不敷朕若不給與錢糧俾為養瞻何以<lb/>
<pb n="KR2f0008_WYG_015-10b"/>
　聊生計不能養其家口何由造就以成其材今將旗下<lb/>
　滿洲䝉古漢軍内共挑四千八百人為教養兵訓練藝<lb/>
　業所挑人等只給三兩錢糧計四千八百人一年共需<lb/>
　錢糧十七萬二千八百兩每一旗滿洲䝉古漢軍共六<lb/>
　百名内䝉古旗下六十名漢軍旗下八十名其漢軍之<lb/>
　八十名令為歩兵食二兩錢糧就此錢糧數内通融科<lb/>
　理可以多得四十名兵丁每一旗著挑取一百二十名<lb/>
　再看來軍噐内長槍尤為有用著滿洲䝉古每佐領下<lb/>
<pb n="KR2f0008_WYG_015-11a"/>
　挑取䕶軍四名馬甲四名令其學習長槍漢軍毎佐領<lb/>
　下挑取馬甲四名令其學習籐牌挑刀此四千八百名<lb/>
　教養兵若計佐領挑取恐其人有多寡不同應於旗下<lb/>
　甲喇内計其人數挑取如此則䕶軍馬甲益得有用之<lb/>
　人而閒散餘丁亦得習學成就矣至於如何編録教訓<lb/>
　管轄之處八旗都統䕶軍統領副都統等公同盡心詳<lb/>
　究務期永逺可行定議具奏<lb/>
　　二十七日<lb/>
<pb n="KR2f0008_WYG_015-11b"/>
諭將軍傅爾丹奇立徳等䇿妄阿喇布坦事已七八年矣<lb/>
　此數年内動支正項糧餉採買馬駝羊隻及轉運軍儲<lb/>
　留在軍前之槖駝喀爾喀所捐上都鹽池所解八姓商<lb/>
　人所買各項馬駝羊隻共計數目若干此數年内用過<lb/>
　若干現存若干將此馬駝羊隻曽交何旗看守看守之<lb/>
　札薩克處現存若干缺額之處已賠者何人未賠者何<lb/>
　人將始末根由確實詳查物數人名一一開明具奏凡<lb/>
　事必須確實斷不可私意徇情巧為隠飾軍需闗係𦂳<lb/>
<pb n="KR2f0008_WYG_015-12a"/>
　要朕必知之甚明然後處之允當也<lb/>
　　二十九日戸部議覆山東巡撫黄炳所奏康熈六十<lb/>
　　年幷雍正元年散賑銀米著落各官賠補奉<lb/>
上諭地方偶有災䘲朕即軫念窮黎遣官散賑動支正項<lb/>
　銀米務使均沾實惠此拯救災黎之至意也如將散賑<lb/>
　銀米不入正項開銷著落各官賠補殊非朕特遣官員<lb/>
　拯救災黎之本意巡撫黄炳所奏康熙六十年散賑用<lb/>
　過穀石及雍正元年散賑用過銀兩二疏俱交與該部<lb/>
<pb n="KR2f0008_WYG_015-12b"/>
　將散賑用過銀米准入正項報銷再李樹徳居官貪婪<lb/>
　伊任内經管倉穀乆已虧缺欲借散賑以補虧空乃天<lb/>
　下之所共知也此等人斷難容其倖免所有借賑冒銷<lb/>
　之倉穀散賑用過之庫銀著在李樹徳等名下另行勒<lb/>
　限嚴追至伊同時貪官陶錦李元龍等應賠之人李樹<lb/>
　徳知之甚悉即令李樹徳分晰明白盡行著落賠補庶貪<lb/>
　官知所儆畏而地方公事亦有裨益<lb/>
世宗憲皇帝上諭内閣卷十五<lb/>
</p>
<p>
</p>
  </div>
</body>
</text>
</TEI>
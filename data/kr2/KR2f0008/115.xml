<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_115-1a"/>
　　欽定四庫全書<lb/>
　世宗憲皇帝上諭内閣卷一百十五<lb/>
　　　雍正十年二月<lb/>
　上諭十三道<lb/>
　　　初二日奉<lb/>
　上諭我朝撫有方夏<lb/>
列聖相承惟以愛養黎元為本<lb/>
聖祖仁皇帝臨御六十餘年恩施累洽於九州蠲賑動逾乎<lb/>
<pb n="KR2f0008_WYG_115-1b"/>
　　千萬深仁厚澤浹髓淪肌謳思弗輟朕登大寶仰體<lb/>
皇考仁愛之<lb/>
聖心勤恤閭閻疾苦之民隠宵旰孜孜凡所以厚民生布膏<lb/>
　　澤者至周至渥厯年以來蠲免賑恤之條疊沛頻施海<lb/>
　　内亦既共知而共見矣惟是任土作貢者治世之常經<lb/>
　　勸善懲惡者馭民之大法禹貢以三壤成賦周官以九<lb/>
　　式經邦國家經費皆取給於正供聖人恤民之心無窮<lb/>
　　而取民有制亦不得分外姑息以絀國用也至於游民<lb/>
<pb n="KR2f0008_WYG_115-2a"/>
惰農王政所禁姦胥墨吏國法不容使蠲租免賦而姦<lb/>
黠頑惰之屬皆得濫沐恩膏良善急公者轉未能均霑<lb/>
惠澤又豈為政之道哉朕以為蠲除厯年之逋賦而使<lb/>
頑戸偏䝉其澤不若減免新歳之額徵而使衆民普受<lb/>
其惠從前曉諭中外者屢矣是以數年來朕查帶徵錢<lb/>
糧如直𨽻河南山東山西浙江等省民閒完納者最多<lb/>
朕皆特沛殊恩於該省豐稔之年將額徵正賦蠲免四<lb/>
十萬兩無非欲將帶徵完納之數仍散於良善之氓使<lb/>
<pb n="KR2f0008_WYG_115-2b"/>
比戸均被恩施並未收之府庫此亦天下所共知共見<lb/>
者江南蘇松等處財賦甲於天下而厯年積欠亦較他<lb/>
省為最多朕既豁免康熙五十年以前之未完其五十<lb/>
一年以後應徵之項復寛限十年十五年帶徵以紓民<lb/>
力又思此等逋賦實在民欠者固多而官吏侵蝕者正<lb/>
復不少特遣大臣官員等㑹同撫藩及地方有司逐一<lb/>
徹底清查分晰官侵吏蝕民欠三項以除朦混之弊又<lb/>
恐承命之員以徵納為清釐致滋紛擾悉將帶徵各項<lb/>
<pb n="KR2f0008_WYG_115-3a"/>
　　停其輸納又時時嚴諭各員實力奉行務使分晰清明<lb/>
　　毫無疑竇今據侍郎彭維新巡撫尹繼善等奏報清查<lb/>
　　告竣自康熙五十一年起至雍正四年通計各屬積欠<lb/>
　　共一千一十一萬六千三百二十五兩零其中侵蝕包<lb/>
　　攬者共四百七十二萬六千三百一十兩實在民欠者<lb/>
　　共五百三十九萬一十四兩俱核對明白無有混淆等<lb/>
　　語朕因江蘇逋賦積弊叢生籌畫多年而為此清查之<lb/>
　　舉所以經國計清吏治實欲厚民生而除民累也茍有<lb/>
<pb n="KR2f0008_WYG_115-3b"/>
　　益於羣黎百姓朕即樂沛浩蕩之恩况朕敬承<lb/>
皇考寛賦恤民之鴻慈於蘇松額徵浮糧豁免四十五萬兩<lb/>
　　積歳計之其數何啻幾千百萬豈於區區積逋有所靳<lb/>
　　惜哉但念官役之侵蝕姦徒之包攬蠧國害民固為法<lb/>
　　所不宥而民欠纍纍亦皆抗玩疲頑之習日積月累以<lb/>
　　至於斯也今若槩行豁免不惟墨吏姦胥罔知懲戒且<lb/>
　　積久欠糧之頑戸無不沾恩被澤自以為得計而急公<lb/>
　　之善良不與焉殊非阜民善俗之道也則與其蠲除厯<lb/>
<pb n="KR2f0008_WYG_115-4a"/>
年之逋負孰若減免新歳之額徵為大有益於斯民乎<lb/>
朕再四斟酌欲將侵蝕包攬之項分作十年帶徵實在<lb/>
民欠之項更加寛緩分作二十年帶徵嗣後從壬子年<lb/>
為始本年帶徵之項完納若干朕即照所完之數蠲免<lb/>
次年額徵之糧若干若官吏百姓等果知悔過急公於<lb/>
每年帶徵額數外多完若干朕亦即將次年錢糧照多<lb/>
完之數豁免如此則朕之清釐積欠並無絲毫入官實<lb/>
皆沛為萬民普被之澤而貪墨姦蠧之徒無所徼倖抗<lb/>
<pb n="KR2f0008_WYG_115-4b"/>
頑疲玩之習知所警惕庶幾吏治肅清而民風淳厚共<lb/>
成比戸可封之俗矣著該部行文該督撫令地方官實心<lb/>
奉行其官吏侵蝕之項務於本人名下著追毋得株連<lb/>
以滋擾累其民欠之項俱按各戸花名完納毋得波及<lb/>
兄弟親戚致令蠧役借端苛索儻有奉行不善生事擾<lb/>
民者該督撫即行題恭嚴加議處總期催科有法舊欠<lb/>
能依限清完新賦即得照數減免以副朕子惠元元稠<lb/>
疊加恩之至意朕意如此是否可行著九卿悉心詳議<lb/>
<pb n="KR2f0008_WYG_115-5a"/>
　具奏其催徵各州縣之處分應照何項錢糧之例亦著<lb/>
　斟酌定議具奏再者凡此侵蝕錢糧之官吏皆係應加<lb/>
　重罪之人第以歴年既久人數繁多槩行執法朕心有<lb/>
　所不忍是以施恩法外寛為分年帶徵若廢員中有能<lb/>
　悔過自新不拘年限先行完納者應分别准其開復以<lb/>
　示奬勵其依限完納者寛免其罪胥吏中有先期完納<lb/>
　者亦應酌量加恩其依限完納者亦寛其罪若官吏逾<lb/>
　限不完除按律治罪外仍將本人監禁追比著九卿將<lb/>
<pb n="KR2f0008_WYG_115-5b"/>
　此一併議奏<lb/>
　　又奉<lb/>
上諭據雲南巡撫張允隨奏稱昭通鎮標汛防千總查出<lb/>
　寧古塔逃囘人犯戞虐磨奈阿木業者嫩蔑所三名已<lb/>
　歴八月尚未准有部文到滇等語此等充發人犯原係<lb/>
　兇惡之徒因不便仍留内地故爾投畀遐方乃發遣之<lb/>
　後不知悛改復敢潛逃生事而該管官員又不即時行<lb/>
　文捕緝往往至於兎脫國法安在著該部行文寧古塔<lb/>
<pb n="KR2f0008_WYG_115-6a"/>
　等處各衙門嗣後務將遣發人犯嚴加管束不時稽查<lb/>
　倘有私自逃匿者立即報部通行查拏不得稽遲時日<lb/>
　倘該管地方及該部行文稽遲查出定行議處<lb/>
　　初三日奉<lb/>
上諭我朝從前文武大臣持躬正直奉職公忠樹績建勲<lb/>
　完名全節者朕已降㫖於京師建立賢良祠永逺展祀<lb/>
　以彰令範因思外任大臣鎮撫封疆宣猷布化忠勇效<lb/>
　命威愛宜民其政績卓然可紀者若於身故之後建立<lb/>
<pb n="KR2f0008_WYG_115-6b"/>
　賢良祠俾得永膺祀典既足慰兵民懿好之公亦足為<lb/>
　後来居官者之勸如近日之將軍蔡良提督張起雲總<lb/>
　兵蘇大有魏翥國皆素有賢聲勤勞王事而殁於官者<lb/>
　永宜在賢良之列著直省各於省會之地建立祠宇其<lb/>
　與祀之人若追溯從前恐稽查未確或致濫膺不若即<lb/>
　從近年為始向後若有應請入祠者該地方督撫於一<lb/>
　人各具一本請㫖不必彚奏其一切事宜著九卿妥議<lb/>
　具奏<lb/>
<pb n="KR2f0008_WYG_115-7a"/>
　　　初六日奉<lb/>
　上諭察哈爾地方總管副總管辦事官員之缺因本處無<lb/>
　　應補授之人始於京城蒙古旗分官員内揀選補授伊<lb/>
　　等俱係由䕶軍披甲出身之人口外逰牧之地並無產<lb/>
　　業艱於為生故常向所属人等索取些微財物妄行侵<lb/>
　　刻以致被人控告及被監察官員糾㕘若將伊等即照<lb/>
　　貪婪例治罪稍有可原嗣後察哈爾地方總管副總管<lb/>
　　辦事官員由京城補授遣往者作何施恩賞給伊等産<lb/>
<pb n="KR2f0008_WYG_115-7b"/>
　　業牲畜之處著大學士鄂爾泰等議奏<lb/>
　　　初八日奉<lb/>
　上諭自冬春以来京師未得雨雪朕與諸大臣等戒懼修<lb/>
　　省䖍誠祈禱以冀仰格<lb/>
天心聞畿輔地方及河南山東雨雪亦少山西陜西二省雖<lb/>
　　有得雪之處亦未周遍朕心憂慮深恐二麥歉収小民<lb/>
　　艱於餬口已切諭該督撫等多方籌畫為思患預防之<lb/>
　　計從来天人感召之理捷如影響所賴該督撫等以恤<lb/>
<pb n="KR2f0008_WYG_115-8a"/>
　　民之心為格<lb/>
天之本果能使民困全除民氣舒暢自無有不感召<lb/>
天和者至於清理刑獄亦祈求雨澤之要務除在京已命刑<lb/>
　　部法司清查案件速行歸結以免拖累外其畿輔地方<lb/>
　　及河東山陜等省郡縣繁多有司賢否不一其中或有<lb/>
　　聽斷刻覈濫及無辜者或有淹滯羈留塵案莫結者或<lb/>
　　有牽連待質致誤恒業者該督撫大吏等當悉心體察<lb/>
　　嚴飭屬員速為清理應釋放者釋放應取保者取保務<lb/>
<pb n="KR2f0008_WYG_115-8b"/>
　　期平允矜慎俾閭閻各安生業其他政令凡有稍不便<lb/>
　　於民者急思力為改圖總在該督撫等體朕若保赤子<lb/>
　　之心各切痌瘝乃身之念至誠惻怛勤求民隠殫竭實<lb/>
　　心普行實政庶幾<lb/>
上天昭格早降甘霖勉之勉之<lb/>
　　　初十日大學士鄂爾泰奏辭開闢苗疆議叙奉<lb/>
　上諭覽奏情詞懇切具見誠悃卿忠勇懋著使苗梗向風<lb/>
　　不但綏靖苗疆之功績為人所難能而仔肩重任之公<lb/>
<pb n="KR2f0008_WYG_115-9a"/>
　誠亦大臣中所罕有國家酬庸賞功闗係鉅典非卿可<lb/>
　以已意遜讓亦非朕可以私心增減者著仍遵前㫖行<lb/>
　　十一日<lb/>
諭理藩院據上都達布遜諾爾馬羣總管五十四奏請遷<lb/>
　移駝馬牧厰以蘇尼特之南諾渾努魯西南之布倫呼<lb/>
　查西邊之薩木布喇克西北之塞爾北邊之桑圖東邊之<lb/>
　郭爾拜爾爲界地方寛敞便於牧放倘蒙古等逰牧之<lb/>
　處窄狹令其往外開展等語五十四此奏甚屬悖謬䝉<lb/>
<pb n="KR2f0008_WYG_115-9b"/>
　古扎薩克等受國家深恩養育多年人口繁盛牲畜孳生<lb/>
　日多方以伊等遊牧地方窄狹時厪朕懐豈有將内地<lb/>
　馬羣移於扎薩克遊牧之處轉令伊等往外遷移之理<lb/>
　乎上年令將馬厰移於上都達布遜諾爾時因值寒冬<lb/>
　是以暫令於巴顔托羅海地方擇好水草處過冬今青<lb/>
　草已生此馬羣仍著移於上都達布遜諾爾並非令在<lb/>
　伊等逰牧地方住牧也恐此際伊等屬下人等不知混<lb/>
　行那移著仍照各逰牧地方居住將此行文與蘇尼特<lb/>
<pb n="KR2f0008_WYG_115-10a"/>
　王等知之<lb/>
　　又奉<lb/>
上諭大學士鄂爾泰節制雲貴廣西三省歴有嵗年於所<lb/>
　屬苗疆無不悉心經理使蠻夷等慕義向風咸登樂土<lb/>
　至於古州等處生苗自昔未歸王化鄂爾泰運籌調度<lb/>
　勦撫兼施俾苗人懐徳畏威抒誠内嚮疆圉開拓邉境<lb/>
　輯寧數年以来之功績實非㝷常平定苗疆剪除宼賊<lb/>
　者可比鄂爾泰著授以一等伯爵世襲罔替用奬殊勲<lb/>
<pb n="KR2f0008_WYG_115-10b"/>
　　十二日奉<lb/>
上諭國家典禮首重祭祀每當齋戒日期必檢束身心竭<lb/>
　誠致敬不稍放逸始可以嚴昭事而格神眀朕遇齋戒<lb/>
　之日至誠至敬不但殿廷供設銅人即坐卧之次亦書<lb/>
　齋戒牌存心警惕須臾弗忘至内外大小官員雖設齋<lb/>
　牌於官署但恐言動起居之際稍有䙝慢即非致齋嚴<lb/>
　肅之義查眀代祀典凡陪祀及執事之人有懸祀牌之<lb/>
　例今酌定齋牌之式令陪祀人員佩著心胸之間使觸<lb/>
<pb n="KR2f0008_WYG_115-11a"/>
　目警心并得彼此觀瞻益加省惕其於眀禋大典愈昭<lb/>
　䖍潔著傳諭各部院及八旗並直省文武官員一體遵<lb/>
　行<lb/>
　　十六日奉<lb/>
上諭據巡察御史黄祐奏稱失察賭具之地方官若該員<lb/>
　曾有拏獲賭具之議叙應准抵失察之處分等語此奏<lb/>
　似亦功過相抵之道而不知其中有必不可行者假如<lb/>
　該員到任曾有拏獲賭具數次議叙之案則後此之失<lb/>
<pb n="KR2f0008_WYG_115-11b"/>
　察皆可抵銷必至懈怠無所顧忌而禁約日流於廢弛<lb/>
　矣譬如州縣盗案以其從前獲盗之功免其後来失盗<lb/>
　之罪可乎惟是平日實心禁賭之員拏獲詳報甚多者<lb/>
　偶有一案遺漏即與漫無覺察之員一例革職情有可<lb/>
　憫著該部將此酌議定例具奏<lb/>
　　十七日差往喀喇沁等處侍衛七十五等奏覆賑濟<lb/>
　　䝉古銀米事宜奉<lb/>
上諭扎薩克旗分地方各處耕種所収米石存倉原為伊<lb/>
<pb n="KR2f0008_WYG_115-12a"/>
　等地方荒嵗之用今此項米石盡行散賑伊等屬下䝉<lb/>
　古倉廩空虛不可不預為之備著於賑濟米石外再行<lb/>
　施恩每石給發價銀一兩交與各該扎薩克等買米存<lb/>
　倉収貯俟入倉之日報部部内差員查騐若將賞給銀<lb/>
　兩買補之米不行入倉及有侵蝕等弊必從重治罪<lb/>
　　十九日奉<lb/>
上諭朕聞西寧北川口外白塔地方出產石煤係附近漢<lb/>
　土番囘民人挖取販賣以為生計每䭾納稅錢三十文<lb/>
<pb n="KR2f0008_WYG_115-12b"/>
　西寧府委員収解充餉約計每年収銀一千九百餘兩<lb/>
　近因西陲用兵之際西寧移駐兵弁較前為多率皆用<lb/>
　煤以供炊爨價值漸昻若仍照例徵収税銀恐價值不<lb/>
　能平减於兵民均有未便著將應収税錢寛免該督撫<lb/>
　轉飭有司實心稽查倘胥吏人等有照舊私収或借端<lb/>
　需索者務令察出從重治罪<lb/>
　　又<lb/>
諭刑部凡監候待質人犯除强盗案件不應寛釋外如人<lb/>
<pb n="KR2f0008_WYG_115-13a"/>
　命等案内有正犯未獲將牽連餘犯監候待質已過三<lb/>
　年者著取具的保釋放在外俟緝獲正犯之日再行質<lb/>
　審倘暫行釋放之際有私自逃匿者除保人重懲外定<lb/>
　將本犯嚴拏從重治罪著直省一體遵行<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_115-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百十五<lb/>
</p>
<p>
</p>
  </div>
</body>
</text>
</TEI>
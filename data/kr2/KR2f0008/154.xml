<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_154-1a"/>
　欽定四庫全書<lb/>
世宗憲皇帝上諭内閣卷一百五十四<lb/>
　　雍正十三年四月<lb/>
上諭七道<lb/>
　　初三日奉<lb/>
上諭據浙江廵撫程元章奏稱向因杭州漢軍四旗壯丁<lb/>
　生齒蕃衍於雍正十一年間倣照閩省之例挑選餘兵<lb/>
　三百名撥歸督撫標下頂補緑旗名糧臣查浙省向無<lb/>
<pb n="KR2f0008_WYG_154-1b"/>
　督標只有撫標兩營共額兵七百餘名内除隨糧公糧<lb/>
　外實在兵丁止六百餘名非若閩省督撫兩標兵丁數<lb/>
　千名可比杭城省㑹重地城守營額兵原少而撫標弁<lb/>
　兵亦一體派差凡廵緝私鹽查拏盗賊等事在在需兵<lb/>
　差遣而新補旗兵例不派撥則標兵應付差使實有不<lb/>
　敷况撫標兵數無多每年出缺有限計算一年有餘僅<lb/>
　頂補四十餘名約畧餘丁三百名非厯十年之乆不能<lb/>
　補足不但經年守候抑且先後不均且緑旗亦有餘丁<lb/>
<pb n="KR2f0008_WYG_154-2a"/>
　無頂補之缺未免向隅等語查雍正七年朕曽降㫖當<lb/>
　日各省設立漢軍駐防因人數不敷是以添設緑旗兵<lb/>
　丁令該將軍管轄今漢軍餘丁蕃衍足供差操之用嗣<lb/>
　後將軍標下緑旗兵丁缺出即將漢軍餘丁頂補如緑<lb/>
　旗兵丁之子弟内有祖父食糧年乆者著於本省督撫<lb/>
　等標營名糧准其充補此朕再三籌畫辦理者蓋以當<lb/>
　年漢軍人數不足是以添設緑旗兵丁今漢軍餘丁日<lb/>
　多仍令充補本將軍標下緑旗之缺於情理實為允當<lb/>
<pb n="KR2f0008_WYG_154-2b"/>
　若照閩省之例以將軍所轄漢軍餘丁充補非將軍所<lb/>
　轄緑旗兵丁之缺從前閩省辦理未恊况浙江撫標額<lb/>
　兵本少豈可又分三百名令漢軍充補若果漢軍餘丁<lb/>
　繁多當另思所以安頓之法著將閩省從前頂補緑旗<lb/>
　之漢軍撤囬俟本標缺出頂補其缺仍給還緑旗浙省<lb/>
　頂補甲兵亦著撤囬<lb/>
　　又禮部將滿漢教習期滿人員帶領引<lb/>
見奉<lb/>
<pb n="KR2f0008_WYG_154-3a"/>
上諭教習舉人貢生多係不應即選之人考取補用即三<lb/>
　年期滿不過勤於訓課其職易稱只宜量加議叙以示<lb/>
　鼓勵從前議以知縣教職即用未免太優即如教習王<lb/>
　孚係雍正十年舉人科分甚淺若以其教習三年遽行<lb/>
　即用較之中式進士之人尚須分部學習挨班銓選者<lb/>
　遲速轉覺相懸殊屬太驟至舉人銓選教職亦須挨照<lb/>
　科分厯久方能銓補今以近科舉貢教習期滿俱准即<lb/>
　用以致年久應選之人轉多壅滯於銓法亦未均平此<lb/>
<pb n="KR2f0008_WYG_154-3b"/>
　等教習人員應如何酌定班次分别選用之處著交吏<lb/>
　部另行詳悉妥議具奏<lb/>
　　初四日奉<lb/>
上諭縣令為親民之官闗係民生休戚最為切近是以自<lb/>
　古帝王愼重司牧之選以端化民成俗之原朕亦屢降<lb/>
　諭㫖若果縣令皆能得人各治其邑各子其民竟可使<lb/>
　閭閻之中無一夫之失所此非誇大之論也凡選用知<lb/>
　縣者類多舉人進士出身之人其中才具可觀克稱厥<lb/>
<pb n="KR2f0008_WYG_154-4a"/>
職者固多而年老迂踈不諳吏治者亦復不少朕念其<lb/>
攻苦寒窓幸登科目不忍遽令放廢於是定以改教之<lb/>
例俾得邀一命之榮且居師儒秉鐸之席此朕隨材噐<lb/>
使委曲成全之至意也况改補教職之後若果課士有<lb/>
方通曉吏治仍可膺卓異薦舉以為上進之路此又在<lb/>
本人之自勉竝未限以教職終其身也每見候選各員<lb/>
有年老才庸不稱縣令之任而漫不自量仍欲勉强謁<lb/>
選其意蓋以縣令為榮希圖僥倖且以到任之後不能<lb/>
<pb n="KR2f0008_WYG_154-4b"/>
辦事仍可改補教職無礙於功名故為此茍且姑試之<lb/>
計殊不思邑宰之職民社攸闗以不能勝任之人冒昧<lb/>
銓選及至到任之後試看一年半載再請改教其間輾<lb/>
轉更換時日已多事務廢弛之患有必不能免者豈非<lb/>
庸碌貪位之人貽之咎耶嗣後科目出身之員若係㨂<lb/>
選命徃者到任後不勝縣令之任准該督撫以教職題<lb/>
請改補如係月選之員或年力衰邁或才識庸愚即當<lb/>
於未選之先或臨選之際呈請改教若不自度量仍欲<lb/>
<pb n="KR2f0008_WYG_154-5a"/>
　銓選知縣該員到任後著該督撫留心察看或以才力<lb/>
　不及或以溺職分别題叅不得奏請改教以遂其自便<lb/>
　之私如果有為人謹愼學問優通者著該督撫將應否<lb/>
　改教之處具本聲明送部引見請㫖<lb/>
　　初六日奉<lb/>
上諭前據理藩院奏稱鄂爾多斯上年收成歉薄貝子羅<lb/>
　卜藏請借倉糧議令辦理夷情事務郎中七十五㑹同<lb/>
　該扎薩克查明乏食蒙古先借支一個月口糧其在秋<lb/>
<pb n="KR2f0008_WYG_154-5b"/>
　成之前應再行借支若干令定議呈報等語朕已允行<lb/>
　又據貝勒扎木陽齊旺班珠爾貝子那木扎爾色楞等<lb/>
　請借倉糧亦經理藩院議令七十五逹色照議辦理今<lb/>
　朕聞陜西神木榆林等處上年收成歉薄糧價昂貴而<lb/>
　鄂爾多斯蒙古之乏食者生計艱難多向神木榆林城内<lb/>
　就食甚為可憫該郎中七十五等從前未曽呈報及奉<lb/>
　㫖查辦之後又復怠忽遲延竟不上緊辦理甚屬不合<lb/>
　著七十五等即行㑹同該道將乏食蒙古查明一面具<lb/>
<pb n="KR2f0008_WYG_154-6a"/>
　報該督撫一面酌動倉糧發給毋使乏食蒙古至於失<lb/>
　所至神木榆林等處乏食民人亦著該地方官查明酌<lb/>
　量辦理<lb/>
　　十七日奉<lb/>
上諭廣東開採一事十數年來内外臣工奏請者甚多朕<lb/>
　悉未准行上年總督鄂彌逹巡撫楊永斌奏稱開採以<lb/>
　資鼓鑄於粤民生計大有裨益言之再三朕發九卿確<lb/>
　議旋經議覆准行後復有數人條陳極言其不應行今<lb/>
<pb n="KR2f0008_WYG_154-6b"/>
　朕再四思維廣東近年以來年穀順成米價平減盗賊<lb/>
　漸少地方寧謐與從前風景逈異今若舉行開採之事<lb/>
　聚集多人其中良頑不一難於稽察管束恐為閭閻之<lb/>
　擾累况本地有司現在勸民開墾彼謀生務本之良民<lb/>
　正可用力於南畝何必為此僥倖貪得之計以長喧囂<lb/>
　争競之風此時正在計議之初停止甚易著該部即行<lb/>
　文該省督撫令其遵諭停止<lb/>
　　二十三日奉<lb/>
<pb n="KR2f0008_WYG_154-7a"/>
　上諭軍前遣囬之官員兵丁内著有勞績得傷殘疾者若<lb/>
　　俱行革退殊覺可憫著該管大臣等詳查具奏官員賞<lb/>
　　給半俸兵丁賞給一半錢糧以資養贍如有病愈復欲<lb/>
　　請用者亦著具奏請㫖<lb/>
　　　二十六日正藍旗滿洲都統將擬補<lb/>
陵寢防禦人員帶領引<lb/>
　見奉<lb/>
　上諭<lb/>
<pb n="KR2f0008_WYG_154-7b"/>
陵寢防禦與軍功世襲之官不同伊等之子准其保送者原<lb/>
　　因本地舊人在彼處久住故加恩補授朕從前所降諭<lb/>
　　㫖甚明同住於康熙五十五年始行補授防禦竝非本<lb/>
　　地舊人輙將伊子披甲佛保柱保送前來殊屬不合著<lb/>
　　將保送佛保住之大臣等交部嚴察議奏爾等通行傳<lb/>
　　諭<lb/>
陵寢處該管大臣嗣後防禦缺出其出缺之人若非本地舊<lb/>
　　人伊等之子不必保送再爾等㨂選擬陪之驍騎校哈<lb/>
<pb n="KR2f0008_WYG_154-8a"/>
　拉密雖出兵一次年紀尚少彼處差使亦少宜留伊在<lb/>
　京効力行走防禦員缺爾等於旗下揀選効力年久之<lb/>
　人帶領引見補授<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_154-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百五十四<lb/>
</p>
<p>
</p>
  </div>
</body>
</text>
</TEI>
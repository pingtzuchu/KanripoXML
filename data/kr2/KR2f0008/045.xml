<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_045-1a"/>
　　欽定四庫全書<lb/>
　世宗憲皇帝上諭内閣卷四十五<lb/>
　　　雍正四年六月<lb/>
　上諭十四道<lb/>
　　　初一日<lb/>
　諭大學士九卿翰詹科道朕自即位以來思念<lb/>
皇考付託之重惟恐天下之人有一夫一婦不獲其所自朝<lb/>
　　至夜殫心竭慮晷刻靡寧無非欲休飬民生澄清吏治<lb/>
<pb n="KR2f0008_WYG_045-1b"/>
　　使中外永享昇平之福以仰慰我<lb/>
聖祖仁皇帝在<lb/>
天之靈即如前歲雨澤偶愆去歲畿輔被潦朕在宫中䖍禱<lb/>
上天叩首至於傷腫中夜屢起瞻望雲色以卜晴雨祈禱之<lb/>
　　時嘗終日飲膳不御不止於减膳而已此皆朕黙盡其<lb/>
　　心不肯令人知之在朕心以為敬<lb/>
天勤民勵精圖治之意至真至切可以自信無少愧歉於中<lb/>
　　故凡下詔求言之事未曾舉行今夏二麥登場之時適<lb/>
<pb n="KR2f0008_WYG_045-2a"/>
　值連雨目前雨雖暫晴尚未開霽朕為小民深切軫念<lb/>
　且奸民郭允進私貼謡歌有軍民怨新主之語朕心因<lb/>
　此反躬自省不能無疑或用人行政之間在朕已實盡<lb/>
　其心而衆人觀論尚有以為未當之處亦未可知總之<lb/>
　千萬人之中有一二人或有異議朕心即欲省察而權<lb/>
　衡之爾内閣九卿翰詹科道等官皆朕簡用之員職在<lb/>
　劻勷誼同休戚若朕身有過可直言無隠政治得失亦<lb/>
　即各抒己見據實陳奏朕必嘉納勿視為具文勿有所<lb/>
<pb n="KR2f0008_WYG_045-2b"/>
　瞻顧茍且塞責重負朕真切清問之至意<lb/>
　　初二日<lb/>
諭吏部兵部凡因寃抑被叅而復職者皆係朕特恩超拔<lb/>
　之人該員自應加意奮勉以報格外之恩嗣後此等人<lb/>
　員除因公詿誤外若居官仍有貪酷不法者俱重治其<lb/>
　罪題叅虧空革職之員補完開復與捐復者亦如之著<lb/>
　行文各直省將軍督撫提鎮一體遵行<lb/>
　　初五日奉<lb/>
<pb n="KR2f0008_WYG_045-3a"/>
　上諭三年舉行大計所以激濁揚清整飭吏治必舉劾之<lb/>
　　間至公至當方足以昭勸懲之典查定例卓異人員俱<lb/>
　　送京引見而叅劾人員則聽候部院議奏不行引見此<lb/>
　　中或有寃抑及避重就輕等弊亦未可定嗣後大計之<lb/>
　　年除貪酷之員既已指明劣跡叅奏無庸再行引見外<lb/>
　　其餘叅劾等官該部照例處分出缺其應作何送京引<lb/>
　　見之處九卿詳議具奏<lb/>
　　　又<lb/>
<pb n="KR2f0008_WYG_045-3b"/>
　諭意逹里亞國教王覽王奏請援釋放徳里格之例將廣<lb/>
　　東監禁之畢天祥計有綱一體施恩釋放等語查徳里<lb/>
　　格於康熙五十九年因傳信不實又妄行陳奏我<lb/>
聖祖仁皇帝念係海外之人從寛禁錮及朕即位後頒降恩<lb/>
　　詔凡情罪可原者悉與赦免開以自新徳里格所犯與<lb/>
　　赦欵相符故得省釋彼時廣東大吏未曾以畢天祥計<lb/>
　　有綱之案入大赦册内具題上聞今據王奏請朕查二<lb/>
　　人所犯非在不宥之條即王不行陳奏朕亦必察出施<lb/>
<pb n="KR2f0008_WYG_045-4a"/>
　恩今特降㫖與廣東大吏將畢天祥計有綱釋放以示<lb/>
　朕中外一體寛大矜全之至意兹因使臣回國再賜人<lb/>
　參貂皮等項用展朕懐王其收受故兹勅諭<lb/>
　　初六日吏部等衙門議奏編設保甲處分定例奉<lb/>
上諭弭盗之法首嚴保甲以清盗源而州縣等官徃徃奉<lb/>
　行不力又見武職等官多因盗案詿誤情法不得其平<lb/>
　故降諭㫖令九卿定議具奏今九卿不識朕意議稱如<lb/>
　有盗竊不行舉首者將同甲之人及保正甲長牌頭一<lb/>
<pb n="KR2f0008_WYG_045-4b"/>
　槩從重治罪其實不知情而未首者亦將保正甲長牌<lb/>
　頭分别治罪所引治罪之例實屬太過未免牽累多人<lb/>
　良民必受煩擾將本發回著再議具奏<lb/>
　　初九日<lb/>
諭總督倉場侍郎旗丁輓運天儲每歲勤勞朕屢降諭㫖<lb/>
　加恩優恤欲其俯仰充足不至匱乏近聞糧船抵通石<lb/>
　壩經紀勒索斛費每船至三十金在從前旗丁多帶貨<lb/>
　物射利營私所過地方不無需索煩擾故抵通之後有<lb/>
<pb n="KR2f0008_WYG_045-5a"/>
　此陋規今各帮旗丁遵守法度押運官弁約束亦嚴所<lb/>
　帶貨物有一定額數不敢多攜除所給行月糧外安有<lb/>
　餘貲以為斛費爾倉場總督可嚴飭坐糧㕔申飭經紀<lb/>
　嗣後糧船抵通除應加耗米外不得借斛費名色索取<lb/>
　銀兩亦不得淋尖踢斛以致正糧虧缺苦累旗丁倘有<lb/>
　違者必嚴加治罪若該管各官失於覺察經朕訪聞亦<lb/>
　必從重議處<lb/>
　　十二日<lb/>
<pb n="KR2f0008_WYG_045-5b"/>
諭江西廵撫裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度聞福建今年春夏以來雨水稍多天<lb/>
　氣寒冷禾苖興發甚晚目前米價昂貴民食頗覺艱難<lb/>
　江西素稱産米之鄉况去歲今春皆獲豐收理宜通融<lb/>
　以濟閩省近聞江西地方官遏糴不令出境甚非情理<lb/>
　著將江西存倉之榖碾米十五萬石動用脚價遴委能<lb/>
　員即速運至閩省交界地方先期知㑹閩省督撫委員<lb/>
　領去分給各地方以濟民食毋得遲緩其動用脚價作<lb/>
　何還項可與閩撫酌議動用倉榖作何還項可與兩江<lb/>
<pb n="KR2f0008_WYG_045-6a"/>
　　總督酌議具奏<lb/>
　　　十三日<lb/>
　諭户部江南泗州逼近黄河地勢低窪因去年黄水衝决<lb/>
　　之岸尚未合龍今年四月間水勢漫溢以致泗州地方<lb/>
　　禾麥又被淹損朕心深為軫念著布政使石麟動支庫<lb/>
　　銀二萬兩親自前徃泗州確查被災之民逐户散給勿<lb/>
　　令鄉約里長及胥吏人等絲毫侵蝕務使窮民均霑實<lb/>
　　惠不至失所爾部即遵諭行<lb/>
<pb n="KR2f0008_WYG_045-6b"/>
　　　十四日奉<lb/>
　上諭朕自即位以來朝乾夕惕惟恐有負<lb/>
皇考付託之重於國計民生風俗吏治時時留心諮訪而未<lb/>
　　專下求賢之詔者亦惟恐諸臣因此或有頌揚之語也<lb/>
　　近因雨水稍多朕實推誠降㫖詢問政治得失今覽諸<lb/>
　　卿所奏敷陳功徳朕若作愧歉之詞觀覽亦屬居然任<lb/>
　　受矣奏内頌揚之語朕不作頌揚觀惟實心作規諫期<lb/>
　　望觀益加黽勉以期副諸卿陳奏之語以仰慰<lb/>
<pb n="KR2f0008_WYG_045-7a"/>
皇考在<lb/>
天之靈爾諸卿近來皆守法奉公恪勤供職於敷奏舉劾之<lb/>
　　間朕洞見諸卿之心朕甚嘉焉但似出於勉強尚未底<lb/>
　　於自然亦期諸卿交相砥礪合於大公贊襄化理以副<lb/>
　　朕心膂股肱之寄朕既宵旰勵精期副諸卿之言諸卿<lb/>
　　亦當公忠匪懈必底自然以副朕之望君臣至誠勉朂<lb/>
　　一徳同心為四海蒼生造福澤於無窮以共報我<lb/>
皇考之深恩是朕之厚望也<lb/>
<pb n="KR2f0008_WYG_045-7b"/>
　　　十五日奉<lb/>
　上諭各省解部錢糧收兑之時短欠之數甚多從前外省<lb/>
　　解部銀兩於正項庫平之外有加平随平飯銀掣批等<lb/>
　　項其暗中包攬官吏勒索種種雜費又不一而足此内<lb/>
　　外所共知者自怡親王總管三庫以來實心辦理潔己<lb/>
　　奉公前此弊竇已盡剔除外省解餉浮費實减省十分<lb/>
　　之八九此亦内外所共知者何以解京之項短欠俱如<lb/>
　　此之多盖縁各省藩庫季報實存銀兩悉令撥解京餉<lb/>
<pb n="KR2f0008_WYG_045-8a"/>
　藩庫倘有虧空不能掩飾於地方官甚有不便故將解<lb/>
　部之項輕平彈兌或扣存於解官私槖致使必有短少<lb/>
　以見銀庫有彈兌苛刻之聲名為將來協撥存留那移<lb/>
　掩飾之計此事甚有闗係嗣後解部銀兩若短欠無多<lb/>
　者仍照舊掛批行令本省補解外其短欠多者將原銀<lb/>
　仍交與解官留京看守行文該布政司令其親身赴京<lb/>
　到庫自看彈兌務令對證明確若原無短少則咎在庫<lb/>
　官將庫官從重議處如果解送短少定將該布政司從<lb/>
<pb n="KR2f0008_WYG_045-8b"/>
　重治罪所缺銀兩照數追賠各該布政司以諭㫖到日<lb/>
　為始凡有起解銀兩遵照奉行<lb/>
　　十六日户部等衙門議定湖廣入川人民條例奉<lb/>
上諭楚民入蜀開墾康熙五十一年所定之例甚明鄭松<lb/>
　齡身任綏陽乃竟不知向有此例即云日久廢弛豈有<lb/>
　地方官全不聞知之理此皆年羮堯恣肆妄行藐視國<lb/>
　法並未奉行之所致著四川廵撫法敏等實心奉行務<lb/>
　除積弊以靖地方倘仍舊茍且塞責必當從重治罪<lb/>
<pb n="KR2f0008_WYG_045-9a"/>
　　十九日奉<lb/>
上諭查律載鬬毆成傷定有保辜之限所以重民命而慎<lb/>
　刑罰也聞京城内外凡鬬毆傷人者各該地方歩軍無<lb/>
　分輕重即將兩造並拘如遇重傷之人則用門板扛擡<lb/>
　先赴該旗歩軍尉報驗次赴兩翼總尉衙門掛號然後<lb/>
　解送歩軍統領衙門聽審倘係應行咨部之案則拖累<lb/>
　之日更多大凡被毆之人受傷雖重尚可醫救一經移<lb/>
　動失於調理勞頓冐風或致殞命此等命案雖係愚民<lb/>
<pb n="KR2f0008_WYG_045-9b"/>
　好勇鬬狠而亦未必非問理各官懈忽之所致也嗣後<lb/>
　凡係鬬毆成傷者應分别傷痕之輕重若傷重不能行<lb/>
　動者禁止移動勒令即時加意調治著問理衙門委官<lb/>
　親詣驗看使被毆之人得以安卧醫救不致誤傷性命<lb/>
　其應如何定例通行之處著三法司衙門詳議具奏<lb/>
　　二十八日<lb/>
諭諸王大臣從古帝王之治天下皆言理財用人朕思用<lb/>
　人之闗係更在理財之上果任用得人又何患財之不<lb/>
<pb n="KR2f0008_WYG_045-10a"/>
理事之不辦乎朕即位以來推心置腹以待爾等大臣<lb/>
時時諮訪務得人才共襄庻政爾大臣等亦各有所保<lb/>
薦以備任用朕深嘉之但知人自古為難而保人更非<lb/>
易事知人者不過知其才具豈能知其存心保人者亦<lb/>
只能保其目前豈能保其異日是以朕曲為體諒從不<lb/>
苛求但公私二字所闗甚重不可以不辨而公中有私<lb/>
私中有公尤不可不時時警醒也即如始初見其人好<lb/>
而舉之及既舉之後其人改操易轍即當據實奏聞倘<lb/>
<pb n="KR2f0008_WYG_045-10b"/>
以為從前既舉而自䕶其短為之掩飾彌縫此則公中<lb/>
之私也或始初因朋友故舊之情而舉之及既舉之後<lb/>
時時警戒提撕相責以善一聞其聲名不好或即行檢<lb/>
舉或密奏以聞此則私中之公也爾等大臣每一人所<lb/>
舉多者不過二三十人爾等一人精神足以貫注之平<lb/>
時訪察其行為勸勉其亷謹倘居官不善即行叅奏不<lb/>
稍回䕶如此則人人有所忌憚爭自濯磨國家可收得<lb/>
人之益爾等亦不愧以人事君之義矣如圖理琛張保<lb/>
<pb n="KR2f0008_WYG_045-11a"/>
傅鼐馬喀四人從前聲名原屬平常而其才皆有可用<lb/>
朕為愛惜人才起見擢而用之以觀其後效今圖理琛<lb/>
張保能恪慎供職不負朕簡用之恩是以朕待之如初<lb/>
至於傅鼐馬喀負朕恩遇自蹈罪愆朕即執法懲治豈<lb/>
以當日既經擢用此時回䕶包容曲為寛假乎此朕大<lb/>
公至正之心因物付物之道爾大臣等為國舉人亦當<lb/>
以此為法又如爾等大臣各有子弟居官父兄既列同<lb/>
朝豈無朋友闗切之情然與其私受囑託庇䕶朋友之<lb/>
<pb n="KR2f0008_WYG_045-11b"/>
子弟使子弟有所恃而不肯努力上進何如切加教導<lb/>
使其儆惕玉之於成若大臣子弟父兄既能訓廸又有<lb/>
堂官之督責則成人者必多國家豈不甚樂有世家大<lb/>
族之子孫而用之哉總之朕之優待爾大臣與其遷官<lb/>
賞賚不若成就爾之名節為一不朽之人爾等之於朋<lb/>
友及薦舉之人與其結以私恩小惠䕶其過愆而䘮其<lb/>
人品何如以大義相規使之為端人良吏永保令名至<lb/>
於家庭之間訓導子弟又不待言矣勉之戒之<lb/>
<pb n="KR2f0008_WYG_045-12a"/>
　　二十九日奉<lb/>
上諭髙其位等為伊父奏請賜䘏甚是髙天爵捐軀盡忠<lb/>
　大節可嘉髙其位髙其佩乃現任大學士都統大臣伊<lb/>
　父髙天爵著給與禮部尚書職銜追賜䘏典至八旗各<lb/>
　省有似此被難而未獲恩䘏者俱著詳察具奏<lb/>
　<lb/>
　<lb/>
　<lb/>
<pb n="KR2f0008_WYG_045-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_038-1a"/>
　欽定四庫全書<lb/>
世宗憲皇帝上諭内閣卷三十八<lb/>
　　雍正三年十一月<lb/>
上諭十道<lb/>
　　初一日<lb/>
諭大學士等今年直𨽻州縣被水小民乏食朕軫念殷切<lb/>
　除截留漕米發給常平倉榖外又將通倉米六成以上<lb/>
　者著托時陳守創親交余甸蔡起俊運赴天津分散賑<lb/>
<pb n="KR2f0008_WYG_038-1b"/>
　糶於被水之州縣今朕訪得所發之米朽爛不堪現有<lb/>
　米樣二種在此爾等共看其髙者不過三四成低者全<lb/>
　屬灰土朕軫恤災黎宵旰憂勞無時或釋乃托時等全<lb/>
　不仰體朕心將此無用之米運給各處有名無實小民<lb/>
　何所資藉托時陳守創等皆由小臣㧞至卿貳不知感<lb/>
　激朕恩為朕愛飬百姓殊為可惡此次姑從寛免容其<lb/>
　改過自新嗣後若再不實心辦事定嚴加治罪此已運<lb/>
　成色米十萬石著賞給各處窮民再另發六成以上米<lb/>
<pb n="KR2f0008_WYG_038-2a"/>
　十萬石令托時陳守創余甸蔡起俊自備脚價運徃天<lb/>
　津再今歲秋季所發官俸兵糧米色俱不好嗣後若再<lb/>
　如此亦必從重治罪康熙五十五年曾發通倉米五萬<lb/>
　石分貯各州縣備用歴年已久聞俱陳腐甚為有司之<lb/>
　累著從寛豁免莽鵠立奏稱直𨽻按察司浦文焯修倉<lb/>
　推諉朕曾詢問蔡珽據奏現有賑濟事務留浦文焯料<lb/>
　理今賑濟已有頭緒浦文焯著解任修倉若辦理得好<lb/>
　朕尚有任用之處倘仍前怠忽必加重處<lb/>
<pb n="KR2f0008_WYG_038-2b"/>
　　初二日<lb/>
諭諸王大臣廉親王允禩㑹同内務府大臣等請將妄行<lb/>
　嚷鬧之内府佐領人等治罪朕為此案曾屢降諭㫖今<lb/>
　據廉親王等審擬具奏特將此案始末詳諭爾等知之<lb/>
　内府佐領渾托和等從前康熙三十年間所用錢糧不<lb/>
　過三十餘萬兩今增至七十餘萬兩總計十年則需七<lb/>
　百餘萬兩朕思以國家徴輸之額賦而飬此並非正項<lb/>
　兵丁無用人口且逐年增添無所底止甚非經久之策<lb/>
<pb n="KR2f0008_WYG_038-3a"/>
是以朕曾屢詢廷臣商酌變通之法一日廉親王奏事<lb/>
因言及此據廉親王奏稱旗下披甲人每一佐領只二<lb/>
十四名内府佐領亦應照此辦理朕云内府佐領下人<lb/>
等甚多若照八旗裁減恐不可行廉親王奏稱臣屬之<lb/>
圖巴海佐領俱係六七人内始得一副甲錢糧照此辦<lb/>
理無不可行等語朕因將此事交與莊親王及常明來<lb/>
保同廉親王確議乃廉親王議將内府佐領下增甲九<lb/>
十餘副等語廉親王在朕前奏請裁減内府佐領之甲<lb/>
<pb n="KR2f0008_WYG_038-3b"/>
及至議奏反議增添誠不知其何心若果前奏難行亦<lb/>
當陳明從前所奏之誤何以面奏可裁而又議加增叵<lb/>
測隂邪莫此為甚伊從前種種奸謀欺騙諸臣在廷共<lb/>
識其奸伊計無所施又借此摇惑此等卑下之人欲以<lb/>
擾亂政事且邀結人心沽取名譽而加朕以不美之名<lb/>
朕念内府佐領披甲之人多係家道殷實官員之家人<lb/>
即如來保常明家人披甲者甚多且渾托和人等即㓜<lb/>
稚亦有錢糧其披甲錢糧乃分外多得之項將此裁去<lb/>
<pb n="KR2f0008_WYG_038-4a"/>
未嘗不可因酌量定額每佐領准其留甲五十副裁其<lb/>
家下披甲内之多者且目前亦不即行裁減俟其缺出<lb/>
扣除不補乃來保常明自顧其私將不甚緊急事件連<lb/>
夜通傳守夜歩軍不能禁止以致内府佐領無頼之人<lb/>
齊集廉親王府門妄行嚷鬧彼時亷親王來奏此事適<lb/>
本日朕將廉親王之舅家撥給廉親王朕意謂其必因<lb/>
撥給之事來奏未曾召入諭令於諸王大臣奏事之日<lb/>
同奏而廉親王並未聲明内府佐領人等嚷鬧情由即<lb/>
<pb n="KR2f0008_WYG_038-4b"/>
行退去次日莊親王内務府大臣奏稱内府佐領下人<lb/>
等至亷親王處嚷鬧朕降㫖云親王之邸何得擅入嚷<lb/>
鬧且　母妃在内豈可驚擾爾等速行逐散如不散爾<lb/>
等即行鎻拏若不能鎻拏即將莊親王革去王爵來保<lb/>
常明即行正法伊等遵㫖前去乃是日並未至廉親王<lb/>
處嚷鬧朕徃旃檀寺瞻禮問及提督阿齊圖奏稱三十<lb/>
日至廉親王處嚷鬧次日至李延禧家嚷鬧且搶去物<lb/>
件派出官兵拏獲數人等語朕始聞知而内務府大臣<lb/>
<pb n="KR2f0008_WYG_038-5a"/>
　　並未向朕奏明後莊親王與常明來保等拏獲數人審<lb/>
　　訊奏稱據供嚷鬧李延禧家係廉親王所使廉親王亦<lb/>
　　直認不辯朕意若果係廉親王所使廉親王必不肯認<lb/>
　　今既承認必非廉親王所使朕素深知廉親王之無恥<lb/>
　　奸詐因令阿齊圖研審各犯果供並非廉親王所使及<lb/>
　　再問廉親王廉親王乃云此等無知小人我原替他應<lb/>
　　承來廉親王隂致人於死地而又於此等處代為應承<lb/>
　　冀人感激其居心之卑鄙大抵如此廉親王允禩與年<lb/>
<pb n="KR2f0008_WYG_038-5b"/>
　　羮堯居心相𩔖期於必遂其縁木求魚之大志主意斷<lb/>
　　不改悔也况内府佐領下人數百名前徃嚷鬧此等不<lb/>
　　法之事伊視為淡然不行入告置之而去豈非欲加朕<lb/>
　　以不美之名耶朕與允禩聲名之賢否闗係<lb/>
皇考之聲名在伊猶小在朕甚大伊怙惡不悛始終奸詐朕<lb/>
　　亦無可如何只得從闗係大處行事矣現今此案搶奪<lb/>
　　李延禧之家固屬不可至於親王府邸擅入嚷鬧尤為<lb/>
　　大干法紀允禩從前巨惡不可枚舉朕何難治以國法<lb/>
<pb n="KR2f0008_WYG_038-6a"/>
既已盡從寛免豈有縱容内府人等肆行不法之理耶<lb/>
此俱係莊親王來保常明等始則孟浪通傳致起事端<lb/>
繼又不行據實奏聞所致情由可惡莊親王著罰親王<lb/>
俸三年常明來保俱著革去内務府總管來保著枷號<lb/>
三個月鞭一百廉親王審定為首嚷鬧之五人著廉親<lb/>
王查明具奏交與夸岱額騰吉同刑部侍郎二人監看<lb/>
正法其餘為從四十餘人著交與刑部定擬斬絞監候<lb/>
秋後處決至王邸自有守門官員兵丁此等之人何由<lb/>
<pb n="KR2f0008_WYG_038-6b"/>
得入著將伊等交與今日面奉諭㫖之王大臣㑹同察<lb/>
議具奏近日廉親王乗醉將伊門下之䕶軍酷打致死<lb/>
隠匿不行奏聞恐致死者家人申訴又遣太監等囑令<lb/>
寢息今日朕當諸臣之前面問廉親王初猶支吾反覆<lb/>
窮詰始俯首無詞廉親王外市慈厚之虚名而内忍行<lb/>
慘酷殺人之實事雖工於矯飾而欲盖彌彰著交領侍<lb/>
衛内大臣與宗人府㑹審具奏<lb/>
　又奉<lb/>
<pb n="KR2f0008_WYG_038-7a"/>
　上諭此次謁<lb/>
陵著莊親王随去常明著署理内務府總管五十一著授内<lb/>
　　務府總管其帶豹尾鎗行走人員著另行請㫖李延禧<lb/>
　　五十一著留京從前莊親王代來保賠補銀兩著追還<lb/>
　　著莊親王出銀一萬兩常明出銀五千兩來保出銀五<lb/>
　　千兩給與李延禧<lb/>
　　　初三日奉<lb/>
　上諭前降諭㫖著將來保革去内務府總管鞭一百枷號<lb/>
<pb n="KR2f0008_WYG_038-7b"/>
　　三個月論來保之罪不容於誅來保本係辛者庫賤役<lb/>
　　自朕即位後㧞入佐領下授為内務府總管理應凡事<lb/>
　　加謹効力乃並無一事輸誠陳奏一味茍且因循沽名<lb/>
　　釣譽思以惡名歸之於朕來保甚屬下賤不堪自以為<lb/>
　　能其實毫無可用之處今姑從寛典免其枷責伊兄現<lb/>
　　在跟随誠親王著同伊兄一處行走効力應給李延禧<lb/>
　　銀兩著速即給與倘或推諉遲延必治以重於枷責之<lb/>
　　罪<lb/>
<pb n="KR2f0008_WYG_038-8a"/>
　　初四日奉<lb/>
上諭朕曾降㫖著廉親王允禩察奏為首嚷鬧之五人即<lb/>
　行正法今據廉親王允禩將為首嚷鬧應行正法之五<lb/>
　人姓名開列具奏朕前有㫖自首者即赦其罪今此五<lb/>
　人之内即有自首一人又有一人堅供抱病未去而廉<lb/>
　親王允禩據厨子認識遂入於五人之内可見廉親王<lb/>
　所審甚不足憑人命闗係重大豈可草率定案廉親王<lb/>
　允禩生出事端擾亂政事若此等嚷鬧妄為之人不行<lb/>
<pb n="KR2f0008_WYG_038-8b"/>
　處治則國法何在若即據廉親王允禩所審正法則其<lb/>
　中不無寃抑實令朕難於辦理此事原不必急廹可將<lb/>
　案内衆犯交與刑部監禁著内大臣大學士議政大臣<lb/>
　九卿等公同詳確㑹議<lb/>
　　又原任京倉監督殷式訓遵<lb/>
㫖陳奏攤賠任内虧空米石實非本身虧折不應賠補奉<lb/>
上諭從前通倉霉爛虧耗米石原任倉場總督法敏等議<lb/>
　令歴年監督槩行賠補並未分晰明白朕疑此奏未必<lb/>
<pb n="KR2f0008_WYG_038-9a"/>
　　非法敏與隆科多商議故為此難行之事以希冀朕之<lb/>
　　加恩豁免一日朕問隆科多爾看法敏此奏果可行否<lb/>
　　隆科多奏稱恩典出自皇上朕思人臣辦理政事應當<lb/>
　　據理而行豈可故為輕重以待朕之斟酌改易此風斷<lb/>
　　不可長且歴年倉塲監督疎忽怠玩茍且因循情弊種<lb/>
　　種多不稱職是以朕姑允從法敏等之議視其能行與<lb/>
　　否而所降諭㫖中原有著不肯賠補之人自行陳奏之<lb/>
　　語随有原任監督數人申訴得理朕已施恩寛免今覽<lb/>
<pb n="KR2f0008_WYG_038-9b"/>
　　御史殷式訓分晰陳奏之處甚為明白著大學士九卿<lb/>
　　等將此案始末詳悉查明具奏其有應問法敏之處行<lb/>
　　文法敏應問陳守創者問陳守創至於歴年監督等有<lb/>
　　屈抑不應賠補之處著徃都察院具呈申訴<lb/>
　　　初五日諸王大臣等奏十三日<lb/>
聖祖仁皇帝三週祀典<lb/>
　皇上親詣<lb/>
景陵行禮十二月初十日<lb/>
<pb n="KR2f0008_WYG_038-10a"/>
孝莊文皇后梓宫安奉<lb/>
地宫請於<lb/>
　躬詣<lb/>
景陵祭奠之日即於<lb/>
昭西陵先期行禮奉<lb/>
　上諭十二月初十日<lb/>
皇曾祖妣孝莊文皇后安奉<lb/>
地宫朕本欲親徃祭奠但<lb/>
<pb n="KR2f0008_WYG_038-10b"/>
皇考聖祖仁皇帝三週祭期去十二月初十日甚近一月之<lb/>
　　内兩次徃還天氣嚴寒沿途官民未免迎候供役朕意<lb/>
　　正在躊躇覽諸王大臣所奏援引典禮請於十一月十<lb/>
　　三日先期祭奠於禮既盡於心亦安所奏是著照此行<lb/>
　　　二十一日九卿議設各省廵察官員奉<lb/>
　上諭依議浙閩二省目前且不必派官前徃江寧安徽二<lb/>
　　處共派一員湖北湖南二處共派一員山東河南二處<lb/>
　　各派一員著大學士九卿等於小京堂及科道各部郎<lb/>
<pb n="KR2f0008_WYG_038-11a"/>
　中内揀選引見至九卿所議請寛承緝盗首之處分一<lb/>
　條議得甚是當日鄂爾奇條奏請嚴承緝盜首之處分<lb/>
　彼時朕意即與九卿今日之議相合因詢問隆科多據<lb/>
　隆科多奏稱承緝盜首之處分必當從嚴且盜首不能<lb/>
　假借斷無錯悞之事朕以隆科多久任歩軍統領專司<lb/>
　緝盜之責所言自應不謬故從鄂爾奇所奏今既不便<lb/>
　著照九卿所議行俟隆科多事竣回日將此詢問隆科<lb/>
　多令其回奏<lb/>
<pb n="KR2f0008_WYG_038-11b"/>
　　二十五日奉<lb/>
上諭兵部户部工部等衙門議覆天津衛設立水師本内<lb/>
　廉親王允禩不畫題列名及朕降㫖詰問據允禩稱患<lb/>
　病不能看稿因不畫題所以本内未曾列名等語此案<lb/>
　㑹議時日甚久廉親王允禩何得以患病不能看稿為<lb/>
　辭且前日西花園穿孝齊集之處廉親王允禩並無疾<lb/>
　病明係躱避此事借病推諉不與㑹議著宗人府大學<lb/>
　士等察議具奏<lb/>
<pb n="KR2f0008_WYG_038-12a"/>
　　二十七日奉<lb/>
上諭天津衛設立水師前令户部兵部工部㑹議遲延數<lb/>
　月迨朕查問始行覆奏明係工部耽誤其逾限之處科<lb/>
　道為何不行查叅著大學士等將遲延之故查奏從前<lb/>
　朕屢降諭㫖期諸臣洗滌怠緩之習訓誡再三仍未悛<lb/>
　改殊不能體朕勵精圖治之意凡速議事件與平常事<lb/>
　件朕業已定有限期嗣後務遵定限議覆歸結倘事件<lb/>
　之内有行查他處咨提人犯不能依限歸結者可於限<lb/>
<pb n="KR2f0008_WYG_038-12b"/>
　滿之日將情由寫明交送内閣奏聞如並無别項情由<lb/>
　而逾限不結科道即行查叅倘科道不行查叅著内閣<lb/>
　都察院一併叅奏<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_028-1a"/>
　欽定四庫全書<lb/>
世宗憲皇帝上諭内閣卷二十八<lb/>
　　雍正三年正月<lb/>
上諭十一道<lb/>
　　初十日<lb/>
諭滿漢科道凡有關内外朝政吏治每人各條奏一摺封<lb/>
　固呈進若有奏二三事者一事用一摺限兩日内彚齊<lb/>
　繳上不可互相通知訪問亦不可商之親友各據己見<lb/>
<pb n="KR2f0008_WYG_028-1b"/>
　奏聞<lb/>
　　二十二日奉<lb/>
上諭蔡珽身為巡撫縱情任性將所屬知府蔣興仁威逼<lb/>
　自盡經年羮堯㕘奏朕始知之降㫖詰問若蔡珽當時<lb/>
　即據實陳奏其罪猶輕乃蔡珽屢次朦混欺隠罪實難<lb/>
　逭因交與塞爾圖查奏塞爾圖不無袒䕶蔡珽之心然<lb/>
　實情難掩隨將此事情節一一查出及塞爾圖本到之<lb/>
　後内閣應票擬嚴㫖乃大學士等以蔡珽已於開礦案<lb/>
<pb n="KR2f0008_WYG_028-2a"/>
内革職將此本票擬該部知道庇䕶蔡珽之意顯然及<lb/>
刑部議罪時引律内増減緊關情節朦朧奏准應斬非<lb/>
軍務錢糧酌情減等將蔡珽擬以枷責具奏蔡珽曽為<lb/>
大吏有罪當置之於法枷責殊失國體此不過巧為開<lb/>
釋之意國法所在恩威當自朕出臣下以意為輕重徇<lb/>
情市徳可乎後經刑部將伊按律擬斬今奏稱蔡珽已<lb/>
經到京請㫖監禁朕思蔡珽所犯情實罪當但當日係<lb/>
年羮堯㕘奏今若將蔡珽置之於法人必以朕為聽年<lb/>
<pb n="KR2f0008_WYG_028-2b"/>
羮堯之言而殺蔡珽矣朝廷威福之柄臣下得而操之<lb/>
有此理乎即如岳周之罪本應即行正法因係年羮堯<lb/>
所㕘故改為監候再四川巡撫王景灝乃年羮堯所薦<lb/>
王景灝在軍前辦事出力及來京陛見朕觀其才幹可<lb/>
用故簡任巡撫今若因年羮堯之薦而擯棄之則非鼓<lb/>
勵人材之道故試用之以觀其後效朕之存心大公至<lb/>
正是非功罪權衡允當且罪疑惟輕功疑惟重寧可使<lb/>
人謂朕聽年羮堯之言而用王景灝㫁不可使人謂朕<lb/>
<pb n="KR2f0008_WYG_028-3a"/>
　聽年羮堯之言而殺蔡珽著將蔡珽從寛免罪並將始<lb/>
　末諭衆知之<lb/>
　　又<lb/>
諭理藩院邊關城門收税雖關國用但祇令來往貿易商<lb/>
　人納稅其請安進貢之䝉古等並無收税之例今聞將<lb/>
　伊等餘帶馬匹乗載口糧之車輛及買去之茶葉勒令<lb/>
　停止私行收税并索取零星物件又聞有奸惡商人希<lb/>
　圖匿税専僱䝉古車輛偷載商貨出入者甚多此皆守<lb/>
<pb n="KR2f0008_WYG_028-3b"/>
　口旗員及收税官不嚴束胥役之故也爾衙門可行文<lb/>
　該管官員嚴行禁止<lb/>
　　二十三日管理䝉古同知白石請將入官地畝照邊<lb/>
　　内例定為三等起科每犂一具徵銀四兩二錢等語<lb/>
　　具奏奉<lb/>
上諭每犂一具徵銀四兩二錢小民賣車與牛僅能交納<lb/>
　不可催科太迫著同知白石到彼處斟酌如伊等情願<lb/>
　即照此徵收如不能即減去二錢<lb/>
<pb n="KR2f0008_WYG_028-4a"/>
　　二十四日<lb/>
諭吏部年羮堯將驛𫝊道金南瑛等如許官員㕘奏前來<lb/>
　金南瑛係朕任用之人曽經揀選頭等朱軾保題在㑹<lb/>
　考府行走怡親王亦曽奏薦並非無才之人年羮堯題<lb/>
　㕘甚屬錯誤金南瑛著仍留任去嵗年羮堯來京陛見<lb/>
　時朕將文武官員揀選多人令年羮堯帶往者因年羮<lb/>
　堯辦理外省事務熟練令伊等隨往學習耳並非令其<lb/>
　悉皆補用也且伊等厯俸甚淺亦未至於即用今年羮<lb/>
<pb n="KR2f0008_WYG_028-4b"/>
　堯將金南瑛等㕘奏揆其情狀特欲出缺用朕所命往<lb/>
　之人此㫁乎不可有違朕命往官員之本意著降㫖年<lb/>
　羮堯此次命往之人如有缺出不得即行題補雖委署<lb/>
　印務亦著請㫖再行委署如此内有應即用之人著密<lb/>
　摺請㫖又奏稱本内所㕘官員俱係胡期恒詳揭等語<lb/>
　胡期恒朕未識面此所㕘官員朕亦未知其人除金南<lb/>
　瑛外其餘官員著胡期恒帶領來京聲明情由具奏伊<lb/>
　等員缺暫且不必補人巡撫印務著彭振翼署理<lb/>
<pb n="KR2f0008_WYG_028-5a"/>
　　又<lb/>
諭理藩院達爾諾爾處打魚人等聚集至二三千人若將<lb/>
　伊等即行逐去俱係無藉窮民雖回原籍亦未必安分<lb/>
　為生此皆扎薩克等希圖微利縱容積漸所至若不委<lb/>
　一能員恐不能辦理馬爾薩現在閒住著伊帶銀三千<lb/>
　兩前去其有本商人能自回籍者著即發回其無力回<lb/>
　籍者酌量給與盤費所帶銀兩敷用則已倘不足用著<lb/>
　將得木楚克等馬匹取用至得木楚克處朕另行給賞<lb/>
<pb n="KR2f0008_WYG_028-5b"/>
　補償俾此等窮民亦感朕恩安居原籍改惡為善著曉<lb/>
　諭扎薩克等知之<lb/>
　　二十五日吏部奏湖南山東學政員缺開列翰林等<lb/>
　　官請<lb/>
㫖奉<lb/>
上諭從前各省學政與正副主考朕皆就其為人謹慎者<lb/>
　派往並未考試文藝其中竟有不能衡文者此皆<lb/>
　式之後荒疎年久故耳著將應差之翰林并由進士出<lb/>
<pb n="KR2f0008_WYG_028-6a"/>
　　身之各部院官員查奏俟朕試以文藝再行差委<lb/>
　　　二十六日<lb/>
　諭大學士等凡大小臣工面承諭㫖皆國家政務理宜慎<lb/>
　　密不可漏洩於外然此弊甚是難除昔<lb/>
聖祖仁皇帝時若兩人同見而㫖意漏洩者則彼此互相推<lb/>
　　諉若一人獨見而㫖意漏洩者則謂近侍内監竊聞種<lb/>
　　種弊端朕知之甚悉是以臨御以來召見臣工常令一<lb/>
　　人獨進不許三尺之童在側伊等出外恐漏洩難逃罪<lb/>
<pb n="KR2f0008_WYG_028-6b"/>
　　譴而遇至親好友詢問又不能謝却則多方造作言詞<lb/>
　　以告之其實非朕諭㫖也周易曰臣不密則失身若將<lb/>
　　密㫖宣露於外則其為人已不明於君臣大義並且利<lb/>
　　害不知所言尚可聽乎況其言又不確實多假揑欺人<lb/>
　　之語無益有害何必聽之嗣後切勿輕問輕信為人所<lb/>
　　愚自干罪戾著該部將此㫖頒行中外<lb/>
　　　二十九日欽天監奏二月二日五星聯珠日月合璧<lb/>
　　　實為萬年嘉瑞請<lb/>
<pb n="KR2f0008_WYG_028-7a"/>
　勅付史館奉<lb/>
　上諭據欽天監奏稱雍正三年二月二日庚午日月合璧<lb/>
　　以同明五星聯珠而共貫宿躔營室之次位當娵訾之<lb/>
　　宫為從來未有之瑞應請勅付史館等語朕惟日月五<lb/>
　　星運行於天本有常度是以從古厯元可坐算而得然<lb/>
　　古稱高陽時五星㑹於營室漢帝時五星聚於東井宋<lb/>
　　祖時五星聚於奎史書皆紀以為祥蓋七政㑹合數雖<lb/>
　　一定而遭逢其時者實海宇昇平民安物阜之㑹也若<lb/>
<pb n="KR2f0008_WYG_028-7b"/>
　　以為徳化所致朕方臨御二載有何功徳遽能致此嘉<lb/>
　　祥皆由我<lb/>
皇考六十餘年聖徳神功蟠天際地為千古不世出之君為<lb/>
上天第一篤愛之子所以純禧駢集厯數綿長錫祚垂光至<lb/>
　　於今日覩此難逢之嘉瑞朕嗣統以來兢兢業業率由<lb/>
　　舊章惟以<lb/>
皇考之心為心以<lb/>
皇考之政為政宅衷圖事罔敢稍越尺寸故邀<lb/>
<pb n="KR2f0008_WYG_028-8a"/>
上天垂鑒仍如<lb/>
皇考之御宇綏猷而錫以無疆之福也朕幸逢嘉㑹不但不<lb/>
　　敢自居亦且不敢自謙總由<lb/>
上天申眷<lb/>
皇考朕與天下臣民同在福祐之中當與天下臣民共慶之<lb/>
　　所奏著付史館并頒示中外<lb/>
　　　又雲貴總督高其倬條奏籌畫寧謐黔省民苗等事<lb/>
　　　奉<lb/>
<pb n="KR2f0008_WYG_028-8b"/>
　上諭九卿詹事科道㑹同議奏此本内綑掠販賣一欵與<lb/>
　　毛文銓密摺所奏川販之事詞語竟不相同是高其倬<lb/>
　　欲將川販字樣隠避但以境連川楚一句含糊帶過此<lb/>
　　特畏懼年羮堯之所致也朕君臨天下每事出於大公<lb/>
　　至正豈有重視川陜而輕視雲貴厚待年羮堯而薄待<lb/>
　　高其倬之理督撫須深知朕心庶無瞻顧將此川販綑<lb/>
　　掠一事交與年羮堯王景灝嚴行禁止務除從前惡弊<lb/>
　　毋害黔省民苗倘不實力奉行定將伊等一併嚴加議<lb/>
<pb n="KR2f0008_WYG_028-9a"/>
　處<lb/>
　　又<lb/>
諭兩廣總督孔毓珣廣西蕉木山場常有礦徒騷擾雖屢<lb/>
　經驅禁而巢窟尚在廣東終難安靖聞蕉木山路共有<lb/>
　四汛在廣西者三在廣東者一兩省汛兵各宜盡心防<lb/>
　緝不得坐視推諉嗣後將該管文武分地查核以専責<lb/>
　任或礦徒從某地來不能稽察或已至某地不能擒逐<lb/>
　或逃入某地不能堵截各就本地官弁題㕘議處庶兩<lb/>
<pb n="KR2f0008_WYG_028-9b"/>
　省同心協力務期盜息民安以副朕意<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷二十八<lb/>
</p>
<p>
</p>
  </div>
</body>
</text>
</TEI>
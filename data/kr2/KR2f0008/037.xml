<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_037-1a"/>
　　欽定四庫全書<lb/>
　世宗憲皇帝上諭内閣卷三十七<lb/>
　　　雍正三年十月<lb/>
　上諭十七道<lb/>
　　　初三日勾決河南山東二省情實人犯<lb/>
　諭大學士等法律闗係重大必至公至當俾用法者之心<lb/>
　　與死者之心皆幾微無憾方為明允若輕重之間少有<lb/>
　　未協朕必再四詳酌爾大臣等各據所見直陳無隠<lb/>
<pb n="KR2f0008_WYG_037-1b"/>
　　　初四日禮部題請慶賀<lb/>
　萬壽奉<lb/>
　上諭曰<lb/>
皇考<lb/>
皇妣服制雖滿而三週祀典未行朕之壽日著停止行禮筵<lb/>
　　宴<lb/>
　　　初五日奉<lb/>
　上諭四川提督周瑛從前領兵進藏時正值天氣寒冷又<lb/>
<pb n="KR2f0008_WYG_037-2a"/>
　當匆遽之際弁兵甚屬勤勞朕心深為軫念周瑛回至<lb/>
　四川之日著廵撫王景灝動支司庫銀一萬兩交與周<lb/>
　瑛將随徃進藏及察木多効力之弁兵等按其勞績分<lb/>
　别等次遍行賞賚俾逺征奮力之人得沾恩賜<lb/>
　　又奉<lb/>
上諭劉以堂頂冒趙勲之名充作假官顯屬年羮堯通同<lb/>
　作弊明知故為之事朕令其明白回奏並不據實陳首<lb/>
　復立意欺罔佯為不知巧餙具奏從前年羮堯向朕奏<lb/>
<pb n="KR2f0008_WYG_037-2b"/>
　稱皇上如天臣從無一字一言敢欺皇上若欺皇上即<lb/>
　如欺天等語今欺朕至此獨不思天道之報施不爽乎<lb/>
　朕已遣人將年羮堯提拏來京俟其到日嚴究質審具<lb/>
　奏<lb/>
　　又奉<lb/>
上諭外省官員督叅撫審撫叅督審雖係向來定例但朕<lb/>
　思督撫果係同城地方相近則舊例甚屬合理若相隔<lb/>
　遼逺該犯與干連人等不無徃返拖累且案件亦易至<lb/>
<pb n="KR2f0008_WYG_037-3a"/>
　躭延即如山東河南山西俱無總督但有廵撫凡題叅<lb/>
　事件舊例亦仍交廵撫查審嗣後督撫紏叅事件應如<lb/>
　何得就近審理使案件易於歸結情罪皆得公平著九<lb/>
　卿議奏<lb/>
　　又奉<lb/>
上諭今日兵部奏請議叙臺灣兵弁内有武舉數人俟其<lb/>
　再立功之日一併議叙朕謂兵部曰此等處自必舊有<lb/>
　此例爾等引據奏聞但即此可見爾等不能視國事如<lb/>
<pb n="KR2f0008_WYG_037-3b"/>
　家事昔日三逆未平用此例以鼓舞將士今西陲察木<lb/>
　多等處有未完案件則亦當待其事畢後一併議叙至<lb/>
　於臺灣久經克復承平無事欲令福建武舉下次立功<lb/>
　再與議叙不知欲令於何處立功耶視國事如家事者<lb/>
　必不出此所以凡事不可拘泥舊例當識經權常變耳<lb/>
　　又<lb/>
諭果郡王允禮順承郡王錫保八旗漢軍内有平居孝友<lb/>
　守分讀書之人考試既不獲中式而捐納又無貲力者<lb/>
<pb n="KR2f0008_WYG_037-4a"/>
　爾二人查明分别挑選其上三旗包衣齊固佐領下人<lb/>
　令内務府總管保奏其王等包衣齊固佐領下人令各<lb/>
　該王保舉如此則人不致於壅滯而亦可得才能之人<lb/>
　矣<lb/>
　　初七日勾決山西省情實人犯<lb/>
諭大學士等用刑貴於平恕惟平惟恕斯寛非濫而嚴非<lb/>
　枉但平恕二字必詳慎精密得其至情方能無誤若只<lb/>
　照舊例斷決則一廵撫衙門老吏能之何待朕與爾等<lb/>
<pb n="KR2f0008_WYG_037-4b"/>
　大臣悉心商酌爾等須竭力贊襄有言必盡毋畏毋隠<lb/>
　　初八日奉<lb/>
上諭鬬毆殺人本應抵償其奏准存留飬親追給埋𦵏銀<lb/>
　兩乃法外之仁但既免其抵償則埋𦵏銀兩自應照數<lb/>
　追給以恤死者之家若止存給付之名而無收受之實<lb/>
　是不但於情理未協而於法律亦未為允當嗣後一應<lb/>
　追給埋𦵏銀兩之案務必交與該地方官實在照數追<lb/>
　出給付死者之家然後將該犯釋放報部存案若不行<lb/>
<pb n="KR2f0008_WYG_037-5a"/>
　　照數給付者必將該犯仍行監追倘並未追給而揑稱<lb/>
　　給付即將該犯釋放者告發之日著將該管地方官一<lb/>
　　併從重議處爾部詳察定例議奏<lb/>
　　　又西洋教化王伯納弟多遣使入<lb/>
　　覲並進方物奉<lb/>
　上諭覽王奏並進方物具見悃誠我<lb/>
聖祖仁皇帝怙冐萬方無逺弗屆<lb/>
龍馭升遐中外臣民悲思永慕朕纘承大統勉思紹述<lb/>
<pb n="KR2f0008_WYG_037-5b"/>
前徽教化王地處極逺特遣使臣賫章陳奏感<lb/>
先帝之垂恩祝朕躬之衍慶周詳懇至詞意䖍恭披閲之餘<lb/>
　　朕心嘉慰使臣逺來朕已加禮優待至於西洋寓居中<lb/>
　　國之人朕以萬物一體為懐時時教以謹飭安静果能<lb/>
　　慎守法度行止無愆朕自推恩撫恤兹因使臣歸國特<lb/>
　　頒斯勅並錫糚縀錦縀大縀六十疋次縀四十疋王其<lb/>
　　領受悉朕惓惓之意<lb/>
　　　初九日奉<lb/>
<pb n="KR2f0008_WYG_037-6a"/>
上諭滿保向來居官雖無廉介之稱然才幹優長盡心辦<lb/>
　事整飭營伍經理海疆實為稱職昔年臺灣一事雖不<lb/>
　能消弭於未然而能於七日之内即行克復功過足以<lb/>
　相抵朕即位以來時加教誨滿保亦知奮勵矢志廉潔<lb/>
　及至抱病沉篤之際尚能留心地方將黄國材留閩以<lb/>
　待新任廵撫並將總督印務交與將軍宜兆熊此等料<lb/>
　理之處倶屬得體今聞溘逝朕心深為軫惻應得䘏典<lb/>
　著察例具奏大凡督撫離任封疆重務必須接受分明<lb/>
<pb n="KR2f0008_WYG_037-6b"/>
　如廣東廵撫楊文乾聞訃即便起程將廵撫印務交與<lb/>
　總督孔毓珣孔毓珣交與李杕李杕復送還孔毓珣彼<lb/>
　此互相推諉殊非體統嗣後督撫丁憂者不得遽行送<lb/>
　印其任内文卷擇司道一人代行聽候諭㫖方行離任<lb/>
　庻不致貽誤公事<lb/>
　　十三日<lb/>
諭歩軍統領阿齊圖新修九門石路或有被重車所壓以<lb/>
　致塌陷者著即行修理嗣後日久再有塌䧟處爾等從<lb/>
<pb n="KR2f0008_WYG_037-7a"/>
　工部支領錢糧修理<lb/>
　　二十三日奉<lb/>
上諭欒廷芳原係阿靈阿家人倚恃阿靈阿勢力官至知<lb/>
　府在大同任時甚屬貪婪前任廵撫瞻徇情面將百萬<lb/>
　錢糧交伊辦理以致虧空侵蝕甚多諾岷察審時並未<lb/>
　聲明原由俱為伊掩飾開脱且欒廷芳餽送允禵之處<lb/>
　諾岷倶曾查出奏聞至於餽送阿靈阿數十萬兩之處<lb/>
　並未陳奏顯係諾岷袒䕶伊黨為阿靈阿隠匿耳年羮<lb/>
<pb n="KR2f0008_WYG_037-7b"/>
　堯從前曾奏朕云欒廷芳完結虧欠銀兩情願前徃陜<lb/>
　西効力交銀十萬兩等語伊虧空侵蝕銀兩並不完補<lb/>
　乃於各處鑽刺營求甚屬可惡著交與新任廵撫布蘭<lb/>
　泰將原由查明嚴審具奏<lb/>
　　又<lb/>
諭刑部凡強盗在監病故者將管獄官俱行議處但管獄<lb/>
　官將強盗疎縱越獄誠應議處若監禁病故者又將管<lb/>
　獄官議處殊覺屈抑嗣後監斃盗犯未經取供其案未<lb/>
<pb n="KR2f0008_WYG_037-8a"/>
　曾審明者將管獄官照例議處若已經取供審明後並<lb/>
　無别故在監病故者管獄官似可免其議處爾部㑹同<lb/>
　九卿詳明分别妥議具奏<lb/>
　　又甘肅廵撫石文焯題叅徇庇虧空之臨鞏布政使<lb/>
　　彭振翼等奉<lb/>
上諭朕從前曾降㫖令石文焯將年羮堯保用之員詳加<lb/>
　稽察其不堪者著即題叅毋得徇庇今石文焯或因彭<lb/>
　振翼係年羮堯保過大員查出果有應叅之處是以叅<lb/>
<pb n="KR2f0008_WYG_037-8b"/>
　奏或將不應題叅事件叅劾塞責亦未可定倘交與岳<lb/>
　鍾琪審理恐其疑難此事既係石文焯所叅著將彭振<lb/>
　翼馬徳仁王三㨗革職即交與石文焯審明具奏餘著<lb/>
　該部嚴察議奏<lb/>
　　二十四日奉<lb/>
上諭五城煮賑舊例自十月初一日起至次年三月二十<lb/>
　日止每城每日發米二石柴薪銀一兩今歲直𨽻各州<lb/>
　縣截留漕米二十三萬石仍復運送通倉米十萬石令<lb/>
<pb n="KR2f0008_WYG_037-9a"/>
　散賑平糶但恐各處來京就食之民尚多每城日給米<lb/>
　二石或不敷用著每日各增米二石柴薪銀亦倍之各<lb/>
　該廵城御史親率司坊官散給都察院堂官不時稽查<lb/>
　務使窮民得霑實惠以副朕愛飬軫恤之至意<lb/>
　　二十九日奉<lb/>
上諭王景灝從前依附年羮堯相助為惡凡年羮堯種種<lb/>
　貪暴劣蹟王景灝事事阿附朕知之甚悉以年羮堯之<lb/>
　勢力王景灝不能抗拒固屬不職然當此之際亦有出<lb/>
<pb n="KR2f0008_WYG_037-9b"/>
　於不得已之處朕念王景灝年力方壯才亦可用姑從<lb/>
　寛免其解任予以自新將年羮堯任内凡係王景灝經<lb/>
　手之項著伊逐一據實開明造冊移送陜西督撫以憑<lb/>
　確核毋得絲毫朦混隠漏伊若能痛懲前非洗心改過<lb/>
　朕自照舊任用倘不知感朕保全曲宥之恩仍復瞻徇<lb/>
　私黨不實心為國出力必嚴加治罪<lb/>
　<lb/>
世宗憲皇帝上諭内閣卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_142-1a"/>
　欽定四庫全書<lb/>
世宗憲皇帝上諭内閣卷一百四十二<lb/>
　　雍正十二年四月<lb/>
上諭十道<lb/>
　　初六日奉<lb/>
上諭前據署大將軍查郎阿等㕘奏副都統阿克山觀音<lb/>
　保將江寧荆州滿兵馬匹毫不經心三令五申皆置不<lb/>
　理核其倒斃走失之數竟至十之八九請革職分賠等<lb/>
<pb n="KR2f0008_WYG_142-1b"/>
　語朕因觀音保前年領兵赴陜道經豫省縱兵踐踏田<lb/>
　禾自陜赴肅違例多支料豆出口之後不能約束兵丁<lb/>
　致令迷失無踪今又將各項馬騾任其倒斃走失於大<lb/>
　將軍指示並不遵奉明係有心怠玩故意違誤是以特<lb/>
　降諭㫖令將觀音保即于軍營正法正由觀音保所犯<lb/>
　情罪非止一端原不僅爲馬匹故於阿克山治罪之處<lb/>
　畧有區别且以緊要軍需馬匹而觀音保任其倒斃走<lb/>
　失如此之多正可殺一人而使人人知法之不可犯則<lb/>
<pb n="KR2f0008_WYG_142-2a"/>
　所全實多也今查郎阿等不達朕意奏稱阿克山觀音<lb/>
　保所屬官兵久居南方初來塞外不知牧馬之法而阿<lb/>
　克山觀音保不能管教致令倒傷較之畏葸退縮偷竊<lb/>
　抵換者微有差别可否格外施恩將觀音保阿克山暫<lb/>
　停正法俱在軍營通衢枷號俾將弁觸目警心臣等將<lb/>
　嗣後不小心經理致多倒斃必行正法之條另行申明<lb/>
　遍爲曉諭之後然後遵行等語查郎阿等既如此陳奏<lb/>
　著照所請將觀音保暫停正法同阿克山一併在軍營<lb/>
<pb n="KR2f0008_WYG_142-2b"/>
　枷號秋後處決將此諭㫖曉諭闔營將弁兵丁等知之<lb/>
　嗣後如有似此玩誤軍務不實心經理者定行正法決<lb/>
　不輕貸<lb/>
　　又奉<lb/>
上諭聞四川重慶地方向有成都府屬威茂等處蠻民毎<lb/>
　於冬初來此傭工至春暖始歸歳以爲常近年有姦蠻<lb/>
　等自號大小頭目前來重慶對岸搭房居住攜帶婦女<lb/>
　爲娼流棍姦匪亦皆混迹其中朕思此等姦蠻甚有闗<lb/>
<pb n="KR2f0008_WYG_142-3a"/>
　於地方風俗自應嚴查驅逐免致滋事但威茂等處蠻<lb/>
　民多藉傭工度日若因此概行禁止不令出境恐失其<lb/>
　生理又非情法之平著傳諭該撫鄂昌轉飭地方官實<lb/>
　力稽查除實係傭工力作之人仍聽其來往居住外若<lb/>
　攜帶不良蠻婦有闗地方風化者即行逐回交該管官<lb/>
　約束不許出境將流棍等一併懲治<lb/>
　　初十日奉<lb/>
上諭朕御極以來於滿漢人材廣開登進之途冀收得人<lb/>
<pb n="KR2f0008_WYG_142-3b"/>
　之效是以雍正元年定有滿洲亦准考試武塲之例今<lb/>
　已行之十年未曽見有宜用綠旗之材況滿洲弓馬技<lb/>
　勇逺勝於漢人將來行之日久必至科場前列悉爲滿<lb/>
　洲之所占而滿洲文藝不及漢人又恐考試内塲時不<lb/>
　免有傳遞代作等弊於作養人材之道未有裨益著行<lb/>
　停止<lb/>
　　十二日奉<lb/>
上諭向來定例宗室犯枷責罪者俱准折贖覺羅犯枷責<lb/>
<pb n="KR2f0008_WYG_142-4a"/>
　罪照平人例完結朕思覺羅亦係宗室悉照平人例處<lb/>
　分則宗室覺羅迥然各異而與平人似無辨别至宗室<lb/>
　犯枷責罪者如概令折贖伊等亦不知儆懼嗣後宗室<lb/>
　覺羅若犯枷責之罪應酌其罪犯輕重即在宗人府或<lb/>
　拘禁或鎖禁分别年限期滿釋放以抵其罪庶覺羅處<lb/>
　分與平人有别而宗室亦知儆戒其如何酌量罪犯輕<lb/>
　重分定年限之處著宗人府會同該部定議具奏<lb/>
　　又奉<lb/>
<pb n="KR2f0008_WYG_142-4b"/>
上諭據湖廣鎮筸鎮總兵官楊凱奏稱鳳凰營舒家塘地<lb/>
　方民人張元興之媳林氏迷失路徑誤入馬頸潭苗寨<lb/>
　該苖龍有等不敢容留即報明汛弁傳信招認又令伊<lb/>
　妻伴宿是苗人不但知法並且知禮臣隨賞以花紅銀<lb/>
　牌鹽布等物其女子林氏已飭張元興領回寧家理合<lb/>
　據實奏聞等語苗民年來遵奉法紀各安生業已屬可<lb/>
　嘉今有民間女子迷失路徑誤入苗寨而該苗龍有等<lb/>
　不敢容留即報明汛弁傳信招認又令伊妻伴宿措置<lb/>
<pb n="KR2f0008_WYG_142-5a"/>
　合理尤爲罕覯據總兵楊凱奏稱已經賞給花紅等物<lb/>
　朕念蠢爾苗民有此善舉足徴苗俗之奉公嚮化應加<lb/>
　格外之恩以示嘉奬著該督撫傳㫖宣諭再加賞賚俾<lb/>
　衆苗相率爲善同受國恩<lb/>
　　十三日吏部奏各省薦舉人員有與例不符者應不<lb/>
　　准卓異奉<lb/>
上諭何鳴謙等十一員該督撫既已給咨來京著一併帶<lb/>
　領引見請㫖各省卓異人員俱有現任地方之責毎當<lb/>
<pb n="KR2f0008_WYG_142-5b"/>
　大計之年理應先行具本候㫖敕交部院查議其與例<lb/>
　相符應准卓異者奏聞令其進京引見其與例不符不<lb/>
　准卓異者候朕酌量應令引見與否再降諭㫖如此則<lb/>
　地方事務不致廢弛而與例不符之員亦不徒費往返<lb/>
　甚屬有益嗣後將此永著爲例<lb/>
　　十四日奉<lb/>
上諭番役錢糧著照内府番役之例毎月頭目給銀四兩<lb/>
　管下番役給銀三兩朕既施恩添賞番役錢糧且挐獲<lb/>
<pb n="KR2f0008_WYG_142-6a"/>
　　事件復有恩賞嗣後倘仍有訛詐勒索妄爲等事察出<lb/>
　　定行正法可傳諭番役等知之<lb/>
　　　又奉<lb/>
　上諭據直𨽻河道總督顧琮等奏稱永定一河渾流洶湧<lb/>
　　全賴下口深通庶上流得以暢注入淀乃淘河以南漸<lb/>
　　積填淤河流梗塞正議挑濬疏通以資宣洩仰䝉<lb/>
天賜引河自然開刷二十餘里之程畚鍤不勞民力四千餘<lb/>
　　丈之逺疏排悉出天工顯著嘉祥萬民歡忭等語朕因<lb/>
<pb n="KR2f0008_WYG_142-6b"/>
　　畿輔河渠闗係重大時時軫念莫釋於懷今於河臣籌<lb/>
　　議挑濬通疏之地仰䝉<lb/>
天賜引河自然開刷不勞民力順軌通流<lb/>
　河神福佑羣生功用顯著應䖍誠展祀以荅<lb/>
　靈貺其應行典禮該部察例具奏<lb/>
　　　十七日奉<lb/>
　上諭各省府㕔州縣有司俱有地方民社刑名錢榖之責<lb/>
　　不應無故赴省謁見上司擅離職守是以律例定有處<lb/>
<pb n="KR2f0008_WYG_142-7a"/>
　分朕復屢加訓飭通行嚴禁但聞近年以來此習尚未<lb/>
　盡除良由庸陋之屬員以奔競趨承爲務往往借稱公<lb/>
　事逗留省會冀博上憲之歡心而無識之督撫亦或習<lb/>
　而不察不知有司已蹈曠官之咎矣地方事務有應調<lb/>
　取屬員赴省辦理者該督撫自有酌量至若本官任内<lb/>
　之事其必應靣見督撫口禀者本不常有其他尋常事<lb/>
　件或用文書或寫禀帖皆可通達事情候批指示何必<lb/>
　逺離職守僕僕道途以致公事廢弛詞訟淹滯至於賀<lb/>
<pb n="KR2f0008_WYG_142-7b"/>
　節祝壽等事尤屬有損無益之虗文若該督撫以此相<lb/>
　尚俾屬員等爭先恐後則其人之識見可知又何能勝<lb/>
　督撫之任耶大約屬員之趨承全視上官之意指若果<lb/>
　平時訓導明切惡諂諛而戒夤緣則奔競依附之風不<lb/>
　禁而自息著將此再行曉諭儻有仍蹈前轍者經朕訪<lb/>
　聞將屬官上司一併嚴加議處<lb/>
　　二十八日奉<lb/>
上諭五城司坊等官各有管轄之地越界挐人固不免滋<lb/>
<pb n="KR2f0008_WYG_142-8a"/>
　擾然路遇鬭毆酗酒拐騙嚇詐之徒若因地非管轄遂<lb/>
　置而不問以致逃遁無踪亦非稽查整飭之道似應不<lb/>
　論何地皆准其拘執移送該城司坊官聽詳該御史審<lb/>
　訊發落至曖昧隠僻不法等事雖訪聞的確猶非刻不<lb/>
　可緩則准其密詳該城御史查挐並密詳本城御史存<lb/>
　案如此庶無推諉亦不致攙越應如何定例飭行之處<lb/>
　著九卿議奏<lb/>
　<lb/>
<pb n="KR2f0008_WYG_142-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百四十二<lb/>
</p>
<p>
</p>
  </div>
</body>
</text>
</TEI>
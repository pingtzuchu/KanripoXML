<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_001-1a"/>
　　欽定四庫全書<lb/>
　世宗憲皇帝上諭内閣卷一<lb/>
　　　康熙六十一年十一月<lb/>
　詔一道<lb/>
　　　奉<lb/>
天承運<lb/>
　皇帝詔曰惟我國家受<lb/>
天綏祐<lb/>
<pb n="KR2f0008_WYG_001-1b"/>
太祖<lb/>
太宗肇造區夏<lb/>
世祖章皇帝統一疆隅我<lb/>
皇考大行皇帝臨御六十一年徳茂功髙文經武緯海宇寧<lb/>
　　謐歴數悠長不謂謝棄臣民遽升<lb/>
龍馭親授神器屬於藐躬朕<lb/>
皇考大行皇帝<lb/>
　徳妃之子昔皇二子弱齡建立深為<lb/>
<pb n="KR2f0008_WYG_001-2a"/>
聖慈鍾愛寢處時依恩勤倍篤不幸中年神志昏憒病𩔖風<lb/>
　　狂<lb/>
皇考念<lb/>
宗社重任付託為艱不得已再行廢斥待至十有餘年沉疾<lb/>
　　如故痊可無期是以<lb/>
皇考升遐之日<lb/>
詔朕纉承大統朕之昆弟子姪甚多惟思一體相關敦睦罔<lb/>
　　替共享昇平之福永圖磐石之安孔子曰三年無改於<lb/>
<pb n="KR2f0008_WYG_001-2b"/>
　　父之道我<lb/>
皇考臨御以來良法美政萬世昭垂朕當永遵成憲不敢少<lb/>
　　有更張何止三年無改至於<lb/>
皇考知人善任至眀至當内外諸大臣朕方亟資翊贊以期<lb/>
　　終始保全務宜竭盡公忠恪守㢘節俾朕得以加恩故<lb/>
　　舊克成孝思倘或不守官箴自干國紀既負<lb/>
皇考簡拔委任之恩又負朕篤愛大臣之誼部院屬吏直省<lb/>
　　有司亦宜實心任事潔已奉公不得推諉上官自曠厥<lb/>
<pb n="KR2f0008_WYG_001-3a"/>
　　職天下百姓受<lb/>
皇考恩澤曰乆蠲賑頻施勸懲備至間有愚氓甘犯律令<lb/>
皇考毎遇讞決必加詳審爰書累牘披閱靡遺少有可生之<lb/>
　　路立施法外之仁凡我百姓各宜孝親敬長畏罪懐刑<lb/>
　　以副朕仰法<lb/>
皇考如天好生之意兹因諸王貝勒大臣文武官員人等僉<lb/>
　　謂天位不可久虚<lb/>
宗社允宜早主再三陳請朕勉徇輿情暫抑悲痛於是月二<lb/>
<pb n="KR2f0008_WYG_001-3b"/>
　　十日祗告<lb/>
天地<lb/>
宗廟<lb/>
社稷即皇帝位以眀年為雍正元年仰惟<lb/>
先志之宜承深望<lb/>
　皇圖之永固遹昭新化期衍舊恩於戲追慕<lb/>
前徽繼述無忘於夙夜廣推<lb/>
聖澤恩膏願被於寰區凡爾親賢文武其共矢藎誠各輸心<lb/>
<pb n="KR2f0008_WYG_001-4a"/>
　　膂用紹無疆之業永垂有道之庥布告天下咸使聞知<lb/>
　上諭四十四道<lb/>
　　　十四日奉<lb/>
　上諭曰<lb/>
皇考教養文武大小臣工六十餘年孰不躬沐<lb/>
深恩今一旦<lb/>
升遐衆心哀痛切至於將大殮時可命王貝勒貝子公文武<lb/>
　　大臣俱入乾清門内令其瞻仰得盡哀戀之情<lb/>
<pb n="KR2f0008_WYG_001-4b"/>
　　　又禮部議奏儀注内開公主王妃俱於<lb/>
　　乾清宫丹墀内齊集奉<lb/>
　上諭曰<lb/>
皇考之女朕兄弟之福金豈可逺列丹墀朕心不忍著仍入<lb/>
　　大内親近<lb/>
梓宫使得盡哀朕之兄弟子姪俱著入乾清門内於丹陛上<lb/>
　　隨朕行禮<lb/>
　　　又王大臣等奏請<lb/>
<pb n="KR2f0008_WYG_001-5a"/>
　上御昭仁殿或<lb/>
　御𢎞徳殿奉<lb/>
　上諭今遭<lb/>
皇考大事哀痛方深何忍安居内殿其以乾清宫東廡為倚<lb/>
　　廬<lb/>
　　　十五日<lb/>
　欽命王大臣四人為總理事務王大臣奉<lb/>
　上諭現今啓奏諸事除朕藩邸事件外餘俱交送四大臣<lb/>
<pb n="KR2f0008_WYG_001-5b"/>
　　凡有諭旨必經由四大臣𫝊出并令記檔則諸事可以<lb/>
　　秩然不紊其奏事人處亦諭令記檔凡<lb/>
皇考所有未完事件何者可緩何者應行速結朕未深悉加<lb/>
　　以苫塊之次中心紛瞀著大臣等將應行速結事件會<lb/>
　　同查奏請旨<lb/>
　　　又諸王大臣等合詞跪奏臣等仰見<lb/>
　皇上至性純孝過於哀慟伏思<lb/>
大行皇帝付託至重<lb/>
<pb n="KR2f0008_WYG_001-6a"/>
天地<lb/>
宗廟<lb/>
社稷所關甚大叩祈<lb/>
　皇上少節哀痛以保䕶<lb/>
　聖躬奉<lb/>
　上諭云<lb/>
皇考之恩深重不但諸王大臣愛慕無窮凡官員兵民無不<lb/>
　　愛慕況朕受<lb/>
<pb n="KR2f0008_WYG_001-6b"/>
皇考養育深恩盡孝盡哀乃朕為子之道朕亦自量不至過<lb/>
　　哀<lb/>
　　　又總理事務王大臣諸王大臣等以<lb/>
　上哀瘠過甚奉饘粥勸<lb/>
　　進奉<lb/>
　上諭朕受<lb/>
皇考付託之重朕自酌量可進飲食朕自少進若勉强飲食<lb/>
　　反於朕躬無益朕㫁不肯少有假偽嗣後不必勸奏<lb/>
<pb n="KR2f0008_WYG_001-7a"/>
　　　又奉<lb/>
　上諭先時<lb/>
皇考甚愛惜諸䝉古王台吉等一應大事其未出痘者皆不<lb/>
　　令來京朕何敢違<lb/>
皇考㫖意而行著行文各䝉古處其未出痘者斷不可前来<lb/>
　　諸䝉古賓客皆感戴我<lb/>
皇考撫養重恩今來朝謁<lb/>
梓宫非常日可比著増給口糧<lb/>
<pb n="KR2f0008_WYG_001-7b"/>
　　　又奉<lb/>
　上諭䝉古賓客皆<lb/>
皇考恩養之人來時視其品級髙下排列整齊加意照看勿<lb/>
　　使勞苦<lb/>
　　　又奉<lb/>
　上諭曰<lb/>
梓宫前太監因<lb/>
皇考大事奔走服役值此嚴寒朕心深為憫惻著俱賞給皮<lb/>
<pb n="KR2f0008_WYG_001-8a"/>
　　衣<lb/>
　　　十六日禮部奏宣讀<lb/>
大行皇帝遺詔儀注奉<lb/>
　㫖著問該部此儀注内只議諸王大臣如何不議及朕躬<lb/>
　　禮部回奏<lb/>
遺詔特曉諭内外頒行天下舊典未載<lb/>
　皇上應行之禮所以未敢具議奉<lb/>
　上諭<lb/>
<pb n="KR2f0008_WYG_001-8b"/>
遺詔自宫中捧出時朕豈可照常静處乎其作何行禮之處<lb/>
　　總理事務王大臣禮部公同議奏覆奏<lb/>
遺詔捧出時<lb/>
　皇上在<lb/>
　　乾清宫簷下立<lb/>
遺詔過時<lb/>
　皇上跪俟<lb/>
詔過起<lb/>
<pb n="KR2f0008_WYG_001-9a"/>
　上回苫次奉<lb/>
　㫖是<lb/>
　　　又總理事務王大臣議奏南海子舊衙門及鄭家莊<lb/>
　　　新造<lb/>
　　行宫此兩處<lb/>
　　殿宇深嚴制度𢎞敞俱係<lb/>
大行皇帝頻經駐蹕之地可以安奉<lb/>
梓宫恭請<lb/>
<pb n="KR2f0008_WYG_001-9b"/>
　皇上欽定奉<lb/>
　上諭朕受<lb/>
皇考深恩如天罔極忽升<lb/>
仙馭攀戀無從惟有朝夕瞻近<lb/>
梓宫稍盡哀慕之忱此二處隔越郊外離宫禁甚逺朕心不<lb/>
　　忍爾等所議未當<lb/>
世祖章皇帝大事時曽安奉於景山夀皇殿朕意亦欲安奉<lb/>
　　於景山夀皇殿庶得朝夕赴<lb/>
<pb n="KR2f0008_WYG_001-10a"/>
梓宫前親行奠獻爾等即𫝊諭該部速行敬謹修理<lb/>
　　　又御史楊保等叅奏鴻臚寺官宣讀<lb/>
大行皇帝遺詔時未宣漢文奉<lb/>
　上諭楊保等叅奏一案雖非大事然亦有關擊朕今若將<lb/>
　　此事交部察議則以後滿漢人員必生互相異視之見<lb/>
皇考一視同仁從未分别滿漢今朕念切紹庭諸事仰體<lb/>
皇考聖心且宣讀清字<lb/>
詔書時大小臣工既已共聞即與宣讀漢字<lb/>
<pb n="KR2f0008_WYG_001-10b"/>
詔書無異此葢<lb/>
皇考在<lb/>
天之靈使滿漢人員翕然如一家之意也有何分别滿漢之<lb/>
　　處著將本發還<lb/>
　　　又<lb/>
　諭總理事務王大臣先因京師米價騰貴<lb/>
皇考宵旰焦勞<lb/>
特命朕查視各倉彼時見倉糧甚多奏請將應行出倉之米<lb/>
<pb n="KR2f0008_WYG_001-11a"/>
　　迅速辦理䝉<lb/>
㫖俞允朕今仰體<lb/>
皇考軫恤民生之至意務令米價漸平著交與監督張坦麟<lb/>
　　陳守創會同倉場即速辦理其脩補舊厫添建新厫甚<lb/>
　　屬𦂳要著交與監督張坦麟陳守創吕文櫻禪濟布折<lb/>
　　爾金帶領工部賢能司官確實料估會同倉場應脩補<lb/>
　　者速行脩補應添建者現今冬寒之際俟眀年春初添<lb/>
　　建此項脩補添建所需錢糧動用捐貯驛站銀兩其應<lb/>
<pb n="KR2f0008_WYG_001-11b"/>
　　否補項之處再議此事並非此時應下之㫖係遵奉<lb/>
皇考原下之要㫖是以特諭張坦麟等敬謹奉行<lb/>
　　　又奉<lb/>
　上諭曰<lb/>
皇考念切天下兵民生計宵旰勤勞前因京師米價昻貴焦<lb/>
　　思極慮從塞外回鑾減膳節用自妃嬪以及宫人太監<lb/>
　　日令一飱當<lb/>
龍馭上賓之時猶惓惓未釋於懐也向來口外米穀不准運<lb/>
<pb n="KR2f0008_WYG_001-12a"/>
　　進口内而燒鍋仍照常開設可速令口外米穀准其進<lb/>
　　口其開設燒鍋著禁止從前朕恭承<lb/>
皇考諭㫖同大臣等查閱倉厫見各倉米穀甚多今應將倉<lb/>
　　内米穀作何發糶使米價得平以副<lb/>
皇考聖心著隆科多孫渣齊查弼納明日進見面議<lb/>
　　　十七日禮部奏<lb/>
　登極儀注奉<lb/>
　上諭爾等所議自乾清宫月臺坐轎出乾清門正門等語<lb/>
<pb n="KR2f0008_WYG_001-12b"/>
　　乾清宫雖垂簾幙朕何忍在<lb/>
皇考前即坐轎出中門著將轎預備在乾清門朕從東旁門<lb/>
　　出再坐轎朕心始安　又禮部奏請<lb/>
　御殿行禮既畢列坐賜茶奉<lb/>
　上諭朕因祗承<lb/>
皇考遺命勉抑哀痛成此大禮豈忍安坐飲茶即在朝羣臣<lb/>
　　亦誰能下咽著停止賜茶　又禮部奏捧<lb/>
　寳人員應捧<lb/>
<pb n="KR2f0008_WYG_001-13a"/>
　玉寳由<lb/>
　　乾清宫御路中行奉<lb/>
　上諭此寳雖<lb/>
皇考舊日所御今𫝊之於朕即朕之寳也<lb/>
梓宫在上豈可竟由中路而出著由甬路旁行<lb/>
　　　又大學士等奏頒雍正年號錢文式樣奉<lb/>
　上諭錢文係國家重務向因錢價昻貴常厪<lb/>
皇考聖懐此事甚屬緊要從前雲南廵撫楊名時題請鼓鑄<lb/>
<pb n="KR2f0008_WYG_001-13b"/>
　　部議不准未經舉行今何以能使錢文價平方合<lb/>
皇考便民利用之意滇省之外何省應令鼓鑄與錢價有益<lb/>
　　之處著總理事務王大臣九卿公同會議具奏<lb/>
　　　又奉<lb/>
　上諭下五旗諸王屬下人内京官自學士侍郎以上外官<lb/>
　　自州牧縣令以上該王輒將其子弟挑為包衣佐領下<lb/>
　　官及哈哈珠子執事人折挫使令者甚衆嗣後著停止<lb/>
　　挑選其現在行走人内係伊父兄未任以前挑選者令<lb/>
<pb n="KR2f0008_WYG_001-14a"/>
　　其照常行走若係伊父兄既任以後挑選者俱著查明<lb/>
　　撤回或有過犯該王特欲挑選之人著該王將情由奏<lb/>
　　眀再行挑選<lb/>
　　　又奉<lb/>
　上諭張英勵杜訥在内廷行走歴年甚久端謹恪勤亦曽<lb/>
　　教諸阿哥讀書朕篤念舊勞特加恩䘏張英著加贈宫<lb/>
　　保勵杜訥著加贈尚書該部議奏<lb/>
　　　又奉<lb/>
<pb n="KR2f0008_WYG_001-14b"/>
　上諭海青自幼隨侍<lb/>
皇考實心効力年久人材亦好朕方供飯時忽然念及此即<lb/>
皇考在<lb/>
天之靈有以示之也著贈伊為一品再太監顧問行亦係自<lb/>
　　幼侍從<lb/>
皇考効力年久之人著贈伊為三品俱致祭一次<lb/>
　　　十八日<lb/>
　上以<lb/>
<pb n="KR2f0008_WYG_001-15a"/>
大行皇帝遺詔内有二十七日釋服之<lb/>
㫖<lb/>
　諭滿漢大臣朕凡事無不遵奉<lb/>
皇考遺旨而行但持服乃人子之道二十七日服制之處朕<lb/>
　　斷然不従設若此事朕不得行其志必致懣恨無已爾<lb/>
　　諸王滿漢大臣宜體朕意<lb/>
　　　十九日禮部以本月二十日<lb/>
　皇上初登大寳詣<lb/>
<pb n="KR2f0008_WYG_001-15b"/>
皇太后前行禮儀注遵<lb/>
　旨啟奏<lb/>
皇太后奉<lb/>
　上諭<lb/>
皇太后懿㫖宣與諸大臣皇帝誕膺大位理應受賀至與我<lb/>
　行禮有何闗繋況<lb/>
先帝喪服中即衣朝服受皇帝行禮我心實為不安著免行<lb/>
　禮欽此著總理事務王大臣禮部内務府總管等再行恭<lb/>
<pb n="KR2f0008_WYG_001-16a"/>
　　懇<lb/>
皇太后本日王大臣等具奏懇請奉<lb/>
　上諭諸臣所奏<lb/>
皇太后覽過仍不受禮朕再三懇求奉<lb/>
皇太后懿㫖諸大臣等既援引<lb/>
先帝所行大禮懇切求請我亦無可如何知道了今晚於<lb/>
梓宫前謝<lb/>
恩後再行還宫欽此𫝊諭王大臣等知之<lb/>
<pb n="KR2f0008_WYG_001-16b"/>
　　　又禮部奏本月二十日<lb/>
　皇上紹承大寳告祭行禮恭請停止<lb/>
　親詣<lb/>
梓宫前奠酒併請<lb/>
　欽定恭代奠酒之人奉<lb/>
　上諭奠酒時朕仍親奠强自節哀朕得多近<lb/>
皇考梓宫愈增福祉更復何所避忌明蚤上食時爾部大臣<lb/>
　　引朕至乾清宫門外朕親奠畢旁立俟徹祭後再行告<lb/>
<pb n="KR2f0008_WYG_001-17a"/>
　　祭禮<lb/>
　　　二十日<lb/>
　諭禮部朕惟自古賢聖之君必有顯號徽稱以昭功徳之<lb/>
　　盛垂於萬世此國家不易之鉅典也仰惟我<lb/>
皇考大行皇帝臨宇六十一年早承大統寅畏小心旦眀凜<lb/>
　　昭格之忱<lb/>
郊祀親升中之典監於成憲率由舊章孝奉<lb/>
兩宫尊養兼至展敬<lb/>
<pb n="KR2f0008_WYG_001-17b"/>
陵<lb/>
廟備物盡誠總攬萬㡬阜成兆姓蠲賦動盈千萬賑恤曽不<lb/>
　　稽時水旱先籌雨暘必達寛刑肆赦徳洽好生盛暑則<lb/>
　　釋囹圄嚴寒則賑饘粥兵糧預給優賞頻頒淮甸屢巡<lb/>
　　動數百萬之帑金運<lb/>
睿謨而兩河底績魯邦特幸行數千年之殊禮屈<lb/>
帝尊而九拜崇師覽奏牘而利弊周知覲臣僚而賢愚立辨<lb/>
　　保全勲舊庇廕宗支廣育人材敦厚風俗布昭<lb/>
<pb n="KR2f0008_WYG_001-18a"/>
聖武申討不庭元裔背叛而旋踵就殲三孽逆命而剋期獻<lb/>
　　馘俄羅斯佔喀爾喀之疆圉諭以威徳即奉約章喀爾<lb/>
　　喀逼厄魯特之暴殘納其困窮胥登袵席噶爾丹肆毒<lb/>
　　鄰境三臨絶漠掃靖烽烟策妄阿喇布坦摧滅與國出<lb/>
　　師命將恢復藏地臺灣置郡紅苖革心南朔東西無思<lb/>
　　不服至於<lb/>
天縱生知日新好學講筵時御手定六經廣博士於五賢配<lb/>
　　先儒於十哲文嫓二典書邁百家貫徹天文總括地理<lb/>
<pb n="KR2f0008_WYG_001-18b"/>
　　旁羅術數考正元聲研索羣編鑒裁纂輯凡此難名之<lb/>
　　美善洵亘古帝王首出之<lb/>
一人雖復累牘連章不能紀述萬一朕方與天下臣民均切<lb/>
　　怙戴不意<lb/>
龍馭上賓顧予冲人嗣膺大統仰承<lb/>
佑啓之恩敢後顯揚之禮謹考彝章宜升<lb/>
尊謚爾部詳察典禮具奏<lb/>
　　　又<lb/>
<pb n="KR2f0008_WYG_001-19a"/>
　諭禮部朕惟君國之道必崇孝理化民之本務重尊親欽<lb/>
　　惟我<lb/>
母后仁承<lb/>
天徳順協坤儀恭儉温慈懋昭淑範恩勤顧復誕育藐躬朕<lb/>
　　纉荷鴻圖恭承<lb/>
懿訓顯揚<lb/>
聖善儀典宜隆式考舊章恭上<lb/>
皇太后尊號爾部詳察典禮具奏<lb/>
<pb n="KR2f0008_WYG_001-19b"/>
　　　二十一日諸王大臣等以<lb/>
　萬㡬至重咸候<lb/>
　聖謨治理請遵<lb/>
大行皇帝遺詔二十七日釋服具奏奉<lb/>
　上諭云<lb/>
皇考大行皇帝聖徳神功罕有比倫實為亘古未有之<lb/>
聖君朕亦不宜行近代相沿之典禮釋服之制以日易月雖<lb/>
　　始於漢文而髙宗諒隂三年獨非古制乎朕不能上比<lb/>
<pb n="KR2f0008_WYG_001-20a"/>
　　髙宗而哀慕之情不能自已若謂三年有誤政事則二<lb/>
　　十七日之内可保不誤乎況朕有賢好昆弟親信大臣<lb/>
　　可以代朕總理庶務若謂二十七日之制<lb/>
皇考既已行之於前須知<lb/>
皇考御極之始正在冲齡朕非行前代未行之典禮以為超<lb/>
　　越前人然稽之史冊漢文以来誰能嫓美<lb/>
皇考爾諸王公大臣多平素讀書博通典故若從漢文以來<lb/>
　　能舉一聖君如我<lb/>
<pb n="KR2f0008_WYG_001-20b"/>
皇考者朕自當勉従衆請爾等若不能舉一嫓美之聖君則<lb/>
　　朕又安忍守漢文二十七日之制乎本朝舊制釋服亦<lb/>
　　待百日之期庶可少盡思<lb/>
君思<lb/>
父之哀衷揣爾等之意惟恐過勞朕躬殊不知朕若持服尚<lb/>
　　可少進饘粥暫眠苫塊如必强朕釋服則朕必致寢食<lb/>
　　俱廢矣<lb/>
皇考遺命一言一字朕無不拳拳服膺只此二十七日釋服<lb/>
<pb n="KR2f0008_WYG_001-21a"/>
　　之<lb/>
詔非敢故違而㒺極恩深哀思迫切雖蹈違命之愆亦不恤<lb/>
　　也朕言及此曷勝嗚咽實不能悉朕之悲懐爾諸王大<lb/>
　　臣其諒之<lb/>
　　　又<lb/>
　諭内閣大學士圖海勲勞懋著從前<lb/>
皇考御乾清宫曽降旨諭在廷諸臣其後亦屢經嘉奬兹特<lb/>
　　追封圖海為一等公其塋墓著交與該部修理並加祭<lb/>
<pb n="KR2f0008_WYG_001-21b"/>
　　一次<lb/>
　　　又<lb/>
　諭内閣舅舅佟國維襲公奏摺䝉<lb/>
皇考收貯機密事件之内敬思<lb/>
皇考必另有主見始行收貯<lb/>
孝懿皇后朕之養母則隆科多即朕之親舅此公爵著隆科<lb/>
　　多承襲交與該部修理舅舅墳塋加祭一次<lb/>
　　　二十二日<lb/>
<pb n="KR2f0008_WYG_001-22a"/>
　諭兵部現今各省將軍處題補引見到旗人員再各省副<lb/>
　　叅以下千總以上題補引見到部人員著查眀具奏從<lb/>
　　前<lb/>
皇考引見武職官員其甚不堪者頗少朕今值<lb/>
皇考大事未得引見應派王大臣驗看將人材可用與例相<lb/>
　　符者具奏補授令其到任其人材庸劣者指名具奏如<lb/>
　　此則案件不至堆積而到京人員亦無守候之苦<lb/>
　　　二十三日諸王大臣等復以<lb/>
<pb n="KR2f0008_WYG_001-22b"/>
郊<lb/>
廟祀典必待<lb/>
　皇上除服後舉行大祀不可久闕考据古今典禮合詞䖍<lb/>
　　　懇再四固請遵奉<lb/>
大行皇帝遺詔以二十七日釋服奉<lb/>
　上諭覽諸王大臣所奏引據經書義理明晰朕惟有嗚咽<lb/>
　　悲慟耳始知為君之難祇此持服一節乃天子第一苦<lb/>
　　衷曽不如臣庶尚能各盡其心雖勉従所請朕之哀思<lb/>
<pb n="KR2f0008_WYG_001-23a"/>
　　因兹愈切矣<lb/>
　　　又<lb/>
　諭總理事務王大臣自大將軍以下各路將軍各省督撫<lb/>
　　提鎮及凡有奏摺之官員在京俱有管事之人若因<lb/>
大行皇帝大事將本省奏來之摺隠匿不奏斷乎不可若沈<lb/>
　　擱或發回亦斷乎不可凡具奏者必因有事方奏若有<lb/>
　　沈隠停滯日後發覺必照大不敬律治罪著嚴諭伊等<lb/>
　　在京子弟家人<lb/>
<pb n="KR2f0008_WYG_001-23b"/>
　　　又<lb/>
　諭總理事務王大臣從前我<lb/>
皇考於吏部堂官除尚書張鵬翮外其餘大臣聲名不好者<lb/>
　　曽降<lb/>
諭㫖朕亦聞傅紳勒什布李旭昇等聲名不好今當嗣位之<lb/>
　　初恐伊等以朕未經辦事或奸巧舞文或因循怠忽日<lb/>
　　後察出朕必加等治罪張鵬翮亦不可推諉滿洲大臣<lb/>
　　以致貽悮事體被人連累將此𫝊諭張鵬翮知之<lb/>
<pb n="KR2f0008_WYG_001-24a"/>
　　　又奉<lb/>
　上諭曰<lb/>
世祖皇祖考之乳母自幼看奉<lb/>
皇考<lb/>
皇考時常奬譽又<lb/>
皇考之乳母自幼撫看朕躬朕追念之欲加恩典而兩家之<lb/>
　　子孫係何官職今在何處朕亦不知此兩家當如何加<lb/>
　　恩之處總理事務王大臣禮部滿漢大臣内務府總管<lb/>
<pb n="KR2f0008_WYG_001-24b"/>
　　恒親王裕親王公同議奏<lb/>
　　　二十四日總理事務王大臣内閣禮部翰林院奏<lb/>
大行皇帝尊諡廟號乃追崇大典<lb/>
　皇上至孝性成惟<lb/>
　聖知<lb/>
聖伏乞<lb/>
　睿思親定昭垂萬世奉<lb/>
　上諭云<lb/>
<pb n="KR2f0008_WYG_001-25a"/>
皇考大行皇帝尊諡廟號諸王大臣等請朕親定朕思子臣<lb/>
　　尊崇<lb/>
君父之心何有止極然必須至允至當方孚千秋定論若少<lb/>
　　有溢美之詞不獨失天下之至公且開後人之僣越是<lb/>
　　因臣子之愚忠愚孝轉將<lb/>
君父盛徳大業之實行涉於賛頌之虚文朕心殊不安也我<lb/>
皇考大行皇帝纉繼大統舊典本應稱宗但經云祖有功而<lb/>
　　宗有徳我<lb/>
<pb n="KR2f0008_WYG_001-25b"/>
皇考鴻猷駿烈冠古轢今拓宇開疆極於無外且六十餘年<lb/>
手定太平徳洋恩溥萬國來王論繼統則為守成論勲業實<lb/>
　　為開創朕意宜崇<lb/>
祖號方副<lb/>
豐功但追崇大典攸闗理應僉謀共協一人之心即千萬人<lb/>
　　之公心一時之論即千萬世之公論爾諸王大臣等可<lb/>
　　會同九卿詹事科道文六品以上武四品以上詳考舊<lb/>
　　章從公確議毋得依違毋得附和務期紀實以垂萬年<lb/>
<pb n="KR2f0008_WYG_001-26a"/>
　若稍有㡬微未協知而不言則大非臣子忠愛之道<lb/>
　　又<lb/>
諭總理事務王大臣内外倉庫不無虧空看守人等知朕<lb/>
　此時處處降㫖申飭以為朕凡事無有不知恐小人有<lb/>
　思欲假借失火掩其虧空之事爾等嚴諭各該管大臣<lb/>
　官員以至頭役人等知悉加謹小心倘倉庫有火燭之<lb/>
　事該管官員以及看守兵丁執事人等俱照大盜律治<lb/>
　罪<lb/>
<pb n="KR2f0008_WYG_001-26b"/>
　　二十五日奉<lb/>
上諭外間草炭價值騰貴其故皆因諸王阿哥及家貲豐<lb/>
　裕大臣等令其家人出城逺迎邀截爭買居積待價冀<lb/>
　獲重利其不肖家人復揑増原價巧飾虚詞從中隠瞞<lb/>
　以圖肥已此等情弊係朕所洞悉者嗣後凡草炭運至<lb/>
　局厰鬻賣者聴其買用外不得仍前出城逺迎各相爭<lb/>
　買著交該部嚴行𫝊示倘仍蹈前轍令該管官兵即行<lb/>
　緝拏再草炭價值如何可使得平之處著該部定議施<lb/>
<pb n="KR2f0008_WYG_001-27a"/>
　　行<lb/>
　　　二十七日<lb/>
　諭總理事務王大臣軍前將軍各省督撫將軍提鎮等處<lb/>
　　所有<lb/>
皇考硃批諭㫖俱著敬謹封固進呈若抄寫存留隠匿焚棄<lb/>
　　日後發覺斷不寛宥定行従重治罪京師滿漢大臣官<lb/>
　　員凡一切事件有<lb/>
皇考硃批諭㫖亦俱著敬謹封固進呈目今若不查取日後<lb/>
<pb n="KR2f0008_WYG_001-27b"/>
　　倘有不肖之徒指稱<lb/>
皇考之㫖揑造行事並無證據於<lb/>
皇考聖治大有關繫嗣後朕親批密㫖亦著繳進不可抄寫<lb/>
　　存留<lb/>
　　　又奉<lb/>
　上諭今值大事守䕶<lb/>
梓宫之人有寒苦者朕視之不忍各賞銀三十兩整理衣服<lb/>
　　使其温煖此賞銀不必動正項錢糧從朕藩邸取用<lb/>
<pb n="KR2f0008_WYG_001-28a"/>
　　　二十八日諸王貝勒貝子公文武大臣官員等恭擬<lb/>
大行皇帝尊諡曰<lb/>
合天𢎞運文武睿哲恭儉寛裕孝敬誠信功德大成仁皇帝<lb/>
廟號曰<lb/>
聖祖奏入奉<lb/>
　上諭諸王大臣官員俱深悉我<lb/>
皇考一生神聖實行同心合詞恭上<lb/>
尊稱無一人異議甚愜朕懐朕之哀思庶可稍釋矣<lb/>
<pb n="KR2f0008_WYG_001-28b"/>
　　　又禮部請將元旦表文交與該衙門撰擬具奏奉<lb/>
　上諭曰<lb/>
皇考大事尚未過百日元旦上表朕心不忍著九卿詹事科<lb/>
　　道會議具奏<lb/>
　　　又<lb/>
　諭内務府總管等諸王大臣僉云朕持服二十七日之後<lb/>
　　應居住乾清宫朕思乾清宫乃<lb/>
皇考六十餘年所御之宫殿二十七日之後朕即居住其中<lb/>
<pb n="KR2f0008_WYG_001-29a"/>
　　心實不忍朕意欲居於月華門外養心殿爾等可將殿<lb/>
　　内一應陳設敬謹收撤畧加脩葺務令素樸以備朕居<lb/>
　　朕不敢謂遵古三年諒隂之禮然必於養心殿内守孝<lb/>
　　二十七月以盡朕心爾等可同該司料理<lb/>
　　　二十九日<lb/>
　諭内閣大學士尚書侍郎等朕惟敷政之道用人為先闢<lb/>
　　門籲俊之典由來尚矣然知人則哲自古為難朕在藩<lb/>
　　邸不與朝臣往來所以内外大小官吏皆不能晰知今<lb/>
<pb n="KR2f0008_WYG_001-29b"/>
　　荷<lb/>
皇考大行皇帝命承大統臨御之初簡用人材最為先務爾<lb/>
　　諸大臣皆久蒙<lb/>
皇考知遇任以股肱況<lb/>
梓宫靈爽式憑爾等哀感交迫之時益當各竭忠藎仰報髙<lb/>
　　深内而大臣以及閒曹外而督撫以及州縣或品行端<lb/>
　　方或操守清㢘或才具敏練者爾等各據真知灼見從<lb/>
　　公具摺密奏古人云内舉不避親外舉不避讐爾等果<lb/>
<pb n="KR2f0008_WYG_001-30a"/>
　　矢公忠以人報國或素日同僚共事或同鄉同年或門<lb/>
　　生親戚子弟俱准保奏勿避嫌疑不可徇私援黨不可<lb/>
　　沽名市恩不可輕聽風聞不可言過其實有一於此則<lb/>
　　上負<lb/>
皇考任用之恩又負朕諮詢之意自取朕之輕視矣<lb/>
皇考遺命囑朕篤愛懿親保全臣下況數十年來<lb/>
聖眀之世本不容有姦貪昭著之人朕所需者人材但當有<lb/>
　　舉無劾毋得修怨陷害爾等具摺或滿字或漢字各須<lb/>
<pb n="KR2f0008_WYG_001-30b"/>
　　親寫不可假手子弟詞但達意不在文理字畫之工拙<lb/>
　　其有不能書寫者即行面奏至於政事中有應行應革<lb/>
　　能裨益國計民生者爾等果能深知利弊亦著各行密<lb/>
　　奏朕自即位以來用人行政若有闕失爾等亦宜直言<lb/>
　　密奏毋得隠諱朕之諄切詢問者一則急欲得人以資<lb/>
　　治理二則欲知朕行事之當否三則觀爾等所舉之人<lb/>
　　及所奏之事便可知爾等之居心制行矣<lb/>
　　　三十日奉<lb/>
<pb n="KR2f0008_WYG_001-31a"/>
　上諭目今正值來往<lb/>
陵寢道路之際恐不肖之徒肆行騷擾村莊生事訛詐有累<lb/>
　　地方官民亦未可定應派出滿漢御史各一員仔細巡<lb/>
　　查如有此等之人即行題叅工部尚書孫渣齊前去修<lb/>
　　理<lb/>
陵寢往返亦著巡查再地方官修理道路各項預備之處俟<lb/>
　　文到預備亦不致悮不得預派徒勞黎民<lb/>
　<lb/>
<pb n="KR2f0008_WYG_001-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　世宗憲皇帝上諭内閣卷一<lb/>
</p>
<p>
</p>
  </div>
</body>
</text>
</TEI>
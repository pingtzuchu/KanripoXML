<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_155-1a"/>
　欽定四庫全書<lb/>
世宗憲皇帝上諭内閣卷一百五十五<lb/>
　　雍正十三年閏四月<lb/>
上諭九道<lb/>
　　初三日奉<lb/>
上諭朕廣攬人材以資治理是以有内外大小臣工各舉一<lb/>
　人之諭誠以諸臣皆受恩之人承此特㫖必無有不矢公<lb/>
　矢愼以副朕之旁求者雖云知人匪易難保初終然以生<lb/>
<pb n="KR2f0008_WYG_155-1b"/>
　平閲厯之久豈無深知灼見之一人而乃以不可慿信者<lb/>
　奏薦朕前謂非徇情受囑其誰信之况被薦之員以才力<lb/>
　不及因公詿誤題㕘者朕皆寛其濫舉之罪獨於貪酷劣<lb/>
　蹟者照例處分亦可謂寛大之至矣是以數年來以濫舉<lb/>
　貪贓劣員降調者悉未寛貸今據總督李衞奏稱天津府<lb/>
　降調同知楊灝熟悉河工明白勤練目前正當夏汛防範<lb/>
　難得其人可否暫留原任効力贖罪等語直𨽻吏治正當<lb/>
　整頓之際而楊灝又係河工需用之員著格外開恩照所<lb/>
<pb n="KR2f0008_WYG_155-2a"/>
　　降之級仍留原任令其効力贖罪竝將此曉諭中外知之<lb/>
　　　初六日奉<lb/>
　上諭凡烈婦輕生從死昔年<lb/>
聖祖仁皇帝曽降㫖禁止朕於雍正六年又降㫖曉諭至周至<lb/>
　　悉數年以來因各省奏請旌表烈婦者尚少朕是以格外<lb/>
　　加恩准其旌表今數日之内題奏殉夫盡節烈婦烈女多<lb/>
　　至十數人可見地方官未將從前諭㫖剴切曉諭鄉曲愚<lb/>
　　民尚未深悉<lb/>
<pb n="KR2f0008_WYG_155-2b"/>
聖祖仁皇帝與朕重惜民命之至意以致民間婦女激烈捐軀<lb/>
　　者更多於前嗣後若概予旌表恐轉相則傚易至戕生深<lb/>
　　可憫惻著地方有司將朕前㫖廣為宣布俾遐邇僻壤家<lb/>
　　喻户曉儻宣諭之後仍有不顧軀命輕生從死者不必概<lb/>
　　予旌表以長閭閻憤激之風<lb/>
　　十一日正黃旗漢軍都統奏原任工部侍郎李錫之<lb/>
　　　李懋徳原任福州將軍李樹徳隱匿入官人口京口駐<lb/>
　　　防馬兵金章等請移咨該將軍變價入官奉<lb/>
<pb n="KR2f0008_WYG_155-3a"/>
上諭金章等俱是駐防年久之人從寛免其入官朕前曽降<lb/>
　諭㫖令在京八旗傳諭各該佐領凡過繼開户人等有户<lb/>
　口不清者令其自首免罪另行記檔如不據實自首或經<lb/>
　查出或被告發定行從重治罪爾等可將從前所降諭㫖<lb/>
　通行各省駐防處一體遵照辦理<lb/>
　　十五日奉<lb/>
上諭從前賞給各省駐防兵丁生息銀兩如兵丁數少之處<lb/>
　無大員管領難於經理是以未曽議及今查保定太原徳<lb/>
<pb n="KR2f0008_WYG_155-3b"/>
　州三處各駐防兵五百四名熱河駐防兵八百名為數雖<lb/>
　少亦應一體加恩以資其吉凶之用保定太原徳州三處<lb/>
　各賞銀二千兩熱河賞銀三千兩保定熱河二處銀兩交<lb/>
　與總督李衞派員管理太原銀両交與巡撫石麟徳州銀<lb/>
　兩交與巡撫岳濬務令辦理妥恊俾兵丁等得沾實惠<lb/>
　　二十六日河東總督王士俊奏山東安山湖地勢低<lb/>
　　於運河其湖旁涸出之地請分别開墾以濟民食奉<lb/>
上諭山東運河之水全頼諸湖渟蓄以資灌注所以前人<lb/>
<pb n="KR2f0008_WYG_155-4a"/>
　有水櫃之名後因諸湖淤墊附近居民侵佔為田以致<lb/>
　水少不能引以濟運大有闗於漕務經朕屢降諭㫖令<lb/>
　河道總督等悉心經理近年始無水淺停舟之慮今總<lb/>
　督王士俊雖稱安山一湖其勢低於運河湖旁涸出之<lb/>
　地可以分别開墾以濟民食王士俊此舉乃為開墾起<lb/>
　見朕思湖水專資濟運儻或經理之初但貪田畝之有<lb/>
　餘而不計湖水之不足將來田多水少漕運稽遲則顧<lb/>
　此失彼未免輕重倒置不慎之於始也王士俊此奏著<lb/>
<pb n="KR2f0008_WYG_155-4b"/>
　交部詳確速議具奏<lb/>
　　二十八日<lb/>
諭凖噶爾台吉噶爾丹䇿凌朕軫念衆庶止息兵戈振興<lb/>
　黃教安逸生靈用是特遣使臣降㫖宣諭爾極恱服遣<lb/>
　吹納木喀等進貢齎表内稱若使後世言某皇帝與某<lb/>
　台吉失好以致衆生勞苦殊非羙名若互相和好振興<lb/>
　黃教安逸生靈則可垂休聲於永久等語朕披覽之際<lb/>
　不勝嘉許欣恱果能知此<lb/>
<pb n="KR2f0008_WYG_155-5a"/>
天必錫之以福若不知此惟以貪暴為事則<lb/>
天亦必加之以禍此常理也至於搆兵之由爾意若自朕始<lb/>
　　者昔我<lb/>
聖祖皇考時衆云凖噶爾之人秉性貪暴好尚兵戈侵擾隣<lb/>
　　封不崇釋教仁慈之道彼時朕猶未深信後爾父䇿妄<lb/>
　　阿拉布坦無端侵我哈密又遣兵赴臧擾亂佛教殘毁<lb/>
　　寺廟傷害喇嘛朕始知前言不妄似此則兩路之駐兵<lb/>
　　防範謂始自我<lb/>
<pb n="KR2f0008_WYG_155-5b"/>
皇考可乎我<lb/>
皇考聖心仁慈惟思安逸衆生故遣使徃來數次乃爾父推<lb/>
　　托遷延始終無定朕纘承大統爾父又遣根敦來京朕<lb/>
　　仰體<lb/>
皇考仁愛之心仍欲和好俾黃教振興生靈安逸令根敦至<lb/>
　　朕前親執其手諭云爾回時可告知爾台吉朕執爾之<lb/>
　　手即如見爾台吉之面朕與爾台吉應俱教訓子孫輩<lb/>
　　令其永逺和好於是遣使議和定界詎意爾父竝無和<lb/>
<pb n="KR2f0008_WYG_155-6a"/>
好之念屢次托故遷延且藏匿我朝之逃亡羅卜藏丹<lb/>
津竝未告知使臣以致諸事未成和議中止自此朕亦<lb/>
未遣使前去爾亦不遣使來京後爾父物故爾遣特壘<lb/>
奏云爾父已成佛矣不思佛為天下人之所共禮者朕<lb/>
心素為尊敬爾謂爾父成佛將欲使朕尊禮爾父耶奏<lb/>
内又將朕前㫖引入朕前㫖原云和好之後令子孫輩<lb/>
永逺不相違約爾父在時竝未遵㫖定和好之議將何<lb/>
以傳示子孫耶朕既未知爾意且來使特壘舉動驕慢<lb/>
<pb n="KR2f0008_WYG_155-6b"/>
不知禮法是以朕諭特壘云爾台吉若果誠心遵㫖和<lb/>
好可將羅卜藏丹津解送前來竝將邉疆定界始見實<lb/>
心此朕所以試覘爾心也爾若即將羅卜藏丹津解送<lb/>
竝將邉界定議朕豈有遣發大兵之理朕既降㫖索取<lb/>
羅卜藏丹津且又言和好未定則爾意實未可測不得<lb/>
不為防範故有兩路駐兵之舉及爾又遣特壘前來奏<lb/>
稱羅卜藏丹津已解至中途聞大兵遣發是以中止爾<lb/>
若果將羅卜藏丹津解送自應直到軍營何以中道而<lb/>
<pb n="KR2f0008_WYG_155-7a"/>
返耶假若彼時果將羅卜藏丹津解到軍營而我兵仍<lb/>
行進𠞰則興兵誠自朕始矣朕為天下主若偶違信約<lb/>
將何以撫育萬國特壘到京時實值朕躬違和乃通國<lb/>
所共知者豈因不欲見特壘而托言以欺爾乎朕因解<lb/>
送羅卜藏丹津之言渉於虛妄故於特壘囬時令部内<lb/>
加以拂意之言貴以難行之事付咨帶徃亦不過因爾<lb/>
父當日以難行之事牽强凟奏之意故以此相報耳竝<lb/>
未勒令遵行也若果勒令遵行自應寫入朕㫖之内乃<lb/>
<pb n="KR2f0008_WYG_155-7b"/>
不寫入敕諭祗部内行文者特令爾知非朕意也爾縱<lb/>
有難行之處亦應聲明陳奏何以竝無囬覆而於使臣<lb/>
在巴爾庫爾軍營等候之際潛兵盗我馬匹此非搆兵<lb/>
自爾乎我兵果欲進𠞰則於特壘去後乘爾兵無備之<lb/>
時不行襲擊轉候爾兵有備有是理乎如我兵長驅攻<lb/>
掠尚可謂搆兵自朕乃我兵駐於境内而爾來侵擾則<lb/>
興兵實自爾始若謂自朕始朕必不受也此俱已徃之<lb/>
事朕既軫念衆生將爾從前過愆悉已寛宥所降諭㫖<lb/>
<pb n="KR2f0008_WYG_155-8a"/>
甚明無庸置議今爾既遵循禮義敬奉朕㫖歡恱順從<lb/>
欲修和好遣使來京朕心甚嘉之再爾使吹納木喀等<lb/>
口奏從前曽言將羅卜藏丹津解送俟大事定後羅卜<lb/>
藏丹津之事甚易辦理至定界一事阿爾㤗原係厄魯<lb/>
特遊牧之地杭愛原係喀爾喀遊牧之地請由哲爾葛<lb/>
西拉胡魯蘓等處至巴爾庫爾地方定為疆界等語羅<lb/>
卜藏丹津爾從前既屢奏解送即與解送無異儻定界<lb/>
之事不能完結雖將羅卜藏丹津解送朕亦不受果將<lb/>
<pb n="KR2f0008_WYG_155-8b"/>
疆界定議則羅卜藏丹津之解送與否在爾之意朕亦<lb/>
不勒取也但所云阿爾㤗係厄魯特遊牧之地此噶爾<lb/>
丹從前之事噶爾丹為我兵𠞰滅取其土地竝其骨殖<lb/>
子孫俱經爾父獻納此衆人所共知者現今噶爾丹之<lb/>
屬人及丹積拉之子孫俱在内地爾凖噶爾曽未越阿<lb/>
爾㤗遊牧居住乃謂為厄魯特遊牧之地可乎若將徃<lb/>
事勉强牽引則終無結局之日矣且喀爾喀等尚不令<lb/>
近阿爾㤗遊牧者原欲使兩界相隔稍逺可息争端豈<lb/>
<pb n="KR2f0008_WYG_155-9a"/>
可令凖噶爾人越阿爾㤗遊牧乎夫永逺和好之事定<lb/>
界實為要議朕特命大臣等與吹納木喀等公同酌議<lb/>
務期兩有裨益指定疆界具奏而吹納木喀等云我台<lb/>
吉所交口奏言辭之外竝無别語不便擅定等語此事<lb/>
在京既不能定議用是再頒敕諭交來使吹納木喀等<lb/>
齎囬若果誠心修好疆界不可不明設日後無知之人<lb/>
越界妄行稍有争競則又生事端矣况定界之説原起<lb/>
於爾父策妄阿拉布坦奏請以安衆生者爾父從前曽<lb/>
<pb n="KR2f0008_WYG_155-9b"/>
奏云哲爾葛西拉胡魯蘓等處不過聲明縁由竝非固<lb/>
執争論等語彼時朕曽降㫖嘉許後又請將阿爾㤗山<lb/>
梁外哈道里哈逹青吉爾布拉青吉爾兩處不必置為<lb/>
閒地朕未准行今特欲安逸衆生永逺和好將此兩處<lb/>
空閒之地俱屬於爾祗自克木齊克汗騰格里上阿爾<lb/>
㤗山梁由索爾畢嶺下哈布塔克拜他克之中過烏蘭<lb/>
烏素直抵噶斯口為界竝將爾父所請自胡遜托輝至<lb/>
哈拉巴爾魯克悉作空閒之地似此分界在爾竝無難<lb/>
<pb n="KR2f0008_WYG_155-10a"/>
　行不便之處爾其仰體朕加恩眷注之意遵諭定界方<lb/>
　可謂永逺修好朕為天下主惟思扶持黃教利濟衆生<lb/>
　敦崇和睦執中循理斷不强汝以難行者至於不便大<lb/>
　國之處亦不能俯允爾請也儻爾遵奉諭㫖議定疆界<lb/>
　之後猶以喀爾喀之遊牧逼近爾屬不免疑懼奏請稍<lb/>
　展空閒之地亦屬可行俟爾遣使再來陳奏時朕當另<lb/>
　降諭㫖台吉其熟思詳審酌定具奏<lb/>
　　又奉<lb/>
<pb n="KR2f0008_WYG_155-10b"/>
上諭數年以來内地民人拾金不昧者屢見今據臺灣御<lb/>
　史圗爾㤗林天木奏稱臺地番婦母女拾得衣服銀兩<lb/>
　比即報官給還原主不肯受謝似此亷讓之義舉見之<lb/>
　番黎婦女更屬可嘉著該督撫宣㫖再賞銀三十兩以<lb/>
　示奬勸<lb/>
　　又奉<lb/>
上諭各省秋審定例該督撫㑹同司道等官審録分晰情<lb/>
　實緩决矜疑具題闗係最為重大向聞外省㑹審之時<lb/>
<pb n="KR2f0008_WYG_155-11a"/>
不論案件多寡務於一日之内悉行定議一切俱聽督<lb/>
撫主張不特守令不敢置喙即司道亦無一辭輕重定<lb/>
於俄頃之間是非决於一人之口究其實際督撫亦未<lb/>
必了然不過令幕客創一畧節貼於冊上徒飾觀瞻而<lb/>
已况有席氊懸綵鼓吹喧闐日甫踰中即退而肆筵行<lb/>
酒竟有似乎宴㑹之禮者甚至召令優人演劇為樂近<lb/>
來曉明義理者多各檢㸃而此風猶未盡革夫刑罰者<lb/>
國家不得已而用之者也天以父母斯民之責畀之吾<lb/>
<pb n="KR2f0008_WYG_155-11b"/>
君臣凡兹犯法獲罪之民皆吾赤子也平時不能撫綏<lb/>
化導使之遵守法度免於罪愆已有忝教養之職矣及<lb/>
䧟於刑辟之後又復視為泛常不察情罪之重輕率定<lb/>
爰書之出入寛所不當寛而嚴所不當嚴以至讞獄不<lb/>
得其平寃情抑而莫訴勸懲兩失兇暴肆行所謂明刑<lb/>
弼教者安在清夜捫心能無愧赧乎朕自臨御以來於<lb/>
一切刑名案件莫不虛𠂻歛息詳慎推研每於法司所<lb/>
進立决本章悉令内廷管本官員三次覆奏然後批發<lb/>
<pb n="KR2f0008_WYG_155-12a"/>
　　每年秋審朝審時朕先將招冊細細披覽及至勾到之<lb/>
　　日復面與大學士刑部堂官等徃復講論至再至三然<lb/>
　　後䧏㫖盖哀矜惻怛之意實動於不能已而發於不自<lb/>
　　知竝非欲博欽恤好生之名於天下臣民也<lb/>
聖祖當年於勾到日皆著素服朕亦效行之凡為督撫大臣<lb/>
　　者受朕封疆之寄應與朕同此哀矜惻怛之心乃各省<lb/>
　　秋審大約皆於一日之間草草定局竝未博採羣議詳<lb/>
　　察實情不過視秋審為具文於㑹審之日雖不便穿著<lb/>
<pb n="KR2f0008_WYG_155-12b"/>
　　素服豈有結綵設席徴歌演劇之理此則殘忍性成不<lb/>
　　學無術者之所為嗣後各省秋審時該督撫務率司道<lb/>
　　等官敬慎周詳殫心辦理必使權衡不爽情罪相符向<lb/>
　　來竝無限期何妨多寛時日安得視為虛文故套輕忽<lb/>
　　民命以供其自便之私至於㑹集既久除日食常餐外<lb/>
　　儻有肆筵設席仍蹈從前陋習者經朕訪聞必嚴加議<lb/>
　　處<lb/>
　世宗憲皇帝上諭内閣卷一百五十五<lb/>
</p>
<p>
</p>
  </div>
</body>
</text>
</TEI>
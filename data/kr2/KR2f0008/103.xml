<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_103-1a"/>
　欽定四庫全書<lb/>
世宗憲皇帝上諭内閣卷一百三<lb/>
　　雍正九年二月<lb/>
上諭十九道<lb/>
　　初二日大學士等奉<lb/>
上諭山東濟南兖州東昌三府從前積榖甚多因去年水<lb/>
　災之後朕特命大臣動發倉糧賑濟用榖一百八十餘<lb/>
　萬石又念今春二三月間青黄不接之時小民粒食維<lb/>
<pb n="KR2f0008_WYG_103-1b"/>
　艱再發倉榖二十萬石截留漕米二十萬石重賑兩月<lb/>
　是三府各州縣存倉榖石俱作賑恤之用雖登萊青三<lb/>
　府尚有存倉之榖百餘萬石而轉運甚難與濟兖東三<lb/>
　府無益況天時不可預必自宜早為籌畫積貯之計以<lb/>
　實倉廪查去嵗直𨽻收成頗豐目今米價亦平或從直<lb/>
　𨽻採買米石令回空糧船運至東省或将南漕截留數<lb/>
　十萬石分貯水次州縣爾等詳悉查議再徳州現有駐<lb/>
　防兵丁若照天津建倉之例起建倉厫以備毎年截漕<lb/>
<pb n="KR2f0008_WYG_103-2a"/>
　存貯則河南山東有需用米石之時一水可通似屬有<lb/>
　益爾等一并確議具奏<lb/>
　　又奉<lb/>
上諭從來硫磺一項禁例甚嚴不容私開私販聞山西一<lb/>
　省有山之州縣遍産硫磺姦民違禁取利者甚多地方<lb/>
　官員平日不實力稽查遇有發覺恐干失察之咎往往<lb/>
　私自完結隠匿不報如平定州地方上年則有聚集愚<lb/>
　民二三百人私開之事又平陸縣亦曽拏獲私煎之人<lb/>
<pb n="KR2f0008_WYG_103-2b"/>
　有司皆含糊完結又有江南人趙加為在省城買硫磺<lb/>
　數百斤私行販賣路經遼州為廵役捕獲而該州亦不<lb/>
　具詳朕所聞如此該撫等身在地方豈無聞見著嚴飭<lb/>
　文武官員嗣後實心稽查嚴加盤詰不得虛應故事茍<lb/>
　且結案倘再有私開私販之弊而該管之文武官弁寛<lb/>
　縱姑容隠匿不報者定行從重議處将失察之上司一<lb/>
　併察議<lb/>
　　初七日江蘓廵撫尹繼善奏請以藍翎王機改署淮<lb/>
<pb n="KR2f0008_WYG_103-3a"/>
　　安府軍務通判奉<lb/>
上諭藍翎王機若因不稱武弁之任即改補文員則将來<lb/>
　武弁必有冀倖改補文職而廢弛本業者尹繼善所奏<lb/>
　不合且朕命往各省之藍翎多係平常之員令該督撫<lb/>
　試用王機既不稱武職著發回原籍<lb/>
　　初八日奉<lb/>
上諭據稽察寜古塔地方監察御史鄂昌奏稱原任奉天<lb/>
　府永吉州知州杜薫因失察造印紙牌革職永吉州士<lb/>
<pb n="KR2f0008_WYG_103-3b"/>
　民等紛紛具呈保留輿情廹切懇請代奏等語向來紳<lb/>
　衿士庶保留本地官員者大半出於賄囑要結之私情<lb/>
　而非愛戴攀轅之公道若允從其請則相率效尤弊端<lb/>
　種種必為吏治民風之累是以屢頒諭㫖概行禁止今<lb/>
　覽御史鄂昌所奏朕思永吉州乃極邊之地人情質樸<lb/>
　非内地可比況邊逺新設之缺況味蕭然官斯土者無<lb/>
　可繫戀而民情若此則保留自出公心應當加恩於格<lb/>
　外即該牧失察紙牌亦非不可寛宥之條著将杜薫仍<lb/>
<pb n="KR2f0008_WYG_103-4a"/>
　留永吉州之任若居官果優俟三年之後著該府尹題<lb/>
　請開復<lb/>
　　十二日奉<lb/>
上諭駐藏之官弁兵丁等已經數年未曽更換朕心深為<lb/>
　軫念查從前派往之兵係陜西一千名四川一千名今<lb/>
　陜西兵丁現有征勦準噶爾之事難以派往西藏四川<lb/>
　新經召募充伍之兵甚多著提督黄廷桂廵撫憲徳酌<lb/>
　量於新舊兵丁内揀選二千名前往西藏将從前駐藏<lb/>
<pb n="KR2f0008_WYG_103-4b"/>
　之兵換回其弁員等自總兵以至千把亦應更換若大<lb/>
　員内一時不得職銜相當之人可揀選幹員加銜委署<lb/>
　前往著黄廷桂憲徳悉心定議具奏<lb/>
　　又<lb/>
諭管理西藏事務貝勒頗羅鼐朕為統一天下之主凡四<lb/>
　海生靈無分中外皆一視同仁乃者附近帕爾城之布<lb/>
　魯克巴地方人等起釁搆兵互相仇殺朕聞之深為不<lb/>
　忍軫念於懐爾能仰體朕意遣使與班禪額爾徳尼之<lb/>
<pb n="KR2f0008_WYG_103-5a"/>
使一同前往和説又遺書宣諭朕之恩徳布魯克巴地<lb/>
方人等遂感悟息争各帶部落敬順無違且誠意請朕<lb/>
施恩訓誨朕甚嘉悦布魯克巴地方人等乃從來尊崇<lb/>
佛教恭敬逹賴喇嘛之人理應遵守佛法體佛好生之<lb/>
仁而行若因一時之忿致動干戈互相仇殺不但擾害<lb/>
生靈亦不合於佛道且成仇日久延及子孫亦不無貽<lb/>
害之處自兹以往宜各守疆界共相和睦永遵佛教祗<lb/>
奉恩綸如能黽勉力行朕益軫念施恩矣布魯克巴之<lb/>
<pb n="KR2f0008_WYG_103-5b"/>
諾銀林親齊雷喇布集後身喇嘛渣色禮布魯克古迹<lb/>
等著各賞給銀茶筩一盛酒銀池一各色大縀四十疋銀<lb/>
一千兩以示懐逺嘉順之至意噶碧東羅布喇嘛率衆<lb/>
先歸尤為可嘉亦著賞給銀茶筩一盛酒銀池一各色<lb/>
大縀四十疋銀一千兩以示表揚公忠之盛典爾可将<lb/>
發去物件按名賞給并将此諭㫖宣諭布魯克巴地方<lb/>
人等知悉<lb/>
　十三日奉<lb/>
<pb n="KR2f0008_WYG_103-6a"/>
上諭朕惠養黎元惟恐薄海内外有一夫之失所上年山<lb/>
　東地方山水暴發民人罹於災患朕心軫念維殷切諭<lb/>
　督撫大吏等加意撫綏又特遣大臣前往督率地方有<lb/>
　司逐户賑濟賜粟賜金皆加厚於常格之外其額徴錢<lb/>
　糧與例不蠲免之漕米悉令免徴又逺運奉天之榖石<lb/>
　截留隣省之<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>糧以濟平糶散賑之用無非欲使被災<lb/>
　窮民免流離而登袵席也乃有人奏稱東省上年二麥<lb/>
　秋成合縣統算僅有三四分而地方官竟作七八分揑<lb/>
<pb n="KR2f0008_WYG_103-6b"/>
　報又迎合上司之意将饑民户口駁詰刪減且遇外來<lb/>
　就食之人概行驅逐而本處漏報饑民又攔阻不許他<lb/>
　往等語朕聞之深為駭異比即降㫖嚴切詢問田文鏡<lb/>
　岳濬及劉於義牧可登等今據伊等先後回奏僉稱東<lb/>
　省上年二麥實係豐收至於被水之州縣雖有數處勘<lb/>
　不成災然亦從未有揑報七八分收成者惟是州縣始<lb/>
　初開報饑民時皆經由里總人等之手其中多有冒濫<lb/>
　而不法刁民又串通鄉地假揑重名詭名造入賑册加<lb/>
<pb n="KR2f0008_WYG_103-7a"/>
以胥吏舞弊或将應賑之户刪去而将不應賑之户載<lb/>
入或将此處已賑之户移作彼處未賑之户種種弊端<lb/>
難以枚舉此中既有冒濫即有遺漏乃必然之勢後經<lb/>
臣等分委司道親加查騐刪其浮冒補其遺漏據實核<lb/>
定有増有刪並無駁減太甚之處至於就食之人概行<lb/>
驅逐本地饑民攔阻不許他往之説實無其事上年開<lb/>
賑之初臣等恐愚民有先期散往他境以致流離者飭<lb/>
令該州縣備查境内有外來隣邑饑民果有親友可依<lb/>
<pb n="KR2f0008_WYG_103-7b"/>
者則令安挿居住若係無依之人則資送回籍以便入<lb/>
册領賑俱有檔册可據並非驅逐況自冬底以至新正<lb/>
他省資送回東之窮民不下數千口則東省文武官弁<lb/>
從前之不曽攔阻他往可知矣該督撫及欽差侍郎回<lb/>
奏之詞如此彼此大概符合似是東省散賑實情但從<lb/>
前臣工之陳奏亦必有所自來或係東省人民遭値水<lb/>
災不知省愆思過而猶心懐抑欎造此怨望之言以致<lb/>
傳播逺近啓旁人之疑議耶抑或棍徒揑造浮言煽惑<lb/>
<pb n="KR2f0008_WYG_103-8a"/>
　　衆聼耶朕嘗謂水旱災祲之降或由於朝政之闕失或<lb/>
　　由於官吏之姦貪或由於民風之澆薄三者有一於此<lb/>
　　皆足以上干<lb/>
天和加之譴罰今以山東近事論之朕加逾格之恩該督撫<lb/>
　　及欽差等身在地方殫心竭力早作夜思以拯斯民於<lb/>
　　困阨而該省人民不但不知感激且加官員等以苛刻<lb/>
　　之名誣以奉行不善之罪肆行謗議惑人聼聞似此乖<lb/>
　　戻之氣焉有不干<lb/>
<pb n="KR2f0008_WYG_103-8b"/>
上天之怒而罹澇溢之災者乎去嵗費金吾在京時曽奏稱<lb/>
　　豫省風俗淳良與山左逈異即就鄉紳中一事而言宋<lb/>
　　致虧欠帑金其中那移代賠之項居多而伊之兄弟子<lb/>
　　姪合力完公羣情踴躍而李永紹身為尚書家貲饒裕<lb/>
　　況侵欺貪婪之項居多乃負欠國帑展轉遲延不肯完<lb/>
　　納此即兩省人情厚薄之明騐等語李永紹為東省士<lb/>
　　民領袖其居官之日既已納賄婪贓而罷斥之後仍復<lb/>
　　營私藐法以此為一省之倡無怪乎相率效尤日趨於<lb/>
<pb n="KR2f0008_WYG_103-9a"/>
　　凉薄之行也李永紹名下應追銀兩著該撫岳濬查明<lb/>
　　嚴追以示懲儆並将此㫖通行曉諭該省人民等各宜<lb/>
　　滌慮洗心以凛<lb/>
天戒<lb/>
　　　十四日浙江總督李衛奏浙江舊存倉榖請撥運淮<lb/>
　　　北山東平糶奉<lb/>
　上諭凡為督撫者能經理所屬地方事務便稱盡職總督<lb/>
　　李衛公忠體國視鄰省如同本省将米榖籌畫運送以<lb/>
<pb n="KR2f0008_WYG_103-9b"/>
　　備平糶之用甚屬可嘉若凡為督撫者皆能視國政如<lb/>
　　家事不分彼此如此存心則禆益之處更廣矣李衛著<lb/>
　　交部議敘其運送米榖前往淮北山東之處著照所奏<lb/>
　　速行<lb/>
　　　又奉<lb/>
　上諭從前阿爾㤗兵丁駐劄之時糧運維艱是以廷議毎<lb/>
　　兵月給米一斗併羊價五錢彼時羊價甚賤所給銀米<lb/>
　　足供一人之食邇年以來羊價漸長所給銀米實有未<lb/>
<pb n="KR2f0008_WYG_103-10a"/>
　敷雖各兵換班之時朕優勞戍兵厚加賞賚而嵗月既<lb/>
　久資斧無幾或不能接濟朕心深為軫切查察漢叟爾<lb/>
　毎年屯種所穫富有餘貯而運送糧石較前亦易著将<lb/>
　現今調撥軍營防守之滿洲兵丁毎名照例月給米二<lb/>
　斗四升九合其駐守阿爾㤗之滿洲兵丁毎名月給米<lb/>
　二斗至察哈爾土黙特兵丁毎名照例月給米一斗五<lb/>
　升以示朕一體恩恤兵丁之至意<lb/>
　　二十日户部議覆江南總督髙其倬等奏淮商黄光<lb/>
<pb n="KR2f0008_WYG_103-10b"/>
　　徳等代輸歙縣未完地丁銀兩應否議叙恭候<lb/>
欽定奉<lb/>
上諭兩淮鹽商數年以來朕屢次加恩撫恤並查免陋規<lb/>
　雜費數十萬兩商人感激情願捐貲以佐國家公事朕<lb/>
　再三降㫖於該督撫及廵鹽御史等諭令不必捐輸而<lb/>
　衆商堅稱叨沐恩澤辦課之餘寛然饒裕輿情踴躍不<lb/>
　能自已朕因令其即於本處地方辦理鹽義倉串塲河<lb/>
　等事使本處人民咸霑利益近又聞商人之中富者捐<lb/>
<pb n="KR2f0008_WYG_103-11a"/>
　助固有餘貲其無力之家勉強以應捐助之名而於正<lb/>
　課轉有未清者已諭該督撫等留心體察今黄光徳等<lb/>
　代輸歙縣未完地丁一項雖屬急公好義之舉但各商<lb/>
　果皆力量寛裕情願代捐無抑勒勉強情事與否著髙<lb/>
　其倬伊拉齊查明實情具奏再降諭㫖<lb/>
　　二十五日奉<lb/>
上諭從來備辦軍需於地方不無勞費朕深知其弊惟恐<lb/>
　累及民間是以征𠞰準噶爾之舉悉心宻籌於數年之<lb/>
<pb n="KR2f0008_WYG_103-11b"/>
　前一絲一粟皆用公帑製辦而民間並不知國家将有<lb/>
　軍旅之事從來未聞預備軍需地方能如此毫不騷擾<lb/>
　也此天下所共知更為三秦百姓所深悉者及至大兵<lb/>
　既出時日既多輓粟飛芻脂車秣馬雖不取辦於民財<lb/>
　恐不免借資於民力此亦事勢之不得不然者祗以準<lb/>
　噶爾狡獪兇頑父子濟惡實蒙古之巨患為國家之隠<lb/>
　憂若因循茍且縱賊飬姦是狡宼一日不滅即邊境一<lb/>
　日不寜邊境一日不寜即内地之民一日不得休息此<lb/>
<pb n="KR2f0008_WYG_103-12a"/>
　　朕熟思詳審出於萬不容已者並非好大喜功利其民<lb/>
　　人土地而為此舉也即以上年之事言之賊夷先遣使<lb/>
　　臣詐稱求和及朕降㫖暫停進兵待其信息而彼傾其<lb/>
　　賊衆乘我不備大肆猖獗然則此等狡宼固可置之度<lb/>
　　外聼其貽害於邊方哉即此愈見<lb/>
聖祖皇考當年不得已之情朕今日繼承先志不能不辦理<lb/>
　　之苦𠂻也惟是國家設兵所以衛民今因用兵而有不<lb/>
　　得不資民力之勢朕心實為憐憫是以年來屢蠲陜甘<lb/>
<pb n="KR2f0008_WYG_103-12b"/>
　　二省額徴錢糧使羣黎均沾膏澤而三秦紳士庶民感<lb/>
　　激國恩兼明大義踴躍趨事志切急公二十年來如一<lb/>
　　日朕實嘉之如昨嵗據督撫奏報甘肅士民等有願捐<lb/>
　　車輛以資輓運者有願捐草束以供芻牧者朕皆降㫖<lb/>
　　一一照數給與價値而其服勞宣力之誠悃亦大可見<lb/>
　　矣今年添辦軍需朕又切諭督撫有司等體恤民情不<lb/>
　　得絲毫擾累其糧餉運費特令加増倘再有不敷仍令<lb/>
　　據實陳奏無非軫念民勞之意惟望陜甘二省紳士庻<lb/>
<pb n="KR2f0008_WYG_103-13a"/>
　　民等歡欣鼔舞勿懈初心則和氣致祥仰邀<lb/>
天眷不數年間必見膚功克奏不但邊城内外共受寜静之<lb/>
　　福即爾等世世子孫亦永享安居之樂矣查雍正九年<lb/>
　　甘肅所屬額徴錢糧業已全行蠲免西安所屬額徴錢<lb/>
　　糧前降㫖蠲免四十萬兩著再蠲免四十萬兩以昭朕<lb/>
　　體恤之恩該督撫務飭有司敬謹奉行使閭閻同受實<lb/>
　　惠並将此㫖刋刻頒布俾陜甘二省逺鄉僻壤之民共<lb/>
　　知之<lb/>
<pb n="KR2f0008_WYG_103-13b"/>
　　　又奉<lb/>
　上諭陜西西安等處米石運作兵糧前已降㫖令副都統<lb/>
　　范時繹前往料理但軍糈闗係緊要轉運致逺必須委<lb/>
　　官選弁措置合宜始於地方不擾而於公事有濟廵撫<lb/>
　　武格侍郎馬爾㤗乃總理軍需之人凡此運糧事務可<lb/>
　　悉心籌畫經理范時繹仍聼其調度其在途押運雖係<lb/>
　　范時繹之重責倘有條奏事宜及舉劾官員等事仍咨<lb/>
　　明武格馬爾㤗會商定議具奏以免互異<lb/>
<pb n="KR2f0008_WYG_103-14a"/>
　　　又奉<lb/>
　上諭準噶爾父子濟惡背天逆理狡獪百端為邊方之巨<lb/>
　　患朕繼述<lb/>
先志綏靖西陲特遣兩路大兵聲罪致討數年以來慎選将<lb/>
　　士輓運軍需區畫周詳備辦饒裕而三軍之氣鼔勇直<lb/>
　　前人人思奮朕常教以古昔聖人之訓臨事而懼好謀<lb/>
　　而成天道惡盈謙冲受益軍氣當壯而軍心則不可驕<lb/>
　　此我将士及在廷臣工所共聞者也上年正月間西路<lb/>
<pb n="KR2f0008_WYG_103-14b"/>
　　大将軍岳鍾琪奏報雍正七年十二月二十八日夜巴<lb/>
　　爾庫爾軍營有紫氣祥光綿亘東北厯四時之久光華<lb/>
　　絢爛等語二月間又據署總督查郎阿奏報鞏昌府屬<lb/>
　　之靖逺衛紅嘴子地方乃黄河過渡之所毎年正二月<lb/>
　　内東風解凍河冰漸薄冰橋既難行走渡船又難撐駕<lb/>
　　行李停滯嵗以為常乃今年正月官運糧車至此冰忽<lb/>
　　開融舟行無阻誠從來未有之竒遇等語朕覽奏不敢<lb/>
　　遽以為喜輒行宣示於外特命封貯内閣以待大軍凱<lb/>
<pb n="KR2f0008_WYG_103-15a"/>
　　旋即此可以知朕心矣此番西路撥派之将士皆遴選<lb/>
　　訓練之精鋭其氣勢倍覺壮盛遂未免有恃強輕敵之心<lb/>
　　以致賊人乘我不備侵犯汛界搶掠牧場並傷我兵弁<lb/>
　　豈軍志驕矜有干盛滿之戒<lb/>
天心特以此示儆耶上年被賊侵擾之處朕與大将軍岳鍾<lb/>
　　琪等不能計慮於事先實難辭疎忽之過至於軍營牧<lb/>
　　放駝馬最宜布置有方乃以牲畜置於賊人來路之旁<lb/>
　　又與大營相隔遼逺被賊人乘機盜竊則審度形勢之<lb/>
<pb n="KR2f0008_WYG_103-15b"/>
　　謂何岳鍾琪更難辭咎又如逹鼐統領噶斯之兵曽奏<lb/>
　　請製辦皮套等物以為兵丁手足禦寒之具而西路兵<lb/>
　　丁去冬出戰之時冒犯冰雪手足凍傷者多有則亦大<lb/>
　　将軍未曽留意於平時也凡此既往之錯追悔無益從<lb/>
　　來勝負乃兵家之常禍福有倚伏之理從前因踈忽而<lb/>
　　致虧損将來自可因小警而成大功惟望合營将士等<lb/>
　　以敬慎之心辦理戎事以忠義之勇對越<lb/>
上天自可仰蒙<lb/>
<pb n="KR2f0008_WYG_103-16a"/>
上帝慈恩黙垂保䕶經云<lb/>
皇天無親惟徳是輔天之所助者順也況準噶爾之底裏我<lb/>
　　所悉知罄其所有兵甲不過三四萬之衆即以上年之<lb/>
　　事論之小䇿凌敦多布係伊防守西拉奔爾要地之首<lb/>
　　領乃於冬間乘空調來傾其人衆犯我卡倫我軍以數<lb/>
　　百人固守小營彼不能奪並不敢萌窺大營之念僅於<lb/>
　　中途以全力邀截我師四路畢集而我總兵官樊廷張<lb/>
　　元佐等以數千人擊敗彼數萬之衆則賊之力量伎倆<lb/>
<pb n="KR2f0008_WYG_103-16b"/>
　　不過如是而已盖彼之所長在於偷盜駝馬而我師一<lb/>
　　時失於防範遂爾墮其術中並非彼之兵力有餘也觀<lb/>
　　賊之虛張聲勢分兵侵擾噶斯卡倫窺伺土古魯之糧<lb/>
　　石我師以百十人即可防守而追逐之則更鼠竊狗偷<lb/>
　　之行不堪之甚者也總之行軍之道心不可驕而氣不<lb/>
　　可餒傳曰有所忿懥則不得其正有所恐懼則不得其<lb/>
　　正此聖賢修身正心之義而於臨戎制敵之際更當遵<lb/>
　　奉而行者凡我将士等務去從前驕矜之心而鼔将來<lb/>
<pb n="KR2f0008_WYG_103-17a"/>
　勇敢之氣候朕徐徐籌畫必有蕩宼萬全之勝䇿俾将<lb/>
　士等歡欣鼔舞奏凱歌而膺爵賞也其軍營得傷患病<lb/>
　之兵丁著用心調治務令痊可朕正籌畫加恩使之更<lb/>
　換休飬以恤勤勞著大将軍将朕此㫖通行曉諭出征<lb/>
　将弁兵丁知之<lb/>
　　又奉<lb/>
上諭上年臘月準噶爾侵犯卡倫署大将軍紀成斌調肅<lb/>
　州安西兩路兵三千名前赴軍營備用據署總督查郎<lb/>
<pb n="KR2f0008_WYG_103-17b"/>
　阿奏稱兩路弁兵起程之時其衣装之費逰擊一員借<lb/>
　給銀一百兩守備一員借給銀六十兩千把總一員借<lb/>
　給銀四十兩馬兵一名借給銀五兩歩兵一名借給銀<lb/>
　四兩将來按數扣除等語準噶爾之事起於倉猝兩路<lb/>
　弁兵於盛寒冬月前赴軍營日期忙廹朕念及此深為<lb/>
　軫憐其所借銀兩悉著賞給不必扣除逰擊一員再加<lb/>
　賞銀六十兩守備一員加賞銀四十兩千把總一員加<lb/>
　賞銀三十兩馬兵一名加賞銀十五兩歩兵一名加賞<lb/>
<pb n="KR2f0008_WYG_103-18a"/>
　銀十兩此賞賚之銀著大将軍傳問弁兵等或本人在<lb/>
　軍營自領或其眷屬在家支領悉聽其便<lb/>
　　二十六日奉<lb/>
上諭陜甘二省連年豐稔官倉存貯既多民間亦家有收<lb/>
　藏採辦甚便是以軍興以來糧餉充裕而民食亦寛然<lb/>
　有餘但天時不可預必當於足用之時先籌有備之道<lb/>
　而欲儲數年之積蓄不得不藉資於隣省查隣省如山<lb/>
　西河南之米石若由陸路輸輓道途既逺所費甚多且<lb/>
<pb n="KR2f0008_WYG_103-18b"/>
　恐勞民若由水運則有三門底柱之險難施舟楫朕聞<lb/>
　從前曽以湖廣米石由水運至商州轉運於西安上年<lb/>
　湖廣嵗收甚熟今可否於湖廣採買米石循舊運之道<lb/>
　運貯商州以備轉運是亦廣為積貯之一法大學士等<lb/>
　詳查定議具奏<lb/>
　　又奉<lb/>
上諭上年秋月山東地方山水為患即聞河南亦有數縣<lb/>
　被水朕以總督田文鏡身在地方自能經理妥貼冬間<lb/>
<pb n="KR2f0008_WYG_103-19a"/>
見總督邁柱奏摺知豫省被水之民有覓食於湖廣者<lb/>
該省已陸續資送回籍朕又切諭田文鏡督率有司加<lb/>
意撫卹且念豫省連嵗豐稔家有盖藏今不過數處歉<lb/>
收自然可以支持度日不致困窮失所是以未遣専官<lb/>
前往查賑而但于本地有司是賴也今聞祥符封邱陽<lb/>
武原武滎澤鄭州中牟等州縣乏食窮民沿途求乞而<lb/>
村鎮中更有賣鬻男女為山陜客商買去者田文鏡欲<lb/>
将説合之中保媒人拘拏懲治至於鄉村有糧之家多<lb/>
<pb n="KR2f0008_WYG_103-19b"/>
被附近窮民呼羣覬覦於昏夜之中逼勒借貸有司不<lb/>
能究問外間人言如此朕聞之深為駭異朕以愛飬百<lb/>
姓為心惟恐一夫不獲其所即如上年直𨽻山東江南<lb/>
被水之州縣朕皆疊沛恩施于常例之外豈獨於豫省<lb/>
之民靳兹膏澤田文鏡亦實心任事之大臣必無膜視<lb/>
民艱之理大約因伊近來年老多病精神不及為屬員<lb/>
之所欺瞞耳夫賣鬻男女之事在平時亦常有之此乃<lb/>
出于本人之情願非官長所可禁止者至于荒歉之嵗<lb/>
<pb n="KR2f0008_WYG_103-20a"/>
自以撫綏安揷使小民不至離散為第一義若不能撫<lb/>
綏安挿而但禁賣鬻子女以避離散之名是絶其謀生<lb/>
之路也豈為民父母者所忍言乎侍郎王國棟向曽官<lb/>
豫省著馳驛前往将被水之州縣一一查明飛飭該地<lb/>
方官動用本地倉榖錢糧核實賑濟務使窮民咸登袵<lb/>
席不得稍有遺漏俟麥熟之時奏聞停止該地方官從<lb/>
前隠瞞或再有奉行不善及怠忽從事者著王國棟一<lb/>
面摘印即行嚴叅從重治罪其應行緩徴之州縣傳朕<lb/>
<pb n="KR2f0008_WYG_103-20b"/>
諭㫖即令緩徴以免追呼之擾聞陳世倕居心刻薄田<lb/>
文鏡為其所朦蔽屬員但知藩司而不畏總督陳世倕<lb/>
著仍回按察使之任儻不洗心滌慮痛改前非定行嚴<lb/>
加議處髙斌為人謹慎操守亦好但非肆應之才不宜<lb/>
江蘇繁劇之任著調補河南布政使其江蘇布政使員<lb/>
缺著淮徐道白鍾山補授淮徐道員缺著嵇曽筠尹繼<lb/>
善於屬員内揀選委署俟秋汛後送部引見<lb/>
　二十九日奉<lb/>
<pb n="KR2f0008_WYG_103-21a"/>
上諭國家教飬将士加恩於平時原欲其有勇知方緩急<lb/>
　可恃以備干城之選果能臨戎遇敵奮勇先登勞績戰<lb/>
　功卓然可紀尤當沛以殊恩優加體恤以奨忠誠而褒<lb/>
　壯畧也上年冬底準噶爾之事出於不備總兵官樊廷<lb/>
　等率領兵弁鼔勇星馳以寡敵衆轉戰十餘晝夜壯三<lb/>
　軍之威破賊人之膽此等功績實在平時𠞰宼平戎之<lb/>
　上朕心嘉悦已頒諭㫖厚加爵賞以表忠勤又念國家<lb/>
　之所望於弁兵與弁兵之報効國家者惟在奮力行間<lb/>
<pb n="KR2f0008_WYG_103-21b"/>
　耳今弁兵之奮力至於如此是伊等之力已効伊等之<lb/>
　職已無忝矣雖義勇之士口不言勞未嘗遽有躭逸求<lb/>
　安之念然揆情度理應令戰陣有功之弁兵更換休息<lb/>
　朕心始安若将已經致身竭力之人仍留戎行以待大<lb/>
　軍之凱旋朕不忍也況兵丁中有侵冒冰雪觸犯鋒鏑<lb/>
　而損傷手足者尤可憫惻已降諭㫖令軍營加意調治<lb/>
　務俾速痊給與口糧送回本汛想軍中已遵㫖料理矣<lb/>
　著大将軍岳鍾琪将此次隨樊廷張朝良等禦賊有功<lb/>
<pb n="KR2f0008_WYG_103-22a"/>
　之将弁兵丁皆一一查明應令各回本任本汛者著另<lb/>
　選撥更代並将此㫖曉諭軍營俾悉朕褒嘉勇壯篤念<lb/>
　勤勞之至意朕又思川陜二省地方數千里甚為遼濶<lb/>
　今西邊有辦理軍需之事總督一員難於控制向來川<lb/>
　省曽設總督今仍著添設四川總督一員即以提督黄<lb/>
　廷桂補授<lb/>
　　三十日奉<lb/>
上諭八旗滿洲蒙古漢軍及包衣佐領下家僕中有人材<lb/>
<pb n="KR2f0008_WYG_103-22b"/>
　壯健曽經行走慣習勞苦之人著挑選二千令往軍前<lb/>
　伊等俱係慣習勞苦之人或値戰陣或牧放馬匹或有<lb/>
　修造之處俱屬得力其中有能射箭放鎗者即行挑取<lb/>
　或現在不能而學習數日可能者亦准挑取著交與八<lb/>
　旗大臣等務擇甚好者二千名令為兵丁遣赴西路其<lb/>
　挑選時必問明伊等家主及本人若皆情願方可挑取<lb/>
　所挑取人等之家主即著賞銀一百兩俟伊等功成凱<lb/>
　旋之日悉行開為另户係滿洲蒙古即編入滿洲蒙古<lb/>
<pb n="KR2f0008_WYG_103-23a"/>
　旗内係漢人即編入漢軍旗内照伊等家屬人口之數<lb/>
　有人幾口即給伊家主銀幾百兩雖在襁褓之童亦皆<lb/>
　算入數内至於伊等起行之時其錢糧口糧馬匹銀兩<lb/>
　器械等項俱照馬甲之例另行賞給<lb/>
　　又甘肅廵撫許容奏寳豐縣知縣閔廷樞續丁父憂<lb/>
　　請給假營𦵏奉<lb/>
上諭閔廷樞既係獨子從前喪母之時該撫即應體恤其<lb/>
　情准其丁憂回籍乃将伊強留任事今接丁父憂而復<lb/>
<pb n="KR2f0008_WYG_103-23b"/>
　以孤子給假數月為請則從前何不明白奏請給假俾<lb/>
　伊得盡人子之心耶況寳豐為新設縣治現在招户開<lb/>
　墾兼有軍需若委署之人可以代辦六個月料其不致<lb/>
　遲誤則閔廷樞亦可准其守制矣為廵撫者不能體察<lb/>
　屬員之情而為此不近情理前後互異之奏朕難於頒<lb/>
　發諭㫖仍交與許容将該員應否令其丁憂或在任守<lb/>
　制應否給假之處著一面定議即行一面奏聞<lb/>
世宗憲皇帝上諭内閣卷一百三<lb/>
</p>
<p>
</p>
  </div>
</body>
</text>
</TEI>
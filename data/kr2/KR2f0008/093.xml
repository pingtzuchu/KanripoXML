<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_093-1a"/>
　欽定四庫全書<lb/>
世宗憲皇帝上諭内閣卷九十三<lb/>
　　雍正八年四月<lb/>
上諭十六道<lb/>
　　初六日奉<lb/>
上諭據署理川陜總督印務查郎阿摺奏川省墊江忠州<lb/>
　等屬姦徒楊成勲王可久等揑造妖謠吹角嘯聚匪謀<lb/>
　敗露楊成勲自縊身死今拏獲黨犯陳文魁楊成祿等<lb/>
<pb n="KR2f0008_WYG_093-1b"/>
　搜出訴狀怨白等稿言詞雖鄙俚不經而其中指稱忠<lb/>
　州地方丈量田地科派需索騷擾累民等事則曰禍寃<lb/>
　起於戊申年奉㫖欽命丈民田又曰上憲愛民如子察<lb/>
　寃如神等語查四川清丈之舉始於馬會伯之奏朕惟<lb/>
　恐不便於民諭令憲徳悉心酌議以定行止隨據憲徳<lb/>
　奏稱蜀省昔年兵火以來人民稀少田地在在荒蕪及<lb/>
　至底定歸復祖業者則籠罩一族田地安揷落業者則<lb/>
　廣開四至耕管從來未經勘丈是以多所隱匿迨歴年<lb/>
<pb n="KR2f0008_WYG_093-2a"/>
既久人丁漸次繁衍田已劃開耕種糧猶一户輸將其<lb/>
祖宗遺產叔姪弟兄已經分種而納糧仍是老户姓名<lb/>
官給一票一人收執而餘人俱無串票可憑是以奸猾<lb/>
之徒欺其糧冊無名界畔無據遂相爭搆訟此皆管業<lb/>
無憑之所致也今應明白曉諭令分授產業之叔姪弟<lb/>
兄將所管田畝分立地界各報本名立户載入版籍毎<lb/>
年納糧俱獲串票為據其異姓朋名之户亦照此各報<lb/>
名立户以清界址如此則欺隱侵奪之患可以悉除矣<lb/>
<pb n="KR2f0008_WYG_093-2b"/>
又如川省詞訟為田土者十居七八大率為界址不清<lb/>
亦非勘丈無以判其曲直清其疆界等語憲徳之奏如<lb/>
此朕又詢問岳鍾琪據岳鍾琪所奏與憲徳之言相同<lb/>
隨將諸人前後所奏發與九卿會議九卿亦以應當舉<lb/>
行合詞覆奏朕於是慎選科臣髙維新等前往辦理而<lb/>
於伊等陛辭之時諄切訓誨務期剔除積弊安揷善良<lb/>
俾閭閻共享寧靜之福並非為加增賦税起見又復頒<lb/>
發諭㫖若丈量案内百姓果有寃抑下情准其十數人<lb/>
<pb n="KR2f0008_WYG_093-3a"/>
　　同到督撫或欽差官員衙門委婉控告但不許聚衆喧<lb/>
　　囂其呈狀著督撫欽差接受秉公審理此從前遣官清<lb/>
　　丈之始末也其勘丈造冊等費俱令動支帑金各官供<lb/>
　　應等項俱令從公支給無非體恤閭閻不使幾㣲煩擾<lb/>
　　之意上年冬月丈量之事將竣朕又念川省各屬徵糧<lb/>
　　科則輕重懸殊在田土肥瘠不等則賦税自難畫一又<lb/>
　　復降㫖凡隱瞞科則等處止據實按則更定至於額糧<lb/>
　　稍重之州縣即比照就近適中地方之科則令其核減<lb/>
<pb n="KR2f0008_WYG_093-3b"/>
　　以紓民力今年正月憲徳以清丈事竣具本代達川民<lb/>
　　謝恩之詞據敘瀘永寧等各屬士民則稱川省數十年<lb/>
　　輕徭薄賦近日荒蕪漸闢而土著流民各居其半邊界<lb/>
　　不清總由田土未丈以致豪強占爭揑告無已今蒙清<lb/>
　　理疆界使強無兼併弱無屈抑又荷鴻慈將田不敷糧<lb/>
　　之戸悉予開除疆界既已分明額賦尤為公溥下符民<lb/>
　　志上契<lb/>
天心等語據寧雅嘉眉等各屬士民則稱川南地方歴年俱<lb/>
<pb n="KR2f0008_WYG_093-4a"/>
未丈勘田土不知頃畝邊界俱屬混淆彼侵此占爭訟<lb/>
繁興估種輸糧科則過重今䝉聖恩清釐疆域至於糧<lb/>
賦未均又行更定發帑造冊給發聫票以為世業田既<lb/>
均平賦歸畫一千家萬井靡不懐恩等語又據成松龍<lb/>
潼各府衛士民則稱川西地方先後清釐次第竣事從<lb/>
前田土止計塊段一經指示清理下隰髙原盡皆分晰<lb/>
從前四至任意爭控一經區畫查勘此疆彼界鱗次秩<lb/>
然阡陌既已分明糧賦悉定科則爭訟永息民力寛舒<lb/>
<pb n="KR2f0008_WYG_093-4b"/>
等語據重夔順保達等各州縣士民則稱從前川省田<lb/>
土俱係揷占管業比年以來生齒繁盛霸荒占熟爭訟<lb/>
不休今蒙清查界限分别頃畝以杜爭端其田糧稍重<lb/>
之處又准豁減從此川東萬民永享樂利等語此四川<lb/>
通省士民謝恩之詞而憲徳代為陳奏者也向來川省<lb/>
田土疆界不清易起小人覬覦之念豪強者肆行侵占<lb/>
良善者坐受欺凌訟獄時興案牘繁冗弊端種種乃中<lb/>
外所共知者朕亦聞之熟矣惟是清丈一事恐滋紛擾<lb/>
<pb n="KR2f0008_WYG_093-5a"/>
是以雖經多人條奏而朕意遲回未允及憲徳身在地<lb/>
方再四陳奏廷臣議論僉同而後舉行昨見憲徳代川<lb/>
民謝恩之奏朕亦以為經理得宜於民生風俗大有裨<lb/>
益矣豈意姦民嘯聚為匪竟引清丈苛虐以為言雖𡨕<lb/>
頑兇暴之人其言本不足信然彼怨白中公然寫為奉<lb/>
㫖清丈者豈非該撫憲徳等但以清丈之事稱為奉㫖<lb/>
至於己身奏請之處並未曉諭於衆耶陳文魁訴狀内<lb/>
稱上憲愛民如子察寃如神等語伊既稱頌川省上司<lb/>
<pb n="KR2f0008_WYG_093-5b"/>
是必憲徳等有沽譽於民之道何不將朕之徳意廣為<lb/>
宣播而乃䑃混含糊使姦民得以藉口耶又如怨白中<lb/>
所言需索騷擾等弊朕之差委人員俱令給與夫馬食<lb/>
用之資而一應勘丈造冊等項又悉令從公支給絲毫<lb/>
不以擾民朕之諭㫖既詳且備如果奉行不善經理失<lb/>
宜則封疆大臣之責安得以此歸怨於上耶憲徳既稱<lb/>
通省士民懽呼感戴異口同聲何以尚有陳文魁楊成<lb/>
祿此等匪𩔖暗結邪黨肆行誹謗可見平日地方大吏<lb/>
<pb n="KR2f0008_WYG_093-6a"/>
化導之未周董戒之不力則深山窮谷之中安保無似<lb/>
此憸邪之小人惑於妖言而妄為私議者乎凡督撫所<lb/>
施行於地方之事自然皆係奉㫖之事然其發端之始<lb/>
各有不同有由於内外諸臣條奏者有由於本省督撫<lb/>
題請者有朕特㫖施行者朕屢屢訓諭督撫等即朕特<lb/>
㫖令行之事該督撫等身在地方若果有不便於民之<lb/>
處即據實密奏朕即降㫖改易如鄂爾泰田文鏡李衞<lb/>
於朕降㫖施行之事復行陳奏而朕即為中止者甚多<lb/>
<pb n="KR2f0008_WYG_093-6b"/>
憲徳獨不聞之乎川省清丈一事既曽奉㫖朕豈肯推<lb/>
卸於臣工但其舉行之緣由實由於該撫之陳奏而非<lb/>
朕本意君臣之間同辦政務是非得失不容岐視朕尚<lb/>
不肯推卸於臣工則臣工又安可轉推卸於朕耶數年<lb/>
以來朕以清丈之事時為廑念但有訓戒之言從無奬<lb/>
許之㫖昨據合省謝恩之奏而論似於地方有益其功<lb/>
亦憲徳之功若果偶有如姦民所言需索擾累之事則<lb/>
該撫失於覺察咎有攸歸朕在九重之上萬里之外安<lb/>
<pb n="KR2f0008_WYG_093-7a"/>
能代為之謀耶即如數省中土司之改土為流也何嘗<lb/>
不係奉㫖之事而其發端之始則皆出於督撫臣工之<lb/>
條奏而非出自朕意諸臣皆言苗蠻㺜獞等兇悍性成<lb/>
貪殘肆虐草菅人命仇殺相尋擾害平民刼奪行旅藐<lb/>
視法紀蔑棄倫常實不可姑容以貽良善之害而其𡨕<lb/>
頑暴戾之處朕亦聞之熟矣惟是勦撫之事恐滋地方<lb/>
之擾不肯輕易舉行即以烏蒙鎮雄而論在土司中尤<lb/>
為強横不法其為地方之患乃天下之所共知者大臣<lb/>
<pb n="KR2f0008_WYG_093-7b"/>
等奏請改土為流者甚多朕知髙其倬不能辦理此事<lb/>
於鄂爾泰赴任滇南時令其悉心斟酌及鄂爾泰抵任<lb/>
後籌畫具奏以為必應舉行朕始降㫖俞允交與鄂爾<lb/>
泰岳鍾琪辦理二臣果能仰體朕心調度合宜俾苗衆<lb/>
抒誠向化邊民安堵寧居因而泗城土司及狆苗古州<lb/>
等處亦漸次料理就緒此實鄂爾泰始而定議繼而奉<lb/>
行經理封疆之功朕必不肯於成功之後將本非朕意<lb/>
之事歸功於己也惟是朕能信用公忠大臣不使廷臣<lb/>
<pb n="KR2f0008_WYG_093-8a"/>
　及鄰省官員牽制掣肘此則朕知人善任之功耳鄂爾<lb/>
　泰等經理苗疆時惟有宣朕恩威使苗衆傾心歸嚮必<lb/>
　不肯縱兵擾民以致衆心嗟怨又指稱奉㫖以為己身<lb/>
　避怨之計如憲徳之所為也著憲徳將朕此㫖通行刋<lb/>
　布曉諭川省士民務令逺鄉僻壤共知之<lb/>
　　初八日奉<lb/>
上諭據給事中王瓚奏稱設兵所以衞民有百年不用之<lb/>
　兵威無一日可弛之武備竊見各省兵制有督標撫標<lb/>
<pb n="KR2f0008_WYG_093-8b"/>
　提標鎮標協標各名目其間輕重相維大小相制自朝<lb/>
　廷視之兵丁總屬一體無有岐視者也毎見督撫提標<lb/>
　之兵差事簡少駐劄省會地方自謂大標習氣多有驕<lb/>
　肆平素欺壓良民短少價值強買民物甚至藐視同城<lb/>
　文官或騎馬闖道全無敬禮之意且動輒夥衆干求挾<lb/>
　制上官以必從之勢又或因公調遣各鎮協之兵遇事<lb/>
　即行惟督撫提標兵丁先有許多借貸求懇以致鎮協<lb/>
　標兵聞風借口嘖有煩言此實臣見聞所及者特行奏<lb/>
<pb n="KR2f0008_WYG_093-9a"/>
　聞等語從來教練兵丁之道固在乎技勇優長尤在明<lb/>
　曉禮義謹守法度聖賢所以著有勇知方之訓數年以<lb/>
　來朕軫念兵丁屢加恩䘏其該管官弁若有扣尅糧餉<lb/>
　者必嚴加懲治又為督撫提標兵丁等籌畫生息之䇿<lb/>
　濟其吉凶之用無非望其循理奉公以受國家之恩養<lb/>
　也但聞有數省兵丁驕縱之習難除傲慢之風未改而<lb/>
　湖廣為尤甚今見給事中王瓚所奏甚為詳悉切中兵<lb/>
　丁之弊此實該管官員之責著直省督撫提臣切加訓<lb/>
<pb n="KR2f0008_WYG_093-9b"/>
　誨嚴行約束儻有生事不法者即重治其罪毋得姑容<lb/>
　以長惡習如徇隱寛縱經朕訪聞必將該管官從重議<lb/>
　處該給事中雖稱鎮協之兵不若督撫提標之甚然兵<lb/>
　志易驕難分優劣該管官亦應時加訓飭儻蹈故轍咎<lb/>
　有攸歸著通行曉諭督撫提鎮等標共知之<lb/>
　　初九日奉<lb/>
上諭古稱黄河之<lb/>
神上通雲漢光啟圖書禮曰三王之祭川也皆先河而後<lb/>
<pb n="KR2f0008_WYG_093-10a"/>
　海惟<lb/>
神澤潤萬國福庇兆民自古及今功用昭著我朝自定鼎<lb/>
　以來仰荷<lb/>
神庥尤為彰顯或結為氷橋以濟師旅或淤成沃壤以恵<lb/>
　黎元或湧出沙洲作天然之保障或長就堤岸屹永固<lb/>
　之金湯他如濟運通漕安瀾順軌有禱必應無感不通<lb/>
　至於澄清六省之遙閱歴七旬之久稽諸史冊更屬罕<lb/>
　聞<lb/>
<pb n="KR2f0008_WYG_093-10b"/>
神之相佑我國家者至矣朕敬禮之心至為誠切因念江<lb/>
　南河南等處皆有廟宇䖍恭展祀而河源相近之處向<lb/>
　來未建專祠以崇報享典禮亟宜舉行查河源發於崑<lb/>
　崙地隔遙邊人稀境僻其流入内地之始則在秦省之<lb/>
　西寧地方朕意於此地特建廟宇專祀<lb/>
河源之神敬奉烝嘗以答<lb/>
神貺其如何加封<lb/>
神號及度地建廟一應典禮著九卿悉心詳議具奏<lb/>
<pb n="KR2f0008_WYG_093-11a"/>
　　又奉<lb/>
上諭各省會試舉人向例給與盤費銀兩所以體恤士子<lb/>
　助其資斧之需聞得各州縣舉人俱赴布政司衙門領<lb/>
　取道途䟦涉守候需時吏胥又多勒索扣尅之弊士子<lb/>
　所得無幾嗣後著從本州縣衙門照數領給該州縣取<lb/>
　各舉人領狀申詳布政司於奏銷冊内報部查核庶吏<lb/>
　胥無侵扣之事而士子亦免䟦涉守候之苦若州縣稍<lb/>
　有扣尅需索而督撫失於覺察者經朕訪聞將督撫一<lb/>
<pb n="KR2f0008_WYG_093-11b"/>
　併議處<lb/>
　　十一日奉<lb/>
上諭今年三月京師一帶雨澤愆期朕衷甚為憂慮齋心<lb/>
　黙禱至三月二十五日得降時雨似覺霑足朕心稍慰<lb/>
　昨據直隸署總督唐執玉奏報各屬得雨情形朕看來<lb/>
　畿輔雨澤未曽周遍大約缺雨之處尚多朕悉心殫思<lb/>
　推求體察朕之用人行政朝乾夕惕之念實八年如一<lb/>
　日未嘗稍懈於前此朕可以自信仰邀<lb/>
<pb n="KR2f0008_WYG_093-12a"/>
上天垂鑒者即在朝滿漢文武大臣等亦皆勤慎供職無貪<lb/>
　　殘不法之人忝竊髙爵以致上干<lb/>
天和者惟是政務中有清查旗地寛免積欠二件乃近來降<lb/>
　　㫖施行之事查國家定制旗人地畝不許民人典買例<lb/>
　　禁甚嚴乃無藉之徒不遵禁約彼此私相授受以致諸<lb/>
　　弊叢生姦偽百出爭訟告訐大為人心風俗之害實有<lb/>
　　不得不清查釐正者朕又念此等積弊沿習多年按律<lb/>
　　究治有所不忍於是特降諭㫖寛其違禁典買之罪且<lb/>
<pb n="KR2f0008_WYG_093-12b"/>
　　命動支内帑給價歸贖使旗地仍歸旗人不至為民人<lb/>
　　所巧佔民人仍得原價不至化資本為子虚永息爭端<lb/>
　　革除弊竇此朕格外之恩也或者差往清查之人奉行<lb/>
　　不善以致民心怨抑上干<lb/>
天和靳兹雨澤乎又如查免積欠之㫖乃今年二月中旬頒<lb/>
　　發者自是以後京師一帶風多雨少有微旱之象想此<lb/>
　　等拖欠錢糧之劣員上虧國帑下剝民膏為天理所不<lb/>
　　容為國法所難宥或者<lb/>
<pb n="KR2f0008_WYG_093-13a"/>
上天以朕查免之㫖為涉於邀一己之譽市一時之恩而非<lb/>
　　癉惡懲貪之道是以昭垂此象以示儆乎近來舉行之<lb/>
　　事祗此二端而<lb/>
天象如此朕心不能無疑著九卿悉心詳議具奏儻此二事<lb/>
　　之外有應行陳奏之處亦著據實具奏毋得隱諱<lb/>
　　　又奉<lb/>
　上諭道員有盤查錢糧審緝命盜案件之責是以州縣有<lb/>
　虧空遲延等事該道與司府一例處分聞四川所屬州<lb/>
<pb n="KR2f0008_WYG_093-13b"/>
　　縣刑名錢穀案件竟直詳藩臬該道並不與聞若有處<lb/>
　　分則將該道一并叅罰甚為屈抑且非設官本意著吏<lb/>
　　部行文四川巡撫令該省四道於所屬州縣毎年巡歴<lb/>
　　一週如有虧空那移諱命諱盜等事即咨牒兩司詳報<lb/>
　　巡撫確查題叅其地方詞訟該道亦得聽受審斷凡各<lb/>
　　州縣案件俱從該道申轉以專守巡之職<lb/>
　　　十四日奉<lb/>
　上諭大小官員頂帽補服坐褥等項各宜遵照現任品級<lb/>
<pb n="KR2f0008_WYG_093-14a"/>
　不得僭越從前已降諭㫖後因御史等查奏文武官員<lb/>
　内有補服與帽頂不相符者朕又降㫖帽頂等項各按<lb/>
　本身品級不得計算加級所頒諭㫖甚明近聞文武官<lb/>
　員仍有越制擅用者及該管官員查問時則引從前准<lb/>
　算加級之例掩飾支吾甚屬不合嗣後内外文武大小<lb/>
　官員帽頂補服坐褥等項悉照本身現任品級不得指<lb/>
　稱加級以開僭越之端在京著有稽查之責者嚴行稽<lb/>
　查在外著該管上司稽查倘仍復不遵除將本人議處<lb/>
<pb n="KR2f0008_WYG_093-14b"/>
　外其失察之員一併處分<lb/>
　　又副都統劉汝霖條奏漢軍人等應習步圍奉<lb/>
上諭步行較獵甚為善事人人既得學習而於行圍之道<lb/>
　亦得嫻熟爾等毎年與其較獵一次不若多演數次為<lb/>
　善嗣後於初冬行步圍時毎一旗令行圍二三次其行<lb/>
　圍之時著各該旗大臣等親身帶往於前一日奏聞毎<lb/>
　圍派侍衞打牲人鷹上人或二十名或三十名亦著前<lb/>
　往如此則侍衞執事人等既得學習而兵丁等亦得嫻<lb/>
<pb n="KR2f0008_WYG_093-15a"/>
　熟行圍之道矣<lb/>
　　十七日大學士等奏覆查倉副都御史謝王寵叅奏<lb/>
　　監督寶祿等一案奉<lb/>
上諭朕前因普泰塞爾赫謝王寵湯之旭回奏尚屬盡心<lb/>
　是以降㫖將伊等交部議敘續據謝王寵叅奏大西倉<lb/>
　監督寶祿等詳文内怨伊不將贏餘米石題達違例壅<lb/>
　抑言多詆毁等語朕將監督寶祿等所管米石果否贏<lb/>
　餘及如何不為題達之處詢問普泰等據普泰等奏稱<lb/>
<pb n="KR2f0008_WYG_093-15b"/>
　奉㫖查倉但查虧空浥爛是以未將贏餘題報朕辦理<lb/>
　天下政務總期情理允協功過分明豈有大臣等奉㫖<lb/>
　查倉但叅虧空而不問贏餘是有過而無功有罰而無<lb/>
　賞也寶祿等心懐屈抑怨望謝王寵任性不公詳文稍<lb/>
　涉激切而謝王寵即加以詆毁之罪名更為僭妄苛刻<lb/>
　殊失大臣之體著將普泰等議敘停止以抵其過其監<lb/>
　督等贏餘米石之處交部照例察核議敘<lb/>
　　二十日戸部奏委員清查<lb/>
<pb n="KR2f0008_WYG_093-16a"/>
　太平峪紅樁風水地内田畝房舍及寺廟等項事宜奉<lb/>
上諭風水地内所有民間田畝按其陞糧科則照應得之<lb/>
　價加倍賞給已經耕種者俟收成後再令交官村莊廬<lb/>
　舍悉照房屋間檩加倍先給銀兩俟其將遷居之處收<lb/>
　拾周備再令搬移各村舍所種樹木亦著給與價值一<lb/>
　應寺廟於風水地紅樁之外照式官為蓋造如該寺廟<lb/>
　有香火田地亦著將新建寺廟附近地畝加倍撥給至<lb/>
　所有墳墓悉照地之大小從厚賞給地價俟卜有平穩<lb/>
<pb n="KR2f0008_WYG_093-16b"/>
　之地再令遷移務使民間從容寛裕各霑實恵其應需<lb/>
　各項價值悉於内庫支領<lb/>
　　二十一日奉<lb/>
上諭朕澄清吏治整飭官方時時訓勉大小臣工實心供<lb/>
　職以熈庶績而恵兆民又恐職官甚多優劣不等或視<lb/>
　誥戒為具文不知儆惕是以遇有叅處之案率按例處<lb/>
　分不稍寛貸盖欲其謹小慎㣲時時檢束則自不至於<lb/>
　踰閑蕩檢干犯重罰也而外省督撫等亦皆遵奉法紀<lb/>
<pb n="KR2f0008_WYG_093-17a"/>
　察吏嚴肅不肯寛假姑容内外之考課如此無非察吏<lb/>
　安民懲貪勸善之意並非苛刻以待臣下也近年以來<lb/>
　朕留心體察内外文武大小官員不敢言盡皆大法小<lb/>
　廉而奉公守法各勤職業者多官箴共知謹凜朕心深<lb/>
　為嘉悦而從前叅罰之案積累漸多擬於今歳秋冬之<lb/>
　間開恩寛免以示奬勵曽向大臣等言之今者京師雨<lb/>
　澤愆期朕䖍加修省並推求政事之闕失而不得其由<lb/>
　因思朕原有寛免各官叅罰之心而未曽降㫖或者内<lb/>
<pb n="KR2f0008_WYG_093-17b"/>
　外數百人員之中罰當其罪者固多而限於成例情有<lb/>
　可原者諒亦不少應即頒諭㫖廣沛恩膏咸予以自新<lb/>
　遷善之路除特㫖永停俸祿者不行開復外著將内外<lb/>
　滿漢文武大小官員一應革職降級留任及罰俸停陞<lb/>
　之案悉行寛免准其開復倘此降革人員開復之後將<lb/>
　來有犯貪贓侵蝕不法重罪者著於本内聲明具奏<lb/>
　　二十二日奉<lb/>
上諭向因各省員缺需人朕於部選之外特㫖命往甚多<lb/>
<pb n="KR2f0008_WYG_093-18a"/>
恐其中賢愚不等或有倚恃特用而生縱佚恣肆之心<lb/>
者又或該管上司不知朕心以其為特用之員而存瞻<lb/>
徇姑容之見是以曽有特用人員深負朕恩則加倍治<lb/>
罪之㫖盖欲其知所儆惕以圖上進也然必其所犯之<lb/>
罪果係貪婪不法不可寛宥方行加倍懲治非謂因公<lb/>
詿誤一切叅罰案件皆以其為特用之員而槩行加倍<lb/>
也從前屢降諭㫖甚明而近來該部及各省督撫尚有<lb/>
不問事之輕重而槩以加倍議罪者甚非朕立法之本<lb/>
<pb n="KR2f0008_WYG_093-18b"/>
意至於盜案越獄亦曽有加倍治罪之㫖盖因朕整飭<lb/>
吏治於地方事務不許隱匿是以有司不敢諱盜諱命<lb/>
毎有案件即行詳報以致監禁之犯未免較多而姦宄<lb/>
兇惡之徒往往乘間越獄冀脫重罪又有罪本不至於<lb/>
死亦乘機越逃者尤為逞姦玩法藐視憲典是以有加<lb/>
倍治罪之條以懲頑慝又恐罪犯等不知此例誤蹈重<lb/>
辟特令各地方官刋刻木榜置於獄中使身繫囹圄之<lb/>
人莫不知悉免致一時誤犯以上加倍治罪二條係朕曽<lb/>
<pb n="KR2f0008_WYG_093-19a"/>
　經降㫖者乃内而法司外而督撫往往比照此例以加<lb/>
　倍定擬具題又有於本犯罪名舍其重罪而就其所犯<lb/>
　之輕罪議以加倍而抵之於死者尤非平允之道且國<lb/>
　家法令科條原一定而不可易其有應行從重者亦必<lb/>
　待朕酌其情罪特頒諭㫖此加倍二字非臣工所可擅<lb/>
　定者也嗣後凡有議處議罪之條俱應照本律定擬其<lb/>
　有負恩犯法情罪重大應從重定擬者必須折衷於法<lb/>
　之至平至允不得擅用加倍字様開蒙混苛刻之端負<lb/>
<pb n="KR2f0008_WYG_093-19b"/>
　朕立法牖民警省防閑之至意<lb/>
　　二十三日奉<lb/>
上諭古稱蝗蝻生於水澤之中乃魚子變化而成者是以<lb/>
　江南淮揚之州縣地接湖灘往往易受其害盖蝗之所<lb/>
　生多因低窪之區秋雨停集生長小魚交春小魚生子<lb/>
　水存則仍復為魚若值水涸日晒入夏之後即化為蝻<lb/>
　不待數日便能生翅羣飛即被害之家亦莫知其所自<lb/>
　盖以其地寥廓荒凉人踪罕至平時忽而不察及至鼔<lb/>
<pb n="KR2f0008_WYG_093-20a"/>
　翼飛颺則有難於撲滅之勢此事勢之必然所當防之<lb/>
　於早者也凡直省地方向來有蝗蝻之害者該督撫大<lb/>
　吏應轉飭有司通行曉諭附近居民於大熱久晴之後<lb/>
　週歴湖濱窪地及深山窮谷無人之處實心實力審視<lb/>
　體察一有萌動之機無分多寡即行剪除消滅儻民力<lb/>
　或有不敷即稟報該地方官督率人工協同助力更令<lb/>
　文武官弁派出誠實兵役會同里長耆民等留心察視<lb/>
　不可疎忽怠玩如此則人力易施蟲災可杜於禾稼大<lb/>
<pb n="KR2f0008_WYG_093-20b"/>
　有裨益但小民愚昧無知又復茍且慵惰其曉諭開導<lb/>
　防患於未然者有司不得辭其責實心任事之良吏必<lb/>
　不肯於此等事膜外視之也<lb/>
　　又奉<lb/>
上諭雍正元年鄂倫岱等議奏支給右衞官兵馬匹本折<lb/>
　豆草一案將應徵本色毎運送豆一石令百姓以十里<lb/>
　交脚價銀一分毎草一束交脚價銀一分二釐至留拴<lb/>
　馬匹需用草束停其運送本色毎草一束其價銀并脚<lb/>
<pb n="KR2f0008_WYG_093-21a"/>
　價仍照從前支給之例徵銀二分七釐朕思徵收本色<lb/>
　在小民停其運送自應加納脚價至於拴養之馬匹既<lb/>
　徵折色則原無運送之費而仍有脚價之増於理不合<lb/>
　查大同朔平二府所屬毎年徵收加増脚價銀九千八<lb/>
　百九十五兩零民間所有草束不敷變價邊民無力輸<lb/>
　將遂至歴年拖欠今特沛恩膏將右衞官兵應支本色<lb/>
　米豆仍照前例徵收運送脚價折耗外其留拴馬之折<lb/>
　色草束以毎束一分五釐徵收免其輸納脚價至大朔<lb/>
<pb n="KR2f0008_WYG_093-21b"/>
　二府民欠未完加增脚價銀兩俱著豁免該撫及布政<lb/>
　使轉飭有司敬謹奉行務令小民均沾實惠<lb/>
　　又大學士張廷玉等覆奏<lb/>
恩㫖清查旗地寛免積欠二事慮周恵溥輿情懽洽無可<lb/>
　　疑議<hi>臣</hi>等辦事有忝職守當益加省勉奉<lb/>
上諭大凡人情自以為是者多而能自省者少是以古昔<lb/>
　聖賢莫不以箴規匡諫為貴朕以誠心接待諸大臣若<lb/>
　諸臣偶有過愆朕即面加告誡冀其速改不使之迷而<lb/>
<pb n="KR2f0008_WYG_093-22a"/>
　　不悟若朕躬稍有過失則當隨時匡正以輔朕之不逮<lb/>
　　此乃切望於諸臣者也近因京師雨澤愆期朕黙加修<lb/>
　　省悉心體察朕之用人行政勵精乾惕之念實八年如一<lb/>
　　日此則可以自信者至於一切政務皆與内外大臣等<lb/>
　　商酌而後舉行惟有清查旗地寛免積欠二事出於朕<lb/>
　　心之獨斷並不由於臣工之條奏亦未諮詢商度於廷<lb/>
　　臣今見<lb/>
天象如此朕心不能無疑是以降㫖詢問至於諸大臣之供<lb/>
<pb n="KR2f0008_WYG_093-22b"/>
　　職尚屬勤慎小心若有應行教導悛改之處朕自隨時<lb/>
　　指示<lb/>
　　　二十五日奉<lb/>
　上諭據直隸地方文武各官報雨奏摺稱今年三月及四<lb/>
　　月初旬兩次得雨今於四月二十四日又得時雨四野<lb/>
　　霑足二麥茂盛秋穀皆可播種等語據此則四月以前<lb/>
　　竟有未種之田可知矣夫農事貴乎及時二月土膏初<lb/>
　　動三月即為播種之期況已得雨二次何以遲延觀望<lb/>
<pb n="KR2f0008_WYG_093-23a"/>
　　直待四月下旬方始播種倘小民怠惰偷安為民父母<lb/>
　　者則當開導勸課使之踴躍趨事於南畝又或籽種牛<lb/>
　　力稍有不敷則當留心體察設法相助不使有後時之<lb/>
　　嘆即以今歲論之若從前三月得雨之時即爭先播種<lb/>
　　則目今又得甘霖豈不更為優渥況雨澤之遲早有無<lb/>
　　非人所能預料今蒙<lb/>
上天再賜甘霖得以乘時播種實屬萬民之厚幸假若霖雨<lb/>
　　愆期徬徨觀望則從前之怠惰遲延豈非小民自誤生<lb/>
<pb n="KR2f0008_WYG_093-23b"/>
　　計自荒恒產耶西北寒冷之鄉布穀或不宜太早若畿<lb/>
　　輔可以早種之地又當甘雨既零之時而乃袖手逍遙<lb/>
　　以待時雨之再沛不亦愚昧之甚乎況直隸地方春夏<lb/>
　　之交常稽雨澤豈可視甘澍為等閒不及時努力致虚<lb/>
上天之賜乎此皆愚民習於懶惰而地方有司又不以民事<lb/>
　　為念漠然不加董率之故著該督傳朕諭㫖通行申飭<lb/>
　　倘再有牧民之官輕視農事不實心化導任百姓之悠<lb/>
　　悠忽忽有誤播種之期者必從重議處<lb/>
<pb n="KR2f0008_WYG_093-24a"/>
　　又奉<lb/>
上諭據河東總督田文鏡奏稱各處河渠之水以及旁流<lb/>
　支派在豫省者共計二百七十餘道羣趨競赴朝宗於<lb/>
　淮惟其逺近匯歸之多皆有助清敵黄之力故必一律<lb/>
　深通方能合流奏效今查上源各水悉屬暢達若下源<lb/>
　之在江南境内者亦支支暢流則沛然匯湖可以飽蓄<lb/>
　其勢併力敵黄仰請勅下江南河督諸臣將淮水出湖<lb/>
　之處並境内一切歸淮各河委官勘查速治深通則以<lb/>
<pb n="KR2f0008_WYG_093-24b"/>
　之制黄而河流順軌以之刷口而積墊咸除等語田文<lb/>
　鏡所奏甚為明晰朕細思疏濬衆流使之暢達於淮俾<lb/>
　淮水力強以敵黄水自是治河之善策但衆水本皆入<lb/>
　淮今又加以疏濬之功使各處停蓄之水無不宣通流<lb/>
　暢則其勢較昔更大淮河能否容納於髙堰堤工有無<lb/>
　妨礙亦不可不計算萬全著將田文鏡奏摺抄錄發與<lb/>
　嵇曾筠尹繼善悉心商酌妥議具奏<lb/>
世宗憲皇帝上諭内閣卷九十三<lb/>
</p>
<p>
</p>
  </div>
</body>
</text>
</TEI>
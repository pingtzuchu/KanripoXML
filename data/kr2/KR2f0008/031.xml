<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_031-1a"/>
　欽定四庫全書<lb/>
世宗憲皇帝上諭内閣卷三十一<lb/>
　　雍正三年四月<lb/>
上諭十八道<lb/>
　　初一日<lb/>
諭直隸河南山東督撫朕因兩省接壤之區人民雜遝最<lb/>
　易藏奸已令直省督撫清理疆界聞曹州西南桃源集<lb/>
　地方界聨三省壤接七縣而離各州縣治又皆遼逺文<lb/>
<pb n="KR2f0008_WYG_031-1b"/>
　武兵役巡察難周此處尤為緊要爾等可各差幹員㑹<lb/>
　勘應如何専委弁員撥兵彈壓及應歸某省管轄之處<lb/>
　爾等㑹同詳議具奏<lb/>
　　初二日吏部議奏原任翰林院檢討董玘准予終養<lb/>
　　奉<lb/>
上諭部議董玘准其在籍終養俟親終服滿之日令其來<lb/>
　京候補此語甚謬凡人誰無父母為人子者無不欲其<lb/>
　父母常存今於伊告請終養疏内聲明親終服滿補用<lb/>
<pb n="KR2f0008_WYG_031-2a"/>
　為人子者聞之何以為情況該撫舉董玘為孝廉方正<lb/>
　此人雖暫未錄用朕但願伊克盡子職常奉伊親耳似<lb/>
　此不仁之語朕不惟不忍降㫖亦不忍閱覽將本發回<lb/>
　著刪去此段具奏<lb/>
　　初三日怡親王奏辭議敘奉<lb/>
上諭王忠敬勤勞一心佐朕辦理政事三年以來實多裨<lb/>
　益兹因議敘朕加封王一子為郡王以彰國家酬庸之<lb/>
　典王宜祇遵前㫖不必固辭<lb/>
<pb n="KR2f0008_WYG_031-2b"/>
　　初四日安徽巡撫李成龍奏沈簡升逼姦謝氏不從<lb/>
　　致死擬斬監候秋後處決奉<lb/>
上諭三法司核擬具奏謝氏之夫縱勒通姦氏守貞自矢<lb/>
　終不為强暴所汙旋即自盡可謂節烈婦人中之超衆<lb/>
　者殊為可嘉應加恩旌表以敦風化嗣後有如此等節<lb/>
　烈之婦應作何加恩旌表之處著一併定議具奏<lb/>
　　初九日<lb/>
諭刑部朕每覽所奏罪犯案内多有僧人不法致干憲典<lb/>
<pb n="KR2f0008_WYG_031-3a"/>
　者為僧無清淨行行兇頑事則其非僧也必矣朕嘗覽<lb/>
　釋教雖不足為治世理民之用而幻其身世遺其榮利<lb/>
　有戒定慧之學有貪嗔癡之戒為說雖多總不出乎寡<lb/>
　慾攝心戒惡行善四端為大要也為其徒者雖有為禪<lb/>
　為律為講為持誦四種之不同然莫不以四端為之本<lb/>
　尚有數種名僧非僧者飲酒食肉専為不法謂應赴謂<lb/>
　馬流謂鏖頭謂挂搭謂闖棍謂江湖謂揑怪謂煉魔謂<lb/>
　潑皮等僧名色皆敗壞僧教凡甘為非法者皆屬此等<lb/>
<pb n="KR2f0008_WYG_031-3b"/>
　輩也若是真僧必不犯法犯法必非真僧如前項諸名<lb/>
　色之人若概以僧目之則苗莠弗辨而涇渭莫分矣朕<lb/>
　非區區専為僧人正其名色蓋核名實辨是非國家勸<lb/>
　懲之法不可忽也爾部行文直省嗣後凡遇僧人犯法<lb/>
　須按是何名色之僧人入案呈奏不得槩稱僧人字樣<lb/>
　若是戒僧為干犯法紀之事朕已有㫖必嚴加治罪<lb/>
　　初十日<lb/>
諭大學士等怡親王恪恭盡職夙夜匪懈賛襄國政披露<lb/>
<pb n="KR2f0008_WYG_031-4a"/>
　忠誠朕念兹勤勞特加封王一子為郡王以昭酬庸之<lb/>
　典迺王具疏懇辭及見朕時復再三陳奏情詞諄切出<lb/>
　於至誠朕亦難强用是姑允其請以成謙讓之美<lb/>
　　又宗人府吏部因修蓋官學遲延一案宗人府議將<lb/>
　　廉親王允禩罰俸三年吏部議將工部侍郎薩爾納<lb/>
　　等各降一級罰俸一年奉<lb/>
上諭宗人府吏部所議之事俱屬未當吏部既稱工部司<lb/>
　官不領銀兩以致遲誤復稱堂官給領又行躭延等語<lb/>
<pb n="KR2f0008_WYG_031-4b"/>
　果係堂官已經給領堂官即屬無罪凡事應審其輕重<lb/>
　斟酌允協議處合宜朕或予寛宥伊等亦知感戴若罪<lb/>
　不至此漫加過當之處分則朕雖加恩寛宥伊等亦祇<lb/>
　謂原係無辜不應獲罪即如廉親王從前所犯之罪較<lb/>
　此更重者朕已俱行寛宥若於此案如此議處則伊必<lb/>
　將謂從前所犯諸大罪俱屬此𩔖矣此特係徇庇廉親<lb/>
　王故貽朕以枉罰無辜之名以掩飾其從前諸大罪耳<lb/>
　宗人府所議之本著暫收貯内閣衙門其吏部本著發<lb/>
<pb n="KR2f0008_WYG_031-5a"/>
　　回另行分别議奏俟議奏之日將宗人府此本一併進<lb/>
　　呈<lb/>
　　　又年羮堯奏都司張欽對敵傷指請令休致奉<lb/>
　上諭據年羮堯奏都司張欽與賊對敵右手受傷兩指殘<lb/>
　　缺艱於騎射應令休致等語張欽雖兩指殘缺未必不<lb/>
　　能辦事管兵遽令休致情屬可憫此中或有别故亦未<lb/>
　　可定著該部行文岳鍾琪查明具奏<lb/>
　　　又湖北巡撫納齊哈奏原任糧道郭維新應賠銀兩<lb/>
<pb n="KR2f0008_WYG_031-5b"/>
　　　交該旗勒追奉<lb/>
　上諭郭維新因擅行改造糧船令伊賠還銀兩並非婪贓<lb/>
　　侵盜者可比著從寛免其追賠<lb/>
　　　十一日<lb/>
　諭大學士等天人相感之理至微而實至顯凡人果實盡<lb/>
　　誠敬自能上格天心人君受<lb/>
天眷命日鑒在兹其感通為尤捷朕自臨御以來敬<lb/>
天之心夙夜警惕凡水旱災祲皆<lb/>
<pb n="KR2f0008_WYG_031-6a"/>
上天譴責朕躬特示警戒内省行事之過愆詳察政治之闕<lb/>
　　失務期黽勉以回<lb/>
天意用是上承<lb/>
帝鑒有求輒應如今年三月十六日覽署山西巡撫伊都立<lb/>
　　奏摺知平陽地方三春少雨朕懷甚為憂慮祇告神明<lb/>
　　齋心虔禱續據伊都立奏報於十八十九二十等日得<lb/>
　　雨霑足三月二十九日覽河南巡撫田文鏡奏摺知開<lb/>
　　封一帶地方亢旱朕於四月初一日禱於神明竭誠致<lb/>
<pb n="KR2f0008_WYG_031-6b"/>
　　敬刻不敢懈昨田文鏡奏報初三日開封四境果得時<lb/>
　　雨可見天人感通之理捷於影響益覺可畏可懼而不<lb/>
　　敢纎毫疎忽也但恐督撫大吏於地方水旱之事不速<lb/>
　　行奏聞則朕無從省戒以挽<lb/>
天心致使旱澇成災閭閻受困此則地方大吏隠蔽之咎也<lb/>
　　嗣後督撫等於地方纔覺有水旱之事即據實速奏庶<lb/>
　　朕可及時修省祈求爾督撫等亦宜省咎思過勤求民<lb/>
　　隠勿徒為禱祝之虛文以飾愚氓之觀聽朕此㫖並非<lb/>
<pb n="KR2f0008_WYG_031-7a"/>
　　自謂精誠昭格欲以誇示於衆蓋實有見於天人之際<lb/>
　　感應不爽呼吸可通有善天既降福則有過天亦必降<lb/>
　　罰惟有兢兢業業時存戒懼盡人事以仰邀<lb/>
天鑒願日與諸臣交為勉朂而已<lb/>
　　　十二日<lb/>
　諭盛京將軍滿漢大臣大凌河副都統多索立衆城守尉<lb/>
　　等邇來盛京諸事甚壞風俗日流日下朕前祭<lb/>
陵時見盛京城内酒舖即有千家平素但以演戲飲酒為事<lb/>
<pb n="KR2f0008_WYG_031-7b"/>
　　稍有能幹者俱於人參内謀利官員等亦不以公務為<lb/>
　　事衙門内行走者甚少其聚㑹往來者不過彼此相請<lb/>
　　食祭肉嬉戲而已司官竟有終年不一至衙門者堂官<lb/>
　　亦置若罔聞再坐臺之人看守邊口俱係關東人伊等<lb/>
　　雖有押送罪人之差而當兵者全無當兵之實為官者<lb/>
　　亦無為官之道朕深知此等陋習雖降諭㫖數次竟不<lb/>
　　悛改因此將將軍大臣内不及者革退另簡爾等補授<lb/>
　　爾等雖係新任但能留心細訪即便知之應將盛京陋<lb/>
<pb n="KR2f0008_WYG_031-8a"/>
　習極力整飭令其悛改復還滿洲舊日儉樸風俗勤學<lb/>
　騎射武藝若有惡亂之人即加重處以儆其餘將軍大<lb/>
　臣其欽遵朕㫖與下屬官員同心協力各自黽勉力改<lb/>
　從前陋習再盛京地方乃本朝創業之地關係甚重爾<lb/>
　等將聚集惡亂之徒不時稽查應逐去者作速逐出境<lb/>
　外大臣等若仍相推諉不實心効力朕訪聞治罪之時<lb/>
　勿復怨悔<lb/>
　　十六日奉<lb/>
<pb n="KR2f0008_WYG_031-8b"/>
上諭朕向見工部所製器械𩔖多粗率是以即位之後特<lb/>
　降諭㫖此後細小工作該部即行置辦若工作稍大及<lb/>
　緊要物件俱應先行奏明造成之後奏請差人驗看前<lb/>
　因製造兵丁帳房錯悞朕曽降諭㫖今製辦阿爾泰兵<lb/>
　丁軍器關係甚屬緊要朕意其必然盡心辦理昨製成<lb/>
　奏請驗看朕著夸岱來保查閱據二人回奏刀刃無鋼<lb/>
　盔有裂縫甲係市買粗鐵所造朕詰問廉親王伊即具<lb/>
　摺認罪情願賠補夫軍器所關至重朕既屢降諭㫖伊<lb/>
<pb n="KR2f0008_WYG_031-9a"/>
　　又奏請驗看而所製之物並不堅利若此其居心尚可<lb/>
　　問乎朕與廉親王允禩分屬君臣誼屬兄弟今觀允禩<lb/>
　　之於朕則情如水火勢如敵國朕嗣登大位念<lb/>
皇考付託之重凡用人行政朝乾夕惕務求至當而廉親王<lb/>
　　允禩處心積慮必欲自居於是而以不是歸之於朕朕<lb/>
　　自反無愧何必與之較論但朕之是非有關<lb/>
皇考之得失所以不得不諄諄辯白也廉親王允禩果肯實<lb/>
　　心任事部務皆所優為論其才具操守諸大臣無出其<lb/>
<pb n="KR2f0008_WYG_031-9b"/>
　　右者而其心術之隂險諸大臣亦無與之比者此惟<lb/>
皇考與朕躬知之甚悉向因將允禩乳母之夫雅齊布置之<lb/>
　　於法一案<lb/>
皇考硃批諭朕衆兄弟有朕與允禩父子之義已絶之<lb/>
㫖後因允禩向朕再四哀懇云若將此<lb/>
㫖宣示則我實不可以為人矣朕彼時因將此<lb/>
㫖封固交内閣收貯是朕之所以矜全允禩者如是允禩全<lb/>
　　不知感恩悔過専務沽取名譽邀結朕之臣下之心以<lb/>
<pb n="KR2f0008_WYG_031-10a"/>
　　固其黨與敗壞政事豈知朕之政事伊㫁不能敗壞惟<lb/>
　　有邀名結黨伊自罹其罪耳當日允禵將近到京允禩<lb/>
　　奏云皇上如此加恩允禵必然悦服及允禵到京狂悖<lb/>
　　妄為允禩又云此我未獲先寄書信於中途曉示之也<lb/>
　　觀此等言語則二人之相契可知何以允禵在京終日<lb/>
　　趨奉允禩允禩竟無一言勸其改過是誠何心設使當<lb/>
　　日允禵允禟俱留在京必致相濟為惡欲如今日之安<lb/>
　　寧無事其可得乎允禩每有罪過朕於諸王大臣之前<lb/>
<pb n="KR2f0008_WYG_031-10b"/>
　　降㫖訓誨視諸王大臣之意頗有以允禩為屈抑者允<lb/>
　　禩罪案甚多朕俱曲加寛宥並未治罪有何屈抑之處<lb/>
　　爾工部官員等受<lb/>
皇考數十年教養之恩當念君臣大義為朕竭力盡心以圖<lb/>
　　報稱勿因允禩之甘言詭計為其所惑允禩故為小心<lb/>
　　謹畏於屬員則作噢咻體恤之狀其心實欲敗壞事務<lb/>
　　且知朕必能察出將衆人治罪以彰朕之苛刻俾衆人<lb/>
　　感伊而歸怨於朕其居心大抵如此爾諸王大臣盡能<lb/>
<pb n="KR2f0008_WYG_031-11a"/>
　　實知允禩之非則其黨與自然解散允禩果能自知其<lb/>
　　非幡然改過盡為弟為臣之道則朕既得其是允禩亦<lb/>
　　歸於是豈非朕之深願乎無如朕心如此而允禩惟欲<lb/>
　　行其詐偽顯伊一己之是仍冀遂其大志使衆人議朕<lb/>
　　之不是以見<lb/>
皇考之付託於朕為誤允禩雖具此深心大力但向既遇<lb/>
皇考睿照燭奸之<lb/>
聖父今又遇朕才力能與相當之兄不能逞其伎倆益自増<lb/>
<pb n="KR2f0008_WYG_031-11b"/>
　　其愧恨耳雖然過而能改則無過矣朕仍望其改悔<lb/>
　　　又<lb/>
　諭大學士九卿等前日李鍾峩奏稱翰林為儲材重地自<lb/>
　　康熙四十五年至康熙六十年㑹試七科不分省分大<lb/>
　　小逺近每省俱有庶吉士查雍正元年癸夘科漢軍及<lb/>
　　河南四川進士無館選者雍正二年甲辰科䝉古及山<lb/>
　　西河南陜西四川廣東湖南廣西雲南貴州進士俱無<lb/>
　　館選之人請廣儲才之路等語朕侍奉<lb/>
<pb n="KR2f0008_WYG_031-12a"/>
皇考朝夕敬聆<lb/>
庭訓從未諭及政務所以館選庶吉士之事朕實不知朕即<lb/>
　　位之後以培養人材最重翰林故加意詳慎隆科多曽<lb/>
　　奏稱<lb/>
聖祖時館選每省俱有庶吉士所以朕於雍正元年癸夘科<lb/>
　　館選時試其文義觀其人品於僻逺省分之人亦酌量<lb/>
　　選取又時諭教習之臣盡心訓迪迨後厯經簡擇及考<lb/>
　　試文章其中惟江浙人文義實較各省為優因將各省<lb/>
<pb n="KR2f0008_WYG_031-12b"/>
　　人員分用於内外各衙門而江浙人留館獨多雍正二<lb/>
　　年甲辰科館選亦詳加考試朕因以文義優者選為庶<lb/>
　　吉士於是山西河南等省進士遂多不得與選蓋翰林<lb/>
　　職司文章若以文義不及者處之則用違其才而其人<lb/>
　　或有他長反無以自見矣朕凡於用人行政無不審慎<lb/>
　　籌畫務求當理而選擇翰林更為留意實欲使人人勿<lb/>
　　枉其材各効所長庶國家得收器使之效豈計及於各<lb/>
　　省翰林之多寡有無也今覽李鍾峩所奏是必外人有<lb/>
<pb n="KR2f0008_WYG_031-13a"/>
　此議論故李鍾峩遂以入告朕甚嘉之大凡國家政事<lb/>
　朕有不及見聞者若臣下不言朕何由而知朕正欲爾<lb/>
　等盡心陳奏朕因得以察其所奏之是否是則改而從<lb/>
　之否則亦可以朕意宣示爾等使天下之人曉然共白<lb/>
　不致妄生議論嗣後館選庶吉士或應考試文義選取<lb/>
　或應每省額選幾人或應分為南北兩院向來教習止<lb/>
　派滿漢各一員今若按省分各選庶吉士或亦按省分<lb/>
　各設教習可乎至各省未得館選之進士中或有文義<lb/>
<pb n="KR2f0008_WYG_031-13b"/>
　可充翰林之選者爾等確有所知即行舉出毋使人有<lb/>
　逸才之論爾大學士㑹同九卿詳議具奏<lb/>
　　又<lb/>
諭内務府今年京城附近地方雖雨水霑足然山東河南<lb/>
　兩省尚未得雨進膳餚饈宜為撤減著每日只用菜蔬<lb/>
　二器餅餌二器滿菜二器用榼盛貯進御餘物一概不<lb/>
　用<lb/>
　　十八日<lb/>
<pb n="KR2f0008_WYG_031-14a"/>
諭戸部朕撫育蒸黎務期休養寛裕俾咸臻安阜故於各<lb/>
　省雨暘節候時時咨訪體察無刻少釋於懐近聞河南<lb/>
　山東春雨稍缺朕心深切軫念雍正元年七月曽降諭<lb/>
　㫖將河南省康熙五十九年至六十一年分緩徵未完<lb/>
　錢糧山東省康熙五十八年至六十一年分帶徵未完<lb/>
　錢糧俱著停徵一年雍正二年二月復念二省去嵗秋<lb/>
　成雖稔百姓元氣方復舊欠新徵恐難兼顧又令該撫<lb/>
　將實在民欠分作三年帶徵以紓民力今二省春雨未<lb/>
<pb n="KR2f0008_WYG_031-14b"/>
　足民氣未能舒暢朕念本年正供方竭力輸將而分年<lb/>
　舊欠復欲及時完納民力未免拮据用是再沛恩澤著<lb/>
　將河南省康熙五十九年至六十一年帶徵錢糧并雍<lb/>
　正元年未完民欠俱從雍正二年起限寛作五年帶徵<lb/>
　山東省康熙五十八年至雍正元年帶徵錢糧為數更<lb/>
　多著從雍正二年起限寛作八年帶徵爾部速行文該<lb/>
　撫查明實在民欠數目按照年分以次帶徵俾閭閻納<lb/>
　賦舒徐以副朕勤恤民隠至意倘有不肖有司不按年<lb/>
<pb n="KR2f0008_WYG_031-15a"/>
　　限預行徵比者即指名題㕘從重治罪其已收在官者<lb/>
　　速飭起解毋令借端牽混以致侵蝕虧空爾部即遵諭<lb/>
　　行<lb/>
　　　二十二日<lb/>
　諭大學士等朕從前將御前侍衞揀發年羮堯處特欲其<lb/>
　　効力軍前遇有緊要事務備其驅䇿並非供伊之隨從<lb/>
　　也乃伊將朕揀發之侍衞不用於公務俱留伊左右使<lb/>
　　令帶至西安以侍衞擺對前引後隨又令侍衞為伊墜<lb/>
<pb n="KR2f0008_WYG_031-15b"/>
　　鐙是誠何心況<lb/>
聖祖時富寧安傅爾丹處皆有揀發侍衞從未聞將軍等將<lb/>
　　侍衞作奴隸使令也督撫並無跪接大將軍之例伊去<lb/>
　　年來京陛見又未帶有大將軍勅印而途中令總督李<lb/>
　　維鈞巡撫范時捷等跪接是誠何心伊係征勦青海將<lb/>
　　軍青海之叛逆王台吉等則可令其下跪至並無罪犯<lb/>
　　䝉古王等亦令下跪可乎況阿寶係札薩克郡王本朝<lb/>
　　之額駙亦竟令其下跪伊如此僭越無知是誠何心爾<lb/>
<pb n="KR2f0008_WYG_031-16a"/>
　　等行文年羮堯令其明白回奏<lb/>
　　　二十八日奉<lb/>
　上諭沈竹戴鐸乃朕藩邸舊人行止妄亂鑚營不法暗入<lb/>
　　黨與造揑無影之談煽惑衆聽累朕聲名怨望譏議非<lb/>
　　止一端朕隠忍多年及登大寶知此二人乃無父無君<lb/>
　　之輩寛其誅而棄之不用年羮堯奏請將沈竹帶往軍<lb/>
　　前効力戴鐸在<lb/>
皇考時密奏年羮堯謀反之心在朕前亦曽奏其欲反朕曽<lb/>
<pb n="KR2f0008_WYG_031-16b"/>
　　將此事向年羮堯言之年羮堯在朕前亦極言戴鐸為<lb/>
　　人之不堪及朕將戴鐸解退發與年羮堯軍前効力年<lb/>
　　羮堯並不令其効力且與寛大房屋居住資助盤費朕<lb/>
　　問年羮堯戴鐸在軍前用度出於何所年羮堯奏云總<lb/>
　　督滿保曽與戴鐸銀三千兩今朕命戴鐸來京臨行時<lb/>
　　年羮堯又向戴鐸云傅鼐奏稱滿保給爾銀一千兩此<lb/>
　　戴鐸之口供也朕藩邸屬下人中可用者惟年羮堯傅<lb/>
　　鼐二人論才情年羮堯勝於傅鼐論忠厚年羮堯不及<lb/>
<pb n="KR2f0008_WYG_031-17a"/>
　　傅鼐伊二人素日不和朕所悉知昨年羮堯過保定向<lb/>
　　李維鈞言皇上今用傅鼐則耳目雜矣若人能雜朕之<lb/>
　　耳目則百爾臣工皆可雜朕之耳目矣但人未必能耳<lb/>
　　年羮堯尚不能雜朕之耳目傅鼐一人豈能雜朕之耳<lb/>
　　目乎今據戴鐸此事年羮堯欲以傅鼐雜朕耳目之名<lb/>
　　歸之於朕乎是何心也朕實不解爾等報復私怨忍不<lb/>
　　顧朕用人行政之聲名耶不然年羮堯之為此言者欲<lb/>
　　加朕以聽信讒言之名而掩其悖謬負恩之過耶昭昭<lb/>
<pb n="KR2f0008_WYG_031-17b"/>
　　在上豈可存此等念乎反覆欺詐之處著年羮堯明白<lb/>
　　回奏<lb/>
　　　又<lb/>
　諭議政王大臣年羮堯因<lb/>
皇考大事來叩謁時曽奏貝勒延信向伊言貝子允禵在保<lb/>
　　徳州遇延信聞<lb/>
皇考升遐並不悲痛向延信云如今我之兄為皇帝指望我<lb/>
　　叩頭耶我回京不過一覲<lb/>
<pb n="KR2f0008_WYG_031-18a"/>
梓宫得見<lb/>
太后我之事即畢矣延信回云汝所言如此是誠何言豈欲<lb/>
　　反耶再三勸導允禵方痛哭回意朕聞此奏頗訝之及<lb/>
　　見允禵到京舉動乖張行事悖謬朕在疑信之間去冬<lb/>
　　年羮堯來京陛見朕問及此事何以未見延信奏聞年<lb/>
　　羮堯對云皇上可問延信彼必實奏朕言伊若不承認<lb/>
　　如何年羮堯奏云此與臣面語之事何得不認朕因諭<lb/>
　　問延信延信奏稱並無此語及延信至西安朕又令年<lb/>
<pb n="KR2f0008_WYG_031-18b"/>
　　羮堯面訊之年羮堯回奏云今延信不肯應承臣亦無<lb/>
　　可如何等語此事著岳鍾琪石文焯二人面視延信年<lb/>
　　羮堯對質明白回奏<lb/>
　<lb/>
　<lb/>
　<lb/>
　<lb/>
　世宗憲皇帝上諭内閣卷三十一<lb/>
</p>
<p>
</p>
  </div>
</body>
</text>
</TEI>
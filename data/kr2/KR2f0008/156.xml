<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_156-1a"/>
　欽定四庫全書<lb/>
世宗憲皇帝上諭内閣卷一百五十六<lb/>
　　雍正十三年五月<lb/>
上諭六道<lb/>
　　初五日奉<lb/>
上諭西陲用兵以來一應軍需皆取資於公帑絲毫不以<lb/>
　累民惟是甘肅等處運送糧餉不能不藉民力輓輸朕<lb/>
　心時為軫念既已屢沛恩膏即當豐稔之年亦下蠲租<lb/>
<pb n="KR2f0008_WYG_156-1b"/>
　之詔所以奬百姓之急公示朕心之體恤也兹聞甘省<lb/>
　所屬地方今年入夏以來有雨澤愆期之州縣或恐收<lb/>
　成稍薄納課艱難著將雍正十三年甘肅通省所屬應<lb/>
　徴地丁錢糧全行蠲免俾催科不擾民力寛舒該督撫可<lb/>
　董率有司實力奉行以副朕加惠秦民之至意<lb/>
　　初八日奉<lb/>
上諭三姓八姓渾春地方兵丁每年只支給餉銀十二兩<lb/>
　著照寧古塔吉林烏拉等處兵丁之例給與二十四兩<lb/>
<pb n="KR2f0008_WYG_156-2a"/>
　全分餉銀<lb/>
　　十六日奉<lb/>
上諭前據湖南巡撫鍾保奏請將湖南通省舖司裁改遞<lb/>
　馬經廷臣議令㑹同總督邁柱妥議具題今鍾保未曽<lb/>
　㑹同邁柱定議但奏稱邁柱因湖北不議裁改是以未<lb/>
　經㑹題等語湖南舖司若果應裁改遞馬則督撫大臣<lb/>
　自應㑹商定議者况朕聞舖司改設遞馬多有不可行<lb/>
　之處如山僻州縣道路險仄馬匹不能行走即令勉强<lb/>
<pb n="KR2f0008_WYG_156-2b"/>
　更改亦屬陽奉隂違以人代馬再如兩岐三岔四面皆<lb/>
　通之處文書徃來甚繁自應分頭遞送不得不多設馬<lb/>
　匹人夫其費用必多於舖司原額且此馬零星安設稽<lb/>
　察繁難若但交與馬夫勢必至於尅扣草料疲瘦倒斃<lb/>
　若交附近驛站仍不過派撥驛馬應差而該州縣佐貳<lb/>
　亦各有專司不能時時查察是一利未興而諸弊隨起<lb/>
　不可不詳加酌定著該部悉心妥議具奏<lb/>
　　十八日大學士等奉<lb/>
<pb n="KR2f0008_WYG_156-3a"/>
上諭前據湖廣督撫提鎮奏報台拱逆苗不法情形比即<lb/>
　降㫖與湖廣督提於調發官兵三千名外再撥官兵二<lb/>
　千名陸續前進以備征𠞰之用又諭廣西撫提派撥精<lb/>
　兵三千名分為兩路前徃以資應援彈壓今覽雲貴總<lb/>
　督尹繼善奏摺其所檄調鄰省官兵之處與朕諭㫖相<lb/>
　符計此時進𠞰之兵合四省計之已二萬有餘哈元生<lb/>
　親在軍前統領調度諒自有平定之䇿爾等可傳諭哈<lb/>
　元生乘此兵威須將清江台拱上下九股兇苗及内地<lb/>
<pb n="KR2f0008_WYG_156-3b"/>
　倡首附逆惡寨痛加𠞰除務盡根株不貽後患其逺寨<lb/>
　逼脅附從各苗有悔罪求撫者皆令盡繳噐械然後准<lb/>
　撫倘敢抗違不繳亦相機𠞰除今番如此辦理方能一<lb/>
　勞永逸若其中有勢不可行處可據實奏聞但毋得稍<lb/>
　存姑息之念陽奉隂違令異日更啟事端提督哈元生<lb/>
　統領四省官兵著授為將軍凡赴援將弁俱聽伊節制<lb/>
　調遣其將軍名號敕印著大學士議奏請㫖速行頒發<lb/>
　并傳諭尹繼善知之<lb/>
<pb n="KR2f0008_WYG_156-4a"/>
　　二十四日奉<lb/>
上諭據山西廵撫石麟奏稱太原府陽曲縣紳衿士民李<lb/>
　杭等汾州府汾陽縣紳衿卞時盛等情愿各捐銀兩存<lb/>
　貯公所以為周恤比閭之資臣現在與各該地方官公<lb/>
　同酌議或置田地或為營運因地制宜以埀永久等語<lb/>
　夫所謂樂善好施扶危濟困者大抵於水旱饑饉之嵗<lb/>
　散財發粟賑救窮黎又或於平常無事之時造義倉以<lb/>
　儲米榖修橋路以便行人或置敦宗贍族之田或立養<lb/>
<pb n="KR2f0008_WYG_156-4b"/>
　老育嬰之所凡此善事多端必須出自本人之誠心而<lb/>
　又親身經理誼同休戚始可以惠鄉閭而收實效今石<lb/>
　麟奏稱陽曲汾陽兩縣紳衿士民願捐銀兩存貯公所<lb/>
　其作何措置之道俟與地方官公同酌議是該處竝無<lb/>
　現在應辦之事此乃另開捐納之條也若遇無才之有<lb/>
　司經理不善必致為胥吏之所中飽土棍之所侵蝕而<lb/>
　無益於貧乏之人此人人能料及者石麟如此辦理是<lb/>
　何意見陽曲汾陽紳衿士民等既已捐助其樂善好施<lb/>
<pb n="KR2f0008_WYG_156-5a"/>
　之念可嘉著交部分别議叙石麟務將各姓所捐之銀<lb/>
　妥商位置令地方得實受其益勿致虛糜向後若有無<lb/>
　故捐銀交官者與朕原㫖不符俱著停止<lb/>
　　二十八日奉<lb/>
上諭據貴州提督哈元生廵撫元展成奏報古州逆苗不<lb/>
　法臣哈元生於四月二十日馳赴軍前調度閏四月三<lb/>
　十五月初一等日副將紀龍周儀署㕘將哈尚徳崔傑<lb/>
　等各領官兵分路擊殺逆苗奔逃斬獲無算驛路開通<lb/>
<pb n="KR2f0008_WYG_156-5b"/>
　黃平一帶地方居民復業及時耕種等語前聞黃平一<lb/>
　帶居民被逆苗擾害朕心深為軫念已經降㫖諭令該<lb/>
　督撫動撥正項錢糧確查賑恤今民人復業之初或仍<lb/>
　有遷徙未回及資生無力者著元展成遴選賢員招徠<lb/>
　安插加意撫綏勿令一人失所此次哈元生進𠞰已降<lb/>
　㫖授為揚威將軍所有在事有功將弁兵丁俟事竣查<lb/>
　明分别議叙其附賊之逆寨餘黨應勦應撫之處著哈元<lb/>
　生酌量辦理據元展成奏摺内稱黃平地方為倉厫監<lb/>
<pb n="KR2f0008_WYG_156-6a"/>
　獄重地元展成既知黃平為倉厫監獄重地逼近苗疆<lb/>
　從前何意止設官兵三十名被賊侵擾而平時全不留<lb/>
　心籌及亦不具奏請㫖以致倉卒無偹甚屬溺職今官<lb/>
　兵到彼賊苗逥避乃自然之情勢而元展成奏報之時<lb/>
　不自知從前辦理之非大言不慚似有以地方復舊為<lb/>
　幸之意甚屬不合事畢論其功過著該部嚴察議奏<lb/>
　<lb/>
　<lb/>
<pb n="KR2f0008_WYG_156-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百五十六<lb/>
</p>
<p>
</p>
  </div>
</body>
</text>
</TEI>
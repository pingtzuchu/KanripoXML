<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_158-1a"/>
　欽定四庫全書<lb/>
世宗憲皇帝上諭内閣卷一百五十八<lb/>
　　雍正十三年七月<lb/>
上諭十四道<lb/>
　　初八日奉<lb/>
上諭前聞浙省海塘於本年六月初二日風潮偶作衝决<lb/>
　之處甚多朕心深為軫念已降㫖詢問情由並令速行<lb/>
　搶修以防秋汛今朕訪聞得今嵗風潮不過風大水湧<lb/>
<pb n="KR2f0008_WYG_158-1b"/>
　並非昔年海嘯可比且為時不久未有連日震撼衝汕<lb/>
　情形若平日隨時補苴防䕶謹密自不致潰决如此之<lb/>
　多總因數年來經理官員將舊日工程視同膜外並不<lb/>
　随時修補且將原題准其在歲修案内報銷之工不許<lb/>
　修築以致根脚空虛處處危險不能捍禦風浪又海防<lb/>
　兵備道乃特設專司之員責任綦重從前隆昇程元章<lb/>
　等請將同知成貴題補朕因其平日不曽經厯河工誠<lb/>
　恐未必勝任且陞用太驟是以姑令署理試看今聞伊<lb/>
<pb n="KR2f0008_WYG_158-2a"/>
　　於工程並未諳練兼之患瘧經年不能辦事東塘同知<lb/>
　　張偉為人軟弱安坐海寧西塘同知李飛鯤存心狡猾<lb/>
　　日在省城奔競俱非實心任事之員而隆昇與程元章<lb/>
　　等意見又不相合汪漋張坦麟但知隨聲附和不顧國<lb/>
　　家公事前因虐使民夫尅減石料經朕降㫖申飭略知<lb/>
　　收斂然每石萬觔尚折減六七折不等欲符原估六萬<lb/>
　　兩之數一任石匠包賠逃亡誤工平時人事廢弛若此<lb/>
　　何以抵禦狂瀾况朕不惜數百萬帑金冀以保全一方<lb/>
<pb n="KR2f0008_WYG_158-2b"/>
　　民命而各官懐挾私意不知為國為民宜乎<lb/>
上天埀象以示儆也兵備道係𦂳要之員今成貴患病溺職<lb/>
　　如此隆昇程元章汪漋張坦麟總理恊辦所司何事郝<lb/>
　　玉麟既在浙江豈無見聞何以俱不題㕘著伊等明白<lb/>
　　囬奏兵備道員缺即著伊等於知府中揀選題委目今<lb/>
　　秋汛正大搶修保䕶最為急務一切事宜俱交與隆昇<lb/>
　　程元章汪漋張坦麟等悉心料理儻仍蹈前轍再有踈<lb/>
　　虞致傷田廬民命必將伊等從重治罪不稍寛貸郝玉<lb/>
<pb n="KR2f0008_WYG_158-3a"/>
　麟既不據實奏聞亦不能置身事外至於僱募人夫採<lb/>
　辦物料務須公平給值聽從民便俾閭閻踴躍從事不<lb/>
　得渉於勉强或繩以官法刑驅勢迫擾累地方致負朕<lb/>
　愛養民生至意<lb/>
　　又奉<lb/>
上諭各省拿獲賭具查其製造年月在半年之内者大小<lb/>
　官員有議叙之例所以奬勵臣工使之實心禁約賭博<lb/>
　也今朕訪聞各省拿獲賭具均稱造賣在半年以内迨<lb/>
<pb n="KR2f0008_WYG_158-3b"/>
　細心根究率多不實蓋地方官希冀議叙未免支飾邀<lb/>
　功即新任署任原在半年以内無庸支飾又未免瞻顧<lb/>
　前官失察之愆為之改移遷就不知造賣年月既屬改<lb/>
　移則販賣之多寡夥黨之有無何由得實是其弊更不<lb/>
　止於冒叨議叙也所恃上司稽核精詳庶㡬功過不爽<lb/>
　然上司例又並得議叙茍非公正不欺者勢必茍且雷<lb/>
　同矣夫賭博之害最闗風俗人心澄源端本則賭具在<lb/>
　所必嚴計效責功則勸懲誠難偏廢然州縣身任查拿<lb/>
<pb n="KR2f0008_WYG_158-4a"/>
　而上司則不過申嚴督率本屬分内之事今因並得議<lb/>
　敘之例轉滋徇捏之端而不能收勸懲之實效其應作<lb/>
　何分别定例之處著九卿悉心妥議具奏<lb/>
　　初九日刑部以疎脱重犯處分分别定例具奏奉<lb/>
上諭此本内議稱髙牆内拘禁人犯倘因保出責令兵丁<lb/>
　看守致有疎脱者如審無賄縱情弊枷號二十五日鞭<lb/>
　七十等語髙牆拘禁人犯與外省不同八旗之人非親<lb/>
　即友最易受囑徇情且勢力重大之人亦多不難賄買<lb/>
<pb n="KR2f0008_WYG_158-4b"/>
　挾制若止定以枷號二十五日鞭七十之薄懲則將來<lb/>
　之疎縱作弊者不可勝數矣又稱髙牆係京城重地若<lb/>
　有越獄重情各照外省之例加一等治罪等語此處並<lb/>
　未明白聲説旗人安知外省是何例今加一等又是何<lb/>
　罪共相凛遵乎又稱八旗將斬絞人犯送部及八旗互<lb/>
　相遞送中途疎脱者照外省例分别議處治罪等語外<lb/>
　省解送人犯或數百里千里不等時日既多路程又逺<lb/>
　徃徃難於防範至八旗解部及互相遞送之人犯相隔<lb/>
<pb n="KR2f0008_WYG_158-5a"/>
　不過數里或十餘里頃刻可至若其中敢有疎脱等情<lb/>
　則藐視國法已甚豈可引外省之例以定其罪朕前降<lb/>
　㫖著照外省例如何協捕如何治罪敕令定議者盖以<lb/>
　外省有例而在京無例亦應酌定規條以便遵奉並非<lb/>
　謂外省之例即應通行於在京也今憲徳等於奉特㫖<lb/>
　交議之事草率具奏且處處牽引外省以為言顯係朦<lb/>
　混著將刑部滿堂官交部嚴察議奏此案著另議具奏<lb/>
　　初十日辦理苗疆事務王大臣等奉<lb/>
<pb n="KR2f0008_WYG_158-5b"/>
上諭據廣西提督霍昇奏稱總兵王無黨等率領兩粤官<lb/>
　兵七千餘名陸續前到古州分兵前徃八寨𠞰殺逆苗<lb/>
　七次斬獲甚多現與古州總兵韓勲酌議分撥進𠞰等<lb/>
　語朕思古州地方為新疆要地闗係甚重韓勲等雖分<lb/>
　兵攻擊八寨等處而古州尤不可忽若因古州地方現<lb/>
　在無事而鋭意𠞰賊將赴黔之粤兵及該鎮兵丁俱派<lb/>
　徃八寨等處則古州地方兵力未免單弱不可不籌畫<lb/>
　萬全且接連粤省彈壓尤為𦂳要爾等速議具奏<lb/>
<pb n="KR2f0008_WYG_158-6a"/>
　　十一日奉<lb/>
上諭軍營撤囬之兵丁今已漸次進口朕訪聞得伊等進<lb/>
　口之後見有酒肆徃徃入而沽飲雖目前尚無酗酒生<lb/>
　事實跡然將來撤囬之兵甚多不能保無麯蘖迷心而<lb/>
　罹於法網者伊等俱係出征囬家之人若因此獲罪朕<lb/>
　只得執法雖欲從寛而國法又豈可廢著該督撫轉飭<lb/>
　州縣官嚴禁賣酒之家不得賣與軍營撤囬之兵丁違<lb/>
　者重加責懲并令該管將弁等曉諭所轄之兵丁各遵<lb/>
<pb n="KR2f0008_WYG_158-6b"/>
　朕諭思患預防以副朕眷養之意<lb/>
　　十四日奉<lb/>
上諭浙閩江西等省有棚民之州縣朕皆留心揀發牧令<lb/>
　前徃俾司化導董率之任盖此等無業民人聚散無常<lb/>
　徃來莫定其間良頑不一易於藏奸若稽察稍疎必至<lb/>
　漸為閭閻之擾向聞棚民留住之地方皆責成本處地<lb/>
　主山主出具保結並非來厯不明之輩始許容留而牧<lb/>
　令官員於每年嵗底親徃查㸃一次儻有作奸犯科而<lb/>
<pb n="KR2f0008_WYG_158-7a"/>
　地主山主不行舉首者一體治罪此向例也今聞法乆<lb/>
　廢弛有司等視查㸃為具文而地主山主亦以保結為<lb/>
　虛應故事大非朕除暴安良教民成俗之本意著該督<lb/>
　撫等轉飭有司實力奉行毋或怠惰儻有不遵即行嚴<lb/>
　㕘從重議處若督撫失於覺察經朕訪聞亦必加以嚴<lb/>
　譴<lb/>
　　十五日奉<lb/>
上諭浙江海塘工程原在平日隨時補苴防䕶謹密始可<lb/>
<pb n="KR2f0008_WYG_158-7b"/>
　以禦猝然之風浪乃近年以來經理官員將舊日工程<lb/>
　以為非己身經手者視同膜外不加修補以致今年六<lb/>
　月初二日風大水湧遂潰决塘工如此之多此朕訪聞<lb/>
　最確者朕為浙省海塘宵旰焦勞無時或釋且不惜多<lb/>
　費帑金冀登斯民於袵席年來所降諭㫖不下數十百<lb/>
　次矣隆昇程元章汪漋張坦麟皆朕特簡之大員委以<lb/>
　防川之鉅任且訓諭諄諄望其實力奉行勉以和衷共<lb/>
　濟豈料伊等私心蔽錮意見參差全無公忠之念安有<lb/>
<pb n="KR2f0008_WYG_158-8a"/>
　　身在地方目覩隄岸空虛而不督率屬員先事預防急<lb/>
　　為修補者隆昇程元章汪漋張坦麟俱著交部嚴察議<lb/>
　　奏目今江南塘工告竣王柔著補授浙江海防兵備道<lb/>
　　速赴新任<lb/>
　　　十九日奉<lb/>
　上諭浙江海塘工程闗係民生最為𦂳要朕宵旰焦勞不<lb/>
　　惜多費帑金為億萬生靈謀久逺乂安之計所以告誡<lb/>
　　在事臣工者已至再至三矣不料經理諸臣各懐私意<lb/>
<pb n="KR2f0008_WYG_158-8b"/>
　　彼此參差以致乖戾之氣上干<lb/>
天和有今年六月風浪潰堤之事今雖勉力搶修尚不知能<lb/>
　　捍禦秋潮否至於建築石塘工程浩大若諸臣陋習不<lb/>
　　改仍似從前則大工何所倚頼朕再四思維大學士朱<lb/>
　　軾亷愼持躬昔曽廵撫浙江諳練塘工今雖年逾七旬<lb/>
　　精神不逮而董率指示似尚能為朕以此詢問之伊自<lb/>
　　稱情愿効力著由水路前徃令該部給與水程勘合並<lb/>
　　令沿途撥兵䕶送伊子朱必堦著隨去朱軾到浙之日<lb/>
<pb n="KR2f0008_WYG_158-9a"/>
　稽查指授總理大綱至一切工程事務仍著隆昇程元<lb/>
　章汪漋張坦麟等照前辦理俱聽朱軾節制若大臣中<lb/>
　有懷私齟齬者著朱軾據實㕘奏朕必嚴加處分文武<lb/>
　官員等有營私作弊或怠玩因循者即行糾㕘從重治<lb/>
　罪朱軾未到之先所有應辦工程物料著隆昇程元章<lb/>
　等上𦂳辦理無得藉口等候欽差徘徊觀望以致稽遲<lb/>
　　二十日奉<lb/>
上諭朕軫念行間將士從前曽降諭㫖令將陜西等省現<lb/>
<pb n="KR2f0008_WYG_158-9b"/>
　出各缺於十缺之中分出三缺以陞補出征弁員數年<lb/>
　以内隨征將弁各按出力等次俱得通行擢用現今西<lb/>
　路官兵次第撤囬凡弁員之陞補他省者俱應各赴新<lb/>
　任今據署大將軍查郎阿等奏稱將弁中有陜甘人員<lb/>
　陞補直𨽻山西山東河南四川五省之千把伊等隨征<lb/>
　年久俱從兵丁㧞補今復囬本籍又逺赴新任或有無<lb/>
　力攜帶家屬者若隻身逺去則家中又恐無人養贍可<lb/>
　否將現在西路軍營之陜甘人員内陞補直𨽻等五省<lb/>
<pb n="KR2f0008_WYG_158-10a"/>
　之千把仍留在陜甘各營食俸辦事遇缺挨補等語向<lb/>
　例千把缺出俱於本省標營就近㧞補因朕加恩出征<lb/>
　將弁欲其早得陞轉是以有六省分缺之舉今大兵撤<lb/>
　囬之後若千把等令其逺赴新任自然力量不敷查郎<lb/>
　阿等奏請之處甚是惟是伊等効力有年撤囬之後留<lb/>
　於本省候缺未免多需時日尚未允恊著陜甘督撫提<lb/>
　鎮將現任各千把之未經出征者分别查明如内有食<lb/>
　俸年淺及未曽出力之人令其出缺候補其所出之缺<lb/>
<pb n="KR2f0008_WYG_158-10b"/>
　即將軍營撤囬留陜千把悉行補用至該千把等既留<lb/>
　陜甘補用則所遺直𨽻等五省原缺應行㧞補查直𨽻<lb/>
　等五省亦有自軍前撤囬應補千把之人著該督撫等<lb/>
　即將伊等補授此缺倘撤囬各弁人多缺少亦照陜省<lb/>
　將俸淺未經出征之千把内暫行出缺補用伊等以示<lb/>
　朕體恤從征弁員之至意<lb/>
　　又辦理軍機大臣奉<lb/>
上諭朕軫念鄂爾多斯貧乏䝉古有就食口内典賣妻子<lb/>
<pb n="KR2f0008_WYG_158-11a"/>
人口者前已降㫖令該地方官查明賞給原價贖出照<lb/>
看安插今據總理西安廵撫事務史貽直等奏稱查出<lb/>
雍正十二三年邊民并延綏鎭及各將弁共買䝉古子<lb/>
女二千四百餘名口再雍正十一年以前尚有邊民娶<lb/>
買乞養者今亦查出先將上年今年凡有典買蒙古人<lb/>
口逐細查出贖囬應否俱發夷漢衙門查明親屬轉交<lb/>
完聚之處相應請㫖再米國正身為鎮臣首先倡買五<lb/>
名以致該將弁軍民人等效尤共買二十七名口臣等<lb/>
<pb n="KR2f0008_WYG_158-11b"/>
不敢徇隱等語䝉古乏食貧民典賣子女其已經查出<lb/>
贖囬人口朕另降㫖詢問該扎薩克等情願領囬者令<lb/>
其領回完聚儻有不願領囬者再行商酌料理安插之<lb/>
法其未經查報人口務須逐一清查一體辦理至米國<lb/>
正及將弁等因蒙古乏食用價收買俾得存養與尋常<lb/>
典買䝉古人口有間著將所買人口交出不必㕘處其<lb/>
雍正十一年以前邊民娶買乞養人口亦降㫖詢問該<lb/>
扎薩克等有情願領囬者亦照原價賞給贖囬其中若<lb/>
<pb n="KR2f0008_WYG_158-12a"/>
　有因厯年既久居處相安不願領囬者即聽其存留不<lb/>
　必贖囬俱免其查究嗣後該地方官務須嚴禁邊民不<lb/>
　得娶買乞養䝉古人口儻有故違定例私自典買者一<lb/>
　經察出定行從重治罪並將該地方官一併嚴加議處<lb/>
　　二十三日奉<lb/>
上諭西陲用兵以來甘肅等處民人急公効力甚屬可嘉<lb/>
　是以朕屢沛恩膏免其正賦今年又將地丁錢糧全行<lb/>
　蠲免所以優恤民力令其寛裕也今據巡撫許容奏稱<lb/>
<pb n="KR2f0008_WYG_158-12b"/>
　五月接奉諭㫖之時已據各屬詳報完納銀一十二萬<lb/>
　餘兩查定例已完者充餉未完者免徵此項應照例充<lb/>
　餉等語朕因嘉奬秦民奉公趨事是以特加格外之恩<lb/>
　而其中争先完課者尤為良善之民著將已完若干准<lb/>
　作來年正賦許容可傳㫖速行曉諭俾閭閻咸知朕意<lb/>
　並督率有司實力奉行毋使胥吏土棍作弊中飽以副<lb/>
　朕加惠秦民之至意<lb/>
　　又兵部議奏湖南添平麻寮二所土官覃慶永等呈<lb/>
<pb n="KR2f0008_WYG_158-13a"/>
　　請辭職奉<lb/>
上諭土官覃慶永等既無防禦之責亦無管束軍民之任<lb/>
　懇請辭職應准其請將土官裁汰但朕念伊等祖父曽<lb/>
　經隨征効力不忍令其廢置著賞給千把總職銜准伊<lb/>
　等子孫永逺承襲若有年力精壯情願隨營差撡者准<lb/>
　其食俸効用才具優長者著該管大臣保題照武職例<lb/>
　陞轉其如何分别定例之處著該部定議具奏<lb/>
　　二十八日工部議覆直𨽻河道總督朱藻奏官民捐<lb/>
<pb n="KR2f0008_WYG_158-13b"/>
　　納土方應請分别議叙奉<lb/>
上諭向來沿河文武官弁有種栁葦議叙之例遵行已久<lb/>
　不便停止今若又添土方物料議叙之例恐奉行不善<lb/>
　將來必致滋弊累民凡本地方現任官弁捐輸土方物<lb/>
　料者尤為不可槩不准行若紳衿民人等情願捐輸者<lb/>
　著分别定例議叙<lb/>
　　又奉<lb/>
上諭西路官兵前因岳鍾琪調度失宜諸事廢弛遂致軍<lb/>
<pb n="KR2f0008_WYG_158-14a"/>
　氣不揚士志不振自雍正十年查郎阿統兵以來與張<lb/>
　廣泗同心恊理事事整頓時時訓練凡行間將士俱知<lb/>
　奮勇効力營伍為之改觀所以十一年及十二年賊人<lb/>
　兩次侵犯卡倫俱為我兵擒𠞰未令兔脱且賊人因我<lb/>
　軍嚴整畏憚懾伏從前狡獪伎倆不敢復逞此皆由查<lb/>
　郎阿等辦理妥恊之所致今大兵撤囬查郎阿張廣泗<lb/>
　俱著交部從優議叙具奏再自雍正十年以後調徃西<lb/>
　路之奉天船厰索倫官兵及䝉古官兵皆為奮勉其中<lb/>
<pb n="KR2f0008_WYG_158-14b"/>
　之勞績懋著者亦宜加恩賞勵著查郎阿查明據實具<lb/>
　奏交部議叙其未經著有勞績及岳鍾琪任内行走之<lb/>
　人不必開入<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百五十八<lb/>
</p>
<p>
</p>
  </div>
</body>
</text>
</TEI>
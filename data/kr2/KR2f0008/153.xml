<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_153-1a"/>
　欽定四庫全書<lb/>
世宗憲皇帝上諭内閣卷一百五十三<lb/>
　　雍正十三年三月<lb/>
上諭七道<lb/>
　　初二日奉<lb/>
上諭各省新近自軍前回來之人為補行引見即令來京<lb/>
　殊覺勞苦著行文各省有徃軍前去後補授之員應補<lb/>
　行引見者除已經起程外現在未曽起身及續到人員<lb/>
<pb n="KR2f0008_WYG_153-1b"/>
　俱令於到家之日計算休息一年再行補送引見如有<lb/>
　保送伊等陞轉者照常咨送引見<lb/>
　　初七日都察院議奏吏部悞將暫停銓選之州判孟<lb/>
　　炳帶領引<lb/>
見堂司官應照例處分奉<lb/>
上諭此案吏部堂官處分俱著寛免至於大學士張廷玉<lb/>
　實無應處分之處即寛免二字朕亦不忍出諸口伊與<lb/>
　大學士鄂爾泰二人辦理事務甚多自朝至夕無片刻<lb/>
<pb n="KR2f0008_WYG_153-2a"/>
　之暇以一身之精神豈能於部中一切細事悉行查到<lb/>
　從前曽降諭㫖鄂爾泰於旗務公錯不必入議今應照<lb/>
　此例嗣後鄂爾泰張廷玉兼管部務凡堂官公辦之事<lb/>
　有似此處分之處伊等俱不必入議<lb/>
　　十三日刑部議覆江西民人徐節孫因救母情急致<lb/>
　　死黃起鵬一案奉<lb/>
上諭此本情由部駁甚是但議稱黃起鵬持斧欲砍徐節<lb/>
　孫之母徐節孫若不奪打聽其下手則其罪與殺母無<lb/>
<pb n="KR2f0008_WYG_153-2b"/>
　異等語此處甚為錯謬凡父母與人争鬬而救䕶情急<lb/>
　致傷人命者止當原其救父母之情若救䕶不力而即<lb/>
　加以殺父母之罪自古及今無此科條也此等過當之<lb/>
　語即見之談論尚且不可今乃載入本章通行天下是<lb/>
　迫人子以不得不殺人之勢又添殺人救親之條例矣<lb/>
　况果如部議若或有兇惡之徒謀欲殺人先令伊父母<lb/>
　尋釁鬬毆故作跌扑傷損狀而伊子繼至迫切救䕶斃<lb/>
　人性命且得引若不奪打與殺母無異之案以自辨則<lb/>
<pb n="KR2f0008_WYG_153-3a"/>
　貽害長姦又豈可勝言乎數年以來屢降諭㫖凡救親<lb/>
　情急致成命案者當察其情罪之重輕以定減等與否<lb/>
　假若一概從寛則其中詐偽百出弊端叢生刑罰多不得<lb/>
　其平矣從前諭㫖甚明此案内徐節孫之罪實有可原<lb/>
　但部議與殺母無異一語大有疵病不得不指出以曉<lb/>
　諭内外之秉持法憲者<lb/>
　　二十日奉<lb/>
上諭朕聞南方濱江兩岸多係蘆洲民間俱將蘆葦堆貯<lb/>
<pb n="KR2f0008_WYG_153-3b"/>
　洲上賣以度日而江楚及上江各幫漕船由江徃囬竟<lb/>
　有不法水手每遇蘆柴堆積之處輙糾集多人蜂擁上<lb/>
　岸恃强奪取洲民攔阻動輙毆詈甚至有强取雞鴨等<lb/>
　物者小民畏勢莫敢與校而領運弁丁不加約束民多<lb/>
　怨言夫領運弁員即坐本幫糧船之内水手肆行如此<lb/>
　安得推為不知至督運之糧道押運之㕔員雖云統轄<lb/>
　衆幫亦當留心查察何得任其多事著漕運總督通行<lb/>
　曉諭倘有仍蹈前轍者經朕訪聞必將文武大小運官<lb/>
<pb n="KR2f0008_WYG_153-4a"/>
　分别嚴加議處<lb/>
　　二十四日奉<lb/>
上諭國家設立兵丁原以充緝盗安民之寄廣東為濱海<lb/>
　巖疆武備尤宜勤練不應少有廢弛查通省兵丁共計<lb/>
　七萬餘名不為不多嵗費俸餉等項將及二百萬兩國<lb/>
　家之養之者不為不厚乃近年以來朕留心訪察粵省<lb/>
　兵丁怯懦退縮者多而奮徃用力者少如雍正十一年<lb/>
　九月間有黎聖兼等客船在髙要縣三榕汛前被刼盗<lb/>
<pb n="KR2f0008_WYG_153-4b"/>
　止八人該汛有外委一員帶兵十九名一任事主喊救<lb/>
　閉門不出又如惠來營管隊陳有爵帶兵九名於雍正<lb/>
　十一年九月巡哨途遇私鹽十餘擔不能擒捕反被打<lb/>
　傷搶去鳥鎗衣物又如提標前營百總黃振魁帶兵十<lb/>
　八名於雍正十一年十二月巡遇私鹽亦被打傷搶去<lb/>
　噐械此朕陸續訪聞甚確者同一廣東之人而為盗賊<lb/>
　私梟者則强悍無比其食糧入伍者轉怯懦不堪細推<lb/>
　其故皆由將備選募時多慿兵家之子弟親戚夤縁汲<lb/>
<pb n="KR2f0008_WYG_153-5a"/>
　引但取其應對伶俐趨蹌便㨗者送赴上司驗補不但<lb/>
　民間强壯勇敢之人無有入選即餘丁中之勇健而質<lb/>
　樸者亦棄而不録以致營伍之中習尚虛文全無實濟<lb/>
　此乃戎政之最有闗係者著廣東督撫提鎭嚴飭所屬<lb/>
　將弁痛改從前陋習嗣後募補名糧必以强健勇敢者<lb/>
　為合式入伍之後時加訓練申明賞罰如再有遇賊退<lb/>
　怯者必重懲以示儆其現在老弱之輩濫充營伍者作<lb/>
　何沙汰募補之法著該督撫提鎭等秉公妥議辦理自<lb/>
<pb n="KR2f0008_WYG_153-5b"/>
　此次奉㫖之後倘有仍蹈前轍者經朕訪聞必將督撫<lb/>
　提鎭及大小將弁分别嚴加議處不少寛貸<lb/>
　　又奉<lb/>
上諭據古州總兵官韓勲奏稱古州屬之八妹髙表等寨<lb/>
　頑苗聽信妖言出有苗王之語於二月内糾集苗衆滋<lb/>
　事妄行臣差撥兵役躧探確實即派遣官兵彈壓將勦<lb/>
　禦事宜部署早定二十五日各寨頑苗同聲響應圍攻<lb/>
　汛城拒敵援兵將沿途安設之塘房等項燬壞而藏弩<lb/>
<pb n="KR2f0008_WYG_153-6a"/>
等寨遂與八妹同謀糾結逺近各寨附和甚衆官兵等<lb/>
奮力𠞰禦殺死頑苗多人竝將六寨搗燬頑苗等各自<lb/>
逃散臣等差遣鄉導通事人傳諭各寨有將倡首糾結<lb/>
之人獻出者餘人概行免罪隨據樂鄉等六寨各將首<lb/>
犯拏解竝申訴誤聽欺誘今來贖罪懇求招安等語查<lb/>
八妹髙表等寨地處險僻離鎭恊較逺巡厯難周此番<lb/>
蠢動雖據韓勲所奏係被姦苗煽誘糾衆妄行然揆厥<lb/>
情事或因騷擾或因恐嚇遂藉苗王一語激衆逞兇俱<lb/>
<pb n="KR2f0008_WYG_153-6b"/>
未可定不然以二萬苗衆若早蓄異謀何以旋聚旋散<lb/>
官兵一出即悔罪來歸竝無自固之詭計除捏造謡言<lb/>
及倡首糾結之人著督撫提鎭嚴緝勒獻審明按律治<lb/>
罪宣示各寨外其起事根由務期確實查出不得絲毫<lb/>
粉飾寛縱以致長姦貽害又據韓勲奏稱上年七月即<lb/>
有苗人老包等揑造苗王之語當被拏獲交文員收審<lb/>
嗣經釋放即有此苗王之妖言惑衆滋事等語是上年<lb/>
造言之人未曽根究殊屬踈忽今八妹等寨雖經懲創<lb/>
<pb n="KR2f0008_WYG_153-7a"/>
　現稱無事然既已為匪終懷疑懼且造言倡首之姦苗<lb/>
　尚未盡除餘衆驟難寧貼著該督撫提鎭愷切曉諭苗<lb/>
　人勿再蹈前轍致干𠞰洗竝飭文武官弁留心訪察嚴<lb/>
　禁兵役等騷擾恐嚇等弊以安苗衆至於頑苗叵測難<lb/>
　信目下雖然無事仍不得不密為防備也<lb/>
　　二十八日奉<lb/>
上諭據國子監祭酒覺羅呉拜邵基奏稱直省貢監生録<lb/>
　科時無論有無本籍地方官文書請俱令取具同鄉京<lb/>
<pb n="KR2f0008_WYG_153-7b"/>
　官主事以上印結等語朕思各省地方大小不同在京<lb/>
　同鄉官員有無多寡不能一轍若録科時概令取具同<lb/>
　鄉京官印結其中逺省貢監生無熟識之同鄉京官何從<lb/>
　覓取印結勢必啓抑勒鑽營之弊所奏尚未允恊此事<lb/>
　原係給事中王瓚條奏在伊諒有所見著呉拜邵基㑹<lb/>
　同詳細妥議具奏<lb/>
　<lb/>
世宗憲皇帝上諭内閣卷一百五十三<lb/>
</p>
<p>
</p>
  </div>
</body>
</text>
</TEI>
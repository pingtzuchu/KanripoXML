<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_049-1a"/>
　欽定四庫全書<lb/>
世宗憲皇帝上諭内閣卷四十九<lb/>
　　雍正四年十月<lb/>
上諭四十九道<lb/>
　　初二日奉<lb/>
上諭朕宵旰勤勞勵精圖治諄諄以正人心端風俗為首<lb/>
　務而欲人心風俗同歸於善必先去其營求請託之私<lb/>
　而後可以成公平之化大臣者羣僚之表率也職官者<lb/>
<pb n="KR2f0008_WYG_049-1b"/>
　士庶之儀型也大臣不能去營求請託之私則標準不<lb/>
　立而百僚士庶相習成風更無所底止矣去年因革職<lb/>
　翰林汪徳容獲罪查其寓中筆札見伊為人關説請託<lb/>
　之事甚多朕以其新進小臣未曽深究今因查嗣庭於<lb/>
　科場題目中隠寓譏訕故遣人查其寓中筆札又見有<lb/>
　代人關說請託干涉外官之事可見此風尚未止息無<lb/>
　怪乎人心風俗之未端也外省督撫藩臬皆地方大吏<lb/>
　其所辦理皆地方緊要之事若在京大臣以私情致書<lb/>
<pb n="KR2f0008_WYG_049-2a"/>
囑託必致進退人材不得其實聽㫁獄訟不得其平種<lb/>
種倚仗勢力顛倒是非夤緣奔競之事皆由此而起民<lb/>
生何由得安吏治何由而肅乎夫交以道接以禮亦聖<lb/>
人之所不廢内外官員凡有問候書札及餽貽往來而<lb/>
無所干瀆者不必禁止嗣後若大臣官員等有私致書<lb/>
與督撫藩臬關說事件及請託子弟親朋門生故吏者<lb/>
著督撫藩臬即將原書密封進呈朕亦不盡宣露於外<lb/>
其應宣露者始行發出從前朕曽以此問及督撫督撫<lb/>
<pb n="KR2f0008_WYG_049-2b"/>
中亦有以此奏聞於朕者但向來未曽通行曉諭恐衆<lb/>
人未必盡知今特頒此諭㫖爾等地方大吏正可由此<lb/>
謝絶知交囑託之私情以除漢唐宋元明以來相沿之<lb/>
陋習倘督撫藩臬隠匿不奏將來或於本人處發覺如<lb/>
查嗣庭之𩔖或經朕别處訪聞定將隠匿不奏之人必<lb/>
照違制律治罪決不寛貸即在廷諸臣亦可舉國法以<lb/>
謝親知秉公去私共襄移風易俗之化慎之勉之<lb/>
　又奉<lb/>
<pb n="KR2f0008_WYG_049-3a"/>
　上諭朕閱江南鄉試錄見主考沈近思出題正大不尚詭<lb/>
　　僻三場䇿問内發揮性理俱有本源以此試士實有裨<lb/>
　　於人品學問甚屬可嘉沈近思著交部議敘具奏<lb/>
　　　又康親王崇安等奏請慶賀<lb/>
　萬壽奉<lb/>
　上諭朕即位以來事事效法<lb/>
皇考當日<lb/>
皇考聖誕未曽每嵗行慶賀禮是以今年朕萬壽節禮部奏<lb/>
<pb n="KR2f0008_WYG_049-3b"/>
　　請陞殿行慶賀筵宴禮朕降㫖停止蓋<lb/>
皇考六十年來所行之事朕力能效法者無不遵奉施行其<lb/>
　　力所不能者則待朕黽勉於他日即如<lb/>
皇考慎重武備每嵗巡行邊塞校獵講武一事朕年來未一<lb/>
　　舉行而庸劣無知之官員及怠惰不堪之兵丁頗有以<lb/>
　　朕之不徃為是者夫以不徃為是則必以從前之每嵗<lb/>
　　必往為非矣此皆愚賤之人偷安自便不知大體之論<lb/>
　　國家武備關係緊要不可一日廢弛朕之不徃乃朕不<lb/>
<pb n="KR2f0008_WYG_049-4a"/>
　　及<lb/>
皇考之處朕自知之蓋以朕之兄弟阿其那塞思黒等密結<lb/>
　　匪黨?蓄邪謀遇事生波中懐叵測朕實有防範之心<lb/>
　　不便逺臨邊塞此朕不及<lb/>
皇考者也<lb/>
皇考徳盛化神睿思廣運巡幸所至日理萬㡬畧無曠缺與<lb/>
　　在宫中無異朕則從朝至夕殫竭心力尚恐經理未周<lb/>
　　實無暇及於校獵行圍之事此又朕不及<lb/>
<pb n="KR2f0008_WYG_049-4b"/>
皇考者也<lb/>
皇考神武天授挽强貫札之能超越千古衆䝉古見之無不<lb/>
　　驚服而朕之技射又不及<lb/>
皇考矣<lb/>
皇考聖體康强如天行之常健春秋已高猶不減壯盛之時<lb/>
　　而朕之精力又不及<lb/>
皇考矣因此四者是以臨邊講武之事未曽舉行然武事不<lb/>
　　可廢弛故於前嵗令皇子出口行圍以示訓練之意而<lb/>
<pb n="KR2f0008_WYG_049-5a"/>
　　武弁及旗員引見時皆試以技射而後用之俟朕將天<lb/>
　　下政事經理區畫悉皆得宜即當效法<lb/>
皇考於農隙之時躬行獮狩之禮目前尚非其時耳朕事事<lb/>
　　不及<lb/>
皇考而惟有洞悉下情之處則朕得之於親身閱厯而<lb/>
皇考當日所未曽閱厯者朕在藩邸四十餘年凡臣下之結<lb/>
　　黨懐奸夤緣請託欺罔䝉蔽陽奉隂違假公濟私面從<lb/>
　　背非種種惡劣之習皆朕所深知灼見可以屈指而數<lb/>
<pb n="KR2f0008_WYG_049-5b"/>
　　者較之古來以藩王而入承大統如漢文帝輩朕之見<lb/>
　　聞更逺過之是以今日宵旰憂勤為世道人心長久之<lb/>
　　計禁之不得不嚴訓之不得不切非好為辨論自取煩<lb/>
　　勞也<lb/>
皇考以八齡即登大位於人情之詐偽何由而知在大小臣<lb/>
　　工方欲自行其私又孰肯敷陳其弊在朕居子臣之位<lb/>
　　定省承歡亦有不便直言之處以朕為<lb/>
皇考之愛子尚不能言則<lb/>
<pb n="KR2f0008_WYG_049-6a"/>
皇考果何從而知之乎祇此一節朕由閲厯而得之而其他<lb/>
　　宣猷敷政則不及<lb/>
皇考之萬一惟有事事黽勉效法而行如萬壽節不行慶賀<lb/>
　　禮乃事之易行者諸王大臣等所奏知道了著仍遵前<lb/>
　　㫖<lb/>
　　　初三日奉<lb/>
　上諭查嗣庭之子查克上與伊父家書全是夤緣請託悖<lb/>
　　理干瀆之語總由查嗣庭居心不端平日教其子者俱<lb/>
<pb n="KR2f0008_WYG_049-6b"/>
　　非正道故其子亦如此著行文浙江巡撫李衞將查克<lb/>
　　上解送來京訊問其書中所稱王友揭事從前如何審<lb/>
　　結必有徇情寃抑之處查嗣庭親友子姪有干渉此案<lb/>
　　人犯著李衞嚴提秉公覆審定議具奏<lb/>
　　　又<lb/>
　諭大學士兼管翰林院掌院學士事張廷玉性理一書發<lb/>
　　聖賢之義藴為後學之津梁有益于身心有關于品詣<lb/>
　　凡屬士人皆當身體力行服膺弗失爾可傳諭諸翰林<lb/>
<pb n="KR2f0008_WYG_049-7a"/>
　知之<lb/>
　　又工部㕘奏本部司官羅米等監修東長安門牌樓<lb/>
　　浮冒錢糧奉<lb/>
上諭朕御極以來各部陋習俱已漸改惟工部積弊絲毫<lb/>
　不悛此皆阿其那凡事撓亂務行其私故小人輩毫不<lb/>
　知懲戒此等情由甚屬可惡著將羅米等拏交刑部嚴<lb/>
　加議罪其工程所用錢糧俱著落伊等賠補若伊等不<lb/>
　能賠完即著落當時派出伊等之堂官分賠嗣後工部<lb/>
<pb n="KR2f0008_WYG_049-7b"/>
　如遇此等事件俱照此例行<lb/>
　　初五日奉<lb/>
上諭學政之責以端士習為本必須慎簡方能稱職孫嘉<lb/>
　淦居官聲名好著提督順天學政李鳯翥著調補安徽<lb/>
　學政提督浙江學政著王蘭生去王蘭生著來京請訓<lb/>
　㫖再赴新任浙江布政使佟吉圖係阿其那當日第一<lb/>
　信用之人原為廣善庫司官告退閒居仍常與阿其那<lb/>
　私密徃來自云藏器待時朕即位後因其才具可用恩<lb/>
<pb n="KR2f0008_WYG_049-8a"/>
加優擢授為山東按察使旋陞布政使後因執抝任性<lb/>
貽悞河工被齊蘇勒㕘革擬罪朕復加恩寛免仍用為<lb/>
布政使乃伊到浙江後全無實心報効之處朕屢降諭<lb/>
㫖教訓竟不悛改法海亦曽㕘奏朕詢問李衞李衞亦<lb/>
回奏佟吉圖居官平常不實心任事是伊心中實有不<lb/>
願為朕出力者著調來京朕有詢問之處甚多陜西按<lb/>
察使許容居官聲名好初㕘奏馬喀將變價鹽觔誑請<lb/>
帶銷甚屬欺罔朕將馬喀革職令許容㑹同審理嗣聞<lb/>
<pb n="KR2f0008_WYG_049-8b"/>
許容欲實從前㕘奏之言嚴刑逼勒商人承認朕是以<lb/>
將許容一併解任交與岳鍾琪吳士玉等質審今岳鍾<lb/>
琪等審明具奏許容並無逼勒承認之事其所㕘馬喀<lb/>
之處多皆實事許容理應開復補用著將許容補授浙<lb/>
江布政使來京請㫖再赴新任浙江紳士刁悍澆漓以<lb/>
强凌弱相習成風如汪景祺查嗣庭肆行訕謗目無國<lb/>
法又如陳世侃偶因私怨遂將平民囑託巡撫黄叔琳<lb/>
立斃杖下又如查嗣庭之子查克上寄信與其父云王<lb/>
<pb n="KR2f0008_WYG_049-9a"/>
　友揭事邑令極力為情應作一札致謝庶見感激之意<lb/>
　近來小人道長徃徃有意外横逆不得不周旋當事等<lb/>
　語據此則鄉紳之交結官府挾制把持顯然可見此等<lb/>
　惡習㫁不可長著行文李衞加意整飭應㕘奏者即行<lb/>
　㕘奏應懲治者即行懲治務使陋習盡除以正人心以<lb/>
　端風俗以除小民之隠憂倘李衞因循容隠經朕訪聞<lb/>
　或别處發覺定將李衞治以重罪杭州府及海寧縣二<lb/>
　缺必得剛方廉正之員方克勝任著將開封府知府孫<lb/>
<pb n="KR2f0008_WYG_049-9b"/>
　國璽調補杭州府知府海寧縣知縣缺著内閣九卿公<lb/>
　舉數人㑹同吏部帶領引見<lb/>
　　初六日奉<lb/>
上諭朕臨御寰區惟以正人心端風俗為首務乃化導訓<lb/>
　誡之㫖屢頒而錮習尚未悛改如浙江則有汪景祺查<lb/>
　嗣庭之流肆行訕謗毫無忌憚可見浙省風俗澆漓甚<lb/>
　於他省而今科主考陳萬䇿䇿問中有云浙省敝俗頗<lb/>
　喜爭訟或本屬細故而張大其詞或僅有影響鑿空妄<lb/>
<pb n="KR2f0008_WYG_049-10a"/>
　作刁風未革積習日深等語益可見浙俗之難化導為<lb/>
　衆所共知者也若不力為整頓挽回及其陷於重罪然<lb/>
　後加之以刑實有所不忍朕意專遣一官前徃浙江省<lb/>
　問風俗稽察奸偽應勸導者勸導之應懲治者懲治之<lb/>
　應交地方官審結者即交地方官審結應㕘奏提問者<lb/>
　即㕘奏提問務使紳衿士庶有所儆戒盡除浮薄囂凌<lb/>
　之習歸於謹厚以昭一道同風之治河南學政王國棟<lb/>
　居官聲名甚好可著前徃浙江膺斯職任其應給何等<lb/>
<pb n="KR2f0008_WYG_049-10b"/>
　之銜並如何設立衙門鑄給關防之處著九卿詳議具<lb/>
　奏王國棟著來京請訓㫖再赴浙江新任<lb/>
　　又奉<lb/>
上諭國家設學校以儲養人才鄉㑹廷試拔其尤者而用<lb/>
　之即古選士造士之遺意也但士子作文有一日之長<lb/>
　短縱使主司公明搜羅豈無遺佚況去取惟憑文藝其<lb/>
　人品之高下才能之優絀無由得知每有出羣拔萃之<lb/>
　才屢試不售即或晚得一第而年力衰邁不堪為國家<lb/>
<pb n="KR2f0008_WYG_049-11a"/>
　任使朕思各省學政奉命課士黜劣舉優係其專責嗣<lb/>
　後學政三年任滿將生員中實在人品端方有猷有為<lb/>
　有守之士大省舉四五人小省二人送部引見朕親加<lb/>
　考試酌量擢用現在報滿各學政即遵照薦舉其到任<lb/>
　未久者如有所知亦即舉出夫一省而舉數士不可謂<lb/>
　無人學政巡厯各府三年之久日與士子相親考文察<lb/>
　行不得謂不知但能虛公衡鑑所舉必得其人且風聲<lb/>
　所樹凡讀書士子必皆鼓舞振興力學敦行求為有用<lb/>
<pb n="KR2f0008_WYG_049-11b"/>
　之儒於士習人材大有裨益該學政其各實心奉行毋<lb/>
　得苟且塞責如有徇私冒濫等弊必嚴加治罪<lb/>
　　又奉<lb/>
上諭凡事干渉大黨者甚有關係朕㫁不肯容其含糊歸<lb/>
　結阿靈阿有阿靈阿應得之罪阿爾松阿有阿爾松阿<lb/>
　應得之罪今刑部等衙門議將阿靈阿得受欒廷芳贓<lb/>
　銀俱著落阿爾松阿之家産追賠甚屬錯謬若云阿靈<lb/>
　阿名下贓銀應著落伊子追賠則阿靈阿尚别有子嗣<lb/>
<pb n="KR2f0008_WYG_049-12a"/>
　何得只著落阿爾松阿一人之家産此本所議顯係徇<lb/>
　情䕶庇阿靈阿之衆子著另議具奏其㑹議定稿之滿<lb/>
　洲漢軍堂司官著交該部嚴察議奏漢官不能深知阿<lb/>
　靈阿家屬之事免其察議此本内所議諾岷枷號鞭責<lb/>
　之處俱著寛免<lb/>
　　又奉<lb/>
上諭前鄭任鑰具題李洵一案刑部以擬罪不符議駁具<lb/>
　奏朕令鄭任鑰明白回奏今鄭任鑰奏稱刑獄重情固<lb/>
<pb n="KR2f0008_WYG_049-12b"/>
　不敢踰越於律例亦不宜膠執於律例朕不知鄭任鑰<lb/>
　所擬與刑部所駁孰為踰越律例孰為膠執律例若鄭<lb/>
　任鑰所擬合例則刑部之駁非矣若刑部所駁合例則<lb/>
　鄭任鑰難辭巧飾回䕶之咎著刑部堂官明白回奏<lb/>
　　又奉<lb/>
上諭從前朕因泗州逼近黄河常有水患今嵗又復被水<lb/>
　特命布政使石麟動支庫銀二萬兩親身帶徃散給窮<lb/>
　民此朕格外之恩也今魏廷珍奏稱已奉諭㫖動庫銀<lb/>
<pb n="KR2f0008_WYG_049-13a"/>
　二萬兩賞給無庸再議賑䘏等語殊非朕格外加恩軫<lb/>
　念窮黎之意且賑䘏之例應照被災分數酌定多寡若<lb/>
　云已加特恩便不照常賑濟倘恩賞之數不及應賑之<lb/>
　數則小民因此轉未䝉恩矣著交與魏廷珍仍照定例<lb/>
　將應賑之處確核具題散賑<lb/>
　　又<lb/>
諭兵部聞江南等省駐防兵丁寡婦每年以船載送至京<lb/>
　江南浙江等省俱于七八月起程福建廣東荆州等處<lb/>
<pb n="KR2f0008_WYG_049-13b"/>
　俱于四五月起程沿途換船多致遲誤且船戸惟利是<lb/>
　圖故意延挨不肯送至張家灣一到臨清濟寧等處即<lb/>
　稱恐致氷凍以致寡婦仍由旱路來京多致苦累甚屬<lb/>
　可憫嗣後各省送駐防兵丁寡婦來京之時著于定限<lb/>
　之前一月起程至起程之後交與沿途地方官於換船<lb/>
　處速行換船與糧船一例照管督催務令必至張家灣<lb/>
　庶寡婦不致苦累而回空船隻亦不致守凍矣<lb/>
　　初八日奉<lb/>
<pb n="KR2f0008_WYG_049-14a"/>
上諭朕即位以來三年之内素服齋居至去年八月三年<lb/>
　之期已滿十月為朕萬壽節在廷諸臣有進獻書籍筆<lb/>
　墨文玩之事朕以君臣之間情誼貴乎聯屬如古來之<lb/>
　躋堂稱觥獻芹獻曝皆所以通上下之情不使尊卑之<lb/>
　分大相暌隔也況朕之待諸臣實視為家人一體朕有<lb/>
　食用之物遇便即行頒賜今諸臣有所進獻朕何忍悉<lb/>
　行屏拒故其物雖極輕微樸陋朕亦鑒其誠心而收納<lb/>
　一二件大抵多係筆墨牋紙之𩔖又因内廷用此不多<lb/>
<pb n="KR2f0008_WYG_049-14b"/>
　比即分賜大臣翰林等今春朕偶憶及去冬諸臣進獻<lb/>
　之事惟恐每年成例諸臣多費經營在朕一無所取曽<lb/>
　降諭㫖切止之至於督撫提鎮等朕向來停其貢獻而<lb/>
　去冬十月進獻者各省督撫中惟有查弼納孔毓珣李<lb/>
　紱陳世倌圖理琛五人提鎮則皆未到此舉朝所共知<lb/>
　者今朕檢閲查嗣庭日記則載云某日赴圓明園進獻<lb/>
　上收硯頭瓶一具毫筆二百枝是日督撫提鎮進獻者<lb/>
　甚多等語朕因查閲查嗣庭進獻原摺則收伊硯頭瓶<lb/>
<pb n="KR2f0008_WYG_049-15a"/>
　　一種乃新磁極不堪可笑之物至於所進毫筆朕因伊<lb/>
　　係讀書人正可留以自用比時即發還之而伊日記中<lb/>
　　則云收納二種即此見其虛假矣本無督撫提鎮進獻<lb/>
　　之事而伊記為甚多不知伊所見者是何省何人其粉<lb/>
　　飾裝㸃者究屬何意著三法司一併審訊具奏<lb/>
　　　又奉<lb/>
　上諭朕閲康熙四十七年<lb/>
實錄内載<lb/>
<pb n="KR2f0008_WYG_049-15b"/>
皇考褒奬朕之諭㫖云朕之諸子多令人視養惟四阿哥朕<lb/>
　親撫育能體朕意愛朕之心殷勤懇切可謂誠孝當時降<lb/>
㫖原有幼年微覺喜怒不定一語朕曽奏曰臣侍<lb/>
皇父左右時䝉教訓頃者復降<lb/>
褒綸實切感愧至于喜怒不定一語昔年曽䝉<lb/>
皇父訓飭此十餘年以來<lb/>
皇父未曽降㫖飭臣有喜怒不定之處是臣省改微誠已荷<lb/>
皇父洞鑒今臣年逾三十居心行事大概已定喜怒不定四<lb/>
<pb n="KR2f0008_WYG_049-16a"/>
　　字關係臣之生平仰懇<lb/>
聖慈將<lb/>
諭㫖内此四字恩免記載隨䝉<lb/>
皇父傳諭曰十餘年來實未見四阿哥有喜怒不定之處頃<lb/>
　朕降㫖時偶然諭及無非益加勉勵之意此語不必記載<lb/>
　　此<lb/>
皇考當年之恩㫖也今朕纉承大統臨御寰區凡一喜一怒<lb/>
　　皆慎之又慎未敢輕忽如或尚有不定處足見<lb/>
<pb n="KR2f0008_WYG_049-16b"/>
皇考知人之明評論不爽如朕已無喜怒不定之處是朕仰<lb/>
　　遵<lb/>
庭訓時時體察得以陶鎔氣質<lb/>
皇考訓誨之恩尤不敢忘也<lb/>
實錄館總裁官可將當日<lb/>
皇考降㫖及朕奏懇䝉<lb/>
恩俞允前後情節據實添載<lb/>
實錄中<lb/>
<pb n="KR2f0008_WYG_049-17a"/>
　　又奉<lb/>
上諭今年刑部情實人犯招冊朕細加閲看將其中情罪<lb/>
　有一綫可寛者已降㫖分别發落緩決人犯招冊朕昨<lb/>
　亦逐一閱看見九卿所定尚有未協之處著九卿詹事<lb/>
　科道等各將原冊細心酌量于數日内候朕面降諭㫖<lb/>
　　又奉<lb/>
上諭助敎一官有敎訓士子之責若只考試繕寫則年少<lb/>
　淺學但工寫字者皆可入選何能得人可傳諭各部院<lb/>
<pb n="KR2f0008_WYG_049-17b"/>
　衙門將滿字筆帖式内為人老成有品行者保舉引見<lb/>
　其應考繙譯者仍照例考試<lb/>
　　初九日奉<lb/>
上諭向來江南湖廣山東河南盜案較他省為多朕恐地<lb/>
　方官隠匿不報致為平民之累是以特差官員前往巡<lb/>
　查無非戢盜安民之意近聞四省地方民人因有欽差<lb/>
　官員耑司稽查盜案遂有妄行控告之事或將小事張<lb/>
　大其詞或將舊事復行控訐案牘紛紜轉滋煩擾著行<lb/>
<pb n="KR2f0008_WYG_049-18a"/>
　　文欽差官員伊等巡查辦理之事以雍正四年為始其<lb/>
　　雍正三年以前舊案小民復行具控者不必准理如此<lb/>
　　則小民妄控之風可息欽差官員得耑心辦理現在之<lb/>
　　事而地方可收息事寧人之效矣<lb/>
　　　又奉<lb/>
　上諭據浙閩總督高其倬摺奏蘇祿國王遣使進表効貢<lb/>
　　先將情形奏聞等語蘇祿國逺在海外隔越重洋從來<lb/>
　　未通職貢今輸誠嚮化甚屬可嘉閩省起送來京之時<lb/>
<pb n="KR2f0008_WYG_049-18b"/>
　　著沿途地方官䕶送照看應用夫馬食物著從厚支給<lb/>
　　以示朕加惠逺人之至意<lb/>
　　　初十日奉<lb/>
　上諭我<lb/>
皇考聖祖仁皇帝臨御六十餘年富有四海而躬行儉徳撙<lb/>
　　節愛養以為保惠萬民之本此中外臣民所共知者從<lb/>
　　來宫中服御之具惟尚質樸無華至於古玩器皿之屬<lb/>
　　皆尋常及平等之物竟無一件為人所罕見可珍奇者<lb/>
<pb n="KR2f0008_WYG_049-19a"/>
　　此等事朕向來且不深知則外廷臣工又何從而知之<lb/>
　　即有據實以告者不但令人難信朕亦至於生疑也朕<lb/>
　　即位後偶令内監將大内所有玩器稽查檢㸃並將避<lb/>
　　暑山莊等處厯年陳設之物其中可觀者皆取回宫中<lb/>
　　看來較朕藩邸所藏尚屬不逮朕實切責於己抱愧於<lb/>
　　心益欽服我<lb/>
皇考之至徳即此一節已超越前古矣當日二阿哥在東宫<lb/>
　　時留心珍玩廣收博採遂至蓄積豐盈其精古可賞者<lb/>
<pb n="KR2f0008_WYG_049-19b"/>
　　數倍於<lb/>
皇考宫中之所有於此觀之其當以<lb/>
皇考為法以二阿哥為戒朕志實益以堅也今宫中所有稍<lb/>
　　可貴重之物有來自朕之藩邸及近年以來内外諸臣<lb/>
　　進獻而朕酌留一二件者又二阿哥舊物及年羮堯入<lb/>
　　官之物亦在其中並非<lb/>
皇考宫中之所留貽也偶因閒暇憶及實不忍令<lb/>
皇考盛徳異日湮没而不彰特書此以留示子孫俾知<lb/>
<pb n="KR2f0008_WYG_049-20a"/>
皇考之節用愛人戒奢崇約不獨溥鴻恩於萬姓亦且留厚<lb/>
　　福於子孫而世世追思<lb/>
聖徳祗遵<lb/>
聖訓敬謹奉行毋稍踰越此又人人所當自勉者也<lb/>
　　　十一日<lb/>
　諭大學士九卿等直隸地方旗民雜處徃徃以强凌弱勢<lb/>
　　力相加而謹樸良民常被欺壓因而相習於强悍之風<lb/>
　　不知悛改而風俗不能臻於淳厚朕勵精圖治欲四海<lb/>
<pb n="KR2f0008_WYG_049-20b"/>
　　之廣道徳一而風俗同況輦轂之下首善之區尤當整<lb/>
　　飭化導以為萬邦之式今欲將滿漢漢軍御史各差二<lb/>
　　員令其巡查八府地方凡旗下告退之官員及在屯之<lb/>
　　莊頭内監之族戚與在籍之鄉紳衿監倘有不安本分<lb/>
　　凌虐良民不畏官吏恣行暴悍者或即行懲治或具本<lb/>
　　㕘奏其地方命盜案件亦聽其查訪有應在本地方歸<lb/>
　　結者即㑹同地方有司秉公歸結有應奏聞者即行奏<lb/>
　　聞務使豪强歛跡良善安居以副朕移風易俗之至意<lb/>
<pb n="KR2f0008_WYG_049-21a"/>
　　其如何遣官分巡之處爾等定議具奏<lb/>
　　　十三日奉<lb/>
　上諭朕覽戸部奏銷本章見恩詔内賞給老人一項直隸<lb/>
　　各省七十以上至百嵗以上老民老婦共一百四十二<lb/>
　　萬一千六百二十五名賞給絹布等件價銀共八十九<lb/>
　　萬餘兩米一十六萬五千餘石等語凡此老人但就民<lb/>
　　人而言如仕宦紳士商賈僧道皆不入此數之内洪範<lb/>
　　以壽居五福之首而昔人稱七十為古稀誠以壽為難<lb/>
<pb n="KR2f0008_WYG_049-21b"/>
　　得而可貴也乃今日老人之多至於如此皆由我<lb/>
皇考聖祖仁皇帝六十餘年以來深仁厚澤休養生息凡山<lb/>
　　陬海澨僻壤窮鄉無不沐浴<lb/>
鴻慈涵濡大化太和翔洽壽國壽民所以期頤耄耋龎眉皓<lb/>
　　首之人至數百餘萬之多所謂老耆以壽終幼孤得遂<lb/>
　　長者皆我<lb/>
皇考之賜也從此益加培養日積月累則民間之享高年介<lb/>
　　眉壽者更不知如何之衆矣此等老人躬際昌期年登<lb/>
<pb n="KR2f0008_WYG_049-22a"/>
　　上壽大抵皆居心忠厚力行善事之人即或有一二年<lb/>
　　少時未盡醇謹者亦必中年暮齒能自新悔悟之人蓋<lb/>
　　一念修省即荷<lb/>
上天福佑也是國家有培養之恩而由本人能修善以祗承<lb/>
　　之非倖而致之者也爾等百姓覩太平之盛事當歡欣<lb/>
　　鼓舞謹身修徳以迓<lb/>
天庥父與父言慈子與子言孝兄弟友恭夫婦和順比閭族<lb/>
　　黨之間相親相愛無詐無欺革薄從忠循分守法盡除<lb/>
<pb n="KR2f0008_WYG_049-22b"/>
　　乖戾之氣為國家淳樸善良之民則<lb/>
天地佑善錫福長享遐年此必然之理也但生齒日盛食指<lb/>
　　繁多則謀生之計不可不講爾等百姓當重農桑以順<lb/>
　　天時勤開墾以盡地利務本業以戒游惰謹蓋藏以裕<lb/>
　　久逺而且節省食用愛惜物力毋尚奢侈毋競紛華毋<lb/>
　　任意糜費以耗有用之財毋但顧目前而忘經久之計<lb/>
　　朕以勤儉先天下宫禁之中於食餘之物皆不忍棄必<lb/>
　　令人檢取收貯之數年以來所貯米粟已至數十石之<lb/>
<pb n="KR2f0008_WYG_049-23a"/>
　多朕臨御萬方尚多方撙節愛養以為加惠元元之本<lb/>
　爾等小民安可縱口腹之所欲而忘物力之艱難乎爾<lb/>
　等誠能體朕諄諄訓諭之意敦善行則心體安務本計<lb/>
　則俯仰足惜財用則家室裕人心和樂風俗醇美同為<lb/>
　壽考之人長享昇平之福豈非朕之所厚望哉著該部<lb/>
　將朕此㫖轉發直省督撫通行所屬郡邑鄉村咸使聞<lb/>
　知<lb/>
　　十四日奉<lb/>
<pb n="KR2f0008_WYG_049-23b"/>
上諭錢糧之有火耗原非應有之項但以相沿日久地方<lb/>
　官員非此無以養贍故姑且存之而各省舊例亦有輕<lb/>
　重之不同倘地方官員於應取之外稍有加重者朕必<lb/>
　訪聞重治其罪向來山西省虧空甚多而地方官無以<lb/>
　藉口動稱因預備軍需所致並將侵蝕之銀皆指為軍<lb/>
　需之用總因噶禮蘇克濟肆行貪婪種種苛索火耗日<lb/>
　重而公帑日虧及至敗露之後又請將各官留任令其<lb/>
　彌補而究竟不能清結此實向來之積弊也及諾岷到<lb/>
<pb n="KR2f0008_WYG_049-24a"/>
任加意整頓盡革從前之加派而各屬無著之虧空不<lb/>
能填補者則將各官應得耗羨歸之於公以為酌補虧<lb/>
空之計又恐各官無以養廉以致苛索於百姓故於耗<lb/>
羨中酌定數目以為日用之資諾岷此舉亦以山西情<lb/>
形不得不如此辦理以官員之羨餘補官員之虧空既<lb/>
可完帑亦不累民實權宜得中之善䇿也諾岷在任二<lb/>
年諸事漸漸就緒伊都立接任安享其成耳前聞得伊<lb/>
都立將通省火耗應減者皆出示裁減朕甚嘉之因賜<lb/>
<pb n="KR2f0008_WYG_049-24b"/>
以總督銜仍巡撫山西原欲山西百姓永受其利也伊<lb/>
既秉公裁減則㫁無有復行徵收之理近日又聞得伊<lb/>
都立以用度不敷竟不奏聞於朕而將已減之耗羨仍<lb/>
舊徵取經朕訪聞尚不肯深信意謂天下寧有此理耶<lb/>
因降㫖詢究務令照前裁減今伊摺奏竟係實有之事<lb/>
認咎無辭伊都立如此暮四朝三前後矛盾同於兒戲<lb/>
可乎況此係今春伊都立陛見回任後舉行之事則山<lb/>
西人民豈不疑其出自朕意乎夫以封疆大臣不能宣<lb/>
<pb n="KR2f0008_WYG_049-25a"/>
　　揚徳意使小民知朕恤下之恩而反為此悖理營私之<lb/>
　　事以啟小人之疑傷為政之體昏庸若此豈事君理民<lb/>
　　之道乎伊都立著交部嚴察議奏昔日年羮堯噶什圖<lb/>
　　以陜西虧空甚多難於清結請將各屬火耗酌量增添<lb/>
　　彌補比時<lb/>
聖祖仁皇帝切責嚴禁之㫖衆所共知昨張楷亦以私心妄<lb/>
　　度朕意向范時繹言以為既免江蘇浮糧便不妨加増<lb/>
　　火耗以補地方之虧空此等識見妄謬已極朕愛養斯<lb/>
<pb n="KR2f0008_WYG_049-25b"/>
　　民每嵗捐額賦數十萬之多以沛從來未有之恩澤豈<lb/>
　　反忍加増火耗以累民乎蓋火耗者小民之脂膏也虧<lb/>
　　空者貪官汚吏侵剋之所致也以小民之脂膏而填補<lb/>
　　官吏侵剋之項有是理乎伊都立將已經裁減之項復<lb/>
　　行徵收而山西之民即照數完納俯首無辭毫無怨望<lb/>
　　之意足見山西民情忠厚淳樸可憫可嘉之至再者佟<lb/>
　　吉圖亦曽奏朕欲將浙省火耗増添以彌補虧空朕切<lb/>
　　責止之朕若允佟吉圖之奏行之於浙江則地方之人<lb/>
<pb n="KR2f0008_WYG_049-26a"/>
　不知如何之忿恨詈罵矣聖人所謂惡居下流而訕上<lb/>
　者惡不孫而無禮者此數端皆切中浙人如汪景祺查<lb/>
　嗣庭等類之病而為聖賢深惡之習較之山西忠厚淳<lb/>
　樸之風相去豈啻天壤哉<lb/>
　　又<lb/>
諭刑部逃人在外生事被人毆殺之案如嚴五兒在逃被<lb/>
　毛柱兒指為逃人嚴五兒輒以刀戳毛柱兒毛柱兒奪<lb/>
　刀戳傷嚴五兒以致身死逃人本身已經犯罪又在逃<lb/>
<pb n="KR2f0008_WYG_049-26b"/>
　生事被人毆死與尋常鬭毆不同嗣後逃人被毆身死<lb/>
　者不應擬抵庶使逃走之人知所儆懼爾部即知㑹各<lb/>
　省遵行<lb/>
　　又戸部等衙門議覆御史殷式訓條奏停止漕糧曬<lb/>
　　颺奉<lb/>
上諭據九卿所議既稱米石進倉之後原不能再為曬颺<lb/>
　雖有其例㫁然難行又稱在倉曬颺之例固不能行而<lb/>
　八倉曬颺之名實不可去等語夫各衙門辦理之事俱<lb/>
<pb n="KR2f0008_WYG_049-27a"/>
　係實在見諸施行者豈有無其事而徒存其名之理此<lb/>
　所議錯謬而措詞亦屬支離不必再令九卿議覆著交<lb/>
　與戸部確議具奏<lb/>
　　又河道總督齊蘇勒等題報秋汛情形奉<lb/>
上諭據奏秋汛水勢已退引河暢流各處工程平穏知道<lb/>
　了年來河水甚大在工人員甚屬効力應加議敘以示<lb/>
　嘉奬著交與齊蘇勒嵇曽筠將在工人員効力多寡之<lb/>
　處分别一等二等三等報部議敘具奏夫奬勞賞功乃<lb/>
<pb n="KR2f0008_WYG_049-27b"/>
　國家激勸臣工之大典亦上司鼓舞屬員之要務必須<lb/>
　秉公持平方足以服衆心而收實效齊蘇勒為人鯁直<lb/>
　朕所深信嵇曽筠交遊頗廣昨朕檢閲查嗣庭筆札則<lb/>
　見有屢次以河工人員寄信請託嵇曽筠之事此次舉<lb/>
　報河工人員務秉公心勿徇情面以副朕加恩河員之<lb/>
　至意<lb/>
　　十六日奉<lb/>
上諭近來科場取士試官多以四書文為主而於經藝不<lb/>
<pb n="KR2f0008_WYG_049-28a"/>
　甚留心士子讀書制行之道首在明經其以五經取中<lb/>
　副榜者必係有志經學之士著將今年各省五經取中<lb/>
　副榜之人俱准作舉人一體㑹試再今科各省所中副<lb/>
　榜内有兩次中副榜者亦准作舉人一體㑹試以上二<lb/>
　項加恩之處俱係特典後不為例<lb/>
　　又<lb/>
諭大學士九卿翰詹科道爾等漢官中多出自科甲之人<lb/>
　既誦法聖賢讀書明理當知君臣之大義須上下一體<lb/>
<pb n="KR2f0008_WYG_049-28b"/>
　情分相聯方克致昇平之治人人共受其澤自唐宋以<lb/>
　來去古已逺習俗澆漓人心詐偽狂妄無忌憚之徒徃<lb/>
　徃以腹誹朝政語含譏訕為尚甚者筆之於書肆其誣<lb/>
　謗如汪景祺查嗣庭今已敗露爾等平日保無有似此<lb/>
　者乎本朝養育人材待士之典可謂重矣而漢人意中<lb/>
　每似不願太平安靜者我國家恩養休息海宇晏清八<lb/>
　十餘年萬民樂業即爾等父母妻子亦安享其福矣如<lb/>
　設有奸民煽動一方未寧爾等身家性命皆能保其無<lb/>
<pb n="KR2f0008_WYG_049-29a"/>
事耶凡平日私心怨望之徒未知曽計及於此否夫順<lb/>
天者昌君即天也食其祿踐其土而有異心則逆天矣<lb/>
逆天者豈能逃於天譴乎汪景祺查嗣庭其明證也爾<lb/>
等宜捫心自問有則切改之無貽後悔至於士人立身<lb/>
行己以禮義廉恥為重乃至昏夜乞憐上書投札滿紙<lb/>
稱功頌徳之語書之者不愧受之者不辭何斯文掃地<lb/>
廉恥蕩然至於此極也又有將子弟姻戚門生故舊私<lb/>
書請託者使地方督撫皆惟命是從則其權勢赫奕亦<lb/>
<pb n="KR2f0008_WYG_049-29b"/>
甚可危寧不自知畏懼乎若謂雖有請託督撫大吏置<lb/>
若罔聞則又何必多費此紙墨徒自取辱以蹈罪愆也<lb/>
且爾等所以囑託私人者原欲庇䕶之耳其居官若果<lb/>
能清廉稱職則必膺卓異之薦何必囑託設敗檢貪婪<lb/>
或才力不及則地方大吏豈能為之受過及彈章既發<lb/>
不過曰本欲周旋無如事勢不能以此一語相謝而已<lb/>
況爾等以素所親愛之人為之請託照拂尤屬無益而<lb/>
有損蓋彼無倚恃尚知警惕自守勉勵供職若先有請<lb/>
<pb n="KR2f0008_WYG_049-30a"/>
託彼必以為勢要可倚肆其狂妄無所不為及實在贓<lb/>
欵發覺則受請託者不能為之庇䕶而請託者惟恐累<lb/>
及於己此時始悟從前請託之非已追悔莫及矣是非<lb/>
所以愛之而實以害之也爾等漢人皆係各省州縣之<lb/>
百姓受治於有司者如請託之風盡除凡地方有司皆<lb/>
有所畏懼而廉潔愛民則爾等之子孫宗族咸受其慶<lb/>
不亦善乎如請託之風不絶則地方官員各有倚賴將<lb/>
肆其貪婪則爾等之家産不足飽貪官汚吏之谿壑爾<lb/>
<pb n="KR2f0008_WYG_049-30b"/>
等自為身家桑梓計亦㫁應速改厯代之陋習也向來<lb/>
爾等請託若係平昔相好親厚之人或得微小利益此<lb/>
風不息若遇素不相識而請託所不能行者則無益而<lb/>
有害矣可不早自警惕乎夫欲盡除此干求請託之風<lb/>
必使以事干人者先赧於啓齒而受人之逢迎諂媚者<lb/>
即賤惡其為人而深拒之如此則風俗始可以轉移爾<lb/>
等永䝉根本之大利益也朕屢為爾等訓諭而有不能<lb/>
醒悟者蓋知小而不知大知近而不知逺知非而不知<lb/>
<pb n="KR2f0008_WYG_049-31a"/>
　　是知小利而不知大利佛經所謂顛倒相也至查嗣庭<lb/>
　　請託賄囑之書札不一而足而丁士一至以紅綾啓呈<lb/>
　　送查嗣庭此乃用之於王公者而查嗣庭儼然受之無<lb/>
　　恥無禮僭越極矣其日記所載狂妄悖逆之語與汪景<lb/>
　　祺相為表裏而其誹議<lb/>
聖祖仁皇帝用人行政大逆不道之言不可勝舉我<lb/>
聖祖仁皇帝御極六十餘年凡一言一動必審求至當然後<lb/>
　　出諸號令而查嗣庭則肆行譏訕如選庶吉士則云宋<lb/>
<pb n="KR2f0008_WYG_049-31b"/>
　　制科命從官各舉平日所為文於學士院中選而後召<lb/>
　　試明𢎞治以前凡選庶常必先期呈所為文字於内閣<lb/>
　　倣宋制也不知何時用隨意欽㸃之法等語夫宋制科<lb/>
　　之呈文召試乃廷試也而以之比擬選館不通甚矣明<lb/>
　　時人主晏處深宫不見外廷之臣故令内閣主選俊之<lb/>
　　舉我<lb/>
聖祖仁皇帝無日不臨朝聽政引見各官於館選尤必<lb/>
親加詳定而查嗣庭以宋明之事比並而論且以<lb/>
<pb n="KR2f0008_WYG_049-32a"/>
欽㸃為非尚有人心者乎汪景祺亦云進士選館一見豈能<lb/>
　　定其賢否夫自古以身言書判為用人之方故必觀其<lb/>
　　相貌言動以為選擇若其人舉動輕浮不能應對或年<lb/>
　　齒過老或新進穉弱豈可令其讀書翰苑此皆顯而可<lb/>
　　見者汪景祺此論實與查嗣庭隨意欽㸃之語誣罔一<lb/>
　　轍且查嗣庭以明代館選先期呈文字於内閣今若將<lb/>
　　館選庶常交内閣司其事内閣諸臣遵何道為選擇之<lb/>
　　法而使所用悉當乎查嗣庭之言庶常授官也則以明<lb/>
<pb n="KR2f0008_WYG_049-32b"/>
　　時改敎授補知州為無定例而以我朝改部曹為愧何<lb/>
　　其恕於明代而刻論本朝耶其論計典也以為京察廢<lb/>
　　則計典亦當廢且以佐貳教職之㕘處為寃不知查嗣<lb/>
　　庭果有所見而云然耶抑不過借端誣謗以洩其不服<lb/>
　　本朝之心耶查嗣庭以翰林而擢用三品大僚且在内<lb/>
　　廷行走凡有見聞又何事不可陳奏請㫖而乃挾其悖<lb/>
　　逆之心私行筆載是即面從而退有後言實共工驩兜<lb/>
　　之流也朕即位以來凡用人行政遵奉<lb/>
<pb n="KR2f0008_WYG_049-33a"/>
聖祖仁皇帝之成法<lb/>
聖祖信用大臣委以推人保舉之任内員責之卿長外員責<lb/>
　　之督撫令其各舉所知或部曹用為監司或州縣擢為<lb/>
　　府道皆由大僚之推薦正慎重官方之意也朕遵奉舊<lb/>
　　章凡有府道缺出或令廷臣保舉或令督撫保題採訪<lb/>
　　擢用而查嗣庭汪景祺謂居官自有資格厯俸自有後<lb/>
　　先宜循資序俸與之量移今則道官府官非特㫖補授<lb/>
　　即督撫保題白首為郎十年不調㡬於禁錮終身等語<lb/>
<pb n="KR2f0008_WYG_049-33b"/>
　　是朕之簡賢任能委信大臣皆非矣用人乃人君之專<lb/>
　　政如但循資俸則權移於下人君無用人之柄矣此大<lb/>
　　逆不道無理之論也<lb/>
聖祖仁皇帝以翰林為儲材之地文章之選未必不優於政<lb/>
　　事常簡選編檢之有吏才者授以道府而庶常散館亦<lb/>
　　每以州縣對調朕遵奉舊章於雍正元年選編檢為道<lb/>
　　府改庶常為州縣蓋以莅官臨民讀書達道者必能敷<lb/>
　　宣徳意愛養黎民也四年以來有自翰林外用者如何<lb/>
<pb n="KR2f0008_WYG_049-34a"/>
　　世璂則為巡撫矣漆紹文喬學尹則為兩司矣其他為<lb/>
　　道府者多能辦事稱職凡此擢用翰林頗收其效是皆<lb/>
聖祖仁皇帝儲育教養之所貽若云翰林衙門專以文章為<lb/>
　　任則一衙門之中能文者不過數人便可足用其他文<lb/>
　　才雖稍遜而優於政事者皆令其終老翰林豈愛惜人<lb/>
　　才之意而汪景祺以為翰林者侍從之臣清華之選而<lb/>
　　責以吏事轉為外官不知簿書為何物未能操刀而使<lb/>
　　之割等語先民有言未有學養子而後嫁者也如汪景<lb/>
<pb n="KR2f0008_WYG_049-34b"/>
　　祺之説則是朕之因材器使量能授官者又非矣而查<lb/>
　　嗣庭日記謂詞林壅積至此一通更誣罔之甚也<lb/>
聖祖仁皇帝以行取知縣多潔己辦事之員引見時以額外<lb/>
　　主事補用而新科進士留部學習令其咸知服官勤政<lb/>
　　誠養育人材之至意也朕遵奉舊章以進士為額外主<lb/>
　　事有能勤敏稱職者各堂官保舉補授乃汪景祺以郎<lb/>
　　中既不能陞員外何由得轉主事尤為絶望又有額外<lb/>
　　之主事引領而待則小京官與外省之知縣更為無望<lb/>
<pb n="KR2f0008_WYG_049-35a"/>
　　等語是朕之令進士觀政學習造就人材又非矣<lb/>
聖祖仁皇帝重翰林開坊之選每擇學問優長品行端方者<lb/>
　　不拘資俸陞以中贊講讀之職此誠奬勵人材之至意<lb/>
　　也設循資序俸則凡屬才學庸常之員嵗月稍深皆可<lb/>
　　坐致陞擢而才具出羣少年奮勉之人以限於年淺不<lb/>
　　得量移必至志氣隳頽是豈激勸臣工之道乎朕遵奉<lb/>
　　舊章令將翰林應陞之員及以次應陞之員通行開列<lb/>
　　㨂選陞遷乃汪景祺以為開坊不拘資俸詞臣終老玉<lb/>
<pb n="KR2f0008_WYG_049-35b"/>
　　堂遂使屈膝强顔仰求要人希圖外轉等語是朕之慎<lb/>
　　重清華優待詞臣又非矣況如汪景祺所云屈膝强顔<lb/>
　　仰求外轉此等無恥敗檢之人以之終老玉堂已屬有<lb/>
　　玷清班而尚以淹滯為歎誠喪心病狂之論也朕即位<lb/>
　　以來屢降諭㫖凡政治有闕令諸臣直言無隠至再至<lb/>
　　三朕求言之切自反諸已實為誠矣而汪景祺謂諸臣<lb/>
　　言事者應名故事皆無關痛癢雖日進萬言囈語浮詞<lb/>
　　何補聖治有條奏之名無條奏之實等語朕不知諸臣<lb/>
<pb n="KR2f0008_WYG_049-36a"/>
果無可言耶抑匿而不吐耶或朕求言之不切耶何苦<lb/>
自隠其胸中之欲語而忍視朕受此叛逆人之誹笑也<lb/>
又汪景祺譏考官評文之謬謂近科以來考官但看四<lb/>
書文三篇為去取經文皆不寓目二三場又無論已臺<lb/>
閣諸臣通經者㡬人進士出身能含毫吮墨伸紙作數<lb/>
千言者又㡬人昔年辛苦地今日負初心可為三歎等<lb/>
語本朝制科取士三場並重但出題先書後經閲文者<lb/>
不得不先看書藝而後閲經文㫁無有書文不佳而優<lb/>
<pb n="KR2f0008_WYG_049-36b"/>
於經文之理且雍正二年特開五經中式之科通行直<lb/>
省以廣羅明經力學之士尚可云不崇重經學乎至其<lb/>
詆笑考官㡬同唾罵但爾等多係進士出身之人何以<lb/>
不能盡以人事君之道甘受叛逆人之譏訕至此爾等<lb/>
自反能無怍乎復有無知之徒謂朕進人太驟退人太<lb/>
速者朕在藩邸時從未與外廷諸臣徃還即識面者亦<lb/>
無其人及即位後有内外員缺寧能不用人乎而素無<lb/>
知識之人不得不博採旁求以用之及用之而徐觀其<lb/>
<pb n="KR2f0008_WYG_049-37a"/>
　　人實有未可則不得不更易之乃不知者議朕以何所<lb/>
　　見而用之何所聞而斥之夫朕用人亦極難耳一員缺<lb/>
　　出訪問在廷諸臣諸臣可以意中無人為對而朕豈可<lb/>
　　因無其人遂懸缺不補乎故大自督撫提鎮至於道府<lb/>
　　㕘遊州縣每一缺出苟不得其人朕將吏兵二部月摺<lb/>
　　翻閲再四每至中夜不寢必得其人方釋然於中此為<lb/>
　　君之難實不可以言語形容者也又有議朕求治太速<lb/>
　　者朕受<lb/>
<pb n="KR2f0008_WYG_049-37b"/>
聖祖仁皇帝付託之重實欲治益求治安益求安以仰副<lb/>
聖祖仁皇帝養育深恩然於臣下辦理政務從未嘗刻期促<lb/>
　　限也今謂朕求治太速試謂彼造言之人自朕即位以<lb/>
　　來刻期而促限者何事因時日稍遲而即加以處分者<lb/>
　　何人伊等能舉出一二端朕即認過朕勵精圖治欲使<lb/>
　　天下臣僚振作奮興去其怠玩上下交相勸勉庶底於<lb/>
　　有成苟此志稍有或弛則庶務積而叢脞矣乃以朕勤<lb/>
　　民為求治太速者其人實欲擾亂政事故為此妄談也<lb/>
<pb n="KR2f0008_WYG_049-38a"/>
　　又以朕於督撫㕘劾之員仍令其引見方定取舍謂朕<lb/>
　　不能深信督撫者夫督撫中朕所深信者從前莫如年<lb/>
　　羮堯也而年羮堯之負朕大恩至於此極天下所共知<lb/>
　　共見此可謂過信督撫之獲益乎若悉聽督撫之陳奏<lb/>
　　而不㫁自朕衷可乎朕自朝至夕凝坐殿室披覽各處<lb/>
　　章奏目不停視手不停披訓諭諸臣日不下數千百言<lb/>
　　悉出於至公至正之心而叛逆之人謂朕為權術馭下<lb/>
　　夫欺人者人即欺之今臣下有能欺隠者乎朕惟以至<lb/>
<pb n="KR2f0008_WYG_049-38b"/>
　　誠待下不為天下先物來而順應之故人即備用其巧<lb/>
　　智於朕前總莫能遁於止水明鏡之鑑也朕君臨天下<lb/>
　　焦心勞思日昃不遑惟求天下後世一個是字乃求言<lb/>
　　則以為不誠求治則以為太速超擢優陞則以為非次<lb/>
　　循資序俸則以為壅滯委任大臣既以為非慎重督撫<lb/>
　　又以為誤將朕勉勵圖治之心總以為無一是處朕實<lb/>
　　不解何道之可從耶朕每事效法<lb/>
聖祖仁皇帝如從前政令果有未協之處爾等漢官内有能<lb/>
<pb n="KR2f0008_WYG_049-39a"/>
　　直陳其非者朕便為改定即<lb/>
聖祖在<lb/>
天之靈想亦為欣悦但毋面是背非如查嗣庭之肆行譏謗<lb/>
　　也況古人有殺身以成名者爾等即有觸犯忌諱如汪<lb/>
　　景祺所云以身試之喪其性命亦足成千古之名矣又<lb/>
　　何憚而不言為此叛逆賊臣所譏誚耶爾等將館選如<lb/>
　　何始稱盡善考試如何始為無弊進言如何始免兒戲<lb/>
　　之語用人如何始免積薪之論有獨見者即昌言之或<lb/>
<pb n="KR2f0008_WYG_049-39b"/>
　　公同詳議具覆此時不言日後私相議論發覺之日必<lb/>
　　治以重罪勿謂朕求言之不誠也查嗣庭處揀出諸人<lb/>
　　請託字札及其日記中謗誹譏訕幸災樂禍之語爾等<lb/>
　　逐一詳細揀視㑹同將查嗣庭審問其請託諸人現任<lb/>
　　者俱令解任來京質訊非現任官員爾等訊明查嗣庭<lb/>
　　俱各行文提究所有關節等件嚴行審究<lb/>
　　　十八日<lb/>
　諭直省督撫從前戸部春秋二撥嵗底大撥之時各省俱<lb/>
<pb n="KR2f0008_WYG_049-40a"/>
　夤緣求免撥解京餉以致藩庫錢糧虛收揑報掩飾彌<lb/>
　縫之弊不一而足自怡親王總理戸部以來凡事秉公<lb/>
　持正於撥餉一項皆斟酌地方逺近詳核錢糧多寡據<lb/>
　實預先奏朕定奪後方行分撥四年以來毫無假借各<lb/>
　省亦應曉然明白矣乃聞尚有愚昧之人私囑吏役暗<lb/>
　行賄賂以冀免撥其巧為遷避者將實存數目不盡開<lb/>
　報蓋緣各省督撫身處逺方不能深悉戸部撥餉悉出<lb/>
　至公乃為吏胥之所愚弄耳兹特曉諭各該督撫嗣後<lb/>
<pb n="KR2f0008_WYG_049-40b"/>
　春秋二季報冊務將藩庫所有實存銀兩悉行開報應<lb/>
　存應解靜候部撥並令該督撫等咸知吏胥㫁不能弄<lb/>
　法増減切勿為人所愚行賄請託朕既經曉諭之後倘<lb/>
　再有犯者一經發覺將與受之人俱按律治罪決不寛<lb/>
　恕<lb/>
　　十九日奉<lb/>
上諭昨朕檢閲查嗣庭筆札凡致私書之官員俱已降㫖<lb/>
　解任來京訊問其中外官手本上多有用印者以朝廷<lb/>
<pb n="KR2f0008_WYG_049-41a"/>
　之印信而用之於徃來問候私書此風㫁宜嚴禁著通<lb/>
　行曉諭各省文武大小官員嗣後倘再有以官印用於<lb/>
　私書手本者定行重治其罪決不寛貸<lb/>
　　又奉<lb/>
上諭田文鏡奏稱偷刨封禁礦砂之范時緒等律應發遣<lb/>
　邊衞充軍係旗人解部枷責等語朕思發遣治罪滿漢<lb/>
　應同一體從前定例將徒流等罪之旗人改折鞭責必<lb/>
　有緣故今可否與漢人更改畫一之處著大學士等㑹<lb/>
<pb n="KR2f0008_WYG_049-41b"/>
　同八旗都統及滿洲漢軍九卿確議具奏<lb/>
　　大學士等遵<lb/>
㫖議奏又奉<lb/>
上諭滿洲䝉古營生之道與民人迥異其滿洲䝉古有犯<lb/>
　軍流罪者可暫停議遣仍照舊例枷責完結嗣後若咸<lb/>
　能懐恩畏法至於鮮有犯者則朕之用恩即同於用法<lb/>
　倘仍罔知感化甘罹法紀則即與漢軍民人一例充發<lb/>
　著再速議具奏<lb/>
<pb n="KR2f0008_WYG_049-42a"/>
　　二十日奉<lb/>
上諭各部漢司官平常者甚多一司之中實能辦事者不<lb/>
　過一二人其餘庸碌無能之人偷惰安閒實屬冗濫朕<lb/>
　即位以來其賢能司官或陞道府或選科道擢用甚衆<lb/>
　而庸平之人若一概陞用必致曠官廢事然尚不忍多<lb/>
　行黜退蓋以各司人衆兼有堂官辦理事無貽悞故今<lb/>
　春京察止將甚不堪者革退數人其餘概為優容此朕<lb/>
　寛大之恩也乃汪景祺查嗣庭等妄謂郎中員外主事<lb/>
<pb n="KR2f0008_WYG_049-42b"/>
　等官壅滯不得陞轉至有白首為郎十年不調之語此<lb/>
　必司官中有不感朕寛容之恩而以不得陞用私相怨<lb/>
　望者是以汪景祺查嗣庭聞之遂為此誣謗之語筆之<lb/>
　於書此等之人既不能為國家効力而轉以不得即陞<lb/>
　為怨懟又復多佔員缺阻塞後人陞補之路甚非整飭<lb/>
　官方之道著各部堂官將所屬司官詳加甄别凡有才<lb/>
　具平常目前不能辦事將來不堪陞用者盡行舉出與<lb/>
　應留辦事人員一同帶來引見請㫖若各部堂官瞻徇<lb/>
<pb n="KR2f0008_WYG_049-43a"/>
　情面稍有容隠將來經朕察出定將該堂官從重治罪<lb/>
　不稍寛貸<lb/>
　　又奉<lb/>
上諭直省地方官辦理欽部案件皆有定限其不依限完<lb/>
　結者例有處分惟邊省苖疆間有督撫自行歸結之案<lb/>
　地方官因無限期遂生怠玩以致案件稽遲民人受其<lb/>
　拖累如廣西西隆州古障地方土目王尚義等與貴州<lb/>
　普安州捧鮓地方之苖目阿九等互控一案曽經高其<lb/>
<pb n="KR2f0008_WYG_049-43b"/>
　倬李紱各委員㑹勘任其遲延聞至今尚未完結地方<lb/>
　各官所司何事此案著鄂爾泰㑹同貴州廣西巡撫另<lb/>
　委賢能大員速行審結嗣後遇有民苖爭訟事件該督<lb/>
　撫嚴飭該管各官作速查審完結如地界兩省或有關<lb/>
　提之人或有㑹勘之處兩省大吏務須和衷辦理不得<lb/>
　互相推諉其有不肖有司託故稽遲巧為推卸者亦當<lb/>
　指名題㕘不可徇庇本省屬員任其遲延如經朕訪聞<lb/>
　督撫徒自取愧耳<lb/>
<pb n="KR2f0008_WYG_049-44a"/>
　　　又奉<lb/>
　上諭怡親王等督率官員興修水利今年已有功效夏秋<lb/>
　　以來地方悉無水患而新種稻田又皆收穫覽怡親王<lb/>
　　等所奏朕心深為慰悦著發與内閣九卿等公看其在<lb/>
　　工人員或於此時議敘以示鼓勵或俟工程告成之日<lb/>
　　議敘著内閣九卿㑹議具奏<lb/>
　　　二十一日奉<lb/>
　上諭今日冊封怡親王之正使大學士馬齊副使領侍衞<lb/>
<pb n="KR2f0008_WYG_049-44b"/>
　　内大臣馬武俱著加一級怡親王誠敬事君公忠體國<lb/>
　　自古賢王罕與倫比數年以來遇王之生辰與遷移府<lb/>
　　第朕每次加以恩賚之期及遣王祭祀行禮奉差起程<lb/>
　　之日朕留心觀之天氣必暄和爽朗今日冊封又如此<lb/>
　　晴明更覺風和日暖足見朕之加恩上合<lb/>
天意而人臣之純一恪恭者<lb/>
天必降之福澤其理昭然不爽非人力所能强致也朕心甚<lb/>
　　為嘉悦將此㫖傳諭諸王大臣<lb/>
<pb n="KR2f0008_WYG_049-45a"/>
　　又奉<lb/>
上諭伊都立奏稱地方官收買私錢應示以章程其奉行<lb/>
　不力者應嚴加議處等語吏部議稱州縣官失察私錢<lb/>
　一起則降三級調用二起則革職而該管之道府等官<lb/>
　處分皆重如此定例則地方官各自顧其考成必至奉<lb/>
　行過於嚴迫而民間生事滋擾夫錢文乃民間日用必<lb/>
　需之物聞向來晉省民間所用多係小錢只應設法漸<lb/>
　次收禁若定例太嚴逼令將小錢盡行收買而大錢又<lb/>
<pb n="KR2f0008_WYG_049-45b"/>
　未議及如何行布民間日用似有未便伊都立所奏與<lb/>
　該部所議均屬未詳且山西一省尚不可行便欲通行<lb/>
　各省尤屬錯悞著另議具奏<lb/>
　　又河道總督嵇曽筠保題考城縣知縣高鏜奉<lb/>
上諭高鏜係高璜之子向來為人甚屬平常朕所深知與<lb/>
　嵇曽筠保題本内優奬之語甚不相符觀查嗣庭之屢<lb/>
　以親知囑託嵇曽筠則嵇曽筠平日之不能謝絶情面<lb/>
　可知至高鏜之出身若嵇曽筠不知則甚屬糊塗若嵇<lb/>
<pb n="KR2f0008_WYG_049-46a"/>
　曽筠知之而特行保奏必係以高鏜曽在朕侍從之列<lb/>
　而為此迎合之舉或高鏜向來平常而近日居官能改<lb/>
　舊習亦未可定著將此詢問田文鏡秉公具奏<lb/>
　　二十三日奉<lb/>
上諭查嗣庭案内有汪漋家書内稱查嗣庭將銀一千兩<lb/>
　典伊房屋等語汪漋身為江西巡撫查嗣庭係欽差典<lb/>
　試之員何得不問銀兩來厯而將已之房屋迎合查嗣<lb/>
　庭即行收受交易甚負朕委任封疆之至意汪漋著解<lb/>
<pb n="KR2f0008_WYG_049-46b"/>
　任來京質問江西巡撫印務著邁柱暫行署理<lb/>
　　二十四日奉<lb/>
上諭向來革職留任官員從無開復之例但年久奉職無<lb/>
　愆亦應開復以示鼓勵嗣後革職留任之員如四年無<lb/>
　過該督撫等題明准其開復著為定例<lb/>
　　又吏部議駁提督雲南學政蔡嵩請定教官考成奉<lb/>
上諭據雲南學政蔡嵩奏請定教官之考成於六年之内<lb/>
　能勸誨士子使文武生員錢糧無拖欠包攬詞訟無被<lb/>
<pb n="KR2f0008_WYG_049-47a"/>
　告陷人者將教官保題陞用等語又稱合無將貢監生<lb/>
　員之錢糧詞訟亦令教官約束並入考成之内等語今<lb/>
　吏部議覆但稱錢糧詞訟二事係州縣専責若以為教<lb/>
　官考成恐以本省之人干預民事漸侵州縣之權應無<lb/>
　庸議等語是該部但就蔡嵩所請後一節議覆其前一<lb/>
　段所請勸誨士子完糧息訟六年考成議敘㕘罰之處<lb/>
　未曽議及甚屬朦混著再議具奏<lb/>
　　又兵部議覆山西總督伊都立揀選壯丁事宜奉<lb/>
<pb n="KR2f0008_WYG_049-47b"/>
上諭伊都立奏請將民壯挑選歩軍其有技藝超羣者則<lb/>
　選補馬兵並使民壯有見用之期等語兵部議覆則稱<lb/>
　民壯與兵丁並重且民壯數少歩兵缺多勢必數月之<lb/>
　間民壯盡皆新募應毋庸議等語夫以民壯盡補歩兵<lb/>
　固屬不可若以民壯之優者拔補馬歩兵使技藝出羣<lb/>
　者有見用之期可以鼓勵而平等者仍足備民壯之用<lb/>
　似為有益伊都立所奏遺漏此意而該部議覆亦未及<lb/>
　此著另議具奏不必議通行直省<lb/>
<pb n="KR2f0008_WYG_049-48a"/>
　　又三法司議奏黄振裘應照誣告人絞罪已決者絞<lb/>
　　監候律擬絞監候奉<lb/>
上諭黄振裘依擬應絞著監候秋後處決知縣馮應正將<lb/>
　此案實情審出著交部議敘以示嘉奬前任知縣陳煥<lb/>
　悞定重罪草菅人命著革職照貪官例永不敘用嗣後<lb/>
　州縣官承審命盜重案有似此案應賞應罰者俱照此<lb/>
　例行<lb/>
　　二十六日奉<lb/>
<pb n="KR2f0008_WYG_049-48b"/>
上諭上年廣西省補行大計撫臣曽將所屬土司薦舉卓<lb/>
　異彼時部議以土司薦舉卓異之處應行停止朕允從<lb/>
　部議今聞廣西所屬安平田州二土司愛養土民輕徭<lb/>
　薄賦實他處土司所不能及朕甚嘉之其應作何加恩<lb/>
　賞賚之處著該部議奏其各省所屬土司果有奉法稱<lb/>
　職裨益地方者該督撫不必拘三年大計之例隨時薦<lb/>
　舉朕當酌加恩奬以昭鼓勵<lb/>
　　二十七日奉<lb/>
<pb n="KR2f0008_WYG_049-49a"/>
上諭蘇努之子孫係獲重罪應行正法之人前經議政王<lb/>
　大臣議請將伊等即行正法具奏朕特施恩寛宥若令<lb/>
　皆在京中恐生事端因分發各處看守將魯爾金發徃<lb/>
　山東地方今據塞楞額奏稱魯爾金攜帶家人居住其<lb/>
　家人並無拘管任意出入市買行走等語魯爾金起初<lb/>
　發遣之時該旗為何不行詳察竟聽其將家人帶徃蘇<lb/>
　努家人皆係官人其所帶係何項人再陳世倌身為巡<lb/>
　撫為何不行查㕘又不拘管理應將該旗大臣及巡撫<lb/>
<pb n="KR2f0008_WYG_049-49b"/>
　陳世倌即行治罪但其中或另有情由亦未可定著察<lb/>
　問該旗大臣並行令巡撫陳世倌明白回奏若别無情<lb/>
　由將旗下大臣巡撫陳世倌一併交與該部嚴察議奏<lb/>
　　又奉<lb/>
上諭安南國與雲南接壤之處向來界址不清今總督鄂<lb/>
　爾泰現在清理此事若安南國王有陳奏之處應從雲<lb/>
　貴總督鄂爾泰處轉奏倘該國王不送至雲南而送至<lb/>
　别省著該督撫將奏章發還以禮善待其使令其齎送<lb/>
<pb n="KR2f0008_WYG_049-50a"/>
　雲貴總督鄂爾泰處轉行奏聞將遣還之處仍具摺奏<lb/>
　聞<lb/>
　　二十八日禮部奏琉球國遣使謝<lb/>
恩並議請所貢方物照例察收奉<lb/>
上諭琉球國王因朕頒賜御書匾額及玉器綵緞等物特<lb/>
　遣使臣進表謝恩貢獻禮儀具見誠悃朕加恩逺藩不<lb/>
　欲收其貢物但既航海逺來不忍令其帶回本國查厯<lb/>
　來朝鮮國王進獻禮物若不收受有交送内務府存留<lb/>
<pb n="KR2f0008_WYG_049-50b"/>
　准作年貢之例今琉球國王所進禮物亦照此例存留<lb/>
　准作二年一次正貢以示朕體恤逺人之至意<lb/>
　　二十九日兵部議覆山西總督伊都立所奏太原大<lb/>
　　同添設兵丁事宜奉<lb/>
上諭伊都立奏稱汛兵内若有酗酒撒潑并犯賭博者應<lb/>
　將專汛兼轄各官照例倍治其罪等語該部照伊所奏<lb/>
　將專汛營弁議以革職兼轄各官議以降三級調用定<lb/>
　例具奏夫營弁管轄多人豈能保多人之内無一二人<lb/>
<pb n="KR2f0008_WYG_049-51a"/>
　犯酗酒賭博之禁者若因此即將專汛兼轄各官革職<lb/>
　降調則武弁之得免降革者鮮矣如伊都立身為文官<lb/>
　管理百姓果能保百姓之不犯酗酒賭博乎若如此定<lb/>
　例倘兵丁内有險惡之徒與該管官員不協即可故意<lb/>
　犯禁以傾害之使其去官矣凡為督撫提鎮者但當嚴<lb/>
　飭屬官時時訓誡約束所管兵丁而于屬員中之能訓<lb/>
　誡約束者加以奬勵薦舉其怠忽因循者加以督責㕘<lb/>
　劾如此則營弁各盡其職掌兵丁各受其約束而酗酒<lb/>
<pb n="KR2f0008_WYG_049-51b"/>
　賭博之惡習自除矣伊都立所奏與該部所議均屬錯<lb/>
　謬著將此本擲還另議具奏　又<lb/>
諭大學士九卿伊都立議奏大同太原二鎮安設汛地一<lb/>
　疏内稱如在汛兵丁有酗酒撒潑並犯賭博者專汛兼<lb/>
　轄各官失於覺察及不能約束者應嚴加議處兵部議<lb/>
　覆將專汛官定以革職兼轄各官定以降三級調用等<lb/>
　語夫汛舖兵丁散處各地人數甚多且飲酒賭博亦易<lb/>
　犯之事而將專汛兼轄各官定以革職降調其處分不<lb/>
<pb n="KR2f0008_WYG_049-52a"/>
　　亦過乎又從前兵部以鑲藍旗都統綽奇等奏摺遺漏<lb/>
　　列名將都統綽奇副都統馬蘭泰董吉納三員議以革<lb/>
　　職交刑部夫奏摺遺漏列名其過甚小乃不照定例而<lb/>
　　遽加以嚴譴有是理乎又署江南總督范時繹以南匯<lb/>
　　縣失盜一案該縣報稱有盜十數人該營報稱二十餘<lb/>
　　人遂以知縣勒減盜數題請革職並將按察司一併㕘<lb/>
　　劾夫失盜之初盜未緝獲人數多寡尚在未定安可據<lb/>
　　定勒減之罪乎此皆諸臣不能秉公持平而以私意揣<lb/>
<pb n="KR2f0008_WYG_049-52b"/>
　　度朕衷似乎朕之為治好尚嚴厲者朕自即位以來以<lb/>
皇考之心為心以<lb/>
皇考之政為政寛嚴賞罰之間祇此一理而愚昧無知之人<lb/>
　　陳奏摺内徃徃將<lb/>
皇考與朕之行事强為分別有春温秋肅仁育義正之語且<lb/>
　　有以堯比<lb/>
皇考以舜比朕者謂堯能容四凶舜能去四凶此論尤屬差<lb/>
　　謬夫四凶之在堯世必有可容者而後堯容之其在舜<lb/>
<pb n="KR2f0008_WYG_049-53a"/>
　　世必有㫁不可留者而後舜去之考諸古史堯繼帝摰<lb/>
　　而立世代相承彼渾敦窮奇檮杌饕餮四凶者世為臣<lb/>
　　下其時雖有不臣之心而無不臣之迹此所以堯能容<lb/>
　　之也舜以人臣而登庸在位四凶之心傲然不服遂行<lb/>
　　其凶慝肆其惡言且不可教訓舜知其㫁不可容故不<lb/>
　　得已而去之使堯舜易地則皆然也如阿其那塞思黒<lb/>
　　之在<lb/>
皇考時悖逆之心固已顯然昭著然尚不敢於大廷廣衆公<lb/>
<pb n="KR2f0008_WYG_049-53b"/>
　　然肆行其悖逆之語此與四凶之在堯世有不臣之心<lb/>
　　而尚無不臣之迹同也是以<lb/>
皇考姑容之朕以藩封繼承大統彼阿其那塞思黒之視朕<lb/>
　　猶四凶之視舜也遂肆其欺罔恣其傲犯種種逆迹不<lb/>
　　可枚舉且敢公然於王公大臣之前詛呪詈罵此與四<lb/>
　　凶之在舜世悍然肆其不臣之迹同矣夫舜之去四凶<lb/>
　　豈有些微嫌隙私怨於其間哉蓋殛放姦回為世道人<lb/>
　　心計耳故史稱舜流四凶族於是四門闢言無凶人也<lb/>
<pb n="KR2f0008_WYG_049-54a"/>
　　朕在藩邸四十餘年從旁觀看凡黨惡渠魁潛蓄邪謀<lb/>
　　背公枉法之事靡不洞悉今受<lb/>
皇考付託之重既知習俗流弊關係甚鉅如坐視而不為整<lb/>
　　理朕實不忍是以屢降諭㫖諄切開導冀其悛改四年<lb/>
　　於兹矣而阿其那塞思黒及同黨之巨惡數人自知平<lb/>
　　日叛逆之罪為朕所深知必不能逃於誅戮而怙惡之<lb/>
　　念愈堅不但不肯悛改且至肆無忌憚正如左氏傳所<lb/>
　　謂四凶者告之則頑舍之則嚚誣盛徳而亂天常也朕<lb/>
<pb n="KR2f0008_WYG_049-54b"/>
　　荷<lb/>
宗社之重寄念經國之逺圖不得已將伊等同黨巨惡數人<lb/>
　　置之於法而阿其那塞思黒為天地所不容相繼俱伏<lb/>
　　冥誅乃無識之輩遂謂<lb/>
皇考為寛仁謂朕為嚴義以堯舜為比此不但不知<lb/>
皇考不知朕之遵法<lb/>
皇考且不知堯舜之所以為堯舜矣堯年十六履天子位當<lb/>
　　時四凶之在下堯未必知其頑嚚比周若此也舜在臣<lb/>
<pb n="KR2f0008_WYG_049-55a"/>
　　位熟知此皆濟凶増惡之人㫁不可留故毅然用法而<lb/>
　　天下咸服亦如今日匪黨之事在<lb/>
皇考當日未必深知尚有可以姑容之情在朕今日既已悉<lb/>
　　知㫁無可以明縱之理是朕今日之嚴即當時<lb/>
皇考之寛而鄙陋無知之人以<lb/>
皇考為仁以朕為義何其謬歟朕為世道人心太平長久之<lb/>
　　計出於萬不得已並非因當日有私忿宿怨而為報復<lb/>
　　之舉也倘或當日稍有睚眦之隙則諸王大臣及八旗<lb/>
<pb n="KR2f0008_WYG_049-55b"/>
　　人等豈有不知者乎朕行政賞罰悉遵<lb/>
皇考典章如臺灣叛案誅止渠魁其同姓牽連異地各處者<lb/>
　　咸與寛宥至青海逆番除一二人正法外餘黨悉與更<lb/>
　　新此豈非法<lb/>
皇考之寛仁乎即如當日鼇拜獲罪查其贓私至二千餘金<lb/>
　　鼇拜云贓至二千金罪應伏誅昨年羮堯之贓私且至<lb/>
　　數百萬矣然則以年羮堯之正法為嚴乎鼇拜蘇克薩<lb/>
　　哈身罹重罪而其子孫俱䝉<lb/>
<pb n="KR2f0008_WYG_049-56a"/>
皇考寛宥且加恩錄用豈非嚴所當嚴而寛所當寛乎帝王<lb/>
　　為治之道有應寛者則用寛而非廢法應嚴者則用嚴<lb/>
　　而非濫刑古人云寛以濟猛猛以濟寛惟寛嚴得當乃<lb/>
　　為相濟若不論其事之當否但今日從寛明日從嚴以<lb/>
　　一時之寛濟一時之嚴以一事之寛濟一事之嚴非惟<lb/>
　　不能相濟必致庶務咸失其宜矣譬如醫家之用藥參<lb/>
　　苓茋术可用為調養之資遇風寒結熱之症必須解散<lb/>
　　發表之劑設病與藥相左則必致於傷生至疾病既除<lb/>
<pb n="KR2f0008_WYG_049-56b"/>
　　而猶用解散發表之藥則又刻削太甚矣所謂因症製<lb/>
　　方惟其當也朕經理萬㡬用寛用嚴皆因其人之自取<lb/>
　　物來順應初無成見惟斟酌情理之至當而行之天下<lb/>
　　惟有一理諸臣須知朕今日之義即<lb/>
皇考當日之仁朕今日之仁即<lb/>
皇考當日之義道無二致同歸一中因時制宜使得其平此<lb/>
　　聖人所以言平天下也朕臨下御衆悉本至誠爾内外<lb/>
　　諸臣亦當以至誠事朕勿存一毫虛假詐偽之念倘旱<lb/>
<pb n="KR2f0008_WYG_049-57a"/>
　潦歉收而妄稱年穀豐稔盜賊藏匿而妄稱訟減獄清<lb/>
　此等粉飾諛詞皆大有關於民生吏治爾等果能體朕<lb/>
　之心務實存誠秉公持正去私心揣度之陋習佐寛嚴<lb/>
　得中之雅化行之恒久將刑措之風可以復見而太和<lb/>
　翔洽民物長春永登郅隆之盛治實朕之所期望也為<lb/>
　此曉諭内外臣僚俾咸知朕意<lb/>
　<lb/>
　<lb/>
<pb n="KR2f0008_WYG_049-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_076-1a"/>
　欽定四庫全書<lb/>
世宗憲皇帝上諭内閣卷七十六<lb/>
　　雍正六年十二月<lb/>
上諭二十八道<lb/>
　　初三日江蘇廵撫尹繼善題叅前任吳縣知縣蔡益<lb/>
　　仁貪婪不法奉<lb/>
上諭蔡益仁著革職其貪贓各欵及本内有名犯證該督<lb/>
　一併嚴審究擬具奏蔡益仁係陳時夏奏請帶往蘇州<lb/>
<pb n="KR2f0008_WYG_076-1b"/>
　委用之員後遂題補吳縣知縣年來地方大吏奏稱蔡<lb/>
　益仁居官不善者頗多朕因陳時夏在朕前極力保薦<lb/>
　必有深信之處諒無錯誤昨令其來京引見面加訓飭<lb/>
　復擢用寳慶同知乃湖廣要缺所以保全蔡益仁且信<lb/>
　陳時夏之必不妄舉也今據尹繼善叅奏蔡益仁在吳<lb/>
　縣任内貪婪不法劣跡纍纍必有確據夫以陳時夏身<lb/>
　爲廵撫而所深信特薦之人卽在本屬公然犯法貪贓<lb/>
　穢跡昭著陳時夏漫無覺察尚有何顔以對朕乎著陳<lb/>
<pb n="KR2f0008_WYG_076-2a"/>
　時夏明白回奏<lb/>
　　又廣西廵撫金鉷題報泗城府知府胡醇仁病故奉<lb/>
上諭胡醇仁居官廉潔實心任職今因辦理苗疆軍餉身<lb/>
　染瘴癘以致病故深可憫恤著該撫將公用銀賞給一<lb/>
　千兩付胡醇仁親屬爲伊歸櫬之費泗城府員缺甚屬<lb/>
　𦂳要該撫既稱題補不得其人著總督鄂爾㤗於雲貴<lb/>
　屬員内揀選或將知府調補或將應陞人員題補其所<lb/>
　遺之缺著一併揀選具題<lb/>
<pb n="KR2f0008_WYG_076-2b"/>
　　初五日奉<lb/>
上諭據伊拉齊等查奏黄炳在浙江鹽道任内贓私至二<lb/>
　十九萬兩之多前朕揣度黄炳在浙必有貪婪不法之<lb/>
　劣蹟今覽所奏果相符合此案著交該部嚴察定擬具<lb/>
　奏至伊拉齊等奏稱黄炳别省俱置産業恐有寄頓隱<lb/>
　匿情弊請令各省督撫嚴行稽查等語黄炳深負國恩<lb/>
　厯任貪贓獲罪其應追贓私銀兩若仍復寄頓隱藏不<lb/>
　過飽匪𩔖之私槖耳亦聽其爲之將來自有國法其各<lb/>
<pb n="KR2f0008_WYG_076-3a"/>
　　處産業不必稽查<lb/>
　　　初十日奉<lb/>
　上諭據將軍常色禮轉奏道士李不器誣揑岳鍾琪謀叛<lb/>
　　一事甚爲荒誕李不器向年因隆科多之薦在内庭行<lb/>
　　走<lb/>
聖祖仁皇帝廣大包涵天地覆載無所不容如喇嘛西洋人<lb/>
　　以及僧道等𩔖畜養者甚多<lb/>
聖祖仁皇帝皆不過以工匠雜藝人等視之其中不肖之人<lb/>
<pb n="KR2f0008_WYG_076-3b"/>
　　或借供奉名色在外多事而李不器尤爲妄誕之甚招<lb/>
　　搖不法至<lb/>
聖祖仁皇帝賔天後朕因李不器本籍陜西故令發回原籍<lb/>
　　交與年羮堯拘管不意年羮堯將伊送往終南山内厚<lb/>
　　加供養每月給以多金後聞李不器在彼怙惡不悛仍<lb/>
　　肆爲大言希圖惑衆且揑造朕旨有只要他在不要他<lb/>
　　壞之語鄙俚妄誕不知從何而來今春朕向岳鍾琪問<lb/>
　　及李不器岳鍾琪奏稱李不器在陜其每年供給仍在<lb/>
<pb n="KR2f0008_WYG_076-4a"/>
　　通省存公銀兩内支給等語朕批諭云此事當日辦理<lb/>
　　甚爲錯誤李不器本係有罪之人留其性命已屬寛典<lb/>
　　豈可復加厚待隨諭令岳鍾琪將伊看守每日量給飲<lb/>
　　食詎料李不器因此怨恨岳鍾琪竟敢造爲無影之詞<lb/>
　　肆行誣衊深可痛恨據李不器以西藏用兵爲岳鍾琪<lb/>
　　妄啟邊釁夫西藏之用兵也當日平定藏地之時康濟<lb/>
　　鼐効力甚多䝉<lb/>
聖祖仁皇帝封爲貝子令其與阿爾布巴等總理西藏事務<lb/>
<pb n="KR2f0008_WYG_076-4b"/>
　　乃阿爾布巴等因妒忌爭權心懷背向擅將康濟鼐殺<lb/>
　　害其叛逆之罪實不容誅正欲聲罪致討適頗羅鼐率<lb/>
　　衆為康濟鼐復讐具奏懇請發兵是以特遣大臣統師<lb/>
　　進藏未煩一矢之勞兇渠授首西藏安帖此事皆由阿<lb/>
　　爾布巴等逆天背命自取滅亡是以國家不得已而用<lb/>
　　兵事事皆出於朕親指授岳鍾琪遵奉辦理而謂岳鍾<lb/>
　　琪為啟釁藏地其誣妄甚矣又李不器以岳鍾琪廣造<lb/>
　　軍器心懷不測夫鎗砲係軍中必需之要器朕令内外<lb/>
<pb n="KR2f0008_WYG_076-5a"/>
大臣屢行詳議酌定行令各省督撫提鎮増添砲位鳥<lb/>
鎗不時演習車陣乃自古戰守之良法是以朕行令北<lb/>
方諸省商酌製造募召兵丁令其操演此不獨陜西一<lb/>
省為然而乃以岳鍾琪為私造私演包藏異謀乎又李<lb/>
不器謂岳鍾琪濫費國帑夫岳鍾琪辦理軍需購買騾<lb/>
頭一一俱經奏明造具清冊送部查核從無一毫浮冒<lb/>
不知李不器何所據而指為濫費也又李不器謂岳鍾<lb/>
琪交結黨與訛言頻興乃指奸民張熙投遞逆書一事<lb/>
<pb n="KR2f0008_WYG_076-5b"/>
前岳鍾琪一見逆書即嚴加審訊窮究根株張熙堅不<lb/>
吐供岳鍾琪百計詢問甚至設誓以誘之伊始將謀逆<lb/>
黨𩔖盡行供出今行文湖廣江浙緝捕無一漏網且岳<lb/>
鍾琪深知逆書中語誕幻已極於朕毫無影響無容隱<lb/>
諱直將逆書陳奏朕前其識見遠大心地光明為古大<lb/>
臣所莫及即如王國棟海蘭等搜得逆書原稿奏稱書<lb/>
詞悖逆斷不敢陳奏其識見卑鄙無知去岳鍾琪何啻<lb/>
霄壤哉且岳鍾琪不將張熙嚴行監禁者亦係奉朕密<lb/>
<pb n="KR2f0008_WYG_076-6a"/>
　　㫖而李不器乃以為岳鍾琪交結黨與此醉夣中囈語<lb/>
　　也又李不器以西安省城開挖街道係雍州地方與雍<lb/>
　　正年號干礙謂是岳鍾琪之呪詛公行夫街道為居民<lb/>
　　出入之所必由地方官脩理平治乃為政之要務雍正<lb/>
　　四年有人條奏戊午係朕本命之年京城不宜動土朕<lb/>
　　諭以此等拘忌皆庸夫俗見毫無關係仍令照常葢造<lb/>
　　房屋脩治街道朕於輦轂之前尚不以俗見為拘忌况<lb/>
　　雍州之與雍正有何干礙而為此謬妄不經之語乎至<lb/>
<pb n="KR2f0008_WYG_076-6b"/>
　　李不器所稱岳鍾琪搜伊居室時有<lb/>
聖祖神牌不知供奉何處等語夫<lb/>
聖祖神牌至尊至重雖諸王之家亦不得私行供奉李不器<lb/>
　　何等卑㣲下賤之人乃敢以<lb/>
聖祖神牌供於私室即此䙝越僭逆萬死不足蔽其辜何得<lb/>
　　以此誣加岳鍾琪之罪尤屬狂悖之至矣岳鍾琪身任<lb/>
　　封疆實心辦事公忠義勇敬慎無私精誠可貫金石勲<lb/>
　　業著於旂常朕素所深知篤信朝野内外無不共悉李<lb/>
<pb n="KR2f0008_WYG_076-7a"/>
　　不器架空誣揑之詞原不足以損其毫末但李不器所<lb/>
　　以敢肆誣衊者想因延信向為西安將軍平素溺於道<lb/>
　　教習為妖邪與李不器必相徃來西藏之事延信推諉<lb/>
　　不願前徃故李不器遂有擅啟邊釁之謗亦未可定至<lb/>
　　於揑造妖言以反叛重罪汚衊國家柱石大臣逞其私<lb/>
　　忿如此䘮心蔑理乃<lb/>
天地神明所不容是以自行敗露公然投遞呈摺大干法紀<lb/>
　　常色禮容此奉㫖拘禁之人逃入將軍署内並令乘坐<lb/>
<pb n="KR2f0008_WYG_076-7b"/>
　　轎車於轅門之外肆其狂悖之言駭人觀聽常色禮甚<lb/>
　　屬無知著常色禮會同廵撫西琳將朕此㫖宣播於衆<lb/>
　　再將李不器嚴加刑訊其種種妄言是何意見審明按<lb/>
　　律定罪交三法司核擬具奏<lb/>
　　　又奉<lb/>
　上諭近來直隸盗風漸覺少息而所報盗案多在永平朕<lb/>
　　密訪其故聞得永平之盗風不息者皆地方官之釀成<lb/>
　　如本年六月初九日前署盧龍縣知縣衛步青衙署被<lb/>
<pb n="KR2f0008_WYG_076-8a"/>
　盗將伊幕客誤認縣令綁縛拷逼劫去財物而該署令<lb/>
　止以竊賊具報同夜又有賊入永山協副將署内値副<lb/>
　將胡傑寢於外堂知覺防備賊始颺去而該副將亦未<lb/>
　報查又聞得十一月初八日山海關有何字號當舗被<lb/>
　盗亦係多人白晝强劫而官役兵弁置若罔聞似此則<lb/>
　該督提所司者何職而廵察御史所訪察者又何事著<lb/>
　該總督提督廵察御史明白回奏<lb/>
　　又奉<lb/>
<pb n="KR2f0008_WYG_076-8b"/>
上諭李衛自簡任浙江總督以來凡保舉武職官弁俱極<lb/>
　允協具見留心營務前因江南蘇松等處盜案甚多曽<lb/>
　降諭㫖將下江地方一切盗案交與李衛管理况武職<lb/>
　俱有緝盗之責嗣後下江軍政舉劾著總督范時繹張<lb/>
　大有㑹同李衛一體舉行<lb/>
　　又奉<lb/>
上諭據臺灣道孫國璽奏稱臣母今年七十有六臣無嫡<lb/>
　親眷屬惟有母子相依今奉命調補臺灣臣母年老龍<lb/>
<pb n="KR2f0008_WYG_076-9a"/>
　鍾不能航海現在寄居漳郡伏乞恩准一嵗之中回漳<lb/>
　省視二次仍馳回地方辦事則公私兩全等語孫國璽<lb/>
　之母年近八旬母子相依乃屬至情若遠隔海洋則難<lb/>
　以晨昏侍奉朕心實為不忍著將福建鹽驛道劉藩長<lb/>
　調補臺灣道孫國璽調補鹽驛道現今劉藩長給假回<lb/>
　籍俟伊到臺灣時孫國璽交代後再赴新任俾得慰其<lb/>
　孝養之情以副朕加恩錫𩔖之至意<lb/>
　　十一日奉<lb/>
<pb n="KR2f0008_WYG_076-9b"/>
上諭朕惟善政養民利賴必資地力而率作興事倡先端<lb/>
　藉縉紳惟兹寧夏所屬之挿漢拖灰地廣士饒水利充<lb/>
　裕朕特遣大臣㑹同該督撫等悉心經理濬治渠道設<lb/>
　縣築城募民墾種次第脩舉行見人民樂業饒沃殷阜<lb/>
　漸成西北蕃庶之區此朕經國裕民之至計欲使地無<lb/>
　遺力而亦寧夏一方人數千百年未興之樂利也聞彼<lb/>
　中得水可墾之地計二萬餘頃每户以百畝授田可安<lb/>
　置二萬户朕已諭令廣行召募遠近人民給以牛具耔<lb/>
<pb n="KR2f0008_WYG_076-10a"/>
　　種銀兩俾得盡力開墾給為世業惟是原議寧夏本籍<lb/>
　　現在出仕文武官員俱令開墾授業俾為世享之利今<lb/>
　　聞報墾者尚覺寥寥禮記曰貨惡其棄於地也力惡其<lb/>
　　不出於身也况乎上以急公而裕國下以力本而厚生<lb/>
　　縉紳者小民之望也果能身先倡率則民間之趨事赴<lb/>
　　功者必衆凡屬本籍之人不論文武官員或現任或家<lb/>
　　居均當踴躍從事急先墾種不可觀望因循躭延善舉<lb/>
　　凡兹所墾地畝俱照原議給為世業三年起科果能使<lb/>
<pb n="KR2f0008_WYG_076-10b"/>
　　沃壤腴田有廣收之益無閒曠之區則不但於體國經<lb/>
　　野之謨重有攸賴而經營世産伊等子孫亦䝉永遠之<lb/>
　　澤矣<lb/>
　　　又奉<lb/>
　上諭四書五經向來未有䝉古字繙譯者著交與<lb/>
實錄館䝉古纂脩人員繙譯<lb/>
　　　十二日奉<lb/>
　上諭朕前曽降㫖在京在外有奉㫖永遠枷號之人令各<lb/>
<pb n="KR2f0008_WYG_076-11a"/>
　衙門該管官於嵗底奏明今著該衙門將奏摺交與大<lb/>
　理寺彚齊將此等永遠枷號之人開列名單寫録所犯<lb/>
　畧節繕摺進呈並將各案情由另行詳細繕摺隨名單<lb/>
　一併進呈俱寫漢字具奏<lb/>
　　十三日奉<lb/>
上諭今年各省秋審情實人犯内其情罪畧有可原者已<lb/>
　於勾到之時改為監候刑部情實人犯今年暫停處决<lb/>
　其中情罪畧有可原者已分别減等發落至於督撫九<lb/>
<pb n="KR2f0008_WYG_076-11b"/>
　卿所擬緩決之犯論法則均有應得之罪而其中情事<lb/>
　不一尚有彼輕於此稍可從寛者或因一朝之忿奮不<lb/>
　顧身或因纎毫之利偶相爭角或因旁觀不平而致鬭<lb/>
　或因被打情急而還毆似此𩔖者均非有謀害之念於<lb/>
　平日並無必殺之意於臨時祇以愚民無知好勇鬭狠<lb/>
　遂致䧟於重辟雖悔難追深可憫惻兹朕再四酌量特<lb/>
　施法外之仁將此等人犯照可矜人犯免死減等之例<lb/>
　發落伊等試思生於人世同為父母妻子所倚賴之身<lb/>
<pb n="KR2f0008_WYG_076-12a"/>
　何苦捨命輕生自罹法網縱使終身緩決亦只於囹圄<lb/>
　之中幽囚待斃骨肉捐棄魂魄無依不亦大可哀乎今<lb/>
　幸遇國家寛典特予矜全從此再生之年皆為遷善之<lb/>
　日當知恩不可以倖邀法不可以再試痛自悔恨悛改<lb/>
　前非共為良善之民倘或再有過犯則斷乎不能茍免<lb/>
　矣著該督撫於各犯發落之時將朕此㫖明白宣諭加<lb/>
　意訓誡務令人人改過自新以副朕矜恤下民之至意<lb/>
　　十四日奉<lb/>
<pb n="KR2f0008_WYG_076-12b"/>
上諭前據董永芠摺奏臣在江南惟有實心任事不徇情<lb/>
　面不畏豪强近有揚州安瑞成因逼姦僕婦程氏不從<lb/>
　横毆致死揑稱伊夫長壽毆打自縊令家人陳大鎻帶<lb/>
　領張標擒毆長壽越日身死該府縣止坐張標之罪將<lb/>
　安瑞成置之局外臣現在行提安瑞成到案究審等語<lb/>
　比時朕見此奏即知董永芠存心巧詐非因貪利即是<lb/>
　沽名已諭大學士等寄信傳㫖詢問之今安瑞成到京<lb/>
　在怡親王處陳訴寃抑供稱逼姦致死等情皆屬全無<lb/>
<pb n="KR2f0008_WYG_076-13a"/>
之事董永芠將伊家人勒取口供斃於三木等語觀此<lb/>
則董永芠之有意鍜鍊可知矣董永芠乃柔懦無能因<lb/>
循茍且之人向因林祖成在朕前稱其為福建臬司甚<lb/>
好是以陞任江南後又調任山東浙江伊厯任所犯贓<lb/>
私纍纍劣蹟甚多朕皆一一寛宥切加訓誨冀其改過<lb/>
自新適因江蘇臬司一時不得其人念伊尚知刑名是<lb/>
以將伊調用夫臬司一官專以緝盜安民為首務伊到<lb/>
江南並無善政及民而盜賊肆行如故此中外所共知<lb/>
<pb n="KR2f0008_WYG_076-13b"/>
者今審理安瑞成家人一案全以私意為刑罰之出入<lb/>
顛倒是非擅作威福且預先密奏於朕試探意㫖若朕<lb/>
批令從嚴則是朕枉法以遂伊圖利之心朕豈肯為若<lb/>
朕批令從寛則伊必加朕以袒䕶富商之名而自彰其<lb/>
不畏豪强之譽似此狡猾脅制豈人臣事君之道朕治<lb/>
天下事事出於至公如其人有罪雖平日加恩優待之<lb/>
人勲戚大臣左右近侍皆不肯存絲毫袒䕶之念豈獨<lb/>
袒䕶一卑㣲之商賈乎如其人無罪雖匹夫匹婦乞丐<lb/>
<pb n="KR2f0008_WYG_076-14a"/>
窮民亦不肯令其稍有寃抑豈獨於富商大賈一任貪<lb/>
墨之吏苛索吹求而使之不得其所乎前陳時夏奏揚<lb/>
州鹽商黄光德父子不法一案朕即料其因富招怨被<lb/>
人詐騙平情度理批示陳時夏後果得屈抑之情為之<lb/>
完結旋據該督撫奏稱黄光德感戴朕恩欲捐貲効力<lb/>
朕諭以斷不可行即衆商因每年節省浮費合力公捐<lb/>
銀兩亦皆留為地方公事之用利益民生此天下所共<lb/>
知者若以安瑞成為怡親王門下行鹽之人怡親王公<lb/>
<pb n="KR2f0008_WYG_076-14b"/>
忠體國正直無私安瑞成果係有罪怡親王豈肯姑容<lb/>
以親王門下如許人員豈少一管辦鹽務者而必於安<lb/>
瑞成是賴乎若云朕意袒䕶安瑞成則董永芠蒞任江<lb/>
南之時朕又何不諭令留心照看豈待今日董永芠欲<lb/>
坐安瑞成之罪朕始特降諭㫖枉法以保全之耶董永<lb/>
芠乃旗下㣲賤之人原在允禵門下從前每年送與允<lb/>
禵之物華麗豐厚較貢獻之儀更為繁費若非横取於<lb/>
屬員富户安能措辦今之搜求安瑞成者必因有所需<lb/>
<pb n="KR2f0008_WYG_076-15a"/>
　索不肯應付故欲置之於法且其意以為安瑞成乃衆<lb/>
　商領袖今將伊懲治則衆商自莫不畏懼而趨奉矣不<lb/>
　然則董永芠柔懦性成向來已厯五任其不徇情面者<lb/>
　何事不畏豪强者何事何以忽於此案刻意吹求為此<lb/>
　殘忍之舉耶董永芠著革任將此案人犯悉行解京交<lb/>
　與刑部秉公審理其董永芠從前議罪奉㫖從寛歸結<lb/>
　之案俱著查出照律定擬<lb/>
　　又奉<lb/>
<pb n="KR2f0008_WYG_076-15b"/>
上諭據正白旗漢軍都統李國權等奏稱原任副都綂萬<lb/>
　永祺借欠公庫銀兩一案除有抵一千餘兩外尚有未<lb/>
　完銀二千七百餘兩應著落原准借之都統副都統及<lb/>
　保官庫官等勒限分賠今都統石文英庫官于珩李鳯<lb/>
　林已於别案各報家産盡絶應將此項銀兩著落管庫<lb/>
　原任佐領張國柱之子張經六品官高應清之子高起<lb/>
　鵾二人名下分賠等語夫拖欠公庫銀兩所以令該管<lb/>
　之人分賠者葢以當時經管錢糧之人將公帑借給之<lb/>
<pb n="KR2f0008_WYG_076-16a"/>
　　時或徇情受託或扣剋分肥不論其人家産之厚薄濫<lb/>
　　行借給致成虧缺無可著追揆之情罪甚屬可惡是以<lb/>
　　責令分賠以示懲戒但分賠多人　人名下自有應賠<lb/>
　　之數若該員將應賠之數完納則其責已畢倘將他人<lb/>
　　家産盡絶不能完納之數加於現在之人則一人又代<lb/>
　　衆人分賠殊於情理未協嗣後凡屬分賠之項本人止<lb/>
　　完自己名下應賠之數若同賠之人有家産盡絶者將<lb/>
　　此分賠銀兩豁除歸結不得於他人名下濫行攤𣲖著<lb/>
<pb n="KR2f0008_WYG_076-16b"/>
　　通行八旗奉為定例萬永祺此案著該旗另議具奏<lb/>
　　　又禮部奏<lb/>
祖宗加上<lb/>
尊諡册寳<lb/>
聖祖仁皇帝<lb/>
孝誠仁皇后<lb/>
孝昭仁皇后<lb/>
孝懿仁皇后<lb/>
<pb n="KR2f0008_WYG_076-17a"/>
孝恭仁皇后尊諡冊寳俱已告成恭進<lb/>
太廟安奉應遣官告祭奉<lb/>
　上諭<lb/>
冊寳告成恭進<lb/>
太廟安奉事關大典朕應親詣行禮其應行禮儀著怡親王<lb/>
　　大學士㑹同禮部詳查定議具奏其恭捧<lb/>
玉冊<lb/>
玉寳之員著將王貝勒貝子公大學士部院堂官旗下頭等<lb/>
<pb n="KR2f0008_WYG_076-17b"/>
　　大臣開列請㫖<lb/>
　　　又廣西廵撫金鉷題報西隆州知州劉德健病故奉<lb/>
　上諭劉德健隨辦苗疆軍務實心効力因染瘴氣身故深<lb/>
　　可憫惻著該撫將公用銀賞給五百兩付劉德健親屬<lb/>
　　為伊歸櫬之費<lb/>
　　　十五日署甘肅廵撫張廷棟奏請暫停甘肅鼓鑄奉<lb/>
　上諭從前禁止小錢之時伊都立曾奏請收買小錢朕嚴<lb/>
　　飭伊都立以民間行使小錢已久今若將小錢盡收入<lb/>
<pb n="KR2f0008_WYG_076-18a"/>
　官又一時未能多鑄大錢則民間市易自然不敷所用<lb/>
　大有不便於民伊都立遵朕諭㫖而止甘肅廵撫石文<lb/>
　焯奏請發帑收買小錢暫開鼓鑄朕批諭云所陳開鑄<lb/>
　一事朕詳細斟酌再諭若因不能禁止小錢欲藉此為<lb/>
　良䇿恐未必所燬錢銅能敷新鑄之用也小錢之禁不<lb/>
　可急驟暫寛候㫖乃石文焯並不遵奉候朕再降諭㫖<lb/>
　復具摺懇請收錢開鑄朕以石文焯身在地方屢次懇<lb/>
　切陳奏必確有所見是以允其所請交部准行不意收<lb/>
<pb n="KR2f0008_WYG_076-18b"/>
　錢開鑄之弊煩擾驛站貽累官民至於如此是石文焯<lb/>
　之屢奏不過固執己見文過飾非而已石文焯身為封<lb/>
　疆大臣不將所行之事籌畫萬全遽行屢次陳奏甚屬<lb/>
　草率著將石文焯交部察議具奏<lb/>
　　十八日奉<lb/>
上諭據四川廵撫憲徳奏稱崇慶州紳衿士民將各家現<lb/>
　有之餘米凑運軍糈及諭令領回穀石僉稱叨沐皇恩<lb/>
　豐衣足食情願樂輸留此穀石永為崇慶州之厚資等<lb/>
<pb n="KR2f0008_WYG_076-19a"/>
　　語該州紳衿士民尚義急公情辭肫摯此皆<lb/>
聖祖仁皇帝六十餘年深仁厚澤浹髓淪肌是以風俗醇良<lb/>
　　人心感戴朕心甚為慰慶著將崇慶州雍正七年額徵<lb/>
　　錢糧全行蠲免以示格外加恩善良之至意<lb/>
　　　十九日奉<lb/>
　上諭駐臺兵丁軍器誠屬緊要但此項軍器悉係各營自<lb/>
　　行製備是以易於破壞然將内地精良之器給與臺軍<lb/>
　　亦非善䇿嗣後換臺兵丁軍器著該督撫於存公銀内<lb/>
<pb n="KR2f0008_WYG_076-19b"/>
　　動支製造務必堅利精良該督撫驗看給發俟兵丁至<lb/>
　　臺之日該廵視御史㑹同該鎮查驗㸃收倘有不堪使<lb/>
　　用者廵視御史等即據實題叅將該督撫及承辦官交<lb/>
　　部議處如三年之内有應更造者亦令該督撫製造給<lb/>
　　送<lb/>
　　二十日奉<lb/>
　上諭據直隸總督何世璂等奏稱景州鄉民李世奇不取<lb/>
　　遺金興廉樂善甚屬可嘉著照郭見忠之例給與八品<lb/>
<pb n="KR2f0008_WYG_076-20a"/>
　頂帶賞銀五十兩以示旌奬<lb/>
　　又大學士九卿等議奏倉場米石虧空著落攤賠奉<lb/>
上諭倉儲關係天庾最為𦂳要從前倉務廢弛弊竇叢生<lb/>
　不可枚舉朕不得不嚴加整頓凡所以清查虧空治罪<lb/>
　分賠者總欲令嗣後衆人知所儆戒也今倉場各官俱<lb/>
　已奉法積弊漸清人情咸知警惕矣此項虧折餘米因<lb/>
　六十一年監督等未經出結是以責令六十年之監督<lb/>
　分賠但從前虧折厯年已久其為何年何人之虧空實<lb/>
<pb n="KR2f0008_WYG_076-20b"/>
　難確指今大學士九卿等所議據事而未推情其中未<lb/>
　免有寃抑之處朕意以為未當茲特沛恩膏將此項攤<lb/>
　賠米石概行蠲豁並免其究問内有已經賠補者其急<lb/>
　公守法之心甚為可嘉今虧欠者皆施恩豁免而從前<lb/>
　賠補者以急公而未得䝉恩於情理未當著查伊等所<lb/>
　賠米價銀兩照數給還並將伊等交部分别議敘以示<lb/>
　奬勵夫刑以弼敎明罰敕法原期臣工之循理去私裨<lb/>
　益政事今因倉務整飭將所議從前數十萬虧折米石<lb/>
<pb n="KR2f0008_WYG_076-21a"/>
　悉行豁免諸臣亦可以知朕心矣其共勉之<lb/>
　　又吏部議覆廣西廵撫金鉷叅奏灌陽縣知縣謝天<lb/>
　　扶玩法溺職照例革職奉<lb/>
上諭大小臣工不得瞻徇情面以私廢公曽屢降諭㫖切<lb/>
　加訓誨廖荃係張舜緒之門生平素理應䂓勸張舜緒<lb/>
　奉公盡職勉為好官及張舜緒已有虧空之後伊果念<lb/>
　師生情誼自當代為賠補乃廖荃既不能䂓勸於前又<lb/>
　不能彌補於後徒徇私情將在官人犯公然具保領出<lb/>
<pb n="KR2f0008_WYG_076-21b"/>
　玩法欺公莫此為甚其該縣謝天扶徇情作弊情由俱<lb/>
　屬可惡張舜緒名下應追之項即著落謝天扶廖荃名<lb/>
　下勒限分賠如限内不完即將謝天扶廖荃照張舜緒<lb/>
　應得之罪處治<lb/>
　　又刑部等衙門奏原任山東廵撫黄炳等濫收屬員<lb/>
　　規禮分别治罪奉<lb/>
上諭黄炳依擬應斬余甸依擬應絞俱著監候秋後處决<lb/>
　凡下屬之餽送皆由於上司之勒索不得已而後應付<lb/>
<pb n="KR2f0008_WYG_076-22a"/>
　　非出於本心也若上司不收規禮則下屬自無餽送之<lb/>
　　事亦不至䧟於罪戾矣此案内凡餽送陋規禮物及收<lb/>
　　繳飯食銀之各員事厯多年干連人衆俱開恩免其查<lb/>
　　究處分<lb/>
　　　二十一日奉<lb/>
　上諭從前西藏用兵之時頗羅鼐甚為効力䝉<lb/>
聖祖仁皇帝授為札薩克台吉上年西藏噶隆等因嫉妬爭<lb/>
　　權彼此不睦阿爾布巴隆布鼐查爾鼐暗結匪𩔖懐挟<lb/>
<pb n="KR2f0008_WYG_076-22b"/>
　　私心公然肆惡將朝廷勅封貝子總理事務之康濟鼐<lb/>
　　擅行殺害併欲害及頗羅鼐阿爾布巴等背天逆理藐<lb/>
　　法負恩莫此為甚頗羅鼐受其逼廹領兵為康濟鼐復<lb/>
　　讐將逆黨罪狀奏聞於朕朕特遣大臣等領兵前徃究<lb/>
　　問情由以便分别治罪頗羅鼐聞大兵將到率衆奮勇<lb/>
　　前驅直抵藏地阿爾布巴等力屈勢窮被各寺喇嘛等<lb/>
　　拘執獻出欽差大臣到彼一一究問盡得其悖逆妄亂<lb/>
　　之情已將阿爾布巴等及一干逆黨按律正法具本奏<lb/>
<pb n="KR2f0008_WYG_076-23a"/>
　聞西藏去此巨惡渠魁黄教可以振興番衆可以寜輯<lb/>
　頗羅鼐一片丹誠深知大義聲罪討逆鋤惡除奸俾無<lb/>
　辜受害者得雪沉寃背㫖肆行者早正刑辟甚屬可嘉<lb/>
　著將頗羅鼐封為貝子以奨義勇以昭國憲<lb/>
　　　二十二日奉<lb/>
上諭哈密駐防官兵每年輪換定期於十二月内派徃朕<lb/>
　思臘月天寒草枯水凍官兵䟦渉為難查從前甘肅官<lb/>
　兵駐防哈密有五月内更換之例今應仍於五月内派<lb/>
<pb n="KR2f0008_WYG_076-23b"/>
　往著岳鍾琪行知副將張嘉翰將現在哈密兵丁暫留<lb/>
　駐防俟來嵗五月内撥兵到時再行撤回<lb/>
　　　二十三日奉<lb/>
上諭前王朝恩條奏各省修造戰船於成造之時解送總<lb/>
　督親驗總督多轉委中軍以致中軍承委每向監造文<lb/>
　員需索規例為之徇隱是以船隻工料皆屬虚糜其實<lb/>
　不能堅固請嗣後修造戰船各該督撫務須親驗等語<lb/>
　朕思戰船闗係𦂳要若僅委中軍驗看或彼此瞻徇情<lb/>
<pb n="KR2f0008_WYG_076-24a"/>
　面不據實詳覆致使物料柔脆不能經久嗣後修造戰<lb/>
　船其船厰附近省城者著在城之督撫提鎮及布按兩<lb/>
　司於承造完工之日親徃驗看其船厰離省逺者著附<lb/>
　近府城之文武大員於承造完工之日公同驗看務令<lb/>
　修造堅固丈尺合式倘有不能堅固及浮冒侵蝕等弊<lb/>
　即行掲報題叅按律治罪庶承修之文職有所顧忌不<lb/>
　敢草率浮銷而監工之武弁亦可免借端需索之弊著<lb/>
　該部遵諭速行<lb/>
<pb n="KR2f0008_WYG_076-24b"/>
　　二十四日奉<lb/>
上諭江南錢糧積欠為数甚多總理務在得人分查亦須<lb/>
　專責著戸部侍郎王璣刑部侍郎彭維新前徃㑹同署<lb/>
　廵撫尹繼善廵察御史伊拉齊布政使趙向奎總理其<lb/>
　事其分查各府大員蘇州府著交與知府徐永佑蘇郡<lb/>
　事務繁多著該督撫委員代理松江府著派出浙江杭<lb/>
　嘉湖道王溯維其杭嘉湖道員缺著李衛委員署理常<lb/>
　州府著派出蘇松糧道馮景夏若馮景夏輪當押運之<lb/>
<pb n="KR2f0008_WYG_076-25a"/>
年著總漕張大有委員代管押運鎮江府著𣲖出福建<lb/>
汀漳道朱鴻緒太倉州著𣲖出湖廣岳常道温而遜其<lb/>
汀漳道岳常道印務著該督撫委員署理江淮揚三府<lb/>
及徐通邳海四州亦應各𣲖分查大員著各部院堂官<lb/>
於在京科道及部屬内㨂選保舉引見𣲖出至於各府<lb/>
所屬州縣其錢糧多者一縣須𣲖一人錢糧少者一人<lb/>
可兼二三處約計應用四十餘員亦着各部院堂官於<lb/>
候補候選州縣及曾任江南之州縣因公詿誤無虧空<lb/>
<pb n="KR2f0008_WYG_076-25b"/>
未完者各舉所知並將吏部記名人員一併帶領引見<lb/>
候㫖揀選命徃交與總理大臣廵撫等酌量分𣲖協理<lb/>
清查若在京𣲖徃之員或不敷用或不能勝任著尹繼<lb/>
善趙向奎徐永佑王溯維馮景夏朱鴻緒温而遜將所<lb/>
知堪任清查之員各行保舉該署撫會同總理大臣奏<lb/>
聞現今浙江總督李衛管理江南督緝之事此清查積<lb/>
欠事務亦應令李衛與聞再此番清查積欠頭緒甚繁<lb/>
文移徃來皆關錢糧數目必須各給印信以便稽查其<lb/>
<pb n="KR2f0008_WYG_076-26a"/>
　　總理大臣分查各員之印信著戸部擬定字樣請㫖交<lb/>
　　與禮部鑄給其總理大臣分查大員及各州縣協查之<lb/>
　　員作何分别給與日用養亷之資著該部議奏<lb/>
　　　又奉<lb/>
　上諭西安副都統賽都乃旗下微賤出身䝉<lb/>
聖祖仁皇帝隆恩㧞為狀元授為侍衛後因伊甚不知恩奮<lb/>
　　勉深為不喜朕即位後因頗有人稱道之者是以將伊<lb/>
　　補授通州副將試看及伊蒞任聞其罷軟因循但知夤<lb/>
<pb n="KR2f0008_WYG_076-26b"/>
　　緣鑚刺比因察訪之下未有實據復用為西安副都統<lb/>
　　嚴加訓諭申飭冀其悛改實心効力今詢問公傅爾丹<lb/>
　　散秩大臣石禮哈知賽都在任未改舊習全無實心辦<lb/>
　　事之處深負國恩著革去副都統之任來京候㫖其副<lb/>
　　都統員缺著鑲黄旗漢軍副都統張正文補授再西安<lb/>
　　副都統朱蘭泰年力衰老但伊從前頗有軍功著原品<lb/>
　　休致給與半俸以終其身寧夏副都統蘇穆爾濟與將<lb/>
　　軍席伯副都統蘇圖共事數年寧夏駐防官員兵丁之<lb/>
<pb n="KR2f0008_WYG_076-27a"/>
　嚴肅整理為各省駐防第一著將蘇穆爾濟調補西安<lb/>
　副都統伊在寜夏習見席伯之訓飭營伍今調任西安<lb/>
　自能倣傚辦理寧夏副都統員缺著席伯於叅領内揀<lb/>
　選題補<lb/>
　　　二十六日奉<lb/>
上諭據汪漋馬爾泰奏稱縂兵官潘之善自到安西之後<lb/>
　不時患病精神耗減操練兵馬甚覺勉强等語安西總<lb/>
　兵官員缺甚屬𦂳要著興漢總兵官曹勷作速前往署<lb/>
<pb n="KR2f0008_WYG_076-27b"/>
　理曹勷員缺著西鳯副將董紹祖前往署理董紹祖員<lb/>
　缺著岳鍾琪㨂選委署潘之善老成厯練人品端方効<lb/>
　力行間多著勤勞實難得之將弁奚忍聼其力疾辦事<lb/>
　著太醫一員馳驛前往診視潘之善或欲仍在安西或<lb/>
　水土不服欲回内地本籍調養聼其自便著賞銀一千<lb/>
　兩以佐路費及調攝之用<lb/>
　<lb/>
世宗憲皇帝上諭内閣卷七十六<lb/>
</p>
<p>
</p>
  </div>
</body>
</text>
</TEI>
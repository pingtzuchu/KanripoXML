<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_051-1a"/>
　欽定四庫全書<lb/>
世宗憲皇帝上諭内閣卷五十一<lb/>
　　雍正四年十二月<lb/>
上諭三十九道<lb/>
　　初一日奉<lb/>
上諭向來官兵凡在内地行走者例不給與口糧朕思内<lb/>
　地亦有逺近之分行走不無遲速之别宜酌加恩澤以<lb/>
　奬勤勞今建昌官兵因進勦賊蠻已經深入梁山此地<lb/>
<pb n="KR2f0008_WYG_051-1b"/>
　舊稱險逺並非内地可比而賊徒金格等潛匿荒僻之<lb/>
　區尚未授首現在官兵各處捜勦奮勇効力甚屬可嘉<lb/>
　查前歲進勦南坪時官兵俱經給與口糧今進勦梁山<lb/>
　官兵著亦照南坪之例一體支給口糧以示朕撫恤兵<lb/>
　丁之至意<lb/>
　　初三日康親王崇安等奏請將大逆不道之阿其那<lb/>
　　塞思黑妻子正法奉<lb/>
上諭阿其那塞思黑心懐不軌亂我國家大奸大惡不忠<lb/>
<pb n="KR2f0008_WYG_051-2a"/>
　不孝造背主逆天之大罪諸王大臣遵依國法欲將阿<lb/>
　其那塞思黑妻子按律正法理所當然從來史冊中反<lb/>
　叛簒逆之人則有之而未叛之先即公然敢與君上抗<lb/>
　拒大逆不道無人臣禮如阿其那塞思黑年羮堯者實<lb/>
　自古未聞也但阿其那塞思黑之大逆不道雖著而反<lb/>
　叛之事跡未彰其妻子從寛免其正法塞思黑之妻逐<lb/>
　回其家嚴加禁錮阿其那塞思黑之眷屬交與内務府<lb/>
　總管給與住居養贍四保既係過繼尼雅哈母之人著<lb/>
<pb n="KR2f0008_WYG_051-2b"/>
　仍留伊家<lb/>
　　又吏部等衙門議奏部屬奉差督學不必出缺奉<lb/>
上諭凡郎中等官奉差提督學政者若將員缺不行另補<lb/>
　恐部中辦事乏人所議尚未周詳朕意凡部内郎中等<lb/>
　官膺督學之任則加以編修檢討之衘使其名實相稱<lb/>
　其員缺另行銓補俟伊任滿考察之後仍歸本部補用<lb/>
　如此庻為妥協著九卿定議具奏<lb/>
　　又刑部摺奏廣東廉州府叅革知府李元偉直隸慶<lb/>
<pb n="KR2f0008_WYG_051-3a"/>
　　都縣叅革知縣劉紹曾並山東解任兖寧道楊三烱<lb/>
　　與查嗣庭私書來往口供奉<lb/>
上諭李元偉求查嗣庭致書轉託陳世倌一案李元偉既<lb/>
　稱關防嚴緊不能投遞何以第二次又求查嗣庭寫書<lb/>
　致託此處爾等未曾詰問劉紹曾求查嗣庭囑託蔡珽<lb/>
　一案劉紹曾供稱查嗣庭向蔡珽説與不說不知道等<lb/>
　語今查嗣庭現在爾等亦未質問二件問語俱遺漏但<lb/>
　再行審問其罪亦不過如此此輩營求請託寡廉鮮恥<lb/>
<pb n="KR2f0008_WYG_051-3b"/>
　之人加以笞責乃其自取李元偉劉紹曾已經革職楊<lb/>
　三烱亦著革職俱交刑部照例笞責以為無恥營求者<lb/>
　之戒<lb/>
　　初五日奉<lb/>
上諭覽署理山東巡撫印務侍郎塞楞額奏摺内開原任<lb/>
　山東巡撫蔣陳錫名下應追監穀銀兩一案塞楞額所<lb/>
　奏甚屬公平著照所請行文湖廣浙江二省將原經手<lb/>
　捐穀之許大定蘇稷即速解往山東質對清查舊案從<lb/>
<pb n="KR2f0008_WYG_051-4a"/>
　公完結陳世倌奉㫖清查此事為時已久尚無頭緒即<lb/>
　此可見陳世倌不能實心辦事又如蘇努之子發往山<lb/>
　東者乃獲重罪之人陳世倌並不管束聽其家人在外<lb/>
　往來自如且當日李樹德曾餽送隆科多銀數萬兩陳<lb/>
　世倌隱匿不代為奏聞又如修理太行堤工程現據王<lb/>
　沛憻查審得博爾多程光珠等將本省公捐俸工銀兩<lb/>
　侵蝕入己陳世倌雖未染指而屬員作弊伊竟知而不<lb/>
　問似此則陳世倌在任因循怠忽瞻循之處甚多朕初<lb/>
<pb n="KR2f0008_WYG_051-4b"/>
　意以其有益於地方故令在任守制今其行事若此於<lb/>
　地方何所裨益著不必在任守制山東巡撫印務仍著<lb/>
　塞楞額署理候朕另降諭㫖<lb/>
　　又奉<lb/>
上諭時值祁寒怡親王忠誠為國躬冒風雪不憚辛苦其<lb/>
　隨從人員雖理應隨王行走但因公効力值此半月嚴<lb/>
　寒之時伊等必皆勞頓凡王屬下人員不論在家在外<lb/>
　官員等各賞銀二十兩䕶軍披甲執事太監等各賞銀<lb/>
<pb n="KR2f0008_WYG_051-5a"/>
　　十兩<lb/>
　　　初七日奉<lb/>
　上諭御史謝濟世特叅河南巡撫田文鏡貪贓壊法等欵<lb/>
　　以田文鏡之秉公持正實心辦事乃天下督撫中所罕<lb/>
　　見者貪贓壊法之事朕可以保其必無而謝濟世於天<lb/>
　　下督撫中獨叅田文鏡朕不知其何心從前<lb/>
聖祖仁皇帝見科道官員朋比作奸互結黨與潛通聲氣網<lb/>
　　利徇情私賣本章嚇詐財賄薦舉悉出於請求叅劾多<lb/>
<pb n="KR2f0008_WYG_051-5b"/>
　　由於囑託至於請開捐納請開礦厰種種情弊不可枚<lb/>
　　舉及至敗露之後則藉口風聞言事未曾確訪以此解<lb/>
　　免其罪此等惡習深可痛恨是以<lb/>
皇考屢降諭㫖切責至再至三並停止風聞言事朕即位以<lb/>
　　來因初理政務惟恐未能周知是以令滿漢文武諸臣<lb/>
　　及科道等官皆用密摺奏事葢欲明目達聰盡去壅蔽<lb/>
　　以收實效也乃科道等官所密陳者未見有裨益政治<lb/>
　　之事而科臣崔致逺等挾私妄奏不遵國憲朕是以停<lb/>
<pb n="KR2f0008_WYG_051-6a"/>
　　止科道之密摺令其專用本章而猶恐其惡習尚存頽<lb/>
　　風不改是以諄諄訓誡往復周詳誠以科道乃朝廷耳<lb/>
　　目之官關係甚重欲正人心端風俗必自科道始科道<lb/>
　　無私方能彈劾人之有私者若自恃為言官可以白簡<lb/>
　　從事而胸懐詭詐聽人指使顛倒是非擾亂國政此等<lb/>
　　之人實大有害於人心世道為國法之所斷不可容朕<lb/>
　　豈不知誅戮諫官史書所戒然審其緩急權其輕重誅<lb/>
　　戮諫官之過小而釀成人心世道之害大也古人云禮<lb/>
<pb n="KR2f0008_WYG_051-6b"/>
　　義不愆何恤于人言朕為天下主豈惜此區區之小節<lb/>
　　而忘經國之逺圖哉謝濟世身為御史不聞别有建白<lb/>
　　而獨將巡撫中秉公持正之田文鏡加以貪贓壊法之<lb/>
　　名特疏糾叅且自稱風聞言事顯悖<lb/>
聖祖仁皇帝之諭㫖而於欽差大臣審定之事盡欲翻案並<lb/>
　　將各案始末情由及田文鏡之納賄徇情諸事委曲描<lb/>
　　寫若伊在旁目覩者則其受人囑託聽人指使欲傾陷<lb/>
　　田文鏡以快其報復不問可知矣若不嚴加訊問則如<lb/>
<pb n="KR2f0008_WYG_051-7a"/>
　鬼如蜮之伎倆得行於光天化日之下人心何由而正<lb/>
　風俗何由而端乎著將謝濟世革職令大學士九卿詹<lb/>
　事科道等嚴訊務將其中實情審出不得稍有含糊倘<lb/>
　九卿詹事科道中有謂言官不應加刑者亦即據實陳<lb/>
　奏不得面從而退有後言謝濟世由翰林揀選補授御<lb/>
　史著將揀選之翰林院掌院交部察議具奏<lb/>
　　又刑部等衙門議奏黄振國汪諴等照律治罪奉<lb/>
上諭黄振國係大計叅革之員因蔡珽在朕前力薦是以<lb/>
<pb n="KR2f0008_WYG_051-7b"/>
　特用為河南信陽州知州乃黄振國不知感戴朕恩但<lb/>
　知倚仗蔡珽勢力恣肆妄行索取財賄經田文鏡據實<lb/>
　糾叅比時朕諭蔡珽曰黄振國背朕深恩負爾薦舉田<lb/>
　文鏡不稍瞻徇即行叅奏於爾大有裨益爾當深感田<lb/>
　文鏡而痛恨黄振國方得大臣公忠之道若不如此則<lb/>
　與年羮堯無異矣乃蔡珽不遵朕訓固執私心自黄振<lb/>
　國被叅之後不但深恨田文鏡且於朕前懐怨望之意<lb/>
　李紱自廣西來京陛見在朕前力為黄振國汪諴邵言<lb/>
<pb n="KR2f0008_WYG_051-8a"/>
綸稱寃且言田文鏡欲致死黄振國以滅口隨經欽差<lb/>
審理並無影響今謝濟世又特叅田文鏡其中言黄振<lb/>
國汪諴邵言綸諸事一一與李紱之言脗合葢李紱原<lb/>
係蔡珽門下又曾受其薦舉而黄振國則蔡珽保薦之<lb/>
人故私相固結如此從前朕有明㫖凡屬員被叅負屈<lb/>
者俱令赴都察院申訴使黄振國等果有寃抑亦只應<lb/>
赴都察院辨理而乃暗中要結多人造作無影響之言<lb/>
此倡彼和始則令李紱密陳於朕前今又令謝濟世顯<lb/>
<pb n="KR2f0008_WYG_051-8b"/>
叅於章奏公然結為大黨撓亂國政顛倒是非實係大<lb/>
光棍今既事事敗露若不嚴加懲創則朋奸結黨之風<lb/>
不能止息有害於世道人心不淺黄振國應照光棍例<lb/>
立斬至於汪諴以借貸鹽商銀錢被叅其處分不過止<lb/>
於罷官並無累及身家性命之處乃汪諴各處營求冀<lb/>
翻前案李紱謝濟世相繼為之辨雪此等鑽營不法之<lb/>
徒斷不可不重加懲治應擬斬監候秋後處決此二本<lb/>
著發還刑部等衙門另行具奏邵言綸比附匪黨鼔動<lb/>
<pb n="KR2f0008_WYG_051-9a"/>
李紱謝濟世為之陳奏又如原任革職唐縣知縣關敶<lb/>
以行賄被叅乃不安分守法營求佟鎮寄信與隆科多<lb/>
稱揚其善以圖僥倖邵言綸關敶均屬可惡著僉妻發<lb/>
邊衞充軍凡地方督撫大吏所管屬員不下數百人一<lb/>
時訪聞不確叅劾之間或有屈抑亦事之所不能免被<lb/>
叅者惟有安於義命静候朝廷定奪乃為臣子之道豈<lb/>
有結黨横行造言生事蠱惑大臣科道官員傾䧟其上<lb/>
司以快其報復之理况田文鏡之所叅黄振國汪諴邵<lb/>
<pb n="KR2f0008_WYG_051-9b"/>
言綸等各案經欽差審明本無屈抑而伊等輒敢肆無<lb/>
忌憚若此朕若不秉公執法以儆刁風則天下督撫尚<lb/>
可為乎即如江西道員孫蘭苾因事解任之後私致書<lb/>
與查嗣庭辨白其枉將來審明之時若孫蘭苾無過則<lb/>
已倘有過而向人强訴必重治其罪謝濟世奏稱若將<lb/>
田文鏡治罪則中州士庻罔不歡欣百爾臣工咸知儆<lb/>
戒今朕特將黄振國汪諴治罪以快中州士庻之心以<lb/>
為百爾臣工之戒<lb/>
<pb n="KR2f0008_WYG_051-10a"/>
　　又工部議奏𢎞號厰存貯木植交與該總督及道員<lb/>
　　等分賠奉<lb/>
上諭本内議將𢎞號厰存貯木植著落地方官員賠還又<lb/>
　議稱以大改小併堪作燒柴木植變價解部等語此項<lb/>
　木植既著落地方官員賠還應將現有木植或給與地<lb/>
　方官員或變價還項其不敷者再著落分賠方合情理<lb/>
　所議未詳著再議具奏<lb/>
　　又浙江總督李衞查奏李維鈞家産奉<lb/>
<pb n="KR2f0008_WYG_051-10b"/>
上諭李衞清查李維鈞家産不徇情面一一查出可嘉但<lb/>
　叅奏李維鈞婢妾一節未免過刻不合大體此事不必<lb/>
　議覆若云請追誥命李維鈞既已獲罪革職自有定例<lb/>
　何必特行叅奏凡大臣審理公務只當就事論事不必<lb/>
　於事外苛索攻發人之隂私如蔡珽從前奏稱曾於北<lb/>
　直旅次壁間見一對聨乃譏訕李維鈞家門之事朕比<lb/>
　時切責戒其勿言又年羮堯在朕前力言隆科多之妾<lb/>
　在家所為昨慶元之母與其妻又向馬爾賽拉錫悉數<lb/>
<pb n="KR2f0008_WYG_051-11a"/>
　其卑賤之行經馬爾賽拉錫奏聞朕俱置之不問朕嘗<lb/>
　見好發人之隂私者往往因己身行事有愧於心故意<lb/>
　揭人之過以掩己之短如年羮堯素性貪婪故往往以<lb/>
　貪婪之名加之於人朕以忠厚之道教天下著將此訓<lb/>
　諭李衞知之<lb/>
　　初八日奉<lb/>
上諭科道乃朝廷耳目之官所關甚大果能秉公持正據<lb/>
　實敷陳方合天下之公是公非而於朝廷政事有所裨<lb/>
<pb n="KR2f0008_WYG_051-11b"/>
　益昨日謝濟世叅劾田文鏡貪贓壊法之事爾等滿漢<lb/>
　大小臣工今日俱在朕前朕特面加詢問爾等若知田<lb/>
　文鏡果有劣蹟謝濟世所叅不誣可即出班陳奏倘心<lb/>
　知田文鏡居官貪婪此時不行陳奏而退有後言則大<lb/>
　有虧於臣節尚可以為人乎朕既歴問再四而滿漢大<lb/>
　小諸臣衆口同聲僉云田文鏡並無貪婪之事謝濟世<lb/>
　所叅各欵事事皆虚可見公道在人難於掩蔽矣夫身<lb/>
　為言官背公懐私朋比結黨將造作並無實據之浮言<lb/>
<pb n="KR2f0008_WYG_051-12a"/>
　　轉相買囑慫慂紏彈以洩私忿而報宿怨令無知狂悖<lb/>
　　之人愚㺯指使借風聞言事之名以酬報私恩小惠則<lb/>
　　顛倒是非擾亂國政其有害於人心風俗者不淺我<lb/>
聖祖仁皇帝神明天縱深知其弊屢頒<lb/>
諭㫖嚴加訓誡停止風聞言事葢以人君圗治固貴於明目<lb/>
　　達聰而無稽之言勿聽弗詢之謀勿庸則訪聞不確者<lb/>
　　尚不可採而况於徇私搆黨彼此傾陷此等風習豈可<lb/>
　　長哉朕即位以來所用在廷大臣外省督撫皆出於至<lb/>
<pb n="KR2f0008_WYG_051-12b"/>
　　公並無平素熟識之人惟年羮堯傅鼐係藩邸舊屬而<lb/>
　　此二人罪惡敗露朕即按律置之於法未嘗稍加寛貸<lb/>
　　至田文鏡者朕在藩邸時不但不識其面並不知其姓<lb/>
　　名因雍正元年年羮堯來京陛見時言山西年歲歉收<lb/>
　　皇上宜早為賑恤朕因降㫖與巡撫德音令其查奏及<lb/>
　　德音回奏稱山西去年收成甚好道途亦無饑民實無<lb/>
　　可賑濟之處朕以德音身為巡撫所言如此年羮堯之<lb/>
　　陳奏或有未確時田文鏡適告祭華山囘京復命將山<lb/>
<pb n="KR2f0008_WYG_051-13a"/>
西通省荒歉情形激切敷陳備極周詳朕以田文鏡係<lb/>
告祭之員經過山西地方閭閻疾苦非伊責任乃目擊<lb/>
民瘼直言無隱深屬可嘉若非忠國愛民之人何能如<lb/>
此因遂令田文鏡往山西任賑濟之事田文鏡到彼盡<lb/>
心竭力辦理甚妥即以田文鏡為山西布政使令其與<lb/>
諾岷料理山西一應未清案件二人秉公和衷將積年<lb/>
虧空及地方宿弊剔除清理吏治整頓一新嗣因河南<lb/>
諸事廢弛巡撫石文焯不能任怨任勞實心辦理故將<lb/>
<pb n="KR2f0008_WYG_051-13b"/>
田文鏡調為河南布政使令其協理旋以石文焯調任<lb/>
陜西即以田文鏡為河南巡撫朕之所以擢用田文鏡<lb/>
之原委如此即此乃田文鏡在朕前營求諂媚之事也<lb/>
及為巡撫之後三年以來整飭河工堤岸堅固河汛安<lb/>
瀾年歲豐稔紳衿畏法正已率屬地方寧謐而每事秉<lb/>
公潔已謝絶私交實為巡撫中之第一李紱自廣西來<lb/>
京陛見時即奏田文鏡叅劾黄振國汪諴邵言綸甚為<lb/>
寃抑張球居官聲名甚劣田文鏡並不紏叅且言黄振<lb/>
<pb n="KR2f0008_WYG_051-14a"/>
國此時已為田文鏡監斃滅口又稱田文鏡操守雖好<lb/>
每年有皇上賞給養廉銀二萬兩可以足用如臣在廣<lb/>
西時每年所用不過三千金及李紱奏後將伊一年公<lb/>
費日用開單呈覽共有一萬三千餘兩夫以廣西邊逺<lb/>
而巡撫一年所費如此田文鏡為河南巡撫則每年公<lb/>
費日用止於二萬兩此外田文鏡並未收受分毫較李<lb/>
紱尚不可謂之更廉潔乎未幾黄振國已從河南解赴<lb/>
來京依然無恙朕不知李紱受何人意指而揑造此不<lb/>
<pb n="KR2f0008_WYG_051-14b"/>
稽之言敢於冒昧陳奏也至田文鏡所叅黄振國各案<lb/>
皆係田文鏡自行奏請特遣大臣前往審理朕因差侍<lb/>
郎海夀史貽直到豫將各案重審皆已䆒訊明白定擬<lb/>
具奏其張球一案田文鏡已經認過請罪部議亦於張<lb/>
球諱盜案内已將田文鏡處分矣夫督撫統轄通省地<lb/>
方甚廣屬員甚衆其居心辦事安能盡保其無過田文<lb/>
鏡始而誤信張球為可用既而察知其不肖即深自愧<lb/>
悔據實叅奏亦可以解其從前誤用之愆若必追究已<lb/>
<pb n="KR2f0008_WYG_051-15a"/>
往借端苛責則督撫大吏將何道而始能免於指摘乎<lb/>
即如朕之誤用年羮堯隆科多始見其可用則委任之<lb/>
既覺其奸囘則法治之一皆本乎大中至正之心準乎<lb/>
公是公非之理豈得加朕以誤用匪人之名乎至汪諴<lb/>
邵言綸即令田文鏡叅劾或有未當亦屬偶然之事况<lb/>
汪諴邵言綸皆係庸劣不堪之人田文鏡叅處並無寃<lb/>
抑乃謝濟世於九卿議覆欽差所審各案進本之前一<lb/>
日特叅田文鏡貪贓壊法各欵其中所言黄振國張球<lb/>
<pb n="KR2f0008_WYG_051-15b"/>
邵言綸汪諴等事與從前李紱自廣西來京陛見時所<lb/>
奏一一脗合朕思封疆大臣能為朝廷實心任事即為<lb/>
國之棟梁朕之股肱若不為保䕶而任人傾陷則朕何<lb/>
顔對天下封疆大臣乎况從前特頒諭㫖言天下巡撫<lb/>
中實心任事不避嫌怨為國為民者唯田文鏡李衞楊<lb/>
文乾三人今謝濟世聽人指使將田文鏡紏叅顯與朕<lb/>
之明㫖相悖且田文鏡並不可謂之權要亦斷不能加<lb/>
以貪汚之名而謝濟世為此叅奏者其意不過欲使天<lb/>
<pb n="KR2f0008_WYG_051-16a"/>
下督撫皆因循茍且庸碌偷安邀衆人之虛譽保一已<lb/>
之身家而不為國家實心効力以快其黨錮之私心此<lb/>
種結黨營私排擠傾陷之惡習不可不嚴加懲治是以<lb/>
令内閣九卿等公同研究務得實情將謝濟世正法以<lb/>
為言官不法之戒昨日有人密奏朕云看謝濟世乃邊<lb/>
逺無知愚蠢鹵莽亡命小人而敢以無理之事妄陳者<lb/>
其中必有大奸大詐之輩暗中指使動以直言敢諫之<lb/>
美譽使激皇上之怒皇上必秉公執法置之重典令皇<lb/>
<pb n="KR2f0008_WYG_051-16b"/>
上有殺言官之名其心術甚為狡獪皇上既洞悉其奸<lb/>
此時若行嚴究何情不得况案内必牽連多人而謝濟<lb/>
世斷不肯供出實在指使之人且使奸詐之徒反謂得<lb/>
計等語朕是其奏暫寛此一事今内閣九卿等審問謝<lb/>
濟世時將伊所奏田文鏡各欵逐一究訊謝濟世皆茫<lb/>
無慿據俯首無詞則其受人指使情弊顯然李紱前任<lb/>
廣西巡撫謝濟世係廣西人自供曾於本省晉接又於<lb/>
京師相見則平日二人原有往來未必不因李紱有私<lb/>
<pb n="KR2f0008_WYG_051-17a"/>
惠於彼而欲借此酬報之也謝濟世既自命為報効國<lb/>
家之人著革職令往阿爾泰軍前効力贖罪此案亦免<lb/>
深究如李紱蔡珽等設有暗中指使之事聞朕此諭不<lb/>
知可自知愧悔與否前朕曾降諭㫖凡天下官員有被<lb/>
上司叅劾寃抑者許令赴都察院控訴若黄振國汪諴<lb/>
邵言綸關敶被叅情由果有寃抑何不遵㫖赴都察院<lb/>
辨理乃黄振國汪諴邵言綸暗結黨援摇唇鼓舌將本<lb/>
身所犯之罪巧為掩飾布散浮言鑽營李紱密奏朕前<lb/>
<pb n="KR2f0008_WYG_051-17b"/>
今又指使謝濟世挺身陳奏關敶以行賄被劾乃不安<lb/>
本分囑託佟鎮寄信隆科多在朕前稱揚其善以圖僥<lb/>
倖在黄振國挾勢婪贓狂妄不法已罹重罪而汪諴邵<lb/>
言綸關敶等處分不過罷官何至要結黨與請託權要<lb/>
必欲更翻前案報復私仇奸險至此實為法所難容是<lb/>
以將黄振國汪諴置之重典邵言綸關敶俱令發遣邊<lb/>
衞充軍正如謝濟世奏内所云如此則中州士庶罔不<lb/>
歡欣而百爾臣工咸知儆戒矣如孫蘭苾互揭一事致<lb/>
<pb n="KR2f0008_WYG_051-18a"/>
書於查嗣庭求其辨雪將來審結之時如孫蘭苾果無<lb/>
干渉則已若已身有罪而向人强訴必將孫蘭苾從重<lb/>
治罪朕素性不嗜殺人但此奸惡之風不得不殺一以<lb/>
儆百實為人心風俗計也半月以前朕面諭九卿翰詹<lb/>
科道戒以搆黨營私徇求請託言之可謂諄切矣乃今<lb/>
有無理妄奏如謝濟世者與朕前㫖顯為悖謬可見此<lb/>
風一時難於悛改而朕之所以姑寛謝濟世者葢以不<lb/>
教而殺實所不忍教而不久朕亦不忍即加誅也爾等<lb/>
<pb n="KR2f0008_WYG_051-18b"/>
諸臣皆由科甲出身將來為督撫為學政果能公忠體<lb/>
國朕必當加恩保䕶斷不使萋斐之人得以行其傾陷<lb/>
之計倘懐私挾詐顛倒是非朕亦決不姑貸凡此搆黨<lb/>
排陷之風朕必加整頓者乃正所以為爾等諸臣之身<lb/>
家子孫保全久逺之計若諸臣果能遵朕訓㫖凡事秉<lb/>
公持正合乎公是公非則上下一心君臣合德永享昇<lb/>
平之福豈不美歟諸臣當共勉之<lb/>
　又奉<lb/>
<pb n="KR2f0008_WYG_051-19a"/>
　上諭朕在藩邸時披閱經史之餘每觀釋氏内典實契性<lb/>
　　宗之㫖因時與禪僧相接惟性音深悟圓通能闡㣲妙<lb/>
　　其人品見地超越諸僧之上朕於西山建大覺寺為其<lb/>
　　静修之所及朕嗣登寶位凡體國經邦一應庶務自有<lb/>
　　古帝王治世大法佛氏見性明心之學與治道無涉且<lb/>
　　若以舊邸熟識僧人仍令主席京師天下或以朕有好<lb/>
　　佛之心深有未可且有累於性音之清行而性音亦力<lb/>
　　辭歸隱遂安禪於廬山隱居寺四年於兹謹守律規謝<lb/>
<pb n="KR2f0008_WYG_051-19b"/>
　　絶塵境即本省大吏盡不知不聞也今聞其圓寂朕心<lb/>
　　深為軫恤著照玉林加恩之例追贈國師并賜與諡號<lb/>
　　交内閣撰擬其語錄乃近代僧人所罕能者著入經藏<lb/>
　　以彰其真修翼善之功<lb/>
　　　初九日奉<lb/>
　上諭内大臣馬武抱病危篤勢將不起聞之深為悽惻馬<lb/>
　　武事我<lb/>
皇考五十餘年朝夕侍奉不離左右恪恭謹慎事事能體<lb/>
<pb n="KR2f0008_WYG_051-20a"/>
皇考之意從無一件煩勞<lb/>
聖心之處每當盛暑嚴寒隨從勤勞伊並無幾㣲倦怠之色<lb/>
　　朕㓜齡時伊抱扶服事備極小心其情事宛然如昨伊<lb/>
　　為人雖未讀書不能辦理國家政事而侍從<lb/>
皇考數十年如一日以子臣之情揆之其功較之宣力封疆<lb/>
　　贊襄朝宁者似為更大且生平胷懐坦白情性和平至<lb/>
　　於操守一節不過交接之間不能一無所取而枉法貪<lb/>
　　婪懐私挾詐作威作福如阿靈阿拉錫之所行伊則從<lb/>
<pb n="KR2f0008_WYG_051-20b"/>
　　無一事此舉朝所共知者朕追念<lb/>
皇考凡係昔年侍從之人皆加恩眷望其同享遐年况馬武<lb/>
　　乃年齒最高効力最久<lb/>
聖眷最渥之人舉朝莫與倫比是以朕聞其病勢沉重悲傷<lb/>
　　垂涕不能自已屢次降㫖欲親身前往看視而諸大臣<lb/>
　　合詞勸阻至再至三不得遂朕之願著莊親王同四阿<lb/>
　　哥前往代朕看視朕尚望其痊可倘伊病果不起著照<lb/>
　　伯爵賜與䘏典賞銀一千兩並給與世襲阿達哈哈番<lb/>
<pb n="KR2f0008_WYG_051-21a"/>
　以示朕優眷老臣之至意<lb/>
　　又奉<lb/>
上諭烏喇等處地方差使應行馳驛如差員自備鞍馬殊<lb/>
　覺拮据伊等心有餘而力不足如何行走辦事嗣後凡<lb/>
　此等一年差遣應予馳驛及一年之内如何令其不至<lb/>
　拮据之處著該部議奏<lb/>
　　初十日奉<lb/>
上諭今歲江南地方秋雨稍多其江安所屬被水之州縣<lb/>
<pb n="KR2f0008_WYG_051-21b"/>
　已令該督撫轉飭有司確查賑恤務使小民得所但聞<lb/>
　入冬以後時有隂雨積水未消春麥未能及時耕種恐<lb/>
　交春米價漸昂而青黄不接之時更須預為籌及况蘇<lb/>
　松戸口繁多民間食米多取給於外販尤當早為留意<lb/>
　查江安糧道有存貯還漕一項約計二萬八千餘石安<lb/>
　慶廬州鳳陽淮安四府各有分貯留漕之項共計九萬<lb/>
　餘石此米原為地方備用而設但恐年月已久未必實<lb/>
　貯在倉應差京官一員前往確查並㑹同江南督撫作<lb/>
<pb n="KR2f0008_WYG_051-22a"/>
　何分别留運平糶之法以濟民食但江南地廣人稠恐<lb/>
　需米之處此數未必敷用必設法多貯方覺寛裕其應<lb/>
　作何採買運送備用之處著九卿速議具奏<lb/>
　　十二日<lb/>
諭内閣九卿翰林科道等覽爾等所奏查嗣庭案内李元<lb/>
　偉劉紹曾楊三烱私書囑託情節李元偉因沈元滄係<lb/>
　查嗣庭同年求其轉懇查嗣庭致書囑託陳世倌楊三<lb/>
　烱亦因係查嗣庭同年懇其囑託牛鈕可見爾等漢人<lb/>
<pb n="KR2f0008_WYG_051-22b"/>
　於同年師生之誼黨比成風平日則交相固結有事則<lb/>
　互相袒䕶夤緣請託背公徇私似此頽風不知起自何<lb/>
　時竟至積錮日深相沿日甚不以為可恥而視以為當<lb/>
　然以致顧恤私交罔知國法此等惡習實堪慨歎夫國<lb/>
　家開科取士原欲得讀書明理之人秉公持正共相砥<lb/>
　礪以端風俗以正人心所謂以同道為朋於國家方有<lb/>
　裨益今乃往來囑託彼此營求以朝廷取士之正途為<lb/>
　植黨徇私之弊藪適足以敗風俗而壊人心亦何取於<lb/>
<pb n="KR2f0008_WYG_051-23a"/>
科甲出身之人乎即如趙申喬乃大臣中之有令名者<lb/>
其臨終時囑其子孫有門生二人某某從未謁見若來<lb/>
京不許其登門其子孫遵奉遺言此二門人至於愧悔<lb/>
無地此人人所共知者以趙申喬清正大臣尚不能免<lb/>
此陋習則其他可知矣然趙申喬䆒因此邀結私心生<lb/>
子趙鳳詔貪婪不法身受國憲未必非其徇私之報應<lb/>
也又如李紱保薦徐用錫稱其人品端方請帶往廣西<lb/>
以為士子師範而年羮堯則叅奏徐用錫人品不端若<lb/>
<pb n="KR2f0008_WYG_051-23b"/>
用此小人則君子必受其害等語後李紱又奏稱徐用<lb/>
錫為君子以叅奏者為小人及朕詢問九卿公論僉云<lb/>
徐用錫實係憸邪小人不可錄用乃李紱仍偏執已見<lb/>
終以年羮堯之叅奏為小人並以九卿之衆論為不公<lb/>
又如陳世倌與陳世倕本屬兄弟同係科甲出身乃彼<lb/>
此互詆陳世倌以陳世倕為小人陳世倕又以陳世倌<lb/>
為小人究不知其果孰為小人也可見爾等漢人各挾<lb/>
偏私黨同伐異顛倒是非互相爭執竟置公道於不問<lb/>
<pb n="KR2f0008_WYG_051-24a"/>
皆由同年師生之見膠結於中以致若此也向時多有<lb/>
條陳請禁淫詞小說者不知淫詞小說固害風俗然小<lb/>
說中淫䙝之詞其害尚小至於師生同年之聨絡聲氣<lb/>
徇私滅公惑人聽聞之邪說其害於世道人心者更大<lb/>
且爾漢人以師生之情同於父子如果視門生為子弟<lb/>
自當教以忠君為國立身行已之道今乃教以夤緣請<lb/>
託罔利營私父兄之所以教訓其子弟者固當如是乎<lb/>
爾等由科甲出身者動輒輕視别途之人夫人才何項<lb/>
<pb n="KR2f0008_WYG_051-24b"/>
蔑有古來名臣碩輔不由科甲者甚多即臯䕫稷契豈<lb/>
由科甲乎乃今之科甲出身者不但詆排捐納之人以<lb/>
為異途即特舉之孝亷方正亦以其不由科目而譏誚<lb/>
其不文豈知孝亷方正亦未嘗不譏誚科甲之人不孝<lb/>
不亷耶甚且進士則輕舉人舉人則輕生監殊不思進<lb/>
士果必勝於舉人舉人果必勝於生監乎即如江浙之<lb/>
人詆山陜人為愚蠢豈知山陜之人更詆江浙之柔靡<lb/>
如婦人女子也可見人必自侮而後人侮之轉相譏誚<lb/>
<pb n="KR2f0008_WYG_051-25a"/>
　　報復之理固如是也山陜之人當佩服江浙之文江浙<lb/>
　　之人當推重山陜之武如此則文武並濟各効所長智<lb/>
　　者盡其謀勇者竭其力普天率土一團和氣豈不美哉<lb/>
　　本朝立賢無方非若明代專用科目一途若科目出身<lb/>
　　者徇私結黨互相排陷必至撓亂國政肆行無忌朕為<lb/>
　　紀綱法度風俗人心之計豈肯容若輩朋比妄行必至<lb/>
　　盡斥棄科目而後已此皆科目中之敗類有以致之即<lb/>
　　有議朕為不重科目者朕亦有所不恤若畏浮言之譏<lb/>
<pb n="KR2f0008_WYG_051-25b"/>
　　訕而不能果斷者此庸主之所為也只在朕秉公執正<lb/>
　　可對越<lb/>
天地神明耳况䘮心蔑義之人其是非豈有定準以<lb/>
聖祖仁皇帝之聖德神功深仁厚澤普天率土浹髓淪肌為<lb/>
　　千古帝王所罕覯萬世臣民所感戴尚不免於查嗣庭<lb/>
　　汪景祺之悖理逆天妄肆譏訕究之徒自取誅戮何損<lb/>
　　於<lb/>
聖德之高深乎朕即位以來凡整綱飭紀無不仰遵<lb/>
<pb n="KR2f0008_WYG_051-26a"/>
皇考之良法美意以實心行實政如果有豐功偉烈大有造<lb/>
　　於社稷蒼生垂之史冊萬世自有公論即有查嗣庭汪<lb/>
　　景祺之輩心懐悖亂敢於詆誣者亦必自遭天譴不能<lb/>
　　倖逃國法究於朕之聲名毫無所損設或朕無功業可<lb/>
　　紀即有稱功頌德潤色浮詞朕方滋愧亦復何益虛詐<lb/>
　　之行朕恥而不為也國家用人之道首重科甲朕於一<lb/>
　　長可取之人尚必錄用况科甲出身苦志讀書欲為國<lb/>
　　家報効之人朕豈反置之不用乎且爾等鄉㑹中式文<lb/>
<pb n="KR2f0008_WYG_051-26b"/>
　　章知遇師生禮貌人情之常朕亦非概行禁止也但爾<lb/>
　　等當豁然如夢之醒洗心滌慮痛除積習以黨援為戒<lb/>
　　以道義相規期無負於名教務共砥其公忠若為同道<lb/>
　　之朋則益加勉勵若為同利之朋則力加悛改庻人心<lb/>
　　正而風俗淳在爾等固永受科甲之恩榮而朝廷亦收<lb/>
　　得人之實效若執迷不悟仍蹈前愆不獨有玷科甲之<lb/>
　　名亦且斯文掃地矣爾等欲為忠良之臣輔朕為明聖<lb/>
　　之主惟爾等是望若爾等甘為朋比小人朕亦無奈受<lb/>
<pb n="KR2f0008_WYG_051-27a"/>
　薄待科目之名而已兩無益也爾諸臣其勉之戒之<lb/>
　　又奉<lb/>
上諭今日朕面加訓誨諄切周詳爾等諸臣共相敬聽惟<lb/>
　姚三辰之詞色神氣不以朕言為然伊乃浙人必係查<lb/>
　嗣庭汪景祺之同類其胸懐甚不可信朕因浙江風俗<lb/>
　頽壊不堪力加整頓務便痛改惡習浙省之人自應感<lb/>
　朕恩德共知愧悔乃姚三辰心術不端全無儆懼之意<lb/>
　著令其同謝濟世前往阿爾泰軍前効力使之習觀本<lb/>
<pb n="KR2f0008_WYG_051-27b"/>
　朝兵制諳練邊逺地宜姑且免其革職朕觀人頗能洞<lb/>
　悉隱㣲姚三辰居心行事衆人内自有知者亦必共服<lb/>
　朕之明鑒也<lb/>
　　十三日奉<lb/>
上諭黄振國汪諴邵言綸關敶俱著提解來京俟伊等到<lb/>
　時九卿等傳諭與此四人黄振國汪諴之罪不至斬決<lb/>
　監候邵言綸關敶之罪亦不至邊衞充軍乃結黨朋謀<lb/>
　鑽營李紱蔡珽為之稱屈復造作浮言指使謝濟世叅<lb/>
<pb n="KR2f0008_WYG_051-28a"/>
　奏翻案欲以傾陷封疆大臣且李紱密奏田文鏡欲監<lb/>
　斃黄振國以滅口不知田文鏡與黄振國有何深讐抑<lb/>
　田文鏡有何短處為黄振國操持而必欲致斃滅口耶<lb/>
　朕為世道人心關係不得不加以重典以儆戒將來是<lb/>
　黄振國之死實死於李紱蔡珽謝濟世三人伊在九泉<lb/>
　之下亦當痛恨此三人也朕恐伊等下愚不移至死執<lb/>
　迷不悟故著九卿將朕此㫖明白宣諭俟回奏後將黄<lb/>
　振國正法汪諴著於刑部監候秋後處決邵言綸關敶<lb/>
<pb n="KR2f0008_WYG_051-28b"/>
　各充發邊逺地方<lb/>
　　十五日吏部議叙平定青海人員奉<lb/>
上諭從前議叙平定青海功績朕俱詢問年羮堯分定等<lb/>
　次朕意以為年羮堯斷不忍欺故信之不疑皆准所請<lb/>
　今只就宋可進賞給三等阿達哈哈番而黄喜林賞給<lb/>
　二等阿達哈哈番觀之則從前議叙各官輕重失實不<lb/>
　能公平顯然矣著將本内諸人議叙之處交與岳鍾琪<lb/>
　秉公分别具奏到日議政大臣大學士等定議具奏<lb/>
<pb n="KR2f0008_WYG_051-29a"/>
　　又雲貴總督鄂爾泰奏報勦撫狆苗地方寧謐奉<lb/>
上諭狆苗自數百年以來兇悍不法擾害平民今鄂爾泰<lb/>
　石禮哈馬㑹伯率領弁兵前往勦撫成功甚速地方俱<lb/>
　已寧謐永無苖人騷擾之患甚屬可嘉著將鄂爾泰等<lb/>
　從優議叙在事官員兵丁俱著照軍功例議叙如劉業<lb/>
　浚當用兵之時退縮不前者著嚴察議奏<lb/>
　　十六日吏部侍郎沈近思條奏整飭浙江風俗事宜<lb/>
　　奉<lb/>
<pb n="KR2f0008_WYG_051-29b"/>
上諭據沈近思奏稱浙江一省逆種雙生越水為之增羞<lb/>
　吳山盡皆䝉恥等語朕謂浙省有沈近思一人不為習<lb/>
　俗所染可稱上智不移實足盡洗越水吳山之羞恥矣<lb/>
　其所條陳浙江風俗十欵事事切中情弊委曲詳盡甚<lb/>
　屬可嘉著發與李衞王國棟照伊所請嚴行禁約<lb/>
　　十七日奉<lb/>
上諭前差學士何國宗等七人前往山東查看河道朕俱<lb/>
　給與驛站夫馬廪糧不使煩擾地方其遶道踏勘不通<lb/>
<pb n="KR2f0008_WYG_051-30a"/>
驛遞之處則令該管州縣酌量應付該撫陳世倌自應<lb/>
將如何供應並議定動用何項銀兩給與不使累及官<lb/>
民方為妥協今據塞楞額奏稱厯城等二十二州縣詳<lb/>
報供應欽差食物車馬等項用過銀兩無項可扺除德<lb/>
州泗水恩縣高唐聊城五州縣情願將用過銀一千五<lb/>
百九十九兩自行捐備不請開銷外其餘州縣共用過<lb/>
銀七千二百六十餘兩應於何項開銷詳請定奪等語<lb/>
何國宗等查看河道既已給與驛站夫馬廪糧其餘遶<lb/>
<pb n="KR2f0008_WYG_051-30b"/>
道之處地方不逺所需日用之費甚屬有限今覽塞楞<lb/>
額所奏各州縣應付將及萬金之多此皆陳世倌徇情<lb/>
結納逢迎欽差之人任其浮用濫支以博人之稱譽背<lb/>
㫖諂媚甚屬無恥有玷封疆之任前何國宗回京即在<lb/>
朕前奏稱山東巡撫陳世倌甚好並奏及送伊等盤費<lb/>
各八百兩河南巡撫田文鏡無所餽送其詞色之間似<lb/>
有以田文鏡為不敬欽差之意因田文鏡無可指摘而<lb/>
何國宗等亦但露不足之色又如查嗣庭奉差江西丁<lb/>
<pb n="KR2f0008_WYG_051-31a"/>
　士一接待踰格孫蘭苾致書訴寃可見奉差之人在外<lb/>
　借端生事情節顯然山東供應欽差濫支之七千二百<lb/>
　餘兩並泗水等州縣自行捐備之一千五百餘兩俱著<lb/>
　於陳世倌名下賠補以警將來阿䛕之風何國宗等不<lb/>
　惜地方物力負朕任使交部嚴察議奏<lb/>
　　又浙江省在京大臣官員吏部侍郎沈近思等奏謝<lb/>
　　整飭化導浙江風俗奉<lb/>
上諭覽浙江大臣官員等謝恩奏摺若果出於至誠感激<lb/>
<pb n="KR2f0008_WYG_051-31b"/>
　愧悔交加儆戒勸勉則一二年間風俗可望其歸於醇<lb/>
　厚不負朕化導之苦心而爾等身家子孫亦永受其福<lb/>
　倘係粉飾虚文則此奏復何益也朕所不取向來浙江<lb/>
　風俗如此爾等諸人中豈無存心邪曲與汪景祺查嗣<lb/>
　庭相類者前二人罪案敗露之時朕若一一究問訪察<lb/>
　何情不得而朕不忍株連多人曲為保全爾等當知朕<lb/>
　寛大之恩人人感激砥礪踴躍自新朕觀浙江風俗讀<lb/>
　書人多非强悍愚蠢聖教所不及如苗猓番獞之可比<lb/>
<pb n="KR2f0008_WYG_051-32a"/>
　祇因平時習染既深而一念偏邪埋没本良致昧綱常<lb/>
　大義若將此心檢束循理而行則習俗頃刻變化收效<lb/>
　甚速也自茲以往爾等果能洗心滌慮遷善改過朕必<lb/>
　知之倘陽奉陰違仍沿故習亦難逃朕之洞鑒勉之慎<lb/>
　之<lb/>
　　十八日奉<lb/>
上諭謝賜履朕向來原不知其人伊初到山東巡撫任時<lb/>
　大臣中數人曾在朕前奏稱謝賜履操守好而才具平<lb/>
<pb n="KR2f0008_WYG_051-32b"/>
　常彼時因魏廷珍陞授湖南巡撫所有兩淮巡鹽御史<lb/>
　員缺甚屬緊要朕遂將謝賜履補授并授為副都御史<lb/>
　是時山東有貪劣知府陶錦李元龍等數人經朕訪聞<lb/>
　確實諭令黄炳紏叅並不由於謝賜履之陳奏也而謝<lb/>
　賜履自居叅奏劣員之功山東之人亦皆歸功於謝賜<lb/>
　履則謝賜履之欺世盜名可知矣及伊到兩淮後雖無<lb/>
　貪婪之名然一事不曾整頓至於湖廣鹽價一事與楊<lb/>
　宗仁爭執伊所辦理亦甚不妥及調補兩浙巡鹽而伊<lb/>
<pb n="KR2f0008_WYG_051-33a"/>
　　因循怠忽以致私鹽充斥鹽梟横行全不能盡心經理<lb/>
　　俟朕降㫖而後稽查使人歸怨於朕而年羮堯到浙時<lb/>
　　伊親身昏夜逺接備極恭敬則其工於諂媚逢迎又可<lb/>
　　知矣今年夏間陛見來京以衰老求退朕觀其言動知<lb/>
　　其為詐偽之小人即伊自稱衰邁不能供職此語亦非<lb/>
　　實情不過託詞試探朕意朕料其不能為國家出力故<lb/>
　　允從其請今伊胞姪謝濟世聽人指使顛倒是非擾亂<lb/>
　　國政此必係謝賜履心懐怨望平時不以正道教訓子<lb/>
<pb n="KR2f0008_WYG_051-33b"/>
　　弟以致伊姪背公蔑理狂肆妄行干犯法紀著行文本<lb/>
　　籍令謝賜履即速赴京爾等將謝濟世案内情由向伊<lb/>
　　一　一詢問具奏<lb/>
　　　十九日奉<lb/>
　上諭從來國家外戚以恭順謙謹為尚不可驕縱妄行舅<lb/>
　　舅佟國綱素性乖謬昔為都統時每薦舉人員無論其<lb/>
　　人之優劣必强求<lb/>
聖祖仁皇帝擢用如不俞允即有怫然之意<lb/>
<pb n="KR2f0008_WYG_051-34a"/>
聖祖仁皇帝將綠頭籖擲之於地伊猶然無恐懼之色且奏<lb/>
　　云寧將我都統革去臣所薦無私斷不可不用如此冒<lb/>
　　凟無禮<lb/>
聖祖每曲賜包容未嘗加之以罪仍置之大臣之列以保全<lb/>
　　之伊不特不感<lb/>
聖祖高厚之恩而且時懐觖望後往烏蘭布通出兵時<lb/>
聖祖知其譾劣不可大任一切緊要事務俱不令干預但令<lb/>
　　管轄火器營伊心生怨懟及臨陣時伊獨穿出色甲胄<lb/>
<pb n="KR2f0008_WYG_051-34b"/>
　　單騎馳出鹿角之外以致中鎗身死葢其平日蓄志忿<lb/>
　　戾故特有意輕生以辱國體然<lb/>
聖祖念其既已陣亡仍優加䘏典<lb/>
聖祖之恩禮外戚始終不替可謂至厚且渥矣其子孫應倍<lb/>
　　加感激而諸子皆不然其剛愎無禮大與其父相同及<lb/>
　　朕即位之後念其為<lb/>
太后戚屬且仰體<lb/>
聖祖推恩至意於佟國綱之祖父特加曠典贈以崇階錫之<lb/>
<pb n="KR2f0008_WYG_051-35a"/>
　　美諡又勅該部為之修墓建祠頒賜御書匾額對聯以<lb/>
　　光祠宇恩施稠叠寵榮備至乃鄂倫岱法海等並不知<lb/>
　　感戴朕恩反以為此等異數皆因朕優待隆科多所致<lb/>
　　其負恩悖義一至於此尚得謂之有人心者乎如法海<lb/>
　　乃佟國綱微賤侍婢所生自㓜父不以為子兄不以為<lb/>
　　弟及讀書長成憑藉外戚之勢濫得科名遂益肆狂縱<lb/>
　　不知檢束至法海之兄鄂倫岱不孝於父通國皆知法<lb/>
　　海之生母没後鄂倫岱不容其塟入祖墓彼此遂成仇<lb/>
<pb n="KR2f0008_WYG_051-35b"/>
　　敵其父子兄弟之間情誼乖離大率如此法海本屬無<lb/>
　　能之人<lb/>
聖祖因伊係舅舅之子且念伊父陣亡故由翰林洊擢廣東<lb/>
　　巡撫其在廣東操守雖好然行事乖張於地方吏治盜<lb/>
　　案全然不能辦理且進呈奏摺俱係敝紙惡墨<lb/>
聖祖怒其不敬曾將其進摺家人痛加責治而法海毫無畏<lb/>
　　懼狂悖自如<lb/>
聖祖恐其貽悞封疆將法海革職令在軍前効力伊至西寧<lb/>
<pb n="KR2f0008_WYG_051-36a"/>
遂與允禵私相交結允禵為大將軍時種種貪縱不法<lb/>
之事法海並不勸阻及朕即位後令允禵來京法海乃<lb/>
軍前効力廢員未奉朕㫖即潛至京師彼時適值年羮<lb/>
堯來京陛見奏稱法海已經到此且薦其可以任用朕<lb/>
因命為江南學院法海蒞任後頗有聲名朕意欲擢為<lb/>
浙江巡撫年羮堯復奏法海止可為學院不可為巡撫<lb/>
朕思法海既堪為學院之任則亦可以用為巡撫遂將<lb/>
伊補授浙江巡撫詎意法海一至浙江而狂妄暴戾之<lb/>
<pb n="KR2f0008_WYG_051-36b"/>
性依然不改慢罵司道肆無忌憚嗣據佟吉圖奏稱法<lb/>
海向司道前極口贊揚年羮堯為天下第一豪傑此外<lb/>
之人無一可用其所言之狂悖如此臣實不願為伊屬<lb/>
員等語其所以稱贊年羮堯不過欲要結年羮堯之歡<lb/>
心為之援助其卑汚鄙賤無恥䘮心於此可見目下杭<lb/>
州將軍鄂彌達在京陛見亦奏法海前為浙江巡撫行<lb/>
止乖謬不堪之甚是法海之不能勝任巡撫人所共知<lb/>
朕前此將伊調回授以部院事務猶冀其時聆訓㫖或<lb/>
<pb n="KR2f0008_WYG_051-37a"/>
能悔過効力朕之加恩於法海不為不厚矣法海前自<lb/>
西寧進京時曾奏允禵向伊云我與皇上已成讐隙朕<lb/>
思向在藩邸與允禵並無嫌隙何事成仇揆之於理允<lb/>
禵必無此言此特法海前與允禵交好故揑造此語以<lb/>
見朕若處分允禵即為報復仇怨無非深為允禵預留<lb/>
地步巧圖營䕶之意今遣人訊問允禵允禵囘奏我今<lb/>
身犯重罪䝉皇上不加鈇鉞實感實悔凡是我所言者<lb/>
無不承認但法海此言全無影響伊現今在京我情願<lb/>
<pb n="KR2f0008_WYG_051-37b"/>
與之質對據此則法海之居心奸險罪惡顯然且伊與<lb/>
鄂倫岱兄弟之間原如仇敵又欲借此以掩飾其骨肉<lb/>
相殘之醜至鄂倫岱結黨悖逆擾亂國政朕將鄂倫岱<lb/>
正法並未株連法海而法海與鄂倫岱平昔本如仇敵<lb/>
乃鄂倫岱被誅之後伊轉時露怨望之色此其大詐大<lb/>
奸尚有人臣事君之體乎朕近命法海往西寧搬取塞<lb/>
思黑之家口伊竟不請訓㫖冒昧前往前月二十一日<lb/>
塞思黑之家口一到保定伊便欲獨自進京其一同差<lb/>
<pb n="KR2f0008_WYG_051-38a"/>
　往之太監王自立郭進玉向伊云我等同辦此事今到<lb/>
　保定尚未奉㫖忽留我等在此大人獨自進京我等甚<lb/>
　是害怕伊對王自立郭進玉云我總是有罪之人此番<lb/>
　進京皇上必將我拏問交部彼時必定另差人來料理<lb/>
　等語伊遂於二十六日自保定起身前來奏聞朕諭以<lb/>
　前次既不請訓㫖今又何必瀆奏伊竟不候㫖公然自<lb/>
　往保定將塞思黑家口帶領來京强交内務府收管似<lb/>
　此悖亂妄行目無國法斷難寛恕將法海革職拏交刑<lb/>
<pb n="KR2f0008_WYG_051-38b"/>
　部著順承郡王錫保領侍衞内大臣各部院滿大臣等<lb/>
　一一審明具奏<lb/>
　　又<lb/>
諭五城官員軍民人等制錢乃日用之所必需務使充足<lb/>
　流通始便民間之用國家開局年年鼓鑄而京師錢文<lb/>
　不見加増外省地方亦未流布是必有銷燬制錢製造<lb/>
　器皿以致錢文短少錢價日昂其中情弊顯然朕念切<lb/>
　民生屢降諭㫖而錢價仍未平減是以禁用黄銅器皿<lb/>
<pb n="KR2f0008_WYG_051-39a"/>
　凡民間所有俱給價令其交官以資鼓鑄此朕悉心籌<lb/>
　畫至再至三專為民間資生便用起見並非朕有需用<lb/>
　銅斤之處而廣收民間之銅器於内府也似此有益於<lb/>
　民間之事爾等當即踴躍急公欣然交納使錢文贏餘<lb/>
　日用贍足尚何待於上官稽查催迫耶况銅器交官皆<lb/>
　如數領受價值又何樂而不為耶且民間器皿非必定<lb/>
　需黄銅製造其在有力之家則白銅紅銅皆非難得之<lb/>
　物而無力之家則木盆磁器價亷工省亦未嘗不適於<lb/>
<pb n="KR2f0008_WYG_051-39b"/>
　用非若錢文為人人所萬不可缺者朕為爾等日用之<lb/>
　計如此籌畫爾等自為日用之計更當鼓舞奉行何必<lb/>
　遷延觀望令公私俱無所裨益乎與其藏匿於家將來<lb/>
　限滿三年犯禁獲罪何如彼此相勸早為交納既得價<lb/>
　值而又受錢價減省之利益乎朕憫爾等愚昧無知再<lb/>
　頒此㫖通行曉諭其咸體朕意<lb/>
　　二十日<lb/>
諭刑部劉天桂所犯止於杖責並非死罪重犯何以至於<lb/>
<pb n="KR2f0008_WYG_051-40a"/>
　監斃在獄著該部查明具奏從來監斃人犯多由獄官<lb/>
　踈忽一任禁卒陵逼所致若使本犯有應死之罪又當<lb/>
　别論其軍流以下輕罪之人瘐斃在獄甚屬可憫其在<lb/>
　獄患病者應否保釋調治再督撫題報監斃人犯本内<lb/>
　務將本犯情罪並病故緣由如何聲明不令朦混之處<lb/>
　著九卿議奏<lb/>
　　二十一日<lb/>
諭戸部江南地方今歲秋冬雨水稍多低窪之處未免減<lb/>
<pb n="KR2f0008_WYG_051-40b"/>
　收目下米價雖平恐明歲青黄不接之時價值不免昂<lb/>
　貴朕心軫念預為籌畫已特遣專官將從前截留漕米<lb/>
　一一清查會同該督撫商酌以濟地方之用又令該督<lb/>
　撫動用正項錢糧委員於隣省採買米穀以備積貯平<lb/>
　糶之需朕思蘇松常鎮四府地廣人稠需米甚多而四<lb/>
　府所屬漕兌共一百四十餘萬石居七省漕糧三分之<lb/>
　一今州縣既有被水之區恐小民輸納匪易著將成災<lb/>
　五分以上之地畝應出漕米緩徵一半約計將及二十<lb/>
<pb n="KR2f0008_WYG_051-41a"/>
　　萬石俾閭閻既寛正額之輸將而地方又有多餘之米<lb/>
　　粟則編戸窮黎當不慮其乏食矣其緩徵一半漕米著<lb/>
　　於雍正五年秋收後帶徵完納其不成災之地畝仍照<lb/>
　　額徵之數准其紅白兼收著將此速諭該督撫遵行<lb/>
　　　二十二日奉<lb/>
　上諭年來冬月封印之後政務畧有餘閒朕手書福字賜<lb/>
　　内外大臣諸臣奏謝皆稱受朕賜福之恩此世俗之言<lb/>
　　非正理也朕何能以福賜諸臣哉不但朕也即<lb/>
<pb n="KR2f0008_WYG_051-41b"/>
上天亦豈能以福私與一人哉書曰惠迪吉從逆凶又曰天<lb/>
　　道福善禍淫易曰積善之家必有餘慶詩曰自求多福<lb/>
　　古聖人之垂訓深切著明如此從來善惡之報如影隨<lb/>
　　形福緣善慶視乎其人之自取他人不能助纎毫之力<lb/>
　　也且所謂福者不在乎富貴貧賤之間富貴人有富貴<lb/>
　　之福貧賤人亦有貧賤之福有時貧賤之人循理守分<lb/>
　　無患無憂其心志安舒四體暢適轉在富貴人之上是<lb/>
　　人人各有其福也朕之每年頒賜福字者葢欲諸臣觸<lb/>
<pb n="KR2f0008_WYG_051-42a"/>
　目警心時時存可以獲福之心行可以獲福之事如詩<lb/>
　人之所言自求多福則諸福集於其身矣諸臣又嘗言<lb/>
　頼朕之福此言亦屬非是葢必諸臣皆有福朕方有福<lb/>
　是朕實頼諸臣之福也又必天下百姓皆有福然後為<lb/>
　吾君臣之福是君與臣皆頼百姓之福也願與諸臣共<lb/>
　勉修福之道可耳<lb/>
　　二十三日奉<lb/>
上諭戸部尚書蔣廷錫在内廷侍從二十餘年恪慎勤勞<lb/>
<pb n="KR2f0008_WYG_051-42b"/>
　實心効力朕御極以來凡交與部院事務皆能悉心辦<lb/>
　理明晰妥協簡任農曹尤為稱職素性篤於孝道其母<lb/>
　身享高年蔣廷錫朝夕承歡奉養唯謹朕優眷大臣推<lb/>
　恩及於其母時加存問賜賚載頒今聞其母奄逝深為<lb/>
　軫惻特遣大臣前徃賜奠茶酒加恩諭祭一次並賜銀<lb/>
　一千兩為殯殮之資以示朕教孝勸忠之至意<lb/>
　　二十四日<lb/>
諭戸部尚書蔣廷錫爾母壽登八十一歲生前受兩朝恩<lb/>
<pb n="KR2f0008_WYG_051-43a"/>
　賚殁後朕又加恩禮爾母可謂全福矣爾當仰體朕意<lb/>
　勿過於悲傷愛養精神為朝廷効力爾母之心亦必大<lb/>
　慰<lb/>
　　又直隸總督李紱保題景州知州王安仁奉<lb/>
上諭據李紱奏稱景州知州王安仁到任以來捕絶蝗蝻<lb/>
　實心出力等語倘直隸地方果有蝗蝻李紱理應奏報<lb/>
　如何隱匿至今於保題王安仁本内始行聲明况王安<lb/>
　仁於今年五月内到任今年直隸地方雨水調勻並未<lb/>
<pb n="KR2f0008_WYG_051-43b"/>
　聞有蝗蝻萌動今將此徧問直隸在京大小官員俱稱<lb/>
　景州地方不聞有蝗蝻他處亦不聞有蝗蝻等語李紱<lb/>
　所奏王安仁捕絶蝗蝻係何月何日之事著李紱明白<lb/>
　囘奏<lb/>
　　二十五日奉<lb/>
上諭據署江南總督范時繹奏稱本年八月間接准工部<lb/>
　咨文令江南製造戰船所用旗幟軍械炮火等項比即<lb/>
　委員照式製造齊備兹於十月内又接工部咨文令江<lb/>
<pb n="KR2f0008_WYG_051-44a"/>
　南停其製造但此項軍械既已照式備齊不敢藏貯於<lb/>
　外仍應送赴天津等語戰船軍械關係緊要應在何處<lb/>
　製造工部自當悉心酌定然後行文外省何以既令製<lb/>
　造於前又令停造於後前後互異使外省莫知適從甚<lb/>
　屬不合著將工部堂司官交部察議具奏軍械器物部<lb/>
　中尚未製造而江南俱已製就著於來春酌量時候運<lb/>
　送天津其福建浙江所製器械亦照江南運送之例一<lb/>
　體遵行<lb/>
<pb n="KR2f0008_WYG_051-44b"/>
　　二十六日奉<lb/>
上諭朕即位以來視滿漢臣工均為一體時時訓誨以君<lb/>
　臣之間務敦元首股肱一體聯屬之實心而不在於儀<lb/>
　文度數之末至於上之賜賚於下下之進獻於上不過<lb/>
　藉微物以表誠意之交孚若誠意不孚而徒事虛文則<lb/>
　大非君臣一體之道也朕三年以來素服齋居從未令<lb/>
　進獻至上年八月三年之期已滿十月為朕萬壽節在<lb/>
　廷諸臣有進獻書籍筆墨文玩之事朕以諸臣之意出<lb/>
<pb n="KR2f0008_WYG_051-45a"/>
　　於誠懇若一概拒却恐無以聯上下之情而成泰交之<lb/>
　　誼故其物雖極輕微鄙陋朕亦鑒其忱悃而收納一二<lb/>
　　件此朕優待臣工曲體下情之深恩並非以其進獻之<lb/>
　　物可適於内廷之用而收納也已旋命停止羣臣之進<lb/>
　　獻矣朕之視爾諸臣實不啻家人骨肉是以偶有食用<lb/>
　　之物朕亦不論物之輕重遇便即行頒賜如論語所記<lb/>
　　賜食賜腥古人早已行之朕實出於一片待下之誠心<lb/>
　　若云以此鼓勵望其報効則誠孟子所謂君之視臣如<lb/>
<pb n="KR2f0008_WYG_051-45b"/>
　　犬馬矣朕豈忍為之乎向來年節之時<lb/>
聖祖仁皇帝以口外所進鹿豕雉兎之類頒賜諸王外其餘<lb/>
　　止及於漢大學士及内廷供奉之翰林則其優待漢人<lb/>
　　者如此朕踵而行之徧及於在廷大臣無非家人父子<lb/>
　　歲時伏臘歡欣浹洽之意不在微物也乃查嗣庭私編<lb/>
　　日記譏訕朝政而於賞賜進獻之物則以無為有以少<lb/>
　　為多將來布散流傳必致生人議論即如楊名時李紱<lb/>
　　何世璂甘汝來等所進之物奏單現在而李紱甘汝來<lb/>
<pb n="KR2f0008_WYG_051-46a"/>
　　又因不收再三奏懇爾等觀其所獻俱堪一笑此亦非<lb/>
　　伊等今日所進偶涉菲薄乃向日之例大率皆然我<lb/>
聖祖仁皇帝六十年來諸臣進獻之物不過如此天下人所<lb/>
　　共知者而䝉<lb/>
聖祖寛大包涵之度鑒其微忱不遺葑菲所收率多筆墨箋<lb/>
　　紙書冊之類恩誼可謂至矣假使有悖逆狂妄如查嗣<lb/>
　　庭之誣妄記載者六十餘年之久又不知如何訛言也<lb/>
　　不幾以<lb/>
<pb n="KR2f0008_WYG_051-46b"/>
聖祖恤下之𢎞仁而反啓僉壬之訾議乎朕御極以來事事<lb/>
　　率由舊章祇因查嗣庭之妄行訕謗朕心深為畏懼是<lb/>
　　以有禁止漢官進獻之㫖即年節賞賜之事朕意亦在<lb/>
　　躊躇葢恐照舊行之或啓無知小人之議論若將進獻<lb/>
　　賞賚概行停止又將謂朕之待下過於嚴峻無以聯上<lb/>
　　下之情而不合於<lb/>
聖祖之政人情叵測衆口難調此雖細微之事中有關係朕<lb/>
　　亦不得不加詳慎著將甘汝來奏摺並李紱等進獻奏<lb/>
<pb n="KR2f0008_WYG_051-47a"/>
　單發與漢大學士九卿閱看議奏　漢大學士九卿等<lb/>
　　援據舊典合詞奏懇仍照舊例又奉<lb/>
上諭此朕慎重之意惟恐以濫賞啓人議論又恐因進獻<lb/>
　開諂媚之端故令漢大臣等會議具奏今覽所奏援引<lb/>
　舊典情詞懇切著照所請行至於諸臣進獻之事外任<lb/>
　大臣自古有貢獻方物之理今仍准其進獻但所進之<lb/>
　物必令廷臣共知之朕酌量收納亦必令廷臣共知之<lb/>
　在内諸大臣原無方物可獻若以慶賀令節之期視為<lb/>
<pb n="KR2f0008_WYG_051-47b"/>
　成例相率進獻朕概不收納朕前所降諭㫖甚明仍著<lb/>
　遵行<lb/>
　　二十七日<lb/>
諭八旗滿洲䝉古漢軍内府佐領官兵國用莫要於制錢<lb/>
　制錢充足價值日平始於衆人生計有益今錢局每年<lb/>
　鼓鑄並未流通於外省理應制錢加多價值日平乃制<lb/>
　錢不但不加多而舊時制錢漸少錢價反覺昂貴皆因<lb/>
　不肖之徒希圖利息銷燬制錢製造黄銅器皿之所致<lb/>
<pb n="KR2f0008_WYG_051-48a"/>
也朕洞悉此等情弊爰降諭㫖禁用黄銅器皿令給官<lb/>
價收納此特為衆人生計周詳籌畫使錢文充足有益<lb/>
於衆人之日用並非朕有需用黄銅之處收衆人黄銅<lb/>
器皿於内府也聞有雖經該管人員屢行催促不肯即<lb/>
交納者又有遷移隱匿者夫收納銅觔照常給與官價<lb/>
並非徒交不得價值衆人自應欣然踴躍各將家中所<lb/>
有黄銅器皿速行交出何至使該管人員稽查催促耶<lb/>
且衆人家中何必定用黄銅器皿其有力之家白銅紅<lb/>
<pb n="KR2f0008_WYG_051-48b"/>
銅鉛錫俱屬可用至中人之家磁器木器未嘗不適於<lb/>
用而所需價值又復亷省衆人將黄銅器皿交納既可<lb/>
照常得價而制錢漸漸加多充滿足用於衆人生計亦<lb/>
大有裨益今與其隱匿家中至三年限滿發覺之日自<lb/>
干罪戾何如及早交納以得官價乎朕矜恤衆人愚昧<lb/>
無知妄自取罪故復行降㫖曉諭再滿洲本性原以淳<lb/>
樸儉約為尚今漸染漢人習俗互相倣傚以致諸凡用<lb/>
度皆涉侈靡不識撙節之道罔顧生計因酌定品次禁<lb/>
<pb n="KR2f0008_WYG_051-49a"/>
止服色勒限一年令其各按品次服用降有諭㫖甚是<lb/>
明悉此特軫念八旗滿洲官兵如同保赤關係尤切故<lb/>
曲為籌畫定其品次以禁服色欲令日用充足非無故<lb/>
而禁止也或有無知之徒猥稱民人奴僕且並不禁止<lb/>
聽其任意服用何以禁止我輩等語又不識朕矜恤之<lb/>
意於禁止限内製作新衣誑稱是禁前所製若儘教如<lb/>
此製用則終無底止時矣夫民人奴僕有何關係安得<lb/>
與官兵比並即使伊等衣服華美豈遂較官兵榮顯乎<lb/>
<pb n="KR2f0008_WYG_051-49b"/>
須知並非為官兵等不及若輩爰有是禁亦為官兵等<lb/>
之生計而禁止耳人之尊榮不在衣服惟在各人行止<lb/>
葢富足之人少而家本貧乏互相倣傚之人多既已貧<lb/>
乏而又勉强倣傚則生計愈窘矣衆人與其如此拮据<lb/>
於衣服豈若安守本分砥礪於學藝品行果能奮發黽<lb/>
勉得厯官階以至大僚自然得服用矣凡官員兵丁所<lb/>
恃以為生者惟在俸餉且各有應當之差若因製一衣<lb/>
服即耗費數月之錢糧其日用尚能饒裕乎夫儉約為<lb/>
<pb n="KR2f0008_WYG_051-50a"/>
　持家根本不能節省於衣物等項焉能有益於生理若<lb/>
　能謹遵朕之諭㫖儉約自持不事奢靡濫用至比戸漸<lb/>
　臻充盈之時方感戴朕教養之深恩矣著交與各該管<lb/>
　處再行曉諭務使咸知朕心各求儉約以副朕矜恤優<lb/>
　待旗人之至意<lb/>
　　二十九日<lb/>
諭理藩院向來四十八旗王台吉派為兩班來往京城本<lb/>
　家即有要務或身抱疾疴亦必前來交春始囘本地明<lb/>
<pb n="KR2f0008_WYG_051-50b"/>
　歲冬季又復該班日期既近冬寒往返勞苦深可軫念<lb/>
　伊等内有願請朕安者當於草青時照常前來其年例<lb/>
　應分為三班二年一次俾伊等得以休息爾等議奏<lb/>
　　又吏部議准兩江總督范時繹請將江南沿海州縣<lb/>
　　各缺於記名人員内揀補奉<lb/>
上諭范時繹奏稱江南沿海州縣及直隸州缺請朕於記<lb/>
　名人員内補授部議引直隸總督李紱之例准范時繹<lb/>
　所請令其於一年之後方行保題等語直隸地方與京<lb/>
<pb n="KR2f0008_WYG_051-51a"/>
　師甚近是以朕允李紱之請暫寛一年之期若因范時<lb/>
　繹到任未久屬員難以保題准照李紱之例則凡新任<lb/>
　督撫皆可援此例以謝保題之責矣且朕意委令督撫<lb/>
　保題者葢其人係督撫所保倘將來於地方不甚相宜<lb/>
　該督撫便於奏請更換若經朕揀選命往恐督撫等不<lb/>
　無瞻顧之處該部所議不合著再議具奏<lb/>
　　又河道總督齊蘇勒奏報朱家口決口合龍奉<lb/>
上諭齊蘇勒自簡任河道總督以來謹慎勤勞操守亷介<lb/>
<pb n="KR2f0008_WYG_051-51b"/>
　實心供職潔已奉公上年朱家口河水潰決齊蘇勒遵<lb/>
　朕諭㫖督率河員加意堵築今據奏報於十二月十三<lb/>
　日決口合龍朕心深為慰悅具見悉心任事經理有方<lb/>
　使泛溢河流有安瀾之慶甚屬可嘉齊蘇勒著加太子<lb/>
　太傅以獎勞績<lb/>
　<lb/>
　<lb/>
世宗憲皇帝上諭内閣卷五十一<lb/>
</p>
<p>
</p>
  </div>
</body>
</text>
</TEI>
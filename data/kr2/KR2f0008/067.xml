<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_067-1a"/>
　欽定四庫全書<lb/>
世宗憲皇帝上諭内閣卷六十七<lb/>
　　雍正六年三月<lb/>
上諭四十一道<lb/>
　　初一日奉<lb/>
上諭前因明壽條陳永定河八欵朕嘉其留心河務而條<lb/>
　奏事宜又毫不瞻顧觀其人尚眀白有力量因一時未<lb/>
　得其人所以擢用分司伊自到任以來所奏所行甚是<lb/>
<pb n="KR2f0008_WYG_067-1b"/>
　膽大孟浪方到任即叅奏李維鈞又叅奏李紱朕皆委<lb/>
　曲教訓寛宥其過今覽此奏盡係私意欲朦混希冀僥<lb/>
　倖不但越分言事且欺誑無理之甚深負朕恩甚屬可<lb/>
　惡著革職拏問以為狂縱負恩者戒其任内一切錢糧<lb/>
　工程著怡親王朱軾嚴察定議具奏分司員缺著石柱<lb/>
　補授<lb/>
　　又吏部議准寜古塔筆帖式白額色保舉卓異奉<lb/>
上諭此本内奏稱將該員准其卓異註冊俟命下之後調<lb/>
<pb n="KR2f0008_WYG_067-2a"/>
　來引見等語朕思既經部議准為卓異奉㫖依議之後<lb/>
　再行引見倘引見時其人不稱卓異之選則前後降㫖<lb/>
　未免互異非體嗣後各省所舉卓異官員該部應議稱<lb/>
　俟到京引見後以卓異註冊如此方為妥協其有引見<lb/>
　未滿三年之員而該上司舉為卓異者該部請㫖定擬<lb/>
　具奏不必引見<lb/>
　　初二日奉<lb/>
上諭覽福建廵撫常賚奏稱羅源孝子李盛山割肝救其<lb/>
<pb n="KR2f0008_WYG_067-2b"/>
　母病母病愈後李盛山傷重身故請加旌表部議以割<lb/>
　肝乃小民輕生愚孝向無旌表之例應不准行朕念割<lb/>
　肝療疾事雖不經而其廹切救母之心實屬難得深可<lb/>
　憐憫已加恩准其旌表矣嘗讀韓愈之文曰母疾則止<lb/>
　於烹粉藥石以為事未聞毁傷肢體以為養茍不傷於<lb/>
　義則聖賢當先衆而為之矣又讀朱子書曰割股固自<lb/>
　不是若誠心為之不求人知亦庶㡬今乃有以此要譽<lb/>
　者是先儒論此者屢矣本朝順治年間定例割股或致<lb/>
<pb n="KR2f0008_WYG_067-3a"/>
　　傷生卧氷或致凍死恐民倣傚不准旌表伏思我<lb/>
世祖章皇帝<lb/>
聖祖仁皇帝臨御萬方立教明倫與人為善而於此例慎予<lb/>
　　旌表者誠乃天地好生之盛心聖人覺世之至道視人<lb/>
　　命為至重不可以愚昧而誤戕念孝道為至𢎞不可以<lb/>
　　毁傷為正理立法垂訓實有深意存焉但向來地方有<lb/>
　　司未嘗以聖賢經常之道與國家愛養之心眀白曉諭<lb/>
　　開導編氓是以愚夫愚婦救親而捐軀殉夫而殞命者<lb/>
<pb n="KR2f0008_WYG_067-3b"/>
　　徃徃有之既有其事若不予以旌表恐無以彰其苦志<lb/>
　　而慰其幽魂所以數十年來雖定不予旌表之例而仍<lb/>
　　許其奏聞且有邀恩於常格之外者仰見<lb/>
聖祖仁皇帝哀矜下民之<lb/>
聖心固如是之周詳而委曲也孝經曰身體髮膚受之父母<lb/>
　　不敢毁傷孝之始也孟子曰事孰為大事親為大守孰<lb/>
　　為大守身為大此皆言人子一身乃父母之遺體雖一<lb/>
　　髪一指不可偶有虧損以傷父母之所貽也孔子曰父<lb/>
<pb n="KR2f0008_WYG_067-4a"/>
母惟其疾之憂葢父母愛子之心無所不至偶有疾病<lb/>
尚以為憂設有不肖忤逆之子父母且恕而矜之若純<lb/>
孝之子則父母之憐愛又當如何也若以己身患病之<lb/>
故致其子割肝肉以充飲饌和湯藥縱其子無恙父母<lb/>
之心斷無不驚憂慘惕不安之理也况因此而至於傷<lb/>
生又豈父母所忍聞者乎夫父母有疾固人子所當盡<lb/>
心竭力之時而孝道多端實不容効命捐軀於一節孔<lb/>
子曰生事之以禮死葬之以禮祭之以禮是人生孺慕<lb/>
<pb n="KR2f0008_WYG_067-4b"/>
之誠原通百年而無間者也人子一身承先啟後負荷<lb/>
甚鉅若舎生殞命於倉猝之間而忘宗祀繼續之重恐<lb/>
非所以為孝也况人子於親本乎天性倘能盡至誠純<lb/>
孝之實則親病雖篤呼籲請禱力省一身之過誓願為<lb/>
一正人如此必能感天地動鬼神何湏割肝刲股以為<lb/>
回生之良劑乎家庭之行惟在至誠至敬善體親心不<lb/>
必以驚世駭俗之為著竒於日用倫常之外也至若婦<lb/>
人從一之義醮而不改乃天下之正道而其間節婦烈<lb/>
<pb n="KR2f0008_WYG_067-5a"/>
婦亦有不同者烈婦以死殉夫慷慨相從於地下固為<lb/>
人所難能然烈婦難而節婦尤難葢從死者取决於一<lb/>
時而守貞者必歴夫永乆從死者致命而遂已守貞者<lb/>
備嘗其艱難且烈婦之殉節捐軀其間情事亦有不同<lb/>
者或廹於貧窶而寡自全之計或出於憤激而不暇為<lb/>
日後之思不知夫亡之後婦職之當盡者更多上有翁<lb/>
姑則當奉養以代為子之道下有後嗣則當教育以代<lb/>
為父之道他如修治蘋蘩經理家業其事難以悉數安<lb/>
<pb n="KR2f0008_WYG_067-5b"/>
得以一死畢其責乎是以節婦之旌表載在典章而烈<lb/>
婦不在定例之内者誠以烈婦捐生與割肝刲股之愚<lb/>
孝其事相𩔖假若倣傚者多則戕生者衆為上者之所<lb/>
不忍也向來未曽通行曉諭朕今特頒諭㫖著地方有<lb/>
司廣為宣布務期僻壤荒村家喻戸曉俾愚民咸知孝<lb/>
子節婦自有常經而保全生命實為正理則倫常之地<lb/>
皆合中庸不負國家教養矜全之徳矣倘訓諭之後仍<lb/>
有不愛軀命蹈於危亡者朕亦不槩加旌表以成閭閻<lb/>
<pb n="KR2f0008_WYG_067-6a"/>
　　激烈之風長愚民輕生之習思之思之<lb/>
　　　又奉<lb/>
　上諭據湖廣總督邁柱奏稱湖廣各屬堤塍歴係業戸按<lb/>
　　糧派夫運土逐年歳修今各業户感戴皇恩軫念民生<lb/>
　　至計莫不踴躍懽呼情願出力照上年水痕加髙修築<lb/>
　　其支河淤塞之處業户亦照歳修之例自行挑濬等語<lb/>
　　朕念修築江堤䟽濬河道該地方既有歳修之定例今<lb/>
　　百姓踴躍從事加工修濬甚屬可嘉用沛特恩助其力<lb/>
<pb n="KR2f0008_WYG_067-6b"/>
　　作查康熈五十五年湖北湖南地方興修堤岸河道工<lb/>
　　程䝉<lb/>
聖祖仁皇帝特恩賞助米糧人工之費共計銀六萬兩今朕<lb/>
　　遵照此例將帑銀賞賜六萬兩令邁柱於湖北湖南二<lb/>
　　省酌量工程多寡分派散給並飭地方有司實心料理<lb/>
　　使小民均沾實惠工程永逺堅固以副朕愛養楚民之<lb/>
　　至意<lb/>
　　　又刑部等衙門奏罪犯范龍驤改名捐官赴選籖掣<lb/>
<pb n="KR2f0008_WYG_067-7a"/>
　　　武强縣知縣照例治罪奉<lb/>
　上諭范龍驤係犯罪解回原籍不許出境之人輙敢改名<lb/>
　　捐官到部就選藐視法紀甚屬可惡著革職發徃三姓<lb/>
　　地方給披甲人為奴互結之事甚屬緊要若如此輕處<lb/>
　　則互結之舉有名無實矣其互結之候選知縣詹來音<lb/>
　　等四人黨䕶匪人通同作弊此等欺誑不法無恥之輩<lb/>
　　豈可令居民上朱齊名著從川陜調回俱著革職<lb/>
　　　初三日奉<lb/>
<pb n="KR2f0008_WYG_067-7b"/>
　上諭<lb/>
陵寢祭祀銀噐等項向從光禄寺臨期運送此器皿闗係祭<lb/>
　　祀大典路遠運送徃返恐不潔淨且或致有損傷殊非<lb/>
　　誠敬奉祀之意且每逄祭祀運送未免徒費跋渉其作<lb/>
　　何辦理之處著禮部光禄寺㑹同查眀議奏<lb/>
　　　又<lb/>
　諭戸部君民上下之間休戚相同本屬一體論語曰百姓<lb/>
　　足君孰與不足是民間之生計即國計也自古人君有<lb/>
<pb n="KR2f0008_WYG_067-8a"/>
不恤民之災濟民之困者無此情理而至於歉歳蠲免<lb/>
之數徃徃多寡不同者則時勢贏絀為之出於不得已<lb/>
也如眀洪武時凡水旱地方稅糧即與蠲免成化時凡<lb/>
被災之地以十分為率減免三分𢎞治時全荒者免七<lb/>
分九分者免六分以是遞減至被荒四分免一分而止<lb/>
我朝順治初年凡被荒之地或全免或免半或免十分<lb/>
之三以被災之輕重定額數之多寡順治十年議定被<lb/>
災八九十分者免十分之三五六七分者免十分之二<lb/>
<pb n="KR2f0008_WYG_067-8b"/>
四分者免十分之一康熈十七年議定歉收地方除五<lb/>
分以下不成災外六分者免十分之一七分八分者免<lb/>
十分之二九分十分者免十分之三此例現在遵行凡<lb/>
此多寡不同之數或旋減而旋增皆因其時勢為之亦<lb/>
非先後互異意為増損也嘗見地方有司每不願蠲免<lb/>
太多者葢恐蠲賦則並減其耗羡不利於己耳此貪吏<lb/>
之見也朕嘗謂若於蠲免之時有所吝惜而平日不能<lb/>
禁官吏之侵漁是將災黎之脂膏飽奸貪之慾壑矣數<lb/>
<pb n="KR2f0008_WYG_067-9a"/>
　　十年來雖定三分之例然<lb/>
聖祖仁皇帝深仁厚澤愛養斯民或因偶有水旱而全蠲本<lb/>
　　地之租亦且並無荒歉而輪免天下之賦浩蕩之恩不<lb/>
　　可勝舉而特未曾更改舊例者盖恐國家經費或有不<lb/>
　　敷故仍存成法而加恩於常格之外耳朕即位以來命<lb/>
　　怡親王等管理户部事務清查虧項剔除弊端悉心經<lb/>
　　理數年之中庫帑漸見充裕以是觀之治賦若得其人<lb/>
　　則經費無不敷之事用沛特恩將蠲免之例加増分數<lb/>
<pb n="KR2f0008_WYG_067-9b"/>
　　以惠烝黎其被災十分者著免七分九分者著免六分<lb/>
　　八分者著免四分七分者著免二分六分者著免一分<lb/>
　　將此通行各省知之朕視萬民實為一體痌<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>念切懐<lb/>
　　保情殷因思自古無不愛民恤下之人君亦斷無不急<lb/>
　　公親上之黎庶祇以時勢所值各有不同今就目前國<lb/>
　　用計之可以加惠吾民使霑渥澤是以斟酌分數定為<lb/>
　　規條倘將來國用益饒更可加増於此數之外假若經<lb/>
　　費或有不足凡爾百姓自然共知共諒踴躍輸將則此<lb/>
<pb n="KR2f0008_WYG_067-10a"/>
　　例又可變通必不因朝廷格外之恩而遂忘奉公之本<lb/>
　　念也如此則君民一心上與下各盡其道太和洋溢感<lb/>
　　格<lb/>
上蒼將見災沴全消雨暘時若豐亨有慶旱澇無聞豈不美<lb/>
　　歟並令各省督撫轉飭有司遍諭鄉村衆庶咸使聞知<lb/>
　　　又署直𨽻總督宜兆熊等題叅良鄉縣知縣冉裕棐<lb/>
　　　懲責旗人烏雲珠奉<lb/>
　上諭旗民均屬一體地方官審理事務只當論理之曲直<lb/>
<pb n="KR2f0008_WYG_067-10b"/>
　　分别賞罰不當分别旗民此本内奏稱將旗人遽行杖<lb/>
　　責亦屬違例等語朕不知向來有旗人不准地方官杖<lb/>
　　責之例著該部查眀具奏知縣冉裕棐係奉行之員本<lb/>
　　無過失該督將伊叅奏解任甚屬不合著將本擲還烏<lb/>
　　雲珠撞轎情由及杖責時曽否自供履歴之處著該督<lb/>
　　審眀具奏<lb/>
　　　初五日奉<lb/>
　上諭據邁柱奏稱原任武陵縣知縣馬騰衢任内虧空銀<lb/>
<pb n="KR2f0008_WYG_067-11a"/>
　兩應於原任廵撫趙申喬名下追賠十分之一等語夫<lb/>
　為督撫者或操守不謹平時勒索屬員或沽譽邀名徇<lb/>
　情寛縱以示恩惠有此二者倘屬員虧空敗露則當令<lb/>
　其分賠如趙申喬當日居官操守清亷又復實心任事<lb/>
　毫不瞻徇情面實大臣中之罕見者今伊屬員虧空未<lb/>
　完若照例令伊賠補是清正任事之大臣與貪鄙庸碌<lb/>
　者同一處分而子孫皆不免拖累殊非激濁揚清之道<lb/>
　此項銀兩不必於趙申喬名下著追倘趙申喬名下再<lb/>
<pb n="KR2f0008_WYG_067-11b"/>
　有似此應賠之項俱照此例免其賠補凡各省清正任<lb/>
　事之督撫倘有應賠屬員虧空之項朕亦照此加恩著<lb/>
　該部將此通行各直省知之<lb/>
　　初六日刑部等衙門議駁福建廵撫常賚題請强盗<lb/>
　　王彬生減等發落奉<lb/>
上諭呉勝龍王三山殷成王彬生俱著即處斬餘依議此<lb/>
　本部議甚是該撫疏稱王彬生雖擲石傷人但係輕<lb/>
　即經平復情有可原等語凡强盜動手傷人即應擬斬<lb/>
<pb n="KR2f0008_WYG_067-12a"/>
　並無分别傷輕傷重之條不知該撫所引是何年所定<lb/>
　之例若向無此例則常賚之勉强開脫兇犯者又是何<lb/>
　心著常賚明白回奏若係按察使喬學尹擬定轉詳者<lb/>
　亦著據實陳奏<lb/>
　　又太醫院奏八旗内務府各髙墻處當差醫士應輪<lb/>
　　班更替奉<lb/>
上諭爾等所議是但稱所用藥物著醫士備辦深屬不合<lb/>
　應在爾衙門一處支領奏銷再醫士二年一更換日期<lb/>
<pb n="KR2f0008_WYG_067-12b"/>
　太乆半年一換為是如内府應差醫士半年後即輪在<lb/>
　鑲黄旗鑲黄旗應差醫士半年後又輪在正黄旗如此<lb/>
　則九處只須五十四個月即輪轉一週若果勤勞用心<lb/>
　爾等再行議叙具奏再本旗應差醫士現在醫治犯人<lb/>
　倘有大病用藥見效病者願服其藥而適逄換班者恐<lb/>
　致躭悞病體若有此等事著醫士具呈本處管事大臣<lb/>
　及爾衙門許兩旗看視行走與換班之人一同調治俟<lb/>
　病者已愈具結存案不許再徃至於小病不得以此為<lb/>
<pb n="KR2f0008_WYG_067-13a"/>
　例<lb/>
　　初七日奉<lb/>
上諭前日兵部議稱盛京管理驛站事務應於正監督之<lb/>
　外添設副監督一員令五部堂官揀選送部引見等語<lb/>
　已降㫖依議在案今兵部奏稱將保送之正監督送部<lb/>
　引見無一字及於副監督朕若不加詳察以依議批出<lb/>
　則前後互異奉天官員必至莫知適從何所遵奉辦理<lb/>
　倘照例以在後奉㫖之事為準則必將添設副監督之<lb/>
<pb n="KR2f0008_WYG_067-13b"/>
　處寢而不行矣該部於數日之間辦理一事其中自相<lb/>
　矛盾全不照應甚屬疎忽總由不實心辦事之故著另<lb/>
　議奏<lb/>
　　又<lb/>
諭大學士等據廵察御史莫禮博等奏稱大名縣知縣周<lb/>
　嵩因署長垣縣任内有鬬毆擬絞之犯人患病危篤聽<lb/>
　其保出調治随經身故一案被叅摘印該縣百姓於廵<lb/>
　察到時呼號哀籲咸稱好官被叅不知何故衆口一辭<lb/>
<pb n="KR2f0008_WYG_067-14a"/>
　意甚誠切隨加訪察知其果屬賢員為此奏聞等語夫<lb/>
　鬬毆傷人之犯與盜案重犯不同因患病危篤該縣准<lb/>
　令伊父保出調治旋即病故並非疎防受賄有情弊者<lb/>
　可比該督撫遇屬員此等愆尤當觀其平日居官如何<lb/>
　若係庸碌無能之輩固無足惜倘屬賢員而因此罷斥<lb/>
　殊非大臣為國家愛惜人才之道爾等可即傳諭宜兆<lb/>
　熊劉師恕若尚未出本可即行完結不必題叅<lb/>
　　又大學士田從典奏請致仕奉<lb/>
<pb n="KR2f0008_WYG_067-14b"/>
上諭卿才品優長老成練逹端方公直恪慎恭謹服官供<lb/>
　職宣力多年簡任綸扉正加倚眷覽奏以老病乞休情<lb/>
　詞懇切著加太子太師銜以原官致仕於居第頒賞筵<lb/>
　宴令部院堂官齊集並賜帑金五千兩為還家路費及<lb/>
　髙年頤養之資馳驛回籍起行前著來陛辭朕面加恩<lb/>
　諭起程之日著在京官員等祖餞其行歸途所過地方<lb/>
　其有司在二十里以内者俱著迎送旋里之後懸掛朕<lb/>
　所賜御書匾額時令廵撫兩司親至其家將來頤養康<lb/>
<pb n="KR2f0008_WYG_067-15a"/>
　健一二年後再入京陛見以慰朕眷念老臣之至意<lb/>
　　又刑部議覆河南總督田文鏡題請將叅革盧氏縣<lb/>
　　知縣黄猷立應賠銀兩照數著追奉<lb/>
上諭黄猷立原係擬徒之犯其名下應追銀兩刑部議稱<lb/>
　勒限六個月照數追完如限滿無完將黄猷立照依原<lb/>
　擬即行發配等語黃猷立本是徒罪其應賠之項若逾<lb/>
　限不完當另議其罪倘於限内全完又當寛免其罪本<lb/>
　内俱未議及但稱逾限不完仍照原議則不完既無以<lb/>
<pb n="KR2f0008_WYG_067-15b"/>
　示懲而全完亦不䝉寛宥之恩輕重全無分别殊非情<lb/>
　理所議甚屬背謬疎忽且勒限六個月為期亦覺太廹<lb/>
　此事著另議具奏從前該部所辦追銀擬罪事件倘有<lb/>
　似此錯悞者俱著查出奏眀更改<lb/>
　　又刑部議覆河南總督田文鏡題叅署魯山縣知縣<lb/>
　　莊歆婪贓各欵照例治罪并定署印官不法處分奉<lb/>
上諭署印如行刦自前明以來即有此語大抵從前之署<lb/>
　印皆由於屬員之請託而上司之秉公委署者甚少每<lb/>
<pb n="KR2f0008_WYG_067-16a"/>
　有佐貳等官來京引見時朕詢問之下伊等辭色之間<lb/>
　多以未䝉上司委署為憾可見不肖之員未嘗不以署<lb/>
　篆為利藪也向來各省督撫未嘗條奏及此田文鏡所<lb/>
　奏甚屬可嘉該部已議准行但署印係上司差委倘上<lb/>
　司徇庇私人或自䕶其短容隱劣員不行叅奏之處未<lb/>
　曽定以處分尚屬疎漏嗣後署印之劣員除上司自行<lb/>
　紏叅者免其處分若他處發覺將委署之上司如何定<lb/>
　其考成之處著另議具奏<lb/>
<pb n="KR2f0008_WYG_067-16b"/>
　　初八日奉<lb/>
上諭楚姚總兵官員缺著元江副將張應宗補授元江副<lb/>
　將員缺著鄂爾泰於邱名揚哈元生官禄三人内揀選<lb/>
　一員題補前因楚姚總兵缺出朕令鄂爾泰題補者葢<lb/>
　以烏䝉普雄鎮遠等處年來用兵勦撫副將内必有出<lb/>
　衆効力之員鄂爾泰既委用深知即當遵㫖題補總兵<lb/>
　以鼓勵苗疆効力之官弁且此係新附之地闗係緊要<lb/>
　若以他省之員補授未必熟悉滇省事宜故令就近保<lb/>
<pb n="KR2f0008_WYG_067-17a"/>
　題以収得人之効乃鄂爾泰不行題補請朕特簡不合<lb/>
　今朕只得就滇省副將中以所知之張應宗補授至於<lb/>
　其他効力之副將中或有更出張應宗之上者朕則無<lb/>
　由知之也大臣等奉㫖題補官員即當遵㫖保題不必<lb/>
　以總兵係封疆大員避嫌推卸特行曉諭知之<lb/>
　　十一日奉<lb/>
上諭䕶軍呉正額於三月初三日毆斃人命比時即應行<lb/>
　文提督捕緝今經十日該旗始具奏行文怠玩已極魏<lb/>
<pb n="KR2f0008_WYG_067-17b"/>
　臘著交部察議仍令開具逸犯形貌行文直𨽻總督及<lb/>
　提督衙門嚴行盤緝務獲嗣後凡係奉㫖捕緝人犯及<lb/>
　此等毆斃人命或闗係要案人犯内如有脫逃著即行<lb/>
　文八旗並提督衙門及五城察院令各竭力緝獲併諭<lb/>
　直𨽻總督行文附近京畿之涿州良鄉通州昌平河間<lb/>
　等處州縣官員將緝捕人等派定預備倘各旗有應捕<lb/>
　人犯部文到日即行捕緝一面申報該督若有應捕人<lb/>
　犯俟行文總督而總督轉行屬員躭延時日必至有誤<lb/>
<pb n="KR2f0008_WYG_067-18a"/>
　著即行文刑部都察院一面轉行附近州縣嚴行盤緝<lb/>
　其獲犯藏匿何地及容隱情由一經審出該旗及地方<lb/>
　各官作何處分其緝獲之大臣官員作何議叙之處該<lb/>
　部議奏<lb/>
　　十二日兵部議覆雲南廵撫朱綱題請迤西等處裁<lb/>
　　撤站馬奉<lb/>
上諭滇省安站馬匹原係各官捐備應差者撤站之後自<lb/>
　應令各官収回免其變價况現今鄂爾泰等奏明仍將<lb/>
<pb n="KR2f0008_WYG_067-18b"/>
　此項馬匹安設䑓站乃兵部屢次駁詰甚屬不合著另<lb/>
　議具奏該堂司官著察議具奏<lb/>
　　十三日刑部等衙門議奏林邦瑜偽造印信擬斬立<lb/>
　　决奉<lb/>
上諭刑部議將偽造印信之林邦瑜擬斬立决查此案内<lb/>
　蘓文韜用假印偷賣米票同夥三人共得錢三千一百<lb/>
　文為數無多非假印得官及大干法紀者可比從前只<lb/>
　議定假印立斬之條至於作弊之事有大小所犯之罪<lb/>
<pb n="KR2f0008_WYG_067-19a"/>
　有輕重未曽詳細分别尚未允協著另行定議具奏<lb/>
　　十四日奉<lb/>
上諭各省監追之案皆不過虛應故事有名無實向時年<lb/>
　羮堯奏稱為督撫者當知凡叅劾屬員始初用極嚴厲<lb/>
　至審結時再從寛開脫則無不感畏之理有如此奸詐<lb/>
　之論似此則督撫寛嚴任意乃欲操作威作福之權也<lb/>
　夫國家立法有其名必有其實名實相副方可示信故<lb/>
　曰民無信不立今徒有監追之名而無監追之實則國<lb/>
<pb n="KR2f0008_WYG_067-19b"/>
　法安在為督撫者果見屬員所犯之情罪尚輕則當據<lb/>
　實奏明分别從寛之道葢法重情輕者寜可減法以從<lb/>
　輕何必務從重執法之虛名而又公然廢法使小人羣<lb/>
　生玩法之心乎近來各省監追之案亦有下屬徇縱而<lb/>
　督撫司道能查出叅掲者而無知小人轉議其刻薄殊<lb/>
　不知此乃奉法秉公豈得謂之嚴刻乎唐山縣知縣張彦<lb/>
　昌署縣事張鏐擅令監追虧空之原任知縣倪正禮居<lb/>
　住官房縱容家眷出入以致自縊身死此乃該員玩法<lb/>
<pb n="KR2f0008_WYG_067-20a"/>
　徇私鬼神為之敗露不容其掩飾也著將張彦昌張鏐<lb/>
　仍留在唐山縣地方如倪正禮名下應追銀兩本人家<lb/>
　屬不能完納即著張彦昌張鏐二人賠補俟全完日奏<lb/>
　明令其回籍至於該管之督撫按察使明有徇隱情弊<lb/>
　亦應加以處分嗣後直省虧欠帑銀之員作何分别監<lb/>
　追其有應行監追之員而該管官疎縱者如何嚴定處<lb/>
　分並將失察之督撫司道各官作何分别處分之處著<lb/>
　九卿定議具奏<lb/>
<pb n="KR2f0008_WYG_067-20b"/>
　　十五日戸部議覆浙江總督李衛條奏鹽務事宜奉<lb/>
上諭李衛平日為人直率毫不瞻顧出言多刻性情驕傲<lb/>
　易於招怨是以在朕前言其非者頗多而其操守亷潔<lb/>
　辦理事務為國家誠心出力實所罕見前因兼管鹽務<lb/>
　曽奏請頒給鹽政印信部議屢駁不准及李衛復將必<lb/>
　當給印之處懇切陳奏部議仍復不准朕察其所奏有<lb/>
　理特降諭㫖准給今戸部於議覆兩浙鹽務本内不稱<lb/>
　為該督而稱為該鹽政其為譏諷顯然及朕降㫖查問<lb/>
<pb n="KR2f0008_WYG_067-21a"/>
　知該鹽政三字乃司官張復所更改者張復以新進小<lb/>
　臣擅敢於本稿之内譏諷封疆大吏及奉㫖察問又復<lb/>
　欺隱詭避觀此實係妄為無知之小人一無可惜斷不<lb/>
　可恕者况張復本籍雲南或因李衛在滇之日曽有宿<lb/>
　怨或因有所黨同獻媚是以挾私為此其情甚屬可惡<lb/>
　張復著革職發回原籍著該督撫嚴加約束以為各部<lb/>
　司官假公濟私巧為播弄者之戒因此係初犯朕不深<lb/>
　究微示薄懲倘向後復有此等者必審究重治以罪凡<lb/>
<pb n="KR2f0008_WYG_067-21b"/>
　屬司官辦理事務其有盡心出力所擬之稿周詳妥協<lb/>
　者朕多查出記名加以奬勵若如張復之懐私譏諷非<lb/>
　無心之過可比斷難寛宥以長惡習將此曉諭各部司<lb/>
　官共加儆惕毋貽後悔此本著該部另寫進呈<lb/>
　　二十日兵部奏請將揀選派徃阿爾泰管理屯田之<lb/>
　　候補守備千總帶領引<lb/>
見奉<lb/>
上諭徃阿爾泰屯田之候補守備千總人員由該將軍具<lb/>
<pb n="KR2f0008_WYG_067-22a"/>
　題保送方行錄用如不分别等次定其優劣則伊等㒺<lb/>
　知鼓勵著行文該將軍將屯田人員期滿更換之日分<lb/>
　為上等二等三等具奏如果盡能實心効力堪列上等<lb/>
　之選便可皆列上等如皆係効力平常應列下等者亦<lb/>
　當俱列下等不可因有等次將効力人員强分優劣以<lb/>
　人就等務須秉公分晰開列具奏<lb/>
　　二十一日刑部等衙門議准浙江總督李衛題奏章<lb/>
　　王相致死章簡恒母老留飬奉<lb/>
<pb n="KR2f0008_WYG_067-22b"/>
上諭諸暨縣民章王相致死無服族叔章簡恒一案據李<lb/>
　衛奏稱章王相之母年五十七歳與年老應侍之例未<lb/>
　符但係青年早寡全頼章王相侍養可否准予留養出<lb/>
　自聖恩等語章簡恒之姪章佳生擔水經過章王相之<lb/>
　門王相索飲佳生不與王相之母王氏出言呵罵佳生<lb/>
　亦即回罵王氏遂徃訴伊叔簡恒之家兩相争角簡恒<lb/>
　將王氏揪髪撳打王相奔徃拾取鐵鋤毆傷簡恒腦後<lb/>
　殞命夫索水不與其事甚小而王相母子遂尋閙忿爭<lb/>
<pb n="KR2f0008_WYG_067-23a"/>
　是啟釁者實王相母子也王相毆打族叔以卑凌尊而<lb/>
　又用鐵鋤兇惡之器非手足木械可比其情實無可原<lb/>
　况伊母未及應侍之年但以守寡之故遂另開留養之<lb/>
　條而寛其殺叔之罪恐天下兇暴之徒仗母氏之居孀<lb/>
　而逞好勇鬬狠之習者不少矣李衛所奏甚屬不合著<lb/>
　嚴飭行章王相照例依擬應絞著監候秋後處决<lb/>
　　二十二日刑部等衙門議奏清苑縣革職知縣王游<lb/>
　　虧空處分奉<lb/>
<pb n="KR2f0008_WYG_067-23b"/>
上諭依議此本内有未捐社倉榖石於各欠戸名下照數<lb/>
　追完還項等語前湖北廵撫馬㑹伯缺少社榖案内已<lb/>
　降諭㫖社倉勸輸榖石民間原未交官者不必催追聽<lb/>
　從民便輸納今此項社倉榖石著該督將果否實係民<lb/>
　間未捐之處確查具題請㫖<lb/>
　　二十三日奉<lb/>
上諭魏廷珍奏稱違禁演戲之保長已杖八十發落等語<lb/>
　查雍正元年間李鳯翥曽經奏稱鄉邑之中共為神㑹<lb/>
<pb n="KR2f0008_WYG_067-24a"/>
歛錢演戲男女混雜耗費多端應行禁止朕因其所奏<lb/>
合理比即降㫖允行葢州縣村堡之間豪强地棍借演<lb/>
戲為名歛錢肥已招呼匪𩔖開設賭塲男女混淆鬬毆<lb/>
生事種種不法擾害鄉愚此則地方有司所當嚴禁者<lb/>
至於有力之家祀神酬願歡慶之㑹歌咏太平在民間<lb/>
有必不容己之情在國法無一槩禁止之理今但稱違<lb/>
例演戲而未分晰其縁由則是凡屬演戲者皆為犯法<lb/>
國家無此科條也朕之立法皆準之情理之至當從無<lb/>
<pb n="KR2f0008_WYG_067-24b"/>
不可施行之事亦從無不便於民之事其有不便而難<lb/>
行者則有司奉行之不善也况朕屢諭各省督撫若有<lb/>
禁約難行之處即當據實奏聞以弛其禁若陽奉隂違<lb/>
無其實而有其名何以示信失體甚矣又如賭博一事<lb/>
乃應行嚴禁萬無可寛者而省㑹之地尚公然市賣賭<lb/>
具督撫兩司不能覺察豈有將民間不能禁止而國法<lb/>
所不曽禁止者一槩入於禁約之列此欲徒存其名乎<lb/>
抑果將踐其實乎恐問之督撫大吏亦無以自解也著<lb/>
<pb n="KR2f0008_WYG_067-25a"/>
　將此通行曉諭知之<lb/>
　　二十四日奉<lb/>
上諭朕不知向來有旗人不准地方官杖責之例故令該<lb/>
　部查明奏聞今據該部查奏因思當年定例自有深意<lb/>
　且遵行已乆自應照舊但例内開載官員擅責旗人者<lb/>
　降一級調用昨良鄉縣知縣冉裕棐擅責烏雲珠一案<lb/>
　即按定例亦不至於解任質審而宜兆熊劉師恕將該<lb/>
　縣特叅前來並請解任質審甚屬不合宜兆熊劉師恕<lb/>
<pb n="KR2f0008_WYG_067-25b"/>
　所叅直𨽻官員徃徃過於苛刻似此𩔖者甚多封疆大<lb/>
　臣不為國家愛䕶人材輙將可用之員因細故微瑕而<lb/>
　致於擯棄豈不可惜著嚴飭行<lb/>
　　又奉<lb/>
上諭王璉從前來京引見時朕看其人才具甚屬中平亦<lb/>
　不甚明白苗國琮由狀元侍衛出身才具可用但尚年<lb/>
　少或於外任事情尚未諳練今新設玊環營甚為緊要<lb/>
　著將王璉苗國琮二員俱交與李衛就近酌量若苗國<lb/>
<pb n="KR2f0008_WYG_067-26a"/>
　琮可用即遵前㫖以苗國琮補授玉環營叅將若王璉<lb/>
　乆在浙江且奉委查勘協廵於地方情形熟練即著王<lb/>
　璉以副將銜管玉環營叅將事苗國琮以叅將銜署樂<lb/>
　清協副將事<lb/>
　　二十五日奉<lb/>
上諭柳國勲朕向來不知其人因有稱譽之者是以調來<lb/>
　引見朕看其人巧猾不端不可信用令其仍回原任欲<lb/>
　徐徐訪察之及上年楊文乾來京陛見在朕前力言柳<lb/>
<pb n="KR2f0008_WYG_067-26b"/>
　國勲誠實不欺赤心為國隨伊父楊宗仁在任時深知<lb/>
　其為人實係幹員等語朕意尚不深信楊文乾又言柳<lb/>
　國勲之實心効力不負國恩臣可以力保朕見楊文乾<lb/>
　如此陳奏料伊必確有所見適因江西臬司需人遂將<lb/>
　柳國勲補授比時曾將此諭及廷臣今據湖北廵撫馬<lb/>
　會伯摺奏柳國勲在湖北驛鹽道任内時兼收荆闗税<lb/>
　銀指稱差人廵察各税口名色每月添設使費銀二百<lb/>
　兩管理七月有餘共開銷銀一千四百兩零盡入私槖<lb/>
<pb n="KR2f0008_WYG_067-27a"/>
現據委收荆闗稅務襄陽道趙之均口禀已將此項名<lb/>
色革除其銀併入正項解庫又柳國勲於應得養亷之<lb/>
外每年復受鹽商船禮引禮様鹽禮以及批查等項陋<lb/>
規銀約八千餘兩在任三年有餘共計受銀二萬八千<lb/>
餘兩且聞柳國勲於支放水陸驛站工料銀兩俱有剋<lb/>
扣事事存私利己毫無公忠為國之心再現任驛鹽道<lb/>
髙淳職司鹽務其柳國勲所受鹽商陋規銀兩該道知<lb/>
之甚悉既不秉公掲報又不詳明歸公游移觀望志在<lb/>
<pb n="KR2f0008_WYG_067-27b"/>
踵行至柳國勲扣剋工料銀兩亦不查明詳報且年少<lb/>
性躁舉止輕佻政務多有未諳辦理甚屬懈弛即如裁<lb/>
汰船隻清查水手并驛站夫馬等案經臣屢次嚴諭始<lb/>
據詳復似此徇隱怠忽之員實難勝此鉅任等語朕覽<lb/>
馬㑹伯叅奏柳國勲之處贓欵纍纍非尋常過愆可比<lb/>
不知楊文乾之極口保薦者何意朕看楊文乾平日叅<lb/>
劾之員尚屬公當而保薦之員多有錯悞如柳國勲之<lb/>
居官若此而楊文乾信之最深保之最力此即錯悞之<lb/>
<pb n="KR2f0008_WYG_067-28a"/>
　甚者著楊文乾明白回奏柳國勲著解任交與邁柱馬<lb/>
　㑹伯逐<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>審明定擬具奏高淳原係戸部司官因其辦<lb/>
　事有才人亦明白是以用為湖廣驛鹽道今馬㑹伯奏<lb/>
　其徇隱怠忽不能稱職髙淳不便仍留湖廣之任著調<lb/>
　補覇昌道就近試看<lb/>
　　又奉<lb/>
上諭朕前降㫖令各省督撫提鎮等將副將叅將分别列<lb/>
　為一等二等三等出具考語密咨兵部繕摺進呈但思<lb/>
<pb n="KR2f0008_WYG_067-28b"/>
　人之存心行事亦有先後易轍者若以等次考語既定<lb/>
　不便改易則身列優等者或有自恃妄為之心而身列<lb/>
　下等者將不復有奮勵上進之念非隨時造就之道也<lb/>
　著再行文督撫提鎮等若先經分别等次咨部之各員<lb/>
　内或怠惰前修或悛改舊習雖無功績劣跡不至於保<lb/>
　薦叅處者則亦當優等降為劣等劣等陞為優等著督<lb/>
　撫提鎮據實移咨兵部不必回䕶前言而有難意若前<lb/>
　任上司所定而後任有應當更改者亦照此咨部不必<lb/>
<pb n="KR2f0008_WYG_067-29a"/>
　執一將此通行各省武弁等皆令知之<lb/>
　　二十六日奉<lb/>
上諭朕覽律例舊文於名例内載有八議之條其辭曰議<lb/>
　親議故議功議賢議能議勤議貴議賔此歴代相沿之<lb/>
　文其來已乆我朝律例於此條雖具載其文而實未嘗<lb/>
　照此例行者葢有深意存焉不可不察載而未用之故<lb/>
　亦不可不明也夫刑法之設所以奉天罰罪乃天下之<lb/>
　至公至平無容意為輕重者也若於親故功賢等人之<lb/>
<pb n="KR2f0008_WYG_067-29b"/>
　有罪者故為屈法以示優容則是可意為低昻而律非<lb/>
　一定者矣尚可謂之公平乎且親故功賢等人或以効<lb/>
　力宣勞為朝廷所倚眷或以勲門戚畹為國家所優崇<lb/>
　其人既異於常人則尤當制節謹度秉禮守義以為士<lb/>
　民之倡率乃不知自愛而致罹於法是其違理道而蹈<lb/>
　愆尤非蚩蚩之氓無知誤犯者可比也倘執法者又曲<lb/>
　為之宥何以懲惡而勸善乎如所犯之罪果出於無心<lb/>
　而情有可原則為之臨時酌量特與加恩亦未為不可<lb/>
<pb n="KR2f0008_WYG_067-30a"/>
　若預著為律是於親故功賢等人未有過之先即以不<lb/>
　肖之人待之名為從厚其實乃出於至薄也且使恃有<lb/>
　八議之條或任意為非漫無顧忌必有自干大法而不<lb/>
　可止者是又以寛容之虛文而轉䧟之於罪戾姑息之<lb/>
　愛尤不可以為優恤矣今修輯律例各條俱務詳加斟<lb/>
　酌以期至當惟此八議之條若槩為刪去恐人不知其<lb/>
　非理而害法故仍令載入特為頒示諭㫖俾天下曉然<lb/>
　於此律之不可為訓而親故人等亦各知儆惕而重犯<lb/>
<pb n="KR2f0008_WYG_067-30b"/>
　法是則朕欽恤之至意也<lb/>
　　又奉<lb/>
上諭翟斌如雖有不軌之心而事尚未行著改為立决靳<lb/>
　廣焦明山張冉公周三翟明遠俱著即處斬楊世隆王<lb/>
　君禄賈四衛智陳桂張鳳錦李積厚劉新寶俱依擬應<lb/>
　斬著監候秋後處决徳明著銷去紀錄二次免其罰俸<lb/>
　此案田文鏡督率屬員查拏匪𩔖奸徒要犯未令一人<lb/>
　漏網可嘉之至皆由平日公正亷明所屬官員畏威懐<lb/>
<pb n="KR2f0008_WYG_067-31a"/>
　徳故各能奉法盡職之所致直省督撫果人人肯如此<lb/>
　實心任事何令不行何事不辦也田文鏡著該部從優<lb/>
　議叙此案内失察之官員應行降革者著交與田文鏡<lb/>
　石麟悉心分别其平日居官尚好及捕賊實能竭力盡<lb/>
　心者著該督撫據實奏聞照降革之議從寛留任其居<lb/>
　官平常及捕賊未曽出力者亦據實奏聞仍照本内所<lb/>
　議處分<lb/>
　　又奉<lb/>
<pb n="KR2f0008_WYG_067-31b"/>
上諭布蘭泰將屯役工食銀兩實給虛領之弊查出叅奏<lb/>
　甚屬可嘉但錢糧支銷案内些㣲不清之項各省多有<lb/>
　且沿習多年遂成陋規若悉照定例治罪恐干嚴譴者<lb/>
　甚衆而督撫大臣轉有瞻顧包容不肯清查之意此案<lb/>
　内常徳壽等議處之處俱著寛免其應追銀兩照數嚴<lb/>
　追還項嗣後各省舊案内若有似此相沿已乆情尚可<lb/>
　恕者俱著行文詢問本人有寃抑之處情願解任申辯<lb/>
　則令解任質對若本人無可面訴情願賠完者則准其<lb/>
<pb n="KR2f0008_WYG_067-32a"/>
　完補免其處分著將此通行直省知之<lb/>
　　又奉<lb/>
上諭凡革職留任及降級留任之官員其陞轉開列及停<lb/>
　扣俸禄之處自有定例但此等人員既留原任職掌班<lb/>
　次一切照常其朝服頂帶亦應仍照本任品級准其穿<lb/>
　戴以肅威儀著怡親王大學士九卿㑹議具奏<lb/>
　　二十七日奉<lb/>
上諭闕里<lb/>
<pb n="KR2f0008_WYG_067-32b"/>
文廟工程關係重大朕屢諭陳世倌遴委賢員敬謹修造<lb/>
　陳世倌曽奏衆人咸願捐銀數萬兩以助工費朕不允<lb/>
　行令其一切動用公帑毋得減損草率稽誤大工數年<lb/>
　以來降㫖申飭至再至三乃陳世倌濫用劣員鈕國璽<lb/>
　以致侵蝕錢糧而採置木植不堪應用貽悞之罪實不<lb/>
　可逭鈕國璽應斬著監候秋後處决鈕國璽侵蝕銀兩<lb/>
　著勒限嚴追如力不能完俱著落陳世倌名下賠補還<lb/>
　項著塞楞額另委賢能之員督催辦理務期工程堅固<lb/>
<pb n="KR2f0008_WYG_067-33a"/>
　剋期告竣不得惜費省工躭延時日報竣之後朕尚欲<lb/>
　親詣展禮或遣王大臣前徃恭代並查勘工程將此速<lb/>
　行塞楞額遵㫖奉行<lb/>
　　又奉<lb/>
上諭從前朝鮮國王李焞才幹優長政令嚴肅及李昀繼<lb/>
　立遂不如前逮至李昑益覺廢弛此中外所共知者朝<lb/>
　鮮國人與内地商人拖欠一案已歴多年雍正元年李<lb/>
　昀即曾咨稱胡嘉佩等包攬專利等情經朕遣官嚴行<lb/>
<pb n="KR2f0008_WYG_067-33b"/>
　審究將胡嘉佩等重治其罪是伊等彼此交易拖欠不<lb/>
　清積弊已乆李昀顯有庇䕶之心難辭寛縱之咎今李<lb/>
　昑具奏為伊兄辯訴寃抑是明明自以為寃抑而託為<lb/>
　此語也况李昀李昑兄弟相繼事同一體功過有何分<lb/>
　别而該國王强為分晰陳奏不過欲彰伊兄之過耳所<lb/>
　奏甚屬𤨏屑不識大體著飭行<lb/>
　　又<lb/>
諭刑部佟保塞爾圖委修水利營田之員乃敢玩法營私<lb/>
<pb n="KR2f0008_WYG_067-34a"/>
　以致虧缺錢糧伊等自有應得之罪該部應將此處聲<lb/>
　眀定擬具奏今引侵盜錢糧之律擬斬具題情罪不符<lb/>
　亦屬太過著另議具奏<lb/>
　　二十八日奉<lb/>
上諭武弁中之千把總雖係微末之員然兵丁出身行伍<lb/>
　由此進階多有洊歴至大員者但其職分卑微易遭叅<lb/>
　革内中如行止不端官箴有玷或嗜酒賭博性情乖張<lb/>
　或衰惰廢弛才技庸劣者此等之人令其罷黜固無足<lb/>
<pb n="KR2f0008_WYG_067-34b"/>
　惜至於因公詿誤並無别情而其人平日効力勤慎有<lb/>
　志向上弓馬熟嫻身材壯健者一經縁事革退營中拘<lb/>
　於廢弁不便復令食糧遂至放廢終身實為可惜著督<lb/>
　撫提鎮通行所屬於革職千把内遇有才技可用之人<lb/>
　而所縁之事實屬因公無闗於官箴品行者仍准入伍<lb/>
　食糧俾得再圖上進之路庶人才不致淪棄而於營伍<lb/>
　亦有裨益倘有徇情受托將不堪之廢弁濫収入伍者<lb/>
　一經發覺將准其食糧之該管各官照徇庇劣員例議<lb/>
<pb n="KR2f0008_WYG_067-35a"/>
　處以儆冒濫<lb/>
　　又奉<lb/>
上諭從來盜賊之竊刦皆由於積盜之引誘豪棍之窩藏<lb/>
　以致游手無賴愚悍之人被其鼓惑聽其指揮平時則<lb/>
　分贓獲利及至事發各盜身罹刑戮而積盜窩主巧於<lb/>
　脫卸飄然事外又復另誘他人肆其奸計此誠盜賊之<lb/>
　源其兇惡更倍於盜賊極當設法緝捕務盡根株以除<lb/>
　民害者也從前江南鹽梟孫君實李眀卿等實匪黨之<lb/>
<pb n="KR2f0008_WYG_067-35b"/>
　渠魁地方督撫總置之不問疎縱容留經朕訪聞特書<lb/>
　名姓諭令查弼納嚴拏方獲渠惡正法地方私鹽之患<lb/>
　得以稍息至於直省豪惡積盜潛藏者儘有今李衛將<lb/>
　金去疾周雍民等密訪嚴拏除積惡渠魁以安良善甚<lb/>
　屬可嘉著交部議叙具奏直省督撫果能人人如此加<lb/>
　意清其根源盜風何患不息良民自得安枕矣<lb/>
　　又吏部奏議處太常寺叅奏工部一案未經議及加<lb/>
　　級紀錄抵銷自行檢舉奉<lb/>
<pb n="KR2f0008_WYG_067-36a"/>
上諭凡有加級紀録之官員准其抵銷降罰者所以朂勵<lb/>
　官常使之以功而補其過也今吏部議處工部一案將<lb/>
　尚書侍郎之有加級紀録可以抵銷者竟未查明檔案<lb/>
　遽行議處甚屬疎忽若非朕降㫖詰問竟致錯誤夫以<lb/>
　部院堂官朝列大臣而議處之時尚錯誤若此則各省<lb/>
　降罰之文武官員有可以抵銷者其被司官忽畧遺漏<lb/>
　或胥吏作奸高下其手以致屈抑不問可知矣嗣後部<lb/>
　中議處内外文武官員如八法軍政及定例不准抵銷<lb/>
<pb n="KR2f0008_WYG_067-36b"/>
　者著該部於本内聲眀具奏其有加級紀録例應抵銷<lb/>
　而該部司官不行查明以致處分錯誤者若司官自行<lb/>
　檢舉則將司官照例處分倘司官不行檢舉許被屈之<lb/>
　員詳明該管上司咨部題叅將該司官嚴加議處如本<lb/>
　員有受屈之處隱忍不肯詳明由他處查出者除不准<lb/>
　抵銷外仍將該員議處如此則勸懲賞罰之例昭然畫<lb/>
　一可以杜司官胥吏疎忽朦混之弊其如何詳悉定例<lb/>
　之處著吏兵二部議奏<lb/>
<pb n="KR2f0008_WYG_067-37a"/>
　　　又甘肅廵撫莽鵠立請將叅革固原叅將馬自忠虧<lb/>
　　　空銀兩著落原任將軍潘育龍家屬追賠奉<lb/>
　上諭潘育龍當日居官操守平常是實但操演營伍効力<lb/>
　　行間勤勞乆著<lb/>
聖祖仁皇帝深加眷注此案内請將潘育龍革去職銜追奪<lb/>
　　誥命併將伊子治罪之處俱著寛免其應追銀兩伊子既<lb/>
　　經認完著於三年内陸續交納餘著核擬具奏<lb/>
　<lb/>
<pb n="KR2f0008_WYG_067-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　世宗憲皇帝上諭内閣卷六十七<lb/>
</p>
<p>
</p>
  </div>
</body>
</text>
</TEI>
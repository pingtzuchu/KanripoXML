<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_089-1a"/>
　　欽定四庫全書<lb/>
　世宗憲皇帝上諭内閣卷八十九<lb/>
　　　雍正七年十二月<lb/>
　上諭四十二道<lb/>
　　　初二日奉<lb/>
　上諭朕之本意原欲於<lb/>
孝陵<lb/>
景陵之旁卜擇將來吉地而堪輿之人俱以為無可營建之<lb/>
<pb n="KR2f0008_WYG_089-1b"/>
　　處後經選擇九鳳朝陽山吉壤具奏朕意此地近依<lb/>
孝陵<lb/>
景陵與朕初意相合及精通堪輿之臣工再加相度以為規<lb/>
　　模雖大而形局未全穴中之土又帶砂石實不可用今<lb/>
　　據怡親王總督髙其倬等奏稱相度得易州境内泰寧<lb/>
　　山天平峪萬年吉地實乾坤聚秀之區為隂陽和㑹之<lb/>
　　所龍穴砂水無美不收形勢理氣諸吉咸備等語朕覽<lb/>
　　所奏其言山脉水法條理分明洵為上吉之壤但於<lb/>
<pb n="KR2f0008_WYG_089-2a"/>
孝陵<lb/>
景陵相去數百里朕心不忍且與古帝王規制典禮有無未<lb/>
　　合之處著大學士九卿詳悉㑹議具奏<lb/>
　　　又奉<lb/>
　上諭百官章服皆有一定之制所以辨等威昭品秩也向<lb/>
　　來屢申禁約不許逾分濫用以開僭越之端定例昭然<lb/>
　　各宜遵奉聞近來服色頂帶及坐褥頂馬胸纓之屬又<lb/>
　　有不按定例任意僭越者御史有稽查部院之責而各<lb/>
<pb n="KR2f0008_WYG_089-2b"/>
　　御史中即有參差不齊之處是己身先有逾分違禮之<lb/>
　　咎又何以彈劾他人嗣後紫禁城内著𣲖三旗侍衛稽<lb/>
　　查大城内著步軍統領阿齊圗稽查外城著五城御史稽<lb/>
　　查倘有違例僭越之人而侍衛提督御史不行叅奏别<lb/>
　　經發覺者將稽查之員一併處分<lb/>
　　　又奉<lb/>
　上諭凡為人子者於親喪之禮不得備盡其心實為隱痛<lb/>
　　朕親身閲歴而知之故於内外大小臣工有不得已令<lb/>
<pb n="KR2f0008_WYG_089-3a"/>
其在任守制者乃因辦理政務從權之道未嘗不體其<lb/>
哀戚之情也如大學士朱軾蔣廷錫丁母憂皆給與假<lb/>
期回籍料理及來京之後仍令素服辦事不穿朝服不<lb/>
與朝㑹筵宴俾得盡其守禮之心其外任官員或特㫖<lb/>
留任或經督撫題留者皆著給與假期令其回籍料理<lb/>
伊親之事畢而後回任今思此等官員既回原任則職<lb/>
任之内凡遇應行典禮若照常齊集其心必有不安若<lb/>
本身不到又恐以曠悞被人指摘其勢實處兩難不知<lb/>
<pb n="KR2f0008_WYG_089-3b"/>
令其在任守制者原以要缺需材一時無可更替故令<lb/>
視事以資實用不當於儀文禮節之間强其心之所不<lb/>
安也嗣後内外大臣官員若有奉㫖在任守制者皆准<lb/>
其素服二十七個月以盡人子之心若遇朝賀筵宴祭<lb/>
祀典禮齊集之處外省督撫提鎮司道府大員則委屬<lb/>
員代行州縣等官則委佐貳代行再如直省文武官員<lb/>
或遇朝賀典禮齊集之處倘偶遇風寒之疾或肢體等<lb/>
患亦不宜勉强從事有乖調攝之道亦著屬員等官代<lb/>
<pb n="KR2f0008_WYG_089-4a"/>
　替行禮其代替之處督撫提鎮則報明禮部司道副叅<lb/>
　以下等官則報明督撫提鎮著將此㫖通行各直省知<lb/>
　之<lb/>
　　又奉<lb/>
上諭朕即位之元年科臣黒碩色條奏江南浙閩等省民<lb/>
　間所用厯日多係無印私厯及通書等今薄海内外莫<lb/>
　不遵奉正朔豈宜令私厯公行請將各省私厯徧行嚴<lb/>
　禁令各布政司將用印官厯交與貿易人發賣則民間<lb/>
<pb n="KR2f0008_WYG_089-4b"/>
　俱有官歴觀看通書私厯自廢等語朕以私厯偽書律<lb/>
　應嚴禁而庻民之家凡婚嫁興造遷移開市之事得觀<lb/>
　覽官厯以為選日擇吉之用又於民情甚便是以允從<lb/>
　部議乃聞地方官吏不善奉行自布政司胥役髙其價<lb/>
　值由府以至州縣輾轉増貴民間買官厯一本價至五<lb/>
　六分不等遂致無知鄉愚有三分繳官之説夫各省毎<lb/>
　年刋刻刷印官厯開銷錢糧不過七千餘金朕數年以<lb/>
　來加恩蠲貸至數百餘萬豈於此七千餘金之費而有<lb/>
<pb n="KR2f0008_WYG_089-5a"/>
　所吝惜乎著將各省頒行官厯於庚戍年為始仍作正<lb/>
　項開銷但各省官厯若不令民間價買毎省人户不下<lb/>
　數千萬家豈能徧行給發勢必至通書私厯仍復公行<lb/>
　又非古帝王敬授人時考月定日之義其作何區處使<lb/>
　官厯通行便於民用之處著大學士㑹同禮部議奏<lb/>
　　初三日奉<lb/>
上諭據署陜西總督查郎阿奏稱肅州附近嘉峪闗一應<lb/>
　軍需兵馬俱由嘉峪闗出口必先頓歇肅州而本地出<lb/>
<pb n="KR2f0008_WYG_089-5b"/>
　産無多遂致米豆草束一時昂貴肅鎮標兵額食糧餉<lb/>
　本色少而折價多毎米豆一石折銀一兩草束折銀一<lb/>
　分實不敷糴買之用可否酌量暫為加増後不為例出<lb/>
　自特恩等語朕前因寧逺大將軍岳鍾琪之請特念哈<lb/>
　密為軍需徃來之地將駐防兵丁増給口糧鹽菜今肅<lb/>
　州為大軍出口要道辦理軍務之員咸集其地食指繁<lb/>
　多未免物價昂貴著將肅鎮兵丁折支米豆毎石於折<lb/>
　中一兩之外増給銀五錢毎草一束増給銀一分自雍<lb/>
<pb n="KR2f0008_WYG_089-6a"/>
　正七年秋季起至大兵凱旋之日俱照増加價值給發<lb/>
　統入該年奏銷冊内報部查核該署督嚴飭該鎮標員<lb/>
　毎季按名給發毋得扣剋侵漁以示朕軫念邊兵至意<lb/>
　　又奉<lb/>
上諭從前據噶爾泰與何世璂奏稱兩淮鹽商因沐皇恩<lb/>
　減省匣費各項毎年省費百萬餘金自清完國課之外<lb/>
　各商俱富足饒裕而臣等又不受其規禮是以各商公<lb/>
　凑送鹽院銀八萬兩送鹽道銀四萬兩但臣等䝉恩各<lb/>
<pb n="KR2f0008_WYG_089-6b"/>
　給養亷業已豐衣足食此十二萬兩實無需用之處情<lb/>
　願解部以充公用朕因各商年來省費已多而鹽院鹽<lb/>
　道又各有養亷因允噶爾泰所請將此項解京交與内<lb/>
　務府為修理道路及各項工程之用至次年噶爾泰與<lb/>
　張坦麟援照前例復將銀十二萬兩奏請解部比時適<lb/>
　因預備軍需因令交與江南織造為製辦綿甲等項之<lb/>
　用今噶爾泰與髙淳又照前將銀十二萬兩奏請解京<lb/>
　現今髙淳叅案有需索商人各款伊若果係用度不足<lb/>
<pb n="KR2f0008_WYG_089-7a"/>
　何不即於此四萬兩中支取應用乃捨此應得之項分<lb/>
　外貪取於商因此朕於從前之事亦不能無疑矣著將<lb/>
　此十二萬兩交與噶爾泰或給還各商或伊有需用之<lb/>
　處即將此支用倘伊實無需用之處各商又不願領回<lb/>
　噶爾泰現署安徽布政使印務著與魏廷珍確查上江<lb/>
　地方有實在無著之虧空將此銀彌補以完本地之公<lb/>
　項<lb/>
　　又奉<lb/>
<pb n="KR2f0008_WYG_089-7b"/>
上諭有人條奏内稱廣東諸務廢弛弊端種種如火耗一<lb/>
　節從前原加二有餘經原任巡撫楊宗仁定為加一通<lb/>
　省皆然自藩司提解七分以三分作督撫藩司養亷以<lb/>
　四分辦公而公項仍令公捐州縣難支是以加至一七<lb/>
　其中又有平頭各項雜費計算仍是加二此以省㑹相<lb/>
　近之處而言逺僻州縣猶不止此況從前提解火耗七<lb/>
　分今則全行提解恐州縣用度不敷有不能不再加増<lb/>
　之勢又廣東收米全收折色現今米價七錢而折價交<lb/>
<pb n="KR2f0008_WYG_089-8a"/>
官則一兩四五錢不等此亦切近上司耳目之處如此<lb/>
其逺僻州縣較此更多又廣民多以漁鹽為生漁船出<lb/>
海先至鹽埠領票回水納銀有一年一上者有一水一<lb/>
上者名曰幫餉在漁人醃魚一船費鹽十倍幫餉不過<lb/>
一二在鹽埠只發虛票得收實餉是兩得其利彼此相<lb/>
安今則鹽埠避乾票之名欲按船計數實發鹽觔是引<lb/>
鹽雖得多銷而漁人則増餉數倍嗟此漁民衝風冒險<lb/>
覓㣲利以活身家朝廷不忍收課鹽埠獨得幫餉亦已<lb/>
<pb n="KR2f0008_WYG_089-8b"/>
足矣今又數倍取盈何所恃而為此耶又如各處税務<lb/>
之所皆借歸公之名爭多鬭勝較昔加嚴剝削商民不<lb/>
知顧恤至於盗賊公行誣告不息豪强肆虐良善被欺<lb/>
禁令不遵賭具仍賣而地方有司並不過問等語朕覽<lb/>
此奏深為駭異朕宵旰焦勞無刻不以民生為念其准<lb/>
令督撫提解耗羨並稽查税課贏餘者無非除弊止貪<lb/>
均平畫一使官民並受其福也所頒諭㫖至數十次誥<lb/>
誡諄諄諒天下大小臣工無不共知朕心恪遵朕訓矣<lb/>
<pb n="KR2f0008_WYG_089-9a"/>
　何以粵東地方尚有如此情形因提解耗羨而火耗轉<lb/>
　致加増因清查税課而有司轉行苛索因禁止私販而<lb/>
　漁户並受苦累是以朕愛養百姓之善政而奉行顛倒<lb/>
　以濟其貪營巧取之私而置除暴安良移風易俗之政<lb/>
　於度外該省從前督撫受朕倚任之重身在地方焉有<lb/>
　朕已聞知而伊等漫無覺察之理郝玊麟傅泰到任未<lb/>
　乆嗣後宜整頓經理勿蹈前轍此㫖到日著悉心確查<lb/>
　嚴行禁約倘不肖有司仍有不知悛改者著叅革拏問<lb/>
<pb n="KR2f0008_WYG_089-9b"/>
　請㫖正法如督撫等再有徇隱失察等情經朕察出定<lb/>
　行從重治罪<lb/>
　　又奉<lb/>
上諭朕即位以來屢有臣工條奏各處地方官徴收落地<lb/>
　税銀交公者甚少所有贏餘皆入私槖國計民生並受<lb/>
　其累者雍正三年又有人條奏廣西梧州一年收税銀<lb/>
　四五萬兩不等止解正項銀一萬一千八百兩潯州一<lb/>
　年收税銀二萬兩止解正項銀四千六百兩應令該撫<lb/>
<pb n="KR2f0008_WYG_089-10a"/>
查核據實奏聞并令各省地方官員等抽收税銀之處<lb/>
俱據實奏報等語隨經九卿議令各省督撫遴委亷幹<lb/>
能員監收一年之後看其贏餘若干奏聞候㫖等語朕<lb/>
思孟子言治國之道首稱取於民有制所謂有制者即<lb/>
一定額徴之數也若税課之屬無顯然額徴之數則官<lb/>
吏得以髙下其手而閭閻無所遵循即如從前各處税<lb/>
課經地方官徴收有於解額之外多數倍者且有多至<lb/>
數十倍者既無一定之章程則多寡可以任意其弊不<lb/>
<pb n="KR2f0008_WYG_089-10b"/>
可勝言屬員既已貪取則上司必致苛求官員既已營<lb/>
私則胥役必致横索日積月累漸有増加之勢而難於<lb/>
稽查豈非民生之隱患乎朕是以允從條奏所請及九<lb/>
卿所議令各省督撫遴委賢員監收一年以定科則其<lb/>
徴收不及舊額者亦令奏聞降㫖裁減年來報出贏餘<lb/>
之處朕皆令留於本地或作各官養亷之需或為百姓<lb/>
公事之用使官員用度有賴則自不妄取民財使地方<lb/>
公用有資則即可寛恤民力無非以小民之財物仍用<lb/>
<pb n="KR2f0008_WYG_089-11a"/>
之於民間不令飽貪官汚吏之慾壑而已若該督撫等<lb/>
果能督率有司奉行盡善將一年所收者悉行奏聞不<lb/>
及額數者請㫖減免則賦有常經萬民共受其福矣乃<lb/>
聞外省中多有奉行不善者如廣東廣西地方則假稱<lb/>
奉㫖歸公之名而有加嚴之弊又聞山西落地税務甚<lb/>
多潞澤二府更甚陵川一邑僻處山中向無額税今年<lb/>
五月新行添出百姓頗以為苦又垣曲絳縣地方名横<lb/>
嶺闗係晉豫通衢行人絡繹舊設廵檢一員稽查逃盜<lb/>
<pb n="KR2f0008_WYG_089-11b"/>
並無税課今該巡檢於徃來貿易之人毎遇一䭾索錢<lb/>
十文二十文不等民有怨言以朕所聞如此則他省之<lb/>
𩔖此者不少矣以朕愛民除弊之善政而庸劣有司奉<lb/>
行舛錯借歸公之名或肥身養家或爭多鬭勝以致肩<lb/>
挑背負之㣲物皆徴收税課而該督撫等又不悉心稽<lb/>
查民間苦於擾累或起朝廷加税之疑獨不思朕心愛<lb/>
養斯民數年以來如江南浙江江西三省額徴錢糧則<lb/>
永逺豁免六十餘萬各省毎年蠲免之正賦又一二百<lb/>
<pb n="KR2f0008_WYG_089-12a"/>
萬不等而發帑為地方興修工程者又不下數百萬此<lb/>
中外臣民所共知者豈有加恵黎元於數千百萬之帑<lb/>
金並不吝惜而轉與小民爭此蠅頭之利乎又如江南<lb/>
通州落地税原額八百兩自康熙三十四年以後毎年<lb/>
止報收二百餘兩至三百兩不等屢經户部駁查至雍<lb/>
正五年陳時夏始將通州渡口税銀五百兩已歸併海<lb/>
闗徴收是以祇存三百兩情由咨覆户部經户部行令<lb/>
該撫確查保題至今三年未見題奏此又怠玩公事不<lb/>
<pb n="KR2f0008_WYG_089-12b"/>
恤民隱之一端也至於提解火耗乃均平通便之道官<lb/>
員有養亷之資民間無苛𣲖之擾上司無得受饋遺徇<lb/>
情瞻顧之私下屬無請託鑽營暗通賄賂之弊種種有<lb/>
益於吏治民生之處屢頒諭㫖甚明從前督撫中有請<lb/>
將耗羨歸公者朕切加訓飭盖此項乃民間之物惟有<lb/>
用之於本地之官民用之於本地之公事若將絲毫歸<lb/>
公是朕利其所有矣朕必不為也聞廣東火耗從前是<lb/>
加二有餘自楊宗仁在任時定為加一今藩司提解七<lb/>
<pb n="KR2f0008_WYG_089-13a"/>
分州縣已將耗羡加至一七其中尚有戥頭各項合計<lb/>
仍是加二廣東一省如此或他處官員亦有因所得養<lb/>
亷不能供其奢靡之浪費而設法巧取於民督撫等失<lb/>
於覺察者亦未可定提解火耗之舉始於諾岷之在山<lb/>
西朕曾屢次降㫖此乃通變宜民之舉若奉行得人則<lb/>
官民並受其益倘奉行不善則不能有益於地方各省<lb/>
中有不能行者有不便行者悉皆聽之不可勉强一例<lb/>
通行也朕之前㫖甚明是以晉省得諾岷豫省得田文<lb/>
<pb n="KR2f0008_WYG_089-13b"/>
鏡果然經理得宜此舉遂成善政如廣東等省未得有<lb/>
如諾岷田文鏡之人無怪屬吏之假公濟私生事擾累<lb/>
也夫以朕愛養百姓體恤官吏之苦心該地方有司不<lb/>
能遵奉宣布且縁以為奸使利歸於己怨歸於上此等<lb/>
之人非㝷常貪贓枉法者可比其意欲以擾亂國政結<lb/>
怨民心如查嗣庭陸生楠等之懐藏逆志其罪斷不可<lb/>
宥著各直省督撫將朕此㫖刋刻頒布所屬大小官員<lb/>
及鄉邑軍民人等知悉自諭到通行之後倘仍有借清<lb/>
<pb n="KR2f0008_WYG_089-14a"/>
　查税額耗羡歸公之名剝削商民加添重耗者一經發<lb/>
　覺將經徴之員於本地方即行正法其該管各上司失<lb/>
　於覺察者亦必從重治罪決不寛貸<lb/>
　　又奉<lb/>
上諭前據陳世倌奏稱文鐸褚菊書監修閘座全不上緊<lb/>
　料理一味奔競鑽營等語朕以陳世倌係督修水利工<lb/>
　程大員是以照伊所叅將文鐸褚菊書革去職衘停其<lb/>
　委署今據鄂禮奏稱呉淞劉河等閘尚未估計具題從<lb/>
<pb n="KR2f0008_WYG_089-14b"/>
　何料理文鐸褚菊書在水利二年有餘凡有差委無不<lb/>
　竭盡心力勤慎辦理平昔安靜守分不敢妄為等語是<lb/>
　文鐸褚菊書並無奔競鑽營之處而陳世倌遽行叅奏<lb/>
　是何意見著交與巡撫尹繼善秉公據實審詢明白如<lb/>
　陳世倌所奏不實著將陳世倌照誣告人之例治罪<lb/>
　　初五日奉<lb/>
上諭國家設兵衛民所以安良除暴雖尚武勇之力然必<lb/>
　謹守法度顧惜亷恥不為犯法干紀之行始不負朝廷<lb/>
<pb n="KR2f0008_WYG_089-15a"/>
豢養之恩可以有上進之望平時因八旗兵丁乃國家<lb/>
之根本所以養之者恩甚髙厚偶有差遣征剿之事復<lb/>
加意體恤賞給各項銀兩行糧之外復給坐糧所以籌<lb/>
畫其用度養贍其身家者至周至渥矣為兵丁者自宜<lb/>
感戴國恩兢兢奉法共知自愛以邀爵賞而沐寵榮况<lb/>
朕之訓飭教導者至再至三豈伊等尚不知猛醒痛改<lb/>
惡習乎乃自藏回陜之八旗兵丁四百名仍有沿途騷<lb/>
擾居民之事經撫臣憲徳兩次叅奏共一百三十餘件<lb/>
<pb n="KR2f0008_WYG_089-15b"/>
似此負恩犯法無知無恥緑旗兵丁之不如不顧人之<lb/>
鄙笑朕實為汝等深媿之况其所得能有幾何豈因此<lb/>
足以養身贍家而乃輕犯國憲自罹罪譴耶乃一時率<lb/>
其獷悍之性不知檢束以至身投法網罪無可逃能不<lb/>
愧悔即伊等明理知義之父兄戚屬及同列之兵丁等<lb/>
聞之見之亦諒無不切齒痛恨代為之羞也况損人利<lb/>
己者天理之所不容强奪横取者國法之所不宥爾兵<lb/>
丁等試思之同為父母生育之身又受國家教養之澤<lb/>
<pb n="KR2f0008_WYG_089-16a"/>
　並不至於無食無衣顛連困苦也即至此極尚當勵丈<lb/>
　夫志以勉盡大義方是若果安分守法則才力稍優者<lb/>
　可以冀望上進即中平之人得食錢糧亦可以養贍妻<lb/>
　孥奈何惟利是貪而不顧天理不畏國法為此可羞可<lb/>
　媿之行乎今將該撫所叅各欵一一開出並降此㫖著<lb/>
　通行曉諭八旗兵丁及各省駐防兵丁俾伊等知同列<lb/>
　中有此無恥之事必至敗露不能掩藏自後共相儆戒<lb/>
　勿為習俗所漸染而凡有統領管轄之責者皆當仰體<lb/>
<pb n="KR2f0008_WYG_089-16b"/>
　朕心申明紀律時加開導則兵民和睦共享昇平之福<lb/>
　於乆長否則國法具在徒陷身於罪戾而獲不忠不法<lb/>
　之名豈不可憫之甚乎思之勉之將此諭交與八旗及<lb/>
　各省駐防管兵官員等著各鈔錄一道毎月傳集兵丁<lb/>
　敬謹宣讀令其觸目警心時時檢束恪謹遵奉<lb/>
　　初六日四川巡撫憲徳叅奏松茂道尤清冬至慶賀<lb/>
　　遲悞行禮奉<lb/>
上諭尤清身係旗員自然熟習朝儀不應有遲悞之事伊<lb/>
<pb n="KR2f0008_WYG_089-17a"/>
　前任御史時奉差山東收受地方官餽送朕寛其處分<lb/>
　仍用為四川驛鹽道乃伊在任於一應鹽務全未實心<lb/>
　料理是以將伊調為松茂道現因昔年私致書札與噶<lb/>
　爾弼為伊親戚請託部議革職朕仍復寛恩令其明白<lb/>
　回奏乃尤清不思感恩奮勉以贖前愆於冬至朝賀大<lb/>
　典有意怠忽遲延後到是伊心懐怨望非㝷常失悞可<lb/>
　比尤清著照該部前議革職來京時著在旗下行走効<lb/>
　力贖罪以為素性請託鑽營不實心任事者之戒<lb/>
<pb n="KR2f0008_WYG_089-17b"/>
　　初七日奉<lb/>
上諭向來强盜為從免死減等者及各重罪減等之犯俱<lb/>
　發遣於黒龍江寧古塔三姓等處朕思盛京乃我朝發<lb/>
　祥之地黒龍江等處皆與盛京相連若發遣人犯太多<lb/>
　其子孫未必能成善𩔖而本處之人或為所引誘亦未<lb/>
　可知意欲改發内地以散處之雍正三年曾令誠郡王<lb/>
　及廷臣數人會議分晰定例具奏比時所以未降諭㫖<lb/>
　者盖欲俟數年後内地强盜罪犯漸少時然後舉行則<lb/>
<pb n="KR2f0008_WYG_089-18a"/>
　改發内地者一處不過一二人可不為内地良善之擾<lb/>
　累乃近看各省發遣之人犯尚不減於從前若改發内<lb/>
　地恐人數尚多仍有暗相連結偷竊侵凌之事朕又屢<lb/>
　次詢問黒龍江等處之大臣官員等皆言此等發往邊<lb/>
　外之人犯該地方官員等實能約束管轄不致生事而<lb/>
　本地之人亦不為其煽誘且披甲之兵丁等得賞給之<lb/>
　人亦可供其使令等語似此則發遣人犯仍照舊例行<lb/>
　不必更改<lb/>
<pb n="KR2f0008_WYG_089-18b"/>
　　初八日奉<lb/>
上諭廣東盜案繁多民俗獷悍應設觀風整俗使一員以<lb/>
　化導訓飭令風俗人心漸歸醇厚又該省督撫奏稱粤<lb/>
　東士習囂凌未能端謹請設學政二員一司文衡一飭<lb/>
　士行以為造就人才之地朕思文行本屬相闗不可離<lb/>
　而為二况廣東地方遼廓若司文司行分屬兩員仍各<lb/>
　遍歴通省耳目聞見恐有未周著設學政兩員按該省<lb/>
　地方分管考試督察其如何分府及一應學政事宜著<lb/>
<pb n="KR2f0008_WYG_089-19a"/>
　大學士㑹同該部詳議具奏廣東觀風整俗使著焦祈<lb/>
　年去通省教職士子令其兼行稽察其添設衙門吏胥<lb/>
　及本員供給等項悉照浙江福建之例行<lb/>
　　又奉<lb/>
上諭康熙五十九年陜省解送駝馬進藏文武官五十員<lb/>
　毎員借支肅州公庫銀五百兩為行裝路費之資本係<lb/>
　應給之項因當時該督撫未經題報不敢作正項開銷<lb/>
　是以各員回陜之時仍於各名下著追補項至今尚有<lb/>
<pb n="KR2f0008_WYG_089-19b"/>
　未完銀一萬六千八百兩朕念伊等効力戎行逺渉藏<lb/>
　地雖非衝鋒破敵者比而間闗行役亦屬可憫著將未<lb/>
　完銀兩槩行豁免其已完者悉給還本員或交伊之的<lb/>
　屬如該員有别項虧欠應追者即准其抵補以示優恤<lb/>
　勞役之至意<lb/>
　　又奉<lb/>
上諭近來提鎮等毎於到任之後將營伍事宜條奏更張<lb/>
　以為盡職伊等身在地方敷陳時事其允協與否部臣<lb/>
<pb n="KR2f0008_WYG_089-20a"/>
　不能遥度其情形毎多議准即朕亦以伊等身為本地<lb/>
　大員必籌畫周詳然後陳奏是以照議准行者有之乃<lb/>
　細加察訪竟有扞格難行或於該地方毫無裨益者是<lb/>
　伊等陳奏之時或誤聽人言或茍且塞責並非確有所<lb/>
　見計出萬全之舉也嗣後該提鎮等若於營伍地方事<lb/>
　宜果有深知灼見斷不可不更改者方許具奏倘有泛<lb/>
　行陳請經部議准而究不可行者定將條奏之人嚴加<lb/>
　議處<lb/>
<pb n="KR2f0008_WYG_089-20b"/>
　　十二日工部議奏積年拖欠河工錢糧江防同知胡<lb/>
　　璉等三十八員勒限照追其從前不行詳叅之道員<lb/>
　　行令河道總督補叅奉<lb/>
上諭此本内河工拖欠銀兩既經該管官員查出開列請<lb/>
　叅若復以從前何以不行詳請叅追不無通同徇隱之<lb/>
　處令該督查明指叅是現今之清查無補於從前之失<lb/>
　察將來必有始終彼此徇隱者部議非是著不必查究<lb/>
　　十三日大學士等以闕里慶雲奏請宣付史館奉<lb/>
<pb n="KR2f0008_WYG_089-21a"/>
　上諭朕平素尊奉<lb/>
　先師至誠至敬雍正二年闕里<lb/>
　文廟不戒於火比時廷臣援明代𢎞治前事為言而朕心<lb/>
　　悚懼不寧引過自責親詣太學<lb/>
　文廟䖍申祭告特發帑金命大臣等督工修建凡殿廡制<lb/>
　　度規模以至祭噐儀物皆令繪圗呈覽朕親為指授遴<lb/>
　　選良工庀材興造䖍恪之心數年以來無時稍間今<lb/>
　大成殿上樑前二日慶雲現於曲阜卿等歸美朕躬之詞<lb/>
<pb n="KR2f0008_WYG_089-21b"/>
　　朕不克當或者<lb/>
上帝<lb/>
　先師鑒朕悚惕誠敬之心現兹雲物昭示瑞應朕不敢矜<lb/>
　　言祥瑞但能功過相抵朕之幸也應擇日躬詣太學<lb/>
　文廟祭告以申感慶之𠂻一切禮儀著該部速議具奏朕<lb/>
　　躬被<lb/>
　先師之福佑普天士子誦法服膺同受<lb/>
　聖人之澤著將明年㑹試取中額數廣至四百名壬子科<lb/>
<pb n="KR2f0008_WYG_089-22a"/>
　各省鄉試毎正額十名加中一名其十名之外有零數<lb/>
　者亦加中一名此朕體奉<lb/>
先師樂育之盛心特行造就人材之曠典諸士子其各興<lb/>
　文敦行益加勉旃所請宣付史館之處知道了<lb/>
　　十四日奉<lb/>
上諭朕見岳濬少年老成克遵伊父岳鍾琪之家訓是以<lb/>
　令其署理山東巡撫印務自署事以來實心供職才守<lb/>
　兼優且虚懐受善能資總督田文鏡之益和𠂻共濟田<lb/>
<pb n="KR2f0008_WYG_089-22b"/>
　文鏡亦奏稱岳濬克勝巡撫之任著將岳濬實授山東<lb/>
　巡撫程元章督學閩省清正端方弊端屏絶聲名甚著<lb/>
　近日署理浙藩印務實心任事其屢次奏摺具見公直<lb/>
　之忱悃朕動容覽之程元章著實授浙江布政使廣東<lb/>
　添設學政一員教導士子著修撰陳惪華去<lb/>
　　又奉<lb/>
上諭據岳濬奏稱十一月二十六日慶雲見於闕里朕惟<lb/>
至聖孔子道冠百王功髙萬世我<lb/>
<pb n="KR2f0008_WYG_089-23a"/>
聖祖仁皇帝尊崇敬慕之心至誠至切朕即位以來景仰<lb/>
　先師偹修典禮年來遣官興建闕里<lb/>
　文廟依倣帝王宫殿之制規模𢎞煥視昔有加時時諭令<lb/>
　　監督諸臣恪䖍將事朕雖未曾親至其地而籌畫指授<lb/>
　　寤寐瞻仰之誠無刻不在尼防洙泗間也今於<lb/>
　大成殿上樑前二日廟貌維新之時<lb/>
天錫慶雲於曲阜或者<lb/>
上帝<lb/>
<pb n="KR2f0008_WYG_089-23b"/>
　先師鑒朕尊師重道之悃忱昭示瑞應或者天下士子敦<lb/>
　　行勵學人材蔚起感格<lb/>
上帝<lb/>
　先師而賜以文明昭著之象朕心實為感慶所奏知道了<lb/>
　　　十五日奉<lb/>
　上諭各省督撫大吏膺封疆之重寄原期化導人心轉移<lb/>
　　風俗稽查匪𩔖禁止流言以成國家蕩平正直之治若<lb/>
　　因循怠忽尸位素餐耳目無所見聞心思又不計慮以<lb/>
<pb n="KR2f0008_WYG_089-24a"/>
致奸宄肆行而不能禁戢邪説散布而置若罔聞似此<lb/>
等庸劣無能之人不但上負國恩下曠職守其為民風<lb/>
世道之患何可勝言如逆黨耿六格于義馬守柱呉守<lb/>
義劉應試逹色等或在三姓地方誣揑浮言或在廣西<lb/>
地方造作謗語其所經過之河南湖廣等省又復沿途<lb/>
傳播又如吕留良之在浙江數十年著書詆毁累牘連<lb/>
篇似此彰明較著共知共聞之事而該地方大小官員<lb/>
豈有全無覺察之理其知之而不以入告者其意欲為<lb/>
<pb n="KR2f0008_WYG_089-24b"/>
此等匪𩔖掩飾以邀寛大之名乎抑尚疑此等毁謗之<lb/>
語於朕躬稍有干涉不便奏聞窮究故為之隱匿乎夫<lb/>
民間誣告不實者尚有應得之罪而匿名揭帖更干重<lb/>
典豈有以大逆不道之語誣謗君上而置之不論者乎<lb/>
如曰未嘗聞知則何以曾靜僻處鄉村尚流傳滿耳而<lb/>
地方官員在通都大邑之中遂聾聵至此乎以誣謗朕<lb/>
躬大逆之案而地方大臣有司尚漫不闗心若此又安<lb/>
望其實心辦理地方之事為小民詰奸禁暴雪不白之<lb/>
<pb n="KR2f0008_WYG_089-25a"/>
　寃乎昨據廣西巡撫金鉷將逆黨誣揑之言一一查出<lb/>
　又據河東總督田文鏡湖廣督撫邁柱趙𢎞恩將伊等<lb/>
　經過布散之言一一查出又據浙江總督李衛將吕留<lb/>
　良所著逆書悉心查出此皆實心任事之大臣無忝職<lb/>
　任者除各犯另行審明正法外其從前浙江歴任巡撫<lb/>
　數十年來一任吕留良之逆書流播漫無稽查其自雍<lb/>
　正元年以來廣西巡撫及湖廣督撫等身在地方所司<lb/>
　何事而於兇頑肆逆毫不經心又如寧古塔之將軍專<lb/>
<pb n="KR2f0008_WYG_089-25b"/>
　司彈壓稽查之重任而於逆賊等之謗毁妖言全無覺<lb/>
　察俱屬溺職著行文該地方一一查出叅奏以為人臣<lb/>
　縱惡養奸之戒<lb/>
　　十六日奉<lb/>
上諭據廣東布政使王士俊奏稱武職之有俸薪原係計<lb/>
　日授食但陞遷調補之員俱自奉㫖之日截支俸薪即<lb/>
　業經領過者亦必按數扣追惟俟接劄到任之日方准<lb/>
　起支其間缺俸銀兩歴年造冊報部此亦粤省之成例<lb/>
<pb n="KR2f0008_WYG_089-26a"/>
　伏思武職自奉㫖陞調及至接領劄付其間或隔月餘<lb/>
　或經兩月均未可定若俸薪以奉㫖之日預為截支不<lb/>
　復給領能無枵腹辦事之慮敬將管見密奏等語朕思<lb/>
　新授官職之武弁自應以領劄付到任之日為始方准<lb/>
　支給俸薪若係陞遷調補之員未曾接領劄付尚在舊<lb/>
　任即扣其俸薪銀兩則該員用度不敷宜加體恤自應<lb/>
　照其舊任銜職給與俸薪以資食用其作何定例通行<lb/>
　之處著該部詳議具奏<lb/>
<pb n="KR2f0008_WYG_089-26b"/>
　　十七日奉<lb/>
上諭天津水師營兵丁錢糧前經部議毎月定為一兩五<lb/>
　錢朕近聞得兵丁用度稍有不敷已降㫖加為毎月二<lb/>
　兩浙江乍浦水師營兵丁亦應一體加恩其新㧞之兵<lb/>
　丁等毎月支銀一兩五錢者著照天津之例加為二兩<lb/>
　於雍正八年正月為始著該部行文浙江總督等遵諭<lb/>
　施行<lb/>
　　又奉<lb/>
<pb n="KR2f0008_WYG_089-27a"/>
上諭今年春間孔毓珣傅泰奏請東省養亷朕念廣東耗<lb/>
　羨僅十五萬九千餘兩除公用六萬五千餘兩所存九<lb/>
　萬餘兩不敷大小各員養亷之用為之經畫籌度俾各<lb/>
　員日用饒裕俯仰有資庻可專心辦理政務亦可勉其<lb/>
　砥礪亷隅是以將該省落地税羨一併賞給今據王士<lb/>
　俊摺奏督撫為通省大僚毎年費用浩繁今僅各得養<lb/>
　亷銀八千兩不足供其經歳之需而學政一員歳給養<lb/>
　亷銀一千五百兩為數已屬無多等語今又添設學政<lb/>
<pb n="KR2f0008_WYG_089-27b"/>
　一員則此數更不足濟用復有新設觀風整俗使亦應<lb/>
　給與養亷銀兩查廣東落地耗羨之外雍正六七兩年<lb/>
　報有田房税契溢羨銀四萬四千三百餘兩此係該省<lb/>
　查出之羨餘應歸於本省之公用著於此項銀兩内將<lb/>
　督撫等養亷銀應給若干著該督撫㑹同布政使王士<lb/>
　俊斟酌定議具摺奏聞<lb/>
　　又奉<lb/>
上諭據通政使左叅議魏繹奏稱行伍出身者由百總把<lb/>
<pb n="KR2f0008_WYG_089-28a"/>
總而千總皆平時揀選人材壯健弓馬熟嫻之輩一至<lb/>
年滿則有送部不送部之别不送部者永無進身之路<lb/>
其中不無人才淪落貨賄得行之慮請嗣後年滿千總<lb/>
皆令送部引見定其優劣以為黜陟則該管上司挑選<lb/>
必精而技勇之士皆得自見不致壅蔽等語魏繹此奏<lb/>
似於年滿千總有益而其中不便之處未曾計及夫年<lb/>
滿千總所以不全送部者或其人弓馬材品原屬平常<lb/>
而平日効力多年有可憫念之處又不至廢弛營伍是<lb/>
<pb n="KR2f0008_WYG_089-28b"/>
以該上司姑容於平時今若槩令送部引見則上司恐<lb/>
干己身考成必至有意苛刻且一同來京之後其材勇<lb/>
果優者固得表見擢用而平庸之輩不在陞用之列者<lb/>
徒勞跋涉不無道途資斧之艱在朕一時引見甚易在<lb/>
伊等間闗徃返甚覺勞費惟是不行送部人員之中或<lb/>
有可用之材亦未可定若本人情願來京引見著自赴<lb/>
兵部報名該部秉公考試揀選其平常者不必引見仍<lb/>
照例註冊技勇可用者列名具奏請㫖引見<lb/>
<pb n="KR2f0008_WYG_089-29a"/>
　　又奉<lb/>
上諭馬昉羲係總督邁柱由縣丞題補知縣之員今因患<lb/>
　病邁柱題請將伊休致朕前有㫖若才能之員在任抱<lb/>
　病者令該督撫給與假期令其調理其有應回本籍調<lb/>
　理者亦令督撫於本内聲明俟其病愈時赴部引見再<lb/>
　行補用查馬昉羲年僅五旬未至衰老邁柱見伊抱病<lb/>
　即令休致既未給假調理又不將病愈赴部情由聲明<lb/>
　是必因從前曾經題補知縣惟恐干涉袒䕶之愆此等<lb/>
<pb n="KR2f0008_WYG_089-29b"/>
　存心即朕從前諭㫖所謂公中之私也各省督撫當以<lb/>
　此為戒馬昉羲著回籍調理病痊時赴部引見<lb/>
　　十八日大學士等議奏易州天平峪<lb/>
萬年吉地允協典禮奉<lb/>
上諭大學士九卿等引據史冊典禮陳奏朕心始安一應<lb/>
　所需工料等項俱著動用内庫銀兩辦理規模制度務<lb/>
　從儉樸其石像等件需用石工浩繁亦勞人力俱不必<lb/>
　建設著該部遵行<lb/>
<pb n="KR2f0008_WYG_089-30a"/>
　　又奉<lb/>
上諭據山西巡撫石麟奏稱李琠因母壽收受所屬壽屏<lb/>
　等物應照接受所部餽送律笞四十但係奉㫖特用之<lb/>
　員應照例加倍治罪請革職杖八十不准收贖等語從<lb/>
　前降㫖凡有特用之員負恩犯法則嚴加治罪者原視<lb/>
　其所犯之情罪如欺罔貪婪有干重譴自應加重科斷<lb/>
　以示懲警若不論情罪之重輕但係特用之員即引此<lb/>
　例是不能領㑹朕㫖奉行錯誤矣此案李琠收受所屬<lb/>
<pb n="KR2f0008_WYG_089-30b"/>
　壽屏因慶其母壽尚屬古人縁情制禮之意與㝷常接<lb/>
　受餽送者有間其手卷山水據稱價值甚㣲觀此則此<lb/>
　外再無婪贓欵蹟可知李琠著免其杖責來京引見至<lb/>
　於紳衿不許與地方官交結餽送者所以杜其干謁營<lb/>
　求把持武斷及私情闗説等弊若於公事㑹集及有闗<lb/>
　禮儀之處未嘗槩禁其徃來蘭景生經收屏分因合屬<lb/>
　官員士庻製屏以壽知州之母尚屬情理所有亦非科<lb/>
　歛財物者比著將蘭景生及與分人等罰俸笞杖之罪<lb/>
<pb n="KR2f0008_WYG_089-31a"/>
　　寛免<lb/>
　　十九日奉<lb/>
　上諭據山西巡撫石麟奏稱本年十一月初二日保徳州<lb/>
　　地方忽覩卿雲捧日外繞三環光華四射萬民歡慶以<lb/>
　　為從來未有之嘉徴等語山西民風由來淳樸今年辦<lb/>
　　理軍需其踴躍急公爭先恐後一片忠君親上之忱悃<lb/>
　　實為罕見朕已降㫖褒嘉竝免其額徴錢糧以示恩賞<lb/>
　　乃不旬日之間該地方即有卿雲捧日之瑞天人相感<lb/>
<pb n="KR2f0008_WYG_089-31b"/>
　　之機㨗於影響又如湖南風俗澆漓致有曾靜張熙輩<lb/>
　　懐藏逆志犯上作奸是以屢年以來水澇為災收成歉<lb/>
　　薄即二省近事觀之仰見<lb/>
上天善惡之報絲毫不爽若但朕心宵旰焦勞思欲移風易<lb/>
　　俗而百姓不肯洗心滌慮改過於隱㣲而欲上感<lb/>
天和錫以福慶此必無之理也朕之屢次曉諭者竝非推卸<lb/>
　　其責於臣民也但實有見於天人感應之道確然如此<lb/>
　　而朝乾夕惕寤寐弗安億萬臣民果能體朕此心各自<lb/>
<pb n="KR2f0008_WYG_089-32a"/>
　　儆省則上下交修安有不受<lb/>
上天之福祐者哉總之朕為天下萬民主民風良善乃朕教<lb/>
　　化之所當然而民俗乖張必朕轉移無術之所致在朕<lb/>
　　則實無可諉也著將此㫖并諭湖南官民知之<lb/>
　　　二十日大理寺卿黎致逺等保舉不實吏部詢取口<lb/>
　　供具奏奉<lb/>
　上諭黎致逺張燦身任京職豈不知朕之居心行事乃以<lb/>
　　庸常之人茍且塞責馬世煓王瓚保舉伊弟即内舉不<lb/>
<pb n="KR2f0008_WYG_089-32b"/>
　　避親亦當擇其才力可用者而馬世煃王玠人甚庸碌<lb/>
　　無知大非朕廣求人材之意黎致逺等甚負朕恩著將<lb/>
　　黎致逺張燦馬世煓王瓚交部議處馬世煃著發往軍<lb/>
　　前交與許容凡一應軍需差遣令其効力辦理贖罪倘<lb/>
　　有推諉遺誤之處惟馬世煓是問若能盡心効力俟各<lb/>
　　項軍需事竣之日該撫出具考語送部請㫖<lb/>
　　　二十一日雲南巡撫沈廷正奏報新平營祥雲捧日<lb/>
　　　奉<lb/>
<pb n="KR2f0008_WYG_089-33a"/>
上諭連年以來雲南地方屢有卿雲醴泉之瑞盖因總督<lb/>
　　鄂爾泰公忠體國以善政化導官民人從其教和氣致<lb/>
　　祥是以仰䝉<lb/>
上天疊昭瑞應朕之所以宣諭臣民者盖欲使天下之人共<lb/>
　　知天人之道有感必通黽勉為善以共受<lb/>
上帝之福佑也今覽沈廷正所奏朕言益可徴信朕從來不<lb/>
　　言祥瑞如尚崇廙奏報遵化州天台山有鳳凰翔集鄂<lb/>
　　爾泰奏報都匀府苗疆有石芝叢生朕皆未宣示廷臣<lb/>
<pb n="KR2f0008_WYG_089-33b"/>
　　天下之人勿誤以朕為誇張祥瑞而忘自修之道也<lb/>
　　　又禮部議覆司業崔紀條奏國子監革除陋規奉<lb/>
　上諭此本内議稱監生若有餽送陋規倒提年月揑稱到<lb/>
　　監者將該管官及該堂官分别議處而納賄之監生並<lb/>
　　未議及禮部堂官必有意見著詢問具奏前議有遺漏<lb/>
　　之處著另議具奏<lb/>
　　　又奉<lb/>
　上諭朕御極以來七年之中未遇日食之異今據欽天監<lb/>
<pb n="KR2f0008_WYG_089-34a"/>
　　奏稱庚戌年六月初一日日食九分二十二杪朕心深<lb/>
　　為畏懼想由朕之政事有闕用人敷治之間未為允當<lb/>
　　或内外臣工不能敬謹奉職民情尚未舒暢以致上干<lb/>
天和垂象示儆朕寤寐之中時刻修省内外臣工等各宜悚<lb/>
　　惕恪盡厥職共相勉朂以凛<lb/>
天戒但期各矢誠心不必以空言回奏<lb/>
　　　又奉<lb/>
　上諭朕覽提督藍廷珍所奏以衰病乞休深為軫念著太<lb/>
<pb n="KR2f0008_WYG_089-34b"/>
　　醫院官劉裕鐸馳驛前往調治又據署督史貽直摺奏<lb/>
　　藍廷珍患病一時未能即愈提督控制閩省闗係甚重<lb/>
　　已調南澳鎮臣許良彬前徃厦門協同辦事等語史貽<lb/>
　　直辦理甚屬妥協但藍廷珍正宜加意靜攝之時若委<lb/>
　　員協理則藍廷珍仍未免以職務分心不能安閒頤養<lb/>
　　藍廷珍著暫行解任調理俟全愈之日仍復提督之任<lb/>
　　此時督提印務著許良彬署理南澳地方亦屬緊要總<lb/>
　　兵印務著金門總兵張起雲前往署理金門總兵官印<lb/>
<pb n="KR2f0008_WYG_089-35a"/>
　務著康陵署理<lb/>
　　又奉<lb/>
上諭福建提督藍廷珍患病著禮部𣲖出老成筆帖式一<lb/>
　員同太醫劉裕鐸馳驛前徃診視其病勢如何著筆帖<lb/>
　式詳記明白先行進京劉裕鐸著留福建用心醫治俟<lb/>
　藍廷珍病愈後再將劉裕鐸送回<lb/>
　　又奉<lb/>
上諭據禮部奏朝鮮國王咨稱伊國居民七人冒越疆界<lb/>
<pb n="KR2f0008_WYG_089-35b"/>
　將節度使等官革職拏問定罪等語愚民圗利冒越疆<lb/>
　界即内地之人亦間有此等事該管官失於覺察其過<lb/>
　尚少今該國王將節度使等官擬以革職拏問處分太<lb/>
　重持法不得其平嗣後凡遇刑罰案件務期準情酌理<lb/>
　輕重允當著行文該國王知之<lb/>
　　二十二日奉<lb/>
上諭山西布政使蔣泂前在陜西甚屬効力今於山西藩<lb/>
　臬兩司任内又能實心供職辦理妥協深為可嘉著將<lb/>
<pb n="KR2f0008_WYG_089-36a"/>
　伊父蔣陳錫名下應完銀兩豁免一半<lb/>
　　二十七日奉<lb/>
上諭據署理江西巡撫印務謝旻奏稱竊刧南昌府知府<lb/>
　驛鹽道衙署之盜犯沈二楊二遣役追緝至河南安陽<lb/>
　縣地方拏獲隨據河東督臣田文鏡於江西咨文未到<lb/>
　之先將沈二楊二并盜戚髙姓等及窩犯梁彦貴一同<lb/>
　遞解來江行至湖廣孝感縣地方沈二楊二忽於飯店<lb/>
　扭鎖脱逃據原役羅祥等禀稱河南界内一路撥有千<lb/>
<pb n="KR2f0008_WYG_089-36b"/>
　把總一員帶兵二十名一至楚省止有解役七名營兵<lb/>
　二名等語江西行刧盜犯河南地方官協同遣役緝獲<lb/>
　并究出盜戚窩家且多撥兵丁嚴加解送及經過湖北<lb/>
　孝感縣地方所撥兵役寥寥無幾以致賊犯脱逃由此<lb/>
　觀之河南大小各員毎事小心慎重料理妥協而湖北<lb/>
　之草率廢弛怠忽政事相去何啻什伯彼此相形之下<lb/>
　湖廣督撫能無媿赧著該督將僉差疎縱之員查出題<lb/>
　叅其脱逃之犯按限嚴緝務獲如逾限不獲將地方官<lb/>
<pb n="KR2f0008_WYG_089-37a"/>
　從重治罪該督撫一併嚴加議處<lb/>
　　又奉<lb/>
上諭據署川陜總督查郎阿摺奏據四川提督黄廷桂咨<lb/>
　稱䕶理重慶鎮標遊擊保璠於委署黔彭營遊擊任内<lb/>
　與酉陽冉土司書使徃來因而節次勒索人口騾馬等<lb/>
　物又冉土司之子冉廣烜奸佔董昌規之妻為妾一案<lb/>
　餽送保璠銀兩禮物保璠貪婪為心目無法紀斷難一<lb/>
　刻姑容而土司冉元齡又有川省奸徒楊承勲等結黨<lb/>
<pb n="KR2f0008_WYG_089-37b"/>
　一案據賊黨供稱楊承勲家有金鑲玊印劉伯温碑記<lb/>
　他第七個兄弟楊七必要為王送在酉陽司等語則冉<lb/>
　元齡窩藏首逆之罪更不止於行求納賄實難疎縱養<lb/>
　奸應即嚴行叅究等語各省土司朕皆一視同仁與内<lb/>
　地官民無異莫不欲其安生樂業共享昇平之福是以<lb/>
　屢降諭㫖令該督撫訓飭官弁凡有管轄土司之責者<lb/>
　加意撫綏無得借端滋擾若有苛虐生事以致土司失<lb/>
　所者必重治其罪如鎮雄烏䝉等處土司肆行兇悍怙<lb/>
<pb n="KR2f0008_WYG_089-38a"/>
惡不悛其來久矣不得不加懲治以拯恤苗民安輯内<lb/>
地他如湖廣土司彭肇槐呈請改土為流朕降㫖不允<lb/>
因伊陳奏再四且將求改為流之至情懇請朕始允行<lb/>
而加以髙爵賞以帑金准其回籍居住所以恩賞之者<lb/>
甚為優渥至於他省督撫常有改土為流之請朕多未准<lb/>
行也但管轄苗疆之官弁等徃徃不能仰體朕心屛除<lb/>
私念若土司等有不敢書使往來者則加以傲抗之名<lb/>
摭拾小事申報上司若私相往還有所餽贈則上司訪<lb/>
<pb n="KR2f0008_WYG_089-38b"/>
知又加土司以行賄鑽營之名究治其罪如此則土司<lb/>
豈不處於兩難乎即如該督叅奏冉元齡之納賄於保<lb/>
璠朕知冉元齡必有屈抑難申之情也前據查郎阿奏<lb/>
稱四川奸徒楊承勲等謀為不軌假稱家有金鑲玊印<lb/>
其弟楊七必要為王送在酉陽司去了等語朕批諭查<lb/>
郎阿云酉陽土司素稱恭順必無藏匿重犯之理若果<lb/>
楊七逃往酉陽地方則冉元齡亦無不嚴緝解送者如<lb/>
楊七未至酉陽而强向冉元齡索獲則冉元齡不更寃<lb/>
<pb n="KR2f0008_WYG_089-39a"/>
　　抑乎總之各處土司承祖父之遺業受朝廷之厚恩茍<lb/>
　　有人心孰肯作奸犯科自罹罪戾惟是奸民匪𩔖等播<lb/>
　　弄搆釁希圗獲利於官弁之前則假揑土司不法事端<lb/>
　　而在土司地方又肆行恐嚇慫慂之詭計為督撫大吏<lb/>
　　者安可不詳加審察而輕信屬吏之浮言為奸徒所愚<lb/>
　　弄乎此案内需索受賄之保璠著該督撫嚴加審訊照<lb/>
　　所定苗疆之例定議具奏冉元齡悉從寛免不必查究<lb/>
　　至於賊黨所供金鑲玊印之語夫民間所謂金鑲玊印<lb/>
<pb n="KR2f0008_WYG_089-39b"/>
　　即歴代傳國璽也當日元順帝將此璽攜歸沙漠是以<lb/>
　　明代求之未獲我<lb/>
太宗文皇帝天聰九年察哈兒林丹汗之母將此寶進獻至<lb/>
　　今藏於大内今楊承勲家安得又有金鑲玊印此不過<lb/>
　　賊黨荒唐之語即使有之亦係偽造無用之物耳賊黨<lb/>
　　謀逆之罪不在此印之有無也何必深究著查郎阿黄<lb/>
　　廷桂憲徳等將朕諭㫖一併曉諭酉陽土司冉元齡知<lb/>
　　之<lb/>
<pb n="KR2f0008_WYG_089-40a"/>
　　又奉<lb/>
上諭前據許容奏稱李桐不勝平凉知府之任是以令其<lb/>
　調補慶陽知府今查郎阿奏稱李桐自任平凉以來能<lb/>
　辦理地方事務其承辦軍需又竭力慎重應令經管運<lb/>
　送請仍留平凉府任可收駕輕就熟之效等語各省府<lb/>
　州縣官員甚多朕之耳目豈能周知其賢否優劣專賴<lb/>
　督撫大臣據實秉公畫一陳奏以便降㫖用舎今以一<lb/>
　李桐也督臣以為當留撫臣以為當調封疆大臣同在<lb/>
<pb n="KR2f0008_WYG_089-40b"/>
　一方辦事而各執己意如此朕之用人更難矣著查郎<lb/>
　阿與許容從公㑹商畫一妥議具奏<lb/>
　　又奉<lb/>
上諭據寧逺大將軍岳鍾琪奏稱運户張忠等呈請將應<lb/>
　運布隆吉爾軍需炒麵自備脚力運送衆心踴躍之誠<lb/>
　甚為懇切似應准其所請以慰輿情等語張忠等呈請<lb/>
　運送軍需効力念切急公甚屬可嘉著該管道員宣㫖<lb/>
　奬諭其應領運價仍照數令其領去<lb/>
<pb n="KR2f0008_WYG_089-41a"/>
　　　又奉<lb/>
　上諭定例正月上辛日祈穀於<lb/>
上帝若上辛在正月初五以前則於次辛行祈穀之禮雍正<lb/>
　　三年五年俱以次辛祈穀率由舊章但元旦朝賀者朕<lb/>
　　躬之禮儀上辛祈穀者祀<lb/>
天之大典也明年正月初二上辛禮部題請於十二日中辛<lb/>
　　行祈穀禮朕思若以正月而論則十二日為中辛若以<lb/>
　　立春後而論則十二日為下辛矣因元旦朝賀筵宴而<lb/>
<pb n="KR2f0008_WYG_089-41b"/>
　　展祈穀之期朕心深有未安著定於初二日上辛行禮<lb/>
　　先期照例敬謹齋戒停止朝賀筵宴嗣後若元旦逄上<lb/>
　　辛之期則於次辛祈穀如在初五以前或值初七日<lb/>
世祖章皇帝忌辰著該部兩奏請㫖<lb/>
　　　二十九日奉<lb/>
　上諭昨據山西巡撫石麟奏報本年十一月初二日保徳<lb/>
　　州慶雲呈瑞今又奏報十二月初一日臨晉縣卿雲麗<lb/>
　　日歴午未申酉四時五色繽紛霞光萬道又據布政使<lb/>
<pb n="KR2f0008_WYG_089-42a"/>
　　蔣泂摺奏從前汾河形勢惟文水縣地勢低窪河身淤<lb/>
　　淺是以議開引渠二道正河一道今年六月内汾河水<lb/>
　　發河道改流文水縣自青髙村至伊家社各開引渠二<lb/>
　　道舊時漫流已為沃壤而東城村欲開之河現今寛濶<lb/>
　　十餘丈或數十丈衆水㑹同河身長二十五里直逹歸<lb/>
　　漕經年累月人力不能成之功天然疏濬等語朕思晉<lb/>
　　省民風由來醇樸是以感召<lb/>
天和屢歳皆登豐稔即如近日預備軍需民情踴躍爭先恐<lb/>
<pb n="KR2f0008_WYG_089-42b"/>
　　後悉出至誠觀此尊君親上之念則其孝親敬長克敦<lb/>
　　行誼可知而地方官員平日訓導有方亦即此可見是<lb/>
　　以仰䝉<lb/>
上天昭示瑞應以奬官民之善朕心深為慰悦著照河南省<lb/>
　　之例通行所屬府州縣將人材品行可備任使者不拘<lb/>
　　人數資格秉公舉出該撫再行詳加遴選具題奏聞送<lb/>
　　部引見并令各州縣於常例歳舉老農外再各舉一人<lb/>
　　給以八品頂帶以示朕褒嘉善俗廣沛恩膏之至意<lb/>
<pb n="KR2f0008_WYG_089-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_089-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷八十九<lb/>
</p>
<p>
</p>
  </div>
</body>
</text>
</TEI>
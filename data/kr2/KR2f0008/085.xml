<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_085-1a"/>
　欽定四庫全書<lb/>
世宗憲皇帝上諭内閣卷八十五<lb/>
　　雍正七年八月<lb/>
上諭二十八道<lb/>
　　初一日奉<lb/>
上諭朕常令奉差在外之臣工有所見聞據實陳奏昨有<lb/>
　人奏稱江南吏治平常即如徴收漕糧多加使費耗米<lb/>
　又如稅銀之侵蝕石塘之傾圮該上司悉置之不問凡<lb/>
<pb n="KR2f0008_WYG_085-1b"/>
　為督撫者受朕封疆之寄委任甚重訓誨甚殷理宜殫<lb/>
　力盡心安民察吏以副恩遇乃江南吏治廢弛若此以<lb/>
　鄰省比較則迥然不同江南督撫何能免曠職負恩之<lb/>
　咎著将奏摺抄録發與伊等閲看不識伊等聞外間輿<lb/>
　論如此亦自知愧恥否<lb/>
　　初二日奉<lb/>
上諭陳天培原任崇明總兵官平日熟悉水師前因浙江<lb/>
　提督員缺需人是以将伊補授伊到任後所奏事件俱<lb/>
<pb n="KR2f0008_WYG_085-2a"/>
　不甚妥協昨又被江南總督范時繹以違禁多買硝磺<lb/>
　題叅現在解任質審今覽陳天培所奏辦理賞給兵丁<lb/>
　生息銀兩一事甚屬錯謬朕之恩賞銀兩原令該提督<lb/>
　等公同設法料理營運生息以濟兵丁等吉凶緩急之<lb/>
　需並非取兵丁之利息以為賞恤也前降諭㫖甚明陳<lb/>
　天培不肯遵奉辦理祗圖簡便以䣃己責而不計兵丁<lb/>
　之得實惠與否則其平日居官辦事糊塗草率可知著<lb/>
　将陳天培奏摺發與新任提督尚瀠閲看其借給兵丁<lb/>
<pb n="KR2f0008_WYG_085-2b"/>
　銀兩著陳天培一一歸還交與尚瀠另行料理倘借給<lb/>
　銀兩内兵丁有不能清還者著陳天培照數賠補<lb/>
　　又奉<lb/>
上諭凡兵丁等承應官差飬贍家口專於糧餉是頼此外<lb/>
　别無資生之處乃有射利之舖户土豪人等交結隊目<lb/>
　廣放營債以取重利而孟浪之兵丁墮其術中借銀到<lb/>
　手隨意花費及至領餉之時不足以飽債主之谿壑此<lb/>
　實兵丁等暗中耗費以致窘乏之由也向來旗人有放<lb/>
<pb n="KR2f0008_WYG_085-3a"/>
　印子錢各色等弊今嚴禁之後兵丁漸覺從容著通行<lb/>
　各省文武官員出示曉諭嗣後不許舖户土豪人等再<lb/>
　放營債如有違者從重治罪其從前已經借給者著清<lb/>
　還本銀不許收取利息将此懲債主之貪心以杜暗蝕<lb/>
　兵粮之患其營伍兵丁彼此借貸者除朋情緩急通融<lb/>
　外若有放債圖利剥削同軰者著該管官稽查嚴禁倘<lb/>
　違禁不遵一經發覺将該管官一併議處<lb/>
　　初四日奉<lb/>
<pb n="KR2f0008_WYG_085-3b"/>
上諭佐領係四品副佐領未定品級今著定為五品准用<lb/>
　五品頂帶仍照本身職銜食俸再佐領係大員兼管者<lb/>
　居多向來佐領若有罰俸之案即照該員本身職銜定<lb/>
　議似屬太過嗣後若兼管佐領之員在佐領任内有罰<lb/>
　俸之案著照佐領品級罰俸永著為例<lb/>
　　初五日福建廵撫劉世明奏報彛船被風奉<lb/>
上諭吕宋被風彛船既已開往廣東佛山著廣東督撫查<lb/>
　照給與口糧加意撫恤聼其候風回國嗣後凡有外國<lb/>
<pb n="KR2f0008_WYG_085-4a"/>
　船隻遭風飄入内地者俱著該地方官查明縁由悉心<lb/>
　照料動支公項給與口糧修補船隻俾得安全回其本<lb/>
　國以副朕恩恤逺人之至意<lb/>
　　初七日奉<lb/>
上諭各省毎科考試武舉例用該省廵撫為主考官其閲<lb/>
　看文字則用屬下舉人進士出身之同知州縣等為同<lb/>
　考官朕思各省廵撫多有平日未曽學習騎射技勇者<lb/>
　忽司衡鑑之任何以評定舉子外場之優劣從今科為<lb/>
<pb n="KR2f0008_WYG_085-4b"/>
　始各省廵撫考試武舉時著就近省城之提督總兵一<lb/>
　員同考外場秉公㧞取務令得人以光大典若提鎮駐<lb/>
　劄路逺或因公他出則令總督或提鎮派委副将一員<lb/>
　代之<lb/>
　　初八日奉<lb/>
上諭刑部奏稱越獄之犯半年内自首供出同夥盡行拏<lb/>
　獲者准減罪一等等語凡犯人越獄皆於本罪之外加<lb/>
　倍治罪此所議減罪一等者即減其本罪乎抑減其加<lb/>
<pb n="KR2f0008_WYG_085-5a"/>
　　倍之罪乎本内未曽聲明将來難於奉行至於供出同<lb/>
　　夥盡行拏獲則與以減等倘案内本無同夥只有一人<lb/>
　　越獄於限内自首又何以處之若自首而即減其本罪<lb/>
　　是因越獄而得利轉開越獄之端将見犯者愈衆矣又<lb/>
　　如供出同夥盡行拏獲減罪一等倘同夥多人内有一<lb/>
　　二人未獲又不得邀減等之恩亦非平情之論著再加<lb/>
　　詳議具奏<lb/>
　　　初九日奉<lb/>
<pb n="KR2f0008_WYG_085-5b"/>
　上諭向來<lb/>
三陵俸工米石皆係截留漕米支給自康熈五十年漕米不<lb/>
　　敷經直撫題請将不敷之米毎石給銀一兩令遵化薊<lb/>
　　州豐潤三州縣採買支放州縣委之吏胥遂至吏胥串<lb/>
　　通兵役折銀代米私相授受雖經降㫖嚴禁恐此弊未<lb/>
　　能盡除而州縣之運送本色者車脚之費不無賠墊且<lb/>
　　領銀採買或值米貴之時一時難以購辦官員兵役未<lb/>
　　免守候時日是折銀採買於官兵均屬未便著總理<lb/>
<pb n="KR2f0008_WYG_085-6a"/>
三陵事務尚崇<graphic n="KR1771" url="https://raw.githubusercontent.com/kanripo/KR-Gaiji/master/images/KR1771.png" mimeType="image/png"/>将<lb/>
三陵官員太監兵役毎年需給俸工米石分晰白米若干稄<lb/>
　　米若干粟米若干預行造册咨報户部户部行知倉場<lb/>
　　預行照數截留分貯遵化薊州豐潤三州縣於庚戌年<lb/>
　　為始所有俸工米石均以本色給發如此則更無不敷<lb/>
　　之米<lb/>
陵寝員役不至守候待支胥吏兵丁可免串通折價之弊而<lb/>
　　州縣亦無賠墊脚價之累矣該部即遵諭行<lb/>
<pb n="KR2f0008_WYG_085-6b"/>
　　　初十日刑部彚題本内鑲黄旗漢軍都統石文焻咨<lb/>
　　　送原任泗州知州范時習之子范宏俊歸旗遲延照<lb/>
　　　例枷責一案奏<lb/>
　上諭嗣後歸旗人員有逾限逗遛在外應行枷號者著按<lb/>
　　其逗遛年月之多寡以為枷號之期若逗遛一年即枷<lb/>
　　號一年照此計算倘另有生事犯法之處則從重歸結<lb/>
　　永著為例<lb/>
　　　十一日奉<lb/>
<pb n="KR2f0008_WYG_085-7a"/>
上諭自古帝王之治天下設官分職不得其人則庻政莫<lb/>
　由振舉而理財不得其道則國用不足雖欲減賦蠲租<lb/>
　沛膏澤於萬姓其勢有所不能此自然之理也數年以<lb/>
　來怡親王大臣等辦理户部事務敬慎公忠風清弊絶<lb/>
　阜民裕國府庫充盈國家經費既敷則蠲除惟正之供<lb/>
　施恩常格之外使羣黎百姓俯仰有餘乃朕寤寐之至<lb/>
　願也昨山東署撫奏稱今嵗東省秋成大稔父老皆言<lb/>
　二十餘年以來所僅見朕思上年命田文鏡總督山東<lb/>
<pb n="KR2f0008_WYG_085-7b"/>
　而今年地方禾稼遂登大有又如岳鍾琪總督陜省平<lb/>
　日駐劄西安則西安比嵗豐收今夏領兵前往甘肅則<lb/>
　甘肅收成大熟而西安六七月間便覺苦旱又如鄂爾<lb/>
　泰之在雲南連嵗地方雨暘時若今夏廵厯貴州甫離<lb/>
　滇境而雲南府屬之晉寜宜良等處即有暴雨潰堤低<lb/>
　田被水之事又如李衛之在浙江屢年四境豐樂今嵗<lb/>
　李衛暫離浙省而衢屬江山縣峽口谷即有起蛟發水<lb/>
　淹沒禾麥之災觀此數事益見賢督撫之感召<lb/>
<pb n="KR2f0008_WYG_085-8a"/>
天和㨗如影響則凡為督撫者宜何如之敬謹居心公忠奉<lb/>
　　職以不愧屋漏之誠為感格<lb/>
上天之本耶聞今年秦省西安一帶夏月甚旱而地方文武<lb/>
　　大臣官員㒺知修省此則封疆大臣之所當切戒者朕<lb/>
　　非䣃責於臣工而屢頒此等諭㫖也盖朕實有見於天<lb/>
　　人感應之理纖毫不爽而夙夜敬謹乾惕覺<lb/>
鑒觀之有赫而呼吸之可通倘朕心有一刻之懈弛而徒以<lb/>
　　訓誡之詞責諸臣下其又何以對越<lb/>
<pb n="KR2f0008_WYG_085-8b"/>
天地神明乎又據廣東督撫布按等奏稱今年粤東雨澤均<lb/>
　　調百榖順成合計通省米價貴者不過八錢㡬分賤者<lb/>
　　至於五六錢實粤省從來希有之事朕聞之深為慰悅<lb/>
　　此皆該省民人等革薄從忠醇厚良善之心仰感<lb/>
上天垂佑而錫以豐穰之所致也著将山東廣東二省庚戌<lb/>
　　年地丁錢糧各免四十萬兩以奨地方官民之善直𨽻<lb/>
　　陜西今年已各蠲銀四十萬兩庚戌年著再各免地丁<lb/>
　　錢糧四十萬兩山西通省連嵗皆獲豐收著免庚戌年<lb/>
<pb n="KR2f0008_WYG_085-9a"/>
　地丁銀四十萬兩安徽等屬亦著免庚戌年地丁銀四<lb/>
　十萬兩此六省共蠲免額徴銀二百四十萬兩乃朕加<lb/>
　惠閭閻之特恩該督撫等應轉飭有司仰體朕心敬謹<lb/>
　奉行務使小民均沾實惠倘不肖官吏及紳士土豪等<lb/>
　有侵蝕包攬等弊一經發覺定行重治其罪並将失察<lb/>
　之督撫上司等官嚴加議處<lb/>
　　又奉<lb/>
上諭近畿各府有八旗荘屯雜處其間有司難於清查且<lb/>
<pb n="KR2f0008_WYG_085-9b"/>
　八旗罷黜之廢員及不能上進之子弟與多事不法之<lb/>
　家人往往潜住其中結交逰手好閒之軰妄行生事或<lb/>
　好勇闘狠或酗酒賭博或與百姓争訟告訐展轉不休<lb/>
　以致風俗日漸澆凌難以整理雖有理事同知一員亦<lb/>
　相隔甚逺不過詞訟到案一為判斷而已平時則無稽<lb/>
　查約束之功也朕意欲於旗員及司官内遴選賢能者<lb/>
　八員派往各府有荘屯之地方専辦旗人之事時加教<lb/>
　誨申明禁約𨗳其善念革其邪心小則分别懲戒大則<lb/>
<pb n="KR2f0008_WYG_085-10a"/>
　據實糾叅其有旗民互相争訟之事仍聼該管衙門審<lb/>
　理此差往之員以一年為期更換一次果能實心辦理<lb/>
　化導有方一年所管之處無旗人犯法之案将該員與<lb/>
　以議叙倘或怠忽廢弛因循瞻顧或擅作威福多生事<lb/>
　端著直𨽻總督與廵察御史即行叅奏從重議處其如<lb/>
　何分析管理及如何定例之處著該部詳悉妥議具奏<lb/>
　　十二日奉<lb/>
上諭盛京旅順地方雖設有水師官兵而俱不能諳練水<lb/>
<pb n="KR2f0008_WYG_085-10b"/>
　師事務若無教習之員恐其有名無實著福建水師提<lb/>
　督藍廷珍于千總内揀選數員於兵丁内揀選數名熟<lb/>
　按水師者令赴盛京交與該将軍令其教習旅順水師<lb/>
　官兵其由福建起身之時著該督撫照資助送往浙江<lb/>
　湖廣弁兵之例給與盤費<lb/>
　　十四日刑部奏新鄭縣民李大保殺死伊妻郭氏<lb/>
　　并子對兒照律擬絞奉<lb/>
上諭李大保因繼母李氏平日相待甚薄適因争奪酒壺<lb/>
<pb n="KR2f0008_WYG_085-11a"/>
将李氏帶仆於地李氏聲言送官究治李大保忿懼交<lb/>
加輒欲自盡於是先将一妻兩子用刀抺死其殺妻之<lb/>
罪雖無可逭而其起釁之處則尚有因嘗見繼母之於<lb/>
前母之子其相待之刻有在尋常情理之外者夫子之<lb/>
於繼母其奉養承順服制禮節一切與本生之母無異<lb/>
此倫常之道也則為繼母者亦當視如親生顧復撫飬<lb/>
方為交盡其道乃有一等婦人悍惡性成不明大義常<lb/>
存分别之心偏愛其所生之子而薄待前母之子若己<lb/>
<pb n="KR2f0008_WYG_085-11b"/>
未有子者又或懐嫉妬之念而憎惡前母之子或顯加<lb/>
之以陵虐或隂中之以計謀以致其子不得其死甚且<lb/>
至於絶其夫之宗祀而不恤是不但母子之恩已絶並<lb/>
視其夫如仇讐矣向以名分所在故律無擬抵之條事<lb/>
既出於情理之外所當酌量立法以防人倫之變朕意<lb/>
若繼母於前母之子有陵逼謀害等情至於身死者将<lb/>
情由審訊確實以其所生之子議令抵償若繼母未生<lb/>
子者則令歸其母家不得承受夫家産業如此庶使秉<lb/>
<pb n="KR2f0008_WYG_085-12a"/>
　性兇悍不顧大義之婦人有所儆戒消其殘忍之心而<lb/>
　保全其母子之恩誼似屬有益著九卿悉心詳議具奏<lb/>
　　十五日<lb/>
諭大學士九卿朕於用人行政是非賞罰總視乎理之至<lb/>
　公而未嘗稍存成見大學云心有所忿懥則不得其正<lb/>
　有所恐懼則不得其正有所好樂則不得其正有所憂<lb/>
　患則不得其正夫心不正則是非可否皆不得其當其<lb/>
　弊有不可勝言者矣周子通書云無欲則静虛動直静<lb/>
<pb n="KR2f0008_WYG_085-12b"/>
　虛則明明則通動直則公公則溥可見人之心必静虛<lb/>
　動直而後應事接物可得其平若一有所偏向則静不<lb/>
　能虛動不能直又安望其明通公溥哉夫有所者不過<lb/>
　流於一偏而已足為心之累至於有我則全是自私自<lb/>
　利之心縈繞固結於中但知有己而不知有人則其心<lb/>
　之不正更甚矣古稱溺愛者不明凡人溺愛他人則於<lb/>
　是非可否已不能辨而不免於惑況溺愛已身則但見<lb/>
　其是而不見其非但見其可而不見其否沉惑迷謬以<lb/>
<pb n="KR2f0008_WYG_085-13a"/>
　至過咎日叢愆尤日積而全不知醒悟改悔其為害尚<lb/>
　可言哉又如人臣以忠言規諫其君則望君之虛懐採<lb/>
　納而人君以正言訓勉其臣亦望臣之實心聼從若君<lb/>
　不用臣言則加以拒諫之名而臣奉君之訓則聼之藐<lb/>
　藐清夜自思能安於心乎惟是君之不聼臣言人人皆<lb/>
　得而見之而臣之不能洗心易慮以從君之訓則在隠<lb/>
　微之間人所難知是在為臣者之捫心省察而已<lb/>
　　十七日奉<lb/>
<pb n="KR2f0008_WYG_085-13b"/>
上諭朕自御極以來凡文武大小官員進見時必諄諄訓<lb/>
　誨諭以國計民生之要務至於近日廷臣科道等官輪<lb/>
　班條奏其實在可行者即降㫖施行其似有可採者即<lb/>
　發令查議其有言之未當者或局於一偏之見或失之<lb/>
　迂濶難行甚至懐挾私心不顧大體敷陳鄙𤨏識見庸<lb/>
　愚朕多召令入見面加訓誨剖晰其説諭以不可施行<lb/>
　之故盖朕意欲使其人曉然明白自知識見之淺鄙是<lb/>
　以降㫖之時周詳往復不憚煩勞倘其人退而録記果<lb/>
<pb n="KR2f0008_WYG_085-14a"/>
能深㑹朕心詳繹朕㫖一一紀載略無舛錯遺漏豈不<lb/>
甚善但其事有甚難者彼於倉猝之際敬畏矜持或則<lb/>
錯㑹朕㫖或則記憶不全又或書寫之間詞不逹意或<lb/>
有意揑成顛倒朕諭所謂差之毫釐謬以千里者正復<lb/>
不少即如啟奏拆本時大學士及學士滿漢多人皆毎<lb/>
日進見素常熟習者而面奉諭㫖退而繕寫進呈尚且<lb/>
未能悉協何況出於一人一時之奏對者乎前者科道<lb/>
翰林八九十人同奉面諭朕令其各書呈覽乃諸人所<lb/>
<pb n="KR2f0008_WYG_085-14b"/>
寫叅差八九十員人皆互異且與朕㫖多不相符可見<lb/>
理㑹記載之難矣設或漫自記録謬相流傳有失降㫖<lb/>
之本意則所闗匪細從前屢經曉諭曽命在廷大臣與<lb/>
外省文武員弁等面奉之㫖皆書寫進呈朕覽以防訛<lb/>
錯今再行申飭凡内外大小臣工不論從前嗣後倘有<lb/>
欲記面奉之㫖者著将所記呈奏方許存録倘有未經<lb/>
奏覽私自存録者一經查出照詐為制書之律治罪著<lb/>
各部院衙門将此諭㫖録貼堂壁俾現任及接任官員<lb/>
<pb n="KR2f0008_WYG_085-15a"/>
　共知之其各省文武官弁等著該督撫提鎮将朕此㫖<lb/>
　毎年通行曉諭一次倘屬員等有不知此㫖者朕惟該<lb/>
　上司是問<lb/>
　　又奉<lb/>
上諭兩浙私鹽向來充斥前經督臣李衛竭力清釐多方<lb/>
　整飭是以巨窩斂跡梟販潛踪官引疏通弊端禁止近<lb/>
　聞江南地方文武官員視為膜外奉行不力以致蘓松<lb/>
　一帶人心懈弛濵海鹽徒遂借肩挑背負四十斤以内<lb/>
<pb n="KR2f0008_WYG_085-15b"/>
　不在禁約之例號召老少男婦百十成羣公然交易因<lb/>
　而運送窩囤無從究詰夫肩挑背負四十斤以内不在<lb/>
　禁約之條者乃國家恩恤小民之至意若因此而廣開<lb/>
　鹽梟私販之門是朝廷之恩例轉令不法棍徒藉以長<lb/>
　奸而滋弊矣聞李衛先經行令毎縣查報貧難小民四<lb/>
　五十名給與木籌毎日許赴官店買鹽二十斤挑賣以<lb/>
　為餬口之計此法甚善窮民既得覔利以資生奸販不<lb/>
　致營私而虧課於鹺政實有禆益而江南督撫身在地<lb/>
<pb n="KR2f0008_WYG_085-16a"/>
　方同有稽查經理之責豈無耳目心思乎今蘓松一帶<lb/>
　私販仍復横行江南督撫有司亦自知愧赧否<lb/>
　　又奉<lb/>
上諭廣東潮州總兵尚瀠謹慎諳練効力有年簡任以來<lb/>
　兵民相安聲名甚好久欲用為提督因海疆𦂳要是以<lb/>
　尚留總兵之任忽聞溘逝深可憫惻著賞銀一千兩為<lb/>
　伊歸櫬之費即於廣東藩庫内支給<lb/>
　　十八日奉<lb/>
<pb n="KR2f0008_WYG_085-16b"/>
上諭前據王璣叅劾松江府知府張文英一案朕以王璣<lb/>
　徇私負公其所叅未必公當即著范時繹尹繼善彭維<lb/>
　新秉公確查并将王璣有無挾私或聼趙向奎詳揭之<lb/>
　處查奏又王璣請将丹徒縣知縣張廷煌調補鹽城朕<lb/>
　以張廷煌任内有承追督催九十餘案未完而所調鹽<lb/>
　城又非事簡之缺亦著范時繹等将王璣與張廷煌有<lb/>
　無請託徇庇之處詳查具奏兹據彭維新奏稱王璣自<lb/>
　行檢舉從前題調張廷煌等之時未曽等候范時繹尹<lb/>
<pb n="KR2f0008_WYG_085-17a"/>
繼善兩處畫題先行拜本等語則王璣徇庇之處顯然<lb/>
矣今有人摺奏王璣與趙向奎朋比行私不獨清查錢<lb/>
糧一事怠玩悠忽而辦理地方事務全無公道如原任<lb/>
夔州府知府喬鐸侵匿夔闗銀十萬三千餘両查追原<lb/>
籍家産一案有程文蔚首報收貯喬鐸寄頓箱物并銀<lb/>
二萬四千兩續據喬鐸之子喬於宣控告程文蔚之子<lb/>
程汝趾隠匿行鹽本利銀八萬二千兩屢經府縣質審<lb/>
當據喬於宣程文蔚各供認所欠銀兩除案内首出之<lb/>
<pb n="KR2f0008_WYG_085-17b"/>
項及喬程兩姓家産估交外其餘均認各半完帑詳報<lb/>
經范時繹尹繼善嚴批著追在案乃王璣署事之後因<lb/>
程文蔚是伊岳家思欲翻案開脱示意屬員欲将喬鐸<lb/>
在川開報程汝趾處收存本利銀十餘萬兩并寄貯箱<lb/>
匣金珠等物題明奉㫖查追之案任其含混以待詳解<lb/>
之日便於開脱而程汝趾恃王璣親情勢力於駁審時<lb/>
復行狡賴司府等官皆有兩難歸結之議再如原任南<lb/>
滙縣知縣欽璉為人浮詐性好鑽營與王璣同鄉情宻<lb/>
<pb n="KR2f0008_WYG_085-18a"/>
相期援引王璣前在江鎮道任内有應賠窖庫銀一千<lb/>
餘兩係前任知縣張文英縣丞朱懋熹查出銀色低潮<lb/>
通詳賠補王璣将張文英百計捜求報復前怨適嘉湖<lb/>
道王溯維奉㫖派令協查民欠到蘇王璣竟委令管理<lb/>
海闗且不待奉㫖准允即於出疏之日将松江府知府<lb/>
張文英原管税務摘交管理王璣怒猶未解欲将張文<lb/>
英於甄别疏内填入病廢議以欽璉題補松江府知府<lb/>
經范時繹尹繼善以張文英任内原無過犯欽璉現係<lb/>
<pb n="KR2f0008_WYG_085-18b"/>
未經開復之員不便題請甫經咨覆王璣旋揑叅張文<lb/>
英多病推諉即於疏内聲説委令欽璉署理府印出疏<lb/>
後方移咨督臣㑹稿而縣丞朱懋熹以賠銀之怨即以<lb/>
報竊誣其諱盗咨革矣再如丹徒縣知縣張廷煌係王<lb/>
璣在江鎮道任内相交舊好畏地方之衝繁乃以試用<lb/>
之鹽城縣知縣孫䕃孫調補欲為張廷煌轉移善地示<lb/>
意與趙向奎而趙向奎徇情開擬具詳經督臣批駁王<lb/>
璣乃據司詳移稿㑹題督臣不允王璣竟自出疏至七<lb/>
<pb n="KR2f0008_WYG_085-19a"/>
日後始寄札督臣懇其㑹稿再如寳應縣知縣王宸儁<lb/>
與王璣舊有譜誼就近題調震澤縁該縣員缺奉㫖特<lb/>
用鄧圭補授部文催令王宸儁仍回原任乃王璣留住<lb/>
在蘇適長洲縣知縣董永丁憂缺出竟置著令回任之<lb/>
㫖於不顧一任本缺空懸日久復留署長洲亦經督臣<lb/>
批駁再如鎮洋縣知縣陶士偰因嵗叅錢糧一案荆溪<lb/>
縣試用知縣髙式矩因署無錫任内檢驗不實一案署<lb/>
南滙縣事通判施霈因解犯遲延一案皆係例應題叅<lb/>
<pb n="KR2f0008_WYG_085-19b"/>
聼部議覆候㫖降罰之案與叅請革職者有别乃皆素<lb/>
所不喜一經叅出隨即摘印不惟不循定例且不顧該<lb/>
縣等正在清查民欠料理之時等語奏摺所叅王璣營<lb/>
私廢公肆意妄行種種欵蹟如此則其從前叅劾張文<lb/>
英及請調張廷煌二案朕所降諭㫖料其必有徇私情<lb/>
弊厯厯不爽矣又據四川廵撫憲徳奏稱喬鐸名下贓<lb/>
銀已逾一年之限尚不足完半之數據喬鐸呈稱奉追<lb/>
之日即将交與妻弟程汝趾行鹽本利銀兩以及收貯<lb/>
<pb n="KR2f0008_WYG_085-20a"/>
　箱匣等物全數報出而家中房産衣飾等項尚值三萬<lb/>
　餘金亦經報官封貯若原籍地方官早将衣飾房産變<lb/>
　賣則一年之内完半有餘等語可見喬鐸原籍之不能<lb/>
　清完庫帑全因王璣徇庇程文蔚之所致也又從前徐<lb/>
　成棟欽璉等築吴淞江東叚工程違限悮工部議革職<lb/>
　仍令加幫髙厚用過銀兩照數追賠今王璣題請邀免<lb/>
　追賠援例開復未必不係徇庇欽璉之故王璣受朕深<lb/>
　恩不思報効乃逞其私意以愛憎為舉劾以喜怒作威<lb/>
<pb n="KR2f0008_WYG_085-20b"/>
　福置吏治民生於膜外視科條法令為弁髦且與趙向<lb/>
　奎表裏營私顛倒曲直負恩負國物議沸騰著将奏摺<lb/>
　各欵及各本案件一併交與范時繹尹繼善彭維新秉<lb/>
　公據實查審定擬具奏<lb/>
　　又諸王大臣等以<lb/>
賜觀瑞繭奏請宣付史館奉<lb/>
上諭前據浙江署督性桂署撫蔡仕<graphic n="KR1550" url="https://raw.githubusercontent.com/kanripo/KR-Gaiji/master/images/KR1550.png" mimeType="image/png"/>等奏進湖州居民<lb/>
　王文隆家萬蠶同織瑞繭一幅長五尺八寸寛二尺三<lb/>
<pb n="KR2f0008_WYG_085-21a"/>
　　寸父老皆稱為從來未有之事朕恐小民圗利望恩或<lb/>
　　用人力造作而成亦未可知因令性桂等詳細體訪務<lb/>
　　令確實勿為所欺昨性桂蔡仕<graphic n="KR1550" url="https://raw.githubusercontent.com/kanripo/KR-Gaiji/master/images/KR1550.png" mimeType="image/png"/>等於本地詳加驗看<lb/>
　　訪察實係自然成就並不由於人工具摺覆奏前來廷<lb/>
　　臣等以蠶桑織紝乃衣被之大原養民之切務今浙省<lb/>
　　有此瑞應則小民温暖可期咸為國家稱慶奏請宣付<lb/>
　　史館昭示萬世朕素不言祥瑞數年以來毎遇休徴必<lb/>
　　倍加乾惕儆戒所頒諭㫖至再至三想中外臣民共知<lb/>
<pb n="KR2f0008_WYG_085-21b"/>
　　之矣朕愛育元元務期普天率土之人同霑實恵一時<lb/>
　　希有之物不足以禦飢寒倘蒙<lb/>
上天俯鍳悃誠錫福黎庶蠶桑普盛衣食充盈乃朕心之所<lb/>
　　謂祥瑞也朕命卿等觀看理應具奏然宣付史館之處<lb/>
　　可不必行<lb/>
　　　二十日奉<lb/>
　上諭直𨽻宣化府屬挖運一事前經部議改徴折色令各<lb/>
　　州縣照撥運之數毎米一石折銀一兩解交受運州縣<lb/>
<pb n="KR2f0008_WYG_085-22a"/>
　支給兵丁既免挖運之煩又省輓輸之累是以降㫖允<lb/>
　行但查宣屬屯糧例於九月開徴而兵米例於季首支<lb/>
　領今改徴折色恐百姓輸納不前兵丁支給有待著該<lb/>
　管官先於藩庫将應發銀兩預行給領俟各州縣徴完<lb/>
　之日解司還項至萬全縣及獨石張家二口地勢稍寒<lb/>
　毎至春夏之間米價不無増長過往員役口糧及兵丁<lb/>
　季米折銀一兩恐不敷採買之價亦著該管官於毎年<lb/>
　秋成米賤之時約計需米若干於藩庫領銀預行採買<lb/>
<pb n="KR2f0008_WYG_085-22b"/>
　存貯各處倉厫以備支給俟各州縣折徴完日解司還<lb/>
　項則百姓既免從前挖運之累而兵米口糧亦無需待<lb/>
　不敷之慮矣該部即遵諭行<lb/>
　　二十一日奉<lb/>
上諭據總督鄂爾泰奏稱黔屬思州及古州之梅得等處<lb/>
　自七月初八日至閏七月十一日有五色彩雲光華燦<lb/>
　爛疊秀争華厯時經久一月之内七見嘉徴等語朕嘗<lb/>
　言天人相感之理㨗於影響督撫大臣等果能公忠體<lb/>
<pb n="KR2f0008_WYG_085-23a"/>
　　國實心愛民必能感召<lb/>
天和錫嘉祥於其所轄之地即如鄂爾泰頻年駐節本省祥<lb/>
　　雲三見於滇南今年以公事前往貴州慶雲即見於黔<lb/>
　　省又如今嵗岳鍾琪領兵甘肅而甘肅禾稼豐登田文<lb/>
　　鏡節制山東而山東秋成大稔又如李衛總督浙江比<lb/>
　　嵗以來境内農田豐熟今年甫離浙境而衢屬山鄉即<lb/>
　　有蛟水泛溢之事舉此近事數端仰見<lb/>
上天昭示顯然欲使君臣共知儆惕也朕素不言祥瑞所以<lb/>
<pb n="KR2f0008_WYG_085-23b"/>
　　屢年以來從未曽因嘉徴而受慶賀而敬慎之念日益<lb/>
　　加䖍想中外臣民亦共知之矣夫<lb/>
上天示人君以災祥一如人君加臣下以賞罰也人臣受君<lb/>
　　上之賞固不可侈然自足放逸驕矜若並無欣慰之心<lb/>
　　而不以為慶則受君上之罰亦不知畏懼悛改此非矯<lb/>
　　情違衆之人即胸無忌憚之軰矣人君之於<lb/>
天其理亦復如是至於鄂爾泰之屢次奏報慶雲者盖以滇<lb/>
　　黔地方有此瑞應萬目共覩在人臣之心無不願國家<lb/>
<pb n="KR2f0008_WYG_085-24a"/>
　　之蒙福兆庶之凝禧州縣申詳而督臣陳奏此皆出於<lb/>
　　情理之不能自已倘有心懐不肖之人或且議其為迎<lb/>
　　合或且譏其為謟諛此皆藏幸災樂禍之邪心不止於<lb/>
　　春秋責備賢者而已惟是滇黔逺省荷<lb/>
上天之垂象加恩如此則自大臣以及官弁兵民宜何如之<lb/>
　　敬謹䖍恭以永承<lb/>
天貺是則所當夙夜加勉者也<lb/>
　　　又刑部議准署山東廵撫費金吾題張氏等謀殺親<lb/>
<pb n="KR2f0008_WYG_085-24b"/>
　　　夫羅光基照律治罪奉<lb/>
　上諭張氏著即凌遲處決羅光臣著即處斬此案已厯十<lb/>
　　有餘年並未審明題結著将雍正元年以後之該管上<lb/>
　　司逐一查明令其将失查沉壓情由明白回奏<lb/>
　　　二十三日奉<lb/>
　上諭京師之大興宛平二縣知縣常以虧空被㕘朕體察<lb/>
　　其故二縣在輦轂之下毎有一時速辦之公事不能遲<lb/>
　　緩者只得那移庫銀以濟用而支領還項未免遲延時<lb/>
<pb n="KR2f0008_WYG_085-25a"/>
　日其上司察知庫帑有虧不得不行㕘劾此等虧空實<lb/>
　有可原之情朕體恤臣工不忍聼其因辦公而遭罷黜<lb/>
　為之思一備用之道著宛大二縣各領户部銀一萬兩<lb/>
　永逺存貯該縣遇有速辦之公事即詳明府尹将此銀<lb/>
　動支應用俟支領銷算之時仍復歸還原項於毎年嵗<lb/>
　底報部查核如此則辦公有賴備用有資再有虧空國<lb/>
　帑或借名擅動備用之銀者定行重治其罪<lb/>
　　二十四日奉<lb/>
<pb n="KR2f0008_WYG_085-25b"/>
上諭朕惟古聖人之制祭祀也凡山川嶽瀆之神有功徳<lb/>
　於生民能為之禦災捍患者皆載在祀典盖所以薦歆<lb/>
　昭格崇徳報功而并以動斯人敬畏祗肅之心使之毋<lb/>
　敢慢易而為非也雍正二年浙江海塘潮水衝決朕特<lb/>
　發帑金命大臣察勘修築并念居民平日不知畏敬<lb/>
明神多有䙝慢切諭以䖍誠修省之道令地方官家喻户<lb/>
　曉警覺衆庶比年以來塘工完整災沴不作居民安業<lb/>
　盖已黙叨<lb/>
<pb n="KR2f0008_WYG_085-26a"/>
神佑矣今年潮汐盛長㡬至泛溢官民震恐幸而水勢漸<lb/>
　退隄防無恙此皆<lb/>
神明黙垂䕶佑惠我烝民者也兹特發内帑銀十萬兩於<lb/>
　海寜縣地方敕建<lb/>
海神之廟以崇報享著該督遴委賢員度地鳩工敬謹修<lb/>
　建務期制度恢宏規模壮麗崇奉祀事用答<lb/>
明神庇民禦患之休烈且令逺近人民奔走瞻仰興起感<lb/>
　動庶莫不盡消其慢易之私而益振其恪恭之志相與<lb/>
<pb n="KR2f0008_WYG_085-26b"/>
　服教畏神遷善改過永荷庥祥則於國家事<lb/>
神治人之道均有賴焉其應行事宜著該督等詳悉定議<lb/>
　具奏<lb/>
　　又奉<lb/>
上諭楊夢琰因碩色㕘奏伊辦理鹽務識見淺鄙用意偏<lb/>
　執是以降㫖令其解任來京俟額引通融帶銷一案田<lb/>
　文鏡查明具奏到日再降諭㫖今覽田文鏡所奏是楊<lb/>
　夢琰從前所辦並無錯悮著楊夢琰回河東運使之任<lb/>
<pb n="KR2f0008_WYG_085-27a"/>
　仍帶革職効力姚培和原從榆林道改補河東運使今<lb/>
　著仍往陜西交與署督查郎阿若陜甘二省有道員之<lb/>
　缺應行委員署理者令其暫行署理俟有道員缺出即<lb/>
　将姚培和題補<lb/>
　　又奉<lb/>
上諭嗣後各該省委員修理城工俱交與該省督撫布按<lb/>
　毎人各管一處城工有數處者則令分管若只一二處<lb/>
　者則令挨管如有修築不堅三年之内即至傾圯者著<lb/>
<pb n="KR2f0008_WYG_085-27b"/>
　承修之員與専管工程之上司分任賠修倘管工之上<lb/>
　司因干係己身賠修而故意隠匿者一經發覺即令専<lb/>
　修並重治其罪将此永著為例廣東所修城工十三處<lb/>
　即照此例行<lb/>
　　二十九日奉<lb/>
上諭據陳世倌奏稱山東濟兗東三府雍正三年借與百<lb/>
　姓之倉榖塞楞額接任廵撫視為膜外至今尚未徴收<lb/>
　還項祈敕下署撫臣勒限催完等語從前山東有司惡<lb/>
<pb n="KR2f0008_WYG_085-28a"/>
習往往借百姓貸欠之名以為開銷虧空之計夫以國<lb/>
家賑濟貧民之項而官吏尚忍侵漁飽其私槖則其他<lb/>
可知此借欠未完之倉榖或仍蹈故轍並未實借與民<lb/>
則咎在陳世倌應於陳世倌是問若從前民借是實而<lb/>
塞楞額接任數年置若㒺聞聼其貽悮則咎在塞楞額<lb/>
應於塞楞額是問著将塞楞額解往山東與陳世倌質<lb/>
對並令署撫岳濬費金吾秉公查明果係何人貽悮之<lb/>
處即令其在山東催收還項如有不能催完者即令其<lb/>
<pb n="KR2f0008_WYG_085-28b"/>
照數賠補又據陳世倌奏稱倘原係極貧之民或别有<lb/>
事故力不能償者數亦無多應否寛免出自聖恩等語<lb/>
朕愛養黎元不惜蠲除數十百萬之正賦豈獨吝此數<lb/>
百石之倉糧祗因山東不肖有司漸染向來之惡習此<lb/>
端一開又将指稱貧民以填貪吏之虧項矣倘有民欠<lb/>
力不能償者著經手之陳世倌遲悮之塞楞額分任賠<lb/>
補<lb/>
　又奉<lb/>
<pb n="KR2f0008_WYG_085-29a"/>
上諭工部所辦厯年柴炭煤斤等項舖户拖欠銀至二萬<lb/>
　餘兩之多從前工部堂官並未查出今李永陞查明㕘<lb/>
　奏甚屬可嘉著交部議叙至李永陞請将此項銀兩著<lb/>
　落原給發之堂司官及未經查㕘之堂司官分任賠補<lb/>
　所奏甚是但此項厯年已久經管多人若勒限嚴追則<lb/>
　干連之人甚衆其中不能保無寃抑著概免賠補<lb/>
　<lb/>
　<lb/>
<pb n="KR2f0008_WYG_085-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣巻八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_132-1a"/>
　欽定四庫全書<lb/>
世宗憲皇帝上諭内閣卷一百三十二<lb/>
　　雍正十一年六月<lb/>
上諭九道<lb/>
　　初七日奉<lb/>
上諭上科進士分部學習者今已滿三年之朝著該部堂<lb/>
　官秉公分别其應用部屬者著以六部主事歸班選用<lb/>
　其應用知縣者即照進士甲第名次歸班選用該部詳<lb/>
<pb n="KR2f0008_WYG_132-1b"/>
　悉定議具奏<lb/>
　　初八日奉<lb/>
上諭武弁中熟習水師之人甚為難得該管大臣若不於<lb/>
　平日留心儲養何以收人地相宜之效每見督撫諸臣<lb/>
　中有將熟習水師人員題請調用陸路者此皆未曽周<lb/>
　詳籌算之故著通行傳諭嗣後細加體察若在水師中<lb/>
　為平常之員而長於陸路者准其調補陸路若係長於<lb/>
　水師之員俱留於水師員缺題補不可因陸路一時需<lb/>
<pb n="KR2f0008_WYG_132-2a"/>
　人輕易改調以致用違其長從前有如此悞用者可查<lb/>
　明題請改調向後部中推陞之缺亦著該部聲明請㫖<lb/>
　　初十日奉<lb/>
上諭據河南署撫孫國璽奏報豫省歴年耗羨銀兩除本<lb/>
　地公事支用外現存司庫銀七十萬兩有零又社倉存<lb/>
　貯穀麥等項共計二十八萬石有零等語此皆原任總<lb/>
　督田文鏡在任多年殫心經理之所儲蓄者從前提解<lb/>
　耗羨本是澄清吏治休養民生之意屢經降㫖此項出<lb/>
<pb n="KR2f0008_WYG_132-2b"/>
　自民間若本地公用充裕朕仍當加恩本地官民使之<lb/>
　霑被惠澤不令歸入公帑也今豫省存貯耗羨既有七<lb/>
　十萬兩之多而該省官員等每年所得養亷又巳敷用<lb/>
　無須再為増添正當加惠閭閻俾令邀恩於格外著將<lb/>
　河南本年地丁錢糧蠲免四十萬兩即以存貯之耗羨<lb/>
　照數撥補還項該督王士俊可督率有司敬謹奉行使<lb/>
　豫民均霑實惠大凡耗羨多餘之省該督撫藩司等往<lb/>
　往不甚愛惜隨數用去並不為百姓計而存撙節之心<lb/>
<pb n="KR2f0008_WYG_132-3a"/>
　即如晉省廵撫養亷每年至三萬兩而藩司至一萬五<lb/>
　千兩皆相沿以為固然若伊等留意民生諸凡早為節<lb/>
　省則儲蓄充盈亦可為加惠編氓之助矣<lb/>
　　十四日奉<lb/>
上諭各省挑選之勇健兵丁朕原冀其黽勉出力各圖上<lb/>
　進之路以膺國家厚澤無奈其中賢愚不等優劣不齊<lb/>
　是以不得不甄别挑汰以示勸懲今挑出赴營各兵既<lb/>
　循分守法有奮勇効力之心著給與馬歩戰糧俾得内<lb/>
<pb n="KR2f0008_WYG_132-3b"/>
　外充裕其自甘起程之時每人借支銀十二兩共一萬<lb/>
　四千七百兩并上年十月借過製辦鞦轡等項未扣銀<lb/>
　二千五百三兩零俱著賞給免其在月餉内坐扣以示<lb/>
　朕格外加恩之至意著總兵周一徳等曉諭各兵知悉<lb/>
　其挑汰之三百二十九名或係庸劣無能或係强横不<lb/>
　法者前巳降㫖令遞回原籍交地方官嚴行收管約束<lb/>
　不許出境生事即民壯快役亦不可令其充當若有心<lb/>
　懷怨望揑造浮言並恃强肆横鬬毆不法等事該地方<lb/>
<pb n="KR2f0008_WYG_132-4a"/>
　官立即拘拿禀知督撫提鎮一靣奏聞一靣將該犯即<lb/>
　行正法從前所降諭㫖甚明著該部再行通飭令該地<lb/>
　方官出示遍行曉諭<lb/>
　　十七日奉<lb/>
上諭從前雲貴廣西等處不法土司除首惡懲治外其餘<lb/>
　人等則令安插内地給以房屋地畝俾得存養不致失<lb/>
　所聞該省督撫等不即留心經理遲至一二年後始撥<lb/>
　給房地以為養贍而地畝又相隔遥逺土司不能親自<lb/>
<pb n="KR2f0008_WYG_132-4b"/>
　耕作惟賴該縣知縣代徵糧穀易銀轉交每年非被佃<lb/>
　户侵收即胥吏中飽有名無實以致各土司饑餓困頓<lb/>
　竟有私自逃匿者重負朕體恤生全之至意著通行曉<lb/>
　諭有安插土司之地方令該督撫悉心稽查若有從前<lb/>
　辦理不善之處即行更改並飭有司等不時體察務令<lb/>
　安全以受國家豢養之澤儻仍疎忽從事必嚴加議處<lb/>
　　十八日平郡王福彭奏繼祖母𤓰爾佳氏歸母家守<lb/>
　　節三十餘年請迎歸奉養奉<lb/>
<pb n="KR2f0008_WYG_132-5a"/>
上諭平郡王繼祖母守志三十餘年甚屬可嘉准照王所<lb/>
　請迎歸奉養仍加恩旌表著宗人府㑹同禮部定議<lb/>
　　二十一日奉<lb/>
上諭國家祀典最宜愼重至於<lb/>
文廟春秋祭儀尤宜備物盡誠以申敬禮聞外省州縣中<lb/>
　有因除荒而裁減祭祀公費者朕思銀數若少難於措<lb/>
　辦或致祭品簡略或致派累民閒二者均未可定著各<lb/>
　省督撫查明所屬若有除荒減費之州縣即於存公銀<lb/>
<pb n="KR2f0008_WYG_132-5b"/>
　内撥補以足原額務令粢盛豐潔以展朕肅將禋祀之<lb/>
　誠<lb/>
　　又奉<lb/>
上諭由京師至江南道路往來行旅繁多朕於雍正七年<lb/>
　特遣大臣官員前往督率地方官修理平治不惜帑金<lb/>
　成功迅速又令道旁種樹以為行人憇息之所比時田<lb/>
　文鏡董率河南官員種植培養林木茂密較勝他省經<lb/>
　過之人皆共見之凡此道路樹木皆朕降㫖交與該地<lb/>
<pb n="KR2f0008_WYG_132-6a"/>
　方官隨時留心保䕶者近聞官吏怠忽日漸廢弛低窪<lb/>
　之處每多積水橋梁亦漸折陷車輛難行道旁所種栁<lb/>
　樹殘缺未補且有附近兵民斫伐為薪者此皆有司漫<lb/>
　不經心而大吏又不稽查訓戒之故甚屬不合著傳諭<lb/>
　該督撫等轉飭有司照舊修理務令平坦整齊或遇雨<lb/>
　水泥潦隨損隨修不得遲緩其應行補種栁樹之處按<lb/>
　時補種並令文武官弁禁約兵民不得任意戕伐儻有<lb/>
　不遵將官弁題參議處兵民從重治罪<lb/>
<pb n="KR2f0008_WYG_132-6b"/>
　　二十三日刑部以江南丹徒縣民謝天祥毆死王茂<lb/>
　　生一案請<lb/>
㫖奉<lb/>
上諭謝天祥從寛免死照例發落准留養親夫獨子准其<lb/>
　留養乃國家法外之仁而兇惡之徒往往恃有恩例肆<lb/>
　意妄行或衆人共毆而推卸於此一人或一人獨承以<lb/>
　脫衆人之罪而無識之有司又或以姑息為寛大假借<lb/>
　遷就以定讞獄種種弊端難以悉數是以每年奏請留<lb/>
<pb n="KR2f0008_WYG_132-7a"/>
　養之案甚多凡殺人者抵償乃天理人情之正或其中<lb/>
　情有可原而曲從寛典此又體古帝罪疑惟輕之意而<lb/>
　隨事酌量者若不論情罪之輕重而但以獨子槩令從<lb/>
　寛已非情理之當况其間未必盡係獨子乎有罪之人<lb/>
　僥倖漏網恐成長姦之漸但定例已久朕不便遽行改<lb/>
　易且不教而殺有所不忍著通行曉諭内外軍民人等<lb/>
　已身既為獨子更當思念父母無依謹身奉法以逺刑<lb/>
　辟若好勇鬭狠怙惡不悛數年之後獨子傷人之案仍<lb/>
<pb n="KR2f0008_WYG_132-7b"/>
　復不減朕惟有執法定罪以懲兇頑不能曲為寛假也<lb/>
　著該管大臣官員通行宣布逺鄉僻壤之人咸使聞知<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百三十二<lb/>
</p>
<p>
</p>
  </div>
</body>
</text>
</TEI>
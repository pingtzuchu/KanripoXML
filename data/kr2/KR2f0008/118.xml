<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_118-1a"/>
　欽定四庫全書<lb/>
世宗憲皇帝上諭内閣卷一百十八<lb/>
　　雍正十年五月<lb/>
上諭十五道<lb/>
　　初一日奉<lb/>
上諭據山東巡撫岳濬奏稱東省自冬春以来濟兖東三<lb/>
　府雨澤稀少今濟南幸得透雨而兖東二府尚未均霑<lb/>
　目前二麥未能暢發榖豆亦欠滋生糧價漸昻民間乏<lb/>
<pb n="KR2f0008_WYG_118-1b"/>
　食臣仰遵先事圖維之諭㫖請照上年商販米船免稅<lb/>
　之例凡有商賈販運米石至山東直𨽻糶賣者米船一<lb/>
　到即便放行其臨清淮揚等闗將樑頭米税自五月起<lb/>
　暫行寛免至七月秋収之後照舊徵収俾商販雲集米<lb/>
　穀流通於東省直𨽻皆有裨益再請照上年截漕之例<lb/>
　將南漕米截留四十萬石於沿河之臺莊張秋鎮濟寧<lb/>
　東平臨清徳州等處分别存貯以備各屬不時之需等<lb/>
　語東省兖東等處雨澤愆期朕心甚為軫念屢降諭㫖<lb/>
<pb n="KR2f0008_WYG_118-2a"/>
　令該撫等先事圖維以濟匱乏今岳濬所奏截漕通商<lb/>
　二事著該部即速行文令各該處照上年之例行毋得<lb/>
　稽遲但思通商截漕料理尚需時日不能濟目前之用<lb/>
　現今兖東等處貧民嗷嗷待哺刻不容緩即減價平糶<lb/>
　亦屬有力糴米之家餬口稍易而小民無力糴米者仍<lb/>
　然枵腹不能為窮苦百姓普徧之利著該撫藩等悉心<lb/>
　經畫速籌目前接濟之䇿或散米或賑粥或借貸倉穀<lb/>
　因地制宜遴選賢員實力辦理務令窮民得沾恩澤不<lb/>
<pb n="KR2f0008_WYG_118-2b"/>
　致流離失所以副朕愛養黎元之至意<lb/>
　　初五日奉<lb/>
上諭山東兖州東昌二府春夏以来雨澤愆期民間乏食<lb/>
　朕心深為軫念已降諭㫖著該撫藩等將東省存倉米<lb/>
　石速行賑濟平糶並令通商截漕以備接濟又遴選部<lb/>
　内候補候選人員及選拔貢生等命往協辦賑濟之事<lb/>
　但二府地方遼濶戸口繁多若得本省人員前往更可<lb/>
　周徧妥協朕思在京居官及赴部候補候選者兖東二<lb/>
<pb n="KR2f0008_WYG_118-3a"/>
　府之人必多伊等既熟悉風土人情又兼桑梓情深必<lb/>
　能實心辦事以甦民困著大學士等揀選一二十員奏<lb/>
　聞令往山東與地方官等按戸按名查勘賑濟每人在<lb/>
　京酌賞銀兩以為路費俾其星速起程<lb/>
　　又奉<lb/>
上諭春夏以来京師雨少朕心甚切憂勞著傳諭刑部於<lb/>
　刑名案件加意慎重並遵照上年六月之例速查完結<lb/>
　其應行保釋者准其保釋<lb/>
<pb n="KR2f0008_WYG_118-3b"/>
　　初七日奉<lb/>
上諭八旗借支公庫及廣善庫銀兩數十年来拖欠未完者<lb/>
　尚有四十餘萬當時原因旗人每遇急需即向人吿貸<lb/>
　以致每年所得俸餉不足補償重利愈至窘乏於是特<lb/>
　設公庫廣善庫以周其不足而伊等罔知感恩節儉任<lb/>
　意花費至有一人名下多至三四千金者國家庫帑百<lb/>
　姓脂膏豈容恣其虛誑盗竊濫用情甚可惡是以其人<lb/>
　雖故亦於其子孫弟姪及家下披甲人等俸祿錢糧坐<lb/>
<pb n="KR2f0008_WYG_118-4a"/>
　扣一半俾人見祖父欠帑日後為子孫之累庶冒領侵<lb/>
　蝕之風可以少息但八旗官兵賴俸祿錢糧應差欠帑<lb/>
　人數衆多倘生計艱難未免有誤公事著將八旗借欠<lb/>
　公庫廣善庫案内人員本身已故將伊子孫等扣半俸<lb/>
　禄錢糧抵補伊父祖舊欠者開恩豁免以降㫖之月為<lb/>
　始照舊賞給此朕格外之恩後不為例其餘虧空侵蝕<lb/>
　那移婪贓等項仍遵前㫖分别查奏<lb/>
　　初九日奉<lb/>
<pb n="KR2f0008_WYG_118-4b"/>
上諭凡官員議處之案多係本任然亦有年久而後發覺<lb/>
　或逾年而後結案者乃該員已經陞遷方行議處如在<lb/>
　外州縣陞至道府在内司官陞至堂官遇原任内有應<lb/>
　行議處事件仍照原任品級處分係向來相沿之舊例<lb/>
　如此但伊等所犯之案情有重輕如尋常詿誤事件亦<lb/>
　照原任品級處分似於情理未為允協况此等人員久<lb/>
　經歴任既得陞遷其材必有可用如因原任事發悉照<lb/>
　原品降調畧無差等殊非愛惜人才之意著該部悉心<lb/>
<pb n="KR2f0008_WYG_118-5a"/>
　詳酌作何分别定議具奏<lb/>
　　十一日奉<lb/>
上諭秦省民風醇良質樸朕所素知第因近年以来有一<lb/>
　二匪類揑作浮言妄冀鼓動衆聽朕恐無知愚民一時<lb/>
　不察被其迷惑是以特遣大臣官員等開誠布公宣諭<lb/>
　化導盡消姦匪蠱惑之害益堅良民嚮善之心從前陜<lb/>
　甘二省民人深知感戴國家教養之恩今復悉西陲不<lb/>
　得已用兵之故聆受諭旨開悟踴躍衆志僉同朕心<lb/>
<pb n="KR2f0008_WYG_118-5b"/>
　深為嘉悦但軍興日久轉粟飛芻不無資於民力其輓<lb/>
　運之價朕已屡次加添近聞路逕僻逺之地尚有不敷<lb/>
　又或採辦草豆等項時價低昻不等若此則該督撫等<lb/>
　尚不能洞達朕意也向後著悉心體察有應行奏聞者<lb/>
　即據實陳奏朕自加恩不使官民等有賠累之苦著將<lb/>
　此㫖暁諭陜甘二省官民等共知之<lb/>
　　又奉<lb/>
上諭巴爾庫爾出征之西安滿洲兵三千名寧夏兵一千<lb/>
<pb n="KR2f0008_WYG_118-6a"/>
　　名出口已將二年冬衣不無敝損應行加恩添補查莊<lb/>
　　浪現有存貯皮袍褂三千套皮帽三千頂著署督查郎<lb/>
　　阿巡撫許容再於蘭州添製皮衣一千套皮帽一千頂<lb/>
　　俱於秋間解送軍營賞給西安寧夏滿兵以示朕格外<lb/>
　　加恩之至意<lb/>
　　　又奉<lb/>
　上諭附近京畿之小城駐防滿洲兵丁俱係協領官員等<lb/>
　　管轄因無總管之大臣故教訓兵丁稽察官員之事殊<lb/>
<pb n="KR2f0008_WYG_118-6b"/>
　　為疎忽雖在地方妄行生事亦無約束之人應交相近<lb/>
　　居住之大臣令其兼管附近<lb/>
陵寢者即交<lb/>
陵寢處大臣等管轄附近天津者即交天津都統管轄若相<lb/>
　　近無大臣居住之處由京城内特派大臣一員令其總<lb/>
　　理每年前往稽察一次則官兵自然奮勉遵奉法度在<lb/>
　　地方不致有妄行生事之人矣著大學士鄂爾泰詳察<lb/>
　　議奏<lb/>
<pb n="KR2f0008_WYG_118-7a"/>
　　　又奉<lb/>
　上諭京師地方去冬少雪數月以来自近京以至直𨽻山<lb/>
　　東雨澤愆期而兖州東昌尤甚朕心深為焦勞日夜思<lb/>
　　維必朕與在廷諸臣政事有闕以致<lb/>
上天示儆飲食寤寐無刻稍安䖍誠修省冀格<lb/>
天心爾諸臣當恐懼悚惕以凛<lb/>
天戒凡用人行政及各部院事務闗係民生利弊應行應改<lb/>
　　之處周詳審察茍有所見或公同具奏或自行陳奏至<lb/>
<pb n="KR2f0008_WYG_118-7b"/>
　　於刑名衙門尤宜慎重大小事件均期至公至當不可<lb/>
　　稍有疎忽朕之諄諄誡諭出於憂勞敬畏之實意並非<lb/>
　　虛飾求言之名爾諸臣各宜殫心竭慮切實指陳務使<lb/>
　　民生攸賴感召<lb/>
天和以副朕軫恤羣黎之至意<lb/>
　　　十三日奉<lb/>
　上諭向來織造官員往往為烏林達筆帖式等人所愚弄<lb/>
　　恣意妄行侵盗國帑及至事發總恃有人代賠置身事<lb/>
<pb n="KR2f0008_WYG_118-8a"/>
外積弊若此斷不可不加懲戒江寧織造綏赫徳離任<lb/>
時大有虧空皆係烏林達筆帖式等平日所支用者及<lb/>
至不能交代則綏赫徳代為賠補仍是從前故智積玩<lb/>
不改是以朕特降諭㫖令接任許夢□徹底清查以除<lb/>
弊竇乃許夢□以烏林達等應賠之項綏赫徳已經代<lb/>
賠無庸重追獨不思綏赫徳管理織造闗税兩項其代<lb/>
賠之銀非織造贏餘即闗税贏餘二者均係國帑安得<lb/>
不核實歸公而乃私取以償屬員侵盜之項乎許夢□<lb/>
<pb n="KR2f0008_WYG_118-8b"/>
清查此案顯係瞻徇情面草率完結深負朕恩著交與<lb/>
内務府嚴加議處綏赫徳著革職烏林達八十五筆帖<lb/>
式巴圖俱著革職伊等名下虧缺之項悉從本人追出<lb/>
交官俟追完之日奏聞請㫖嗣後各織造衙門若有似<lb/>
此虧缺情弊一經發覺定將該織造及所屬人員從重<lb/>
治罪再者織造本非大員而在外體統任意僭越至於<lb/>
筆帖式烏林達尤微賤不堪之輩乃以欽差為名妄自<lb/>
尊大與督撫俱用平行禮嗣後著嚴行禁止倘有片紙<lb/>
<pb n="KR2f0008_WYG_118-9a"/>
　隻字干謁地方官及不按品級規矩僭越妄行者定行<lb/>
　從重治罪<lb/>
　　十七日奉<lb/>
上諭據貴州布政使常安奏稱黔省下游苗疆兵米有由<lb/>
　陸路運送者需用人夫應交與地方官雇覓從前軍興<lb/>
　之際日給三分之數今可否量為加增庶幾永逺行之<lb/>
　無累於民等語苗地站路崎嶇險峻原非坦途且將永<lb/>
　為定例自應仿照時價給發著署撫元展成飭行司道<lb/>
<pb n="KR2f0008_WYG_118-9b"/>
　等或計站道之逺近按站定價或就站道之里數按里<lb/>
　給銀每夫每日議定幾分務使敷用可以永逺遵行又<lb/>
　常安奏稱來牛城垣為八寨之藩籬通古州之大道若<lb/>
　建石城益資捍蔽等語來牛地方即建築土城未嘗不<lb/>
　可以捍蔽但聞該處土鬆難保堅固且取石亦不甚逺<lb/>
　若建石城可以一勞永逸著元展成委員確估妥議具<lb/>
　奏<lb/>
　　又奉<lb/>
<pb n="KR2f0008_WYG_118-10a"/>
　上諭八旗人員借欠公庫廣善庫官銀本身已故將子孫<lb/>
　　人等俸餉半扣還項者昨已降㫖豁免若有本身現在<lb/>
　　而未完者著一并開恩豁免<lb/>
　　　十八日奉<lb/>
　上諭臺灣彰化縣經兇番擾害之後百姓耕種未免失時<lb/>
　　據巡臺御史栢修高山奏稱該縣有雍正八年分未完<lb/>
　　穀一十五石零雍正九年未完穀六千五百三十七石<lb/>
　　零耗羡銀一百二兩零兹值應徵之時民間一時難以<lb/>
<pb n="KR2f0008_WYG_118-10b"/>
　　完納等語彰化縣未完銀穀二項著悉行豁免該地方<lb/>
　　官即遵㫖行<lb/>
　　　二十日奉<lb/>
　上諭尚書曰天作孽猶可違自作孽不可逭此甚言自作<lb/>
　　孽之不可也<lb/>
天心仁愛必不作孽於人凡禍福災祥之來皆由於人事之<lb/>
　　感召而<lb/>
天本無心也即如地方之水旱災荒必有所自或由於朝廷<lb/>
<pb n="KR2f0008_WYG_118-11a"/>
　　政事之闕失或由於臣工職業之乖差或由於有司教<lb/>
　　令之煩苛或由於民間風俗之澆薄數者有一皆足以<lb/>
　　干<lb/>
天和而致沴戾是以數年来每當晴雨不時朕必䖍心修省<lb/>
　　思過省愆切諭大小臣工戒懼悚惕以凛<lb/>
天戒但思天下人民衆多良頑不一或有愚昧無知因饑饉<lb/>
　　困厄而生愁怨之心者夫平時心術詐偽習俗乖張仰<lb/>
　　蒙<lb/>
<pb n="KR2f0008_WYG_118-11b"/>
上天垂象示儆而又不自改悔轉相怨懟竟忘<lb/>
上天降罰之由來視為己身無辜而獲譴者背<lb/>
天違理莫此為甚朕即修省祈禱亦未必能代伊等解免而<lb/>
　　寛其罰也每見一州一邑之中相隔不逺而雨澤多寡<lb/>
　　不均収穫豐歉各異此即顯而可見者朕此諭㫖並非<lb/>
　　委其責於天下臣民也臣職之有虧民風之不厚皆朕<lb/>
　　之過無可推卸所望天下臣民遵朕訓諭各盡其道以<lb/>
　　為敬<lb/>
<pb n="KR2f0008_WYG_118-12a"/>
天之本偶逢旱潦愈加悚惕寤寐之中不敢有㡬微怨望不<lb/>
　　平之意如此則和氣致祥必能轉災為福思之勉之<lb/>
　　　二十八日奉<lb/>
　上諭向來八旗辦事不甚諳悉條例是以諸事不能畫一<lb/>
　　且每多未協朕思各部司員中多有熟悉則例識見眀<lb/>
　　通者若於郎中員外等官内慎加揀選每旗添設二員<lb/>
　　協助都統副都統辦理旗務似有裨益該員於本職部<lb/>
　　件仍照舊辦理都統等奏事時該員随於副都統之後<lb/>
<pb n="KR2f0008_WYG_118-12b"/>
　　本章奏摺内亦著列名著大學士㑹同各部堂官加意<lb/>
　　揀選務在得人若司員不敷揀選科道侍讀等官内亦<lb/>
　　可選用<lb/>
　<lb/>
　<lb/>
　<lb/>
　<lb/>
　世宗憲皇帝上諭内閣卷一百十八<lb/>
</p>
<p>
</p>
  </div>
</body>
</text>
</TEI>
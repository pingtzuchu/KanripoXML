<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_004-1a"/>
　　欽定四庫全書<lb/>
　世宗憲皇帝上諭内閣卷四<lb/>
　　　雍正元年二月<lb/>
　上諭二十五道<lb/>
　　　初二日<lb/>
　諭總理事務王大臣等凡事當傚法<lb/>
祖宗成憲方爲盡善<lb/>
皇曾祖妣孝莊文皇后大事當發引時<lb/>
<pb n="KR2f0008_WYG_004-1b"/>
皇考親自恭送<lb/>
皇祖妣孝惠章皇后大事發引之時<lb/>
皇考聖躬違和足疾甚重尚且<lb/>
親送<lb/>
梓宫啟行諸王大臣豈能勸止乎朕今親送<lb/>
皇考梓宫至<lb/>
山陵朕意已定諸王大臣勿再强奏<lb/>
　　　又辦理土黙特事務刑部郎中福住等奏披甲阿納<lb/>
<pb n="KR2f0008_WYG_004-2a"/>
　　等盜牛二頭照例立絞奉<lb/>
上諭偷盜一二牲餼即將䝉古立絞人命重大嗣後應定<lb/>
　擬絞監候之罪爾等遵㫖暫行一年與徃年盜案相較<lb/>
　若䝉古從此盜案漸少則照此例行倘䝉古無知法輕<lb/>
　多玩而盜案比徃年較多則仍照原定之例擬罪<lb/>
　　初四日<lb/>
諭禮部陳鵬年潔己奉公實心爲國因河工決口自請前<lb/>
　　徃堵築寢食俱廢風雨不辭積勞成疾殁扵工所聞其<lb/>
<pb n="KR2f0008_WYG_004-2b"/>
　家有八旬之母室如懸罄此真鞠躬盡瘁死而後已之<lb/>
　臣傳諭該撫賜司庫銀二千兩其母賜以封典陳鵬年<lb/>
　賜以優謚以一品廕其一子<lb/>
　　　初五日奉<lb/>
上諭國家養育人材首重翰苑既讀中秘之書必當立品<lb/>
　端方居心謹慎方爲不愧官箴聞有僥倖之徒平昔結<lb/>
　黨營私至科塲年分則互相援引轉為請托遇謹守之<lb/>
　人畏干法紀不肯通同作弊反羣相排詆飛語誣䧟此<lb/>
<pb n="KR2f0008_WYG_004-3a"/>
　　風甚不可長亟當甄别勒令觧退回籍以示勸懲著大<lb/>
　　學士張鵬翮尚書田從典徐元夢朱軾侍郎張伯行李<lb/>
　　紱會同滿漢掌院學士將翰林院詹事府官員有不安<lb/>
　　分生事有玷官箴者指名具奏不可徇情<lb/>
　　　初八日<lb/>
　諭吏部直省教官専司訓廸士子今年㓜不通文藝之人<lb/>
　　捐補敎職即爲年長學優者之師可乎伊等既已捐納<lb/>
　　應照其品級補用别職之處該部議奏<lb/>
<pb n="KR2f0008_WYG_004-3b"/>
　　　又<lb/>
　諭吏部嗣後銓選月官内有應補應扣者各將何以應補<lb/>
　　應扣之故明白曉示衆人庻使人心允服<lb/>
　　　初九日奉<lb/>
　上諭左都御史朱軾係<lb/>
皇考簡用大臣居官素清朕纘承大統以來實心行走孝行<lb/>
　　昭著聞伊家有八旬之母恩詔内應封夫人著加賜一<lb/>
　　品夫人封典并賞該省藩庫銀二千两爲伊母養贍之<lb/>
<pb n="KR2f0008_WYG_004-4a"/>
　資<lb/>
　　初十日<lb/>
諭總理事務王大臣諸王大臣等外間匪𩔖揑造流言妄<lb/>
　生議論謂朕鍾愛十六阿哥令其承襲莊親王王爵承<lb/>
　受其家産朕爲君上多封諸弟數人爲親王何所不可<lb/>
　而必藉承襲莊親王以加厚扵十六阿哥乎現今亷親<lb/>
　王怡親王履郡王朕皆封以親王郡王矣不特此也大<lb/>
　阿哥之子𢎞昉一閒散宗室而現居親王邸第豈伊本<lb/>
<pb n="KR2f0008_WYG_004-4b"/>
　分所應得乎朕欲扵諸弟内擇一人封親王令居右翼<lb/>
　尚且不得其人而小人議論乃如此且如發遣一人即議<lb/>
　朕報復舊怨不知其人自犯凌遲重罪本無可生之理<lb/>
　而朕特寛貸其死也又如擢用一人即議朕恩出扵私<lb/>
　以新進加于耆舊之上今諸大臣具在歴年以来誰是<lb/>
　朕藩邸往來者如其有之能揜衆人之耳目乎如朕所<lb/>
　用佛格尹泰等扵朕何私之有皆朕平日素不相識之<lb/>
　人也佛格係宗室輔國將軍品端學優在<lb/>
<pb n="KR2f0008_WYG_004-5a"/>
皇考時無薦舉之者故未録用朕聞其人可用擢伊尚書特<lb/>
　　欲有裨扵政事耳朕前歲徃盛京時始識尹泰之面見<lb/>
　　其為人甚属明達伊係四格親戚或向曾在二阿哥處<lb/>
　　行走一二次亦未可定<lb/>
皇考惜其材品不加罪責授伊盛京佐領置之閒曹而已凡<lb/>
　　經<lb/>
皇考治罪者朕又何嘗録用一人乎即欲評論伊等亦待兩<lb/>
　　三年後果其劣跡昭彰然後可加指摘乃畧無所據即<lb/>
<pb n="KR2f0008_WYG_004-5b"/>
　　以朕所用之人為非何其狂妄古者殷髙宗舉傅說扵<lb/>
　　版築之間朕爲天子簡用所知之人乃人君分内之事<lb/>
　　臣下何得妄議也勒席恒者憸邪小人伊父蘇努係七<lb/>
　　十之黨結為生死之交舉國孰不知之七十等朋比為<lb/>
　　奸揺惑人心擾亂國是朕于蘇努父子宥其罪戾疊沛<lb/>
　　恩施封蘇努爲貝勒授勒席恒領侍衛内大臣御前行<lb/>
　　走亦冀其感念朕恩悛改舊惡豈朕畏懼伊等而然耶<lb/>
　　勒席恒不但不知感戴而且心無饜足仍然結黨營私<lb/>
<pb n="KR2f0008_WYG_004-6a"/>
　　䕶庇貝子允禟代為支吾巧餙將朕所交之事顛倒錯<lb/>
　　謬將朕所降諭㫖任意增減致諸王大臣每事掣肘難<lb/>
　　於辦理又朕諸弟兄家有奸惡太監數人種種引誘伊<lb/>
　　主伊主不法之事皆由伊等而起朕若明正其罪詳審<lb/>
　　究擬則牽連甚多伊主亦不可當朕念兄弟之情特欲<lb/>
　　保全不加明訊將此輩奸惡小人免死發遣以消釋其<lb/>
　　事曽謂勒席恒曰此不過懲治家下惡奴其事甚細不<lb/>
　　必存記檔案而勒席恒顯悖朕旨記載檔案其意特欲<lb/>
<pb n="KR2f0008_WYG_004-6b"/>
　　後人疑爲事不明白漫將數人治罪以此不令之名歸<lb/>
　　之扵朕也勒席恒於<lb/>
皇考時並無竭誠効力之處其爲朕効力又復如此乃敢以<lb/>
　　懇給佐領冒昩陳請狂妄悖謬至矣極矣勒席恒不但<lb/>
　　不可在内廷行走并不可在外廷行走著革職發徃西<lb/>
　　寜以便伊跟隨允禟爲其効力前大將軍王允禵未到<lb/>
　　京之時衆人意甚恭敬既到京之後恭敬者轉爲怠玩<lb/>
　　朕不知此等下愚何所見而然我朝舊制行軍之處必<lb/>
<pb n="KR2f0008_WYG_004-7a"/>
　　派王公等前往大將軍王允禵到京後未定應行回任<lb/>
　　與否是以諸王大臣議請將貝子允禟派往軍前駐劄<lb/>
　　西寧此不過爲國家邊疆起見允禟怠慢不肯起程奏<lb/>
　　云俟過百日又云俟<lb/>
陵寢回來後起程屢次推諉耽延時日誠屬何心朕所不解<lb/>
　　朕曾詰允禟曰爾不願往豈不顯背朕㫖乎且允禟之<lb/>
　　太監何玉柱一至㣲至賤之人而使有家産至數十萬<lb/>
　　伊家何人不可用而用一漢給事中秦道然爲伊府管<lb/>
<pb n="KR2f0008_WYG_004-7b"/>
　　領豈非欲圖大事耀内廷太監以財利而要外廷漢人<lb/>
　　之稱譽乎如此作爲朕即明正其罪禁錮髙墻有何不<lb/>
　　可即置之極典亦有何不可朕今並未革其貝子降其<lb/>
　　俸禄撤其家奴也代伊懲治家下奸惡太監反謂朕凌<lb/>
　　逼弟軰揚言無忌悖亂極矣諸弟兄受朕委曲保全之<lb/>
　　恩不思圖報日每淆亂朕心激朕之怒爾等若自謂忠<lb/>
　　臣孝子悌弟並無干犯國法之處朕即明指所犯之事<lb/>
　　宣示扵衆朕屢屢寛宥並不知感而反議朕凌逼弟輩<lb/>
<pb n="KR2f0008_WYG_004-8a"/>
　　有是理乎朕受<lb/>
皇考𢎞恩歴年身居藩邸享安閒之福登極以來不辭勞瘁<lb/>
　　事事必求至當治益求治安愈求安誠以<lb/>
皇考付託神器至重思欲仰副<lb/>
皇考知人之明否則如前安逸可也何苦乃爾勞瘁耶爾諸<lb/>
　　臣理宜感發天良靖共爾位體朕宵旰勤勞以期仰副<lb/>
皇考知人之明之志同心協力翼贊朕躬俾每事必出扵至<lb/>
　　是斯乃爾等之職分今輒欲與朕各執其是意欲自居<lb/>
<pb n="KR2f0008_WYG_004-8b"/>
　　於是而居朕扵非乎朕爲普天率土之主爾等莫非臣<lb/>
　　下若任爾等之縱恣朕何以對<lb/>
聖祖皇考乎魯論有云三年無改扵父之道可謂孝矣朕受<lb/>
皇考鞠育教誨深恩四十五年今承大統惟思永永無改何<lb/>
　　止三年此念出扵至誠朕之弟兄及諸大臣一切過犯<lb/>
　　無不施恩寛宥豈意衆人並不知感百日之内淆亂朕<lb/>
　　心者百端伊等其謂朕寛仁不嗜殺人故任意侮慢乎<lb/>
　　此啟朕殺人之端也夫啟朕殺人之端者其人族滅猶不<lb/>
<pb n="KR2f0008_WYG_004-9a"/>
　　足以蔽其辜矣如陳夢雷罪大惡極朕尚詢問九卿大<lb/>
　　臣云陳夢雷如應寛宥爾等秉公具奏僉云陳夢雷罪<lb/>
　　大惡極斷不可留應行正法朕猶免其死罪將伊一切<lb/>
　　惡欵俱未詳究止坐以發遣之罪繫獄待遣孰知陶賴<lb/>
　　張廷樞竟將陳夢雷二子擅自釋放陶賴張廷樞之罪<lb/>
　　甚大朕猶欲保全大臣免其治罪止以降級結案詎意<lb/>
　　伊等心懐怨憤謂大臣等及朕御前行走之人凡事何<lb/>
　　必奏聞夫有事預先奏聞朕猶得爲之潜消黙化倘事<lb/>
<pb n="KR2f0008_WYG_004-9b"/>
　　端初起不即奏聞迨至彰明較著方始具奏不但扵事<lb/>
　　無益且必連累多人矣况奏事止論虗實豈可漫以奏<lb/>
　　聞之人爲非其以爲非者特欲壅蔽朕之耳目也朕承<lb/>
皇考大統自臨御以來諸王大臣人人得享太平之福朕並<lb/>
　　無此時姑且容忍待一二年後漸加誅戮之心如朕果<lb/>
　　懷此心<lb/>
天地<lb/>
宗社<lb/>
<pb n="KR2f0008_WYG_004-10a"/>
皇考神靈鑒之爾等各宜砥礪勿失臣節敬謹遵奉君上果<lb/>
　　能悛改惡習竭力供職一二年後言語面目之間必有<lb/>
　　誠扵中而形扵外者朕自必知如不悛改不思<lb/>
皇考六十餘年教養深恩不感戴朕保全寛宥之意妄生事端<lb/>
　　干犯法紀似此犯法之人朕斷不寛宥必行正法前者<lb/>
　　睿親王將伊同列之王誅戮伊不過攝政王耳如四輔<lb/>
　　臣時伊等欲誅何人不可朕雖庸懦既爲人主何難將<lb/>
　　犯法之人正法使朕推廣<lb/>
<pb n="KR2f0008_WYG_004-10b"/>
皇考之仁慈唯爾等自勉之使朕昭宣<lb/>
皇考之天威亦爾等自取之朕之諸弟及諸大臣應知朕仰<lb/>
　　體<lb/>
皇考聖心仁愛思欲保全爾等之意出扵至誠務必成全朕<lb/>
　　之孝思各自竭力供職慎毋干犯國法<lb/>
　　　十三日<lb/>
　諭禮部致治之要首在風化移風易俗莫先扵鼓勵良善<lb/>
　　使人人知彛倫天則之為重忠孝亷節之宜敦古帝王<lb/>
<pb n="KR2f0008_WYG_004-11a"/>
　勞來匡直所以納民扵軌物者舍是無由也朝廷每遇<lb/>
　覃恩詔欵内必有旌表孝義貞節之條實係鉅典邇來<lb/>
　直省大吏徃徃視爲具文並未廣諮逺訪祗將有力之<lb/>
　家囑託賂遺者漫慿郡縣監司之申詳即為題請建坊<lb/>
　而山村僻壤貧寒耕織之人或菽水養親天性篤孝或<lb/>
　柏舟矢志之死靡他鄉鄰嗟嘆為可欽而姓氏不傳扵<lb/>
　城邑幽光湮鬱潜徳消沉者何可勝數爾部即行傳諭<lb/>
　督撫學政諸人嗣後務令各屬加意捜羅虗公核詢確<lb/>
<pb n="KR2f0008_WYG_004-11b"/>
　具本人郷評實蹟題奏旌奬勿以匹夫匹婦而輕為沮<lb/>
　抑勿以富家巨族而濫為表揚以副朕成俗化民實心<lb/>
　彰善至意<lb/>
　　十四日都察院奏請道員内陞外轉奉<lb/>
上諭陞轉拘定年限未爲允協如外任好官因一盜案詿<lb/>
　誤不得陞遷豈不可惜嗣後科道官員内陞外轉不必<lb/>
　拘定歴俸年限俱行開列<lb/>
　　十六日<lb/>
<pb n="KR2f0008_WYG_004-12a"/>
諭六部尚書侍郎等各部屬員既各分司則各有職守彼<lb/>
　此不得干預况每司滿漢共有六員不可謂辦事無人<lb/>
　若皆闒冗貪庸何難指名題叅另易其人安可他司越<lb/>
　爼代庖孔子曰不在其位不謀其政豈罔聞乎明係鑽<lb/>
　營包攬爲漁獵之計嗣後不論何司不論滿漢永逺不<lb/>
　得借才能之名一人兼攝數司之事若有緊要事件暫<lb/>
　時𣲖出指辦一二事尚可<lb/>
　　又<lb/>
<pb n="KR2f0008_WYG_004-12b"/>
諭户部治天下要道莫過安民朕纉承大統以來軫念蒼生<lb/>
　痌瘝時切直隸山東河南連年歉收朕特降諭㫖緩徴<lb/>
　遣官賑濟毎嵗京師五城設立粥厰自十月初一日起<lb/>
　至三月二十日止交五城御史煮粥賑饑今尚在青黄<lb/>
　不接之時著展期一月煮粥散賑至四月二十日止但<lb/>
　就食之民來京者多每日各增加銀米一倍務使得霑<lb/>
　實惠以副朕憫念窮民至意<lb/>
　　又<lb/>
<pb n="KR2f0008_WYG_004-13a"/>
　諭禮部國家掄才大典首重試官主考慿房考閲薦之文<lb/>
　　定其去取則一榜衡鑒之當否係扵分校諸臣之賢不<lb/>
　　肖亦匪輕矣近科以來<lb/>
皇考愼重闢門籲俊之典扵順天鄉試及㑹試房考官慮其<lb/>
　　人邪正不一特命每房各用二人同閲試卷使之互相<lb/>
　　覺察彼此鈐制用意良爲周密但法久弊生一房兩考<lb/>
　　官豈皆遇秉公持正之人設有一狡黠者叅雜其間即<lb/>
　　爲賢者之累况兩人或皆不肖則朋比作奸其害更甚<lb/>
<pb n="KR2f0008_WYG_004-13b"/>
　　嗣後仍著照舊定科塲條例各房止用一人校閲其責<lb/>
　　既專其功罪亦難推諉朕纘承大統思欲善繼<lb/>
皇考旁求俊乂之志務俾鎖闈清肅盡得真才故特酌復舊<lb/>
　　章防杜弊竇爾部即遵諭行<lb/>
　　　又<lb/>
　諭都察院從來各衙門募設書辦不過令其繕寫文書收<lb/>
　　貯檔案但書辦五年方滿爲日既久熟扵作弊甚至已<lb/>
　　經考滿復改換姓名竄入别部潛踪掩跡無所不爲更<lb/>
<pb n="KR2f0008_WYG_004-14a"/>
　　有一等積棍名曰缺主獨掌一司之事盤踞其中事無<lb/>
　　大小一手握定而不肖司官交通賄賂倚為腹心上下<lb/>
　　朋奸莫可查究書辦尚有更換缺主總無改移子孫相<lb/>
　　承竟成世業各衙門奸弊叢生未有不由扵缺主者自今<lb/>
　　以後書辦五年考滿各部院堂司官查明勒令回籍候<lb/>
　　選逗遛不歸者著都察院飭五城坊官稽查遣逐至扵<lb/>
　　缺主多捐納官職原有勢力可以抗違爾衙門職掌糾<lb/>
　　叅立刻查明缺主的名題㕘革究押觧回籍庶作弊之<lb/>
<pb n="KR2f0008_WYG_004-14b"/>
　　本原永絶而官方可以肅清矣著各部院衙門會同確<lb/>
　　議具奏　又奉<lb/>
　上諭嗣後缺主與年滿書辦發回原籍之處著各部院一<lb/>
　　年一次保結具奏倘仍有潜居京師者或經朕聞知或<lb/>
　　被科道題叅將保結具奏之大臣官員一併治罪<lb/>
　　　又<lb/>
　諭六科給事中監察御史<lb/>
皇考臨御六十餘年至聖至明無日不以國計民生爲念凡<lb/>
<pb n="KR2f0008_WYG_004-15a"/>
　　所以咨訪吏治通逹民情之意至爲殷切乃邇年以來<lb/>
　　無知小人見科道上疏者少遂疑<lb/>
皇考不甚信納科道之言又譏言官皆緘黙自容此大失<lb/>
皇考本懷眞所謂坐井觀天也殊不知内而滿漢大臣外而<lb/>
　　督撫提鎮皆許密摺言事葢因各省地方事務督撫身<lb/>
　　親閲歴自能詳悉周知較言臣風聞無稽之談弗詢之<lb/>
　　謀勝什倍矣以此<lb/>
皇考據所聞見折衷行之大小國政措置咸宜言官無所用<lb/>
<pb n="KR2f0008_WYG_004-15b"/>
　　其建言補闕是以<lb/>
皇考不務求諫之虗名而實於天下之利弊無不洞觀也朕<lb/>
　　仰承大統一切遵守成憲首以求言為急在京滿漢大<lb/>
　　臣外省督撫提鎮仍令摺奏外爾等科道諸臣原為朝<lb/>
　　廷耳目之官與朕躬最親與國家最切凡有所見自應<lb/>
　　竭誠入告皆當絶去避嫌顧忌之私乃爲忠藎也爾等<lb/>
　　今雖備位臺垣即將來之公卿大吏爲科道時若不能<lb/>
　　盡言則後日官至大僚豈能期爾建白謀猷乎今著爾<lb/>
<pb n="KR2f0008_WYG_004-16a"/>
　　等各科道每日一人上一密摺輪流具奏或二三人同<lb/>
　　日各奏一摺一摺祗言一事無論大小時務皆許據實<lb/>
　　陳之即或無事可言摺内亦必聲明無可言之故在外<lb/>
　　候㫖或召進面見或令且退其所言果是朕即施行即<lb/>
　　或未甚切當朕亦留中不發決不令一人知之倘有狥<lb/>
　　私挾仇顕係情弊巧為瀆奏者亦不能惑朕之耳目也<lb/>
　　密摺不許與人叅酌如有漏洩或同僚中知而言之則<lb/>
　　同僚即可據以密聞朕將兩人之摺合騐情事爾等能<lb/>
<pb n="KR2f0008_WYG_004-16b"/>
　　隠諱推諉乎至扵有能面折廷諍或彈劾權要或更革<lb/>
　　弊端不妨仍照舊露章奏聞朕亦不拒又朕居藩邸時<lb/>
　　在朝大小官員及<lb/>
皇考御前之人以至藝術之流從無熟識徃來者即藩邸豈<lb/>
　　無素所任使之人然從不假以顔色信用其言今朕躬<lb/>
　　攬大權茍欲加之富貴何所不可而肯偏聽其言引為<lb/>
　　私人乎但朕登極以來所用一二大臣皆深悉其人可用<lb/>
　　而用之非有念舊偏徇之心誠恐向日効力微員借稱<lb/>
<pb n="KR2f0008_WYG_004-17a"/>
　王府舊臣在外招揺嚇騙生事干法其害甚大斷難姑容<lb/>
　爾等可不時留心察訪一有聞見著即刻密叅切勿畏忌爾<lb/>
　諸臣其敬承明諭各抒忠悃毋負朕懸鞀設鐸之意<lb/>
　　又<lb/>
諭直省督撫爾等抵任毎使家丁管理事務號為堂官徃<lb/>
　徃串通中軍旗牌威嚇勒索且使潜徃各屬探聽事件<lb/>
　各屬皆有坐省家人與督撫司閽一氣相通爾謂甚宻<lb/>
　而彼已知之因得預為賄囑若誤信其言則是非顛倒<lb/>
<pb n="KR2f0008_WYG_004-17b"/>
　為害滋甚至走差齎本之人毎至驛逓抑勒多端騷擾百<lb/>
　出尤屬不法嗣後著永行禁止不許出入衙門堂上辦<lb/>
　事則遣佐貳官輪班值日奔走出差則於衙役中擇家<lb/>
　道殷實謹厚熟練之人分任仍嚴加察訪若招揺生事<lb/>
　即行革退<lb/>
　　十九日禮部以恭上<lb/>
合天𢎞運文武睿哲恭儉寛裕孝敬誠信功徳大成仁皇帝<lb/>
尊諡儀注具奏奉<lb/>
<pb n="KR2f0008_WYG_004-18a"/>
　上諭爾部所奏閱<lb/>
冊<lb/>
寶儀注内並未議及朕躬行禮之處凡閱<lb/>
壇廟祝帛悉皆行禮今閱<lb/>
聖祖仁皇帝冊寶亦當行禮為是爾等酌議具奏禮部恭議<lb/>
　　得<lb/>
　皇上聖諭甚是凡閲<lb/>
壇廟祝帛並皆行禮今閲<lb/>
<pb n="KR2f0008_WYG_004-18b"/>
冊<lb/>
寶亦應照閱祝帛儀行一跪三叩頭禮奉<lb/>
　㫖是<lb/>
　　　二十日奉<lb/>
　上諭孫思克之妻係公主長輩且功臣之妻朕意欲令公主穿<lb/>
　　孝此事交與該部議奏將内庫銀賞給二千兩𣲖大臣一<lb/>
　　員侍衛十員將茶酒徃奠東西旗除有承辦事件之大<lb/>
　　臣外俱著前徃發引之日仍著徃送<lb/>
<pb n="KR2f0008_WYG_004-19a"/>
　　　二十一日户部摺奏江蘇巡撫吳存禮奏請寛免康<lb/>
　　　熙三十三年以前舊欠蘆課銀兩奉<lb/>
　上諭此項虧空錢糧屢經部駁而該撫仍請豁免此案歴<lb/>
　　年甚久如果當免即應照所請議行倘不當免則應將<lb/>
　　該撫一併議處若徒徃返駁詰是此事終無結案之期<lb/>
　　矣著將歴年所奏原案逐一查明議奏<lb/>
　　　二十三日諸王大臣等奏<lb/>
　皇上追念<lb/>
<pb n="KR2f0008_WYG_004-19b"/>
先皇悲思篤切躬襄<lb/>
大事勞瘁倍常伏懇<lb/>
　皇上仰惟<lb/>
先皇付託之重强抑哀情其詣<lb/>
夀皇殿拜奠之處乞多隔數日奉<lb/>
　上諭朕哀慕之情誠因<lb/>
皇考付託鴻基之重故愛惜此身扵臣子之道十分未盡二<lb/>
　　三朕非强飾以取孝名但朕受<lb/>
<pb n="KR2f0008_WYG_004-20a"/>
聖祖皇考四十五載顧復教育深恩此舉國所共知者今一<lb/>
　　旦永訣中心悲痛何能自已目今尚得瞻仰<lb/>
梓宫罔極哀思乗此猶可稍展至<lb/>
梓宫暌隔之後何由再得瞻仰<lb/>
皇考乎朕躬尚能自持朕亦儘力强制諸王大臣所奏知道<lb/>
　　了<lb/>
　　　二十五日奉<lb/>
　上諭向來奏銷錢糧不給部費則屢次駁回勒索地方官<lb/>
<pb n="KR2f0008_WYG_004-20b"/>
　　朕欲革除此弊特設㑹考府衙門前降諭㫖甚明近見<lb/>
　　各處奏銷之事並不送會考府各部有擅行駁回者如<lb/>
　　此則勒索之弊尚未革除也嗣後有應駁之事定須送<lb/>
　　會考府查看如果應駁會考府王大臣官員列名駁回<lb/>
　　　二十六日奉<lb/>
　上諭從前土黙特因遷移臺站殊爲擾累乃伊等扵用兵<lb/>
　　之際知為國家大事看守臺站毫無遲悞甚屬可憫除<lb/>
　　賞給米糧之外作何按人數加恩賞賜及前徃賞賜巡<lb/>
<pb n="KR2f0008_WYG_004-21a"/>
　　察臺站或另委人前去或即交與管理臺站人員之處<lb/>
　　總理事務王大臣等議奏<lb/>
　　　二十八日<lb/>
　諭理藩院衙門額駙敦多卜多爾濟䇿凌貝勒丹晉多爾<lb/>
　　濟公傅貝等俱自軍興以來効力有功之人深爲<lb/>
皇考所軫念傅貝前扵<lb/>
皇考時奉使徃和託輝地方甚有勞績其人材亦可用著優<lb/>
　　封郡王四額駙敦多卜多爾濟効力行間大兵徃西藏<lb/>
<pb n="KR2f0008_WYG_004-21b"/>
　　時著有勲績著封親王貝勒丹晋多爾濟自軍興以來<lb/>
　　辦理伊等喀爾喀各項軍務著有勲績著封郡王此數<lb/>
　　人者皆扵國家鞠躬盡瘁宣力効忠之人朕特先加恩<lb/>
　　賞其軍前効力勤勞之衆喀爾喀人等自台吉以至兵<lb/>
　　丁俱著内扎薩克查明具奏朕將加以重恩<lb/>
　　　二十九日<lb/>
　諭吏部虧空錢糧各官若革職留任催追必致貽累百姓<lb/>
　　伊等既已獲罪革職豈可復留原任嗣後虧空錢糧各<lb/>
<pb n="KR2f0008_WYG_004-22a"/>
　官即行革職著落伊身勒限追還若果清完居官好者<lb/>
　該督撫等奏明著通行直隸各省督撫知之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_004-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷四<lb/>
</p>
<p>
</p>
  </div>
</body>
</text>
</TEI>
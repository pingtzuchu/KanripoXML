<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_151-1a"/>
　　欽定四庫全書<lb/>
　世宗憲皇帝上諭内閣卷一百五十一<lb/>
　　　雍正十三年正月<lb/>
　上諭六道<lb/>
　　　初八日諸王大臣等奉<lb/>
　上諭今日諸王大臣等以雍正十二年十月二十九日慶<lb/>
　　雲見於雲南之大理等府又見於廣東之髙州府又山<lb/>
　　東寜陽縣産毓麒麟嘉瑞駢臻仰見<lb/>
<pb n="KR2f0008_WYG_151-1b"/>
上天慈恩福佑具摺稱賀朕向不言祥瑞非為謙讓之虗文<lb/>
　　也厯年以來各省多有慶雲之瑞兹又值朕生辰雲南<lb/>
　　廣東兩省同見雖感<lb/>
上天昭示嘉祥但兩省慶雲何如處處雨晹時若嵗獲豐登<lb/>
　　萬民樂利斯真可謂<lb/>
上天慈佑前者河東總督王士俊曽具摺奏報寧陽産麟朕<lb/>
　　即批示訓勉之今爾等王公大臣果能砥礪公忠為朕<lb/>
　　分猷宣力是乃人中之麟方愜朕之願望方堪為朕稱<lb/>
<pb n="KR2f0008_WYG_151-2a"/>
　　慶爾等為朕思之何由使宗室天潢之中人人品行端<lb/>
　　方何由使八旗根本之地各各奉公守法何由使六卿<lb/>
　　喉舌之司紀綱整飭萬事咸宜何由使封疆之吏大法<lb/>
　　小亷萬民安業朕之願望常多未滿則斯産麟何足深<lb/>
　　慶若以産麟為朕徳所感益屬朕所不居傳言誠能格<lb/>
　　天朕十二年來懇切至誠時時訓誡爾諸王大臣所頒<lb/>
　　諭㫖不下數千萬言而諸王大臣尚未盡能激發天良<lb/>
　　公正無私實心辦理國家政事則是朕於人心未盡感<lb/>
<pb n="KR2f0008_WYG_151-2b"/>
　　格而謂能感格<lb/>
天心實不敢自信也朕惟益加黽勉爾諸王大臣亦當各思<lb/>
　　何以答朕諄諄期望之至意夫君臣一體無不可言之<lb/>
　　情使爾諸臣果能正直亷潔而家計不足有奏知於朕<lb/>
　　者朕亦易為給與若受朕訓誨而猶以貪墨無厭居心<lb/>
　　則是爾諸王大臣終身無感格之日朕亦實無計以感<lb/>
　　格爾諸王大臣也卿等當思朝廷一絲一粟皆天下之<lb/>
　　民脂民膏如朕今者解衣以賜此衣雖被於朕躬實未<lb/>
<pb n="KR2f0008_WYG_151-3a"/>
　　嘗成之於朕手揆厥由來仍是萬民脂膏豈朕所得而<lb/>
　　自有哉凡一絲一粟用得其當則是以民力所成者令<lb/>
　　教養民生之人食其美報朕與斯人兩居其是用不得<lb/>
　　其當則是以民力所成者供剥削民生之人恣其暴殄<lb/>
　　朕與斯人兩居其非如其是耶朕亦何可言功如其非<lb/>
　　耶朕豈得不引為已咎爾諸臣自思之必如何而後可<lb/>
　　使君臣之施受常居其是又何忍受君之恩而轉使君<lb/>
　　為爾等受過乎夫大小臣工各有職業孜孜矻矻尚恐<lb/>
<pb n="KR2f0008_WYG_151-3b"/>
　　隳廢安得有寸晷餘閒優游逸樂如果無可辦之事有<lb/>
　　此一刻清閒此即<lb/>
上天所賜之福當及時思其職業何事當為思其過愆何事<lb/>
　　當改豈有放逸其心别尋消遣之理主敬二字實不可<lb/>
　　以須臾離者如果時刻主敬則昏惰自去精明自生有<lb/>
　　事無事心常惺惺斷不肯别尋無益之消遣以致縱欲<lb/>
　　敗度爾諸王大臣亟須自問猛省畢竟此身欲成何等<lb/>
　　人物豈可不日加奮勉各以人中之麟厚自期待實心<lb/>
<pb n="KR2f0008_WYG_151-4a"/>
　　實力辦理國家政事俱成朝廷公正之大臣將澤被生<lb/>
　　民感召<lb/>
天貺使四海九州之大盡致五風十雨之徴此時再感<lb/>
上天慈佑賀朕瑞祥豈不更勝於慶雲屢見麒麟疊生乎是<lb/>
　　乃朕所至望者諸臣尚各勉旃<lb/>
　　　十四日奉<lb/>
　上諭據台拱總兵官卜萬年奏稱台拱苗民抒誠嚮化雍<lb/>
　　正十二年十月二十二日台拱城外瓦厰内踹泥之牛<lb/>
<pb n="KR2f0008_WYG_151-4b"/>
　　一時走失有排畧寨苗人收得即同本寨鄉約牽送入<lb/>
　　城禀明交還又於十一月十二日居民周文魁家有牧<lb/>
　　養之牛走失為排畧寨苗人收得亦同鄉約送還本人<lb/>
　　臣已均加奬賞理合奏聞等語台拱苗人嚮化之初即<lb/>
　　知亷讓之理較之内地拾金不昧者更為可嘉著欽差<lb/>
　　侍郎吕耀曽等宣㫖奬諭加倍犒賞竝諭衆苗等咸使<lb/>
　　聞知俾其踴躍向善同受國家恩澤<lb/>
　　　二十一日奉<lb/>
<pb n="KR2f0008_WYG_151-5a"/>
　上諭朕每見天下督撫有司等於人命盜案查審定擬時<lb/>
　　往往曲為開脱以行其婦寺之仁謂寛宥一人可以種<lb/>
　　隂徳於㝠㝠之中不知君與臣皆有教養斯民之責平<lb/>
　　時不能殫教養之道使之不䧟於重辟雖在吾君臣有<lb/>
　　不得辭之過然實伊等干犯法紀自取其罪國家設立<lb/>
　　科條原以禁暴鋤姦使人人共守者豈可枉法以市恩<lb/>
　　俾受害者含寃飲恨而不得伸效尤者玩法逞兇而不<lb/>
　　知儆乎至於水旱災荒天時有不齊之數鰥寡孤獨人<lb/>
<pb n="KR2f0008_WYG_151-5b"/>
　　生有所遇之窮如寧填溝壑而不肯為匪者率皆良民<lb/>
　　似此無辜之赤子不幸而遭値困阨朕以牧養斯民之<lb/>
　　任寄之天下督撫有司而不能保䕶撫綏登之袵席乃<lb/>
　　視同秦越聽其饑餓流離此孟子所謂受牧牛羊立而<lb/>
　　視其死者<lb/>
天髙聽卑必加重譴而顧欲於命盜案中曲活一二有罪之<lb/>
　　人以冀倖邀福報何識見顚倒一至此乎朕望天下督<lb/>
　　撫董率有司屛棄虛文敦尚實政平時則勸農教稼闢<lb/>
<pb n="KR2f0008_WYG_151-6a"/>
　　地墾荒崇儉黜奢儲糧積粟以立其根本偶遇旱潦必<lb/>
　　深以為憂即據實奏聞殫心區畫俾澤中鴻鴈共慶樂<lb/>
　　郊有此濟人利物之功方不負父母斯民之職即以福<lb/>
　　報而論較之曲活一二罪人者其相去奚啻霄壤耶至<lb/>
　　於樂善好施史稱義舉扶危濟困人有同心周禮以六<lb/>
　　行教萬民孝友睦婣而繼以任恤可見任恤之道與孝<lb/>
　　友竝重也鄰里鄉黨之間原有休戚相闗之誼以己之<lb/>
　　有餘濟人之不足在我本為不多之費而在人已為當<lb/>
<pb n="KR2f0008_WYG_151-6b"/>
　　厄之施况民有秉彛自然觀感興起衆擎易舉利益孔<lb/>
　　多從來天道好還無有施而不報者此等之人<lb/>
上天自賜福佑必及其子孫所謂積善之家必有餘慶也一<lb/>
　　人行善則慶在一家衆人行善則慶在衆姓果然風俗<lb/>
　　淳良號稱仁里則和氣致祥天道之感應㨗於影響凡<lb/>
　　水旱災祲之戾氣悉變為五風十雨之休徴矣然興仁<lb/>
　　樂善者乃鄉鄰長厚之風而鼓舞旌揚者則大吏有司<lb/>
　　之責如所屬内有紳衿士庶惠愛鄉閭力行善事存心<lb/>
<pb n="KR2f0008_WYG_151-7a"/>
　救濟孤寒該督撫等當優禮褒嘉加意培植以表揚之<lb/>
　有應題請者即行題請朕必降㫖議叙俾身膺爵秩名<lb/>
　譽流芳勉之勉之著直省督撫將朕此㫖刋刻頒布務<lb/>
　使逺鄉僻壤人人知悉<lb/>
　　又奉<lb/>
上諭八旗所拴官馬下五旗竟有給王公等之䕶衛官員<lb/>
　親軍等拴養不時乗騎者官馬之設特以備要事之用<lb/>
　今毎日馳驅俾其勞苦何得肥壯著交與八旗大臣等<lb/>
<pb n="KR2f0008_WYG_151-7b"/>
　將各旗官馬務令應養之人拴養該管官員等不可妄<lb/>
　徇情面給與不應牷養之人令其乘騎著都統等不時<lb/>
　留心查驗<lb/>
　　二十四日御史張鵷摺奏萬安倉厫坍塌原由奉<lb/>
上諭國家設立言官原為敷陳公事竝非與以言責令得<lb/>
　自便其私也從前屢經訓諭甚明其偶有以已事凟奏<lb/>
　者俱降㫖嚴行申飭張鵷身為御史寧不知之其遲悞<lb/>
　修倉之處被金通保等叅奏此案自有查議之衙門若<lb/>
<pb n="KR2f0008_WYG_151-8a"/>
　查議不公張鵷再行陳奏未遲豈有借言官之職而冐<lb/>
　昧凟陳之理張鵷著交部嚴察議奏<lb/>
　　二十八日<lb/>
諭兵部凡年滿千總發回原任者因其漢仗中平又未知<lb/>
　其効力如何是以發回令各該督提再行試看如其効<lb/>
　力果好遇有守備缺出仍可於各標千總内比較酌量<lb/>
　題補不得因其回任礙於保題爾部可行文各該督提<lb/>
　知之<lb/>
<pb n="KR2f0008_WYG_151-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百五十一<lb/>
</p>
<p>
</p>
  </div>
</body>
</text>
</TEI>
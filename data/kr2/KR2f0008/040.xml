<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_040-1a"/>
　　欽定四庫全書<lb/>
　世宗憲皇帝上諭内閣巻四十<lb/>
　　　雍正四年正月<lb/>
　上諭二十三道<lb/>
　　　初一日<lb/>
　諭理藩院<lb/>
皇考大事三年喪畢兹朕初慶元旦外藩王貝勒貝子公台<lb/>
　　吉及使臣等俱應賞賜著㑹同怡親王果郡王定議具<lb/>
<pb n="KR2f0008_WYG_040-1b"/>
　　奏貝子徳木楚克鄂奇爾公吳爾呼瑪爾台吉阿濟格<lb/>
　　鄂齊勒等俱係年老之人著比他人從優賞賜<lb/>
　　　初二日筵宴<lb/>
　諭滿漢大臣等今日君臣同堂合宴海宇承平上下和樂<lb/>
　　皆我<lb/>
聖祖仁皇帝深仁厚澤之所留貽也豈能暫忘思慕之情豈<lb/>
　　敢稍弛警惕之念乎朕之才徳逺不及我<lb/>
皇考今萬㡬殷繁一人識力有限用是朝乾夕惕晷刻靡寧<lb/>
<pb n="KR2f0008_WYG_040-2a"/>
　　仰惟<lb/>
祖宗<lb/>
聖祖付託之重下念萬民待澤之殷全賴爾諸臣同心一徳<lb/>
　　輔佐朕躬使庶政無不就理兆民無不被澤以成熙熙<lb/>
　　皥皥之風此朕之所深望也夫移風易俗端於大臣是<lb/>
　　賴自古人臣之誼公爾忘私萬不可有游移瞻顧之心<lb/>
　　黨援朋比之習每見徇私不法之人徃徃好為夤緣互<lb/>
　　相請託夫揆之於義則請託實為可羞而度之於命則<lb/>
<pb n="KR2f0008_WYG_040-2b"/>
　　請託究屬無益且積習相沿遂成風俗旣為子弟親戚<lb/>
　　作弊營求是敎之不以正矣何足以為其師範徒使子<lb/>
　　弟親戚有所恃以無恐終歸於壊品喪志不能上進其<lb/>
　　害可勝言哉朕於爾諸臣實如股肱手足一體相視爾<lb/>
　　諸臣亦當公忠體國視君上如元首腹心若悠悠忽忽<lb/>
　　安於習俗而不知奮發鼓勵爾諸臣自待居何等耶况<lb/>
　　朕在藩邸閲歴四十餘年人情世態無不熟悉周知亦<lb/>
　　非可以欺隱朦蔽者如年羮堯隆科多營私挾詐深負<lb/>
<pb n="KR2f0008_WYG_040-3a"/>
　朕恩不旋踵而事事敗露爾諸臣自度才幹伎倆未必<lb/>
　能如彼二人若營私自便稍有不檢不惟薄待其身獨<lb/>
　不懼國家之法乎嘗聞街談巷語有云瞞上不瞞下又<lb/>
　云人情大於聖㫖此乃下賤不堪之語不過奸胥猾吏<lb/>
　藉以自便其私耳若爾諸臣稍有欺瞞之心阿徇之見<lb/>
　是明蹈此語而不恥尚可立身朝端為衆人之表率耶<lb/>
　從來朋友箴規一言尚當聽受况君上乎且朕諄諄誥<lb/>
　誡爾諸臣者無非欲諸臣各矢公心盡除私意如果能<lb/>
<pb n="KR2f0008_WYG_040-3b"/>
　時時仰體朕訓彼此互相勸勉則天下之人觀感變化<lb/>
　而風俗盡歸於淳厚爾諸臣之身家子孫亦並受其福<lb/>
　矣<lb/>
　　初三日奉<lb/>
上諭何國宗等所奏運河情形甚為明晰但督理工程若<lb/>
　委之地方官恐其因循遲誤若特差官員前徃又恐呼<lb/>
　應不靈且不得其人轉滋煩擾朕意欲将沿河有應修<lb/>
　工程之州縣俱著揀選賢能之員補用果能實心任事<lb/>
<pb n="KR2f0008_WYG_040-4a"/>
　朕自加恩議敘如此似於地方工程均有裨益著九卿<lb/>
　速議具奏<lb/>
　　又奉<lb/>
上諭發通倉足五成米十萬石運至天津照前交與天津<lb/>
　道通永道為七十五州縣加賑一月之用<lb/>
　　又怡親王等議覆永定河分司明夀條奏河務事宜<lb/>
　　奉<lb/>
上諭鹹厰黄家灣工程著照所奏一面動用錢糧及時修<lb/>
<pb n="KR2f0008_WYG_040-4b"/>
　築完固其蘇敏應否賠修之處著明夀確議具奏再賠<lb/>
　修之例甚屬無益從來河官領帑修工必預留賠修地<lb/>
　步以致錢糧不歸實用工程斷難堅固幸而得保無虞<lb/>
　錢糧已經入己似此積習成風必照侵欺錢糧例嚴加<lb/>
　治罪方足示懲著九卿詳議具奏餘依議<lb/>
　　初四日<lb/>
諭諸王滿漢文武大臣允禟平日居心詭詐行事乖張從<lb/>
　前罪犯多端不可悉數朕不忍執法治罪令其居住西<lb/>
<pb n="KR2f0008_WYG_040-5a"/>
寧望其醒悟改悔乃怙惡不悛詭詐如故其門下親信<lb/>
之毛太佟保将編造字様之書信縫於騾夫衣襪之内<lb/>
寄徃西寧被九門捕役拏獲該提督奏聞朕見體製怪<lb/>
異有𩔖西洋字跡因遣人詢問西洋人據西洋人稱此<lb/>
種字體亦不能識認朕因遣人詢問允禟之子𢎞𤾉據<lb/>
𢎞𤾉稱去年十一月佟保來京我父親寄來格子一張<lb/>
令我學習照様繕寫書信寄去我向佟保學㑹了因此<lb/>
照様寫信寄徃等語從來惟有敵國之人差遣奸細往<lb/>
<pb n="KR2f0008_WYG_040-5b"/>
來偷傳信息始造作隱語防人知覺允禟在彼朕何曾<lb/>
禁其寄書亦未禁其徃來之人若果安分守法則所寄<lb/>
書信無不可以令人共見何至於别造字體巧編格式<lb/>
暗藏衣襪之内居然為敵國奸細之行耶前朕見允禟<lb/>
諸子中惟𢎞𤾉尚覺老實故留京料理伊之家務不料<lb/>
其詭譎亦如此允禟名下應賠公項銀十三萬兩有零<lb/>
乃假作窘廹之状百計遷延而以所得揆敘之銀數百<lb/>
萬兩帶徃西寧恣意費用凡市買物件不論貴賤隨人<lb/>
<pb n="KR2f0008_WYG_040-6a"/>
　　索價即如數與之以此要結人心不知意欲何為即今<lb/>
　　毛太家中搜出借劵八十餘張其借與衆姓之銀至十<lb/>
　　餘萬兩則允禟之窘廹與否不問可知矣又如從前楚<lb/>
　　宗至彼宣㫖允禟站立不跪自稱出家離世之人今觀<lb/>
　　造作字様暗通書信等事出家離世之人顧如是乎允<lb/>
　　禟寄與𢎞𤾉書擅用硃書𢎞𤾉書信中稱伊父之言為<lb/>
　　㫖意種種不法之處昭然又如允禟曾寄信允䄉有事<lb/>
　　機已失之語洵足駭人聽聞當時幸邀<lb/>
<pb n="KR2f0008_WYG_040-6b"/>
天<lb/>
祖<lb/>
皇考之靈伊等不得肆其奸謀乃伊等之福倘若機㑹不失<lb/>
　　伊等首領尚得保乎毛太佟保六雅圖那丹珠雲敦克<lb/>
　　什圖俱係允禟親信之人允禩允禟允禵等匪黨固結<lb/>
　　人所共知佟保等豈有不知之理昨将佟保等從出兵<lb/>
　　處撤回朕面下㫖意再三詢問允禟若有寃抑之處著<lb/>
　　即陳辯若實在行止妄亂亦著啓奏並問伊等或仍願<lb/>
<pb n="KR2f0008_WYG_040-7a"/>
　　在允禟處或不願在允禟處亦據實啓奏伊等僉稱允<lb/>
　　禟行止妄亂我等願為朝廷出力等語朕因其陳奏<lb/>
　　以各授官職今允禟造作字様行踪詭秘伊等竟不奏<lb/>
　　聞情實可惡著将毛太佟保等交與順承郡王及蔡珽<lb/>
　　拉錫阿齊圖查郎阿髙其佩常明公同審訊其允禟未<lb/>
　　徃西寧以前之事朕不究問自到西寧以後如何妄為<lb/>
　　及允禟處管理此等書札之事還係何人此等處俱令<lb/>
　　伊等據實供明若仍隱匿不行供出立将伊等正法<lb/>
<pb n="KR2f0008_WYG_040-7b"/>
　　　初五日奉<lb/>
　上諭朕撫御寰宇宵旰勤求惟期澄清吏治使天下蒼生<lb/>
　　共享治安以仰答<lb/>
聖祖仁皇帝付託之重部院衙門為天下吏治總領朕以部<lb/>
　　院大臣為股肱大臣又以司官為臂指司官得人則部<lb/>
　　務整飭在外督撫以及州縣莫不澄清百姓自受其福<lb/>
　　矣今各部院司官筆帖式内有行走懶惰經年不到衙<lb/>
　　門者有庸劣不能辦事者有不能寫字僱人繙譯者有<lb/>
<pb n="KR2f0008_WYG_040-8a"/>
　　奔競鑽營招摇生事者其本衙門堂官不能盡知即有<lb/>
　　見聞或因瞻徇掣肘姑且優容若照舊例甄别亦屬無<lb/>
　　益今著爾等司官将本司之筆帖式分别勤惰優劣據<lb/>
　　實舉出所舉當否許筆帖式公同面質其司官内不可<lb/>
　　共事之人亦著同司官并筆帖式據實面奏爾等以平<lb/>
　　日賢否無由上達徃徃歸怨堂官不行舉劾今在朕前<lb/>
　　正可逐一直陳毋得稍有瞻徇以負朕澄敘官方之至<lb/>
　　意<lb/>
<pb n="KR2f0008_WYG_040-8b"/>
　　　又奉<lb/>
　上諭朕即位後恭檢<lb/>
皇考所遺<lb/>
硃批諭㫖内有料理宫闈家務事宜一紙<lb/>
皇考諭令有子之妃嬪年老者各隨其子歸養府邸年少者<lb/>
　暫留宫中朕謹遵<lb/>
聖諭遣人詢問諸位　母妃據稱此係<lb/>
天恩咸願隨子歸邸　慧妃母妃乃大阿哥之生母允禩之<lb/>
<pb n="KR2f0008_WYG_040-9a"/>
　慈母也允禩少時即為　慧妃母妃所撫養朕因大阿<lb/>
　哥獲罪禁錮其諸子又少不知事意欲奉養於允禩之<lb/>
　邸因遣人詢問　慧妃母妃　母妃欣然允從朕揣允<lb/>
　禩畏朕訪察必於　母妃前盡禮故令伊迎養府邸彼<lb/>
　時允祹酌議諸位　母妃移府之禮允祹議奏内有朕<lb/>
　思念諸位　母妃之時即令入宫相見等語朕以諸位<lb/>
　　母妃豈有召入相見之禮深責允祹之非迄今三年<lb/>
　以來諸位　母妃未曾遣人至朕前一問起居諸位<lb/>
<pb n="KR2f0008_WYG_040-9b"/>
　母妃深居府中一切皆諸王主持此必允禩從中阻撓<lb/>
　諸王亦遂觀望不前耳允禩之行事狂悖若此必不能<lb/>
　於　母妃之前曲盡孝道况允禩既經革去黄帶子則<lb/>
　已非宗姓之人　母妃亦不應在伊家居住著荘親王<lb/>
　誠親王迎歸宫中供養<lb/>
　　又<lb/>
諭諸王貝勒貝子公滿漢文武大臣今日凡我宗親及滿<lb/>
　漢大臣齊集於此廉親王允禩狂逆已極朕若再為隱<lb/>
<pb n="KR2f0008_WYG_040-10a"/>
　　忍有實不可以仰對<lb/>
聖祖仁皇帝在<lb/>
天之靈者朕在藩邸時居心行事公正無偏諸兄弟待朕亦<lb/>
　　皆恭順不敢存欺慢之念平日原無一毫嫌隙此爾等<lb/>
　　所共知亦允禩所深悉者朕今日紹登大位以天下一<lb/>
　　家萬物一體為心豈於兄弟之間反生芥蔕故意有所<lb/>
　　刻求苛索耶當時允禩希冀非望欲沽忠孝之名欺人<lb/>
　　耳目而其奸險不法事事傷<lb/>
<pb n="KR2f0008_WYG_040-10b"/>
聖祖仁皇帝慈懐以致忿怒鬱結無時舒暢康熙四十七年<lb/>
　　冬<lb/>
聖祖仁皇帝聖體違和令朕同允祉允禩檢㸃醫藥凡立方<lb/>
　　合劑朕與允祉每日悉心商酌允禩惟同允禟允禵促<lb/>
　　坐密語醫藥之事曾不一問不過以篋笥收拾方帖而<lb/>
　　已<lb/>
天佑<lb/>
聖躬旋即痊愈朕心喜慰向允禩云<lb/>
<pb n="KR2f0008_WYG_040-11a"/>
皇父聖體大安矣允禩云目前<lb/>
聖體雖愈将來之事奈何朕聞之不勝驚怪又是年二阿哥<lb/>
　　有事時<lb/>
聖祖仁皇帝命朕同允禩在京辦理事務凡有啓奏皆䝉<lb/>
御批事竣之後朕将所有<lb/>
御批奏摺交與允禩收貯後向允禩問及允禩云前在要亭<lb/>
　　時<lb/>
皇考怒我恐有不測比時寄信囘家将一應筆札燒燬此<lb/>
<pb n="KR2f0008_WYG_040-11b"/>
御批奏摺藏在佛櫃内遂一併焚之矣此允禩親向朕言者<lb/>
　　康熙六十一年<lb/>
聖祖仁皇帝龍馭升遐<lb/>
命朕纘承大統朕念允禩平日素有才幹諒伊此時自應仰<lb/>
　　體<lb/>
皇考之心痛改前非為國家實心出力故即令其同怡親王<lb/>
　　及隆科多馬齊四人總理事務次日即加封親王朕事<lb/>
　　事推心置腹信任之專恩誼之厚此舉朝所共知者乃<lb/>
<pb n="KR2f0008_WYG_040-12a"/>
　　於封伊親王之日其妻黨徃賀伊妻云有何喜可賀恐<lb/>
　　不能保此首領耳其言怪誕若此則平日之居心可知<lb/>
　　矣允禩總以未遂大志時懐怨恨詭詐百出欲以摇惑<lb/>
　　衆心擾亂國政其管理工部也<lb/>
皇考梓宫奉移<lb/>
山陵允禩明知舊例用夫二萬乃故意以裁減奏請若非大<lb/>
　　學士奏明㡬誤大事又将京中運送<lb/>
陵寢所用之紅土議令發銀彼處採買可省脚價欲加朕以<lb/>
<pb n="KR2f0008_WYG_040-12b"/>
　　輕<lb/>
陵工而重財物之名安奉祝版之案則朽爛破損製造軍需<lb/>
　　之器則單薄鈍敝至於乘輿法物則斷釘薄板草率不<lb/>
　　堪更衣幄次則油漆薰蒸刻不可近其管理理藩院也<lb/>
　　以科爾沁台吉為糜費口糧於邊口攔阻令不得拜謁<lb/>
皇考梓宫致蒙古等涕泣而歸怨聲載道若非拉錫奏聞隨<lb/>
　　經降㫖開示㡬寒衆蒙古之心矣其管理上駟院也奏<lb/>
　　稱馬圈牧馬太多請行裁減大半以省錢糧其意欲以<lb/>
<pb n="KR2f0008_WYG_040-13a"/>
　　彰<lb/>
皇考糜費無益之名歸之於朕且欲使馬匹不足将來設有<lb/>
　　緩急無所取資也至於妄費財物固結私人如岳周鑽<lb/>
　　營奸宄之徒乃國家之蠧允禩以數千金助其為非亂<lb/>
　　法其他顛倒是非肆行欺罔及傲慢不敬之處更不可<lb/>
　　悉數又雍正元年朕命莽鵠立恭寫<lb/>
聖祖仁皇帝御容朕於養心殿瞻拜時悲痛號泣允禩奏云<lb/>
　　從來帝王有供奉御容之禮否今供奉<lb/>
<pb n="KR2f0008_WYG_040-13b"/>
聖祖仁皇帝御容則<lb/>
太祖<lb/>
太宗<lb/>
世祖如何供奉朕沐<lb/>
皇考四十餘年養育深恩時時瞻仰<lb/>
天顔今遭大故悲思罔極是以供奉<lb/>
御容兾得時時瞻拜而允禩以朕為非禮又云伊從前亦供<lb/>
　　奉　母妃容像自<lb/>
<pb n="KR2f0008_WYG_040-14a"/>
聖祖仁皇帝賓天之後即行收捲此言更不知其何心也允<lb/>
　　禩從前遭伊　母妃之喪欲沽孝名故作哀毁之状百<lb/>
　　日後尚用人扶掖而行及遭<lb/>
皇考大事全無悲切之意以<lb/>
父母之喪而前後逈異如此其意将誰欺乎三年以來朕百<lb/>
　　凡容忍寛免諄諄訓誡猶兾其悛改前愆宗人府及諸<lb/>
　　大臣交劾議罪之章什伯累積朕俱一一寛貸乃允禩<lb/>
　　詭譎隂邪日益加甚雍正三年十月在朕前奏稱内府<lb/>
<pb n="KR2f0008_WYG_040-14b"/>
　　披甲食糧之人可以裁減每一佐領只應留二十四名<lb/>
　　朕令㑹同確議允禩又奏一佐領下應增甲九十餘副<lb/>
　　前後之語大相矛盾不過欲邀結人心沽取名譽加朕<lb/>
　　以刻薄之名耳及内府佐領之人齊集伊門嚷閙朕令<lb/>
　　伊查出為首之人以便正法伊将並非為首之人混行<lb/>
　　指出欲令朕枉殺無辜快其私忿其門下肯給實供之<lb/>
　　九十六伊即立斃杖下又因伊親信太監閆俊為伊隐<lb/>
　　瞞素行不法之事賞銀二百兩及冬夏衣服縀疋等物<lb/>
<pb n="KR2f0008_WYG_040-15a"/>
　　朕雖尊居九五從不敢罰一無罪之人至於賞賜内侍<lb/>
　　太監亦從未有如允禩賞閆俊之厚者允禩以人臣而<lb/>
　　操賞罰之權抗違國家之法其罪可勝誅乎朕以其狂<lb/>
　　妄悖亂包藏禍心是以令宗人府究問伊從前何得将<lb/>
皇考御批焚燬允禩頓改前言奏稱因抱病昏昧誤行燒燬<lb/>
　　等語及朕靣質其昔年之語伊公然於朕前設誓云若<lb/>
　　有虛言一家俱死及宗人府審訊伊管事親信之太監<lb/>
　　常海等俱供稱昔年允禩在要亭獲罪於<lb/>
<pb n="KR2f0008_WYG_040-15b"/>
聖祖仁皇帝特遣太監劉自成回京将所有一切筆札燒燬<lb/>
　　是時<lb/>
聖祖仁皇帝御批亦在其内供認鑿鑿而允禩反覆其詞者<lb/>
　　緣其平日與奸黨往來書札皆不可告人之語今欲掩<lb/>
　　其燒燬私書之跡故并此亦復隐賴不承似此確實萬<lb/>
　　無可辯之事竟敢指天誓日不畏天地鬼神已盡喪其<lb/>
　　良心至於一家俱死之語伊向日曾在朕前設此誓詞<lb/>
　　朕諭之曰一家二字所指者廣爾獨不思及朕耶今復<lb/>
<pb n="KR2f0008_WYG_040-16a"/>
　　於諸王大臣前重設前誓明係咒詛是允禩心中已無<lb/>
祖宗君上矣允禩既自絶於<lb/>
天自絶於<lb/>
祖宗自絶於朕宗姓内豈容有此不忠不孝大奸大惡之人<lb/>
　　乎從前<lb/>
皇考曾諭諸王等允禩奸險詭詐結黨設謀欲弑皇太子今<lb/>
　事俱敗露現在交審是時允禟允禵在側公然挺身保奏<lb/>
　　允禩並無此意<lb/>
<pb n="KR2f0008_WYG_040-16b"/>
皇考震怒㧞刀欲誅允禵恒親王等勸止将允禵責懲并允<lb/>
　　禟逐出又<lb/>
皇考曾於乾清門諭諸王大臣曰自朕廢皇太子後允禩百<lb/>
　計邀取美名蠱惑衆人希圖冊立私結黨援其意叵測又<lb/>
　　奉<lb/>
皇考諭㫖朕駐蹕要亭允禩以将斃之鷹來進口稱伊在湯<lb/>
　泉等候進京並不請㫖擅行獨斷藐視朕躬朕因震怒心<lb/>
　中寒戰㡬乎危殆允禩自相面人張明徳妄謂伊有人君<lb/>
<pb n="KR2f0008_WYG_040-17a"/>
　之貴伊遂不守臣節招集賊衆謀弑皇太子及大阿哥此<lb/>
　舉國所知者其欲謀弑之時未知置朕於何地也又<lb/>
皇考諭㫖云朕與允禩父子之恩絶矣以上<lb/>
諭㫖數道凡為臣子者不忍聽聞朕從前欲行發出允禩痛<lb/>
　　哭叩首再三懇求朕以其惟恐人知之念尚有愧悔之<lb/>
　　機故爾暫止今其作為至此斷不可留於宗姓之内以<lb/>
　　為我朝之玷謹将<lb/>
皇考諭㫖發出朕撰文祭告<lb/>
<pb n="KR2f0008_WYG_040-17b"/>
奉先殿仰體<lb/>
列祖懲奸誅惡之心祗遵<lb/>
先朝削籍離宗之典将允禩黄帶子革去以嚴宗牒以儆兇<lb/>
　　邪以為萬世子孫鍳戒至允禟蘇努吳爾占結黨搆逆<lb/>
　　靡惡不為允禟中懐悖亂其徃來私書有事機已失悔<lb/>
　　之無及等語聞者皆為髪指今又造作字様密傳信息<lb/>
　　行同奸細視朝廷為敵國無父無君不法已甚蘇努積<lb/>
　　惡巨猾罪状彰著舉國所知吳爾占既素與允禩等比<lb/>
<pb n="KR2f0008_WYG_040-18a"/>
　　匪為奸又且行止鄙劣心懐怨望此三人者亦斷不可<lb/>
　　留於宗姓之内著将允禟蘇努吳爾占革去黄帶子并<lb/>
　　令宗人府将允禩允禟蘇努吳爾占名字除去<lb/>
　　　初八日<lb/>
　諭大學士等允禩等不可留於宗姓之内此朕灼知確見<lb/>
　　者今撰文告祭<lb/>
奉先殿可将祭文宣示諸王大臣等或朕之所見如此而仰<lb/>
　　體<lb/>
<pb n="KR2f0008_WYG_040-18b"/>
列聖之心稍有不慊諸王大臣不妨直言各出所見回奏此<lb/>
　　事關係重大朕既切加詢問諸王大臣等若有所見而<lb/>
　　不直行陳奏則大不忠矣<lb/>
　　　初十日奉<lb/>
　上諭朕於文武官員赴任之初俱召入内廷諄諄訓誨無<lb/>
　　非欲其實心供職愛養兵民而伊等承㫖之後出外私<lb/>
　　相傳播記載或記憶不全或粉飾太過以致錯誤之處<lb/>
　　甚多此等皆大有關係是以朕特降諭㫖令伊等繕寫<lb/>
<pb n="KR2f0008_WYG_040-19a"/>
呈覽其遺忘不能記載者即不必書寫進呈若官職不<lb/>
應奏事者則從其該管上司彚集乘便轉奏凡未經奏<lb/>
聞者不准私自傳播記載近見數處繕寫進呈者或意<lb/>
指乖錯或言詞粗率且備開頒賜之物並述伊等奏對<lb/>
之言如此則與朕令寫上諭之本意全不相符若一一<lb/>
發還令其更改則不勝其煩故将書寫不全無甚關係<lb/>
者姑且存置並非謂伊等繕寫合式也昨有廣東總兵<lb/>
因屬員一人奏摺竟特行賫送似此未免煩瑣嗣後督<lb/>
<pb n="KR2f0008_WYG_040-19b"/>
撫提鎮等當遵㫖彚集乗便啓奏其記憶不全但寥寥<lb/>
數語者停其書寫進呈亦不得私自傳播記載錯誤失<lb/>
實自干罪戾至於朕召見文武官員時每每頒賜物件<lb/>
蓋欲其捧至任所觸目警心並思朕訓誨之諄切非專<lb/>
以此賜賚為鼓舞激勸之具夫人臣事君自有應盡之<lb/>
道應修之職豈在賜賚之有無多寡若專以賜賚為鼓<lb/>
舞是以胥吏走卒視文武官弁矣豈朕優待臣工之至<lb/>
意乎恐無識之人不知朕心并諭令知之<lb/>
<pb n="KR2f0008_WYG_040-20a"/>
　　十二日奉<lb/>
上諭據兩淮廵鹽御史噶爾泰奏稱衆商感戴保育生全<lb/>
　賑卹蠲免之恩今鹽豐課裕商業已隆情願公捐銀二<lb/>
　十四萬兩備交運庫又伊自己名下有應得銀八萬兩<lb/>
　亦願報部撥觧等語從前兩淮鹽課虧欠甚多自噶爾<lb/>
　泰辦理以來歴年商欠正項贏餘俱一一完納恤商裕<lb/>
　課鹽政肅清甚屬可嘉朕前曾降諭㫖令江南督撫酌<lb/>
　議積糓以為備用今衆商公捐及噶爾泰奏請解部之項<lb/>
<pb n="KR2f0008_WYG_040-20b"/>
　共計三十二萬兩著将二萬兩賞給噶爾泰其三十萬<lb/>
　兩可即為江南買貯米糓蓋造倉厫之用所蓋倉厫賜<lb/>
　名鹽義倉即著噶爾泰交與商人經理如此則於地方<lb/>
　積貯甚為有益而衆商急公之項亦得實濟著議政大<lb/>
　臣大學士九卿詳議具奏噶爾泰著該部從優議叙其<lb/>
　急公衆商行令噶爾泰分别造冊報部亦著議叙以示<lb/>
　鼓勵<lb/>
　　二十日奉<lb/>
<pb n="KR2f0008_WYG_040-21a"/>
上諭今日朕坐勤政殿以待諸臣奏事乃部院八旗竟無<lb/>
　奏事之人想諸臣以朕駐蹕圓明園欲圖安逸故将所<lb/>
　奏之事有意減省耶朕因郊外水土氣味較城内稍清<lb/>
　故駐蹕於此而每日辦理政事與宫中無異未嘗一刻<lb/>
　肯自暇逸已曾屢降諭㫖切告廷臣令其照常奏事若<lb/>
　朕偶欲靜息自當曉諭諸臣知之倘廷臣不知仰體朕<lb/>
　心将陳奏事件有意減省是不欲朕駐蹕圓明園矣又<lb/>
　見各衙門奏事有一日擁集繁多者有一日竟無一事<lb/>
<pb n="KR2f0008_WYG_040-21b"/>
　者似此太覺不均以後八旗定為八日各分一日輪奏<lb/>
　部院衙門各分一日輪奏六部之外都察院與理藩院<lb/>
　為一日内務府為一日其餘衙門可酌量事務之多寡<lb/>
　附於部院班次每日一旗一部同來陳奏則每日皆有<lb/>
　辦理之事而不來奏事之大臣又得在京辦理誠為兩<lb/>
　便至朕聽政辦事及各官齊集之日俱不在輪班奏事<lb/>
　之數次日仍按班次前來若該部院衙門輪班之日無<lb/>
　事可奏其堂官亦著前來恐有召問委辦之事亦未可<lb/>
<pb n="KR2f0008_WYG_040-22a"/>
　定至於𦂳要事件仍不拘班次即行啓奏<lb/>
　　二十一日奉<lb/>
上諭隆科多深負朕恩種種罪惡即應照九卿議處但伊<lb/>
　辦事之才尚屬可用現今與䇿妄阿喇布坦将阿爾泰<lb/>
　嶺定為邉界之事甚為𦂳要差徃使人計已将囘應預<lb/>
　為詳審地勢明晰定擬今不先定䇿妄阿喇布坦若差<lb/>
　人來又須差人徃彼臨時互相爭議此事又不能完派<lb/>
　出額駙䇿伶貝勒博貝散秩大臣伯四格䕶軍都統哈<lb/>
<pb n="KR2f0008_WYG_040-22b"/>
　爾吉善著隆科多與伊等同徃阿爾泰嶺再由空鄂羅<lb/>
　東至楚柯拜星地方詳察地勢應作何定擬之處公同<lb/>
　定擬将理藩院才能官員筆帖式派出帶徃此去大臣<lb/>
　官員俱著馳驛前徃再由楚柯拜星之東額爾古納以<lb/>
　至黑龍江之源舊定邉界亦未清楚整齊阿爾泰事竣<lb/>
　隆科多即從彼處前徃楚柯拜星将此等地方亦詳審<lb/>
　定擬現今俄羅斯國為定邉界之故差使前來隆科多<lb/>
　候伊使臣到日即将定邉界之處㑹同議結此事隆科<lb/>
<pb n="KR2f0008_WYG_040-23a"/>
　　多非不能辦者伊若實心任事思蓋前愆朕必寛宥其<lb/>
　　罪若心懐叵測思欲僨事所定邉界不合機宜於䇿妄<lb/>
　　阿喇布坦俄羅斯地方生事朕必将伊正法爾等詳議<lb/>
　　具奏<lb/>
　　　二十二日<lb/>
　諭吏部禮部原任禮部尚書顧八代品行端方學術醇正<lb/>
　　昔䝉<lb/>
皇考簡用服官有年當征勦吳逆時以學士協贊軍務從将<lb/>
<pb n="KR2f0008_WYG_040-23b"/>
　　軍莽吉圖賴塔等克復粤西滇南勞績茂著備承<lb/>
恩眷擢授秩宗且深知其品學優長足為模範<lb/>
特命為朕兄弟之師朕自幼與共朝夕講論忠孝之大義研<lb/>
　　究經書之至理肫誠周至獲益良多嗣以公事詿誤罷<lb/>
　　職仍在内廷課讀數載後因抱疾遂就閒居於戊子之<lb/>
　　冬物故是時朕親臨其喪並遣人為之經理殯葬本欲<lb/>
　　陳情於<lb/>
皇考之前求加恩賜䘏適值<lb/>
<pb n="KR2f0008_WYG_040-24a"/>
皇考聖體違和不敢凟奏迄今囘憶當年誦讀情景宛然如<lb/>
　　昨老成舊學時眷於懐應優加贈卹以展朕篤念師資<lb/>
　　酬奨前勞之至意爾部㑹議具奏<lb/>
　　　二十四日吏部兵部将各省督撫提鎮保題文武官<lb/>
　　　員之例定議具奏奉<lb/>
　上諭部議稱保題官員任内有降革事故及承追督催未<lb/>
　　完案件者俱不准保題等語如此則賢能官員必致遺<lb/>
　　漏朕意将此等有事故官員仍准保題但令督撫提鎮<lb/>
<pb n="KR2f0008_WYG_040-24b"/>
　　於保題本内将所有事故一一聲明具奏候朕調來引<lb/>
　　見再行定奪可将此本發還著再議具奏其中倘有不<lb/>
　　便情由著将有何等事故者准其保題有何等事故者<lb/>
　　不准保題之處酌量輕重分别議奏<lb/>
　　　二十七日刑部議覆内府佐領下人六十三等嚷閙<lb/>
　　　親王府邸一案奉<lb/>
　上諭允禩誤指内府佐領下人到王府嚷閙為首之五人<lb/>
　　既審無確據豈可枉行正法内中六十三一犯既到王<lb/>
<pb n="KR2f0008_WYG_040-25a"/>
　　府又到李延禧家抄搶著監禁議罪其餘並搶李延禧<lb/>
　　家人犯俱分發雲南貴州廣西四川等省極邉若係另<lb/>
　　户著安插當苦差若原係奴僕著給與彼處兵丁為奴<lb/>
　　交送兵部委官嚴行管押沿途地方選撥官弁兵役一<lb/>
　　體嚴押到該省交付收管若中途少有寛縱及觧到安<lb/>
　　插後有疎脱者定行重治其罪<lb/>
　　　又<lb/>
　諭刑部兹當春令爾部監獄内人犯宜及早清理其輕罪<lb/>
<pb n="KR2f0008_WYG_040-25b"/>
　　者速行酌定保釋至年羮堯案内干涉之人犯若尚有<lb/>
　　未結案者速行完結<lb/>
　　　二十八日<lb/>
　諭諸王大臣允禩愈加悖逆将朕所交之事毫不實心効<lb/>
　　力且每事敗壊不但伊奸詐多端伊妻更屬狐媚殘刻<lb/>
　　允禩平日甚畏之戊子年<lb/>
聖祖仁皇帝御乾清門因允禩畏懼伊妻曾<lb/>
特降諭㫖云允禩之妻殘刻皆染伊外家安郡王惡亂之習<lb/>
<pb n="KR2f0008_WYG_040-26a"/>
　　欺侮允禩㡬至絶伊之嗣<lb/>
聖祖仁皇帝屢降嚴㫖伊妻始懼方容允禩收使女一二人<lb/>
　　僅生一子一女允禩實係大罪之人朕即位以來於允<lb/>
　　禩無恩不施無事不教乃允禩終懐異心並不悛改看<lb/>
　　來皆因伊妻唆使所致朕将允禩進封親王時伊妻外<lb/>
　　家向伊稱賀伊云何喜之有不知頭落何日等語是誠<lb/>
　　何語是誠何心朕屢降嚴㫖與允禩之妻又令皇后面<lb/>
　　加開導諭伊勸諌其夫感激朕恩實心効力乃屢次訓<lb/>
<pb n="KR2f0008_WYG_040-26b"/>
　　教允禩夫妻毫無感激之意伊等惡迹昭著允禩之妻<lb/>
　　亦不可留於允禩之家我朝<lb/>
先世已有舊例信郡王敖札之妻因欺侮其王<lb/>
聖祖仁皇帝曾令休回外家禮親王之福金殘刻<lb/>
太祖髙皇帝特遣王等将伊處死今爾等前去将朕諭㫖降<lb/>
　　與允禩之妻革去福金逐回外家降㫖於伊外家人等<lb/>
　　另給房屋數間居住嚴加看守不可令其徃來潛通信<lb/>
　　息若有互相傳信之事必将通信之人正法爾外家亦<lb/>
<pb n="KR2f0008_WYG_040-27a"/>
　一人不赦爾等回來後再将此㫖降與允禩嗣後伊若<lb/>
　痛改其惡實心効力朕自有加恩之處若因逐回伊妻<lb/>
　懐怨於心故意託病不肯行走必将伊妻處死伊子亦<lb/>
　必治以重罪<lb/>
　　又刑部等衙門議奏隆科多挾勢强索安圖銀兩應<lb/>
　　照律治罪奉<lb/>
上諭隆科多婪贓犯法深負朕恩本應按律即行治罪但<lb/>
　其才尚有可用朕心憫惜著革退吏部尚書交委料理<lb/>
<pb n="KR2f0008_WYG_040-27b"/>
　阿爾泰等路邉界事務已另降諭㫖倘能盡心辦理尚<lb/>
　可贖其前愆若稍有怠忽定行正法伊家人牛倫從前<lb/>
　犯罪應死彼時交與隆科多自行處置乃隆科多徇私<lb/>
　容留實屬可惡今招摇受賄諸事又復敗露再難寛宥<lb/>
　著将牛倫即行處斬其餽送銀兩之奉天府府丞程光<lb/>
　珠著革職從寛留任淮徐道張其仁濟南府知府姚讓<lb/>
　著調來引見隆科多吏部尚書任内有辦理奉天司官<lb/>
　一案未曾清結仍著隆科多辦理於出差未經起身之<lb/>
<pb n="KR2f0008_WYG_040-28a"/>
　前具奏其名下應追銀兩即著陸續交完<lb/>
　　二十九日奉<lb/>
上諭直隸地方去歲雨水過多損傷禾稼小民失業朕深<lb/>
　憫之已令五城煮粥賑濟以惠窮民又恐人多米少復<lb/>
　諭都察院倉塲於五城各加米石賑濟但念東直西直<lb/>
　安定右安廣寧五門向來未設飯厰今恐就食者多未<lb/>
　免稍有不足且路途遥逺者難以趕赴用是再沛恩膏<lb/>
　著於五城飯厰每日每城賑米六石外加米二石再於<lb/>
<pb n="KR2f0008_WYG_040-28b"/>
　東直等門添設飯厰五處每日每厰給米二石著都察<lb/>
　院派滿漢御史五員専管辦理其需用人員著都察院<lb/>
　順天府酌量派出并著堂官不時稽查務使窮民均沾<lb/>
　實惠以三月二十日為止都察院順天府即遵諭行<lb/>
　　三十日奉<lb/>
上諭聞得近日米價漸貴朕思兵丁米糧若先期支放不<lb/>
　必待至三月於兵丁似属有益著交與倉塲侍郎并八<lb/>
　旗大臣将兵丁米糧於二月初十日起即行支給<lb/>
<pb n="KR2f0008_WYG_040-29a"/>
　　又<lb/>
諭大學士等各倉米石平價發糶原欲與貧民有益今聞<lb/>
　清河本裕倉發糶米石奸胥惡役串通富户賤價買去<lb/>
　仍以貴價發糶於民此倉米石賣完又領别倉發賣是<lb/>
　為富户生利也殊属可惡爾等傳㫖将賣米監督等嚴<lb/>
　行申飭倉塲侍郎所司何事乃至於此朕已訪知而伊<lb/>
　等尚未察出有玷官箴嗣後如有此等情弊務将監糶<lb/>
　官員正法倉塲侍郎嚴加治罪<lb/>
<pb n="KR2f0008_WYG_040-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣巻四十<lb/>
</p>
<p>
</p>
  </div>
</body>
</text>
</TEI>
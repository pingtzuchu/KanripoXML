<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_114-1a"/>
　欽定四庫全書<lb/>
世宗憲皇帝上諭内閣卷一百十四<lb/>
　　雍正十年正月<lb/>
上諭五道<lb/>
　　初九日奉<lb/>
諭八旗操演兵丁自古聖賢有云兵可百年不用不可一<lb/>
　日不備是以帝王之治天下未有不以明武備為先務<lb/>
　者而兵丁之演習武藝亦未有不勤加訓練而能有成<lb/>
<pb n="KR2f0008_WYG_114-1b"/>
　者從來士農工商各治一業不專心竭力業必不精兵<lb/>
　丁則所司者皆戰鬭之事彎弓挾矢冒鏑衝鋒非膂力<lb/>
　剛強不能披堅執銳非技藝嫻熟不能克敵宣威奈何<lb/>
　怠惰茍安虛度歳月不思國家設兵之本意不念自己<lb/>
　專司之職業乎况爾兵丁世受國恩朝廷愛養猶如赤<lb/>
　子凡八旗將軍大臣等多由行伍出身漸登榮顯爾等<lb/>
　誠能立志向上奮勉自勵勤加練習俾技勇可觀將來<lb/>
　建立功勲馳名行伍不但本身有上進之階且光耀宗<lb/>
<pb n="KR2f0008_WYG_114-2a"/>
祖榮及子孫受福曷可限量哉國家承平日久人人耽<lb/>
於安逸武備漸覺廢弛今當邊陲用兵之際是以降㫖<lb/>
令勤操演又念操演之兵若仍輪流值班則其力難以<lb/>
兼顧工夫未免閒斷是以不令該班俾得專心訓練又<lb/>
復給以飯錢資其食用無非體恤爾等之勤勞也爾等<lb/>
各宜勉力學習如騎射長槍之類必令純熟精强成國<lb/>
家之勁旅以柔弱怯懦為恥以安逸華麗為戒為男子<lb/>
者其榮耀在於材技之超羣而不在衣飾之鮮美也大<lb/>
<pb n="KR2f0008_WYG_114-2b"/>
凡人之力量用之則日增不用則日減如出城操練之<lb/>
際正可演習歩行何必騎馬乗車徒多糜費若此等者<lb/>
一經查出必從重治罪天地之間惟人最貴凡人但能<lb/>
自强何事不可成就切勿存自暴自棄之心嗣後爾等<lb/>
果能仰遵朕訓努力向前且互相勸勉鼓勵銳氣朕自<lb/>
必聞知加以格外之恩賞如有不肖之徒茍且怠玩甚<lb/>
至妄生怨言搖惑衆聽此等之人不但藐視公事自誤<lb/>
功名實為人心風俗之害經朕察出必以軍法從事勉<lb/>
<pb n="KR2f0008_WYG_114-3a"/>
　　之勉之<lb/>
　　　又<lb/>
　　八旗該班兵丁目今軍興之際兵丁等訓練操演甚為<lb/>
　　緊要若以操演之兵仍令照舊該班至換班之暇始行<lb/>
　　操演則訓練未有專功技藝難以純熟是以特加挑選<lb/>
　　令其每日操演將爾等分作兩班輪流當差所以使操<lb/>
　　演之兵得專心學習也然人果有上進之志何時不可<lb/>
　　黽勉何地不可學習即如爾等換班之時原可練習技<lb/>
<pb n="KR2f0008_WYG_114-3b"/>
　　藝雖該班之地不便演放鎗礟而拉弓相撲舞棍趨走<lb/>
　　等技藝在領班之大臣官員未嘗不可訓練爾等慎勿<lb/>
　　以未經入選不在操演之列自甘懦弱而不勤加訓練<lb/>
　　也夫該班與操演俱係一體出力且操演兵丁如有缺<lb/>
　　少自必於該班兵丁内挑補則爾等不更當奮勉乎現<lb/>
　　今雖將爾等分為兩班較前稍為勞苦然較之軍前之<lb/>
　　人則勞苦又相懸絶矣如此行走不過數年仰邀<lb/>
天眷大兵凱旋之時爾等差使仍得暇豫從容儻目今不思<lb/>
<pb n="KR2f0008_WYG_114-4a"/>
　　黽勉但偷一時之安以致技藝生踈則日後必為無用<lb/>
　　之廢人試思士農工商各治一業未有不勤而能有成<lb/>
　　者况於爾等介胄之士尤以奮往學習効力為本業豈<lb/>
　　宜自甘於暴棄乎國家經制錢糧斷無養贍廢人之理<lb/>
　　如有此等無知不肖之徒一經查出除革退錢糧外仍<lb/>
　　從重治罪<lb/>
　　　十七日奉<lb/>
　上諭京師自上冬以及新春未得雨雪畿輔地方及近京<lb/>
<pb n="KR2f0008_WYG_114-4b"/>
　　各省雖有奏報得雪者看來亦未普徧霑足因思上年<lb/>
　　十一月十五日月食據欽天監觀候曾引占書燕趙早<lb/>
　　禾麥有傷之語陳奏朕前朕心甚為憂懼擬於正月祈<lb/>
　　穀之期䖍禱<lb/>
上帝以迓<lb/>
天和乃朕躬偶感風寒醫家奏請避風静攝是以未曾躬親<lb/>
　　祀典此心愈加乾惕維兹數月以來雨雪未降顯係<lb/>
上天垂象以示儆甚可畏也朕䖍誠修省體察政治之闕失<lb/>
<pb n="KR2f0008_WYG_114-5a"/>
　　以期仰格<lb/>
天心爾大學士九卿等各宜恪慎齋戒至誠祈禱尤當洗心<lb/>
　　滌慮殫職奉公以為敬<lb/>
天祈福之本京師為四方輻輳之地民食浩繁更宜預為籌<lb/>
　　畫至於該督撫等各自敬謹修省外所屬地方雨澤之<lb/>
　　有無播種之遲早務期悉心訪察先事圖維倘二麥歉<lb/>
　　收必有思患預防之策不使黎民有乏食之虞方不負<lb/>
　　朕之委任倘有玩忽隠飾等弊經朕訪聞必加嚴譴内<lb/>
<pb n="KR2f0008_WYG_114-5b"/>
　　外大臣等領此諭㫖務在實心奉行不必以空言覆奏<lb/>
　　　二十一日奉<lb/>
　上諭寧夏為甘省要地渠工乃水利攸闗萬姓資生之策<lb/>
　　莫先於此是以朕特遣大臣督率官員等開濬惠農昌<lb/>
　　潤二渠又命修理大清漢唐三渠以溥萬民之利年來<lb/>
　　惠昌二渠及唐渠工程漸次告竣於民田大有裨益其<lb/>
　　大清渠漢渠雖未竣工然聞連年加謹堵疊極力挑濬已<lb/>
　　足以資灌溉不過湃岸閘座有應行修補之處可以從<lb/>
<pb n="KR2f0008_WYG_114-6a"/>
容經理非比唐渠之必應及時速成也目今甘省軍興<lb/>
之際輓運兵糧正需車輛若因修理渠工有欽差官員<lb/>
在彼催趲工程又復僱車運送物料恐小民承應一切<lb/>
力難兼顧有誤春耕所當酌量變通以體恤民隠者查<lb/>
寧夏有專司水利之同知著將未竣之渠工交與該員<lb/>
照通智史在甲等所料估之處於每歳春工内分年陸<lb/>
續修理再令寧夏道鄂昌勤加督率不時稽查務期工<lb/>
程堅固利濟有資使民田永霑膏澤通智史在甲將各<lb/>
<pb n="KR2f0008_WYG_114-6b"/>
件與鄂昌交代清楚即行囘京其在工効力之文武官<lb/>
弁交與該署督查郎阿計其在工之久暫察其奉職之<lb/>
勤惰量其辦事之能否應留陜題補委用者留陜題補<lb/>
委用應咨部請㫖者咨部請㫖應發囘本地者發囘本<lb/>
地其現任武弁及兵丁等派撥渠工効力者俱令各歸<lb/>
營汛在工夫役等交與鄂昌將附近者令歸南畝逺來<lb/>
者酌量遣囘<lb/>
　二十七日奉<lb/>
<pb n="KR2f0008_WYG_114-7a"/>
諭禮部孝敬皇后册諡禮成爾部奏請命使敕諭朝鮮國<lb/>
　王朕思上年十一月已訃告該國王今因册諡禮成又<lb/>
　遣官前往恐外藩不無迎送供應之煩此次不必命使<lb/>
　爾部照頒示各省之例一體行文朝鮮將朕此㫖傳諭<lb/>
　該國王知之<lb/>
　<lb/>
　<lb/>
　<lb/>
<pb n="KR2f0008_WYG_114-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_090-1a"/>
　欽定四庫全書<lb/>
世宗憲皇帝上諭内閣卷九十<lb/>
　　雍正八年正月<lb/>
上諭十五道<lb/>
　　初二日貴州廵撫張廣泗奏古州土通事楊士竒麥<lb/>
　　董寨狆苗阿羅不拾遺金奉<lb/>
上諭朕以忠信廉讓訓導黎元薄海内外皆吾赤子凡苗<lb/>
　衆士民無不望其易俗移風同歸於善今古州之土通<lb/>
<pb n="KR2f0008_WYG_090-1b"/>
　事楊士竒拾金不昧而麥董寨狆苗阿羅亦能見利思<lb/>
　義不取遺金夫以史冊所稱罕見之事而得之於新闢<lb/>
　苗疆之土役苗民具徴夷狆誠心向化乃風俗漸歸醇<lb/>
　厚之機朕心深為嘉悅楊士竒阿羅二人著該撫宣㫖<lb/>
　褒嘉各賞花縀貳端庫銀三十兩以旌善舉<lb/>
　　又貴州廵撫張廣泗奏都匀府苗地芝生石上普安<lb/>
　　州地方稻根復生青苗結實豐収奉<lb/>
上諭都匀府石芝已有㫖了黔省土薄性寒而普安州乃<lb/>
<pb n="KR2f0008_WYG_090-2a"/>
　　有稻孫之瑞皆因地方大吏勸稼重農而該省民人力<lb/>
　　田務本是以感格<lb/>
上天昭示瑞應嗣後當更加黽勉以承<lb/>
天賜<lb/>
　　　初九日奉<lb/>
　上諭雍正六年内湖南布政使趙城摺奏湖南現貯倉穀<lb/>
　　共計六十餘萬石之多又有捐納事例改收穀石本省<lb/>
　　可云有備但楚南地勢卑濕積貯既久不無霉爛之虞<lb/>
<pb n="KR2f0008_WYG_090-2b"/>
　　請分撥别省令其來楚運往以免霉變等語朕將此摺<lb/>
　　發與户部議奏經户部議稱江浙户口殷繁需用米石<lb/>
　　甚多應行文江浙督撫令其詳酌如有應需穀石之處<lb/>
　　即委員往楚轉運將需用水脚核實報銷等語朕降㫖<lb/>
　　俞允隨據兩淮廵鹽御史噶爾泰摺奏據兩淮商人黄<lb/>
　　光德等具呈情願出資將湖南積穀三十餘萬石照依<lb/>
　　原買之價交納湖南藩庫領運隨地隨時售賣仍將所<lb/>
　　售價銀交納運庫等語朕彼時批示云衆商情願効力<lb/>
<pb n="KR2f0008_WYG_090-3a"/>
深為可嘉但令照數交足則已倘少有餘利不可分外<lb/>
交納汝亦不可接奏隨經署湖南廵撫王國棟題明將<lb/>
雍正三年動帑所買穀一十六萬二千餘石照原價每<lb/>
石三錢四分九釐給商交價運售此湖南廵撫布政使<lb/>
及兩淮廵鹽御史前後具奏辦理之案也今據湖廣總<lb/>
督邁柱奏稱今年湖南岳常二府之臨湘武陵等十州<lb/>
縣微欠雨澤目前米價雖平唯恐來年青黄不接之時<lb/>
不無昂貴之慮臣等豫為綢繆動用公項銀一萬兩買<lb/>
<pb n="KR2f0008_WYG_090-3b"/>
米備糶而貯倉之現穀與其照原價以給商不若留俟<lb/>
來年春夏照原價平糶以濟本地之民食似應飭商暫<lb/>
停領賣俟明年無需用之處仍聽該商領運等語朕思<lb/>
向因湖南撫藩皆言地方積穀甚多難以久貯奏請分<lb/>
撥别省運售以免霉變是以兩淮商人有赴楚領運効<lb/>
力急公之請今商人既已交價而邁柱又稱楚南需米<lb/>
備糶應請飭商暫停領賣是湖廣督撫藩司前後自相<lb/>
矛盾也湖南現貯穀六十餘萬石之多欲分撥别省以<lb/>
<pb n="KR2f0008_WYG_090-4a"/>
　免霉變則本省府縣有需米之處正可將此奏聞平糶<lb/>
　以濟民食而邁柱乃云正在動用公項銀一萬兩買米<lb/>
　備糶是邁柱之奏又自相矛盾也且邁柱又稱此時飭<lb/>
　商停運俟楚省不需米穀之時仍聽該商領運等語是<lb/>
　米貴之時則令商人停運而米賤之時則令商人領賣<lb/>
　亦甚非情理之平朕意此米穀中必有虧空情弊至於<lb/>
　噶爾泰既代商人具奏而又不為伊等行催楚省歸結<lb/>
　其事亦屬不合查從前噶爾泰代衆商具奏領運之時<lb/>
<pb n="KR2f0008_WYG_090-4b"/>
　原有隨時隨地售賣之語今江浙俱獲豐收米價甚賤<lb/>
　湖南既有需米之州縣著該商仍照前議領米即於湖<lb/>
　南需米之處照時價糶賣不許地方官抑勒商人亦不<lb/>
　許商人髙擡價值倘商人獲有餘利聽其自取不許交<lb/>
　官如此則淮商領米得以貿易而楚省積穀仍得流通<lb/>
　於商民均有裨益湖廣督撫等即遵諭行<lb/>
　　又奉<lb/>
上諭天津乍浦兵丁其錢糧原俱照潼闗例支放今二處<lb/>
<pb n="KR2f0008_WYG_090-5a"/>
　既經添給潼闗兵丁亦着毎月毎人各添給錢糧銀五<lb/>
　錢<lb/>
　　十二日奉<lb/>
上諭京城佐領越旗移置者甚多因命大臣等均匀派定<lb/>
　外省駐防八旗滿洲䝉古漢軍亦有隨京城佐領越旗<lb/>
　移置者其移置之旗人丁既多則移出之旗人丁必少<lb/>
　是以人丁數目不均如何令其不致移動之處著八旗<lb/>
　大臣等㑹議具奏<lb/>
<pb n="KR2f0008_WYG_090-5b"/>
　　又奉<lb/>
上諭昌平州明代十三陵毎年朱之璉前往致祭今朱之<lb/>
　璉病故其襲封侯爵之人尚未請㫖目前將屆仲春祀<lb/>
　典不可間缺應令其弟姪内何人代行之處着該旗大<lb/>
　臣定議請㫖其應襲侯爵之人亦着速行查奏<lb/>
　　十三日奉<lb/>
上諭從來左道妖言如䜟緯圖記禨祥禍福之屬皆足以<lb/>
　惑世誣民為人心風俗之大患自古帝王皆深惡而嚴<lb/>
<pb n="KR2f0008_WYG_090-6a"/>
禁之茍有犯者必置之重典雖赦不宥所以為世道民<lb/>
風計者至深逺也朕觀陜西之人秉性直魯凡好為誕<lb/>
妄之説者多至此省摇惑人心年來屢有其事巳降㫖<lb/>
切加訓誡矣觀滿洲漢軍人等亦毎易為此等邪説所<lb/>
惑如延信之聽信道姑王氏年羮堯之聽信鄒魯與淨<lb/>
一道人允禵之聽信星士張愷皆借怪異荒唐之説以<lb/>
助其妄亂悖逆之心又如伊禮布為江寧將軍時信一<lb/>
風鑑令伊子易衣潛往相面從此江寧之弁兵等皆驚<lb/>
<pb n="KR2f0008_WYG_090-6b"/>
為靈驗其門如市今此人已牽連入於大逆案中矣可<lb/>
知僧道醫卜星相之𩔖往往為姦宄之所潛藏不可不<lb/>
慎也又如姦民郭允進蔡懷璽及鄒魯等或言雍正三<lb/>
年或言雍正四年京師大亂由今觀之豈不可發一大<lb/>
笑耶昨總督范時繹又於江南人家查出違禁圖䜟之<lb/>
書是草野之間妖言惑衆之風未嘗止息所頼地方官<lb/>
員等悉心化導嚴加禁約去其迷惑挽其頹靡斯於人<lb/>
心風俗有所裨益乃不能化導禁約轉從而崇信之是<lb/>
<pb n="KR2f0008_WYG_090-7a"/>
　　竟以身為庶民之倡又何怪閭閻無知之人沉溺其中<lb/>
　　而不知覺悟耶凡造為災異禍福之説者幸而其言不<lb/>
　　驗則為害尚小儻天時氣數偶與其言相合一二則信<lb/>
　　者愈衆而為害愈大甚至心懷不軌之徒借此妖言妄<lb/>
　　興兵革荼毒生靈不可不防其漸也滿洲八旗大臣弁<lb/>
　　兵等皆國家干城腹心之寄况我滿洲忠義之氣技勇<lb/>
　　之才實為人所莫能及果能安分循理盡忠孝之道無<lb/>
　　邪僻之行自然上邀<lb/>
<pb n="KR2f0008_WYG_090-7b"/>
天地之恩永受國家之澤書曰惠廸吉從逆凶又曰作善降<lb/>
　　之百祥作不善降之百殃爾等但當於己身求之為善<lb/>
　　必獲善報為惡必獲惡報所謂如影隨形也奈何舎可<lb/>
　　以獲福之正理而信從姦民無稽之言被其牽累輕則<lb/>
　　罹於刑罰重則䘮及身家不亦可憫之甚乎大凡為欺<lb/>
　　人惑衆之説者皆市井兇頑無賴之輩或胸懷不軌冀<lb/>
　　以摇動人心或貧困無依欲以騙取財物爾等試思之<lb/>
　　天下焉有修道前知之人不遯跡於清淨寥廓之鄉而<lb/>
<pb n="KR2f0008_WYG_090-8a"/>
奔走紅塵與世俗相徵逐者乎歴來傳播之妖言曽無<lb/>
一事之驗而輕信其説者無一人不受其大累亦可為<lb/>
前車之鑒矣又如八旗人等本身俱有職掌不能於旗<lb/>
人内延師訓課子弟只得延請漢人為師而漢人中才<lb/>
學優長與素有家業者皆思自奮於功名豈肯因些微<lb/>
束修俯就寒氊而誤上進之路其茍且依人訓蒙授徒<lb/>
者大抵多粗通文理窮困淹蹇之輩其人既抑鬱無聊<lb/>
時懷憤時嫉俗之意毎多幸災樂禍之言而又偽為剛<lb/>
<pb n="KR2f0008_WYG_090-8b"/>
方正直之槩言忠言義以欺庸人之耳目不知者遂誤<lb/>
以為端人正士而尊信之而暗中受其迷惑者不少矣<lb/>
即如呂留良私造悖逆妖妄之説蠱惑人心而其子尚<lb/>
忝竊科名居翰林之選又如陸生楠查嗣庭名登仕籍<lb/>
身列卿班尚妄肆譏評冀生禍亂况於草野貧寒之士<lb/>
未受朝廷録用之恩安知其心不欲擾亂國家離異衆<lb/>
志以抒其不平之氣快其怨望之情此則八旗人等所<lb/>
當共知而留心體察者也即以旗人子弟入場一事言<lb/>
<pb n="KR2f0008_WYG_090-9a"/>
　之毎多夾帶文字之弊試問此等夾帶之物非漢人西<lb/>
　席代為寫作者乎天下有以此等犯法無耻之事教授<lb/>
　生徒而尚可謂之端人正士乎嗣後旗人延師只當付<lb/>
　託以教書之事其放言髙論切不可聽誠於訓課之外<lb/>
　不與聞一事不妄發一言者即良師矣凡我滿洲漢軍<lb/>
　官弁兵丁等世受國恩共矢尊君親上之素志豈肯聽<lb/>
　姦人妖妄之言庸師忿激之語而遂為其所摇動但恐<lb/>
　漸染日久有邪説在其意中而遇有委用使令之時或<lb/>
<pb n="KR2f0008_WYG_090-9b"/>
　稍存疑貳之念則所闗非細故不得不訓誨開導之於<lb/>
　平時使之恍然醒悟也著將此㫖通行曉諭八旗及各<lb/>
　處駐防弁兵等共知之<lb/>
　　十四日議政大臣同兵部奉<lb/>
上諭爾等議政處原議乍浦地方駐劄滿洲兵一千六百<lb/>
　名此内挑選杭州餘丁八百名江寧餘丁四百名京城<lb/>
　餘丁四百名令其披甲前往駐劄朕近詢問將軍鄂彌<lb/>
　逹據稱江寧餘丁披甲者可得八百名等語今京城不<lb/>
<pb n="KR2f0008_WYG_090-10a"/>
　必揀發四百名即於江寧餘丁内著鄂彌逹酌量挑選<lb/>
　八百名令其披甲前往乍浦駐劄所有管轄之員務將<lb/>
　年富力强黽勉任事者揀選補放交與將軍鄂彌逹著<lb/>
　於江寧應補人員内揀補現任官員内應行調補者揀<lb/>
　選調補如江寧應補之員不能足數即於杭州應補人<lb/>
　員揀選補授現任官員内揀選調補之處著將軍鄂彌<lb/>
　逹與將軍阿里衮互商派委此兩處補授員缺著各該<lb/>
　將軍題補倘兩處不能足數著將數目開明報部該部<lb/>
<pb n="KR2f0008_WYG_090-10b"/>
　請㫖由京城揀選人員補授發往此駐防之官兵移居<lb/>
　起程著交與江南總督范時繹浙江總督李衞公同商<lb/>
　議料理<lb/>
　　十八日理藩院奉<lb/>
上諭聞得駐劄青海地方扎薩克旗分之人内有艱於度<lb/>
　日者逹鼐等係專在彼處辦事之人此等事何以不行<lb/>
　奏聞甚屬溺職爾衙門速行文與逹鼐鼐滿岱富寧著<lb/>
　查明青海扎薩克内何旗分人員貧窮不能度日如何<lb/>
<pb n="KR2f0008_WYG_090-11a"/>
　施恩俾令贍足之處詳議具奏<lb/>
　　二十七日奉<lb/>
上諭據衍聖公孔傳鐸奏稱兖州府所屬地方舊有屯莊<lb/>
　集稅銀兩原以充尼山書院及林墓嵗修之用近奉清<lb/>
　查各稅請報明歸公解部充餉等語目今他省有清查<lb/>
　稅務之事葢因稅課一項向無定額地方官吏每多侵<lb/>
　蝕欺隱髙下其手刻剥小民是以令將實數查出凡舊<lb/>
　額之外所有贏餘悉留為本地官民之用竝未將絲毫<lb/>
<pb n="KR2f0008_WYG_090-11b"/>
　歸入公項也兖州屯莊集稅銀兩向充書院林墓嵗修<lb/>
　之費正是<lb/>
闕里之公用而孔傳鐸忽請解部充餉必因伊將此項稅<lb/>
　銀視為私槖侵蝕日久有愧於心而為此陳奏以掩其<lb/>
　短也朕於<lb/>
文廟工程敬謹辦理一切動用帑金所費不下數十萬孔<lb/>
　傳鐸寧不知之祗因欲自掩其短遂不顧大體為此卑<lb/>
　鄙之陳奏甚屬不合著嚴飭行此項集稅銀兩嗣後著<lb/>
<pb n="KR2f0008_WYG_090-12a"/>
　　核實支給書院林墓之用不得仍前侵蝕<lb/>
　　　二十八日大學士等奉<lb/>
　上諭北運河青龍灣修築減水壩並挑濬引河工程據怡<lb/>
　　親王等奏請交與工部右侍郎何國宗督理監修朕思<lb/>
　　原任兵部侍郎牛鈕在北運河管工年久於地方情形<lb/>
　　甚為熟練著將伊免罪釋放令其與何國宗協同辦理<lb/>
　　其一應錢糧工程等項派出都統莽鵠立耿化祚副都<lb/>
　　統佛保副都御史二格㑹同何國宗辦理稽查其減水<lb/>
<pb n="KR2f0008_WYG_090-12b"/>
　　壩金門及所開引河或應寛二十丈或應寛四十丈及<lb/>
　　運河西岸可否另開減水壩並何國宗查議各條是否<lb/>
　　妥協有禆河工之處爾等可詳悉詢問牛鈕㑹同速行<lb/>
　　定議具奏<lb/>
　　　二十九日奉<lb/>
　上諭朱之璉係明代後裔朕仰體<lb/>
皇考聖心加恩明之子孫將伊晉封侯爵以承祀典伊歴任<lb/>
　　郡縣奉職勤慎及管理都統事務更能實心宣力忽聞<lb/>
<pb n="KR2f0008_WYG_090-13a"/>
　溘逝深為軫惻已降㫖賞銀五百兩為䘮事之資特遣<lb/>
　散秩大臣前往奠茶并令東四旗都統等俱往弔送其<lb/>
　應得䘏典著察例具奏<lb/>
　　又署直𨽻總督唐執玉奏正月二十日鳳凰集於房<lb/>
　　山縣石梯溝山中奉<lb/>
上諭朕素不言祥瑞屢降諭㫖甚明上年據散秩大臣尚<lb/>
　崇廙奏稱天台山民李萬良道士敎成等呈報十一月<lb/>
　十三日黎明見山中有一神鳥髙五六尺毛羽如錦五<lb/>
<pb n="KR2f0008_WYG_090-13b"/>
　色俱備所立處羣鳥環繞北向飛鳴等語朕以邊地居<lb/>
　民道士所見事屬渺茫將所奏發還未曾宣示廷臣昨<lb/>
　據總理石道事務散秩大臣常明侍郎普泰具摺奏稱<lb/>
　石工監督司官田周呈報正月二十日在房山縣石梯<lb/>
　溝山中見瑞鳳集於峰頂五色俱備文采燦然工匠樵<lb/>
　牧居民人等約千有餘人莫不共見又據總兵官管承<lb/>
　澤摺奏所屬武弁等呈報之處及順天府府尹孫嘉淦<lb/>
　等所奏亦皆相同朕亦俱未宣示廷臣可以知朕心矣<lb/>
<pb n="KR2f0008_WYG_090-14a"/>
　今據署總督唐執玉繕本具奏前來朕思古稱鳳鳥乃<lb/>
　王者之嘉祥朕撫躬自問功德凉薄不足以致鳳儀之<lb/>
　上瑞此事猶疑而未信也<lb/>
　　三十日奉<lb/>
上諭向因鋪墊倉厫需用松板令各省糧船隨帶到倉交<lb/>
　納續經該部定議産木之省如江西湖廣及江安糧道<lb/>
　所屬地方則全解十分本色其不產木之浙江蘇松等<lb/>
　屬則解三分本色七分折色此便民利用之意也今朕<lb/>
<pb n="KR2f0008_WYG_090-14b"/>
　聞得該地方所交三分本色亦於抵通之時始行採辦<lb/>
　以致通州木商與胥役勾通包攬毎板一片用銀至二<lb/>
　兩餘或一兩七八錢不等較折色之數多至四五倍運<lb/>
　丁不免苦累查京通各倉一年支放俸米甲米空出厫<lb/>
　座應鋪墊一百五十座其湖廣江西安徽三處所解松<lb/>
　板已足備用即有應需採辦者諒亦無多所有不產木<lb/>
　之浙江蘇松等屬應解三分本色松板二千五百四十<lb/>
　片著俱改徵折色令各該糧道彚解通濟庫以備採辦<lb/>
<pb n="KR2f0008_WYG_090-15a"/>
　　之用其湖廣江西安徽等處全解十分本色者著倉場<lb/>
　　侍郎嚴行稽查不許收板官吏勒索使費俟各倉厫鋪<lb/>
　　墊完日將應徵本色若干之處具奏請㫖<lb/>
　　又署鑲白旗滿洲副都統二格叅奏本旗米局存積<lb/>
　　米石不行變賣以致糜爛奉<lb/>
　上諭二格此奏甚是多積米石以致米色變壞不奏聞請<lb/>
　　㫖甚屬不合著將此米分給原管大臣官員作速變價<lb/>
　　八旗有似此者亦照此辦理再數年來荷䝉<lb/>
<pb n="KR2f0008_WYG_090-15b"/>
天眷米價甚賤爾等米局係買兵丁所闗之米發賣若米價<lb/>
　　甚賤不能賣完則積貯日久米色必變爾等亦甚難於<lb/>
　　辦理朕以為此等米石宜視下季發米之時該旗内各<lb/>
　　佐領下兵丁照依分内應領之米將局内米照數給發<lb/>
　　即行文倉場衙門照數坐扣如此則兵丁既可就近得<lb/>
　　米而局内積貯之米亦不致變色糜爛矣<lb/>
　<lb/>
　世宗憲皇帝上諭内閣卷九十<lb/>
</p>
<p>
</p>
  </div>
</body>
</text>
</TEI>
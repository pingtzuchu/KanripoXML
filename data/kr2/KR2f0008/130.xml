<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_130-1a"/>
　欽定四庫全書<lb/>
世宗憲皇帝上諭内閣卷一百三十<lb/>
　　雍正十一年四月<lb/>
上諭十五道<lb/>
　　初一日大學士尹泰等將殿試䇿十卷進呈<lb/>
上親覽酌定名次啓彌封至第三名張若靄奉<lb/>
上諭此大學士張廷玉子也䇿内議論確有識見想其習<lb/>
　覩習聞稟承家訓得大臣忠君愛國之意是以敷陳之<lb/>
<pb n="KR2f0008_WYG_130-1b"/>
　言切當懇摯如此張廷玉佐朕多年居心行事比諸古<lb/>
　人臯夔稷契信可無愧且自伊父張英累世厚徳繩繩<lb/>
　相繼宜其後人克肖賢才蔚起以副國家之用朕於爾<lb/>
　大臣等深願人人如此乃慊於懷耳<lb/>
　　又奉<lb/>
上諭今日諸臣進殿試卷朕閱至第五本字畫端楷䇿内<lb/>
　公忠體國一條云僚采之際善則相勸過則相規無詐<lb/>
　無虞必誠必信則同官一體也内外亦一體也文武亦<lb/>
<pb n="KR2f0008_WYG_130-2a"/>
一體也廣而至於百司庶職何莫非臂指手足之相關<lb/>
也此則純臣之居心可以不負千載一時之遭逢而贊<lb/>
襄太和之上理數語極為懇摯頗得古大臣之風因拔<lb/>
置一甲三名諸臣皆稱為允當及拆號乃大學士張廷<lb/>
玉之子張若靄朕心深為嘉悦蓋大臣子弟能知忠君<lb/>
愛國之心異日必能為國家抒誠宣力大學士張英立<lb/>
朝數十年清忠和厚終始不渝張廷玉朝夕在朕左右<lb/>
勤勞翊贊時時以堯舜期朕朕亦以臯夔期之張若靄<lb/>
<pb n="KR2f0008_WYG_130-2b"/>
稟承家教兼之世德所鍾故能若此非獨家瑞亦國之<lb/>
慶也因遣人往諭張廷玉使知朕實出至公非以大臣<lb/>
之子而有意甄拔乃張廷玉再三懇辭以為普天下人<lb/>
材衆多三年大比莫不想望鼎甲臣䝉恩現居政府而<lb/>
子張若靄登一甲三名占寒士之先於心實有不安倘<lb/>
䝉皇恩名列二甲巳為榮幸之極朕以伊家忠藎積德<lb/>
有此佳子弟中一鼎甲亦人所共服何必遜讓張廷玉<lb/>
跪奏云皇上至公諸臣亦無私曲以臣子一日之長䝉<lb/>
<pb n="KR2f0008_WYG_130-3a"/>
　恩拔取但臣家何等恩榮未備只算臣情願讓與天下<lb/>
　寒士求皇上憐臣愚衷若君恩祖德佑庇臣子留其福<lb/>
　分以為將來上進之階更為羙事陳奏之時情詞懇至<lb/>
　朕不得不勉從其請著將張若靄改為二甲一名即以<lb/>
　二甲一名之沈文鎬改為一甲三名以表大臣謙謹之<lb/>
　誠併昭國家制科盛事朕之私中公與張廷玉公中私<lb/>
　之心迹亦令普天下士子共知之<lb/>
　　又内大臣海望等覆奏浙江海塘工程事宜奉<lb/>
<pb n="KR2f0008_WYG_130-3b"/>
上諭朕思尖塌兩山之間建立石壩以堵水勢似類挑水<lb/>
　壩之意所見固是若再於中小亹開挖引河一道分江<lb/>
　流入海以減水勢似更有益從前雖經開挖旋復壅塞<lb/>
　者皆因惜費省工之故今若倍加工力開挖兩工並舉<lb/>
　更覺妥備石壩建後即有漲沙而石塘亦可漸次改建<lb/>
　以為永久之利其開挖引河之處著浙江總督程元章<lb/>
　㑹同命往大臣汪漋張坦麟等相度地勢酌量辦理<lb/>
　　初二日奉<lb/>
<pb n="KR2f0008_WYG_130-4a"/>
　上諭前據顧琮等奏請准順天天津等七府五州酌量領<lb/>
　　運北倉米石以備平糶並將所存倉穀存七糶三以濟<lb/>
　　民食朕已允行今思目下正當青黄不接之時糧價漸<lb/>
　　昂各處皆有常平倉穀其存貯米穀一萬石以外者准<lb/>
　　其存七糶三一萬石以内者准於糶三之外酌量加増<lb/>
　　存貯甚少者或添運北倉漕米或撥領鄰近倉儲務令<lb/>
　　各處米價得平小民易於糴買再者直𨽻冬春雨雪稀<lb/>
　　少目今農事方殷民皆盡力於南畝恐新舊錢糧一時<lb/>
<pb n="KR2f0008_WYG_130-4b"/>
　　難以並徵著將雍正九年以前帶徵銀兩緩至秋收完<lb/>
　　納該督等遵諭即行辦理<lb/>
　　　初八日奉<lb/>
　上諭國家聲教覃敷人文蔚起加恩科目樂育羣才彬彬<lb/>
　　乎盛矣朕惟博學鴻詞之科所以待卓越淹通之士俾<lb/>
　　之黼黻皇猷潤色鴻業膺著作之任備顧問之選<lb/>
聖祖仁皇帝康熙十七年<lb/>
特詔内外大臣薦舉博學鴻詞召試授職一時名儒碩彥多<lb/>
<pb n="KR2f0008_WYG_130-5a"/>
　　預其選得人號為極盛迄今數十年來館閣詞林儲才<lb/>
　　雖廣而宏通博雅淹貫古今者未嘗廣為搜羅以示鼓<lb/>
　　勵自古文教修明之日必有瑰奇大雅之才况䝉<lb/>
聖祖仁皇帝六十餘年壽考作人之盛涵濡教澤薄海從風<lb/>
　　朕延攬維殷闢門籲俊敦崇實學諭㫖屢頒宜有品行<lb/>
　　端醇文才優贍枕經葄史殫見洽聞足稱博學鴻詞之<lb/>
　　選所當特修曠典嘉與旁求除現任翰詹官員無庸再<lb/>
　　膺薦舉外其他已仕未仕之人在京著滿漢三品以上<lb/>
<pb n="KR2f0008_WYG_130-5b"/>
　　各舉所知彚送内閣在外著督撫㑹同該學政悉心體<lb/>
　　訪遴選考驗保題送部轉交内閣務期虛公詳慎搜拔<lb/>
　　眞才朕將臨軒親試優加錄用廣示興賢之典茂昭稽<lb/>
　　古之榮應行事宜著大學士九卿㑹議具奏<lb/>
　　　初十日<lb/>
　諭吏部佐雜官員告病回籍者向無復用之例今若准其<lb/>
　　補用恐開規避之端倘因假揑等弊而將出結具題之<lb/>
　　上司官員悉加處分是因微員作弊而累及多人亦非<lb/>
<pb n="KR2f0008_WYG_130-6a"/>
　　情理但微員中或有出衆之材而一時以病呈告便至<lb/>
　　放廢亦覺可惜其如何酌量定例之處該部妥議具奏<lb/>
　　　十二日奉<lb/>
　上諭今年朕加恩逺省落第舉子特令大臣等揀選引見<lb/>
　　將其中人材可用者交與吏部記名請㫖年老者以教<lb/>
　　職補用此乃格外之恩後不為例恐各省年老舉人本<lb/>
　　不欲㑹試者見此次恩㫖於下次勉强赴試希冀得官<lb/>
　　空多往返著該部傳㫖諭之<lb/>
<pb n="KR2f0008_WYG_130-6b"/>
　　　十四日奉<lb/>
　上諭向來直𨽻盜案往往多於他省朕以畿輔重地理宜<lb/>
　　倍加肅清乃宵小肆行如此不得不嚴加懲創以示儆<lb/>
　　戒是以預先屢次曉諭然後定例於雍正八年為始將<lb/>
　　盜夥不分首從皆行正法此朕辟以止辟不得已之苦<lb/>
　　心也近年以來直𨽻盜案較前減少是小人頗知畏法<lb/>
　　朕仍可遵奉<lb/>
皇考法外施仁之意從寛辦理矣著將直𨽻盜案仿照各省<lb/>
<pb n="KR2f0008_WYG_130-7a"/>
　分别法無可貸情有可原定擬具奏儻姦民玩法日後<lb/>
　盜案復多朕必仍照不分首從皆斬之例行若各省盜<lb/>
　案有加多於平日者亦照不分首從之例行著各該督<lb/>
　撫地方有司通行曉諭務使逺鄉僻壤之民共知之<lb/>
　　十九日奉<lb/>
上諭凡有罪人犯應行發遣黑龍江者前經辦理軍機大<lb/>
　臣等議令改發查克拜答里克等處種地効力贖罪已<lb/>
　奉㫖允行在案朕思滿洲漢軍人等不諳耕種之事若<lb/>
<pb n="KR2f0008_WYG_130-7b"/>
　發往查克拜答里克甚屬無益目今伊等尚未起身著<lb/>
　仍照舊例發往黑龍江等處向後滿洲漢軍應行發遣<lb/>
　之人俱照此辦理<lb/>
　　二十日奉<lb/>
上諭翰林官員學習國書原以備繙譯編纂之任必須專<lb/>
　心熟習辨析精微積學功深與年俱進始為無忝厥職<lb/>
　查從前選館之例庶吉士年四十五歳以下者悉皆分<lb/>
　讀清書朕御極以來祇令擇年少資敏者每科不過十<lb/>
<pb n="KR2f0008_WYG_130-8a"/>
　餘人俾其學習蓋冀其年富力强可收記誦繙譯之功<lb/>
　也而翰林等甫經散館遂謂無從考驗即束置髙閣漫<lb/>
　不經心是從前之教習三年轉為虛設矣論語云月無<lb/>
　忘其所能夫始之所習繼而忘之已為可惜况國家功<lb/>
　令所闗儒臣學問所繫豈可因怠惰而棄前修嗣後庶<lb/>
　吉士等雖經授職或數年以後或十年之後朕當再加<lb/>
　考試驗其能否若仍然精熟必從優錄用以示鼓勵其<lb/>
　或遺忘謬誤者亦必加以處分可傳諭諸翰林知之<lb/>
<pb n="KR2f0008_WYG_130-8b"/>
　　二十一日吏部奉<lb/>
上諭部屬官員有告假期滿及丁憂起復縁事開復者定<lb/>
　例俱於单月俟有本部缺出補用而本部出缺未必適<lb/>
　逢单月之期所以候補各員有待至經年累月者朕思<lb/>
　告假期滿及縁事開復人員自應遵照定例若丁憂起<lb/>
　復人員亦拘定例守候需時於情理未協嗣後除告假<lb/>
　開復二項仍照舊例於单月銓補外其丁憂起復人員<lb/>
　著不論单雙月遇有本部缺出即行補用將此永著為<lb/>
<pb n="KR2f0008_WYG_130-9a"/>
　例<lb/>
　　二十二日奉<lb/>
上諭凡奏事惟據實敷陳毋用頌揚之語屢經降㫖訓飭<lb/>
　今閱奏摺仍有瑣瑣用頌揚語者不但披覽之下殊覺<lb/>
　煩冗而所奏之事反致不能詳盡是大臣等未將朕訓<lb/>
　㫖曉示耳著再行傳諭凡奏事惟敷陳正意其稱頌浮<lb/>
　辭不必叙入<lb/>
　　二十七日奉<lb/>
<pb n="KR2f0008_WYG_130-9b"/>
上諭八旗各佐領下俱有鐵匠鞍匠弓箭等匠每月給伊<lb/>
　等錢糧俾充各項匠役者特欲其平時學習手藝以便<lb/>
　行軍之際攜彼行走修理一應器械耳前因各項匠役<lb/>
　雖存其實能製造者甚少而該旗大臣官員亦不甚稽<lb/>
　查管教是以特交與武備院令其教習今聞伊等尚未<lb/>
　學習遇有製造官物俱僱人代做僱覓一匠至費數人<lb/>
　錢粮且將每日應得飯錢一併給與所僱之人伊等身<lb/>
　充匠役食國家廩餼乃不勤習技藝將所得錢粮不養<lb/>
<pb n="KR2f0008_WYG_130-10a"/>
　贍家口而僱人代做身為廢物是何道理今伊等在家<lb/>
　猶可僱人儻至軍前寜能僱人乎遇有官物製造立見<lb/>
　其悞矣此甚為惡習公私俱屬無益皆由該管大臣官<lb/>
　員等不以事務經心平時不行查管之所致也將此交<lb/>
　與武備院及該管大臣等嗣後務須不時嚴察管教俾<lb/>
　加𦂳學習其八旗作何特派官員㑹同監察監造官督<lb/>
　令學習俾製造不致有悞而僱人代作等弊可以永除<lb/>
　之處著武備院㑹同都統等詳悉查議具奏至於各省<lb/>
<pb n="KR2f0008_WYG_130-10b"/>
　駐防兵丁内亦有匠役京城匠役尚且如此諒各省匠<lb/>
　役豈能親身製造著該將軍大臣等嚴加管教勒限一<lb/>
　年令其加𦂳學習且試驗匠役手藝亦屬甚易朕差人<lb/>
　試驗時儻仍有不能製造者必將該將軍大臣等一併<lb/>
　治罪<lb/>
　　二十八日奉<lb/>
上諭朕覽本朝人刋寫書籍凡遇胡虜夷狄等字每作空<lb/>
　白或改易形聲如以夷為彝以虜為鹵等字様閱之殊<lb/>
<pb n="KR2f0008_WYG_130-11a"/>
不可解揣其意蓋妄為本朝之忌諱曰避之以明其敬<lb/>
愼不知此固背理犯義而不敬之甚者也夫中外地所<lb/>
畫之境也上下天所定之分也我朝肇基東海之濱統<lb/>
一諸國君臨天下所承之統堯舜以來中外一家之統<lb/>
也所用之人大小文武中外一家之人也所行之政禮<lb/>
樂征伐中外一家之政也内而直𨽻各省臣民外而䝉<lb/>
古極邊諸部落以及海澨山陬梯航納貢之倫莫不尊<lb/>
親奉以為主乃復追遡開創帝業之地目為外夷以為<lb/>
<pb n="KR2f0008_WYG_130-11b"/>
宜諱於文字之間是徒辨地境之中外而竟忘天分之<lb/>
上下不且背謬已極哉孟子曰舜東夷之人也文王西<lb/>
夷之人也舜古之聖帝而孟子以為夷文王周室受命<lb/>
之祖孟子為周之臣子亦以文王為夷然則夷之字様<lb/>
不過方域之名自古聖賢不以為諱也明矣至以虜之<lb/>
一字加之本朝尤為錯謬漢書注云生得曰虜謂生得<lb/>
其人以索貫而拘之也敵國分隔互相訿詆北人以南<lb/>
為島夷南人以北為索虜漢唐宋元明邊烽不息每於<lb/>
<pb n="KR2f0008_WYG_130-12a"/>
　　不能臣服之國反以為虜我滿洲住東海之濱並非胡<lb/>
　　人亦從未被虜若言東夷之人則可今普天之下率土<lb/>
　　皆臣雖窮邊逺徼我朝猶不忍以虜視之惟準噶爾背<lb/>
　　天逆命自棄於王化之外或可呼之為胡虜耳至若王<lb/>
　　師入關漢人順命心悅誠服而為臣子在本朝尚不忍<lb/>
　　以漢人為虜而漢人轉以此為本朝諱豈獨昧於大義<lb/>
　　并字義亦失之矣總之帝王之承天御宇中外一家也<lb/>
　　上下一體也君父臣子之分定於天也尊親忠孝之情<lb/>
<pb n="KR2f0008_WYG_130-12b"/>
　　根於性也未聞臣子之於君父合體同心猶可以絲毫<lb/>
　　形迹相岐視者也我朝正位建極百年於兹矣<lb/>
列祖相承功徳隆盛迨<lb/>
世祖章皇帝入撫中夏救斯民於水火而登之袵席仁心仁<lb/>
　　政洋溢中國<lb/>
聖祖仁皇帝臨御六十餘年深仁厚澤淪肌浹髓中國之聖<lb/>
　　主自堯舜以來莫可比倫朕以凉徳纘承緒統勤求治<lb/>
　　理勉效<lb/>
<pb n="KR2f0008_WYG_130-13a"/>
祖考雖未能跂及萬一然十載之秉公矢誠朗如天日滿漢<lb/>
　　䝉古並無岐視此心久為臣民所共曉矣夫滿漢名色<lb/>
　　猶直省之各有籍貫也文移字迹未便混同初非留此<lb/>
　　以為中外之分别乃昧於君臣之義者不體<lb/>
列聖撫育中外廓然大公之盛心猶泥滿漢之形迹於文藝<lb/>
　　紀載間刪改夷虜諸字以避忌諱將以此為臣子之尊<lb/>
　　敬君父乎不知即此一念已犯侮慢大不敬之罪而不<lb/>
　　可逭矣此皆始作之大姦大逆譏訕之辭後人由之而<lb/>
<pb n="KR2f0008_WYG_130-13b"/>
　　不覺淺夫寡識至於如此嗣後臨文作字及刋刻書籍<lb/>
　　如仍蹈前轍將此等字様空白及更換者昭大不敬律<lb/>
　　治罪各省督撫學政有司欽遵張揭告示窮鄉僻壤咸<lb/>
　　使聞知其從前書籍若一概責令填補更換誠恐卷帙<lb/>
　　繁多或有遺漏而不肖官吏遂借不遵功令之名致滋<lb/>
　　擾累著一併曉諭有情願填補更換者聽其自為之<lb/>
　　　二十九日奉<lb/>
　上諭前嵗派家選兵出征時朕特加恩令凱旋時將伊等<lb/>
<pb n="KR2f0008_WYG_130-14a"/>
　妻子由各家主名下開為另户今各路出征兵丁内有<lb/>
　開檔之領催馬甲伊等久歴行間勤勞効力殊屬可憫<lb/>
　著交與各路軍營將軍大臣等似此等開檔領催馬甲<lb/>
　内有効力優者將姓名註冊登記俟大兵凱旋將伊等<lb/>
　亦照家選兵例開為另户<lb/>
　<lb/>
　<lb/>
　<lb/>
<pb n="KR2f0008_WYG_130-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_020-1a"/>
　欽定四庫全書<lb/>
世宗憲皇帝上諭内閣卷二十<lb/>
　　雍正二年五月<lb/>
上諭二十一道<lb/>
　　初二日<lb/>
諭户部朕惟漕運闗係甚大經費本無不敷而運丁恣行<lb/>
　不法者皆由官弁剝削所致如開兑之時糧道發給錢<lb/>
　糧任意扣尅運丁所得十止八九而僉丁之都司監兑<lb/>
<pb n="KR2f0008_WYG_020-1b"/>
　之通判又多誅求及至啟行沿途武弁借催䟎為名百<lb/>
　計需索又過淮盤查私貨徒滋擾累究屬無益運丁浮<lb/>
　費既多力不能支因而盗賣漕糧偷竊為非無所不至<lb/>
　矣嗣後各省糧道給發錢糧不許扣尅分釐沿途武弁<lb/>
　不許借端需索運丁除包攬抗違外所帶些須貨物亦<lb/>
　無庸苛刻盤查至江浙船政同知經管修造糧船侵漁<lb/>
　尤甚此官於漕政毫無裨益著即裁去爾部行文各督<lb/>
　撫不時查察如有仍前需索等弊立即指叅從重治罪<lb/>
<pb n="KR2f0008_WYG_020-2a"/>
　庶運丁漸有起色自必保守身家凛遵約束禁官弁之<lb/>
　侵削即所以戢旗丁之刁悍也<lb/>
　　又<lb/>
諭兵部陜西人材壯健强勇者多騎射嫺熟勝於他省毎<lb/>
　科取中不過三十名而入學額數亦與他省不相上下<lb/>
　額少人多不無屈抑自雍正四年郷試為始西安甘肅<lb/>
　武舉各加中十名其武童入學額數若通省俱加恐有<lb/>
　冒濫照文童改學例令督撫㑹同學臣查明技勇最優<lb/>
<pb n="KR2f0008_WYG_020-2b"/>
　之州縣酌量數目奏請加額<lb/>
　　初四日<lb/>
諭刑部朕因朝儀不肅曽屢降諭㫖嚴飭刑部司官李建<lb/>
　勲羅植朝賀失儀此二人違㫖大不敬本應立斬但念<lb/>
　即位以來立心不以己意輕殺一人且係立法之初故<lb/>
　令監候秋後處决以觀衆人知畏法與否若衆人仍不<lb/>
　畏法秋後定行處决以為大不敬者之戒則此二人乃<lb/>
　衆人殺之也後於獻俘之日見班行整齊祭壇之日亦<lb/>
<pb n="KR2f0008_WYG_020-3a"/>
　皆敬謹夫二人之可殺者欲以明法也今旣人人皆知<lb/>
　遵法是法已明矣則犯法之人可從寛宥乃衆人生之<lb/>
　也可将李建勲羅植免罪釋放勒令囬籍并行文該地<lb/>
　方官勿令出境爾等将此㫖交與内閣傳諭大小官<lb/>
　知悉<lb/>
　　又刑部等衙門奏鬬毆殺人之蘇林應否准其留養<lb/>
　　請<lb/>
㫖奉<lb/>
<pb n="KR2f0008_WYG_020-3b"/>
上諭蘇林著從寛免死減等發落存留養親例内雖有父<lb/>
　母年老家無次丁應存留養親之條但兇徒恃此有意<lb/>
　傷人殊未可定已死之人亦屬可矜嗣後如此𩔖存留<lb/>
　養親之人視其所犯罪之輕重作何派其多出銀兩給<lb/>
　與死者之家若不給與仍照原擬治罪之處著刑部定<lb/>
　例議奏<lb/>
　　初八日<lb/>
諭兵部朕𢎞奨人材加意擢用各省武職有經引見者亦<lb/>
<pb n="KR2f0008_WYG_020-4a"/>
　有未經引見者爾部可行文各省督撫提鎮自副将以<lb/>
　下遊擊以上除地方有緊要事務及曽經引見之員外<lb/>
　将人材可觀素有聲名者每省陸續保送四五人輪流<lb/>
　來京引見<lb/>
　　又<lb/>
諭内務府内府佐領渾托和下人分檔時派給各荘頭者<lb/>
　以生齒日繁将來有錢糧不敷之患令往各荘服田力<lb/>
　穡庶幾仰事俯育有資朕特念伊等生計故有此舉爾<lb/>
<pb n="KR2f0008_WYG_020-4b"/>
　等奉行不善竟似将伊等發遣者以致恐懼疑惑再荘<lb/>
　頭等役使壮丁頗多暴悍非理嗣後如敢肆行凌虐者<lb/>
　許壮丁即行控告所告果實止一二人則另撥與别處<lb/>
　屯荘至四五人即将荘頭革退治罪著嚴行曉諭各荘<lb/>
　頭等其分檔漢人内有欲歸民籍者著詢問伊等原主<lb/>
　如情愿令其分檔家人為民則准其為民有欲撤囘亦<lb/>
　准其撤囘<lb/>
　　初九日<lb/>
<pb n="KR2f0008_WYG_020-5a"/>
諭禮部兵部兩廣總督孔毓珣奏稱安南國王黎維裪遣<lb/>
　陪臣范謙益等賀登大寳貢獻方物並三年歲貢於閏<lb/>
　四月初三日從廣西桂林府起身由水路進京等語朕<lb/>
　因向來驛遞供應差遣多有騷擾曽降諭㫖定例供給<lb/>
　之外不許溢額應付今安南國王慶賀大禮遣使逺來<lb/>
　長途勞瘁應加恩恤其經過地方一切供給食用之物<lb/>
　酌量増加令其充足以示朕嘉恵逺人之至意<lb/>
　　十一日兵部奏考試武舉應編立好字號奉<lb/>
<pb n="KR2f0008_WYG_020-5b"/>
上諭依議考試武舉議定編好字號在京武鄉試朕派信<lb/>
　任大臣考試嗣後各省武鄉試或以好字號取中或以<lb/>
　文章好取中之處著於解部武鄉試錄内註明以便會<lb/>
　試查對<lb/>
　　十二日奉<lb/>
上諭李元璽等一案係李元璽等新犯之罪刑部宜照伊<lb/>
　等所犯之罪審擬具奏今覽刑部所奏将歩軍統領衙<lb/>
　門以李元璽為大光棍拏送舊案及遇赦寛免之處查<lb/>
<pb n="KR2f0008_WYG_020-6a"/>
　　出一併叙入本内夫李元隆等原案與此新案毫不相<lb/>
　　渉乃刑部援引叙入朕不解其何意或以李元璽之罪<lb/>
　　曽經<lb/>
皇考寛免亦欲朕将李元璽等寛免耶抑以從前歩軍統領<lb/>
　　将李元璽等為大光棍送部之處俾朕知之即行正法<lb/>
　　即今朕若将伊正法則又經<lb/>
皇考從前將伊寛免人必推原所由謂照歩軍統領以大光<lb/>
　　棍拏送之故正法欲将弄權殺人之名歸於歩軍統領<lb/>
<pb n="KR2f0008_WYG_020-6b"/>
　　也今朕若不将伊正法又謂此係大光棍何以不行正<lb/>
　　法此明係以難處之事歸之朕躬欲以試朕也近日馬<lb/>
　　爾齊哈在朕前稱籩豆之事則有司存是譏朕不當察<lb/>
　　及細務其心欲朕不加詳察則伊等可以邀結黨與任<lb/>
　　意擅行夫古帝王明四目達四聰舜好問而好察邇言<lb/>
　　故上下之情不致壅隔閭閻疾苦利弊無不周知古人<lb/>
　　云黈纊充耳前旒蔽明亦有所謂而云然也馬爾齊哈<lb/>
　　粗識數字便於朕前誦述古語並不想此上文為何句<lb/>
<pb n="KR2f0008_WYG_020-7a"/>
亦不知此句出於何章妄行凟奏註云道之全體固無<lb/>
不該然其分則有司之守非君子之所重並非謂全不<lb/>
留心也如耕田播種乃農夫之事講誦訓詁亦屬文士<lb/>
之業若云不親細務朕又何用行耕耤詣學之典乎國<lb/>
家設官分職各有專司而總攬萬幾全在一人之裁決<lb/>
但云委諸有司則六部之事付之六部為天子者惟有<lb/>
端黙髙拱而已豈不為逸但天下之事可以如此料理<lb/>
乎朕亦以刑部事件民命攸闗所係非小務期明罰勅<lb/>
<pb n="KR2f0008_WYG_020-7b"/>
法簡孚愼恤每案必詳審再三求其至當始愜於衷而<lb/>
欲朕付之不見不聞可乎若云有司則刑部尚書侍郎<lb/>
非大有司乎今所辦事件顚倒如此有司寧可恃哉馬<lb/>
爾齊哈向在各旗行醫朕以伊係行醫之人必然好生<lb/>
其為人似尚坦率即位後洊擢刑部侍郎當感恩思報<lb/>
竭力盡忠以奉君上而猶不改舊習存從前分黨之念<lb/>
其始召見時即禮貎疎略絶無對君㳟敬之意故一見<lb/>
之後總未令其獨進聞其在乾清門於大學士列倨坐<lb/>
<pb n="KR2f0008_WYG_020-8a"/>
　　共食曽降諭㫖嚴飭令其改過今又以曽子語譏諷朕<lb/>
　　躬設令朕或有不當何妨直陳其事冀朕採擇而為此<lb/>
　　隱約之詞狂妄甚矣其意欲殺身以成名耶朕御極以<lb/>
　　來用人行政自返絶無過當朝廷清肅亦無弄權怙勢<lb/>
　　之人即欲成忠臣之名又何所慿藉徒䘮其身命膺叛<lb/>
　　臣賊子之名為天下所笑而已總理事務王大臣皆<lb/>
皇考素所信重遵奉<lb/>
皇考遺㫖輔佐朕躬非其願者咸懐嫉妒毎以絶無影響之<lb/>
<pb n="KR2f0008_WYG_020-8b"/>
　　事加之此皆有意擾亂國政造言生事者之所為也爾<lb/>
　　等心所不快之人輒欲借事巧傷朕確有成見豈為宵<lb/>
　　小所動揺乎如放砲放鳥鎗及扛擡鹿角者俱係八旗<lb/>
　　漢軍從前内府佐領下那爾泰趙昌善於放砲放鳥鎗<lb/>
皇考因交與那爾泰趙昌管轄乃伊等遂具奏将歩共砲手<lb/>
　　鄂爾博之缺挑選内府佐領下人近朕以内府佐領下<lb/>
　　人如何可佔各旗分例勅諭八旗漢軍歩兵砲手鄂爾<lb/>
　　博之缺一槩駁囘各旗今内府佐領下戶口滋生繁庶<lb/>
<pb n="KR2f0008_WYG_020-9a"/>
　　伊等俱支領錢糧若無錢糧難以養贍朕思國家錢糧<lb/>
　　何可止養贍無用之人其抄沒入官人等家口閒散無<lb/>
　　用者與其糜費錢糧養贍不如分給現有莊屯令其種<lb/>
　　地伊等得以餬口多取糧米而國家錢糧亦可儲僃要<lb/>
　　務特勅下内務府大臣乃伊等不能宣揚朕意曉諭衆<lb/>
　　人無故歸怨總理事務大臣謂伊具奏将内府佐領無<lb/>
　　用之人一槩發往荘屯此與伊等何渉而歸怨之耶<lb/>
皇考常言每事當防微杜漸朕服膺<lb/>
<pb n="KR2f0008_WYG_020-9b"/>
聖訓爾等稍萌邪僻之見朕斷不能𨼆黙也朕用人任使全<lb/>
　　出至公而來喜等無知小人議論謂朕聼用總理事務<lb/>
　　大臣等之言所用者皆係伊等親友伊等俱係<lb/>
皇考簡用之人非朕即位後所特擢也今朝廷之上俱是<lb/>
皇考時所用大臣朕豈有私乎馬爾齊哈係蘇努之黨觀其<lb/>
　　行事伊等結引黨與至今猶未散解朕屢申諭㫖告戒<lb/>
　　諄切望伊等洗心滌慮将從前結黨儌幸之想悉行改<lb/>
　　除伊等自求生全身家可以永保若執迷不悟心懷二<lb/>
<pb n="KR2f0008_WYG_020-10a"/>
　三不竭力抒誠為朝廷効力則伊等自取死亡國法斷<lb/>
　不輕貸馬爾齊哈不過一無忌憚小人衆大臣勿為彼<lb/>
　欺惑如馬爾齊哈仍似從前狂悖諸王大臣隨見隨即<lb/>
　拘拏具奏故特諭知除阿爾松阿馬臘到任未久與伊<lb/>
　等無干將勵廷儀馬爾齊哈髙其佩凃天相交部嚴加<lb/>
　議處<lb/>
　　十四日奉<lb/>
上諭廉親王今日具奏貝子允禟事又將議處滿丕事一<lb/>
<pb n="KR2f0008_WYG_020-10b"/>
　併具奏謂之無心可乎再議處滿丕案内並不將總兵<lb/>
　等官取供遽行草率擬罪向來定例有如此者乎謂非<lb/>
　明知故犯可乎皆因前日朕於馬爾齊哈案内言及蘇<lb/>
　努之故耳由此觀之伊等黨與尚自與朕為仇朕又豈<lb/>
　可黙黙而已豈有數日一次擾亂朕心之理即曰無心<lb/>
　亦必允禩身有獲罪於天之處㝠㝠之中有莫之為而<lb/>
　為者從前審訊與允禩相面之張明徳供出賴席普奇<lb/>
　一案<lb/>
<pb n="KR2f0008_WYG_020-11a"/>
皇考在乾清門降㫖曰蘇努之祖阿爾哈圖圖門貝勒楚英<lb/>
　薨逝時<lb/>
太宗特降諭㫖云此人若在必亂國家大抵此一宗枝向日<lb/>
　原有嫌郤即如蘇努於我父子兄弟骨肉之中讒譖離間<lb/>
　暗中鑽營惟擾亂國家是務朕防之有年矣爾等其知之<lb/>
　毎事留意此<lb/>
諭㫖乃衆阿哥及諸大臣官員所共聞也朕即位之後於蘇<lb/>
　　努格外加恩晋封貝勒将伊子勒席恒委署領侍衛内<lb/>
<pb n="KR2f0008_WYG_020-11b"/>
　　大臣朕寧畏懼伊等而善遇之耶亦冀伊等感朕寛大<lb/>
　　之恩遷善改過耳詎意如此加恩勒席恒不但並不感<lb/>
　　戴仍袒䕶貝子允禟扶同隠匿将所交事件故為遲延<lb/>
　　所降諭㫖任意増減致大臣等難於辦理衆所共知也<lb/>
　　及朕将勒席恒派往西寧伊弟烏爾陳指稱武備院奏<lb/>
　　事入内於朕前顯露憤恨之容勒席恒係獲罪之人例<lb/>
　　不得奏請訓㫖而烏爾陳将伊兄引入紫禁城内重弟<lb/>
　　兄之情䡖君臣之義如此之人何可容留京師是以将<lb/>
<pb n="KR2f0008_WYG_020-12a"/>
　烏爾陳同伊兄一併發往軍前今蘇努以七十病故歸<lb/>
　怨於朕退有後言為伊諸子及伊朋友之故與朕結怨<lb/>
　是仍念伊等舊日黨與擾亂國家之心毫無悛改也蘇<lb/>
　努不可留在京師煽惑衆心著革去貝勒其屬下佐領<lb/>
　著撤囬存貯公所止留伊之府佐領著伊同在京諸子<lb/>
　於十日内帶往右衛居住到彼若不安静自守仍事鑽<lb/>
　營差人往來京師定将蘇努明正國法<lb/>
　　十八日<lb/>
<pb n="KR2f0008_WYG_020-12b"/>
諭縂理事務王大臣朕從前曽傳諭外省文武大臣等凡<lb/>
　陛見來京不必進獻一切物件朕近日調鎭協等官來<lb/>
　京引見特欲識其人詢問地方事務理應單身速來不<lb/>
　可帶食物進獻今總兵官顔光旿來京仍帶食物不合<lb/>
　嗣後著永行禁止曉諭各省大臣<lb/>
　　又<lb/>
諭直省總督巡撫前四川巡撫蔡珽題報重慶府知府蒋<lb/>
　興仁病故本到朕聞蒋興仁之死乃係自盡特降諭㫖<lb/>
<pb n="KR2f0008_WYG_020-13a"/>
　令蔡珽明白囬奏蔡珽不知愧悔而囘奏之語仍復支<lb/>
　吾令署撫塞爾圗確查具奏朕向聞有職官自盡而多<lb/>
　稱病故含糊完結者夫一介小民偶有此事亦必報明<lb/>
　官長詳察情節焉有身叨一命之榮而輕生若此必有<lb/>
　萬不得已之情或係本人犯法畏罪或被上司逼勒或<lb/>
　受同事欺凌斷非無因豈容草率含糊以逃國法嗣後<lb/>
　大小職官若有此等必令督撫據實具題明白歸結若<lb/>
　本家隠匿不報則将子弟及親族人等重治其罪若該<lb/>
<pb n="KR2f0008_WYG_020-13b"/>
　管官員脅制更改或隠匿不報亦重治其罪倘督撫失<lb/>
　於覺察或被旁人告發或被科道糾叅将該督撫一併<lb/>
　嚴加議處爾等即遵諭通行各屬知之<lb/>
　　十九日<lb/>
諭九卿先儒從祀<lb/>
文廟闗係學術人心典至重也宜復宜増必詳加考證折<lb/>
　衷盡善庶使萬世遵守永無異議爾等所議復祀諸儒<lb/>
　雖皆有功經學然戴聖何休未為純儒鄭衆盧植服䖍<lb/>
<pb n="KR2f0008_WYG_020-14a"/>
　范寗謹守一家言轉相傳述視鄭康成之淳質深通似<lb/>
　乎有間至若唐之陸䞇宋之韓琦勲業昭垂史册自是<lb/>
　千古名臣然於孔孟心傳果有授受而能表彰羽翼乎<lb/>
　其他諸儒是否允協以及宰予冉有増置博士之處著<lb/>
　再公同確議務期至當不易具奏<lb/>
　　又<lb/>
諭四川陜西湖廣廣東廣西雲南貴州督撫提鎮朕聞各<lb/>
　處土司鮮知法紀所屬土民每年科派較之有司徴收<lb/>
<pb n="KR2f0008_WYG_020-14b"/>
　正供不啻倍蓰甚至取其馬牛奪其子女生殺任情土<lb/>
　民受其魚肉敢怒而不敢言莫非朕之赤子天下共享<lb/>
　樂利而土民獨使向隅朕心深為不忍然土司之敢於<lb/>
　恣肆者大率皆漢奸為之指使或縁事犯法避罪藏身<lb/>
　或積惡生奸依勢横行此輩粗知文義為之主文辦事<lb/>
　教之為非無所不至誠可痛恨嗣後督撫提鎮宜嚴飭<lb/>
　所屬土官愛恤土民毋得視為魚肉毋得濫行科派如<lb/>
　申飭之後不改前非一有事犯土司叅革從重究擬漢<lb/>
<pb n="KR2f0008_WYG_020-15a"/>
　奸立置重典切勿姑容寛縱以副朕子惠元元遐邇一<lb/>
　體之至意<lb/>
　　二十日<lb/>
諭總理事務王大臣七十馬爾齊哈常明等皆夤緣妄亂<lb/>
　之人伊等俱廉親王之黨七十原為阿靈阿謀主各處<lb/>
　鑚營阿爾松阿視為恩人在戸部時專主戸部之事今<lb/>
　在刑部又專主刑部之事凡小有材者俱引誘入黨愚<lb/>
　懦之流俱恐讋入黨常明業已正法伊等俱在八旗王<lb/>
<pb n="KR2f0008_WYG_020-15b"/>
　大臣并近侍人家或用逢迎或用離間如此暗地鑚謀<lb/>
　者尚有數人但不遇事發朕亦不深究伊等畏懼悛改<lb/>
　則已若仍固執不改伊等斷不能掩朕之耳目必将伊<lb/>
　等正法七十自滸墅闗差囘京隠匿半年任内多收税<lb/>
　銀數萬朕俱寛宥止令出銀數千兩與朕弟荘親王脩<lb/>
　理府第理應踴躍効力乃竟不感戴寛宥之恩並不上<lb/>
　𦂳全完未完之項至今不肯交納且又造言怨望因此<lb/>
　荘親王具奏朕著荘親王将七十圈禁伊府内令其交<lb/>
<pb n="KR2f0008_WYG_020-16a"/>
　　納無論何人求爾爾即奏聞七十仍復怠玩反營求裕<lb/>
　　親王差蘇克肫囑託布達世照看朕御極之初即諭諸<lb/>
　　王大臣曰彼此結黨互相戕害甚屬惡習爾等當以朕<lb/>
　　之所好者好之所惡者惡之是非畫一則奸黨無自而<lb/>
　　起善者朕所嘉美爾等若一體嘉美之則其人愈加鼓<lb/>
　　舞以向於善他人亦企慕效法之矣惡者朕所賤惡爾<lb/>
　　等若一體賤惡之則其人無地自容亦可望其悔悟悛<lb/>
　　改矣傳曰惟仁人能好人能惡人朕雖未能為仁人羣<lb/>
<pb n="KR2f0008_WYG_020-16b"/>
　　臣當輔朕以成仁人果能盡言規諫朕並無所拒抑也<lb/>
　　昔日<lb/>
皇考時凡被譴責之人其人轉似建立功勲頓加榮耀衆皆<lb/>
　　隨聲附和稱為寃抑素有仇者亦解其仇素不識面者<lb/>
　　轉成相識本人亦忘其有應得之罪隨衆自稱寃抑誠<lb/>
　　為惡習人臣事君當同徳同心協力和衷乃國家之福<lb/>
　　如果遇桀紂之君不得已亦當為王子比干之事既不<lb/>
　　能致身盡忠直言進諌又未遇桀紂之君何故競效此<lb/>
<pb n="KR2f0008_WYG_020-17a"/>
　　最下惡習有何益乎朕甚不觧其故孟子曰象憂亦憂<lb/>
　　象喜亦喜如象之弟尚且如此况君臣之義乎瞽瞍為<lb/>
　　父舜號泣於旻天而底豫者誠之故也今君若罪及無<lb/>
　　辜濫用宵小既不能於君前矢忠進諌惟退有後言徒<lb/>
　　令我朝君臣貽笑於天下萬世而已豈非至愚極陋今<lb/>
　　将是非所在聽君上之自為王大臣等專擅行私於下<lb/>
　　可乎如此則意見不合者不得已各自為黨矣欲除朋<lb/>
　　黨之源舉國内外共為一心既為一心則是非與予一<lb/>
<pb n="KR2f0008_WYG_020-17b"/>
　　人同之朕有過誤大臣盡忠諌諍朕若不能用其讜論<lb/>
　　鑒其忠心即桀紂之君也大臣即效王子比干之所為<lb/>
　　亦足垂名於萬世矣何故行此無父無君小人之行朕<lb/>
　　在藩邸甚惡此風斷不為其所染廉親王至今與朕結<lb/>
　　怨亦即此故今廉親王之意不過欲觸朕之怒多行殺<lb/>
　　戮使衆心離散希圖僥倖成事耳雖然伊不過作此妄<lb/>
　　想豈能如其願乎古人云亂臣賊子人人得而誅之<lb/>
皇考每以此語特指廉親王言之即今朋黨之人尚猶未息<lb/>
<pb n="KR2f0008_WYG_020-18a"/>
　　即如抄没石文桂家産時大學士馬齊不知從何處得<lb/>
　　信於先一日晚間密告之俾得預為之地伊係<lb/>
皇考任用大臣年髙如此豈宜如此行事此乃不知君臣大<lb/>
　　義之輕重效法衆人惡習所致誠知大義即父子豈可<lb/>
　　相顧此等之事難以枚舉如七十等夤緣妄亂之人若<lb/>
　　不将幾人處斬則法不能行理應将七十即行正法現<lb/>
　　今審理捜查家産俟查完之時著阿爾松阿馬爾齊哈<lb/>
　　奏聞七十著革職拏交阿爾松阿馬爾齊哈聽其作何<lb/>
<pb n="KR2f0008_WYG_020-18b"/>
　　處分阿爾松阿馬爾齊哈即往七十家查其家産雖細<lb/>
　　微物件不得藏匿阿林保布達世亦往協助其所查之<lb/>
　　家産仍給荘親王為脩府之用諸王大臣等此後專心<lb/>
　　一志輔翼朕躬成全仁人之名同好其所當好同惡其<lb/>
　　所當惡如仍固執不改各為一是非朕亦不得不加誅<lb/>
　　戮今青海之人弟兄骨肉相殘貽人恥笑若必致朕誅<lb/>
　　戮宗室有何好處爾等謹識朕言實心奉行以副朕好<lb/>
　　生慈愛之至意此事可遍諭八旗文武大臣官員知悉<lb/>
<pb n="KR2f0008_WYG_020-19a"/>
　　又<lb/>
諭禮部内廷太監及王公家太監之為民者率多在京居<lb/>
　住此輩最好生事不可容留京城此内有六十五歲以<lb/>
　上情愿住於京城者聼其居住餘著囘籍嗣後有年未<lb/>
　及六十五嵗之太監内有曽經効力因得殘疾而為民<lb/>
　者若情愿在京居住令總管太監奏聞此外令領取部<lb/>
　票各囘本處居住王府太監為民亦令報部領票囘籍<lb/>
　著行文該地方官嚴查囘籍太監如不在本籍居住或<lb/>
<pb n="KR2f0008_WYG_020-19b"/>
　往别省者該地方官一併從重治罪<lb/>
　　二十二日奉<lb/>
上諭裕親王保泰素行卑汚而遇屬下人又甚嚴酷都統<lb/>
　等俱畏懼之遵伊之言而違朕之㫖此非國家美事也<lb/>
　若将為國家効力人員留伊屬下甚是可惜且凡事掣<lb/>
　肘朕不得其力殊屬無益正卿孫珠糧道徐麟員外郎<lb/>
　布蘭泰倉城守尉禪岱等俱朕所知之人著将伊等俱<lb/>
　調在上三旗其近族俱著查奏再郎中薩哈齊主事色<lb/>
<pb n="KR2f0008_WYG_020-20a"/>
　赫禮巴顔泰察拉雅圗著該衙門大臣帶領引見另降<lb/>
　諭㫖王屬下之中書筆帖式等内有年力精壮人材可<lb/>
　用能知自愛可以上進者該大臣亦一併帶來引見著<lb/>
　将此㫖徧諭有屬下之王貝勒貝子公等知之<lb/>
　　二十七日奉<lb/>
上諭王府佐領分出之人編設佐領令其兄弟子姪管理<lb/>
　尚可若以旗分之人凑集編設佐領令其兄弟子姪管<lb/>
　理朕意以為非宜雖係兄弟子姪亦各有定分宗室等<lb/>
<pb n="KR2f0008_WYG_020-20b"/>
　豈可将人之定分佔據乎凡此等處應行區别宗室之<lb/>
　為鎮國将軍等職乃伊等分内之事一為佐領竟成諸<lb/>
　王之屬下矣其宗室覺羅佐領惟朕可以役使若在王<lb/>
　等門下以供使令王等既難自安且多掣肘之處理應<lb/>
　置之公中令在上三旗行走况閑散宗室内亦有統轄<lb/>
　旗分佐領者王公理宜統轄屬下閑散宗室豈宜統轄<lb/>
　屬下乎似此者亦應撤出置之公中王等果能為國宣<lb/>
　力著有嘉行朕自将佐領添増賜給再公等之長輩宗<lb/>
<pb n="KR2f0008_WYG_020-21a"/>
　室欺侮幼輩擾累伊等屬下之人視為泛常公等亦不<lb/>
　能相抗任其所為其屬下人等念係本公宗族亦不便<lb/>
　於首告或千百之中僅有一二發覺耳其無辜受累者<lb/>
　甚多伊等行輩雖卑亦係統轄屬下之人時其輩長而<lb/>
　欺侮之可乎擾累其屬下之人又可乎将此著宗人府<lb/>
　一併詳議具奏<lb/>
　　又奉<lb/>
上諭朕從前並未認識七十但聞其行止今又適遇此事<lb/>
<pb n="KR2f0008_WYG_020-21b"/>
　七十常明馬爾齊哈等在王大臣家往來鑽營不但朕<lb/>
　知之舉國誰不知之七十在部中專主事件平日又不<lb/>
　安静今大臣等因朕一時之怒請将七十正法朕若日<lb/>
　後追悔大臣等亦不可當爾等㑹同議政大臣三法司<lb/>
　秉公詳議具奏如有不便畫一之處各抒所見另議具<lb/>
　奏若不秉公議奏即是負朕之恩<lb/>
　　二十八日<lb/>
諭諸王大臣徳寧䝉<lb/>
<pb n="KR2f0008_WYG_020-22a"/>
聖祖仁皇帝擢至大臣之列身沐<lb/>
聖祖仁皇帝隆恩毫無圖報之心悠忽玩愒揑稱足疾希圖<lb/>
　　推諉並不効力行走深負<lb/>
聖祖仁皇帝簡用之恩且素行不端不安本分鑽營允禵命<lb/>
　　伊子永端在軍前跪求允禵欲在侍衞内行走永端既<lb/>
　　願與允禵効力著發往允禵處令跟隨允禵再徳寧前<lb/>
　　往江南時多方網利飽其私槖家道遂以殷富又聞伊<lb/>
　　曽有强佔人家産之事爾等可将伊家産查明抵補其<lb/>
<pb n="KR2f0008_WYG_020-22b"/>
　　虧空酌留伊餬口之資其餘查明應行給還之人定議<lb/>
　　具奏徳寧身為宗室而肆意夤緣請託有玷天潢似此<lb/>
　　怙惡為非若不加以懲創仍令寛然自給則衆何以知<lb/>
　　儆戒也<lb/>
　　　二十九日<lb/>
　諭工部等衙門聞前三門外溝渠壅塞人家存水街道泥<lb/>
　　濘行路艱難如有積水之處作何疏通毋使居民受害<lb/>
　　爾衙門查明奏聞<lb/>
<pb n="KR2f0008_WYG_020-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_020-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷二十<lb/>
</p>
<p>
</p>
  </div>
</body>
</text>
</TEI>
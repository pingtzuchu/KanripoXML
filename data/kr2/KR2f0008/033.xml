<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_033-1a"/>
　　欽定四庫全書<lb/>
　世宗憲皇帝上諭内閣卷三十三<lb/>
　　　雍正三年六月<lb/>
　上諭三十一道<lb/>
　　　初一日<lb/>
　諭内閣昔<lb/>
聖祖仁皇帝明目達聰無㣲不照而闗係國計民生之事尤<lb/>
　　殷採訪屢降<lb/>
<pb n="KR2f0008_WYG_033-1b"/>
諭㫖令内外臣工各抒所見不時條奏無非欲洞悉下情興<lb/>
　　利剔弊以期治臻上理也在廷諸臣不能仰體<lb/>
聖懷往往挾私自利未見有剴切敷陳裨益政事者如科道<lb/>
　　等官之章奏或請開例捐納或請開設礦厰或請節省<lb/>
　　錢糧種種假公濟私之䖏不可枚舉皆在<lb/>
聖祖仁皇帝洞鑒之中故近年來條奏之事<lb/>
聖心裁擇其可行者見之施行其不可行者槩置勿用而言<lb/>
　　官之不得遂其私者反有<lb/>
<pb n="KR2f0008_WYG_033-2a"/>
聖祖仁皇帝不甚納諫之妄議此等小人情狀朕在藩邸知<lb/>
　　之甚悉疾之甚深故臨御以來諄諄告誡期其各矢公<lb/>
　　忠直陳無隠夫條奏者原欲上以匡君下以澤民非為<lb/>
　　臣子沽名之具也朕原有㫖即宻奏中朕不行者若有<lb/>
　　真知灼見力懇施行仍准其露章陳奏非必止於密奏<lb/>
　　也因念諸臣之欲進言者或有所顧忌或有恐招怨尤<lb/>
　　或有牽制之情或有不便顯言之䖏故令各人宻封進<lb/>
　　呈其中言有可採招怨結寃者朕將摺内職名裁去發<lb/>
<pb n="KR2f0008_WYG_033-2b"/>
　　出或令諸臣㑹議或即見諸施行而外間不知何人所<lb/>
　　奏其所以如此者無非欲人人盡其所言無所瞻顧廻<lb/>
　　避而朕得收聽言之實效於治理大有裨益之意也乃<lb/>
　　有詐偽之人見其所奏既行而誇耀於人者亦有因裁<lb/>
　　去銜名無可稽考竟將他人陳奏之事而據為己有者<lb/>
　　亦有謂出之自朕託言諸臣而實非諸臣之條奏者種<lb/>
　　種浮言深可痛恨現今已發之條奏正多諸臣不妨自<lb/>
　　己直認某事係我所奏倘目今不肯明言日後私相誇<lb/>
<pb n="KR2f0008_WYG_033-3a"/>
　　耀或攘人之名以為己有或貪天之功以為己力朕則<lb/>
　　不能聼其肆行巧詐而置之不問也又常見人文集中<lb/>
　　有擬稿未上之奏疏夫既有此疏何以未上既云未上<lb/>
　　何故存稿此乃欺罔之徒内懷詐偽外託忠誠遇事不<lb/>
　　敢直言故飾虛詞𫝊播人口以欺世盗名無恥之甚且<lb/>
　　更有以特㤙施行之事而冒為己功者如蠲免蘇松浮<lb/>
　　糧一事係戸部所奏㤙自朕出並無一員條陳近聞有<lb/>
　　人自稱為彼之宻奏者人而無恥至於此極即原任大<lb/>
<pb n="KR2f0008_WYG_033-3b"/>
　　學士王掞先每向人言曽在<lb/>
聖祖仁皇帝前摺奏此浮糧之事未䝉允行昔<lb/>
聖祖仁皇帝時諸臣宻奏之摺皆在宫中朕一一查閱並無<lb/>
　　此條陳王掞受<lb/>
聖祖仁皇帝㤙遇數十年官至台輔而於此事欲自沽美名<lb/>
　　遂揑造此語以不美之名歸之<lb/>
聖祖其負㤙悖義存心狡詐一至於此王掞之子王奕清發<lb/>
　　往軍前不思効力乃多方諂媚年羮堯懇其在朕前奏<lb/>
<pb n="KR2f0008_WYG_033-4a"/>
　　令囘京朕察其偏徇不允所請伊次子王奕鴻原係情<lb/>
　　願赴軍前効力者亦賄囑年羮堯奏請懇以道員補用<lb/>
　　朕亦未允王掞有何所見朕於年羮堯惟言是聼而為<lb/>
　　此姦巧之舉也昔日<lb/>
聖祖仁皇帝深知王掞之罪念係大臣曲加寛宥王掞乃不<lb/>
　　知感㤙悛過而如此行為尚得謂無玷為臣子之分誼<lb/>
　　乎王奕鴻父子藐視朕躬鑽營年羮堯甚屬可惡著將<lb/>
　　王奕鴻發往軍前與王奕清一䖏効力朕念為政之道<lb/>
<pb n="KR2f0008_WYG_033-4b"/>
　　首在得人故自即位以來於文武大小臣工皆留意簡<lb/>
　　選而於伊等陛見之日必召入面詢親加訓誨欲其潔<lb/>
　　己奉公勤修職業謹守法度愛養兵民往往丁寧誥誡<lb/>
　　至再至三無非諭及内外事務及勉勵官方之語而諸<lb/>
　　臣出外每每任意増減多方粉飾以誇示於衆竟有與<lb/>
　　原降諭㫖甚不相符者此皆大有闗係著凡文武官員<lb/>
　　曽經面奉諭㫖除不能記載者俱將訓㫖一一詳細將<lb/>
　　年月日一同繕寫進呈内外文武大臣著自行封進其<lb/>
<pb n="KR2f0008_WYG_033-5a"/>
　不應摺奏之員著封固交與該上司轉奏自今以後凡<lb/>
　面奉諭㫖者亦俱著繕寫進呈若不繕寫進呈但私相<lb/>
　𫝊播及私自記載者即係假揑㫖意定當従重治罪<lb/>
　　初二日奉<lb/>
上諭原任工部製造庫司庫呉達壽補授戸部司庫朕令<lb/>
　詢問㢘親王允禩呉達壽居官操守如何允禩理應訪<lb/>
　問明白回奏乃只以不曽趕上一語推諉及再令訪問<lb/>
　呉達壽原任内操守如何及戸部司庫之缺應用伊否<lb/>
<pb n="KR2f0008_WYG_033-5b"/>
　允禩又只將問過郝林㡬句浮泛之詞搪塞仍不據實<lb/>
　回奏其意以為若不保恐吳達壽銜怨若保又恐干連<lb/>
　自己如此小事尚懷两端可見其姦偽之心始終不改<lb/>
　矣且無論君臣大義即兄弟之間受託訪問一事亦當<lb/>
　盡心為之假若允禵交託之事允禩肯如此推諉耶今<lb/>
　朕當面詢問尚不肯説著九卿㑹同宗人府將吳達壽<lb/>
　可用不可用之䖏詢問允禩務令説出<lb/>
　　又<lb/>
<pb n="KR2f0008_WYG_033-6a"/>
諭兵部陜西四川雲南進藏官兵朕従前俱已加㤙議叙<lb/>
　其康熙五十九年得藏之後四川雲南两省官兵駐防<lb/>
　藏内及察木多各䖏地方者乆著勤勞甚屬可嘉至今<lb/>
　尚未議叙爾部行文岳鍾琪髙其倬各將駐防官兵查<lb/>
　明報部交與議政䖏即行議叙<lb/>
　　初四日<lb/>
諭大學士等本朝各省土司俱畏威懷徳甚為恭順間有<lb/>
　一二梗化者皆由地方文武大吏調劑失宜之故今春<lb/>
<pb n="KR2f0008_WYG_033-6b"/>
　年羮堯奏稱四川雜谷及大小金川等土司頗有不法<lb/>
　情狀朕即知此必年羮堯希冀其多事欲借此名色得<lb/>
　以久操大將軍之權固留川陜總督之任耳年羮堯若<lb/>
　不速離川陜則川陜必至多事是以決意將年羮堯調<lb/>
　往杭州未㡬南坪壩之事果已安帖兹據岳鍾琪所奏<lb/>
　雜谷金川沃日等土司又已悦服彼此和輯矣此諸土<lb/>
　司向日皆因年羮堯辦理不公以致互相讐殺今岳鍾<lb/>
　琪遵朕諭㫖辦理有方寕番息事殊屬可嘉著交與該<lb/>
<pb n="KR2f0008_WYG_033-7a"/>
　　部議叙其條奏土司襲職之䖏著内閣九卿㑹議具奏<lb/>
　　　初六日<lb/>
　諭内閣署總督岳鍾琪總督髙其倬楊宗仁孔毓珣河道<lb/>
　　總督齊蘇勒提督呉陞魏經國在<lb/>
聖祖仁皇帝時服官有年勤勞素著自朕即位以來又能潔<lb/>
　　己奉公深知大義不附邪黨不事鑽營居官行已俱屬<lb/>
　　可嘉應沛殊㤙以風有位岳鍾琪髙其倬楊宗仁呉陞<lb/>
　　魏經國著加太子少傅銜孔毓珣齊蘇勒著加兵部尚<lb/>
<pb n="KR2f0008_WYG_033-7b"/>
　　書銜以示朕嘉奬優眷之至意<lb/>
　　　初七日奉<lb/>
　上諭目今天氣炎熱紫禁城内凡該班䖏之領侍衛内大<lb/>
　　臣前鋒統領䕶軍統領䕶軍叅領侍衛班領侍衛以至<lb/>
　　䕶軍校等有年逾六十五嵗者俱著停其直宿之班伊<lb/>
　　等所該之班令年少人代為直宿有應行奏請派出者<lb/>
　　即著奏請派出紫禁城内凡守門看堆子之䕶軍等有<lb/>
　　年逾六十嵗者亦著停其直宿之班伊等之班令年少<lb/>
<pb n="KR2f0008_WYG_033-8a"/>
　䕶軍等代為直宿俟過三伏至秋凉時再令各赴該直<lb/>
　宿之班天氣炎熱早晨大臣等奏事出入之際看門之<lb/>
　䕶軍等令其照常穿衣至午後脫袍繫帶稍為納凉亦<lb/>
　可<lb/>
　　又<lb/>
諭大學士九卿等年羮堯如許大罪顯露而伊子年富年<lb/>
　興等尚毫無畏懼之形若伊父果有冤抑之䖏應分晰<lb/>
　代奏若無冤抑之䖏則應竭誠効力以贖伊父之罪乃<lb/>
<pb n="KR2f0008_WYG_033-8b"/>
　並不如此行事但随䖏為伊父探聼音信憤怨之情見<lb/>
　於顔色年富年興原甚不堪俱著革職交與伊祖年遐<lb/>
　齡供伊侍奉倘仍不悛改定行正法再隆科多之子玉<lb/>
　柱行止甚劣亦與年富年興相同玉柱著革職交與伊<lb/>
　父隆科多<lb/>
　　又<lb/>
諭吏部等衙門年羮堯在任種種僭妄曽經降㫖詢問今<lb/>
　據年羮堯奏稱伊為大將軍所行之事俱循照俗例而<lb/>
<pb n="KR2f0008_WYG_033-9a"/>
行等語昔年用兵有諸王掌大將軍印者有大臣掌大<lb/>
將軍印者惟允禵妄自尊大種種不法我朝大將軍如<lb/>
此行事者従未之聞也年羮堯不但踵而行之且殺戮<lb/>
過焉今乃云循照俗例夫允禵所行悉僭妄非制豈可<lb/>
云例假若云例則係國家大將軍之定制豈可云俗此<lb/>
語狂悖已極在年羮堯職分即當年諸王掌大將軍所<lb/>
行之例伊尚且不應比擬而乃效法允禵狂妄不法之<lb/>
舉是誠何心著年羮堯明白回奏又據年羮堯奏稱戴<lb/>
<pb n="KR2f0008_WYG_033-9b"/>
鐸將主子在藩邸時所批摺子一扣面與臣看臣恐其<lb/>
在外招揺生事所以敬收臣䖏今附摺㳟繳等語戴鐸<lb/>
昔年曽具禀摺語甚妄亂朕彼時手批切責之朕昔日<lb/>
之居心守正安分即此所批數語可見今將戴鐸原摺<lb/>
及朕手批發與九卿公同閱看不知此所批之語有何<lb/>
可招揺之䖏而年羮堯奏摺中故意隠約其辭以啟天<lb/>
下之疑不知何心朕藩邸門下之人向者惟年羮堯與<lb/>
戴鐸二人肆無忌憚曽在朕前敢作不法之語昔日年<lb/>
<pb n="KR2f0008_WYG_033-10a"/>
　　羮堯啟摺中有云今日之不負<lb/>
皇上即他日之不負王爺之語彼時朕手批切責有云爾此<lb/>
　　語真亂臣賊子之言觀今日之負我知他日必負<lb/>
皇父之諭朕欲將其啟摺叅奏於<lb/>
皇考之前因伊再三懇求而止伊父年遐齡可憑著年羮堯<lb/>
　　將伊啟與朕當日之批諭繳上恐存伊䖏招揺朕當日<lb/>
　　不即叅奏此二人者因思二人居心隂險叵測各䖏結<lb/>
　　黨狂妄悖逆且年羮堯又係明珠之孫壻或欲希此發<lb/>
<pb n="KR2f0008_WYG_033-10b"/>
　　露以誣陷朕朕豈肯墮其術中耶況沽名邀譽之事又<lb/>
　　朕所不為是以切責批𤼵直書朕之衷曲即付本人收<lb/>
　　存以為憑據朕深知戴鐸行止妄亂罪實當誅而近日<lb/>
　　不將戴鐸置之於死者實恐年羮堯等奸邪小人加朕<lb/>
　　以殺戴鐸滅口之名也著問年羮堯朕昔所批伊之啟<lb/>
　　及朕所行之事所諭之言或戴鐸向伊曽如何説朕果<lb/>
　　有一言一字不可以對今日之臣庶者乎俱著年羮堯<lb/>
　　據實具奏庶使天下人共見之又據年羮堯奏稱既不<lb/>
<pb n="KR2f0008_WYG_033-11a"/>
　敢久居陜省亦不敢遽赴浙江今於儀徵縣水陸交通<lb/>
　之地静候綸音等語朕前降諭㫖令速赴杭州新任今<lb/>
　逗留中途曠廢職守遷延觀望不知何心亦著明白囘<lb/>
　奏其囘奏摺内凡支吾掩飾及未經囘奏之䖏俱著年<lb/>
　羮堯一一分晰明白囘奏至九卿等所議革去一切職<lb/>
　銜追囘㤙賜等物鎖拏來京嚴審正法之䖏俟年羮堯<lb/>
　回奏到日再行請㫖其年羮堯所繳戴鐸之摺仍發還<lb/>
　與年羮堯去<lb/>
<pb n="KR2f0008_WYG_033-11b"/>
　　又吏部将妄叅金南瑛等員之原任川陜總督年羮<lb/>
　　堯議罪具奏奉<lb/>
上諭所議甚屬悖謬年羮堯所犯之罪甚多雖即行正法<lb/>
　亦不足蔽其辜並不在此一事朕交此事即當就此事<lb/>
　定議乃任意妄議䖏分過當又議將朕所賞之物盡行<lb/>
　收囘是比照何例耶前議既屬徇庇今議復爾過當料<lb/>
　想他人斷不敢如此定議此乃隆科多有意擾亂之故<lb/>
　隆科多著交與都察院嚴加議䖏此本仍擲還吏部另<lb/>
<pb n="KR2f0008_WYG_033-12a"/>
　議具奏<lb/>
　　又河道總督齊蘇勒保題陳琦等補授主簿等缺吏<lb/>
　　部議駁具奏奉<lb/>
上諭部議陳琦等五員或册内無名或與册互異與例不<lb/>
　符應無庸議等語如册内無名與册内互異理應行文<lb/>
　該督詳查果有情弊即應議䖏豈可如此朦混議結乎<lb/>
　所議朕全不解將本發囘再議具奏<lb/>
　　又<lb/>
<pb n="KR2f0008_WYG_033-12b"/>
諭順承郡王錫保等時值盛暑爾等同兵部尚書孫柱都<lb/>
　統范時㨗於明日㑹同三法司除欽交人犯及斬犯絞<lb/>
　犯外凡現審人犯内有應釋放者即行釋放著刑部繕<lb/>
　本具奏其部議枷號送門之人亦著取保釋放俟䖏暑<lb/>
　後補行枷號<lb/>
　　初九日<lb/>
諭大學士等各直省督撫提鎮舊例俱有頒發王命旗牌<lb/>
　所以重節鎮之權崇天室之威也但傳守既久或遇地<lb/>
<pb n="KR2f0008_WYG_033-13a"/>
　方卑濕蟲蛀漆剝或因歴嵗滋多形製毁敝而該督撫<lb/>
　提鎮等以旗牌損壞例當叅䖏但藏之神笥不敢修整<lb/>
　甚有預防損壞將所頒旗牌收貯照樣另造者尤為不<lb/>
　可嗣後各督撫提鎮所頒王命旗牌務須加謹收䕶勿<lb/>
　致損傷亦不得另造其有地方卑濕歴嵗滋多不免蟲<lb/>
　蛀漆剝形製毁敝者從寛免其䖏分聼其一面照式整<lb/>
　修一面咨照該部<lb/>
　　十一日奉<lb/>
<pb n="KR2f0008_WYG_033-13b"/>
上諭随年羮堯往陜西之二等侍衛施景範畢暎三等侍<lb/>
　衛楊恒寗宏道周儀藍翎陳光祖六十五候補知縣陸<lb/>
　綱候補同知闗聯璧九人俱著囘京主事丁松三等侍<lb/>
　衛袁士弼編修汪受祺胡彥頴金以成檢討竇啟瑛揀<lb/>
　選知縣戴維賢馬世輝候補知縣王倓佟世祚朱廷<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>
　揀選知州汪元祜候補知府髙璥許登瀛十四人俱著<lb/>
　随年羮堯前往杭州此十四人與從前随去之人并岳<lb/>
　鍾琪現今差送之唐光稷等七人俱交與浙江地方官<lb/>
<pb n="KR2f0008_WYG_033-14a"/>
　不時查察倘有絲毫多事之䖏該撫即指名題叅此内<lb/>
　汪受祺奏稱父母年近八旬現居京師伊父雙目久已<lb/>
　失明伊母两足不能行動等語汪受祺既有此情節從<lb/>
　前年羮堯帶往時何不據實告辭直至今日始將此情<lb/>
　懇求又不將年羮堯所行之事叅奏明係袒䕶年羮堯<lb/>
　著行文浙江巡撫問明汪受祺具奏<lb/>
　　十四日兵部議准直𨽻總督李維鈞奏請大城營守<lb/>
　　備員缺將藍翎侍衛張大烈補授奉<lb/>
<pb n="KR2f0008_WYG_033-14b"/>
上諭各省所發藍翎侍衛皆係藍翎侍衛中之平常者故<lb/>
　命於外省補用此等應於不𦂳要之缺題補至分與各<lb/>
　省年滿千總皆選騎射嫻熟者命往令其題補並非命<lb/>
　往令其學習也若果騎射較前生疎該督理應題叅李<lb/>
　維鈞従前並未將許印等叅奏今遇缺出始稱此二人<lb/>
　騎射尚未嫻熟反將藍翎侍衛張大烈題補此内必有<lb/>
　情由許印苗世忠著調來引見<lb/>
　　又<lb/>
<pb n="KR2f0008_WYG_033-15a"/>
諭兵部從前功加人員雖指有應補之缺因人多缺少至<lb/>
　老不得録用又無俸禄錢糧以致衣食匱乏情甚可憫<lb/>
　又因不給俸禄錢糧無從稽其真假即頂替之弊所由<lb/>
　生也現在此等功加人員應作何録用不致壅阻作何<lb/>
　給與俸禄錢糧留營差操以杜頂替之弊著九卿詳加<lb/>
　確議具奏<lb/>
　　又山東廵撫陳世倌保題棠邑縣知縣何多學等請<lb/>
　　補武定州知州等缺奉<lb/>
<pb n="KR2f0008_WYG_033-15b"/>
上諭朕従前曽諭各省文武大吏令具宻摺薦舉賢員陳<lb/>
　世倌曽遵㫖宻薦知縣二員昨又具宻摺奏稱現有直<lb/>
　𨽻州缺臣從前宻薦之員不敢再行保題今此本内又<lb/>
　另題何多學等朕從前並無宻薦人員不許明題之㫖<lb/>
　況従前既可膺宻薦今遇缺自應保題若云曽經宻薦<lb/>
　遇缺不行保題是宻薦反阻賢員上進之路甚屬非理<lb/>
　陳世倌所辦事件每每悖謬朕殊不解將原本發囘著<lb/>
　另行具奏陳世倌従前宻薦之人不行保題之故亦著<lb/>
<pb n="KR2f0008_WYG_033-16a"/>
　聲明具奏<lb/>
　　又奉<lb/>
上諭大臣妻病故雖無賜䘏之例但大學士富寧安在軍<lb/>
　前効力年久今伊妻病故著派出内大臣一員侍衛十<lb/>
　員奠茶賜内庫銀五千两著大學士嵩祝侍郎常壽監<lb/>
　看辦理出殯時鑲藍旗文武大臣官員俱著往送交與<lb/>
　該部致祭一次<lb/>
　　十七日<lb/>
<pb n="KR2f0008_WYG_033-16b"/>
諭大學士等朕即位即聞葛繼孔行止不端但未見其人<lb/>
　是以曽降㫖宻問江南總督查弼納據查弼納奏稱葛<lb/>
　繼孔辦事動慎其才尚可用又問何天培亦云其人無<lb/>
　甚大不好䖏尚知敬畏從事朕又細察二人皆為其所<lb/>
　愚故解其臬司之任調為内閣侍讀學士此朕欲親加<lb/>
　試看之意也後見年羮堯叅奏之摺遂將葛繼孔改授<lb/>
　鴻臚寺少卿乃葛繼孔於年羮堯來京時又私往納賄<lb/>
　請託及朕降㫖詰問始一一供出云向原認識年羮堯<lb/>
<pb n="KR2f0008_WYG_033-17a"/>
　去冬年羮堯入京向臣擕手叙舊云爾是辨識古玩之<lb/>
　人今番従江南來應送我㡬件古玩且來見我臣因將<lb/>
　銅器磁器書畫共十二件差家人送去羮堯随約臣往<lb/>
　見又云我久知你才情肆應今後自當留心照看但還<lb/>
　要送我㡬件古玩臣又將玉器字畫共五件差人送去<lb/>
　前後俱交羮堯家人魏之耀收受等語葛繼孔人品不<lb/>
　堪夤縁年羮堯至今尚各䖏鑽營殊屬可惡著革職發<lb/>
　與李成龍開濬安慶府河道工程効力若少推諉必治<lb/>
<pb n="KR2f0008_WYG_033-17b"/>
　　以重罪至年羮堯始以正人自居叅劾葛繼孔為匪人<lb/>
　　繼又與之殷勤親宻索取古玩許為留心照看著行文<lb/>
　　年羮堯伊自己係正人之流與抑匪人之流與葛繼孔<lb/>
　　之古玩果正人所當索取與且如何照看如何留心之<lb/>
　　䖏著一一明白囘奏年羮堯原叅葛繼孔摺底一併抄<lb/>
　　發又年羮堯摺内稱陳璸乃伊所薦因伊奏薦葛繼孔<lb/>
　　一事與陳璸遂絶往來等語陳璸之清操乃<lb/>
聖祖所久知亦舉朝所共曉昔曽為四川學道與年羮堯同<lb/>
<pb n="KR2f0008_WYG_033-18a"/>
　城而居無交辦之事是以不疾之己甚耳後絶往來定<lb/>
　係陳璸絶年羮堯非年羮堯絶陳璸也年羮堯欲借曽<lb/>
　薦陳璸以沽名真無恥之極此事亦不可不辨<lb/>
　　十九日吏部奏益都縣知縣孫廷翰等改補教職奉<lb/>
上諭依議教官有訓督生員之責若其人過於衰老亦不<lb/>
　可補授著行文各省督撫有不勝知縣之任改補教職<lb/>
　人員務必驗看尚可補用教職者題請改補其衰老已<lb/>
　甚者著以原品休致<lb/>
<pb n="KR2f0008_WYG_033-18b"/>
　　又<lb/>
諭吏部朕從前恐天下督撫叅劾屬員或有不公致受屈<lb/>
　抑曽降諭㫖令歴年廢官具呈都察院查核題明引見<lb/>
　當經補用數員今見年羮堯題叅金南瑛等數人皆屬<lb/>
　誣枉又如滿保之叅汀州府知府何國棟有意揣摩迎<lb/>
　合朕深鄙其為人已經降㫖今湖州府知府曹掄彬曽<lb/>
　有人在朕前叅奏伊於門生呉襄蔡嵩差往督學時有<lb/>
　所需索朕降㫖問石文焯如此之人豈能為清白吏石<lb/>
<pb n="KR2f0008_WYG_033-19a"/>
　文焯奏稱曹掄彬居官尚屬謹慎後石文焯離任將諭<lb/>
　㫖移交法海法海未悉情由將曹掄彬題叅並將接受<lb/>
　諭㫖之處具摺聲明但因委令親審屬縣人命曹掄彬<lb/>
　以鹽案限期將届不能兼審命案而法海竟以抗違玩<lb/>
　視人命題請革職情罪未協曹掄彬著暫留浙省俟法<lb/>
　海來京問明再降諭㫖朕為天下臣民之主一夫不獲<lb/>
　尚廑朕懷豈可令郡縣司牧枉受寃抑乎朕屢降諭㫖<lb/>
　令督撫務宜秉公體恤屬員今金南瑛等案既經發覺<lb/>
<pb n="KR2f0008_WYG_033-19b"/>
　恐此外尚有寃抑之員嗣後道府以下知縣以上各官<lb/>
　有實在寃抑被叅降革者仍令赴都察院具呈確查原<lb/>
　叅縁由核實具奏其並無寃抑係己身實有罪愆人品<lb/>
　不端才力不及之人混行具呈者亦必重治其罪<lb/>
　　二十日<lb/>
諭大學士等天庾積粟漕運最為𦂳要而通商裕國闗税<lb/>
　亦應㽞心朕上年因恐糧船遲滯曽有㫖船至大江不<lb/>
　可攔阻捜查致生事端有誤漕運今聞各糧船有於兑<lb/>
<pb n="KR2f0008_WYG_033-20a"/>
　糧起運之後即多包攬貨物及囘空時又多夾帶私鹽<lb/>
　此皆由經過馬頭䖏所停㽞装卸而地方官不行嚴查<lb/>
　之故也夫窮丁装帶些㣲貨物情尚可恕至私鹽乃大<lb/>
　干法紀之事況斷無沿途零買零賣之理必有一定地<lb/>
　方其装卸亦必非俄頃可辦必湏二三日工夫若該地<lb/>
　方官果實力稽查自然弊絶其如何稽查如何勸懲必<lb/>
　使裕課通漕两得其宜並行不悖著總漕張大有安徽<lb/>
　廵撫李成龍㑹同虚公詳議具奏又聞糧船中有帶火<lb/>
<pb n="KR2f0008_WYG_033-20b"/>
　炮鳥鎗火藥者伊等皆係合幚結隊而行不畏盗賊火<lb/>
　炮鳥鎗安所用之著通行嚴禁該管地方官弁若虛應<lb/>
　故事陽奉隂違一經察出決不輕貸<lb/>
　　又<lb/>
諭内閣直𨽻大名府屬之滑縣濬縣内黄縣為河南漕運<lb/>
　所經地雖接壤而屬則隔省聞多有呼應不靈之䖏以<lb/>
　致河南糧艘年年遲誤糧運乃河南専責且大名府所<lb/>
　屬計一州十縣彰徳府所屬只一州六縣衛輝府所屬<lb/>
<pb n="KR2f0008_WYG_033-21a"/>
　只六縣若以滑濬内黄三縣分𨽻彰徳衛輝則多寡既<lb/>
　均而於運道得專責成亦有禆益著九卿速議具奏<lb/>
　　二十一日<lb/>
諭大學士等據候選知府髙大魁奏稱年羮堯從西安起<lb/>
　程赴任杭州時一車两馬僕從數人布幃轎車等語年<lb/>
　羮堯平日狂妄僭越貪汚狼籍之䖏不可枚舉今以總<lb/>
　督陞授將軍有何屈抑而為此困苦怨望之狀其意不<lb/>
　過欲使人見之謂朕挫抑清介効力之臣令不美之名<lb/>
<pb n="KR2f0008_WYG_033-21b"/>
　歸之於朕耳掩其贓汚以示㢘潔此等狡詐將欲誰欺<lb/>
　聞其將所有貲財產業分散各䖏藏匿寄頓直𨽻四川<lb/>
　江南尤多著直省督撫提鎮通行各該地方文武官員<lb/>
　備悉嚴查令藏匿寄頓之家速行出首免其治罪倘有<lb/>
　絲毫隠漏一經發覺將藏匿寄頓之人照逆黨例立即<lb/>
　正法其不行查出之督撫該管官員一併從重治罪髙<lb/>
　大魁著回京其奏摺著年羮堯明白囘奏<lb/>
　　又<lb/>
<pb n="KR2f0008_WYG_033-22a"/>
諭大學士等滇黔西粤俱苖彝雜䖏之區聞黔之安籠滇<lb/>
　之廣羅廣南粤西之泗城鎮安安隆上林等協營為三<lb/>
　省交界之䖏層巒疊嶂苗彝巢穴其間每與鄰省小嫌<lb/>
　輒相讐殺本地捕緝則竄往鄰省以致案牘難結必得<lb/>
　大員統轄始於撫循廵緝有濟查貴州之安籠鎮本為<lb/>
　控馭苖蠻而設其駐劄之地與廣西雲南所屬地方均<lb/>
　為接壤若將廣西雲南接壤之土司與改流地方各協<lb/>
　營汛悉受安籠鎮節制而該鎮亦受三省督提節制其<lb/>
<pb n="KR2f0008_WYG_033-22b"/>
　將弁之舉劾兵丁之汰補糧餉之銷算仍照各本省舊<lb/>
　制惟於苗蠻讐殺刦擄諸事悉令安籠鎮總兵就近調<lb/>
　度庶緝苗有専責而地方得以寧静朕所聞如此未知<lb/>
　果否有益邊疆著雲貴總督髙其倬廣西廵撫李紱署<lb/>
　貴州廵撫石禮哈廣西提督韓良輔悉心商酌各出所<lb/>
　見詳議具奏<lb/>
　　二十三日<lb/>
諭大學士等前據年羮堯摺奏鎮海堡城外之戰我兵已<lb/>
<pb n="KR2f0008_WYG_033-23a"/>
將賊人殺敗城内都統五哥帶領滿兵及察哈兒兵開<lb/>
城西門前後亂跑尾追賊後搶掠物件以致賊人折囘<lb/>
斫傷西安驍騎校一員滿兵一名察哈兒兵二名五哥<lb/>
首先敗囘又復衝磞緑旗隊伍致鎮海營千總與兵卒<lb/>
帶傷者十有餘人其餘行事昏憒不知羞恥席倫圗輕<lb/>
浮妄言狂呌無禮皆軍事所最忌者臣是以即行撤囘<lb/>
等語朕比時即批示令其具本叅奏随據年羮堯奏稱<lb/>
都統五哥席倫圗本應叅劾然臣之受恩威權太重若<lb/>
<pb n="KR2f0008_WYG_033-23b"/>
再叅两都統於臣不利伏乞暫賜優容置之閒散之地<lb/>
等語朕是以將五哥席倫圗調囘令其别䖏効力今據<lb/>
䕶軍叅領常明奏稱羅卜藏丹津侵犯康城邉界時年<lb/>
羮堯令臣到鎮海堡送信與都統五哥五哥随帶西安<lb/>
滿兵一百名察哈兒兵三百八十名入守鎮海堡凡四<lb/>
晝夜至第五日今陞總兵之宋可進帶西寧緑旗兵一<lb/>
千五百名來赴臣與都統五哥叅將張家翰同率在城<lb/>
滿洲䝉古緑旗兵丁六百餘名出西門向城下排列與<lb/>
<pb n="KR2f0008_WYG_033-24a"/>
　賊戰賊即奔敗因深入賊壘交戰西安正藍旗驍騎校<lb/>
　署叅領四哥鑲藍旗披甲達三保陣亡正黄旗領催署<lb/>
　驍騎呉泰等五六人俱數䖏重傷察哈兒兵亦有陣亡<lb/>
　及受傷者此皆世受國㤙遇敵感憤報効死傷之人臣<lb/>
　不敢隐匿謹此奏聞等語常明身在軍前所奏如此與<lb/>
　年羮堯従前所奏迥異且年羮堯既稱五哥首先敗回<lb/>
　種種失律之䖏彼時又不㕘劾及朕降㫖令其叅奏又<lb/>
　云臣威權太重不便又叅兩都統夫行軍之道只論功<lb/>
<pb n="KR2f0008_WYG_033-24b"/>
　罪之當否豈可意為䡖重且以年羮堯之擅作威福所<lb/>
　叅者豈止兩都統而至此忽又懼威權太重於身不利<lb/>
　求朕委曲從寛耶今觀常明所奏當日在事官兵奮力<lb/>
　殺賊有受重傷者有陣亡者此等深屬可憫五哥等既<lb/>
　無失律之罪則効力之官兵等應加優䘏此案功罪不<lb/>
　便含糊歸結著年羮堯明白回奏<lb/>
　　二十四日<lb/>
諭吏部外任官員迴避夲族例俱赴京另補朕思督撫两<lb/>
<pb n="KR2f0008_WYG_033-25a"/>
　司及統轄全省之道員其本族之人迴避者自應赴京<lb/>
　另補若分巡數府之道員及知府同知通判知州等官<lb/>
　所管止於一府一州鄰府鄰州非其所轄其屬員職分<lb/>
　卑㣲若必一例赴京另補未免往返稽延艱難拮据深<lb/>
　可軫念嗣後遇此等應行迴避之員著該督撫即於本<lb/>
　省内調補如此則屬員既遵本族迴避之例而又無另<lb/>
　補守候之苦於公私均為有益爾部即遵諭行<lb/>
　　又禮部等衙門請動用工部銀兩修理宻親王墳院<lb/>
<pb n="KR2f0008_WYG_033-25b"/>
　　奉<lb/>
上諭據奏由工部給銀雖係定例但宻親王子年幼諸事<lb/>
　未諳或恐不敷所用著蕭永藻盧詢范時繹照裕親王<lb/>
　山園式樣公同料估委賢能官員動工部帑銀伊等監<lb/>
　察修造<lb/>
　　二十六日奉<lb/>
上諭岳鍾琪所叅臨洮知府白訥涼州同知張梅皆係年<lb/>
　羮堯信用爪牙招權納賄兵民共憤此二人俱著革職<lb/>
<pb n="KR2f0008_WYG_033-26a"/>
　照岳鍾琪所請發西寕修大通城効力其任所資財令<lb/>
　該督查明造册看守其本籍所有財產亦著落各該旗<lb/>
　該撫即行查明看守勿致疎漏此二人之罪今尚未至<lb/>
　抄沒若果實在効力則已如不實在効力再從重治罪<lb/>
　　又奉<lb/>
上諭今年雨大屋漏墻欹者多朕軫念披甲人等家貧不<lb/>
　能修理特加恩賜務使人人得所著動戸部庫銀九萬<lb/>
　兩賞給八旗毎旗一萬兩上三旗内府佐領一萬兩令<lb/>
<pb n="KR2f0008_WYG_033-26b"/>
　得修理房屋著八旗都統前鋒統領䕶軍統領副都統<lb/>
　内務府總管將作何分别賞給之䖏㑹議請㫖<lb/>
　　二十七日吏部等衙門議覆外省調補革職等官勒<lb/>
　　限歸旗奉<lb/>
上諭此内議稱應令歸旗人員僻路無驛站之䖏限每日<lb/>
　行七十里等語一日行七十里未免緊廹著改為五十<lb/>
　里餘依議<lb/>
　　三十日兵部將失察臺灣換班兵丁船内偷帶無照<lb/>
<pb n="KR2f0008_WYG_033-27a"/>
　　民人之守備邱延祚等議䖏具奏奉<lb/>
上諭此事朕曽特降諭㫖嚴行禁止此案於失察官員議<lb/>
　䖏太䡖再查出拏送之官亦應議叙將本發囘著再議<lb/>
　具奏嗣後如仍有將無照民人夾帶船内偷渡者發覺<lb/>
　之日朕必將該總督提督一併治罪<lb/>
　<lb/>
　<lb/>
　<lb/>
<pb n="KR2f0008_WYG_033-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷三十三<lb/>
</p>
<p>
</p>
  </div>
</body>
</text>
</TEI>
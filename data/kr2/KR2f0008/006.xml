<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_006-1a"/>
　　欽定四庫全書<lb/>
　世宗憲皇帝上諭内閣卷六<lb/>
　　　雍正元年四月<lb/>
　上諭二十道<lb/>
　　　初六日<lb/>
　諭理藩院爾衙門人員來往䝉古地方者聞有不肖之徒<lb/>
　　肆行無禮勒索凌虐夫外藩之與天朝不但伊扎薩克<lb/>
　　王即台吉亦係賔客豈可令領催等卑賤之人肆其欺<lb/>
<pb n="KR2f0008_WYG_006-1b"/>
　　凌乎著爾衙門嚴行申禁詳定條例俾嗣後來徃之人<lb/>
　　永逺遵行<lb/>
　　　初九日總理事務王大臣等奏<lb/>
聖祖仁皇帝梓宫奉安<lb/>
山陵大禮已成距<lb/>
升遐之日已閲五月恭請<lb/>
　皇上御門聼政以慰羣情奉<lb/>
　上諭諸王大臣所奏雖是我<lb/>
<pb n="KR2f0008_WYG_006-2a"/>
皇考梓宫尚在<lb/>
享殿安奉朕今即臨御正門理事心實不忍念<lb/>
皇考付託重大節養朕身至一切禮儀多有未盡每以天下萬<lb/>
　　民事闗緊要勉强照常辦理亦無遲悮臨御正門理事俟<lb/>
皇考梓宫奉安<lb/>
地宫之後再為舉行<lb/>
　　　十一日諸王大臣援㨿典禮再三懇請<lb/>
　皇上御門聽政奉<lb/>
<pb n="KR2f0008_WYG_006-2b"/>
　上諭諸王大臣等援古帝王典禮再三懇請朕亦無可如<lb/>
　　何知道了<lb/>
　　　十三日奉<lb/>
　上諭黑龍江船厰等處人口孳生各處之人聚彼貿易甚<lb/>
　　多今地方有應料理之事只將軍武官料理致有於例<lb/>
　　不合之處此兩處或御史或部院賢能官員酌量派出<lb/>
　　一二員到彼料理其差滿更換年限著議奏<lb/>
　　　十四日<lb/>
<pb n="KR2f0008_WYG_006-3a"/>
諭總理事務王大臣朕臨御以來時以天下蒼生爲念凡<lb/>
　自外省來京之員各處雨暘豐歉必面見詳問蓋欲周<lb/>
　知民隠也差徃致祭華嶽之侍讀學士田文鏡今日囬<lb/>
　京朕詢彼經過地方情形與百姓生理據奏山西平定<lb/>
　州夀陽縣徐溝縣祁縣等處雨澤歉少民間生計維艱<lb/>
　汾州府屬地方得雨亦未霑足地方官現在徴比錢糧<lb/>
　夫巡撫以撫綏地方愛養百姓爲職今平定夀陽等處<lb/>
　黎民饑饉並未奏請賑濟緩徴反行催科小民何以存<lb/>
<pb n="KR2f0008_WYG_006-3b"/>
　濟此皆因伊等去年曾奏報得雨今欲掩餙前言甚屬<lb/>
　不合巡撫德音布政使森圗著交該部察議仍即命侍<lb/>
　讀學士田文鏡會同巡撫德音率領地方官員將平定<lb/>
　等四州縣饑民速行賑濟務使恩澤實霑撫養得所毋<lb/>
　覊時日以致羣黎失業爾等即傳諭遵行<lb/>
　　又吏部帶領月官引<lb/>
見奉<lb/>
上諭引見月官衣服頗甚整齊聞貧窘之員有賃覔衣服<lb/>
<pb n="KR2f0008_WYG_006-4a"/>
　者朕之觀人並不在於服餙也嗣後引見官員各量已<lb/>
　力尋常潔净衣服亦可引見勿圗鮮華强爲備辦至扵<lb/>
　侍衞等只務被服華羙亦當量力服用并著曉諭傳示<lb/>
　　十五日<lb/>
諭直隸各省督撫國家敦勵風俗首重賢良舉髦士以勸<lb/>
　秀民實爲政教之大端凡封疆大吏宜共體此意廣詢<lb/>
　博訪不可視爲具文漫不加察也前所頒恩詔内有毎<lb/>
　府州縣衞各舉孝亷方正暫賜以六品頂帶榮身以備<lb/>
<pb n="KR2f0008_WYG_006-4b"/>
　召用一條距今數月未有疏聞豈通都大邑之中海澨<lb/>
　山陬之逺遂無潜修砥操克稱俊乂可應詔㫖者歟誠<lb/>
　恐有司怠扵採訪雖有端方之品無由上逹殊負朕殷<lb/>
　殷延攬之至意特著直省各督撫速遵前詔確訪所屬<lb/>
　果有行誼篤實素爲鄉黨所推者即列名具奏毋得隠<lb/>
　蔽及濫引塞責<lb/>
　　又直隸巡撫李維鈞奏原任署撫趙之垣應發囬原<lb/>
　　籍令川陜督臣清查伊叔趙𢎞爕家産以完帑項奉<lb/>
<pb n="KR2f0008_WYG_006-5a"/>
　上諭曰<lb/>
皇考御極六十餘年用人之道嘉善奬能不吝爵賞宥罪赦<lb/>
　　過率多矜全如勇畧將軍趙良棟乃心王室忠勇素著<lb/>
　　始終宣力有如一日<lb/>
皇考待以隆恩異數超越等倫其子趙𢎞爕承其先世之餘<lb/>
　　廕位任封疆不思竭力報稱惟圗利偷安以致事務廢<lb/>
　　弛庫帑虧空<lb/>
皇考不忍遽加斥罷寵遇如初格外優容冀其改悔迨至病<lb/>
<pb n="KR2f0008_WYG_006-5b"/>
　　故又令其姪趙之垣徃署撫篆為之料理一切未完事<lb/>
　　件盖不欲其生平行事一朝破露遂罹國法傷其先人<lb/>
　　名節耳<lb/>
皇考之所以待功臣者至扵如此亦云厚矣朕纉承大統即<lb/>
　　洞悉趙之垣暗昩無知萬難勝任然猶仰體<lb/>
皇考深仁厚澤曲加優庇面飭訓諭數次乃趙之垣怙終不<lb/>
　　悛昩扵大義具摺捐銀三十萬兩始知前此所聞勒要<lb/>
　　屬官銀兩進上之言並非虗語不知是誠何心試問此<lb/>
<pb n="KR2f0008_WYG_006-6a"/>
　　銀出扵何所直隸全省數十萬民生係扵巡撫一人之<lb/>
　　賢否奉職無狀貢納財物謂可邀免有是理乎昬謬至<lb/>
　　此無怪其不知君恩之髙厚矣畿輔重地貽誤匪輕特<lb/>
　　令解任准其暫回原籍仍著速來完補伊叔任内虧空<lb/>
　　俟其完日朕尚能全其身命保其門户猶是<lb/>
皇考厚待功臣之意也趙氏父子忍負國恩<lb/>
皇考與朕寧忍負功臣後裔耶該部速將此諭行文川陜總<lb/>
　　督抄謄告示曉諭使咸知朕意<lb/>
<pb n="KR2f0008_WYG_006-6b"/>
　　　十六日<lb/>
　諭總理事務王大臣前諭各衙門司官遷轉將所掌案卷<lb/>
　　新舊交盤説堂存案向日部中案卷面書堂司官姓名<lb/>
　　下註題押其接縫處或標封字或用司印尚可私竊増<lb/>
　　删嗣後皆用堂印有添寫處亦用堂印並設立印簿開<lb/>
　　明年月用印數目及用印司官名姓如此則弊端可杜<lb/>
　　而卷案亦按簿可查傳諭各衙門一體遵行<lb/>
　　　又<lb/>
<pb n="KR2f0008_WYG_006-7a"/>
　諭翰林院自古帝王臨朝施政右史記言左史記動蓋欲<lb/>
　　使一舉動一出言之㣲無不可著爲法則垂範百世也<lb/>
皇考聖祖仁皇帝英年踐阼即設日講起居注官扵詞臣中<lb/>
　　擇其才品優長者以原官充補鉅典茂昭度越前代誠<lb/>
　　爲聖帝哲王之盛事御極六十一年紹精一執中之統<lb/>
　　勵敬<lb/>
天勤民之心文謨武烈經緯萬幾盛德日新大業鴻顯天下<lb/>
　　臣民仰瞻至治不啻日月麗天江河行地莫不敬信悅<lb/>
<pb n="KR2f0008_WYG_006-7b"/>
　　服記注之臣羙不勝書<lb/>
皇考聖祖仁皇帝謙徳彌光聖不自聖惟恐史官或多溢羙<lb/>
　　之詞故康熙五十六年以後裁省記注祗令翰林五員<lb/>
　　扵理事時輪侍班行凡有重務要㫖仍命内閣諸臣記<lb/>
　　而存之意至周深也兹朕纘承大統夙夜兢業日昃不<lb/>
　　遑思所以上繼<lb/>
皇考功徳之隆下致四海晏安之治顧惟涼德深懼負荷之<lb/>
　　難今御門聼政之初益當寅畏小心綜理庻事咸期舉措<lb/>
<pb n="KR2f0008_WYG_006-8a"/>
　　允宜簪筆侍臣何可闕歟當酌復舊章扵朕視朝臨御<lb/>
　　祭祀<lb/>
壇<lb/>
廟之時令滿漢講官各二人侍班不獨記載諭㫖政務或朕<lb/>
　　有一言之過一事之失皆必據實書諸簡䇿朕用以自<lb/>
　　警兾寡悔尤庻幾凛淵氷之懷以致久安慎樞機之動<lb/>
　　以圗長治其仍復日講起居注官如康熙五十六年以<lb/>
　　前故事爾衙門即遵㫖行<lb/>
<pb n="KR2f0008_WYG_006-8b"/>
　　　又<lb/>
　諭理藩院綽木聘等逃遁本屬小事䝉古人等凡遇之者<lb/>
　　俱各不顧身命努力追擒伊等感激<lb/>
皇考覆育深恩竭誠仰報朕覽奏章爲之墮淚嘉嘆不已將<lb/>
　　此㫖繕寫發與逹鼐令將効力人等查明具奏毋使一<lb/>
　　人遺漏朕將加以特恩<lb/>
　　　十八日<lb/>
　諭滿漢部院八旗各衙門朋黨最為惡習明季各立門户<lb/>
<pb n="KR2f0008_WYG_006-9a"/>
　　互相䧟害此風至今未息兩相結黨必有一傷惟我<lb/>
皇考允執厥中至仁在宥各與保全不曾戮及一人爾諸大<lb/>
　　臣内不無立黨營私者即宗室中亦或有之爾等若以<lb/>
　　向䝉<lb/>
皇考寛大幸免罪愆仍蹈前轍誘惑朕之無知弟姪必致殺<lb/>
　　身覆族昬昩極矣豈但滿洲即漢人亦與一家骨月無<lb/>
　　異何苦波累及之至扵誅戮豈不可愍夫人之性情各<lb/>
　　有所向豈有與通國之人無不投契之理但辦理公事<lb/>
<pb n="KR2f0008_WYG_006-9b"/>
　　不可存私今諸大臣俱在朕前朕居藩邸若曾與爾等<lb/>
　　議及私事賄買人心密相徃來今日爾等之前豈能降<lb/>
　　此諭㫖乎<lb/>
皇考知朕中立不倚斷無殺戮之事是以命朕纘承大統朕<lb/>
　　自思之亦惟朕方能不戮一人無一不保全耳朕非獨<lb/>
　　因<lb/>
皇考付託之重實感<lb/>
皇考四十餘年教養深恩委曲周至言念<lb/>
<pb n="KR2f0008_WYG_006-10a"/>
𢎞慈昊天罔極此朋黨之習爾諸大臣有則痛改前非無則<lb/>
　　永以爲戒爾等當思<lb/>
皇考數十年寛厚之恩亦當共體朕委曲保全至意若仍怙<lb/>
　　惡不悛朕雖欲勉强仰體<lb/>
皇考聖衷力爲寛宥但廹朕扵不得已之時將慿<lb/>
皇考之威靈執法誅戮誰曰不可乎夫朕言是即宜遵行朕<lb/>
　　言非即宜陳奏朕未嘗拒也朕屢詔求言雖小臣欲進<lb/>
　　言者咸得上達毎多召入屏去左右令其面陳爾諸大<lb/>
<pb n="KR2f0008_WYG_006-10b"/>
　　臣非不得奏之人乃隱匿不奏退有後言某人不當用<lb/>
　　某事不當行誠小人之惡習也夫朕所用之人所行之<lb/>
　　事如有不當爾等身爲大臣何難陳奏所言果是朕即<lb/>
　　用之矣孟子云吾君不能謂之賊如不奏而但肆譏議<lb/>
　　設有人詰以不奏之故能無愧扵心耶賢者朕之所好<lb/>
　　爾等即宜好之不肖者朕之所惡爾等即宜惡之乃或<lb/>
　　其人爲朕所信任盡心竭力扵國家之事則反謂其專<lb/>
　　擅作威如此人孰肯效其所爲自取誹謗乎其或唯諾<lb/>
<pb n="KR2f0008_WYG_006-11a"/>
　　成風諸事不問但思自便其身爲已則得矣扵國何補<lb/>
　　夫君親大義也而君扵親尤重譬若父之讐則與之相<lb/>
　　愛父所愛則與之爲讐爲人子者有是理乎要之以君<lb/>
　　之好惡爲好惡然後人人知改其惡而遷扵善君臣一<lb/>
　　心國之福也傳之萬世亦有令名爾等其祗承朕諭永<lb/>
　　逺遵行<lb/>
　　　又<lb/>
　諭大學士等爾等皆<lb/>
<pb n="KR2f0008_WYG_006-11b"/>
皇考簡任耆舊大臣論年齒雖與<lb/>
皇考相等若經歴事務豈能仰及<lb/>
皇考萬一<lb/>
皇考實足爲爾等之師是以爾等但能奉遵<lb/>
諭㫖者斯稱善已朕自幼未曽理事<lb/>
皇考命朕紹承大統朕深念付託之重凡朕所降諭㫖爾等<lb/>
　　以爲是則曰是以爲非則即陳奏勿得面從雖封還硃<lb/>
　　批諭㫖朕亦深喜斷不譴責朕如此信任爾等若但隨<lb/>
<pb n="KR2f0008_WYG_006-12a"/>
　　聲附和是自取辱也<lb/>
　　　又<lb/>
　諭吏部户部兵部各省給發駐防官兵米穀草豆等項價<lb/>
　　值不一除已有定額省分照常給發外其餘未曾定額<lb/>
　　省分多寡不符理應將本省歴年給發之價酌處其中<lb/>
　　畫一定議價値一定便扵遵行如遇年豐價平稍有贏<lb/>
　　餘扵官兵亦屬有益倘歲歉價貴該督撫據實陳奏朕<lb/>
　　自加恩<lb/>
<pb n="KR2f0008_WYG_006-12b"/>
　　　又<lb/>
　諭領侍衞内大臣八旗都統統領等國家武備闗繫重大<lb/>
　　爾等皆有訓兵責任昔<lb/>
皇考常躬率士卒寓訓練扵較獵之中<lb/>
皇考騎射超倫士卒無不欽服各相鼓勵並非爾等訓練所<lb/>
　　致朕不能企及<lb/>
皇考則訓練之事惟爾等是賴但訓練士卒有實心操習者<lb/>
　　亦有虗應故事者若爾等按期較射以圗塞責不過閑<lb/>
<pb n="KR2f0008_WYG_006-13a"/>
　　談飲茶而散則不但徒勞軍士爾等亦徒多往返何益<lb/>
　　之有此皆朕居藩邸時素所深知者今欲密訪何難即<lb/>
　　聞前吳爾占任領侍衛内大臣三年詢以侍衛馬射奏<lb/>
　　云不曽寓目<lb/>
皇考宥之若朕則不能寛恕矣爾等能盡職朕必全爾等顔<lb/>
　　面爾等亦宜全朕繼述之孝思嗣後爾等務宜實心訓<lb/>
　　練比來軍士生計稍艱<lb/>
皇考教養六十餘年<lb/>
<pb n="KR2f0008_WYG_006-13b"/>
恩賚頻施無不周備以天下之正供贍養兵丁如此外再欲<lb/>
　　加增錢糧亦恐難給兵丁生計之艱其故雖多大抵因<lb/>
　　奢侈所致爾等皆管轄兵丁之人應將平素守分者加<lb/>
　　以優奬奢侈者加以訓斥則自知懲勸矣此事一時亦<lb/>
　　難移易朕與爾等約以三年爲期如三年後仍不能改<lb/>
　　爾等之罪不止罷黜且一經罷黜勿希復用彼時勿更<lb/>
　　怨望<lb/>
　　　又禮部議奏<lb/>
<pb n="KR2f0008_WYG_006-14a"/>
　孔子先世五代應俱封公爵奉<lb/>
　上諭五倫爲百行之本天地君親師人所宜重而天地君<lb/>
　　親之義又賴師教以明自古師道無過扵<lb/>
　孔子誠首出之聖也我<lb/>
皇考崇儒重道超軼千古凡尊崇<lb/>
　孔子典禮無不備至朕䝉<lb/>
皇考教育自㓜讀書心切景仰欲再加尊崇更無可増之處<lb/>
　　故敕部追封<lb/>
<pb n="KR2f0008_WYG_006-14b"/>
　孔子先世五代今部議封公上考歴代帝王皆有尊崇之<lb/>
　　典唐明皇封<lb/>
　孔子爲文宣王宋眞宗加封至聖文宣王封<lb/>
　孔子父叔梁紇爲齊國公元加封<lb/>
　孔子爲大成至聖文宣王加封齊國公爲啟聖王至明嘉<lb/>
　　靖時猶以王係臣爵改稱爲<lb/>
　至聖先師孔子改啓聖王爲啟聖公王公雖同屬尊稱朕<lb/>
　　意以爲王爵較尊<lb/>
<pb n="KR2f0008_WYG_006-15a"/>
孔子五世應否封王之處著詢問諸大臣具奏<lb/>
　　又直隸巡撫李維鈞奏脩築太行等堤銀兩請公同<lb/>
　　捐助奉<lb/>
上諭脩築甄家莊等四處漫決堤工用過銀兩俱因緊要<lb/>
　工程動用不必捐補著以正項錢糧奏銷<lb/>
　　二十四日吏部議奏山西巡撫徳音布政使森圗隱<lb/>
　　匿地方災荒既不奏報又不停徴照溺職例革職奉<lb/>
上諭遣祭華嶽之侍讀學士田文鏡到日朕詢彼經過地<lb/>
<pb n="KR2f0008_WYG_006-15b"/>
　方情形與百姓生理據奏山西平定州等處民間生計<lb/>
　維艱地方官現在徴比錢糧即遣田文鏡速徃賑濟况<lb/>
　年羮堯來京之時曽囑徳音查明歉收州縣奏請緩徴<lb/>
　至今並未奏聞巡撫係封疆大吏一聞百姓饑饉當即<lb/>
　陳奏德音既不奏聞反行催科徴納其不能勝巡撫之<lb/>
　任扵此可見德音從寛免革職著來京在學士任効力<lb/>
　行走其員缺著諾岷補授布政使森圗人不及著革退<lb/>
　在驍騎叅領効力行走其員缺著連肖先補授<lb/>
<pb n="KR2f0008_WYG_006-16a"/>
　　二十六日<lb/>
諭户部朕臨御以來宵旰憂勤凡有益扵民生者無不廣<lb/>
　爲籌度因念國家承平日久生齒殷繁地土所出僅可<lb/>
　贍給偶遇荒歉民食維艱將來户口日滋何以爲業惟<lb/>
　開墾一事扵百姓最有裨益但向來開墾之弊自州縣<lb/>
　以至督撫俱需索陋規致墾荒之費浮於買價百姓畏<lb/>
　縮不前徃徃膏腴荒棄豈不可惜嗣後各省凡有可墾<lb/>
　之處聼民相度地宜自墾自報地方官不得勒索胥吏<lb/>
<pb n="KR2f0008_WYG_006-16b"/>
　亦不得阻撓至陞科之例水田仍以六年起科旱田以<lb/>
　十年起科着著爲定例其府州縣官能勸諭百姓開墾<lb/>
　地畝多者准令議叙督撫大吏能督率各屬開墾地畝<lb/>
　多者亦准議叙務使野無曠土家給人足以副朕富民<lb/>
　阜俗之意該部即遵諭行<lb/>
　　又户部議奏公庫銀兩照常借與官兵奉<lb/>
上諭此項支借銀兩原欲使官兵有所裨益其果否支借<lb/>
　及該管官員有無指名侵用情弊現在庫内存數若干<lb/>
<pb n="KR2f0008_WYG_006-17a"/>
　遣副都御史牛鈕給事中鄂托拜速徃查核再出征官<lb/>
　兵支借庫銀亦有已經豁免者一併查明議奏<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_006-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷六<lb/>
</p>
<p>
</p>
  </div>
</body>
</text>
</TEI>
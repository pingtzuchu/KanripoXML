<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_092-1a"/>
　欽定四庫全書<lb/>
世宗憲皇帝上諭内閣卷九十二<lb/>
　　雍正八年三月<lb/>
上諭三十二道<lb/>
　　初一日奉<lb/>
上諭朕愛惜人材不忍聽其限於考成遂至放廢而外任<lb/>
　各官案件繁多往往罹於叅罰是以數年來因公詿誤<lb/>
　之員例應降革者多於覆本之内降㫖令該上司出具<lb/>
<pb n="KR2f0008_WYG_092-1b"/>
　考語送部引見若其才具稍有可用必再試以職任而<lb/>
　成全之雖片善寸長亦不肻輕棄也今思在京部院司<lb/>
　官及旗員等雖叅罰之案不多然亦有因公詿誤者所<lb/>
　當一體加恩與以贖過自新之路嗣後在京文武各員<lb/>
　有因公詿誤至於降革而任内無錢糧不清及治罪之<lb/>
　案者准照外員之例令該堂官該旗大臣出具考語奏<lb/>
　聞帶領引見或將該員仍留原任或另行試用或照例<lb/>
　降革候朕降㫖裁奪<lb/>
<pb n="KR2f0008_WYG_092-2a"/>
　　又奉<lb/>
上諭朕訪聞得有數省督撫司道不能約束書吏者其胥<lb/>
　役人等狐假虎威無惡不作而督撫衙門為尤甚其名<lb/>
　有内外班之分内班經管案件外班傳遞信息朋比作<lb/>
　奸種種嚇詐飽其貪壑則改重為輕拂其所欲則批駁<lb/>
　不已即如廣東各案盜犯未獲無論年月逺近不拘盜<lb/>
　犯多寡總督書辦槩於冬季寫票差提承緝之吏目典<lb/>
　史廵檢齊至肇慶示期比責其陋規則有院房年節禮<lb/>
<pb n="KR2f0008_WYG_092-2b"/>
　每員到彼各送書辦銀三四十兩遂准回任若微員無<lb/>
　力餽送則差押不放甚至禀請杖責此粤省之弊端也<lb/>
　至於各省督撫書役則有承舎旗牌等名皆自號為差<lb/>
　官該督撫給票差遣亦用差官字様而通省吏民遂莫<lb/>
　不以差官目之平日踞坐班房包攬詞狀毎於府州縣<lb/>
　官謁見督撫之便私行囑託濫准枉斷及差往他處則<lb/>
　乘坐肩輿馬掛胸纓儼然官長沿途拜㑹有司需索夫<lb/>
　馬餽送此輩狡猾性成或以小忠小信趨奉本官得其<lb/>
<pb n="KR2f0008_WYG_092-3a"/>
歡心間或委其訪察屬員事跡則假公濟私作威作福<lb/>
其害更不可言矣從來胥吏之為患有闗吏治在精明<lb/>
廉察之督撫自能覺照而防範之而庸懦之督撫為所<lb/>
欺而不知受其累而不悟者正不少也又如藩司掌通<lb/>
省之錢穀臬司掌通省之刑名案牘如山不得不仗熟<lb/>
練之書役為之辦理而其中百弊叢生舞文弄法之處<lb/>
不可悉數朕素知此輩之情状已經定例嚴申禁約今<lb/>
再行訓飭是在督撫藩臬等約束於平時訪察於臨事<lb/>
<pb n="KR2f0008_WYG_092-3b"/>
不因熟悉條例而輕聽其言不因善承使令而誤墮其<lb/>
術秉公駕馭用意防閑一有見聞即加懲治不存姑息<lb/>
之見不留回䕶之心如此則若輩雖欲舞弊而不能雖<lb/>
欲玩法而不敢矣儻任封疆岳牧之寄於一一管轄之<lb/>
書吏不能使之安分守法革面洗心又安能察吏安民<lb/>
詰姦禁暴成移風易俗之治乎朕深為庸懦之督撫藩<lb/>
臬恥之<lb/>
　又湖廣總督邁柱奏江西盜犯沈二等自河南遞解<lb/>
<pb n="KR2f0008_WYG_092-4a"/>
　　　至孝感縣地方脱逃應將疎防知縣張鍾秀題叅<lb/>
　　　奉<lb/>
　上諭沈二楊二係行刼江西官署之盜犯潛逃河南安陽<lb/>
　　縣而河東督臣田文鏡於江西咨文未到之先即將衆<lb/>
　　犯拿獲解送乃行至湖廣孝感縣因押解兵役寥寥以<lb/>
　　致賊犯公然兎脱即此一事觀之則河南之吏治整肅<lb/>
　　湖廣之玩忽廢弛相去霄壤矣楚省督撫理應抱愧於<lb/>
　　心引咎自責今觀邁柱此本並無慚赧之意但將疎縱<lb/>
<pb n="KR2f0008_WYG_092-4b"/>
　　之屬員照例題叅希圖草草結案甚屬不合此案逸盜<lb/>
　　交與該督及地方該管文武官員嚴行緝捕儻逾限不<lb/>
　　獲將該督等一併從重議處<lb/>
　　　初三日奉<lb/>
　上諭向來朕聞<lb/>
福陵前面水法稍更故道祗以未得精通地理之人未敢輕<lb/>
　　議上年福建總督髙其倬陛見來京伊素精堪輿之學<lb/>
　　特命率同主事管志寧等前往奉天敬謹相度據奏<lb/>
<pb n="KR2f0008_WYG_092-5a"/>
陵前水法因夏日溢口而流太近左畔山脚弓抱之勢微覺<lb/>
　　外張應即行修理石工俾循故道則水抱沙圓益增吉<lb/>
　　慶等語朕覽髙其倬等奏摺及所繪圖様甚為明晰惟<lb/>
　　是<lb/>
祖陵工程闗係重大著將奏摺圗様發與滿漢文武大臣等<lb/>
　　公同閲看將應否修理之處敬謹定議具奏<lb/>
　　　初四日奉<lb/>
　上諭牧令為親民之官一人之賢否闗係萬姓之休戚故<lb/>
<pb n="KR2f0008_WYG_092-5b"/>
　　自古以來慎重其選而朕之廣攬旁求訓勉告誡冀其<lb/>
　　奏循良之績以惠我烝黎者亦備極苦心矣惟是地方<lb/>
　　事務皆發端於州縣頭緒紛繁情偽百出而膺斯任者<lb/>
　　𩔖皆初登仕籍之人未練習於平時而欲措施於一旦<lb/>
　　無怪乎徬徨瞻顧心志茫然即採訪咨詢而告之者未<lb/>
　　必其盡言無隱此古人所以有學製美錦之歎也向以<lb/>
　　大學士朱軾左都御史沈近思外任多年周知地方利<lb/>
　　弊雍正二年曾令二臣商酌規則以為州縣之指南乃<lb/>
<pb n="KR2f0008_WYG_092-6a"/>
　書未就緒而沈近思物故邇年以來朱軾復時多疾病<lb/>
　此事遂至遲延去年始降㫖令總督田文鏡李衞纂輯<lb/>
　成書今二臣各抒所見繕録諸條以進朕親加披覽見<lb/>
　其條理詳明言詞剴切民情吏習罔不兼該大綱細目<lb/>
　莫不備舉誠新進之津梁庶官之模範也在二臣各就<lb/>
　其所閲歴者而言繁簡同異之間不必一致而慎守官<lb/>
　方勤恤民隱興利除害易俗移風其大指則一而已矣<lb/>
　爰付剞劂頒賜州縣官各一帙俾置几案間朝夕觀覽<lb/>
<pb n="KR2f0008_WYG_092-6b"/>
　省察提撕治效未臻必思所以勉之弊端未革必思所<lb/>
　以去之本之以實心行之以實力毋始勤而終怠母靜<lb/>
　言而庸違如此則不但國家得司牧之賢草野有父母<lb/>
　之頌而為牧令者從此身膺顯擢叨被榮光福貽子孫<lb/>
　名標史冊豈不美歟<lb/>
　　初七日四川廵撫憲德奏定錢糧火耗分數奉<lb/>
上諭錢糧之加火耗原非應有之項第以地方公用出於<lb/>
　萬不得已是以酌定數目以為官民兩便之道若有重<lb/>
<pb n="KR2f0008_WYG_092-7a"/>
　耗者即嚴叅治罪其來久矣該督撫於所屬之耗羡只<lb/>
　應具摺奏聞或咨部存案不應見之本章若將此項載<lb/>
　入本内恐相沿日久遂為定額而成不可裁汰之勢雖<lb/>
　有清廉之有司欲行減耗而有所不能矣朕從前因岳<lb/>
　鍾琪摺奏請定川省火耗加三朕即諭岳鍾琪以加三<lb/>
　之耗太重當加詳審據岳鍾琪奏稱川省歴來耗羡實<lb/>
　倍於此今但留加三之數官民均便朕於是諭以目前<lb/>
　姑且行之俟開墾之後再行裁減今憲德辦理火耗一<lb/>
<pb n="KR2f0008_WYG_092-7b"/>
　項但當悉心斟酌如果妥協即行於所屬地方儻辦理<lb/>
　不妥該撫可能辭其咎耶此本不必交議著諭憲德知<lb/>
　之<lb/>
　　初八日署廣東廵撫傅泰題報瓊州府屬生黎願附<lb/>
　　版圖輸納丁糧奉<lb/>
上諭據奏瓊州府屬各處生黎皆誠心嚮化願附版圗輸<lb/>
　納丁糧朕念生黎無田可耕本不忍收其賦税但伊等<lb/>
　既傾心依嚮若將丁銀全行豁免恐無以逹其抒誠納<lb/>
<pb n="KR2f0008_WYG_092-8a"/>
　貢之悃忱著將伊等情願遞年每名輸納丁銀二分二<lb/>
　釐之數減去一分二釐止收一分以作徭賦該地方文<lb/>
　武大臣應時時訓飭所屬有司弁員等加意撫綏悉心<lb/>
　敎養務令安居樂業各得其所以副朕胞與萬方之至<lb/>
　意<lb/>
　　初十日兵部奏江寧駐防鑲紅旗協領騷逹子具呈<lb/>
　　辭職奉<lb/>
上諭凡在京年老辭職之旗員内有在行間效力年久者<lb/>
<pb n="KR2f0008_WYG_092-8b"/>
　於辭職具奏之日朕悉閲看有應加恩者朕即加以恩<lb/>
　施嗣後各省駐防處官員内有在行間效力年久之人<lb/>
　因年老辭職具呈者著該將軍等於具奏之時將伊食<lb/>
　俸餉之年及在行間効力行走之處聲明咨送兵部奏<lb/>
　聞候朕閲看有應加恩者加以恩施現今因老辭職之<lb/>
　鑲紅旗協領騷達子亦屬武職内効力之員著以原品<lb/>
　休致給以半俸終身<lb/>
　　十二日奉<lb/>
<pb n="KR2f0008_WYG_092-9a"/>
上諭寧夏地方萬民衣食之源在於大清漢唐三渠之水<lb/>
　利是以定例每年疏濬修理使水流暢足民田得以均<lb/>
　沾灌溉聞得歴年專司之員疎忽怠玩只圖打草折夫<lb/>
　以致閘道堤岸逐漸損壞時有衝決渠身淤泥填塞日<lb/>
　見淺窄而三渠之中惟唐渠為尤甚近來其口過低其<lb/>
　梢過髙水勢不能逆流而上多誤小民耕種之期雖每<lb/>
　春定有歳修之例然不能以一月之工程整十數年之<lb/>
　荒廢也前因署事通判靳樹鍭玩忽渠務已被叅革治<lb/>
<pb n="KR2f0008_WYG_092-9b"/>
　罪其從前積年損壞之處亦復不少若再不加補築恐<lb/>
　日復一日將來難於經理現今兵部侍郎通智開濬惠<lb/>
　農昌潤二渠於寧夏水利自然明悉著㑹同太常寺卿<lb/>
　史在甲即行查議今歳豫備物料明春動工修補務令<lb/>
　三渠堅固俾邊郡黎元灌溉有資永享盈寧之慶其作<lb/>
　何估計動用錢糧之處著通智史在甲詳悉妥議具奏<lb/>
　　又安徽廵撫魏廷珍題靈壁縣民馮大儒兄亡收嫂<lb/>
　　照律絞决奉<lb/>
<pb n="KR2f0008_WYG_092-10a"/>
上諭馮大儒於兄亡之後收嫂王氏為妻後因彼此相閙<lb/>
　馮大儒掌傷王氏王氏自縊今將馮大儒照兄亡收嫂<lb/>
　律擬絞立决具奏朕細閲全案馮大儒之兄馮大任病<lb/>
　故之後遺妻王氏思招馮大儒為夫商之夫兄馮大成<lb/>
　及氏弟王倫悉皆應允遂寫立婚書而成配偶迨三月<lb/>
　有餘之後彼此角口致王氏自縊身故始訟於公庭而<lb/>
　治其收嫂之罪是從前成婚之時愚民無知竟不知倫<lb/>
　常之重法律之嚴而冒昧為此背理之事且親屬數人<lb/>
<pb n="KR2f0008_WYG_092-10b"/>
　皆為主婚公然行之而不以為怪可見愚民不知條律<lb/>
　者衆矣况成婚已數月之久若非王氏自縊命案難掩<lb/>
　竟可朦混不至敗露此茍且之風所以難挽也是皆由<lb/>
　於地方有司不能化導於平時又不將此等闗係倫常<lb/>
　干犯重法之事通行宣諭使草野之人知所凛遵以致<lb/>
　罹於大辟實為可憫又如賭博乃犯法之事而隱匿者<lb/>
　甚多及至釀成人命方始發覺馮大儒之案正復𩔖此<lb/>
　其如何使無知之民家喻户曉俟明知故犯之後再案<lb/>
<pb n="KR2f0008_WYG_092-11a"/>
　重律治罪著九卿悉心定議馮大儒之案著一併㑹議<lb/>
　具奏<lb/>
　　十三日奉<lb/>
上諭今科下第舉子著賞給盤費銀兩雲南貴州二省毎<lb/>
　人七兩四川廣西廣東三省每人六兩福建浙江江南<lb/>
　江西湖廣陜西六省毎人五兩河南山西山東三省毎<lb/>
　人四兩直𨽻一省毎人三兩其在京中書舉人等仍照<lb/>
　上科之例不必賞賜<lb/>
<pb n="KR2f0008_WYG_092-11b"/>
　　又果親王允禮奉<lb/>
上諭近降諭㫖將雍正三年以前一切拖欠銀兩查明情<lb/>
　由具奏朕酌量寛免今各該處未曾具奏之前有拖欠<lb/>
　三年以前錢糧現在限滿者爾可傳諭旗下大臣著暫<lb/>
　停題叅俟查明具奏之後有應叅奏者再行奏聞<lb/>
　　十五日兵部等衙門奏内府管領明志司庫實懿比<lb/>
　　丁三次俱有受賄情弊擬絞監候奉<lb/>
上諭凡定罪必取實供至於斬絞重罪尤不可臆為科斷<lb/>
<pb n="KR2f0008_WYG_092-12a"/>
　此本内内府管領明志司庫實懿得銀四百餘兩之處<lb/>
　本人並未承認但供衆人曾凑路費備飯而該部據他<lb/>
　人之言即將明志實懿二人定為絞罪是以揣度而置<lb/>
　人於重辟也甚屬不合著另行審訊定議具奏<lb/>
　　十七日奉<lb/>
上諭去年鄉試嚴源燾鄧世杰為貴州考試官其所出策<lb/>
　題内稱各舉一人則克知灼見固生平所易得者而又<lb/>
　不拘於引嫌不限於資格如此而所舉不實其何能辭<lb/>
<pb n="KR2f0008_WYG_092-12b"/>
　咎耶即僅舉循分盡職之人以塞厥職亦薦賢之耻必<lb/>
　如呂文靖之薦包拯晏元獻之薦范仲淹乃為無忝等<lb/>
　語今命往湖廣試用之張歩青即係嚴源燾所舉者果<lb/>
　能如包拯范仲淹否查鄧世杰未曾有保舉之人其慎<lb/>
　重薦舉之意尚屬言行相符著大學士詢問伊等具奏<lb/>
　　大學士等遵<lb/>
㫖詢問嚴源燾鄧世杰繕摺回奏又奉<lb/>
上諭凡人皆當言行相符聖人所以有顧言顧行之訓今<lb/>
<pb n="KR2f0008_WYG_092-13a"/>
　嚴源燾䇿問之條詢之本人亦自稱勢有不能是以己<lb/>
　所必不能行之事責望於他人言行不符甚矣鄧世杰<lb/>
　以無深知確信之人不敢遽行保舉尚與䇿問之意相<lb/>
　合鄧世杰著交部議敘嚴源燾著交部議處以為言過<lb/>
　其實者之戒<lb/>
　　又奉<lb/>
上諭據陜西總督查郎阿廵撫武格奏稱前准寧逺大將<lb/>
　軍岳鍾琪咨稱出征兵丁添補衣裝等項令於各兵家<lb/>
<pb n="KR2f0008_WYG_092-13b"/>
　口應支餉銀内闗領本年夏秋二季一半銀兩製備臣<lb/>
　即飭令陜甘各標營協齎領掛發迅速辦理今已齊備<lb/>
　陸續運送又松潘鎮屬出征兵丁來至巴爾庫爾離川<lb/>
　窵逺前經岳鍾琪檄令鞏昌布政司在蘭州司庫撥給<lb/>
　銀兩製備衣裝亦已照咨辦理等語出征兵丁添補衣<lb/>
　裝前據大將軍岳鍾琪奏明動支各兵家口夏秋二季<lb/>
　一半餉銀製備今查郎阿等奏報俱已製辦運送軍前<lb/>
　訖兵丁等効力行間逺征邊塞朕心深為軫念此所添<lb/>
<pb n="KR2f0008_WYG_092-14a"/>
　補衣裝銀兩著加恩賞給不必扣除伊等家口月餉即<lb/>
　行文陜甘川三省並大將軍處曉諭兵丁知之<lb/>
　　十八日奉<lb/>
上諭凡官員等始初被叅革職發審及審係全虛例應准<lb/>
　其開復該部往往但免其罪而以已經革職無庸議覆<lb/>
　奏此乃含糊歸結非情理之正朕於江西髙安縣知縣<lb/>
　鄭勛之案曾降諭㫖再於湖廣糧道張廷樞等案内屢<lb/>
　降諭㫖矣又有原叅重罪審虛而該員尚有輕罪應以<lb/>
<pb n="KR2f0008_WYG_092-14b"/>
　降級罰俸歸結者則應開復其官按其所犯與以降級<lb/>
　罰俸之處分方於情法允協以上二條向來内外衙門<lb/>
　皆含糊辦理毎易舛錯今應明晰定例俾内外通行遵<lb/>
　奉著九卿㑹議具奏<lb/>
　　又奉<lb/>
上諭任土作貢古今之通義聞湖南新設永順一府所轄<lb/>
　永順龍山保靖桑植四縣向來三土司每年秋糧共銀<lb/>
　二百八十兩永順一百六十兩保靖九十六兩桑植二<lb/>
<pb n="KR2f0008_WYG_092-15a"/>
十四兩皆由土司交納雖有秋糧之名實不從田畝徵<lb/>
收永順則名火坑錢民間炊㸑毎一坑徵銀二錢二分<lb/>
保靖則名鋤頭錢毎一鋤入山納銀三五錢不等桑植<lb/>
則名烟火錢與火坑相等所交秋糧即於此内量行撥<lb/>
解至於成熟之田土官多擇其肥饒者自行種收餘復<lb/>
為舎把頭人分佔民間止有零星磽角之地每年雜派<lb/>
數次任意輕重此土司徵民之陋規也改土歸流之後<lb/>
各有司因田畝未經清丈或按土户均攤或照土司田<lb/>
<pb n="KR2f0008_WYG_092-15b"/>
種舊冊攤派以完秋糧二百八十兩之數雖較土司陋<lb/>
規十不及一民皆歡欣樂輸然無田之民或以火坑等<lb/>
項尚未盡除而有力之家隱佔田畝不輸賦税殊非任<lb/>
土作貢之義但若令有司勘丈又恐愚民無知轉生疑<lb/>
畏再四思維惟有令本人自行開報一法著將永順一<lb/>
府秋糧二百八十兩豁免一年俾土民咸知向日火坑<lb/>
等項從此永逺蠲除其有産之家令有司詳明勸諭許<lb/>
將伊等祖父遺留或用價置買或招佃開墾已經成熟<lb/>
<pb n="KR2f0008_WYG_092-16a"/>
　田地若干畝開明四至併將上中下地畝價值若干之<lb/>
　處限一年内自行開報地方官給與印照准其永逺為<lb/>
　業此次免其税契俟一年報齊之後有司照冊確查按<lb/>
　田肥瘠分别升科以完此額賦如有隱漏者照例究治<lb/>
　一切雜派私徵嚴行禁革如此則無業之民得免竭蹷<lb/>
　輸將而有力之家可以永為世業庶得愛養均平之道<lb/>
　是在該督撫等督率有司善於經理開導使土衆民人<lb/>
　明白曉喻共受國恩倘奉行不善仍令土民不免疑懼<lb/>
<pb n="KR2f0008_WYG_092-16b"/>
　則咎有攸歸矣<lb/>
　　又奉<lb/>
上諭直𨽻水利營田工程怡親王辦理多年實心任事各<lb/>
　官遵其訓示罔敢怠玩今王偶抱微恙朕令靜養調攝<lb/>
　不宜復以繁𤨏之務使之縈懷著將水利衙門一切大<lb/>
　小事件應啓知怡親王者俱禀知大學士朱軾定奪辦<lb/>
　理有應行奏聞者朱軾即請朕㫖俟怡親王全愈之日<lb/>
　再行通知其在工官員等勿以怡親王不事督率稽查<lb/>
<pb n="KR2f0008_WYG_092-17a"/>
　遂生玩忽之念嗣後工程重大事務有調度失宜者則<lb/>
　朱軾之責至於修築不堅防䕶不慎管束不嚴與怠惰<lb/>
　踈虞推諉遲誤等弊朕皆於分理之官員是問用是特<lb/>
　頒諭㫖通行曉諭倘稍有不遵或經朕訪聞及怡親王<lb/>
　全愈之後查出叅奏定行從重治罪<lb/>
　　又奉<lb/>
上諭鄂三係侵欠兵餉數千兩經部議斬罪監禁旗下髙<lb/>
　墻之犯旗下行查時應將伊犯罪監禁事由開出今但<lb/>
<pb n="KR2f0008_WYG_092-17b"/>
　將伊所欠銀兩䑃朧具奏而監禁髙墻之處俱未聲明<lb/>
　再從前將鄂海補放捕牲首領時佛倫並未奏陳係鄂<lb/>
　三之子佛倫必以鄂海人去得方行挑選引見及今詢<lb/>
　問佛倫又稱酌看年久帶領三人引見奉㫖將鄂海補<lb/>
　放鄂海人平常等語彼時佛倫如果以鄂海人平常又<lb/>
　豈肯將伊入於挑選之内由此觀之鄂三平素結黨鑽<lb/>
　營及大臣等狥庇之處情弊顯然殊屬可惡佛倫著交<lb/>
　該部嚴加察議該旗大臣等著察議具奏鄂海著革退<lb/>
<pb n="KR2f0008_WYG_092-18a"/>
　侍衞令在捕牲處役使効力行走<lb/>
　　十九日奉<lb/>
上諭吏部奏稱武昌道徐聚倫具揭到部内開武昌府知<lb/>
　府張淑郿徵收稅課自恃為總督保用之人重戥加耗<lb/>
　剝削商民守道有稽查之責既經訪聞確實隨調取税<lb/>
　戥執赴藩司衙門較驗據庫官禀稱較庫平甚大是税<lb/>
　戥作弊已有明徵又該府設兩聯串票家人周二背地<lb/>
　收銀記數不令書役看見於例不抽税之細竹毎捆索<lb/>
<pb n="KR2f0008_WYG_092-18b"/>
　錢五文周二亦供認不諱正在逐細研究而總督庇䕶<lb/>
　知府惟恐究出多弊揭報之後難於挽回勒令聚倫速<lb/>
　詳而總督果批兩司㑹審不令聚倫與聞兩司接批之<lb/>
　後又復推諉遲延不肯速審反據知府掩飾支離之辨<lb/>
　詳婉轉向聚倫查問聚倫直辭正責大觸邁柱徐鼎王<lb/>
　肅章之怒遂草率審詳力為該府開脱總督又偽行駁<lb/>
　審暗中狥庇則總督之授意兩司與兩司之曲承風指<lb/>
　何待讞定而後見哉聚倫觀總督為人外樸實而内深<lb/>
<pb n="KR2f0008_WYG_092-19a"/>
險自知此事不為公論所容特借駁審未結以為他日<lb/>
缷罪之地徇私拂理深負天恩在總督之於聚倫曾向<lb/>
原任廵撫馬㑹伯稱為實心辦事節次委署臬司糧道<lb/>
印篆相待頗好但為公事起見不敢顧私恩而忘公義<lb/>
伏乞代為題逹懇恩特命公正大臣逐一審明以肅吏<lb/>
治而正人心至聚倫與彼四人共處年餘深知其凡事<lb/>
善於打探得信最㨗陰險巧詐動出意外此呈到京十<lb/>
日彼必得信其朋謀陷害又將無所不至不得不預為<lb/>
<pb n="KR2f0008_WYG_092-19b"/>
聲明等語朕查張淑郿原任浙江慈谿縣知縣因福敏<lb/>
極力保薦言其實心任事有才有守法海亦稱為好官<lb/>
是以擢用武昌府並非因邁柱之薦也但伊來京引見<lb/>
時朕看其人才具中平居心未必誠實朕所親筆紀載<lb/>
於數年之前者已查出示大學士等矣今徐聚倫以張<lb/>
淑郿之擢用由於邁柱之保薦是以曲加袒䕶而張淑<lb/>
郿亦因有所恃而恣意妄為即此一語則邁柱已抱不<lb/>
白之寃矣上年八月徐鼎署理廵撫事務奏稱本年鄉<lb/>
<pb n="KR2f0008_WYG_092-20a"/>
試正在監臨嚴肅之時徐聚倫指稱公事必欲入闈面<lb/>
見其所言即張淑郿多收税銀之事臣以此案現批藩<lb/>
臬㑹審自有公議無庸預先言及所有徐聚倫借端入<lb/>
闈情由理合奏明等語朕批示之曰如果自信得及之<lb/>
事似此預為防範皆可不必若有自歉處縱先入之言<lb/>
何能惑朕耳目大凡評論屬員只在看其平日之立心<lb/>
行事如係秉公不阿實心任事之員雖有此等小節不<lb/>
妥協處皆絲毫不當介意方可居封疆之任一不能容<lb/>
<pb n="KR2f0008_WYG_092-20b"/>
則非大臣器局也朕前諭汝器量褊小再能擴充則善<lb/>
由今觀之前㫖不謬矣勉之誌之此朕上年一見徐鼎<lb/>
奏摺即親筆批示之㫖也比時又據邁柱奏稱武昌道<lb/>
徐聚倫初到任時辦理地方公事尚能留心近來諸凡<lb/>
任性不循規矩今於八月二十六七兩日無端直入貢<lb/>
院監臨房内坐久方出而布政使徐鼎身任監臨優容<lb/>
含忍不能拒絶據提調等官具禀前來理應題叅但兩<lb/>
員操守尚有可稱今仰體皇仁各加訓飭等語朕批示<lb/>
<pb n="KR2f0008_WYG_092-21a"/>
之曰此奏未到之前三日徐鼎已具摺叅奏或因聞汝<lb/>
此奏預為自潔之計亦未可知屬員此等失於檢㸃之<lb/>
過當如是訓誡之如仍不改悔放縱狂肆則不可姑容<lb/>
令屬員不知慎畏此批示邁柱之㫖也今徐聚倫以上<lb/>
年違例入塲有歉於心又必聞知徐鼎邁柱之叅奏欲<lb/>
巧為文過報怨之計特借張淑郿税銀一事遂將總督<lb/>
藩臬一省大員通行揭報無一人得免者其躁妄狂肆<lb/>
亦已甚矣即據徐聚倫揭帖言之是伊詳報重戥之後<lb/>
<pb n="KR2f0008_WYG_092-21b"/>
總督兩司即行查審並非置之不問不究而此時又尚<lb/>
未定案是審理之公與不公皆不得預知何至奮不顧<lb/>
身視上司如草芥以逞一己之私忿耶豈非年來見朕<lb/>
有申飭邁柱徐鼎王肅章之㫖以為諸人皆可傾陷遂<lb/>
乘間以施其伎倆耶上年徐鼎等叅奏徐聚倫而朕之<lb/>
所批如此可見朕之保全臣下者至寛至厚豈浸潤之<lb/>
譖膚受之愬所能揺惑於萬一者耶徐聚倫又言邁柱<lb/>
之為人外樸實而内深險既云樸實矣而又云深險何<lb/>
<pb n="KR2f0008_WYG_092-22a"/>
内外矛盾至於此極果有事蹟之可指乎抑信口譏評<lb/>
而不求其實乎上官下屬國體所闗傲物凌人聖賢所<lb/>
戒徐聚倫亦讀書之人豈於此等淺近之義尚未聞知<lb/>
耶伊又云邁柱曾向馬㑹伯奬其實心辦事是徐聚倫<lb/>
之意公然以此自誇其賢並以見邁柱叅奏之誤不知<lb/>
人情變幻靡常父亦不能保其子况居官前後易轍者<lb/>
多是以上司之待屬員前後亦不一致此實出於萬不<lb/>
得已之勢安得以曾經奬許遂可操以為挾制上官之<lb/>
<pb n="KR2f0008_WYG_092-22b"/>
柄乎伊又云邁柱等四人凡事善於打探得信最㨗陰<lb/>
險巧詐動出意外等語凡為上司者有廉訪稽查之責<lb/>
若耳目䝉蔽無所見聞與聾聵者何異何能察吏安民<lb/>
如徐聚倫者探知上年邁柱徐鼎之奏特以庇䕶劣員<lb/>
具揭控告為報復之舉斯誠善於探信而為陰險巧詐<lb/>
之尤者矣徐聚倫以邁柱徐鼎互相交結而不知邁柱<lb/>
實曾具摺叅奏徐鼎夫一徐鼎也邁柱以其含忍徐聚<lb/>
倫而紏劾之徐聚倫以其迎合邁柱而揭告之為徐鼎<lb/>
<pb n="KR2f0008_WYG_092-23a"/>
者不亦難乎但朕觀徐鼎等之叅奏徐聚倫止於狂妄<lb/>
傲慢而不能指摘其他則該道平日之無劣蹟可知矣<lb/>
徐聚倫之揭告邁柱等亦止於徇庇知府而不能指摘<lb/>
其他則該督等平日之無劣蹟可知矣惟是此等狂妄<lb/>
之人若不遇公正亷明之督撫必難制其欺凌之心而<lb/>
消其詐罔之念各省督撫中惟鄂爾泰李衞田文鏡三<lb/>
人足以彈壓之但鄂爾㤗與邁柱為翁壻之親若徐聚<lb/>
倫居官不職鄂爾泰秉公約束難免聚倫之借口浙江<lb/>
<pb n="KR2f0008_WYG_092-23b"/>
則係伊之本籍也著田文鏡於河東二省道員内酌量<lb/>
一員與徐聚倫調用儻伊敬謹奉公田文鏡自不掩其<lb/>
善儻不遵禮法不改前愆何能出田文鏡之範圍也湖<lb/>
廣税務不甚妥協朕所悉知前費金吾赴任時已有諭<lb/>
令加意清查之㫖徐鼎勝任與否之處亦已令費金吾<lb/>
據實查奏矣徐聚倫所揭張淑郿重戥一案著邁柱費<lb/>
金吾秉公審理具奏<lb/>
　二十二日奉<lb/>
<pb n="KR2f0008_WYG_092-24a"/>
上諭各省鎮標兵丁原欲給與生息銀兩資其吉凶之用<lb/>
　現令各省督撫提鎮公同酌議並詢問兵丁等俟回奏<lb/>
　到日再降諭㫖朕念安西一鎮逺在口外與他處不同<lb/>
　允應先沛恩澤查鎮標鎮屬沙協共兵丁六千四百名<lb/>
　著賞銀二萬兩為生息之本但安西地處邊陲難以營<lb/>
　運著將此項銀兩交與提督宋可進遴選廉幹之員代<lb/>
　為經理以每年所得息銀轉交總兵官為利濟邊兵之<lb/>
　計務令均霑實惠其前後交代及毎年查核之處俱照<lb/>
<pb n="KR2f0008_WYG_092-24b"/>
　前㫖行<lb/>
　　又奉<lb/>
上諭查例載官員失察衙役犯贓十兩以上者革職朕思<lb/>
　胥役衆多一官之耳目難於周遍儻知而故縱自當從<lb/>
　重處分若但失於覺察而即將本官罷黜則賢員因此<lb/>
　詿誤者不少矣情有可原而處分太重轉易滋隱匿之<lb/>
　弊此則應行變通者著該部悉心詳酌另行定例具奏<lb/>
　　二十三日奉<lb/>
<pb n="KR2f0008_WYG_092-25a"/>
　上諭午門外朝房之南科房之北有碑亭一所供奉<lb/>
皇考聖祖仁皇帝御製臺省箴碑文理宜恭敬嚴肅洒掃潔<lb/>
　　清以昭儼恪之誠聞朝㑹之期各官齊集於未坐班之<lb/>
　　先往往列坐碑亭之内談笑喧譁箕踞傲慢又或書吏<lb/>
　　奴僕等抱牘跟隨任意出入無人禁止甚為不敬查此<lb/>
　　地與六科相近即著六科輪班撥人䕶守毎日掃除潔<lb/>
　　淨䖍謹啓閉儻官吏人等仍敢擅入視為憇息之所著<lb/>
　　輪班之科衙門即行叅奏如科員不行查叅經朕訪聞<lb/>
<pb n="KR2f0008_WYG_092-25b"/>
　　定行交部察議其碑亭建立已久如有應行修理之處<lb/>
　　著工部查勘奏聞敬謹修理<lb/>
　　　又奉<lb/>
　上諭邇來因雨澤愆期深厪朕懷昨山陜等省俱報雨水<lb/>
　　霑足直𨽻保定府等處亦皆得雨惟京畿附近之地尚<lb/>
　　未獲有甘霖反覆自思朕於政治之間或有所闕失但<lb/>
　　朕夙夜恭䖍敬<lb/>
天勤民之念未敢少懈一切政事孜孜勤勉未嘗暫弛其無<lb/>
<pb n="KR2f0008_WYG_092-26a"/>
　　闕失之處朕躬可以自保頃將虧空錢糧人員豁免自<lb/>
　　降㫖之日即為起風由此觀之意必此等貪劣之人不<lb/>
　　知厭足反謂何不於元年豁免至今始行降㫖不感恩<lb/>
　　施妄行怨望之所致也若朕從前政治果有闕失何以<lb/>
　　數年來雨水調均一應米穀俱獲大有苐此等虧空人<lb/>
　　員俱係盗竊國帑擾害生民實獲<lb/>
上天之譴今朕加以寛免者或於<lb/>
上天之意有所未合乎將此遍諭八旗俾無知之人洗心悛<lb/>
<pb n="KR2f0008_WYG_092-26b"/>
　　改儻伊等不知感戴恩施仍行怨望朕惟有始終執法<lb/>
　　辦理而已<lb/>
　　　又湖南廵撫趙𢎞恩叅奏耒陽縣試用知縣鄒昌時<lb/>
　　　營求請託奉<lb/>
　上諭此所叅鄒昌時著革職其囑託鑽營情由該撫嚴審<lb/>
　　究擬具奏夤緣請託之風顛倒是非大有闗於人心吏<lb/>
　　治數年以來朕時加訓飭而此風尚不止息者則以人<lb/>
　　情習染已深蔽錮已久以徇私為固然以秉公為苛刻<lb/>
<pb n="KR2f0008_WYG_092-27a"/>
　若不得一二持正之臣工舉發懲創則營私作弊之習<lb/>
　無計可除欲望人心安靜吏治肅清不可得也况督撫<lb/>
　有化導通省官員之責若亦效世俗之瞻顧容隱則其<lb/>
　流弊何所底止趙𢎞恩此奏甚屬可嘉著交部議叙伊<lb/>
　實從人心吏治起見並非迎合朕意而為此也若邪曲<lb/>
　小人不能屏去私心杜絶弊竇而轉欲加趙𢎞恩以迎<lb/>
　合之名天下後世自有公論<lb/>
　　二十四日奉<lb/>
<pb n="KR2f0008_WYG_092-27b"/>
上諭據御史竇啓瑛條奏内稱徵收糧米用聮三版串之<lb/>
　法甚為妥協惟是有漕地方未曾奉有部文未必通行<lb/>
　畫一等語朕將竇啓瑛所奏發與倉場侍郎岳爾岱涂<lb/>
　天相查議據岳爾岱等奏稱聮三版串之法應令有漕<lb/>
　地方畫一通行嗣後州縣徵收糧米之時預將各里各<lb/>
　甲花户額數的名填定聮三版串一給納户執照一發<lb/>
　經承銷冊一存州縣查對按户徵收對冊完納即行截<lb/>
　給歸農其未經截給者即係欠户該印官查摘追比若<lb/>
<pb n="KR2f0008_WYG_092-28a"/>
　遇有糧無票有票無糧等情即係胥吏侵蝕立即監禁<lb/>
　嚴追如此則胥役之伎倆莫施於吏治民生甚有禆益<lb/>
　等語著照該御史所請及倉場侍郎所議行知各直省<lb/>
　督撫轉飭所屬有漕州縣一體遵行<lb/>
　　又奉<lb/>
上諭凡兵丁等支給糧餉原為仰事俯育之資不容絲毫<lb/>
　扣尅朕訪聞得陜西興漢鎮有加米部費一項毎年兵<lb/>
　丁公凑銀三百兩同奏銷銀兩一併交送部科名曰部<lb/>
<pb n="KR2f0008_WYG_092-28b"/>
　費又如慶賀表箋毎年給陋規銀四十兩齎送冊籍毎<lb/>
　年給陋規銀二十四兩興漢一處如此則各省與此相<lb/>
　𩔖者不少矣此皆内外胥吏等彼此串通巧立名色借<lb/>
　端科派以飽私槖弁兵等力量幾何安能供此旁出之<lb/>
　使費著通行各省營伍若有似此陋規即嚴行禁革如<lb/>
　部科書吏人等仍前需索或於文移冊籍中故意搜求<lb/>
　著該管大臣等具摺叅奏<lb/>
　　又奉<lb/>
<pb n="KR2f0008_WYG_092-29a"/>
　上諭朕以魏繹乃原任刑部尚書魏象樞之孫公正大臣<lb/>
　　之後應加特恩以為酬庸之典是以於伊引見知縣時<lb/>
　　降㫖改為部屬旋擢授御史又陞為通政司叅議是皆<lb/>
　　加恩於常格之外又復時時訓誨指示冀其繼先志而<lb/>
　　紹家聲乃伊色厲而内荏不但性情乖張且有營私索<lb/>
　　賄之劣蹟顯然敗露及訪其居鄉聲名則平日不修行<lb/>
　　檢為鄉里所輕鄙似此自暴自棄之人不能承受朕恩<lb/>
　　深為可惜又聞其所舉胞弟魏綬今命在刑部學習者<lb/>
<pb n="KR2f0008_WYG_092-29b"/>
　　亦係輕佻不端之人不可培植著發回原籍不必在部<lb/>
　　行走魏象樞子孫中著該督等㑹同府縣官確實訪察<lb/>
　　擇其端方謹慎者保舉一二人送部引見<lb/>
　　　二十五日奉<lb/>
　上諭朕因京城雨澤愆期撫躬自問近日用人行政仍是<lb/>
　　從前敬慎之心即諸大臣等亦黽勉奉公各盡職守儻<lb/>
　　有過愆朕即諭令悛改並無上干<lb/>
天和之處惟有今年二月内頒發查免積欠之諭㫖必有無<lb/>
<pb n="KR2f0008_WYG_092-30a"/>
　　知作孽之人不惟不知感激朕髙厚之恩或以未曾早<lb/>
　　降恩免之㫖轉生怨望以此乖戾之氣上干<lb/>
天和是以<lb/>
上天垂象於京城之内此朕靜心體察知之甚確者於二十<lb/>
　　三日八旗大臣引見人員時朕面降諭㫖將宵小邪曲<lb/>
　　之心<lb/>
上天示儆之意一一指出切加訓戒令各旗大臣概行曉諭<lb/>
　　諭㫖甫下二十五日早隨降時雨四郊霑足天人感應<lb/>
<pb n="KR2f0008_WYG_092-30b"/>
　　之道呼吸相通垂象昭明可敬可慎如此凡無知之人<lb/>
　　益當悚惕修省以凛<lb/>
天鑒<lb/>
　　　二十七日副都統哈爾吉奏古北口兵丁私索商民<lb/>
　　　錢文應請禁止奉<lb/>
　上諭據哈爾吉奏稱古北口往來商民凡有貨物出入看<lb/>
　　守之弁兵等往往需索錢文等語當年<lb/>
聖祖仁皇帝駐蹕熱河時凡商民貨物往來俱不輸税今何<lb/>
<pb n="KR2f0008_WYG_092-31a"/>
　得私自需索著古北口提督不時稽察無論滿洲綠旗<lb/>
　兵弁儻有仍行需索者該提督即指名題叅按律治罪<lb/>
　　二十八日奉<lb/>
上諭昨據署理南澳總兵官張起雲摺奏雍正六年六月<lb/>
　内南澳鎮廵海哨船遭風飄爛淹溺弁兵一案其實在<lb/>
　淹沒者係把總一員兵丁十四名被淹而幸獲生全者<lb/>
　兵丁九名其餘兵丁三十七名並未上船隨行乃冒開<lb/>
　姓名希圖領賞皆由千總蔡文郁等濫行造報守備林<lb/>
<pb n="KR2f0008_WYG_092-31b"/>
　甲俊冒昧轉詳等語隨據署提督許良彬摺奏與張起<lb/>
　雲所奏相同朕念江海之中風濤不測凡官弁兵丁因<lb/>
　公事差委遭風受困者著照軍功加恩倘有不幸至於<lb/>
　身故者著照陣亡之例優加賞䘏此朕軫䘏弁兵之特<lb/>
　恩亦料其不忍欺誑冒濫也豈意舉行伊始即有南澳<lb/>
　鎮廵海哨船遭風冒開兵丁三十七名之事經張起雲<lb/>
　查出叅奏許良彬亦即據實奏聞均屬可嘉著將張起<lb/>
　雲許良彬交部議敘近有條奏内稱粤東三面環海例<lb/>
<pb n="KR2f0008_WYG_092-32a"/>
應逰奕廵查而公事差遣往來亦必經由海道遂有無<lb/>
賴營兵視䘏賞之特恩為射利之㨗徑或值行船擱淺<lb/>
偶爾擦傷或船已停泊近岸撞碎是皆駕船不謹之故<lb/>
而船内兵丁惟恐責令賠修轉揑報人船飄溺各營代<lb/>
詳請賞甚至有將戰船暗地毁損希圖朦混邀賞者即<lb/>
如上年龍門協把總張賔帶兵廵海遭風壞船而弁兵<lb/>
多人均扶篷登岸又如百總徐禧帶兵䕶送鹽船偶爾<lb/>
被風損船人俱登岸無損此皆未必受困而濫竊恩賞<lb/>
<pb n="KR2f0008_WYG_092-32b"/>
者况粤東各汛水師無不熟識水性乘波出沒事屬尋<lb/>
常若一經被風飄溺並未淹斃遂准領銀三十兩彼善<lb/>
於泅水之兵丁得一次之賞較二年之餉而有餘難免<lb/>
乘機作弊應請嗣後除遭風身故之兵弁仍照例優䘏<lb/>
外其被溺而仍獲生全者可否停其賞給等語朕覽條<lb/>
陳所奏合之張起雲許良彬所叅是閩廣海濵之區事<lb/>
同一轍竟以從優䘏賞之恩起小人貪財冒賞之念將<lb/>
來或至暗傷船隻滋弊作奸公事轉致貽悞俱未可定<lb/>
<pb n="KR2f0008_WYG_092-33a"/>
　况閩粤二省於沛恩之初即有此等之事則其他濵江<lb/>
　沿海之地倣效而行亦勢所不免矣著各省督撫提鎮<lb/>
　通行曉諭水師弁兵等嗣後若有遭風受困者務須據<lb/>
　實開報該管營弁確查轉詳勿以一時圖利之念忘朝<lb/>
　廷格外之恩而蹈欺罔之罪且存心如此亦斷不能逃<lb/>
　神明之譴責也此次通行曉諭之後該管大臣等益當<lb/>
　仰體朕心訓飭稽查期於核實倘有不應賞而賞與應<lb/>
　賞而不賞者經朕訪聞皆於該管之大臣是問<lb/>
<pb n="KR2f0008_WYG_092-33b"/>
　　二十九日吏部議覆署廣東廵撫傅泰題請開平縣<lb/>
　　知縣魏泌改補教職應如所請奉<lb/>
上諭教職一官陶成士𩔖闗係甚重凡科甲出身之知縣<lb/>
　有准督撫題請改教之例蓋以該員才具不足以治民<lb/>
　而學品尚堪以訓士故畀以師儒之席俾得展其所長<lb/>
　以為國家興賢育材之助並非以縣令改教使不才者<lb/>
　可借以藏身而為督撫者可以濫行題請也朕恐改補<lb/>
　之員心志隳頽怠忽職守從前所降諭㫖甚明此本内<lb/>
<pb n="KR2f0008_WYG_092-34a"/>
　題請改教之開平知縣魏泌經傅泰出具考語則曰賦<lb/>
　性糊塗復躭麯孽似此嗜酒昬潰之人全無師範豈堪<lb/>
　秉鐸學宮為多士之表率該撫草率具題甚屬不合該<lb/>
　部照所請議覆亦屬不合魏泌著回原籍其改教之處<lb/>
　不准行嗣後知縣改教之員如有不堪課士之人只可<lb/>
　勒令休致儻仍瞻顧茍且題請必將該督撫議處著通<lb/>
　行各直省知之<lb/>
　<lb/>
<pb n="KR2f0008_WYG_092-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_003-1a"/>
　欽定四庫全書<lb/>
世宗憲皇帝上諭内閣卷三<lb/>
　　雍正元年正月<lb/>
上諭二十六道<lb/>
　　初二日<lb/>
諭户部恩賜老人原爲崇年尚齒而地方賞老人者每州<lb/>
　縣動支數千金司府牧令上下通同侵扣吏役復任意<lb/>
　需索老人十不得一上負曠典罪不容逭今飭令督撫<lb/>
<pb n="KR2f0008_WYG_003-1b"/>
　嚴查務令有司親自沿鄉訪察照看據實造冊給發不<lb/>
　許絲毫侵扣如仍蹈前弊立即叅䖏如督撫奉行不謹<lb/>
　朕若訪出必加以失扵覺察之罪再老人九十以上者<lb/>
　州縣不時存問其或鰥寡無子及子孫貧不能養贍者<lb/>
　督撫以至州縣公同設法䘏養或奏聞動用錢糧務令<lb/>
　得霑實惠<lb/>
　　初三日奉<lb/>
上諭前年因黄河衝決<lb/>
<pb n="KR2f0008_WYG_003-2a"/>
皇考特遣牛鈕齊蘇勒等堵築修理堤工一切完竣交與楊<lb/>
　　宗義乃楊宗義不能時時加謹防守致修築之處又復<lb/>
　　衝決經九卿議將楊宗義革職拏交刑部從重治罪<lb/>
皇考未即將伊治罪從寛恕免將一切河工俱交與伊令其<lb/>
　　効力贖罪今被衝決之堤工俱已合龍似屬成功仍著<lb/>
　　交與楊宗義加謹防守不時修築春日氷融之先務期<lb/>
　　預爲防守堅固斷不可似從前疎忽又致衝決果能加<lb/>
　　謹防䕶即可贖其前愆如將已完堤工再致衝決朕必<lb/>
<pb n="KR2f0008_WYG_003-2b"/>
　　重治其罪<lb/>
　　　初四日總理事務王大臣等議奏八旗官兵米石應准<lb/>
　　　倉塲衙門所請將所有六七成米折算添給支放奉<lb/>
　上諭所給之米照伊等所奏米色㣲髙尤善如不及所奏<lb/>
　　米色支給務將倉塲大臣該倉監督從重治罪<lb/>
　　　初六日奉<lb/>
　上諭舊大臣内原任大學士阿蘭泰王熙李光地原任尚<lb/>
　　書趙申喬伊等俱係在<lb/>
<pb n="KR2f0008_WYG_003-3a"/>
皇考時宣力効忠之人作何追恤加恩之處總理事務大臣<lb/>
　　㑹同大學士白潢尚書張鵬翮左都御史朱軾查例議<lb/>
　　奏<lb/>
　　　初七日<lb/>
　上召來京叩謁<lb/>
梓宫之科爾沁逹爾汗親王和碩額駙羅卜藏固穆布等入<lb/>
　　養心殿<lb/>
　賜茶奉<lb/>
<pb n="KR2f0008_WYG_003-3b"/>
　上諭爾等先世俱在<lb/>
太祖時歸誠効順竭力同心誼若一家懋著勤績爾等皆深<lb/>
　　沐<lb/>
皇考加恩愛養之人今聞<lb/>
皇考升遐相率匍匐奔謁<lb/>
梓宫哀號擗踊朕心深爲憫惻仰惟<lb/>
皇考視爾等如子孫於兹六十餘年恩隆情篤今<lb/>
龍馭上賔屬大位扵朕躬朕仰承<lb/>
<pb n="KR2f0008_WYG_003-4a"/>
皇考付託之重當視爾等亦如一家深加愛養爾等皆仰承<lb/>
皇考恩養之人<lb/>
皇考雖已升遐朕嗣大統一如<lb/>
皇考在位爾等亦宜感念<lb/>
皇考深恩和衷共勵竭誠効力扵國家再爾等衆札薩克等<lb/>
　　俱有辦理旗務統轄衆庶之責旗下人員皆係爾等下<lb/>
　　屬凡事務期秉公矢愼各撫恤爾屬下人等愼勿擾累<lb/>
　　　十二日<lb/>
<pb n="KR2f0008_WYG_003-4b"/>
　諭理藩院䇿凌東洛卜著封貝勒連嵗西邊軍興青海王<lb/>
　　以下台吉等以上各著勞績<lb/>
皇考曾降<lb/>
諭旨扵凱旋之日議敘著總理事務王大臣與議政大臣等<lb/>
　　將青海王台吉等歴年功績公同查明作何加封施恩之<lb/>
　　處定議具奏<lb/>
　　　又<lb/>
　諭署直隸廵撫趙之垣河南廵撫楊宗義朝廷設官置吏原<lb/>
<pb n="KR2f0008_WYG_003-5a"/>
　　以養民遇有災荒即多方撫恤方不負委任之重今據<lb/>
　　山東巡撫黄炳奏稱直隸河南鄰境小民資生無䇿間<lb/>
　　有攜家就近覔食者朕覽奏惻然當此春初農事方興<lb/>
　　若任其流離則小民何所依歸著即遴選賢員招輯復<lb/>
　　業核實賑濟務令得所勿失農時仍督飭文武官弁稽<lb/>
　　察奸慝以安善良方副朕惠養元元之至意<lb/>
　　　十三日理藩院以來謁<lb/>
梓宫之䝉古王貝勒貝子公額駙台吉等奏稱世受<lb/>
<pb n="KR2f0008_WYG_003-5b"/>
　國恩至爲深重不忍即歸擬住京師候送<lb/>
梓宫安奉<lb/>
陵寢享殿等語轉奏奉<lb/>
　上諭候送<lb/>
梓宫尚須兩三月若去而復来殊屬勞苦時當春季馬匹必<lb/>
　　致羸瘦来而復歸必更艱難矣著照王等所請在京候<lb/>
　　送<lb/>
梓宫俟安奉<lb/>
<pb n="KR2f0008_WYG_003-6a"/>
陵寢享殿禮成後令回本地至九月内<lb/>
梓宫安奉<lb/>
地宫伊等必復来送正値秋草馬肥可即從伊本處前詣<lb/>
陵寢是時朕亦必徃<lb/>
陵寢也<lb/>
　　　　十四日奉<lb/>
　上諭各省奏銷除地方正項錢糧及軍需之外其餘一應奏銷<lb/>
　　　積弊甚大若無部費雖當用之項冊檔分明亦以本内數<lb/>
<pb n="KR2f0008_WYG_003-6b"/>
　　　字互異或因銀數幾兩不符徃来駁詰不准奏銷一有部<lb/>
　　　費即糜費錢糧百萬亦准奏銷㦯將無関緊要之處駁<lb/>
　　　囘以存駁詰之名掩飾耳目咨覆到日旋即議准内外通<lb/>
　　　同欺盜虛冒此等情弊盡在<lb/>
皇考睿照之中<lb/>
聖恩寛大未行深究朕今不得不加整理嗣後一應錢糧奏銷<lb/>
　　　事務無論何部俱著怡親王隆科多大學士白潢左都<lb/>
　　　御史朱軾會同辦理<lb/>
<pb n="KR2f0008_WYG_003-7a"/>
　　　十五日<lb/>
　諭九卿朕受<lb/>
皇考付託之重撫育羣黎夙夜孜孜惟恐閭閻失所昨山東<lb/>
　　巡撫奏稱東兗二屬上年二麥失收小民未免困苦直<lb/>
　　隸河南鄰境之民資生無䇿亦有攜家覔食者朕覽奏<lb/>
　　惻然比即飭諭直隸河南廵撫加意撫綏招集復業但<lb/>
　　兩省巡撫並未奏聞朕恐其視為泛常奉行不力爾等<lb/>
　　可㑹同確議㦯特遣大臣或交與該撫作何賑濟安輯<lb/>
<pb n="KR2f0008_WYG_003-7b"/>
　　之法務使窮黎得霑實惠又前嵗河南黄水潰決汎溢<lb/>
　　扵直隸地方比年以來兩省近水居民耕種無資衣食匱<lb/>
　　乏均應加恩撫恤爾等一併議奏<lb/>
　　　又<lb/>
　諭戸部原任兩江總督常鼐劾奏兩淮廵鹽御史張應詔<lb/>
　　科派加觔銀兩經工部尚書李先復等審明覆奏爾部<lb/>
　　駁詰以爲加觔銀兩去年衆商既已供為張應詔所派<lb/>
　　今常鼐身故衆商遂改前供所審未為允協朕聞常鼐<lb/>
<pb n="KR2f0008_WYG_003-8a"/>
　　居官本無令名<lb/>
皇考亦曾向朕言之其所奏豈可爲準<lb/>
皇考當日不肯據常鼐所奏定案故遣大臣前徃察審今既<lb/>
　　已審明不必再行駁詰况張應詔本無科派之事眞實<lb/>
　　難掩衆商安得不改易前供乎至於商人欲以此項銀<lb/>
　　兩充餉朕豈需此其已交十三萬餘兩准其抵算往年<lb/>
　　商欠其未完銀二十餘萬兩盡行豁免我<lb/>
皇考恤商愛民若辦理此事亦必如此歸結也至扵衆商歴<lb/>
<pb n="KR2f0008_WYG_003-8b"/>
　　年所欠正項關係國帑應作何限年徵收之法爾部確<lb/>
　　議具奏<lb/>
　　　十六日奉<lb/>
　上諭八旗舉人生員内有在䕶軍執事人行走者俱著退<lb/>
　　囘若係生員給與二兩錢糧米石係舉人給與三兩錢<lb/>
　　糧米石令伊等得以讀書<lb/>
　　　又奉<lb/>
　上諭八旗滿洲人等除照常考試漢文秀才舉人進士外<lb/>
<pb n="KR2f0008_WYG_003-9a"/>
　至扵繙譯技勇亦屬緊要應將滿洲人等考取繙譯秀<lb/>
　才舉人進士并武秀才舉人進士著總理事務王大臣<lb/>
　等㑹同該部將作何考試額數多少之處定議具奏<lb/>
　　又<lb/>
　上以莊親靖王薨逝降<lb/>
　㫖臨奠諸王大臣等懇請停止奉<lb/>
　上諭王大臣等所奏雖是但朕之長輩止有莊親王一人<lb/>
　　宗親誼篤朕心必欲親徃著宗人府並有執事之王大<lb/>
<pb n="KR2f0008_WYG_003-9b"/>
　　臣等隨徃其餘不必前去<lb/>
　　　二十三日<lb/>
　諭總理事務王大臣提鎮副將俱係<lb/>
聖祖仁皇帝簡用之員特將<lb/>
聖祖仁皇帝所遺弓矢櫜鞬等項寶物賞與伊等所賞物件<lb/>
　　伊等應作何敬謹領受迎接供奉將<lb/>
聖祖仁皇帝恩澤貽及子孫累世永戴之處爾等㑹同兵部<lb/>
　　議奏<lb/>
<pb n="KR2f0008_WYG_003-10a"/>
　　　又<lb/>
　諭工部去年黄河漫溢衝決秦家厰一時不能堵塞朕念<lb/>
　　數省生民暨東南漕運攸關特遣齊蘇勒前往堵修幸<lb/>
　　將秦家厰馬營口俱經堵築完工但冬日冰凍所修工<lb/>
　　程或未必堅固目今氷觧流凘之時水勢定行稍長况<lb/>
　　三月桃花水降其堵築堤岸不可不加保固今楊宗義<lb/>
　　丁憂布政使牟欽元署理廵撫印務凡齊蘇勒所需河<lb/>
　　工物料及所用官員著牟欽元即行給與毋得遲誤該<lb/>
<pb n="KR2f0008_WYG_003-10b"/>
　　部速行文牟欽元知之<lb/>
　　　又<lb/>
　諭直省主考官爾等俱係<lb/>
皇考選用之人朕諒爾等必能自好是以特簡為主考官爾<lb/>
　　等到彼處務至公考試取其眞實學問優長者爾等果<lb/>
　　能不徇私聲名好則不但無負朕之選用亦不負<lb/>
皇考愛養之恩矣回京之日朕自加陞擢如有徇私之處經<lb/>
　　朕訪聞定行從重治罪決不寛貸<lb/>
<pb n="KR2f0008_WYG_003-11a"/>
　　　二十四日奉<lb/>
　上諭從前每逢考試常有無賴匪𩔖生事擾犯此風斷不<lb/>
　　可長著總理事務王大臣傳諭該管衙門考試之前即<lb/>
　　嚴行曉示倘有此等無賴匪𩔖務將為首之人從重治<lb/>
　　罪以示儆戒<lb/>
　　　二十六日<lb/>
　諭都統阿拉錫理藩院尚書特古徳爾等傳旨與䇿妄阿<lb/>
　　喇布坦之使人曰爾之台吉在我<lb/>
<pb n="KR2f0008_WYG_003-11b"/>
聖祖皇考時雖有㣲勞亦多罪戾又無故侵我哈密發兵往<lb/>
　　昭殺害喇藏毁壞佛教惟天子統御萬邦理宜興師問<lb/>
　　罪我<lb/>
聖祖皇考至仁如天祗陳師邊境俟爾台吉深悔前非即加<lb/>
　　恩寛宥並無意扵殄滅爾國也其後因澤卜尊丹巴胡<lb/>
　　土克圖再三請赦䇿妄阿喇布坦之罪我<lb/>
聖祖皇考念其舊日㣲勞又憐念胡土克圖老人懇請特允<lb/>
　　所奏許令遣使往諭䇿妄阿喇布坦待其伏罪陳奏到<lb/>
<pb n="KR2f0008_WYG_003-12a"/>
　　日即降<lb/>
恩㫖今<lb/>
聖祖皇考升遐朕纘承大寶胡土克圖老人逺來再爲奏請<lb/>
　　故復遣使扵爾若爾台吉即使親信之人誠懇陳辭朕<lb/>
　　即寛宥以寧爾土宇若㝠頑不靈特欲搆兵亦可明言<lb/>
　　其意欲廣我<lb/>
聖祖皇考之仁恩亦在爾之台吉欲振我<lb/>
聖祖皇考之武烈亦在爾之台吉朕仰承<lb/>
<pb n="KR2f0008_WYG_003-12b"/>
聖祖皇考之心以行我朝兵威亦爾台吉所知也今胡土克<lb/>
　　圖大喇嘛又已圓寂從此亦無有爲爾台吉奏請之人<lb/>
　　矣可作速定奪具奏若仍前支吾則兵自爾起無與朕<lb/>
　　也因爾非專使不與爾勅書爾其謹識朕言往諭爾台<lb/>
　　吉<lb/>
　　　二十七日奉<lb/>
　上諭前引見滿洲翰林之日因成文行止不端特加訓諭<lb/>
　　成文妄奏不知所陳何語近朕令諸翰林各據所知條<lb/>
<pb n="KR2f0008_WYG_003-13a"/>
　　奏成文奏摺内有興利除弊等語<lb/>
皇考聖治又有何弊朕何以除之伊又奏請八旗十五嵗以<lb/>
　　上俱令讀書如此則挑取䕶軍之處復用何人所奏無<lb/>
　　一要欵恣意瀆陳又復懇辭敎習二十阿哥之職人甚<lb/>
　　狂妄膽大著革職跟隨二十阿哥行走若能改過則己<lb/>
　　若仍不改必鎖拏監禁<lb/>
　　　又署直隸巡撫趙之垣題請領賣通倉變色米石戸<lb/>
　　　部議覆准行奉<lb/>
<pb n="KR2f0008_WYG_003-13b"/>
　上諭此案係朕親率爾等辦理之事<lb/>
皇考因直隸各州縣内有米榖短少之處將通倉變色米石<lb/>
　　糶賣扵民有益並非勒令每處著落糶賣若干不但水<lb/>
　　次遙逺之州縣雖近水次之地若扵民無益亦不勒令<lb/>
　　糶賣今趙之垣不能領會<lb/>
皇考原降諭旨之意以二百里以内附近水次之州縣派定<lb/>
　　數目糶賣具奏如此不但無益且又多此一事户部即<lb/>
　　照趙之垣所議准行甚謬此案無庸另批著曉諭趙之<lb/>
<pb n="KR2f0008_WYG_003-14a"/>
　垣將此項變色米石扵米穀短少之州縣領去糶賣若<lb/>
　扵民有益即行領賣若領運繁難無有益處即行停止<lb/>
　如民間有因米榖短少情願赴通糴買此項米石自行<lb/>
　運回者亦聽其買去<lb/>
　　又兵部以三等侍衛李景泰擬補雲南提標右營守<lb/>
　　備引<lb/>
見奉<lb/>
上諭李景泰係直隸人伊母年邁雲南地方甚逺著以山<lb/>
<pb n="KR2f0008_WYG_003-14b"/>
　東河南地方守偹員缺補用<lb/>
　　二十九日奉<lb/>
上諭鑲黄旗䕶軍叅領赫色常格正白旗䕶軍叅領赫逹<lb/>
　鑲白旗前鋒叅領費揚古䕶軍叅領巴爾泰此五人年<lb/>
　已老邁皆曾多年効力軍前著以原品致仕准食半俸<lb/>
　各賞銀五十兩<lb/>
　　三十日<lb/>
諭山東巡撫黄炳朕纉承大統父母斯民普天之下皆吾<lb/>
<pb n="KR2f0008_WYG_003-15a"/>
　赤子凡身任封疆者當深體朕心遇有災荒及時賑濟<lb/>
　使窮黎實被其澤據奏東兗兩屬去嵗二麥失収小民<lb/>
　未免困苦直隸河南鄰境之民資生無䇿亦有攜家覔<lb/>
　食者朕覽奏惻然爾奏欲各捐己貲以為賑濟朕思爾<lb/>
　等貲從何出勢必仍取之扵民是賑民實以累民也不<lb/>
　如動用倉儲遴選賢員確查乏食窮民分路賑濟小民<lb/>
　庶得均霑實惠至鄰省流移之民亦宜一體撫恤毋令<lb/>
　失所又奏請平糶倉榖扵民食大有裨益必得實心任<lb/>
<pb n="KR2f0008_WYG_003-15b"/>
　事之人方副朕惠養元元之意再奏請漕糧十萬石分<lb/>
　貯各縣往年曾經屢次截留此項曾否支用所存多寡<lb/>
　併如何分貯之處著具本奏聞<lb/>
　　又<lb/>
諭山東巡撫黄炳山東運道淺阻舊例派撥民夫挑淺濟<lb/>
　運朕思東省連年薄收百姓困苦未必堪此重役將来<lb/>
　流亡日多民生日蹙深為可憫古人救荒之䇿有大興<lb/>
　役以濟民食者不若竟動正項錢糧僱募民夫給以工<lb/>
<pb n="KR2f0008_WYG_003-16a"/>
　食挑濬運河則應僱既多散者復聚民資工食稍延殘<lb/>
　喘民心鼓舞工程易就運道早通扵興役之中即寓賑<lb/>
　濟之意莫便扵此已有旨命佟吉圖署理按察使速赴<lb/>
　河南與總河齊蘇勒商定回任料理運道俟其到日爾<lb/>
　可與公同竭力料理務使小民得霑實惠<lb/>
　　又户部議覆審理兩淮鹽務工部尚書李先復覆奏<lb/>
　　一疏奉<lb/>
上諭李先復等所奏兩淮行鹽國課攸闗凡闗鹽務之事<lb/>
<pb n="KR2f0008_WYG_003-16b"/>
　督撫理應㑹同該御史酌量料理等語部覆定例遵行<lb/>
　已久應無庸議但督撫與該御史如相和好即長鹽價<lb/>
　以致病民如不相和好即不巡緝私鹽以致累商嗣後<lb/>
　倘各有臆見著將情由達部聽部定奪<lb/>
　<lb/>
　<lb/>
　<lb/>
世宗憲皇帝上諭内閣卷三<lb/>
</p>
<p>
</p>
  </div>
</body>
</text>
</TEI>
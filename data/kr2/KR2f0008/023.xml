<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_023-1a"/>
　欽定四庫全書<lb/>
世宗憲皇帝上諭内閣卷二十三<lb/>
　　雍正二年八月<lb/>
上諭十六道<lb/>
　　初二日刑部侍郎髙其佩等議奏鮑鑰侵欺官帑應<lb/>
　　著落徇庇之上司楊琳名下追完奉<lb/>
上諭爾等所奏甚屬不合鮑鑰侵欺官帑楊琳徇庇不行<lb/>
　追解均干國法今楊琳既將應解銀兩自行捐解楊琳<lb/>
<pb n="KR2f0008_WYG_023-1b"/>
　之事已完况今楊琳已經身故若仍將鮑鑰名下應交<lb/>
　之利銀向楊琳家屬名下追取是鮑鑰奸玩之徒反得<lb/>
　安然無事殊非法紀之平其鮑鑰原借本銀六千餘兩<lb/>
　法應照追據奏有交剰及變價銀六百餘兩准作鮑鑰<lb/>
　應交本銀其利銀盡行寛免著移咨刑部將鮑鑰枷禁<lb/>
　該城門上俟其完交本銀之日該部奏聞釋放<lb/>
　　初三日諸王大臣等奏䝉<lb/>
恩頒賜<lb/>
<pb n="KR2f0008_WYG_023-2a"/>
　御製朋黨論敬謹實心奉行奏入<lb/>
　上命近侍㳟設香案<lb/>
　召諸王大臣進見奉<lb/>
　上諭諸王大臣等所奏未知衆意僉同否抑出於二三人<lb/>
　　之意而衆人附名同奏者歟今爾等既稱衆意僉同朕<lb/>
　　心深為慰悅爾諸臣但能如陳奏之言實心奉行不但<lb/>
　　朕之福即<lb/>
宗廟<lb/>
<pb n="KR2f0008_WYG_023-2b"/>
社稷之福亦爾諸王大臣之福也朕受<lb/>
聖祖仁皇帝付託之重繼登寶位朕之身上承<lb/>
祖宗之大統為天下臣民主爾等應以大統視朕躬不應以<lb/>
　　昔日在藩之身視朕躬也若朕居心行事有一時一端<lb/>
　　少存當日意見即朕自輕其身爾諸王大臣若尚存當<lb/>
　　日之見是豈知君臣之大義乎若因中有私心尚懷疑<lb/>
　　畏則又不知朕之甚者也朕在藩邸時光明正大不立<lb/>
　　黨援為<lb/>
<pb n="KR2f0008_WYG_023-3a"/>
皇考洞鑒是朕所行已有明效爾等即當以朕躬為法也朕<lb/>
　　四十五年之内旁觀甚明在朝諸臣豈能無一瑕疵朕<lb/>
　　俱寛宥時時諄切訓誨兾其改過自新今日諸王大臣<lb/>
　　既在朕前僉稱共矢公誠並無異念此言<lb/>
天地<lb/>
祖宗實鑒臨之廉親王允禩即代朕焚香以告嗣後爾諸王<lb/>
　　大臣等果能同心奉公協力襄贊<lb/>
上天必加黙佑不但身受厚福餘慶且及子孫若或心懷異<lb/>
<pb n="KR2f0008_WYG_023-3b"/>
　　念退而違背禍必隨之豈能倖免乎朕惟望爾等一徳<lb/>
　　一心輔佐朕躬為天下令主若朕行事偶有闕遺爾等<lb/>
　　或面折廷諍或密封陳奏朕必嘉納至諸臣中有誠心<lb/>
　　為國者衆人當重禮優待之其有心懷二三者當儆戒<lb/>
　　愧勵之以期君臣交勉共臻上理庶今日諸王大臣所<lb/>
　　奏不徒託之空言也願爾等共勉之<lb/>
　　　初四日<lb/>
　諭禮部鄉㑹試爲掄才大典内外簾官子弟理應廻避但<lb/>
<pb n="KR2f0008_WYG_023-4a"/>
　䟦渉數千里志切觀光既至亰師不得與試深為可憫<lb/>
　朕於上科特降諭㫖另行考㧞然此只可暫行不便著<lb/>
　為定例今科凡官員入闈者其子弟著一體應試將試<lb/>
　卷另封進呈朕派大臣校閲遴選庶人才不致屈抑至<lb/>
　於闈中謄録試卷弊端甚多其有賄囑者則書寫精工<lb/>
　否則潦草舛錯致悞佳文著知貢舉及監試御史嚴行<lb/>
　申飭其謄冩不工者必重加責懲令其重寫並令對讀<lb/>
　官嚴飭各生悉心校對勿使字畫錯誤倘外簾官失於<lb/>
<pb n="KR2f0008_WYG_023-4b"/>
　查察日後發覺將該管官員一並嚴加議處<lb/>
　　十一日奉<lb/>
上諭滿洲兵丁於技勇武藝俱屬精練惟向來未習水師<lb/>
　今欲於天津地方設立水師營分撥八旗滿洲前徃駐<lb/>
　防操演似屬有益其應於何處駐劄設立幾營派兵若<lb/>
　干用船若干並如何製造船隻如何演習兵丁之處怡<lb/>
　親王㑹同拉錫朱軾張廷玉蔣廷錫詳議具奏<lb/>
　　十二日<lb/>
<pb n="KR2f0008_WYG_023-5a"/>
　發下密摺叅奏浙江巡撫黄叔琳徇庇鄉紳陳世侃將<lb/>
　　民人賀懋芳立斃杖下又前審理湖廣鹽務曽受商<lb/>
　　人呉雨山賄賂伊弟巡視臺灣御史黄叔璥囘京時<lb/>
　　路過浙江縱僕騷擾地方三案奉<lb/>
上諭黄叔琳前差江南主試及任吏部侍郎時聲名頗好<lb/>
　故用為浙江巡撫自命下日屢次召見觀其神氣頓異<lb/>
　言語浮泛跪聆朕一切訓㫖總不安詳凝神敬聽彼時<lb/>
　朕即疑之自到任後舉薦不公敷奏不當所叅屬員皆<lb/>
<pb n="KR2f0008_WYG_023-5b"/>
　朕訪聞諭知者並非出伊本意而伊即借此以邀名况<lb/>
　密摺奏請之事件件支離兼多請託在廷諸臣先行奏<lb/>
　聞而摺隨繼之此等作用徒自取罪戾耳何能搖惑朕<lb/>
　之主見也朕自黄叔琳抵任以來從未以其所行為是<lb/>
　頻降嚴㫖竟置若罔聞屢次向廷臣論及今覽此奏則<lb/>
　朕所見不謬矣豈可因朕之誤用匪人勉强姑容貽害<lb/>
　地方也朕意此奏大槩真確事雖屑小然初任即如此<lb/>
　肆志將來放縱何事不可為大負朕之任用黄叔琳著<lb/>
<pb n="KR2f0008_WYG_023-6a"/>
　解任佟吉圖著署理巡撫印務將朕所諭一切任内之<lb/>
　事著黄叔琳明白交代佟吉圖其陳氏僕人黄叔璥兩<lb/>
　案與罷市三次情由著將軍安㤗佟吉圗從公嚴察審<lb/>
　明具奏吳雨山一案著李周望塞楞額噶爾泰嚴審定<lb/>
　擬具奏此三案承審諸臣若絲毫瞻徇情面朕必治以<lb/>
　重罪黄叔璥亦著觧任徃浙對理似此存私不法撫臣<lb/>
　都中人人共聞有憑有據而科道徇情不言反將諾岷<lb/>
　等秉公任事之人無影無響風聞弹劾如此是非顛倒<lb/>
<pb n="KR2f0008_WYG_023-6b"/>
　公私不辨甚溺諌官之職大負朕之所望也著都察院<lb/>
　齊集該衙門官員問明回奏<lb/>
　　又<lb/>
諭刑部朕君臨天下常願無一夫不獲其所今年直隸河<lb/>
　西務堤水畧覺漫溢江西亦有一兩縣水發江南海嘯<lb/>
　與浙江起蛟之處亦皆不成災其餘直省各州縣以及<lb/>
　口外用兵地方俱田禾茂盛五榖豐收億兆樂生遂性<lb/>
　咸受和平之福而秋審朝審情實重犯罹於典刑雖其<lb/>
<pb n="KR2f0008_WYG_023-7a"/>
　本無可赦然朕心深為軫惻爰體<lb/>
上帝好生之心著將今年情實人犯停其處决以副朕欽<lb/>
　恤至意<lb/>
　　十四日奉<lb/>
上諭朕思天地之間惟此五行之理人得之以生全物得<lb/>
　之以長養而主宰五行者不外夫隂陽陰陽者即鬼神<lb/>
　之謂也孔子言鬼神之徳體物而不可遺豈神道設教<lb/>
　哉蓋以鬼神之事即天地之理不可以偶忽也凡小而<lb/>
<pb n="KR2f0008_WYG_023-7b"/>
　　邱陵大而川嶽莫不有神焉主之故皆當敬信而尊事<lb/>
　　况海為四瀆之歸宿乎使以為不足敬則堯舜之君何<lb/>
　　以望秩於山川文武之君何以懷柔百神及河喬嶽今<lb/>
　　愚民昧於此理往往信滛祀而不信神明傲慢䙝凟致<lb/>
　　干天譴夫善人多而不善人少則天降之福即稍有不<lb/>
　　善者亦䝉其庇不善人多而善人少則天降之罰雖善<lb/>
　　者亦被其殃近者江南報上海崇明諸處海水泛溢浙<lb/>
　　江又報海寜海鹽平湖㑹稽等處海水衝决隄防致傷<lb/>
<pb n="KR2f0008_WYG_023-8a"/>
　田禾朕痛切民隐憂心孔殷水患雖闗乎天數或亦由<lb/>
　近海居民平日享安瀾之福絶不念神明庇䕶之力傲<lb/>
　慢䙝凟者有之夫敬神固理所當然而趨福避禍之道<lb/>
　即在乎此能敬則謂之順天不敬則謂之䙝天䙝天之<lb/>
　人顧可望綏寧之福乎詩曰敬天之怒無敢戲豫又曰<lb/>
　畏天之威于時保之朕固當朝乾夕惕不遑寧處以敬<lb/>
　承天意亦願爾百姓共凛此言内盡其心外盡其禮敬<lb/>
　神如神在實以至誠昭事而不徒尚乎虛文人意即神<lb/>
<pb n="KR2f0008_WYG_023-8b"/>
　意一念之感格自足以致休祥豈獨一鄉一家之被其<lb/>
　澤哉爾百姓果能人人心存敬畏必獲永慶安瀾著該<lb/>
　督撫將此諭㫖令地方官家喻户曉俾沿海居民一體<lb/>
　知悉<lb/>
　　又<lb/>
諭吏部凡官員虧空錢糧倉榖該管上司失於盤查自應<lb/>
　革職分賠但定例虧空官員審無侵欺入己之項勒限<lb/>
　一年内賠補全完准以原職補用而失察革職之上司<lb/>
<pb n="KR2f0008_WYG_023-9a"/>
　轉不得與本官一體開復似屬可憫嗣後虧空銀榖限<lb/>
　内全完例應開復者該督撫查明原叅失察之上司一<lb/>
　併題請開復爾部即行文直省督撫遵行<lb/>
　　十八日<lb/>
諭都察院嗣後外省督撫有懐私背法逞威如蔡珽之逼<lb/>
　死知府黄叔琳之杖斃商人等事給事中御史等若受<lb/>
　其請託賄賂瞻徇隠瞞經朕於别處訪聞將都察院堂<lb/>
　官一併議處至叅劾本章科道或有畏難之心亦未可<lb/>
<pb n="KR2f0008_WYG_023-9b"/>
　定可將本章封固祗稱叅本不必聲明姓名事由<lb/>
　　十九日奉<lb/>
上諭國家分理庶績務在得人道府州縣等官尤屬要職<lb/>
　其有才幹素著亷潔自持者不得以時上聞何以示勸<lb/>
　著於各省道府同知通判州縣等官内總督保奏三員<lb/>
　巡撫保奏二員布政使按察使各保奏一員將軍提督亦<lb/>
　屬本省大員將所知者亦令保奏一員俱各密封保奏<lb/>
　不得㑹同商酌此保奏内不必將朕特用之員塞責朕<lb/>
<pb n="KR2f0008_WYG_023-10a"/>
　特用人員内有才守兼優者不拘人數亦另摺奏聞俟<lb/>
　朕降旨調取之時再令來京引見如所保之人不當日<lb/>
　後劣蹟敗露將保奏上司一併治罪<lb/>
　　又<lb/>
諭吏部恩詔内漢大臣廕生缺少壅滯不得補用著將年<lb/>
　二十以上者查明人數請題考試其在外省有情願來<lb/>
　京考試者亦著一體考試限明嵗八月赴考<lb/>
　　二十日<lb/>
<pb n="KR2f0008_WYG_023-10b"/>
諭吏部近有諭㫖著佟吉圗署理浙江巡撫印務謝賜履<lb/>
　未到之前巡鹽印務亦著佟吉圖署理今覽噶爾泰奏<lb/>
　稱現今海水漫溢鹽厰漂沒頗多沿海州縣民人田廬<lb/>
　大受其患等語浙省正在有事之時佟吉圗辦理兩處<lb/>
　印務力不能支著石文焯馳驛速往浙省署理巡撫印<lb/>
　務石文焯到時將被災人民作何撫字作何賬濟之處<lb/>
　一面辦理一面奏聞河南巡撫印務著田文鏡署理該<lb/>
　部速行<lb/>
<pb n="KR2f0008_WYG_023-11a"/>
　　　二十二日<lb/>
　諭諸王宗室等朕今日特召爾宗室等入内以朕意遍諭<lb/>
　　爾等書云克明峻徳以親九族朕今纘承<lb/>
皇考聖祖仁皇帝大業若不首正宗室何以正天下萬民朕<lb/>
　　厯年來見宗室之習氣不善無故視若仇讐彼此交相<lb/>
　　䧟害動輙語人曰彼與我甚不相合專欲䧟我否則曰<lb/>
　　彼原與我有仇專欲害我夫今日宗室皆是同<lb/>
祖骨月仇自何來此皆惡亂之人搆鬬其間令骨月生隙耳<lb/>
<pb n="KR2f0008_WYG_023-11b"/>
　　朕未登大位之先不但朕之兄弟宗室即八旗大臣官<lb/>
　　員並無一人與朕有仇通國共知所以方可於爾等之<lb/>
　　前下此諭㫖即曰有之今便與爾等明言之以共改此<lb/>
　　陋習豈非美事朕在藩邸時不特不與人結仇亦不與<lb/>
　　人結黨爾宗室等一家骨月視若仇讐反將母黨妻族<lb/>
　　子婿及漫不相干之人視為至戚親密徃来朕在藩邸<lb/>
　　有年與舅族皇后族及諸姻戚之家並無一親宻太過<lb/>
　　者亦衆所共知也且亦並無與滿漢大臣及内廷執事<lb/>
<pb n="KR2f0008_WYG_023-12a"/>
　　人侍衛等一人交結親密往來者初時弟兄之内尚相<lb/>
　　往來自戊子年<lb/>
皇考下訓㫖之後弟兄之内亦並無私相往來之處若有私<lb/>
　　相往來之事能掩誰人之耳目乎自前嵗公請<lb/>
皇考幸朕花園之後朕具饍召莊親王公允祹看花又曽召<lb/>
　　誠親王因病不至又曽召恒親王怡親王果郡王逮允<lb/>
　　禵出征時亦曽屢次具饍召之此外更無有也前猶有<lb/>
　　人疑朕與二阿哥不睦夫二阿哥為皇太子時乃國之<lb/>
<pb n="KR2f0008_WYG_023-12b"/>
　　儲君也二阿哥未得罪之先朕但盡弟道臣道凡事敬<lb/>
　　謹因<lb/>
皇考隆恩篤愛朕躬二阿哥恐有妨于己遂至以非理相加<lb/>
　　然朕惟有盡己之道㳟敬㢲順而已此皆衆所共知戊<lb/>
　　子年二阿哥得罪令伊保全者誰之力歟雖二阿哥亦<lb/>
　　知感激也此時<lb/>
皇考聖躬違和又禁錮允禔拏問允禩連有四大事朕忘身<lb/>
　　與家惟以<lb/>
<pb n="KR2f0008_WYG_023-13a"/>
皇考為念靡書靡夜凡百躬親者四閲月欲報<lb/>
皇考隆恩於萬一<lb/>
皇考灼知朕之為人行事爰付大位葢因朕心仁慈毫無朋<lb/>
　　黨偏私能明大義可以保全爾等之故也朕向者不特<lb/>
　　無意於大位心實苦之前嵗十一月十三日<lb/>
皇考始下㫖意朕竟不知朕若知之自别有道理<lb/>
皇考賓天之後方宣㫖與朕朕豈可明知而任國家之擾亂<lb/>
　　乎不得已纘承大業<lb/>
<pb n="KR2f0008_WYG_023-13b"/>
皇考聖明此事預定所以大業授受之際太平無事以成國<lb/>
　　家之善慶夫宗室惡習<lb/>
皇考以冲齡踐阼何由細悉朕今嗣位若明知而不為整理<lb/>
　　仍聽爾等相仇相䧟是負<lb/>
皇考付託大業之意矣爾等内有背主鑽營結黨之人豈能<lb/>
　　逃爾等衆人耳目若平日不肖之人果能努力改過自<lb/>
　　新頂戴君上殫心盡力於國家朕亦必為包容如蘇努<lb/>
　　等懐挾伊祖舊讐專意離間宗支使互有煩言人人不<lb/>
<pb n="KR2f0008_WYG_023-14a"/>
　　睦朕即位以來棄伊過惡格外施恩朕豈懼伊等而然<lb/>
　　耶亦欲其改過從善耳伊等不從仍在下鑽營搆亂毫<lb/>
　　不悛改專欲與伊祖報仇朕為主上國法是守豈可容<lb/>
　　其如此乎爾等毋猶視朕躬為昔日之雍王當念朕躬<lb/>
　　為<lb/>
聖祖之繼體承<lb/>
太祖<lb/>
太宗<lb/>
<pb n="KR2f0008_WYG_023-14b"/>
世祖<lb/>
聖祖之天下<lb/>
　社稷之身朕為令主羣生共享太平之福使羣生感戴朕躬<lb/>
　　是即感戴<lb/>
聖祖皇考也大學云在止於至善朕望爾等偕至於善尤望<lb/>
　　爾等輔佐朕躬善益求善朕居大位勤念<lb/>
皇考付託之故思日孜孜惟善是從施於有政以期兼善天<lb/>
　　下爾等當體朕此意各存善心各行善事朕若少有過<lb/>
<pb n="KR2f0008_WYG_023-15a"/>
　　失爾等竭其所知力為匡正弼諌俾朕得為令主誠使<lb/>
　　宗室之内無非善人善事以示天下後世豈不美哉昔<lb/>
　　爾宗室如此不睦相䧟如仇幸遇<lb/>
聖祖仁皇帝及朕躬父子相承槩與包容百事消釋以有今<lb/>
　　日若遇冲齡不才之主宗室相䧟必至殺戮殆盡爾等<lb/>
　　知此益當相親相睦恪遵國法各守本分敬慎勤儉豈<lb/>
　　獨朕心懽悅外人知之誰不稱頌加敬乎如大阿哥允<lb/>
　　禔廉親王允禩郡王允禵貝子允禟俱各不知本量結<lb/>
<pb n="KR2f0008_WYG_023-15b"/>
　　為朋黨欲成大事<lb/>
皇考洞鑒其情禁錮允禔令允禵出征西寜置之逺地無知<lb/>
　　之人反謂試用允禵將定儲位允禵遂妄生覬覦舉國<lb/>
　　盡知<lb/>
皇考年髙體弱置繼統之子於數千里之逺有是理乎禁錮<lb/>
　　允禔逺置允禵者特知二人昏悖狂肆恐亂國家也伊<lb/>
　　等結為朋黨竭力鑽營本係嫡親兄弟又結為同盟示<lb/>
　　相親密鑽營内廷之人巧行賄賂收服人心家貧者隂<lb/>
<pb n="KR2f0008_WYG_023-16a"/>
　　與貨財好名者美言稱奬徧置耳目以愚弄人專欲待<lb/>
　　間乗時成伊大志誠親王曽奏<lb/>
皇考云伊等所為學梁山泊賊當時<lb/>
皇考亦曽屢下諭㫖謂伊等如梁山泊賊從前衆皆保廉親<lb/>
　　王為皇太子視為竒人今朕封伊為親王用之重地彼<lb/>
　　之所以報朕待朕者舉國知之矣振古未聞有如此不<lb/>
　　知君臣大義之竒人也因此朕即位以來離散伊黨令<lb/>
　　居逺地惟望伊等改悔前行朕今日豈懼此等匪人黨<lb/>
<pb n="KR2f0008_WYG_023-16b"/>
　　與所懼者萬一事生必致誅戮多人耳朕之仁愛至意<lb/>
上天知之朕躬非朕所惜但所居者<lb/>
太祖<lb/>
太宗<lb/>
世祖<lb/>
聖祖之位<lb/>
社稷天下之所係也書曰以親九族九族既睦夫親之者朕<lb/>
　　也睦則在于爾等若不知大義擾亂國經懐亂臣賊子<lb/>
<pb n="KR2f0008_WYG_023-17a"/>
之心朕雖百方寛宥教訓爾等不悛不改朕亦無可柰<lb/>
何從前大阿哥畏人暗害毎夜各門加鎻侍衛夸色亦<lb/>
恐人殺之窻楞俱用板釘此等人生在世日恐見殺於<lb/>
人雖生何為伊盖亦自知其所行為實屬巨惡也夫人<lb/>
不知己之惡反以人之言其惡者為仇又如子孫各知<lb/>
其祖父所行之惡理應黽勉修省乃以為歴世所仇而<lb/>
益相仇恨庸懦之輩挾仇尚淺英儁之人挾仇更深此<lb/>
等習氣豈為美事凡人必言行相合乃嘉朕今嗣大位<lb/>
<pb n="KR2f0008_WYG_023-17b"/>
何者為朕之所行之事六部大臣外省督撫皆能遵㫖<lb/>
奉行是即朕之所行之事也朕下訓㫖於爾等而爾等<lb/>
不能悛改惡習即朕之不能言行相合也俾朕言行相<lb/>
合者在爾等為朕努力矣又今爾等内有為蘇努呉爾<lb/>
占星尼之㓜輩者誠知爾等長軰之罪戾毋患其未能<lb/>
匡救於前但從此勤修善行無復繼其奸宄惡跡可也<lb/>
若聞朕降此慈訓猶執祖父以來舊仇稍存報復之見<lb/>
其人自必立遭殃禍爾等敬識之竭力自治能自治者<lb/>
<pb n="KR2f0008_WYG_023-18a"/>
則皆善人也又爾宗室等居家各宜守分節儉毋或侈<lb/>
費當以虛名僣稱為戒爾等行事僣侈亦非美事貝子<lb/>
公等輙擬諸王官員閒散宗室輙擬貝子公使其身果<lb/>
為王貝勒而下人稱為王貝勒宜也下人非分之諂稱<lb/>
於己何榮適足取人嘲笑耳朕初為貝勒時人稱為王<lb/>
輙為赧顔又諸宗室家毋妄與外邊漢人來徃如有教<lb/>
書作文等事當用舉人進士此輩皆吾國家考取録用<lb/>
之員其心無他一種考試不中之人生性好事在外各<lb/>
<pb n="KR2f0008_WYG_023-18b"/>
處夤縁乃漢人中下賤之輩斷不可與親近伊等但誘<lb/>
人多事從中僥倖得利遂其志願爾等敬識之朕望爾<lb/>
等克篤忠誠盡心効力凡知君臣大義者衆敬之其怨<lb/>
望搆亂不知君臣大義之奸宄必衆辱之如此則善人<lb/>
知感愈加為善惡人知恥思改其惡矣凡諸陰詭詐惡<lb/>
好結仇讐之習爾等返之於身有當速改無則加勉家<lb/>
庭之間崇實安分習武學文存敬慎勤恪之心行睦婣<lb/>
任恤之事朕所日望者誠實之人光明正大所深惡者<lb/>
<pb n="KR2f0008_WYG_023-19a"/>
　作偽之人詭詐陰險爾等惟朕所望者是遵所惡者是<lb/>
　戒福禄自至矣吾宗室甚衆果能和𠂻一體交相愛恤<lb/>
　交相匡救各持大義為子孫表範世世率由如此則我<lb/>
　家庭之内和氣達於天地億萬斯年垂諸史册我宗室<lb/>
　之榮顯何如哉何為守目前之陋習挾徃日之㣲嫌而<lb/>
　棄千萬載之令名乎况爾等雖固守此陋習必無所益<lb/>
　堅挾此㣲嫌必不能報徒然犯法受辱貽羞天下萬世<lb/>
　而已可惜朕此一畨誠心訓誨爾宗室等尚其誠服而<lb/>
<pb n="KR2f0008_WYG_023-19b"/>
　力行之朕不勝厚望各宜竭力自勉<lb/>
　　二十四日<lb/>
諭戸部前因江浙督撫等摺奏七月十八十九等日驟雨<lb/>
　大風海潮泛溢衝决堤岸沿海州縣近海村莊居民田<lb/>
　廬多被漂没朕即密諭速行具本奏聞賑恤但思被災<lb/>
　小民望賑孔廹若待奏請方行賑䘏致時日躭延災民<lb/>
　不能即沾實惠朕心深為憫惻著該督撫委遣大員踏<lb/>
　勘被災小民即動倉庫錢糧速行賑濟務使災黎不致<lb/>
<pb n="KR2f0008_WYG_023-20a"/>
　失所其應免錢糧田畝即詳細察明請蠲凡海潮未至<lb/>
　之村荘不得混行濫冒至扵𦂳要堤岸衝决之處務須<lb/>
　速行修築無使鹹水流入田畝朕念切痌瘝務令早沾<lb/>
　實恵該地方官各宜實心奉行加意撫綏俾凋瘵得蘇<lb/>
　生全速遂以副朕勤恤民隐至意爾部即行文各該督<lb/>
　撫遵奉速行<lb/>
　　又少詹事錢以塏條奏重修闕里<lb/>
孔廟應令内外儒臣捐貲營建奉<lb/>
<pb n="KR2f0008_WYG_023-20b"/>
上諭前聞<lb/>
孔廟被災朕即降㫖遣大臣前往作速估計動支正項錢<lb/>
　糧擇日興工務期規制復舊廟貎重新覽錢以塏所奏<lb/>
　内外大小臣工幼業詩書仰承聖澤各宜捐貲修建等<lb/>
　語雖為當理今有㫖已令動支錢糧不必再令臣工捐<lb/>
　貲但朕亦不便阻儒士之私情今直省府州縣<lb/>
文廟學宫或有應修者本籍科甲出身現任之員及居家<lb/>
　進士舉人生員平日讀聖人之書理宜飲水思源不忘<lb/>
<pb n="KR2f0008_WYG_023-21a"/>
　所自如有情願捐貲不必限以數目量力捐出修理各<lb/>
　該地方<lb/>
文廟學宫並祭器等項其不願者不必强勒<lb/>
　　二十七日奉<lb/>
上諭營千把總亦應給與封典其封號勅命該衙門撰擬<lb/>
　具奏<lb/>
　<lb/>
　<lb/>
<pb n="KR2f0008_WYG_023-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷二十三<lb/>
</p>
<p>
</p>
  </div>
</body>
</text>
</TEI>
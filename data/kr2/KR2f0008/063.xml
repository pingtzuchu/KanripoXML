<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_063-1a"/>
　欽定四庫全書<lb/>
世宗憲皇帝上諭内閣卷六十三<lb/>
　　雍正五年十一月<lb/>
上諭三十五道<lb/>
　　初三日奉<lb/>
上諭定例凡在京各部院官員因病告假回籍調理者病<lb/>
　痊之日仍以原衙門補用至在外各官一經告病即令<lb/>
　休致所以防不肖有司之託病規避也夫外官有地方<lb/>
<pb n="KR2f0008_WYG_063-1b"/>
　之責果係患病不能辦理事務自應呈請離任但病痊<lb/>
　之日格於成例雖有才具優長之員不得起用殊為可<lb/>
　惜從前有府縣官員告病者朕降㫖調來引見見其才<lb/>
　尚可用即命醫調治痊可仍行補用誠以人才難得雖<lb/>
　片長薄技不忍棄置也嗣後外官告病者著督撫查明<lb/>
　確實具題令其回籍調治痊可有情願起用者於本籍<lb/>
　起文赴部引見仍以原缺補用如此則可以杜規避之<lb/>
　端而人材亦不至淪棄矣<lb/>
<pb n="KR2f0008_WYG_063-2a"/>
　　又<lb/>
諭戸部朕前降諭㫖令各省設立收買銅器公所於屬員<lb/>
　中選擇廉謹老成之人專司其事在司庫先撥數千金<lb/>
　以為價值嗣後陸續給發業經通行曉諭但恐各州縣<lb/>
　與所設公所有相隔甚逺之處民間交納未便朕意欲<lb/>
　令直省州縣凡民間交納銅器准其抵作正項錢糧但<lb/>
　恐交納者多而經費所在有未便之處或行之既久轉<lb/>
　有燬錢交官之流弊應如何舉行方為妥協其可行於<lb/>
<pb n="KR2f0008_WYG_063-2b"/>
　何等省分並作何交納扣抵與生銅熟銅定價之處爾<lb/>
　部詳議具奏朕又聞外省官員有欲捐買銅觔者此斷<lb/>
　不可行該地方官但能實心辦理收銅事務便於公事<lb/>
　有益如有已將已貲現買銅觔者著將銅交官仍照觔<lb/>
　數給與價值<lb/>
　　初五日奉<lb/>
上諭奉天習俗不堪凡犯罪發遣之人若發往相近邊地<lb/>
　必至逃回又生事端嗣後犯法之人應枷責發遣者著<lb/>
<pb n="KR2f0008_WYG_063-3a"/>
　解送來京照例枷責滿日發與西安荆州等處滿洲駐<lb/>
　防之兵丁為奴向來奉天等處發遣人犯并彼處旗下<lb/>
　家人私自逃走者甚多該將軍等但有緝捕之名而無<lb/>
　其實嗣後著該將軍等將每年緝獲之犯與未獲之犯<lb/>
　於年底報部奏聞候㫖分别賞罰其從前逃走之犯著<lb/>
　該將軍等通行出示曉諭給以數月之限令其自首若<lb/>
　伊等於雍正六年五月以前自行投到則免其逃走之<lb/>
　罪仍照本罪安插倘不行自首被人拏獲則嚴加治罪<lb/>
<pb n="KR2f0008_WYG_063-3b"/>
　以上數條著該部定議具奏<lb/>
　　初六日<lb/>
諭理藩院今年口外䝉古地方雖皆豐收但科爾沁敖漢<lb/>
　等十六處札薩克地方聞得收穫未甚豐盛此等旗分<lb/>
　宜加特恩科爾沁地方五旗著賞銀三千兩此項銀兩<lb/>
　著交與現今在京科爾沁王羅卜藏滚布貝子拉錫等<lb/>
　帶去將科爾沁土謝圖親王等處五旗未能豐收者查<lb/>
　明賞給敖漢等十一處札薩克地方著賞銀六千兩此<lb/>
<pb n="KR2f0008_WYG_063-4a"/>
　項銀兩爾衙門可派司官二員分兩路帶去㑹同各處<lb/>
　札薩克將未能豐收者查明賞給再此等札薩克各旗<lb/>
　倉内現有存貯米糧其未能豐收者應如何酌量借給<lb/>
　之處爾衙門議奏<lb/>
　　又江西廵撫布蘭泰題叅撫標遊擊裴魁虛冒兵糧<lb/>
　　請革職審擬奉<lb/>
上諭裴魁為人老實或者辦事糊塗亦未可知因其曾出<lb/>
　兵効力有年是以陞授蔚州叅將今布蘭泰叅其遊擊<lb/>
<pb n="KR2f0008_WYG_063-4b"/>
　任内虚冒馬糧二分歩糧三分守糧六分題請革職審<lb/>
　究凡武弁虚冒糧餉幾分乃係歴來積弊較之有司之<lb/>
　貪贓枉法累及國計民生者原有分别該上司等自應<lb/>
　預先訪聞嚴行申飭令其悛改為國家愛惜人才若切<lb/>
　加訓誨仍不遵奉則當叅革治罪今布蘭泰到任伊始<lb/>
　尚未教導屬員遽以空糧幾分將裴魁叅革未免過刻<lb/>
　若督撫等皆如此叅劾恐有用之才受微愆之累而不<lb/>
　得改過自新者多矣布蘭泰所叅裴魁虛冒之糧大槩<lb/>
<pb n="KR2f0008_WYG_063-5a"/>
　確實朕念裴魁從前効力從寛免其究問著降三級仍<lb/>
　留叅將之任嗣後當洗心滌慮以贖前愆倘仍蹈故轍<lb/>
　斷不寛貸朕此番降㫖將裴魁寛免深恐各省武弁等<lb/>
　剋扣兵糧而該管上司等徇情寛縱者由此漸多若照<lb/>
　例將裴魁治罪則又恐各該上司以此事叅處為是因<lb/>
　而各務捜求使可用之員微有小過不加訓飭即行黜<lb/>
　革實屬可惜布蘭泰若具摺奏聞朕自宻批教導今既<lb/>
　具本前來除准行寛免之外實乏料理得中之法朕不<lb/>
<pb n="KR2f0008_WYG_063-5b"/>
　得不明降諭㫖至於寛嚴輕重之間朕實以至公之心<lb/>
　而權衡於至當之理倘督撫提鎮等不能深體朕心則<lb/>
　必有寛嚴失當之弊今因此一事將朕意通行曉諭惟<lb/>
　在封疆大臣等祗遵朕訓隨事察理因時制宜遇屬員<lb/>
　中之小過當加訓戒容其改悔自新方能事事合乎公<lb/>
　平至當也<lb/>
　　初八日奉<lb/>
上諭前據怡親王大學士朱軾奏稱直𨽻水田稻穀豐收<lb/>
<pb n="KR2f0008_WYG_063-6a"/>
　民間多不慣食稻米請發銀採買米石使得賣米價銀<lb/>
　以買小米髙粱於百姓甚屬有益此特為民食計非為<lb/>
　倉儲計也近聞州縣中竟有逼勒小民强買稻米者此<lb/>
　等不肖官吏生事擾民將朕愛民德政奉行不善反為<lb/>
　擾民之事較之一切貪劣之員尤為可惡該督等漫無<lb/>
　覺察所司何事此皆庸碌州縣假手不肖賤役書吏任<lb/>
　其顛倒之所致著令確查嚴叅治罪倘該督等徇情隱<lb/>
　庇不行查叅將該督等一併嚴加議處著將朕㫖傳諭<lb/>
<pb n="KR2f0008_WYG_063-6b"/>
　通省務令百姓人人知之<lb/>
　　又奉<lb/>
上諭朕惟漢史始志地理葢本禹貢職方之遺而條其郡<lb/>
　邑紀其戸口以宣究其風俗教化也今各省皆有志書<lb/>
　惟八旗未經紀載我朝立制滿洲䝉古漢軍俱𨽻八旗<lb/>
　每旗自都統副都統叅領佐領下逮領催閒散人體統<lb/>
　則尊卑相承形勢則臂指相使規模宏逺條理精宻超<lb/>
　越前古豈可無以紀述其盛况其間偉人輩出樹宏勲<lb/>
<pb n="KR2f0008_WYG_063-7a"/>
　　而建茂績與夫忠臣孝子義夫節婦潛德幽光足為人<lb/>
　　倫之表範者不可勝數若不為之採摭薈萃何以昭示<lb/>
　　無窮朕意欲論述編次彚成八旗志書年來恭修<lb/>
聖祖仁皇帝實録今已漸次告成即著諸總裁官領其事選<lb/>
　　滿漢翰林分纂其滿洲漢軍内有通曉漢文而學問優<lb/>
　　長堪備纂修之任者無論進士舉人貢監生員以至閒<lb/>
　　散人等俱著該旗都統副都統保送但勿徇情濫舉不<lb/>
　　實以副朕慎重著述之至意<lb/>
<pb n="KR2f0008_WYG_063-7b"/>
　　　初十日奉<lb/>
　上諭朕日理萬幾勤思上治凡外省來京之小臣如州縣<lb/>
　　佐貳等官常令引見并許條奏地方事務數年以來覽<lb/>
　　所奏甚多其中鄙瑣支離及無關於利弊者悉皆棄置<lb/>
　　至或指陳近理言若可採者每多發出或交九卿議奏<lb/>
　　或交外省督撫議奏或酌量准行此皆朕留心政治期<lb/>
　　有裨益於各地方之意也特恐行之日久致生弊端或<lb/>
　　各省督撫藩臬等見地方事務有不便自行陳奏之處<lb/>
<pb n="KR2f0008_WYG_063-8a"/>
　因授意假手於所屬官員令具來京引見時寫入條陳<lb/>
　之内亦未可定朕防微杜漸不得不預行曉諭倘有此<lb/>
　等則顯蹈欺罔之罪一經發露斷不寛貸至朕於天下<lb/>
　政務詳加籌畫以期至當時時頒發諭㫖訓勵大小臣<lb/>
　工總為國計民生之至要在各省督撫諸臣自當實心<lb/>
　遵奉但恐日久廢弛不能事事凛之於心又或前任督<lb/>
　撫所奉之諭㫖後來接任者未曾備悉不無借端忽視<lb/>
　之弊今特諭各省督撫等著將厯來所奉上諭俱繕録<lb/>
<pb n="KR2f0008_WYG_063-8b"/>
　成冊一一詳載以便每日觀覽觸目警心若前後任交<lb/>
　代之際即將此冊傳交不許失漏藏匿如此則前任奉<lb/>
　行之諭㫖後任仍得知所遵循觀覽之際悉如親承朕<lb/>
　訓於國計民生庶有裨益<lb/>
　　又奉<lb/>
上諭朕覽明太祖所著洪武寳訓一書詞義周詳告誡諄<lb/>
　切所以教其子孫臣庶者亦費苦心但明太祖起自布<lb/>
　衣奄有天下雖姿性過人而其識見尚局於卑隘之習<lb/>
<pb n="KR2f0008_WYG_063-9a"/>
　　故規模未臻於廣大葢縁文過其實故言行多不能相<lb/>
　　符而議論自相矛盾者有之朕觀堯舜授受心法惟有<lb/>
　　一中治世之道必事事合乎時中始為至善而厯代史<lb/>
　　冊所載帝王之舉動言論每於中道之權衡未能悉協<lb/>
　　者大抵由於時勢之所值不同而政治訓辭亦因之而<lb/>
　　有偏向後之論者遂不能無疑議於其間朕意欲將經<lb/>
　　史所載厯代帝王之嘉言懿行我<lb/>
太祖<lb/>
<pb n="KR2f0008_WYG_063-9b"/>
太宗<lb/>
世祖<lb/>
聖祖四聖相承之神謨聖烈合於大中至正之道者採録編<lb/>
　　輯纂為一書以紹執中建極之心傳為萬世子孫之法<lb/>
　　鑒其書著派翰林官分任纂修陸續進呈朕親加酌定<lb/>
　　　又奉<lb/>
　上諭自古治水之法惟在順其自然之勢而利導之葢水<lb/>
　　之為害者大抵由於故道湮塞使水不得徑直暢流以<lb/>
<pb n="KR2f0008_WYG_063-10a"/>
　致泛溢而為患但恐徑直之路湮塞年久或民間既已<lb/>
　葢造室廬開墾田畝或且安葬墳墓人情各顧其私不<lb/>
　知逺大之計今見欲於此地開濬河道則因循規避百<lb/>
　計阻撓而司其事者未免惑於浮議遂致遷就紆回别<lb/>
　開溝洫茍且從事而不能成一勞永逸之舉此治水之<lb/>
　通弊也昨岳鍾琪奏稱陜西現在興修漢渠以濟民田<lb/>
　亦以開濬之處不無礙於墳墓故爾遲回朕諭之曰果<lb/>
　係民間墳墓所在當給與買地之價令其遷葬民自樂<lb/>
<pb n="KR2f0008_WYG_063-10b"/>
　從岳鍾琪云若果給與遷葬之費則公私均便小民無<lb/>
　不樂從者朕已諭岳鍾琪在陜遵行目今江南地方現<lb/>
　在興修水利著該撫與欽差官員亦照此辦理若水勢<lb/>
　必由之路有礙墳墓即於興修水利錢糧内動支銀兩<lb/>
　給與本人令其改葬俾小民既有營葬之資而河工亦<lb/>
　收利導之益則水患可除水利可興地方永逺䝉福矣<lb/>
　　十一日<lb/>
諭刑部朕曾降諭㫖自雍正五年正月初一日為始直𨽻<lb/>
<pb n="KR2f0008_WYG_063-11a"/>
　盗案事發仍照舊例不分首從皆斬直𨽻盗案多由各<lb/>
　省匪類聚集上盜著行文各省督撫出示遍行曉諭使<lb/>
　皆知所畏懼所頒諭㫖甚明今年直𨽻現有緝獲之案<lb/>
　爾部即訊明該犯若地方官已經曉諭該犯何以愍不<lb/>
　畏死尚敢行刦若地方官未經曉諭即行文該督何以<lb/>
　不遵奉諭㫖遍行曉諭將緣由查明咨部爾部具題時<lb/>
　繕摺夾入本内具奏<lb/>
　　十二日奉<lb/>
<pb n="KR2f0008_WYG_063-11b"/>
上諭江西廵撫布蘭泰奏稱江西所有制錢不敷民間之<lb/>
　用請每歳多撥滇錢一萬貫運至漢口江西省動庫銀<lb/>
　一萬兩委員前往漢口交易運囘之日照京中制錢搭<lb/>
　放之例毎滇錢一千作餉銀一兩均匀搭放俾流通交<lb/>
　易等語從前鄂爾泰奏請將滇省所鑄錢文除本省搭<lb/>
　放外每年以四萬貫發運楚省川江兩廣等處朕已降<lb/>
　㫖允行著戸部行文鄂爾泰於此四萬貫内以一萬貫<lb/>
　運至漢口將起程日期預行知㑹布蘭泰令其委員接<lb/>
<pb n="KR2f0008_WYG_063-12a"/>
　運<lb/>
　　又兵部議奏千總陳天禄等偷運米穀出洋照律治<lb/>
　　罪奉<lb/>
上諭此本内千總陳天禄把總黄正登以本省之人為本<lb/>
　省地方營弁敢於故違海洋之禁賄放米船甚為不法<lb/>
　向來朕聞廣東福建之人性多貪利而俗習輕悍敢於<lb/>
　為非其曾經身為武職官弁者或因事革退閒廢在家<lb/>
　往往不能安分常於本地方生事此等人既久在營伍<lb/>
<pb n="KR2f0008_WYG_063-12b"/>
　之中於武職上司衙門往來習熟又因曾任職官舉動<lb/>
　言語足以煽惑本地方之人是以藐玩國法肆行無忌<lb/>
　而愚昧之人被其引誘而不覺朕意嗣後廣東福建二<lb/>
　省及浙江沿海温台寧波等府之武職官員有因事叅<lb/>
　處已經革職治罪而家居者不便仍留本地方居住其<lb/>
　原任守備千把等官則酌量派往直𨽻山東河南等省<lb/>
　入伍食糧免伊等在籍生事既歸營伍則有約束又有<lb/>
　兵糧以養贍其身家其中漢仗弓馬尚好者仍可改過<lb/>
<pb n="KR2f0008_WYG_063-13a"/>
　自新勉圖効力之路似有裨益其副將以下都司以上<lb/>
　叅革治罪之員若係本省之人著另行請㫖其如何分<lb/>
　别定例之處該部詳議具奏<lb/>
　　十五日奉<lb/>
上諭雍正二年冬髙其倬在雲南總督任内時奏稱向來<lb/>
　本營之兵即拔補本營之千把其營中兵丁非親即友<lb/>
　恐難破除情面稽查約束若有志者欲立體統規矩而<lb/>
　同輩之千把又羣起而哂笑之請將雲貴二省考定拔<lb/>
<pb n="KR2f0008_WYG_063-13b"/>
　補之人調取外營一員與之對換其同城之營仍不准<lb/>
　調換等語比時朕降諭㫖覽髙其倬此奏料理甚屬合<lb/>
　理若應行之於直省該部確議具奏若有不盡善處亦<lb/>
　不可迎合朕意隨經兵部議稱本營兵丁拔補本營千<lb/>
　把實有流弊不可不亟為革除應照髙其倬所請令各<lb/>
　省一體遵行等語朕因内外大臣之議僉同是以准行<lb/>
　嗣後即有人奏稱此事於千把總甚不便者朕恐其惑<lb/>
　於屬下微員自便其私之議論故如此陳奏曾宻批申<lb/>
<pb n="KR2f0008_WYG_063-14a"/>
飭之乃數年以來朕留心遍加體訪始知將此處兵丁<lb/>
用為他處千把實有未便之處葢兵丁平日所管汎地<lb/>
其情形險阻素所深知及用為千把諸事有駕輕就熟<lb/>
之益若用往他處則初到之時一切茫然必待學習而<lb/>
後通曉此辦理公事之當籌及者也至於微員末弁安<lb/>
土重遷盤費居址措置匪易若令調換至數百里外必<lb/>
至拮据艱難有室家之累此又私情之當籌及者也朕<lb/>
思若以本營之兵丁即為本營之千把誠不能免於牽<lb/>
<pb n="KR2f0008_WYG_063-14b"/>
制瞻徇若於同城之中更換營頭如係左營則用為右<lb/>
營前營則用為後營又如撫標鎮標之同城者亦可互<lb/>
相更換如此庶於公事有益而於私情亦便其地方只<lb/>
有一營者或應於就近調補或應仍照從前舊例以上<lb/>
諸條如何方為妥協著該部定議具奏朕辦理天下政<lb/>
務惟期事事妥協使人人均受其益至於前後互異之<lb/>
名朕所不辭將此曉諭中外知之<lb/>
　又奉<lb/>
<pb n="KR2f0008_WYG_063-15a"/>
上諭頃四川提督黄廷桂奏摺内稱奉㫖沙汰千把總現<lb/>
　在標下有千把二員原係長隨出身應在沙汰之列但<lb/>
　此二員在軍前甚屬効力是以未曾沙汰特行奏聞等<lb/>
　語朕因從前督撫提鎮等拔補千把總多由於請託情<lb/>
　面并有以家人長隨中老弱不堪之人補充千把以市<lb/>
　私恩者是以降㫖令行沙汰原欲督撫提鎮等酌看人<lb/>
　材如何及有無効力之處分别定其去留並非謂由長<lb/>
　隨出身者盡行黜革也所頒諭㫖甚明今觀黄廷桂所<lb/>
<pb n="KR2f0008_WYG_063-15b"/>
　奏是伊錯㑹諭㫖之意矣武弁之長隨多有披堅執鋭<lb/>
　効力行間而漸次立功有用至大員者亦與兵丁一體<lb/>
　非文官所僱游手坐食之長隨可比安得以其出身微<lb/>
　賤而棄置之黄廷桂既存此見或别省督撫提鎮中有<lb/>
　似此意見者亦未可知為此再降諭㫖倘千把中有人<lb/>
　材可用而該上司因其出身長隨而革退者著仍舊補<lb/>
　還原職<lb/>
　　又刑部議奏私造黄銅器皿案内之監生賈爚照例<lb/>
<pb n="KR2f0008_WYG_063-16a"/>
　治罪奉<lb/>
上諭禁造黄銅器皿屢頒諭㫖甚明賈爚身為監生明知<lb/>
　嚴禁之事輒敢故意犯法甚為可惡不與銅匠等貪利<lb/>
　餬口者比部議止將賈爚革退監生其枷責之罪照例<lb/>
　折贖甚屬背謬著另議具奏<lb/>
　　十六日雲貴總督鄂爾泰奏報生苗歸誠請更姓名<lb/>
　　報部酌定額賦輸租奉<lb/>
上諭苗民梗化由來已久況屬生苗尤難懾伏綏靖鄂爾<lb/>
<pb n="KR2f0008_WYG_063-16b"/>
　泰勦撫並用威惠兼施俾生苗等嚮化輸誠咸願納賦<lb/>
　歸附版籍又謬冲逆苗等素稱獷悍難馴今勦撫已靖<lb/>
　悉皆内嚮鄂爾泰辦理甚屬可嘉著給與世襲阿逹哈<lb/>
　哈番以奬勞績張廣泗遵依鄂爾泰調度實心出力著<lb/>
　交部從優議叙所有在事官兵應如何議叙賞賚之處<lb/>
　著鄂爾泰分别等次具奏<lb/>
　　十九日奉<lb/>
上諭前倉埸侍郎岳爾岱劉於義奏稱通倉收貯米石甚<lb/>
<pb n="KR2f0008_WYG_063-17a"/>
多若將旗下兵丁在京應領之米派四旗在通倉支領<lb/>
冬月一季而以次年應運京倉之米收入通倉則通倉<lb/>
新陳之米可以更換收貯即以省出運送京倉之脚價<lb/>
給與兵丁以為赴通搬運之路費足以敷用於公私皆<lb/>
便等語朕因此奏應行發與辦理旗下事務王大臣及<lb/>
該部倉埸議奏據王大臣等㑹議准行具奏朕以所議<lb/>
尚未妥協目前正值冬季支放甲米之時為時甚近著<lb/>
仍於京倉支放此事創行之始著再行詳細妥議俟明<lb/>
<pb n="KR2f0008_WYG_063-17b"/>
年舉行將此面諭廷臣乃今日正黄旗副都統舒楞額<lb/>
奏稱前日奉㫖將旗下甲米仍在京倉支領而旗下之<lb/>
人皆歸功於臣之宻奏侍衞查魯向臣姪面詢叅領閔<lb/>
成烈等又向臣稱贊此乃闗係㫖意之事伊等輒敢揑<lb/>
造謡言以無為有强加於臣大干法紀請將閔成烈等<lb/>
四人與臣一併審究從重治罪等語舒楞額並未陳奏<lb/>
旗下領米之事而外間人等不知何所聞見而造此謡<lb/>
言夫以不在通倉領米感激舒楞額之陳奏則必以在<lb/>
<pb n="KR2f0008_WYG_063-18a"/>
通倉領米怨望岳爾岱等可知矣朕日以正人心端風<lb/>
俗為訓誡葢以向來人心不正風俗不端莫甚於懐挾<lb/>
私意造作流言如朝廷行一便民之政則羣然揣度以<lb/>
為出於某人之陳奏若遇無恥之人喜獲美譽亦公然<lb/>
自認而不辭又如朝廷擢用一人則私相揣度以為由<lb/>
於某人之薦舉而平日與其人相親厚者又從而附㑹<lb/>
之朝廷處分一人則私相揣度以為由於某人之讒譖<lb/>
而平日與其人有嫌隙者又從而附㑹之朝廷賞人之<lb/>
<pb n="KR2f0008_WYG_063-18b"/>
善而衆人不以為有善之當賞但妄議其得賞之由朝<lb/>
廷罰人之過而衆人不以為有過之當罰但妄議其受<lb/>
罰之故此倡彼和散布流傳巧猾之徒藉以擅作威福<lb/>
者在其中宵小之輩藉以報復恩怨者亦在其中而大<lb/>
奸大詐之流藉以擾亂國政蠱惑人心者亦在其中惡<lb/>
習如此竟使朝廷不能興革一事賞罰一人而謹慎自<lb/>
守之臣工畏避嫌疑將至不敢陳奏一語此風豈可長<lb/>
乎我<lb/>
<pb n="KR2f0008_WYG_063-19a"/>
聖祖仁皇帝臨御六十餘年功德之盛超越千古朕在藩邸<lb/>
　　四十餘年何事不曾閱厯而即位以來夙夜孜孜勤求<lb/>
　　治理諸事皆已練習然則<lb/>
皇考與朕於用人行政之間雖有採訪輿論之時而斟酌權<lb/>
　　衡自有一定之見豈但以人言為可否何以<lb/>
皇考時此輩宵小妄為議論相習成風數年以來朕屢加訓<lb/>
　　飭至再至三而惡習蔽錮如此之深仍不能悛改耶從<lb/>
　　來滿洲風俗最好從不曾爭論財物本朝定鼎之初兵<lb/>
<pb n="KR2f0008_WYG_063-19b"/>
　　丁每月給銀一兩並無米石而衆心皆相安以為常後<lb/>
　　䝉<lb/>
皇考天恩加增至一兩倍之多且數十年來<lb/>
皇考與朕格外施恩於旗人者不可枚舉今以國恩賞給之<lb/>
　　糧石令其在通支領一季而猶恐車價艱難復將公項<lb/>
　　銀兩給與本人助其搬運亦可謂體恤之至矣而乃輒<lb/>
　　生怨望之心造作全無影響之語似此爭多較少之惡<lb/>
　　習希冀無厭之貪心實向來滿洲之所未見者此等卑<lb/>
<pb n="KR2f0008_WYG_063-20a"/>
　汙之習皆始自包衣下賤奴才況且領米到手並不存<lb/>
　貯以為饔飱之計往往賤價糶賣轉眼又復啼饑種種<lb/>
　弊端人所共知共見朕為天下主又豈能以國家一定<lb/>
　之經費曲市私恩以博無知小人之稱頌乎滿洲漸失<lb/>
　舊風總由該管大臣官員等苟且因循不能化導以致<lb/>
　日漸澆薄全失當年淳樸節儉之意至於造作流言之<lb/>
　風尤可痛恨舒楞額據實叅奏甚屬可嘉著交部議叙<lb/>
　朕年來訓誨旗人者至詳且備今尚有頑梗之人敢於<lb/>
<pb n="KR2f0008_WYG_063-20b"/>
　造作流言惑人心志斷不可不行根究著莊親王順承<lb/>
　郡王馬爾賽馬蘭泰拉欣查弼納德明將查魯閔成烈<lb/>
　等革職拏問㑹同嚴審務將造作此語之人實在情由<lb/>
　究出具奏<lb/>
　　又署湖廣總督𫝊敏奏報勦撫謬冲花苗情形奉<lb/>
上諭花苗地連黔楚素行不法為害地方今傅敏㑹同勦<lb/>
　撫楚地從此無兇苗之擾可嘉傅敏著交部議叙其在<lb/>
　事官弁兵丁應如何議叙賞賚之處著傅敏分别等次<lb/>
<pb n="KR2f0008_WYG_063-21a"/>
　　具奏<lb/>
　　　二十日署陜西廵撫鍾保奏薛得浪致死尚跟娃擬<lb/>
　　　絞監候三法司改為擬斬監候具奏奉<lb/>
　上諭薛得浪以看戯爭閙細事將尚跟娃毒打受傷纍纍<lb/>
　　又至跟娃之家踼打其妻及跟娃尋彼理論薛得浪遂<lb/>
　　將跟娃用石打倒撲地復搯其咽喉斃命似此殘忍兇<lb/>
　　惡之徒明係故殺而署撫鍾保以鬬毆定擬具奏是何<lb/>
　　意見刑部改照故殺例擬斬甚是從前秋審時鍾保將<lb/>
<pb n="KR2f0008_WYG_063-21b"/>
　　因奸殺死親夫之兇犯擬以緩決聞者莫不駭異今薛<lb/>
　　得浪之案又復枉法故縱李元英身為臬司刑名是其<lb/>
　　職掌凡屬案件皆由臬司審訊轉詳今此二案或係李<lb/>
　　元英審擬或出鍾保意見著交與莽鵠立秉公據實詳<lb/>
　　查具奏<lb/>
　　　二十一日奉<lb/>
　上諭昔年<lb/>
聖祖仁皇帝特頒<lb/>
<pb n="KR2f0008_WYG_063-22a"/>
諭㫖與朝鮮國王倘有盗賊前往伊國刦掠著該國王即行<lb/>
　追拏殺戮生擒解送自朕即位以來又降諭㫖若飄風<lb/>
　　船隻人内有無票妄行生事者著該國王即照伊國律<lb/>
　　例懲戒治罪屢次諭㫖甚明今内地盜竊之軰因各處<lb/>
　　捕緝禁約甚嚴無處可以藏匿是以潛逃外國茍且偷<lb/>
　　生該國王既列藩封當為朝廷盡捕盜安民之職況奉<lb/>
聖祖仁皇帝及朕諄諄諭㫖而該國王柔懦無能不能遵奉<lb/>
　　轉使内地犯法之人恃朝鮮以為潛踪避罪之地此風<lb/>
<pb n="KR2f0008_WYG_063-22b"/>
　　斷不可長嗣後倘有匪類越境生事而朝鮮不能擒獲<lb/>
　　以致漏網者著該國王將伊國防汎之員題叅治罪該<lb/>
　　部將該國王一併議處以為藩王不能遵㫖奉行捕盜<lb/>
　　安民者之戒著將此行文與朝鮮國王知之<lb/>
　　　又刑部將訛詐史道恒銀兩人犯分别定擬具奏奉<lb/>
　上諭朕時時頒發諭㫖以正人心端風俗為首務碩起泰<lb/>
　　身為内務府筆帖式輒敢糾約多人將史道恒强拉至<lb/>
　　伊家中訛詐銀六百餘兩藐法逞奸莫此為甚刑部將<lb/>
<pb n="KR2f0008_WYG_063-23a"/>
　　伊擬以光棍為從之律而以曾經報信現在脱逃之姚<lb/>
　　爾尚為首顯有徇情故縱等弊著將刑部堂官及辦理<lb/>
　　此案之司官交部察議碩起泰著改為此案首犯即行<lb/>
　　處斬姚爾尚著照為從例俟拏獲之日監候秋後處決<lb/>
　　　又刑部議覆江蘇廵撫陳時夏奏盗犯何玉等擬斬<lb/>
　　　立決奉<lb/>
　上諭何玉顧三俱著即處斬餘依議顧三毆傷事主法無<lb/>
　　可貸刑部將伊改為立決甚是陳時夏本章内稱顧三<lb/>
<pb n="KR2f0008_WYG_063-23b"/>
　　雖曾毆傷事主但非金刄情有可原等語似此强為開<lb/>
　　釋姑息養奸蘇松地方盜案甚多何以示懲著嚴飭行<lb/>
　　　二十三日奉<lb/>
　上諭蕭永藻向來操守甚好可稱清官第一但伊恃其操<lb/>
　　守驕矜偏執諸事任意在<lb/>
聖祖仁皇帝時並無實心効力之處及朕即位因其年逾七<lb/>
　　旬為舊日大臣加恩優待念<lb/>
景陵事務關係最為重大特命伊一切總理且令伊得就閒<lb/>
<pb n="KR2f0008_WYG_063-24a"/>
　　散之地以頤養暮年正所以善全之也乃伊不知感朕<lb/>
　　之恩且以朕不加任用時懐怨望之意自到<lb/>
陵寢以來事事推諉瞻徇不肯實心辦理朕姑容者已五載<lb/>
　　矣即如筆帖式等强奪民人牛隻而伊不行約束小人<lb/>
　　偷鋸<lb/>
陵旁枯樹而伊不知查訪貝勒允禑到<lb/>
陵行禮而伊不行齊集其餘如請安來京不候㫖即去似此<lb/>
　　疎慢之處甚多不可悉數惟知阿諛允禵以長其傲慢<lb/>
<pb n="KR2f0008_WYG_063-24b"/>
　　狂肆之罪而其特行條奏者則裁汰舊設之官員減去<lb/>
　　祭祀之乳牛皆如此等之事以為節省錢糧之計識見<lb/>
　　卑鄙不知大體其居心之不敬可知葢伊之意中視財<lb/>
　　物為重而視禮制為輕自以為有操守一端遂藐視一<lb/>
　　切將國家應辦緊要之事俱置之度外也蕭永藻深負<lb/>
皇考數十年髙厚之深恩及朕委任之至意著革職仍在<lb/>
陵寢地方居住効力<lb/>
　　　二十四日<lb/>
<pb n="KR2f0008_WYG_063-25a"/>
　諭諸王大臣等朕每恭讀<lb/>
聖祖仁皇帝實錄必䖍加頂禮然後展誦每遇<lb/>
聖祖尊號必頂禮致敬不敢平視此朕居敬存心不待勉强<lb/>
　　者亦非獨一事為然也聖人戒慎恐懼之功無間須㬰<lb/>
　　時時收斂此心便是敬稍或不敬則此心縱逸而不可<lb/>
　　追矣凡人動怒之時或與人相爭之時心尤易縱切須<lb/>
　　以敬自持果能操存涵養不但是聖賢修已工夫亦可<lb/>
　　得養生之道不可不加之意也爾等每聆朕諭㫖無不<lb/>
<pb n="KR2f0008_WYG_063-25b"/>
　　悦服聽從在爾等此時斷無面從背違之習自因朕之<lb/>
　　諭㫖實足以開發爾等心胸有爾等見不到處是以聽<lb/>
　　受之下中心誠服然恐爾等存此成見或中心以為是<lb/>
　　未必果然全是也設爾等陳奏之言朕或誤以未當者<lb/>
　　為當其失僅在一事所係猶小若朕所發諭㫖爾等漫<lb/>
　　以未盡善者為盡善其所係不綦重乎嗣後爾等每聆<lb/>
　　朕言切須為朕存心致思詳加體認不可稍有遷就迎<lb/>
　　合之意使朕有失言過舉朕於爾等有厚望焉<lb/>
<pb n="KR2f0008_WYG_063-26a"/>
　　又戸部等衙門議覆山東廵撫塞楞額查報原任廵<lb/>
　　撫陳世倌等應追賠捐榖奉<lb/>
上諭從前山東捐榖浮冒價銀原有部費餽送銀兩在内<lb/>
　非盡經手廵撫私收入已今因日久無可稽查將册費<lb/>
　公費二項著落趙世顯蔣陳錫名下追賠查趙世顯名<lb/>
　下應追銀兩甚多尚未楚結又添此項亦不過徒存追<lb/>
　補之名此項銀兩非正項錢糧可比著將趙世顯蔣陳<lb/>
　錫名下應追册費公費二項開恩豁免<lb/>
<pb n="KR2f0008_WYG_063-26b"/>
　　二十五日奉<lb/>
上諭隨軍効力之人往往有未諳營伍而具呈願往濫邀<lb/>
　議叙者此等自備鞍馬之人若後來力量不足必致遲<lb/>
　誤公事及遲誤之後又不便與衆一同治罪於軍前甚<lb/>
　屬無益嗣後若有自備鞍馬願往効力之人俱不必准<lb/>
　　又奉<lb/>
上諭厯來滿洲人材壯健弓馬技勇自古罕與比倫此天<lb/>
　下所共知者前令八旗查得親軍䕶軍内能開八力以<lb/>
<pb n="KR2f0008_WYG_063-27a"/>
　上硬弓者現有一萬八千餘人昨朕在瀛臺考試天下<lb/>
　武舉騎射之後令八旗硬弓百人當衆人之前校射伊<lb/>
　等所用之弓有十八個力者有十六七個力者其餘則<lb/>
　皆十三個力以上至十五個力不等舉重若輕從容合<lb/>
　度衆武舉等見之咸驚異以為實係從來目中之所未<lb/>
　覩朕心甚為嘉悦其開十八個力弓者著賞銀一百兩<lb/>
　十七個力者賞銀九十兩十六個力者賞銀八十兩十<lb/>
　五個力者賞銀七十兩十四個力者賞銀六十兩十三<lb/>
<pb n="KR2f0008_WYG_063-27b"/>
　個力者賞銀五十兩伊等藝勇超羣是其盡心學習之<lb/>
　所致而朕之深加嘉奬者則以伊等鼓舞振興專心向<lb/>
　上竭誠勉勵之故衆人不可因此次加恩遂皆以弓力<lb/>
　相爭尚嗣後以十五個力為止不許再加總以誠心演<lb/>
　習精詣熟練為要將此通諭八旗知之<lb/>
　　又營田水利府叅奏御史王瓚等玩悞玉田縣還鄉<lb/>
　　河堤工奉<lb/>
上諭凡堤工事務承修官與地方有司均有責任定例昭<lb/>
<pb n="KR2f0008_WYG_063-28a"/>
　然嗣後直𨽻河道工程著河員與地方官協同承修防<lb/>
　䕶務期保固無虞如限内有冲決之處著落河員與地<lb/>
　方官照例賠修倘再敢怠玩推諉著一併革職照南河<lb/>
　河員李世彦孫國瑜之例枷號工所仍令賠修以為忽<lb/>
　視工程之戒<lb/>
　　二十六日<lb/>
諭刑部梁信㩦等行刧岑台聯之家又往蔡禄朝家商謀<lb/>
　行刧别姓且蔡禄朝拒捕鎗死廵檢之時伊等同在一<lb/>
<pb n="KR2f0008_WYG_063-28b"/>
　室相助為虐實屬法所難宥並非尋常夥盜情有可原<lb/>
　者比爾部擬以立決甚是嗣後凡係强盜拒捕將官兵<lb/>
　傷死之案除同夥傷人之時該犯不在一處者仍照例<lb/>
　議罪外其同在一處或三五成羣雖非下手之人既在<lb/>
　旁目覩即係同惡共濟法所難寛應照舊例即行斬決<lb/>
　著各省督撫將此通行曉諭務令悉使聞知向來各省<lb/>
　督撫於命盜案件或稱酒後殺傷或稱飢寒所廹以種<lb/>
　種套語巧為開釋是皆婦寺之仁而未聞聖賢之義者<lb/>
<pb n="KR2f0008_WYG_063-29a"/>
夫酗酒之徒已非良善況恃酒致傷人命更屬凶殘今<lb/>
不因酗酒而加其罪反因酗酒而寛其罪不但非化民<lb/>
成俗之道且恐奸惡之徒借麯糵迷心之名以肆其兇<lb/>
暴殺人之計葢刑罰寛嚴之間一不得當其流弊固無<lb/>
窮也至廹於飢寒之説在老弱之人容或有之然老弱<lb/>
之人雖廹於飢寒亦不能為盗賊其為盗賊者必係年<lb/>
力强壯之人既係年力强壯則耕種傭工何事不可以<lb/>
資生餬口而乃喪心滅理甘蹈刑戮而不惜乎葢良善<lb/>
<pb n="KR2f0008_WYG_063-29b"/>
之人雖遇飢寒亦斷不為盜兇惡之人不必飢寒而後<lb/>
為盗其理顯而易明其以為盗由於飢寒者乃盗賊巧<lb/>
於避罪之詞而不能化民善俗之庸劣有司亦遂以此<lb/>
藉口欲輕已身之罪凡為封疆大臣者豈可不察情理<lb/>
而亦存此庸劣之見姑息以養奸乎朕代天以出治督<lb/>
撫受職以理民兇暴在所當懲良善在所當恤所謂天<lb/>
命天討也一夫不獲其所實吾君臣之責倘無辜之民<lb/>
不能保䕶而安全之而使之有轉徙流亡者此必水旱<lb/>
<pb n="KR2f0008_WYG_063-30a"/>
　之不時積貯之未備地利之未興科派苦累之未革實<lb/>
　朕與該督撫經理失宜而使斯民罹於困阨也清夜捫<lb/>
　心應如何之抱慚負疚若坐視百千良善之失所而不<lb/>
　生惻隱之心而轉於兇暴殃民之盜賊加之憐憫欲枉<lb/>
　法以保全之豈非賞罰顛倒重負父母斯民之責耶朕<lb/>
　儆惕之切無一時或釋於懐願天下督撫臣工咸體斯<lb/>
　意<lb/>
　　又戸部議覆廣督孔毓珣叅奏東莞埸大使胡文煥<lb/>
<pb n="KR2f0008_WYG_063-30b"/>
　　等缺少鹽額應革職留任勒限追賠奉<lb/>
上諭凡官員任内因錢糧未清議以革職留任者原屬國<lb/>
　家寛典葢欲其於留任後作速完結虧欠之項不使其<lb/>
　逍遥事外得以脱然無累孔毓珣於鹽政不得不如此<lb/>
　辦理然使限滿不完仍議以革任則怠惰劣員究竟得<lb/>
　以逍遥事外徒貽接管官之叅罰而已朕思督撫等奏<lb/>
　請革職留任追項之員若不准其留任則地方大吏唯<lb/>
　恐欠項無著必有因循瞻顧不即題叅之弊但既准其<lb/>
<pb n="KR2f0008_WYG_063-31a"/>
　　留任應如何勒限嚴追及至限滿不完於革任後應如<lb/>
　　何治罪懲戒并如何留於原地方嚴追完項之處著九<lb/>
　　卿定議具奏<lb/>
　　　二十八日奉<lb/>
　上諭<lb/>
壇<lb/>
廟祭祀典禮攸闗理宜潔浄齋戒聞得大臣官員於齋戒處<lb/>
　　飲酒嬉戱殊失敬謹之意理應派官稽察嗣後派監察<lb/>
<pb n="KR2f0008_WYG_063-31b"/>
　　御史二員各部院衙門司官四員每旗派賢能旗員各<lb/>
　　一員内府官員二員三旗侍衞二員前往<lb/>
壇内嚴行稽察查出即行叅奏其齋戒臨近時將旗下大臣<lb/>
　　職名具奏朕酌量派往至於旗下大臣俱有管兵責任<lb/>
　　祭祀前期一日不必前往<lb/>
壇内齋戒於各該旗衙門齋戒至次早預先前往再<lb/>
天壇内有放鷹打鎗成羣飲酒遊戯者著令禮部太常寺嚴<lb/>
　　行出示禁止仍不時派司官前往稽察如有此等之人<lb/>
<pb n="KR2f0008_WYG_063-32a"/>
　即行嚴拏交部治罪<lb/>
　　又奉<lb/>
上諭向來外間常有演習拳棒武藝之人自號教師召誘<lb/>
　徒衆甚有害於民生風俗此等多係游手好閒不務本<lb/>
　業之流誘惑愚民而强悍少年從之學習廢弛營生之<lb/>
　道羣居終日尚氣角勝以致賭博酗酒鬬狠打降之類<lb/>
　往往由此而起甚且有以行教為名窺探村莊人家之<lb/>
　虚實因而勾引刼盜竊賊擾累地方者況拳棒之技藝<lb/>
<pb n="KR2f0008_WYG_063-32b"/>
　國家無用若言民間學習可以防身禦侮不知學習拳<lb/>
　棒者能有幾人天下人民未有盡習拳棒之理果使人<lb/>
　人謹遵國法為善良尚廉恥則盜賊之風盡息而鬬訟<lb/>
　之累自消又何須拳棒以防身乎若使實有膂力勇健<lb/>
　過人者何不學習弓馬或就武科考試或投營伍食糧<lb/>
　為國家効力以圖榮身上進詎不美乎豈可私行教習<lb/>
　作為無用誘惑小民以為人心風俗之害甚屬無益著<lb/>
　各省督撫轉飭地方官將拳棒一事嚴行禁止如有仍<lb/>
<pb n="KR2f0008_WYG_063-33a"/>
　前敢於自號教師以演弄拳棒教人及投師學習者即<lb/>
　行拏究庶游手浮蕩之徒知所儆懼好勇鬬狠之習不<lb/>
　致漸染而民俗可歸於謹厚矣<lb/>
　　又戸部等衙門奏清查川陜地畝事宜奉<lb/>
上諭此本内但稱奸民阻撓公事按律治罪而百姓實有<lb/>
　寃抑下情如何准其陳訴之處未曾議及甚為疎漏著<lb/>
　通行曉諭丈量案内百姓果有寃抑下情准其十數人<lb/>
　同到督撫或欽差官員處不拘何衙門委婉控告但不<lb/>
<pb n="KR2f0008_WYG_063-33b"/>
　許喧囂其呈狀著督撫欽差官等接收秉公審理倘所<lb/>
　控虛妄將本人照誣告者加等律治罪所請㑹同四道<lb/>
　丈量地畝人員著於小京堂科道内揀選并令各部堂<lb/>
　官將司官保送一併帯來引見其帶往丈量人員著於<lb/>
　庶吉士現任主事内閣中書中行評博候補候選人員<lb/>
　内揀選引見<lb/>
　　又<lb/>
諭刑部老長等行刧老墨家焚燒一門慘殺四命兇惡已<lb/>
<pb n="KR2f0008_WYG_063-34a"/>
極乃楊名時僅將毆暈事主之矣里稱為法所難宥其<lb/>
餘槩以被誘入夥情有可原巧為開脱爾部駁稱老長<lb/>
殺死老墨妻女之時矣哈尚在其旁何得竟稱並未動<lb/>
手應令該撫嚴審明確再議所駁甚是楊名時居心卑<lb/>
鄙遇事昏庸平日專意沽名釣譽不肯實心任事而於<lb/>
用刑擬罪之處尤多寛縱惟知婦寺之仁曲意姑息欲<lb/>
邀刑措之虛名殊不知用刑之時寛嚴適中教養備至<lb/>
自然刑措若使徇情枉法縱惡養奸或以諱盜為彌縫<lb/>
<pb n="KR2f0008_WYG_063-34b"/>
或以輕典為陰隲或託名於飢寒所廹或揑稱為被誘<lb/>
隨行種種開豁徒令兇暴之徒得以漏網將來更無忌<lb/>
憚害及善良不可勝道如此而亦自謂之刑措吾誰欺<lb/>
欺天乎夫春温秋肅即天道之德刑本並用而不可以<lb/>
偏廢帝王奉天出治以刑弼教即當敬承天命天討之<lb/>
意悉本虚公方為欽恤朕於審擬定罪之案每事必斟<lb/>
酌詳慎以期除暴安良申飭諭㫖不啻再三内外諸臣<lb/>
凡有刑名之責者皆應詳察事理權衡輕重不少寛縱<lb/>
<pb n="KR2f0008_WYG_063-35a"/>
　庶幾禁暴戢奸逺邇乂安今楊名時於羣兇焚刧連斃<lb/>
　數命之案如此審擬是誠何心今朕詰問楊名時若另<lb/>
　有所見著據實明白回奏<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_063-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷六十三<lb/>
</p>
<p>
</p>
  </div>
</body>
</text>
</TEI>
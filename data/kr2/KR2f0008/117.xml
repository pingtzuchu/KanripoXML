<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_117-1a"/>
　欽定四庫全書<lb/>
世宗憲皇帝上諭内閣卷一百十七<lb/>
　　雍正十年四月<lb/>
上諭三道<lb/>
　　初四日兵部等衙門議覆大學士鄂爾泰奏古州都<lb/>
　　江上下各生苗陸續勦撫請添設協營官兵應如所<lb/>
　　請奉<lb/>
上諭朕與大學士鄂爾泰商酌新疆遼濶直通楚粤兼以<lb/>
<pb n="KR2f0008_WYG_117-1b"/>
　内地舊汛殊非古州一鎮所能統轄查都江清水江二<lb/>
　江地界形勢兩路劃然牽合歸一終難控馭而古州鎮<lb/>
　處都江之適中清江協處清水江之適中遥對雄峙各<lb/>
　踞要區若於清江協裁去副將改設一鎮並於九股亦<lb/>
　裁去叅將改設逰擊將新疆之丹江營台拱營與内地<lb/>
　之銅仁鎮逺黄施天柱石阡平越等協營俱歸管轄其<lb/>
　餘都勻協黎平營并新設之上江下江諸協營仍隸古<lb/>
　州鎮管轄則弁兵原止如舊俸餉亦不湏增添於數千<lb/>
<pb n="KR2f0008_WYG_117-2a"/>
　里苗疆可無鞭長不及之慮庶更屬妥協<lb/>
　　二十二日刑部議覆安徽巡撫程元章奏亳州壽州<lb/>
　　私鑄兩案分别擬罪應如所請奉<lb/>
上諭亳州夀州等處奸民私鑄錢文經朕訪聞確實於雍<lb/>
　正七年秋間敇令歩軍統領差役前往拿獲多人則其<lb/>
　合夥私鑄為時已久事理顯然今該督撫等將各案查<lb/>
　審具奏俱稱私鑄起於雍正七年之夏秋或鑄一月或<lb/>
　鑄二三月即行停止朕體察情由顯有草率支飾等弊<lb/>
<pb n="KR2f0008_WYG_117-2b"/>
　私鑄大干法紀若督撫究問疎忽將来何以示懲至於<lb/>
　亳州案内挑水做飯得受工錢之栢雲唐章賣烟得錢<lb/>
　之李維三次買錢之李大囘子俱以知情不報擬以立<lb/>
　絞似覺太重况夀州案内受賄不拿之捕役蘇標止於<lb/>
　擬絞監候則李維李大囘子之罪不應在蘇標之上又<lb/>
　亳州案内有商同私鑄因無人掌爐而未經鑄成者亦<lb/>
　應酌量議減此數案内私鑄日期及錢文多寡之處著<lb/>
　該督撫再加確審務得實情不得草率結案其情罪稍<lb/>
<pb n="KR2f0008_WYG_117-3a"/>
　有可原之人分别治罪亦著另行定擬具奏<lb/>
　　二十七日<lb/>
諭理藩院察哈爾人等居住近邊歴年與内地之人一體<lb/>
　効力行走從前定制察哈爾處官員内有職任之員俸<lb/>
　禄給與四分之一伊等俱係國家効力舊人今特沛恩<lb/>
　膏有職任官員給與全俸無職任官員給與半俸<lb/>
　<lb/>
　<lb/>
<pb n="KR2f0008_WYG_117-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百十七<lb/>
</p>
<p>
</p>
  </div>
</body>
</text>
</TEI>
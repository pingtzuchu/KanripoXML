<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_107-1a"/>
　　欽定四庫全書<lb/>
　世宗憲皇帝上諭内閣卷一百七<lb/>
　　　雍正九年六月<lb/>
　上諭十道<lb/>
　　　初七日奉<lb/>
　上諭朕叔恭親王常寧昔年受<lb/>
皇考友愛深恩不知感激報効而因循懶惰悠忽終身此中<lb/>
　　外所共知者恭親王身後<lb/>
<pb n="KR2f0008_WYG_107-1b"/>
皇考因滿都䕶賦性庸愚不便將伊承襲只得以其弟海善<lb/>
　　襲封貝勒令在内廷行走教誨施恩望其成立以繼恭<lb/>
　　親王之後乃伊性情暴戾行止乖張口出逆言心無倫<lb/>
　　理種種罪惡不可殫述嗣因陶和氣案内款蹟敗露革<lb/>
　　去貝勒禁錮在家未幾仍䝉<lb/>
皇考寛宥慈恩將伊釋放遣往軍前効力贖罪乃仍不悛改<lb/>
　　輙敢違㫖私回若論軍法憲章均無可赦朕念其爲恭<lb/>
　　親王後裔委曲全其性命仍行拘禁此海善之大槩也<lb/>
<pb n="KR2f0008_WYG_107-2a"/>
　　從前海善𫉬罪之後無應襲之人<lb/>
皇考不得已而仍用滿都䕶且加以厚恩畀以榮寵要職無<lb/>
　　非欲其努力向上改過自新以延恭親王之一脉也乃<lb/>
　　伊下愚不移轉入於阿其那塞思黒蘇努保泰等之邪<lb/>
　　黨私相固結而不思<lb/>
皇考髙厚之鴻慈其顚倒妄亂至於如此及朕即位以來仍<lb/>
　　復加恩任用指示開導以感動其天良冀收後效而伊<lb/>
　　顧戀匪黨狡獪百端摇惑人心阻撓國政且鑽營詐僞<lb/>
<pb n="KR2f0008_WYG_107-2b"/>
　　行止卑汚其𫉬罪被參之案不可枚舉朕悉行寛宥而<lb/>
　　保全之此滿都䕶之大槩也滿都䕶之弟對青額庸劣<lb/>
　　不堪罔知愧耻昔在侍衞班聨曽因飲酒沉醉竟溺於<lb/>
　　中和殿階級之上此衆人所共知者海善之子倫木布<lb/>
　　昔蒙<lb/>
皇考深加恩養令在乾清門侍衞班中行走<lb/>
訓誨矜全冀其上進乃<lb/>
皇考升遐之日萬國臣民如䘮考妣而倫木布面無悲戚之<lb/>
<pb n="KR2f0008_WYG_107-3a"/>
　　容目無涓滴之泪朕以此知其未具人心矣是以降㫖<lb/>
　　將伊與伊父海善一同拘禁今已病故此對青額倫木<lb/>
　　布二人之大槩也朕叔恭親王之子孫大抵如此假使<lb/>
　　稍有可望成立之人則滿都䕶屢獲重罪之後朕即可<lb/>
　　選擇而用之矣祗因不得其人是以將滿都䕶姑容曲<lb/>
　　宥以至於今今滿都䕶病故無子現在無可承襲者朕<lb/>
　　念吾叔後嗣凋零再四思維或擇一人襲封貝勒或賜<lb/>
　　襲郡王以繼其後然而得其人則可以繼續先緒不得<lb/>
<pb n="KR2f0008_WYG_107-3b"/>
　　其人則必至廢墜家聲且一時勉强襲封而不克承受<lb/>
　　將來獲罪被譴難以保全非所以成就之也海善等即<lb/>
　　前車之鑒著宗人府會同議政大臣八旗都統滿洲尚<lb/>
　　書侍郎等秉公詳愼於恭親王子孫内選擇可以襲封<lb/>
　　之人公同舉出奏聞請㫖若果不得其人朕意欲照<lb/>
皇考時以朕弟淳郡王過繼純親王爲嗣之例於朕幼弟中<lb/>
　　選擇一人封爲郡王以繼恭親王之後如此則朕叔之<lb/>
　　王爵可以長久綿延而伊之親子孫各守禄位易於稱<lb/>
<pb n="KR2f0008_WYG_107-4a"/>
　職永逺同受國家之恩澤似爲有益亦著會同悉心定<lb/>
　議具奏<lb/>
　　十一日奉<lb/>
上諭賭博之事敗壊品行蕩廢家資其爲害於人心風俗<lb/>
　者不可悉數欲杜此惡習則賭具之禁自不可以不嚴<lb/>
　朕爲此拳拳訓飭至再至三凡地方大吏有司有教養<lb/>
　斯民之責者皆當仰體朕心奉行唯謹不當視爲具文<lb/>
　也京師戸口繁多五方雜處年來稽查嚴密不肖之徒<lb/>
<pb n="KR2f0008_WYG_107-4b"/>
　頗知斂跡至於外省之稽查較京師爲易而督撫以至<lb/>
　守令奉行不力聞省會之地有公然製造賭具列諸市<lb/>
　肆而不知畏懼者百姓之藐法若此則大小官吏能辭<lb/>
　溺職之罪乎歩軍統領衙門屢次拿獲私賣賭具之人<lb/>
　供稱販自外省地方則外省之踈忽廢弛顯有証據矣<lb/>
　賭博難禁而造賣賭具之禁尚屬易行之事前年定例<lb/>
　凡失察造賣賭具之知縣照溺職例革職知府革職留<lb/>
　任督撫司道等官各降一級留任著該部將朕此㫖再<lb/>
<pb n="KR2f0008_WYG_107-5a"/>
　　行宣諭倘嗣後有犯者必照定例處分不稍寛貸<lb/>
　　　又奉<lb/>
　上諭今年仲夏以來京師雨澤愆期目前甚覺亢旱朕於<lb/>
　　宫中齋心䖍禱尚未仰蒙<lb/>
天降甘霖輾轉思維從來<lb/>
上天之錫福降災悉由於人心之感召尚書曰作善降之百<lb/>
　　祥作不善降之百殃古人又曰福之至也人自生之禍<lb/>
　　之至也人自成之蓋<lb/>
<pb n="KR2f0008_WYG_107-5b"/>
上天慈愛爲心斷無降災於人之理其遭値水旱饑饉者皆<lb/>
　　由天下人之自取所當恐懼修省以凛<lb/>
天戒若因此而或生怨尤之心則其獲罪更大而爲無忌憚<lb/>
　　之小人矣朕深明此理時刻自儆切切冀望天下臣民<lb/>
　　共修趨吉避凶之道以承受<lb/>
上天之恩數年以來諭之詳矣今兹亢旱之象或由於朝廷政<lb/>
　　事之有闕或由於臣工職業之不修或由於士民心術<lb/>
　　之不善有一於此皆足以千<lb/>
<pb n="KR2f0008_WYG_107-6a"/>
天和而致祲沴倘有無知小人不察人事感召之故不知<lb/>
上帝垂象之意狂肆𡨕頑敢生怨懟則乖戾之氣自外生成<lb/>
上天雖欲寛宥而不可得矣朕兢兢戒懼夙夜靡寜再四推<lb/>
　　求欲得致旱之由急行改易凡屬臣工均當撫躬自思何<lb/>
　　處不能稱職何事應當獲譴一一省察而悛改之至爲士<lb/>
　　爲民者雖無治人理事之權而舉念之純疵居心之善惡<lb/>
天髙聽卑實垂昭鑒茍無自作之孽必不遭難逭之條總在<lb/>
　　吾君臣士庶各自捫心省愆思過勿推於他人而存自<lb/>
<pb n="KR2f0008_WYG_107-6b"/>
　　恕之念勿諉諸氣數而忘儆惕之心則和氣致祥時雨<lb/>
　　甘霖必仰邀<lb/>
上天之恩賜勉之勉之著將此㫖通行曉諭在京官弁兵民<lb/>
　　人等咸使知悉其近京省分若有缺雨之處著一體宣<lb/>
　　示<lb/>
　　　十二日奉<lb/>
　上諭仲夏以來京師亢旱雨澤愆期朕心焦勞無時或釋<lb/>
　　因思刑獄上闗<lb/>
<pb n="KR2f0008_WYG_107-7a"/>
天和法司衙門此時尤當加意除重罪監候處決人犯不應<lb/>
　　寛釋外凡有牽連待質及候審候結輕罪之人將來擬<lb/>
　　罪不至於死而羈禁在監者著刑部堂官逐一速查應<lb/>
　　完結者即行完結應保釋者即行保釋俟處暑後再行<lb/>
　　審明結案八旗髙牆拘禁人犯著該旗大臣亦照此速<lb/>
　　行辦理毋得稽遲至於枷號人犯除情罪重大奉㫖永<lb/>
　　逺枷示者不宥外其有限期未滿枷號之犯著照舊例<lb/>
　　暫行保釋於處暑後補枷以滿期限刑部八旗順天府<lb/>
<pb n="KR2f0008_WYG_107-7b"/>
　　五城御史可一體遵行<lb/>
　　　十四日奉<lb/>
　上諭毎年伏暑之時停訟停徵久有成例况今年五六月<lb/>
　　以來直隸山東河南等省雨澤愆期甚覺亢旱尤宜寧<lb/>
　　人息事感召<lb/>
天和或恐庸劣有司不遵定例妄滋擾累著該督撫通行申<lb/>
　　飭時加訪察如有生事擾民者即行題參從重議處<lb/>
　　　十八日奉<lb/>
<pb n="KR2f0008_WYG_107-8a"/>
　上諭凡竊賊滿貫者定例擬絞監候此等賊犯論其情罪<lb/>
　　無可矜原而毎年秋審之時按律又不至於處決是以<lb/>
　　往往監禁多年不行結案即該犯有悔過改惡之心亦<lb/>
　　無自新之路著刑部將各省此等賊犯已經監禁三年<lb/>
　　者一一查出酌其情罪或應釋放或應減等發落並日<lb/>
　　後再有過犯如何從重治罪之處一併定議具奏<lb/>
　　　十九日大學士九卿等奉<lb/>
　上諭自五六月以來直隸山東河南雨澤愆期亢旱日久<lb/>
<pb n="KR2f0008_WYG_107-8b"/>
　　我君臣間必有上干<lb/>
天和之處仰蒙<lb/>
上天仁愛特以旱災垂象示儆朕心憂懼焦勞時加修省展<lb/>
　　轉思維無以自解此皆朕薄徳之所致無可推諉大臣<lb/>
　　等亦當敬畏悚惕省愆思咎念此三省數百萬蒼黎皆<lb/>
　　吾赤子將來秋禾不登無以養生必至狼狽若不先期<lb/>
　　籌畫多方儲備臨時雖欲補救亦恐無及著大學士九<lb/>
　　卿等悉心酌議作何先期料理務期人力能周救荒有<lb/>
<pb n="KR2f0008_WYG_107-9a"/>
　　䇿米榖可以轉運膏澤不至稽遲俾此被災民人咸慶<lb/>
　　生全無一人轉乎溝壑或邀<lb/>
上天慈鑒稍寛吾君臣之譴責也<lb/>
　　　又奉<lb/>
　上諭在京監禁人犯其情罪尚輕按律不至於擬決者已<lb/>
　　令該部該旗查明暫行釋放俟處暑後再行酌議寛減<lb/>
　　歸結其外省輕罪人犯亦應酌量加恩著將已經到部<lb/>
　　之案其中有問擬徒杖而准其折贖者該部查出悉行<lb/>
<pb n="KR2f0008_WYG_107-9b"/>
　　寛免結案<lb/>
　　　二十六日奉<lb/>
　上諭朕因今年五六月間直𨽻山東河南三省雨澤愆期<lb/>
　　宵旰焦勞無時或釋深恐秋稼不登百萬黎民艱於粒<lb/>
　　食將來救荒濟困人力難周特命大學士九卿等竭慮<lb/>
　　殫心爲先事圖維之計以贖<lb/>
上天之譴責稍解朕心之憂煩昨大學士九卿等會議截漕<lb/>
　　通商及遣官分查賞給耔種捐榖議叙各條具奏朕已<lb/>
<pb n="KR2f0008_WYG_107-10a"/>
　　一一允行又特降諭㫖將山東河南二省本年漕糧暫<lb/>
　　停徵收蓋欲使本地之米散布於民閒更勝借資於他<lb/>
　　省也今據河南署撫張元懐奏報河南南陽汝寧歸徳<lb/>
　　四府從前陸續霑被甘霖六月十四十五兩日開封省<lb/>
　　城大雨滂沛四野沾足又據山東巡撫岳濬奏報東省<lb/>
　　自六月以來陸續得雨六府九州膏澤已遍直隸署督<lb/>
　　唐執玉亦以所屬得雨之州縣陸續奏報觀此景象仰<lb/>
　　蒙<lb/>
<pb n="KR2f0008_WYG_107-10b"/>
上天矜憫下民而賜以生全之慶將來即有成災之州縣亦<lb/>
　　不至於甚廣人力尚可展施矣朕以手加額既感且慰<lb/>
　　其廷臣所議預籌各件朕意仍照前議豫備爲是惟是<lb/>
　　本地紳衿富戸捐榖助賑予以議敘一條此等事向來<lb/>
　　奉行不善輙生虛冒濫竊之弊且捐榖多寡如何分别<lb/>
　　議叙之處原議俱未明晰恐臨時難於遵行亦須預先<lb/>
　　定議又河東二省漕糧暫停徴收將來成災之處自另<lb/>
　　有恩㫖其不成災之處或用折色交官或仍徵本色將<lb/>
<pb n="KR2f0008_WYG_107-11a"/>
　此榖石即糶賣於本省之民人二者孰於民閒有益著<lb/>
　大學士九卿再行詳議具奏<lb/>
　　又奉<lb/>
上諭九姓土司任嗣業恪守王章盡力公務從無遲緩該<lb/>
　督撫改設州同分管民事奪其世守從前辦理原屬錯<lb/>
　誤而任嗣業恪遵督撫行文已將承糧戸口册籍移交<lb/>
　州同具呈戸部申訴實情其恭順之心甚屬可嘉且年<lb/>
　來該土司凡有奉調辦理糧餉之事皆深入蠻箐頗著<lb/>
<pb n="KR2f0008_WYG_107-11b"/>
　勞績著賞縀十端以奬其向來之効力並嘉其能知朕<lb/>
　愛養土司之心直陳無隱之忱悃其土司戸口錢糧學<lb/>
　校刑名悉照舊歸任嗣業管理倘地方大吏官員有因<lb/>
　該土司呈訴而挾私懐怨借端苛刻擾累者該土司仍<lb/>
　赴部控告無畏<lb/>
　<lb/>
　<lb/>
世宗憲皇帝上諭内閣卷一百七<lb/>
</p>
<p>
</p>
  </div>
</body>
</text>
</TEI>
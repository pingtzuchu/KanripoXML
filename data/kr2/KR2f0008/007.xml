<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_007-1a"/>
　　欽定四庫全書<lb/>
　世宗憲皇帝上諭内閣卷七<lb/>
　　　雍正元年五月<lb/>
　上諭三十三道<lb/>
　　　初一日大學士等奏<lb/>
孝陵新産蓍草請宣付史館以昭<lb/>
世祖<lb/>
聖祖功徳之隆<lb/>
<pb n="KR2f0008_WYG_007-1b"/>
　皇上孝治之感奉<lb/>
　上諭<lb/>
孝陵新産蓍草皆由<lb/>
世祖<lb/>
聖祖功徳隆盛所致非朕孝思所能感格覽諸臣陳奏引據<lb/>
　　剴切著照所請行<lb/>
　　　又禮部等衙門奏<lb/>
　皇上孝思罔極<lb/>
<pb n="KR2f0008_WYG_007-2a"/>
登極以來尚未<lb/>
臨御正殿五月初五日時協正陽恭請<lb/>
皇上御太和殿行常朝禮奉<lb/>
上諭朕原欲週年之後始陞御正殿今諸臣援引古典合<lb/>
　詞懇奏朕限扵禮制勉從所請其奏樂賜茶著停止<lb/>
　　初二日雲貴總督髙其倬題免鶴永等處取藏兵丁<lb/>
　　賠補倒斃馬匹兵部議奏仍著落賠補奉<lb/>
上諭兵丁逺馳異域甚屬勞苦且滿洲綠旗俱當一視此<lb/>
<pb n="KR2f0008_WYG_007-2b"/>
　倒斃馬匹若仍令伊等賠補朕心不忍著盡行豁免<lb/>
　　初六日奉<lb/>
上諭大小官員有一定之品級即有一定之服式所以重<lb/>
　名器也近多不按品級輙帶數珠馬項懸纓前用導馬<lb/>
　更有將紬為坐具者尤爲僭越嗣後應各按品級遵奉<lb/>
　定例而行著八旗大臣歩軍統領衙門都察院衙門嚴<lb/>
　行稽查如有此等之人即行指叅若大臣官員等狥情<lb/>
　踈忽經朕查出將伊等一併議處再舊例諸王等以數<lb/>
<pb n="KR2f0008_WYG_007-3a"/>
　　珠鞍轡賞伊屬下者許其服用此等人員難扵稽查嗣<lb/>
　　後著將賞用之處行文該旗存案年底彚奏如此則等<lb/>
　　威有辨而僭越者少矣<lb/>
　　　又奉<lb/>
　上諭湖北布政使員缺朕熟思數日不得其人著大學士<lb/>
　　尚書都御史侍郎副都御史等各保一人宻摺封奏如<lb/>
　　又有所知堪任他職者亦併繕入再有裨益政事啟沃<lb/>
　　朕躬之言併附陳奏務宜謹宻所奏必出扵公正倘有<lb/>
<pb n="KR2f0008_WYG_007-3b"/>
　　交通約會等情使朕聞知不獨見輕于朕且彼此非笑<lb/>
　　亦當顧惜尚其慎之<lb/>
　　　又<lb/>
　諭禮部近日天時頗旱<lb/>
皇考先年屢降<lb/>
諭㫖云大喪之後必有旱年<lb/>
太皇太后<lb/>
世祖章皇帝<lb/>
<pb n="KR2f0008_WYG_007-4a"/>
皇太后皇后之事俱曾經過朕當此之際嘗恐懼扵懷而未<lb/>
　　置也三月十二日雨雖霑足朕曾兩三次以儆惕之意<lb/>
　　曉諭衆人三月以來風多未雨遂覺旱乾再直隸山東<lb/>
　　山西河南地方連年雨水不調田禾歉收朕雖遣大臣<lb/>
　　官員賑救當此旱時民必皇皇朕心甚以爲慮朕在宫<lb/>
　　中雖早爲盡心䖍誠祈禱尚未霑足朕躬仍䖍誠祈禱<lb/>
　　爾部亦䖍誠祈禱諸大臣各敬謹齋戒<lb/>
　　　初七日奉<lb/>
<pb n="KR2f0008_WYG_007-4b"/>
　上諭鄭家莊修蓋房屋駐劄兵丁想<lb/>
皇考聖意或欲令二阿哥前徃居住但未明降<lb/>
諭㫖朕未敢揣度舉行今𢎞晳既已封王令伊率領子弟扵<lb/>
　　彼居住甚爲妥協其分家之處現今交與内務府大臣<lb/>
　　辦理其旗下兵丁擇日遷徙之處俟府佐領人數派定<lb/>
　　後舉行𢎞晳擇吉移居一切器用及屬下人等如何搬<lb/>
　　運如何安置並何日遷移兵丁如何當差府佐領人等<lb/>
　　如何養贍及如何設立長久産業之處著恒親王裕親<lb/>
<pb n="KR2f0008_WYG_007-5a"/>
　王淳親王貝勒滿都䕶會同詳議具奏一切供用等項<lb/>
　務須議令充裕勿使伊艱難並貽累屬下之人彼處離京<lb/>
　城二十餘里不便照在城居住諸王一體行走除伊自<lb/>
　行來亰請安外其如何上班及㑹射諸事著一併議奏<lb/>
　　　又九卿覆議四川盖造營房官員分别議叙具奏奉<lb/>
上諭議叙四川盖造營房一事前則不及今又太過議事<lb/>
　　以公平正直為主何至叅差如是若朕欲加恩何難特<lb/>
　發諭㫖所以令諸臣公議者原以求其至當朕本無成<lb/>
<pb n="KR2f0008_WYG_007-5b"/>
　　見也且朕受<lb/>
皇考髙厚之恩纉承大統爾諸臣宜矢公矢慎共襄盛治嗣<lb/>
　後務宜屏去私心勿事機巧凡事祗求當理即合朕意<lb/>
　逢迎之術斷不可用朕昔在藩邸洞悉諸弊豈有向以<lb/>
　為非至今日而忽以為是耶諸臣如不痛加洗滌不獨<lb/>
　見輕于朕且貽笑于天下後世矣<lb/>
　　　又兵部議奏甘肅廵撫綽竒題請同知遲煐等應賠<lb/>
　　　駝隻銀兩勒限追賠又奏遊擊王兆萬等倒斃駝隻<lb/>
<pb n="KR2f0008_WYG_007-6a"/>
　　著落分賠奉<lb/>
上諭此項駝隻買備已久原牧養官員亦有身故者且俱<lb/>
　係㣲員著落伊等賠補勢必不能著俱從寛免<lb/>
　　初十日<lb/>
諭翰林院部院衙門俱設司官專管定稿說堂筆帖式專<lb/>
　管繙譯㕔官專管收發文書翰林院衙門亦有錢糧出<lb/>
　入陞遷議叙並各衙門文移徃來事務煩瑣闗係不輕<lb/>
　乃俱出自筆帖式典簿㕔之手故遲速輕重多有弊端<lb/>
<pb n="KR2f0008_WYG_007-6b"/>
　如庚子鄉試添送假監入場今年又用假印出結其已<lb/>
　發覺者如此掌院學士應扵俸淺編檢内擇才守優長<lb/>
　者滿漢各二員充作司官專主定稿說堂庶小吏不得<lb/>
　作弊而衙門肅清矣所委充司官之編檢如果實心任<lb/>
　事辦理公敏著掌院學士據實奏聞加以殊恩<lb/>
　　十一日<lb/>
諭大學士等此番鄉試落卷著大學士王頊齡尚書勵廷<lb/>
　儀署吏部侍郎内閣學士史貽直户部侍郎張伯行李<lb/>
<pb n="KR2f0008_WYG_007-7a"/>
　周望兵部侍郎阿克敦副都御史李紱同南書房翰林<lb/>
　檢閲如人不足扵翰林院編檢内揀選十員再此番係<lb/>
　雍正元年特恩加科有因廽避考官不曾應試者殊属<lb/>
　可憫即令派出大臣擬題奏請候朕㸃出扵内閣考試<lb/>
　　又廣西巡撫孔毓珣摺奏請將捐助軍需銀兩觧送<lb/>
　　西安奉<lb/>
上諭凡地方官捐助軍需應先行奏聞否則或致分派屬<lb/>
　員科歛民間亦未可定孔毓珣捐助銀兩既經解送則<lb/>
<pb n="KR2f0008_WYG_007-7b"/>
　已該部可行文孔毓珣知之<lb/>
　　十二日<lb/>
諭大學士等刑部直省命盜案件主稿雖在刑部然必由<lb/>
　三法司等衙門公同確勘畫題方行請㫖今刑部議覆<lb/>
　被盜踈防及人命失察等案有該督撫未將所屬地方<lb/>
　官弁報叅者刑部于具題完結本尾聲明行令查叅到<lb/>
　日再議嗣經該督撫有照例補叅者亦有援例請免者<lb/>
　止用咨覆刑部既不再題又不照會都察院大理寺衙<lb/>
<pb n="KR2f0008_WYG_007-8a"/>
　門是以部中姦猾胥役得以操縱其事暗地招揺有部<lb/>
　費者則爲援引輕例且有竟將咨文沉匿日久潜消者<lb/>
　如無部費雖督撫聲明在所可寛不准邀免欺隱朦混<lb/>
　事同議異嗣後凡三法司會議案件本尾有帶及行令<lb/>
　補叅者督撫咨覆到部其或處分或寛免作何完結之<lb/>
　後令刑部知會畫題衙門公同刷卷如此則胥役不得<lb/>
　萌逞故智上下其手矣<lb/>
　　十五日<lb/>
<pb n="KR2f0008_WYG_007-8b"/>
諭大學士等清字譯漢字綸綍攸闗職司宜慎若但拘泥<lb/>
　字句則文義不能貫通但期通俗明易則修詞未能典<lb/>
　雅必須詞意兼到方可宣達朕之意㫖嗣後凡清字上<lb/>
　諭及改簽㫖意内閣滿漢諸臣當會同商酌詳細譯定<lb/>
　將滿漢文俱繕寫進呈覽定施行<lb/>
　　十七日<lb/>
諭滿漢九卿詹事科道天時亢旱朕夙夜焦勞敬謹齋戒<lb/>
　久未得雨意者用人行政之間尚有缺失不能感召天<lb/>
<pb n="KR2f0008_WYG_007-9a"/>
　和以致甘霖未沛朕欲在廷諸臣直言得失猶恐視爲<lb/>
　具文概以諛詞頌揚負朕實心求言之意今特諭爾諸<lb/>
　臣各具宻摺凡朕所行之事或有過失務須盡言無隐<lb/>
　即所行無過或更有應行事宜爾等各據己見陳奏務<lb/>
　期盡善使朕有則改之無則加勉方得古大臣責難於<lb/>
　君之義至用人一途或有未當爾等務必據實指陳勿<lb/>
　避嫌怨即朕親信重臣亦不妨指出上古君臣都俞吁<lb/>
　咈至今傳爲盛事爾等若能披肝露膽極言直諌即所<lb/>
<pb n="KR2f0008_WYG_007-9b"/>
　奏未盡合宜朕亦重其人品倘仍瞻徇依違浮詞塞責朕<lb/>
　亦薄其為人此諭出於至誠爾等各宜副朕實心不可<lb/>
　虗應故事果有嘉謨嘉猷俾得見之政事將召天和而<lb/>
　蘇民困胥在扵此矣<lb/>
　　又<lb/>
諭吏部國家大典首重掄才必主司鑑空衡平内外簾官<lb/>
　協心共事加意釐剔放榜後方得士心悅服京師首善<lb/>
　之地闗係尤重朕扵雍正元年特行開科并廣額數欲<lb/>
<pb n="KR2f0008_WYG_007-10a"/>
　振興文教俾單寒績學之士人人自奮今順天主考朱<lb/>
　軾張廷玉公慎自矢細心搜閲盡㧞佳文内外簾官亦<lb/>
　能各自淬礪屏除弊端榜發之日輿論翕然朕心甚為<lb/>
　嘉悅其酌加議敘用示優奬兼使嗣後考官咸知激勸<lb/>
　以副朕興賢育才之意<lb/>
　　又<lb/>
諭兵部武職人員原因騎射而得功名當以弓馬之優劣<lb/>
　為授官之先後則人人自勵演習益加精勤矣如部發<lb/>
<pb n="KR2f0008_WYG_007-10b"/>
　外省年滿千總向來挨次補用不論騎射之優劣所以<lb/>
　杜奔競而絶營求也朕思優劣不分但按名次伊等以<lb/>
　爲名次既定補授有期不復以弓馬爲事何以勵人才<lb/>
　而資實用乎嗣後命徃年滿千總應令督撫確加考騐<lb/>
　騎射優者先行題補劣者令其學習不按名次以為先<lb/>
　後庻武弁皆知勉力騎射不至廢弛至扵督撫乃封疆<lb/>
　大臣自無不秉公之理爾部確議具奏<lb/>
　　二十日<lb/>
<pb n="KR2f0008_WYG_007-11a"/>
諭大學士等山西平定州等處山多田少粒食恒艱小民<lb/>
　向賴陶冶器具輸運直省易米以供朝夕近聞直隸州<lb/>
　縣因米貴禁糶此方百姓何以仰給昔春秋時諸侯各<lb/>
　君其國尚申遏糴之禁今天下一家海内之民皆吾赤<lb/>
　子自宜緩急共濟現今陜西督臣運米萬石賑救山西<lb/>
　甚惬朕意豈有坐視鄰封乏食反行遏糴之理自今凡<lb/>
　鄰近郡邑偶遇荒歉即相拯䘏毋得各分疆界漠不相<lb/>
　關其所當禁者富户規利販米動盈千萬又沿海數省<lb/>
<pb n="KR2f0008_WYG_007-11b"/>
　運米出洋玩法網利該督撫提鎭當著實嚴查禁止<lb/>
　至肩負小民貿易度日悉從自便可也著直隸廵撫曉<lb/>
　諭鄰近平定州等處州縣不得禁糶以副朕一視同仁<lb/>
　之意并諭直省各督撫通使知悉<lb/>
　　又<lb/>
諭戸部山東連年荒旱百姓艱食朕夙夜焦勞已諭巡撫<lb/>
　多方賑濟近聞兖州等處雨未霑足誠恐小民乏食無<lb/>
　以爲生現今糧船未入閘河可乗此時截留漕米以備<lb/>
<pb n="KR2f0008_WYG_007-12a"/>
　賑恤爾部酌議截留米石數目及分貯何府州縣作速<lb/>
　具奏敕諭該撫遵行<lb/>
　　又<lb/>
諭河南巡撫石文焯河南居四方之中地廣民庶爲幅員<lb/>
　要區素封之家常喜儲藏米榖以收居積之利比年連<lb/>
　遇荒歉民食維艱貧者逃亡頗衆朕夙夜厪懷思所以<lb/>
　安全拯濟之道前特遣官徃賑務令實心奉行俾窮黎<lb/>
　得安袵席河以南數郡雖已得雨河北三府時逾麥秋<lb/>
<pb n="KR2f0008_WYG_007-12b"/>
　尚未霑足誠恐小民勢難耕種不可不預爲籌畫或暫<lb/>
　開納粟准作貢監之例則富室所貯之粟皆得流通出<lb/>
　納扵官以為賑恤之用似屬有益該撫可即詳議具奏<lb/>
　　又<lb/>
諭河道總督齊蘇勒漕運總督張大有山東巡撫黄炳歴<lb/>
　年漕船遲滯皆由運河淺阻運河之水全賴山東諸湖<lb/>
　蓄水以資灌注近嵗諸湖漸就淤積附近居民或佔成<lb/>
　田地以致水少不能引以濟運今宜乗夏秋雨水之時<lb/>
<pb n="KR2f0008_WYG_007-13a"/>
　預爲蓄水之計及今不圗明年重運必至仍舊艱阻爾<lb/>
　諸臣應各留心相度凡沿途近地已經成田者不必追<lb/>
　究其未經耕種者當湖水稍落速宜嚴禁不可仍令侵<lb/>
　佔至諸湖隄防務須修築堅固引河閘産務須啟閉得<lb/>
　宜則湖水深廣運河自然流通不竭將來漕艘更無阻<lb/>
　滯之虞矣<lb/>
　　又揀選保舉之内閣中書等官員䝉<lb/>
賜貂皮緞疋謝<lb/>
<pb n="KR2f0008_WYG_007-13b"/>
恩奉<lb/>
上諭爾等黽勉供職顧惜顔面潔已勤愼勿以官職卑㣲<lb/>
　遂自菲薄異日繼起大臣端于爾等是賴爾等務須以<lb/>
　善爲師忠良是效其姦囬邪曲不識君臣大義委靡怠惰<lb/>
　之人斷不可學敬之念之<lb/>
　　二十一日<lb/>
諭大學士等孝經一書與五經並重盖孝爲百行之首<lb/>
　我<lb/>
<pb n="KR2f0008_WYG_007-14a"/>
聖祖仁皇帝欽定孝經衍義以闡發至徳要道誠化民成俗<lb/>
　　之本也鄉㑹試二塲向以孝經為論題後改用太極圗<lb/>
　　說通書西銘正䝉夫宋儒之書雖足羽翼經傳豈若聖<lb/>
　　言之廣大悉備今自雍正元年㑹試二場論題宜仍用孝<lb/>
　　經庶士子咸知誦習而民間亦敦本勵行即移孝作忠之道<lb/>
　　胥由乎此又聞各省鄉試房考凡州縣官由科甲出身者<lb/>
　　止許入闈一次夫考官以秉公精鑒識㧞文才為主何<lb/>
　　論曾否入闈嗣後凡遇鄉科各省督撫臨塲調齊科甲<lb/>
<pb n="KR2f0008_WYG_007-14b"/>
　　出身之員不論已未分房監臨試以時藝一篇其文理優<lb/>
　　長者為内簾房考荒踈者供外塲執事則分校得人而佳<lb/>
　　文盡㧞矣朕扵雍正元年開科廣額總欲鼓勵人才興起<lb/>
　　教化著該部通行直省督撫俾副朕崇教育才之意<lb/>
　　　又内閣九卿等奏<lb/>
　皇上因天時少雨䖍禱宫中自早至暮未曾進膳<lb/>
天意感孚甘霖立霈恭請頤養<lb/>
　聖躬照常進膳奉<lb/>
<pb n="KR2f0008_WYG_007-15a"/>
　上諭<lb/>
上天暨<lb/>
皇考在<lb/>
天之靈慈憫朕躬即時昭應朕心焉有不感荷欣慶之理所<lb/>
　　奏知道了<lb/>
　　　二十二日工部議覆給事中永福叅奏<lb/>
　　行宫等處修理銀兩應將未經查核之堂司官交部察議奉<lb/>
　上諭此係舊事伊等並不隐匿掩飾既將情由奏明著從<lb/>
<pb n="KR2f0008_WYG_007-15b"/>
　　寛免其交部察議嗣後凡此等事件俱著查出據實陳<lb/>
　　奏應治罪者朕即治罪應免罪者朕即從寛若將舊事<lb/>
　　隐匿掩飾不行查奏經朕查出必從重治罪<lb/>
　　　二十三日奉<lb/>
　上諭今時值炎熱人易傷暑非寒冷時可比凡齊集諸臣<lb/>
　　聽擇隂凉處飲水坐候門俱洞開令得受風每日三次<lb/>
　　上食時年老者隨便齊集或因暑熱以致遲悞朕亦寛<lb/>
　　恕爾等職司稽察毋得過嚴此實<lb/>
<pb n="KR2f0008_WYG_007-16a"/>
皇妣太后仁愛至意爾等務宜仰體倘有舛悞朕惟爾總理<lb/>
　　事務王大臣是咎命婦齊集處亦照此傳知<lb/>
　　　又<lb/>
　諭理藩院<lb/>
皇妣天性仁慈衆所共知今<lb/>
皇妣大事外藩公主郡主等䝉古王貝勒貝子公台吉等聞<lb/>
　　之自必速來伊等感戴<lb/>
皇考<lb/>
<pb n="KR2f0008_WYG_007-16b"/>
皇妣深恩竭誠來謁固所當然但時値炎熱䝉古内未出痘<lb/>
　　者甚多塗間急行人馬中暑到京或致有傷則重違<lb/>
皇考<lb/>
皇妣之聖心朕亦有所不忍將此傳諭䝉古各旗知之伊等<lb/>
　　斷不可來前者<lb/>
皇考大事朕曾諭䝉古諸藩令於八月盡間來謁<lb/>
山陵目前正值炎暑著停止前來䝉古王台吉内除未出痘<lb/>
　　者不必來外應來者扵八月盡間來京伊等旗下地方<lb/>
<pb n="KR2f0008_WYG_007-17a"/>
　　亦屬緊要不可疎防來時或扎薩克或協理台吉必留<lb/>
　　一人辦事至公主郡主等聞<lb/>
皇妣大事有必欲來者亦不可急廹致傷人馬著從容前來<lb/>
　　　又<lb/>
　諭總理事務王大臣貝子允禵原屬無知狂悖氣傲心髙朕<lb/>
　　屢加訓諭望其自知改悔以便加恩但恐伊終不知改<lb/>
　　而朕必欲俟其自悔則終身不得加恩矣朕惟欲慰我<lb/>
皇妣皇太后之心將允禵晉封爲郡王伊從此若知改悔朕<lb/>
<pb n="KR2f0008_WYG_007-17b"/>
　　自疉沛恩澤若怙終不悛則國法具在朕不得不治其<lb/>
　　罪伊亦難怨允禵來時爾等將此旨傳諭知之<lb/>
　　　二十四日奉<lb/>
　上諭曰<lb/>
皇考升遐之日十四阿哥不獲預襄大事無由盡心前朕恭<lb/>
　　送<lb/>
梓宫留伊<lb/>
陵寢附近湯衆居住俾得于大祀之日稍盡其心又欲保䕶<lb/>
<pb n="KR2f0008_WYG_007-18a"/>
　　其身體曽諭副將李如栢若阿哥欲不時徃拜<lb/>
陵寢汝勿聽許若遇大祀遵奉朕旨則可令其前徃前日<lb/>
太后體中違和朕遣侍衛吳喜朱蘭太召之令其速即馳驛<lb/>
　　前來阿哥行至里許李如栢追而止之吳喜示以部文<lb/>
　　李如栢以部文内未載諭㫖不足慿信將吳喜朱蘭太<lb/>
　　覊候請㫖十四阿哥前既不預<lb/>
皇考大事今又不及預<lb/>
皇妣大事不得盡其孝道實屬伊之不幸即使李如栢不阻<lb/>
<pb n="KR2f0008_WYG_007-18b"/>
　　其行要亦不能及矣十四阿哥前已降旨封王副將李<lb/>
　　如栢遵朕前旨執法不回能止十四阿哥之行誠謹可<lb/>
　　嘉十四阿哥一聞李如栢稱奉諭㫖即中止不前遵法<lb/>
　　可嘉再所差侍衛李如栢止之即静候諭㫖亦屬甚是<lb/>
　　夫李如栢漢人也能知大義行事果斷如此公吳爾占<lb/>
　　宗室也奉<lb/>
皇考命守咸安宫將<lb/>
皇考所交之事不敬謹遵行藏匿<lb/>
<pb n="KR2f0008_WYG_007-19a"/>
㫖意欺罔行私二者相較吳爾占不堪極矣李如栢才具優<lb/>
　　長行誼篤實向來不逐時趨但知竭力報効<lb/>
皇考不二其心朕所深知著給與翎子有要地總兵官缺出<lb/>
　　補用並傳諭看守咸安宫大阿哥處之王大臣管侍衛<lb/>
　　内大臣都統前鋒統領䕶軍統領武大臣歩軍統領等<lb/>
　　知之俾知大義所在理應守法奉公力改從前朋黨惡<lb/>
　　習<lb/>
　　　又諸王大臣等奏<lb/>
<pb n="KR2f0008_WYG_007-19b"/>
仁夀皇太后仙馭賓天<lb/>
　皇上悲痛號踊連辰逹旦水漿不御伏懇<lb/>
　皇上勉抑哀情保䕶<lb/>
　聖躬以慰天下臣民之望奉<lb/>
　上諭朕謹念<lb/>
皇考付託重大不惟節哀而且强忍朕於<lb/>
聖祖仁皇帝大事雖抑制哀衷尚勉盡臣子之道不意復遭<lb/>
皇妣太后之事力實憊矣代朕計者亦謂難堪諸王大臣自<lb/>
<pb n="KR2f0008_WYG_007-20a"/>
　　應爲朕慮但朕思負荷重大務必節哀强忍保䕶朕躬<lb/>
　　以仰體我<lb/>
皇考<lb/>
皇妣罔極深恩上慰我<lb/>
皇考<lb/>
皇妣在天之靈爾諸王大臣勿過爲朕慮<lb/>
　　　二十五日奉<lb/>
　上諭除服以前每日伺候清晨親徃<lb/>
<pb n="KR2f0008_WYG_007-20b"/>
夀皇殿供獻<lb/>
　　　二十六日<lb/>
　諭禮部朕惟尊親之典首重易名聖善之修必崇顯號我<lb/>
皇妣大行皇太后端莊恭肅慈惠安和奉侍<lb/>
先皇壼儀茂著誕育冲藐<lb/>
母道備隆顧復恩周命提義盡寛仁逮下澤洽宫庭謙儉持<lb/>
　　躬化流禁掖朕繼承大綂嗣服鴻基方期合萬國之懽<lb/>
　　心奉<lb/>
<pb n="KR2f0008_WYG_007-21a"/>
慈闈之色養不意遽遭大故<lb/>
仙馭上升抱痛衘哀感深罔極惟藉顯揚之典少申孝慕之<lb/>
　　誠允宜稽考彝章薦升<lb/>
尊諡應行典禮爾部詳議具奏<lb/>
　　　二十七日諸王大臣等奏<lb/>
　皇上日詣<lb/>
夀皇殿親奠<lb/>
仁夀皇太后梓宫悲痛廹切伏惟<lb/>
<pb n="KR2f0008_WYG_007-21b"/>
　皇上兩遇大事今又時當盛暑恭懇間隔兩三日<lb/>
　親詣一次奉<lb/>
　上諭朕性本質誠不事掩飾前云强忍節哀言實由衷斷<lb/>
　　不至過于哀毁罔恤朕躬欺爾諸王大臣也爾等勿為<lb/>
　　朕慮但念<lb/>
皇妣誕育朕躬慈恩罔極今初成服隔日一詣<lb/>
梓宫親奠朕實難安按之典禮三次上食俱宜躬親今止一<lb/>
　　次恭詣已勉從爾等所請矣每日清晨哭奠盡哀方得<lb/>
<pb n="KR2f0008_WYG_007-22a"/>
　　少展思慕<lb/>
父母之心不如是朕不能忍反于朕躬無益倘不勝暑熱力<lb/>
　　不能支亦不勉强即另降諭㫖諸王大臣當諒朕此意<lb/>
　　遵行勿得再奏<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_007-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　世宗憲皇帝上諭内閣卷七<lb/>
</p>
<p>
</p>
  </div>
</body>
</text>
</TEI>
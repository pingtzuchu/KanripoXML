<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_080-1a"/>
　欽定四庫全書<lb/>
世宗憲皇帝上諭内閣卷八十<lb/>
　　雍正七年四月<lb/>
上諭三十一道<lb/>
　　初二日奉<lb/>
上諭岳鍾琪統領大兵出口進勦之後甘凉一帶營汛緑<lb/>
　旗兵力稍單著於西安滿洲駐防兵丁内挑選一千名<lb/>
　暫行移駐凉州著都統蘇丹西安副都統尼馬善統領<lb/>
<pb n="KR2f0008_WYG_080-1b"/>
　此挑選兵丁可先期預備候朕再降諭㫖凉州原有兵<lb/>
　房二千餘間著甘肅巡撫量加修理以備移駐兵丁居<lb/>
　住山西太原府雖舊有城守滿兵今再從京城派兵五<lb/>
　百名至彼一同居住彈壓此所派兵丁著都統鄂善統<lb/>
　領前往駐劄其作何派出兵丁之處著兵部具奏請㫖<lb/>
　　又刑部等衙門議覆湖廣巡察御史王瓉條奏驛站<lb/>
　　苗疆各欵奉<lb/>
上諭此本内議稱熟習符咒作奸犯科惑世誣民者俱照<lb/>
<pb n="KR2f0008_WYG_080-2a"/>
　光棍例治罪而未曾議及通行曉諭之後再有犯者方<lb/>
　照此例定擬甚屬踈漏從前屢降諭旨凡有改定科條<lb/>
　俱寬其期限悉令家喻户曉如此而猶有不率教者加<lb/>
　以嚴懲始不為枉今法司更定律例而不示以遵行之<lb/>
　期則彼無知之人冒昧而犯重辟是謂不敎而殺於心<lb/>
　忍乎且令地方官甚有難於奉行之處著另議具奏<lb/>
　　初三日奉<lb/>
上諭王錫玠係塞楞額保薦之人今伊任内承審命盜之<lb/>
<pb n="KR2f0008_WYG_080-2b"/>
　案共有二十餘件並無一案審解其玩愒廢弛若此則<lb/>
　從前之保薦必出於鑽營賄賂可知王錫玠著革職嚴<lb/>
　拏監禁俟接任之員將命案審結盜賊全獲之日該督<lb/>
　請旨釋放如各案内有未清之件將王錫玠永遠監禁<lb/>
　以為怠玩鑽營者之戒<lb/>
　　又奉<lb/>
上諭據髙其倬奏稱鳳山縣知縣蕭震居官勤力人亦樸<lb/>
　直但因伊父母年俱八十時時思憶精神漸減辦理不<lb/>
<pb n="KR2f0008_WYG_080-3a"/>
　及從前若留臺灣於地方無益等語凡官員等之有髙<lb/>
　年父母在堂而補授路遠地方者經朕聞知皆曲體其<lb/>
　情改用近地使之便於迎養或得音問時通如布政使<lb/>
　髙斌道員温而遜知府顧濟美皆以伊親年老特降諭<lb/>
　旨移調近省又如臺灣道孫國璽奏稱臺地遠隔海洋<lb/>
　難以迎養請每年渡海定省一次等語比時朕即降旨<lb/>
　將劉藩長與孫國璽互調以慰其侍養之心其他似此<lb/>
　移調者不可枚舉蕭震既有八旬之父母該督撫從前<lb/>
<pb n="KR2f0008_WYG_080-3b"/>
　便應據實陳奏俾得遂其私情專心辦理公事方為大<lb/>
　臣愛養人材之道乃不據實奏聞而為此巧法欲其詿<lb/>
　誤回籍以致竟罹削職之咎甚爲屈抑蕭震著回籍省<lb/>
　親後來京赴部引見朕再降諭旨<lb/>
　　初六日奉<lb/>
上諭劉洪度守土苗疆捐軀盡職皆由伊父劉自理義方<lb/>
　之訓有素著行文詢問本籍地方官若劉自理尚可服<lb/>
　官辦事著來京引見朕加恩補用倘年老不能出仕著<lb/>
<pb n="KR2f0008_WYG_080-4a"/>
　照伊子品級給與知府封誥<lb/>
　　初七日奉<lb/>
上諭直省各處皆有囘民居住由來已久其人既為國家<lb/>
　之編氓即俱為國家之赤子原不容以異視也數年以<lb/>
　來屢有人具摺密奏囘民自為一敎異言異服且強悍<lb/>
　刁頑肆為不法請嚴加懲治約束等語朕思囘民之有<lb/>
　敎乃其先代留遺家風土俗亦猶中國之人籍貫不同<lb/>
　則嗜好方言亦遂各異是以囘民有禮拜寺之名有衣<lb/>
<pb n="KR2f0008_WYG_080-4b"/>
　服文字之别要亦從俗從宜各安其習初非作奸犯科<lb/>
　惑世誣民者比則囘民之有教無所庸其置議也惟是<lb/>
　凡人生産雖不同地而皆同具此天良習尚雖不同敎<lb/>
　而皆同歸於為善囘民處天地覆載之内受國家養育<lb/>
　之恩其敎之大畧不能外於綱常仁義之事則為囘民<lb/>
　者可不孜孜好善共勉為醇良乎且朝廷一視同仁囘<lb/>
　民中出身文武拜官受爵洊登顯秩者常不乏人則其<lb/>
　勉修善行守法奉公以共為良民者亦囘民之本心也<lb/>
<pb n="KR2f0008_WYG_080-5a"/>
至於賢愚不一囘民中固有刁悍為非之人而漢人中<lb/>
能盡無乎要在地方官吏不以囘民異視而以治衆民<lb/>
者治囘民為回民者亦不以囘民自異即以習回敎者<lb/>
習善敎則賞善罰惡上之令自無不行悔過遷善下之<lb/>
俗自無不厚也如陕省之回民較他省尤多其販私聚<lb/>
賭私藏兵器種種不法之案屢出較他省囘民為甚又<lb/>
如奉㫖禁宰牛隻乃勸民務農勤稼所以重惜力耕之<lb/>
物命聞各省居住之囘民頗有怨言且有私自屠宰者<lb/>
<pb n="KR2f0008_WYG_080-5b"/>
此即居心殘忍不務本奉法之一端也朕念萬物一體<lb/>
之義豈忍視囘民與衆民有殊特此詳加訓誨爾等為<lb/>
囘民者當知率由禮義講譲興仁毋恃强而凌弱毋倚<lb/>
智而欺愚葢刁頑兇悍之習王法所不容者亦必為囘<lb/>
敎之所不容孝弟忠信之風為名敎之所樂許者亦必<lb/>
為囘教之所共慕倘自謂别為一敎怙惡行私則是㝠<lb/>
頑無知甘為異𩔖憲典具在朕豈能為爾等寬假乎自<lb/>
兹以後父戒其子兄勉其弟姻婭族黨互相箴規盡洗<lb/>
<pb n="KR2f0008_WYG_080-6a"/>
　　前愆束身向善以承<lb/>
天地覆載之恩以受國家敎養之澤豈不美歟直省各督撫<lb/>
　　等所屬有囘民居住者務宣布朕意咸使聞知<lb/>
　　　又山西提督學政勵宗萬奏報太監解進朝私書請<lb/>
　　　託奉<lb/>
　上諭凡私書請託者皆夤緣僥倖之徒若内外官員肯據<lb/>
　　實叅奏則鑽營之弊可息勵宗萬此奏甚屬可嘉著交<lb/>
　　部議敘此案内應行查審人犯著該部查審並行文晉<lb/>
<pb n="KR2f0008_WYG_080-6b"/>
　　省嚴行察究務得實情定擬具奏原書併發<lb/>
　　　初九日奉<lb/>
　上諭凡更定條例之處必須通行曉諭與以遵奉之期再<lb/>
　　有違者方照所定之例治罪屢降諭㫖甚明昨因刑部<lb/>
　　本内踈漏又面向該堂官等嚴行申飭今刑部以捕役<lb/>
　　治罪之例定議具奏仍未限以曉諭遵奉之期疎忽若<lb/>
　　此總由互相推諉不實心辦事之故著另議具奏刑部<lb/>
　　堂官交部嚴察議奏<lb/>
<pb n="KR2f0008_WYG_080-7a"/>
　　又奉<lb/>
上諭馬㑹伯撫楚以來叅劾屬員之處未免近於苛刻不<lb/>
　公如所叅之道員髙淳知府蔣景濂其才皆屬可用者<lb/>
　又如栁國勲之先世守節殉難忠義可嘉其子孫未必<lb/>
　至於貪贓壊法又如張廷樞原屬可用之員而馬會伯<lb/>
　叅其貪劣性成彼時朕不得不降㫖將張廷樞革職審<lb/>
　訊大凡革職發審之員若審明是虛即應准其開復不<lb/>
　得混稱已經革職無庸再議此朕屢降諭㫖訓飭者今<lb/>
<pb n="KR2f0008_WYG_080-7b"/>
　邁柱既稱審明張廷樞並無貪贓欵蹟惟一失察案欵<lb/>
　即應奏請開復何得仍以相沿陋習含糊歸結甚屬不<lb/>
　合張廷樞著來京引見朕另有用處<lb/>
　　初十日奉<lb/>
上諭據福建廵撫劉世明奏稱琉球國中山王尚敬差耳<lb/>
　目官毛鴻基等進貢方物於去年十一月二十一日自<lb/>
　彼國起程至十二月初八初十等日陸續船到照例進<lb/>
　港安插館驛查前准有部丈琉球六年應進表丈俟八<lb/>
<pb n="KR2f0008_WYG_080-8a"/>
　年正貢一併恭進今該國王又請恭進六年貢典據使<lb/>
　臣毛鴻基等稱皇上天恩准停六年正貢因禮部所行<lb/>
　咨文小國尚未接准所以辦齊方物至期䖍申貢典雖<lb/>
　外邦誠敬殊難固却但未合例臣實不敢冒昧施行等<lb/>
　語朕以琉球歴來恪守臣節不失貢期而地處重洋之<lb/>
　外使臣遠渉風濤深可軫念是以令其以四年進貢方<lb/>
　物准作六年正貢其六年應進表丈俟八年正貢一併<lb/>
　恭進所以寬其朝貢之期與海邦休息之意也今該國<lb/>
<pb n="KR2f0008_WYG_080-8b"/>
　王以未接部文仍按期遣使航海而來實因未知朕之<lb/>
　明㫖並非有違成例且其船隻已經進港行李已經安<lb/>
　頓館驛豈可以其不合例而却之使遠島旅臣空往返<lb/>
　於洪濤巨浪中乎著照例准其入貢該督撫委員伴送<lb/>
　來京一應廪餼舟楫悉遵雍正二年之例從厚辦給以<lb/>
　示朕綏懐遠人之至意<lb/>
　　又奉<lb/>
上諭劉康錫等行刧張憲家傷人未曾得財一案始初魏<lb/>
<pb n="KR2f0008_WYG_080-9a"/>
廷珍將劉康錫審擬杖流經部改為斬候查取錯擬罪<lb/>
名之承審各官職名據魏廷珍奏稱錯擬罪名之處皆<lb/>
因律無明註拘泥舊案情有可原但既奉取職名何敢<lb/>
抗違今開列職名聽候部議等語朕將此詢問刑部大<lb/>
臣官員等據伊等奏稱律内凡搶奪傷人者為首斬監<lb/>
候為從各減一等又定例内凡强盗傷人未死又未得<lb/>
財者照搶奪傷人律科斷是定例一條専指强盗傷人<lb/>
而未得財者言也今魏廷珍所題刁有先等既未得財<lb/>
<pb n="KR2f0008_WYG_080-9b"/>
而劉康錫毆傷事主自應照强盗傷人之例科斷不應<lb/>
將未曾傷人已故之盗為首坐斬而將下手傷人之盗<lb/>
為從擬流也是以臣部按例改正至魏廷珍本内援引<lb/>
徐月劉四二案均係搶奪理合照搶奪本律分别首從<lb/>
定擬與此案不符難以牽合等語凡内外臣工辦理國<lb/>
家之事惟有據理秉公以期允當若部駁有差豈可遷<lb/>
就以失事之正若部駁果是又豈可膠執以䕶已之非<lb/>
朕之告誡内外大小臣工者不啻三令五申矣至於勉<lb/>
<pb n="KR2f0008_WYG_080-10a"/>
　强曲從而語含譏諷尤卑賤之惡習豈人臣公爾忘私<lb/>
　之道今劉康錫一案刑部援引律條甚明而魏廷珍則<lb/>
　稱律無明註若果律無明註魏廷珍便當據理力爭而<lb/>
　又云不敢抗違將職名開送似此反覆含糊之詞顯然<lb/>
　譏諷部駁之過刻也夫部駁既已奉㫖魏廷珍獨未思<lb/>
　及乎凡朕辦理之事若有未當之處最喜内外臣工直<lb/>
　言陳奏即時改正何日不以此諄諄訓諭豈魏廷珍尚<lb/>
　不知朕心而故作此不得已之狀違朕訓而傷政體耶<lb/>
<pb n="KR2f0008_WYG_080-10b"/>
　著魏廷珍明白囘奏<lb/>
　　十一日刑部議覆都統查爾㤗叅送驍騎校霍爾和<lb/>
　　冒領<lb/>
恩賞銀兩并領催伊爾哈將扣還宗人府銀兩不行交納<lb/>
　　犯在雍正六年九月更定律例以前仍照舊例治罪<lb/>
　　奉<lb/>
上諭伊爾哈等侵蝕恩賞銀兩若照旗下更定侵蝕錢糧<lb/>
　之例即應立絞今刑部以伊等所犯在雍正六年九月<lb/>
<pb n="KR2f0008_WYG_080-11a"/>
　以前仍照舊例定擬所議甚是但恐更定之例限期雖<lb/>
　滿八旗之人未必全知或致誤犯則情有可憫著八旗<lb/>
　都統等再為通行宣示務使家喻戸曉倘再有明知故<lb/>
　犯之人即照此例治罪嗣後凡有更定條例著八旗都<lb/>
　統等將所定之例及奉行之期明白曉諭務使官員兵<lb/>
　丁等人人知悉及限期將屆之時仍復通行傳諭不妨<lb/>
　至再至三務使人人凛遵法度不致妄干罪愆<lb/>
　　十二日奉<lb/>
<pb n="KR2f0008_WYG_080-11b"/>
上諭趙玉田羣劉五本係愚人䑕竊小盗未必知有脱逃<lb/>
　加等治罪之例趙玉仍照舊例擬絞著監候秋後處决<lb/>
　田羣劉五亦照舊例僉流其監犯脱逃加等治罪之例<lb/>
　著各省督撫轉飭所屬刋刻木榜於獄中張示犯人進<lb/>
　監便令曉諭庶免不知誤犯其他禁約監犯之條亦著<lb/>
　詳明榜示俾各凛遵則受刑者不枉矣<lb/>
　　又<lb/>
諭大學士九卿朕觀近日兵部奏事其中有一二件似仍<lb/>
<pb n="KR2f0008_WYG_080-12a"/>
　　欲迎合朕意者夫朕日理萬幾初無絲毫成見於胸中<lb/>
　　惟期有當於大公至正之理已曾屢降諭㫖至再至三<lb/>
　　爾等諸臣自應持正秉公悉心斟酌事事以當理為凖<lb/>
　　庶政治有所裨益今乃於正理之外妄為揣摩則爾等<lb/>
　　焉能知朕意之所在而漫思迎合乎且如各部院所辦<lb/>
　　之事各有關係如吏部有意迎合則銓選不公戸部有<lb/>
　　意迎合則財賦難理此皆有妨於政治者而其為害猶<lb/>
　　小至若刑部職在明刑關係最重倘稍以迎合為心則<lb/>
<pb n="KR2f0008_WYG_080-12b"/>
　　生死出入之間刑罰必不得其平上干<lb/>
天和下戕民命其害尚可言乎至於辦事之道凡人精神智<lb/>
　　力用之専一則詳明而得理用之紛雜則叢脞而多乖<lb/>
　　數年以來朕於辦理政務之時皆聚精會神専於所用<lb/>
　　如閲一本則専閱此本而不思其他治一事則専治此<lb/>
　　事而不及其餘是以志氣清明條理昭著一事既畢自<lb/>
　　可再辦一事此所以每日勤勞而無煩擾之患也至於<lb/>
　　政務稍暇中懐澄澈之時又不可放逸此心朕於此時<lb/>
<pb n="KR2f0008_WYG_080-13a"/>
　必將在京部院衙門及在外各省之事一一思維詳察<lb/>
　由一部以及各部由一省以及各省靜中黙識更覺端<lb/>
　緒易尋所以辦事甚多而不至於遺忘者此也此皆朕<lb/>
　躬行心得之大要朕以一人之精神辦理天下之事而<lb/>
　常覺有餘爾等諸臣若能如此則以數人之精神辦理<lb/>
　一部之事又何慮不足乎諸臣其共勉之<lb/>
　　十四日奉<lb/>
上諭國家承平日久戸口日繁凡屬閒曠未耕之地皆宜<lb/>
<pb n="KR2f0008_WYG_080-13b"/>
　及時開墾以裕養育萬民之計是以屢頒諭㫖勸民墾<lb/>
　種而川省安插之民又令給與牛種口糧使之有所資<lb/>
　藉以盡其力今思各省皆有未墾之土即各省皆有願<lb/>
　墾之人或以日用無資力量不及遂不能趨事赴功徘<lb/>
　徊中止亦事勢之所有者著各省督撫各就本地情形<lb/>
　細加籌畫轉飭有司作何勸導之法其情願開墾而貧<lb/>
　寒無力者酌動存公銀榖確查借給以為牛種口糧俾<lb/>
　得努力於南畆俟成熟之後分限三年照數還項五六<lb/>
<pb n="KR2f0008_WYG_080-14a"/>
　年後按則起科總在該督撫等董率州縣因地制宜實<lb/>
　心經理務使田疇日闢耕鑿維勤以副朕愛養元元之<lb/>
　至意<lb/>
　　十五日奉<lb/>
上諭向來各倉米石葢藏不謹每每攙和灰土純雜不一<lb/>
　是以領米之時勾通賄囑使費繁多弊端種種數年以<lb/>
　來嚴飭該管等官慎守倉儲屏除陋弊頒發諭㫖至再<lb/>
　至三夫米色既已匀净則在倉執役之人及赴倉領米<lb/>
<pb n="KR2f0008_WYG_080-14b"/>
　之人均當凛遵法紀不應仍存作弊之心復蹈故轍昨<lb/>
　據倉塲侍郎塞爾赫劉於義等奏稱南倉倉役林起鳳<lb/>
　等勾通監督家人與舖戸私議使費被人告發審供鑿<lb/>
　鑿似此則倉塲領米作弊之處仍未悛改也米色既好<lb/>
　而猶勾通賄囑則必有偷盗多領之事可知著八旗都<lb/>
　統等通行傳諭該旗並令倉塲侍郎出示曉諭若本人<lb/>
　赴倉領米之時其所得之米果有攙和灰土等弊令其<lb/>
　當時在倉將不凈之米交與該監督封貯或到倉塲侍<lb/>
<pb n="KR2f0008_WYG_080-15a"/>
　郎處或到廵倉御史處據實呈明即行查究倘有希圖<lb/>
　作弊與倉塲人役等暗中勾通賄囑者一經發覺將與<lb/>
　受之人一同從重治罪决不姑貸<lb/>
　　十七日奉<lb/>
上諭從前清查江蘇等屬舊欠錢糧已經降㫖將康熙五<lb/>
　十一年至雍正四年未完地丁銀八百一十餘萬兩暫<lb/>
　行停徵今思漕項等銀民間一例編徵不分欵項若不<lb/>
　槩行停比則錢糧難以清釐著將康熙五十一年至雍<lb/>
<pb n="KR2f0008_WYG_080-15b"/>
　正四年漕項屯折等欵未完銀二百八十一萬餘兩一<lb/>
　體停徵王璣彭維新等可令各員於清查之時即分别<lb/>
　條欵各歸各項俾數十年積欠其間官侵吏蝕俱得徹<lb/>
　底清釐<lb/>
　　十八日奉<lb/>
上諭外任督撫藩臬為全省之表率關係甚重每當簡用<lb/>
　之時常以一時不得其人深勞念慮凡内外大臣受國<lb/>
　家厚恩均當留意於平時秉公奏薦盡以人事君之道<lb/>
<pb n="KR2f0008_WYG_080-16a"/>
　京官自學士侍郎以上外官自藩臬以上著各人宻保<lb/>
　一人將其人可勝督撫之任或可勝藩臬之任據實奏<lb/>
　明不必拘定滿漢亦不限定資格即府縣等員官階尚<lb/>
　逺者果有真知灼見信其可任封疆大僚亦准列於薦<lb/>
　牘之内若一時無深知可舉之人准其從容採訪不得<lb/>
　草率塞責有負諮詢<lb/>
　　又奉<lb/>
上諭昨山西廵撫石麟將保題汾州府同知馬雲燝吉州<lb/>
<pb n="KR2f0008_WYG_080-16b"/>
　知州甘士瑛送部引見朕面加詢問看來二人俱屬平<lb/>
　常之員不知石麟何以賞識之凡督撫等保薦屬官若<lb/>
　無合例之人即不拘資格亦可保奏但必須至公至當<lb/>
　不使庸材得以倖邀則人心自服咸知鼓勵朕之所以<lb/>
　諭令保題者盖欲使出衆之才不至沈淪下僚得以乘<lb/>
　時表見該督撫等豈可以庸員塞責若果無可舉之人<lb/>
　即不妨據實陳奏候朕降㫖如鄂爾泰岳鍾琪田文鏡<lb/>
　李衛俱能體朕之心可為衆大臣之法則也今汾州府<lb/>
<pb n="KR2f0008_WYG_080-17a"/>
　同知吉州知州均有管轄屬員之責而石麟以平常之<lb/>
　人保題補授若云中有私心不但石麟不敢其才亦有<lb/>
　所不能但伊識見不及素無知人察吏之明恐不免為<lb/>
　屬吏之所䝉蔽耳馬雲燝甘士瑛姑照所請補授著石<lb/>
　麟留心察看如不能勝任即據實奏聞不得回䕶該部<lb/>
　將朕此㫖並通行各督撫等知之<lb/>
　　十九日奉<lb/>
上諭謝定國假冒職官恣行詐騙得贓滿貫貽累多人甚<lb/>
<pb n="KR2f0008_WYG_080-17b"/>
　至盗用二品儀從干謁地方有司其行事實係光棍情<lb/>
　甚可惡乃該撫以為𩔖於光棍比照為從律擬罪而刑<lb/>
　部亦遂照該撫所擬定案具奏均屬不合著該部另議<lb/>
　具奏知縣魏化麟能盤詰匪𩔖審出誆騙情由可嘉著<lb/>
　免其罰俸仍交部議敘<lb/>
　　二十日奉<lb/>
上諭八旗兵丁並各省駐防以及各標兵丁朕已賞給銀<lb/>
　兩令該管官員經營生息以濟其吉凶緩急之用今因<lb/>
<pb n="KR2f0008_WYG_080-18a"/>
征勦準噶爾派出兩路大兵逺臨邊塞此所派之兵丁<lb/>
等既為國家効力行間朕心更為軫念已於行糧恩賞<lb/>
之外給與坐糧以養贍其家口但兵丁等出門之後家<lb/>
中若有吉凶之事料理無資不可不為籌畫周濟除京<lb/>
城八旗出征兵丁該旗照例支給外其奉天等處八旗<lb/>
出征兵丁家中若遇有吉凶之事著照京城䕶軍之例<lb/>
吉禮賞銀十兩䘮禮賞銀二十兩其直隸山東山西河<lb/>
南陜西等處出征綠旗兵丁家中遇有吉凶之事著照<lb/>
<pb n="KR2f0008_WYG_080-18b"/>
京城驍騎之例吉禮賞銀六兩䘮禮賞銀十二兩凡此<lb/>
賞給銀兩其有已經孳生利息之處即於利息内支給<lb/>
其未曽賞銀及雖經賞銀而尚無利息可支之處即動<lb/>
正項錢糧支給著該管官員通行曉諭使出征兵丁咸<lb/>
共知悉伊等家中遇有應領賞銀之時即報明本管官<lb/>
本管官即行確查出具領結照數支領毋得稽遲俾効<lb/>
力行間之士均霑實恵無内顧之憂以副朕加恩沛澤<lb/>
之至意<lb/>
<pb n="KR2f0008_WYG_080-19a"/>
　　又奉<lb/>
上諭前因常雲髙玉昔年撞騙惡蹟敗露發令查審於髙<lb/>
　玉本籍家中查出從前作弊之筆札中有佟世祐在京<lb/>
　候補知府時與伊徃來書信數件書中所言皆鑽營行<lb/>
　賄違條犯法之事且佟世祐係候補知府髙玉乃莊親<lb/>
　王府中下賤優人而佟世祐與髙玉結為兄弟稱曰如<lb/>
　胞卑汚不堪無耻已極查佟世祐在雲南知府之任多<lb/>
　年曾歴武定開化二郡以米石虧空被叅革職又以狥<lb/>
<pb n="KR2f0008_WYG_080-19b"/>
　庇屬員應有降級處分似此行止不端之人其在任劣<lb/>
　蹟必不止此二事著總督鄂爾泰一一查出具本叅奏<lb/>
　當日髙其倬為雲南總督時將此等劣員保題調補開<lb/>
　化府或係請託徇庇或因不能識人被其欺誆著髙其<lb/>
　倬明白回奏<lb/>
　　又奉<lb/>
上諭兩路大將軍統領大兵進勦凖噶爾凡所經過名山<lb/>
　大川理應致祭著撰擬祭文書寫數十道敬謹用寳付<lb/>
<pb n="KR2f0008_WYG_080-20a"/>
　　兩路大將軍帶往遇有應祭山川臨時填寫<lb/>
　神號其應用牲醴香帛著大將軍酌量分别備禮䖍叅致<lb/>
　　祭其所用香帛等項著該部察例辦理<lb/>
　　　二十一日奉<lb/>
　上諭凡外省盗案皆令該督撫等將情有可原及兇惡不<lb/>
　　可寛貸者分别定擬今魏廷珍將夥盗馬二既以越獄<lb/>
　　擬為斬决又云馬二未經傷人越獄在未定例以前似<lb/>
　　此兩岐之説遊移莫定仍是卸責推諉之故習不肯實<lb/>
<pb n="KR2f0008_WYG_080-20b"/>
　　心辦事今刑部援越獄加罪之例擬以斬决具奏此案<lb/>
　　難於降㫖定奪著仍交與魏廷珍將馬二果應正法或<lb/>
　　原可寛宥之處確核定擬具奏<lb/>
　　　二十二日奉<lb/>
　上諭朕前降㫖令兵部將因公註誤降級革職之武弁查<lb/>
　　出具奏今日兵部查得三十四員具摺請㫖摺内有施<lb/>
　　仁宥過等語此等浮泛頌揚有乖理道之詞昔年<lb/>
聖祖仁皇帝屢經指示訓誨而數年以來朕又以之誥誡内<lb/>
<pb n="KR2f0008_WYG_080-21a"/>
外臣工者不啻至再至三矣盖賞罰者天命之正人君<lb/>
奉天出治有善則賞有過則罰其柄非人主所得私也<lb/>
至其中亦有遇過而寛宥者則以其事本有可原之情<lb/>
或其人尚有可用之才故姑從寛典以許其自新耳夫<lb/>
人君之仁惟令天下無一夫不獲其所方可謂之仁非<lb/>
縱釋奸宄遂可以謂之仁也夫不能化導百姓而使之<lb/>
不為奸宄已不可謂之仁矣既已如是則不得不設刑<lb/>
罰以禁約懲創之所謂刑以弼教也若再務施仁之名<lb/>
<pb n="KR2f0008_WYG_080-21b"/>
而為姑息養奸之事則匪𩔖肆行無忌良善固不能安<lb/>
枕而不良之人無所懲戒悛改將見犯法者愈衆是䧟<lb/>
之入於邪惡之路也不仁孰甚焉施仁宥過四字若不<lb/>
能通曉其義用違其當則流弊無所止極朕若不明白<lb/>
開示恐將來識見平庸之人主為此等套語所欺務虚<lb/>
名而忘實政必有不當施而施之仁不當宥而宥之過<lb/>
其患可勝言乎即如今日兵部具奏請㫖之三十餘人<lb/>
將來引見時豈皆可以起用若有不用者則是有不施<lb/>
<pb n="KR2f0008_WYG_080-22a"/>
　　之仁有不宥之過矣朕豈肯受此名乎朕治天下惟有<lb/>
　　教養兼施勸善懲惡此外非朕之所知也如楊名時張<lb/>
　　楷輩胸藏詐偽是以陳奏之詞語多含蓄朕已一一指<lb/>
　　示降㫖切責並屢次戒飭臣工矣兵部侍郎楊汝穀胡<lb/>
　　煦皆並非不曉文義者且日侍班聨熟聞朕諭尚昏憒<lb/>
　　糊塗至此則外省疎逺之臣工必更不能體㑹朕意也<lb/>
　　著將兵部堂官嚴加申飭並再行曉諭内外大臣官員<lb/>
　　知之不必回奏<lb/>
<pb n="KR2f0008_WYG_080-22b"/>
　　　又奉<lb/>
　上諭憲徳奏報耕耤日期本内有臣念切祈年識慚學稼<lb/>
　　等語耤田乃授時重農之大典所以令各省有司通行<lb/>
　　者盖欲使守土之官咸知體朕敬<lb/>
天勤民之意勸率百姓力田務本無失農時並非令督撫等<lb/>
　　學習耕穡之事也憲徳因此大典陳奏本章自應倍加<lb/>
　　敬謹乃云識慚學稼為此輕忽之詞竟同兒戯殊失陳<lb/>
　　奏之體况論語樊遲以學稼為問而聖人以大義訓之<lb/>
<pb n="KR2f0008_WYG_080-23a"/>
　今憲徳安得以賢人自居而以學稼為自謙之語凡大<lb/>
　臣繕疏進呈若平時不能深通丈義便當質樸陳詞以<lb/>
　達己意不應聼鄙陋之幕賔勦襲套語杜撰成篇致失<lb/>
　大體朕因憲徳素無學問是以止於降㫖申飭若係通<lb/>
　曉文學之臣而悖理若此便應交部察議此本著擲還<lb/>
　令憲徳另行繕本具奏<lb/>
　　又刑部議覆廣東提督學政顧仔叅奏教官梁黍華<lb/>
　　私書干請奉<lb/>
<pb n="KR2f0008_WYG_080-23b"/>
上諭鑽營請託之風關係人心吏治屢經降㫖嚴禁而此<lb/>
　習尚未悛改盖私弊之不能止息由於私門之未曽杜<lb/>
　絶也内外官員等均有化民成俗之責乃陽奉隂違致<lb/>
　滋弊竇反之於心能無愧赧顧仔據實叅奏不為徇隐<lb/>
　甚屬可嘉年來諸臣中惟鄂爾泰曽奏劾屬員干請之<lb/>
　事若臣工皆能如此則私門自然杜絶無處行其營求<lb/>
　即有萌請託之心者亦共知儆畏不敢復蹈故轍風俗<lb/>
　可以轉移矣如高其倬魏廷珍者但知博寛厚之虚名<lb/>
<pb n="KR2f0008_WYG_080-24a"/>
　姑息瞻徇何以整頺風而除陋習諸臣當以為戒顧仔<lb/>
　著交部議敘具奏<lb/>
　　二十九日奉<lb/>
上諭據川陜總督岳鍾琪遵㫖議覆奏摺内稱肅州地方<lb/>
　甚屬𦂳要將來鎮臣王剛領兵出口之後署理鎮務實<lb/>
　難其人仰請聖恩將肅州鎮印務命興漢鎮臣曹勷署<lb/>
　理但曹勷亦係奉㫖派出領兵之員今請留署理肅鎮<lb/>
　其領兵鎮臣仍須派補伏查川北鎮臣張成隆老成練<lb/>
<pb n="KR2f0008_WYG_080-24b"/>
　達曉暢軍戎現今赴京陛見其才之能勝領兵之任與<lb/>
　否自䝉聖明洞鑒如果勝任乞令星速回陜領兵出口<lb/>
　以足原派鎮臣四員之數則因材任使各得其人等語<lb/>
　朕思軍務闗係重大曹勷明白精壯乃實心効力之員<lb/>
　應仍令領兵出口岳鍾琪既稱張成隆老成練達曉暢<lb/>
　軍戎朕看其人尚壯健或可勝領兵之任著於原派總<lb/>
　兵四員之外増添一員即將張成隆派出令其星速乘<lb/>
　驛赴陜著大將軍岳鍾琪酌量委用至於肅州辦理軍<lb/>
<pb n="KR2f0008_WYG_080-25a"/>
　　需更闗𦂳要署督查郎阿相隔路逺廵撫許容又屬新<lb/>
　　任著湖北廵撫馬會伯前徃肅州辦理軍需一切與督<lb/>
　　撫等公同計議而行即帶管肅州總兵印務甚為妥便<lb/>
　　其湖北廵撫印務著四川布政使趙𢎞恩前往署理<lb/>
　　　三十日奉<lb/>
　上諭朕荷<lb/>
天地鴻恩俯垂眷佑寤寐之中對越<lb/>
神明之心至誠至恪每見臣工奏章有山川効靈等字輕慢<lb/>
<pb n="KR2f0008_WYG_080-25b"/>
神祗朕心深切不安屢經降㫖申飭今衍聖公孔傳鐸奏賀<lb/>
　　慶雲本内仍用乾坤効靈字樣想未見朕厯來誡諭之<lb/>
　　㫖耶衍聖公為<lb/>
　先師後裔服習家訓拜疏陳詞尤宜合理此本著更改另<lb/>
　　行繕寫具奏<lb/>
　　　又兵部議覆福建總督高其倬題叅休致海澄公黄<lb/>
　　　應纘因承襲公爵賄囑該縣出結應革去職銜令該<lb/>
　　　撫究擬具奏奉<lb/>
<pb n="KR2f0008_WYG_080-26a"/>
上諭黄應纘係告休之員其承襲世職乃伊家事未免瞻<lb/>
　顧私情若地方有司平日不開賄賂之門慣行勒索則<lb/>
　黄應纘亦何至以財請託罹於罪戾是其罪全在知縣<lb/>
　張渭烈張珂等也今欲得受賄情由應將知縣二人嚴<lb/>
　加審訊便可定案黄應纘之祖父忠勲懋著若以承襲<lb/>
　之事致干黜革朕心不忍黄應纘從寛免革職銜<lb/>
　　又刑部等衙門奏原任員外郎蘇金泰勒索阿爾布<lb/>
　　巴黄金一案蘇金泰雖堅供不認但蘇金泰跟隨延<lb/>
<pb n="KR2f0008_WYG_080-26b"/>
　　信作西藏通事延信勒索黄金已有確供則蘇金泰<lb/>
　　受金之處亦屬確實應照律擬絞監候奉<lb/>
上諭據刑部奏稱蘇金泰得受黄金之處堅供不認以為<lb/>
　阿爾布巴挾讐誣賴等語刑部等衙門復揆情科斷擬<lb/>
　以絞罪具奏延信得受阿爾布巴等黄金七千兩供據<lb/>
　鑿鑿中外共知今蘇金泰不肯承認受賄則延信之受<lb/>
　金據蘇金泰之意亦謂有寃抑乎今刑部揆情定罪恐<lb/>
　無知之人因蘇金泰之供招不確謂延信得金之案亦<lb/>
<pb n="KR2f0008_WYG_080-27a"/>
　在疑似之間刑部審擬殊屬不合著將蘇金泰再加嚴<lb/>
　審務將實在有無得金之處確取口供定擬具奏不得<lb/>
　仍前含糊定案<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_080-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷八十<lb/>
</p>
<p>
</p>
  </div>
</body>
</text>
</TEI>
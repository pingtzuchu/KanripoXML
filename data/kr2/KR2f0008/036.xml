<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_036-1a"/>
　欽定四庫全書<lb/>
世宗憲皇帝上諭内閣卷三十六<lb/>
　　雍正三年九月<lb/>
上諭十五道<lb/>
　　初三日<lb/>
諭大學士等前因天津倉厫潮濕不能收貯米石故停止<lb/>
　截留今據蔡珽奏稱天津倉厫雖不能貯米可分發各<lb/>
　州縣存貯以備賑濟請仍截留二十萬石等語户部作<lb/>
<pb n="KR2f0008_WYG_036-1b"/>
　速派賢能滿漢司官各一員前徃天津㑹同倉場總督<lb/>
　托時將河南小米截留二十萬石一面行文蔡珽令其<lb/>
　酌量應貯米之州縣撥派官員於天津地方領運收貯<lb/>
　備賑前李維鈞奏請賑濟一月朕思賑濟原不可拘定<lb/>
　日期昨降㫖修理城工春暖之時小民可藉以餬口但<lb/>
　恐三冬未能接濟可行文蔡珽再賑濟三個月務令小<lb/>
　民得所現今遣增壽等前徃奉天採買米石運至天津<lb/>
　可即行文伊等於米石之外採買髙粱或十萬石或七<lb/>
<pb n="KR2f0008_WYG_036-2a"/>
　八萬石一併運至天津於賑濟大有裨益爾等即遵諭<lb/>
　行<lb/>
　　又<lb/>
諭户部朕體恤臣工時深軫念每思經理區畫以贍其俯<lb/>
　仰之資查舊例在京大小漢官每年俸米俱支給十二<lb/>
　石盖因向日漢官擕帶家口者少食指無多故給米十<lb/>
　二石即可粗足今見漢官帶家口者多若俸米仍照舊<lb/>
　數則日用或有不敷居官者難免内顧之慮嗣後在京<lb/>
<pb n="KR2f0008_WYG_036-2b"/>
　大小漢官著按俸銀數目給與俸米俾禄糈所頒足供<lb/>
　飬贍以示朕加惠羣臣之至意<lb/>
　　初八日順天府府尹張令璜奏<lb/>
　耤田疉産瑞榖請撰文立碑奉<lb/>
上諭據奏耤田疉産瑞穀順天紳衿耆庻籲請撰文立碑<lb/>
　以昭盛徳以示來兹等語耤田嘉榖雖有九穗之瑞但<lb/>
　今歲畿輔地方被水小民乏食朕方修省之不暇所請<lb/>
　撰文立碑勒石不必行<lb/>
<pb n="KR2f0008_WYG_036-3a"/>
　　十三日宗人府議敘管理㑹考府之王大臣等奉<lb/>
上諭從前以怡親王總理事務懋著勤勞晉封伊子王爵<lb/>
　王猶再三懇辭未受所議賞賜金銀亦可不必至王忠<lb/>
　誠効力之處朕自深悉之也<lb/>
　　又户部議駁京口將軍董吉納請給兵丁折色米銀<lb/>
　　奉<lb/>
上諭依議將軍之職必須賞罰公明不以私恩小惠邀取<lb/>
　名譽方能約束兵丁使人心畏服董吉納到任未久諸<lb/>
<pb n="KR2f0008_WYG_036-3b"/>
　事尚未明晰乃不思整飭訓導之方以敦大體但以兩<lb/>
　月兵米折色遵行年久之事具疏奏請以冀取恱於衆<lb/>
　兵其居心行事甚屬卑鄙董吉納著交該部嚴察議奏<lb/>
　　十五日奉<lb/>
上諭前年羮堯查拏陜西郃陽縣私鹽用兵一案初據年<lb/>
　羮堯奏稱並未傷損一人及朕留心訪察知有傷損居<lb/>
　民之事續據黄焜寄與范時㨗禀帖亦止稱傷損十數<lb/>
　人朕軫念黎元惟恐官吏䝉蔽使民困不能盡逹用是<lb/>
<pb n="KR2f0008_WYG_036-4a"/>
再加訪問知所傷之人甚多因特遣奏事石麟前徃平<lb/>
陽府傳諭審事侍郎史貽直髙其佩令其用心查訪作<lb/>
何設法開導務使小民無所瞻顧具呈控告勿似黄焜<lb/>
從前用威恐嚇使小民不敢申訴實情今據史貽直髙<lb/>
其佩奏稱遵㫖用心查訪親身至彼曉諭開導查出實<lb/>
在因年羮堯用兵致死無辜之男婦老㓜共七百八十<lb/>
六名口連前報出之十九名共傷損人民八百零五名<lb/>
口倶取有鄉保甘結該縣冊結鑿鑿可據又奏稱年羮<lb/>
<pb n="KR2f0008_WYG_036-4b"/>
堯因查拏鹽梟曹猪頭而該縣将良善之馮猪頭頂名<lb/>
解送年羮堯並不覆審即將馮猪頭正法等語朕聞之<lb/>
驚駭戰慄不勝愧憾之至朕以愛養百姓為心惟恐一<lb/>
夫不獲其所宵衣旰食時厪於懐乃年羮堯負朕委任<lb/>
之恩逞其兇殘之性草菅民命毒害無辜以致多人受<lb/>
其慘酷皆由朕任用匪人之故深自愧憾實無以謝郃<lb/>
陽之紳衿黎庻郃陽地方既被騷擾著該督撫等加意<lb/>
撫綏其被害之家雖經欽差官員賞給銀兩著該督撫<lb/>
<pb n="KR2f0008_WYG_036-5a"/>
　等再行優恤雍正四年郃陽縣應徴錢糧盡予豁免該<lb/>
　督撫等可遍行曉諭合邑紳衿黎庻伊等遭年羮堯之<lb/>
　殘害幸朕留心察訪研究實情使伊等沉寃得伸今特<lb/>
　沛恩膏以示軫恤務令僻壤荒村咸知朕意<lb/>
　　十九日勾决四川廣東福建三省情實人犯<lb/>
諭大學士等人命至重按罪務使情法得中嚴固不可寛<lb/>
　亦不可須平心研究求罪犯可生之路至於萬無可生<lb/>
　然後勾决則國法所不容亦其自取耳從來法寛則愚<lb/>
<pb n="KR2f0008_WYG_036-5b"/>
　民易犯非刑期無刑之意爾等識之<lb/>
　　二十二日勾决浙江陜西二省情實人犯<lb/>
諭大學士等凡事皆要持平一有所偏則輕重顛倒為累<lb/>
　非淺况用刑豈可或偏乎爾等稱朕寛大詳審朕看來<lb/>
　詳審尤為緊要盖能詳審而得其平則所施一當於理<lb/>
　并無寛大之足名矣此即用中之道也且偶然錯誤人<lb/>
　所時有語云人非聖賢孰能無過朕謂偶不及檢致有<lb/>
　過失雖聖賢亦不能無况有有形之過有無形之過有<lb/>
<pb n="KR2f0008_WYG_036-6a"/>
　形之過易覺而無形之過難知茍非詳審省察將遂聽<lb/>
　其錯誤而莫之知耶是人能自見其過則過可無如自<lb/>
　謂無過則過必多即如爾等歸美朕躬朕不敢自謂己<lb/>
　能也全頼爾等匡弼設使朕有過失爾等果能直陳無<lb/>
　隠朕且欣然納受雖詞色之間必無幾微相拒之處爾<lb/>
　等不可不知也<lb/>
　　二十三日奉<lb/>
上諭朕體恤臣工凡官員辦事著有勞績者無論大小俱<lb/>
<pb n="KR2f0008_WYG_036-6b"/>
　勅部議敘其有過悞致干吏議者亦照例處分夫一人<lb/>
　之身有功有過一官之級有降有加舊例官員降級留<lb/>
　任停其陞轉必三年無過方准開復降級後雖有恩詔<lb/>
　加級不准抵銷殊非以功補過開人自新之義嗣後降<lb/>
　級留任官員遇有恩詔及議敘加級者俱准以加一級<lb/>
　抵銷降一級庻使人皆奮勵勉圖後效亦鼓舞吏治之<lb/>
　一道也至於降級後捐納加級者不得抵銷前案<lb/>
　　又奉<lb/>
<pb n="KR2f0008_WYG_036-7a"/>
上諭古者視歲之上中為儲蓄之節盖官民經畫久逺不<lb/>
　為一時茍且之計積之於豐年用之於歉歲所謂有備<lb/>
　無患法良而意美也朕自臨御以來宵旰勤求無刻不<lb/>
　以民依為念乃重農積粟之詔屢下而閭閻卒少盖藏<lb/>
　官倉亦多虧缺即如直𨽻保定等府去歲頗稱有秋今<lb/>
　春二麥亦熟乃以夏秋雨水過多田禾被澇而民間遂<lb/>
　有饑色幾至流離若非多方賑恤窮民必至失所此皆<lb/>
　草野無知食不以時用不以禮但快目前之有餘罔計<lb/>
<pb n="KR2f0008_WYG_036-7b"/>
　異日之不足一遭旱澇追悔無從至於常平通倉原為<lb/>
　備荒而設乃有司奉行不力多至缺額罪何可逭兹據<lb/>
　江南浙江江西湖廣福建河南山西陜西廣東廣西雲<lb/>
　南貴州等省督撫報稱今歲秋成八九十分不等朕覽<lb/>
　奏不勝慰悦又重為吾民計及長久宜乗此時講求儲<lb/>
　蓄之道以備將來該督撫等可轉飭有司遍行曉諭務<lb/>
　須撙節愛惜各留餘地預為他時緩急之需社倉之法<lb/>
　亦宜趂此豐年努力行之勿但視為虚文故事朕為吾<lb/>
<pb n="KR2f0008_WYG_036-8a"/>
　民籌畫飬贍之道惓惓於懐無時或釋而吾民自謀其<lb/>
　身家若但茍且因循不復長顧逺慮則重負朕軫念元<lb/>
　元之意矣至於州縣倉儲向有虧缺者若不趂此豐收<lb/>
　之時速行買補將來發覺斷不姑貸慎之慎之<lb/>
　　二十六日奉<lb/>
上諭朕前曾降諭㫖凡來奏事之大臣官員等不必太早<lb/>
　今見大臣等務皆早到如在南城居住人員必得五鼓<lb/>
　即行前來其年老有疾之人遇寒冷時必重受其累爾<lb/>
<pb n="KR2f0008_WYG_036-8b"/>
　等効力惟在實心辦事似此奔走並無闗係若侍衛及<lb/>
　職司看守人等則不得不然盖以伊等之專職也爾等<lb/>
　若不盡心於職務雖經年如此奔走何益之有徒自取<lb/>
　其勞耳此皆朕躬所經歴者是以知之甚悉嗣後爾等<lb/>
　咸遵朕㫖而行不可違背雖稍遲誤或一二人不到亦<lb/>
　無妨礙並不致有誤事之處也<lb/>
　　又勾决江南省情實人犯<lb/>
諭大學士等朕覽江南秋審情實人犯招冊内蘇四拷斃<lb/>
<pb n="KR2f0008_WYG_036-9a"/>
　朱天一一案情有可疑因將刑部原本取進細閲本内<lb/>
　奏稱常熟縣陳三家被竊呈報該廵檢司鈕琳當即緝<lb/>
　獲丁大到官供出贓物在朱天一家弓兵蘇四等起贓<lb/>
　不獲拷斃朱天一等語廵檢鈕琳並不審訊寄贓縁由<lb/>
　又不喚朱天一到案查取確供遽行出票差役起贓致<lb/>
　蘇四等將朱天一私拷斃命此情之可疑者一也又丁<lb/>
　大既係竊賊則不應聽其取保候訊旋報病故此情之<lb/>
　可疑者二也看此朱天一並無窩贓情由即丁大果否<lb/>
<pb n="KR2f0008_WYG_036-9b"/>
　行竊亦無的據廵檢鈕琳不無誣良致死卸罪於蘇四<lb/>
　情弊著行令該撫遴委賢員再行詳審具奏<lb/>
　　又御史殷式訓條奏京城内外刨挖街道請令回空<lb/>
　　煤車帶土出城奉<lb/>
上諭御史條奏道路甚髙相應刨挖將刨挖之土止住空<lb/>
　車令裝半車出城不費錢糧等語朕思攔止空車載土<lb/>
　則趕車之人必怨怨則進城之車必少進城之車少則<lb/>
　物價必貴與生民無益爾等將此詳議具奏現今京城<lb/>
<pb n="KR2f0008_WYG_036-10a"/>
　　周圍禁止成造土坯此等刨挖之土若有人情願取去<lb/>
　　成造土坯者許其取去或有填墊院基溝渠需土亦聽<lb/>
　　其取用其餘剰者仍動用正項錢糧搬運不得為節省<lb/>
　　錢糧以致勞衆<lb/>
　　　二十七日奉<lb/>
　上諭大學士王頊齡耆舊大臣患病溘逝深為軫惻已優<lb/>
　　加恩䘏用示眷懐今覽王圖炳等陳奏於十月初三日<lb/>
　　扶送父櫬回籍著沿途文武大小官弁在二十里以内<lb/>
<pb n="KR2f0008_WYG_036-10b"/>
　　者俱至櫬前弔奠并差人䕶送毋令回空漕船阻其行<lb/>
　　路務俾長途安穏早抵故里以副朕惓惓篤厚之意<lb/>
　　　三十日奉<lb/>
　上諭允禩之親舅舅噶逹渾原係辛者庫微末官奴在<lb/>
皇考時並未施恩放出内府佐領至於旗下又無論矣朕即<lb/>
　　位將伊舅族倶放出旗下恩賞世襲佐領允禩即此恩<lb/>
　　典理應盡心竭力以圖報効方無負伊之　母妃乃一<lb/>
　　無感戴朕恩之言今又公然在内府佐領人等前沽名<lb/>
<pb n="KR2f0008_WYG_036-11a"/>
　邀譽不忠不孝詭譎之至伊舅族人等朕已施恩不便<lb/>
　掣回辛者庫將此佐領裁革交與允禩令其飬贍<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_036-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_032-1a"/>
　欽定四庫全書<lb/>
世宗憲皇帝上諭内閣卷三十二<lb/>
　　雍正三年五月<lb/>
上諭十五道<lb/>
　　初二日<lb/>
諭大學士等查弼納保奏叅將逰擊六員摺子彚寫一樣<lb/>
　考語豈有六人盡係相同之理朕調取武職官員輪流<lb/>
　引見係國家用人要政朕將大臣等繕奏之語悉皆躬<lb/>
<pb n="KR2f0008_WYG_032-1b"/>
　自抄録又將朕㸔閲之䖏亦逐一記於該員名字之旁<lb/>
　為將來用人之據且各省大臣之所保奏亦得見其公<lb/>
　私今查弼納怠忽至於如是伊從来未嘗有此盖因將<lb/>
　伊姻戚蘇努治罪心懷怨望以致如是耳著將此摺一<lb/>
　併行文訊問查弼納<lb/>
　　初四日<lb/>
諭吏部月官條奏原欲觀其人之存心今漸有將地方闗<lb/>
　係事務條奏者伊等乃新進小臣恐或受人囑託或將<lb/>
<pb n="KR2f0008_WYG_032-2a"/>
　條奏事件在外聲揚云我曽於引見時條奏某事以沽<lb/>
　虛名或刻入文集亦未可定如有此等漏洩情弊一經<lb/>
　查出必治以重罪爾等即明白傳諭嗣後月官考試履<lb/>
　歴令其宻封進呈<lb/>
　　十四日<lb/>
諭吏部前年羮堯奏稱陜西郃陽縣有鹽梟甚是兇惡必<lb/>
　得用兵弹壓遂調集兵丁令河東運使金啓勲前往料<lb/>
　理金啟勲不告知該䖏人民竟率兵驟至郃陽縣地方<lb/>
<pb n="KR2f0008_WYG_032-2b"/>
　黒夜圍其堡子致無知男婦人等多驚惶無措有自縊<lb/>
　投崖跳井而死者范時㨗先經摺奏朕將范時㨗原摺<lb/>
　發與年羮堯令其明白回奏而年羮堯希圗朦混反奏<lb/>
　稱並未傷損一人金啓勲料理此事甚屬妥協迨范時<lb/>
　㨗再行摺奏復令年羮堯查明今始將金啓勲領兵圍<lb/>
　堡逼死人口名數奏聞金啓勲附合年羮堯生事擾民<lb/>
　甚屬可惡著将金啟勲革職拏問並將范時㨗年羮堯<lb/>
　奏摺發與史貽直髙其佩等查明嚴審定擬具奏<lb/>
<pb n="KR2f0008_WYG_032-3a"/>
　　　十六日奉<lb/>
　上諭朕軫念民生蠲租賜復不過行吾心之所安使斯民<lb/>
　　共沾實惠並無一毫市㤙之念欲以崇尚虛名也前蠲<lb/>
　　免江南蘇松兩府浮糧彼䖏士民感激朕㤙為朕祈福<lb/>
　　聞有誦經立碑盖造龍亭聚㑹演戲者雖或出於愛戴<lb/>
　　之誠然實非矢報君親之理朕所望於天下者祗欲各<lb/>
　　安職業端本務實以生以養庶㡬家給人足共享昇平<lb/>
　　仰報我<lb/>
<pb n="KR2f0008_WYG_032-3b"/>
皇考之付託耳以云祈報莫大於此至於誦經禮懴諸事皆<lb/>
　　為粉飾虛文即謂頌禱致䖍亦於朕躬毫無所益且聚<lb/>
　　衆演戲盖造碑亭非徒糜費金錢兼恐有不肖官吏及<lb/>
　　里胥人等借名私派乾沒肥已貽累小民俱未可定此<lb/>
　　等陋俗<lb/>
聖祖仁皇帝久已洞悉屢曽降<lb/>
諭㫖禁止及朕臨御以來曉諭天下人民務本重農力行節<lb/>
　　儉而聚衆演戲諸事更屬奢靡浪費蘇松士民習於華<lb/>
<pb n="KR2f0008_WYG_032-4a"/>
　侈今又為此虛文以祈朕福甚非朕意朕實惡之著該<lb/>
　督撫嚴行禁飭其碑亭建造之䖏槩行停止仍遍諭士<lb/>
　民各歸本業以副朕懷嗣後仍有此等浮華之舉朕必<lb/>
　嚴懲以法<lb/>
　　又奉<lb/>
上諭制錢乃日用必需之物務使逺近流通始便民用京<lb/>
　師錢局每嵗鼓鑄則制錢應日加増今雖不致缺乏而<lb/>
　各省未得流布民用不敷是必有銷燬官錢以為私鑄<lb/>
<pb n="KR2f0008_WYG_032-4b"/>
　者且聞湖廣河南等省私鑄之風尤甚為此特頒諭㫖<lb/>
　著直𨽻及各省督撫申飭該地方官宻訪查拏嚴行禁<lb/>
　止毋使奸徒漏網倘稽察少疎仍蹈前弊一經訪覺定<lb/>
　將地方大小官吏分别治罪該督撫不可視為具文當<lb/>
　實力奉行嚴加禁緝其私鑄治罪之例當何如嚴定律<lb/>
　條著三法司詳議具奏<lb/>
　　又<lb/>
諭大學士等從前松江提督髙其位署理江南總督印務<lb/>
<pb n="KR2f0008_WYG_032-5a"/>
　　時年羮堯奏<lb/>
聖祖仁皇帝云髙其位年老衰憊兩耳重聽貪位隠飾遺誤<lb/>
　　地方不應畀以重任是以<lb/>
聖祖仁皇帝降㫖罷其署理之職及朕卽位猶記年羮堯之<lb/>
　　言特召髙其位來京陛見朕視其為人老成忠厚善氣<lb/>
　　迎人雖已年老精力猶可任用適值年羮堯在京遂令<lb/>
　　伊詢問髙其位觀汝筋力尚可為朕効數年之力不得<lb/>
　　固辭目下現有鑾儀使一缺旗下都統一缺著髙其位<lb/>
<pb n="KR2f0008_WYG_032-5b"/>
　　量其力之所能或願在京効力或願仍回松江提督之<lb/>
　　任令其自行陳奏比時髙其位奏稱都統事務向來不<lb/>
　　甚熟練至於鑾儀衛又無可効力之䖏等語朕因其陳<lb/>
　　奏遂令仍回松江此乃出自朕加㤙於老臣憐恤髙其<lb/>
　　位之意並非年羮堯贊助之力揣年羮堯必隠其従前<lb/>
　　之叅劾反市徳於髙其位而髙其位不知亦以為出於<lb/>
　　年羮堯贊助之力也去年髙其位奏進松江漁船所獲<lb/>
　　玉寳朕賞以四團龍補服等物又適值年羮堯在京必<lb/>
<pb n="KR2f0008_WYG_032-6a"/>
　又向髙其位居功冀其感激聞年羮堯將蘇州一無頼<lb/>
　小人王廷貴薦與髙其位髙其位不察其能否不驗其<lb/>
　騎射即授以把總未㡬又特拔為千總此事在向時外<lb/>
　省督撫提鎮中皆所不免年羮堯尤視為常事但髙其<lb/>
　位向被年羮堯所叅及朕加種種之恩皆特出朕意與<lb/>
　年羮堯毫無干渉而年羮堯攘君㤙以為己功髙其位<lb/>
　遵私囑如奉公令即此見年羮堯之巧詐營私随䖏要<lb/>
　結而内外臣工之為所愚者不少矣朕特為發年羮堯<lb/>
<pb n="KR2f0008_WYG_032-6b"/>
　之奸巧非罪髙其位也以上情節著髙其位明白回奏<lb/>
　其所薦王廷貴著髙其位速遣来京朕親自閲看<lb/>
　　又<lb/>
諭内閣江南浙江海塘已差尚書朱軾㑹同江浙廵撫查<lb/>
　勘估議具奏但沿海黎庶全賴堅築海塘捍禦潮汐得<lb/>
　以保全生聚事闗民瘼朕時刻在念若塘工遲誤則海<lb/>
　濵之人未能安居樂業所派効力人員雖經赴工惟恐<lb/>
　遷延時日驟難告竣亦未可定著廵撫張楷法海等星<lb/>
<pb n="KR2f0008_WYG_032-7a"/>
　速遴委幹員動支司庫錢糧立限堅築剋期報完務使<lb/>
　永保安瀾毋得因循延緩亦不得草率塞責貽誤民生<lb/>
　　又刑部等衙門議龎登雲打死林榮一案僉都御史<lb/>
　　呉隆元兩議具奏奉<lb/>
上諭龎登雲打死林榮一案呉隆元另議情由毫無合理<lb/>
　之䖏即如律載官司差人捕獲罪人聚衆中途打奪殺<lb/>
　人及聚至十人為首者斬監候等語是中途打奪殺人<lb/>
　者即應擬斬若聚至十人即不殺人亦擬斬律載甚明<lb/>
<pb n="KR2f0008_WYG_032-7b"/>
　今此案龎登雲明係中途打奪殺人何得稱為所紏之<lb/>
　衆止有三人與聚至十人有間遽以應照鬬毆殺論兩<lb/>
　議具奏今詰問呉隆元兩議情由曽否與法司大臣商<lb/>
　酌初則奏稱曽説與刑部書吏後又奏稱兩議之䖏曽<lb/>
　向尚書塞爾圗言之在朕前奏對之語自相悖謬况呉<lb/>
　隆元身為僉都與各道御史不同即所見甚確亦當與<lb/>
　法司諸大臣虛衷推詳以期平允今所議既與律例不<lb/>
　符又於情理乖謬徒自貽恥安能顯其所長且呉隆元<lb/>
<pb n="KR2f0008_WYG_032-8a"/>
　平日稱隆科多為柱石大臣又将年羮堯所薦落卷故<lb/>
　意在年羮堯之前極力贊賞看其行止不過趨承附勢<lb/>
　希圗儌幸殊不知生殺之權操之自朕伊所逢迎之人<lb/>
　何能保全伊之身名似此假作剛方之態隂為奸險之<lb/>
　謀朕豈肯姑容著隆科多查審具奏<lb/>
　　十七日<lb/>
諭大學士等從前年羮堯所奏事件朕所降諭㫖並硃批<lb/>
　諭㫖甚多有交部者亦有未曽交部者其前後所奏事<lb/>
<pb n="KR2f0008_WYG_032-8b"/>
　件每有互相舛謬之䖏爾等行文年羮堯著將諾穆渾<lb/>
　等帶往杭州一切年羮堯所奏事件奉朕所降諭㫖並<lb/>
　硃批諭㫖俱著察明具奏俟察明具奏時將伊等如何<lb/>
　措置之䖏著年羮堯具奏請㫖至去冬年羮堯奏請帶<lb/>
　往補用人員内惟侍衛渣爾䕶係奉㫖發去之員其餘<lb/>
　有請託年羮堯帶往者有年羮堯自欲帶往者此内亦<lb/>
　有將督撫大臣官員子弟帶往者亦有欲作質當帶往<lb/>
　者是以有感激年羮堯之人亦有怨恨年羮堯之人著<lb/>
<pb n="KR2f0008_WYG_032-9a"/>
　　伊等各將帶往縁由請託情節并年羮堯所行事蹟聲<lb/>
　　明繕寫摺子俱交與岳鍾琪轉奏倘有不能聲明情由<lb/>
　　者俱著仍随年羮堯前赴杭州學習髙其倬之弟髙其<lb/>
　　傃著令回京至於前嵗朕揀選發與年羮堯之侍衛俱<lb/>
　　係<lb/>
皇考時所用在朕左右随侍之人特欲伊等効力軍前黽勉<lb/>
　　勤勞並非令為年羮堯厮役而供其驅使也伊等至彼<lb/>
　　貪其資財為年羮堯前引後随且為墜鐙竟似奴僕聽<lb/>
<pb n="KR2f0008_WYG_032-9b"/>
　　命而行伊等既甘卑賤如此即令跟随年羮堯前往杭<lb/>
　　州至杭州時將伊等如何措置之䖏著年羮堯具奏請<lb/>
　　㫖<lb/>
　　　又<lb/>
　諭戸部去嵗江浙海潮冲溢沿海塲竈淹沒之䖏甚多两<lb/>
　　淮鹽政所屬地方經噶爾泰奏聞朕即發帑賑恤并將<lb/>
　　雍正元年二年竈户未完折價銀四萬餘两悉行蠲免<lb/>
　　其两浙鹽政所屬地方該廵鹽並未将被災之䖏題報<lb/>
<pb n="KR2f0008_WYG_032-10a"/>
　今謝賜履摺奏去秋海濤飄決情形两浙與两淮無異<lb/>
　朕一視同仁務使率土均霑膏澤著將華亭婁縣上海<lb/>
　海寧餘姚蕭山慈谿等縣雍正元年二年未完塲課銀<lb/>
　两悉行蠲免該鹽政通行曉諭俾各塲丁戸人人得霑<lb/>
　實惠將已未完塲課數目確查報部倘有不肖有司將<lb/>
　已完作欠或借端朦混私行重徵者即指名題叅若通<lb/>
　同隠匿後經察出将該鹽政一併從重治罪該地方督<lb/>
　撫仍嚴加稽察毋使吏胥中飽以副朕勤恤窮丁普濟<lb/>
<pb n="KR2f0008_WYG_032-10b"/>
　同仁之至意爾部即遵諭行<lb/>
　　十八日<lb/>
諭大學士等山東曹州知州朱惟鈞居官聲名甚劣毫無<lb/>
　愛民之心火耗竟加至二五如此劣員何以尚畱任所<lb/>
　並未題叅著陳世倌明白回奏<lb/>
　　二十日<lb/>
諭大學士等頃將年羹堯解退大將軍總督職任補授杭<lb/>
　州將軍陜西通省滿漢兵民羣稱得命復見天日靡不<lb/>
<pb n="KR2f0008_WYG_032-11a"/>
　懽忻相慶乃聞年羮堯繫戀總督職任又設法揚言將<lb/>
　行李發往巧圖仍畱原任自負為良臣欲加朕以遺棄<lb/>
　功臣之名眩惑營求彼䖏兵民人等年羮堯既負朕㤙<lb/>
　辱朕顔面致衆共憎惡若此尚復繫戀營求誠為不識<lb/>
　羞恥者間有愚人或貪圗年羮堯財物或仍畏年羮堯<lb/>
　威勢代為具呈朕必照逆黨例従重治罪斷不寛宥年<lb/>
　羮堯應交岳鍾琪事件著作速交代急赴杭州任所將<lb/>
　此行文岳鍾琪及該撫等令其知悉<lb/>
<pb n="KR2f0008_WYG_032-11b"/>
　　二十五日<lb/>
諭禮部前博爾多來京陛見奏稱僧人宏素䖏有朕昔年<lb/>
　賞賜金剛經一部上有朕所製序文今欲刋刻流傳朕<lb/>
　細思向來竝無此事因命博爾多將此經取來閱㸔昨<lb/>
　日齎到文與字俱非朕筆且將朕名皆書寫錯誤甚不<lb/>
　可解聞宏素已經身故其同寺僧人必有知其由來者著<lb/>
　即行文問明具奏不必嚴拏拘禁前令各䖏呈繳御筆<lb/>
　伊等既將此序認為御筆何以不行呈繳若以為非御<lb/>
<pb n="KR2f0008_WYG_032-12a"/>
　筆何以不行詳察亦著問明朕在藩邸時因府第與栢<lb/>
　林寺相近閒暇之時間與僧人談論内典並非以僧人<lb/>
　為可信用也况今臨御天下豈有宻用僧人贊助之理<lb/>
　近日直𨽻宣化府江南蘇州府等䖏竟有僧人假稱朕<lb/>
　㫖在彼招揺生事者已經發覺懲治此等小人行為皆<lb/>
　於朕之聲名大有闗係爾部不可不嚴行禁飭若再有<lb/>
　此等著該地方官訪拏叅奏毋得疎縱年來各䖏呈繳<lb/>
　御筆今限期已滿尚有未繳者所繳之内亦有假筆混<lb/>
<pb n="KR2f0008_WYG_032-12b"/>
　雜者朕俱従寛不行深䆒今又有金剛經序文之事爾<lb/>
　部可嚴行各省以文到之日再限一年務令全繳倘再<lb/>
　有隠漏定行治罪<lb/>
　　二十六日奉<lb/>
上諭盛京習氣甚屬不堪俱因蘇努為將軍八年俯徇無<lb/>
　知小人之心沽取虚名私㤙小惠逞其機詐惟利是圗<lb/>
　毫無裨益地方軍民之䖏敗壞盛京風俗即將蘇努粉<lb/>
　身碎骨不足以盡其辜非有為國家實心効力之大臣<lb/>
<pb n="KR2f0008_WYG_032-13a"/>
　盡心竭誠大加整理不能挽回風俗著都察院左都御<lb/>
　史尹泰帶伊原品級往盛京署禮部侍郎兼理府尹事<lb/>
　務<lb/>
　　二十八日吏部兵部議將妄行叅奏金南瑛之將軍<lb/>
　　年羮堯革職奉<lb/>
上諭此係年羮堯總督任内之事並非將軍任内之事乃<lb/>
　吏部應議者與兵部無渉若果以將軍係兵部職掌即<lb/>
　應請㫖交與兵部而吏部可不必㑹議今並未請㫖含<lb/>
<pb n="KR2f0008_WYG_032-13b"/>
　糊専擅㑹同兵部議革年羮堯將軍之職具奏特預先<lb/>
　立意徇庇年羮堯耳如此巧為殊屬不合隆科多等著<lb/>
　交與都察院嚴察議奏將本發回仍令吏部議奏<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷三十二<lb/>
</p>
<p>
</p>
  </div>
</body>
</text>
</TEI>
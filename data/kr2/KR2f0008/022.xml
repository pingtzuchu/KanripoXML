<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_022-1a"/>
　欽定四庫全書<lb/>
世宗憲皇帝上諭内閣卷二十二<lb/>
　　雍正二年七月<lb/>
上諭七道<lb/>
　　初三日大學士等奏松江提督髙其位奏飛鴉食蝗<lb/>
　　一摺請<lb/>
㫖發抄並宣付史館奉<lb/>
上諭若以飛鴉食蝗為瑞則起蝗之初得無有由乎昨發<lb/>
<pb n="KR2f0008_WYG_022-1b"/>
　下奏摺與諸王大臣看者誠恐爾等體朕憂民之意不<lb/>
　釋於懐故將蝗不成災之處令衆知之非以為瑞也其<lb/>
　發抄及宣付史館不必行<lb/>
　　初四日<lb/>
諭直省督撫引見月官内經朕改調人員特因地方緊要<lb/>
　觀其言動舉止人似可用者調用記名然必俟任事後<lb/>
　方可定其賢否若督撫不實心訪察而因朕一時稱許<lb/>
　遂爾優容任其恣意行事可乎再㨂選命往各省人員<lb/>
<pb n="KR2f0008_WYG_022-2a"/>
　督撫亦不可因係揀選之人聴其妄為不行糾叅此等<lb/>
　人係朕特用必當益加勉勵實心愛民方不負簡拔之<lb/>
　意倘任意放縱有玷官箴便當従重治罪嗣後督撫題<lb/>
　叅官内有此等官員著將原係奉㫖調用或揀選命往<lb/>
　不思報効辜負擢用之處於叅本内聲明<lb/>
　　初六日總理事務王大臣九卿科道等議覆山西布<lb/>
　　政使髙成齡條奏提解火耗奉<lb/>
上諭髙成齡提解火耗一事前朕曽降諭㫖令爾等平心<lb/>
<pb n="KR2f0008_WYG_022-2b"/>
　靜氣秉公㑹議今觀爾等所議亦屬平心静氣但所見<lb/>
　淺小與朕意未合州縣火耗原非應有之項因通省公<lb/>
　費及各官養亷有不得不取給於此者然非可以公言<lb/>
　也朕非不願天下州縣絲毫不取於民而其勢有所不<lb/>
　能且厯來火耗皆在州縣而加派横徴侵蝕國帑虧空<lb/>
　之數不下數百餘萬原其所由州縣徴收火耗分送上<lb/>
　司各上司日用之資皆取給於州縣以致耗羡之外種<lb/>
　種饋送名色繁多故州縣有所藉口而肆其貪婪上司<lb/>
<pb n="KR2f0008_WYG_022-3a"/>
有所瞻徇而不肯叅奏此從來之積弊所當剔除者也<lb/>
與其州縣存火耗以養上司何如上司撥火耗以養州<lb/>
縣乎爾等奏稱火耗分數不可不分别酌定朕思一省<lb/>
之内州縣有大小錢糧有多寡地大糧多之州縣少加<lb/>
火耗已足養廉若行之地小糧少之州縣則不能矣火<lb/>
耗不定分數倘地方遇差多事繁之時則酌量可以濟<lb/>
用或是年差少事簡則耗羡即可減矣又或偶有不肖<lb/>
有司一時加増而遇清亷自好者自可減除矣若酌定<lb/>
<pb n="KR2f0008_WYG_022-3b"/>
分數則將來竟成定額必致有増無減此火耗分數之<lb/>
不可以酌定者也又奏稱提解火耗將州縣應得之項<lb/>
聽其如數扣存不必解而復撥等語現今州縣徴收錢<lb/>
糧皆百姓自封投櫃其拆封起解時同城官公同騐看<lb/>
耗羡與正項同解分毫不能入己州縣皆知重耗無益<lb/>
于己孰肯額外加徴乎是提解火耗既給上下養亷之<lb/>
資而且留補虧空有益于國計若將州縣應得之數扣<lb/>
存於下勢必額外加増私行巧取浮於應得之數累及<lb/>
<pb n="KR2f0008_WYG_022-4a"/>
小民况屬之督撫顯然有據屬之州縣難保貪亷此州<lb/>
縣羡餘之不可扣存者也又奏稱巡撫諾岷清勤敏幹<lb/>
布政使髙成齡操守亦優應令二人盡心商確不致流<lb/>
弊於山西省内照所奏試行此言甚非天下事惟有可<lb/>
行與不可行兩端爾如以為可行則可通之於天下如<lb/>
以為不可行則亦不當試之於山西譬如治病漫以醫<lb/>
藥試之鮮有能愈者今以山西為試行之省朕不忍也<lb/>
况天下撫藩豈盡不如諾岷髙成齡而謂二人獨能行<lb/>
<pb n="KR2f0008_WYG_022-4b"/>
之乎又奏稱提解火耗非經常可久之道凡立法行政<lb/>
孰可厯久無弊從來有治人無治法文武之政布在方<lb/>
䇿其人存則其政舉朕謂有治人即有治法法有因時<lb/>
制宜者譬如人有疾病因症投藥病愈即止今提解火<lb/>
耗原一時權宜之計將來虧空清楚府庫充裕有司皆<lb/>
知自好則提解自不必行火耗亦可漸減矣爾等所議<lb/>
為國計乎為民生乎不過為州縣起見獨不思州縣有<lb/>
州縣之苦上司亦有上司之苦持論必當公平不可偏<lb/>
<pb n="KR2f0008_WYG_022-5a"/>
　向又朝廷之與百姓原屬一體朝廷經費富足民間偶<lb/>
　遇歉收可以施恩賑恤百姓自無不足之虞是清補虧<lb/>
　空於國計民生均有益也天下督撫有如諾岷等不避<lb/>
　嫌怨實心任事自能酌量行之通省羡餘絲毫不能隐<lb/>
　匿又孰敢此外多取一錢以干罪戾乎朕於臣下期望<lb/>
　甚殷即州縣官員亦冀其為臯夔稷契自此各加勉勵<lb/>
　勿侵蝕國帑勿貪剝小民各省火耗自漸輕以至于盡<lb/>
　革此朕之願也爾等所奏與朕意不合若令再議爾等<lb/>
<pb n="KR2f0008_WYG_022-5b"/>
　必遵朕諭議覆准行朕亦不能保其將來無弊否也各<lb/>
　省能行者聽其舉行不行者亦不必强可將此諭旨並<lb/>
　爾等所議之本交存内閣<lb/>
　　初九日<lb/>
諭吏部逺省州縣員缺部選官領慿赴任必需數月甚而<lb/>
　懸缺日久署印屢易其官以致遺誤地方者不少若將<lb/>
　揀選舉人選期尚逺者挑選命往各省聽候缺出委用<lb/>
　署事至應選時仍來京候選庶逺省署事不致乏人於<lb/>
<pb n="KR2f0008_WYG_022-6a"/>
　　吏治有益爾部可定議具奏<lb/>
　　　十三日都統世子𢎞昇等議覆丈量查哈兒右翼四<lb/>
　　　旗地畝奉<lb/>
　上諭誠親王及允禵皆係鑲藍旗伊等馬厰在正黄旗地<lb/>
　　方不合限三年内令其搬移或有不能搬移之處令伊<lb/>
　　等自行陳奏𢎞昉乃一閒散宗室設立馬厰無用原是<lb/>
　　御馬厰分出著仍歸併御馬厰再黄河岸一帶有撥回<lb/>
　　歸化城地畝一百六十頃著賞給右衛兵丁暫停徴賦<lb/>
<pb n="KR2f0008_WYG_022-6b"/>
　　應於何年起科著將軍吳禮布定議具奏<lb/>
　　　十六日<lb/>
　諭諸王貝勒公滿漢文武大臣官員等朕即位後扵初御<lb/>
　　門聽政日即面諭諸王文武大臣諄諄以朋黨為戒今<lb/>
　　一年以來此風猶未盡除<lb/>
聖祖仁皇帝亦時以朋黨訓誡廷臣俱不能仰體<lb/>
聖心毎分别門户彼此傾䧟分為兩三黨各有私人一時無<lb/>
　　知之流不入于此即入于彼朕在藩邸時敬慎獨立深<lb/>
<pb n="KR2f0008_WYG_022-7a"/>
　　以朋黨為戒不入其内從不示恩亦無結怨設若朕當<lb/>
　　年在朋黨之内今日何顔對諸臣降此諭㫖乎<lb/>
皇考深知朕從無偏黨欲保全爾諸臣名節故<lb/>
命朕纘承大統今日大小臣工所以安然無事得享太平之<lb/>
　　福者皆我<lb/>
皇考之恩賜也朕平日並未樹立黨援而登踐寳位爾等亦<lb/>
　　可知朋黨之無益矣夫朋友亦五倫之一往來交際原<lb/>
　　所不廢但投分相好止可施於平日至于朝廷公事則<lb/>
<pb n="KR2f0008_WYG_022-7b"/>
　　宜秉公持正不可稍渉黨援之私朕今御製朋黨論一<lb/>
　　篇頒示爾等須洗心滌慮詳玩熟體如自信素不預朋<lb/>
　　黨者則當益加勉勵如或不能自保則當痛改前非務<lb/>
　　期君臣一徳一心同好惡公是非斷不可存門戸之見<lb/>
　　即爾等彼此亦當互相砥礪時常訓誡行事共求當理<lb/>
　　諸臣不負朕心則朕可不負<lb/>
皇考付託之重朕之不負<lb/>
皇考全在爾諸臣之共相贊成朕為天下之令主也諸臣不<lb/>
<pb n="KR2f0008_WYG_022-8a"/>
負朕朕豈負諸臣乎朕之用人加恩容有未當之處或<lb/>
不能保其將來至於治人以罪無不詳愼或寛貸之處<lb/>
人有不能知者即下一嚴㫖亦求至當從未隨意輕加<lb/>
呵斥如七十之惡亂舉國皆知發遣在道竟寛其械繋<lb/>
臨行時王大臣内多有贈遺此朋黨未消之明驗也夫<lb/>
朕用一人而非其黨者嫉之罰一人而是其黨者庇之<lb/>
使榮辱不闗於賞罰則國法安在乎嗣後朋黨之習務<lb/>
宜盡除爾等須捫心自問不可陽奉陰違以致欺君㒺<lb/>
<pb n="KR2f0008_WYG_022-8b"/>
上悖理違天毋謂朕恩寛大罪不加衆倘自干罪戾朕<lb/>
雖未必盡行誅戮或千人之中百人百人之中十人爾<lb/>
等能自保不在百人十人之列乎書云禹拜昌言朕即<lb/>
效昌言之拜以求爾等斷絶黨私同心輔佐盡誠極言<lb/>
勿使朕躬有過此朕所厚望於爾等也凡人於朋友箴<lb/>
規尚不可背况君臣大義耶爾等當上念朝廷任用之<lb/>
恩下為身家子孫之計各勉之慎之<lb/>
　又<lb/>
<pb n="KR2f0008_WYG_022-9a"/>
諭刑部嗣後具題案内官員人等有一人扵兩案犯罪一<lb/>
　案罪䡖先行題結俟後案審明從重歸結者至後案從<lb/>
　重題結之日仍將前案所擬輕罪罪名叙入扵後案内<lb/>
　然後再引本案所犯重罪按律例定擬如前案已擬重<lb/>
　罪後案罪名䡖於前案者至後案題結之日亦必將前<lb/>
　案所犯重罪罪名聲明仍歸前案定擬如再有數案犯<lb/>
　罪者亦必將各案所擬罪名俱簡明叙入最後題結本<lb/>
　内<lb/>
<pb n="KR2f0008_WYG_022-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷二十二<lb/>
</p>
<p>
</p>
  </div>
</body>
</text>
</TEI>
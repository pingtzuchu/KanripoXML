<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_157-1a"/>
　欽定四庫全書<lb/>
世宗憲皇帝上諭内閣卷一百五十七<lb/>
　　雍正十三年六月<lb/>
上諭九道<lb/>
　　十二日刑部奏諾樂洪㕘奏福祿各欵竝無實蹟但<lb/>
　　福祿係允䄉用人行止不端應擬斬監候奉<lb/>
上諭前據諾樂洪密奏福祿乃允䄉心腹用人心術行止<lb/>
　俱不可問於北路出兵時營求派徃及到軍前毫無効<lb/>
<pb n="KR2f0008_WYG_157-1b"/>
　力之處又復鑽營該管諸大臣由䕶軍校委署防禦復<lb/>
　委副㕘領又署理掌管𦂳要軍機兵部員外郎之缺似<lb/>
　此匪人竟充要職恐於軍機不無擾亂洩漏殊屬未便<lb/>
　等語朕因覽諾樂洪所奏福祿秉性奸邪存心叵測種<lb/>
　種夤縁鑽刺之處大干法紀是以降㫖拏解囬京交與<lb/>
　刑部嚴審定議具奏今覽刑部審訊情由是福禄出兵<lb/>
　數年竝無過犯且在河通胡爾哈殺賊受傷得受恩賞<lb/>
　又曽派徃科卜多隨征効力凡諾樂洪所奏皆全無影<lb/>
<pb n="KR2f0008_WYG_157-2a"/>
　響之事且諾樂洪狡猾乖張近日諸事敗露此即伊造<lb/>
　言誑奏之一端也福祿著釋放其諾樂洪原摺著發出<lb/>
　與福祿倂衆閲看竝令在廷臣工共知之朕待天下臣<lb/>
　民無不與以改過自新之路即如阿其那塞思黒隆科<lb/>
　多年羔堯之黨與屬下朕加恩録用者不可勝數竝無<lb/>
　成見成心豈以福禄為允䄉舊屬而存刻待之意祗因<lb/>
　諾樂洪叅奏不得不將福禄拏交審問該部既審無不<lb/>
　法實蹟而且有行間効力之勞便當據實奏聞請㫖豈<lb/>
<pb n="KR2f0008_WYG_157-2b"/>
　有不審實情强引律條擬以大辟之理著嚴飭行<lb/>
　　十五日禮部議覆貴州學政晏斯盛奏黎平府屬亮<lb/>
　　寨長官司正長官龍紹儉陳請科舉應不准行奉<lb/>
上諭土司龍紹儉原由生員出身既有志觀光陳請科舉<lb/>
　著准其一體應試若得中式其土司世職亦可著將應<lb/>
　襲之人舉出請襲<lb/>
　　十八日奉<lb/>
上諭據扎魯特貝勒阿第沙報稱今嵗春時亢旱將伊旗<lb/>
<pb n="KR2f0008_WYG_157-3a"/>
　　分人等移於近河潮濕之地居住五月初七日大雨竟<lb/>
　　日夜間水發淹没人畜甚多等語扎魯特等旗分年來<lb/>
　　連值旱澇收成歉薄今又遭此水患深可憫惻從古天<lb/>
　　人感召之理一定不易果能各修人事安分循理<lb/>
上天必加䕶佑錫之以福若所行不善即可以致災患此被<lb/>
　　災旗分之扎薩克台吉等身圖安逸怠玩公事苦累屬<lb/>
　　下不加愛惜所屬人等不知親上之義罔遵法紀貪營<lb/>
　　小利互相盗竊因而干犯天和災害疊至儻不知悛改<lb/>
<pb n="KR2f0008_WYG_157-3b"/>
　　猶以被災怨望安能消禍致福國家設立法度原以乂<lb/>
　　安民生凡官差𣲖遣誠能實心行走自然免於罪戾以<lb/>
　　獲善報嗣後扎薩克台吉等宜居心忠正各盡職業勤<lb/>
　　於公事愛養屬下令其從善其部屬民人各守分遵法<lb/>
　　承應官差黽勉効力如此上下鼓勵交勉於善則<lb/>
上天洞鍳自能雨𤾉時若災患不生人畜滋息米糧豐稔共<lb/>
　　享安寜之福其理固不爽也即今䝉古等於遊牧處謀<lb/>
　　生豈不知地方形勢而於夏令雨水之時率衆環居近<lb/>
<pb n="KR2f0008_WYG_157-4a"/>
　　河之地竝不防䕶以致被災此皆怠惰成習昧於謀生<lb/>
　　後此可不加謹愼耶著將此旨行文衆扎薩克等令其<lb/>
　　遍行傳諭各加勉旃<lb/>
　　　十九日<lb/>
　諭内閣現今道府出缺甚多一時不得勝任之員著在京<lb/>
　　三品以上滿漢官員於現任科道部屬及知府同知知<lb/>
　　州通判知縣内各舉一人或勝道員之任或勝知府之<lb/>
　　任填註明白於三日内交送内閣彚齊奏聞候朕簡用<lb/>
<pb n="KR2f0008_WYG_157-4b"/>
　　若所舉有相同者亦准彚奏大臣等厯官年乆豈無深<lb/>
　　知確信之一人可膺保薦者况奉朕特㫖尤當矢公矢<lb/>
　　愼以副朕諮詢之意儻懷挾私心瞻狥情面又蹈從前<lb/>
　　舊轍將來所舉之人或有不端劣蹟或不能勝任無忝<lb/>
　　定將原保舉之大員嚴加議處<lb/>
　　　二十二日奉<lb/>
上諭向來外任官員告病者即行休致無病痊復用之例<lb/>
　　朕從愛惜人材起見特准各省督撫酌量若屬員居官<lb/>
<pb n="KR2f0008_WYG_157-5a"/>
素優而患病是實者於告病本中聲明病痊引見補用<lb/>
此朕體恤成全之恩㫖也近於引見之時見起用各員<lb/>
本無大恙調治未乆即赴部銓補者甚多則本來患病<lb/>
之不實顯然矣又有借名告病而巧為規避者或因繼<lb/>
起有人囊槖豐厚冀娯晚景或因民俗刁悍地方繁劇<lb/>
慮及考成其該管上司但見屬員不戀官職遂爾代題<lb/>
而不覺受巧宦之欺䑃也如原任福建漳州府知府王<lb/>
之𤦺同知王時翔等皆因地方繁難而託詞告休者本<lb/>
<pb n="KR2f0008_WYG_157-5b"/>
皆精神强健竝非實病得請之後讌樂歡遊朕知之最<lb/>
確似此者各省不可枚舉今元展成題請平越府知府<lb/>
朱東啟告假囬籍調理俟病痊起用一䟽明係該員畏<lb/>
懼苗疆而為此規避之計朱東啟著解任仍留黔省調<lb/>
理俟病痊之日自黔送部引見將來凡有似此告病該<lb/>
督撫題請病痊起用者俱著留於該省調理不准囬籍<lb/>
俟病痊之日該督撫送部引見若永逺告休不請起用<lb/>
者該督撫司道必察其患病果實一時難痊或年老力<lb/>
<pb n="KR2f0008_WYG_157-6a"/>
　　衰不能辦事然後申請題達儻受屬員之欺朦或狥平<lb/>
　　日之情面仍蹈從前故轍經朕訪聞必將該上司從重<lb/>
　　議處<lb/>
　　　二十三日奉<lb/>
　上諭據福建提督王郡奏稱吕宋國以麥收歉薄今附洋<lb/>
　　船載榖二千石銀二千兩海参七百觔來厦賣銀糴麥<lb/>
　　多則三千石少則二千石臣查五榖不許出洋律有明<lb/>
　　禁今呂宋以榖易麥臣與督臣撫臣現在商酌請㫖等<lb/>
<pb n="KR2f0008_WYG_157-6b"/>
　　語朕統御寰區内外皆為一體呂宋雖隔重洋朕心竝<lb/>
　　無岐視國家之所以嚴禁五榖不許出洋者乃杜奸商<lb/>
　　匪類私販私載暗生事端之弊若該國偶然缺少米糧<lb/>
　　以實情奏聞於朕朕尚酌量盈餘以濟之今呂宋以麥<lb/>
　　收歉薄載榖易麥更為情理之當允從者著該督撫提<lb/>
　　督等轉飭有司按照榖麥時價均平糶糴不許内地之<lb/>
　　人抑勒欺詐俾番船載麥回國以濟其用竝將朕㫖傳<lb/>
　　諭來商知之<lb/>
<pb n="KR2f0008_WYG_157-7a"/>
　　　又奉<lb/>
　上諭自古地方官員有進獻方物之禮盖以地土所産貢<lb/>
　　之於君所以將其誠意而為君者鑒其意而酌納之所<lb/>
　　以篤堂亷之誼聯上下之情也朕即位以來亦循照舊<lb/>
　　例而行其中間有進獻珍寳古玩者朕概降㫖停止不<lb/>
　　許呈進向來鎮臣中偶亦有隨督撫進獻者朕皆諭止<lb/>
　　之至於所獻之物備隨時賞賜内外臣工以示一體之<lb/>
　　意竝非朕所需用都中市賣不得之物而收貯内府也<lb/>
<pb n="KR2f0008_WYG_157-7b"/>
　　此朕左右及廷臣所共知共見者雖臣之効忠於上君<lb/>
　　之加恩於下不在乎此然此亦係儀文禮節之一端所<lb/>
　　以厯來未廢凡為督撫者既以此將其誠敬之悃則當<lb/>
　　於採辦之時厚其價值俾所屬官民歡欣從事有踴躍<lb/>
　　之心無退縮之意方為事君盡禮之實心乃朕向聞各<lb/>
　　省大員採備貢物有恃上司體勢發價减少者以致民<lb/>
　　間視為畏途如榆次百姓不敢種好𤓰肅寜畏植好桃<lb/>
　　外間傳為話柄近朕訪聞福建採買柑果有短價累地<lb/>
<pb n="KR2f0008_WYG_157-8a"/>
方官民之處似此則與君臣聯接之本懷大相違背矣<lb/>
朕豈肯為此無益之儀文而令承辦之微員貿易之百<lb/>
姓或受擾累哉昔年石文焯在外任時進獻土産食物<lb/>
用數摺開列各品件件相同朕訝其重複問伊奏事之<lb/>
人伊奏云石文焯現在署理㡬缺故用貢物㡬分朕實<lb/>
不解其故後偶向年羮堯諭及年羮堯奏云外官之於<lb/>
上司現署㡬印則饋送規禮亦是㡬分朕始知外間有<lb/>
此不堪之陋規而石文焯竟彷而行之於君父之前其<lb/>
<pb n="KR2f0008_WYG_157-8b"/>
識見庸劣一至此哉凡事謹小慎微不可不防其漸若<lb/>
以貢物而累及閭閻固萬萬不可即或交與屬員代辦而<lb/>
價值不敷令其暗中賠補是又假公濟私收受賄賂之<lb/>
巧術也似此食用微物朕發價市買何所不得豈肯絲<lb/>
毫累及地方可通行曉諭督撫等自接奉此㫖為始著<lb/>
將前貢物之數再减一半儻再不遵行仍蹈舊轍朕只<lb/>
得將各省貢獻之例全行停止莫謂朕將自古通行之<lb/>
禮為務虛名而廢不體下情也<lb/>
<pb n="KR2f0008_WYG_157-9a"/>
　　二十九日奉<lb/>
上諭朕聞奉天地方凡事闗旗民者俱送盛京刑部㑹審<lb/>
　雖司員㑹同有司承審實皆司員主稿乃奉天司員積<lb/>
　成陋習惟事威嚴一切人犯到案先將鎻鍊盤於地上<lb/>
　令其膝跪謂之跪鎖繼以荆條互擊其背任意敲打謂<lb/>
　之背花鞭又案無定限如上年八月間遼陽州民郭金<lb/>
　美毆死旗人裴玉亨一案白晝毆傷更餘殞命當日旗<lb/>
　員及知州㑹騐任聼屍親串同仵作混報多傷且傷痕<lb/>
<pb n="KR2f0008_WYG_157-9b"/>
　寛長逾格承審司員不即禀駁亦不揆度情理惟執定<lb/>
　傷痕刑夾供認草率定擬本年閏四月内葛森到任始<lb/>
　駁令另行騐審相距已十餘月尚未定案又筆帖式皆<lb/>
　本處生長之人所司者不過繙譯之事乃當審訊之時<lb/>
　輙亦列坐詰問此皆朕訪聞甚確者國家定例訊鞫人<lb/>
　犯必須審問實情其應用刑訊者自有一定規條今奉<lb/>
　天司員承審人犯一經到案不察虛實便以刑罰相加<lb/>
　且於定例之外創為跪鎖等項此從來所未聞者似此<lb/>
<pb n="KR2f0008_WYG_157-10a"/>
　嚴刑重罰其中豈無寃濫至於筆帖式微員職司繙譯<lb/>
　竝無審刑之責乃公然列坐審詰命案有乖體制以上<lb/>
　二事著嚴行禁止儻再蹈從前陋習經朕察出定將該<lb/>
　堂官及司員等一併嚴加議處至辦理事件自有限期<lb/>
　而人命等案闗係尤重若無定限則拖累牽連之弊不<lb/>
　可勝數嗣後應如何定以限期俾得永逺遵行之處著<lb/>
　盛京刑部侍郎㑹同該將軍悉心定議具奏<lb/>
　　又奉<lb/>
<pb n="KR2f0008_WYG_157-10b"/>
上諭黔省逆苗不法擾害黄平一帶村莊哈元生等領兵<lb/>
　進勦逆苗雖聞風逃竄仍復盤踞山梁為負嵎之技前<lb/>
　已降㫖授哈元生為揚威將軍専司征討惟是苗黨衆<lb/>
　多地方遼濶現調四省官兵甚多滇黔之兵從上游前<lb/>
　進湖廣之兵從下游前進其中相隔路逺哈元生調遣<lb/>
　難周湖廣提督董芳熟悉苗地情形著授為副將軍一<lb/>
　切勦撫機宜著與哈元生和衷恊力公同辦理目前或<lb/>
　應分領夾擊將來如何彈壓安置俱著哈元生董芳悉<lb/>
<pb n="KR2f0008_WYG_157-11a"/>
　心籌畫務期妥恊以副朕委任之至意董芳著馳驛前<lb/>
　徃<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_157-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_046-1a"/>
　欽定四庫全書<lb/>
世宗憲皇帝上諭内閣卷四十六<lb/>
　　雍正四年七月<lb/>
上諭三十九道<lb/>
　　初一日奉<lb/>
上諭凡各省地方有缺米或米價昻貴者必係其地上年<lb/>
　荒歉所致今歲楊文乾奏廣東米貴駐防兵丁有不許<lb/>
　廵撫減糶之事宜兆熊毛文銓又奏福建缺米有土棍<lb/>
<pb n="KR2f0008_WYG_046-1b"/>
　搶米大鬨直至廵撫大堂之事此二省上年俱奏稱豐<lb/>
　收並未云荒歉也且據黄國材稱福建積榖現有一百<lb/>
　六十餘萬石而毛文銓乃奏請於江西採買米石朕已<lb/>
　降特㫖令江西運米十五萬石徃福建平糶然黄國材<lb/>
　謂福建有米而毛文銓則求米於鄰省觀此則當日兩<lb/>
　人之交代種種不清可知矣滿保黄國材在福建多年<lb/>
　諸事善於掩盖彌縫或毛文銓為其所愚耳朕素聞閩<lb/>
　省民多愚悍每遇米貴即借端罷市以圖搶奪今又有<lb/>
<pb n="KR2f0008_WYG_046-2a"/>
　此舉或黄國材等囑其舊屬暗唆地棍土豪故為此事<lb/>
　以窘毛文銓而形容前任廵撫之能亦未可定著行文<lb/>
　總督髙其倬留心察訪若有其事即令指名題叅至福<lb/>
　建廣東二省地處極邊米榖應作何貯備著九卿㑹議<lb/>
　具奏<lb/>
　　初二日户部議覆河南廵撫田文鏡條奏州縣交代<lb/>
　　事宜奉<lb/>
上諭此案係河南廵撫田文鏡條奏之事九卿議准只應<lb/>
<pb n="KR2f0008_WYG_046-2b"/>
　准行於河南地方不必通行各省大凡一省督撫條奏<lb/>
　之事他處見有禆益踵而行之者有之或有瞻徇掣肘<lb/>
　不肯倣行者有之或其地實有所不便不能一例施行<lb/>
　者有之朕俱不強其畫一惟徐徐視其行止以觀其心<lb/>
　盖此等招怨之事一有條奏而即通行各省則未條奏<lb/>
　之地方官皆得推卸而求悦於下曰此事乃某人條奏<lb/>
　部議通行原非我所欲行也即如丁銀攤入地畆一事<lb/>
　於窮民有益而於紳衿富户不便曾經李維鈞條奏准<lb/>
<pb n="KR2f0008_WYG_046-3a"/>
　行於前繼之者則雲南山東一二省耳又如陳世倌所<lb/>
　奏廵撫衙門抽鞘彈兌一事不但他省難行即山東本<lb/>
　省亦不能行陳世倌陛見來京布蘭泰䕶印即變其法<lb/>
　此又不可執一者也此本内議稱通行各省一體遵照<lb/>
　之處不必行<lb/>
　　又營田水利府叅奏河工効力之候選知州郎逵侵<lb/>
　　蝕帑銀揑報被竊奉<lb/>
上諭朕因直𨽻頻罹水患思除害興利以厚民生不惜多<lb/>
<pb n="KR2f0008_WYG_046-3b"/>
　發帑金特令怡親王經畫察理無非愛養斯民之至意<lb/>
　凡屬効力人員皆當仰體朕心畏法懐徳勤慎効力乃<lb/>
　郎逵身列職官又被委用尚忍侵蝕帑銀揑報被竊非<lb/>
　有人心之人也似此毫無畏懼出格劣員不得照常例<lb/>
　處分著交刑部嚴審定擬具奏<lb/>
　　又浙江廵撫李衛題報僧人慧岸等將不法僧人本<lb/>
　　盛燒死奉<lb/>
上諭釋老之教其妄談禍福神通怪誕之説原非佛老設<lb/>
<pb n="KR2f0008_WYG_046-4a"/>
教本意至於心性本根及善惡感應之論不可云無補<lb/>
於人之身心然於治天下之道則實無禆益故自古明<lb/>
王聖賢恐其有妨正學疎而逺之然亦未嘗有意挫折<lb/>
之以示公也數年以來屢見密陳條奏内有十數人痛<lb/>
詆釋道之非更有請勒令天下僧尼還俗婚配之迂論<lb/>
者夫治天下之道在於順人物之性而安其固然朕於<lb/>
兆民之廣惟恐一夫一婦不獲其所焉有不問僧尼之<lb/>
情願與否而悉以官法繩之勒令還俗失其本業也似<lb/>
<pb n="KR2f0008_WYG_046-4b"/>
此則天下之大不獲其所者不啻數百萬人矣文王發<lb/>
政施仁必先於鰥寡孤獨僧尼即鰥寡孤獨之𩔖耳地<lb/>
方官吏所當矜而憐之者從來講理學而不逹理學之<lb/>
人首先詈罵二氏即自以為理學此習不知創自何典<lb/>
夫理學貴於躬行實踐若虛詆二氏即為理學則理學<lb/>
亦甚卑淺太容易人人皆可為矣何輕誣理學至於此<lb/>
極若云妖言惑衆作奸犯科者出於僧道則如近日獲<lb/>
重罪處極刑之汪景祺蔡懐璽郭允進等又何嘗皆僧<lb/>
<pb n="KR2f0008_WYG_046-5a"/>
　道耶執法不平不足以治天下持論不公不足以服人<lb/>
　心今浙江奉化縣雪竇寺住持慧岸等燒死不法僧人<lb/>
　本盛一案其造意之慧岸舉火之自修俱已監斃矣該<lb/>
　撫又將為從之慈雲子林擬絞具奏是以數命而抵償<lb/>
　一命殊非情理朕實不忍該縣知縣黄霦始初承審遲<lb/>
　延又監斃二命其中必有勒索不遂情由著將黄霦解<lb/>
　任交與該撫嚴加審訊務得監斃僧人實情李衛如不<lb/>
　能明白此案朕另遣京堂確審况具奏案内之慈雲可<lb/>
<pb n="KR2f0008_WYG_046-5b"/>
　一既供未曾受戒李衛必欲指定為戒僧亦屬深刻慈<lb/>
　雲子林俱著即行釋放<lb/>
　　初五日<lb/>
諭刑部楊得楊狠二人毆死陳奎今既將楊得准留飬親<lb/>
　又將楊狠照餘人律杖責發落是竟無抵償之人矣於<lb/>
　情理未協著交與九卿另議具奏<lb/>
　　又湖南廵撫布蘭泰題叅衡山縣知縣張翼看戲飲<lb/>
　　酒不行轉解犯人并不接民間詞狀奉<lb/>
<pb n="KR2f0008_WYG_046-6a"/>
上諭張翼著革職其飲酒觀優公事廢弛各款俱屬應叅<lb/>
　之事但稱張翼不肯接受詞狀此語甚屬錯悞民間詞<lb/>
　狀虚妄者多若一槩接受必啟刁民誣告健訟之端此<lb/>
　風斷不可長即如余甸任山東按察使時多收詞狀後<lb/>
　來辦理不清人受其累布蘭泰若以收受詞狀之多寡<lb/>
　定屬員之賢否則屬員必致以此相尚生事滋擾著飭<lb/>
　行<lb/>
　　初七日<lb/>
<pb n="KR2f0008_WYG_046-6b"/>
諭吏部道府等官有表率屬員之責闗係緊要必得賢能<lb/>
　諳練之員方於地方事務不致貽誤朕慎重官方雖州<lb/>
　縣等官皆審酌補用而於道府尤為加意非審知其人<lb/>
　才識足以勝任者不輕試用捐納候選人員俱係急公<lb/>
　効力之人自應遇缺按班録用但伊等初任者多於地<lb/>
　方事務從未經歴一旦畀以道府驟膺民社未必遽能<lb/>
　稱職及至不稱職時督撫紏叅永遭黜革情亦可憫嗣<lb/>
　後凡係捐納候選道府人員俱著補授各部郎中令其<lb/>
<pb n="KR2f0008_WYG_046-7a"/>
　學習辦事各司司官人多縱少有不及亦不至於廢弛<lb/>
　事務不比道府之頼伊一人若有貽誤則害及通郡並<lb/>
　累伊功名也至應陞道府時令該部堂官保送吏部引<lb/>
　見仍照伊原捐之職銓用如此則伊等才具之優劣人<lb/>
　品之賢否可以試用而知將來補授道府皆能諳練事<lb/>
　務於吏治民生均有禆益矣爾部詳議具奏<lb/>
　　初八日<lb/>
諭直省督撫布按居官立身之道自以操守亷潔為本但<lb/>
<pb n="KR2f0008_WYG_046-7b"/>
　封疆大吏職任甚鉅書經洪範所稱有猷有為有守三<lb/>
　者並重則是操守者不過居官之一節耳安民察吏興<lb/>
　利除弊其道多端倘但恃其操守頗亷以為可以博取<lb/>
　名譽而悠悠忽忽於地方事務不能整飭經理茍且塞<lb/>
　責姑息飬奸此等之人貽害甚大盖此等清官無所取<lb/>
　於民而善良者感之不能禁民之為非而豪強者頌之<lb/>
　故百姓之賢不肖皆稱之無所取於屬員而亦不能禁<lb/>
　屬員之不法故屬員之賢不肖者皆安之大臣之子弟<lb/>
<pb n="KR2f0008_WYG_046-8a"/>
親戚犯法則姑容而不行叅革地方之強紳劣衿生事<lb/>
則寛待而不加約束故大臣紳衿皆言其和平而望其<lb/>
久留甚至胥吏作奸而不能懲盗賊肆行而不能察故<lb/>
自胥吏至於盗賊皆樂其安静而不欲其去任及至事<lb/>
務廢弛朝廷訪聞加以譴責罷斥而地方官民人等羣<lb/>
然歎息以為去一清亷上司為之稱屈此則平日摸棱<lb/>
悦衆違道干譽之所致也故但潔己而不奉公之清官<lb/>
巧宦其為害較操守平常之人為更甚操守平常者其<lb/>
<pb n="KR2f0008_WYG_046-8b"/>
心既不敢自恃為清官常懐畏懼之心頻有所整頓經<lb/>
理事務不至曠廢朝廷又時時留心訪察一有不善即<lb/>
加懲戒而在朝之官員及伊屬下之官吏紳衿人等皆<lb/>
伺察其過不肯為之隠諱是以此等之人貽累於地方<lb/>
者尚輕而潔己沽譽之巧宦貽累於地方者更甚也如<lb/>
查弼納楊名時裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度張楷魏廷珍操守雖清而皆顧<lb/>
惜情面一味遷就求容悦於人故内外之人稱譽之者<lb/>
甚多如田文鏡楊文乾李衛諾岷其操守且勝於查弼<lb/>
<pb n="KR2f0008_WYG_046-9a"/>
　納楊名時裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度張楷魏廷珍而乃因其實心任事整<lb/>
　飭官民不避嫌怨遂不滿衆人之意或謗其苛刻或議<lb/>
　其偏執或譏其驕傲故意吹索加以評論此風若不悛<lb/>
　改必至封疆大吏皆以實心任事整理地方為嫌相率<lb/>
　而為茍且之計吏治何所倚賴乎夫良藥利病者必苦<lb/>
　於口名臣持正者必不悦於俗若諸事不理一味和同<lb/>
　因循而但託清名以藏拙是木偶耳廢法悞公累民僨<lb/>
　事莫此為甚朕深望爾等為明體逹用之全材而深惜<lb/>
<pb n="KR2f0008_WYG_046-9b"/>
　爾等為同流合俗之鄉愿故諄諄告誡不憚周詳夫不<lb/>
　教而罰朕不為也若教而不遵朕亦安用此無益於地<lb/>
　方之清官以悞事哉此朕春秋責備之義勉之凛之<lb/>
　　初九日<lb/>
諭吏部朕從前曽下諭㫖各省道府州縣之居官好者命<lb/>
　總督保舉三人廵撫保舉二人提督布政按察二司各<lb/>
　保舉一人密封具奏不得互相商議原以通省人才不<lb/>
　少保舉多者不過二三人少者僅一人諸臣於所素知<lb/>
<pb n="KR2f0008_WYG_046-10a"/>
　者各㧞其尤自然精確督撫提督布按二司皆朝廷大<lb/>
　吏受國家深恩自應體朕為天下得人之意不徇私情<lb/>
　秉公薦舉乃其中竟有挾私妄舉者如滿保所保之沈<lb/>
　瑞鶴藍廷珍所保之髙鐸年希堯所保之張瑗王朝恩<lb/>
　所保之張明敘王景灝所保之安定昌余甸所保之宋<lb/>
　懐金成永健胡其恒所保之孔毓銓羅殷泰所保之薛<lb/>
　禄天俱極庸陋不堪大悖人臣以人事君之義今各員<lb/>
　引見將完爾部可再行文與各省督撫布按二司除從<lb/>
<pb n="KR2f0008_WYG_046-10b"/>
　前曾經密舉及朕特㫖補授各員外督撫暨布按二司<lb/>
　各於道府州縣中明舉一人不得雷同督撫自行題奏<lb/>
　布按二司咨呈爾部文到日爾部即繕摺具奏被舉之<lb/>
　州縣官員並令給咨來京引見保舉之道府官員不必<lb/>
　來京如有挾私任情草率濫舉者朕必從重治罪斷不<lb/>
　姑容爾部即遵諭行<lb/>
　　十一日奉<lb/>
上諭據余甸奏稱成永健在日照縣十三年安心久住僻<lb/>
<pb n="KR2f0008_WYG_046-11a"/>
逺之小邑不鑽求卓異調繁必是守本分不能謟媚上<lb/>
官之人等語大凡察吏之道當觀其實在政績如何若<lb/>
無實蹟可舉而但云安心僻逺之小邑此不過一貪位<lb/>
茍禄備員全身之流耳至云不鑽求卓異調繁必是安<lb/>
分不肯諂媚上官則是卓異薦舉必由鑽營而後得如<lb/>
余甸當日以郎中在籍而陳鵬年特行保題為山東濟<lb/>
寧道想亦是從鑽營而來耶且如目今余甸之薦舉成<lb/>
永健亦必屬鑽營可知矣據余甸之説將使居官之人<lb/>
<pb n="KR2f0008_WYG_046-11b"/>
皆以被卓異薦舉為可恥天下有是理乎余甸又奏稱<lb/>
年羮堯係成永健取中門生而成永健詩文中並無鋪<lb/>
排門生年羮堯一語此乃成永健畏懼年羮堯不敢屈<lb/>
年羮堯在門生之列余甸豈得以此髙其品識乎此等<lb/>
議論識見迂濶庸陋不堪之甚余甸又稱留心採訪並<lb/>
無聲名不好亦無怠惰之處等語成永健之飲酒已自<lb/>
認不諱余甸既留心採訪何以於飲酒並未訪聞居官<lb/>
之人既好飲酒必致諸事廢弛何得云並無怠惰著行<lb/>
<pb n="KR2f0008_WYG_046-12a"/>
　文余甸一一再行明白回奏<lb/>
　　十三日奉<lb/>
上諭歴來諸臣保舉人員有錯悮之處朕俱寛容不加譴<lb/>
　責凡人不能無過所患者不能改過耳若諸臣實能辯<lb/>
　明其過乃朕心所深喜倘文過飾非則大悖於聖賢之<lb/>
　道矣尚可望其悛改乎余甸識見庸愚淺陋著嚴飭行<lb/>
　　又九卿議覆福建布政使沈廷正條奏丁銀攤入地<lb/>
　　畝事宜奉<lb/>
<pb n="KR2f0008_WYG_046-12b"/>
上諭本内議稱丁銀歸併地畝於窮黎有益應令各省督<lb/>
　撫詳查妥議等語大凡於地方民生有益之事各省大<lb/>
　吏自應詳查陳奏何待朕諭朕於此處亦觀其辦事存<lb/>
　心如何朕深知此事當行但不肯命勉強行之令伊等<lb/>
　得以藉口推卸己責昨因九卿議覆田文鏡條陳知府<lb/>
　交盤本内特降諭㫖甚明此本内所議通行各省之處<lb/>
　不必行餘依議<lb/>
　　又吏部議奏前任兵部尚書孫柱等不將甘州駐防<lb/>
<pb n="KR2f0008_WYG_046-13a"/>
　　兵丁自拴馬匹議入官馬數内應照例處分奉<lb/>
上諭朕從前就事降㫖部内並未詳明但就朕所降諭㫖<lb/>
　將堂司官員俱以揆此二字定為徇情作弊議以革職<lb/>
　司員若實有情弊則伊等之罪不止革職若無情弊則<lb/>
　議以革職又屬太過著將此本發回察明再議具奏<lb/>
　　又禮部議覆江蘇廵撫張楷奏請新設元和等縣增<lb/>
　　添進學額數奉<lb/>
上諭張楷此奏甚屬務名長洲等處因事務繁劇故分設<lb/>
<pb n="KR2f0008_WYG_046-13b"/>
　兩縣其實地不加廣人不加多入學名數自應照舊額<lb/>
　數分𨽻兩縣此一定之理今張楷請於元和等十三縣<lb/>
　照大學之例增定額數誠所謂違道干譽者部議又以<lb/>
　大學太優請照中學亦屬錯誤張楷係旗下舉人出身<lb/>
　故偏向科甲以博虚名前進京陛見面奏時朕見其意<lb/>
　見偏徇甚以為不然曾加訓誨夫國家用人但當論其<lb/>
　賢否不當限以出身朕即位以來亦素重待科甲然立<lb/>
　賢無方不可謂科目之外遂無人可用倘自恃科甲而<lb/>
<pb n="KR2f0008_WYG_046-14a"/>
　輕忽非科甲之人尤為不可且古來名臣良輔不從科<lb/>
　目出身者甚多而科甲出身之人亦屢見有蕩檢踰閑<lb/>
　者况旗下應試人少中式甚易非如漢人於百人之中<lb/>
　拔取一二也法海張楷不過僥倖得中進士舉人乃便<lb/>
　以科目自負輕視非科目出身之人甚是狂妄可鄙張<lb/>
　楷處處博取虚名不止一事此奏更屬不合著吏部察<lb/>
　議具奏此事著該部另議具奏<lb/>
　　十四日<lb/>
<pb n="KR2f0008_WYG_046-14b"/>
　發出奉使閲河内閣學士何國宗等奏摺七件奉<lb/>
上諭著九卿㑹議具奏河圖併發其河南小丹河一件何<lb/>
　國宗等與田文鏡嵇曾筠兩議具奏何國宗等乃一己<lb/>
　之見田文鏡嵇曾筠身在地方所見自然明確著照田<lb/>
　文鏡嵇曾筠所議行其山東疏濬泉源一件何國宗等<lb/>
　議設管泉通判一員甚是著照所請行山東挑濬馬頰<lb/>
　徒駭二河前經陳世倌差委道員徐徳俶辦理此處工<lb/>
　程甚屬緊要徐徳俶才具中平不稱此任著御史尤清<lb/>
<pb n="KR2f0008_WYG_046-15a"/>
　　王之錡各管一處不必照欽差例只作陳世倌屬員聽<lb/>
　　其調度不得自立意見其高家堰加修堤工闗係緊要<lb/>
　　若於歲修案内逐漸增修恐致遅緩著照何國宗等所<lb/>
　　議即動正項錢糧作速估計興修<lb/>
　　　十五日奉<lb/>
　上諭今日朕從<lb/>
恩祐寺瞻禮回來因見看門之䕶軍叅領二徳氣甚髙傲怨<lb/>
　　忿之色見於顔面朕問係誰屬下伊奏稱係允禵屬下<lb/>
<pb n="KR2f0008_WYG_046-15b"/>
　　及令伊將允禵悖逆事蹟奏出二徳仍為允禵隠諱回<lb/>
　　䕶一事不肯陳奏朕從前曾命馬爾賽拉錫等到允禵<lb/>
　　家傳集允禵屬下人員降㫖寛宥教訓時允禵屬下所<lb/>
　　有人員暨西白太監等無不感恩悉知允禵之罪而二<lb/>
　　徳竟無一語道及允禵之非毫無感恩之意二徳誠為<lb/>
　　國賊黨援允禵羽翼今在朕前舉動光景明係大光棍<lb/>
　　著將二徳鎻拏交與三法司嚴行定擬具奏<lb/>
　　　又奉<lb/>
<pb n="KR2f0008_WYG_046-16a"/>
上諭據鄂爾奇繆沅奏稱直𨽻借糶倉榖弊端種種無非<lb/>
　地方官巧為掩飾虧空之計向來直𨽻倉榖虧缺甚多<lb/>
　朕知之甚悉各官惟恐敗露故設計彌縫詳請借糶李<lb/>
　紱為其所欺遂代為題請且未經奉㫖即先為散給及<lb/>
　派員徃查又轉停止覽鄂爾奇等所奏各官情弊顯然<lb/>
　凡此等州縣官員若仍留原任將來假公濟私那新掩<lb/>
　舊必至刻剝小民虧欠正項而地方倉厫始終不得清<lb/>
　楚可將巧稱倉榖出借各官悉行解任著吏部將投供<lb/>
<pb n="KR2f0008_WYG_046-16b"/>
　到部候補候選之州縣官倶帶來引見朕親自選定人<lb/>
　數其鄂爾奇等已經到過之正定順徳大名廣平保定<lb/>
　五府所屬贊皇等二十一州縣著即將揀選人員掣籖<lb/>
　發徃鄂爾奇等未到之永平宣化順天三府所屬之二<lb/>
　十一州縣俟伊等到彼查出有出借倉糧者即咨吏部<lb/>
　令籖掣人員前徃代之以上各州縣借出之榖俱著解<lb/>
　任之官員自行催還以一年為限限内全完者仍准即<lb/>
　行另補若先期速完者随到随即另補若逾限不還者<lb/>
<pb n="KR2f0008_WYG_046-17a"/>
　治以那移虧空之罪如此辦理則虧空之員不得復居<lb/>
　現任挾制小民那移出納而接任之員交代井然又無<lb/>
　前後不清之項若果係借欠在民按數催還其原官仍<lb/>
　可另補於公私均有禆益李紱既不能稽查屬員之巧<lb/>
　飾虧空轉為伊等欺朦具題代請又不候㫖即令各屬<lb/>
　擅自給發甚屬不合著嚴飭行又鄂爾奇等奏稱阜平<lb/>
　贊皇等處違例將榖借給兵丁向來有無借給兵丁之<lb/>
　例著九卿察明具奏聞直𨽻各處倉厫久未脩理傾圯<lb/>
<pb n="KR2f0008_WYG_046-17b"/>
　者多此皆地方官漫不經心李維鈞不實心任事之故<lb/>
　著李紱嚴飭各屬設法速行修整<lb/>
　　十七日奉<lb/>
上諭從前凡密摺奏事者多挾以誇耀於人徃徃洩露密<lb/>
　㫖朕深悉此弊自御極以來屢降諭㫖凡硃批奏摺俱<lb/>
　令呈繳其摺中所批之語倶不許宣露即子弟親戚亦<lb/>
　不許通知盖因密奏密批他人原不得而知而傳宣每<lb/>
　易至於舛錯此事甚有闗係也前路振聲具摺啟奏朕<lb/>
<pb n="KR2f0008_WYG_046-18a"/>
　硃批中偶有奬伊弟路振揚數語乃路振聲則寄信於<lb/>
　其弟而路振揚竟具摺謝恩以密摺密批之事公然私<lb/>
　相寄示豈朕從前不許宣露密摺硃批之㫖二人獨不<lb/>
　知耶且路振聲所奏朕優待伊弟之處亦屬非體以武<lb/>
　職大員尚錯誤如此則其餘官弁將朕㫖誤傳或誇張<lb/>
　粉飾多失其實又不待言矣路振聲路振揚不學無術<lb/>
　粗陋已極甚屬不合著該部俱嚴飭行<lb/>
　　又奉<lb/>
<pb n="KR2f0008_WYG_046-18b"/>
上諭從來流言之傳播皆起於奸宄之徒無頼之軰欲擾<lb/>
　亂政事顛倒是非故造作無稽之語煽惑人心流布逺<lb/>
　近間或國家舉行一事因流言而中止而造作之人益<lb/>
　自以為得計而肆其伎倆此等為害不可勝言朕即位<lb/>
　以來外間流言有謂好抄没人之家産者有謂輕聽風<lb/>
　聞之言以為黜陟用舎者朕既聞知則不得不以其故<lb/>
　曉諭衆人知之祇以從前貪贓犯法之官皆朕之所深<lb/>
　悉此等之人蠧國殃民罪大惡極即立置重典不足以<lb/>
<pb n="KR2f0008_WYG_046-19a"/>
蔽其辜但不教而殺有所不忍故曲宥其死已屬浩蕩<lb/>
之恩若又聽其以貪婪横取之貲財肥身家以長子孫<lb/>
則國法何存而人心何以示儆况犯法之人原有籍没<lb/>
家産之例是以朕將奇貪極酷之員抄没其家貲以備<lb/>
公事賞賚之用盖所以昭國法而懲貪汚並使後來居<lb/>
官者知婪贓之物不能入己無益有害自不肯復蹈故<lb/>
轍矣此等兇惡之人本身應正典刑家産抄没妻子皆<lb/>
當逺徙者朕皆從寛赦免而止於抄没其贓私尚保全<lb/>
<pb n="KR2f0008_WYG_046-19b"/>
其性命即本人稍有人心應知感恩戴徳何得因抄没<lb/>
而生怨望乎且朕臨御以來覃敷恩澤如各省蠲免錢<lb/>
糧不下數百萬兩賞賚兵丁及各地方興利除患所費<lb/>
亦不下數百萬兩此皆中外所共知者夫以額徴錢糧<lb/>
及内庫帑金為數如此之多朕尚毫無吝惜豈反為此<lb/>
貪官汚吏些微之財物以啟小人之議論乎即如年來<lb/>
抄没之人不過是年羮堯滿丕李英貴何廷圭等及阿<lb/>
其那塞思黑等門下最用事為非之人耳此皆奸惡顯<lb/>
<pb n="KR2f0008_WYG_046-20a"/>
　　著之徒法無可貸有何屈抑而為之不平乎近聞市井<lb/>
　　中鬬牌名色有稱抄家湖者公然於賭博遊戲之中譏<lb/>
　　刺朝政甚屬可惡至謂朕喜聽風聞之言以為黜陟用<lb/>
　　舎此語亦屬愚昧盖因十數年來人情多詐每遇薦舉<lb/>
　　叅劾多有情弊不出公心重負我<lb/>
聖祖仁皇帝集思廣益之至意是以<lb/>
聖明洞鑒隠微不輕聼信於是懐私者既畏懼而不敢言謹<lb/>
　　慎者又避嫌而不肯言彼此緘黙遂成積習朕即位以<lb/>
<pb n="KR2f0008_WYG_046-20b"/>
　　來常思<lb/>
聖祖仁皇帝以天亶聖人臨御六十餘年一切政治經<lb/>
宸衷獨斷無不盡善若朕則辦事之初必須公聽並觀盡去<lb/>
　　壅蔽庻能合於機宜而又恐大小臣工有所牽制而不<lb/>
　　敢直言有所瞻顧而不便明言者是以令其密摺具奏<lb/>
　　及發與廷議有裁去本人姓名者無非欲諸臣無所回<lb/>
　　䕶直言無隠使下情盡能上逹利弊悉能周知全無壅<lb/>
　　蔽之患永享昇平之治也至於密奏中薦舉叅劾者朕<lb/>
<pb n="KR2f0008_WYG_046-21a"/>
　　原未嘗輕信必細細留心訪察確有証據衆論僉同然<lb/>
　　後加以黜陟用舎未嘗因一人之奏而即定其人品見<lb/>
　　諸施行也不知者以為輕信風聞而朕則慎重周詳務<lb/>
　　求實蹟也以上流言二事皆係阿其那塞思黑允䄉允<lb/>
　　禵等同黨之小人心懐私忿故造狂悖之語蠱惑人心<lb/>
　　擾亂國政更有一種貪贓犯法之徒畏懼抄没叅劾是<lb/>
　　以造作此語傳播逺近希冀因流言而停止自古治天<lb/>
　　下之道發政施令只論理之當行事之當行與否悠悠<lb/>
<pb n="KR2f0008_WYG_046-21b"/>
　　之口何足為憑朕之此心可以對越<lb/>
皇考可以對越<lb/>
上天可以告天下億萬臣民而一二奸邪小人乃欲挾其如<lb/>
　　鬼如蜮之伎倆以惑衆聽而撓公事朕豈肯絲毫為此<lb/>
　　軰流言所動乎天下之人奸惡者少而善良者多造作<lb/>
　　流言者少而悞聽流言者多彼奸惡之徒造作流言實<lb/>
　　自作之孽倘經緝獲按律在所必誅此外善良之人當<lb/>
　　共知朕心勿為邪説所惑其偶行抄籍也實於懲貪罰<lb/>
<pb n="KR2f0008_WYG_046-22a"/>
　惡之中尚寓寛仁之意其廣行採訪也實欲收好問好<lb/>
　察之益以為政治之資朕之宵旰憂勤無非為國是民<lb/>
　生思久安長治之計天下之人豈忍聽宵小狂悖之言<lb/>
　而忘君上髙厚之恩哉<lb/>
　　又奉<lb/>
上諭貴州狆家苖肆行不法十餘年來擾害平民朕知之<lb/>
　甚悉石禮哈方署廵撫印務即奏其罪惡多端應行征<lb/>
　勦馬㑹伯到任亦奏與石禮哈相同朕恐石禮哈年少<lb/>
<pb n="KR2f0008_WYG_046-22b"/>
　孟浪用兵之事不可輕舉未即允行何世璂到任則奏<lb/>
　稱苗人應行招撫不必用兵言武員好大喜功貪圖議<lb/>
　叙且狆家苖藥箭銛利地勢險阻亦不易於成事等語<lb/>
　丁士傑所奏大槩亦與何世璂同朕曾下㫖與何世璂<lb/>
　即令其招撫而何世璂並不能有所招撫及髙其倬到<lb/>
　京亦面奏應行征勦以靖地方朕又降㫖與鄂爾泰令<lb/>
　詳悉斟酌鄂爾泰亦奏稱用兵為是是以令石禮哈馬<lb/>
　㑹伯協同辦理此事然此事甚有闗係朕心時時厪念<lb/>
<pb n="KR2f0008_WYG_046-23a"/>
　今據石禮哈奏報谷隆長寨者貢羊城<graphic n="KR0749" url="https://raw.githubusercontent.com/kanripo/KR-Gaiji/master/images/KR0749.png" mimeType="image/png"/>等處俱已攻<lb/>
　破首惡阿革阿紀及為從兇苖川販等亦俱就擒縛等<lb/>
　語朕心甚為嘉悦何世璂從前見事不明性又懦弱未<lb/>
　必能審究此案著將各犯交與鄂爾泰審訊窮究詳悉<lb/>
　分别定議並安插撫恤使地方永逺寧謐不受惡苖之<lb/>
　擾一一經理具奏石禮哈調度有方籌畫盡善除事竣<lb/>
　具題到日照例議叙外今先沛特恩於其父著將石文<lb/>
　焯革職之處復還以示朕賞功推恩之意<lb/>
<pb n="KR2f0008_WYG_046-23b"/>
　　又奉<lb/>
上諭據𢎞春所奏阿其那曾得過允禵銀二十萬兩塞思<lb/>
　黑於康熙六十年曾得過允禵銀六萬兩阿其那偽為<lb/>
　廉潔而利允禵之貪惡以供其多取廉潔之人乃忍心<lb/>
　害理至於此乎且得銀如此之多不審從前何功於允<lb/>
　禵而當之不愧嗣後何以酬其贈而受之不疑至塞思<lb/>
　黑當康熙六十年得揆叙家之銀已百餘萬而允禵尚<lb/>
　以六萬兩予之塞思黑竟受之均屬可詫著將𢎞春所<lb/>
<pb n="KR2f0008_WYG_046-24a"/>
　奏及順承郡王訊問阿其那回奏之語一併與滿漢文<lb/>
　武各衙門官員觀看<lb/>
　　又<lb/>
諭刑部國家立法本以懲兇暴之徒而因事原情則時深<lb/>
　惻隠之念書云宥過無大刑故無小所以斟酌權衡用<lb/>
　廣好生之徳也朕慎重刑罰矜恤下民每遇讞鞫之案<lb/>
　徃復披覽至再至三求其可生之路嘗見各直省命案<lb/>
　内或縁細事起爭或因䕶親情急或已經退避而毆者<lb/>
<pb n="KR2f0008_WYG_046-24b"/>
　勢不相容或本意恐嚇而誤傷者遂至莫救其中有經<lb/>
　報官保辜者亦有未經保辜者有延至數日殞命者亦<lb/>
　有延至數十日殞命者當其爭角之時祇知乗憤直前<lb/>
　豈計因傷致斃按律抵罪法所當然但念蚩蚩愚氓祇<lb/>
　因一朝之忿頓罹重罪每詳閲案情朕心實為不忍且<lb/>
　秋審時凡情輕之案多以情可矜原减等發落今朕特<lb/>
　沛殊恩予以自新之路現在各直省具題到部已未入<lb/>
　秋審案内除情由可惡者不准寛免外其何純恭等一<lb/>
<pb n="KR2f0008_WYG_046-25a"/>
　百七十七名俱著寛宥釋放分别有力無力照追埋葬<lb/>
　銀兩給付死者之家如不照數給出仍將該犯照例减<lb/>
　等發落并著詳記檔案倘該犯日後再有所犯必嚴加<lb/>
　治罪此朕格外生全浩蕩之恩為舊例之所未有凡兹<lb/>
　小民當體朕省刑宥過之慈懐身受者力圖改悔以贖<lb/>
　前愆旁觀者觀感提撕時存警醒父訓其子兄勉其弟<lb/>
　比閭族黨互相勸勉各安本業不犯王章則是朕之法<lb/>
　外加恩與小民之望外受恩均為移風易俗之美事倘<lb/>
<pb n="KR2f0008_WYG_046-25b"/>
　以為法網寛恕希圖倖免不改其好勇鬬狠之習重負<lb/>
　朕牖民遷善之心則格外之寛典豈能屢邀而異日之<lb/>
　追悔亦屬何益爾部將此行文各該地方官遍行張示<lb/>
　曉諭務使鄉里愚民盡皆知悉<lb/>
　　二十日<lb/>
諭湖廣總督李成龍湖北廵撫鄭任鑰荆州長江兩岸堤<lb/>
　防闗係生民最為緊要盖因川湘二江之水匯歸於此<lb/>
　易於泛溢聞今年雨水連綿水勢甚猛陸地之水為江<lb/>
<pb n="KR2f0008_WYG_046-26a"/>
　水所拒不能减退以致低窪之地禾苖淹没又聞徃年<lb/>
　黄灘等處堤岸兩次衝决江陵潛江等州縣田苖被淹<lb/>
　甚為民害長江兩岸州縣雖每年各自興修然地方遼<lb/>
　逺少有疎忽則民生重受其累爾等可公同商酌委員<lb/>
　踏勘應否作何修築防䕶之處爾等悉心妥議具奏<lb/>
　　二十一日<lb/>
御書忠敬誠直勤慎亷明八大字匾額<lb/>
賜怡親王<lb/>
<pb n="KR2f0008_WYG_046-26b"/>
諭大學士九卿翰林科道朕自即位以來怡親王事朕克<lb/>
　殫忠誠至純至恪事事為朕實心辦理而朕委任之處<lb/>
　甚多約略舉之職掌之大而且繁者有九議政闗係機<lb/>
　密户部掌領度支三庫總理出納興修畿輔水利以厚<lb/>
　民生管領漢侍衛以育人材至於諸王子之事務舊邸<lb/>
　之事務以及督領圓明園八旗守衛禁兵飬心殿監理<lb/>
　製造鉅細事件皆一人經畫料理而怡親王公爾忘私<lb/>
　視國事有如家事處處妥帖能代朕勞不煩朕心盖其<lb/>
<pb n="KR2f0008_WYG_046-27a"/>
　　忠君親上之念肫懇篤摰是其忠也小心兢業無纎毫<lb/>
　　之怠忽是其敬也精白一心無欺無偽是其誠也直言<lb/>
　　無隠表裏如一是其直也黽勉奉公夙夜匪懈即如目<lb/>
　　今王雖身抱疴疾而案牘紛紜披閲不倦朕聞之實至<lb/>
　　於不忍是其勤也一舉未嘗放逸一語未嘗宣漏是其<lb/>
　　慎也清潔之操一塵不染是其廉也見理透徹蒞事精<lb/>
　　詳利弊周知賢愚立辨是其明也是以朕特書忠敬誠<lb/>
　　直勤慎廉明八字賜之唯朕深知王之徳洞悉王之心<lb/>
<pb n="KR2f0008_WYG_046-27b"/>
　　覺此八字實不能盡其美善亦無一毫過量之詞若有<lb/>
　　一字不確不切是朕之頒賜非嘉奬之詞乃譏諷之語<lb/>
　　矣朕不為也且朕賜此八字乃就怡親王事朕之大端<lb/>
　　而言至於王之當年侍奉<lb/>
皇考極盡誠孝深䝉<lb/>
皇考之慈愛而其居心之方正秉性之和平待人之寛厚遇<lb/>
　　下之仁惠種種善行筆不勝書幸朕兄弟中有此賢王<lb/>
　　朕得以盡其友愛若皆如阿其那塞思黒允䄉允禵之<lb/>
<pb n="KR2f0008_WYG_046-28a"/>
　逆天犯上詭詐百出廹朕以不得全其友愛欲遂伊等<lb/>
　怨忿之私則朕之苦心將何以昭示天下臣庻乎爾等<lb/>
　觀朕所書八字若於怡親王有一字未當可即於朕前<lb/>
　陳奏朕觀爾等在朝諸臣於忠勤慎明四字尚多有之<lb/>
　若敬誠直廉四字朕則未能輕許向後咸當奮勉砥礪<lb/>
　以副朕望<lb/>
　　又<lb/>
諭大學士等朕書忠敬誠直勤慎亷明八字賜怡親王此<lb/>
<pb n="KR2f0008_WYG_046-28b"/>
　八字實實是怡親王公忠奉國居心行事之善跡並無<lb/>
　纎毫不及之處昨朕已面諭在廷諸臣等若此八字有<lb/>
　一字不確不切則是朕之頒賜非嘉奬之詞乃譏諷之<lb/>
　語矣但怡親王之美善甚多此所書八字實未能盡耳<lb/>
　爾等可傳諭怡親王此乃王實有之善勿作朕教訓之<lb/>
　詞觀亦勿作朕嘉奬之詞觀且王從來秉性堅定朕所<lb/>
　深知自此以徃不稍改移者朕可深信力保也<lb/>
　　又奉<lb/>
<pb n="KR2f0008_WYG_046-29a"/>
上諭從前江西廵撫裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度以該省州縣虧空係民欠居<lb/>
　多請交與接任官徴追等語具奏朕諭其賫奏人云此<lb/>
　奏未批李紱亦𩔖此奏曾面奏請過朕已有㫖面諭李<lb/>
　紱爾回去路由保定著李紱寫去便知朕意續經裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>
　度以李紱記録諭㫖覆奏朕以其所記未全批令俟伊<lb/>
　來京時再加諭㫖轉傳與接任廵撫汪漋遵奉今風聞<lb/>
　得徳安縣知縣蕭彬虧空并互掲知府李敬熙鹽驛道<lb/>
　孫蘭苾詐贓一案司道掲報後裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度遲延兩月始行<lb/>
<pb n="KR2f0008_WYG_046-29b"/>
　題叅又武寧縣知縣廖科齡已叅虧空之後知府張景<lb/>
　偉查伊任内已徴未解地丁等項銀六千餘兩揑稱以<lb/>
　有民欠可抵申報裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度不行確查將虧空徇庇官員<lb/>
　續叅反令知府代完銀四千兩餘銀勒令新任知縣方<lb/>
　聲亮出結認徴夫以已徴在庫知縣虧空之項重複徴<lb/>
　之於民若百姓依限完納則有一糧再輸之累或接任<lb/>
　催徴不前勢必那新補舊冀免處分現收錢糧又致虧<lb/>
　空將來彼此那移及離任盤查之日皆以民欠藉口國<lb/>
<pb n="KR2f0008_WYG_046-30a"/>
帑虛懸州縣牽累似此者直省不計其數裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度身任<lb/>
封疆理應將此等相沿積弊釐剔清除乃為虧空之員<lb/>
䝉蔽巧隠令知府徇私料理以沽寛厚之名殊乖大臣<lb/>
公忠之道此事湏派欽差前徃將此二案徹底審究前<lb/>
有㫖令裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度俟新任廵撫汪漋到任後起身來京今<lb/>
著仍留彼處俟此二案審明並江西闔省似此𩔖民欠<lb/>
案件著裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度一一據實清楚如裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度將各案前後<lb/>
實情悉行詳察陳奏無少隐藏朕加恩寛宥倘遂非文<lb/>
<pb n="KR2f0008_WYG_046-30b"/>
過巧為遮飾必將伊從重治罪其布政使丁士一署布<lb/>
政使之按察使積善皆朕格外擢用之員不思秉公將<lb/>
州縣虧空揑稱民欠之事留心察訪但委靡随人甚屬<lb/>
負朕著丁士一積善同差徃侍郎邁柱竭力據實清察<lb/>
審理若少瞻顧朕必重處李敬熙乃隱匿其子躱避差<lb/>
役經都統盧詢叅奏調回治罪朕開恩復用之員不思<lb/>
改過遷善報朕深恩而為此種種欺隠不法甚屬可惡<lb/>
李敬熙已解任對質今著革職嚴審定擬據武寧縣一<lb/>
<pb n="KR2f0008_WYG_046-31a"/>
　案裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度顯有抑勒交盤之弊似此者直省督撫多有<lb/>
　之事前候補知府王景望條陳内稱請令抑勒交盤者<lb/>
　毋庸掲報上司直掲部科部科轉咨督撫審結報部如<lb/>
　後任枉掲者嚴加治罪等語此處著九卿會議具奏王<lb/>
　景望原摺併發<lb/>
　　又宗人府議奏平郡王訥爾蘇在西寧軍前貪婪受<lb/>
　　賄應永停俸禄奉<lb/>
上諭訥爾蘇行止卑汚在軍前貪劣素著及署大將軍印<lb/>
<pb n="KR2f0008_WYG_046-31b"/>
　務更肆婪贓索詐地方官銀兩回京時僱騾數百頭分<lb/>
　途入城朕向即聞之因訥爾蘇與允禵不和朕意謂與<lb/>
　允禵相善之人故為播揚欲傾陷訥爾蘇所以未即深<lb/>
　究治罪且加恩令辦理上駟院事務乃伊並不追悔前<lb/>
　愆仍犯法妄行情屬可惡若仍在王列則與諸王有玷<lb/>
　著將訥爾蘇多羅郡王革退在家圈禁王爵令伊子福<lb/>
　彭承襲福彭家務訥爾蘇不得與聞若有絲毫與聞之<lb/>
　處將伊子福彭王爵一併革退<lb/>
<pb n="KR2f0008_WYG_046-32a"/>
　　又吏部奏直𨽻總督李紱等稱貝勒允禑為十五王<lb/>
　　照例議處奉<lb/>
上諭向見無知小人將宗室及貝勒貝子公等俱稱為王<lb/>
　任意僭妄於國體甚有闗係曾降㫖嚴禁今李紱堅稱<lb/>
　此案所稱十五王爺之處出自本人口供不便刪改據<lb/>
　李紱之言則是李紱全無錯誤之處而吏部將李紱等<lb/>
　議以罰俸看語含糊又稱嗣後通行各處明為李紱解<lb/>
　釋甚屬不合著嚴飭行至於稱呼僭妄朕特降㫖禁飭<lb/>
<pb n="KR2f0008_WYG_046-32b"/>
　原為微末無知之小人而言凡大臣官員豈尚有不知<lb/>
　而待曉諭之理今李紱以為本人口供字様不便更改<lb/>
　執此固爭然則口供固不便改而諭㫖轉可以不遵乎<lb/>
　著李紱明白回奏至於彼此衙門咨文徃來凡王公字<lb/>
　樣自應擡寫禮部稱咨文中不應擡寫之處亦屬過刻<lb/>
　著照舊例行<lb/>
　　二十二日奉<lb/>
上諭據吏部議將候補候選州縣人員遴選命徃遇臨武<lb/>
<pb n="KR2f0008_WYG_046-33a"/>
　　等二十五州縣缺出委署試看量才題補等語凡此命<lb/>
　　徃人員俱係在部即應選用之人又經朕揀選命徃若<lb/>
　　照吏部所議必候臨武等二十五州縣缺出方行委署<lb/>
　　題補則伊等得官無期轉多守候之苦矣既經揀選人<lb/>
　　員命徃自應將湖南本省所出州縣各缺暫停部選令<lb/>
　　該撫將命徃人員與現任各員細加比較酌量人地相<lb/>
　　宜或行調補則要缺不致久懸而命徃人員亦不致多<lb/>
　　年守候方於情理允協部議甚屬不合著嚴飭行此事<lb/>
<pb n="KR2f0008_WYG_046-33b"/>
　　再議具奏<lb/>
　　　又奉<lb/>
　上諭前據刑部奏報在監盗犯二人乗夜越獄似此踈忽<lb/>
　　乃康熙六十一年之中京城未有之事朕聞之心甚抱<lb/>
　　愧今據歩軍統領阿齊圖奏稱越獄二犯已於通州地<lb/>
　　方拏獲有此功績可减朕抱愧之半甚屬可嘉著將歩<lb/>
　　軍統領及獲賊之官弁俱交部從優議叙具奏伏思我<lb/>
聖祖仁皇帝臨御六十餘年精神廣運法紀嚴明即如當日<lb/>
<pb n="KR2f0008_WYG_046-34a"/>
　　徳麟之父假報徳麟病故藏匿山東旋經<lb/>
聖祖仁皇帝訪聞拏回正法乃前年以虧空錢糧之御史董<lb/>
　　起弼交本旗拘管而佛格為都統縱令潛逃以撓國政<lb/>
　　今歴三年之久未見緝獲據此則朕之辦事不及<lb/>
皇考逺矣刑部之監犯公然越獄重罪之御史潛匿無踪踈<lb/>
　　縱若此朕心實為抱愧不肯卸責於諸臣但不知各該<lb/>
　　管衙門及各省地方官員有捕逃查奸之責者自問當<lb/>
　　何如也<lb/>
<pb n="KR2f0008_WYG_046-34b"/>
　　　二十五日奉<lb/>
　上諭徐元夢人本平常居心不端性復卑鄙昔在<lb/>
聖祖仁皇帝時屢獲重罪皆䝉寛宥復用從無一事實心報<lb/>
　　効朕即位以來因伊繙譯清文熟練故令協理大學士<lb/>
　　事務徐元夢自應殫心竭力以盡職任乃本章内繙譯<lb/>
　　錯誤之處不可枚舉今又將石文焯本内革任字様俱<lb/>
　　譯為革職有意舛錯總不改悔内閣事務原不仗徐元<lb/>
　　夢辦理朕令其在内閣行走者專為繙譯清文耳似此<lb/>
<pb n="KR2f0008_WYG_046-35a"/>
　　疎忽不敬甚屬可惡著交部嚴察議奏<lb/>
　　　二十八日奉<lb/>
　上諭朕昨覽湖廣府縣内安陸府屬有一縣名即係<lb/>
景陵二字見之心甚不安該省督撫不具奏請改於心獨安<lb/>
　　乎著嚴飭行此縣名著内閣擬改請㫖<lb/>
　　　又奉<lb/>
　上諭朕宵旰勤勞勵精圖治凡加恩用罰皆欲其至公至<lb/>
　　平無一毫偏輕偏重之處故訓誡臣下至再至三望其<lb/>
<pb n="KR2f0008_WYG_046-35b"/>
　　仰體朕心共襄治理乃一二懐私挾詐之軰肆其故習<lb/>
　　不改初心深可痛恨目前現有三事特為爾等言之原<lb/>
　　任侍郎常泰虧欠錢糧今家産盡絶照例將伊子給與<lb/>
　　本旗公阿布蘭入辛者庫昨阿布蘭具摺謝恩奏稱此<lb/>
　　係貪贓壊法之人嗣後當時時痛加懲治等語朕聞之<lb/>
　　甚為駭異此等虧空之員按國法應入辛者庫者本旗<lb/>
　　王公等從未有謝恩之例况既入辛者庫則其罪止此<lb/>
　　矣焉有分外吹求懲治之理是必阿布蘭平日有私怨<lb/>
<pb n="KR2f0008_WYG_046-36a"/>
於常泰至今懐恨借此以圖報復或因素日需索常泰<lb/>
財物過多欲殺其子以滅口且特行具摺啟奏者意欲<lb/>
借曾經啟奏之名肆其殘虐而歸怨於朕朕豈肯為其<lb/>
所欺故特降㫖令宗人府詢問而常泰之子果將阿布<lb/>
蘭從前屢次勒索多金之處一一供出收受確據情弊<lb/>
顯然朕之所料纎毫不爽又如拉錫前徃查看張家口<lb/>
馬羣昨回京覆奏有應行賠補者有應行寛免者向來<lb/>
應賠應免者俱有舊例而拉錫於應免者則引舊例具<lb/>
<pb n="KR2f0008_WYG_046-36b"/>
奏於應賠者則不引舊例似此用意巧奏誠不知其何<lb/>
心又如數日前夜間更鼓錯誤朕偶聽聞次日令鑾儀<lb/>
衛堂官查問不過欲其知儆並無深求之意乃鑾儀衛<lb/>
吳逹禮阿爾遜不將實在值更錯悞之官員察出奏聞<lb/>
乃令籖掣一人廹令認罪在朕前叅奏比時朕即聞知<lb/>
特將此人加重處分革其官職令當苦差以試看本人<lb/>
之陳辯與否而此人庸懦無能甘受重處不自剖白朕<lb/>
随特降諭㫖寛宥之似此管轄屬員之大臣奉㫖問事<lb/>
<pb n="KR2f0008_WYG_046-37a"/>
並不究問實情乃籖掣一人以坐其罪荒唐至於如此<lb/>
若非朕訪問確實為之寛釋則天下無知之人將謂朕<lb/>
之用罰若此草率豈不妄生議論乎祇因阿布蘭原係<lb/>
蘇努之黨拉錫舊與允禵阿靈阿等徃來親密吳逹禮<lb/>
則為隆科多門下走狗阿爾遜向在軍前曾随允禵數<lb/>
年此數人者見其黨與被懲心懐怏望是以為朕辦事<lb/>
故意顛倒是非欲使天下加朕以苛刻之名耳又如魏<lb/>
廷珍前任湖南廵撫時朕令其揚清激濁察吏安民以<lb/>
<pb n="KR2f0008_WYG_046-37b"/>
盡封疆之職伊奏稱屬下官員已叅大半若再叅劾必<lb/>
至無人辦事容陸續叅奏等語據此陳奏之語竟是朕<lb/>
喜於督撫叅劾官員矣有是理乎魏廷珍向日是阿其<lb/>
那家西席故其言如此大約平日比附黨援之人其出<lb/>
言行事必至敗露不能掩飾總之朕之諸弟中如阿其<lb/>
那塞思黒允禵者權謀術數足以要結人心煽惑衆聽<lb/>
故惡習湔染甚深至今尚未悛改數十年來朕親知灼<lb/>
見是以即位以後費盡苦心欲為整頓變化為世道人<lb/>
<pb n="KR2f0008_WYG_046-38a"/>
心久逺之計非苛刻以為能察察以為明也宵小之徒<lb/>
不能行其伎倆遂造作流言謂朕好尚嚴厲朕日理萬<lb/>
幾於刑名法律慎之又慎常存罪疑惟輕功疑惟重之<lb/>
意即如各省革職降調之官員例無可寛者朕尚俱調<lb/>
來引見惟恐人材或有屈抑此豈得謂朕之過嚴乎凡<lb/>
為政之道用寛用嚴必須當其理必須得其平若不當<lb/>
其理不得其平則寛為廢法嚴為濫刑朕惟以大公之<lb/>
心處之從不以己意稍有輕重於其間故謂朕過嚴朕<lb/>
<pb n="KR2f0008_WYG_046-38b"/>
所不受謂朕過寛朕亦不受也若加朕以苛刻嚴厲之<lb/>
名冀朕聞知遂曲為寛縱任若軰之作奸犯科此豈帝<lb/>
王治天下之道乎如目前阿布蘭之假公濟私吳逹禮<lb/>
之掣籖定罪若朕不洞燭其奸則負屈者何時得伸乎<lb/>
今營私作弊之人一至朕前即時敗露嗣後尚謂朕之<lb/>
耳目可欺而不痛改惡習乎朕日御勤政殿辦事自朝<lb/>
至夕不肯一刻暇逸無非興利除弊移風易俗之苦心<lb/>
而無知之人但聞宵小流言何能悉知朕意故因目前<lb/>
<pb n="KR2f0008_WYG_046-39a"/>
　三事不憚煩瑣宣諭知之<lb/>
　　又直𨽻總督李紱奏昌黎縣知縣李士著乞休奉<lb/>
上諭昌黎縣知縣李士著現因私借倉榖解任清還借項<lb/>
　今以老病乞休顯有虧空榖石情弊著將李士著留住<lb/>
　昌黎交與新令俟伊將借動之榖清還申請該督報部<lb/>
　後准其回籍直𨽻解任之四十二州縣知州知縣等官<lb/>
　俱照此例留住原地方清楚倉榖<lb/>
　　二十九日禮部奏壽民蕭俊徳應照例建坊奉<lb/>
<pb n="KR2f0008_WYG_046-39b"/>
上諭蕭俊徳年届一百一十八歲實為希有之事著於定<lb/>
　例賜坊銀三十兩外加增兩倍共賞銀九十兩以示特<lb/>
　恩嗣後年至一百一十歲者加一倍賞賜至一百二十<lb/>
　歲者加兩倍賞賜更有多得夀算者按其壽算加增著<lb/>
　為定例<lb/>
　　又刑部等衙門奏郭允進悖逆詛詈應凌遲處死奉<lb/>
上諭郭允進之罪本應凌遲處死但伊揑造悖逆之詞詛<lb/>
　詈朕躬尚無叛逆實跡若照部議凌遲將謂朕因怒而<lb/>
<pb n="KR2f0008_WYG_046-40a"/>
　加以極刑矣郭允進著改為立斬梟示<lb/>
　　又刑部尚書塞爾圖等以盗犯越獄摺奏請罪奉<lb/>
上諭據刑部尚書侍郎等因盗犯越獄具摺認罪請嚴加<lb/>
　議處年來刑部辦理事務尚屬盡心或宵小軰懐私挾<lb/>
　怨故意播弄生此一事亦未可定或刑部大臣等暗中<lb/>
　有負朕委任之處不覺踈忽致有一事以示儆戒亦未<lb/>
　可定書曰罪疑惟輕著將刑部堂官議處之處寛免時<lb/>
　時思朕此㫖自反於心朝夕黽勉秉公盡職可也<lb/>
<pb n="KR2f0008_WYG_046-40b"/>
　　又直𨽻總督李紱題報奉<lb/>
㫖來京引<lb/>
見之睢寧縣知縣牟慤中途病故奉<lb/>
上諭朕聞知縣牟慤居官聲名好故降㫖調來引見今伊<lb/>
　在途病故甚屬可憫著直𨽻總督李紱料理令其旅櫬<lb/>
　早歸並行文江蘇廵撫張楷將伊家口照看資送回籍<lb/>
　　又浙閩總督髙其倬奏請糴運鄰省米石以濟民食<lb/>
　　奉<lb/>
<pb n="KR2f0008_WYG_046-41a"/>
上諭朕因福建米價騰貴已降㫖令江西廵撫運米十五<lb/>
　萬石前徃閩省以濟民食又現在令九卿酌議閩省廣<lb/>
　積榖石備用之法今覽髙其倬所奏備悉周詳李衛又<lb/>
　能實心辦事不分彼此均甚屬可嘉著俱照髙其倬所<lb/>
　請行並星速行文江南山東二省廵撫即遣能員協同<lb/>
　辦理如髙其倬差員未到該撫可借支錢糧預為買備<lb/>
　務令速發以濟閩省之用<lb/>
　<lb/>
<pb n="KR2f0008_WYG_046-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_010-1a"/>
　欽定四庫全書<lb/>
世宗憲皇帝上諭内閣巻十<lb/>
　　雍正元年八月<lb/>
上諭二十道<lb/>
　　初二日<lb/>
諭各鹽政官員國家欲安黎庻莫先於厚風俗厚風俗莫<lb/>
　要於崇節儉周禮一書上下有等財用有度所以防僭<lb/>
　越禁驕奢也孟子亦曰食時用禮菽粟足而民無不仁<lb/>
<pb n="KR2f0008_WYG_010-1b"/>
　朕臨御以來躬行節儉欲使海内之民皆敦本尚實庻<lb/>
　康阜登而風俗醇夫節儉之風貴行於閭里而奢靡之<lb/>
　習莫甚於商人朕聞各省鹽商内實空虚而外事奢侈<lb/>
　衣服屋宇窮極華靡飲食器具備求工巧俳優妓樂恒<lb/>
　舞酣歌宴㑹嬉遊殆無虛日金錢珠貝視為泥沙甚至<lb/>
　悍僕豪奴服食起居同於仕宦越禮犯分罔知自檢驕<lb/>
　奢淫佚相習成風各處鹽商皆然而淮揚為尤甚使愚<lb/>
　民尤而效之其弊可勝言哉爾等既司鹽政宜約束商<lb/>
<pb n="KR2f0008_WYG_010-2a"/>
　人嚴行禁止出示曉諭諄切勸誡使其痛自改悔庻循<lb/>
　禮安分不致蹈僭越之愆而省一日之糜費即可以裕<lb/>
　數日之國課且使小民皆知警惕敦尚儉約於民生亦<lb/>
　有裨益庻不負朕維風振俗之意若仍前奢侈不知悛<lb/>
　改或經朕訪聞或被督撫叅劾商人必從重究治爾等<lb/>
　亦不能辭徇縱之咎<lb/>
　　又<lb/>
諭各關差官員國家之設關税所以通商而非以累商所<lb/>
<pb n="KR2f0008_WYG_010-2b"/>
　以便民而非以病民也朕撫御寰區加惠黎庻惟恐民<lb/>
　隱不能上達近聞𣙜關者往往寄耳目於胥役不實騐<lb/>
　客貨之多寡而止慿胥役之報單胥役於中未免高下<lb/>
　其手任意勒索飽其欲者雖貨多税重而䝉蔽不報者<lb/>
　有之或以重報輕者亦有之不遂其欲雖貨少税輕而<lb/>
　停滯關口候至數日尚不得過是以國家之額税聽猾<lb/>
　吏之侵漁以小民之脂膏飽奸胥之谿壑司其事者竟<lb/>
　若㒺聞知乎又聞放關或有一日止一次者江濤險急<lb/>
<pb n="KR2f0008_WYG_010-3a"/>
　河路窄隘停舟候關於商民亦甚不便嗣後𣙜關者務<lb/>
　須秉公實心查驗過關船隻隨到隨查應報税者納税<lb/>
　即放不得任胥役作弊勒索阻滯以副朕通商便民之<lb/>
　意至於崇文門收税及分派各處查税之人亦有多方<lb/>
　勒索分外苛求之弊京師為四方輻輳之地行李絡繹<lb/>
　豈宜苛刻滋擾監收者尤當不時稽查杜絶弊端爾等<lb/>
　若不遵諭㫖經朕訪聞定行重治其罪<lb/>
　　初三日御史孫塔等題叅户部事件違限奉<lb/>
<pb n="KR2f0008_WYG_010-3b"/>
上諭從前户部堂官將部中事件累百壅積怠玩不理自<lb/>
　怡親王辦理户部事務於展限四十日之内一切積弊<lb/>
　剔除殆盡奬勸屬員清理數千案件甚屬可嘉即使偶<lb/>
　然遺漏一二小事不但無庸議處其清理如許事案尚<lb/>
　應議叙察議之處著從寛免至御史孫塔等以逾限題<lb/>
　叅如此方是凡勤敏効力之人偶有過失姑從寛宥其<lb/>
　權在朕大學士亦不得徇庇情面草率歸結至於户部<lb/>
　職掌皆係銷算㑹同稽考錢糧之事較於别部加倍繁<lb/>
<pb n="KR2f0008_WYG_010-4a"/>
　　多非如銓選地方員缺等項可比似應稍展限期得細<lb/>
　　加察核於事更有裨益著都察院科道將户部事件展<lb/>
　　限歸結之處另行定議具奏<lb/>
　　　初九日内閣侍讀學士田文鏡賑濟山西事竣將借<lb/>
　　　帑之處面奏奉<lb/>
　上諭山西省平陽府屬之霍州靈石汾州府屬之平遥介<lb/>
　　休石樓潞安府屬之襄垣黎城太原府屬之平定沁州<lb/>
　　屬之武鄉九州縣借賑過饑民銀六萬五千六百七十<lb/>
<pb n="KR2f0008_WYG_010-4b"/>
　　七兩盡行豁免不必令還著戸部行文該撫出示曉諭<lb/>
　　咸使聞知<lb/>
　　　初十日<lb/>
　御筆親書<lb/>
景陵碑匾復<lb/>
　命誠親王淳親王及翰林中善書者恭寫乃<lb/>
　召九卿及南書房翰林至<lb/>
　　乾清宮<lb/>
<pb n="KR2f0008_WYG_010-5a"/>
　上諭曰<lb/>
景陵碑匾事關重大誠親王淳親王素工書法朕已令其恭<lb/>
　　寫翰林中善書者亦令其恭寫朕早䝉<lb/>
皇考庭訓每倣學<lb/>
御書嘗荷<lb/>
嘉奬今<lb/>
陵寢碑匾朕亦敬謹書寫非欲自耀己長但以大禮所在不<lb/>
　　親寫於心不安爾諸臣可公同細看不必定用朕書須<lb/>
<pb n="KR2f0008_WYG_010-5b"/>
　　擇書法極好者用之方愜朕心<lb/>
　　　十二日<lb/>
　諭兩江總督查弼納江南提督高其位署江蘇廵撫何天<lb/>
　　培浙江廵撫李馥太湖三萬六千頃連跨數郡地勢既<lb/>
　　廣支流復多為盜賊出没之所平時既易藏奸巡捕又<lb/>
　　難著力故蘇常盜案多於他省良善被擾官吏處分皆<lb/>
　　因太湖為之巢穴也爾等均有統轄之責可公同確議<lb/>
　　遴選賢員清查嚴緝俾匪𩔖就擒餘黨解散日後作何<lb/>
<pb n="KR2f0008_WYG_010-6a"/>
　　稽察防範之法不使宵小復萌地方長享寧靜之福以<lb/>
　　副朕禁盜安民之意<lb/>
　　　十四日奉差閲河大學士張鵬翮等奏豫省北岸<lb/>
欽堤關係黄沁並衛河運道理合保固再秦家厰大壩北尾<lb/>
　　　堤應築堤一道接連遥堤庻溢出之水不致下注又<lb/>
　　　遥堤單薄應再加幚築奉<lb/>
　上諭曰<lb/>
聖祖指示釘船幚挑水壩既應保固即當從壩尾接至遥堤<lb/>
<pb n="KR2f0008_WYG_010-6b"/>
　　若從秦家厰北壩尾接至遥堤恐其兠水其秦家厰月<lb/>
　　堤與從中填實工價應行估計之處著派一員前往與<lb/>
　　齊蘇勒嵇曽筠石文焯議奏圖本一併賫去<lb/>
　　　十七日<lb/>
　諭總理事務王大臣大學士九卿我<lb/>
聖祖仁皇帝為<lb/>
宗社臣民計愼選於諸子之中命朕纘承統緒於去年十一<lb/>
　　月十三日倉猝之間一言而定大計薄海内外莫不傾<lb/>
<pb n="KR2f0008_WYG_010-7a"/>
　　心悦服共享安全之福<lb/>
聖祖之精神力量黙運於事先貫注於事後神聖睿哲高出<lb/>
　　乎千古帝王之上自能主持若朕則豈能及此也<lb/>
皇考當日亦曽降<lb/>
㫖於爾諸臣曰朕萬年後必擇一堅固可託之人與爾等<lb/>
　作主必令爾等傾心悦服斷不致貽累於爾諸臣也朕自<lb/>
　　即位以來念<lb/>
聖祖付託之重<lb/>
<pb n="KR2f0008_WYG_010-7b"/>
太祖<lb/>
太宗<lb/>
世祖創垂大業在於朕躬夙夜兢兢惟恐未克負荷向日朕<lb/>
　　在藩邸時坦懷接物無猜無疑飲食起居不加防範死<lb/>
　　生利害聽之於命葢未任天下之重自視此身甚輕今<lb/>
　　躬膺<lb/>
聖祖付託神器之重安可怠忽不為長久之慮乎當日<lb/>
聖祖因二阿哥之事身心憂悴不可殫述今朕諸子尚幼建<lb/>
<pb n="KR2f0008_WYG_010-8a"/>
　　儲一事必須詳愼此時安可舉行然<lb/>
聖祖既將大事付託於朕朕身為<lb/>
宗社之主不得不預為之計今朕特將此事親寫密封藏於<lb/>
　　匣内置之乾清宮正中<lb/>
世祖章皇帝御書正大光明匾額之後乃宮中最高之處以<lb/>
　　備不虞諸王大臣咸宜知之或收藏數十年亦未可定<lb/>
　　諸王大臣等當各竭忠悃輔弼朕躬俾朕成一代之令<lb/>
　　主朕於爾等亦必保全成就篤厚恩誼豈非家國天下<lb/>
<pb n="KR2f0008_WYG_010-8b"/>
　　之大慶乎朕意若此諸王大臣其共議之<lb/>
　　　又兵部奏平定西藏人員議叙奉<lb/>
　上諭平定西藏乃自古未至之絶域所以<lb/>
皇考曽有從優議叙之<lb/>
㫖况<lb/>
皇考當春秋高邁備兵於極邊宣揚威畧峻德鴻功允垂億<lb/>
　　萬斯年之美政也此一次議叙軍功前固無例可援後<lb/>
　　亦不得為例兩路率領八旗官員進勦之將軍等著給<lb/>
<pb n="KR2f0008_WYG_010-9a"/>
　　與世襲三等阿達哈哈番議政大臣給與拜他喇布勒<lb/>
　　哈番副都統營總等給與拖沙喇哈番其䕶軍校驍騎<lb/>
　　校給與頭等功牌二面仍加一級綠旗官員經大將軍<lb/>
　　等咨送册開頭等者照攻取打箭爐功加一倍二等者<lb/>
　　功加五等三等者功加二等至於滿洲漢軍綠旗之外<lb/>
　　委官俱係一體効力人員無論由部委外委概行從優<lb/>
　　議叙以仰副我<lb/>
皇考恩綸特沛從優議叙之<lb/>
<pb n="KR2f0008_WYG_010-9b"/>
諭㫖<lb/>
　　　十八日兵部奏議叙克復臺灣人員奉<lb/>
　上諭臺灣地方自古未屬中國<lb/>
皇考聖略神威取入版圖逆賊朱一貴等倡亂佔據臺地<lb/>
皇考籌畫周詳指授地方官員遣調官兵七日之内勦除數<lb/>
　　萬賊衆克復全臺<lb/>
皇考當春秋高邁威揚海外功德峻偉官兵感戴<lb/>
皇考敎養之恩奮勇攻取甚屬可嘉固不必援引前例後亦<lb/>
<pb n="KR2f0008_WYG_010-10a"/>
　　不得為例兹仰副<lb/>
皇考從優議叙之曠典官員現行議叙功加外著概行各加<lb/>
　　一等總督滿保雖有失陷地方之罪但一聞事發即親<lb/>
　　往厦門撫慰衆心遵依<lb/>
皇考指示調遣官兵七日之内克復臺灣滿保著兼兵部尚<lb/>
　　書職銜提督施世驃統領大兵徑度海洋鼔勵將士屢<lb/>
　　經大戰撃敗賊衆七日之内克復臺灣厥功甚大施世<lb/>
　　驃著給與世襲頭等阿達哈哈番總兵官藍廷珍曽協<lb/>
<pb n="KR2f0008_WYG_010-10b"/>
　　助施世驃藍廷珍著給與世襲三等阿達哈哈番水師<lb/>
　　營副將許雲失陷臺灣非關伊罪奮勇前進多殺賊衆<lb/>
　　身又陣亡著給與世襲拜他喇布勒哈番叅將羅萬倉<lb/>
　　遊撃游崇功俱係陣亡羅萬倉游崇功著給與世襲拖<lb/>
　　沙喇哈番歐陽凱著追贈太子少保<lb/>
　　　二十二日<lb/>
　諭議政大臣爾等所議之事皆國家要務理宜愼密今議<lb/>
　　政大臣議尚未行早已洩漏人人皆知於稠衆之中㑹<lb/>
<pb n="KR2f0008_WYG_010-11a"/>
　　議奴隸亦不廻避可乎嗣後王大臣議政務宜愼密在<lb/>
　　議政處執事之司官筆帖式等亦宜嚴加訓飭如有似<lb/>
　　此洩漏者朕若訪聞必重治其罪不貸<lb/>
　　　又管理藩院侍郎事都統拉錫奏喀爾沁等處嵗歉<lb/>
　　　乏食請俟查覆到日賑濟奉<lb/>
　上諭據奏俟查覆到日加恩拯救現今乏食人等必至失<lb/>
　　所著户部作速派官二員領銀五萬兩前往再著侍郎<lb/>
　　本錫副都統阿林保作速馳驛前往喀爾沁俟錢糧一<lb/>
<pb n="KR2f0008_WYG_010-11b"/>
　　到即行散賑扎薩克八處俱一面清查一面給發毋得<lb/>
　　稽遲<lb/>
　　　二十三日奉<lb/>
　上諭恭謁<lb/>
景陵時昔日<lb/>
聖祖仁皇帝前親近之諸王大臣悉令得入<lb/>
隆恩門至<lb/>
享殿前叩謁　又奉<lb/>
<pb n="KR2f0008_WYG_010-12a"/>
　上諭䝉古諸王俱因<lb/>
梓宮安奉<lb/>
地宮竭誠叩謁著分為四班每日引一班進謁<lb/>
　　　二十四日奉<lb/>
　上諭<lb/>
皇太后素性謙謹事<lb/>
聖祖仁皇帝數十年未嘗少懈今暫安奉<lb/>
皇太后梓宮於蘆殿<lb/>
<pb n="KR2f0008_WYG_010-12b"/>
享殿内現奉<lb/>
聖祖仁皇帝梓宮<lb/>
皇太后前一應供獻及祭文不可由中門出入俱應於西門<lb/>
　　行走以仰體我<lb/>
皇妣謙冲至意<lb/>
　　　二十五日奉<lb/>
　㫖翌日仍詣<lb/>
景陵諸王滿漢大臣奏云昨日<lb/>
<pb n="KR2f0008_WYG_010-13a"/>
　皇上躬詣<lb/>
三陵至<lb/>
景陵哀痛過甚今日復詣<lb/>
陵致祭<lb/>
　聖躬已極勞瘁况二十七二十九初一等日均屬大祭二<lb/>
　　　十六二十八兩日伏乞停止<lb/>
　親往奉<lb/>
　上諭<lb/>
<pb n="KR2f0008_WYG_010-13b"/>
梓宮於初一日安奉<lb/>
地宮及今每日親往尚得瞻仰<lb/>
梓宮過初一日則不得瞻仰矣明日朕仍親往　諸臣復奏<lb/>
　　　云恭聞<lb/>
　聖諭<hi>臣</hi>等何敢再奏但昨日謁<lb/>
陵時䝉<lb/>
　恩召近<lb/>
梓宮舉哀親見<lb/>
<pb n="KR2f0008_WYG_010-14a"/>
　皇上聖心悲切號泣不止哀勞太過<hi>臣</hi>等不勝悚懼二十<lb/>
　　　九初一兩日禮數尤多大典攸關伏乞<lb/>
　皇上於二十六二十八兩日停止<lb/>
　親往奉<lb/>
　㫖諸王大臣陳請再三此兩日暫停親往<lb/>
　　　二十六日奉<lb/>
　上諭曰<lb/>
聖祖仁皇帝鹵簿内備鞍之御廐馬匹送至達里剛崖櫪養<lb/>
<pb n="KR2f0008_WYG_010-14b"/>
　　終老此馬俱曽經<lb/>
皇考乘騎著敬謹交與福壽牧養若有私自騎用及抵換者<lb/>
　　事發即行處斬<lb/>
　　　二十八日<lb/>
　上以九月初四日<lb/>
聖祖仁皇帝升祔<lb/>
太廟<lb/>
　欽命大學士等恭㸃<lb/>
<pb n="KR2f0008_WYG_010-15a"/>
神主奉<lb/>
　上諭㸃主一事所關最重古人必取名望素著德行純粹<lb/>
　　學問淵深者充此職任今爾等位既貴顯人品皆優故<lb/>
　　簡命爾等爾等當體朕敬重之誠勿視為差委故事須<lb/>
　　潔誠齋戒屏却思慮一塵不染<lb/>
聖祖在<lb/>
天之靈陟降上下爾等誠意所聚一若<lb/>
聖祖神靈洋洋如在方副朕一片孝思爾等不必有意於哀<lb/>
<pb n="KR2f0008_WYG_010-15b"/>
　　慟亦不必有意於恭敬亦不必有意於感格只以一誠<lb/>
　　黙契為是<lb/>
　　　二十九日<lb/>
　諭各䝉古王貝勒貝子扎薩克台吉他布囊等自爾祖宗<lb/>
　　歸附<lb/>
太祖<lb/>
太宗以來䝉被聖化於兹五六代矣世締國姻恩深祿重兄<lb/>
　　弟主臣洽比保聚安居樂業百有餘年其間厄魯特噶<lb/>
<pb n="KR2f0008_WYG_010-16a"/>
　　爾丹猖獗㺯兵破喀爾喀七旗侵及内扎薩克䝉古蹂<lb/>
　　躪遊牧之地<lb/>
皇考為爾等三次自將出師乃滅噶爾丹使爾等永享太平<lb/>
　　之福六十餘年以來爾等屬下偶有饑饉災傷莫不發<lb/>
　　帑與糧資給畜牧更派富户屯田代耕使饑者復安散<lb/>
　　者復聚非一次矣<lb/>
皇考養育爾等䝉古恩澤重矣大矣曩者郭爾羅斯以嵗饑<lb/>
　　聞朕仰體<lb/>
<pb n="KR2f0008_WYG_010-16b"/>
皇考聖意即遣大臣前往發倉賑救置備牛羊給賞今喀喇<lb/>
　　沁翁牛特八旗又以嵗饑聞復遣大臣前往即速查明<lb/>
　　饑口動用正項錢糧買米散賑夫一時阻饑朕雖賑之<lb/>
　　長年貧乏之民在爾各君長於本旗内裒多益寡互相<lb/>
　　賙恤以養育之庻幾得所耳若不知各子其民思所以<lb/>
　　養育之道仍然厚歛重徭納之於阽危之域而恃天朝<lb/>
　　之賑恤不特爾衆失所又重違朕愛養斯民之至意矣<lb/>
　　雖曰爾之屬下乎乃皆我<lb/>
<pb n="KR2f0008_WYG_010-17a"/>
皇考歴年豢養之民也豈可使之至於散亡况爾屬下盡散<lb/>
　　孰為爾等納賦孰為爾等供徭愛民惠下是第一要務<lb/>
　　不可不知也連嵗災旱頻仍今年又遭饑饉爾等各子<lb/>
　　其民者如何減賦如何輕徭如何裕其農功如何孳其<lb/>
　　畜牧爾等王貝勒大臣等議定務使各得生理以仰副<lb/>
　　我<lb/>
皇考聖心以慰朕心定議之後倘有顯背公議仍然重賦苛<lb/>
　　役者爾等自思朕其奈何國法具在非朕所得而私也<lb/>
<pb n="KR2f0008_WYG_010-17b"/>
　　爾等共相勸勉互相輔助遵諭奉行我<lb/>
皇考目覩爾等長成愛如子孫事事包容處處軫恤爾等視<lb/>
皇考如祖父恃<lb/>
皇考之慈愛每事懈逸朕新即位務須各盡爾職謹愼小心<lb/>
　　管轄屬下訓練兵丁嚴禁盜賊奉公守法循分安生仰<lb/>
　　報我<lb/>
皇考軫愛之恩俾朕得以仰法<lb/>
皇考慈惠爾等至意始終保全永永勿替朕之願也今日特<lb/>
<pb n="KR2f0008_WYG_010-18a"/>
　　於<lb/>
皇考梓宮前諭爾等知之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_010-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　世宗憲皇帝上諭内閣巻十<lb/>
</p>
<p>
</p>
  </div>
</body>
</text>
</TEI>
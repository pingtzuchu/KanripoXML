<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_088-1a"/>
　　欽定四庫全書<lb/>
　世宗憲皇帝上諭内閣卷八十八<lb/>
　　　雍正七年十一月<lb/>
　上諭三十一道<lb/>
　　　初三日<lb/>
　諭滿漢文武大臣今日冬至祀<lb/>
天於圜丘天氣晴明和靄迥異平時朕御極以來時時黙禱<lb/>
　　凡遇<lb/>
<pb n="KR2f0008_WYG_088-1b"/>
壇<lb/>
廟祭祀典禮所闗皆求<lb/>
上天賜以晴和天氣而齋戒之日朕必䖍誠敬謹以為昭格<lb/>
　　之本不敢絲毫怠忽乃數年之中果䝉<lb/>
上天鑒察朕心毎逄祭祀典禮或先期風雨或過後隂寒而<lb/>
　　本日行禮之時必然晴霽暄和此萬耳萬目所觀瞻歴<lb/>
　　歴不爽者間有無知之輩奏稱天道渺茫恐難預必朕<lb/>
　　諭之曰若果天道不符朕之所禱必是朕心不誠朕當<lb/>
<pb n="KR2f0008_WYG_088-2a"/>
作災異㑹倍加儆愓修省言者慚赧而止大抵妄誕不<lb/>
羈之人則以為天乃清虚之氣去人甚逺何能有感必<lb/>
應而庸愚鄙陋之人又以為神明之道可以禱求獲福<lb/>
而以私意干凟豈知䙝慢已甚不但不能獲福且至得<lb/>
罪於鬼神矣天道至公惟祐善人一念善天必錫之福<lb/>
一念不善天必降之災且天道至近時刻照臨於前後<lb/>
左右之間帝王有帝王之天臣工有臣工之天即匹夫<lb/>
匹婦亦有匹夫匹婦之天舉首即是動念即是不以貴<lb/>
<pb n="KR2f0008_WYG_088-2b"/>
賤而殊亦無湏臾之離也善惡之報全視乎其人之自<lb/>
取以善念而得善報以惡念而得惡報即如播種者種<lb/>
稷則生稷種黍則生黍又如擊噐者擊金則為金聲擊<lb/>
石則為石聲此一定之理無可疑者然善惡之分又必<lb/>
視乎其心之公私倘存心為公則雖懲創多人誅戮多<lb/>
人亦適足以成其善而可以獲福存心為私則雖保全<lb/>
多人寛釋多人亦適足以成其惡而至於獲譴夫所謂<lb/>
私者不但徇情枉法婪贓受賄然後謂之私有沽名邀<lb/>
<pb n="KR2f0008_WYG_088-3a"/>
　　譽之念亦是私有計較利害之念亦是私有迎合君上<lb/>
　　之念亦是私有垂名後世之念亦是私必須利害得失<lb/>
　　全不計及只一念順理而行以俟天命此即所謂誠也<lb/>
　　然必敬而後能誠故古之聖賢以主敬為本惟其主敬<lb/>
　　是以念兹在兹不愧屋漏無慚衾影處處可以對天則<lb/>
　　不善之念又何自而萌乎既無不善之念則是一身之<lb/>
　　中方寸之内但有獲福之基而無招禍之理焉有不荷<lb/>
　　神明之黙祐而順適暢遂者乎此朕身試之而確然見<lb/>
<pb n="KR2f0008_WYG_088-3b"/>
　　其無毫髮之或爽者爾諸臣試遵朕言而行自然覺悟<lb/>
　　自有效驗也總之為君為臣之道只有敬天勤民二端<lb/>
　　而用人行政即在敬天勤民之内爾等每當頒禄受賞<lb/>
　　之際咸感激以為主上之恩不知朕之所以自奉與逮<lb/>
　　及大小臣工者皆百姓之膏脂也君若臣共受百姓之<lb/>
　　奉養而於教民養民之道漠不闗心聽其失所清夜捫<lb/>
　　心何以自安尚云可以對<lb/>
天地而無慚乎吾君臣當共勉之<lb/>
<pb n="KR2f0008_WYG_088-4a"/>
　　初四日奉<lb/>
上諭朕思治河之道惟有使黄水暢流無所壅滯則永慶<lb/>
　安瀾然欲使黄水無所壅滯必須保固髙家堰堤工使<lb/>
　清水力能敵黄且以助其暢流之勢則河工永逺無慮<lb/>
　是髙堰堤工闗係最為緊要從前齊蘇勒雖將石工稍<lb/>
　加幫修而朕以為不若多費帑金於堤工險要之所及<lb/>
　單薄之處俱加修石工務令堅固髙厚以為久逺之計<lb/>
　庻於河道民生大有裨益前孔毓珣在京陛見時朕以<lb/>
<pb n="KR2f0008_WYG_088-4b"/>
　此諭之伊亦深以為然又曾將治河之道降㫖詢問田<lb/>
　文鏡而伊之所奏與朕意不謀而合可見髙堰堤工乃<lb/>
　必應加増修理者也著發户部帑銀一百萬兩交與孔<lb/>
　毓珣尹繼善籌畫相度有應預備物料之處即於歳内<lb/>
　採買早為預備再著汪漋對琳張坦麟呉昌祚前徃淮<lb/>
　上協同河臣等悉心辦理<lb/>
　　又奉<lb/>
上諭朕從來不言祥瑞是以從前降㫖自雍正五年以後<lb/>
<pb n="KR2f0008_WYG_088-5a"/>
各省所産嘉禾俱停其進獻今據貴州廵撫張廣泗奏<lb/>
稱黔省各屬新闢苗疆今年風雨應時歳登大有所産<lb/>
稻穀粟米之屬自一莖兩穂至十五六穂不等稻穀毎<lb/>
穂四五百粒至七百粒之多粟米毎穂長至二尺有竒<lb/>
實從來所未見特將瑞穀呈覽並繪圗附進等語朕覽<lb/>
各種瑞榖碩大堅實迥異㝷常不但目所未見實亦耳<lb/>
所未聞若但見圗畫而未見穀本則人且疑而不信矣<lb/>
又據廣西巡撫金鉷摺奏今年粤西通省豐收十分者<lb/>
<pb n="KR2f0008_WYG_088-5b"/>
十之九九分者十之一穀價毎石自二錢以至三錢二<lb/>
三分乃粤西未有之事等語朕思古州等處苗蠻界在<lb/>
黔粤之間自古未通聲教其種𩔖互相讐殺草菅人命<lb/>
又常越境擾害鄰近之居民刧奪徃來之商客以致數<lb/>
省通衢行旅阻滯迂道然後得逹而内地犯法之匪𩔖<lb/>
又徃徃逃竄藏匿其中此實地方之患不得不為經理<lb/>
者今總督鄂爾泰籌畫周至調度有方巡撫張廣泗敬<lb/>
謹奉行殫心奮力俾苗衆革面革心抒誠向化地方寧<lb/>
<pb n="KR2f0008_WYG_088-6a"/>
　　謐和氣致祥感召<lb/>
天和黔粵二省歳登大稔而黔省磽瘠之區苗彞新闢之地<lb/>
　　又䝉<lb/>
天賜瑞穀顯示嘉徴仰見<lb/>
天心以經理苗疆為是特昭瑞應以表封疆大臣之善績朕<lb/>
　　心實為慶幸若歸美於朕朕不居也著將張廣泗所進<lb/>
　　瑞穀圗交與武英殿繪畫刋刻頒賜各省督撫俾觀覽<lb/>
　　之共知勉勵<lb/>
<pb n="KR2f0008_WYG_088-6b"/>
　　　初六日奉<lb/>
　上諭前因北路軍需須用駱駝鞍屜諭令山西地方製辦<lb/>
　　聞該省民人踴躍急公凡有羊毛繩料之家各出所有<lb/>
　　赴官領價凡能工匠之人一時羣集應募爭先恐後共<lb/>
　　計二十餘萬件之物料工作不勞而集於月餘之内迅<lb/>
　　速完成朕聞之深為慰悦此皆該省巡撫大吏平日善<lb/>
　　於訓導民人其製辦噐物僱募人工又照數給與價值<lb/>
　　而該省民人又懐尊君親上急公趨事之心是以備辦<lb/>
<pb n="KR2f0008_WYG_088-7a"/>
　軍需羣情歡躍剋期告竣甚屬可嘉巡撫石麟布政使<lb/>
　蔣泂著交部議敘凡委派辦理駝屜之員亦著議敘再<lb/>
　將該省辛亥年額徴地丁銀蠲免二十萬兩著巡撫布<lb/>
　政使於辦理鞍屜之各州縣按畝均派使小民共霑實<lb/>
　恵以示朕恩奬官民之至意<lb/>
　　又奉<lb/>
上諭朕前降㫖勸導富户體恤貧民乃教人以仁厚為心<lb/>
　以貪刻為戒或於年穀歉收之時行濟人利物之事施<lb/>
<pb n="KR2f0008_WYG_088-7b"/>
　恵愛於鄉里積福慶於子孫此即古人任恤之義然亦<lb/>
　聽本人之樂從與否並不繩以官法强以所不願也今<lb/>
　聞江西奉到諭㫖之日署撫張坦麟即行牌與布政使<lb/>
　李蘭而布政使李蘭轉行各屬有將分别造冊開報富<lb/>
　户鄉紳姓名之語以致各屬差役社保等沿户挨查借<lb/>
　端嚇詐凡屬温飽之家俱將姓名填入富户冊内報官<lb/>
　索錢到手始免開列現據進賢縣民樊子亮南昌縣監<lb/>
　生劉思試等各行控告而李蘭始飭有司停止造冊地<lb/>
<pb n="KR2f0008_WYG_088-8a"/>
　方富民始得安靜又聞江南有遊手好閒之輩登富户<lb/>
　之門而詐騙者又有無恥生員假鄉試盤費不足之名<lb/>
　而勒索富家者經督臣范時繹出示嚴禁其風始熄夫<lb/>
　以朕訓人為善之諭㫖而庸劣有司如李蘭者奉行不<lb/>
　善遂致閭閻之間生事滋擾而宵小不法之徒又從而<lb/>
　藉口逞奸使素封之家供其需索身為地方大吏不能<lb/>
　宣布朝廷徳意易俗移風轉將朕之恩㫖顛倒錯誤至<lb/>
　於此極似此庸材深可痛憾以朕所聞一二省如此或<lb/>
<pb n="KR2f0008_WYG_088-8b"/>
　他省尚有似此者亦未可定特頒此㫖通行曉諭倘有<lb/>
　復蹈前轍者經朕訪聞定將該省大小官員從重議處<lb/>
　　又怡親王奏增加儀仗一倍<lb/>
恩禮逾重辭不敢受奉<lb/>
上諭數年以來朕於怡親王有加恩議敘者王多再三奏<lb/>
　辭情詞懇切朕勉從所請者有之王忠誠敬慎輔弼朕<lb/>
　躬為國家宣猷効力之處甚多昨朕降㫖加恩於内外<lb/>
　公勤任事之大臣數人因念王之勲勤較之諸臣為最<lb/>
<pb n="KR2f0008_WYG_088-9a"/>
　若不錫以奬功之典朕心實有未安是以増加儀仗以<lb/>
　表觀瞻稍示朕嘉予賢王之意在王領受並非越等逾<lb/>
　分之事已頒諭㫖不必固辭<lb/>
　　初七日奉<lb/>
上諭排年汪臺衡等侵蝕錢糧一案前經部議將徇隱失<lb/>
　察各官職名查明指叅乃魏廷珍既不將各官查出叅<lb/>
　奏又不將不叅縁由聲明顯係有心朦混欲俟部中駁<lb/>
　查加以刻薄搜求之名此等居心甚不可問魏廷珍既<lb/>
<pb n="KR2f0008_WYG_088-9b"/>
　欲將失察之員放縱不問著將魏廷珍交部嚴察議奏<lb/>
　其失察各官免其叅處<lb/>
　　初八日奉<lb/>
上諭從來開國之初必有從龍之佐或闢疆拓土茂建崇<lb/>
　勲或陷陣衝鋒捐軀殉節至於承平之後伐叛討逆其<lb/>
　抒誠宣力之臣壯猷忠節竝足以垂光竹帛流譽無窮<lb/>
　凡為人主者據情據理必無不存篤念忠勲之心於本<lb/>
　身厚加贈䘏尤切望其子孫人人成立克紹前徽以永<lb/>
<pb n="KR2f0008_WYG_088-10a"/>
受優待功臣之澤若忠節之後廢墮家聲乃朝廷所不<lb/>
忍聞也則為之子孫者自當謹守家風努力奮志砥礪<lb/>
亷隅世世為國家有用之材以繼述先烈即或貧窶不<lb/>
能自振國家自必加以恩澤周恤其身家而不至於困<lb/>
苦無依也乃功臣之後往往有不肖子孫自甘敗𩔖或<lb/>
謀私結黨欺君悞國或貪贓壊法虧空國帑陷身刑辟<lb/>
或發遣逺邊或妻子入辛者庫在國家之法雖宗室懿<lb/>
親亦不能曲為寛宥豈能於忠節之子孫别開寛假之<lb/>
<pb n="KR2f0008_WYG_088-10b"/>
路乎此等人不念先人之心跡以致深負國恩非惟不<lb/>
忠更兼不孝其祖父有知亦應深惡而痛絶之且使國<lb/>
家遇此等之人若寛之以恩則法有所不伸若置之於<lb/>
法則情有所不忍為君者實處兩難之地則其人之罪<lb/>
尚可言乎然伊等忍於負國而并忘其先人朕豈忍不<lb/>
念舊勲而不推恩及其後裔上年降㫖今各旗將功臣<lb/>
之子孫内有犯法問罪及虧空施欠者一一查出具奏<lb/>
今年各該旗陸續查奏前來朕詳加披覽斟酌情罪或<lb/>
<pb n="KR2f0008_WYG_088-11a"/>
其中勲節之後嫡𣲖止此一二人者如施世驊馬爾璣<lb/>
三格窩赫王釴蘇成馬炘<graphic n="KR2960" url="https://raw.githubusercontent.com/kanripo/KR-Gaiji/master/images/KR2960.png" mimeType="image/png"/>陳朝琰洪徳標金啟元金<lb/>
啟復金式訓金習禮范光廷噶楚哈李天坒孫元起楊<lb/>
天樞常履坦陳履坦張瑆張珂何紹祖金瑗四格逹喀<lb/>
和爾圗王績陳泰常履謙郭朝政傅善剛愛王栻二成<lb/>
格富寧李隆昇碩瞻闗保住寧古齊劉元泰劉元祿常<lb/>
住范時㨗范𢎞璧范𢎞恕夸岱法海慶垣慶泰補希松<lb/>
阿焉岳興阿庸徳廣徳額倫特孫查齊圗思海覺羅哈<lb/>
<pb n="KR2f0008_WYG_088-11b"/>
占滿保伊林阿阿竒逹共六十二員名下應追未完銀<lb/>
兩共五十四萬六百九十五兩金五百兩米一千七百<lb/>
二十一石此各項錢糧俱係國家公帑非朕所得私自<lb/>
用恩豁免者著將内庫銀兩照數撥補代為伊等完項其<lb/>
或擬以充發監候及妻子家屬入辛者庫等罪者概行<lb/>
寛釋凡此邀恩宥貸之人皆當捫心自愧刻骨銘肌并<lb/>
勉其子弟遷善逺辜毋或仍蹈故轍倘再有過犯豈能<lb/>
再邀倖免而凡屬忠節之子孫皆當以此為戒共加奮<lb/>
<pb n="KR2f0008_WYG_088-12a"/>
　勉以毋貽前人之羞倘因此次格外之恩或生玩法之<lb/>
　念是朕之加恩不能勸人為善轉至導人為非矣豈不<lb/>
　重負朕念舊褒忠之至意乎凡此寛宥人等倘有貧乏<lb/>
　不能自給者准其於該都統處具呈俟該都統奏聞朕<lb/>
　當另加恩䘏以存養之其餘八旗所查功臣之子孫可<lb/>
　寛者亦無幾候朕再加詳閲發出<lb/>
　　初十日奉<lb/>
上諭據湖廣總督邁柱摺奏湖北積欠錢糧共二十萬兩<lb/>
<pb n="KR2f0008_WYG_088-12b"/>
　自勸諭輸納以來已完九萬餘兩惟沔陽一州自康熙<lb/>
　五十五年至雍正五年欠至八萬餘兩細察其故紳衿<lb/>
　包攬者約有十之四衙役侵蝕者亦十之四其實係民<lb/>
　欠則十之二沔陽今歳豐收宜乘此時令其源源輸納<lb/>
　臣特委荆州道髙啟等分任清查減其火耗人心歡悦<lb/>
　完納者頗多其餘各州縣俱令地方官辦理並未另委<lb/>
　人員今徐鼎忽摺奏荆州道督率委員協辦有荆門州<lb/>
　民訛言加賦紛紛求停等語是徐鼎將委令該道清查<lb/>
<pb n="KR2f0008_WYG_088-13a"/>
沔陽之事移作荆門殊屬朦混且荆門州民訛言請停<lb/>
乃因徐鼎請行順庄之故本年四月間徐鼎欲行順庄<lb/>
之法力言有益遂先試行於荆門州閏七月間荆門雨<lb/>
澤未降州民入城遞詞請停順庄之舉經知州蔣曰梅<lb/>
慰諭而散臣恐順庄一法奉行不善飭令暫停百姓始<lb/>
帖然安靜至於楚省清查錢糧一事現在分别紳衿胥<lb/>
役之弊端與實在之民欠巳有頭緒應照舊辦理等語<lb/>
朕覽邁柱此奏是徐鼎借清查錢糧之名而行順庄之<lb/>
<pb n="KR2f0008_WYG_088-13b"/>
法又復奉行不善以致人心惶惑訛言繁興查荆門積<lb/>
欠共六千餘兩今已完四千餘兩止欠二千兩其州民<lb/>
之紛紛控訴者亦是求停順庄並非抗拒清查也徐鼎<lb/>
非可以辦理順庄之人且伊並未請㫖冒昧舉行甚屬<lb/>
孟浪又奏摺内將沔陽之事移作荆門更為朦混著將<lb/>
徐鼎交部嚴察議奏清查錢糧之事著邁柱照舊辦理<lb/>
至於順庄之舉俟新撫費金吾到任後再與邁柱悉心<lb/>
籌畫定議請㫖<lb/>
<pb n="KR2f0008_WYG_088-14a"/>
　　十一日奉<lb/>
上諭據總督范時繹叅奏崇明總兵官林秀婪贓不法等<lb/>
　事林秀在遊擊任内縁事革職留任於雍正四年輪流<lb/>
　引見伊在朕前奏稱向年克復臺灣時伊之勞績甚多<lb/>
　為滿保所掩悉歸之於林亮朕因其熟悉水師且漢仗<lb/>
　才具似屬可用遂加恩超擢用為廣東瓊州副將伊到<lb/>
　任後楊文乾即奏其狂縱不法朕意林秀為人性粗而<lb/>
　口快或以語言輕率不得巡撫之歡心不便仍留廣東<lb/>
<pb n="KR2f0008_WYG_088-14b"/>
　適因福建金門總兵員缺需人伊平日熟習水師於是<lb/>
　將伊補授乃到任後髙其倬又奏其為人狂妄操守平<lb/>
　常朕以其未有實據且惜其才特㫖調補江南蘇松總<lb/>
　兵令其陛見朕諭之曰爾所遇督撫皆奏爾操守平常<lb/>
　朕屢次保全擢用爾當倍加警惕勉為好官凡水師弁<lb/>
　員多有操守不固者爾當深以為戒伊奏稱他事不敢<lb/>
　自保惟操守一節確然可以自信從前居官數十年家<lb/>
　中並無片椽寸土嗣後如有不能保全操守之處願甘<lb/>
<pb n="KR2f0008_WYG_088-15a"/>
　　加倍治罪等語林秀受朕超擢委任之恩如此深重且<lb/>
　　面奉提命如此諄切伊之陳奏如此懇至揆情度理斷<lb/>
　　不應有負恩欺罔之舉乃今貪婪不法贓款纍纍幾令<lb/>
　　人不信天壤間有此詐偽之事也林秀之貪取財賄情<lb/>
　　罪尚有比擬至於負恩欺罔出於情理之外而林秀敢<lb/>
　　於為之且忍於為之則非貪婪不法之可比也林秀著<lb/>
　　革職交與范時繹將朕諭㫖一一詢問其婪贓不法等<lb/>
　　情與本内有名人犯一併嚴審究擬具奏<lb/>
<pb n="KR2f0008_WYG_088-15b"/>
　　　十二日衍聖公孔傳鐸奏請捐貲建立碑亭奉<lb/>
　上諭衍聖公孔傳鐸來京朕本欲召見面降諭㫖因伊歩<lb/>
　　履艱難不能進見特命大學士等傳㫖慰問頒賜食饌<lb/>
　　以示眷懐其<lb/>
聖廟應建碑亭二座著欽差留保等動支正項錢糧鳩工興<lb/>
　　造孔傳鐸所請捐資之處不必行<lb/>
　　　十四日奉<lb/>
　上諭朕時時訓誡大小臣工務令秉公守法三令五申何<lb/>
<pb n="KR2f0008_WYG_088-16a"/>
　等嚴切今朝克圗𣲖往口外會審䝉古事件堂官王朝<lb/>
　恩又復諄諄告誡不可徇私騷擾乃朝克圗貪汚狼籍<lb/>
　毫無顧忌在䝉古地方恣行不法此非㝷常得贓可比<lb/>
　顯係有心抗違朕㫖欲撓亂國家澄清吏治之政甚屬<lb/>
　可惡著將朝克圗革職拏問交與王朝恩嚴審定擬具<lb/>
　奏<lb/>
　　又河東總督田文鏡叅奏濟南府知府金允彞貪婪<lb/>
　　奉<lb/>
<pb n="KR2f0008_WYG_088-16b"/>
上諭金允彞前經塞楞額保薦朕觀其壯年明敏似可上<lb/>
　進且係金鉷之親姪必知顧惜顔面勉為好官不負朕<lb/>
　擢用之恩是以授為濟南府知府乃伊在任恣意貪婪<lb/>
　贓跡種種玩法負恩情甚可惡金允彝林三槐俱著革<lb/>
　職王國正著解任及本内有名犯證俱交與該撫一併<lb/>
　嚴審定擬具奏金鉷現任廣西巡撫又與田文鏡同係<lb/>
　漢軍而田文鏡毫無瞻徇據實糾叅甚屬可嘉金鉷以<lb/>
　公正存心自應深恨伊姪之不肖而以田文鏡之叅劾<lb/>
<pb n="KR2f0008_WYG_088-17a"/>
　為允當也凡督撫等於屬員之夙有嫌隙者毎與以難<lb/>
　於辦理或顧此失彼之事令其自罹於罪而叅處隨之<lb/>
　其迹似公名正言順而實以隂行其挾私報復之計此<lb/>
　等陋習往往不免朕所悉知督撫中田文鏡李衛之叅<lb/>
　劾屬員悉本至公毫不瞻顧如伊等之子姪親屬在外<lb/>
　任者除貪婪不及之劣員該督撫理應糾叅外若本無<lb/>
　過犯而該管上司或因公正督撫叅劾其親屬而暗圗<lb/>
　報復巧為播弄以致䧟於罪譴亦未可定此等背公營<lb/>
<pb n="KR2f0008_WYG_088-17b"/>
　私之風朕所深惡倘有蹈襲此弊者經朕訪聞定行嚴<lb/>
　加議處著行令各省督撫等知之<lb/>
　　又奉<lb/>
上諭顧贄受朕深恩由庻吉士歴用道員當清查積欠之<lb/>
　時自應將伊田畝從前揑分花户改歸的名首先倡率<lb/>
　以為士民之榜様乃伊家人王文元舞弊作奸仍肆詭<lb/>
　揑抗違不法若顧贄果不知情其不能約束家人咎無<lb/>
　可辭若知情故縱尤干法紀著將顧贄顧預暫行革職<lb/>
<pb n="KR2f0008_WYG_088-18a"/>
　令尹繼善秉公審明具奏<lb/>
　　十五日奉<lb/>
上諭原任都統馬齊昔年征勦呉逆時著有勞績今伊子<lb/>
　孫中成人者少伊子常賚在外任居官尚無貪贓款蹟<lb/>
　祗因與石禮哈阿克敦官逹等朋謀排擠楊文乾又在<lb/>
　朕前奏事不實以致罹於重譴今朕念伊父之功將伊<lb/>
　免罪釋放另有降㫖錄用之處<lb/>
　　十六日奉<lb/>
<pb n="KR2f0008_WYG_088-18b"/>
上諭私販硝黄禁約甚嚴販硝與販黄同罪聞湖廣永順<lb/>
　之耶里等處與川省連界地方素産熖硝土人以煎熬<lb/>
　為業外省小販多以布鹽雜物向煎熬之家零星換易<lb/>
　運至梅樹地方分發而私販者即於此處僱船裝載分<lb/>
　往各處發賣以致附近之苗人得以偷買私製火藥此<lb/>
　皆州縣有司疎忽怠玩之故著川楚督撫等轉飭該地<lb/>
　方官將私販熖硝等弊嚴行查禁倘有犯者按律治罪<lb/>
　若地方官仍玩忽疎縱著督撫即行題叅從重議處<lb/>
<pb n="KR2f0008_WYG_088-19a"/>
　　又奉<lb/>
上諭據河東總督田文鏡奏稱豫省漕糧已於十月二十<lb/>
　一日起運北上又據總河嵇曽筠摺奏豫省漕糧於十<lb/>
　月二十六日全數出境等語前李紱條奏欲將豫省漕<lb/>
　糧改為夏運且言若照舊冬運則出境抵通之期必致<lb/>
　遲悞言之甚力是年豫省漕糧奏報於正月出境朕詢<lb/>
　問李紱伊稱此乃偶然之事不可以為常在朕前任意<lb/>
　强辯乃自李紱妄奏以來豫省漕糧年年早運並不爽<lb/>
<pb n="KR2f0008_WYG_088-19b"/>
　期尚得以為偶然之事乎今年出境又較往年更早皆<lb/>
　由田文鏡辦理妥協而李紱懐挾私心遇事即欲借端<lb/>
　阻撓傾陷而置國計民生於度外著大學士九卿等將<lb/>
　田文鏡本章與李紱看並傳㫖詢問令伊明白囬奏<lb/>
　　又奉<lb/>
上諭據孔毓璞摺奏西路大兵軍需寧逺大將軍岳鍾琪<lb/>
　委臣同殷邦翰趙挺元辦理岳鍾琪自蘭起程諭令同<lb/>
　趙挺元在蘭催趲未竣軍需其前途解運令殷邦翰料<lb/>
<pb n="KR2f0008_WYG_088-20a"/>
　理縁殷邦翰不能攜帶檔案是以調臣在涼承辦往返<lb/>
　共八十日今歳軍需俱已無誤惟是明春尚有應辦諸<lb/>
　務岳鍾琪雖交撫臣許容㑹同撫臣馬㑹伯就近督理<lb/>
　奏明在案但軍需一切事件皆臣經手辦理之事自蘭<lb/>
　至肅往返幾三千里若遇事行臣查覆恐致躭延時日<lb/>
　臣願往甘涼一帶地方就近與許容馬㑹伯協同商酌<lb/>
　辦理以期無誤等語朕思西路軍需數年以來岳鍾琪<lb/>
　指示孔毓璞辦理一切俱有成規且檔案俱在孔毓璞<lb/>
<pb n="KR2f0008_WYG_088-20b"/>
　處伊亦甚為熟練著准其所請帶布政司印信前徃甘<lb/>
　涼地方協同許容馬㑹伯悉心辦理務期和衷共濟禆<lb/>
　益軍務其甘肅布政使事務著許容揀選賢員奏聞署<lb/>
　理<lb/>
　　十七日奉<lb/>
上諭前據靖邊大將軍傅爾丹摺奏統領北路大兵出口<lb/>
　已到阿爾泰地方駐劄所過郭畢地方從來無水草之<lb/>
　處今歳青草暢茂清泉湧溢士馬飽騰且冬月天氣和<lb/>
<pb n="KR2f0008_WYG_088-21a"/>
　　暖晴明軍行甚便衆心無不歡忭等語又口外料理臺<lb/>
　　站之内大臣克什圗來京朕面加詢問伊所奏與𫝊爾<lb/>
　　丹之言相同且言親見郭畢地方草茂泉甘䝉古等咸<lb/>
　　以為從來未有之瑞應等語又據寧逺大將軍岳鍾琪<lb/>
　　摺奏統領西路大兵出口已到巴爾庫地方駐劄所過<lb/>
　　郭畢之處水草並無缺乏道途坦適天氣晴和軍旅歡<lb/>
　　忭以為神助等語自兩路大兵啟行以來邊塞長途深<lb/>
　　擊朕念仰䝉<lb/>
<pb n="KR2f0008_WYG_088-21b"/>
神明俯垂黙佑士馬安寧且於郭畢從無水草之區顯賜靈<lb/>
　　應朕心實為感慶應於北路西路各建廟宇䖍誠展祀<lb/>
　　以答<lb/>
神貺其北路廟宇應於郭畢適中之地相度建造其西路廟<lb/>
　　宇應令岳鍾琪酌定地方建造至兩處廟宇如何發帑<lb/>
　　鳩工延擇喇嘛永逺焚修之處著議政王大臣等㑹議<lb/>
　　具奏<lb/>
　　　又奉<lb/>
<pb n="KR2f0008_WYG_088-22a"/>
上諭髙淳為户部司官時聞其辦事尚好朕見其年力精<lb/>
　壯人亦明白似屬可用是以用為湖北道員乃伊任内<lb/>
　被馬㑹伯糾叅朕以馬㑹伯之待屬員往往以細故即<lb/>
　行彈劾其叅髙淳必有過當之處彼時未將髙淳處分<lb/>
　且恐其不便仍留湖廣於是將伊調補霸昌道旋又用<lb/>
　為蘇松糧道適因兩淮運使要缺需人又特㫖將伊簡<lb/>
　用其從前應行降調之案俱從寛免朕意髙淳身受如<lb/>
　此保全擢用之深恩必無有忍於背負之理今據巡鹽<lb/>
<pb n="KR2f0008_WYG_088-22b"/>
　御史噶爾泰列款叅奏前來婪贓受賄劣跡昭著似此<lb/>
　負恩玩法實出意料之外甚屬可惡著將髙淳革職並<lb/>
　案内有名犯証交與該督范時繹一併嚴審定擬具奏<lb/>
　　十八日奉<lb/>
上諭西路軍需前經寧逺大將軍岳鍾琪悉心經理籌畫<lb/>
　周詳一一皆甚協當今岳鍾琪領兵出口乃地方巡撫<lb/>
　大吏有司之專責自應竭力遵照辦理而許容在任凡<lb/>
　事推諉馬㑹伯但以潔已為務不肯擔荷查郎阿武格<lb/>
<pb n="KR2f0008_WYG_088-23a"/>
又係新任諸凡不諳上司屬員彼此猜疑推卸明年乃<lb/>
進兵之期闗係最為緊要伊等之身家性命猶其小者<lb/>
耳應命在京大臣前往稽察督理方於軍務有益著兵<lb/>
部尚書查弼納往陜總理稽查軍需諸務常徳壽常賚<lb/>
協同辦理再於户部刑部𣲖出賢能司官滿漢各三員<lb/>
隨往以備分撥任使之用查弼納常徳壽常賚俱著各<lb/>
給印信并令乘驛往來遇有分辦之處即分任其事常<lb/>
徳壽常賚仍聽查弼納調度凡闗係軍需事件俱著查<lb/>
<pb n="KR2f0008_WYG_088-23b"/>
弼納等查察督催相機𣲖委該督撫料理其有應行續<lb/>
辦者即令地方官動支錢糧一面辦理一面奏聞若地<lb/>
方官有侵欺擾民者一面革職拏問一面奏請審擬其<lb/>
怠忽遲延者自督撫以及文武員弁俱著即行題叅如<lb/>
有指稱軍需名色擾累民間之棍徒胥役著即題請正<lb/>
法<lb/>
　又吏部議覆安徽巡撫魏廷珍叅奏東流縣知縣陸<lb/>
　培查追民欠遲延奉<lb/>
<pb n="KR2f0008_WYG_088-24a"/>
上諭前據魏廷珍題請將州縣民欠五萬兩上下者扣限<lb/>
　六個月令州縣官悉心查出如不行查明即將該員降<lb/>
　級留任再限三個月雖經部議准行但朕思民欠至五<lb/>
　萬兩上下為數已多以六個月之限豈能徹底清查明<lb/>
　晰况此案内之東流縣知縣陸培又係新任之員到任<lb/>
　甫及六月諸事尚未熟練即罹叅處未當其罪魏廷珍<lb/>
　辦理之事非不及即太過從前阿其那之辦工部事務<lb/>
　於法所當嚴者則故意從寛以市恩於己而於法所當<lb/>
<pb n="KR2f0008_WYG_088-24b"/>
　寛者則故意從嚴以歸怨於上及至叅處之後又往往<lb/>
　出貲代為完納以使人感激其事甚多不可悉數今魏<lb/>
　廷珍辦理之失中亦復如是其有意倣效與否則朕不<lb/>
　得而知矣著該部將安徽清查之限另行定議具奏其<lb/>
　從前叅處各案一併查出分别具奏<lb/>
　　二十二日吏部議覆甘肅巡撫許容叅奏渭源縣知<lb/>
　　縣呉振鎬覆估建倉銀兩扶同徇隱應降三級調用<lb/>
　　䕶知府事蘭州知州張引年失察降一級調用奉<lb/>
<pb n="KR2f0008_WYG_088-25a"/>
上諭張引年前任廣東羅苛司巡檢楊文乾以卓異保薦<lb/>
　引見之時朕因其人明敏歴練適有蘭州知州要缺需<lb/>
　人朕欲用之比時朱軾在朕前言張引年乃吏員出身<lb/>
　不宜用此州任朕以古人立賢無方朱軾偏向科甲輕<lb/>
　視别途識見拘泥面加訓誡朱軾亦深自愧責因將張<lb/>
　引年用為蘭州知州冀其黽勉上進命楊文乾切加勸<lb/>
　勉而張引年亦自誓為好官以報國恩今以不確查所<lb/>
　屬浮冒銀兩被叅雖非貪贓不法之案然在張引年分<lb/>
<pb n="KR2f0008_WYG_088-25b"/>
　中有此失察疎忽之事返之於心能無汗愧張引年暫<lb/>
　停降調著許容將朕此㫖詢問張引年伊之徇情不行<lb/>
　確查者或果係疎忽或别有情由著張引年據實明白<lb/>
　登答該撫轉奏其張引年居官如何之處亦著許容出<lb/>
　具考語一併奏聞<lb/>
　　二十三日奉<lb/>
上諭閩省武職等官長於水師者居多而於陸路則平常<lb/>
　著各省督撫於千把總内挑選人材壯健弓馬嫻熟者<lb/>
<pb n="KR2f0008_WYG_088-26a"/>
　咨送閩省交與該督撫等以備題補之用其應作何酌<lb/>
　量咨送名數之處著該部議奏<lb/>
　　二十四日工部奏建造<lb/>
江神廟宇遲延之湖南布政使趙城已經别案革職無庸<lb/>
　　議其廟宇速令該督等勘估建造奉<lb/>
上諭趙城受朕深恩屢次擢用由檢討至於布政使伊丁<lb/>
　憂之日又復降㫖准其給假仍令留任似此深加任用<lb/>
　而伊在任時竝無實心報効之處其摺奏所敷陳者亦<lb/>
<pb n="KR2f0008_WYG_088-26b"/>
　無有益於國計民生之一事但知沽名釣譽奏請開設<lb/>
　書院以化導風俗夫以伊博取虚名之事則汲汲陳奏<lb/>
　而於保佑萬姓之<lb/>
神廟工程則置之度外全不經心以致工程遲緩豈人臣<lb/>
　奉職之道著將此項工程即交與趙城出貲數萬金辦<lb/>
　理務期廟宇輝煌工程堅固其建廟規模著該督撫繪<lb/>
　圗呈覽倘趙城仍復怠玩推諉著該督撫題叅嚴加治<lb/>
　罪<lb/>
<pb n="KR2f0008_WYG_088-27a"/>
　　二十五日奉<lb/>
上諭據陜西署督查郎阿奏稱招往安西沙州等處屯墾<lb/>
　民户今年到齊統計共有二千四百零五户屯種既廣<lb/>
　樹藝益繁所種小麥青稞粟穀穈子等項計下種一斗<lb/>
　收至一石三四斗不等共收穫糧一十二萬餘石確計<lb/>
　分數十有二分其餘各色種植亦皆豐厚家給人足莫<lb/>
　不歡忻樂業臣恐口内奸販囤户聞知糧多價賤興販<lb/>
　射利已令總兵道員嚴行查禁竝傳諭民户按一年所<lb/>
<pb n="KR2f0008_WYG_088-27b"/>
　需扣存外其餘即在本處糶賣以濟兵丁商民之口食<lb/>
　等語安西屯墾地畝今年人力既勤天時復稔各種糧<lb/>
　穀俱獲豐收朕心深為慰慶今查郎阿禁止奸徒興販<lb/>
　射利辦理甚是惟是飭令民户多餘之穀只許在本處<lb/>
　糶賣朕思民户等盈餘之榖原期糶價以為日用之資<lb/>
　若本地糴榖者少則出糶未免艱難不可不為計及著<lb/>
　該地方官酌量本地情形不必相强若有將盈餘之穀<lb/>
　情願出糶者著動支官銀照時價糴買存貯公所明年<lb/>
<pb n="KR2f0008_WYG_088-28a"/>
　倘冇需用之處聽辦理軍餉之大臣及該督撫行文支<lb/>
　撥安西現有備用銀兩即可動用採買再於西安藩庫<lb/>
　撥補還項此朕體恤民户俾糶穀得價用度豐裕之至<lb/>
　意著地方官善於奉行不可勒令糶賣生事滋擾<lb/>
　　二十六日工部奏叅革道員呉應龍修造威寧城工<lb/>
　　逾限奉<lb/>
上諭凡官員居官聲名不好有負任使者間令於該地方<lb/>
　工程効力以示懲儆非其人犯罪甚重應籍沒家貲者<lb/>
<pb n="KR2f0008_WYG_088-28b"/>
　可比也為督撫者於此等人員之身家有餘不足豈無<lb/>
　聞見自應審度伊等之力量分别工程之大小𣲖令辦<lb/>
　理若不量其力而概與以重大之工程則伊等自度力<lb/>
　不能完即使竭蹷從事仍不得免於罪譴勢必觀望遲<lb/>
　延併其所有之力亦退縮不前矣於工程有何裨益是<lb/>
　皆督撫等奉行不善之所致也嗣後凡有此等効力人<lb/>
　員著該督撫等詢問本人情願如何効力再察其力量<lb/>
　果與所認相符然後𣲖撥工程具奏請㫖倘有欺誑推<lb/>
<pb n="KR2f0008_WYG_088-29a"/>
　諉不肯據實承認者著該督撫題叅再行治罪呉應龍<lb/>
　既稱有産可變著該撫詢問令伊將實在力量據實供<lb/>
　出即照伊力量𣲖委工程令其速行修理<lb/>
　　二十七日奉<lb/>
上諭據署福建總督史貽直奏稱原任臺灣叅將林子龍<lb/>
　前被陳倫炯揭報經髙其倬據揭題叅今審得縱兵聚<lb/>
　賭廢弛營伍二款毫無憑據即招㑹婪贓一款亦歴審<lb/>
　並未入已查林子龍從前効力戎行頗著勞績人材壯<lb/>
<pb n="KR2f0008_WYG_088-29b"/>
　健應對明白訪其在任頗得兵民之心陳倫炯所揭不<lb/>
　無寃抑若遽令放棄甚為可惜可否令其來京引見量<lb/>
　加委用出自天恩等語林子龍從前引見時原經朕記<lb/>
　名係武弁中壯健材能之員後被陳倫炯揭報貪劣款<lb/>
　蹟不得不降㫖將伊革職究審今據史貽直一一審訊<lb/>
　各款皆虚是陳倫炯之揭報實為屈抑凡為文武大臣<lb/>
　者秉公舉劾屬員乃職任中第一要務今陳倫炯將材<lb/>
　能歴練之林子龍枉加彈劾而所特薦之遊擊洪繼龍<lb/>
<pb n="KR2f0008_WYG_088-30a"/>
　　則甚屬庸常髙其倬亦言其不勝臺灣之任是陳倫炯<lb/>
　　之舉劾顛倒實與公是公非相左又何以使所屬員弁<lb/>
　　共知鼓舞勸懲乎陳倫炯受<lb/>
聖祖仁皇帝多年教養之恩朕又深加任用乃伊不思至誠<lb/>
　　報効仍復茍且營私反之於心何以自問著該署督傳<lb/>
　　㫖詢問確取口供具奏林子龍著仍留閩省交與該署<lb/>
　　督以叅將副將酌量題補<lb/>
　　　二十九日奉<lb/>
<pb n="KR2f0008_WYG_088-30b"/>
　上諭各省兵丁於糧糈之外給以季餉所以撫養士卒令<lb/>
　　得仰事俯育以為地方捍衛所闗甚重而朋銀一項於<lb/>
　　俸餉内扣留貯庫為各營買補馬匹之用亦國家恤兵<lb/>
　　至意也近聞直𨽻布政司衙門奸吏於請領朋銀時毎<lb/>
　　匹扣陋規二兩至二兩五錢不等直𨽻如是他省大約<lb/>
　　皆然夫倒馬立有限年報銷復有成額豈容奸胥舞弊<lb/>
　　侵扣嗣後著各督撫及布政司查照定例按期給發如<lb/>
　　有奸吏増減剋扣遲延等弊各該督撫即行拏究按律<lb/>
<pb n="KR2f0008_WYG_088-31a"/>
　重處倘各督撫失於覺察布政司不能釐剔弊端朕一<lb/>
　有訪聞定將該督撫等一併嚴加議處至兵丁歳底預<lb/>
　備春餉及支放季餉乃終歳衣食所資亦聞有不肖餉<lb/>
　書於放餉則需索季規於借餉則科歛借費此種奸弊<lb/>
　深可痛恨著各該督撫一併嚴查禁革務須按季給發<lb/>
　不得遲延著該部通行直省督撫布政使司將朕諭㫖<lb/>
　刋刻曉諭俾官吏兵弁等咸知之<lb/>
　　三十日奉<lb/>
<pb n="KR2f0008_WYG_088-31b"/>
上諭奉天地畝向來槩以上則徴科查彼處地畝多有隱<lb/>
　匿毎有三四畝止報一畝者是以槩以上則徴科民力<lb/>
　輸將甚為寛裕後因該地方有隱匿積弊民間互相爭<lb/>
　競紛紛訐訟官民皆多不便前歳朕遣大臣官員清丈<lb/>
　以息爭端漸次釐正田畝皆得實數今若按畝俱照舊<lb/>
　則徴糧恐小民輸將力有未給著盛京户部侍郎㑹同<lb/>
　奉天府尹確查田畝之肥瘠分别上中下三則起科酌<lb/>
　定成額永著為令務期秉公據實悉心料理以副朕勤<lb/>
<pb n="KR2f0008_WYG_088-32a"/>
　恤民隱之至意<lb/>
　　又奉<lb/>
上諭暹羅國逺隔重洋輸誠向化恭順修職歴有年所其<lb/>
　所請採買物件著行令該撫採買賞給以示朕嘉恵逺<lb/>
　人之意<lb/>
　<lb/>
　<lb/>
　<lb/>
<pb n="KR2f0008_WYG_088-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷八十八<lb/>
</p>
<p>
</p>
  </div>
</body>
</text>
</TEI>
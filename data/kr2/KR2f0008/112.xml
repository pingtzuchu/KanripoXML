<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_112-1a"/>
　欽定四庫全書<lb/>
世宗憲皇帝上諭内閣卷一百十二<lb/>
　　雍正九年十一月<lb/>
上諭八道<lb/>
　　初一日奉<lb/>
上諭馬拉僧格等奏稱班臣額爾徳尼貝勒頗羅鼐遣人<lb/>
　送給官兵奶油炒麵牛羊乾糧屢次退還堅不領回只<lb/>
　得接受均匀散給官兵等語爾等行文馬拉僧格將班<lb/>
<pb n="KR2f0008_WYG_112-1b"/>
　臣額爾徳尼頗羅鼐所送之物富裕核算給發銀兩并<lb/>
　傳諭伊等朕遣兵在藏駐劄特爲衆湯古忒防守地方<lb/>
　使之寧靖豈有絲毫貽累之理今所送諸物勢必在屬<lb/>
　下衆人攤派未免滋擾朕心實所不忍且我兵糧餉並<lb/>
　不缺乏無須幫助朕是以傳諭賞給銀兩初非外視爾<lb/>
　等也可明白曉諭衆湯古忒咸悉朕意<lb/>
　　初六日辦理軍機大臣奉<lb/>
上諭山東登州乃濵海重鎭所轄地方遼濶查該鎭本標<lb/>
<pb n="KR2f0008_WYG_112-2a"/>
　及所屬兵丁除水師外額兵六千餘名似不敷用再自<lb/>
　添設河東總河之後將南河總河標兵歸於河東總河<lb/>
　管轄而以漕標兵丁一千餘名改歸南河總河於是兩<lb/>
　河標兵及漕標操防之兵俱覺不敷此四處兵丁應否<lb/>
　酌量増添之處爾等詳查定議具奏<lb/>
　　初七日奉<lb/>
上諭朕聞各省漢軍駐防兵丁營伍俱屬廢弛而鎭江爲<lb/>
　尤甚前已降㫖令將軍王釴加意整理俟明春專派官<lb/>
<pb n="KR2f0008_WYG_112-2b"/>
　員前往考騐今値管理蘇州織造事務海保回南之便<lb/>
　因思蘇州與鎭江一水相通計程不過二百餘里就近<lb/>
　稽查最爲便捷著海保回蘇之後於今冬明春時常往<lb/>
　來京口將兵丁技勇營陣規模以及馬匹戰船甲胄鎗<lb/>
　礮器械之完備與否一一查騐會同王釴勤加操練務<lb/>
　令水師陸路兵丁等技藝嫻熟武備整齊將來或有調<lb/>
　撥差遣之處接奉諭㫖數日之内即可起程如此方爲<lb/>
　國家有用之勁旅俟明年二三月間朕再遣專官前往<lb/>
<pb n="KR2f0008_WYG_112-3a"/>
　察看<lb/>
　　初八日大學士等將四川巡撫憲徳㕘奏鄰水縣知<lb/>
　　縣王鴻勲順慶府知府馬世煓一案請<lb/>
㫖奉<lb/>
上諭馬世煓原係憲徳題陞之員今因溺職被㕘憲徳自<lb/>
　行檢舉數年以來凡遇督撫自行檢舉之案朕皆令大<lb/>
　學士等兩擬票簽進呈是以憲徳此案大學士等於照<lb/>
　例擬票外亦添從寛免議一簽但朕詳閲此本王鴻勲<lb/>
<pb n="KR2f0008_WYG_112-3b"/>
　縱役殃民馬世煓徇情容隱乃司道揭報而憲徳題㕘<lb/>
　者朕思司道既已揭報則憲德安能隱匿不㕘與督撫<lb/>
　自行查出糾㕘者不同難援自行檢舉之例免其議處<lb/>
　也憲徳仍交部議嗣後有與此等相類者不必兩擬票<lb/>
　簽並將此批示中外知之<lb/>
　　十一日奉<lb/>
上諭據浙江總督李衞奏稱嘉興府屬七縣並杭州府屬<lb/>
　之海寧一縣於九月初旬正當禾苗秀實之時忽有細<lb/>
<pb n="KR2f0008_WYG_112-4a"/>
　蟲生於苗腹以致禾穗黄萎通邑計之此有彼無此多<lb/>
　彼少尚不至於成災但收穫之時未免少減分數而所<lb/>
　收之米青白不一且有米粒細小者僅可食用難以完<lb/>
　漕仰懇皇恩將嘉興等縣今嵗應完漕米改爲折徵或<lb/>
　照雍正元年四年恩㫖毎石折銀一兩或照雍正五年<lb/>
　部定每石折銀一兩二錢之例出自聖恩等語朕思數<lb/>
　年以來杭嘉湖三府百姓於額徵錢糧急公輸納無有<lb/>
　逋欠甚屬可嘉今兹數處小有蟲災米粒稍碎不能完<lb/>
<pb n="KR2f0008_WYG_112-4b"/>
　漕應令減價折收以示體䘏著照雍正元年四年之例<lb/>
　每石折銀一兩徵收解部<lb/>
　　二十日奉<lb/>
上諭八旗漢軍兵丁技藝俱未嫻熟皆由失於訓練所致<lb/>
　今於額數之外挑選丁壯二千名另設一營敎習訓練<lb/>
　務期精銳再八旗漢軍勲舊大臣等子弟因其父兄失<lb/>
　於敎導甚乏可用之才朕心深爲憐憫現今尚耿石李<lb/>
　佟祖蔡王諸家之子弟無論在京在外其年至十五嵗<lb/>
<pb n="KR2f0008_WYG_112-5a"/>
　以上二十嵗内外者著揀選帶領引見朕量其材器令<lb/>
　其學習行走日後俾得成就以副朕加恩勲舊子弟之<lb/>
　至意著於今冬辦理妥協俟明年開印之後奏聞請㫖<lb/>
　再八旗内有與尚耿石李佟祖蔡王諸家相似者一併<lb/>
　查明添入<lb/>
　　二十三日奉<lb/>
上諭朕因各省駐防兵丁技勇多屬生疎營伍亦覺廢弛<lb/>
　所養馬匹多不足額其中漢軍爲尤甚已於今年八月<lb/>
<pb n="KR2f0008_WYG_112-5b"/>
　間先行曉諭申飭俟明年春月各差科道等官前往查<lb/>
　看儻仍不悛改嚴加議處朕思營伍廢弛兵丁怠惰之<lb/>
　習若該管官弁等果能實心整頓訓練數月之内即可<lb/>
　改除惟是馬匹不敷額數若責令一時購買足額或致<lb/>
　馬價昻貴兵丁力量艱難况如南方諸省平時既難喂<lb/>
　養而一時急切買補又較難於北方著該將軍等酌量<lb/>
　稍爲變通現養幾匹其所少者存價於官一有調遣即<lb/>
　可購買應用不致遲悞公事此朕格外體恤之特恩若<lb/>
<pb n="KR2f0008_WYG_112-6a"/>
　冉奉行不力一經查出弁兵等俱不寛貸<lb/>
　　二十八日禮部議覆琉球國中山王尚敬奏請進貢<lb/>
　　方物遵依舊典二年一貢應如所請奉<lb/>
上諭朕因琉球地處重洋之外奉表修貢遠渉風濤深爲<lb/>
　軫念曽經降㫖將雍正八年貢物准作十年正貢今該<lb/>
　國王奏請按期入貢情詞懇切具見悃誠著仍遵前㫖<lb/>
　若十年貢物已經遣使起程即准作十二年正貢十一<lb/>
　年不必遣使前來將此行文該國王知之<lb/>
<pb n="KR2f0008_WYG_112-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百十二<lb/>
</p>
<p>
</p>
  </div>
</body>
</text>
</TEI>
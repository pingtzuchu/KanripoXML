<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_041-1a"/>
　欽定四庫全書<lb/>
世宗憲皇帝上諭内閣巻四十一<lb/>
　　雍正四年二月<lb/>
上諭二十道<lb/>
　　初二日户部等衙門議奏兩淮商人建倉買糓備賑<lb/>
　　奉<lb/>
上諭此係商人急公銀兩即於本地買貯米糓備用商人<lb/>
　等自然盡心管理不致虧缺倘将來有不得已虧缺之<lb/>
<pb n="KR2f0008_WYG_041-1b"/>
　處朕必察情寛宥<lb/>
　　初三日奉<lb/>
上諭副總河嵇曾筠料理河工徃徃慮及後患預先陳奏<lb/>
　一二語以為将來卸過之地如去年諉咎於屬員朕已<lb/>
　切加申飭矣至於今年河道險工下移朕已降㫖諭令<lb/>
　早為防禦今桃汛将屆嵇曾筠始奏稱相度情形近來<lb/>
　險勢下移必須先事預防又稱加幚大堤因河臣未到<lb/>
　尚未收工或有雨淋坍塌之處等語似此皆預留地步<lb/>
<pb n="KR2f0008_WYG_041-2a"/>
　以便将來推卸己責况江南雎寧漫口與此無涉何得<lb/>
　借以為詞可行文嵇曾筠嚴行申飭武陟等處險工既<lb/>
　移於祥符蘭陽等處嵇曾筠應移駐𦂳要地方以便督<lb/>
　工保固著九卿會議具奏<lb/>
　　初七日奉<lb/>
上諭去年近京地方雨水稍多收成歉薄窮民乏食朕心<lb/>
　軫念蠲免錢糧發通倉米糧四五十萬石交與欽差及<lb/>
　地方官遍行賑濟又念失業之民覔食來京者多故於<lb/>
<pb n="KR2f0008_WYG_041-2b"/>
　五城飯厰兩次加添米石又於五門增設飯厰五處俾<lb/>
　窮民得以養給但目前雖逐日散賑究非長䇿春氣漸<lb/>
　暖正宜播種此等窮民不得早還故土必致有悞春耕<lb/>
　應如何設法資送或由陸路或由水路俾得各回原籍<lb/>
　復其本業大學士㑹同都統拉錫歩軍統領阿齊圖并<lb/>
　都察院堂官及五城御史詳議具奏<lb/>
　　又諸王大臣等合詞叅奏阿其那種種悖逆應即正<lb/>
　　法<lb/>
<pb n="KR2f0008_WYG_041-3a"/>
　上御勤政殿<lb/>
　召諸王大臣及阿其那入奉<lb/>
　上諭爾諸王大臣等合詞叅奏允禩請即正典刑允禩乃<lb/>
皇考之子<lb/>
太祖<lb/>
太宗之孫朕之弟也今日之舉我<lb/>
列祖<lb/>
皇考在<lb/>
<pb n="KR2f0008_WYG_041-3b"/>
天之靈實昭察於上倘允禩不應正法而爾等妄行陳奏以<lb/>
　　殘害<lb/>
列祖<lb/>
皇考之子孫而䧟朕於不義爾等之罪尚可逭乎朕思爾等<lb/>
　　公同具奏時或有隨衆列名而不出於中心之誠者故<lb/>
　　特召入逐一面加詢問若有以允禩為不當正法者可<lb/>
　　出班另跪於右朕今日如此詢問倘衆人中猶有心口<lb/>
　　相違不肯據實陳奏者<lb/>
<pb n="KR2f0008_WYG_041-4a"/>
列祖<lb/>
皇考在<lb/>
天之靈必加誅殛<lb/>
　諭畢諸王大臣等皆言阿其那悖倫亂政罪状多端應即<lb/>
　　　正典刑以彰<lb/>
　　國法諸臣逐一陳奏又奉<lb/>
　上諭諸王大臣引據大義欲正國法所奏亦是但朕斷不<lb/>
　　治允禩之罪曾降諭㫖即今令允禩離宗亦因伊将確<lb/>
<pb n="KR2f0008_WYG_041-4b"/>
　　實之事於諸臣前指天發誓詛咒一家不獲善終難以<lb/>
　　存留宗室之中亦萬不得已無可如何所致耳朕仍是<lb/>
　　本意斷不将允禩治罪此所奏知道了允禩之妻朕再<lb/>
　　詳酌另降諭㫖<lb/>
　　　初八日散秩大臣拉錫等奏報青海親王察䍐丹津<lb/>
　　　等起程北歸日期奉<lb/>
　上諭察䍐丹津等既欲於十一日起程著初十日至圓明<lb/>
　　園陛見伊等俱因青海之亂被賊搶掠此番回去恐牲<lb/>
<pb n="KR2f0008_WYG_041-5a"/>
　口盤費稍有不足著将内庫銀各賞給一千兩令其料<lb/>
　理<lb/>
　　初九日奉<lb/>
上諭安民必先弭盗而捕盗之法在於速拏聞有交界地<lb/>
　方失事盗賊竄匿隣境有司官以地非管轄不便徑拘<lb/>
　必用文移關提掛號添差方許緝拏以致需遲時日聞<lb/>
　風逺颺即使日後拏獲而贓已花銷懸案不結凡係地<lb/>
　方官均有弭盗之責何分此疆彼界嗣後交界地方失<lb/>
<pb n="KR2f0008_WYG_041-5b"/>
　事探實贓盗藏匿之處無論隔縣隔府隔省一靣差役<lb/>
　執持印票即行宻拏一面移文關㑹拏獲之後仍報明<lb/>
　所在該管地方官添差移解倘捕役借端誣害良民照<lb/>
　例從重治罪各該有司務須協力稽查使奸宄無可潛<lb/>
　藏以副朕息盗安民之至意<lb/>
　　初十日貝子魯賔於諸王大臣陳奏阿其那悖逆請<lb/>
　　正典刑之時奏對含糊奉<lb/>
㫖拏交宗人府宗人府奏應照姦黨律正法奉<lb/>
<pb n="KR2f0008_WYG_041-6a"/>
上諭魯賔在西寧時謟媚允禵允禵曾遣伊屢次寄書與<lb/>
　允禩徃來同謀奸宄今在衆人前詢問時魯賔仍感允<lb/>
　禩之恩朦混具奏理應即行正法但伊父止伊一子伊<lb/>
　又無子若将伊正法必致斷絶其嗣矣朕不忍絶人之<lb/>
　嗣魯賔著從寛免死並伊妻妾俱著監禁髙墻<lb/>
　　十一日奉<lb/>
上諭直隸近京地方去歲被水歉收朕心軫念已疊沛恩<lb/>
　膏毋使失所其覔食來京者又復增給米石添設飯厰<lb/>
<pb n="KR2f0008_WYG_041-6b"/>
　俾窮民得以養給近因東作方興正令大臣等酌議設<lb/>
　法資送貧民囘籍不使有誤春耕乃畿輔覔食之民前<lb/>
　來京師者日衆是必傳聞京師加恩賑濟是以無知愚<lb/>
　民希兾非分之望反舍其耕種之本業則大負朕綏輯<lb/>
　窮黎之盛心矣况本地既已散賑若實係窮民則已入<lb/>
　木縣册籍何以又逺赴京師其中不無假冐可即傳諭<lb/>
　順天府大興宛平二縣及近京地方文武官員将續來<lb/>
　之民曉諭攔阻目今春氣和暖其有田可耕者則當乘<lb/>
<pb n="KR2f0008_WYG_041-7a"/>
　時播種其無田可耕者則各處皆有工程或脩堤岸或<lb/>
　開水利正需人力以興土功伊等回籍就近傭工度日<lb/>
　不致離棄鄉井轉徙外方實為謀生善䇿可嚴切諭令<lb/>
　伊等知之并将此行文直隸總督<lb/>
　　又奉<lb/>
上諭大學士朱軾之母冷氏壼儀淑慎訓子成名今聞在<lb/>
　籍病故深可軫惻朕優禮大臣推恩賢母用頒異數以<lb/>
　示眷懐著江西廵撫裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度動支司庫銀二千兩賞給<lb/>
<pb n="KR2f0008_WYG_041-7b"/>
　伊家讀文致祭一次祭文由翰林院撰擬其差徃致祭<lb/>
　之員若總兵官駐劄相近則遣總兵官若相隔路逺則<lb/>
　於兩司内派出一員俟朱軾抵家之時舉行朱軾查勘<lb/>
　水利事竣到京後著馳驛回籍<lb/>
　　十三日奉<lb/>
上諭據直隸總督蔡珽奏稱從前将通倉之米運至保定<lb/>
　糶賣以濟民食今已糶完頃值青黄不接之時民間糴<lb/>
　米艱難懇請再賜給發等語著即行文倉場侍郎将七<lb/>
<pb n="KR2f0008_WYG_041-8a"/>
　成以上之米速發二萬五千石照前運至天津交與蔡<lb/>
　珽運徃保定<lb/>
　　十五日<lb/>
諭户部去秋北方多雨直隸所屬七十四州縣被水歉收<lb/>
　朕心深為軫恤疊沛恩澤加惠窮黎已将七十四州縣<lb/>
　被災田畝之錢糧照例蠲免其餘應徵額賦又復停徵<lb/>
　在案朕思一省之中既有七十餘州縣收成歉薄則必<lb/>
　有向鄰封隔縣謀生覔食之人當此青黄不接之時閭<lb/>
<pb n="KR2f0008_WYG_041-8b"/>
　閻豈能充裕若仍照舊徵收錢糧民力輸将未免竭蹷<lb/>
　用是特頒諭㫖施恩於常格之外将雍正四年通省應<lb/>
　徵額賦一體停其徵收俾民力寛舒各得用功於南畝<lb/>
　以副朕勤恤民隱之至意爾部即遵諭行<lb/>
　　又九卿議奏凡地方官員霉爛倉糓三千石以下者<lb/>
　　應仍照舊例革職留任限年賠補三千石以上者照<lb/>
　　那移例治罪奉<lb/>
上諭九卿所議霉爛倉糓之處分甚屬未當凡倉糓霉爛<lb/>
<pb n="KR2f0008_WYG_041-9a"/>
　皆由於倉厫不修之故平日地方官所司何事以致倒<lb/>
　塌滲漏虧折米糓此愈當加懲者今若寛其處分則有<lb/>
　司於倉厫平日必不加意修理以便借詞此處著九卿<lb/>
　再議具奏<lb/>
　　十九日<lb/>
諭大學士等大學士朱軾事親最孝朕所素知今伊母在<lb/>
　籍病故伊聞之自必哀痛切至但伊母年已八旬有餘<lb/>
　伊禄養顯揚俱無餘憾此時正當節抑哀痛䕶惜此身<lb/>
<pb n="KR2f0008_WYG_041-9b"/>
　為國家出力盡忠正所以盡孝朕前已降諭㫖賜銀二<lb/>
　千兩為伊母喪事之費就近遣地方大員前徃致祭一<lb/>
　次今朱軾奔喪回籍著馳驛前去朕深知其家貧著再<lb/>
　賜銀二千兩為伊盤費一切之用其子亦令隨歸伊到<lb/>
　家守孝百日将伊母之事料理完畢即來京辦事爾等<lb/>
　可詳悉傳諭朱軾知之<lb/>
　　又<lb/>
諭大學士等朱軾奏請解任開缺以終服制情詞廹切此<lb/>
<pb n="KR2f0008_WYG_041-10a"/>
　乃伊名節所關朕知其出於至性誠懇允從所請解任<lb/>
　開缺以全其志但三年為時甚久卸事閑居在籍伊心<lb/>
　亦未必自安况目前現有畿輔水利之事正資料理可<lb/>
　於八月起身前來居住京師以備委任顧問不居現任<lb/>
　之職則與家居無異於禮既盡於心亦可安矣朱軾素<lb/>
　性誠篤今遭母喪深恐其哀毁過節爾等可将朕意諄<lb/>
　切諭之伊年髙體弱不宜過於悲戚况六十不毁載在<lb/>
　禮經若能仰體朕心時思朕訓䕶惜此身為國家出力<lb/>
<pb n="KR2f0008_WYG_041-10b"/>
　伊母有知亦必深慰斯為忠孝兩全倘過哀以致毁瘠<lb/>
　則有負朕恩矣爾等並傳諭膳房侍衛永夀擕茶飯徃<lb/>
　賜<lb/>
　　二十五日吏部遵<lb/>
㫖将江蘇布政使鄂爾泰等議敘具奏奉<lb/>
上諭鄂爾泰著加二級鄂爾泰布蘭泰平素居官實心辦<lb/>
　事聲名既優又将應得之項急公備用是以朕降㫖交<lb/>
　部議敘若各省大吏不識此意謂急公即得議敘苛索<lb/>
<pb n="KR2f0008_WYG_041-11a"/>
　妄取致累該屬官民則是其居心全不如此二人此端<lb/>
　斷不可開可将此令督撫司道各員知之<lb/>
　　二十六日奉<lb/>
上諭羅殷泰具摺奏稱松潘打箭爐口外各處建造城工<lb/>
　無著銀兩曾通詳督撫未經具題又軍需冐費皆推諉<lb/>
　於王景灝等羅殷泰係允禵妻兄由吏部文選司郎中<lb/>
　經隆科多保題因用為按察使又補授布政使三年有<lb/>
　餘並未陳奏一事初則逄迎年羮堯繼又迎合王景灝<lb/>
<pb n="KR2f0008_WYG_041-11b"/>
　地方應奏事宜瞻顧畏避不肯直陳今聞離任來京恐<lb/>
　接任官員查出伊任内情弊揭叅始具摺陳奏羅殷泰<lb/>
　朕曾准其摺奏如果當時申詳督撫請其具題督撫不<lb/>
　題伊何不自行奏聞其偽罔顯然情由可惡且摺内前<lb/>
　稱撫臣王景灝後又稱蔡撫院官同而書銜書名各異<lb/>
　甚屬怪誕竒異君上之前如此信筆漫書可乎朕前曾<lb/>
　降㫖令羅殷泰來京今觀其奏摺伊任内錢糧不清之<lb/>
　項甚多伊不必來京著行文法敏㑹同佛喜程如絲将<lb/>
<pb n="KR2f0008_WYG_041-12a"/>
　伊一切未清之項徹底清查據實奏聞勿得徇情隱匿<lb/>
　羅殷泰與法敏原有親誼朕所素知法敏亦曾奏過此<lb/>
　事若法敏少瞻顧親情黨庇隱匿不據實查奏定行重<lb/>
　治其罪松茂道孟以恂曾令其徃巴里坤地方代王全<lb/>
　臣辦理軍需今王全臣既已發回孟以恂著仍回四川<lb/>
　清理伊經手錢糧建昌道安定昌曾著來京今羅殷泰<lb/>
　未清之錢糧伊亦曾經手著查其起程日期行文前去<lb/>
　如離京已近則令其來京再行前徃如起程未久離四<lb/>
<pb n="KR2f0008_WYG_041-12b"/>
　川尚近令其仍回四川料理未清之項至於凡關係此<lb/>
　案錢糧人員有應質訊者著法敏等一併提問<lb/>
　　二十七日<lb/>
諭户部朕軫念東省被水窮黎粒食維艱特允山東廵撫<lb/>
　陳世倌之請於大清河興工䟽濬令乏食小民得力役<lb/>
　之資為餬口之計今天氣和暖土脉鬆潤正施畚鍤之<lb/>
　時去秋該撫奏請設厰煮賑目下赴工者衆粥厰可以<lb/>
　停止但念此就食小民其中豈無老弱殘疾不能赴工<lb/>
<pb n="KR2f0008_WYG_041-13a"/>
　者煮賑既停麥秋之期尚逺此軰窮無所歸之人或仍<lb/>
　至失所朕心深為惻然應行文山東廵撫陳世倌将不<lb/>
　能赴工之窮民查明若干每日仍給與升合之資俟至<lb/>
　麥收後停止所用銀兩俱作正項開銷該撫嚴飭各州<lb/>
　縣官務期實心奉行以副朕養育百姓之至意爾部速<lb/>
　遵諭行<lb/>
　　又<lb/>
諭户部山東去秋被水州縣其應輸漕米朕於部覆緩半<lb/>
<pb n="KR2f0008_WYG_041-13b"/>
　之外敕令該撫查被災尤甚之處将漕項全緩但念各<lb/>
　州縣應給兵糧例不在緩徵之内軍儲固為𦂳要而被<lb/>
　災黎庶於粒食之餘責其輸納糧米未免艱於措辦爾<lb/>
　部行文山東廵撫陳世倌著於起運雍正三年漕米内<lb/>
　截留五千石以為支給兵糧之用倘有餘剩即留為下<lb/>
　年兵米其支給米石俟秋收後徵補還項庶兵糧無悞<lb/>
　而民力可紓矣爾部速遵諭行<lb/>
　　二十八日河南廵撫田文鏡奏報漕船出境奉<lb/>
<pb n="KR2f0008_WYG_041-14a"/>
上諭從前田文鏡請将直隸大名府屬之濬滑内黄三縣<lb/>
　改隸河南省衛彰二府經九卿議覆朕降㫖准行時李<lb/>
　維鈞内懐私心欲阻撓其事繕摺奏稱豫省漕糧應改<lb/>
　於小灘開兑三縣無庸改隸朕硃批諭㫖發與李維鈞<lb/>
　小灘開兑之説先經詳議難行因而中止今若将此摺<lb/>
　發與河撫再議伊必固執前議徒令朕疑田文鏡耳於<lb/>
　事無益但将三縣歸併豫省明歲自然明白矣今田文<lb/>
　鏡奏報豫省漕糧船隻於雍正四年正月十七日盡出<lb/>
<pb n="KR2f0008_WYG_041-14b"/>
　豫境歴年豫漕俱於五六月間方得出境今歲如此迅<lb/>
　速可見從前實因地属他省呼應不靈沿河官弁亦皆<lb/>
　漫不經心故致每年遲悞朕諭㫖所云明歲自然明白<lb/>
　者今已明白矣田文鏡實心籌畫辦事可嘉著交部議<lb/>
　叙李維鈞當時身為封疆大臣乃借改兑小灘為名惑<lb/>
　亂國事是何意見著伊明白回奏<lb/>
　　二十九日<lb/>
諭江蘇廵撫張楷朕每見蘇松漕米虧空案内一經承名<lb/>
<pb n="KR2f0008_WYG_041-15a"/>
　下侵蝕至二三千石訪問其故則糧重倉多之處州縣<lb/>
　官不能兼顧每㸃派收書經管收納所收民糧除丁兑<lb/>
　外原有斛面餘米存留在倉遂有糧户将應納米石私<lb/>
　相折銀收書将餘米抵算迨收折既多倉内餘米不足<lb/>
　以補而所收米價又已隨手花費以致虧空漕項此不<lb/>
　可不嚴立條禁也嗣後收書有侵蝕漕米者該州縣詳<lb/>
　叅後審究確實按其米數即當照監守自盗律治罪并<lb/>
　将僉派收書之員題叅議處其侵蝕米石查明收折之<lb/>
<pb n="KR2f0008_WYG_041-15b"/>
　糧户著於各糧户名下追補庶可懲猾吏而警愚民著<lb/>
　即議奏至各州縣所收倉糧丁兑之外倘有贏餘令該<lb/>
　州縣報明存貯公所為修理常平倉厫之用再有餘剩<lb/>
　歸入常平倉以佐賑濟該撫嚴飭蘇松二府各州縣實<lb/>
　心奉行倘有借餘米名色加收斛面遺累小民者定行<lb/>
　重治其罪決不少貸<lb/>
　<lb/>
世宗憲皇帝上諭内閣巻四十一<lb/>
</p>
<p>
</p>
  </div>
</body>
</text>
</TEI>
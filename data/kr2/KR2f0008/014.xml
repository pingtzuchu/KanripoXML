<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_014-1a"/>
　欽定四庫全書<lb/>
世宗憲皇帝上諭内閣卷十四<lb/>
　　雍正元年十二月<lb/>
上諭十一道<lb/>
　　初五日<lb/>
諭内務府總管等凡為莊頭之人以力田節儉為本如李<lb/>
　甡鄔索住等奢侈妄為俱已獲罪莊頭等當深以為戒<lb/>
　勤農務本躬行節儉教訓子孫讀書守分如果有才能<lb/>
<pb n="KR2f0008_WYG_014-1b"/>
　朕自加恩録用爾等傳諭知悉再莊頭等所居房舍應<lb/>
　量其家口所需酌定額數無得恣意僭侈如有仍前諸弊<lb/>
　不知服田力穡但以奢靡相尚擅用非分之物作種種<lb/>
　兇惡之事及違例廣建房舍者定行正法<lb/>
　　初六日<lb/>
諭八旗都統向者每甲喇止叅領一員因不敷用始委署<lb/>
　一員協理昨議政大臣奏稱䕶軍校驍騎校等官以之<lb/>
　委署叅領職卑不勝其任停其委署等語其説亦是今<lb/>
<pb n="KR2f0008_WYG_014-2a"/>
　將委署叅領即改作副叅領秩為五品嗣後副叅領員<lb/>
　缺仍將䕶軍校驍騎校等官一併㨂選引見補用若叅<lb/>
　領副叅領奉有差遣其員缺應行委署者奏聞委署如<lb/>
　此則責任專而管轄得力由兵丁出身者其陞轉之途<lb/>
　亦不致壅滯旗下既得人材事務亦大有禆益員額既<lb/>
　添効力之人益得上進至現在委署叅領應分别優劣<lb/>
　優者授為副叅領劣者奏明令其各囘原任<lb/>
　　初七日吏部戸部議覆貴州省奏銷康熙六十一年<lb/>
<pb n="KR2f0008_WYG_014-2b"/>
　　地丁錢糧經徵全完各官照例議叙奉<lb/>
上諭貴州通省地丁錢糧不足十萬兩若照此議行僅有<lb/>
　經徵各官得邀議叙督催各官雖極為効力終不能得<lb/>
　議叙其督催各官或仍照十萬兩以下一年内全完准<lb/>
　行議叙之定例或合併二三年錢糧督催全完始行議<lb/>
　敘之處戸部會同吏部定例議奏<lb/>
　　初九日刑部等衙門奏臺灣叛冦餘黨劉國華等出<lb/>
　　洋行刧分别治罪其被盗殺傷之兵丁林光等分别<lb/>
<pb n="KR2f0008_WYG_014-3a"/>
　　䘏賞奉<lb/>
上諭此本所議賞兵之處甚輕一兵陣亡五兵得傷亦曽<lb/>
　殺死二賊伊等攻戰是實應照軍功議叙至收受賊首<lb/>
　劉國環杜君英所給劄付仍舊整年藏於吳郡山中同<lb/>
　夥俱係叛逆該督定擬斬罪部内議減非是宜將原先<lb/>
　不入叛黨後方入夥行刼賊犯另為查明分别定擬<lb/>
　　十一日兵部議奏副將胡友良年老休致奉<lb/>
上諭副將胡友良曽否立有勞績著查奏再從前軍政時<lb/>
<pb n="KR2f0008_WYG_014-3b"/>
　有副將以下官員因病殘疾不能騎射革退者伊等少<lb/>
　年時在軍前曽著勞績今因年老不能騎射以致革退<lb/>
　情屬可憫著交與兵部將曽在軍前効力身帶傷痕竭<lb/>
　力供職之員逐一查明具奏<lb/>
　　十五日<lb/>
諭九卿朕惟靖盗所以安民而欲靖盗必須嚴諱盗之處<lb/>
　分併正竊盜之刑法州縣有司因畏盜案叅處顧惜功<lb/>
　名往往諱盜不報或以强為竊或以多為少或賄囑事<lb/>
<pb n="KR2f0008_WYG_014-4a"/>
　　主通同隠匿以致盜賊肆無忌憚定例諱盜處分不為<lb/>
　　不嚴無如督撫等官全無覺察殊負朕保愛良民之至<lb/>
　　意再竊賊雖非强刼然行竊日久必至夥刼所以律載<lb/>
　　竊盜三犯即絞立法之意原在防微杜漸今各直省竊<lb/>
　　盗依律究擬者絶少盜案之多實由於此如何使有司<lb/>
　　不敢諱盜併如何重懲竊盜之處該部㑹同詳議具奏<lb/>
　　　又刑部等衙門議覆河南巡撫石文焯題奏毆死小<lb/>
　　　功服叔之馬洪望擬斬立決一案奉<lb/>
<pb n="KR2f0008_WYG_014-4b"/>
　上諭從前湖廣巡撫張連登所題楊商玉與楊眉望之父<lb/>
　　楊末公角口楊眉望見伊父被毆將大功服兄楊商玉<lb/>
　　毆死因此援引救父殺死大功服兄之譚華常改為免<lb/>
　　死減等充發之例將楊眉望題請減等朕以<lb/>
皇考在日將此事交與九卿㑹議減等結案者亦因諒其情<lb/>
　　由可矜施法外之仁然並不曽著為定例張連登何得<lb/>
　　即引此為例將楊眉望減等具題故將張連登交與吏<lb/>
　　部議處今石文焯疏稱馬兆六與馬洪望之父馬兆謙<lb/>
<pb n="KR2f0008_WYG_014-5a"/>
　角口馬洪望因救父將小功服叔馬兆六打死援引救<lb/>
　父打死小功服兄之呉育改為擬斬監候之例將馬洪<lb/>
　望應否減等之處聴候部議題請與理頗合部内雖議<lb/>
　將所請之處不准仍將馬洪望照例擬斬立決朕念馬<lb/>
　洪望因救伊父將馬兆六打死馬洪望改擬監斬候張<lb/>
　連登石文焯所題事件情由雖同石文焯援例兩請張<lb/>
　連登乃擅自減等具題恐各省督撫不知其故以其為<lb/>
　事相同何以獨將張連登議處且恐其畏罪將此等事<lb/>
<pb n="KR2f0008_WYG_014-5b"/>
　不敢具奏嗣後命案有似此情由可矜者仍援例兩請<lb/>
　朕閲覽定奪再或有子之人與人角口故令伊子將人<lb/>
　毆死者豈可減等此風斷不可長將此諭㫖通行直省<lb/>
　總督巡撫<lb/>
　　十六日奉<lb/>
上諭諸路軍前兵丁自軍興以來並皆竭誠効力前朕特<lb/>
　降諭㫖屢次將老病者撤囘寜家現在軍前之人盡屬<lb/>
　壯健奉命勤力無一違悞之事甚屬可嘉時值冬寒俱<lb/>
<pb n="KR2f0008_WYG_014-6a"/>
　著賞給行糧一月<lb/>
　　十七日浙閩總督滿保奏請嚴禁天主教禮部議奏<lb/>
　　各省西洋人除應送京効力者外餘俱安挿澳門奉<lb/>
上諭西洋人乃外國之人各省居住年久今該督奏請搬<lb/>
　移恐地方之人妄行擾累著行文各省督府伊等搬移<lb/>
　時或給與半年或數月之限令其搬移其來京與安挿<lb/>
　澳門者委官沿途照看送到毋使勞苦<lb/>
　　十九日<lb/>
<pb n="KR2f0008_WYG_014-6b"/>
諭兵部國家保障封疆惟武臣是賴叅將以上責任尤重<lb/>
　其年老有疾不能料理以致營務廢弛者自難姑容但<lb/>
　其間或有久歴戎行曽著勞績者情亦可憫嗣後叅將<lb/>
　以上有老病之員該督撫提鎮照例題叅仍將伊從前<lb/>
　行間効力之處查明另繕奏摺夾於本内同送内閣奏<lb/>
　聞朕酌加恩典以示篤念舊勞之意<lb/>
　　又奉<lb/>
上諭定例八旗官員等一經革職盡謂之廢官令當勞苦<lb/>
<pb n="KR2f0008_WYG_014-7a"/>
　差役挑取鳥鎗馬甲夫革職之人今雖罷黜其未革職<lb/>
　之前亦曽仰受國恩榮列班聨若果以頑劣無恥致獲<lb/>
　罪戾此係伊所自取固宜列於廢官令當勞苦差役至因<lb/>
　公詿誤衰老有疾才力不及無心等過獲罪人員並非<lb/>
　故犯亦列廢官令當勞苦差役情甚可憫嗣後八旗革職<lb/>
　人等各視其罪之輕重著為定例如婪贓枉法虧欠帑<lb/>
　項規避怠惰行止不端曠班等罪革職之人仍照舊例<lb/>
　令當勞苦差役此外因公詿誤衰老有疾才力不及無<lb/>
<pb n="KR2f0008_WYG_014-7b"/>
　心等過革職之人將吏於廢官挑取鳥鎗馬甲及當勞<lb/>
　苦差役之處概行寛免如此不但現任官員惟恐後日<lb/>
　之為廢官敬謹不敢輒犯即因公詿誤革職人等雖經<lb/>
　削職尚得改過自新安知其日後不仍堪効用也著交<lb/>
　該部議奏<lb/>
　<lb/>
　<lb/>
世宗憲皇帝上諭内閣卷十四<lb/>
</p>
<p>
</p>
  </div>
</body>
</text>
</TEI>
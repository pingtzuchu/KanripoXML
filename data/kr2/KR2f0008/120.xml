<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_120-1a"/>
　欽定四庫全書<lb/>
世宗憲皇帝上諭内閣卷一百二十<lb/>
　　雍正十年六月<lb/>
上諭三道<lb/>
　　初五日奉<lb/>
上諭廣西巡撫金鉷奏請収買場竈餘鹽以清私販之源<lb/>
　所奏甚是但私既歸官而官或又行私其間収數之多<lb/>
　寡運銷之先後定價之寛刻報課之虛實惟視奉行者<lb/>
<pb n="KR2f0008_WYG_120-1b"/>
　何如謂立法以除弊恐弊即因法生亦正未足恃也其<lb/>
　廣西通省可否專銷廉州鹽及廉場餘鹽作何収買動<lb/>
　何欵項並如何撥運如何交領能否遍行土司有無闗<lb/>
　礙引課之處著鄂彌達楊永斌㑹同金鉷一併虛衷熟<lb/>
　籌妥議具奏<lb/>
　　十三日奉<lb/>
上諭派往西北兩路出征之滿洲䝉古漢軍大臣官員等<lb/>
　於起程時朕令多定跟随人數其家中随甲銀米仍留<lb/>
<pb n="KR2f0008_WYG_120-2a"/>
　為該員家口養贍之資並未令其裁革頃聞戸部於本<lb/>
　年三月間行文各處以各員在外既有随甲則家中不<lb/>
　應重領銀米將各員随甲銀米停其支領且自雍正七<lb/>
　年大兵起程之日為始凡家中領過銀米於本人應領<lb/>
　俸銀俸米之内照數坐扣還項在該部固為慎重錢糧<lb/>
　之意然並未請㫖遽爾通行甚屬錯謬况非朕體恤出<lb/>
　征人員之本意今特頒諭㫖暁諭八旗人等凡軍前之<lb/>
　大臣官員等家中已領之随甲銀米不必扣還其應領<lb/>
<pb n="KR2f0008_WYG_120-2b"/>
　之項照常給與並將此㫖通行各處軍營知之<lb/>
　　十六日大學士等奉<lb/>
上諭從前應行發遣黑龍江等處罪犯曽改發查克拜達<lb/>
　里克等處令其開墾耕種後因伊等在彼甚不得力是<lb/>
　以停其改發仍令照前發遣黑龍江三姓等地方上年<lb/>
　賊人窺伺查克拜達里克時彼地所有罪人跟随官兵<lb/>
　守䕶城垣竭力捍禦甚屬可憫朕已加恩除其罪名令<lb/>
　充緑旗兵丁入伍効力續據順承親王等奏稱伊等深<lb/>
<pb n="KR2f0008_WYG_120-3a"/>
　知感戴朕恩共思黽勉可見有罪之人予以自新之路<lb/>
　可以望其改惡從善若發往黑龍江三姓諸處不過終<lb/>
　身為人奴僕而已朕意嗣後將發往黑龍江等處人犯<lb/>
　改發於北路軍營附近可耕之地令其開墾効力在伊<lb/>
　身可以努力自新而於屯種亦屬有益其如何遣發安<lb/>
　置之處爾等詳議具奏<lb/>
　<lb/>
　<lb/>
<pb n="KR2f0008_WYG_120-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百二十<lb/>
</p>
<p>
</p>
  </div>
</body>
</text>
</TEI>
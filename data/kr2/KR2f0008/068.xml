<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_068-1a"/>
　欽定四庫全書<lb/>
世宗憲皇帝上諭内閣卷六十八<lb/>
　　雍正六年四月<lb/>
上諭三十道<lb/>
　　初四日刑部議覆湖南巡撫王國棟奏閔盛友因救<lb/>
　　父情急毆死汪泓援例兩請一案奉<lb/>
上諭此本内引雍正元年馬洪望救父毆死馬兆六將馬<lb/>
　洪望減等一案所降諭㫖嗣後人命案内有此等情由<lb/>
<pb n="KR2f0008_WYG_068-1b"/>
　可矜者仍援例兩請等語當年降旨時原有再或有子<lb/>
　之人與人角口故意令伊子將人毆死者豈可減等此<lb/>
　風斷不可長著將朕旨全抄通行各督撫等語此數語<lb/>
　應當全載本中方與朕用法務期平允之意相符今此<lb/>
　本未將此旨全載甚屬踈漏又雍正五年曽降諭㫖李<lb/>
　紱審擬楊四毆死馬順一案公然以楊四䕶父强引鄭<lb/>
　雄䕶母之例欲將楊四之罪寛免夫殺人者死律有明<lb/>
　條大臣惟當叙明情由以待朕之酌量若似李紱之枉<lb/>
<pb n="KR2f0008_WYG_068-2a"/>
　法市㤙則是朕之法外施仁偶然原情寛宥之處臣工<lb/>
　皆强為比照題請以濟其市㤙行惠卑鄙之私而用法<lb/>
　不得其平矣此㫖亦因䕶父䕶母而發皆朕慎重刑罰<lb/>
　惟恐寛嚴失中之苦心凡遇此等案件該部及該督撫<lb/>
　等應將前後㫖意一併載入則情理方為周備不至偏<lb/>
　重偏輕此本著添寫具奏並通行各省督撫嗣後一體<lb/>
　遵行<lb/>
　　初五日奉<lb/>
<pb n="KR2f0008_WYG_068-2b"/>
上諭據岳鍾琪摺奏前因陜甘兩省丁銀偏累援照各省<lb/>
　以糧載丁之例題請將丁銀於全省地糧之内通計均<lb/>
　攤已奉㫖允行在案惟是各屬册籍繁多未能一時核<lb/>
　定而該年錢糧已准部咨撥充兵餉若俟攤定之日始<lb/>
　行開徵未免遲悮是以各州縣仍照舊額徴收伏查以<lb/>
　糧載丁則各屬錢糧較之舊額勢必有増有減今應減<lb/>
　丁銀之朝邑等二十一州縣於未及攤定之先照原額<lb/>
　徴收共長解銀六千七百九十二兩此項丁銀若令各<lb/>
<pb n="KR2f0008_WYG_068-3a"/>
　州縣領囘按户退還則糧户畸零難於分拆散給必致<lb/>
　胥役中飽小民不沾實惠况百姓既沐鴻恩將偏重丁<lb/>
　糧均攤完納永無苦累即此項銀兩亦係從前應徴之<lb/>
　項但以均載之年攤撥未定暫假原額完納一年並非<lb/>
　重徵可比應請存貯司庫以充兵餉等語此項銀兩於<lb/>
　攤撥未定之先民間既已照舊完納該督奏稱今若按<lb/>
　户退還難於散給必滋胥吏中飽之弊著照該督所請<lb/>
　停其按户退還但此項銀兩既係陕民輸納之物著留<lb/>
<pb n="KR2f0008_WYG_068-3b"/>
　貯陕省於地方公事如積貯興脩之𩔖有裨益於民間<lb/>
　者該督撫酌量奏聞動支應用不必撥充兵餉<lb/>
　　初六日奉<lb/>
上諭桑植土民新近改土為流文武官弁應當加意撫綏<lb/>
　和衷共濟使苗民得所慰其嚮化之心今據邁柱奏稱<lb/>
　副將楊凱不能嚴束兵丁種種擾累楊凱又復禀稱同<lb/>
　知鐵顯祖私派銀兩縱役訛詐等語似此撫綏無術文<lb/>
　武不和斷難姑容以滋土民之累楊凱鐵顯祖著俱行<lb/>
<pb n="KR2f0008_WYG_068-4a"/>
　解任將楊凱縱兵擾民及鐵顯祖私派强佔等情俱交<lb/>
　與邁柱一一確審定擬具奏楊凱鐵顯祖俱係傅敏保<lb/>
　舉委用之員今被恭劾著將傅敏交都察院察議具奏<lb/>
　　初十日奉<lb/>
上諭積貯米榖所以備旱澇緩急之需民命攸闗最為切<lb/>
　要朕無時不加訓飭嚴其考成務期地方有司實力奉<lb/>
　行庶可有備無患又念積貯榖石首重倉廒若廒座不<lb/>
　堅必有霉爛虧折等弊是以雍正四年諭令各省地方<lb/>
<pb n="KR2f0008_WYG_068-4b"/>
　加意修理務使堅固以為貯蓄之計但恐有司視為具<lb/>
　文奉行不力且新舊官員未定倉廒交代之例或去任<lb/>
　之員以損壊渗漏之廒座任意交代貽累於後官或接<lb/>
　任之員有霉爛虧空等情而藉口舊日倉廒之不修諉<lb/>
　咎於前任似此種種弊端皆於積貯之政大有闗係嗣<lb/>
　後著將各府州縣倉廒入於交盤項内新舊交代若有<lb/>
　木植毁爛傾圯渗漏之處著接任官即行揭報不准接<lb/>
　受倘有徇情濫受者即係接任官之責除照例處分外<lb/>
<pb n="KR2f0008_WYG_068-5a"/>
　仍令賠修如此則有司各顧考成而於積榖飬民之道<lb/>
　實有裨益其如何定例之處著九卿㑹議具奏<lb/>
　　十一日<lb/>
諭兵部署南贑總兵張溥奏稱准巡撫布蘭泰咨文内開<lb/>
　本標隨丁名糧俱行招募補足遂將隨丁名糧六十分<lb/>
　考補五十四分暫留六分再行考補等語從来文武原<lb/>
　屬兩途其飬廉用度亦各不侔督撫為封疆大吏全在<lb/>
　察吏安民撫輯地方一應衙門用度耗羡等項足資為<lb/>
<pb n="KR2f0008_WYG_068-5b"/>
　用隨丁名糧固可革除提鎮專任戎行責在整頓營伍<lb/>
　訓練士卒一應衙門用度舎隨丁名糧之外别無所出<lb/>
　武臣由將備陞至總兵階級既峻其用度自應寛裕倘<lb/>
　將此項裁革無以飬㢘勢必諸事掣肘是為總兵不如<lb/>
　其為將備也且衙門用度不敷即有㢘潔之員亦易更<lb/>
　改<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>守此揆情度理有不當革除者今布蘭泰將伊隨<lb/>
　丁名糧裁補併鎮臣之隨丁名糧亦勒令革除殊非中<lb/>
　道布蘭泰辦理武職衙門之事過於刻薄甚不得體爾<lb/>
<pb n="KR2f0008_WYG_068-6a"/>
　部行文布蘭泰知之<lb/>
　　又左都御史傅敏等奏直隸布政使張适按察使魏<lb/>
　　定國夾死竇相可應按律正法奉<lb/>
上諭張适係原任大學士張玉書之孫朕屢次訓誨望其<lb/>
　成人乃伊既負朕㤙亦並不自念其祖父肆意妄行無<lb/>
　所忌憚本應照擬置之重典但朕念張玉書一生小心<lb/>
　謹慎効力多年著將張适從寛免死發囘原籍令地方<lb/>
　官嚴加管束不許出境生事令其出銀一千兩給付竇<lb/>
<pb n="KR2f0008_WYG_068-6b"/>
　相可之家魏定國身為臬司專掌刑名之事乃將人命<lb/>
　重案推缷他人而置己身於局外及朕面加詰問則以<lb/>
　未曽許其奏摺為辭奸險狡獪莫此為甚朕屢降諭㫖<lb/>
　凡大小臣工於職分當為之事推諉觀望者法難寛貸<lb/>
　魏定國係州縣微員朕不次加恩擢用臬司伊一味瞻<lb/>
　徇並無報効之處而奏對時亦並無感激之心其罪本<lb/>
　無可逭但張适既已寛免魏定國亦著從寛免死發往<lb/>
　黑龍江當差<lb/>
<pb n="KR2f0008_WYG_068-7a"/>
　　又江西監生余永元赴部訴告余國勷等毆死小功<lb/>
　　尊屬余士成刑部議發該督審理兩江總督范時繹<lb/>
　　審明定擬咨部具奏奉<lb/>
上諭余國勷毆死小功尊屬余士成因余士成庇䕶家僕<lb/>
　又縱㓜子詈罵羅氏啟釁且余士成在保辜限外身死<lb/>
　余國勷之罪似有可原但伊屢次各處行賄希圖匿傷<lb/>
　脫罪情由可惡論行賄之罪較之毆死尊屬為輕但重<lb/>
　罪之中却有可原之情而輕罪之中實無可寛之法其<lb/>
<pb n="KR2f0008_WYG_068-7b"/>
　應按律治罪與從寛減等之處如何定擬方得平允著<lb/>
　九卿悉心妥擬具奏<lb/>
　　十二日奉<lb/>
上諭凡監禁之斬絞重犯公然越獄顯係該管官員過於<lb/>
　疎縱之故若但照例革職彼轉得脫然事外矣嗣後應<lb/>
　將疎縱之州縣等官限滿不獲者照例革職仍留地方<lb/>
　與接任官協同緝捕果能將越獄之犯緝拏全獲准將<lb/>
　該員送部引見酌量開復俾尚有自新之路若三年限<lb/>
<pb n="KR2f0008_WYG_068-8a"/>
　滿之時或不能拏獲或不能全獲俱著該督撫奏聞請<lb/>
　㫖如此則踈縱者知所儆懼而盡心捕逃者亦尚可邀<lb/>
　恩其如何詳細定例之處著九卿議奏<lb/>
　　十三日奉<lb/>
上諭滇省錢糧倉榖其虧缺買補及借動扣還之處鄂爾<lb/>
　泰原曽詳細具摺奏聞然後辦理楊名時身為巡撫錢<lb/>
　糧是其專司理應將滇省情形據實陳奏方為無欺無<lb/>
　隐乃伊任内並無一語奏及其意以為將来若有不能<lb/>
<pb n="KR2f0008_WYG_068-8b"/>
　清楚之處皆可推卸於鄂爾泰與己無干乃巧詐之用<lb/>
　意也朕洞燭其奸故朱綱赴滇時朕令其將各項虧欠<lb/>
　但於楊名時是問不必詢及鄂爾泰及朱綱到滇將虧<lb/>
　欠借動各項一一查出毫不瞻徇甚屬可嘉比將朱綱<lb/>
　恭奏案件特令楊名時明白囘奏鄂爾泰亦即具摺認<lb/>
　過并將虧缺買補借動扣還等情詳悉敷陳彼時朕將<lb/>
　此摺收貯匣中批諭鄂爾泰云滇省各案朕明知在楊<lb/>
　名時無虧空那移之罪但伊巧詐居心於明白囘奏時<lb/>
<pb n="KR2f0008_WYG_068-9a"/>
　必直認不辯今據朱綱代楊名時題奏前来伊果事事<lb/>
　認罪無一剖白申辯之語其意以為此事我本無過天<lb/>
　下自有公論既奉㫖詢問不如直認於身以見凡被譴<lb/>
　責之處皆係屈抑復可飾其巧詐推卸之罪從来大奸<lb/>
　大詐之人每遇理屈情虧之處則必强為分訴掩飾其<lb/>
　非以欺人之耳目而於本無過愆之處轉引咎謝罪終<lb/>
　不自明歸過於君此若輩之伎倆也觀楊名時今日之<lb/>
　陳奏不愈彰其平日居心之狡獪不忠乎朕之待人光<lb/>
<pb n="KR2f0008_WYG_068-9b"/>
　明坦白開誠布公諒内外大小臣工無不深悉今楊名<lb/>
　時之不據實陳奏者試問楊名時彼於何處見朕之遏<lb/>
　抑下情乎於何處見朕之屏拒讜論乎又於何處見朕<lb/>
　之枉罪無辜乎楊名時全無大臣敬君之心全無人臣<lb/>
　事上之禮而乃欲欺世盗名肆其詐偽尚得謂之有人<lb/>
　心者乎著楊名時再行明白囘奏鄂爾泰奏摺併發<lb/>
　　又奉<lb/>
上諭馮詠係告病休致之員李紱在朕前極力保薦並言<lb/>
<pb n="KR2f0008_WYG_068-10a"/>
　在丹徒縣任時失禮於查弼納之家人因此畏懼總督<lb/>
　辭職而歸等語朕將馮詠調来引見看其才尚可用是<lb/>
　以用為開州知州乃伊心術不端其丹徒任内既有失<lb/>
　察衙役犯贓之案今又冒銷恩賞老婦銀兩被范時繹<lb/>
　恭劾前来劣蹟昭彰從前李紱在朕前極力保薦是何<lb/>
　意見著詢問李紱具奏<lb/>
　　又奉<lb/>
上諭楊文乾所奏李達徳詳報石禮哈縱役凌辱職官石<lb/>
<pb n="KR2f0008_WYG_068-10b"/>
　禮哈咨叅李達德不遵體統任意肆慢等語其間情節<lb/>
　顯然李達徳署羅定州事將楊以寧虧空等項清查詳<lb/>
　揭甚屬可嘉其至將軍衙門禀見者亦因楊以寧之事<lb/>
　並非私謁是李達徳本無可叅之罪而石禮哈不能以<lb/>
　禮貌接待州縣官員其過亦小此事不必究問李達徳<lb/>
　當勉勵居官石禮哈當自知抱愧<lb/>
　　十四日禮部等衙門議奏各省生員優劣註册定例<lb/>
　　奉<lb/>
<pb n="KR2f0008_WYG_068-11a"/>
上諭本内議稱劣生果能改悔即除去原册劣生之名等<lb/>
　語夫分别優劣以昭勸懲原以望其自新但人之遷善<lb/>
　亦有勉强於一時而不能始終如一者倘既除劣生之<lb/>
　名將来又復開報不但紛擾亦且非體嗣後凡有劣生<lb/>
　改過自新者即於册内開註不必除名<lb/>
　　十五日奉<lb/>
上諭張起鵬前任京營恭將朕見其居官稱職是以將伊<lb/>
　擢用正定總兵官伊到任後舊疾未痊難以辦事隨准<lb/>
<pb n="KR2f0008_WYG_068-11b"/>
　其囘京調理上年伊自奏病已全愈是以仍將伊補授<lb/>
　正定總兵之任乃伊到任以後所奏事件顛倒糊塗種<lb/>
　種錯悮且於朕親批訓飭之處竟不囘奏比時即降㫖<lb/>
　嚴加切責今據楊鯤恭奏前来其行事甚屬乖張想因<lb/>
　病後昏憒之故楊鯤毫不瞻徇據實糾劾可嘉著將張<lb/>
　起鵬觧任交部察議具奏<lb/>
　　十六日欽差審事大臣黄炳將奏派浙江總督李衛<lb/>
　　分賠銀兩之處明白囘奏奉<lb/>
<pb n="KR2f0008_WYG_068-12a"/>
　上諭據黄炳奏稱臣若不議及李衛則臣之徇庇李衛顯<lb/>
　　然又稱此項銀兩若不在陳士昂名下議追則臣之徇<lb/>
　　庇陳士昂又屬顯然等語凡察審事件只當論理之是<lb/>
　　非以定曲直豈有畏懼徇庇之名而故意迴避强議人<lb/>
　　罪之理此語甚屬支離黃炳審理此案雖未徇情枉法<lb/>
　　然其中多有糊塗未為允恊李衛必無徇庇屬員之事<lb/>
　　從前所奏甚為明晰黄炳本内所議李衛分賠之處著<lb/>
　　不必分賠<lb/>
<pb n="KR2f0008_WYG_068-12b"/>
　　　十八日刑部等衙門議奏總管佛倫勒索兵丁銀兩<lb/>
　　　照律治罪奉<lb/>
　上諭<lb/>
陵寢地方闗係重大佛倫朕加恩由侍衛擢用總管理應潔<lb/>
　　已秉公辦理事務乃敢徇私作弊勒索兵丁銀兩伊如<lb/>
　　此行為反以五格更改前例欲奪伊挑兵職掌先行叅<lb/>
　　奏巧詐掩飾希圖缷罪背恩犯法肆行悖妄甚屬可惡<lb/>
　　著交與管<lb/>
<pb n="KR2f0008_WYG_068-13a"/>
三陵事務大臣等於馬蘭闗風水地外永逺枷號示衆餘依<lb/>
　　議<lb/>
　　　十九日<lb/>
　諭山東巡撫塞楞額直省州縣奸胥蠧役侵糧抗欠每借<lb/>
　　鬨堂鼓譟以挟制本官此等惡習人所共知今徐自新<lb/>
　　到任未及兩月即有行事乖張亦何至合衙胥役皆懐<lb/>
　　憤恨是必為首者蓄意倡謀慫慂衆人作此散堂遁避<lb/>
　　之舉理應將倡首預謀之人嚴審究治庶可懲刁頑而<lb/>
<pb n="KR2f0008_WYG_068-13b"/>
　　申法紀從前王朝恩於戴之彦聚衆抗糧一案不將知<lb/>
　　縣髙烈遽行解任俟審明另疏具奏朕降諭㫖以王朝<lb/>
　　恩辦理甚是今塞楞額既稱刑胥王大棟等結黨抗制<lb/>
　　目無法紀而徐自新折漕雜費等欵又並未審明確實<lb/>
　　乃遽請將徐自新革職豈不長奸胥蠧役之刁風乎塞<lb/>
　　楞額此奏殊覺柔懦徐自新不必解任俟審明另䟽具<lb/>
　　題金啟洛身為知府不將實情究出姑息朦蔽草率請<lb/>
　　結殊屬溺職金啟洛著革職其案内有名蠧役等該撫<lb/>
<pb n="KR2f0008_WYG_068-14a"/>
　嚴審究擬具奏<lb/>
　　二十二日奉<lb/>
上諭覽總督倉塲侍郎岳爾岱等叅奏長淮衛運丁陸恒<lb/>
　將交兌漕米使水攙和等情朕思漕糧闗係京儲至為<lb/>
　重大凡在京王大臣及文武官員之俸祿八旗披甲以<lb/>
　及各營兵丁之糧餉皆取給於此乃一顆一粒不容輕<lb/>
　視者也夫漕糧之出自民間以及抵通收兌勞苦多端<lb/>
　經費百出如民間耕種則霑體塗足粒粒辛勤及夫交<lb/>
<pb n="KR2f0008_WYG_068-14b"/>
　糧入倉路塗有擔負之煩收兌有守候之苦其徴收官<lb/>
　吏斗斛零星皆煩核算倉廒納貯必慎盖藏及至載入<lb/>
　運艘而官民之經營胼胝心力勞瘁者不知幾經時日<lb/>
　矣即如運艘北来渉歴江湖每有風濤之懼經由閘壩<lb/>
　更多牽輓之勞是朝廷時為漕糧籌畫於上官民時為<lb/>
　漕糧奔走於下而各旗丁之自行駕運危險艱難又其<lb/>
　親身經歴者則此交兌之米尚可不加意愛惜而忍使<lb/>
　之稍有朽爛乎夫使水欃和所得本亦無多不過一時<lb/>
<pb n="KR2f0008_WYG_068-15a"/>
掩飾之私計耳而水氣入倉致滿廒易成霉爛所獲者<lb/>
一人盜竊之升斗而所害者通廒積貯之天糈若使稍<lb/>
有人心之人斷不忍為此况朕於運丁漕輓之勞久矣<lb/>
洞悉曽經屢沛殊恩如各省糧道錢糧剋扣之弊僉丁<lb/>
押運苛派之弊過淮盤查擾累之弊抵通兌糧勒索之<lb/>
弊皆一一澄清以紓衆力又將多年掛欠之米分别年<lb/>
嵗寛免停追至於冬寒守凍之旗丁則特加恩賞浙省<lb/>
借支之銀兩則展限匀扣是朕於運丁已備加優恤爾<lb/>
<pb n="KR2f0008_WYG_068-15b"/>
等為運丁者尚可昧心違理以肆其奸弊乎雍正五年<lb/>
内有叅奏攙水之運丁已經充發逺邊國法不為不嚴<lb/>
乃今又有陸恒之事則是運丁之㒺知醒悟干犯法紀<lb/>
者尚多雖執法以處猶懐藐視倘復稍為寛縱則若輩<lb/>
之無所忌憚更當何如乎小人秉性愚頑貪小利而㤀<lb/>
重罪竟致朕不能加恩皆伊等之自取實為可憫是以<lb/>
特頒諭㫖詳細開導使各省運丁備知糧米所出之艱<lb/>
難運艘所歴之勞苦京儲所係之重大庶幾觸目警心<lb/>
<pb n="KR2f0008_WYG_068-16a"/>
　悔過遷善倘能共遵朕㫖共相勸戒奉公守法盡除弊<lb/>
　端是衆丁但有運糧効力之勤而無作奸犯科之事朕<lb/>
　必益加恩澤使衆丁獲利而受福更倍尋常也著總督<lb/>
　倉場侍郎即行刋刻遍諭各省運丁咸使聞知<lb/>
　　又奉<lb/>
上諭錢糧之加耗羡原非應有之項朕勤求治理愛飬黎<lb/>
　民本欲將此悉行禁革而博採輿論留心體訪知州縣<lb/>
　地方官賞有萬不得已公私兩項之用度若全革耗羡<lb/>
<pb n="KR2f0008_WYG_068-16b"/>
　其勢必不可行為有司者果能減輕收納不苛取於民<lb/>
　在民亦所樂從此耗羡所以未盡裁革之故也州縣既<lb/>
　有耗羡而上司官員無以飬㢘勢不得不收州縣之餽<lb/>
　送是上司冒貪贓之罪以為日用之資在謹慎小心者<lb/>
　則畏懼而不敢行必至過於窘迫而貪取濫用者又因<lb/>
　無所限制借規禮之名恣意橫索弊端種種州縣公私<lb/>
　之用既有不敷必致加派巧取為害於民况上司既收<lb/>
　屬員之規禮則必有瞻顧囘䕶之處而下屬反得操上<lb/>
<pb n="KR2f0008_WYG_068-17a"/>
司之短長於察吏之道大有闗係所以雍正二年間山<lb/>
西巡撫諾岷請以通省耗羡提解存公將闔省公事之<lb/>
費及上司下屬飬廉之需咸取於此上不誤公下不累<lb/>
民無偏多偏少之弊無苛索橫徵之擾實通權逹變之<lb/>
善䇿朕是以降㫖允行此提解火耗之所由来也向来<lb/>
山西虧空甚多國帑乆虚不能彌補從前撫臣多請將<lb/>
虧空之員革職留任以為彌補之計夫以不肖之徒令<lb/>
其留任還帑是以虧空為䕶官之符不但無益於國計<lb/>
<pb n="KR2f0008_WYG_068-17b"/>
亦且有害於民生而徳音在任又借彌補虧空之名提<lb/>
火耗以肥私槖及諾岷接任潔已奉公實心辦理將虧<lb/>
空劣員悉行叅革州縣火耗嚴行裁減而酌留羡餘以<lb/>
補無著之虧空既不累及於閭閻而有司亦免叅罰又<lb/>
為官員定飬廉之資為公事留辦理之費諾岷此舉於<lb/>
國計民生上下公私均有裨益然伊當始行之時不但<lb/>
晋省屬員怨望而内外臣工皆有異詞朕比時降㫖曰<lb/>
此事惟如諾岷之督撫方能行之耳盖朕之意原聽各<lb/>
<pb n="KR2f0008_WYG_068-18a"/>
省督撫自為之而至於不能行之督撫不便行之地方<lb/>
則朕並未强之使行也諾岷舉行之後隨有數省倣傚<lb/>
其意提觧十分中之二三以備公用亦以地方公務繁<lb/>
多若不預為計畫則一時需費仍至累及小民然此亦<lb/>
皆督撫自行奏請者非由朕諭也伊都立接諾岷之任<lb/>
曽奏稱山西虧空漸次清楚將来耗羡便可充餉朕嚴<lb/>
切訓飭曰本地之羡餘只應作本地之用度若歸公充<lb/>
餉斷無是理且恐相沿日久遂成公項不肖官員竟有<lb/>
<pb n="KR2f0008_WYG_068-18b"/>
重複徵收之事矣田文鏡亦曽奏稱豫省虧空彌補已<lb/>
清火耗尚有贏餘等語朕批示之曰此項耗羡原係豫<lb/>
省官民之物假使果有贏餘則當増添官員飬㢘之資<lb/>
使其用度寛裕倘再有贏餘則當再減民間火耗之數<lb/>
使其儲蓄充盈蓋朕之准其提觧耗羡者原是愛飬官<lb/>
民之苦心若以支給地方公用之外尚有餘資即請收<lb/>
作公項朕必不為也前陳時夏亦具奏欲行提觧耗羡<lb/>
之法因其有分别地方有無多寡之語朕諭之曰政令<lb/>
<pb n="KR2f0008_WYG_068-19a"/>
　之行必須各屬一體方得均平若有所分别便可髙下<lb/>
　其手易滋弊端諭旨如此聞得陳時夏向人云奉朕旨<lb/>
　令全提耗羡此乃陳時夏自行奏請之事而以其名歸<lb/>
　之於朕朕不受也今魏廷珍又效法之以上江提解火<lb/>
　耗之事具摺陳奏前来恐外人不知亦以為出自朕意<lb/>
　故特頒此旨明白曉諭盖提解火耗之舉若行之果善<lb/>
　亦督撫分内之事不得居功倘行之不善實足為伊身<lb/>
　家性命之患無所逃罪總在伊等自行度量其願行者<lb/>
<pb n="KR2f0008_WYG_068-19b"/>
　朕不拒阻其不願者朕亦不强也<lb/>
　　二十四日奉<lb/>
上諭原任江南宿遷縣知縣劉正逺居官甚優而其任内<lb/>
　有詿誤之案例當罷斥江南督撫並無一語保薦因齊<lb/>
　蘓勒在京面奏其人居官廉潔實心任事朕始知之及<lb/>
　調来引見朕觀其人直樸端方果屬賢員特㫖命往浙<lb/>
　江交與李衛以同知知州等缺試用今因廣東肇慶府<lb/>
　知府員缺需人著劉正逺前往廣東以同知銜管肇慶<lb/>
<pb n="KR2f0008_WYG_068-20a"/>
　府知府事交與孔毓珣楊文乾試看其果能稱職與否<lb/>
　著孔毓珣楊文乾據實奏聞劉正逺在宿遷任内時頗<lb/>
　有賢聲而該督撫等淡漠視之後因詿誤罷官非朕訪<lb/>
　聞加恩則賢員早已廢棄封疆大臣為國家辦理政事<lb/>
　而不愛惜有用之人材其居心甚不可解嗣後當切以<lb/>
　為戒<lb/>
　　又奉<lb/>
上諭髙郵南闗栢家墩二壩工程該督齊蘇勒既稱堵閉<lb/>
<pb n="KR2f0008_WYG_068-20b"/>
　之時水勢甚溜多用工料始能完固等語齊蘇勒所奏<lb/>
　自是實情其動用銀兩俱著准其開銷但留橛一項該<lb/>
　督奏稱因無梢尖堪用之物故不得不截用整木以濟<lb/>
　工需而該部駁稱並未開明樁木長短尺寸無憑查核<lb/>
　等語該督所奏與該部所駁俱非工程切要之處夫大<lb/>
　小木植皆係工程必用之項當其採辦之時即應計及<lb/>
　何至梢尖不敷而截用整木以致糜費之理著將此詢<lb/>
　問齊蘇勒具奏<lb/>
<pb n="KR2f0008_WYG_068-21a"/>
　　二十五日奉<lb/>
上諭田從典才品優長老成練達端方公直恪慎恭謹自<lb/>
　辦理部務以及簡任綸扉實心宣力勤勞懋著屢以老<lb/>
　病乞休情詞懇切朕因允其所請加太子太師銜以原<lb/>
　官致仕賜以帑金馳驛囘籍冀其頤飬康健於一二年<lb/>
　後再来京陛見以慰朕眷念老臣之意忽聞患病溘逝<lb/>
　朕心深為軫悼遣散秩大臣一員三旗侍衛六員往奠<lb/>
　茶酒并念伊子年齒尚㓜無辦理事務之人遣内閣漢<lb/>
<pb n="KR2f0008_WYG_068-21b"/>
　學士一員滿洲侍讀學士一員前往辦理事畢之後令<lb/>
　該地方官酌量委員沿途照看送至原籍加恩優恤已<lb/>
　有旨了其應得䘏典著察例具奏伊子年㓜家居著山<lb/>
　西巡撫傳諭該地方官就近時加照看其新舊接任之<lb/>
　員俱將此旨傳知通行遵奉前朕賞賜田從典匾額對<lb/>
　聨可暫收巡撫衙門俟諭祭之時於兩司中令一人賫<lb/>
　捧前往頒賜伊家<lb/>
　　又奉<lb/>
<pb n="KR2f0008_WYG_068-22a"/>
上諭據李衛奏稱候補知縣李𢎞汧先經委署餘杭縣試<lb/>
　用才具尚屬有餘續經改署桐廬縣事辦事頗知黽勉<lb/>
　今因患病相應勒令休致等語夫平常無能之員因患<lb/>
　病休致固不足惜若係可以辦事之員因一時患病<lb/>
　遂令休致便至放廢終身豈不可惜况今已有外官病<lb/>
　痊起用原缺之例嗣後道府州縣等官内除實在老病<lb/>
　不能供職外其有一時患病而平日居官尚好於地方<lb/>
　有益者著該督撫酌量奏聞解任給假調理俟病愈之<lb/>
<pb n="KR2f0008_WYG_068-22b"/>
　後仍復補用如此則人才不致棄置而事務亦不致廢<lb/>
　弛著該部定議具奏<lb/>
　　又奉<lb/>
上諭賭博之事人所易犯欲行禁止必須極力化導動其<lb/>
　愧耻改悔之心倘立法太嚴恐稽查之人以為事小而<lb/>
　罪大轉有容隠疎縱之事而法有所不行矣從前定例<lb/>
　將引誘賭博者議以流徙似覺稍過理應分别情罪其<lb/>
　屢犯不改者固當從重懲治著九卿酌量定例具奏<lb/>
<pb n="KR2f0008_WYG_068-23a"/>
　　二十六日湖廣總督邁柱題恭湖北布政使黃焜奉<lb/>
上諭從前黃焜居官過犯多端已獲重罪特㤙寛宥令其<lb/>
　効力軍前後因其人年力精壯似尚可用且伊父黄國<lb/>
　材本無大過而感恩愧悔之念又覺誠切是以將黄焜<lb/>
　用為副都統旋又畀以湖北布政使之任伊到任後屢<lb/>
　次奏摺皆暗藏巧詐語多欺肆全無誠實奉公之意朕<lb/>
　屢向黃國材切諭令其申飭教誨即如傅敏囘京伊恐<lb/>
　傅敏指摘其短乃預先具摺奏稱傅敏與伊意見不合<lb/>
<pb n="KR2f0008_WYG_068-23b"/>
　諸事阻格朕洞燭其隐比時即批示切責之又如黄焜<lb/>
　所特薦屬員二人朕另行訪問皆係平等之員是黄焜<lb/>
　平日之居官辦事舉劾屬員不能無徇私之處顯然矣<lb/>
　今據邁柱叅奏前来黃焜深負朕恩甚属可惡著將黃<lb/>
　焜革職其邁柱所叅各欵或黃焜任内再有事件俱著<lb/>
　邁柱逐一審明定擬具奏<lb/>
　　二十七日奉<lb/>
上諭凢辨理府州縣事務若得曽經出仕諳練之人於地<lb/>
<pb n="KR2f0008_WYG_068-24a"/>
　方之事實有裨益朕愛惜人才時為留意故於罷斥之<lb/>
　員常降㫖調来引見以觀其才具之優劣不忍令其棄<lb/>
　置今思從前因公詿誤之員其中未必無才守可觀之<lb/>
　輩著吏部行文各省凡知府同知通判知州知縣任内<lb/>
　除大計特䟽糾恭外其因公詿誤降革者該員曽經居<lb/>
　官五年而離任之後交代清楚無錢糧案件未清之處<lb/>
　著本人自行度量若可以自信有為有守准本人親赴<lb/>
　吏部具呈吏部不拘人數即行奏聞考試履歴帶領引<lb/>
<pb n="KR2f0008_WYG_068-24b"/>
　見候朕酌量起用起用之後若有貪婪不法再經叅出<lb/>
　必嚴加治罪倘係平庸無能或行止不端之人妄自陳<lb/>
　請希圖僥倖以蹈欺㒺者亦難逃朕之鑒察<lb/>
　　二十八日奉<lb/>
上諭朕聞江浙地方驛站馬匹多不足數巡察將近查㸃<lb/>
　每設法那移借備凑足數目希圖掩飾一時虚應故事<lb/>
　及巡察去後仍復虧缺如初今戴音保偶一查出將一<lb/>
　二微末驛丞叅劾處治於驛站事務究無裨益朕思江<lb/>
<pb n="KR2f0008_WYG_068-25a"/>
　浙地方喂飬馬匹較北方為難且向来驛站内原有倒<lb/>
　斃買補之例與其照數查㸃致各驛那移借備塞責於<lb/>
　一時不如令其將倒斃未補之數據實扣除不算缺額<lb/>
　如十馬之内或可扣除二三匹其餘額馬不得再有短<lb/>
　少虧缺著該督撫㑹同巡察御史清查詳議定例具奏<lb/>
　期於驛站實有裨益<lb/>
　　又奉<lb/>
上諭旗下開户之人與奴僕軰應行發遣者給與披甲之<lb/>
<pb n="KR2f0008_WYG_068-25b"/>
　人為奴盖謂此等之人原由奴僕開户而為另户而所<lb/>
　犯之罪又復卑汚下賤如偷盗之𩔖固不得與正身之<lb/>
　另户同例從前所降諭旨甚明今李國臣原係職官既<lb/>
　非開户之人與奴僕可比而伊之情罪又與偷竊下賤<lb/>
　者有别刑部議請發往荆州給與兵丁為奴甚屬不合<lb/>
　並非朕從前降旨之意李國臣著發往黑龍江當差不<lb/>
　必給與兵丁為奴<lb/>
　　又刑部議駁福建總督髙其倬審擬臺灣縣革職知<lb/>
<pb n="KR2f0008_WYG_068-26a"/>
　　縣周鍾瑄行賄一案奉<lb/>
上諭此本内事情部駁甚是髙其倬審理此案已經一年<lb/>
　有餘仍復含糊歸結總因髙其倬昔年與周鍾瑄交往<lb/>
　曽經致書今審理此案不免避嫌牽制所謂心有所恐<lb/>
　懼則不得其正也髙其倬不便審理此事著朱綱㑹同<lb/>
　浙江觀風整俗使許容秉公據實將情節一一審明具<lb/>
　奏<lb/>
　　二十九日奉<lb/>
<pb n="KR2f0008_WYG_068-26b"/>
上諭從来帝王治世之道惟有綱常倫理為百姓所當知<lb/>
　當務此外有造作妖言如䜟緯圖記禨祥禍福之𩔖皆<lb/>
　惑世誣民之大者罪不容於誅其說口不可得言耳不<lb/>
　可得聞也自古聖人覺世牖民惟恐愚氓易惑是以著<lb/>
　為法律凡妖言左道妄談禍福者必寘之重典以明其<lb/>
　為王法所不容盖思深慮逺所以正人心定民志使臣<lb/>
　庶各保其安全者至矣朕觀各省之人智愚不一而陕<lb/>
　西一省乃闗中重地其人風氣剛決武藝强勇常有可<lb/>
<pb n="KR2f0008_WYG_068-27a"/>
用之材但習俗相沿每喜造作妖妄怪誕之言互相蠱<lb/>
惑譸張為幻其迷謬較他處為甚如向日允禵處則有<lb/>
算命人張愷妄談禍福迷惑愚頑年羮堯處則有鄒魯<lb/>
及浄一道人郃陽縣則有妖道潘鳯池倡率翟斌如等<lb/>
傳授符術招集匪𩔖目今延信處又有道姑王氏等猥<lb/>
鄙荒唐之事數年之間妖言左道者接踵敗露此誠人<lb/>
心風俗之大害不可不正其惑而清其源也盖陕省之<lb/>
人平日習於邪妄不知其非而陕省官吏又不能教誨<lb/>
<pb n="KR2f0008_WYG_068-27b"/>
開導以悟其愚迷且有狂悖逆亂如允禵年羮堯延信<lb/>
諸人尚從而崇信之則鄉曲愚民溺於邪誕者不知凡<lb/>
幾矣鄒魯等人皆自取誅戮已經正法其從前所造無<lb/>
稽之言並無毫釐影響之驗則少有知識之人亦可曉<lb/>
然於妖言之無益而有害矣尚何為不痛改其惡俗而<lb/>
以身家性命供奸人之愚弄乎彼造為邪說者不過一<lb/>
時聳動人心希圖微利之意衆人不察乃起而和之遂<lb/>
罹於大禍而不可宥甚屬可憫且當此太平盛世其言<lb/>
<pb n="KR2f0008_WYG_068-28a"/>
　　不驗故禍患不過在本人而止倘事機偶然相渉於㡬<lb/>
　　微疑似之間其言少可附㑹則聽而和者必更多其禍<lb/>
　　尚可言乎朕洞悉陕省人民愚蔽之深不忍其䧟於無<lb/>
　　知特加明白曉諭嗣後各宜猛省惟知綱常倫紀之不<lb/>
　　可少違天心人事之莫非正理王章國典之斷無疎漏<lb/>
　　安分守法共為良民俯仰寛舒災禍不及受<lb/>
天地長飬之恩享國家昇平之福豈不美歟陕省文武官吏<lb/>
　　均宜體朕諄切至意訓誡軍民人等仍不時查察倘有<lb/>
<pb n="KR2f0008_WYG_068-28b"/>
　　仍前造作妖言意圖惑衆者當立即嚴拏治罪不得稍<lb/>
　　有怠忽寛縱以滋人心風俗之害<lb/>
　　　又禮部侍郎錢以塏陳奏伊祖錢楞殉難事蹟懇請<lb/>
　恩䘏奉<lb/>
　上諭錢以塏所奏甚是伊祖錢楞以委署知縣而能盡節<lb/>
　　殉難尤為可嘉從前未加恩䘏乃部議疎漏著將錢以<lb/>
　　塏所請交部查明議奏<lb/>
世宗憲皇帝上諭内閣卷六十八<lb/>
</p>
<p>
</p>
  </div>
</body>
</text>
</TEI>
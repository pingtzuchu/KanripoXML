<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_073-1a"/>
　欽定四庫全書<lb/>
世宗憲皇帝上諭内閣卷七十三<lb/>
　　雍正六年九月<lb/>
上諭三十二道<lb/>
　　初一日奉<lb/>
上諭各省所舉名宦鄉賢該部奏請勅下九卿㑹同本省<lb/>
　部院官員詳慎核定等語朕思既係本省之人在伊等<lb/>
　瞻顧鄉曲之情或有難於直語之處且同在一省而隔<lb/>
<pb n="KR2f0008_WYG_073-1b"/>
　越府縣即未能深知確實所言何可為據著仍交與原<lb/>
　舉報之地方官令其再行確查倘從前所舉不實准其<lb/>
　檢舉不加處分若所舉確實著出結保送日後倘查出<lb/>
　冐濫將出結之員從重議處<lb/>
　　又奉<lb/>
上諭查康熙五十六年禁止南洋貿易案内經九卿議定<lb/>
　嗣後如有出洋之人留在外國者該督撫行文外國將<lb/>
　留下之人令其解囘即行正法後經施世驃題請䝉<lb/>
<pb n="KR2f0008_WYG_073-2a"/>
聖祖仁皇帝特恩令康熈五十六年以前出洋之人俱載囘<lb/>
　　原籍隨於五十九年内福建浙江等省奉報出洋囘籍<lb/>
　　之人將及二千名嗣後則再無奏報囘籍之事是五十<lb/>
　　六年以前出洋之人其願囘籍者皆已陸續返棹而彼<lb/>
　　地存留不歸者皆甘心異域及五十六年以後違禁偷<lb/>
　　徃之人矣目今洋禁新開禁約不可不嚴以免内地民<lb/>
　　人貪利飄流之漸其從前逗留外洋及違禁偷徃之人<lb/>
　　不准囘籍<lb/>
<pb n="KR2f0008_WYG_073-2b"/>
　　　又奉<lb/>
　上諭據福建巡撫朱綱摺奏閩省州縣存留錢糧項下每<lb/>
　　年額共馬快工食銀三千三百餘兩草料銀六千餘兩<lb/>
　　此項於康熙十七年間奉裁後於康熈二十二年仍復<lb/>
　　其舊而其實有快無馬每年餘剰草料銀六千餘兩藩<lb/>
　　司遂分送督撫等衙門書吏為鹽菜之需相沿四十餘<lb/>
　　載合計冐開銀不下二十餘萬兩此實關係錢糧應請<lb/>
　　徹底清查於原任督撫藩司名下分股著追嗣後將此<lb/>
<pb n="KR2f0008_WYG_073-3a"/>
　項永充兵餉至於幚補督撫衙門書吏之處臣同督臣<lb/>
　酌量捐給等語朕覽朱綱所奏甚為明晰可嘉但從前<lb/>
　督撫等沿習陋規未肯釐剔亦尚屬可恕著將從前應<lb/>
　追銀兩不必究問嗣後著朱綱與布政使趙國麟秉公<lb/>
　辦理可也<lb/>
　　又奉<lb/>
上諭凡强盜俱應正法者尚且分别首從而竊盜拒捕傷<lb/>
　人者槩行斬決未曾分别首從乃係從前九卿疎漏之<lb/>
<pb n="KR2f0008_WYG_073-3b"/>
　處著九卿另行定議具奏<lb/>
　　初二日奉<lb/>
上諭各省水師兵丁惟福建最為熟練朕前降㫖令藍廷<lb/>
　珍揀選五十名發徃浙江照陜西兵丁赴浙之例令其<lb/>
　補充營伍教習浙江水師兵丁其起身盤費及到浙安<lb/>
　挿之處令髙其倬李衛照例賞給查湖北湖南共有水<lb/>
　師七營向來操演亦未精熟須得閩人為之教導著照<lb/>
　浙江之例令藍廷珍揀選熟練之兵丁五十名發徃湖<lb/>
<pb n="KR2f0008_WYG_073-4a"/>
　廣交與總督提督分撥各營令其教習其起身盤費<lb/>
　及在楚安挿之處亦著髙其倬邁柱等照浙江之例<lb/>
　料理賞給再舊例湖廣鎮標協標考拔千把先行咨<lb/>
　送提督轉送總督再加考試方行補用但湖南湖<lb/>
　北路途遥逺又隔洞庭之險㣲弁徃返艱難資斧<lb/>
　不易且致久曠汛守嗣後以湖北二十四營千把<lb/>
　専隸總督考定知㑹提督湖南二十四營千把専<lb/>
　隸提督考定知㑹總督俾㣲員得省逺行之費而<lb/>
<pb n="KR2f0008_WYG_073-4b"/>
　汛守亦不至於久曠若新任總督提督到楚之時南<lb/>
　北各標武職等官仍聽總督提督通行調試分别優<lb/>
　劣<lb/>
　　初三日奉<lb/>
上諭軍需案内代兵分賠銀兩一項從前請㫖時止將一<lb/>
　千兩以上之滿洲官員開列進呈而未曾開有千兩以<lb/>
　下之官員是以比時降㫖將千兩以上者寛免而未及<lb/>
　其餘今覽册内既有千兩以下之官員豈有多者從寛<lb/>
<pb n="KR2f0008_WYG_073-5a"/>
　而少者轉行勒追之理此乃從前開列踈漏之處著将<lb/>
　千兩以下者一體寛免<lb/>
　　初四日奉<lb/>
上諭前據廣西學政衞昌績疏稱梧州府藤縣所有部發<lb/>
　在京官員刺錢名世之詩二册經教諭譚玉琪借與監<lb/>
　生胡祚悠霍廷杞閲看私加圈㸃甚屬狂肆等語今朕<lb/>
　将原書調來親覧見書中詩句数處伊以己意加圈於<lb/>
　旁並無狂妄指摘之處此乃逺方之人迂濶庸愚一時<lb/>
<pb n="KR2f0008_WYG_073-5b"/>
　錯誤不必深究著將私借官書之教官譚玉琪罰俸一<lb/>
　年衞昌績於此等事不肯隐匿據實叅奏則其小心謹<lb/>
　慎可知著給與紀録一次<lb/>
　　初五日刑部議奏湖廣總督楊宗仁應賠銀穀奉<lb/>
上諭楊宗仁一生居官清亷乃實心任事之大臣此案應<lb/>
　賠銀穀從寛免追倘伊任内再有應賠之項照趙申喬<lb/>
　之例槩從寛免<lb/>
　　初六日奉<lb/>
<pb n="KR2f0008_WYG_073-6a"/>
　上諭陕屬之河西官員等奉職邉方地瘠事繁非内地可<lb/>
　　比加以承辦大差更多勞費朕心深為軫念聞向来各<lb/>
　　官養亷皆於徵糧耗米内分𣲖支給朕思耗糧一項未<lb/>
　　能充補大小官員之用查三邊稅務有贏餘銀兩著總<lb/>
　　督岳鍾琪㑹同該撫将河西道府㕔州縣衞所分别大<lb/>
　　小衝僻於河西税羡耗糧二項下比照陕員銀数支給<lb/>
　　以為飬廉之費具摺奏聞即行辦理俾伊等用度從容<lb/>
　　勤於職業以副朕加恩邊地官員之至意<lb/>
<pb n="KR2f0008_WYG_073-6b"/>
　　　又奉<lb/>
　上諭原任南陽總兵官李永陞居官不職且得受軍政陋<lb/>
　　規經接任官恭劾部議革職治罪具奏朕令發往阿爾<lb/>
　　泰驛站坐䑓効力今年春間朕恭閲<lb/>
聖祖仁皇帝實録見原任四川總督李國英擒勦逆㓂勞績<lb/>
　　茂著因令查其子孫帶領引見比將伊孫李永安授為<lb/>
　　副叅領并知李永陞即李國英之孫特從臺站地方調<lb/>
　　囘授為叅領面諭之曰爾不自念爾之祖父勉為好官<lb/>
<pb n="KR2f0008_WYG_073-7a"/>
　　然朕心實不忍忘爾祖父之勞績也今加特恩宥過錄<lb/>
　　用爾其思之勉之昨該旗奏伊名下應追未完銀兩伊<lb/>
　　情願變產扣俸完納朕又降㫖免追矣大凡官員等之<lb/>
　　祖父為國家宣力抒誠致身殉節者其子孫應體祖父<lb/>
　　之忠心倍加黽勉以紹家聲斯不愧名臣之後若犯法<lb/>
　　婪贓虧空國帑不修名節有玷家風是不忠之外又加<lb/>
　　不孝之罪以情理論之應加倍重懲然朕繼述<lb/>
先志褒功奨善追維往昔時時眷注於懐是伊等不肖之子<lb/>
<pb n="KR2f0008_WYG_073-7b"/>
　　孫忍於自忘其祖父而朕則不忍以其子孫之不肖遂<lb/>
　　忘其先人之善不加恩於其後嗣也著八旗通查凡有<lb/>
　　祖父陣亡盡節及偉績殊勲載在國史而子孫犯法問<lb/>
　　罪及虧空拖欠者無論已結未結著該旗大臣等秉公<lb/>
　　據實確查具奏又漢人中如嵇曾筠之父錢以塏之祖<lb/>
　　皆能抗節捐軀舎生取義已荷國恩優加榮奨又如趙<lb/>
　　申喬楊宗仁清亷公正乃國家實心任事之大臣其任<lb/>
　　内一切應賠銀兩朕豈忍令其子孫賠償已經降㫖槩<lb/>
<pb n="KR2f0008_WYG_073-8a"/>
　従寛免不得絲毫牽累著各省督撫等確查所屬有居<lb/>
　官清正如趙申喬楊宗仁湯斌陳璸張伯行之比而其<lb/>
　子孫犯法問罪及虧空拖欠者無論已結未結俱行秉<lb/>
　公據實具奏不得稍徇情面其祖父若係陣亡盡節者<lb/>
　亦照八旗例查奏八旗及各省督撫查奏之處俱著具<lb/>
　摺交送内閣陸續進呈候㫖<lb/>
　　初八日奉<lb/>
上諭京城添設倉厫收貯米石甚屬緊要前交與工部㑹<lb/>
<pb n="KR2f0008_WYG_073-8b"/>
　同倉場衙門相度髙阜之處興工修葢已逾数月未經<lb/>
　議覆工部是何意見著吏部侍郎普泰署戶部侍郎常<lb/>
　徳夀㑹同工部作速相度地方乗此天氣晴明路途乾<lb/>
　燥採運物料修葢倉厫以便来年收貯米石<lb/>
　　又奉<lb/>
上諭聞今嵗福建地方有數縣雨水畧少秋成未必全收<lb/>
　閩省地狹人稠每年米穀不無借資於鄰省今既有少<lb/>
　雨之處恐明春米價騰貴不可不預為籌畫著將浙江<lb/>
<pb n="KR2f0008_WYG_073-9a"/>
　漕糧截㽞運送以偹閩省平糶或十萬石或十五萬石<lb/>
　或二十萬石著浙江總督李衞㑹同福建督撫酌定數<lb/>
　目若干並如何運送接運之處俱著兩省督撫速行妥<lb/>
　議辦理<lb/>
　　十四日奉<lb/>
上諭大凡省㑹之區民居稠密人烟凑集一或弗戒於火<lb/>
　每至比屋延燒被火之家倉皇搬運兼有無賴棍徒以<lb/>
　救火為名利其所有乗機搶竊此時地方官員雖率領<lb/>
<pb n="KR2f0008_WYG_073-9b"/>
　衙役赴救而心力不齊且救火之具不備難以撲滅昨<lb/>
　因湖廣荆州居民失火蔓延鄰舍行令該地方官倣照<lb/>
　京城置備救火器具以資防範今著各省督撫一體遵<lb/>
　照於省㑹之地不得派累里民酌用何項銀兩多設水<lb/>
　桶水銃鈎鐮麻搭之𩔖分貯各門令文武各官派定人<lb/>
　役兵丁倘遇火警齊集救護即時撲滅並将搶火惡棍<lb/>
　查拏従重治罪向例地方失火延燒屋宇稍多者地方<lb/>
　官員例有處分近多視為具文或曲為掩飾嗣後著該<lb/>
<pb n="KR2f0008_WYG_073-10a"/>
　上司嚴查叅劾不得徇情𨼆匿其或赴救不力以致延<lb/>
　燒多戶至數十家以上者著據實查叅嚴加議處至於<lb/>
　各府州縣並令該地方官悉為㽞意預偹防範以副朕<lb/>
　恤民禦患之至意<lb/>
　　又奉<lb/>
上諭原任廣東廵撫楊文乾係宣力封疆之大臣朕聞其<lb/>
　病故心甚憫惻聞阿克敦自廣西囘至廣東與官逹方<lb/>
　願瑛等懐挟私怨以楊文乾病故為快演戲開筵置酒<lb/>
<pb n="KR2f0008_WYG_073-10b"/>
　稱慶又楊以寧係獲罪應行拘禁之人公然乘轎至伊<lb/>
　等之寓酣歌讌㑹無所忌惮似此囂陵惡薄之風以大<lb/>
　臣之摧折為幸其存心甚屬可惡著將阿克敦官逹方<lb/>
　願瑛楊以寧拏問嚴加拘禁交與孔毓珣傅泰等嚴審<lb/>
　定擬其四人名下所有各案俱著審眀嚴加治罪孔毓<lb/>
　珣身為總督一任伊等之肆意妄行不加約束甚屬無<lb/>
　恥若查審各案再稍有瞻徇寛縦之處經朕察出定行<lb/>
　從重議處<lb/>
<pb n="KR2f0008_WYG_073-11a"/>
　　又奉<lb/>
上諭原任布政使許兆麟家人周良周轉既經該旗屢次<lb/>
　咨提周良周轉是否旗人理應押解到旗質辨該地方<lb/>
　官有何確見據惡奴一面之詞抗違徇庇始終不解顯<lb/>
　有情弊著交與新任廵撫張坦麟將承查徇庇之該地<lb/>
　方官逐一查奏其周良周轉之家産及許兆麟藏匿寄<lb/>
　頓之貲財什物著詳細究查造册報部毋得少有遺漏<lb/>
　候審眀定奪將周良等解旗質審倘仍不據實查出任<lb/>
<pb n="KR2f0008_WYG_073-11b"/>
　其隠匿日後察出將許兆麟不能扺完之欠項即於隠<lb/>
　匿徇庇之該地方官名下著落分賠<lb/>
　　十五日吏部將碭山縣知縣何鍾瑞議處具奏奉<lb/>
上諭此項稅銀何鍾瑞既經差役薛之莪管押起解其空<lb/>
　頭批文或該役作弊私自偷換亦未可定今解差現在<lb/>
　發審尚未究詢明白遽將該縣議以革職未為允協著<lb/>
　署撫尹繼善將此案情由提審明確併將何鍾瑞居官<lb/>
　如何之處據實具奏<lb/>
<pb n="KR2f0008_WYG_073-12a"/>
　　十六日奉<lb/>
上諭朕命内外諸臣各保一人今衡永郴道汪榯保舉伊<lb/>
　父汪澐奏稱伊父學問政事久切㽞心忠愛之性出於<lb/>
　至誠等語薦賢為國有内舉不避親之義朕原有㫖兼<lb/>
　聞汪澐前任刑部司官時尚能辦事現今有四川叙州<lb/>
　府知府員缺即著汪澐補授伊當實心報効倍加黽勉<lb/>
　倘怠忽營私不能稱職致其子有薦舉非人之罪則是<lb/>
　在國為不忠在家為不慈而汪榯以私情保舉䧟其父<lb/>
<pb n="KR2f0008_WYG_073-12b"/>
　於罪戾則是在國為不忠在家為不孝矣倘有此等情<lb/>
　弊必將汪澐汪榯俱從重處分以為為人臣子者之鍳<lb/>
　　十七日奉<lb/>
上諭陜西平涼府知府李桐因察核屬員被知縣卓鳯詔<lb/>
　詳掲經莽鵠立題叅已降㫖解任質審今據總督岳鍾<lb/>
　琪奏稱李桐查買駝隻頗能盡心辦理目下軍興需才<lb/>
　孔亟似此能員題叅解任不得辦事深可惋惜等語朕<lb/>
　前曾屢降諭㫖督撫大臣當為國家愛惜人才如有賢<lb/>
<pb n="KR2f0008_WYG_073-13a"/>
　能之員不得以小過微愆遽行叅奏令其廢棄李桐為<lb/>
　伊父生日受屬員夀屏此猶情理之可恕者莽鵠立不<lb/>
　念其平日居官實能効力之處即行叅奏殊非大臣公<lb/>
　忠為國之意李桐著照岳鍾琪所請免其觧任候審仍<lb/>
　留原任効力辦事<lb/>
　　二十三日奉<lb/>
上諭戰船闗係緊要從前修理不能堅固併逾限遲延官<lb/>
　員議䖏之例似屬稍輕嗣後修理戰船不能堅固及逾<lb/>
<pb n="KR2f0008_WYG_073-13b"/>
　限遲延者應嚴定䖏分以示儆戒但從前定限過於緊<lb/>
　廹應作何寛展限期俾承修官員得以從容辦理又該<lb/>
　上司等或有勒掯掣肘以致辦理遲延亦應定以䖏分<lb/>
　俱著九卿詳悉定議具奏<lb/>
　　又奉<lb/>
上諭今年各省奉㫖緩決人犯著大學士三法司九卿㑹<lb/>
　同將各案細加詳查確議其中如有情罪稍輕尚可原<lb/>
　宥者將該犯情由分别開明逐省陸續具奏即内有特<lb/>
<pb n="KR2f0008_WYG_073-14a"/>
　㫖治罪之案亦必詳酌務須情罪允協以期至當<lb/>
　　又<lb/>
諭貴州巡撫張廣泗從前石禮哈署理貴州巡撫印務時<lb/>
　曾摺奏古州八萬地方未入版圖其人愚悍無知徃徃<lb/>
　互相讐殺時出刦奪擾累居民今各䖏苗蠻皆傾心嚮<lb/>
　化獨此一隅未通聲教應請用兵勦撫等語朕比時批<lb/>
　諭石禮哈古州八萬苗人雖未歸政化但用兵進勦震<lb/>
　懾苗衆朕心實為不忍所請切不可行是以石禮哈遵<lb/>
<pb n="KR2f0008_WYG_073-14b"/>
　奉諭㫖而止後因爾奉差經過其地報稱苗人等歡欣<lb/>
　迎接情理恭敬僉稱願歸版圖共沐聖化朕又訪問從<lb/>
　滇黔來京之大臣亦云彞情恭順是實朕思内地苗疆<lb/>
　之人皆吾赤子其果能抒誠歸嚮者朕豈忍令其獨在<lb/>
　徳化之外是以准爾所奏令爾料理撫綏以慰苗衆近<lb/>
　聞爾到彼地有撫勦兼行之事想因苖寨繁多心志不<lb/>
　一其中有實心歸附者亦有中懷疑懼而未即就撫者<lb/>
　若倉猝之間脅以兵威未免戕殘苗命且强所不願非<lb/>
<pb n="KR2f0008_WYG_073-15a"/>
　朕本懐今特遣翰林官二員前來將朕意宣諭倘伊等<lb/>
　到日爾所料理之事已竣則加意撫綏使之得所倘或<lb/>
　執迷不悟切勿徒恃兵力殺傷苗民統俟從容再行化<lb/>
　導以副朕好生胞與之至意<lb/>
　　二十三日奉<lb/>
上諭論語曰百姓足君孰與不足朕宵旰孜孜惟以足民<lb/>
　益下為念是以各省逋賦則蠲至數百萬每年正額則<lb/>
　免至數十萬凡興作工程俱支國帑偶逄旱澇蠲賑兼<lb/>
<pb n="KR2f0008_WYG_073-15b"/>
　施此中外所共知共見者乃邇年以來各省督撫等有<lb/>
　以地方舊有之項不敢入已奏請歸公者比時陳奏之<lb/>
　際似出急公奉法之心今細加體察此等欵項多係地<lb/>
　方相沿之積弊歴年未革之陋規不取之於民即取之<lb/>
　於國者一種欺世盗名之督撫往往奏請歸公以博清<lb/>
　亷之美譽更有本係一己之贓私入己囊槖又恐敗露<lb/>
　不敢私吞不得已而奏請歸公以蓋前愆又或回䕶前<lb/>
　任之員而奏請歸公以掩其短則是諸臣欲沽一己之<lb/>
<pb n="KR2f0008_WYG_073-16a"/>
　　名欲逃一己之罪而巧借奉公之說為此遮飾之計也<lb/>
　　著各省督撫等悉心確查若無礙於國無礙於民可以<lb/>
　　歸公之項則將縁由偹細聲明具摺陳奏候朕批示其<lb/>
　　有上竊之於國而下取之於民者則應永行裁革不許<lb/>
　　借歸公之名以遂其私心而掩其積弊如有仍蹈舊習<lb/>
　　者經朕察出定嚴加䖏分<lb/>
　　　又奉<lb/>
　上諭楊緒因行止不端<lb/>
<pb n="KR2f0008_WYG_073-16b"/>
聖祖仁皇帝將伊革職發回原籍拘禁不許出境聞伊毫無<lb/>
　　忌憚生事妄行出入公門交結文武大員種種不法今<lb/>
　　又侵蝕國帑違誤堤工情罪甚屬可惡應交與該撫將<lb/>
　　伊家産查明即充本䖏公用至桑植新設地方楊緒潛<lb/>
　　往彼䖏其中必有情由著該撫嚴加訊審務將實情究<lb/>
　　出另行定擬具奏到日再降諭㫖<lb/>
　　　又吏部議奏兵部尚書查弼納等徇情給發路引照<lb/>
　　　例䖏分奉<lb/>
<pb n="KR2f0008_WYG_073-17a"/>
上諭石文焯永夀俱著銷去加二級抵降二級免其降調<lb/>
　三㤗楊汝榖胡煦俱著銷去加一級抵降一級仍降一<lb/>
　級從寛留任查弼納著降二級從寛免革任仍將降級<lb/>
　之䖏註册於應行開復之後再俟三年無過方准開復<lb/>
　嗣後革職降調留任之員再有降革䖏分朕復加㤙寛<lb/>
　免留任者俱照此例將後案註册俟前案開復再將後<lb/>
　案計至三年無過准予開復其有數案䖏分者計案遞<lb/>
　加永著為例<lb/>
<pb n="KR2f0008_WYG_073-17b"/>
　　二十五日奉<lb/>
上諭據刑部奏稱江西省情實斬犯譚公安於秋審後發<lb/>
　回中途脱逃等語譚公安既經該撫審擬情實係應斬<lb/>
　重犯自當添差幹役嚴行防䕶何至中途脱逃顯有賄<lb/>
　縱情弊甚屬可惡著該撫嚴加訊審務得實情定擬具<lb/>
　奏逃犯譚公安著該撫勒限責令地方官嚴緝務必拏<lb/>
　獲倘逾限不獲即將該地方官重治其罪<lb/>
　　二十七日奉<lb/>
<pb n="KR2f0008_WYG_073-18a"/>
上諭大凡為臣者必以報稱君上為心而不得有瞻顧身<lb/>
　家之念從古聖賢之所以教忠皆是道也蓋在平時則<lb/>
　正其誼不謀其利明其道不計其功孝弟忠信一一皆<lb/>
　盡其實而不可有一毫之虚假及乎居官則國爾忘家<lb/>
　公爾忘私盡屏其偏陂黨同之習悉去其沽名市惠之<lb/>
　念此之謂實心任事而智名勇功於是乎出内不欺衾<lb/>
　影即外不愧大廷矣夫臣下之用心在上未有不燭照<lb/>
　其㣲洞悉其隐者古之良臣有嘉謀嘉猷則入告於内<lb/>
<pb n="KR2f0008_WYG_073-18b"/>
　而順應於外其誠意之交孚何如其懇摯茍或挟詐任<lb/>
　術飾貌修文隐微有潜伏之私則必不能忠敬以事上<lb/>
　而上有不知其情偽者乎凡學古入官者宜矢之以至<lb/>
　誠將之以篤敬秉虚公以揆大中之則務正直以遵王<lb/>
　道之平存忠君為國之實心務立身行道之大本以此<lb/>
　自勉更以此交勉則可以成明良一徳之盛矣<lb/>
　　又奉<lb/>
上諭各省考取㧞貢原欲遴選儒生以𢎞教育向來之例<lb/>
<pb n="KR2f0008_WYG_073-19a"/>
　俱於現考一二等生員内擇其文行兼優者以為選㧞<lb/>
　但恐作文有一日之短長而文理平通不列優等者其<lb/>
　人或品行端方才識練逹足備國家之用亦未可定若<lb/>
　但論文去取則此等之人難以入選嗣後著各省學政<lb/>
　不必拘一二等之生員俱准収考酌量試以時務䇿論<lb/>
　其人果有識見才幹再訪其平日品行端方即正考未<lb/>
　列優等亦准選㧞伊到成均肄業仍可學習如此則文<lb/>
　行兼収可以昭國家廣攬人材之典<lb/>
<pb n="KR2f0008_WYG_073-19b"/>
　　二十八日奉<lb/>
上諭聞卦子匪𩔖隸籍於江南之廬鳯及河南山東直隸<lb/>
　山陕地方其男婦皆習拳棒技藝攜帶馬騾遨逰各省<lb/>
　每遇人烟稠宻之地則以技藝博取錢米及至孤村獨<lb/>
　舎行旅單身則恣意搶奪與盗賊無異自康熈五十四<lb/>
　年陳四一案之後已經嚴禁然伊等雖不敢㳺蕩逺行<lb/>
　而在本省徃來者尚未止息且有别託名色而其實仍<lb/>
　是卦子之肆害藏奸者如陕西永夀縣一案則公然持<lb/>
<pb n="KR2f0008_WYG_073-20a"/>
　械拒捕搶奪賊犯其肆行不法可知又聞漢中府盤獲<lb/>
　挈家㳺蕩之男女數十口現在審訊嗣後著該地方官<lb/>
　悉心稽查倘有此等匪𩔖潜匿境内即著查出押解回<lb/>
　籍取具収管編入保甲如在外别有夥盗不法事情仍<lb/>
　按律治罪倘容留之地方不行查出或已經觧回之後<lb/>
　縱令再出者將該管官嚴加䖏分<lb/>
　　二十九日奉<lb/>
上諭東省吏治廢弛倉庫錢糧尚有虧空且多那新掩舊<lb/>
<pb n="KR2f0008_WYG_073-20b"/>
　及仍復収受陋規加増火耗科𣲖等弊是以特命田文<lb/>
　鏡為河東總督整理清查掃除錮習雖管理錢糧係巡<lb/>
　撫專責然岳濬以少年新辦巡撫之事或有未諳田文<lb/>
　鏡練逹老成經理豫省錢糧已有成效則東省錢糧於<lb/>
　積弊叢生之後應悉聼田文鏡主張料理岳濬與費金<lb/>
　吾盡心竭力協同賛助則自無不清釐之患矣倘稍存<lb/>
　怠忽之念經朕察出定將布政司嚴加䖏分該撫一併<lb/>
　議䖏又前邁柱差徃江西辦理錢糧甚為妥協今湖北<lb/>
<pb n="KR2f0008_WYG_073-21a"/>
　湖南錢糧亦有不清者著邁柱與巡撫一同辦理凡各<lb/>
　省錢糧總督舊無兼辦之責今令田文鏡邁柱兼理者<lb/>
　乃因人而施後不為例<lb/>
　　又奉<lb/>
上諭布蘭泰在江西巡撫任内所叅屬員其中恐有屈抑<lb/>
　著署撫張坦麟秉公詳察除贓欵審實之員照例治罪<lb/>
　外其本無欵蹟止於降革去官及叅欵本重而該員情<lb/>
　罪尚輕與原叅不符者俱著張坦麟察審明白咨送吏<lb/>
<pb n="KR2f0008_WYG_073-21b"/>
　部引見<lb/>
　　又<lb/>
諭大學士九卿昨奉使安南之副都御史杭奕祿内閣學<lb/>
　士任蘭枝囘京復命朕召見之際備問安南地方風土<lb/>
　據奏彼處人民蕃庶畜産饒裕朕聞之甚為欣羡兼以<lb/>
　自愧於中葢安南特海濱一隅之地耳而能如此朕臨<lb/>
　御天下中外一家早夜孜孜勵精圖治惟期四海之廣<lb/>
　兆民之衆人人各得其所皆俾安居樂業共慶豐盈風<lb/>
<pb n="KR2f0008_WYG_073-22a"/>
俗淳龎家給人足以臻唐虞三代之盛乃宵旰勤求已<lb/>
厯數年而兹心未能如願此所以聞逺邦之風土而恧<lb/>
然抱歉也自古太平郅隆之世必由明良合德君臣交<lb/>
勉今朕以實心行實政不自暇逸中外諸臣可勿精白<lb/>
乃心謨猷入告共賛久安長治之盛美乎朕秉性虚公<lb/>
樂聞善言凡諸臣陳奏之切中事理可以施行者無不<lb/>
備為採納實能従善如轉圜乃朕之出於至誠可以共<lb/>
信者爾諸臣何不各抒其誠以責難陳善為事君之正<lb/>
<pb n="KR2f0008_WYG_073-22b"/>
道乎即如近日勾㽞各省罪犯關係至重必當揆諸天<lb/>
理人情以求至當在朕原無成見期與内閣諸臣悉心<lb/>
酌定乃朕咨訪之時毎見學士塞楞額德新囘奏尚有<lb/>
迎合之心塞楞額德新皆係讀書之人豈有人命至重<lb/>
可以迎合上意而不據理陳奏者乎從来執法之臣皆<lb/>
秉公持正即如以鞭撲加人偶然迎合尚且不可而况<lb/>
勾决之重務乎人臣事君必以至誠感孚稍或有意迎<lb/>
合其舉動詞氣之間必昭然可見不可掩也至若刑部<lb/>
<pb n="KR2f0008_WYG_073-23a"/>
　為刑名之總匯所定案件惟在得其至平若有意從寛<lb/>
　與有意加嚴皆為不可毎見刑部於外省督撫所擬過<lb/>
　嚴之處皆即照議覆奏不行駁正似此則何以持天下<lb/>
　之平乎督撫意見不同或偏於寛則刑部當濟之以嚴<lb/>
　或偏於嚴則刑部當濟之以寛總期於法無枉縱於理<lb/>
　無偏陂而後可也朕惟欲中外諸臣共相黽勉一德一<lb/>
　心賛㐮罔斁庶㡬海宇乂安民氣和樂朕日夜勤求治<lb/>
　理之意可暢然而大慰矣<lb/>
<pb n="KR2f0008_WYG_073-23b"/>
　　三十日奉<lb/>
上諭揚州府同知王嵩經總督范時繹題㽞在任守制修<lb/>
　理船隻昨因髙其佩等查鑲藍旗原任錢塘縣知縣董<lb/>
　天眷名下虧空開出借欠人員内有王嵩應賠伊父王<lb/>
　廷奏借欠銀兩朕面加詢問髙其佩石文焻等僉稱王<lb/>
　廷奏應還銀八千餘兩朕以銀數既多不便将王嵩㽞<lb/>
　任追補遂向髙其佩等降㫖令王嵩離任来京今經科<lb/>
　道查出髙其佩等陳奏之誤髙其佩等始以王嵩應賠<lb/>
<pb n="KR2f0008_WYG_073-24a"/>
　之銀不過六百兩自行檢舉似此陳奏舛錯若照伊等<lb/>
　前日所奏辦理豈不至於錯誤王嵩應賠銀兩無多不<lb/>
　必令其離任髙其佩石文焻謝王寵俱著交部察議具<lb/>
　奏<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_073-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷七十三<lb/>
</p>
<p>
</p>
  </div>
</body>
</text>
</TEI>
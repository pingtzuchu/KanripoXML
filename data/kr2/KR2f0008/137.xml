<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_137-1a"/>
　欽定四庫全書<lb/>
世宗憲皇帝上諭内閣卷一百三十七<lb/>
　　雍正十一年十一月<lb/>
上諭十道<lb/>
　　十五日奉<lb/>
上諭大學士嵇曾筠敬愼居心忠勤襄事自簡任河道總<lb/>
　督以來整理有方調度合宜即如今年直隸豫省隄工<lb/>
　均有潰決而江南地處下游不但各工平穩且有自開<lb/>
<pb n="KR2f0008_WYG_137-1b"/>
　引河之瑞此實嵇曾筠殫力宣勞之所感召且江南河<lb/>
　務今年工程較多所用物料加倍而所費錢糧轉較從<lb/>
　前减省兹又奏請將葦蕩營每年出産柴束立定章程<lb/>
　儹運交工濟用具見實心實力鉅細不遺朕念伊父之<lb/>
　忠義伊母之節操雖已贈䘏旌褒尚未膺一品封典今<lb/>
　特沛殊恩著給與大學士應得誥封以示優眷<lb/>
　　十六日奉<lb/>
上諭鼓鑄錢文專為便民利用銅重則滋銷燬本輕則多<lb/>
<pb n="KR2f0008_WYG_137-2a"/>
私鑄原宜随時更定籌畫變通斯可以平錢價而杜諸<lb/>
弊順治元年每文鑄重一錢二年改鑄一錢二分十四<lb/>
年加至一錢四分康熙二十三年因銷燬弊多仍改重<lb/>
一錢嗣因私鑄競起於四十一年又仍復一錢四分之<lb/>
制迨後銅價逐漸加増以致工本愈重今寶泉寶源二<lb/>
局額鑄錢文每串需工本銀一兩四錢零歲計虧折銀<lb/>
約三十萬兩朕思錢重銅多徒滋銷燬且姦民不須重<lb/>
本便可随時鎔化跴緝殊難非若私鑄必須有力之人<lb/>
<pb n="KR2f0008_WYG_137-2b"/>
兼設有爐座器具易於查拿也若照順治二年之例每<lb/>
文鑄重一錢二分在銷燬者無利而私鑄者亦難似屬<lb/>
權衡得中可以行之乆遠再現今五省採辦洋銅三省<lb/>
採辦滇銅朕思與其令三省辦銅解部莫若即令滇省就<lb/>
近鑄錢將鑄成錢文就近運至四川之永寜縣由水路<lb/>
運赴漢口搭附漕船解京可省京鑄之半似多便益至<lb/>
於戸工兩局需用鉛斤每斤部價七分有餘聞貴州鉛厰甚<lb/>
旺歲出四五百萬斤每百斤厰價一兩五錢如酌給水<lb/>
<pb n="KR2f0008_WYG_137-3a"/>
　脚令該撫選委幹員如數解交京局似較之商辦節省<lb/>
　尤多再黄銅既禁用紅銅者自多其實黄銅即係紅銅<lb/>
　白鉛攙和鎔成若不併禁仍於鼓鑄未便所有紅銅器<lb/>
　皿應如何分别飭禁雲南開鑄貴州解鉛應如何酌定<lb/>
　規條并現鑄錢文應否改重一錢二分之處著九卿詳<lb/>
　悉妥酌定議具奏毋得輕率亦毋得拘泥<lb/>
　　十八日奉<lb/>
上諭松潘口外各番野性未馴時聞竊奪是以降㫖令每<lb/>
<pb n="KR2f0008_WYG_137-3b"/>
　歲於適中之地宣諭化導俾共知法紀庶漸革愚頑夫<lb/>
　惟誠惟信所以服人疑慮優柔固未有能馭衆者兹據<lb/>
　郎中鼐滿岱總兵官邱名揚奏稱自上年化導之後十<lb/>
　二部落番人並無為非等事惟占架擦戎亞二名係有<lb/>
　名慣賊拿到研訊贓款明確因各將伊子為質求賞生<lb/>
　路臣等因事在未經化導之前將二犯釋放將占架之<lb/>
　子酸太擦戎亞之子松布交營收管俟二犯悛改之日<lb/>
　再給領團聚等語占架擦戎亞如果係慣賊料不能悛<lb/>
<pb n="KR2f0008_WYG_137-4a"/>
　改即以子為質亦不可姑寛以貽番民害既已原情釋<lb/>
　放後若有犯再擒治無難又何必留伊子在營以為牽<lb/>
　制計鼐滿岱邱名揚如此料理識見殊屬鄙陋著奉㫖<lb/>
　到日即將酸太松布釋放令二犯各領回巢若能悔過<lb/>
　即是良民毋得記伊舊惡倘復為非實乃醜類立應置<lb/>
　諸嚴刑將朕此㫖并諭各番目人等知之<lb/>
　　又奉<lb/>
上諭從前陜西疏濬渠工湖廣修理堤岸經該督等奏請<lb/>
<pb n="KR2f0008_WYG_137-4b"/>
　動用存公銀兩朕因闗係地方民生事件降㫖令動正<lb/>
　項錢糧辦理今修理山東運河工程需銀五萬九千餘<lb/>
　兩該部議照該督所請准動司庫正項朕思年來大兵<lb/>
　在外需費浩繁而東省存公銀兩甚多可以通融辦理<lb/>
　著將運河工程所需銀兩暫在東省存公項下動支應<lb/>
　用俟軍務告竣之後仍將正項照數抵補<lb/>
　　十九日奉<lb/>
上諭武場鄉㑹兩試原期選俊儲材所以人材壯健技勇<lb/>
<pb n="KR2f0008_WYG_137-5a"/>
兼優者外場考試另編好字號並分别雙單令入内場<lb/>
再考試文藝比校取中以杜冒濫倖進諸弊本年㑹試<lb/>
有頂替入場作弊者當經查出交部治罪又有武舉劉<lb/>
元方等人材技勇皆屬平常而考試大臣濫列好字號<lb/>
入場取中經王大臣等查出㕘奏已降㫖不准中式並<lb/>
將原考試大臣交部察議俾各知儆戒至於各省學臣<lb/>
考試聞有弓馬平庸文理粗通之人混入内場越號換<lb/>
卷傳遞代筆希圗取利以致好字號之武童自知文理<lb/>
<pb n="KR2f0008_WYG_137-5b"/>
平常多有賄囑倩代者揆厥所由總因府州縣考試時<lb/>
每以廣收博取市寛大之名無論騎射優劣悉行錄送<lb/>
遂令技藝不堪漢仗猥𤨏之輩混入内場種種作弊若<lb/>
不定以處分豈肯加意甄别嗣後府州縣官考試武童<lb/>
倘不悉心校閲仍蹈前轍濫行錄送著該學臣於校射<lb/>
時查出題𠫭交部議處其該學臣校閲外場尤當㑹同<lb/>
監射之武員加意選擇若將平常懦弱之人濫列好字<lb/>
號入場取中亦著提調官詳報督撫查㕘如此則各顧<lb/>
<pb n="KR2f0008_WYG_137-6a"/>
　考成自必詳愼去取庶武場之夙弊可除將鄉會之人<lb/>
　材日盛矣<lb/>
　　二十一日正藍旗漢軍都統公慶復奏八旗世職絶<lb/>
　　嗣人員應分别承襲奉<lb/>
上諭朕加恩絶嗣人員為之立後賞給世職令其承襲皆<lb/>
　念伊等勲勞不忍聽其血食斷絶據爾等奏稱墳墓有<lb/>
　在盛京者其承襲世職之人在京當差相距道途遙逺<lb/>
　前往祭奠實有不便可詢問伊等如情願往盛京居住<lb/>
<pb n="KR2f0008_WYG_137-6b"/>
　即令移住盛京随彼處當差所議無庸承襲之額森侯<lb/>
　痕滿金索羅岱皆曾効力戎行懋著勞績額森侯痕現<lb/>
　有墳墓在盛京滿金索羅岱雖不知墳墓所在亦可立<lb/>
　墳祭奠著一體加恩賞給世職令其承襲<lb/>
　　二十二日奉<lb/>
上諭年來江南河工因總河諸臣經畫有方調度得宜是<lb/>
　以湖河奠定民慶安瀾但河防關係重大將來河務必<lb/>
　得通曉熟練之人遵循分理斯克繼前功而全河形勢<lb/>
<pb n="KR2f0008_WYG_137-7a"/>
　非平日講求親身閲歴必不能胷有成算洞曉機宜即<lb/>
　修防堵築以及估工查料等事非經練熟諳備悉利弊<lb/>
　亦必不能随時損益有裨工程是通曉河務之員不可<lb/>
　不預為儲備也著每年在各部院揀選賢能勤慎司官<lb/>
　二員帶領引見派往南河學習河務聽大學士嵇曾筠<lb/>
　指示訓導其估工查料等事酌委辦理以二年為期出<lb/>
　具考語咨回本任如有操守才具實堪任用者即行保<lb/>
　奏留工酌量題補其不堪學習者不必拘定二年於試<lb/>
<pb n="KR2f0008_WYG_137-7b"/>
　用數月後即咨回原任另行派員前往學習如此數年<lb/>
　後學習之人既多則通曉熟練者自不乏員似於河防<lb/>
　工務大有裨益<lb/>
　　二十四日奉<lb/>
上諭從來將備之選務須精悍之材雖目不識丁而膽畧<lb/>
　非關文采縱貌不出衆而義勇無礙粗疎蓋整肅部伍<lb/>
　委寄干城矢奔走於疆埸甘勤勞於行列類非薄具聰<lb/>
　明小有才幹者之所能為而勁健渾樸氣盛力充之裨<lb/>
<pb n="KR2f0008_WYG_137-8a"/>
　弁所當畧短取長加意造就以儲將材以重武備者也<lb/>
　近見各省督提等保題引見之大小弁員除軍功勞績<lb/>
　外大率以明白勤敏才堪辦事註考朕親加簡閲並逐<lb/>
　一詢問奏對給便者有之才具明晰者有之而人材雄<lb/>
　偉技勇超軼者曽不數見豈明白勤敏即可為將才而<lb/>
　才堪辦事即所為武備耶所見不遠錯誤殊多嗣後該<lb/>
　督提等凡保題將弁務首重弓馬兼選漢仗全材難得<lb/>
　實效須收如仍有以軟弱而謬稱熟諳以機巧而謬稱<lb/>
<pb n="KR2f0008_WYG_137-8b"/>
　通達濫行保題為自私自便計者是重違朕訓膜視封<lb/>
　疆矣定將該督提等嚴加議處著交該部即遵諭通行<lb/>
　　又奉<lb/>
上諭旗員随任子弟定例年至十八歲以上始令歸旗其<lb/>
　在京之世襲官年至十歲以上者送義學讀書今西寜<lb/>
　道楊應琚之子世襲拜他喇布勒哈番楊重榖現随伊<lb/>
　父任所年甫十歲未至歸旗年分該旗乃引在京世職<lb/>
　入學讀書之例行令歸旗殊屬錯悮著交部察議至於<lb/>
<pb n="KR2f0008_WYG_137-9a"/>
　八旗有似此違例將随任子弟未至年分行令歸旗者<lb/>
　亦著該部行查一併交部察議<lb/>
　　二十七日奉<lb/>
上諭八旗兵丁學習清語最為𦂳要嗣後侍衛䕶軍等凡<lb/>
　看守禁門値宿該班等處俱著清語總毋令漢語至於<lb/>
　訓練營兵丁㑹集操演之處亦著令其清語如該管大<lb/>
　臣官員不行教訓稽察仍有漢語者一經查出定將該<lb/>
　管大臣官員一併治罪<lb/>
<pb n="KR2f0008_WYG_137-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百三十七<lb/>
</p>
<p>
</p>
  </div>
</body>
</text>
</TEI>
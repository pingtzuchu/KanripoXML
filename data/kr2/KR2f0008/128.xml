<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_128-1a"/>
　欽定四庫全書<lb/>
世宗憲皇帝上諭内閣卷一百二十八<lb/>
　　雍正十一年二月<lb/>
上諭七道<lb/>
　　初六日奉<lb/>
上諭江南濱海州縣上年遭値水患貧民乏食朕已大沛<lb/>
　恩膏蠲租散賑加意撫綏今春又頒諭㫖加賑四十日<lb/>
　資其耕作務令得所近聞有司奉行不力吏胥作姦竟<lb/>
<pb n="KR2f0008_WYG_128-1b"/>
　有未霑實惠之窮民現在嗷嗷待哺而松江所屬尤甚<lb/>
　此雖罪在有司而督撫等豈無見聞咎實難辭著該督<lb/>
　撫嚴行申飭竭力稽查並督率郡縣官速為料理儻再<lb/>
　有怠忽從事者定將大小官員嚴加處分<lb/>
　　初八日奉<lb/>
上諭古云兵可百年不用不可一日不備所謂備者非徒<lb/>
　操練技勇演習行陣而已如馬匹軍裝礮火器械軍行<lb/>
　必需之物一一皆預備於平時及有事調撥便可刻期<lb/>
<pb n="KR2f0008_WYG_128-2a"/>
啓行不至拮据延緩此乃設兵之本意也我國家承平<lb/>
日久武備漸覺廢弛年來朕屢降諭㫖諄諄訓飭雖該<lb/>
管大臣等稍知以訓練為務然馬力不足資裝器具不<lb/>
周每聞派遣之信往往勉强周章遷延時日所謂預備<lb/>
者但有虛名而無實際此則該管大臣所當深知痛改<lb/>
加意整理者又如營中有必需之匠役不得不酌量給<lb/>
與兵糧數名以資養贍而將弁等每多借此名目將水<lb/>
火夫役等人多佔名糧又每將精壯名丁多派為親隨<lb/>
<pb n="KR2f0008_WYG_128-2b"/>
不令當差及遇頭目把總缺出即於此内拔補以致荷<lb/>
戈持㦸者差使繁多而不得上進之路朕向知此弊已<lb/>
屢加申飭近聞此風仍未全改亦著該管大臣嚴行查<lb/>
察毋得姑容又聞各營中間有公中餘利如甘州提標<lb/>
馬厰之類原係存公備用者而該管將弁往往據為己<lb/>
有收入私槖遇有過往應酬及營中雜費則攤派於兵<lb/>
丁名下而不恤其艱苦此弊尤當禁革今再行曉諭儻<lb/>
敢視為具文仍蹈前轍勿謂罰不加衆希冀茍免其情<lb/>
<pb n="KR2f0008_WYG_128-3a"/>
　罪輕者必照例處分若有情罪重者必在本地正法示<lb/>
　衆<lb/>
　　十六日奉<lb/>
上諭武職官員凡於當差之處理應佩刀朕前為此特降<lb/>
　諭㫖敕令一體遵行今聞雖侍衛等俱不親身佩刀令<lb/>
　僕役執持隨行及進紫禁城始取而自佩出即解授僕<lb/>
　役此皆由該管大臣不謹記朕㫖不查管屬員之所致<lb/>
　也如果將朕訓㫖繕寫實貼不時看閱何至遺忘著交<lb/>
<pb n="KR2f0008_WYG_128-3b"/>
　與領侍衛内大臣都統等嚴飭各該管侍衛官員等於<lb/>
　應佩刀行走之處務令佩刀嗣後如仍有不自佩刀者<lb/>
　一經查出朕惟該管大臣等是問<lb/>
　　二十日奉<lb/>
上諭據廵察山西御史周紹龍奏稱現在大同旗兵有七<lb/>
　八人於去年十二月内恃强毆打鐵匠尚宏謨將尚宏<lb/>
　謨兄弟送知府處審訊又本年正月内鑲藍旗䕶軍鐵<lb/>
　頭向老民楊祿買烟爭角以刀背打傷楊祿靣皮流血<lb/>
<pb n="KR2f0008_WYG_128-4a"/>
　曽經總兵官衙門提審等語伊等俱係滿洲兵丁世受<lb/>
　國恩自出兵之後並未効力行走輒敢任意違禁在地<lb/>
　方生事甚屬可惡著行文哈逹哈等將此等妄行兵丁<lb/>
　務必查出同地方官審明懲治其為首二人革退䕶軍<lb/>
　即於彼處永逺枷號示衆伊等起程時所得恩賞等項<lb/>
　著該旗催追繳還俟大兵凱旋時再將伊等釋放<lb/>
　　二十二日奉<lb/>
上諭從來天時之旱澇由於政治之闕失人事著於下天<lb/>
<pb n="KR2f0008_WYG_128-4b"/>
　道應於上感召之機捷於影響朕深明此理纎毫不爽<lb/>
　而刑獄為民生休戚所關更為𦂳要一有枉抑天氣即<lb/>
　為之不舒此更顯然者上年京師無雪今春雨澤又少<lb/>
　朕心惶懼深恐用人行政之間錯誤失當朝夕修省莫<lb/>
　釋於懐朕觀各部院事務如吏部户部工部俱覺整飭<lb/>
　禮部事簡兵部雖未能整理然尚不至於大誤惟有刑<lb/>
　部聲名不好司員作弊胥吏逞姦道路之間人言嘖嘖<lb/>
　海壽身為尚書乃一部之表率伊先懐挾私心何能使<lb/>
<pb n="KR2f0008_WYG_128-5a"/>
　　所屬之人奉公守法乎况司官中之不肖鑽營者往往<lb/>
　　濫膺保舉闔部官員何由心服而抒誠供職諸務自然<lb/>
　　廢弛百弊因之叢集讞獄之不得其平者必多宜乎<lb/>
上蒼垂象以示儆也王國棟受朕深恩膺封疆之重寄伊在<lb/>
　　湖南浙江等任非水即旱或遇蟲災歴歴可數及回刑<lb/>
　　部辦事而天時又有亢旱之象伊心尚不知儆畏視為<lb/>
　　泛常是漢軍汚下習氣全然未改也刑部職任何等重<lb/>
　　大而海壽王國棟之居心行事若此一任司官胥吏作<lb/>
<pb n="KR2f0008_WYG_128-5b"/>
　　姦犯科舞文弄法豈有不上千<lb/>
天和之理朕屢次諄切誡諭深望伊等愧悔悛改倘仍然執<lb/>
　　迷不悟想伊二人非教訓之所能感化朕惟有執國法<lb/>
　　以正其罪非第革職降罰而已刑部事務朕非不欲另<lb/>
　　派大臣清查經理然新派之大臣平時既未練習科條<lb/>
　　一到豈能洞悉情弊展轉思維不得不仍於經歴之大<lb/>
　　臣是問著即將大小事件應完結者完結應改正者改<lb/>
　　正種種弊端徹底釐剔務期正本清源毋再因循玩忽<lb/>
<pb n="KR2f0008_WYG_128-6a"/>
　　海壽王國棟二人尤須洗滌肺腸痛改前非力圖後效<lb/>
　　庶幾挽回<lb/>
天意否則身試法網亦無可如何也朕前躬謁<lb/>
陵寢見沿途地方安設水缸甚多比時詢問按察使竇啓瑛<lb/>
　　據奏係動支錢粮預備者因即降㫖切責云地方官職<lb/>
　　司民牧當以利濟閭閻休養百姓為務乃祇以灑道清<lb/>
　　塵為迎合朕心之舉錯謬已極鑾輿所過即畧有塵土<lb/>
　　亦復何礙爾等於此等處過於用心冀朕歡悦轉被朕<lb/>
<pb n="KR2f0008_WYG_128-6b"/>
　　之譴責何不以此心用之於民生吏治重受朕之嘉奬<lb/>
　　耶比將竇啓瑛交部議處今觀畿輔之地雨雪亦未均<lb/>
　　調竇啓瑛為職掌刑名之大員而識見庸陋如此則聽<lb/>
　　斷讞鞫之際必有不得其當者安得不加儆懼爾等部<lb/>
　　院大臣俱有辦事之責刑部固為刑名總滙而各部事<lb/>
　　務與刑名相關渉者亦多如户部錢糧之虧欠工部工<lb/>
　　程之查核吏部兵部員弁之考成皆有處分及交送刑<lb/>
　　部之件諸大臣俱應愼重周詳小心敬謹以凜<lb/>
<pb n="KR2f0008_WYG_128-7a"/>
天戒朕之用人行政如有錯誤諸大臣科道等即當切實指<lb/>
　　陳直言無隱朕省身思過實出至誠若少有從事虛文<lb/>
　　之意是自欺以欺<lb/>
天矣尚敢冀<lb/>
上天之感格乎文武大臣科道等官向有輪班條奏之例近<lb/>
　　年以來軍務殷繁暫時停止今恐耳目或有未周下情<lb/>
　　或有壅於上逹者著仍照前例輪班條奏<lb/>
　　　二十四日辦理軍機大臣奉<lb/>
<pb n="KR2f0008_WYG_128-7b"/>
　上諭據爾等議將歸降之厄魯特烏魯木等四人充補䕶<lb/>
　　軍安插京城居住等語此内那爾畢克來歸時伊兄二<lb/>
　　人俱在途間被殺烏魯木來歸時伊之一子被殺一子<lb/>
　　自盡情殊可憫著將此二人發往察哈爾地方安插居<lb/>
　　住照其應得房地之分酌量加恩添賞牲畜其被獲之<lb/>
　　厄魯特噶爾兆哈什哈猛克不必發遣江寜著暫留京<lb/>
　　另行安插<lb/>
　　　二十五日<lb/>
<pb n="KR2f0008_WYG_128-8a"/>
諭内閣駐劄西藏官兵原為䕶守湯古忒等以防凖噶爾<lb/>
　侵犯而設近日賊人在厄爾德尼召地方大敗歩行逃<lb/>
　回其勢已窮難於逺奔藏地則將來無力進兵可知且<lb/>
　貝勒頗羅鼐協力防守而湯古忒兵丁亦較前奮勇整<lb/>
　齊現今藏内無事若兵丁多集則米穀錢糧一切費用<lb/>
　等項雖非湯古忒等所出而由内地運往伊等不免勞<lb/>
　苦朕意量留數百兵丁防守藏地其餘俱行撤回不但<lb/>
　湯古忒等不致勞苦即官兵亦得甦息其留藏兵丁著<lb/>
<pb n="KR2f0008_WYG_128-8b"/>
　總兵官周其鳳帶領同總理藏内事務之青保馬拉苗<lb/>
　壽居住其在藏兵丁應撤回若干及駐劄乂木多地方<lb/>
　雲南兵丁或應照舊留住如何得使兵民兩便之處爾<lb/>
　等詳議具奏<lb/>
　<lb/>
　<lb/>
　<lb/>
世宗憲皇帝上諭内閣卷一百二十八<lb/>
</p>
<p>
</p>
  </div>
</body>
</text>
</TEI>
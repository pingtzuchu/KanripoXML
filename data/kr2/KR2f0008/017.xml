<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_017-1a"/>
　欽定四庫全書<lb/>
世宗憲皇帝上諭内閣卷十七<lb/>
　　雍正二年三月<lb/>
上諭十五道<lb/>
　　初一日<lb/>
諭禮部等衙門及國學諸生治天下之要以崇師重道廣<lb/>
　厲澤宫為先務朕親詣太學釋奠<lb/>
先師禮畢進諸生於彝倫堂講經論學凡以明道術崇化<lb/>
<pb n="KR2f0008_WYG_017-1b"/>
　源非徒飾圜橋之觀聼也維<lb/>
孔子道髙德厚萬世奉為師表其附享廟庭諸賢皆有羽<lb/>
　翼聖經扶持名教之功然歴朝進退不一而賢儒代不<lb/>
　乏人或有先罷而今宜復有舊缺而今宜増其從祀<lb/>
崇聖祠諸賢周程朱蔡外孰應升堂附享者並先賢先儒<lb/>
　之後孰當増置五經博士以昭崇報均闗大典九卿翰<lb/>
　林國子監詹事科道㑹同詳考定議以聞再邇年文教<lb/>
　廣被由我<lb/>
<pb n="KR2f0008_WYG_017-2a"/>
聖祖仁皇帝壽考作人六十年來山陬海澨莫不讀書稽古<lb/>
　　直省應試童子人多額少有垂老不獲一衿者其令督<lb/>
　　撫㑹同學臣查明實在人文最盛之州縣題請小學改<lb/>
　　為中學中學改為大學大學照府學額數取錄督撫等<lb/>
　　務宜秉公詳查不得徇私冒濫至鄉試解額<lb/>
聖祖仁皇帝屢次増廣乙酉戊子等科復於額外加中五經<lb/>
　　三名至五十六年而罷以其乆而滋弊也嗣後各學臣<lb/>
　　及祭酒司業於錄科時先加面試主考閲文果佳本監<lb/>
<pb n="KR2f0008_WYG_017-2b"/>
　　加中四名直隸各省大小不一某省應加中幾名著分<lb/>
　　别詳議定數具奏如無佳文寧缺勿濫㑹試臨時請㫖<lb/>
　　本監貢生監生本科鄉試中式著加増十八名朕臨雍<lb/>
　　講學雖率由舊章然必期於世道文教有益不蹈一切<lb/>
　　虛文諸生其各欽遵<lb/>
　　　又<lb/>
　諭國子監祭酒司業等官朕惟聖人之道昭掲日月彌綸<lb/>
　　天地萬世帝王下逮公卿士庶㒺不仰遵成憲率由教<lb/>
<pb n="KR2f0008_WYG_017-3a"/>
　言我國家尊崇<lb/>
至聖逺邁前代纘承大統古訓是學惟日孜孜兹雍正二<lb/>
　年三月朔日親詣辟雝祗謁<lb/>
先師孔子行釋奠禮思以鼓勵羣英丕隆文治爾監臣宜<lb/>
　嚴督諸生善為誘導爾諸生亦宜殫心肄業實踐躬行<lb/>
　秉端方以立身敦忠孝以興誼勿營奔競勿事浮華文<lb/>
　必貴於明經學務期乎濟世俾品成詣進以副朕教育<lb/>
　至意此爾多士之庥亦惟爾監臣董率之功也愼勿怠<lb/>
<pb n="KR2f0008_WYG_017-3b"/>
　荒職業以貽爾羞諸師生其共勉之<lb/>
　　初四日博士孔傳誌候襲博士孔繼溥等恭遇<lb/>
皇上詣學大典來京陪祀聽講禮成謝<lb/>
恩<lb/>
召見於<lb/>
　乾清宫奉<lb/>
上諭爾等皆是聖賢後裔與衆不同然身為聖賢後裔之<lb/>
　身必心為聖賢後裔之心方不愧先聖先賢今因爾等<lb/>
<pb n="KR2f0008_WYG_017-4a"/>
　　逺來朕特召見面諭願爾等愼修厥徳以繼家聲勉之<lb/>
　　勉之<lb/>
　　　初五日<lb/>
　諭刑部朕於二月二十八日面諭爾部刑獄上闗<lb/>
天和當欽恤民命牽連之人毋得久覊監禁爾等遵朕諭㫖<lb/>
　　釋放數百餘人於本月初三日即大沛甘霖遠近霑足<lb/>
　　可見天人之感㨗如影響莫謂適逢其㑹事屬偶然嗣<lb/>
　　後益當恪遵朕㫖諸事更加詳愼以副朕刑期無刑之<lb/>
<pb n="KR2f0008_WYG_017-4b"/>
　　至意<lb/>
　　　又大學士等奏<lb/>
　皇上至誠至敬感協<lb/>
天心甘雨應時隨禱立霈臣等謹合詞陳賀奉<lb/>
　上諭誠敬二字朕之所勉但恐未能耳朕誠能先天下之<lb/>
　　憂而憂諸卿必獲後天下之樂而樂也與卿等期共勉<lb/>
　　之<lb/>
　　　初六日奉<lb/>
<pb n="KR2f0008_WYG_017-5a"/>
上諭賭博案内有将該旗大臣官員一併議處之例但歩<lb/>
　軍綂領衙門設有捕役緝拏賭博人等而都綂等並無<lb/>
　捕役其該旗人或於僻處同人賭博伊等從何得知若<lb/>
　因一人犯賭遂将該旗大臣官員一併議處似覺無辜<lb/>
　此議處條例殊屬太重著交吏部兵部刑部㑹同八旗<lb/>
　大臣等再行詳定㑹議具奏<lb/>
　　又<lb/>
諭吏部兵部朕命各省督撫提鎭将所知官員保題特為<lb/>
<pb n="KR2f0008_WYG_017-5b"/>
　要缺欲得賢員之故今見凡陞往别省者概不肯令赴<lb/>
　陞任各欲留於本省越次保舉題留者甚多夫天下一<lb/>
　體豈得各分爾我嗣後如係水師營緊要員缺仍許題<lb/>
　請以陞銜留任倘所陞現係要缺而所留之缺並無緊<lb/>
　要一概不許題留<lb/>
　　初九日<lb/>
諭吏部兵部三年一次舉行大計軍政此内有應革職者<lb/>
　若俟部議具題奉㫖之後方行解任其地方逺者為日<lb/>
<pb n="KR2f0008_WYG_017-6a"/>
　　甚久劣員預知被革恐其恣肆妄為嗣後舉行大計軍<lb/>
　　政之時有應革者即令解任若具題之後或有免其革<lb/>
　　職者仍可再行補授<lb/>
　　　十二日署江寧巡撫何天培将疎脱旗犯之解役陸<lb/>
　　　升等援赦具題請<lb/>
　㫖奉<lb/>
　上諭何天培将疎脱逃犯吳大柱之解役援赦具題此逃<lb/>
　　犯係何方何旗人何故脱逃並未聲明著交與大學士<lb/>
<pb n="KR2f0008_WYG_017-6b"/>
　　等行文何天培著聲明緣由若不灼見其罪之輕重則<lb/>
　　應否寛免之處如何可定覽各省督撫奏章内亦有聲<lb/>
　　明緣由者亦有似此含糊不明者大學士等行文各該<lb/>
　　督撫嗣後事有𩔖此者務令聲明緣由<lb/>
　　　十八日<lb/>
　諭凖噶爾台吉䇿妄阿拉布坦爾前者無故侵擾我哈密<lb/>
　　疆界罪在不赦<lb/>
皇考聖意止令邊地防守雖各路發兵原無勦滅凖噶爾之<lb/>
<pb n="KR2f0008_WYG_017-7a"/>
　　意也其後澤卜尊丹巴胡土克圖為爾奏懇<lb/>
皇考欲施恩寛宥所以遣使楚陽托音等諭爾前年爾所遣<lb/>
　　使垂納木喀布厓等至澤卜尊丹巴胡土克圖處轉至<lb/>
　　總督年羮堯軍前送至京師朕定爾平生功罪開示大<lb/>
　　義面諭遣囘今爾深省前非歸誠請罪遣使根敦同楚<lb/>
　　陽托音前來奏辭恭順得遂<lb/>
皇考初心朕意嘉悦爾奏稱惟祈休養生靈闡揚正教為第<lb/>
　　一要務等語爾台吉不過凖噶爾一部落之主尚欲休<lb/>
<pb n="KR2f0008_WYG_017-7b"/>
　　養生靈闡揚正教何况朕天下之主普天之下皆朕土<lb/>
　　率土之濱皆朕臣乎朕特為休養生靈闡揚正教之故<lb/>
　　遣御前總管京城喇嘛班第副查薩克大喇嘛達爾漢<lb/>
　　楚陽托音内閣學士衆佛保副都統扎錫喇嘛錫拉卜<lb/>
　　格春等宣諭若台吉果欲輯寜爾國尚其誠一乃心與<lb/>
　　朕所遣大臣等申定疆圻諸事順理妥議歸於和順朕<lb/>
　　必施恩軫念永逺眷顧仍前通市使命往來爾台吉誠<lb/>
　　能以鮮終為戒其必惟和惟順無貳無疑披瀝悃忱以<lb/>
<pb n="KR2f0008_WYG_017-8a"/>
　期永好不特克協於朕休養生靈至意爾台吉游牧地<lb/>
　方亦永永無虞安居樂業矣特此諭示兼賜爾各色緞<lb/>
　二十七疋<lb/>
　　二十日奉<lb/>
上諭王鼒馬咸厚係新科進士非應得即用之人因年已<lb/>
　将老朕格外施恩越次選授但年老之人戒之在得務<lb/>
　須仰體朕心益加勉勵勤慎供職方不負朕特用之意<lb/>
　嗣後新科進士選授時即将此㫖傳知<lb/>
<pb n="KR2f0008_WYG_017-8b"/>
　　又<lb/>
諭刑部刑獄闗係重大必須虛公詳愼盡得實情不可疎<lb/>
　忽遺漏以致民有寃抑君臣之義本同一體朕視臣下<lb/>
　如手足爾等若遇事有可疑而不能決者不妨面奏待<lb/>
　朕斟酌至當然後施行既不面奏又以私心揣度巧欲<lb/>
　逢迎上意及刑罰不中則退有後言爾等身為股肱大<lb/>
　臣而存此等卑汚之心豈不可恥或朕有未當之處亦<lb/>
　不妨直陳所見人非聖人孰能無過君子之過如日月<lb/>
<pb n="KR2f0008_WYG_017-9a"/>
　之食過而能改善莫大焉朕之不吝改過諒爾諸臣素<lb/>
　所共知凡有功者加之以賞有罪者加之以刑此乃帝<lb/>
　王馭世之大權朕但知因事順應並不先有成見嗣後<lb/>
　爾等皆宜體朕欽恤之意不可自恃己見亦不可彼此<lb/>
　推諉拖累罪人和衷協恭平心静氣毋得有意逢迎務<lb/>
　使用法如衡之平如鑑之明庶幾民不輕犯國無寃獄<lb/>
　以共成咸中有慶之治<lb/>
　　又刑部議奏䕶軍校五十向伊主逞强照例發遣奉<lb/>
<pb n="KR2f0008_WYG_017-9b"/>
上諭此事部内審議俱屬錯謬刑部從前但以五十向伊<lb/>
　幼主逞强請革去䕶軍校以便刑訊含糊具奏朕因准<lb/>
　令審理今看所審之事並未詢問公門度門度知情與<lb/>
　否亦未聲明又云五十刀砍七兒有嘴唇皮破傷痕刀<lb/>
　砍如何只破嘴唇驗傷處亦不明白惟據凖保等任意<lb/>
　拏送便将五十刑訊揆斷擬罪五十係為伊父門度辦<lb/>
　理家務効力年久之人念豢養之恩見幼主有過直言<lb/>
　規諌以致懷恨送部亦未可定此事著交與宗人府大<lb/>
<pb n="KR2f0008_WYG_017-10a"/>
　學士公馬爾賽㑹同刑部問明公門度詳加審究務得<lb/>
　實情具奏再諸王貝勒貝子公等屬下包衣人員俱係<lb/>
　累世効力舊人或念伊先世豢養之恩見幼主有過直<lb/>
　言規諌或因需索不遂并聴小人讒佞之言將効力之<lb/>
　人妄加殘害借端送部治罪則忠直之輩人人箝口而<lb/>
　讒佞小人反得任意横行矣朕君臨天下不使一人負<lb/>
　寃獲罪豈可聴下五旗公等任意肆行毒及無辜乎嗣<lb/>
　後如此等曽在伊先世効力之人幼主無故尋釁妄行<lb/>
<pb n="KR2f0008_WYG_017-10b"/>
　䧟辱借端送部治罪者准其聲明寃抑或赴宗人府或<lb/>
　赴都察院呈訢該衙門奏聞詳審果係寃情或撥於别<lb/>
　旗或撥於他王門下若所訴盡誣當如何加等治罪之<lb/>
　處亦著定議具奏<lb/>
　　二十三日奉<lb/>
上諭正藍旗滿州䝉古漢軍三旗兵丁不能置備器械者<lb/>
　滿州佐領八十一分内兵丁二百一十三名䝉古佐領<lb/>
　二十分内兵丁九十六人漢軍佐領三十二分内兵丁<lb/>
<pb n="KR2f0008_WYG_017-11a"/>
八十名共計三旗兵丁三百八十九名著照依正白旗<lb/>
滿洲例賞銀令其置備其餘他旗賞銀置備器械之處<lb/>
即照依正監旗所奏佐領下人多寡定其數目照數動<lb/>
内庫銀兩賞給此非計其佐領行賞都統等務應身自<lb/>
詳查視其實係不能置備之人賞給令其置備其鑲白<lb/>
旗滿洲兵丁等器械雖經世子𢎞昇奏稱所缺無多已<lb/>
將養馬銀兩那移給與但他旗俱行賞給若不賞給伊<lb/>
旗伊旗下人必怨𢎞昇矣著仍行賞給或補給拴養馬<lb/>
<pb n="KR2f0008_WYG_017-11b"/>
匹之人或給兵丁置偹器械或器械已經置訖存貯以<lb/>
充公用之處著𢎞昇酌量辦理今雖賞給銀兩令其置<lb/>
備器械但於今年十月内㸃看一時爭相置買其價必<lb/>
然倍増未必今年即能備具令於今年十月㸃看一半<lb/>
明年十月再行全看如此則價值不至騰貴而兵丁等<lb/>
亦易於置辦矣但今年㸃看一半其餘一半明年㸃看<lb/>
其中有那移頂替者亦未可定著於明年㸃看時即行<lb/>
閲看兵丁或朕躬親閲或派王大臣閲看之處著八旗<lb/>
<pb n="KR2f0008_WYG_017-12a"/>
　　都統㑹同總理事務王大臣等議奏再從前曽經禁止<lb/>
　　質當盔甲器械等物今再嚴加禁約交與八旗五城於<lb/>
　　京城内外當鋪中所有盔甲器械著以來年正月為限<lb/>
　　此時稍寛其期俾得辦理完給正月以後朕派侍衛官<lb/>
　　員乘其不意將各當鋪稽察倘經察出務將五城官員<lb/>
　　及開當鋪人質當之人併該管人稽察人等從重治罪<lb/>
　　不可不預申禁約或有不肖之徒借此訛詐開當鋪人<lb/>
　亦未可定併應嚴行禁止<lb/>
<pb n="KR2f0008_WYG_017-12b"/>
　　　二十七日禮部奏青海大捷請受朝賀奉<lb/>
　上諭此畨平定青海皆係我<lb/>
皇考所簡用之將軍育養之官兵感恩効力是以克奏膚功<lb/>
　　此特賴<lb/>
皇考所貽謨烈豈可為朕有乎但朕躬者即<lb/>
皇考之繼體朕亦祗得勉從所請俟告祭諸<lb/>
陵後擇日具奏<lb/>
　世宗憲皇帝上諭内閣卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_136-1a"/>
　欽定四庫全書<lb/>
世宗憲皇帝上諭内閣卷一百三十六<lb/>
　　雍正十一年十月<lb/>
上諭十二道<lb/>
　　初三日奉<lb/>
上諭朕賜祭賢良祠大學士張英於本籍著安徽廵撫徐<lb/>
　本前往致祭大學士張廷玉請假回里著給與驛遞夫<lb/>
　馬其所過地方派撥弁兵䕶送並文武官員迎接之處<lb/>
<pb n="KR2f0008_WYG_136-1b"/>
　悉照上年大學士鄂爾泰進京之例至明年回京之日<lb/>
　亦照此遵行<lb/>
　　初四日<lb/>
諭大學士等朕見今年各省秋審人犯有不應緩決之案<lb/>
　經九卿改為情實者甚多於情罪甚為允協督撫為通<lb/>
　省大僚臬司為刑名總匯錄囚定獄何等重大之事豈<lb/>
　可一味因循苟且如各省督撫臬司執法科罪而九卿<lb/>
　詳情平反或九卿據法定議而朕酌奪從寛如此方合<lb/>
<pb n="KR2f0008_WYG_136-2a"/>
　政體豈有執法之官而得於法外任意狥縱者乎督撫<lb/>
　既如此定議若九卿不行改正則朕亦無如之何將殺<lb/>
　人者不死而國法不伸刑罰不中矣今九卿雖然改正<lb/>
　然不將至當不易之理明白曉諭督撫臬司中識見鄙<lb/>
　陋者將謂九卿定議務從苛刻稍存迎合之意遂於可<lb/>
　矜可緩之案槩以情實奏讞其流弊尤不可言俟勾到<lb/>
　事畢爾等將改正各案逐一查明朕另降諭㫖通行申<lb/>
　飭俾各省督撫臬司嗣後悉心定擬庶於政體允合稱<lb/>
<pb n="KR2f0008_WYG_136-2b"/>
　朕祥刑欽恤之至意<lb/>
　　初六日奉<lb/>
上諭各省商牙雜稅固有關國課亦所以便民是以各省<lb/>
　額設牙帖俱由藩司衙門頒發不許州縣濫給所以防<lb/>
　増添之弊不使遺累於商民也近聞各省牙帖歲有增<lb/>
　添即如各集場中有雜貨小販向來無藉牙行者今槩<lb/>
　給牙帖而市井奸牙遂恃此把持抽分利息是集場多<lb/>
　一牙户商民即多一苦累况牙帖納稅每歲無多徒滋<lb/>
<pb n="KR2f0008_WYG_136-3a"/>
　煩擾甚非平價通商之本意著直省督撫飭令各該藩<lb/>
　司因地制冝著為定額報部存案不許有司任意增添<lb/>
　嗣後止將額内各牙退帖頂補之處查明換給新帖再<lb/>
　有新開集場應設牙行者酌定名數給發亦報部存案<lb/>
　如此則貿易小民可永除牙户苛索之弊矣<lb/>
　　又奉<lb/>
上諭硝磺為軍噐火藥之用例禁甚嚴聞河南地方有出<lb/>
　産焰硝之處往往小販經紀在該處以雜項貨物零星<lb/>
<pb n="KR2f0008_WYG_136-3b"/>
　易換赴隣省售賣現據湖北各屬盤獲究其由來不曰<lb/>
　羅山縣即曰信陽州兼有供稱自河南各處地方換來<lb/>
　不知州縣名目者朕思河南之硝既私行於楚北則其<lb/>
　私行於附近各省更不待言此皆向來地方官未曾實<lb/>
　力查禁之故著河東總督王士俊飭令各屬稽查嚴禁<lb/>
　不得仍蹈前轍<lb/>
　　又大學士等以緩決人犯馬四超一案請<lb/>
㫖奉<lb/>
<pb n="KR2f0008_WYG_136-4a"/>
上諭馬四超著予勾盗犯越獄傷人兇惡已極而廵撫擬以<lb/>
　緩決殊為失當朕前日所降諭㫖言為大臣必須務其大<lb/>
　者如良善之民至於凍餒老者不得遂其養㓜孤不得遂<lb/>
　其長此是何等可憐可憫説至此處眞可垂淚是朕之責<lb/>
　亦即諸大臣之責比之活一兇殘之人孰重孰輕孰是孰非<lb/>
　事理顯然無可疑惑今人多被識見䝉蔽每謂寛宥一人<lb/>
　可以積徳䕃及子孫此天道之必無者朕非好殺亦豈好<lb/>
　嚴若寛縱此等以為仁厚便非公正之道朕此心只有一<lb/>
<pb n="KR2f0008_WYG_136-4b"/>
　公字但未能從心所欲不踰矩惟思勉强行之耳十一<lb/>
　年以來朕之本心朕之行事大臣等所共知共見爾諸<lb/>
　大臣能以朕之心辦理天下國家之事朕實嘉頼焉<lb/>
　　初七日奉<lb/>
上諭凡因姦致死本婦者向來律無正條俱引因姦威<lb/>
　逼人致死之例擬斬監候秋後處決但其間情事不同<lb/>
　如係强姦既成本婦羞忿自盡者擬以斬候固屬恰當<lb/>
　若强姦不遂將本婦立時殺死如此淫兇之犯實與光<lb/>
<pb n="KR2f0008_WYG_136-5a"/>
　棍無異非立斬不足以蔽其辜至於强姦未成或但經<lb/>
　調戱本婦即羞忿自盡者非引照擬抵固無以慰貞魂<lb/>
　而一例擬斬監候又覺未為平允似應擬絞監候至秋<lb/>
　審時將監候人犯俱以情實請㫖庶為輕重得宜朕意<lb/>
　如此著大學士九卿㑹同詳議具奏<lb/>
　　初十日奉<lb/>
上諭聞山東武城縣地方夏間被水運河衝開一口灌入<lb/>
　民田城牆衝倒七十餘丈現今積水未消商賈遶道二<lb/>
<pb n="KR2f0008_WYG_136-5b"/>
　麥不能耕種該知縣王殿顯居官玩惰毫不經心而該<lb/>
　撫岳濬布政使鄭禪寳身為大吏於屬員賢否既漫無<lb/>
　覺察於民生休戚亦並不闗切如從前髙宻縣知縣蔣之<lb/>
　蘭等種種貪劣岳濬竟置若罔聞直至總督王士俊察出<lb/>
　叅奏始列名題恭今武城縣知縣王殿顯漠視民瘼溺<lb/>
　職已甚岳濬等又並不叅處是伊等於地方事務直視<lb/>
　如秦越矣縱人言不及其何以自安著嚴行申飭其武<lb/>
　城縣被水地方著岳濬速委幹員前徃確查即行酌量<lb/>
<pb n="KR2f0008_WYG_136-6a"/>
　料理務令小民不致失所至被衝城垣應作何修理運<lb/>
　河兩岸應作何堵築以防河水泛溢之處著該督撫㑹<lb/>
　同總河朱藻等妥議具奏<lb/>
　　又理藩院奉<lb/>
上諭聞今年科爾沁等扎薩克旗分所種之穀被霜收成<lb/>
　甚薄此等旗分連年歉收伊屬下人等或有度日艱難<lb/>
　者亦未可定爾等查明當如何賑濟養贍之處即預行<lb/>
　辦理<lb/>
<pb n="KR2f0008_WYG_136-6b"/>
　　十四日奉<lb/>
上諭浙江杭嘉湖三府上年偶被水災兼以飛蝗傷稼朕<lb/>
　特沛恩施將應完漕米分年帶徵發帑賑恤黎民已不<lb/>
　致失所惟是本地所産米石不敷本地食用現今年嵗<lb/>
　雖獲豐收而上年借糶倉穀恐一時未能買補足數明<lb/>
　歲青黃不接時尚須米石酌撥平糶以濟民食不可不<lb/>
　預為籌備著將杭嘉二府屬本年額征漕米各截留五<lb/>
　萬石存貯備用再湖州府之歸安烏程二縣聞今嵗收<lb/>
<pb n="KR2f0008_WYG_136-7a"/>
　成稍歉所産米糧尤應留為本地之用著將兩縣本年<lb/>
　分應徵漕米一十八萬餘石竝帶徵雍正十年分漕米<lb/>
　七千六百餘石一併照部定折價改徴銀兩解部著該<lb/>
　督程元章嚴飭地方官實力奉行毋得縱令書役人等<lb/>
　額外需索以仰副朕加惠黎民之至意<lb/>
　　十九日奉<lb/>
上諭從來明刑所以弼教除暴所以安良何恩何怨何寛<lb/>
　何嚴處之無心並非二事但凖乎天理善亦不為慈能<lb/>
<pb n="KR2f0008_WYG_136-7b"/>
　協乎人情殺亦不為忍朕臨馭萬方日夕乾惕念不能<lb/>
　一道同風俾吾民各安生理免於刑戮每以自咎所望<lb/>
　内外諸大臣務識大體持正秉公存刑期無刑之心執<lb/>
　辟以止辟之法先使民不敢犯俾無漏網之姦兇繼則<lb/>
　導人不為漸化嚮風之頑懦如此設施尚待年月雖不<lb/>
　敢遽望刑措或庶幾可移習俗應知刑即是教怨即是<lb/>
　恩蓋稂莠不鋤則嘉禾不植義刑義殺正所以仁育仁<lb/>
　懷自古至今固莫之能易者朕十年以來於一切刑獄<lb/>
<pb n="KR2f0008_WYG_136-8a"/>
莫不虛衷歛息詳愼推研凡情有可原者務從緩減而<lb/>
意非主寛凡法無可貸者便依斬絞而意非主嚴本無<lb/>
成見惟其自取朕每接見廷臣並訓諭督撫大吏亦諄<lb/>
切講求反復開示諒已悉朕心喻朕㫖矣今者秋審大<lb/>
典詳覽直省各册如雲南絞犯中懷逼索陸起雲銀兩<lb/>
連毆斃命絞犯薩得搜殺遺孤並將匿孤之阿竒連戳<lb/>
致斃貴州斬犯阿半爭産糾殺致斃三命絞犯喜生與<lb/>
簡尚志爭奪林坎將養媳連毆斃命誣頼打死絞犯王<lb/>
<pb n="KR2f0008_WYG_136-8b"/>
景刀砍族兄復將伊妻砍斃誣頼强姦致死絞犯宇枯<lb/>
踞住宇奈家强佔沙出磨為妻復持標將阿舗戳死四<lb/>
川絞犯朱成林率衆扛搶楊小妹至家强逼成姦且持<lb/>
刀拒捕砍毆楊載坤夫婦多傷斬犯熊二蓄意圗姦致<lb/>
傷人命廣西絞犯權特羅挾讐將藍鳴鳯殺死廣東斬<lb/>
犯岑達誣枉呉亞士為盜主使毆斃復又栽贓誣陷絞<lb/>
犯黄文翔窩盜分贓反捉人拷打勒贖並毁人墳擅封<lb/>
民舗福建斬犯張苞行竊拒捕傷斃事主斬犯李三放<lb/>
<pb n="KR2f0008_WYG_136-9a"/>
火焚寮将周維揚燒死絞犯鍾廣周調戱蔡氏連戳鍾<lb/>
廷堅斃命絞犯翁徳誣頼楊來拒捕毒打致斃又勒索<lb/>
差禮逼楊來之父楊髙將女孫賣銀收受絞犯蕭宜念<lb/>
誣指蔡伯成為賊復主令綑打斃命湖北絞犯杜錫三<lb/>
將張文習勒死圗頼復將伊妻劉氏毒死湖南絞犯陳<lb/>
儒勝致死宗佐坤復剝取衣服棄屍水中絞犯嚴惠之<lb/>
商賣趙任康妻子將趙任康推落水中殞命陜西絞犯<lb/>
劉世銀勒死伊妻背往劉世顯家希圖抵頼斬犯扎的<lb/>
<pb n="KR2f0008_WYG_136-9b"/>
身為番目聚衆殺死番民六命江西絞犯張遜騫挾嫌<lb/>
誣指王子才為賊致斃二命絞犯頼半斤面將蕭矮孜<lb/>
强行鷄姦不從刀砍斃命絞犯陳正典因圖親嬸胡氏<lb/>
産業將胡氏拴縛强嫁胡氏誓不成婚投繯殞命浙江<lb/>
絞犯詹玉書懷忿主使毆斃何品成江南斬犯慧明與<lb/>
王氏通姦懷妬毆斃東岩絞犯費叙戳死姪女主使費<lb/>
賢誣控張品斬犯李國輔假冒職官詐傳㫖意斬犯黄<lb/>
望有心致死黄永壽持棍連擊斃命絞犯張珍將陳大<lb/>
<pb n="KR2f0008_WYG_136-10a"/>
誣拷索詐致逼縊死絞犯馬成揑贓誣良致斃張二河<lb/>
南斬犯李三行竊拒捕復行越獄山東絞犯董超將梁<lb/>
韶非刑綁打以致斃命絞犯周宗璜揑指族嫂趙氏有<lb/>
姦繩縛攢毆殞命絞犯王在因張王氏責伊妹姦情遂<lb/>
將張王氏連毆斃命絞犯公英因圗姦張氏不從立時<lb/>
致死斬犯馬四超勒斃禁卒越獄潛逃山西絞犯王順<lb/>
將幼女石二姐兒拉抱回家持刀恐嚇强姦以上諸犯<lb/>
皆窮兇極惡殘毒姦淫法無可貸情無可原而各該督<lb/>
<pb n="KR2f0008_WYG_136-10b"/>
撫槪擬緩決並無勘語且有上次定情實而今年又自<lb/>
改緩決者有監候年乆之犯而每年秋審忽擬情實忽<lb/>
擬緩決者有本定緩決因部改情實即照擬情實本定<lb/>
情實因部改緩決即照擬緩決者業經九卿法司覆加<lb/>
詳核逐一改定試問該督撫等讞獄録囚何等重大事<lb/>
豈竟漫不經心耶抑竟毫無定見耶或又以為殺一犯<lb/>
不如活一犯現殺一犯不如遲殺一犯以此為養徳以<lb/>
此為造福則尤淺之甚者也夫封疆大吏為民大父母<lb/>
<pb n="KR2f0008_WYG_136-11a"/>
　利濟安全實有攸頼一夫失所當引為己愆一政未平<lb/>
　當引為己恥水旱災祲以及盜竊癡頑皆當引為己責<lb/>
　無可推卸朕實存此心執此行以望諸臣工匡佐承宣<lb/>
　俾徳意廣敷萬姓䝉福至於殺人者死國有常刑儻殺<lb/>
　人者不死則寃死者何伸况不殺殺人者將殺人者益<lb/>
　衆誰使殺之已且為罪首縱不思明罰勅法憲典無私<lb/>
　即據報應之成言循環之天理亦寜不大可畏乎朕嘗<lb/>
　謂疎縱之過甚於苛刻姑息之愛等於殘忍但本公誠<lb/>
<pb n="KR2f0008_WYG_136-11b"/>
　之至意達仁義之通權此理大同日乆自見拘迂淺陋<lb/>
　者特未之省耳兹特就刑法一事明白剖示内外諸大<lb/>
　臣見朕此㫖若以為欲嚴是負朕恩若以為欲寛亦辜<lb/>
　朕訓務籌遠大不任法亦不弛刑由此類推庶政皆然<lb/>
　其各深體而勤求之毋忽<lb/>
　　二十二日奉<lb/>
上諭據侍郎那顔泰回京奏稱鄂爾多斯之扎薩克等深<lb/>
　悔伊等上年疎忽之咎不勝愧懼且感朕寛宥之恩皆<lb/>
<pb n="KR2f0008_WYG_136-12a"/>
　黽勉以贖前愆此次料理添𣲖兵丁起身及採買軍<lb/>
　需駝馬等事俱竭力辦理内有原任貝子降為公爵之<lb/>
　齊旺班珠爾羅卜藏於採買馬匹牲畜尤為急公効力<lb/>
　等語鄂爾多斯之扎薩克等自知前愆於此次派兵及<lb/>
　採買馬匹牲畜等事竭力辦理甚屬可嘉除貝勒諾羅<lb/>
　卜扎木蘇已經加恩將伊貝勒之職從寛仍留外其此<lb/>
　次効力勤勞之齊旺班珠爾羅卜藏著加恩奬勵照舊<lb/>
　賞與貝子之職貝勒扎木揚領兵前往行走若好著大<lb/>
<pb n="KR2f0008_WYG_136-12b"/>
　將軍平郡王奏聞從前貝子那毋扎爾色楞旗分派往<lb/>
　兵丁内並無逃走駁回之人此次辦理馬匹牲畜又甚<lb/>
　屬効力著加恩賞給緞十疋銀三百兩<lb/>
　　二十五日奉<lb/>
上諭督撫提鎭為封疆大吏總理軍務糧儲刑名錢榖營<lb/>
　伍汛防等事責任綦重闗係匪輕是以簡命之初頒給<lb/>
　坐名勅書將所管轄地方所節制官員並應行事宜備<lb/>
　細開載令其詳酌施行而督撫提鎮等於奉到之日即<lb/>
<pb n="KR2f0008_WYG_136-13a"/>
　謄黄刋刻通行所屬各為遵守此定例也但國家承平<lb/>
　百年因革損益備極周詳各省州縣衛所有原隸該省<lb/>
　後經改隸隣省者有隣省所屬原聽本省兼轄今已無<lb/>
　須兼理者有文武官弁原係本職後經另改職銜者有<lb/>
　地方改設已乆員缺裁汰多年者而勅書所載仍祗照<lb/>
　舊式繕謄並未另行改定是竟視為具文矣其何所遵<lb/>
　守嗣後頒給勅書該衙門務將督撫提鎭等現在管轄<lb/>
　之地方節制之官弁與任内一切應行事宜逐細查明<lb/>
<pb n="KR2f0008_WYG_136-13b"/>
　詳確開載俾節制經理釐然可據庶不失愼重封疆以<lb/>
　昭職守之至意<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_079-1a"/>
　　欽定四庫全書<lb/>
　世宗憲皇帝上諭内閣卷七十九<lb/>
　　　雍正七年三月<lb/>
　上諭三十道<lb/>
　　　初一日奉<lb/>
　上諭向來外官告病回籍者不復起用朕從愛惜人材起<lb/>
　　見已降㫖定例於該員告病之時該督撫若看其居官<lb/>
　　尚好即於本内聲明俟將來病痊之後赴部引見仍以<lb/>
<pb n="KR2f0008_WYG_079-1b"/>
　　原缺補用文職已有此例文武本屬一體以後武職告<lb/>
　　病者著悉照文職之例行<lb/>
　　　初二日奉<lb/>
　上諭總督田文鏡公忠厯練自蒞任豫省以來撫綏化導<lb/>
　　以實政實心為察吏安民之本是以風清弊絶吏畏民<lb/>
　　懐地方舒暢之氣感召<lb/>
天和數年之中年穀悉登豐稔該督之功實為可嘉兼該省<lb/>
　　紳士庻民風俗向來醇樸又能遵封疆大臣之教人人<lb/>
<pb n="KR2f0008_WYG_079-2a"/>
　　向義輸忠以受<lb/>
上天之恩實可謂良民矣夫因荒歉而蠲免正賦者乃賑窮<lb/>
　　恤困之意若羣黎共敦善行以迓<lb/>
天庥屢歲有秋災祲不作則賞善旌良朕之加恩沛澤更為<lb/>
　　愉快著將豫省雍正七年額徵錢糧蠲免四十萬兩總<lb/>
　　督田文鏡可確查分數通行所屬州縣一體遵奉使閭<lb/>
　　閻均沾實惠朕廣收人材以資吏治每當保舉引見之<lb/>
　　時覺豫省之人較少大約豫省士風器量謹厚有餘而<lb/>
<pb n="KR2f0008_WYG_079-2b"/>
　　才具明通不足今欲加以䇿勵以備國家政事之用著<lb/>
　　田文鏡通行所屬府州縣選其才猷可供任使者不拘<lb/>
　　人數資格秉公舉出該督再加遴選具題奏聞送部引<lb/>
　　見又念中州之民務本力田勤於耕作書經曰若農服<lb/>
　　田力穡乃亦有秋正今日豫省之謂也著該督於常例<lb/>
　　歲舉老農外再令所屬每處各舉一人給以八品頂帶<lb/>
　　以示優奬竝將朕㫖曉諭逺鄉僻壤之民俾共知之<lb/>
　　　又奉<lb/>
<pb n="KR2f0008_WYG_079-3a"/>
上諭各省地方一切應用之公費朕俱令動用公項銀兩<lb/>
　支給不使擾累官民至於賠墊捐助之事屢降諭㫖嚴<lb/>
　行禁止今貴州清查稅課一案裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度名下開報賠墊<lb/>
　銀四兩五錢夫以裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度之瞻顧因循將國家數十萬<lb/>
　之錢糧聽屬員之虧空以為己身沽名邀譽之具今乃<lb/>
　以四金之微開作賠墊之項顯以勒令賠墊之名歸之<lb/>
　於朕而掩其虧耗國帑之罪人之無良莫此為甚著將<lb/>
　此項銀四兩五錢賞給裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度並通行直省督撫倘地<lb/>
<pb n="KR2f0008_WYG_079-3b"/>
　方有應用之費無論多寡俱著從公支給不得令不肖<lb/>
　有司藉口賠墊捐助傷政體而滋弊端<lb/>
　　又川陜總督岳鍾琪奏報平定雷波等處苗蠻奉<lb/>
上諭雷波等處苗蠻狂悖不法勾連惡黨騷擾附近民彞<lb/>
　及官兵到日輒敢抗拒岳鍾琪等調度有方勦撫兼施<lb/>
　俾兇犯全獲從此附近民彝咸得寧輯深屬可嘉所奏<lb/>
　知道了辦理此事之大小文武官弁等著該部查明分<lb/>
　别議叙具奏<lb/>
<pb n="KR2f0008_WYG_079-4a"/>
　　又廣西巡撫金鉷奏蘇英毆死蘇仍將又復潛逃照<lb/>
　　鬭毆殺律絞監候加等治罪擬絞立決奉<lb/>
上諭凡擬罪潛逃之犯應絞者改為立絞應斬者改為立<lb/>
　斬必看該犯本案情罪可惡至秋審時無可寛緩而又<lb/>
　有脫逃之罪方改為即行正法以懲兇頑若本來所犯<lb/>
　情罪尚有可原或因愚昧無知或因不知新定之例一<lb/>
　時起意懼罪潛逃此等之人當仍照本罪擬為監候著<lb/>
　三法司通行各直省督撫一體遵行此本定擬立絞之<lb/>
<pb n="KR2f0008_WYG_079-4b"/>
　蘇英乃因鬭毆起釁非謀故可比且伊被蘇仍將毆打<lb/>
　情急還毆斃命情罪尚輕蘇英著改為應絞監候秋後<lb/>
　處決<lb/>
　　初三日奉<lb/>
上諭聚衆罷市向來定擬有發邊衞永逺充軍者有發邊<lb/>
　外為民者亦有情甚可惡照光棍律即行正法者皆酌<lb/>
　其所犯情罪分别法之輕重情罪允當即為正條此則<lb/>
　撫臣定案之專責也今魏廷珍審擬唐繕等抗糧糾衆<lb/>
<pb n="KR2f0008_WYG_079-5a"/>
　鬨堂罷市一案而引邊外為民之輕律具奏又復奏稱<lb/>
　律例竝無正條其意以為擬重則恐招怨於人擬輕又<lb/>
　恐見駁於部故以律無正條一語巧卸已責獨不思律<lb/>
　無正條不當引確切之例以定擬乎此案仍著魏廷珍<lb/>
　定議具奏<lb/>
　　初四日奉<lb/>
上諭直省各處富戸其為士民而殷實者或由於祖父之<lb/>
　積累或由於己身之經營操持儉約然後能致此饒裕<lb/>
<pb n="KR2f0008_WYG_079-5b"/>
　此乃國家之良民也其為鄉紳而有餘者非由於先世<lb/>
　之留遺即由於己身之俸祿制節謹度始能成其家計<lb/>
　此乃國家之良吏也是以紳衿士庶中之家道殷實者<lb/>
　實居五福之一而為國家所愛養保䕶之人則爾等本<lb/>
　身安可不思孳孳為善以永保其身家乎夫保家之道<lb/>
　若奢侈糜費固非所以善守而慳吝刻薄亦非所以自<lb/>
　全周禮以鄉三物敎萬民有曰孝友睦婣任䘏可知公<lb/>
　財行惠任䘏之義與孝友而竝重者也蓋凡民之情賤<lb/>
<pb n="KR2f0008_WYG_079-6a"/>
者忌人之貴貧者忌人之富彼窮乏之人既游閒破耗<lb/>
自困其生又皆不知已過轉懐忌於溫飽之家若富戸<lb/>
復以慳吝刻薄為心朘削侵牟與小民爭利在太平盛<lb/>
世年穀順成之時固可相安一遇歉荒之時貧民肆行<lb/>
搶奪先衆人而受其害者皆為富不仁之家也逮富家<lb/>
被害之後官法究擬必將搶奪之貧民置之重典是富<lb/>
戸以歛財而傾其家貧民以貪利而喪其命豈非兩失<lb/>
之道大可憫惻者乎朕為此勸導各富戸等平時當以<lb/>
<pb n="KR2f0008_WYG_079-6b"/>
體恤貧民為念凡鄰里佃戸中之窮乏者或遇年穀歉<lb/>
收或值青黃不接皆宜平情通融切勿坐視其困苦而<lb/>
不為之援手如此則富戸濟貧民之急貧民感富戸之<lb/>
情居常能緩急相周有事可守望相助忮求之念既忘<lb/>
親睦之心必篤豈非富戸保家之善道乎從來家國一<lb/>
理若富戸能自保其身家貧民知共衞夫富戸一鄉如<lb/>
此則一鄉永靖一邑如此則一邑長寧是富戸之自保<lb/>
其家猶富戸之宣力於國也朕臨御以來屢經人條奏<lb/>
<pb n="KR2f0008_WYG_079-7a"/>
民間貧富不均請行限田之法乃至逆賊曾靜私著謗<lb/>
書謂方今輕徭薄賦惟利於豪强兼并之家與貧民無<lb/>
涉非復行井田不能養贍百姓等語朕思此等怪謬支<lb/>
離之說乃理勢所萬不能行者夫天下富者一而貧者<lb/>
百以一人之有餘欲濟衆人之不足貧者何由即能成<lb/>
立而富戸無辜已受摧殘矣此乃懐賊害天下之心欲<lb/>
天下之人至於窮苦豈情理中之論乎朕既知其必不<lb/>
可行若但令地方出示曉諭陽奉陰違朕實恥而不為<lb/>
<pb n="KR2f0008_WYG_079-7b"/>
若以不能行之事委之各省督撫以示德於貧民使之<lb/>
感朕恩意而以奉行不力之故歸怨於各督撫等又朕<lb/>
所不忍為者是以特頒諭㫖告誡爾等富戸為富戸者<lb/>
當知己之得於天者甚厚宜存濟人利物之心行救困<lb/>
扶危之事敦睦宗族賙䘏鄉鄰下逮佃戸傭工皆加惠<lb/>
養則人人感其德意即可消患於未萌况積善之家必<lb/>
有餘慶種福果於天地之間子孫必常享豐厚豈不美<lb/>
歟著各省督撫將朕此㫖通行該屬之鄉紳士民人等<lb/>
<pb n="KR2f0008_WYG_079-8a"/>
　共知之料朕赤子良民必不負朕期望之誠意也<lb/>
　　又奉<lb/>
上諭古州等處生苗自古未歸王化其人愚悍性成罔知<lb/>
　法度自恃地形險峻出没靡常擾害居民刧奪行旅雖<lb/>
　無背叛之跡然為地方良善之患亦不淺矣向來石禮<lb/>
　哈等曾以招撫之事奏請朕怙冒萬方豈忍令此地苗<lb/>
　蠻獨在敎化之外祇以石禮哈非能辦理此事之人故<lb/>
　彼時未允其請續經鄂爾泰陳奏前來朕見張廣泗才<lb/>
<pb n="KR2f0008_WYG_079-8b"/>
　具優長周詳縝密必能副朕委任是以諭令辦理今張<lb/>
　廣泗親厯苗境勦撫兼施苗民懐德畏威莫不抒誠歸<lb/>
　嚮使自古未服王化之地均得沾被朝廷之聲教鄂爾<lb/>
　泰張廣泗辦理甚屬可嘉鄂爾泰張廣泗及在事文武<lb/>
　官弁俱著從優議叙其兵丁等著鄂爾泰將帑銀賞賚<lb/>
　具奏<lb/>
　　初五日奉<lb/>
上諭各省佐貳微員有地方職掌緊要者亦有新設新移<lb/>
<pb n="KR2f0008_WYG_079-9a"/>
　　正需料理者必須於衆員中揀選才具稍優熟練事務<lb/>
　　之人方克勝任著各省督撫將佐貳緊要之缺查明具<lb/>
　　奏交與該部註冊遇有缺出該督撫㨂選題請調補如<lb/>
　　本省乏員或將别省現任之員内據所知者題補或請<lb/>
　　㫖揀選永著為例<lb/>
　　　初六日署廣東巡撫傅泰奏監犯病故請按季彚咨<lb/>
　　　奉<lb/>
　上諭審結定擬監犯病故隨報隨題著為定例<lb/>
<pb n="KR2f0008_WYG_079-9b"/>
聖祖仁皇帝臨御六十餘年未嘗更改所以慎重民命恐有<lb/>
　　獄卒凌虐滅口致斃等情也况廣東係山海交錯僻逺<lb/>
　　之區傅泰初任封疆於分内應辦之事尚未能周到何<lb/>
　　暇為此越分陳奏之事且朕日理萬幾不敢稍自暇逸<lb/>
　　正冀為大臣者贊勷鼓舞勵精圖治而傅泰奏稱章疏<lb/>
　　滋煩有凟聖聽等語甚屬不合著將本擲還<lb/>
　　　初八日奉<lb/>
　上諭據岳鍾琪奏稱派出臺站兵丁馬兵一千名步兵一<lb/>
<pb n="KR2f0008_WYG_079-10a"/>
　　千名其皮衣等物亦所必需但與駐防進勦之兵有間<lb/>
　　請照進勦兵丁折半給與等語坐臺兵丁雖與進勦有<lb/>
　　間而塞外戍守亦屬勞苦著照進勦兵丁之例馬兵賞<lb/>
　　銀二十兩步兵賞銀十兩令岳鍾琪於軍需銀内動支<lb/>
　　按名給發<lb/>
　　　又奉<lb/>
　上諭張大有本内有地効其靈之語朕臨御寰區事事仰<lb/>
　　賴<lb/>
<pb n="KR2f0008_WYG_079-10b"/>
天地之恩俯垂眷佑對越嚴恪之心矢諸寤寐日望<lb/>
天地之錫福於朕以及於億萬臣民初不料張大有以地効<lb/>
　　其靈此等妄誕之語見之於章奏也前者河工微員繕<lb/>
　　寫履厯中有河伯効靈字樣朕比時面加切責張大有<lb/>
　　以年久大臣豈猶不知朕心而一任無知之幕客信筆<lb/>
　　妄書全不留心檢㸃以致背理慢神昏憒已極著嚴飭<lb/>
　　行<lb/>
　　　又奉<lb/>
<pb n="KR2f0008_WYG_079-11a"/>
上諭據岳鍾琪奏稱駐防哈密之甘提標兵一百名肅鎮<lb/>
　標兵一百名自康熙五十四年起即在哈密防守又派<lb/>
　令牽䭾押糧傳送公文一應差使至雍正四年始行調<lb/>
　囘在哈密十一年竝未給有鹽菜行糧等語逺戍兵丁<lb/>
　勞苦為甚乃十一年之久總未給有鹽菜行糧從前督<lb/>
　撫諸臣於軍務漫不經心疎漏已甚著將每年兵丁應<lb/>
　領鹽菜行糧四千八百兩合十一年計算令岳鍾琪先<lb/>
　於藩庫内動銀五萬二千八百兩按名補給將從前厯<lb/>
<pb n="KR2f0008_WYG_079-11b"/>
　任未經請給之督撫逐一查出著落分股追賠還項<lb/>
　　初九日奉<lb/>
上諭雲貴兩省營弁内邇來勦撫番彞著有勞績之員甚<lb/>
　多本省要缺題補不患乏人現今陜西賢能官員多派<lb/>
　隨征需人署理著行文雲南總督鄂爾泰於現任千總<lb/>
　内揀選弓馬嫺熟効力行間厯練營務能管轄訓練者<lb/>
　十員不必送部引見即由雲南令往陜西賞給千總俸<lb/>
　祿授為陜西額外千總交與岳鍾琪酌量委署守備事<lb/>
<pb n="KR2f0008_WYG_079-12a"/>
　務其千總員缺鄂爾泰即行拔補將朕此諭亦行文知<lb/>
　會岳鍾琪<lb/>
　　初十日奉<lb/>
上諭自古帝王皆有功德於民雖世代久逺而敬禮崇奉<lb/>
　之心不當弛懈其陵寢所在乃神所憑依尤當加意防<lb/>
　衞勿使䙝慢至於往聖先賢名臣忠烈芳型永作楷模<lb/>
　正氣常留天壤其祠宇塋墓亦當恭敬守䕶以伸仰止<lb/>
　之忱著各省督撫轉飭各屬將境内所有古昔陵寢祠<lb/>
<pb n="KR2f0008_WYG_079-12b"/>
　墓勤加巡視防䕶稽查務令嚴肅潔淨以展誠恪若有<lb/>
　應行修葺之處著動用本省存公銀兩委員料理朕見<lb/>
　厯代帝王皆有保䕶古昔陵寢之勅諭而究無奉行之<lb/>
　實朕於雍正元年恩詔内即以修葺厯代帝王陵寢通<lb/>
　行申飭亦恐有司相沿積習視為泛常嗣後著每年於<lb/>
　歲底令該地方官將防䕶無誤之處結報督撫該督撫<lb/>
　造冊轉報工部彚齊奏聞倘所報不實一經發覺定將<lb/>
　該督撫及地方官分别議處明太祖陵在江寧昔我<lb/>
<pb n="KR2f0008_WYG_079-13a"/>
聖祖仁皇帝屢次南巡皆<lb/>
親臨祭奠禮數加隆著江南總督轉飭有司加意防䕶其明<lb/>
　　代十二陵之在昌平州者自本朝定鼎以來即設立太<lb/>
　　監陵戸給以地畆令其䖍修禋祀禁止樵採<lb/>
聖祖仁皇帝時屢頒<lb/>
諭㫖嚴行申飭著該督轉飭昌平州知州昌平營叅將差委<lb/>
　　人員時加巡視務令地境之内清淨整齊倘陵戸或有<lb/>
　　不敷著該督酌議増添其南北二處陵寢防䕶無誤之<lb/>
<pb n="KR2f0008_WYG_079-13b"/>
　　處亦著該督撫於每年歲底冊報工部彚奏<lb/>
　　　又奉<lb/>
　上諭前有人叅奏御史吳鳴虞居心貪婪恣意苛索於丈<lb/>
　　量華陽縣地畝時以貢生李璋田地指為欺隱鎖押三<lb/>
　　日勒銀六十兩又於丈量成都縣地畝時有明臣楊廷<lb/>
　　和墳墓祭田坐落新都縣界連成都被刁民劉宗漢越<lb/>
　　界侵佔冒首荒田九百五十塊彼此搆訟吳鳴虞聽劉<lb/>
　　宗漢賄囑得銀八十兩竟將楊姓墳田斷給劉宗漢復<lb/>
<pb n="KR2f0008_WYG_079-14a"/>
將地主楊又時批令新繁縣枷責發落經成都府知府<lb/>
王<graphic n="KR1397" url="https://raw.githubusercontent.com/kanripo/KR-Gaiji/master/images/KR1397.png" mimeType="image/png"/>訪查此案多有偏屈當即詳報撫臣批發成都新<lb/>
都兩縣會勘現在查審又將金堂縣監生張元鑣鎖押<lb/>
因伊餽送小菜禮物遂成契交張元鑣家道殷實暗送<lb/>
銀二百兩不敢聲揚雖以小菜為名而形迹顯著其為<lb/>
暮夜之金無疑又假手書役弓算人等於金堂縣地方<lb/>
索取里甲工價每畝五釐八釐不等似此濫斷詞訟苛<lb/>
責富民貪婪無狀在成都省會之區尚敢索取財物則<lb/>
<pb n="KR2f0008_WYG_079-14b"/>
勘丈各府其嚇詐賄賂諒必更無底止且分丈各員如<lb/>
高維新等已經事竣而吳鳴虞遷延時日無非藉勘丈<lb/>
之名為自肥之計等語吳鳴虞納賄婪贓款蹟纍纍朕<lb/>
正訝憲徳身為巡撫親在地方何以不行叅奏今覽奏<lb/>
摺將吳鳴虞各欵據實奏聞不為徇隠甚是吳鳴虞著<lb/>
革職其高紱王<graphic n="KR1397" url="https://raw.githubusercontent.com/kanripo/KR-Gaiji/master/images/KR1397.png" mimeType="image/png"/>所報各款及朕所聞劣蹟竝伊在川<lb/>
苛索不法之處俱著憲徳一一查明嚴審定擬具奏聞<lb/>
高維新丈量之事已竣其吳鳴虞勘丈未竟辦理不妥<lb/>
<pb n="KR2f0008_WYG_079-15a"/>
　之處著交與高維新悉心料理<lb/>
　　十三日奉<lb/>
上諭鹽塲大使及河工効力官員必須身家殷實之人始<lb/>
　免累商剝民及侵帑誤工等弊是以在部揀選之時皆<lb/>
　令取具同鄉京官印結保其家道殷實然後命往辦事<lb/>
　所以防冒濫而收實效也聞從前揀選之人取具印結<lb/>
　時竟有徇情受囑將竝無身家之人濫行出結者似此<lb/>
　則是取結者以請託而竊功名出結者顧私交而忘公<lb/>
<pb n="KR2f0008_WYG_079-15b"/>
　義其罪誠不可逭查定例鹽塲大使及河工効力等官<lb/>
　到任之日該管上司將果否家道殷實之處行文移查<lb/>
　本籍地方例雖如此但恐視為具文含糊塞責嗣後著<lb/>
　實力奉行毋得絲毫假借倘行查本籍其家道竝不殷<lb/>
　實具奏到日即將本人及出結之同鄉官一幷革職若<lb/>
　有賄囑等情仍審明按律治罪倘本籍不據實查明扶<lb/>
　同回覆將來别經發覺或有應賠之項本人無力賠補<lb/>
　亦必將本籍之大小官員分别從重議處至出結之官<lb/>
<pb n="KR2f0008_WYG_079-16a"/>
　必用主事以上之員其微末京職槩不准出結<lb/>
　　十四日奉<lb/>
上諭從前屢降諭㫖禁止賭博京城内外稽察甚嚴聞游<lb/>
　手不法之徒潛往通州天津公然犯禁聚賭其賭具之<lb/>
　所從來有司亦不究問又如京城禁止宰牛鬭鷄及畜<lb/>
　養鵪鶉等事而無賴之輩則於通州天津地方仍敢擅<lb/>
　宰耕牛私開鬭局文武官吏漫無覺察又聞京城禁賭<lb/>
　而好賭之人隨潛匿於四鄉無人禁約似此陽奉陰違<lb/>
<pb n="KR2f0008_WYG_079-16b"/>
　有干法紀通州天津二處之人五方雜處易於容留匪<lb/>
　類通州有倉塲侍郎衙門又有副將駐劄均當與知州<lb/>
　等一體管理稽查違禁等事倘不實心稽查致有疎縱<lb/>
　朕差侍衞御史等拏獲定將該侍郎副將知州等分别<lb/>
　嚴加議處天津有總兵巡鹽御史及道員等官亦照通<lb/>
　州之例行至近京鄉村中若有賭博等情該管汛地文<lb/>
　武各員不得辭其責一經發覺決不寛貸<lb/>
　　又奉<lb/>
<pb n="KR2f0008_WYG_079-17a"/>
上諭朕為在京八旗兵丁悉心籌畫其家若有吉凶之事<lb/>
　需用之費無所取辦一時拮据實為可憫特給内庫銀<lb/>
　兩令王大臣等營運生息以備兵丁一時之用今思外<lb/>
　省駐防之滿洲漢軍兵丁等亦當一體加恩江寧杭州<lb/>
　西安京口荆州廣東福建寧夏右衞共九處每處賞銀<lb/>
　二萬兩天津河南潼關乍浦成都共五處每處賞銀一<lb/>
　萬兩俱著於布政司庫内支給交與該將軍副都統等<lb/>
　公同存貯營運生息如該處駐防兵丁家有吉凶之事<lb/>
<pb n="KR2f0008_WYG_079-17b"/>
　將息銀酌量賞給以濟其用其本銀永逺為存公生息<lb/>
　之項不令繳還該將軍副都統等務須盡心辦理使兵<lb/>
　丁均霑實惠倘該管大臣官員有私自侵蝕那移或委<lb/>
　任非人以致本利虧缺者定行從重治罪仍於該管及<lb/>
　委用等官名下嚴追還項其營運利息之處亦必公平<lb/>
　辦理倘指稱官銀名色或佔奪百姓行業或重利刻剝<lb/>
　閭閻與商賈小民爭利擾累地方著各督撫不時稽查<lb/>
　即行叅奏倘督撫徇隱不奏經朕訪聞必將該督撫一<lb/>
<pb n="KR2f0008_WYG_079-18a"/>
　　併議處此項本利銀兩每年出入之數交與在京八旗<lb/>
　　都統副都統查核一旗或管一省或管二省著怡親王<lb/>
　　大學士等酌量派定每年於歲底各省該管大臣官員<lb/>
　　等造冊齎送各該旗查核奏聞再各省督標撫標提標<lb/>
　　兵丁等亦倣此例每標或給銀一二萬兩或給銀數千<lb/>
　　兩按照兵丁之額數分别銀兩之多寡亦著怡親王大<lb/>
　　學士等酌量派定其銀即交與各該督撫提督委員料<lb/>
　　理以惠濟兵丁一切照駐防之例行其前後接任之時<lb/>
<pb n="KR2f0008_WYG_079-18b"/>
　　將此造入交代冊内查核至於各省鎮標兵丁等一時<lb/>
　　難以遍及候朕酌量國用之出入次第加恩陸續降㫖<lb/>
　　　又奉<lb/>
　上諭嘗思歲時雨暘之各地不同者其故或由於朝廷政<lb/>
　　事有所闕失或地方官吏乖其職守或民間習俗澆漓<lb/>
　　人心偽薄皆足上干<lb/>
天和致成災祲此理數之必然纎毫不爽者數年以來朕已<lb/>
　　諭之詳矣上年直隸通省地方收成豐稔惟宣化府所<lb/>
<pb n="KR2f0008_WYG_079-19a"/>
屬之宣化懐來保安三州縣交界之處廣約四十里長<lb/>
約百里獨愆雨澤頗覺亢旱朕心即疑地方官民恐有<lb/>
招致之由秋間口北道王棠來京朕令進見曾經諭及<lb/>
今據王棠摺奏宣化懐來保安等處去年夏秋亢旱今<lb/>
春他處皆得瑞雪而此地獨少二月間臣因公出境勘<lb/>
得鷄鳴驛新保安之間有古惠民渠一道灌田數百餘<lb/>
頃旗民互訟厯三十餘年未曾結案臣詳勘渠道先剖<lb/>
曲直繼將上年所奉上諭再四宣布勸使回心一時旗<lb/>
<pb n="KR2f0008_WYG_079-19b"/>
民人等頂頌皇仁即時感悟分渠共溉永息爭端果於<lb/>
三月初一二等日連降瑞雪平地尺餘春耕有賴萬民<lb/>
稱慶等語王棠此奏實乃天人感應㨗於影響之至理<lb/>
不可視為渺茫蓋人之所以為心即天之所以為心倘<lb/>
一方之中彼此猜嫌搆爭起訟人懐不平之氣斯天地<lb/>
之氣亦鬱然湮塞於一方不能和暢寛舒有不雨暘失<lb/>
序者乎嘗見愚民之情罔知自省每以旱潦不齊之故<lb/>
專歸咎於朝廷夫<lb/>
<pb n="KR2f0008_WYG_079-20a"/>
天心仁愛下民雨暘旱潦乃億兆生命所關如果人君一身<lb/>
　　有過則彼蒼所以降之罰者當自有道豈忍移其咎於<lb/>
　　下民而加以水旱之災使無辜之億萬生靈悉受困厄<lb/>
　　乎即如直隸地方全省豐收而宣化百里之間獨以民<lb/>
　　氣不和致罹荒歉此即近事之顯然昭著者其他與此<lb/>
　　相𩔖之處不可勝數古聖有言萬方有罪罪在朕躬朕<lb/>
　　躬有罪無以萬方今朕此言非為人君寛解而推缷其<lb/>
　　責於臣民也君民上下原為一體嘗見直省督撫官員<lb/>
<pb n="KR2f0008_WYG_079-20b"/>
　　等每遇年歲豐登輒曰此皇上之洪福也此語朕從不<lb/>
　　受朕無自私之福以天下人之福為福若吏治澄清民<lb/>
　　風淳厚以致時和年豐天下人各受其福即朕之福也<lb/>
　　若官吏壊法營私黎庻囂陵成習以致召為災異此皆<lb/>
　　用人不得其當化導未盡其方天下不能共受其福即<lb/>
　　朕之歉於福也人君原無可諉之責而臣民自有各盡<lb/>
　　之道朕以實心實政乾惕於上天下臣民果能黽勉修<lb/>
　　省同歸於善以感召於下則太和之氣流行於宇宙間<lb/>
<pb n="KR2f0008_WYG_079-21a"/>
　　災沴何自而生雨雪應時而降人歌樂利百室盈寧以<lb/>
　　同受<lb/>
上天之慈惠豈不美歟著各省督撫通行所屬咸使聞知<lb/>
　　　十九日山西巡撫石麟遵<lb/>
　㫖訊問高成齡將李大成等改擬緩決口供具奏奉<lb/>
　上諭據高成齡供稱雍正五年秋審將李大成等改為緩<lb/>
　　決時蔣泂曾說恐怕站不住成齡說我們是漢人可以<lb/>
　　擔得住等語凡審擬各案本人有一定之罪國家有一<lb/>
<pb n="KR2f0008_WYG_079-21b"/>
　　定之法輕重出入之間不容絲毫假借方為明允如何<lb/>
　　有擔得住擔不住之分然則擔得住便可以枉法擔不<lb/>
　　住便可以濫刑乎即論擔當亦應是滿洲至於漢人有<lb/>
　　何功勞出乎滿洲之上而高成齡以為滿洲不能擔者<lb/>
　　漢人能擔此語甚不可解又據高成齡供稱因想李大<lb/>
　　成等肆行不法係塞思黑平日縱容所致且所毆之人<lb/>
　　未至斃命遂改緩決等語李大成等在山西地方倚勢<lb/>
　　横行毆打生員百姓搶奪財物其罪實不容誅是塞思<lb/>
<pb n="KR2f0008_WYG_079-22a"/>
黑有塞思黑之罪李大成等有李大成等之罪安得以<lb/>
塞思黑既死遂將衆人之罪歸於一人以行其開脫之<lb/>
奸計乎若云所毆之人未曾斃命從來刑罰之重輕以<lb/>
情罪為斷故鬭毆殺人者往往得邀寛典而光棍訛詐<lb/>
不必致命律條定為立決高成齡獨不知之乎從前伊<lb/>
都立將李大成等定擬立斬時高成齡現為山西布政<lb/>
使若果擬罪不當高成齡何以扶同附和定此大案若<lb/>
從前審擬既屬情罪允當則後來之枉法改輕者又何<lb/>
<pb n="KR2f0008_WYG_079-22b"/>
心乎高成齡在朕前保薦之人即係阿其那素日之西<lb/>
席而又枉法袒䕶李大成等不法之徒則其瞻顧匪黨<lb/>
情弊顯然昔年阿其那塞思黑罪案原經詢問内外臣<lb/>
工衆志僉同合詞陳奏今觀高成齡之情狀若此其心<lb/>
中必有異議且伊鑽刺多人在朕前為之保薦明係沽<lb/>
名邀譽大奸大詐如楊名時裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度之流似此狡獪欺<lb/>
罔不得不行窮究以警邪慝著石麟將諭㫖内各條一<lb/>
一嚴加詰問如高成齡不吐實情即加刑訊<lb/>
<pb n="KR2f0008_WYG_079-23a"/>
　　二十日奉<lb/>
上諭徽州府知府沈一葵係從前諾岷題補沁州知州之<lb/>
　員又經蔣泂遵㫖保舉朕調來引見看其人辦事有才<lb/>
　克勝知府之任今據魏廷珍奏稱沈一葵操守有餘而<lb/>
　才幹不足請以部屬改補等語魏廷珍此奏與沈一葵<lb/>
　之為人不相符合揣伊之意不過欲避庇䕶屬員之名<lb/>
　故以沈一葵塞責而不顧人才之屈抑豈大臣公明察<lb/>
　吏之道魏廷珍又稱通省無一可題補知府之人朕之<lb/>
<pb n="KR2f0008_WYG_079-23b"/>
　諭㫖令於同知以下知縣以上㨂選保舉則其途甚廣<lb/>
　且魏廷珍在任已久豈無素知之一人可膺保薦者是<lb/>
　其為己瞻顧之私心絲毫未改今伊既行推諉沈一葵<lb/>
　在晉省居官多年著調補汾州府知府觀其勝任與否<lb/>
　汾州府知府竇容恂乃該撫石麟奏稱辦事勤敏無忝<lb/>
　職業者著調補徽州府知府<lb/>
　　二十一日奉<lb/>
上諭士子讀書明理為庻民坊表若昧於急公奉法之義<lb/>
<pb n="KR2f0008_WYG_079-24a"/>
抗糧逋賦導民為非其害在於人心風俗不止虧缺國<lb/>
課而已是以内外大小臣工為此條奏者甚多今經禮<lb/>
部翰林詹事科道等定議士子春夏未完之錢糧分為<lb/>
三限初限不完責比家僕二限不完發學扑責三限不<lb/>
完州縣傳集敎官當堂扑責秋冬未完之錢糧亦分三<lb/>
限初限不完發學扑責二限不完州縣傳集教官當堂<lb/>
扑責三限不完詳請褫革嚴行追比等語朕思責革之<lb/>
罪雖皆本人之自取然一經笞杖則難洗終身之辱一<lb/>
<pb n="KR2f0008_WYG_079-24b"/>
經褫革則永無上進之階諸生縱不自惜其身名朕則<lb/>
深為諸生憫惜之也聞各處催徴之例不同有責比催<lb/>
糧之差役者有扑責欠糧之本身者現年錢糧每至十<lb/>
月不完方將糧戸懲責是五月未曾完半雖在百姓未<lb/>
必便行鞭扑今以此施於士子似覺稍過況生監之中<lb/>
貧富不同富戸故意抗違實法無可貸而貧生未能依<lb/>
限則情尚可原今應如何分别貧富使富者不得藉口<lb/>
以愆期貧者得稍紓其力霑沐朝廷體恤之恩而國賦<lb/>
<pb n="KR2f0008_WYG_079-25a"/>
　　又不至於拖欠大約各省土俗人情既難齊一而規條<lb/>
　　期限亦未必盡同著該督撫各就本省情形秉公詳察<lb/>
　　悉心定議務期寛嚴得當永逺可行倘該督撫内别有<lb/>
　　所見可以仰副朕矜憐貧寒之士子而又懲戒頑富之<lb/>
　　劣衿者亦著詳悉陳奏<lb/>
　　　二十二日奉<lb/>
　上諭前朕聞得滿洲革退翰林車松出外行走竝到蘇州<lb/>
　　等處特命尹繼善嚴加查訪今據尹繼善摺奏查得車<lb/>
<pb n="KR2f0008_WYG_079-25b"/>
　　松於上年五月從京起身到揚州曾拜鹽道朱一鳳隨<lb/>
　　往浙江理事同知車柏衙門留住數月又往湖州湖州<lb/>
　　府知府唐紹祖備船相送路過蘇州與原任翰林陳珣<lb/>
　　在虎邱飲酒盤桓十數日由揚州僱車回京等語車松<lb/>
　　昔為翰林在<lb/>
聖祖仁皇帝時以粗鄙浮躁革退官職後因修書議叙補授<lb/>
　　刑部主事伊在刑部又不實心任事是以革任今以廢<lb/>
　　官家居不肯安分守法竝未向本旗告假擅自出京潛<lb/>
<pb n="KR2f0008_WYG_079-26a"/>
　行遊蕩遍厯江浙干謁地方官員甚屬可惡車松著革<lb/>
　職拏問將伊在外干求需索及生事不法之處一一嚴<lb/>
　審竝行文詢問所過地方官員令其據實首出免其處<lb/>
　分如有隱諱别經察出決不寛貸<lb/>
　　又九卿議覆條奏强盜發覺將同居之父兄分别擬<lb/>
　　罪奉<lb/>
上諭凡交部議覆案件理應詳悉定議方為周備此本所<lb/>
　議清查盜源一案原條陳内請究問同居之父兄伯叔<lb/>
<pb n="KR2f0008_WYG_079-26b"/>
　而部議止言父兄而不及伯叔其同居之弟亦未議及<lb/>
　大凡子弟之為盜賊者若親屬果不知情雖父兄亦所<lb/>
　當宥若知情隱匿雖伯叔亦豈容寛今部議甚屬疎漏<lb/>
　著另議具奏<lb/>
　　二十五日刑部奏禁卒馬七等踈脫盜犯分别擬罪<lb/>
　　奉<lb/>
上諭重犯越獄脫逃大有關於國法年來屢降諭㫖申飭<lb/>
　各省大小官員等各知儆惕防範疎縱者已少今安徽<lb/>
<pb n="KR2f0008_WYG_079-27a"/>
　所屬仍有公然犯法之事皆由魏廷珍因循怠忽不能<lb/>
　督率教訓官吏之所致此案越獄之犯著交與魏廷珍<lb/>
　嚴行緝拏勒限一年如逾限不獲將魏廷珍嚴加議處<lb/>
　　二十七日奉<lb/>
上諭楊以寧一案經留保哈爾紀善察審其勒索耗穀之<lb/>
　處擬以杖流因係奉㫖擢用之員加倍治罪擬絞監候<lb/>
　又因黨附阿克敦等以楊文乾病故為快於本罪上再<lb/>
　加倍治罪擬斬監候等語法司議覆亦遂照留保等所<lb/>
<pb n="KR2f0008_WYG_079-27b"/>
　擬具奏凡官員内不拘資格加恩擢用之人日後居官<lb/>
　不法所以降㫖重治其罪者竝非因朕心之忿怒也蓋<lb/>
　以從前加恩擢用之時原出於朕至公之心為吏治民<lb/>
　生起見伊等既已受知於朕若從此黽勉上進功名未<lb/>
　可限量乃竟自暴自棄至於貪贓犯法即加重懲無可<lb/>
　憫惻況伊既加倍受恩則有過亦當加倍受罰此一定<lb/>
　之理且使天下共知朕賞罰至公之心朕之本意如此<lb/>
　楊以寧係蔡珽保薦之人朕加特恩由知縣擢用知府<lb/>
<pb n="KR2f0008_WYG_079-28a"/>
　乃於署事任内以欺罔貪婪被叅明係因蔡珽處分心<lb/>
　懐怨望故爾營私敗檢及至被叅之後仍然不知畏懼<lb/>
　又黨附阿克敦等往來拜會以大臣之病故為快似此<lb/>
　目無法紀行同光棍其應行擬斬之處甚多按其背恩<lb/>
　怨望之罪固應擬斬即按其交結邪黨紊亂朝政之罪<lb/>
　亦當擬斬今不按其本罪定擬而先引輕條後云加倍<lb/>
　又云再行加倍從來無此定罪之體顯欲攪擾朕從重<lb/>
　治罪之諭㫖留保哈爾紀善著交部嚴察議奏凡察審<lb/>
<pb n="KR2f0008_WYG_079-28b"/>
　案件既令法司議覆即應將原奏錯悞之處更改具奏<lb/>
　今三法司悉照留保等原議具奏甚屬不合著交部察<lb/>
　議楊以寧之案著三法司另議具奏<lb/>
　　二十八日奉<lb/>
上諭覃𢎞發係宜山縣越逃之重犯多年未獲今思恩縣<lb/>
　知縣林協聞其潛歸親帶兵捕前往擒解甚屬可嘉著<lb/>
　從優議敘<lb/>
　　又<lb/>
<pb n="KR2f0008_WYG_079-29a"/>
　諭土司田旻如從前聞爾在地方頗不安靜臣工等叅奏<lb/>
　　者甚多朕念爾土司昔年曾經効力素蒙<lb/>
聖祖仁皇帝加恩優待是以暫且寛容頒發訓諭以觀爾之<lb/>
　　改行遷善與否近年以來朕留心訪察知爾慎守法度<lb/>
　　竝不妄生事端克承國家之恩澤朕實嘉之嗣後益當<lb/>
　　敬謹守職撫恤土民不得以强凌弱欺壓隣近之苗衆<lb/>
　　斯可永受國恩於勿替矣<lb/>
　　　三十日奉<lb/>
<pb n="KR2f0008_WYG_079-29b"/>
　上諭在京官員厯俸六年准其告假省親此乃通行之常<lb/>
　　例為伊等父母家居無事願歸定省者而言若其父母<lb/>
　　身患疾病或年過七十精力衰憊為子者廹欲回家侍<lb/>
　　奉以伸其孝養之忱則非可以年例拘也嗣後在京官<lb/>
　　員有聞其父母患病急欲省覲或父母年逾七十而衰<lb/>
　　憊者俱不必俟六年俸滿著取具同鄉官印結於本衙<lb/>
　　門堂官處具呈該堂官查明即為啓奏請㫖給假速回<lb/>
　　本籍不必由吏部彚題其厯俸六年告假省親者仍由<lb/>
<pb n="KR2f0008_WYG_079-30a"/>
　吏部題奏將此永著為例<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_079-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_104-1a"/>
　欽定四庫全書<lb/>
世宗憲皇帝上諭内閣卷一百四<lb/>
　　雍正九年三月<lb/>
上諭七道<lb/>
　　初五日奉<lb/>
上諭江南江淮興武二衛旗丁名下有應追鑽夫底料銀<lb/>
　十萬八千一百餘兩查此項自康熈四十二年至雍正<lb/>
　元年前後二十載各丁僉替更換不一現今著追之人<lb/>
<pb n="KR2f0008_WYG_104-1b"/>
　未必係當日領銀之人其力既不能完未免有所拖累<lb/>
　且令承追接催各官叅罰纍纍有礙考成亦可軫念朕<lb/>
　思雍正三年以前拖欠錢糧之各案正在查明豁免而<lb/>
　運丁効力漕儲尤朕所加恩體恤者著将江淮興武二<lb/>
　衛此項應追銀兩悉行豁免以示朕恩恤運丁之至意<lb/>
　　初八日山東廵撫岳濬将張寜張二和勒死張禄罪<lb/>
　　案定擬具奏奉<lb/>
上諭張禄因伊子張佐成打死隆小丑律應抵償遂欲自<lb/>
<pb n="KR2f0008_WYG_104-2a"/>
　盡以為圗賴之計又因已身年邁癱瘓不能動轉令胞<lb/>
　弟張寜胞姪張二和将伊致死張寜張二和聼從其言<lb/>
　遂将張禄勒死在鄉人至愚之見以為聼從張禄之言<lb/>
　可以救佐成之罪而不知已身之干犯極刑也律載謀<lb/>
　殺期親尊長已殺者凌遲處死此案若但就殺死尊長<lb/>
　而論則張寜張二和應服極刑不當寛減若推原其情<lb/>
　則是順從尊長之意以下愚而罹重法與已身致死尊<lb/>
　長者不同張寜張二和俱著改為應斬張佐成依議應<lb/>
<pb n="KR2f0008_WYG_104-2b"/>
　絞俱著監候秋後處决<lb/>
　　十一日奉<lb/>
上諭山東青州府建造營房正在興工朕思東省上年被<lb/>
　水目今東作方興百姓正宜用力於南畝著傳諭該監<lb/>
　督偏武等從容料理不可急切督催有妨農務即至明<lb/>
　年告成亦不為遲務令工程堅固毋得草率從事<lb/>
　　十二日湖廣總督邁柱奏沔陽州未完民欠應否豁<lb/>
　　免奉<lb/>
<pb n="KR2f0008_WYG_104-3a"/>
　上諭朕愛飬元元時下減賦蠲租之詔毎思豁除舊欠則<lb/>
　　頑户獨得蒙恩而蠲免新糧則善良公同被澤此亦彰<lb/>
　　明較著之事天下人所共知者無待朕之屢頒諭㫖也<lb/>
　　惟是沔陽民欠與他處不同該州近水常有澇溢之患<lb/>
　　朕所深知其未完民欠銀兩著從寛豁免<lb/>
　　　十三日奉<lb/>
　上諭據御史王羾奏稱京師春初米價稍昻蒙恩軫念民<lb/>
　　食特諭五城添設米厰減價糶賣羣黎無不均沾聖澤<lb/>
<pb n="KR2f0008_WYG_104-3b"/>
　　但定例五城糶賣概用錢文交貯户部目下錢價雖未<lb/>
　　髙昻祗恐将來錢文積聚必至價昻查户部毎月給放<lb/>
　　兵丁錢糧原有一九二八搭放錢文之例今可否於定<lb/>
　　例搭放之外暫増分數将五城交貯之錢配入搭放俟<lb/>
　　米厰停止仍照前例等語錢文乃民間日用必需之物<lb/>
　　向以價値昻貴屢廑<lb/>
皇考聖心數年以來朕備極焦勞所以為便民利用籌畫經<lb/>
　　理者亦殫竭心思矣惟是欲價値之得平若遽繩以官<lb/>
<pb n="KR2f0008_WYG_104-4a"/>
　法又恐有生事滋擾之弊此亦天下所共知者發米平<lb/>
　糶以濟民食而令交納錢文本是便民之意今王羾又<lb/>
　稱收錢既多則錢價必致漸長此亦事之所有不可不<lb/>
　慮及者朕思錢價之不能平減者因兑換之柄操於舖<lb/>
　户之手而官府不司其事是以小人圖利得任意多取<lb/>
　以便其私耳若照五城減價糶米之道将搭放兵餉之<lb/>
　錢文令八旗於五城各設一局兑換與民照舖户之數<lb/>
　多換數十文以銀一兩換錢一千文為率如此則錢價<lb/>
<pb n="KR2f0008_WYG_104-4b"/>
　不待禁約自然平減於民用似有禆益著九卿悉心定<lb/>
　議具奏<lb/>
　　二十六日奉<lb/>
上諭我國家武備修明兵力壮盛超越前代良由教養多<lb/>
　年訓練有方之所致也朕思天下至廣人才至多各省<lb/>
　中膂力超羣藝勇出衆之輩未曽收入營伍者當不知<lb/>
　凡幾若聼其棄置無用之地深為可惜著各省督撫等<lb/>
　於所屬地方民人内召募揀選人材壮健技勇可觀者<lb/>
<pb n="KR2f0008_WYG_104-5a"/>
　百餘人咨送兵部奏聞候朕揀𣲖官員訓練教習以備<lb/>
　軍旅之用若武生武童及鄉勇民壮等人内有可以入<lb/>
　選者准入數内揀選有曽經獲罪之人已邀赦免者亦<lb/>
　准咨送儻以不堪選送之人草率塞責将來考驗之日<lb/>
　将督撫從重議處其入選之人於本籍額外給與守糧<lb/>
　一分以飬贍其家口進京時著督撫動支公用銀兩賞<lb/>
　給以為路費務於今年八九月内送到若路逺之省分<lb/>
　别寛其限期直省合計以二千人為率其酌量省分人<lb/>
<pb n="KR2f0008_WYG_104-5b"/>
　材派送若干名之處著辦理軍需之大臣議奏<lb/>
　　二十七日署直𨽻總督唐執玉奏直𨽻各州縣被水<lb/>
　　歉收請将鹽價暫停議増奉<lb/>
上諭前據長蘆鹽政鄭禪寳奏稱康熙二十七年間經撫<lb/>
　臣等議定鹽價毎觔價銀一分三四釐不等彼時毎銀<lb/>
　一兩只換小制錢一千四五百文是以毎鹽一觔定為<lb/>
　十六文之價迨後錢價漸平現今毎兩合錢可至二千<lb/>
　文而鹽價仍是十六文将錢易銀不敷原數以致商運<lb/>
<pb n="KR2f0008_WYG_104-6a"/>
　消乏欠課難楚應請會同直𨽻督臣作何使商民兩便<lb/>
　帑課無虧之處秉公妥議等語朕視商民均為一體若<lb/>
　便於商而不便於民之舉朕必不為也從前楊宗仁在<lb/>
　湖廣時議減鹽價本欲加惠於民乃致商人裹足不前<lb/>
　百姓至於淡食朕因悉此弊是以見鄭禪寳之奏允從<lb/>
　部議交與督臣等秉公詳議朕本為便民起見並非以<lb/>
　商人舊欠難清而令其取償於民也唐執玉身在地方<lb/>
　若確知民情未協有不可施行之處便當據實陳奏何<lb/>
<pb n="KR2f0008_WYG_104-6b"/>
　得為兩岐之説而以上年被水之數州縣為辭又稱俟<lb/>
　可以加増之時再為議請似此瞻顧模稜甚屬不合著<lb/>
　另行定議具奏<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百四<lb/>
</p>
<p>
</p>
  </div>
</body>
</text>
</TEI>
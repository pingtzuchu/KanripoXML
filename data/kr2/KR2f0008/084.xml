<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_084-1a"/>
　欽定四庫全書<lb/>
世宗憲皇帝上諭内閣卷八十四<lb/>
　　雍正七年閏七月<lb/>
上諭四十道<lb/>
　　初一日<lb/>
諭大學士九卿等易經云立天之道曰隂與陽立地之道<lb/>
　曰柔與剛立人之道曰仁與義仁義雖分而其理則一<lb/>
　天下之人但知仁主於慈義主於㫁仁主於寛義主於<lb/>
<pb n="KR2f0008_WYG_084-1b"/>
　嚴以為仁義各有其用而不知其相資相濟而不可須<lb/>
　臾離也盖有仁而無義則其所謂慈與寛者亦婦人之<lb/>
　仁耳豈得謂之仁乎且不但不得謂之仁並有害於仁<lb/>
　以其姑息之愛不合於事理當然之則也孔子曰惟仁<lb/>
　者能好人能惡人盖其所好所惡必合於事理之宜而<lb/>
　後天下享仁人之福所謂殺一人以安千萬人義之至<lb/>
　正所以為仁之至也即如翦除盜賊義也然盜賊既除<lb/>
　則良善得寜豈非仁乎懲創兇頑義也然兇頑既懲善<lb/>
<pb n="KR2f0008_WYG_084-2a"/>
　者益勉於善而不善者且相率而遷於善豈非仁乎其<lb/>
　餘互相為用之處皆可以此𩔖推其分仁與義為二而<lb/>
　不能融㑹貫通者則見理不透之故也<lb/>
　　初二日奉<lb/>
上諭凡外任文武官員因公詿誤革職者朕恐其人材尚<lb/>
　屬可用而罷黜之由乃限於定例不忍使之廢棄終身<lb/>
　是以格外施恩於部議革職之時往往酌量降㫖令其<lb/>
　交代後該上司出具考語送部引見此朕愛惜人材體<lb/>
<pb n="KR2f0008_WYG_084-2b"/>
　恤下情之意惟是外官在任叅罰之案常多毎有先經<lb/>
　革職奉㫖來京引見之員陸續又有别案革職者此等<lb/>
　官員著交部查明若續叅之案情罪重於前案非係因<lb/>
　公詿誤則不應帶領引見若後案仍係因公詿誤與初<lb/>
　叅革職之案情罪相同仍著帶領引見於摺奏内将該<lb/>
　員共有處分㡬案之處聲明候㫖<lb/>
　　又奉<lb/>
上諭湖南布政使趙城為人謹慎小心但自蒞任以來未<lb/>
<pb n="KR2f0008_WYG_084-3a"/>
　見有實在禆益地方之處今年各處雨澤調匀惟聞湖<lb/>
　南夏月民間望雨甚切昨趙城具摺奏事並未言及但<lb/>
　稱湖南風俗澆漓請於省城建立書院教以進退威儀<lb/>
　以為化導人心之政夫湖南一省士民甚衆道里甚廣<lb/>
　豈一二書院便能化導轉移者且趙城自翰林出身厯<lb/>
　官多年至於藩司大員之職而伊奏摺自稱迂腐書生<lb/>
　觀其所奏之事不能探本窮源切求民務而陳奏之詞<lb/>
　又不得體則其識見之卑淺無能可知趙城不稱布政<lb/>
<pb n="KR2f0008_WYG_084-3b"/>
　使之任著調來京以應補之京堂員缺請㫖補用署江<lb/>
　西廵撫内閣學士張坦麟毎事瑣屑不知大體不稱廵<lb/>
　撫之任著調回衙門辦事<lb/>
　　初三日奉<lb/>
上諭訓練營伍之道必技藝精熟方有濟於實用聞直𨽻<lb/>
　地方營汛中鎗手演習時止放空鎗從未装入鉛子打<lb/>
　把一次似此則信手髙低漫無準則何由純熟而成必<lb/>
　中之技直𨽻㡬處如此則通省可知直𨽻一省如此則<lb/>
<pb n="KR2f0008_WYG_084-4a"/>
　　外省可知嗣後著通行直省督撫提鎮等轉飭所屬於<lb/>
　　練習火器之時用鉛子打把演熟準頭則火器皆成利<lb/>
　　用於營伍實有禆益<lb/>
　　　初五日鑲黄旗都統三泰等題叅領催巴勒偷闗俸<lb/>
　　　米驍騎校色爾圖堅供不曽分用應將色爾圖革職<lb/>
　　　拏問奉<lb/>
　上諭爾等奏請將色爾圖革退驍騎校拏問等語爾等並<lb/>
　　不盡心辦事詳究事體根源以領催巴勒一人供出之<lb/>
<pb n="KR2f0008_WYG_084-4b"/>
　　詞即將色爾圖革退拏問色爾圖以為既已革職若不<lb/>
　　承認必致刑訊只得勉強承認似此潦草結案必有無<lb/>
　　辜受屈等情况米又非細小之物偷出之時僱何人車<lb/>
　　載賣與何舖與色爾圖何處私分何人看見必有見証<lb/>
　　爾等將此情由將領催巴勒再加詳審定擬具奏<lb/>
　　　初七日奉<lb/>
　上諭恭查<lb/>
陵寝祭祀需用黍稷菓菜是以設立園頭莊頭給與地𤱔俾<lb/>
<pb n="KR2f0008_WYG_084-5a"/>
　　其種植灌溉按時供辦康熈三年<lb/>
聖祖仁皇帝於<lb/>
孝陵設立莊頭園頭共給地四百一十晌至康熙三十九年<lb/>
　　又增給地一百五十三晌據禮臣查奏此二項地畝已<lb/>
　　足供辦祭品朕伏念<lb/>
陵寝祀禮闗係重大所需時獻品物必承辦之人充實豐裕<lb/>
　　然後嘉榖珍蔬繁茂鮮潔庶可展孝思而逹誠敬今欲<lb/>
　　加増地畝若干賞給莊頭園頭使之供應饒裕著<lb/>
<pb n="KR2f0008_WYG_084-5b"/>
三陵總管大臣詳悉查議到日交與該部議奏<lb/>
　　　又奉<lb/>
　上諭副都統尚承恩将伊開户奴僕之事繕摺具奏朕勤<lb/>
　　理政務乃為天下國家之大一日二日萬㡬豈有代尚<lb/>
　　承恩料理家務私事之理伊欲告理家務自有該旗該<lb/>
　　部乃不於應告之處呈訴身為大臣竟将私事希圖徼<lb/>
　　幸冐昧陳奏甚屬不合著将尚承恩交與該部嚴加察<lb/>
　　議具奏<lb/>
<pb n="KR2f0008_WYG_084-6a"/>
　　又奉<lb/>
上諭從前王璣叅劾松江府知府張文英一味怠玩諸事<lb/>
　推諉比時王璣徇私屈法之處尚未敗露是以降㫖将<lb/>
　張文英嚴加議處今既知王璣蒞任以來徇私負公之<lb/>
　處甚多則其所叅屬員必不盡出於公當此案朕心實<lb/>
　甚疑之即如叅奏張文英運米赴閩視同膜外等語查<lb/>
　運閩之米次第妥協運到並未遲悮該知府若視為膜<lb/>
　外係何員辦理此事也又如叅奏張文英承辦銅觔領<lb/>
<pb n="KR2f0008_WYG_084-6b"/>
　價遲延等語若張文英係不肖之員欲思染指則領銀<lb/>
　惟恐不速何至以遲延被叅且銅觔現在辦理将來有<lb/>
　悮與否尚在未定亦不應預行叅處前王璣趙向奎派<lb/>
　員分查州縣錢糧即将王掞之門生派委太倉州則其<lb/>
　瞻徇情面以私廢公可知此次之叅奏張文英未必不<lb/>
　因嗔怒張文英有掣肘之處而欲去其官也著范時繹<lb/>
　尹繼善彭維新将張文英居官如何及運米辦銅之處<lb/>
　秉公確查若王璣所叅是虚著将張文英仍留松江府<lb/>
<pb n="KR2f0008_WYG_084-7a"/>
　知府之任或王璣挾私妄奏或聼趙向奎詳揭之處一<lb/>
　併嚴加審擬具奏<lb/>
　　又奉<lb/>
上諭古州等處生苖盤踞於黔楚粤三省接壤之間自古<lb/>
　未通王化時為居民行旅之患總督鄂爾㤗籌畫調度<lb/>
　悉合機宜張廣泗經理有方蘇大有奮勇宣力俾各種<lb/>
　生苖咸霑聲教地方寜謐諸事已竣甚屬可嘉鄂爾㤗<lb/>
　等及在事文武官並從優議敘<lb/>
<pb n="KR2f0008_WYG_084-7b"/>
　　初八日奉<lb/>
上諭駐藏兵丁其家口在家著照出征兵丁之例給與坐<lb/>
　糧以為養贍之資若其家有喜䘮事件亦照出征兵丁<lb/>
　例賞給銀兩<lb/>
　　又署直𨽻總督唐執玉題報蘇州衛漕船遭風沉溺<lb/>
　　奉<lb/>
上諭前據倉場侍郎岳爾岱等奏報糧船被風情由比即<lb/>
　降㫖令倉場侍郎等查明加恩賑恤又毎船賞銀五十<lb/>
<pb n="KR2f0008_WYG_084-8a"/>
　兩濟其困乏其損壊船隻漂失米石之處俱免其賠補<lb/>
　水濕之米亦准交收此所報被水糧船俱著照從前諭<lb/>
　㫖行<lb/>
　　初十日奉<lb/>
上諭魏廷珍前因奏本誤用題本被通政司叅劾朕令其<lb/>
　明白回奏今回奏前來應用題本又復誤用奏本通政<lb/>
　司又行題叅似此有意舛錯屢被叅劾實不可解若魏<lb/>
　廷珍之意以為不當分别題本奏本伊係大臣便應據<lb/>
<pb n="KR2f0008_WYG_084-8b"/>
　實陳奏将舊例更改何必故意如此此雖無闗於民生<lb/>
　之大端然儀節所闗封疆大臣以屢誤被叅亦甚非體<lb/>
　著魏廷珍再行明白回奏<lb/>
　　又<lb/>
召入知府耿覲謨等奉<lb/>
上諭知府一官承上接下以察吏安民為要務督撫統轄<lb/>
　全省地方遼濶屬官多至百數十員察核賢否自難人<lb/>
　人確當所頼者汝等府道耳一府所屬其多者不過十<lb/>
<pb n="KR2f0008_WYG_084-9a"/>
餘州縣耳目易於周知如能與督撫同心協力則舉劾<lb/>
悉當吏治自然肅清但不得背公違理迎合督撫之意<lb/>
如屬員果賢督撫或有苛求爾等須捨自已功名竭力<lb/>
保全之不可捜求詳揭若係不肖之員雖督撫宻露庇<lb/>
䕶之意亦不可委曲順從盖此等劣員貽悮地方即此<lb/>
時順從督撫曲為徇庇将來倘被新任督撫題叅徒然<lb/>
貽累已身若秉公察吏獲罪上司即被叅劾至於降革<lb/>
朕調來引見面加詢問如果情真理當必将誤叅之上<lb/>
<pb n="KR2f0008_WYG_084-9b"/>
司嚴加處分也在汝等何害乎至秉公持正之督撫爾<lb/>
等又不得與所屬人員通同欺詐朦蔽譬如督撫與朕<lb/>
必能一徳一心方可整官方而清吏治若各懐欺隠之<lb/>
心朕亦難於辦理矣從來人才難得朕欲爾等察吏並<lb/>
非苛刻捜索細事以叅劾詳揭為能如屬員之過出於<lb/>
無心情有可恕務必盡心教訓冀其悛改如仍蹈前轍<lb/>
然後叅揭方不至於屈抑人才爾等皆有志上進之人<lb/>
若能協同督撫報効國家撫綏百姓将來陞授大員時<lb/>
<pb n="KR2f0008_WYG_084-10a"/>
自有賢能屬員來相贊助也汝等今日若以欺㒺上司<lb/>
為事他日亦必受屬員之累此實報應自然之理古語<lb/>
云使天下無一夫不獲其所實非人力不能之事如一<lb/>
府之大或一人之力不能周到若一州縣得一好官則<lb/>
一方百姓自受其福庇矣推之天下州縣各得其人豈<lb/>
非匹夫匹婦各得其所之明驗乎所以治天下之道惟<lb/>
在察吏一事再近來外官多有視督撫之行事以為進<lb/>
退者如遇田文鏡鄂爾㤗李衛此等才守兼優不徇情<lb/>
<pb n="KR2f0008_WYG_084-10b"/>
面不避嫌怨之督撫即踴躍向前若遇中等督撫則凡<lb/>
事因循觀望不肯盡心殊非臣子竭誠供職之道爾等<lb/>
總宜改除陋習勉盡職守以圖上進今耿覲謨陳沆蘇<lb/>
本潔以同知知縣經督撫保題引見補授知府者董文<lb/>
偉係革職知縣經岳鍾琪保舉引見越格補授知府者<lb/>
爾等若不公忠勤慎報効盡職不惟深負朕恩且有何<lb/>
顔面以對保舉之人而忍貽累於知己之上司耶爾等<lb/>
赴任務期夙夜凛遵毋負朕諄切訓誨之至意<lb/>
<pb n="KR2f0008_WYG_084-11a"/>
　　十一日奉<lb/>
上諭厯年各省貢監等赴部考職不過得一空銜在本人<lb/>
　無選用之期在國家無引見之例是以伊等相沿陋習<lb/>
　託人代考習以為常朕深知其弊曽經降㫖申飭而此<lb/>
　風仍未止息前年於考試後特令通行引見一則欲察<lb/>
　其真假如何一則欲廣收人材於稠人之中以備州縣<lb/>
　佐貳之用不使至於遺棄也比時應試者一千二百餘<lb/>
　人而報名引見者僅二百人朕就其中舉止從容應對<lb/>
<pb n="KR2f0008_WYG_084-11b"/>
　明白者㧞取數十人交與吏部陸續選用及後再加訪<lb/>
　察此等引見得官之人仍有代人考試並代人引見者<lb/>
　可謂愍不畏法之徒矣因思若逐一嚴查或致生事擾<lb/>
　累於是特頒諭㫖令本人自行出首酌量免其重罪並<lb/>
　令從前代考得官者亦准自首此格外矜全之恩也年<lb/>
　來各省督撫具題前來凡自首託人代考而得官實由<lb/>
　於捐納者朕俱開恩免其議處近聞外省地方官不問<lb/>
　其人之得官與否概将厯年考職之人加以盤詰逼令<lb/>
<pb n="KR2f0008_WYG_084-12a"/>
自首甚至胥吏鄉約逐户嚴查地棍讐家挾私訐告種<lb/>
種紛擾多生事端此則有司奉行不善之所致也朕㫖<lb/>
原言代考得官者而今則並及逺年止得空銜之人朕<lb/>
㫖原令本人自首而今則添官吏嚴查苛索之弊著該<lb/>
部行文各省通行曉諭凡考職人員止得空銜未曽得<lb/>
官者其自行出首與否聼本人之意若得官之人應行<lb/>
自首而隠匿不首者别經發覺自有國法再者前因纂<lb/>
修一統志書内載本朝名宦鄉賢孝子節婦一應事實<lb/>
<pb n="KR2f0008_WYG_084-12b"/>
行令詳悉查報以備纂修該地方有司自應確查紀載<lb/>
採訪鄉評據實秉公咨送書館以彰直道今聞外省郡<lb/>
縣中竟有胥吏作奸借端生事向本家查取事實髙下<lb/>
其手希圖財賄者似此則有力者必致濫竊褒揚而無<lb/>
力者往往不能表見何以副國家彰善旌賢之典著各<lb/>
省督撫等通行嚴禁倘有仍蹈故轍者将該地方官即<lb/>
行查叅<lb/>
　又奉<lb/>
<pb n="KR2f0008_WYG_084-13a"/>
上諭朕見近來官員等彼此互揭之案甚多如上官揭報<lb/>
　屬員而屬員隨即列欵揭告上官知縣揭報教官而教<lb/>
　官隨即列欵揭報知縣似此等者若果出於公道則何<lb/>
　不控告於未揭之前而乃報復於既揭之後其為挾讐<lb/>
　反噬情弊顯然但其中或有探知上官欲行揭報而先<lb/>
　行詳揭者亦有逆料下屬必行揭報而先發制人者其<lb/>
　情偽虛實種種不一總在督撫等悉心詳察秉公審理<lb/>
　從庚戌年為始若有挾私互揭之案其所揭欵蹟件件<lb/>
<pb n="KR2f0008_WYG_084-13b"/>
　審實非虛則照定例歸結倘數欵之中有一欵審虛仍<lb/>
　照誣告律治罪若件件皆虚則将挾私互揭之人嚴加<lb/>
　治罪文武官員一體遵行著該部預行曉諭咸使聞知<lb/>
　　又奉<lb/>
上諭八旗内覺羅佐領或有或無向未畫一今既将下五<lb/>
　旗覺羅佐領由各該王屬下撤出作為公中佐領朕意<lb/>
　均派八旗方為妥協前者宗人府設立宗學祗令教習<lb/>
　宗室尚未及於覺羅覺羅人衆今若一概歸併宗學敎<lb/>
<pb n="KR2f0008_WYG_084-14a"/>
　者勢難遍及應毎旗各立一衙門管轄覺羅或王或公<lb/>
　派委一員統理令其於各該旗覺羅内揀選老成練逹<lb/>
　品行端方者一二人分管即於該旗衙門之傍各設一<lb/>
　學除情願在家學習者外擇其可敎之人令其讀書學<lb/>
　射滿漢兼習所派出之管轄人員不時訓誨稽察如内<lb/>
　有行止不端不知守法安分者即回明宗人府王等令<lb/>
　在該旗衙門居住學習禁止出門俟其改行遷善之後<lb/>
　再回明宗人府王等聼許出門年底彚疏具題如此則<lb/>
<pb n="KR2f0008_WYG_084-14b"/>
　於覺羅少年子弟大有禆益而人人皆可成就著宗人<lb/>
　府王公等㑹同滿洲大學士六部尚書詳悉議奏<lb/>
　　十二日奉<lb/>
上諭各省解部錢糧及各項物件俱有批迴向例解官於<lb/>
　各部掣批之後即将所掣批廻赴科掛號原無六道掛<lb/>
　號之例盖既經各部查核其數目又經各科查驗其遲<lb/>
　速則事已完備矣乃近年泥於科道一體稽查之説因<lb/>
　於六科掛號之後又赴御史衙門掛號致令解官多候<lb/>
<pb n="KR2f0008_WYG_084-15a"/>
　時日且開不肖書役需索之端於事件甚屬無益嗣後<lb/>
　著將六道掛號之處概行停止<lb/>
　　又<lb/>
諭大學士等各省解送錢糧差委雜職領解此等㣲末之<lb/>
　員功名甚輕或有中途盜隠揑報刧失者再失鞘銀兩<lb/>
　令地方文武官均賠亦未允協爾等查議具奏<lb/>
　　十三日奉<lb/>
上諭從前賞賜各省駐防兵丁銀兩原令該將軍副都統<lb/>
<pb n="KR2f0008_WYG_084-15b"/>
　等公同設法生息以為兵丁喜喪事需用之費所降諭<lb/>
　㫖甚明今呉納哈等乃將此項銀兩借給兵丁生息是<lb/>
　以兵丁所出利銀賞給兵丁甚非朕恩賞之意呉納哈<lb/>
　等辦理此事殊屬悖謬著照從前諭㫖遵行伊違背諭<lb/>
　㫖不能誠心體朕恩恤兵丁之意祇圖簡便易於料理<lb/>
　不敬謹從事著該部嚴察議奏<lb/>
　　十四日鑲黄旗都統㑹同刑部審明驍騎校色爾圖<lb/>
　　於偷關俸米案内並無分肥入已但不曽查明應交<lb/>
<pb n="KR2f0008_WYG_084-16a"/>
　　該部議處奉<lb/>
上諭依議此事朕若不降㫖令其再加詳審即照伊等所<lb/>
　奏将色爾圖革職交部審訊必致畏刑承認豈不寃抑<lb/>
　旗下大臣辦事朕何等訓誨乃仍復草率錯謬至此三<lb/>
　㤗奉差他出且辦理旗下事務未久不必交部副都統<lb/>
　諾穆柱延福著交該部嚴加議處具奏<lb/>
　　十五日奉<lb/>
上諭朱閑聖盤驗火藥鉛子以致失火凡官員前後交代<lb/>
<pb n="KR2f0008_WYG_084-16b"/>
　從未有盤查火藥之例今朱閑聖盤驗火藥鉛子其不<lb/>
　能謹慎之過尚小而有意苛刻前任之人甚屬不合但<lb/>
　署督查郎阿曽具摺奏稱朱閑聖居官尚好請仍留任<lb/>
　著降一級從寛留任<lb/>
　　十七日奉<lb/>
上諭凡八旗虧空未完之項大約拖欠官庫公庫銀兩居<lb/>
　多若概行治罪則人員甚衆若概從寛典則其中亦有<lb/>
　虧空甚多情罪較重者國法所在難以姑貸從前因八<lb/>
<pb n="KR2f0008_WYG_084-17a"/>
　旗清查黄册内有實在力不能完者曽從寛以枷責結<lb/>
　案今刑部毎照此例定議並未分晰情罪之輕重虧項<lb/>
　之多寡未為允協著大學士㑹同刑部大臣分别酌議<lb/>
　定例具奏<lb/>
　　又奉<lb/>
上諭宗人府府丞蔡嵩奏摺内稱王子為王爺伊由翰林<lb/>
　厯任中外服官多年從古來曽有在君前奏對稱呼王<lb/>
　爺之文理乎伊豈不知朝廷禮法乃朕降㫖詢問而伊<lb/>
<pb n="KR2f0008_WYG_084-17b"/>
　奏稱臣實愚昧不知國體朕又問國體爾既不知是将<lb/>
　大清政務視若膜外矣伊即應諾是是復問數次皆然<lb/>
　毫無畏懼認過之意如此妄誕放肆實為可駭著革職<lb/>
　拏交刑部嚴審定擬具奏<lb/>
　　十八日奉<lb/>
上諭科道乃朝廷耳目之官専以進言為職朕令其于露<lb/>
　章之外復行宻奏者盖欲其時進讜言匡朕之不逮有<lb/>
　益於吏治民生也既係宻奏則當加意謹慎不謀於人<lb/>
<pb n="KR2f0008_WYG_084-18a"/>
不洩於外方無忝於事君之義而不愧言官之任乃近<lb/>
見科道等之宻奏並無直言規諫及有益於吏治民生<lb/>
之處而沽名邀譽之習仍然未除如科臣邱尚志宻奏<lb/>
崇文門飯銀一事公然露洩於外而御史李元直於未<lb/>
行宻奏之先遍訪他人宻奏之事而後入奏是皆不知<lb/>
其出於何心夫言官進言之意不過欲見諸施行也今<lb/>
邱尚志所奏朕已降宻㫖准行矣而彼仍然露洩於衆<lb/>
是彼進言之意專為一己之名並非為國家之事也既<lb/>
<pb n="KR2f0008_WYG_084-18b"/>
欲以國家之事沽一己之名則何不見之於露章而乃<lb/>
隠之於宻摺乎邱尚志於陳奏之事不肯慎宻李元直<lb/>
察訪他人宻奏之事而又揑造附㑹之言此即朋比黨<lb/>
援作威作福之漸也本應嚴加根究以儆澆風姑念二<lb/>
人尚係初犯将邱尚志罰俸一年李元直罰俸三年以<lb/>
示薄懲嗣後倘有宻奏之事朕未将本人姓名發出而<lb/>
本人自行露洩或私自存稿者一經發覺朕必嚴行究<lb/>
訊重治其罪<lb/>
<pb n="KR2f0008_WYG_084-19a"/>
　　又奉<lb/>
上諭滿洲准入武場考試原為造就人材起見伊等中式<lb/>
　武舉正宜䇿勵再試進士如有材藝出衆朕即挑選侍<lb/>
　衛加恩擢用今滿洲中式武舉後例以門千搃補用未<lb/>
　免小就即将來陞補守備若係廵捕營尚可就近學習<lb/>
　倘陞用外省恐伊等未諳外省營務不甚相宜嗣後滿<lb/>
　洲由武舉補用之門千總併武進士或以京營守備用<lb/>
　或以本旗䕶軍校驍騎校等缺用並将作何陞轉及再<lb/>
<pb n="KR2f0008_WYG_084-19b"/>
　應以何項補用之處該部詳議具奏<lb/>
　　二十日奉<lb/>
上諭蔡嵩係年久翰林朕御極之初見其年齒已髙為人<lb/>
　似覺老成特加恩用為雲南學政其在任内所奏事件<lb/>
　尚屬明白朕屢加遷擢適因湖北按察使員缺需人朕<lb/>
　意以伊或能辦理地方之事因降㫖将伊補授隨有大<lb/>
　臣等奏其才短不勝兩司之任者於是調回以京堂補<lb/>
　用及來京進見朕觀其人果不稱外任之職而居官尚<lb/>
<pb n="KR2f0008_WYG_084-20a"/>
無過愆仍加恩授以宗人府府丞三品之顯秩所以待<lb/>
之者不為不厚矣而伊進見之時並無感恩之意似以<lb/>
不得外任怨望於心且其神色常若沉湎於酒者昨於<lb/>
輪班條陳摺内稱宗人府王為王爺朕面詰之曰在朕<lb/>
前奏事乃稱王為王爺有是理乎伊對曰臣昏憒不知<lb/>
國體朕詰之曰爾為翰林多年且厯任内外至於大臣<lb/>
此等禮數尚且不知豈非於大清國之事務全不闗心<lb/>
乎伊連稱是是朕又詰之曰爾於大清國之事務全不<lb/>
<pb n="KR2f0008_WYG_084-20b"/>
闗心此語爾敢於承受乎伊又連稱是是彼時廷臣同<lb/>
進見者數十人在旁聞之無不駭然驚異朕見其神氣<lb/>
昏亂言詞顛倒以為此必居心不良鬼神為之播㺯其<lb/>
平日必有誹謗悖逆之詞如吕留良查嗣庭汪景祺等<lb/>
之見於記載者因令革職拏問捜查其寓中筆札及查<lb/>
出進呈朕一一檢閲其中世俗請託私交則有之並無<lb/>
誹謗悖逆之語但字蹟中言飲酒之處甚多可見其平<lb/>
日沉湎於此以致昏憒也朕竟一時錯看著将蔡嵩免<lb/>
<pb n="KR2f0008_WYG_084-21a"/>
　　其究問仍給與原品令其休致在八旗志書館與李紱<lb/>
　　等一同修書効力並将朕錯看之處宣諭衆人知之<lb/>
　　　二十一日奉<lb/>
　上諭昨朕查閲蔡嵩寓中筆札見有舉人顧成天詠皇城<lb/>
　　草詩一首寄情寓意似有查嗣庭吕留良諸人感憤譏<lb/>
　　刺之心因命人詢問蔡嵩平日顧成天有無詩文著作<lb/>
　　於是續查出顧成天所刻詩一册中有<lb/>
聖祖仁皇帝輓辭六章詞意悲切朕覽之凄然墮淚彼以未<lb/>
<pb n="KR2f0008_WYG_084-21b"/>
　　登仕籍之人而懐感恩戴徳之誠悃則其秉性善良居<lb/>
　　心忠厚可知其皇城草一詩乃别有所寄託為不如己<lb/>
　　意之人而作也著行文江南督撫将顧成天送京引見<lb/>
　　朕有録用之處<lb/>
　　　又奉<lb/>
　上諭凡州縣官新舊交代如錢糧倉穀驛馬等項自應據<lb/>
　　實查盤秉公授受在上司不得徇庇前官抑勒交代在<lb/>
　　後官不得留難前任挾詐行私斯於理為至當於法為<lb/>
<pb n="KR2f0008_WYG_084-22a"/>
得平即以倉榖驛馬二事言之若果米穀紅朽糠粃不<lb/>
堪接任官自當據實揭報但聞有刻薄之人恣意苛索<lb/>
於搧颺之時髙下其手好米亦有虧折以致前任之官<lb/>
畏其搧颺勉強議幫銀兩而後得以交代離任如驛馬<lb/>
若果疲瘦不能應差自應退還前官著落賠補又聞有<lb/>
故意勒掯者将好馬退回強令前官毎馬交銀十二三<lb/>
兩及交明馬價又託言需馬應差甚急以四五兩之價<lb/>
賤買其原馬以應差而将餘銀入己此等惡習各省州<lb/>
<pb n="KR2f0008_WYG_084-22b"/>
縣官毎嘗有之朕曾經訪聞即督撫大臣亦有以此入<lb/>
告請定例通行嚴禁者朕思前後交盤乃國家政治之<lb/>
所闗亦本人考成之所係如果前任之人事事清楚豈<lb/>
後任者皆屬無良之人而好為刻覈之事今接任之干<lb/>
係既重而又不令其舒展盤查則巧婦不能為無米之<lb/>
炊也况不肖之員往往於将近離任之時百計侵蝕扣<lb/>
剋以貽後人之累則其過又不在接任之員矣是以前<lb/>
後之間寛嚴之際難以一概而論亦難以法律相繩惟<lb/>
<pb n="KR2f0008_WYG_084-23a"/>
　在督撫大吏等於未交代之先推誠訓誡正交代之際<lb/>
　留心察訪既交代之後體其情理即此可知屬員之立<lb/>
　志為人矣若過在前任則叅處前任過在後任則叅處<lb/>
　後任不存成見不渉偏徇耳目能周賞罰悉當則吏治<lb/>
　事事可望肅清豈止交代之間不致滋弊耶至於訓誡<lb/>
　屬員又當動以天良曉以利害倘前官欲貽累於後人<lb/>
　後官欲苛求於前任是皆損人利己假公濟私目前之<lb/>
　獲利有限暗中之造罪無窮天道好還國法具在恐究<lb/>
<pb n="KR2f0008_WYG_084-23b"/>
　不能免於貪刻之報著将此通行曉諭各省大小官員<lb/>
　知之<lb/>
　　又吏部議覆御史閻綋璽條奏外官迴避各欵奉<lb/>
上諭此本内師生迴避一條在京部院官員自可不必至<lb/>
　於外官似當酌量定議以免瞻徇陋習九卿等議稱主<lb/>
　考取中人數甚多若概令迴避則恐更換紛紜此論固<lb/>
　是然條奏所言亦有闗於吏治朕意欲斟酌定例如知<lb/>
　府與縣令最為親切若係師生自應迴避况同在一省<lb/>
<pb n="KR2f0008_WYG_084-24a"/>
之中此府所屬之縣調補他府亦屬省便若司道等官<lb/>
其屬下有誼闗師生者令其申明督撫存案督撫等官<lb/>
其屬下有誼闗師生者令其報部存案日後有所舉劾<lb/>
司道即於文内聲明督撫即於本内聲明如此則師生<lb/>
之分按籍可稽公私之間易於考核矣大凡師生中固<lb/>
有情意最親者亦有齟齬不合者若不将師生之分顯<lb/>
然指出則未免以為可以隠瞞而有假公濟私之弊於<lb/>
平日情意親宻者則逾格汲引薦揚而於素不相合者<lb/>
<pb n="KR2f0008_WYG_084-24b"/>
又或過為叅劾以博公正之譽且使旁觀者易起猜疑<lb/>
之心或造為誣衊之語而督撫大吏之過於謹守者轉<lb/>
因避嫌瞻顧而失公平課吏之道以致賢才有所掩抑<lb/>
亦未可定今司道則申詳督撫督撫則報部存案師生<lb/>
之誼顯然指出無所掩藏何所容其回䕶倘其中有徇<lb/>
私廢公舉劾失當者定以處分用示懲儆凡現任官員<lb/>
及将來陸續到任之員俱照此例行倘有隠匿不報者<lb/>
察出嚴加議處朕意如此其是否可行或有另應斟酌<lb/>
<pb n="KR2f0008_WYG_084-25a"/>
　之處著九卿再行詳悉定議具奏<lb/>
　　二十二日奉<lb/>
上諭凡㑹議㑹審之期九卿因有他務不能到班者仍照<lb/>
　例行文知㑹主稿衙門嗣後著派滿漢御史二員将有<lb/>
　事不到之九卿登記檔案以備日後查考不必叅奏至<lb/>
　於宗人府府丞太常寺太僕寺光禄寺等衙門正卿少<lb/>
　卿定例既不在九卿之列若令一同㑹議亦屬紛更但<lb/>
　伊等官階遷轉即可入九卿之班亦宜留心練習兵刑<lb/>
<pb n="KR2f0008_WYG_084-25b"/>
　錢榖之事嗣後凡遇九卿㑹議㑹審秋審之時宗人府<lb/>
　府丞及太常寺太僕寺光禄寺之正卿少卿等俱著在<lb/>
　旁觀聼使之與聞但不得叅預議論亦不必列名畫題<lb/>
　倘九卿所議未當或伊等另有所見准其具摺宻奏<lb/>
　　二十四日奉<lb/>
上諭朕耕耤之初雍正二年三年耤田所産嘉禾一莖四<lb/>
　五穗者實係瑞榖後來府尹等所進十餘穗及今所進<lb/>
　二十四穗者乃本來多穗之榖名曰龍爪榖當日播種<lb/>
<pb n="KR2f0008_WYG_084-26a"/>
　時不應将此榖種攙入其中著該府尹等知之嗣後不<lb/>
　可被小人愚詐<lb/>
　　又奉<lb/>
上諭凡逺省烟瘴地方文武官員之缺例将本省熟悉風<lb/>
　土之人調補朕思烟瘴地方大半係邊逺簡僻之缺若<lb/>
　概行調補不令陞補未免強幹之員轉駐簡僻之所止<lb/>
　圖挨俸無所表見而才具可用有志上進之人或生茍<lb/>
　且因循之念亦未可定嗣後凡遇烟瘴地方文武官員<lb/>
<pb n="KR2f0008_WYG_084-26b"/>
　缺出向例調補者著該撫提鎮等於屬員内秉公酌量<lb/>
　若有可以題陞之員即具題請㫖陞授若係應調之員<lb/>
　仍照舊調補陞調兼行不拘一格總期人地相宜材職<lb/>
　相當以副朕鼔舞裁成之至意倘有應行調補之人不<lb/>
　願前往而該管上司聼其規避者或有不應題陞之人<lb/>
　而該管上司徇情題陞者經朕察出定行從重議處<lb/>
　　二十五日奉<lb/>
上諭凡由舉人考試補用之筆帖式俱准其與舉人一體<lb/>
<pb n="KR2f0008_WYG_084-27a"/>
　㑹試其由貢監考試補用之筆帖式亦准於考試繙譯<lb/>
　舉人時一同考試皆所以廣育人材使之各有所成就<lb/>
　也至於由貢監生員考試之小京官筆帖式等員其中<lb/>
　未必無通曉舉業文藝之人若因其已經出仕遂不得<lb/>
　與於鄉試則彼平日之所學莫由表見亦屬可惜著通<lb/>
　行八旗凡由貢監生員考取之小京官筆帖式内若有<lb/>
　願就鄉試者俱准其與舉子等一同入場考試使片善<lb/>
　寸長不致遺棄以副國家教飬人材之典<lb/>
<pb n="KR2f0008_WYG_084-27b"/>
　　二十六日奉<lb/>
上諭張廷煌在丹徒縣任内既有督催承追等九十餘案<lb/>
　之多何以王璣将伊調補鹽城且鹽城又係沿海之缺<lb/>
　並非簡僻之地所奏自相矛盾明係張廷煌欲脱離丹<lb/>
　徒多案之叅罰鑽營請託而王璣曲意徇庇故以調簡<lb/>
　為名巧令更換也王璣於此案有無情弊著范時繹尹<lb/>
　繼善彭維新詳查具奏張廷煌著仍留丹徒之任将未<lb/>
　完各案令其清結倘伊實不勝繁劇之任或有請託王<lb/>
<pb n="KR2f0008_WYG_084-28a"/>
　璣之處著范時繹等據實叅奏<lb/>
　　又奉<lb/>
上諭張大金棍因伊弟張二金棍為盜被獲監禁在獄伊<lb/>
　起意為首糾約多人打入桃源縣監将張二金棍刼出<lb/>
　并打傷更夫禁卒人等似此藐法横行其罪較強盜有<lb/>
　加查律内強盜打刼牢獄聚至百人以上者斬決梟示<lb/>
　凡用強刼奪在監在途罪囚者不分首從皆斬監候夫<lb/>
　刼奪平人之財物尚擬立決而刼奪監禁之盜犯轉擬<lb/>
<pb n="KR2f0008_WYG_084-28b"/>
　監候此係律條未協之處凡為首之盜犯俱係即行正<lb/>
　法則為首刼獄之人不應從輕著九卿詳確定議具奏<lb/>
　　又奉<lb/>
上諭各州縣之設立常平倉積貯米榖原以備地方一時<lb/>
　緩急之需所闗甚重朕為此備極焦勞多方籌畫務期<lb/>
　倉儲有備旱潦無虞年來所頒諭㫖亦深切著明矣夫<lb/>
　收貯米穀必須倉厫堅固始可為經久之計是以從前<lb/>
　降㫖将倉厫之完整與否一併入於交盤之内以為州<lb/>
<pb n="KR2f0008_WYG_084-29a"/>
　縣官之考成今聞各省之中偏僻之邑竟有向來本無<lb/>
　倉厫而有司茍且因循不行詳請督撫藩司等亦漫不<lb/>
　查察致将養民備荒之具或寄頓於寺廟或借放於紳<lb/>
　士富户之家而霉爛虧折生事滋擾之弊多由此起大<lb/>
　非朕慎重民儲之意凡各省未有倉厫之州縣著督撫<lb/>
　詳悉查明商酌即行建造其造倉之費或動用正項錢<lb/>
　糧或支給存公銀兩著該督撫酌量本地情形悉心定<lb/>
　議具奏<lb/>
<pb n="KR2f0008_WYG_084-29b"/>
　　又户部奏司官心揆接奉<lb/>
上諭遺漏行文請交部議處臣等失察請一併交部議處<lb/>
　　奉<lb/>
上諭心揆著交部嚴察議奏怡親王張廷玉蒋廷錫三人<lb/>
　日日協贊朕躬辦理庶務事件繁冗片刻無暇安能查<lb/>
　及衙門行文等事不必交部其他堂官著交部察議各<lb/>
　部院衙門若有應行文事件而從前似此遺漏者俱著<lb/>
　堂司官詳細查明自行檢舉即補行文免其處分倘此<lb/>
<pb n="KR2f0008_WYG_084-30a"/>
　時仍不悉心查出或隠匿不舉日後發覺定行從重治<lb/>
　罪<lb/>
　　二十九日奉<lb/>
上諭各省州縣官冐銷恩賞老民老婦銀兩朕不嚴查治<lb/>
　罪許其自首並不加以處分此實格外之恩也凡冐銷<lb/>
　之官員等自應愧恥感激據實首報踴躍完納以贖從<lb/>
　前欺公侵帑之罪乃年來自首者雖多而完補者往往<lb/>
　延挨觀望稽遲時日則是伊等自首之時不過希圖免<lb/>
<pb n="KR2f0008_WYG_084-30b"/>
　罪及至僥倖免罪之後遂置國帑於不問仍是侵盜之<lb/>
　故習矣著各省督撫詳悉查明凡從前自首者於此次<lb/>
　奉㫖之日定以半年之限令其照數全完倘再逾限不<lb/>
　完現任者則革職嚴追革任者則治以冐銷之罪其中<lb/>
　若有身故者亦照此限於其家屬名下著追如果人亡<lb/>
　産絶則於限内取具地方官印結具題於失察之上司<lb/>
　名下勒限分賠其以後有續行自首者俱照此例行<lb/>
　　又奉<lb/>
<pb n="KR2f0008_WYG_084-31a"/>
上諭各省㧞貢聞已陸續來京伊等既不能應本省之鄉<lb/>
　試則當准其應試北闈俾得觀光盛典凡㧞貢之有貢<lb/>
　單者俱著該部咨送順天府令其應試再修書各館内<lb/>
　從前有外省生員在館効力者若情願入場考試著取<lb/>
　同鄉京官印結保送順天府亦准入場<lb/>
　　又奉<lb/>
上諭聞直𨽻地方有寄荘寄糧之弊往往地寄此處糧寄<lb/>
　他處相隔百餘里或數百餘里之逺即如宣化府懐安<lb/>
<pb n="KR2f0008_WYG_084-31b"/>
　一縣有人地俱在懐安而寄糧於宣化萬全者有人地<lb/>
　俱在宣化萬全而寄糧於懐安者更有現在懐安納糧<lb/>
　而寄地於順天府之寳坻豐潤三河相隔五百餘里者<lb/>
　在徴糧者則鞭長莫及而寄地者則彼此無闗脱漏欺<lb/>
　隠之弊勢所不免地方有司實難稽察催徵朕之所聞<lb/>
　如此著直𨽻總督詳細確查若果有此等應作何更正<lb/>
　改𨽻之法著該督悉心妥議具奏再直省如有似此寄<lb/>
　荘寄糧者著該督撫亦詳查酌量定議具奏<lb/>
<pb n="KR2f0008_WYG_084-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_084-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷八十四<lb/>
</p>
<p>
</p>
  </div>
</body>
</text>
</TEI>
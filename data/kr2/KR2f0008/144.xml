<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_144-1a"/>
　欽定四庫全書<lb/>
世宗憲皇帝上諭内閣卷一百四十四<lb/>
　　雍正十二年六月<lb/>
上諭七道<lb/>
　　初三日奉<lb/>
上諭據湖廣總督邁柱奏稱忠峝宣撫司田光祖等十五<lb/>
　土司齊集省城公懇歸流緣土民見永順保靖桑植諸<lb/>
　處改土以來撫綏安輯所以望風歸嚮願入版圖等語<lb/>
<pb n="KR2f0008_WYG_144-1b"/>
　楚省各土司如永順保靖桑植諸處前經改入内地安<lb/>
　輯撫綏各得其所而容美一司又現議改隸今忠峝等<lb/>
　十五土司復望風歸嚮願入版圖同向該督衙門懇切<lb/>
　呈請朕俯念輿情准其一併改設其設官定制移營安<lb/>
　汛幷一切善後事宜著總督邁柱詳畫妥酌定議具奏<lb/>
　　初七日奉<lb/>
上諭近來外省不應題補之缺督撫提臣等悉遞行題補<lb/>
　者較前過多在部候缺之人未免銓補壅滯嗣後若實<lb/>
<pb n="KR2f0008_WYG_144-2a"/>
　因地方𦂳要務需熟諳風土之員不得不題補者著於<lb/>
　本内聲明亦只可將現任簡僻地方之員調補如此則<lb/>
　所遺之缺仍歸部選内外銓用方各得其平<lb/>
　　初十日奉<lb/>
上諭從前拏獲賭具議叙從優者原為力禁地方賭風起<lb/>
　見倘該員等但察究數案為倖叨議叙之舉其餘仍怠<lb/>
　於稽查是徒邀國家之恩而於地方毫無裨益嗣後所<lb/>
　屬地方有賭博之事失於覺察除照例議處外將從前<lb/>
<pb n="KR2f0008_WYG_144-2b"/>
　議叙之加級紀錄俱照案銷去永著為例<lb/>
　　十七日戸部議覆甘省紳衿未完錢糧應將順慶府<lb/>
　　知府潘祥等斥革仍照數催徴完報奉<lb/>
上諭潘祥著照議革職其餘拖欠錢糧之紳衿等理應俱<lb/>
　照例斥革朕念年來西陲用兵甘省紳衿士庻等俱有<lb/>
　急公効力之處著格外加恩寛期三年令其完納倘再<lb/>
　有逾限不完者即照部議黜革著該督撫通行曉諭知<lb/>
　之<lb/>
<pb n="KR2f0008_WYG_144-3a"/>
　　二十五日刑部議覆正黄旗滿洲㕘革佐領那星阿<lb/>
　　致死家人一案奉<lb/>
上諭那星阿並非查弼納親生之子前被家人控告劣蹟<lb/>
　經歩軍統領㕘奏請交刑部治罪朕以憫念查弼納陣<lb/>
　亡之故特恩寛宥復靣加訓飭冀其改過自新豈料兇<lb/>
　暴性成不遵朕㫖仍將夏有仁毒打斃命且伊將查弼<lb/>
　納身後之事種種措置不堪其不孝之罪衆所共知著<lb/>
　交該旗永逺枷號其所有財産人口悉交與查弼納親生<lb/>
<pb n="KR2f0008_WYG_144-3b"/>
　之子収管不許絲毫存畱此因伊違背朕訓玷辱家聲<lb/>
　特行治罪以懲敗類與尋常打死家人者迥然不同並<lb/>
　將此宣諭衆人知之<lb/>
　　二十六日奉<lb/>
上諭據總督尹繼善等奏稱黔省遵義府除遵義仁懐兩<lb/>
　大稅之外又有遵義縣小板塲等一十四山場綏陽縣<lb/>
　永興山場桐梓縣新街山場共小稅銀四百十九兩零<lb/>
　到場之物皆係遵義仁懐兩大稅處已經徴稅者查黔<lb/>
<pb n="KR2f0008_WYG_144-4a"/>
　省原有各山場小稅久經豁免遵義因向隸川省是以<lb/>
　仍循舊規今既改隸黔省應請一例邀免等語遵義等<lb/>
　縣山場小稅既於遵義仁懐兩大稅處已經徴収若分<lb/>
　販小場又復抽取未免重複催頭衙役更得藉端需索<lb/>
　均有未便著照黔省通例一併加恩豁免該部即遵諭<lb/>
　行<lb/>
　　又雲貴廣西總督尹繼善議覆貴州布政使常安條<lb/>
　　奏苗疆文武各官處分定例奉<lb/>
<pb n="KR2f0008_WYG_144-4b"/>
上諭新定苗地全賴撫綏撫綏之方先除擾累尹繼善等<lb/>
　雖已令該管文武互相稽察如有縱容兵役滋擾者即<lb/>
　行嚴㕘治罪但未定嚴例仍恐視為具文且或係故縱<lb/>
　或係徇隠或係失察其滋擾之由不一而啟釁之害則<lb/>
　同若不倍治文武官弁之罪何能徧查兵役使之奉公<lb/>
　守法著交部詳悉定議具奏<lb/>
　<lb/>
世宗憲皇帝上諭内閣卷一百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_106-1a"/>
　欽定四庫全書<lb/>
世宗憲皇帝上諭内閣卷一百六<lb/>
　　雍正九年五月<lb/>
上諭十二道<lb/>
　　初二日奉<lb/>
上諭今嵗命往陜西西安駐防兵丁派出直隸張家口營<lb/>
　兵一百八十餘名聞各兵家口支領錢糧而該管武弁<lb/>
　等以各兵應有錢糧俱給與新募之兵支領無可給發<lb/>
<pb n="KR2f0008_WYG_106-1b"/>
　以致各兵家口三月未曾領餉日食不敷四路奔訴凡<lb/>
　兵丁撥派他往者如馬兵一名原領月餉二兩則以九<lb/>
　錢付本兵爲途中鹽菜之用以一兩一錢爲養贍家口<lb/>
　之資所有兵米亦仍令其家口支領若有新募兵丁則<lb/>
　另行給與月餉並無以本兵錢糧付新募兵丁之事何<lb/>
　以張家口官弁等錯悞遲延以致各兵家屬餬口無資<lb/>
　著該督該提鎭即速查明照例給發並將如何遲悞之<lb/>
　處據實㕘奏<lb/>
<pb n="KR2f0008_WYG_106-2a"/>
　　又奉<lb/>
上諭據山西巡撫石麟奏稱太原駐防兵丁五百名内派<lb/>
　出三百名前往寧夏所有留營兵丁不敷差委之用據<lb/>
　各旗閑散丁壯塞爾泰等呈稱自祖父以來受國家豢<lb/>
　養之恩情願不領錢糧當差効力臣隨選得年力精壯<lb/>
　技藝可觀者一百名照伊等所請不給錢糧令其承應<lb/>
　差使俟有兵丁缺出揀選頂補等語太原各旗閑散兵<lb/>
　丁等雖稱不領錢糧情願効力但既令當差學習行走<lb/>
<pb n="KR2f0008_WYG_106-2b"/>
　亦當酌加恩澤以示鼔勵著毎名月給銀一兩米三斗<lb/>
　以資其食用該撫石麟時加敎訓務令勤謹効力黽勉<lb/>
　向上若有名糧缺出即將伊等揀選頂補以副朕敎養<lb/>
　兵丁之至意<lb/>
　　初七日<lb/>
諭八旗都統等八旗所設錢局倘定價太賤則射利之徒<lb/>
　賤買貴賣就中取利反生弊端今比民間價値毎兩酌<lb/>
　賤十數文逐漸減至毎兩換大制錢一千文止如此則<lb/>
<pb n="KR2f0008_WYG_106-3a"/>
　錢價自平於民生實有裨益其隨時減價之處八旗務<lb/>
　須畫一一辦理並知會歩軍統領及察旗侍衞參領等留<lb/>
　心察訪爾等亦不時稽查一<lb/>
　　初九日奉<lb/>
上諭用兵以籌餉爲先而輓運以得人爲要果得其人則<lb/>
　民力不致煩勞國帑不致糜費而兵食饒裕士飽馬騰<lb/>
　其裨益於公事良非淺鮮也年來西北兩路用兵籌餉<lb/>
　事宜朕心甚費區畫北路軍糧范毓馪承領運送諸事<lb/>
<pb n="KR2f0008_WYG_106-3b"/>
　諳練措置得宜能爲國家節省錢糧而彼身亦未嘗不<lb/>
　沾利益實公私兩便之道朕深嘉獎已加優叙西路軍<lb/>
　糧向來俱係官運今行之日久難保無侵帑累民之處<lb/>
　因思通政使趙之垣副將馬龍乃三秦世族且官至大<lb/>
　員於本地土俗民情素所熟悉若照范毓馪之例領取<lb/>
　帑銀轉輸輓運似屬可行之事朕昨將此詢問趙之垣<lb/>
　據稱情願効力查内地軍糧運送巴爾庫爾軍營者年<lb/>
　來經理已有頭緒但自軍營進勦之糧尚無轉運之善<lb/>
<pb n="KR2f0008_WYG_106-4a"/>
　䇿著趙之垣前赴軍營與馬龍公同商酌如何運送之<lb/>
　法聽其自行定議酌量舉行毎石運價若干朕悉照數<lb/>
　給與不令絲毫賠墊只用其力不用其財但無浮冒侵<lb/>
　蝕之弊便是伊等之功總與地方有司毫無干渉其間<lb/>
　遲速機宜及道途防䕶等情則與大將軍該督撫等計<lb/>
　議而行俟趙之垣到彼與馬龍商酌定議果能承領辦<lb/>
　理具奏到日給與欽差闗防<lb/>
　　十一日奉<lb/>
<pb n="KR2f0008_WYG_106-4b"/>
上諭朕以江南蘇松等處積欠錢糧甚多弊端百出官民<lb/>
　並受其害特令大臣等率領多員前往清查分别官侵<lb/>
　史蝕民欠務期至確至當以清積弊以除民累前聞各<lb/>
　員奉行不善轉致閭閻有追呼之擾大負朕之初意已<lb/>
　降㫖嚴行申飭禁止催徵後又聞有司以民欠逼令認<lb/>
　爲役蝕如父子兄弟異戸即爲包侵又因别名立戸即<lb/>
　加以包侵之罪此朕得之傳聞實不信有此事昨據<lb/>
　清查太倉州錢糧之温而遜奏稱有一種愚民於造册<lb/>
<pb n="KR2f0008_WYG_106-5a"/>
　之始將自欠田糧混首侵蝕及究其所侵何人名下錢<lb/>
　糧竟有以父子兄弟揑作被侵花戸者於是逐戸覆核<lb/>
　根尋實係自田自欠立即更改註冊並出示通曉許令<lb/>
　據實禀改一靣嚴飭各員實力查辦凡係有與有受質<lb/>
　問明白毫無疑議者然後列入侵蝕之項如田產契劵<lb/>
　厯年完票有據實係自欠田糧雖誤首侵蝕仍即改入<lb/>
　民欠項下等語以朕所聞合之温而遜所奏是民欠之<lb/>
　中竟有揑稱侵蝕者温而遜徹底清查據實更改辦理<lb/>
<pb n="KR2f0008_WYG_106-5b"/>
　甚是伹太倉一處如此其各員分辦之處亦必有似此<lb/>
　假揑蒙混者著差往各員照此辦理詳細確查有應行<lb/>
　更改之處即行更改務使分晰清楚毫無疑竇以副朕<lb/>
　釐姦剔弊嘉惠元元至意<lb/>
　　又奉<lb/>
上諭據總督鄂爾泰奏稱烏䝉逆賊悖亂將士忠勇忘身<lb/>
　不三旬而復郡治不七旬而收全土今渠魁就擒並無<lb/>
　漏網雲貴土兵已通檄全撤等語烏䝉改設府治之初<lb/>
<pb n="KR2f0008_WYG_106-6a"/>
　諸事尚未就緒又値劉起元不善撫馭激成事端逆黨<lb/>
　勾連幾有猝難收拾之勢而將弁軍士奮勇爭先旬月<lb/>
　之閒削平寇亂此皆總督鄂爾泰平時節制封疆以公<lb/>
　忠表率官僚以義勇訓練將士而臨機應敵又復調度<lb/>
　有方用能迅奏膚功永安苖境論功行賞當以鄂爾泰<lb/>
　爲先但念該督自聞賊變以來時時以先事疎防引過<lb/>
　自責今軍事告竣不肯自居蕩冦之功屢次陳奏情詞<lb/>
　懇切朕只得曲從其情以成其謙抑之素志若以功過<lb/>
<pb n="KR2f0008_WYG_106-6b"/>
　而論則一時疎畧之㣲瑕豈能掩其多年敎養之善績<lb/>
　耶特將朕意宣諭中外共知之所有陣亡帶傷及奮勇<lb/>
　官兵著該督查明送部從優議叙賞卹<lb/>
　　十三日奉<lb/>
上諭據署河北總兵官范毓䭲奏稱捐資買補營馬一千<lb/>
　一十一匹以足營伍等語朕辦理兩路軍需事事皆取<lb/>
　給於公帑不准臣工絲毫捐助况弁員身在本營而令<lb/>
　出資以濟公用尤非朕意若允范毓䭲之請將來官弁<lb/>
<pb n="KR2f0008_WYG_106-7a"/>
　等必有勉强倣效者范毓䭲所買馬匹著照數給價於<lb/>
　司庫支領<lb/>
　　又奉<lb/>
上諭烏蒙猓賊悖亂竟敢傷害總兵官弁荼毒民人且煽<lb/>
　惑各處苗蠻勾通盤結叛逆之罪實無可逃頼總督鄂<lb/>
　爾泰平日訓練有素臨時調度合宜用能鼓勵弁兵爭<lb/>
　先効命數旬之内迅奏膚功俾逆黨悉除苗疆永靖朕<lb/>
　心慰悦屢經䧏㫖褒嘉但思逺近猓夷種類不一各有<lb/>
<pb n="KR2f0008_WYG_106-7b"/>
　倡亂之人各有脅從之輩除臨陣斬殺及擒訊梟示各<lb/>
　犯外現在解省審擬之逆目要犯四百餘名衆犯家屬<lb/>
　共一千餘名口其中渠魁巨惡若不即正典刑恐時日<lb/>
　遷延漸至病斃無以昭明國法即應行減等之犯亦當<lb/>
　即爲安插該督公正明逹身在地方面加審訊其情罪<lb/>
　重輕必能分别確當無絲毫枉濫之處即交法司核擬<lb/>
　亦不能出乎該督奏讞之外此案内應行正法及充發<lb/>
　遷徙諸犯著該督審明定擬一面奏聞一面歸結若重<lb/>
<pb n="KR2f0008_WYG_106-8a"/>
　犯内有律應立决而情尚有一綫可原者著暫監候另<lb/>
　行請㫖<lb/>
　　十六日奉<lb/>
上諭據雲貴廣西總督鄂爾泰奏稱普洱府添設新鎭額<lb/>
　兵二千四百名内除原收普威營兵一千四百名及新<lb/>
　募補額外其餘調撥之兵俱有家口在各標營一時無<lb/>
　力搬移未免分心兩地且景蒙營原撥普威營兵二百<lb/>
　名時因鎭威江壩等處屢有軍務家口尚在景蒙地方<lb/>
<pb n="KR2f0008_WYG_106-8b"/>
　今又改歸新鎭亦應令其搬移居住共計未搬家口兵<lb/>
　丁八百名相應仰懇聖恩賞給路費俾得成家立業又<lb/>
　黔省撥往古州清江等處各鎭協營兵丁及滇省烏蒙<lb/>
　鎭新増兵丁二千五百名内有道途搬移之費者應否<lb/>
　一體賞給以廣皇仁等語數年以來滇黔兩省兵丁踴<lb/>
　躍急公甚屬効力朕已屢加恩澤獎賞勤勞兹所派往<lb/>
　普洱及古州清江烏蒙等處之兵俱從他處搬移應加<lb/>
　恩恤該督陳奏甚是著照所請給與遷移之資於公用<lb/>
<pb n="KR2f0008_WYG_106-9a"/>
　銀兩内即行支給以副朕惠養兵丁之至意<lb/>
　　十八日奉<lb/>
上諭從前因凖噶爾肆虐土魯番回民畏其侵陵有情願<lb/>
　移居内地者諭令地方有司善爲安插撫綏使之寛裕<lb/>
　從容各得其所頃聞在肅州居住之回民等田瘠水少<lb/>
　收成歉薄所有牲畜亦不敷用生計未免艱難此皆經<lb/>
　管之員辦理疎忽而該省大臣失於覺察之所致也著<lb/>
　署總督查郎阿將從前辦理不善之員查出題㕘其有<lb/>
<pb n="KR2f0008_WYG_106-9b"/>
　應行加恩撫恤之處亦着查郎阿酌定請㫖即將此曉<lb/>
　諭土魯番移住内地之回民知之<lb/>
　　二十一日奉<lb/>
上諭朕視天下兵丁皆爲一體莫不冀其生計有頼俯仰<lb/>
　從容然養育於平時者自有經常畫一之道而加思於<lb/>
　格外者則不得不由近及逺次第舉行量國用之盈絀<lb/>
　而爲之若必欲一槩施恩不分逺近先後將因經費不<lb/>
　敷而稽遲膏澤之下逮矣如恩賞兵丁生息銀兩一事<lb/>
<pb n="KR2f0008_WYG_106-10a"/>
首先及於在京之八旗次則推廣於外省駐防及督撫<lb/>
提督標下又次推廣於各省鎭標皆令將軍副都統督<lb/>
撫提鎭大臣會同經理以爲長久之計數年來固有料<lb/>
理得宜可濟兵丁之緩急者而措置未協啓人議論者<lb/>
亦往往有之則此事經畫之難可知矣至於各省協標<lb/>
兵丁同列行伍朕豈不欲一體加恩但各兵分防之處<lb/>
與督撫提鎭相隔遥逺若偶遇緩急必須文移往來多<lb/>
延時日始得領此數金豈能濟其一時之用若照例給<lb/>
<pb n="KR2f0008_WYG_106-10b"/>
發則現今督撫提鎭大臣辦理此事尚覺繁難未能妥<lb/>
貼協鎭以下等官豈可交辦此事恐徒貽累於弁員而<lb/>
無裨於兵丁之實用况天下兵丁衆多國家經費通盤<lb/>
計算其勢難以普及此亦一定之情理近聞各省恊標<lb/>
兵丁有謂督撫提鎭等不爲代請而生怨望之心者不<lb/>
知國家之施恩並無偏向戎行之沐澤自有後先將來<lb/>
西陲軍務告竣國用充饒朕自徐思周徧加恩之䇿若<lb/>
伊等不察事勢此時遽欲均霑妄生兾倖是因朕逾格<lb/>
<pb n="KR2f0008_WYG_106-11a"/>
　之恩而啓非分之望則朕唯有將現行之恩賞悉令撤<lb/>
　回然後可以畫一豈不因數人之無知而阻衆人受恩<lb/>
　之路乎思之思之<lb/>
　　二十六日奉<lb/>
上諭據廣西巡撫金鉷奏稱敎職一官無可展施縱有才<lb/>
　能莫由顯著請將年力强壯應對明白才品可觀可以<lb/>
　練習吏治之員容臣題明咨送督臣分派雲貴兩省遇<lb/>
　有州縣及佐貳等缺酌量試用題補并請照此通行他<lb/>
<pb n="KR2f0008_WYG_106-11b"/>
　省等語夫訓士理民均闗緊要封疆學政各有專司定<lb/>
　例昭然彼此不得干預若將敎官之優者悉改膺民社<lb/>
　之寄是以理民爲重而以訓士爲輕凡留司鐸之任者<lb/>
　皆上司所棄而不取之人勢必使天下敎職莫不希冀<lb/>
　陞遷日萌鑚營倖進之念孰肯專心訓課爲國家長養<lb/>
　人材乎况督撫不可干預學臣之事亦如學臣不可干<lb/>
　預督撫之事也今金鉷妄爲此奏豈非欲兼攬學政之<lb/>
　權且沽敎官之稱譽乎即據稱敎職一官無可展施其<lb/>
<pb n="KR2f0008_WYG_106-12a"/>
　才能莫由顯著既如此則又如何知其可辦吏事而選<lb/>
　用之乎若以語言應對之間定人品之優劣分才具之<lb/>
　短長恐鑒衡之失實者不少矣至於教官之賢者督撫<lb/>
　原可隨時保舉而大計之年又可列爲卓異並非不得<lb/>
　與於薦揚之選者金鉷乃爲此悖理之奏不知其出於<lb/>
　何心著將原本擲還<lb/>
　<lb/>
　<lb/>
<pb n="KR2f0008_WYG_106-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百六<lb/>
</p>
<p>
</p>
  </div>
</body>
</text>
</TEI>
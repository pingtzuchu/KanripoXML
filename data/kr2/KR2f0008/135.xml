<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0008_WYG_135-1a"/>
　欽定四庫全書<lb/>
世宗憲皇帝上諭内閣卷一百三十五<lb/>
　　雍正十一年九月<lb/>
上諭六道<lb/>
　　初五日奉<lb/>
上諭向來倉場事務廢弛已極乃朕所親見者經理之初<lb/>
　難於整頓是以經九卿㑹議將殫心供職辦事才能之<lb/>
　滿漢監督定為三年任滿即陞之例以示鼓勵十年以<lb/>
<pb n="KR2f0008_WYG_135-1b"/>
　來經朕留心整理又復時時降㫖訓飭各官屏除弊端<lb/>
　堅修厫座稽查盜竊禁止侵漁其有益於倉場者悉令<lb/>
　舉行今倉務漸次清釐無復從前之陋習嗣後之為監<lb/>
　督者但能謹守成規便可稱職亦不似從前之難於辦<lb/>
　理矣若仍照三年任滿即陞之例似覺太優著大學士<lb/>
　九卿㑹同倉場總督酌量定議具奏<lb/>
　　二十日奉<lb/>
上諭據山西廵撫石麟奏稱太原府知府劉崇元詳稱崇<lb/>
<pb n="KR2f0008_WYG_135-2a"/>
　元係正紅旗李永安佐領下人本年二月内送親姪回<lb/>
　旗到京時李永安親至崇元家數次百般需索要去銀<lb/>
　一百二十兩又陸續要去馬匹衣服等物今復差人到<lb/>
　太原府投書一封索助銀三二百兩又開單索取騾頭<lb/>
　氊片潞綢等物理合據實首報等語向來旗員之為外<lb/>
　吏者每受該旗都統參領等官之挾制苛求及族黨親<lb/>
　戚之需索無厭以致不能固其所守虧空國帑剝取民<lb/>
　膏弊端甚多大有關於民生吏治是以屢經降㫖嚴行<lb/>
<pb n="KR2f0008_WYG_135-2b"/>
　禁約數年以來旗員漸知歛跡不意李永安仍敢藐視<lb/>
　功令向本佐領之外任官員横索財物甚屬可惡著交<lb/>
　與該旗大臣嚴行查奏石麟據實糾參不肯代為隠匿<lb/>
　甚屬可嘉著交部議叙<lb/>
　　二十二日<lb/>
諭大學士九卿等爾等既為大臣須務其大者逺者如國<lb/>
　家之水旱生民之凍餒一夫不獲其所即係朕與諸大<lb/>
　臣之責至犯法論死本由其人自取原不必過為寛縱<lb/>
<pb n="KR2f0008_WYG_135-3a"/>
　或謂刑官開釋罪人可以積隂徳於子孫此大不然如<lb/>
　果秉公據法使刑皆當罪則慶流子孫此理之可必者<lb/>
　如將殘忍凶惡之人屈法姑容欲邀一已之福而令死<lb/>
　者含寃於地下不但不能致福且足以召殃有罪之人<lb/>
　法所難貸爾等原不得任意從寛也夫寛且不可任意<lb/>
　而况於嚴乎朕處事惟以至公無私只據案件而論其<lb/>
　事之是非初不先存一毫意見至於平日不能化導使<lb/>
　不犯罪朕與諸臣方且抱愧㫁無以不殺人為刑措之<lb/>
<pb n="KR2f0008_WYG_135-3b"/>
　理此理朕見之最眞最切特與爾諸大臣言之<lb/>
　　二十四日<lb/>
諭刑部諸臣所進招冊俱係細加斟酌擬定情實但此等<lb/>
　罪人内有一線可生之機爾等亦當陳奏在前日擬定<lb/>
　情實自是執法在此刻勾到商酌倘有可寛之處又當<lb/>
　原情二者原不相背斷不可因已定情實欲符前奏難<lb/>
　於更改遂隠黙不復再奏也執法原情總歸於大公至<lb/>
　當而已<lb/>
<pb n="KR2f0008_WYG_135-4a"/>
　　又<lb/>
諭大學士九卿等朕閲法司招冊得寛一犯便心意順適<lb/>
　若不能寛便覺不快諸臣自同此心即質之天下之人<lb/>
　自亦同此心斷未有以多殺一犯為快者但犯人情罪<lb/>
　必實有可寛之處而後予以矜全此心順適方出於自<lb/>
　然若犯人情罪實無可宥勉強求一時之順適屈法從<lb/>
　寛致令惡人無所儆懼恣肆妄行則罹於法網者必多<lb/>
　皆此姑息之一念貽之害也辟以止辟欲求斯民之遷<lb/>
<pb n="KR2f0008_WYG_135-4b"/>
　善遠罪正不得暫圗一時之順適耳語曰願天多生好<lb/>
　人願人常行好事朕於此實有厚望焉<lb/>
　　又禮部議覆福建學政楊炳條奏鄉㑹試論題專出<lb/>
　　孝經題目無多請與性理間出奉<lb/>
上諭朕前降㫖令鄉㑹二場論題專用孝經者誠以孝為<lb/>
　百行之原孝經一書言簡而意深學者當時時覽誦悉<lb/>
　心研究以為明倫敷敎之本至於性理一書乃裒集宋<lb/>
　代諸儒論説不能有醇而無疵其精微義藴則皆原本<lb/>
<pb n="KR2f0008_WYG_135-5a"/>
　於論語學庸非别有所發明也朕令天下學士大夫留<lb/>
　心理學葢欲其實體聖賢之徳性非徒記誦宋儒之文<lb/>
　辭今若以聖人之孝經與宋儒之性理相並出題於義<lb/>
　未協著仍照舊例行<lb/>
　<lb/>
　<lb/>
　<lb/>
　<lb/>
<pb n="KR2f0008_WYG_135-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝上諭内閣卷一百三十五<lb/>
</p>
<p>
</p>
  </div>
</body>
</text>
</TEI>
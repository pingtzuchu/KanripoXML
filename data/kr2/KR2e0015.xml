<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>咸淳遺事卷上</head> <lb/>
    <p>
<pb n="KR2e0015_WYG_001-1a"/>
欽定四庫全書<lb/>
　咸淳遺事卷上<lb/>
景定五年甲子春二月辛未雨土行都大火時大元世<lb/>
祖皇帝之至元元年也秋七月甲戍彗出栁芒角燭天<lb/>
長十餘丈自四更從東方見日高方歛如是者月餘楊<lb/>
棟謂是蚩尤旗非彗也遂遭論去國己夘丞相賈似道<lb/>
叅政楊棟同知葉夢鼎僉書姚希奏事上曰彗出于栁<lb/>
彰朕不德夙夜疚心惟切祗懼宰臣奏曰陛下勤于求<lb/>
<pb n="KR2e0015_WYG_001-1b"/>
治有年于兹寧有闕失寔臣等輔政無狀所致上貽聖<lb/>
憂臣見上疏乞罷免可以上弭天災上曰正當相與輔<lb/>
承闕失止囬天意台臣交章言星變灾異皆公田不便<lb/>
民間愁嘆不平之所致乞罷公田以荅天意賈似道亦<lb/>
丐辭右相位上曰言事易任事難自古然也使公田之<lb/>
説不可行則卿建議之始朕已沮之矣惟其上可免朝<lb/>
廷造楮之費下可免浙西和糴之優公私兼濟所以舉<lb/>
意命卿行之今業已成矣一嵗之軍餉仰給于此若遽<lb/>
<pb n="KR2e0015_WYG_001-2a"/>
因人言而罷之雖可以快一時之異議如國計何如軍<lb/>
餉何卿能任事亦當任怨禮義不愆何恤人言卿宜安<lb/>
心毋孤朕倚毗之意於是羣議遂息先是都漕劉良貴<lb/>
浙漕吳勢卿陳堯道曹孝慶合奏限田之法自昔有之<lb/>
置官戸踰限田嚴歸併飛走之弊囬買官田可得一千<lb/>
萬𤱔每嵗則有六七百萬之入其于軍餉沛然有餘可<lb/>
免和糴可以住楮弊可以餉軍可平物價可安富室一<lb/>
事行而五利興寔為無窮之利上然之似道遂以自己<lb/>
<pb n="KR2e0015_WYG_001-2b"/>
浙西萬𤱔為公田倡嗣榮王繼之趙孟奎以自陳投賣<lb/>
自是朝野無敢言者初議以官品逾限田外官買之除<lb/>
二百𤱔以下者免餘各買三分之一立價以租一石者<lb/>
償十八界㑹四十楮不及者减價数租多則銀絹各半<lb/>
又多則度牒告身准直登仕郎三千楮將仕郎千楮校<lb/>
尉萬楮承信郎萬五千楮承節郎二萬楮安人四千楮<lb/>
孺人二千楮于是浙西六郡各有専官平江則包恢成<lb/>
公䇿嘉興則潘墀李補焦煥炎安吉則謝奕趙與訔王<lb/>
<pb n="KR2e0015_WYG_001-3a"/>
唐珪馬無演常州則洪穮劉子庚鎮江則章坰郭夢熊<lb/>
江隂則楊班黃伸並俟竣事各轉一官守臣並以主管<lb/>
公田繋銜其公田每嵗秋租輸之官倉特與减饒二分<lb/>
或水旱則别議放数其間毗陵澄江一時迎合止欲買<lb/>
数之多凡收六七斗者皆作一石及收租之際元額有<lb/>
虧則取足于田主及歸附以來元無底籍田主又将止<lb/>
収四五斗者抵換元賣田数以致米数不敷遂成抛荒<lb/>
遺害農民迄今嗟怨<lb/>
<pb n="KR2e0015_WYG_001-3b"/>
冬十月忠王即皇帝位是為度宗詔以明年為咸淳元<lb/>
年詔曰皇天眷佑下民而作之君王者改元視始而正<lb/>
其本朕以菲質獲承至尊㒺不在初永爲嗣德之義悠<lb/>
未有艾益謹繼䋲之謀蠲貢式以清化原施曠㤙而導<lb/>
和氣内則収召衆正以立邦家之基外則撫循三軍以<lb/>
固封疆之守期底寜于方夏用固毖于成功率循舊章<lb/>
靡遑他務將更端于嗣嵗用改厯以紀年永惟冲人祗<lb/>
遹丕憲奉顯謨而纉服寔同奠廟之初躬達孝以盡倫<lb/>
<pb n="KR2e0015_WYG_001-4a"/>
爰法壽皇之制况咸平淳熈之際皆泰和極盛之時乃<lb/>
輯嘉名式新紀厯庻幾咸樂利而致天下和平之福一<lb/>
風俗而延運祚長逺之休嘉與函生共陶聖化其以明<lb/>
年正月一日改爲咸淳元年赦文曰帝王統羣生寔任<lb/>
撫綏之寄春秋正五始况承付託之初仰惟先皇丕承<lb/>
前烈纘緒十有三聖光紹寜宗享國四十一年逺繼仁<lb/>
祖子民若保事帝如臨以江海之量優容羣言以雨露<lb/>
之仁渗漉九有時和屡格敵難乍消日引月長乆于其<lb/>
<pb n="KR2e0015_WYG_001-4b"/>
道蚤朝晏罷遹求厥寜聖躬莫殫于焦勞冲候遂愆于<lb/>
節適興言菲質共侍宸廷解𢃄匪遑所期日間抱弓何<lb/>
及詎意天摧驚聞凴几之言俾奉纉圗之重恪承懇極<lb/>
勤撫多方創鉅痛深且嬛嬛而在疚投艱遺大尤懔懔<lb/>
以弗勝惟天地之德好生惟祖宗以仁立國矧屬君臨<lb/>
之初政式循覃霈之舊章可大赦天下云云於戲天付<lb/>
有家𫝊在予必稽謀而疾敬德父有天下歸于子惟永<lb/>
念而弗棄基庻能慰六軍萬姓之同心于以荅中國四<lb/>
<pb n="KR2e0015_WYG_001-5a"/>
裔之望治尚頼忠賢碩輔文武百僚叶濟康功共扶昌<lb/>
運<lb/>
翌日降内批曰予惟章聖嗣統之初復秦王官爵盖太<lb/>
宗意而章聖克承之故濟王生前之官先皇已自追復<lb/>
而有未復所贈官爵乃留以遺後之人即章聖踐阼贈<lb/>
秦王大師中書令之典也所當繼志以慰永懐可追復<lb/>
元贈少師保静鎮海軍節度使仍令所屬討論墳塋之<lb/>
制目下増修餘照先帝端平元年六月十二日指揮<hi>按通</hi>
<pb n="KR2e0015_WYG_001-5b"/>
<hi>鑑宋寜宗嘉定十七年史彌逺矯詔廢皇子竑爲濟王而立沂王子貴誠即理宗也又理宗端平元年太常少</hi>
<hi>卿徐僑嘗侍講開陳友愛大義帝悟乃復命竑官爵有司檢視墓域以時致祭</hi>
又降内批曰恭禀慈訓先帝嘗欲照故太師崇憲靖王<lb/>
加两鎮㤙数于太師嗣榮王治命不可違也令學士院<lb/>
擇日宣鎻降制其制曰朕初紹丕圗恪遵慈訓棠棣孔<lb/>
懐之愛仰沐先皇行葦内睦之仁孰加叔父撫紹熈一<lb/>
時之令典有憲靖拜節之殊榮曩友則其兄㤙未酬于<lb/>
素志言猶在耳令爰屬于眇躬如對咫顔用孚羣聽具<lb/>
<pb n="KR2e0015_WYG_001-6a"/>
官與芮聨暉皇極<hi>闕二字</hi>縂磐元王帝弟之最尊多閲義<lb/>
理河間宗室之大雅獨備温文厚叙親賢時維昭著聳<lb/>
民瞻之赫赫莫重建旄訓公族之振振有華襲爵式相<lb/>
好矣禮亦宜之粤予宅揆之初追感盡倫之義承而弗<lb/>
德望而弗至惡乎用情敬其所尊愛其所親庻幾達孝<lb/>
况承治命具有舊章是用端䇿涓辰揚庭渙號衮衣赤<lb/>
舄仍冠槐司寳甲琱戈加崇将鉞膺組不移于泮水新<lb/>
麾増煥于雲安順考邦彞三公迺兼两鎮特優宗老累<lb/>
<pb n="KR2e0015_WYG_001-6b"/>
朝不過数人併衍爰田申陪真食敢望馭貴惟以篤親<lb/>
於戲稽漢制之兼郡連城用彰殊禮慨唐宗之大衾長<lb/>
枕能不愴懐式示蕃釐以綏茂渥可特授武康寜江軍<lb/>
節度使依前太師判大宗正事嗣榮王加食邑一千户<lb/>
寔封四百戸尊謝皇后曰皇太后宮曰慈福太后兄謝<lb/>
奕封郡王姪堂<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>塈垕皆節度使<lb/>
立全氏為皇后后理宗母慈憲夫人姪孫全昭孫女其<lb/>
制曰王位在德元所以接千嵗之統后職聼内治所以<lb/>
<pb n="KR2e0015_WYG_001-7a"/>
形四方之風朕肇摠乾綱儀圗坤載文王爲世子問安<lb/>
嘗共至于寝門太姒嗣徽音思媚益仰承于京室禀奉<lb/>
慈闈之命延登中壼之賢涓選剛辰誕揚渙號全氏冲<lb/>
和而淑茂懿敏而静專<hi>闕</hi>圗史之遵動中珮環之節仰<lb/>
惟聖父謹擇儲妃興懐慈憲之家我之所自出爰得元<lb/>
良之配因不失其親褘褕粲入覲之儀衿帨盛来嬪之<lb/>
禮天作之合人無間言而能謙毖自将柔恭有恪寒温<lb/>
隨甘㫖之適夙夜期警戒之成漢觀錫名鍾在太孫之<lb/>
<pb n="KR2e0015_WYG_001-7b"/>
愛唐宮臨藻増多慈母之歡朕丕紹帝圗敬敷明則怡<lb/>
怡愉愉而奉太后兹惟即位之初雍雍肅肅而惠宗公<lb/>
端屬御家之始矧明揚于親訓仍申諭于𦕈躬謂子事<lb/>
母婦事姑既無違禮則男正外女正内當舉上儀加重<lb/>
翟以玉笄範盤螭于金璽式遵隆㫖茂建鴻名於戲朕<lb/>
承長樂之顔后則佐餕于東内朕奉清廟之祀后則親<lb/>
蠶于北郊闗睢有正始之基葛覃為節用之本順夫隂<lb/>
陽之義則家理侔于天地之行則物宜庸基化原永綏<lb/>
<pb n="KR2e0015_WYG_001-8a"/>
福履可立為皇后仍令有司擇日備禮册命<lb/>
賈似道為山陵使䕶理宗梓宮渡江殯于紹興之殯宮<lb/>
似道自上即位累辭相印至是遂歸紹興私第去之後<lb/>
三日上遣都官牟濚賫御筆宣諭促還其書曰予夜不<lb/>
安枕未明求衣專俟師相歸處分萬幾之事今兹三日<lb/>
矣所降諭㫖今差牟濚用致予意勉促師相速囬宜諒<lb/>
深𠂻毋事臯緩繼以似道未至復命陳昉再賫御筆宣<lb/>
促其書曰師相鎮安夷夏綏撫生民怡然泰和之世今<lb/>
<pb n="KR2e0015_WYG_001-8b"/>
師相舍機政而歸錦里誰與予膺鎮安撫綏之任此豈<lb/>
泛泛悠悠越日與時從臣猶未有的囬之報更命陳昉<lb/>
親行代予勉諭師相速還朝堂至意所在幸兾矜體两<lb/>
使既至越似道猶辭不已復奉表囬退相印丐祠然後<lb/>
敢還上欲其囬乃曲從之降内批曰賈似道援引故事<lb/>
毅然去國極力勉留累䟽懇切渡江歸里其以数從臣<lb/>
宣召者亦既至再親筆由庚置徃者日不下六七端殿<lb/>
從臣朝列今已八遣囬闕之期未聞納禄之請隨至所<lb/>
<pb n="KR2e0015_WYG_001-9a"/>
頼師相力勉陳詣又必以得祠為期予亟欲師相之還<lb/>
朝姑為雅志之是徇可依前太師鎮東軍節度使魏國<lb/>
公醴泉觀使兼侍讀仍奉朝請令學士院降制上又遣<lb/>
近臣同福王至其第邀請及制書至越似道又奉表辭<lb/>
太師上復不允遣使賜御筆曰師相盛烈元勲允合維<lb/>
垣之顯拜高懐雅志今因宅揆而力辭陳請甚堅執謙<lb/>
難奪予惟成王初政方有頼于經邦周公為師曾何嫌<lb/>
于作輔至勤累䟽再徇陳辭雖重咈于予𠂻然愈成于<lb/>
<pb n="KR2e0015_WYG_001-9b"/>
厚德姑仍舊品益壮賢猷式慰仰成彌深嘉歎似道奉<lb/>
詔再辭乃從之将入朝聞有㫖令百官班迎于郊似道<lb/>
又上表固辭上望其來乃降内批從之其文曰公衮來<lb/>
歸朝紳迎候羣臣有請宜遵仁廟之舊章師相力辭且<lb/>
援先朝之近比欲成謙志宜徇忱辭于是似道始入朝<lb/>
既至有㫖師相謁吿日不請歸班令閤門獨貟引見似<lb/>
道聞命又上䟽力辭上乃許以謁告日仍舉朝儀遂降<lb/>
褒諭詔曰惟冲人之凉菲倚師相以經綸洊秉台衡益<lb/>
<pb n="KR2e0015_WYG_001-10a"/>
隆朝棟篤前人光烈作周孚先暨乃僚同心惟説納誨<lb/>
資良猷之忠告慕慶厯之盛時欲推車之必行若和羮<lb/>
之相濟此開忱布公之道而集思廣益之規頋機務賢<lb/>
勞或俾當于謁告則疑丞佐列宜無廢于在朝嘉歎昌<lb/>
言亟從來請既見乃再拜右丞相降内批曰師相忠存<lb/>
體國志切愛民比造闕庭來㳺經幄國勢底定人心翕<lb/>
孚予惟機務不可以久隳朝野僉期于再入合延新命<lb/>
嚴肅具瞻師相可依前太師右丞相兼樞宻使魏國公<lb/>
<pb n="KR2e0015_WYG_001-10b"/>
仍加㤙令學士院日下宣鎻<lb/>
咸淳元年<hi>乙丑</hi>春正月元旦日𠡠下御筆曰予以寡昧嗣<lb/>
承基緒懼德弗𩔖心為憂危永惟古今天下治亂各有<lb/>
攸召然未有用君子而不治用小人而不亂者泰否二<lb/>
卦著此審矣要其所以為泰否者特小人之一徃一來<lb/>
隂陽之一内一外其幾甚可危也今予初服正書所謂<lb/>
自貽哲命之時惟有愛䕶善𩔖如元氣屏絶憸壬如邪<lb/>
沴庻幾自治之道因念我朝以賢立國自咸平作興培<lb/>
<pb n="KR2e0015_WYG_001-11a"/>
植以來大者光明俊偉小者靖共豈弟数世流衍邦家<lb/>
奠安熙豐以後一起一仆汔為奸慝所勝逮至孝宗尤<lb/>
為篤意由乾道及淳熙彬彬軰出號為極盛不惟在上<lb/>
者為人物之依歸而在下者可為儒學之表倡正人正<lb/>
道相為彪炳雖紹熙慶元嘉定間用之不盡皆此時㴠<lb/>
飬之功治象于此可以槩見予荷豐芑詒謀之澤環視<lb/>
在列㒺匪俊乂寔先帝簡㧞以敷遺者若不待夢寐以<lb/>
求則澗阿空谷矣繄爾服休服采之臣尚體予意必保<lb/>
<pb n="KR2e0015_WYG_001-11b"/>
固凝聚而無遐心必搜求荐逹而無隐情必期于立政<lb/>
而不習于立名必勤于相厲而不致于阿附使根植壮<lb/>
而有益蕃之望氣𩔖全而無可乘之隙聞于下者皆知<lb/>
今日杜羣枉之門開衆正之路莫不懐忠信厲亷隅以<lb/>
待舉而士大夫之習為之丕變是亦正人心之一機也<lb/>
審此則奚愧于咸淳之紀元方二祖之盛際惟予以懌<lb/>
詔斥貢羡餘其文曰朕嗣臨大統承保先帝受命民為<lb/>
邦本所闗務先惠飬惟郡國貪殘之吏舊染汙習繭絲<lb/>
<pb n="KR2e0015_WYG_001-12a"/>
之取不盡不止痛哉甚者矯䖍奉貢稱曰羡餘此又借<lb/>
公上之名以甚其毒者我朝自藝祖乾德之詔列聖守<lb/>
以為家法朕用寳之以警無良繼自今如贓吏之罪無<lb/>
所貸敢有修貢羡為名者以盗贓之罪罪之<lb/>
上幸太學陞邵雍司馬光從祀其詔曰卲雍天挺人豪<lb/>
英邁盖世司馬光有德有言有功有烈朱熹賛之與周<lb/>
張二程俱雍述經世書發先天奥㫖而内聖外王之學<lb/>
寔闗吾道光著通鑑貽後世治法而真履寔踐之美為<lb/>
<pb n="KR2e0015_WYG_001-12b"/>
儒宗師盖非前代諸儒或以章句文詞得祀于學者比<lb/>
朕将臨辟雍因思朱熹所賛已祀其四尚遺雍光非缺<lb/>
典歟令學宮列諸從祀以示奨崇<lb/>
呂文德授少保制曰朕紹纂丕圗睠時英傑屬大事當<lb/>
一面乆著績于幹方立少保曰三孤首䟽㤙于進律况<lb/>
輯瑞頒朝之日乃聼鼙思帥之初爰簡剛辰誕敡列辟<lb/>
具官呂某沉雄有守英果無前家傳籌畧于渭濵世擅<lb/>
勲名于江表以左䕶軍陳計納䇿下南郡以定荆州為<lb/>
<pb n="KR2e0015_WYG_001-13a"/>
大司馬清野奏功分武昌而督右郡以其苖裔念兹成<lb/>
功志清漢鄂之氛埃耳洗岷峨之悽愴據荆出益未嘗<lb/>
忘北方之圗首蜀尾吳亟欲重上流之勢錫之雙節整<lb/>
我六師足食足兵惟征惟築敵行如鬼飲江復梗于投<lb/>
鞭将通于神獲醜不勞其折箠兹嵗華之晏粲喜邉信<lb/>
之平寧朕涖政方新倚毗惟舊惟孝祖初膺于大統惟<lb/>
吳璘特表于殊庸繡黼在裳煥貳公之典冊琱戈導節<lb/>
兼舊鎮之威儀申衍戸封陪多采邑壮矣軍容之重煌<lb/>
<pb n="KR2e0015_WYG_001-13b"/>
乎命秩之隆式循昭代之彞章勿替先皇之殊遇惟明<lb/>
于信人者善繼其志惟忠于事主者不二其心朕歴觀<lb/>
古人可騐今日周亞夫将兵再世迄能守節以有勲郭<lb/>
子儀受命先朝惟以効忠而永譽予欲固封疆之備爾<lb/>
思齊閥閲之勞茂對寵光益恢遠畧可授少保依前職<lb/>
任加食邑七百戸寔封三百戸文德上表固辭且乞歸<lb/>
田里上答之曰覽奏能體予諭不復以䕶送先帝靈駕<lb/>
為請且為寛頋是圗備見憂愛之切亞保之除予嗣服<lb/>
<pb n="KR2e0015_WYG_001-14a"/>
之初禮貌舊勲之意比已專使将㫖諒己深悉又曰省<lb/>
所奏乞歸田里事具悉昔周元臣年九十猶秉旄鉞晉<lb/>
之宅牧上流者臨邉四十一載威信以乆而益孚勲績<lb/>
以乆而益茂睠我貳公之彦夙隆方面之功定江漢以<lb/>
告成兼益荆而用武臂指列屯之聼令精神千里之折<lb/>
衝朕每謂賢于長城卿乃曰未能保障馮異不伐雖嘉<lb/>
陳誼之髙方叔壮猷難狥遜能之請秋防伊爾勉為朕<lb/>
留所請宜不允文德復上表辭上又批荅曰卿七年分<lb/>
<pb n="KR2e0015_WYG_001-14b"/>
閫一忱為國此予所深知也近師相奏卿又結約成都<lb/>
之叛将及勦除大理之殘宼疇昔之忠貫日月功髙古<lb/>
今愈隆而愈著矣安危佩于一身其可言去來奏卷還<lb/>
宜體眷意文德遂始拜命上即位之初尤重經帷衆臣<lb/>
賜御筆曰予嗣大歴服惟懐永圗學古于訓乃有獲與<lb/>
治同道㒺不興是用首闢經帷示思先務諸賢舊從㳺<lb/>
者無非天下端士比復旁起望于時者以益學而勤嘉<lb/>
謀啓告俾學日益而治日隆則予以懌于是殿講黄萬<lb/>
<pb n="KR2e0015_WYG_001-15a"/>
石禮部尚書盧鉞馬廷鸞給事中留夢炎禮部侍郎李<lb/>
伯玉趙汝暨皆得輪直奏事經筵各盡所學是嵗上以<lb/>
諒陰命宰臣𩔖試進士依廷試例賜出身有差擢阮登<lb/>
炳為第一<lb/>
詔陞温州改為瑞安府嚴州為建德府宜州為慶逺府<lb/>
忠州為咸淳府<lb/>
二年<hi>丙寅</hi>春臨安府士人葉李蕭至等上書詆賈似道專<lb/>
政似道因求退相位上勉留之降御筆曰元臣碩輔惟<lb/>
<pb n="KR2e0015_WYG_001-15b"/>
祖宗之付予惇德精忠惟社稷以為悦經綸萬化消伏<lb/>
羣隂紀綱正而君子有所依精神强而敵人知所畏既<lb/>
克底定遹觀厥成<hi>闕二字</hi>為相二十六年豈曰成功即退<lb/>
彦博維師書四十考又何拘滿之疑屡諭𠂻忱兾囬冲<lb/>
守四封安堵而善治欲其迓續衆賢聚朝而正脉欲其<lb/>
堅凝矧予菲凉倚重師相如漢朝慮輕而頼有德如周<lb/>
王思艱而惟舊人期萬年其永歡此先帝之所属可乆<lb/>
則賢人之德用翊相于昇平至公以天下為心願恒保<lb/>
<pb n="KR2e0015_WYG_001-16a"/>
于明哲益隆柱石増耀旂常所請宜不允恭政姚希得<lb/>
亦上表留似道奉御筆曰輔臣列銜請留師相議論其<lb/>
可畏當破千載謬論之非也此與予同一愛國之心至<lb/>
于典禮固為後世故事然有時異事殊不可同日語矣<lb/>
師相勉為國事留而輔予以秉庻政此亦可為後世法<lb/>
也願毋固執于是似道又上表乞並相上復不之許降<lb/>
御筆曰予先力勉師相以佐天下之重洪濟艱難先帝<lb/>
命元勲宅百揆示委任之專也一相經綸于上衆賢叶<lb/>
<pb n="KR2e0015_WYG_001-16b"/>
賛于下廟堂有翕受之公朝廷有肅和之美景定之治<lb/>
敷遺後人此委任之効也奏篇遽上復以更命一相為<lb/>
請予覽悚惕且並相之弊先朝訓戒昭如日星予其敢<lb/>
違先訓况師相守文應變之全才開忱布公之宏模謂<lb/>
如孤立無助何太謙乎予觀泰否消長之機惟體統一<lb/>
則可以杜絶憸慝書不云乎任賢勿貳幸念先帝垂裕<lb/>
之謹思冲人仰成之忱勿執謙遜以一觀聼宗社生靈<lb/>
永永扶植師相雖勞而天下安矣所請宜不允<lb/>
<pb n="KR2e0015_WYG_001-17a"/>
姚希得奏辭潭州安撫上不允降御筆曰省卿所奏具<lb/>
悉惟長沙千里之雄選以為屏君子萬夫之望用之則<lb/>
行卿以當代鉅臣兩朝碩德有憑有翼在前疑後丞之<lb/>
間所試所瞻皆方伯連率之職惟重湖通川陜之氣脉<lb/>
九郡控蠻猺之喉衿中興以來厥寄攸重逺則有珙近<lb/>
則有葵<hi>按漢東公孟珙以寜武軍莭度使致仕兾公趙葵為武安軍莭度使</hi>率以殿帷而<lb/>
領藩服前修祖述夫豈考槃在澗之時美政咸懐尚體<lb/>
求牧與芻之意朕命惟允爾行勿遲<lb/>
<pb n="KR2e0015_WYG_001-17b"/>
王爚乞觧罷叅政不允詔曰朕若稽祖考彞訓諭至切<lb/>
矣再牘懇辭以疾尚以去為髙哉二三執政猶吾股肱<lb/>
其闗于國體之重迺者君臣一心相與喜起庻績惟熙<lb/>
今朕無斁其康事爾惟求朕攸濟以敉寜武圗功禆闕<lb/>
失而舉綱維勿俾徴珪專美于唐朕言已再卿其勉之<lb/>
沿江制置使馬光祖亦上表乞致仕上不允囬御筆曰<lb/>
朕觀采薇車攻之詩服勤王事不敢懐歸忠臣之詣也<lb/>
矧商颷既髙天壍當防無日不申警至于惜分隂庻克<lb/>
<pb n="KR2e0015_WYG_001-18a"/>
有備無患若曰保身之榮于卿則得之矣豈朕北門管<lb/>
鑰之意乎蹇叔之方未懲楚兵之謀始伏益懋幹方之<lb/>
略勿陳知止之言所請宜不允<lb/>
冬十月詔行郊祀詔曰禮脩肆𩔖大舜所以致嗣位之<lb/>
恭祀秩肇稱成王所以昭受命之敬朕以菲質仰紹慶<lb/>
基粤從遺大以投艱惕若臨深而履薄永惟萬事于今<lb/>
三年常對明威敢忘先訓式克勤勞王家惟既増修國<lb/>
政加璧以聘老側席以待賢杜羣枉以為明令四方毋<lb/>
<pb n="KR2e0015_WYG_001-18b"/>
來獻我其夙夜允懐濟時之思心之憂危每軫奉詔之<lb/>
慮疆埸曷繇而庻定年穀奚自以屡豐㒺知于兹其何<lb/>
能淑惟天惟祖宗之畀付在上在左右之鍳觀盍掲䖍<lb/>
于始郊以荅貺于初服念其難其愼曽㣲可告神明之<lb/>
功而有報有祈盍為大芘黎元之地卜云日以至吉適<lb/>
當月而禫文頋予何言惟恐德弗𩔖攷古之制無以卑<lb/>
廢尊是用裒對剛辰儀圗款謁躬齋精而殷荐命誓戒<lb/>
以具修唯帝孚佑下民敢私祝釐歸福之美其爾典聼<lb/>
<pb n="KR2e0015_WYG_001-19a"/>
朕命各肩展采錯事之忱朕以今年十一月十七日款<lb/>
謁于南郊咨爾攸司各揚乃職相予肆祀毋或不恭<lb/>
太史奏十一月十六日夜月食乃改郊復下詔曰朕嗣<lb/>
大歴服稽古禮文𠡠命惟時幾益思謹憲毖祀于上下<lb/>
式敬在初既孚號于前期将蕆事于長至念天威之明<lb/>
畏常若鍳觀適月食之推占敢忘儆戒遹觀舊制常改<lb/>
始郊惟乾德上甲之肇祀盖疑近晦隆興元日之展采<lb/>
允叶履端兹参二祖之規克接三才之奥裒對孟陬之<lb/>
<pb n="KR2e0015_WYG_001-19b"/>
吉導廸嗣嵗之和肆𩔖而徧羣神率循舜典大報而就<lb/>
陽位宜用夏正載㳙休辰尚迪彞訓所有南郊行禮改<lb/>
用來年正月一日其文武官封贈奏荐及諸軍賞給等<lb/>
並照隆興二年典于今年冬至日舉行<lb/>
三年<hi>丁夘</hi>春正月己丑朔有事于南郊黎明肆赦其文曰<lb/>
朕嗣受丕基式循彝典虞典之𩔖于帝率惟正月上日<lb/>
之初周邦之單厥心祗若昊天成命之始永懐先哲敷<lb/>
遺冲人既付中國民忱敉圗之匪易無疆大歴服凜持<lb/>
<pb n="KR2e0015_WYG_001-20a"/>
守之惟艱頋菲薄懼弗克勝而兢業未知攸濟三陲庻<lb/>
定益思戒備于不虞八蜡雖通猶慮豐穣之難必無日<lb/>
不惕頼天之靈井絡奏勲寖恢舊宇臘霙呈瑞寔兆有<lb/>
年遹求厥寕敢曰能享載稽隆興之詔仰法至道之規<lb/>
維泰畤之肇禋于孟春之朔旦以大報本式敬用休然<lb/>
念黍稷非馨必至治而神明感牲醴以告必嘉德而民<lb/>
力存篤其棐忱惟予寔意盖常崇節歛之制廣賑貸之<lb/>
仁屏逺憸壬申儆貪墨凡立政立事灼知厥若庻在宮<lb/>
<pb n="KR2e0015_WYG_001-20b"/>
在廟不顯亦臨敷前人之大功乃建鴻號秩元祀之縟<lb/>
禮乃宿熙壇相維辟公初見宗祖恭館奉幣長發其祥<lb/>
大室祼圭既備乃奏<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>一忱而對越輯衆正以伻從肅<lb/>
巾車五路之容涖甘泉八觚之址絢陽曦于嘉旦溢瑞<lb/>
氣于崇霄迪惟嚴恭庻幾宴享于是被衮而薦鬯昇邱<lb/>
而燔柴合法兩儀協乾坤之交泰陟配二后昭功德之<lb/>
兼隆賔八卿于桂尊穆東皇于瑶席神鴞吉而髙游詹<lb/>
星彪而殞幄燕祉皇天馮馮翼翼介壽文母怡怡愉愉<lb/>
<pb n="KR2e0015_WYG_001-21a"/>
迄用有成俾爾單厚飭躬奉幣以䝉嘉氣敢專鄉于蕃<lb/>
釐行慶施惠以及兆民盍丕承于洪造予其大賚咸予<lb/>
維新可大赦天下云云於戲克相上帝寵綏四方惟始<lb/>
和而觀治象爰建皇極敷錫五福惟好生以洽民心盖<lb/>
春者德之元而祭者澤之大尚賴股肱爪牙之勵翼岳<lb/>
牧侯衛之布宣永敷萬國之歡勿替億年之敬<lb/>
壬辰執綏官禮部侍郎陳宗禮奏郊祀在輅玉音問答<lb/>
録付史館<lb/>
<pb n="KR2e0015_WYG_001-21b"/>
上幸辟雍謁先聖并侑曽子子思配享子張封陳國公<lb/>
升十哲伯魚列從祀<lb/>
上以郊見禮備詔有司擬上皇太后尊號丞相賈似道<lb/>
等擬進壽和二字復詔有司詳具儀禮其詔曰享帝于<lb/>
郊祀既成于報本介福于母德莫大于鴻名迪愛敬之<lb/>
丕彞侈榮懐之鉅慶皇太后道参悠久性秉寛柔體仁<lb/>
静于躬行茂寔履吉廣順惠于内治允叶坤元丕徽範<lb/>
以厚倫賛聖謨而與子頋惟𦕈質夙荷隆㤙嚴恭肆𩔖<lb/>
<pb n="KR2e0015_WYG_001-22a"/>
于熙壇孚訓仰承于太極受天佑而䋲祖武惟冲菲之<lb/>
弗勝事地察而通神明輯休嘉之並貺寔惟保佑敢後<lb/>
尊崇裒四海之歡心稽累朝之盛典用申景鑠祗上鴻<lb/>
稱叙疇曰壽以居先億年多祉育物以和而為大萬宇<lb/>
皆春式昭平格之功永奉怡愉之樂皇太后宜恭上尊<lb/>
號曰壽和皇太后其令有司詳具儀禮上冊寳冊文曰<lb/>
維咸淳三年嵗次丁邜正月某日皇帝臣禥謹稽首再<lb/>
拜言曰臣聞嗣宅丕后于前人莫重于嚴大報以致享<lb/>
<pb n="KR2e0015_WYG_001-22b"/>
聿懐多福于上帝尤重于隆至眷以推尊睠凉菲之弗<lb/>
勝毎寅畏以自度繄我慈極方寸之澤流于無垠錫予<lb/>
昌期景長之禄同于有載属諏吉于元日以有事于陽<lb/>
垓曽徽明德以荐馨時保小心而敬事詎曰能格愈不<lb/>
敢康荷后皇之溥臨暨祖宗之孚佑始為乂安百姓兾<lb/>
䝉嘉氣以獲豐年今已祀郊上元盍推申休而尊明號<lb/>
用昭積慶之本恪紓歸美之忱皇太后殿下静尃而柔<lb/>
明端穆而厚裕亦莫不庶如天保之升恒無為而成同<lb/>
<pb n="KR2e0015_WYG_001-23a"/>
中庸之位育遡正始播二南之化既垂憲貽萬世之傳<lb/>
重開景運于艱難寔濟先皇之兢業漢家累治固由衣<lb/>
練以稱賢周室復興端賴脱簮而有助冝揚㽔于汗竹<lb/>
式作則于塗椒改紀以來流徽深著謀深豐水而尤資<lb/>
母訓之力娶擇嵞山而獲同子職之供㤙斯勤斯鬻以<lb/>
閔斯至矣盡矣不可加矣迨夫全付所覆遹求厥寜越<lb/>
天棐忱何由而頋諟惟皇作極何由而靈承克俾冲人<lb/>
率循丕式自貽哲命厥德之嗣在初敷時繹思于父之<lb/>
<pb n="KR2e0015_WYG_001-23b"/>
道無改凡答揚先訓之實皆兹迪彝教之功方今逺格<lb/>
邇安而治象熙内修外攘而政理飭宮中府中俱為一<lb/>
體卿從民從是謂大同奉祀事孔昭其敢專鄉于已念<lb/>
親恩惟厚尤當不忘于天肇舉鴻儀祗宏嘉典然極九<lb/>
州之奉曷表中心必加萬世之名庻昭懿則乃詔禮氏<lb/>
乃命宰臣采實徽以揆殊光篤熙序而申景鑠以壽為<lb/>
五福之首而和乃百嘉所生裒形容之辭伸推崇之詣<lb/>
意存歸胙忱寓介眉餐金相于未央奉玉巵于長樂輯<lb/>
<pb n="KR2e0015_WYG_001-24a"/>
是穣簡溢為怡愉拊瑟戛球聲既昭于物備函璧衮繡<lb/>
瑞畢至而光舒以俾耆艾而熾昌以成元亨而利正臣<lb/>
不勝大願謹奉玉冊金寳上尊號曰壽和皇太后伏惟<lb/>
壽和皇太后殿下渙膺鉅典深鞏丕基慈者仁之原惟<lb/>
仁則壽元者一之謂惟一斯和備之則禄名位有兼隆<lb/>
之符等天地而逾久充之則聲氣形有交應之象合宇<lb/>
宙以長春逺齊喬松之齡如在唐虞之際雍容懽佩允<lb/>
觀河清岳静之期鞠跽稱觴同慶泉醴露甘之瑞長居<lb/>
<pb n="KR2e0015_WYG_001-24b"/>
太極祗奉懽顔臣禥寔歡寔抃稽首拜手謹言<lb/>
榮王與芮進封福王黄氏封隆國夫人<lb/>
賈似道太師平章軍國重事其制曰三公坐而議政莫<lb/>
先軍國之宏綱九經所以尊賢丕奉朝廷之茂典朕仰<lb/>
成元老勱相我家卿飬志不違兾娛慈侍留行雖切未<lb/>
諭至懐若稽勲德之殊褒厥有平章之重事遹崇體貌<lb/>
誕播絲綸具官賈某心貫兩儀道髙衆望安社稷以為<lb/>
悦建武之元重開以仁義為事君貞觀之言既效上追<lb/>
<pb n="KR2e0015_WYG_001-25a"/>
先帝之遇敬保冲人之初簡修進良而羣枉消開忱布<lb/>
公而百度飭政刑明于間暇益固本根德威成于安強<lb/>
寖恢疆宇曰雨曰暘之順叙宜郊宜廟之洽熙綜名實<lb/>
以新泰長之亨治禮樂以介坤元之壽有馮有翼永言<lb/>
宗祏之焉依惟孝惟忠亦既君親之兼盡廼慕循陔之<lb/>
樂屡辭宅揆之繁朕惟柱石之臣可有遐心彞鼎之功<lb/>
盍加異数昔元祐之制治倚彦博之維垣視國為家書<lb/>
四十之考服人以德懾萬里之衝其作孚先㒺俾専美<lb/>
<pb n="KR2e0015_WYG_001-25b"/>
仍進公孤之秩特為廊廟之逰三日一朝以便綵衣之<lb/>
奉多聞建事更陪廣厦之咨理内御外謀焉就之賛元<lb/>
經體識其大者人才進退國論否臧凡係安危率惟裁<lb/>
决若時導教訓之益申以疇爵邑之㤙邁昔参騫為今<lb/>
衡旦於戲國之将興尊師重傅式隆四海之具瞻天之<lb/>
欲治舍我其誰懋建萬世之長䇿以擬任賢勿貳之績<lb/>
以恢主善協一之規光昭前聞永扶昌運可特授太師<lb/>
平章軍國重事<lb/>
<pb n="KR2e0015_WYG_001-26a"/>
葉夢鼎右丞相其制曰太㣲上台之象開德宣符北極<lb/>
次輔之躔出度授政朕上稽乾則首正皇綱寔維阿衡<lb/>
既任天下之重儀圗山甫式遹東方之歸若時登庸兹<lb/>
仍俾乂念無踰于舊學遂分理于繁機載揆剛辰誕揚<lb/>
丕號具官葉某氣和而德粹識逺而謨明有公輔之才<lb/>
當大事而能斷多保釐之績雖小物以克勤簡在先朝<lb/>
揚于二府是為耆艾骨鯁之望允也股肱心膂之臣習<lb/>
于正人敢忘受業之後率時昭考爰念繼猶之初肆予<lb/>
<pb n="KR2e0015_WYG_001-26b"/>
思艱往求攸濟宻藏彌縫之用迄底鬷假之平忠既報<lb/>
于原陵曰宅乃牧政遂成于青社以粒我民有嘉勤勞<lb/>
深切注想父臣不改朕心乃知方今建大政興太平一<lb/>
本春秋尊上公之義聚衆思廣忠益允頼旦夕弼厥辟<lb/>
之謀必左右大夫國人皆曰賢則朝廷百官逺近正于<lb/>
一乆矣金甌之覆幡然衮衣之來每懐朕即帝位之時<lb/>
維公暨汝兹當爰立作相之日寔帝賚予君臣遇合夫<lb/>
豈偶然祖宗付託庻其在此笙鏞斯叶巖石具瞻昔彦<lb/>
<pb n="KR2e0015_WYG_001-27a"/>
博提軍國之綱而臣光膺機衡之位有謀則就用成元<lb/>
祐之隆同氣相求兹推西洛之老乃延登于端揆以光<lb/>
紹于前修特超賜位之階仍縂本兵之柄申陪多賦併<lb/>
衍真畬於戲先王敷求哲人是為後嗣之輔天子動無<lb/>
過舉必繇右弼之咨適當四年既效之期共翊萬世無<lb/>
疆之業予欲逺法堯舜之道汝亦昌言予欲誕保文武<lb/>
之民汝其猷訓同躋于治惟暨厥心可特進右丞相兼<lb/>
樞宻使<lb/>
<pb n="KR2e0015_WYG_001-27b"/>
留夢炎樞宻使制曰朕圗功于武成務惟幾斗極一星<lb/>
式應天樞之象籌勝千里允咨人傑之真政途加已試<lb/>
之庸使領陟久虗之選誕揚垣綍敷告大庭具官留某<lb/>
端重而裕和髙明而宻察陳堯舜之道正冠臯伊之倫<lb/>
魁有猷有為獨得寛大之體同愛同敬盡根忠孝之心<lb/>
重在本朝間于兩社盖烈考所以燕翼子而元老所以<lb/>
暨乃僚一體相須四方其訓於基命宥宻之地肆其靖<lb/>
之若勸行仁義之言亦既效矣厥今遣采薇之戍役備<lb/>
<pb n="KR2e0015_WYG_001-28a"/>
車攻之修攘主善為師既謀謨于廟堂之上爽邦由哲<lb/>
尚綢繆于牖戸之間用集衆思爰度同德睠西樞之明<lb/>
陟亞右揆以同升二人深相知在秦府表留之日衆賢<lb/>
㒺不肅有周家相遜之風精神可以折衝氣運應于亨<lb/>
復重我兵本若時真儒昔曽在景祐之元庠在慶厯之<lb/>
盛皆以英彦而冠宥庭遹追藝祖之<hi>闕</hi>用成今日之懿<lb/>
相尊等爾益増重於事權國庶幾乎將永清於科𤨏申<lb/>
陪井幹真衍圭畬於戯帝王之道出萬全莫先於理内<lb/>
<pb n="KR2e0015_WYG_001-28b"/>
以御外春秋之義大一統莫嚴於内修而外攘惟協<lb/>
心為能濟謀惟長慮為能立事務行所學以懋乃猷<lb/>
可特授樞宻使<lb/>
賈似道上表力辭太師遂改太傅供職<lb/>
侍讀陳宗禮給事中包恢侍讀趙順孫危昭德並陞殿<lb/>
講范東叟陞右史王應麟除禮部侍郎各以明堂㤙数<lb/>
轉官有差<lb/>
太傅平章表上十箴其略曰心為一身之主道為一心<lb/>
<pb n="KR2e0015_WYG_001-29a"/>
之主作存道心德勝則性于德氣勝則性于氣作尊德<lb/>
性以位為憂不以天下為樂作思艱難以一人治天下<lb/>
不以天下奉一人作崇節儉樞機所發榮辱之主作謹<lb/>
言動毫釐之差千里之謬作審萬幾巧言如簧小雅刺<lb/>
之作察邇言繁纓假人春秋譏之作惜公噐酣酒為色<lb/>
荒之媒作戒彞酒左道乃亂政之門作屏異端臣似道<lb/>
一縷血忱因辭述意陛下不以其愚克永觀省是臣區<lb/>
區追先帝之遇而報陛下之心也㳙塵助成于滄海螢<lb/>
<pb n="KR2e0015_WYG_001-29b"/>
爝増輝于太陽斐然成章不知所裁惟聖明留意焉上<lb/>
覧奏復書曰師相元勲碩德粹學鴻名以真儒傳正學<lb/>
羽儀廟堂領袖旃厦忠言嘉猷沃于朕心若無逸立政<lb/>
之書周公所以誨成王者惟日望之十箴之來上肅容<lb/>
披誦正大淵奥表裏六經朕曷敢不勉謹當書紳佩服<lb/>
列為屏障以代韋弦猶恐寡昧未足以進于帝王之盛<lb/>
更覬師相時惠藥石之言終始扶翼俾萬年其永觀是<lb/>
為冲人至望敬以奏篇與無逸圗並陳座右朝夕觀覽<lb/>
<pb n="KR2e0015_WYG_001-30a"/>
期於躬行力踐庻克紹祖烈仍録付史館以示朕崇重<lb/>
師訓之至意<lb/>
賜呂文德奬諭詔曰朕懋采薇治外之勤謹徹桑未雨<lb/>
之備日申儆軍實無競維人天毖我成功所助者順狡<lb/>
焉韃靼竊㨿開城裒兇鞠頑弗顧佛貍之䜟折衝制難<lb/>
靡忘鉅鹿之思卿䇿慮通于神明忠忱衛于社稷奮鷹<lb/>
揚之勇卯詔辰行率虎闞之師風驅電擊我環攻而氣<lb/>
倍彼株困而技窮氊裘之援莫前金湯之險遄復膚功<lb/>
<pb n="KR2e0015_WYG_001-30b"/>
甚駿勝勢用張巴夔西土之喉衿既克敉定襄峽上流<lb/>
之唇齒尤肆窺覦恃吾有以待之惟卿獨能平耳以身<lb/>
督戰先事候情百將一心凡屐履之間當任四牡三㨗<lb/>
從枕席之上過師運竒伐謀并力逐北俾投鞭之衆逺<lb/>
遁而阻隘之羣一空迄奏肅清之勲深嘉扞禦之略荆<lb/>
州運蜀而用武朕方觀葛亮之規模江滸出車而告成<lb/>
卿尚圗召虎之事業益恢疆宇丕耀旂常文德拜詔因<lb/>
上奏欲於大禮合奏換京官恩澤改授次子師夔上從<lb/>
<pb n="KR2e0015_WYG_001-31a"/>
其請降御筆曰朕思文德忠勲豈在中興功臣下宜與<lb/>
比援而師夔已知閤門事且屡典開閫綽著聲稱其守<lb/>
漢陽實當曹世雄聞變棄城之後委有竒節非其他保<lb/>
任比若祗換授京官不但師夔積階累功竟成虗擲亦<lb/>
非朕所以優待忠勲之意今畀自特㤙超授朝奉大夫<lb/>
除正郎差遣<lb/>
秋八月詔申飭諸邉閫帥守曰朕夙夜惟邉是憂未嘗<lb/>
不日討軍寔而申儆之睠爾别閫暨于縂戎守将多先<lb/>
<pb n="KR2e0015_WYG_001-31b"/>
帝舊臣所與戮力戡難者平時好以衆整好以暇亦㒺<lb/>
或不戒謀所以稱意豈待論而後乃然朕今每飯未嘗<lb/>
不在鉅鹿下况諜間裒兇鞠頑之久欲逞志于我朕惟<lb/>
風寒不止数處一物不牢俱受其弊寔允頼熊羆之士<lb/>
干城其民用保乂于王家爾尚一乃心力求所以事事<lb/>
備萬一敵人昧于一來决使之不得颺去以應佛貍死<lb/>
夘之䜟而朕憂以寛時乃懋哉<lb/>
九月詔以廣安軍改為寜西軍<lb/>
<pb n="KR2e0015_WYG_001-32a"/>
冬十月趙葵卒<lb/>
十一月戊子雷賈似道上表引退其畧曰臣獨念平時<lb/>
怙一是而衆嫉起守公法而私怨叢綿力不足以勝弊<lb/>
奸血忱適足以來口語熏心憂畏無嵗不疾必指牖下<lb/>
以為歸最後先皇帝鍳臨責切以臣之謹慮而從之者<lb/>
将許以終事而退擬俟有請而飈御已賔天矣哀號擗<lb/>
踊痛不得以身代也恭遇陛下正乾位繼離照訪落小<lb/>
毖之時惟當奉恤欽若一委而去其于憑几之言寧不<lb/>
<pb n="KR2e0015_WYG_001-32b"/>
有負是用恫身屏息以俟復土登祔之後乞此餘生歸<lb/>
老閑寂亦曰先帝之終陛下之始揆之臣心固已粗謂<lb/>
兩盡無何還越意可奉輕軒以閑居安菟裘而終老矣<lb/>
陛下眷意殊特召趣紛至朝紳貂使交徹于道奎札勉<lb/>
諭日每十数終復動以先帝之恩臨之以東朝之㫖叔<lb/>
父之重将命勉督不置暨後叨授節鉞侍經之幄必謂<lb/>
上相印憇賜第則留京猶越也由是儆若以往無敢差<lb/>
池宣對未幾再覩遷播臣于是時凌兢欲仆形軀精爽<lb/>
<pb n="KR2e0015_WYG_001-33a"/>
皆非己所得有頃之又罹霜露之病證状與常時殊衆<lb/>
醫相視愕眙自分永陟今古臣推其故殊在于溢物盈<lb/>
則人厭之人盈則天厭之臣可違天而不自厭之亟請<lb/>
削公師極品而陛下從之無難則聖𠂻固以灼見于此<lb/>
視疾宣問趣㫖頻煩必令少安東第而後造朝又浹辰<lb/>
扶曵傾欹瞻覲殿陛陛下憐之而見者莫不共異之夫<lb/>
以攘臂下車已竊羞為士者之笑馮婦况于膏上盲下<lb/>
可不危二豎之逃秦緩乎又曰戊子之夕雷發非時其<lb/>
<pb n="KR2e0015_WYG_001-33b"/>
占曰大臣專政臣詎可偃然而不知天威之當懼乎臣<lb/>
在先帝時屡有天時難必人事好乖之説臣亦嘗告之<lb/>
陛下矣今天且厭之陛下欲不承天意得乎臣本欲更<lb/>
俟陛下視事之時有請兹若有以廹之者遂不可緩欲<lb/>
望聖慈亟從所請免至再三有𩔖具文取進止上不之<lb/>
允乃以來章緘之且批荅曰予恃師相如心膂非特左<lb/>
右手然風采猶昔駭聞駕言亟以親筆導意兹又復來<lb/>
奏為之嘆不能已又周公之詩曰恩斯勤斯師相之勤<lb/>
<pb n="KR2e0015_WYG_001-34a"/>
勞於予父子者惟天惟祖宗照臨之久矣予曩于侍側<lb/>
耳熟焉今又日親相勵翼期于亹亹者固不待周公自<lb/>
為之聲言也蘇轍之賛韓𤦺曰天之生是人也将使之<lb/>
任天下之重是宜終自處乎憂患之域而行乎利害之<lb/>
塗矣予每以轍為知言今舉以方師相之劬瘁師相不<lb/>
以予為知己乎乃戊子之夕天若儆予為届練期哀慕<lb/>
不寕方将與師相共圗所以側身銷變尤未可捨我而<lb/>
去也前書轉意未白兹親染翰併置來奏湏止嗣音幸<lb/>
<pb n="KR2e0015_WYG_001-34b"/>
體至意葉夢得亦上表乞罷相上不允賜詔曰朕惟雷<lb/>
主陽君之象也神光流于天道至教所以儆戒𦕈躬敬<lb/>
怒畏威夕惕若厲以干天和在易之震曰恐懼修省于<lb/>
益曰遷善改過寔頼舊學良弼訓于朕志卿有協恭之<lb/>
謨有思職之勤若天棐忱惟旦暨奭其濟乃述必大故<lb/>
事引爕調之愆朕聞淳熙之詔有曰一人有過豈宜移<lb/>
寘大臣克謹天戒廸惟祖訓是憲卿其陳善格非正朕<lb/>
不逮儀圗消沴導和之實矧内外治孔殷懋思時幾相<lb/>
<pb n="KR2e0015_WYG_001-35a"/>
飭之義毋復有陳所請宜不允<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0015_WYG_001-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳遺事卷上<lb/>
</p>
<p>
</p>
  </div>
<div>
<head>咸淳遺事卷下</head> <lb/>
    <p>
<pb n="KR2e0015_WYG_002-1a"/>
欽定四庫全書<lb/>
　咸淳遺事卷下<lb/>
四年<hi>戊辰</hi>春正月<lb/>
閏月戊辰大風雷雨是日楊淑妃降生皇子上乃降徳<lb/>
音告中外曰朕以菲質嗣宅綿區天地祐我邦家實兆<lb/>
無疆之業祖宗施于孫子永垂有道之基每寅念於繼<lb/>
承曷克臻於蕃衍乃嵗當豐茂時屬泰亨先鳦至以應<lb/>
禖繄熊占之叶夢積善必有餘慶夙著天庭命吉在厥<lb/>
<pb n="KR2e0015_WYG_002-1b"/>
初生是膺帝祉維詔王居門之月後烈祖流虹之辰居<lb/>
然誕彌允也顯相<hi>缺</hi>太后之樂将侈愛於緑車聳國人<lb/>
之觀竚備儀於朱芾夫重嗣續者禮必具舉輯榮懐者<lb/>
澤必旁流豐水貽謀仁已深於數世孟春行慶惠斯徳<lb/>
於兆民式契驩心肆頒宥典以篤非常之祜以覃大賚<lb/>
之恩降誕皇子依典禮可降徳音云云於戲華封之請<lb/>
祝者三胥有多男子之望皇極之錫數維五是亦作父<lb/>
母之心聿同浹洽之霑共慶延洪之盛<lb/>
<pb n="KR2e0015_WYG_002-2a"/>
元兵圍襄陽守臣呂文煥告急於朝詔遣髙達赴援賜<lb/>
奨諭曰朕惟總士卒之重䕶九重之嚴非有重望孰寄<lb/>
心膂卿以忠義見稱督勵将士往捍上流敵愾為多兹<lb/>
乃委以此任卿其亟往勿替朕命<lb/>
賈似道上表乞廵邊上不之許降御筆曰朕以凉菲統<lb/>
理萬方率惟師相一乃心徳力任天下重用底于治兹<lb/>
覧來䟽遽以上流之行為請師相一忠體國靡殚於勤<lb/>
圖乂思艱尤見大節然師相豈可一日而輕朝廷經制<lb/>
<pb n="KR2e0015_WYG_002-2b"/>
西事當在廟堂自泉流瀕以感於天下今軍國大務叢<lb/>
於師相之身坐運勝籌用師袵席師相平日計之熟矣<lb/>
謝太傅指授未嘗臨邊處置得宜千里之外應之何以<lb/>
踰度逺計為辭况我朝制度未聞以辨章廵邊正不可<lb/>
以裴度出使比也師相其深長思之雖跬歩之近亦不<lb/>
可舍去謹勿復請以重朕憂<lb/>
葉夢鼎上表乞歸田里不允賜御筆曰師文王之大國<lb/>
五年必為政於天下朕臨御願治於今五年此正天命<lb/>
<pb n="KR2e0015_WYG_002-3a"/>
至難諶之日民心㒺常懐之時君子小人消長之機中<lb/>
朝外敵盛衰之候一念及此凛如淵氷丞相受先帝之<lb/>
殊知有大臣之雅量爰自舊學登於上台儀刑百僚簫<lb/>
勺群慝辨章元老總提宏綱二三股肱叶規同力延英<lb/>
盛夏方欲講天下之事科𤨏防秋尤宜先天下之憂舎<lb/>
而去之誰與領此趨進有度精神煜然何嫌何疑欲解<lb/>
機政畏天命而悲人窮聚君子以强中國盡展所學弼<lb/>
予一人不但為政於五年亦永右弼於萬世幸孚隆睠<lb/>
<pb n="KR2e0015_WYG_002-3b"/>
勿復再陳<lb/>
詔行科舉曰國家用儒之效與三代比隆朕紹休聖緒<lb/>
於今五年粤若恭黙之時亦既選士未遑親䇿兹将進<lb/>
於庭而問焉恭惟仁祖臨軒之初太史奏雲瑞名臣軰<lb/>
出施之事業碩大光明朕甚慕之先帝道乆仁洽凡今<lb/>
宗工獻臣莫非豐水涵濡之澤燕貽我後頋惟天下之<lb/>
才無窮長育而新美之亦有無窮之用思昔敷納以言<lb/>
明庶以功興賢舉能出長入治所取皆有用之實爰自<lb/>
<pb n="KR2e0015_WYG_002-4a"/>
以文設科視古寖異然經術詞章所以覘濟時之藴徒<lb/>
文乎哉學問粹而器識宏其文渾厚雅正實用於是乎<lb/>
見朕既臨雍表章儒先首崇善化以風四方矧景運維<lb/>
新叶於五緯聚奎之嵗爾多士其必躍然興起矣盍飭<lb/>
操履以培其本明理義以浚其源勿事穿鑿以稱作人<lb/>
之實意羣有司尚亦公爾考擇明爾鑒裁俾抱負器能<lb/>
之士惟朕時舉庶得賢立太平之基式克廸前人之光<lb/>
其率朕志無斁<lb/>
<pb n="KR2e0015_WYG_002-4b"/>
冬十月上臨軒親䇿試進士其試題曰天下之生乆矣<lb/>
䆳古之初紹天闡繹由皇而帝由帝而王豈不同條共<lb/>
貫歟而其大經大本率惟自身而家自家而國其事可<lb/>
得聞歟人有常言天下雖大治之在道四海雖廣治之<lb/>
任心夫自道心一語舜以命禹實為千萬世人主之心<lb/>
法根於其心發於其政仁義禮樂皆其具也當此之時<lb/>
則至治已𫝊曰善為化者其道宻庸其功同大大道為<lb/>
公其是之謂同歟三代令王同得其全治之所由粹漢<lb/>
<pb n="KR2e0015_WYG_002-5a"/>
唐諸君同得其偏治之所由駁或粹或駁吾将安考道<lb/>
不行千載無善治道不明百世無真儒而群聖人之道<lb/>
僅載之空言豈心法不𫝊而治法隨之歟惟我藝祖以<lb/>
何物最大質之元臣上接三聖𫝊心之印洞開諸門正<lb/>
如我心用肇造區夏丕式於後之人朕獲承至尊休徳<lb/>
廼念為君之難望道未見顧惟萬𣲖一宗異情同理思<lb/>
與宇内共臻斯治然志洽而未治躬化而未孚其故安<lb/>
在欲省賦斂而官與胥為蠧民是上澤壅於下流而莫<lb/>
<pb n="KR2e0015_WYG_002-5b"/>
之省憂也何以厚民生姦者舞法貪者壊法便文自營<lb/>
非為公家忠計者也何以飭吏治見大夫無可使者深<lb/>
詔執事非不薦人才也應令者多序績者鮮抑徼幸之<lb/>
門戢浮競之俗非不正士習也而一私纒繞攘攘熙熙<lb/>
利往利來朕獨安取非不尊<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>屏惡也今或以隨聲是<lb/>
非為公論以縱釋有罪為可喜非不賤貨貴徳也今或<lb/>
隂事於牟擷或嘗試於貢奉是人心獨未嘗古也闗楮<lb/>
本以權錢也弊輕多姦是奉吾詔不謹也今或官涎益<lb/>
<pb n="KR2e0015_WYG_002-6a"/>
饞有因之以為利者矣推排本以平賦也旦暮吏來吾<lb/>
鄉並縁為姦今或强宗巨室有不可問者矣興言在兹<lb/>
未燭厥理朕所為祗祗兢兢夙興晨慮於今五年每下<lb/>
詔書凡以為民而未有恩志豈朕之心然而千萬人之<lb/>
心未之或然歟心猶慊於道故未能措時於理歟昔孝<lb/>
祖龍飛䇿士首及於循堯之道期於不下堂而治欿然<lb/>
於古之弗及必於綜核名實為大務此朕家法也繄欲<lb/>
立治以道立道以心舉事事物物一是為實之歸以庶<lb/>
<pb n="KR2e0015_WYG_002-6b"/>
幾乎二祖之道徳風烈何若而可今朕詳延四方之士<lb/>
始䇿於廷子大夫其據古以對靡有所隠用宏理本朕<lb/>
将親覧焉是嵗廷對之士五百三名擢陳文龍為第一<lb/>
各賜出身有差<lb/>
上以邊患召沿江安撫使朱禩孫赴闕引見禩孫上殿<lb/>
奏事上曰卿此來專欲以蜀事付卿禩孫奏臣職在馳<lb/>
驅敢不東西惟命上曰當今財用甚為可憂禩孫奏曰<lb/>
祖宗時以全天下事力備西北二邊渡江以後半天下<lb/>
<pb n="KR2e0015_WYG_002-7a"/>
事力備三邊今日又以東南一隅之地備四邊事力可<lb/>
知上首肯復問曰蜀中境土如何禩孫奏曰六十餘州<lb/>
今止有二十餘州所謂二十餘州者又皆荒殘或一州<lb/>
而存一縣或一縣而存一鄉古人雖一成一旅尚能祀<lb/>
夏未嘗有不可為之事然曰兵曰財一無所出内則仰<lb/>
望朝廷科降外則仰荆閫應援内外脉絡相通臣方展<lb/>
布上曰然朕甚以蜀為憂欲復版圗得以無負先帝付<lb/>
託須卿一行禩孫曰陛下率寧人疆土憂顧如此臣敢<lb/>
<pb n="KR2e0015_WYG_002-7b"/>
不鞠躬盡瘁盡力以為報塞至於成敗利鈍雖諸葛亮<lb/>
尚謂不能逆睹臣亦豈能自必惟知盡忠而已上曰雲<lb/>
項清居如何禩孫奏曰項已䧟併入成都今惟清居最<lb/>
𦂳要須是清居㓂去然後渠廣無憂夔路方可捍蔽上<lb/>
首肯曰卿為朕一行旦晩便出命凡有申請卿可禀平<lb/>
章奏來朕當從行<lb/>
五年己巳春正月皇子賜名降制曰受祉<hi>缺</hi>於子莫先<lb/>
名爵之榮立愛始於家莫大宫闈之慶荷皇穹之錫羡<lb/>
<pb n="KR2e0015_WYG_002-8a"/>
肆上聖之發祥屬逢嵗籥之周爰廸邦彛之懿其頒賛<lb/>
冊以告昕庭皇子賜名昰體性茂淳識知岐嶷金相玉<lb/>
質早占碩大之祥絡襁綺齠日奉怡愉之樂惟禮有冊<lb/>
名於外寝更宜屏植於勝衣暨考我朝之彛昉自神祖<lb/>
之盛初帶韣而祝式應於宫及在襁而封廼授以節盖<lb/>
履常之兆載夙建侯之儀斯皇朕思宗廟之尊培本根<lb/>
之輔是用差穀旦錫嘉名言纁斯裳親秩杓星之位有<lb/>
鞗斯革陳儀夀軫之都封國若予之初與邑介爾之禄<lb/>
<pb n="KR2e0015_WYG_002-8b"/>
繄累聖之澤太母之慈衍厥慶源裒時茂渥於戲親親<lb/>
之重社稷兹率厥常㓜㓜以御家邦必授之職有俶宗<lb/>
廟之建尚加徳器之成祗對榮懐永綏福履可授檢校<lb/>
太尉武安軍節度使益國公食邑三千戸實封一千户<lb/>
丙子葉夢鼎去國<lb/>
已夘以江萬里為左丞相其制曰國家所以興尊師而<lb/>
重傅冡宰所以立佐王而經邦聞昔上公廸予明訓曰<lb/>
若稽於祖則胥對秉於國成猗我泰陵號稱盛際三賢<lb/>
<pb n="KR2e0015_WYG_002-9a"/>
謀政推重徳以總宏綱二人同心維名臣而居左輔睠<lb/>
時求舊視昔承休聿符考卜之謀暨登厥典之望誕揚<lb/>
賛冊敷告大庭具官江某髙卲而懐忠魁宏而廸哲其<lb/>
為人好善有憂天下之風将以道覺民有思匹夫之志<lb/>
克篤賢人之藴簡在聖考之知貽厥孫謀訪予落止尚<lb/>
記衣冠從遊之偉再陪帷幄决勝之籌爾有嘉謀嘉猷<lb/>
我其立政立事上下勤恤夙夜浚明告孺子以微言皆<lb/>
無逸七月之戒詔長者以理效猶神爵五鳯之時用則<lb/>
<pb n="KR2e0015_WYG_002-9b"/>
有成灼知厥若豈予㒺克謂督弗忘成湯初年盖已得<lb/>
仲氏吕尚既老盍入相有周矧元勲嘗暨於乃僚而國<lb/>
人亦望其來相體特勤於加旅式遄其歸義有頼於同<lb/>
舟實相以濟維大人之能文乃平生之素志徳無朋比<lb/>
無援其矯哉不倚政為師教為友其休焉如容㫖哉乃<lb/>
言觀其所麗是用登之端揆賛我辨章次乃分隸於治<lb/>
機總持乎樞柄爰陟文階之峻同陪表海之封丕紹前<lb/>
聞允副兹選於戲太平之輔常思為國以持盈有道之<lb/>
<pb n="KR2e0015_WYG_002-10a"/>
君能使樂用而忘老氣𩔖合則元祐之業可大識慮定<lb/>
則紹聖之禍不萌欲至萬年以遇交修之日各秉大節<lb/>
務培長治之基往奮厥庸同底於道可特授金紫光禄<lb/>
大夫左丞相兼樞宻使依前南康郡開國公加食邑一<lb/>
千户實封四百户<lb/>
馬廷鸞右丞相其制曰星辰象官也輔弼所以佐北斗<lb/>
之政君臣同體也股肱所以成元首之功爰立聽朝率<lb/>
作興事咸有一徳既主善以為師篤棐二人尚敷心而<lb/>
<pb n="KR2e0015_WYG_002-10b"/>
悉命繄汝惟允於右實宜載布明綸敡於拱著具官馬<lb/>
某行應世表徳茂儒宗仁義與王言皆本朝忠厚之懿<lb/>
經術斷國論有前人淳灝之風蚤迪令猷式符昌厯祗<lb/>
遹文考化成以觀乎丈敷遺後人輔翼以歸諸道暨予<lb/>
小毖服在大僚共濟時艱用乂厥辟風雲之㑹得再時<lb/>
幾之𠡠奚窮惟予立武四鄙用寧豈忘綢繆之計惟予<lb/>
立政三隅用穆奚謹鬷假之求廼貳籌帷廼参政本職<lb/>
近則委寄彌大望隆故畀付甚嚴今春秋尊上公亦既<lb/>
<pb n="KR2e0015_WYG_002-11a"/>
任重朝夕輔台徳尚頼協恭思皇我家莫盛元祐咨師<lb/>
巖以大事分宰輔以繁機惟我有臣兹率厥典若時元<lb/>
老稱汝曰賢惟周公惟君陳所期同底於道之治舉臯<lb/>
陶舉伊尹兹為不仁者逺之懲非正毋干其間相遜乃<lb/>
和之至爰登次輔兼總本兵以増秩益封以同徳度義<lb/>
於戲開忱而布公道既㑹君子之真元謀政而階太平<lb/>
是陪國家之夀脉爾其穆穆乃位賛賛曰襄惟徳之明<lb/>
彰有常之吉惟識之裕受無疆之休勉思古人以稱朕<lb/>
<pb n="KR2e0015_WYG_002-11b"/>
意可特授正議大夫右丞相兼樞宻使依前鄱陽郡開<lb/>
國公<lb/>
三月庚申上既命並相乃賜賈似道御筆曰今朕為師<lb/>
相已命並相分理機務師相可自今六日一朝一月兩<lb/>
赴經筵此即師相所謂留而逸者也<lb/>
陳緯直秘閣<lb/>
九月辛酉有事於明堂升陪理宗配享禮畢上易服御<lb/>
紫宸殿受百官賀黎明肆赦<lb/>
<pb n="KR2e0015_WYG_002-12a"/>
賈似道等奏恭奉御筆朕恭薦初禋升陪烈考袛奉慈<lb/>
極愈當尊崇合加上夀和皇太后尊號可令有司討論<lb/>
典禮以聞臣等恭惟夀和皇太后殿下克諧内治宻賛<lb/>
中興多夀多福膺萬年之至養極和極順為六合之太<lb/>
平方犧牲玉帛之薦陳格神祗祖考之安樂况心存雝<lb/>
肅所以聖詠於詩徳備正中於其福著於易考二經之<lb/>
言論并四美以推崇今恭擬増聖福二字為尊號更合<lb/>
取自聖裁於是命有司奉玉冊金寳加上尊號曰夀和<lb/>
<pb n="KR2e0015_WYG_002-12b"/>
聖福皇太后<lb/>
楊棟侍讀學士<lb/>
夏貴上表辭免㳂江制置副使上不之允賜詔曰充國<lb/>
之為漢将已老而自謂亡踰亷頗之思趙人雖老而亦<lb/>
稱可用卿結髪百戰賈勇三軍夙負壮猷屡收多績輙<lb/>
從蜀右往鎮江干䕶數處風寒可無索裘之慮第二層<lb/>
門户兹為擊柝之防亡踰老成奚用多遜<lb/>
賈似道奏乞廵邊上不許賜手詔曰朕倚師相如左右<lb/>
<pb n="KR2e0015_WYG_002-13a"/>
手豈可輕去載覧親疏所請以三月相期機務之重雖<lb/>
一日不可曠况三月乎師相疇昔宣力四方至今邊陲<lb/>
之民諸大将已下固已惮威服徳制勝雖身在内其敢<lb/>
有越厥志况内外孰輕孰重朕惟内撫則外寧一身而<lb/>
二任則擇其重者且士大夫布滿中外詩書謀帥若縠<lb/>
也可師相一指顧間是矣何必逺役耶勿復重陳以副<lb/>
朕懐<lb/>
冬十月己丑呂文徳除少傅寧武保康軍節度使進封<lb/>
<pb n="KR2e0015_WYG_002-13b"/>
崇國公其制曰周以宗祀來四方之儀漢以明堂受諸<lb/>
神之祀迺者躬飭厥典著定其常饗帝饗親允恊孝思<lb/>
之則盡情盡物迄臻熙事之成惟元祐有以分邊閫而<lb/>
均釐紹興有以督諸将而朌餕肆敡奨䇿用洽舊彛具<lb/>
官呂某忠毅沉雄耆龎福艾王事靡盬天地可對此心<lb/>
我武惟揚戎狄頓落其膽于蕃四國兹曰三孤屬以季<lb/>
秋禋於路寝皇矣上帝溥臨中壇戎有良翰越在外服<lb/>
予閱庶旄翠旌之仗則思秉節鉞之勞予登錫鸞和鈴<lb/>
<pb n="KR2e0015_WYG_002-14a"/>
之車則思紀旂常之績肆敵王愾簡在朕心治外可告<lb/>
神明敢忘加勞除封斯致孝享疇實曰多用肇錫於國<lb/>
封仍申陪於邑采誕敷貺施特重褒康於戲有事於文<lb/>
武而賜齊侯爰受之胙來甸於江漢而賜召虎載揚於<lb/>
休上公於五列最崇師干以三命維吉思荅景貺益展<lb/>
壮猶可依前少傳寧武保康軍節度使京湖安撫制置<lb/>
大使兼屯田大使兼四川䇿應大使兼判鄂州軍州事<lb/>
兼管内勸農營田使兼湖廣總領兼侍衞馬軍都指揮<lb/>
<pb n="KR2e0015_WYG_002-14b"/>
使進封崇國公加食邑八千六百户食實封二千九百<lb/>
户文徳拜表辭曰臣叨承聖恩分閫十載力綿任重福<lb/>
過災生一病七月顧惟上流保障之重調度方殷實非<lb/>
可以卧治所合罄瀝忱悃仰干天聽乞賜終惠時髦俾<lb/>
臣俯遂休致使便醫藥以畢餘生實拜天地隆厚之賜<lb/>
十有一月丁夘吕文徳特除少師依舊武寧保康軍節<lb/>
度使進封衛國公依所乞致仕其制曰經營江漢允懐<lb/>
召虎之勞圗定荆襄俄告呂䝉之病若将革矣良用惕<lb/>
<pb n="KR2e0015_WYG_002-15a"/>
然垂車之請莫囬進律之恩宜厚其頒言綍以諗廷紳<lb/>
具官呂某忠義本於天資智勇謂之人傑蚤從在渭符<lb/>
非熊非彲非虎非羆之占亦既歸周負有馮有翼有孝<lb/>
有徳之望曩自大将之召拜許先帝以驅馳險阻備嘗<lb/>
緩急可任戰城濮次於城濮克虎牢戍於虎牢八千㨗<lb/>
淮淝餘衆棄甲五月渡瀘水深入不毛今則畫郊圻固<lb/>
封守於方城漢水之間執鞭弭屬櫜鞬於夏口武昌之<lb/>
上掎角此㓂折衝如神用勣賢長城惟天助順取闢告<lb/>
<pb n="KR2e0015_WYG_002-15b"/>
廟社不日成功朕每動皷鼙之思深念旂常之績黄河<lb/>
如帶顧申誓之莫窮神武掛冠胡抗章之太遽營星未<lb/>
艾卓地若何是用遂爾雅懐緩其佚景孤卿之位陞以<lb/>
亞師列爵之封改而大夏以旌其節以介其年於戲定<lb/>
邊事而角巾與歸東里納侯印而加紼果瘉博陽尚體<lb/>
眷勤勉親醫藥可特授少師依舊武寧保康軍節度使<lb/>
進封衛國公致仕食邑食實封如故<lb/>
十有二月壬申朔吕文徳卒遺表上上為之慟奉㫖贈<lb/>
<pb n="KR2e0015_WYG_002-16a"/>
太傅依條與致仕遺表恩澤仍令户部支賜<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>贈銀絹<lb/>
一千兩疋戊戌降制書曰問将無踰老臣云倚幹方之<lb/>
畧遺奏不及家事無忘納書之忠宜厚恤章誕攽恩綍<lb/>
具官呂某一身是膽束髪從戎計多兵權應獵遇渭濵<lb/>
之兆口占牋疏有撫定荆州之勞生聚十年守衛中國<lb/>
士卒同其甘苦草木知其威名錫盾琱戈雙節掌總軍<lb/>
旅篆車絺冕貳公是為孤卿居然䕶江面之風寒俄爾<lb/>
告營中之星隕良翰凋謝我心䀌傷以功名自終死且<lb/>
<pb n="KR2e0015_WYG_002-16b"/>
不朽而禭贈加厚禮亦宜然進之正一品之崇於以為<lb/>
九京之賁噫熟知疾状莫如前代之視衛公名堕涙碑<lb/>
徒使故人之思羊祐諒其英爽歆此寵靈可特贈太傅<lb/>
餘如故<lb/>
六年<hi>庚午</hi>春正月詔曰繼今謹擇慈良分命牧養其有才<lb/>
堪選使各表章以聞内而侍從給舍外而制總監司各<lb/>
舉所知務撫其實有缺則選所舉縣令於民最近詎宜<lb/>
闕官比比皆然為病甚矣監司其亟選辟茍非其人議<lb/>
<pb n="KR2e0015_WYG_002-17a"/>
各官舉者罪<lb/>
甲寅呂文徳賜謚武忠誥曰秉節鉞制軍事乆宣維翰<lb/>
之勞聽鼓鼙思帥臣遽覧告終之奏蔽自朕志錫以美<lb/>
名具官呂某結髪從戎奮身許國入探虎穴盛年呉下<lb/>
之䝉出展龍韜晚嵗渭濵之望營壘信其號令草木知<lb/>
其威名梯棧半空捫参歴井舳艫千里據水斷橋在洞<lb/>
庭則有掩虜之功在夏口則有益城之助扞我南國之<lb/>
紀寛吾西顧之憂惟能䕶數處之風寒於是有十年之<lb/>
<pb n="KR2e0015_WYG_002-17b"/>
生聚每思相度督戰授李愬入蔡州之方猶望汾陽果<lb/>
存庶囬鶻知懐恩之詐将星俄隕予日慨思既疏之以<lb/>
公圭之封復遂之以帝傅之秩厥推節惠可後渙頒曰<lb/>
武者謂禦侮以折衝曰忠者謂忘家而慮國合是二美<lb/>
賁於九原噫李繼隆之北伐有功始膺顯號韓世忠之<lb/>
中興佐命乃副徽稱尚其爽靈歆此休寵尋又進封和<lb/>
義郡王誥詞曰安邊在良将適中外之多艱封爵勸有<lb/>
功舉國家之盛典丕昭眷注㒺間幽明具位吕某沉毅<lb/>
<pb n="KR2e0015_WYG_002-18a"/>
有謀忠勇無敵挽天河而洗甲乃其夙心專方面而建<lb/>
麾次有威績間闗於百戰之際從容乎萬全之謀簡在<lb/>
先朝書於太史既草木之威名尚在豈山河之盟誓可<lb/>
忘功大難酬禮有闕典爰進王封之秩以隆上郡之名<lb/>
和以表其全師保勝之功義以明其殉國忘家之節萃<lb/>
兹二美賁於九原噫撫髀以思亷頗雖莫追於既往圖<lb/>
形而頌充國克懋勸於方來英爽猶存寵光未艾<lb/>
三月詔禁珠翠銷金其文曰羣臣之言崇儉者屢矣朕<lb/>
<pb n="KR2e0015_WYG_002-18b"/>
聽其言而行之者亦屢矣其言尤不置是不容不周思<lb/>
熟慮求以置身於無過之地也然必自宫掖始斯可以<lb/>
息人言其珠翠銷金之飾實崇儉之大者逺而藝祖以<lb/>
至列聖家法可考一越乎此皆禍所伏近而先帝率而<lb/>
從之尤表表在人耳目朕烏可不仰遵詒謀其自宫禁<lb/>
敢以珠翠銷金為首飾服用必罰無貸臣庶之家亦宜<lb/>
體悉工匠犯者一如景祐之制定從重典<lb/>
江萬里罷相<lb/>
<pb n="KR2e0015_WYG_002-19a"/>
重修成天厯成太史局序其事上奏曰咸淳六年王正<lb/>
月詔太史局重修新厯成賜名成天厯重授時也聖宋<lb/>
繼天立極寳厯無疆自建隆應天厯之造距至於今日<lb/>
凡更厯十有九列聖紹承是正厯紀若稽乾象為之捐<lb/>
益迎送消息㒺有差忒夫厯者天施地生人事之紀也<lb/>
治厯者以氣朔為本立紀而推其復觀天而順其應定<lb/>
閏而歸其餘諏經稽𫝊千載可推漢志曰至朔同日謂<lb/>
之章至朔同在日首謂之蔀蔀盡六旬謂之紀嵗朔又<lb/>
<pb n="KR2e0015_WYG_002-19b"/>
復謂之元凡十九嵗曰章為閏者七四章嵗七十六曰<lb/>
蔀為閏二十有八蔀嵗一千五百二十曰紀三紀嵗四<lb/>
千五百六十曰元四分厯以八十章為紀太初厯以八<lb/>
十一章為紀曰統曰紀増减不同為章則一自逺古以<lb/>
來章而蔀蔀而紀紀而元而嵗月日時俱復循環無窮<lb/>
必究其所起而後可言厯律起黄鍾厯起甲子嵗冬十<lb/>
一月甲子夜半朔旦冬至無大餘無小餘日月閏餘皆<lb/>
從所起章主於天九地十之合故十九章章數始於一<lb/>
<pb n="KR2e0015_WYG_002-20a"/>
故厯必起於三紀畢盡無大餘小餘之末由下而推上<lb/>
之數以極其初起於三紀畢盡之終由上而推下之數<lb/>
亦必起於三紀畢盡之始漢志曰以前厯一元太初四<lb/>
千六百二十嵗至於元封七年復得閼逢攝提之嵗仲<lb/>
冬十一月甲子朔旦冬至日月在建星是由元之始推<lb/>
而至於元之再建也厯數求於太逺則失之迂太近則<lb/>
失之淺盡十九章之一又四其章而蔀又二十而蔀者<lb/>
三於四千五百六十年究章蔀元之初與復不失之淺<lb/>
<pb n="KR2e0015_WYG_002-20b"/>
亦不失之迂矣章蔀紀元餘分之所積以千百年計猶<lb/>
可運之掌上乆則非巧厯所能計分至啟閉之遲速始<lb/>
也差於𦕈忽之際乆則積日累月而不能正必觀天象<lb/>
稽中星順其所應以求氣候之正章至十九年七閏當<lb/>
畢蔀紀與元皆章之積二十四氣有節有中中朔相承<lb/>
其月為常有節無中其月當閏自一起數天之元也因<lb/>
天之厯天之則也以閏歸餘天之成也天道不逺人事<lb/>
相貫恭惟聖上聰明憲天一似帝堯景緯清明隂陽和<lb/>
<pb n="KR2e0015_WYG_002-21a"/>
理迺迎日推䇿調厯式序以前民用其年庚午當閏日<lb/>
官以厯來上屬以秘書省備前泰州通判臧元震言厯<lb/>
以無中為閏中在月初則前月閏是嵗閏當十月越十<lb/>
有一月則至朔同日始與一章七閏之法合於是命局<lb/>
官鄧宗文譚玉章元徳劉茂祖審訂而釐正之君子以<lb/>
治厯明時取其革而當也故名成天實自庚午始為将<lb/>
千萬年與天地相為無窮矣臣嘗謂厯天地人之紀聖<lb/>
人又天地人之宗主也堯考星定閏在執中舜察文齊<lb/>
<pb n="KR2e0015_WYG_002-21b"/>
政在審已孔子作春秋係年係月係日紀二百四十二<lb/>
年之行事其意以天道乃人事之應不可不謹也如此<lb/>
臣待罪北門承詔為之序序所以更厯之意臣不佞謹<lb/>
再拜稽首裁瀝愚忠以備一覧<lb/>
夏六月賈似道以疾上表乞閑上不允奏凡四上賜御<lb/>
筆曰天生師相助朕𦕈躬師相當以國家為家天下為<lb/>
身以安社稷為悦藥餌有間時遊廟堂家居之樂無以<lb/>
異此若必釋辨章之<hi>缺</hi>而遂内祠之奉則朕與國人何<lb/>
<pb n="KR2e0015_WYG_002-22a"/>
所恃頼一日二日萬幾寧無曠弛之慮師相其念之重<lb/>
念之丞相馬廷鸞樞宻趙順孫給事中章鑑臺諌侍從<lb/>
宗室檢校少保節度使與<hi>缺</hi>等三十六員皆上奏乞留平<lb/>
章似道乃止<lb/>
七年<hi>辛未</hi>春正月詔曰朕欲耆夀俊在厥服寤寐以之湯<lb/>
漢洪天錫屢召不至頻以老以瞶辭朕亦諒其徳矣聽<lb/>
之輿論迺其未能諒朕之徳也年髙而徳愈卲聽重而<lb/>
心實聰奚其病疾驅以副朕藥石之意仍令郡守臣以<lb/>
<pb n="KR2e0015_WYG_002-22b"/>
禮勉諭俾勿固辭<lb/>
皇子昰進封建國公制曰發祥帝武毓秀天支日角珠<lb/>
庭挺生嶷嶷之質畫堂甲觀時奉愉愉之懽若稽剪鬌<lb/>
之辰宜有植旄之典子授之職乃遲越於累年父尚於<lb/>
慈寧小卑於品秩惟名以徳命為義道以謙尊而光美<lb/>
哉始基詒爾多福是用逺法祥符之正式近取紹興之<lb/>
徽章太微鈎陳之庭周廬以翼星紀須女之分燾後攸<lb/>
宜迺分金仗之班乃畀環圭之寵與之采邑實以租腴<lb/>
<pb n="KR2e0015_WYG_002-23a"/>
以成王室之强以表人倫之厚於戲天被爾禄<hi>缺三字</hi>廸<lb/>
之蕃䝉養聖功遹觀育徳之茂欽承猷訓益迓恩榮可<lb/>
特授左衛上将軍進封建國公<lb/>
秋九月上官渙上封事曰臣聞天下之患莫大於玩敵<lb/>
夫敵情叵測變詐不常彼之為謀何嘗一日忘我哉時<lb/>
出以相困多方以見撓以伺吾可乗之隙夫茍幸其乍<lb/>
退而不思方來之憂熟於習見而姑為苟安之計防慮<lb/>
踈略備禦單虛一旦出我不意潰裂四出使吾左支右<lb/>
<pb n="KR2e0015_WYG_002-23b"/>
吾之不暇而天下事去矣隋人取陳其為計曰量彼收<lb/>
穫之際微集士馬聲言掩襲廢其農時彼既聚兵我便<lb/>
解甲再三若此彼以為常猶豫之頃我乃濟師後周謀<lb/>
呉議臣獻䇿亦謂江北可撓之地二千里備東則撓西<lb/>
備西則撓東但以輕兵撓之彼必大發以來應數大發<lb/>
則民困而國竭一不大發則我獲其利今之敵情何必<lb/>
異此其可玩而視之乎大抵事變之來出於創見則人<lb/>
情易以警接於習熟則人情易於玩警則操心危而慮<lb/>
<pb n="KR2e0015_WYG_002-24a"/>
患深玩則安其危而利其菑此勢之所必至也敵欲致<lb/>
吾之玩而不可得一或玩焉是墮其計中矣自洛師言<lb/>
旋敵警始烈破蕩荆襄蹂踐淮蜀江面震動國勢阽危<lb/>
此時此意凛凜乎朝不謀夕之憂矣我是以修浚城池<lb/>
申嚴備禦攻守之具多出新意而又堅壁清野以待之<lb/>
故近年邊城僅僅自保然非泰山四維長城萬里之勢<lb/>
也朝廷之上但見邊烽雖警未幾而自息敵騎雖來未<lb/>
幾而自退遂謂黔驢之技僅止此耳而不知彼計愈深<lb/>
<pb n="KR2e0015_WYG_002-24b"/>
後憂方大前年縱横於安黄之境去春盤旋乎舒蘄之<lb/>
郊曽不踰時襄又告警來則如入無人之境去則曽無<lb/>
後顧之憂我之将帥方以敗而為功待其去而奏㨗最<lb/>
是間諜不明探報不的賊已入境猶未知其所向往往<lb/>
探聽於避敵之人况望其知軍戎萬里情乎疆場風寒<lb/>
蕩無限隔闗隘險阻視若坦途邊民困於流離事力窘<lb/>
於酬應揆今事勢正如厝火積薪之下遇風中流之時<lb/>
茍非日夜警惕殚智畢力以為拓裏撐表之計則隋周<lb/>
<pb n="KR2e0015_WYG_002-25a"/>
之謀彼将逞於我可不念哉今日守邊之務固非一端<lb/>
而其大者有三焉一曰固江防長江國之門户也天限<lb/>
南北頼有此險每嵗哨騎之來徑至江濱江北諸路閉<lb/>
門自守無復藩籬之衛幸而敵謀止是刦掠萬一果有<lb/>
它志重兵臨江内地寧不震恐乎如京口如龍灣如采<lb/>
石舟師粗整尚堪調用池陽而上大槩踈鹵每隘不過<lb/>
二三千人船三四隻見之使人寒心卒有警急能拒敵<lb/>
乎近令上下三流措置逰擊一軍固得古人遊兵循江<lb/>
<pb n="KR2e0015_WYG_002-25b"/>
上下勦擊之意漢陽池口漸成規模然地分闊逺赴援<lb/>
良難兵船單寡且慮抽調謂宜将沿江閑慢隘口人船<lb/>
併歸𦂳要隘分俾之防託一處有警則令旁近隘分併<lb/>
力救禦更宜行下制閫相度上流事體不可茍簡塞責<lb/>
如或人船欠闕作急區處務要緩急可恃庶幾三流氣<lb/>
勢増壮首尾掎角而江面可保矣二曰强兵力兵者國<lb/>
之爪牙也本朝恃兵立國東南財賦大半耗於養兵尺<lb/>
籍伍符其數非不多也姑以兩淮言之官兵不下十七<lb/>
<pb n="KR2e0015_WYG_002-26a"/>
八萬每年防邊又調江上諸軍以赴之而常有敷布不<lb/>
周之慮盖縁嘉定以來州縣往往増築城壁自謂備禦<lb/>
宻於先朝而不知備多力分反貽後患而况冗占既多<lb/>
虛籍不補終嵗役使不休平時無以養銳一旦有警乃<lb/>
欲責其先登䧟陣之勇可乎宜嚴督制閫招填缺額痛<lb/>
革役占精於簡練撫以恩意仍於中選一二萬人作一<lb/>
大屯專為䇿應之用至如諸地流民亦可團結强壮以<lb/>
助聲勢庶幾兵力稍震而攻守可恃矣三曰儲帥才帥<lb/>
<pb n="KR2e0015_WYG_002-26b"/>
閫國之藩翰也故将軍之遣禮重推轂良将之擇恃以<lb/>
安邊其責可謂重矣非有文武全材之望志慮忠純之<lb/>
人不在兹選是故有光弼以代子儀則氣色為之精明<lb/>
有仲淹以代范雍則西賊為之破膽用得其人則必能<lb/>
討軍實厲将士必能運帷籌必能䕶保障一或非才寧<lb/>
不敗迺公事耶今之分閫於外者固不乏人而二矛重<lb/>
弓之備不可不早圖也謂宜平居無事預思儲㣥内而<lb/>
侍從臺諫外而藩臣各許薦舉如得深沉有謀之士曉<lb/>
<pb n="KR2e0015_WYG_002-27a"/>
暢軍事之人或置在上流或使鎮江面付以事任試其<lb/>
材能以為登壇授鉞之備庶幾緩急有人為上所使亦<lb/>
不至仰勤拊髀之思矣江防固則根本安兵力强則聲<lb/>
勢壮帥才得則事功集外治之事莫切於此皆今日之<lb/>
所當加意者也恭惟藝祖皇帝躬攬甲胄肇造區夏髙<lb/>
宗皇帝匹馬渡江克濟中興訪籌䇿於風雪盛寒之時<lb/>
閱邊報於夜分已寝之後艱難辛苦以為子孫萬世之<lb/>
計其所望於陛下者深矣可不焦心勞思慄慄危懼以<lb/>
<pb n="KR2e0015_WYG_002-27b"/>
保有金甌之業哉今日君臣上下非不以憂邊為職而<lb/>
未免視為常程喜聽有内長江之言而幸以自寛厭聞<lb/>
事勢危廹之語而詆以譽敵樞庭本兵之地屬掾乆而<lb/>
不除除而未至是豈祖宗别置㕔事以議邊事之意乎<lb/>
二三大臣每日上殿不過對細事數條而退是豈祖宗<lb/>
開天章召問禦邊大略之意乎幸茍安之嵗月無靠實<lb/>
之規模日玩一日嵗玩一嵗竊恐他日之患或出於防<lb/>
慮之所不及豈不大可畏哉臣願陛下日與二三大臣<lb/>
<pb n="KR2e0015_WYG_002-28a"/>
留意邊事共惜分隂如立課程亟圖實政常若禍至之<lb/>
無日凛然大敵之在前念念在兹事事有偹敵雖强不<lb/>
足為吾患矣<lb/>
是嵗上試進士張鎮孫以下賜出身有差御製詩賜之<lb/>
詩曰臨軒再䇿匪虛文要語詒謀敢勿遵昭假天心惟<lb/>
致敬封培邦本在深仁詳延喜見洋洋對來譽知為蹇<lb/>
蹇臣始進便當思逺到㑹須華國有儒珍<lb/>
九月己巳全皇后降生皇子羣臣稱賀<lb/>
<pb n="KR2e0015_WYG_002-28b"/>
詔淮西催造戰船上又以襄圍未解遣殿前指揮使范<lb/>
文虎帥師赴援<lb/>
十有二月夫人俞氏降生皇子<lb/>
八年<hi>壬申</hi>春詔曰朕惟有虞之時明功實以定徳公執量<lb/>
以程能官於其職者盖終身不易而考察之法必於三<lb/>
載之後又積而三之至九載始進其有功者而其不能<lb/>
者退之兹萬世不易之典漢之為吏者長子孫亦有遺<lb/>
意朕既未能法於古而博聚賢雋制官授職甚有望焉<lb/>
<pb n="KR2e0015_WYG_002-29a"/>
比年吏習日偷人懐一切怠忽荒政乃㒺畏畏豈獨無<lb/>
一心勞職不懈於位如古之人哉咎在夫計日待遷而<lb/>
任事之日淺也夫任事日淺則功不能成計日待遷則<lb/>
人無固心以無固心之人而乏功能之可紀博觀内外<lb/>
胡可謂治天下之情樂進陟而苦留滯僅習其事乃未<lb/>
克究則又望而之他於是吏胥習玩益得以執其柄而<lb/>
復有取足於願欲惟引去之為急私爾忘公既不可以<lb/>
訓雖欲任之其能乆乎終亦相率而為偽也若稽祖武<lb/>
<pb n="KR2e0015_WYG_002-29b"/>
自藝祖有罷嵗月序遷之制列聖相承一是不越如任<lb/>
中丞者十二年班尚書者十年典誥命者二十餘年居<lb/>
經筵三司者各十餘年守齊州者十七年前後守西山<lb/>
者二十餘年守河北者亦如之盖不可一二數也嘉祐<lb/>
有察能乆其官者元祐有再任乃陞一職資序之法以<lb/>
至紹興九年隆興元年之詔可謂深切著明當是時人<lb/>
無固滯之歎國享得人之效何其盛也兹當正嵗率作<lb/>
興事繼今内而郎曹外而牧守以上更不數易以隳實<lb/>
<pb n="KR2e0015_WYG_002-30a"/>
政厥有治状昭著自宜奨異固無嫌於乆也凡未顯擢<lb/>
者固不以此限咨爾有位咸知朕意<lb/>
夏馬廷鸞罷相<lb/>
秋九月祀明堂詔曰崇節儉而國用猶屈斥貪殘而民<lb/>
瘼未蘇堅壁相持蟣虱生於介胄連營乆戍牛馬疲於<lb/>
轉輸深惻於懐未燭厥理匪藉髙穹之祐曷臻廣宇之<lb/>
安卜用辛之吉既有典常戒先甲之期㒺不祗肅我将<lb/>
我享亦惟治内外而始憂勤有報有祈庶幾去災害而<lb/>
<pb n="KR2e0015_WYG_002-30b"/>
來福祉朕以今年九月有事於明堂咨爾攸司各揚乃<lb/>
職相予肆祀毋或不恭<lb/>
是嵗賈似道為大禮使胡美人之兄胡顯祖帶御器械<lb/>
為太常理直駕宿太廟之翌日壬戌質明上将升玉輅<lb/>
大雨如注顯祖檢討開禧登輅遇雨乗逍遥子典故上<lb/>
聞上於是冐雨乗逍遥子直入和寧門百官愕然莫知<lb/>
所以禮成肆赦似道奏臣充大禮使而陛下舉動不得<lb/>
預聞乞罷政即出嘉㑹門待罪於浙江亭上遣中使降<lb/>
<pb n="KR2e0015_WYG_002-31a"/>
御筆勉留之曰迺者用辛大報款原廟祼大室氣景晏<lb/>
温神祗祖考之安樂於此可驗暨将事於總章質明而<lb/>
雨俄即開霽至躬執圭幣以展孝思星月明潔天宇肅<lb/>
清神既介享端闈昕御澤霈霶流朕方歸福東朝以奉<lb/>
怡愉之樂忽覧奏牘師相乃以遇雨引咎翩然出闗駭<lb/>
愕傍徨㒺知所措乃若避法駕而不御此朕所以盡寅<lb/>
畏之實而不害其為熙成矣師相豈可借此以言去耶<lb/>
其勉為朕留似道乞去不已三降御筆勉留仍鐫罷胡<lb/>
<pb n="KR2e0015_WYG_002-31b"/>
顯祖官及出其妺胡美人付妙净寺為尼似道乃還朝<lb/>
次日羣臣稱賀上曰合宮蕆事上天孚佑此皆二三大<lb/>
臣顯相之功似道奏曰熙事告成兹盖陛下聖徳格天<lb/>
所致臣使領失職禮合引去陛下不惟赦之復使之留<lb/>
上曰朕為小人所誤今幸師相肯留似道復奏曰臣深<lb/>
慮累犯天威之不可貸又以恩眷有加强顔就列糜捐<lb/>
以報實惟素心保全末路更祈勿替最是赫然天斷勇<lb/>
决無疑遂使却輅之譏轉而為合辭之賛臣以為懐姦<lb/>
<pb n="KR2e0015_WYG_002-32a"/>
㒺上之誅正於一時去䜛逺色之徳垂於萬世有君若<lb/>
此誰忍負之上亦再三遜謝而罷<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0015_WYG_002-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳遺事卷下<lb/>
</p>
<p>
</p>
  </div>
        </body>
</text>\m</TEI>
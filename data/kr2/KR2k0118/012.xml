<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>夢粱録巻十二</head>
    <p>
<pb n="KR2k0118_WYG_012-1a"/>
欽定四庫全書<lb/>
　夢粱録巻十二　　　　　宋　呉自牧　撰<lb/>
　　西湖<lb/>
杭城之西有湖曰西湖舊名錢塘湖週圍三十餘里自<lb/>
古迄今號為絶景唐朝白樂天守杭時再築堤捍湖宋<lb/>
慶厯間盡闢豪民僧寺規占之地以廣湖西元祐時蘇<lb/>
東坡守杭奏陳于上謂西湖如人之眉目豈宜廢之遂<lb/>
撥賜度牒易錢米募民開湖以復唐朝之舊紹興間輦<lb/>
<pb n="KR2k0118_WYG_012-1b"/>
轂駐蹕衣冠紛集民物阜蕃尤非昔比郡臣湯鵬舉申<lb/>
明西湖條畫事宜于朝増置開湖軍兵差委官吏管領<lb/>
任責蓋造寨屋舟隻專一撩湖無致湮塞脩湖六井隂<lb/>
竇水口増置斗門水閘量度水勢得其通流無垢汚之<lb/>
患乾道年間周安撫淙奏乞降指揮禁止官民不得抛<lb/>
棄糞土栽植荷菱菱植穢汚填塞湖港舊召募軍兵專<lb/>
一撈湖近来廢缺見存者止三十餘名再乞填刺補額<lb/>
仍委尉司官并本府㠙塞官帶主管開湖職專一管轄<lb/>
<pb n="KR2k0118_WYG_012-2a"/>
軍兵開撈無致人户包占或有違戾許人告捉以違制<lb/>
論自後時有禁約方得開闢淳祐丁未大旱湖水盡涸<lb/>
郡守趙節齋奉朝命開濬自六井之錢塘上船亭西林<lb/>
橋北山第一橋蘇堤三塔南新路長橋柳洲寺前等處<lb/>
凡種菱荷茭蕩一切薙去方得湖水如舊咸淳間守臣<lb/>
潛臯墅亦申請于朝乞行除折湖中菱荷毋得存留穢<lb/>
塞侵占湖岸之間有御史鮑度劾奏内臣陳敏賢劉公<lb/>
正包占水池蓋造屋宇濯穢洗馬無所不施灌注湖水<lb/>
<pb n="KR2k0118_WYG_012-2b"/>
一以醖酒以祀天地饗祖宗不得蠲潔而虧歆受之福<lb/>
次以一城黎元之生俱飲汚膩濯水而起疾疫之災奉<lb/>
㫖降官罷職令臨安府日下拆毁屋宇開闢水港盡于<lb/>
湖中除拆蕩岸得以無穢汚之患官府其除年納利租<lb/>
官錢消滅其籍絶其所蒔本根勿復萌蘖矣且湖山之<lb/>
景四時無窮雖有畫工莫能摸寫如映波橋側竹水院<lb/>
澗森茂盛密䕃清委可人意西林橋即裏湖内俱是貴<lb/>
官園圃凉堂畫閣髙堂危榭花朩竒秀燦然可觀有集<lb/>
<pb n="KR2k0118_WYG_012-3a"/>
芳御園理宗賜與賈秋壑為第宅家廟往来遊翫舟隻<lb/>
不敢仰視禍福立見矣西林橋外孤山路有琳宫者二<lb/>
曰四聖延祥觀曰西太乙宫御圃在觀側乃林和靖隱<lb/>
居之地内有六一泉金沙井閑泉僕夫泉香月亭亭側<lb/>
山椒環植梅花亭中大書於照屏之上云疎影横斜水<lb/>
清淺暗香浮動月黄昏之句又有堂扁曰挹翠盖挹翠<lb/>
西北諸山之勝耳曰清新亭面山而宅其麓在挹翠之<lb/>
後曰香蓮亭曰射圃曰瑪瑙坡曰陳朝檜皆列圃之左<lb/>
<pb n="KR2k0118_WYG_012-3b"/>
右舊有東坡庵四照閣西閣鑑堂辟支塔年深廢久則<lb/>
名不可廢也曰蘇公堤元祐年間東坡守杭奏聞浚湖<lb/>
水所積葑草築為長堤故命此名以表其徳云耳自南<lb/>
迄北横截湖面綿亘數里夹道雜植花栁置六橋建九<lb/>
亭以為遊人翫賞駐足之地咸淳間朝家給錢命守臣<lb/>
増築堤路沿堤亭榭再一新補植花朩向東坡嘗賦詩<lb/>
云六橋横接天漢上北山始與南屏通忽驚二十五萬<lb/>
丈老葑席巻蒼烟空曰南山第一橋名映波橋西偏建<lb/>
<pb n="KR2k0118_WYG_012-4a"/>
堂扁之先寳厯年大資表京尹歆請于朝以杭居呉㑹<lb/>
為列城冠湖山清麗瑞氣與人傑代生踵武相望祠祀<lb/>
未建實為缺文以公帑求售居民園屋建堂奉忠臣孝<lb/>
子善士名流德行節義學問功業自陶唐至宋本郡人<lb/>
物許箕公以下三十四人及孝婦孫夫人等五氏各立<lb/>
碑刻表世旌哲而祀之堂之外堤邊有橋名袁公橋以<lb/>
表而出之其地前挹平湖四山環合景象窈深雖堂濵<lb/>
湖入其門一徑縈紆花朩蔽翳亭館相望五六来者由<lb/>
<pb n="KR2k0118_WYG_012-4b"/>
振衣歴古香循清風登山亭憩流芳而後至祠下又徙<lb/>
玉晨道館於祠之艮隅以奉洒掃易扁曰旌德且為門<lb/>
便其往来直門為堂扁仰髙曰第二橋名鎖瀾橋西建<lb/>
堂扁湖山咸淳間洪帥燾買民地創棟宇雄傑面勢端<lb/>
閎岡巒奔趨水光滉漾四浮圖矗四圍如武士相衞囘<lb/>
眸顧盼由後而望則芙蕖菰蒲蔚然相扶若有遜避其<lb/>
前之意後二年帥臣潜臯墅増建水閣六楹又縱為堂<lb/>
四楹以逹于閣環之䦨檻闢之户牖盖邇延逺挹盡納<lb/>
<pb n="KR2k0118_WYG_012-5a"/>
千山萬景卓然為西湖堂宇之冠遊者爭趨焉曰第三<lb/>
橋名望仙橋側有堂扁三賢以奉白樂天林和靖蘇東<lb/>
坡三先生之祠袁大資請于朝竊惟三賢道德名節震<lb/>
耀今古而祠附于水仙廟東廡則何以崇教化勵風俗<lb/>
遂買居民廢塢改造堂宇以奉三賢實為尊禮名勝之<lb/>
所正當蘇堤之中前挹湖山氣象清曠背負長岡林樾<lb/>
深窈南北諸峯嵐翠環合遂與蘇堤貫聨也盖堂宇參<lb/>
錯亭館臨堤種植花竹以顯清槩堂扁水西雲北月香<lb/>
<pb n="KR2k0118_WYG_012-5b"/>
水影晴光雨色曰北山第二橋名東浦橋西建一小矮<lb/>
橋過水名小新堤於淳祐間趙節齋尹京之時築此堤<lb/>
至麯院接靈隠三竺梵宫遊翫往来兩岸夹植花栁至<lb/>
半隄建四面堂益以三亭於道左為遊人憩息之所水<lb/>
緑山青最堪觀翫咸淳再行髙築堤路凡二百五十餘<lb/>
丈所費俱官給其券工也曰北山第一橋名涵碧橋過<lb/>
橋出街東有寺名廣化建竹閣四面栽竹萬竿青翠森<lb/>
茂隂晴朝莫其景可愛閣下奉天之祠焉曰夀星寺髙<lb/>
<pb n="KR2k0118_WYG_012-6a"/>
山有堂扁江湖偉觀盖此堂外江内湖一覽目前淳祐<lb/>
趙尹京重創廣厦危闌顯敞虚曠旁又為兩亭巍然立<lb/>
于山峯之頂遊人縱歩往觀心目為之豁然曰孤山橋<lb/>
名寳佑舊呼曰斷橋橋裏有梵宫以石刻大佛金裝名<lb/>
曰大佛頭正在秦皇纜舟石山上遊人爭睹之橋外東<lb/>
有森然亭堂名放生在石函橋西昨於真宗朝天禧年<lb/>
間平章王欽若出判杭州請于朝建也次年守臣王隨<lb/>
記其事元祐東坡請浚西湖謂每歳四月八日邦人數<lb/>
<pb n="KR2k0118_WYG_012-6b"/>
萬集于湖上所活羽毛鱗介以百萬數皆西北向稽首<lb/>
祝萬歳紹興間以鑾輿駐蹕尤宜涵養以示渥澤仍以<lb/>
西湖為放生池禁勿採捕遂建堂扁德生有亭二一以<lb/>
濵湖為祝網縱鱗之所亭扁氷飛一以枕山凡名賢舊<lb/>
刻皆峙焉又有奎畫戒烹宰文刻石于堂上曰玉蓮又<lb/>
名一清在錢塘門外菩提寺南沿城景定年尹京馬光<lb/>
祖建次年魏克愚徙郡治竹山閣改建于此但堂宇爽<lb/>
闓花朩森森顧盼湖山蔚然堪畫曰豐豫門外有酒樓<lb/>
<pb n="KR2k0118_WYG_012-7a"/>
名豐樂舊名聳翠樓據西湖之㑹千峰連環一碧萬頃<lb/>
栁汀花塢歴歴䦨檻間而遊橈畫船櫂謳堤唱往往㑹<lb/>
于樓下為遊覽最顧以官酟喧雜樓亦背水弗與景稱淳<lb/>
祐年帥臣趙節齋再撤新創瓌麗宏特髙接雲霄為湖<lb/>
山壯麗花朩亭榭映帶參錯氣象尤竒縉紳士人鄉飲<lb/>
團拜多集于此更以錢塘門外望湖樓又名看經樓大<lb/>
佛頭石山後名十三間樓乃東坡守杭日多遊此今為<lb/>
相嚴院矣豐豫門外有望湖亭三處俱廢之久名賢遺<lb/>
<pb n="KR2k0118_WYG_012-7b"/>
跡不可無傳故書之使後賢不失其名耳曰湖邊園圃<lb/>
如錢塘玉壺豐豫漁莊清波聚景長橋慶樂大佛雷峰<lb/>
塔下小湖齋宫甘園南山南屏皆臺榭亭閣花朩竒石<lb/>
影映湖山兼之貴宅宦舎列亭館于水隄梵刹琳宫布<lb/>
殿閣於湖山週圍勝景言之難盡東坡詩云若把西湖<lb/>
比西子淡粧濃抹總相宜正謂是也近者畫家稱湖山<lb/>
四時景色最竒者有十曰蘇堤春曉麯院荷風平湖秋<lb/>
月斷橋殘雪栁岸聞鶯花港觀魚雷峰落照兩峰挿雲<lb/>
<pb n="KR2k0118_WYG_012-8a"/>
南屏晚鐘三潭印月春則花栁爭妍夏則荷榴競放秋<lb/>
則桂子飄香冬則梅花破玉瑞雪飛瑤四時之景不同<lb/>
而賞心樂事者亦無窮矣<lb/>
　　下湖<lb/>
下湖在錢塘門外其源出于西湖一自玉壺水口流出<lb/>
九曲沿城下帶至于杭門外一自水磨頭石函橋閘流<lb/>
出策選鋒教場楊府雲洞北郭稅務側合為一流如環<lb/>
帶形自有二斗間瀦洩之淳祐年西湖水涸城内諸井<lb/>
<pb n="KR2k0118_WYG_012-8b"/>
亦竭尹京趙節齋給官錢米命工自錢塘尉廨北望湖<lb/>
亭下鑿渠引天目山出水自餘杭河經張家渡河口達<lb/>
于溜水橋斗門凡作數壩用車運水經西湖庶得流通<lb/>
城中諸市民賴其利也林和靖艤舟石函因過下湖小<lb/>
墅賦詩曰平湖望不極雲氣逺依依及向扁舟泊還尋<lb/>
下瀨歸青山連石埭春水入柴扉多謝提壺鳥留人到<lb/>
落暉錢塘定山南鄉有名湖劉道真錢塘記云明聖湖<lb/>
在縣南一百步又仁和東十八里亦有此湖名之仁和<lb/>
<pb n="KR2k0118_WYG_012-9a"/>
縣東北十八里有湖名曰御息故老相傳秦始皇東遊<lb/>
暫憩于此故以名之縣東長榮鄉曰臨平湖前輩夜汎<lb/>
湖賦詩曰素彩皓通津孤舟入清曠已愛隔簾看還宜<lb/>
巻簾望隔簾當此時惆悵思君君不知三月平湖草欲<lb/>
齊緑楊分映入長堤田家起處烏龍吠酒客醒時謝豹<lb/>
啼山檻正當蓮葉渚水塍新擘稻秧畦人間漫説多岐<lb/>
路咫尺神仙洞却迷仁和永和鄉有湖者二曰石橋湖<lb/>
曰下山湖天宗門外曰泛洋湖仁和長樂鄉像光湖唐<lb/>
<pb n="KR2k0118_WYG_012-9b"/>
時湖中現五色光掘地得彌勒佛石像乃建寺及湖名<lb/>
俱曰像光仁和桐扣山下名石鼔湖<lb/>
　　浙江<lb/>
浙江在杭城東南謂之錢塘江内有浙山正居江中潮<lb/>
水投山下曲浙而行有若反濤水勢者以錢塘松江浦<lb/>
陽為三而不知浦陽在何地今當陽即錢塘江其江自<lb/>
古曰浙河見於莊子書中其為東南巨浸昭昭也按吳<lb/>
越春秋時内傳云呉王賜子胥死乃取其屍盛以鴟夷<lb/>
<pb n="KR2k0118_WYG_012-10a"/>
之革浮之江中子胥因隨流揚波依潮来往蕩激堤岸<lb/>
又按越王外傳云越王賜大夫種死葬於西山之下一<lb/>
年子胥從海上穿山脅而持種去與之俱浮於海故前<lb/>
潮水潘侯伍子胥也後重水者大夫種也恐此説荒誕<lb/>
無稽不敢信以忠清廟記言之非誕也然諸家所説甚<lb/>
多或謂天河激湧亦云地機翕張又以日激水而潮生<lb/>
月周天而潮應或以挺空入漢山湧而濤隨析朩大梁<lb/>
月行而水大源殊派異無所適從索隠探微宜伸確論<lb/>
<pb n="KR2k0118_WYG_012-10b"/>
大率元氣嘘吸天隨氣而張斂溟渤往来潮隨天而進<lb/>
退者也盖日者衆陽之母陰生於陽故潮附之於日也月<lb/>
者太陰之精故潮依之於月也是故隨日而應月依陰<lb/>
而附陽盈虚朔望隨於上下弦息於輝朒故潮有大小<lb/>
焉但月朔夜半子晝則午刻潮平子地次日潮信稍遲<lb/>
一二刻至望日則潮亦如月朔信復㑹於子午位若以<lb/>
每月初五二十日此四日則下岸其潮自此日則漸漸<lb/>
小矣以初十二十五日則潮交澤起水則潮漸漸大矣<lb/>
<pb n="KR2k0118_WYG_012-11a"/>
初一至初三日於十五至十八六日之潮最大其銀濤<lb/>
沃日雪浪吞天聲若雷霆勢不可禦進退盈虚終不失<lb/>
期且海門在江之東北有山曰赭山與龕山對勢潮水<lb/>
出其間也盧肇潮賦所謂夾羣山而逺入射一帶以中<lb/>
投者是也若言狭逼則東自定海吞餘姚奉口二江侔<lb/>
之浙江尤甚逼狭潮来聞其聲北望嘉興大山水濶二<lb/>
百餘里故商舶船隻怖於上憚惟泛餘姚小江易舟而<lb/>
浮運河達于杭越盖以下有沙憚南北之革礙洪波蹙<lb/>
<pb n="KR2k0118_WYG_012-11b"/>
遏潮勢矣<lb/>
　　城内外河<lb/>
茒山河東自保安水門向西過㩁貨務橋轉北過通江<lb/>
橋一直至梅家橋元德夀宫之東今宗陽宫有茒山河<lb/>
因展拓宫基填塞及民户包占雖存去水大渠流至蒲<lb/>
橋後被脩内司營填塞所不及故道今廢之久矣　鹽<lb/>
橋運河南自碧波亭州橋與保安水門裏横河過望<lb/>
僊橋直北至梅家橋出天宗水門一派自仁和倉後葛<lb/>
<pb n="KR2k0118_WYG_012-12a"/>
家橋天水院橋淳祐倉前出餘杭水門水道　市河俗<lb/>
呼小河東自清泠橋西流至南瓦横河轉北由金波橋<lb/>
直北至淳和倉橋轉東合天水院橋轉北過便橋出餘<lb/>
杭水門清湖河西自府治前淨因橋過閘轉北由樓店<lb/>
務橋至轉運司橋轉東由渡子橋合湧金池水流至金<lb/>
文庫與三橋水相合南至五顯廟後普濟橋水相合直<lb/>
北由軍將橋至清湖橋投北由石灰橋至衆安橋又投<lb/>
北與市河相合入鵞鴨橋轉西一派自洗麩橋至紀家<lb/>
<pb n="KR2k0118_WYG_012-12b"/>
橋轉北由車橋至便橋出餘杭水門　城外運河南自<lb/>
浙江跨浦橋北自渾水閘蕭公橋清水閘衆恵橋欏朩<lb/>
橋諸家橋轉西由保安寨至保安水門入城土人呼城<lb/>
河曰貼沙河一名裏沙河　龍山河南自龍山渾水閘<lb/>
由朱橋至南水門淤塞年深不通舟楫　外沙河南自<lb/>
行車門北去繞城東過紅亭稅務前<hi>務已廢圮</hi>螺螄橋東至<lb/>
蔡湖橋與殿司前軍寨内河相合轉西過游奕寨前軍<lb/>
寨橋至無星橋壩子橋河相合入艮山河沿城泛洋湖<lb/>
<pb n="KR2k0118_WYG_012-13a"/>
水轉北至得勝橋與運河相合　菜市河南自新門外<lb/>
北沿城景隆觀後至章家橋菜市塘壩子橋入泛洋湖<lb/>
轉北至得勝橋與運河合流　下塘自河南天宗水門<lb/>
接沿橋運河餘杭水門接城中小河清湖河兩河合於<lb/>
北郭税務前由清湖堰閘至得勝橋與城東外沙河菜<lb/>
市河泛洋湖相合分為兩派一由東北上塘過東倉新<lb/>
橋入大運河至長安閘入嘉興路運河一由西北過得<lb/>
勝橋上北城堰過江漲橋喻家橋北新橋以北入安吉<lb/>
<pb n="KR2k0118_WYG_012-13b"/>
州界下塘河　新開運河在餘杭門外北新橋北通蘇<lb/>
湖常秀潤等河凡諸路綱運及販米客舟皆由此達于<lb/>
杭都　下湖河在溜水橋柴場北自策選馬軍寨墻八<lb/>
字橋沿東西馬塍羊角埂上泥下泥橋直抵歩司中軍<lb/>
寨墻北一派自打水樓南折入左家橋河入江漲橋河<lb/>
一派自八字橋西策選軍寨神勇寨步人橋至右塘橋<lb/>
下折入餘杭塘河一派自西堰橋西溪山一帶至飲馬<lb/>
山亦折入餘杭塘河　　子塘河自北郭稅務驛亭下<lb/>
<pb n="KR2k0118_WYG_012-14a"/>
直抵左家橋係下湖洩水去處　餘杭塘河在餘杭門<lb/>
外江漲橋投西路至餘杭縣　奉口河自北新橋至奉<lb/>
口大溪　前沙河在菜市門外太平橋外沙河北水陸<lb/>
寺前入港可通湯鎮赭山岩門鹽場蘇東坡嘗雨中督<lb/>
役開湯村運鹽河賦詩曰居官不任事蕭散羡長卿胡<lb/>
不歸去來滯留媿淵明鹽事星火急誰能恤農耕鼕鼕<lb/>
曉鼔動萬指羅溝坑天雨助官政泫然淋衣纓人如鴨<lb/>
與猪投泥相濺驚下馬荒堤上四顧但湖泓線路不容<lb/>
<pb n="KR2k0118_WYG_012-14b"/>
足又與牛羊争歸田雖賤辱豈失泥中行寄語故山友<lb/>
切勿厭藜羮　後沙河在艮山門外壩子橋北　官塘<lb/>
河在餘杭門外板橋西　蔡官人塘河在艮山門外九<lb/>
里松塘姚斗門通河□店湯鎮赭山　施何村河在桐<lb/>
扣山水澾堰東自運河入通裏外沙河　赤岸河在赤<lb/>
岸自運河入通髙塘横塘諸河　方興河在臨平鎮東<lb/>
自運河入通像光湖赭山湯鎮<lb/>
　　湖船<lb/>
<pb n="KR2k0118_WYG_012-15a"/>
杭州左江右湖最為竒特湖中大小船隻不下數百舫<lb/>
船有一千料約長二十餘丈可容百人五百料者約長<lb/>
十餘丈亦可容三五十人亦有二三百料者亦長數丈<lb/>
可容三二十人皆精巧創造雕䦨畫栱行如平地各有<lb/>
其名曰百花十樣錦七寳戧金金獅子何船劣馬兒羅<lb/>
船金勝黄船董船劉船其名甚多姑言一二更有賈秋<lb/>
壑府車船船棚上無人撑駕但用車輪腳踏而行其速<lb/>
如飛又有御舟安頓小湖園水次其船皆最精巧雕刻<lb/>
<pb n="KR2k0118_WYG_012-15b"/>
創造俱用香楠朩為之只是周漢國公主遊翫曽一用<lb/>
耳靈芝寺前水次有趙節齋所造湖舫名曰烏龍凡遇<lb/>
撑駕即風浪大作坐者不安多不敢撑出以為棄物湖<lb/>
中南北搬載小船甚夥如<hi>闕</hi>船買賣羮湯時果掇酒瓶如<lb/>
青碧香思堂春宣賜小思龍㳺新煮酒俱有及供菜蔬<lb/>
水果船樸時花帶朶糖獅兒諸色千千小段兒糖小兒<lb/>
家事兒等船更有賣雞兒湖□海蟄螺頭及㸃茶供茶<lb/>
果婆嫂船㸃花茶撥糊盆撥水棍小船漁莊岸小釣魚<lb/>
<pb n="KR2k0118_WYG_012-16a"/>
船湖中有撇網鳴榔打漁船湖中有放生龜鼈螺蚌船<lb/>
並是𤓰皮船也又有小脚船專載賈客妓女荒鼔板燒<lb/>
香婆嫂撲青器唱耍令纒曲及投壺打彈百藝等船多<lb/>
不呼而自来須是出著發放支犒不被哂笑若四時逰<lb/>
翫大小船隻雇價無虚日遇大雪亦有富家玩雪船如<lb/>
二月八及寒食清明須先指揮船户雇定船隻若此日<lb/>
分舫船非二三百券不可雇賃至日雖小脚船亦無空<lb/>
閑者船中動用噐具不必帶往但指揮船主一一周備<lb/>
<pb n="KR2k0118_WYG_012-16b"/>
盖早出登舟不勞為力惟支犒錢耳更有府富宅家自<lb/>
造船隻逰戲及貴官内侍多造采蓮船用青布幕撑起<lb/>
容一二客坐裝飾尤其精緻<lb/>
　　江海船艦<lb/>
浙江乃通江渡海之津道且如海商之艦大小不等大<lb/>
者五千料可載五六百人中等二千料至一千料亦可<lb/>
載二三百人餘者謂之鑽風大小八櫓或六櫓毎船可<lb/>
載百餘人此網魚買賣亦有名三板船<hi>闕</hi>　　等船且<lb/>
<pb n="KR2k0118_WYG_012-17a"/>
論商舶之船自入海門便是海茫洋無畔岸其勢誠險<lb/>
盖神龍怪蜃之所宅風雨晦冥時惟慿針盤而行乃火<lb/>
長掌之毫釐不敢差誤盖一舟人之命所繫也愚累見<lb/>
大商賈人言此甚詳悉若欲船泛外國買賣則自泉州<lb/>
便可出洋迤邐過七洲洋舟中測水約有七十餘丈若<lb/>
經崑崙沙漠蛇龍烏猪等洋神物多於此中行雨上畧<lb/>
起朶雲便見龍現全身目光如電爪角宛然獨不見尾<lb/>
耳頃刻大雨如注風浪掀天可畏尤甚但海洋近出礁<lb/>
<pb n="KR2k0118_WYG_012-17b"/>
則水淺撞礁必壊船全慿南針或有少差即葬魚腹自<lb/>
古舟人云去怕七洲回怕崑崙亦深五十餘丈又論舟<lb/>
師觀海洋中日出日入則知陰陽驗雲氣則知風色逆<lb/>
順毫髮無差逺見浪花則知風自彼来見巨濤拍岸則<lb/>
知次日當起南風見電光則云夏風對閃如此之類畧<lb/>
無少差相水之清渾便知山之近逺大洋之水碧黒如<lb/>
澱有山之水碧而緑傍山之水渾而白矣有魚所聚必<lb/>
多礁石盖石中多藻苔則魚所依耳每月十四二十八<lb/>
<pb n="KR2k0118_WYG_012-18a"/>
日謂之大汛等日分此兩日若風雨不當則知一旬之<lb/>
内多有風雨凡測水之時必視其底知是何等泥沙所<lb/>
以知近山有港若商賈止到台温泉福買賣未嘗過七<lb/>
洲崑崙等大洋若有出洋即從泉州港口至岱嶼門便<lb/>
可放洋過海泛往外國也其浙江船隻雖海艦多有往<lb/>
来則嚴婺徽衢等船多嘗通津買賣往来謂之長船等<lb/>
隻如杭城柴炭朩植柑橘乾濕果子等物多産於此數<lb/>
州耳明越温台海鮮魚蟹鯗腊等類亦上憚通于江浙<lb/>
<pb n="KR2k0118_WYG_012-18b"/>
但往来嚴婺衢徽州船下則易上則難盖灘髙水逆故<lb/>
也江岸之船甚夥初非一色海舶大艦網艇大小船隻<lb/>
公私浙江漁浦等渡船買賣客船皆泊于江岸盖杭城<lb/>
衆大之區客販最多兼仕宦往来皆聚于此耳<lb/>
　　河舟<lb/>
杭州裏河船隻皆是落腳頭船為載往来士賈諸色等<lb/>
人及搬載香貨雜色物件等又有大灘船係湖州市搬<lb/>
載諸鋪米及跨浦橋柴炭下塘甎瓦灰泥等物及運鹽<lb/>
<pb n="KR2k0118_WYG_012-19a"/>
袋船隻盖水路皆便多用船隻如無水路以人力運之<lb/>
向者汴京用車乗駕物運盖杭城皆石版街道非泥沙<lb/>
比車輪難行所以用舟楫及人力耳若士庶欲往蘇湖<lb/>
常秀江淮等州多雇<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>船舫船<hi>闕</hi>船飛蓬等船或宅舍<lb/>
府第莊舍亦自創造船隻從便撑駕往来則無官府捉<lb/>
拏差借之患若州縣欲差船隻多給官錢和雇以應用<lb/>
度杭城乃輦轂之地有上供米斛皆辦于浙右諸郡縣<lb/>
𨽻司農寺所轄本寺所委官吏專卒督催米斛解發朝<lb/>
<pb n="KR2k0118_WYG_012-19b"/>
廷以應上供支用搬運自有網船裝載網頭管領所載<lb/>
之船不下運千餘石或載六七百石官司亦支耗券雇<lb/>
稍船米與之到岸則有農寺排岸司掌拘卸檢察搜空<lb/>
又有下塘等處及諸郡米客船隻多是鐵頭舟亦可載<lb/>
五六百石者大小不同其老小悉居船中往来興販耳<lb/>
寺觀庵舎船隻皆用紅油<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>灘大小船隻往来河中搬<lb/>
運齋糧柴薪更有載垃圾糞土之船成羣搬運而去北<lb/>
新橋外趙十四相公府側有殿前司紅坐船於水次管<lb/>
<pb n="KR2k0118_WYG_012-20a"/>
船軍士專造紅醖在船和沽官司寛大並無捉捕之憂<lb/>
論之枝城輻輳之地下塘官塘中塘三處船隻及航船<lb/>
魚舟釣艇等船之類每日往返曽無虛日縁此是行都<lb/>
士貴官員往来商賈買賣駢集公私船隻泊于城北者<lb/>
夥矣<lb/>
　<lb/>
　<lb/>
　<lb/>
<pb n="KR2k0118_WYG_012-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　夢粱録巻十二<lb/>
</p>
<p>
</p>
  </div>
</body>
</text>
</TEI>
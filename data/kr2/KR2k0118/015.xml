<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>夢粱録巻十五</head>
    <p>
<pb n="KR2k0118_WYG_015-1a"/>
欽定四庫全書<lb/>
　夢粱録巻十五　　　　　宋　呉自牧　撰<lb/>
　　學校<lb/>
古者天子有學謂之成均又謂之上庠亦謂之壁水所<lb/>
以養育作成天下之士類非州縣學比也髙宗自南渡<lb/>
以来復建太武宗三學士杭都太學在紀家橋東以岳<lb/>
鄂王第為之規模宏闊金字壯麗學之西偏建大成殿<lb/>
殿門外立二十四㦸大成殿以奉至聖文宣王十哲配<lb/>
<pb n="KR2k0118_WYG_015-1b"/>
享兩廡彩畫七十二賢前朝賢士公卿諸像皆從祀毎<lb/>
歳春秋二丁行釋奠禮命太常樂工數人用官架樂歌<lb/>
宣聖御贊贊曰大哉宣聖斯文在兹帝王之式古今之<lb/>
師志則春秋道由忠恕賢于堯舜日月共譽惟時載雍<lb/>
戢此武功肅昭盛儀海宇聿崇置學官自祭酒司業丞<lb/>
簿正録算共十四五員學有崇化堂首善閣光堯石經<lb/>
之閣奉髙孝二帝宸書御製札石刻於閣下以黑本寘<lb/>
於上堂之後東西為學官位主上登極則臨幸學宫奠<lb/>
<pb n="KR2k0118_WYG_015-2a"/>
謁宣聖及賜諸生束帛學官齋長諭俱霑恩霈髙宗朝<lb/>
幸學之時曽幸養正持正二齋兩齋長諭已免解人特<lb/>
與免省未免解人與免解恩例其兩齋生並免將来文<lb/>
解一次太學有十二齋扁曰服膺禔身習是寸約存心<lb/>
允蹈養正持正節性率履明善經徳循理時中篤信果<lb/>
行務本貫道觀化立禮十七齋扁俱米友仁書餘節性<lb/>
經德立禮齋扁張孝祥書各齋有樓揭題名于東西壓<lb/>
聽之左右為東西序對列位後為爐亭又有亭宇揭以<lb/>
<pb n="KR2k0118_WYG_015-2b"/>
嘉名者夥紹興年間太學生員額三百人後増置一千<lb/>
員今為額一千七百一十有六員以上舍額三十人内<lb/>
舍額二百單六人外舍生一千四百人國子生員八十<lb/>
人諸生衫帽出入規矩森嚴朝家所給學廩動以萬計<lb/>
日供飲膳為禮甚豐月書季考由外舎而升内舎由内<lb/>
舎而升上舎或釋褐及第或過省赴殿恩例最優於此<lb/>
見朝廷待士之厚而平日教養之功所以為他日大用<lb/>
之地也太學内東南隅設廟廷奉后土氏神即土地神<lb/>
<pb n="KR2k0118_WYG_015-3a"/>
朝家𠡠封號曰正顯昭德孚忠英濟侯按贊書相傳為<lb/>
中興名將其英靈未泯而應響甚著盖其故居也理或<lb/>
然歟自是遂明指為岳忠武鄂王况鄂國己極于隆名<lb/>
宜廟食增崇於命祀謹疏侯爵未正王封仍改廟額曰<lb/>
忠顯神之父母妻子下逮將佐皆有命秩華以徽號宗<lb/>
學在睦親坊按國朝宗子分為六宅宅各有學學各有訓<lb/>
導之官中興後惟睦親一宅以諸王宫大小學教授<lb/>
專以訓廸南班子弟嘉定歳始改宫學為宗學凡有籍<lb/>
<pb n="KR2k0118_WYG_015-3b"/>
者宗子以三載一試補入為生員如太學法置教授博<lb/>
士宗輪立講課𨽻宗正寺掌之學立大成殿御書閣明<lb/>
倫堂立教堂汲古堂齋舎有六扁曰貴仁立愛大雅明<lb/>
賢懐德升俊武學在太學之側前洋衛建武成殿祀太<lb/>
公曰昭烈武成王以留侯張良武侯諸葛亮配累朝諸<lb/>
名將從祀學規依太學例試補月考課升名然教養之<lb/>
法未備下禮兵部措置立養士額置武博武諭各一員<lb/>
淳熙嘉泰間主上臨幸武學謁武成王行肅揖禮學建<lb/>
<pb n="KR2k0118_WYG_015-4a"/>
立成堂齋舎有六扁曰受成貴謀輔文中吉結逺閲禮<lb/>
宗武學俱有學廪膳供舎選陞褐一如太學例杭州府<lb/>
學在凌家橋西士夫嫌其湫隘政帥臣累増闢規模廣<lb/>
其齋舎總為十齋扁曰進德興能登俊賓賢持正崇禮<lb/>
致道尚志率性養心又有小學齋舍在登俊後以東西<lb/>
二教掌其教訓之職次有前廊録正等生員各齋有長<lb/>
諭月書季考供膳亦厚學廪不下數千出納學<hi>闕</hi>領其<lb/>
職仁和錢塘二縣學在縣左建學廟養士仁和學有齋<lb/>
<pb n="KR2k0118_WYG_015-4b"/>
舎四扁曰教文教行教忠教信錢塘學有齋舍六扁曰<lb/>
友善辨志教行教信教文教忠諸縣學亦如之各縣有<lb/>
學官決有學職生員日供飲膳月脩課考悉如州學同<lb/>
學廪各縣學不下數百以為養士之供毉學在通江橋<lb/>
北又名太醫局建殿扁曰神應奉毉師神應王以岐伯<lb/>
善濟公配祀講堂扁曰正紀朝家以御診長聽充判局<lb/>
職本學以醫官充教授四員領齋生二百五十人月季<lb/>
教課出入冠帶如上學禮學廪飲膳豐厚不茍大畧視<lb/>
<pb n="KR2k0118_WYG_015-5a"/>
學校規式嚴肅局有齋舍者八扁曰守一全冲精徵立<lb/>
本慈用致用深明稽疾<lb/>
　　貢院<lb/>
禮部貢院在觀橋西中興紀年諸郡貢生類試於各路<lb/>
轉運所在州府就試紹興十年諸州依條發解將省殿<lb/>
試展一年向後科塲自十二年省試為準至十四年諸<lb/>
州發解如故三年一次降詔自是為定制貢院置大中<lb/>
門大門裏置彌封謄録所及諸司官中門内兩廊各<hi>闕</hi>
<pb n="KR2k0118_WYG_015-5b"/>
餘間廊屋為士夫試處㕔之兩廂列進士題名石刻堂<lb/>
上列省試賜諸貢舉御劄及殿試賜詳定官御劄并聞<lb/>
喜宴賜進士御詩石刻别試院在大理寺之西專以待<lb/>
貢之避規嫌者本州貢院在錢塘門外王家橋以待本<lb/>
州九縣士人發解之處兩浙漕司貢院在北關門外<hi>闕</hi>
橋以待兩浙路寓士及有官人宗女夫等發解之處<lb/>
　　城内外諸宫觀<lb/>
釋老之教徧天下而杭郡為甚然二教之中莫盛于釋<lb/>
<pb n="KR2k0118_WYG_015-6a"/>
故老氏之廬十不及一但老氏之教有君臣之分尊嚴<lb/>
難犯報應甚捷故奉老氏者倍加恭敬不敢䙝瀆此釋<lb/>
氏之所不如也且在城宫觀則以太乙萬夀為首餘杭<lb/>
洞霄次之其他外郡如醴泉佑神集禧崇禧等觀又次<lb/>
焉此朝廷以待迎老宰臣執政閒居侍從卿監除提學<lb/>
主事之職優寵也今摭宫觀在杭者除御前十宫觀外<lb/>
編次于後天慶觀在天慶坊以奉聖祖保生天尊大帝<lb/>
香火郡家官僚朔望到任俱朝謁于此報恩觀在觀橋<lb/>
<pb n="KR2k0118_WYG_015-6b"/>
南報恩坊元貞觀貢院西巷旌忠觀在豐樂橋東北以<lb/>
奉鳯翔府和尚原三聖廟香火中興即伍相公廟後天<lb/>
明承天即梓潼廟天竺靈應至德崇應六宫觀俱在呉<lb/>
山之左右鶴林觀在俞家園景隆觀在新門外水府浄<lb/>
鑑觀在清水閘玉虚觀奉三官表忠觀奉錢王五廟香<lb/>
燈在龍山左右真武觀在大和寺後玉清宫葛嶺下旌<lb/>
德觀在蘇堤先賢堂後雲濤上清兩宫觀俱在雷峰塔<lb/>
寺之右冲虚觀在履泰郷太清宫在龍井山景星觀在<lb/>
<pb n="KR2k0118_WYG_015-7a"/>
臨平岳祠之側順濟宫在湯鎮岳宫之左右外有在城<lb/>
及附郭女冠宫觀者九曰福田新興明貞神仙承天西<lb/>
靖靈耀長清等宫餘外七縣首以餘杭大滌洞天即洞<lb/>
霄宫也以下宫觀僅二十有三如洞霄宫者按諸志書<lb/>
云自漢武帝迄唐五代至宋元一千九百餘年元名天<lb/>
桂宋大中祥符年賜觀額洞霄按真境録云宫有五洞<lb/>
交扃九峰廻抱千巖萬谷秀聚其中或泉飛彤厦之簷<lb/>
雲鎖碧壇之角祥光神異兼朩返於春秋撫掌泉靈更<lb/>
<pb n="KR2k0118_WYG_015-7b"/>
丹藏于翠若又有亭館者七扁曰潄玉超然税駕翠蛟<lb/>
飛玉宜霜聚仙貞挹<hi>闕</hi>也自劉宋以来得道之士許邁<lb/>
而下凡二十有四人耳更有神異曰搗藥<hi>一作樂</hi>禽盖山<lb/>
中異鳥最多僅有其一晝隠夜鳴莫得而見其聲音清<lb/>
亮徹旦不絶類如杵藥之聲曰五色雲氣出于洞中髙<lb/>
宗脱屣萬機頤神物表遂于乾道二年自德夀宫行幸<lb/>
山中駐蹕累日勑大官建蔬膳御翰書度人經以賜自<lb/>
有天地即有此山殊尤之跡勝矣文忠蘇公東坡詩云<lb/>
<pb n="KR2k0118_WYG_015-8a"/>
上帝髙居憫世頑故留瓊管在凡間青山九鎖不易到<lb/>
作者七人相對閒庭下流泉翠蛟舞洞中飛䑕白鴉翻<lb/>
長松怪石宜霜髩不用金丹苦駐顔又方干詩云早識<lb/>
吾師頻到此芝童藥犬亦相迎師今一去無消息花洞<lb/>
石泉空月明餘有名賢賦詠不盡詳述且如道堂者如<lb/>
西湖崇真道院靈應希真道堂以下城内外約二十餘<lb/>
處皆捨俗三清道友及接待外路名山洞府往米雲水<lb/>
髙人時有神仙應縁現迹詳于志傳矣<lb/>
<pb n="KR2k0118_WYG_015-8b"/>
　　城内外寺院<lb/>
明慶寺在朩子巷凡朝家祈禱及宰執文武官僚啓建<lb/>
聖節道場咸在焉仙林慈恩普濟教寺在鹽橋東寺<lb/>
有萬善大乘戒壇僧尼受戒法之地太平興國傳法寺<lb/>
在佑聖觀東千頃廣化院在朩子巷北係群臣僚佐建<lb/>
啓聖節道塲及祈禱去處城内寺院如自七寶山開寶<lb/>
仁王寺以下大小寺院五十有七倚郭尼寺自妙浄福<lb/>
全慈光地藏寺以下三十有一又赤縣大小梵宫自景<lb/>
<pb n="KR2k0118_WYG_015-9a"/>
德靈隠禪寺三天竺演福上下圓覺浄慈光孝報恩禪<lb/>
寺以次寺院凡三百八十有五更七縣寺院自餘杭縣徑<lb/>
山能仁禪寺以下一百八十有五都城内外庵舍自保寧<lb/>
安之次共一十有三諸録官下僧庵及白衣社㑹道塲奉<lb/>
佛不可勝紀或僧行欲建道場殿宇則持盋逰于四方<lb/>
能事者幹縁不日可以成就唯道堅志願無二心耳<lb/>
杭城有古僧塔者如上天竺寺有隋朝僧貞觀法師東<lb/>
岡塔竹閣有唐朝烏窠禪師塔四聖觀御園瑪瑙坡髙<lb/>
<pb n="KR2k0118_WYG_015-9b"/>
僧塔放馬塲栖貢院賛寧塔寶聖寺後山法慧大師塔<lb/>
龍井壽聖僧辨才和尚塔塔前有雙株海棠且僧寺<lb/>
塔者如六和慈恩開化寺曰六和塔榮國寺曰南髙<lb/>
峰塔景德靈隠寺曰北髙峰廟塔<hi>闕</hi>　寺曰保叔塔<lb/>
<hi>闕</hi>　　　寺曰雷峰塔曰聖果寺塔定民坊曰佛牙<lb/>
塔廣化寺曰辟支塔南山延夀法顯院曰華嚴塔浄<lb/>
因寺曰雙石塔大中祥符開元寺廣九里自南渡初<lb/>
斥西北充軍器所作院及民居寺元有鐵塔石塔者<lb/>
<pb n="KR2k0118_WYG_015-10a"/>
五又有法華塔在端拱年僧文定建千頃廣化院有慈<lb/>
化大佛塔即了性塔景德靈隠浄慈報恩光孝寺各有<lb/>
鐵塔乃呉越錢王取造街市有塔者如閣門裏楊府前<lb/>
有磚塔巷名曰塔兒頭龍山兒頭嶺名白塔嶺嶺有石<lb/>
塔存焉兒門北有軍寨門立雙塔呼為雙塔寨薦橋門<lb/>
外觀音寺對有磚塔年深矣北闗門外二郎廟前亦有<lb/>
磚塔三橋北楊三郎頭巾鋪河岸相對有磚塔渡子橋<lb/>
南兩浙運司衙橋南光相寺有雙塔立于寺前西湖三<lb/>
<pb n="KR2k0118_WYG_015-10b"/>
潭立三塔鎮之餘僧庵所建塔院街市磚塔近年者不<lb/>
贅詳矣<lb/>
　　古今忠烈孝義賢士墓<lb/>
夏后氏之墓見於晚周女媧墳攷之自唐明皇朝天寶<lb/>
年至今㡬四百有餘年尚存也夫陵谷變遷髙深易位<lb/>
彼何能若是之久哉盖聖帝明王天相神䕶以至於斯<lb/>
耳今摭錢塘仁和兩縣之古塜備錄於後唐杜牧墓在<lb/>
南山東南與佛日山夹境名杜牧塢是也呉越文穆忠<lb/>
<pb n="KR2k0118_WYG_015-11a"/>
獻王墓在龍山之南呉越孝獻世子墓在天竺前山呉<lb/>
越忠懿妻賢德順睦妃孫氏墓在石人嶺下呉越王妃<lb/>
仰氏墓在龍井山放馬塲按表忠觀碑刻載錢氏墓在<lb/>
錢塘者凡二十有六墓耳呉越太尉開國薛公墓在靈<lb/>
石山呉越給事羅隠墓在錢塘定山鄉和靖先生林處<lb/>
士墓在孤山杭守胡則侍郎墓在龍井廣福寺之麓都<lb/>
尉周仰待制周邦彦少師元絳三墓俱在南蕩山强文<lb/>
憲强淵明襄恪趙密等墓並在西溪欽賢鄉少宰劉匹<lb/>
<pb n="KR2k0118_WYG_015-11b"/>
夫墓在真珠嶺樞密張粢墓在寶石山寺丞陳剛中墓<lb/>
在龍井嶺上沙盆塢儀山<hi>闕</hi>　王趙仲湜墓在西湖顯<lb/>
明寺王生時有紫光照室視之則肉塊以兩部開嬰兒<lb/>
在内靖康時諸軍欲推而立之仗劒以諭諸軍王自有<lb/>
真王其軍猶未退遂自拔劒欲刺六軍乃退約以踰月<lb/>
真王出衆諾言若真王不出則王當立矣王陽許而隂<lb/>
實欵其期未㡬髙宗即位于<hi>闕</hi>自後上屢嘉歎忠義如<lb/>
此王嘗自贊其像曰惟忠惟孝不汚不茍皓月清風良<lb/>
<pb n="KR2k0118_WYG_015-12a"/>
朋益友湛然靈臺確乎不朽浙西提刑龍圖周格墓在<lb/>
獨角門步司前軍寨前殿撰周杞墓在徐范村之間忠<lb/>
毅畢再遇墓在西溪祕閣朱弁墓在西湖丞相李文靖<lb/>
墓在小隠山紫芝趙師秀墓在葛嶺花翁孫季藩墓在<lb/>
水仙廟側淳固先生宋斌墓在資國寺之右忠武岳鄂王<lb/>
墓在栖霞嶺下<lb/>
　　歴代古墓<lb/>
晉杜子恭墓在錢塘唐馬三寶墓在行春橋水竹塢教<lb/>
<pb n="KR2k0118_WYG_015-12b"/>
場内其墓于紹興末因増廣教場惟此塜獨髙大寨卒<lb/>
欲去之方舉鍤間墓中有黑蜂數百飛出著人不可向<lb/>
而止是夕步帥感夢有一衣黄服之人曰吾錢王之子<lb/>
葬此已久祈勿毁辭語甚切次早有本軍申至應夢遂<lb/>
輟其役丁蘭母塜故居在艮山門外三十六里丁橋之<lb/>
右母死刻朩事之如生塜在姥山之東唐孝女墓在錢<lb/>
塘孝女南鄉古老相傳昔有唐媿娘年十二三母病曽<lb/>
刲腹取肝和粥以進母母病愈而媿娘以瘡破入風而<lb/>
<pb n="KR2k0118_WYG_015-13a"/>
死里人葬于此美其孝故名曰唐孝女墓記之亞父塜<lb/>
在皋亭山朩娘墓在艮山門太平鄉華林里蔡塘東其<lb/>
蔡汝撥庶母沈氏卒汝撥尚幼父用火葬汝撥傷母無<lb/>
松楸之地嘗言之輙泣自後長成以木刻母形以衣衾<lb/>
棺槨擇地葬之仍置田畝造庵舍命僧以奉晨香夕燈<lb/>
鄉人遂稱為朩娘墓蘇小小墓在西湖上有詩題云湖<lb/>
堤步㳺客之句此即題蘇氏之墓也<lb/>
　<lb/>
<pb n="KR2k0118_WYG_015-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　夢粱錄巻十五<lb/>
</p>
<p>
</p>
  </div>
</body>
</text>
</TEI>
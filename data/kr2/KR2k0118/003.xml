<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>夢梁録巻三</head>
    <p>
<pb n="KR2k0118_WYG_003-1a"/>
欽定四庫全書<lb/>
　夢梁録巻三　　　　　　宋　吳自牧　撰<lb/>
　　四月<lb/>
四月謂之初夏氣序清和晝長人倦荷錢新漾榴火將<lb/>
然飛燕引雛黄鶯求友正宜凉亭水閣圍碁投壺吟詩<lb/>
詠曲嘉賓勸酧以賞一時之景上旬之内車駕詣景靈<lb/>
宫行孟夏禮駕過處公私僦金官放三日第二日為新<lb/>
暑初囬令宰執分詣<lb/>
<pb n="KR2k0118_WYG_003-1b"/>
　　皇太后聖節<lb/>
初八日夀和聖福皇太后聖節前一日尚書省樞密院<lb/>
文武百僚詣明慶寺啓建祝聖道場州府教集衙前樂<lb/>
樂部及妓女等州府滿散夀進儀範向自紹興以後教<lb/>
坊人員巳罷凡禁庭宣喚徑令衙前樂充條内司教樂<lb/>
所人員承應初四日樞密院率修武郎巳上初六日尚<lb/>
書省宰執率宣教郎以上並詣明慶寺滿散祝聖道場<lb/>
次赴貢院齋筵帥臣與浙西倉憲及兩浙漕率州縣屬<lb/>
<pb n="KR2k0118_WYG_003-2a"/>
官并寄居文武官就千頃廣化寺滿散祝聖道場出西<lb/>
湖徳生堂放生然後囬府治錫宴簪花其禮儀盞數與<lb/>
御宴同也<lb/>
　　宰執親王南班百官入内上夀賜宴<lb/>
初八日宰執親王南班百官入内起居邀駕過皇太后<lb/>
殿上夀起居舞蹈嵩呼回詣紫宸殿宴樂作殿前山棚<lb/>
綵結飛龍舞鳯之形教樂所人員等做學百禽鳴内外<lb/>
肅然止聞半空和鳴鸞鳳翔集閣門吏班引平章宰<lb/>
<pb n="KR2k0118_WYG_003-2b"/>
執親王以下起居上殿賜坐謝恩坐訖賜平章宰執侍<lb/>
從親王南班武臣觀察使以上坐於殿上餘卿監郎丞<lb/>
及武臣防禦使以下坐於殿廡間軍校排在山樓之後<lb/>
殿上坐兀係品位髙低坐第三四行黑漆矮偏櫈坐物<lb/>
毎位列環餅油餅棗塔為㸔盤若向者髙宗朝有外國<lb/>
賀生辰使副朝賀赴筵於殿上坐使副餘三節人在殿<lb/>
廡坐看盤如用猪羊雞鵞連骨熟肉并葱韭蒜醋各一<lb/>
楪三五人共漿水飯一桶而已所有知閣門事官與御<lb/>
<pb n="KR2k0118_WYG_003-3a"/>
帶環衛等官及閣門職事官俱立殿陛之下也上公稱<lb/>
夀率以尚書執注碗斟酒進上其教樂所色長二人上<lb/>
殿於闌干邊立皆渾裹紫寛袍金帶黄義襴謂之看盞<lb/>
如斟御酒看盞者舉其袖引曰綏御酒進畢拂雙袖於<lb/>
闌干而止主上以寳巵先從東後西宣示宰執親王以<lb/>
下及外國使副閣門宣賛分班躬身齊傳宣飲盡酒者<lb/>
三羣臣拜於坐次後捧巵飲而再拜坐宰臣酒色長則<lb/>
曰綏酒如前教樂所樂部例於山樓上綵棚中皆裹長<lb/>
<pb n="KR2k0118_WYG_003-3b"/>
脚幞頭隨樂部色服紫緋緑三色寛衫黄義襴鍍金凹<lb/>
面腰帶前列拍板次畫面琵琶又列箜篌兩座髙三尺<lb/>
許形如半邊木梳黑漆鏤花金裝畫臺座張二十五弦<lb/>
一人跪而交手擘之次髙架畫花地金龍大鼓二靣擊<lb/>
鼓人皆結寛袖别套黄窄袖垂結帶金裹鼓棒兩條髙<lb/>
低互擊宛若流星後有羯鼓如尋常番鼓子置之小卓<lb/>
上兩手皆執杖擊之次中間列銕石方響用明金彩畫<lb/>
架子雙垂流蘇次列簫笙塤篪觱篥龍笛之類兩旁對<lb/>
<pb n="KR2k0118_WYG_003-4a"/>
列杖鼓皆長脚幞頭紫繡抹額皆繫紫寛袖黄窄袖結<lb/>
帶黄義襴諸雜劇色皆渾裹各服本色紫緋緑寛衫義<lb/>
襴鍍金帶自殿陛對立直至樂棚每遇供舞戲則排立<lb/>
义手舉左右肩動足應拍一齊羣舞謂之挼曲子第一<lb/>
盞御酒歌板色一名唱中腔一遍訖先笙與簫笛各一<lb/>
管和之又一遍衆樂齊和獨聞歌者之聲宰臣酒樂部<lb/>
起傾盃百官酒三臺舞旋多是渾裹寛衫舞曲破攧前<lb/>
一遍舞者八至歇拍續一人入對舞數拍前舞者退獨<lb/>
<pb n="KR2k0118_WYG_003-4b"/>
後舞者終其曲謂之舞末第三盞進御酒歌板色唱和<lb/>
如前式宰臣慢曲子百官舞三臺第三盞進御酒宰執<lb/>
百官酒如前儀進御膳御厨以綉籠袱盖合上進御前<lb/>
珍羞内侍進前供上食雙雙奉拓直過頭凡御宴至第<lb/>
三盞方進下酒鹽豉雙下駝峯角子宰執百官以殿侍<lb/>
側身跪傳酒饌即茶酒班仗役也盖謂殿侍髙髙捧盞<lb/>
行天厨分臠極恩榮傍筵拜起嘗君賜不請㣲聞匙筯<lb/>
聲百戲呈拽乃上竿跳索倒立折腰弄碗踢磬瓶筋斗<lb/>
<pb n="KR2k0118_WYG_003-5a"/>
之類藝人皆紅巾綵服第四盞進御酒宰臣百官酒送<lb/>
酒歌舞並同前教樂所伶人以龍笛腰鼓發諢子參軍<lb/>
色執竹竿拂子奏俳語口號祝君夀雜劇色打和畢且<lb/>
謂奏罷今年新口號樂聲驚裂一天雲參軍色再作語<lb/>
勾合大曲舞下酒盃䏑子骨頭索粉白肉胡餅第五盞<lb/>
進御酒琵琶色長上殿奏喏獨彈玉琵琶前輩有詩詠<lb/>
曰寳軸琵琶奏上歡玉鉤珠結響珊珊羣臣傾聴天朝<lb/>
樂卻笑烏孫馬上彈宰臣酒方響色長上殿奏喏獨打<lb/>
<pb n="KR2k0118_WYG_003-5b"/>
玉方響亦有詩詠之垂珠寳架玉牌方催送黄金萬夀<lb/>
觴疑是飛仙朝帝闕玲瓏環珮互宫商凡色長獨奏玉<lb/>
樂器例有宣賜其彈玉琵琶者賜五兩五疋打玉方響<lb/>
者賜三兩三疋樂伶當殿謝恩祇受訖百官酒樂部起<lb/>
三臺舞參軍色執竿奏數語勾雜劇入場一場兩段是<lb/>
時教樂所雜劇色何雁喜王見喜金寳趙道明王吉等<lb/>
俱御前人員謂之無過蟲再下酒羣仙䏑天仙餅太平<lb/>
畢羅乾飯縷肉羹花肉餅前筵畢駕興少歇宰臣以下<lb/>
<pb n="KR2k0118_WYG_003-6a"/>
退出殿門幕次伺候須㬰傳㫖追班再坐後筵賜宰臣<lb/>
百官及衛士殿侍伶人等花各依品位簪花上易黄袍<lb/>
小帽兒駕出再坐亦簪數朶小羅帛花帽上宰臣以下<lb/>
起居坐有詩詠曰玉帶黄袍坐正衙再頒花宴侈恩華<lb/>
近臣拜舞瞻龍表絳蕊髙籠壓帽紗樂伶色長看盞第<lb/>
六盞再坐斟御酒笙起慢曲子宰臣酒龍笛起慢曲子<lb/>
百官酒舞三臺蹴毬人争勝負且謂樂送流星度彩門<lb/>
東西勝負各分番勝賜銀碗并綵段負擊麻鞭又抹鎗<lb/>
<pb n="KR2k0118_WYG_003-6b"/>
下酒供假黿魚蜜浮酥捺花第七盞進御酒筝色長上<lb/>
殿奏喏七寳箏獨彈宣賜謝恩有詩詠曰雁行飛入玉<lb/>
琮琤滿殿齊看七寳筝彈到急催花片處春聲依約上<lb/>
林鶯宰臣酒慢曲子百官酒舞三臺參軍色作語勾雜<lb/>
劇入場三段下酒供排炊羊胡餅炙金腸御前宣勸殿<lb/>
上宰執親王使相侍從外國使副畢中使二員至御座<lb/>
前奏過分東西殿廡傳宣臺官卿監郎丞簿飲盡酒者<lb/>
三拜而飲之并傳宣外國使副下三節官屬皆厲聲喏<lb/>
<pb n="KR2k0118_WYG_003-7a"/>
三聲拜而飲有詩詠曰内臣拱立近天光奏罷傳音下<lb/>
御廊未聴番官三節喏不須重譯盡來王第八盞進御<lb/>
酒歌板色長唱踏歌宰臣酒慢曲子百官酒舞三臺衆<lb/>
樂作合曲破舞旋下酒供假沙魚獨下饅頭肚羹第九<lb/>
盞進御酒宰臣酒並慢曲子百官舞三臺左右軍即内<lb/>
等子相撲下酒供水飯簇飣下飯宴罷羣臣下殿謝恩<lb/>
退前輩有詩云宴罷隨班下謝恩依然騎馬出宫門歸<lb/>
來要侈需雲琖留得天香袖尚存<lb/>
<pb n="KR2k0118_WYG_003-7b"/>
　　皇帝初九日聖節<lb/>
四月初九日度宗生日尚書省樞密院官僚詣明慶寺<lb/>
如前開建滿散至日侵晨平章宰執親王南班百官入<lb/>
内大起居舞蹈稱賀隨班從駕過皇太后殿起居畢回<lb/>
集英殿賜宴儀式不再述且賜宴殿排辦事節云儀鸞<lb/>
司預期先於殿前絞縛山棚及陳設幃幕等前一日儀<lb/>
鸞司翰林司御厨宴設庫應奉司屬人員等人並於殿<lb/>
前直宿至日侵晨儀鸞司排設御座龍床出香金獅蠻<lb/>
<pb n="KR2k0118_WYG_003-8a"/>
火子桌子衣幃等及設第一行平章宰執親王座物係<lb/>
髙座錦褥第二第三第四行侍從南班武臣觀察使以<lb/>
上並矮坐紫褥東西兩朶殿廡百官係紫沿席就地坐<lb/>
翰林司排辦供御茶床上珠花看果并供細果及平章<lb/>
宰執親王使相髙坐果桌上第看果殿上第二行第三<lb/>
第四行侍從等平面桌子三員共一桌兩朶殿廊卿監<lb/>
以下並是平面矮桌亦三員共一桌果桌於未開内門<lb/>
時預行排辦御前頭籠燎爐供進茶酒器皿等於殿上<lb/>
<pb n="KR2k0118_WYG_003-8b"/>
東北角陳設候駕御玉座應奉其御宴酒盞皆屈巵如<lb/>
菜碗様有把手殿上純金殿下純銀食器皆全稜漆盌<lb/>
碟御厨製造宴殿食味并御茶床上看食看菜匙筯鹽<lb/>
楪醋尊及宰臣親王看食看菜并殿下兩朶廡看盤環<lb/>
餅油餅棗塔俱遵國初之禮在累朝不敢易之故禮其<lb/>
宴設庫提㸃監造五局宴食常行油撒百官食味稱<lb/>
觔兩毋令缺少御酒庫排辦前後御宴酒及宣勸御封<lb/>
酒<lb/>
<pb n="KR2k0118_WYG_003-9a"/>
　　僧寺結制<lb/>
四月十五日結制謂之結夏盖天下寺院僧尼庵合設<lb/>
齋供僧自此僧人安居禪教律寺院不敢起單雲逰自<lb/>
結制後佛殿起楞嚴會毎日晨夕合寺僧行持誦經咒<lb/>
然㸃巨燭焚爇大香或有寺院朝廷降賜錢㑹疋帛金<lb/>
銀錢啓建祈懴㑹四十九晝夜毎日六時修懴祈國安<lb/>
民其僧人一刻不敢妄出齋戒嚴肅不敢觸犯神天報<lb/>
應在目前大刹日供三日或五日換堂俱都寺主辦皆<lb/>
<pb n="KR2k0118_WYG_003-9b"/>
十方檀信施助耳盖孟夏望日乃法王禁足釋子䕶生<lb/>
之日自此有九十日可以安單辦道是月園圃𤓰茄初<lb/>
生禁中增價市之進以賞時新内侍之家及府第富室<lb/>
亦如此<lb/>
　　五月<hi>重午附</hi>
仲夏一日禁中賜宰執以下公服羅初五日重午節又<lb/>
曰浴蘭令節内司意思局以紅紗彩金盝子以菖蒲或<lb/>
通草雕刻天師馭虎像於中四圍以五色染菖蒲縣圍<lb/>
<pb n="KR2k0118_WYG_003-10a"/>
於左右又雕刻生百蟲鋪於上却以葵榴茭葉花朶簇<lb/>
擁内更以百索綵線細巧縷金花朶及銀様鼓兒糖蜜<lb/>
韻果巧粽五色珠兒結成經筒符袋御書葵榴畫扇艾<lb/>
虎紗疋緞分賜諸閣分宰執親王兼之諸宫觀亦以經<lb/>
筒符袋靈符巻軸巧粽夏橘等送饋貴宦之家如市井<lb/>
看經道流亦以分遺施主家所謂經筒符袋者盖因抱<lb/>
朴子問辟五兵之道以五月五日佩赤靈符掛心前今<lb/>
以釵符珮帶即此意也杭都風俗自初一日端午日家<lb/>
<pb n="KR2k0118_WYG_003-10b"/>
家買桃栁葵榴蒲葉伏道又并市茭粽五色水糰時果<lb/>
五色瘟紙當門供養自隔宿及五更沿門歌賣聲滿街<lb/>
不絶以艾與百草縛成天師懸於門額上或懸虎頭白<lb/>
澤或士宦等家以生硃於午時書五月五日天中節赤<lb/>
口白舌盡消滅之句此日探百草或修製藥品以為辟<lb/>
瘟疾等用藏之果有靈驗杭城人不問大小家焚燒午<lb/>
香一月不知出何文典其日正是葵榴鬭艷梔艾爭香<lb/>
角黍包金菖蒲切玉以酧佳景不特富家巨室為然雖<lb/>
<pb n="KR2k0118_WYG_003-11a"/>
貧賤之人亦且對時行樂也<lb/>
　　士人赴殿試唱名<lb/>
諸路過者舉人排日赴都堂簾引訖伺候擇日殿試前<lb/>
三日宣押知制誥詳定考試等官赴學士院鎻院命御<lb/>
策題然後宣押赴殿士人詣集英殿起居就殿廡賜坐<lb/>
引試依圗分廡坐定各賜印刊策題其士人止許帶文<lb/>
房及卷子餘皆不許挾帶文集士人入東華門各行搜<lb/>
檢身内有無綉體私文方行放入午則賜食與士人其<lb/>
<pb n="KR2k0118_WYG_003-11b"/>
硯水之類皆殿直祇直供辦午後納巻而出舊制士人<lb/>
巻子仍彌封巻頭打號然後納初放官次下覆考考定<lb/>
次第送定參詳一同方定甲名次資而定奪三魁伺候<lb/>
上御文徳臨軒唱名進呈三魁試巻天顔親覩三魁排<lb/>
定姓名資次然後宣喚三魁姓名其三魁聴快行宣喚<lb/>
數次方敢應名而出扣問三代鄉貫年甲同方請入狀元<lb/>
待班處更換所賜緑襕靴簡第一名狀元及第第二名<lb/>
榜眼第三名探花其狀元官授承事郎職除上郡簽判<lb/>
<pb n="KR2k0118_WYG_003-12a"/>
榜眼授承奉郎探花授承務郎職注中郡或下郡簽判<lb/>
或無見闕則節推察推之職三魁進詩謝恩上賜御筵<lb/>
賜詩與狀元以下第一甲舉人賜進士及第第二甲賜<lb/>
進士出身第三至第五甲並賜同進士出身如有魁及<lb/>
前下名太宗學内舍生員並陞甲恩例其老榜者謂之<lb/>
特奏名為魁者附第五甲補廸功郎餘皆授諸州文學<lb/>
助教武舉進士前三名照文科為狀元榜眼探花恩例<lb/>
各賜紫囊金帶靴笏狀元授秉義郎榜眼授從義郎探<lb/>
<pb n="KR2k0118_WYG_003-12b"/>
花授保義郎俱殿歩司正副將之職除武舉進士皆循<lb/>
文科例賜進士及第出身如進士欲赴御教場内射弓<lb/>
陞甲聴從其便盖招箭班祇直也帥漕二司於未唱名<lb/>
前差人吏客司等項行排辦禮部貢院充文科狀元局<lb/>
或别院或借祥符寺充武科狀元局以伺唱名帥漕與<lb/>
殿歩司排辦鞍馬儀仗迎引文武三魁名乘馬帶羞帽<lb/>
到院安泊欵待毎日祇直皆兩司給官錢供應及於諸<lb/>
州府守臣諸路三司及制閫殿歩三司等官俱有餽送<lb/>
<pb n="KR2k0118_WYG_003-13a"/>
助局錢酒兩狀元差委同年進士充本局職事官措置<lb/>
題名登科録帥司差撥六局人員安撫司關借銀器等<lb/>
物差撥妓樂就豐豫樓開鹿鳴宴同拜人俱赴團拜於<lb/>
樓下文武狀元注授畢各歸鄉里本州則立狀元坊額<lb/>
牌所居之側以為榮耀州縣亦皆迎迓設宴慶賀如遇<lb/>
龍飛年分則三魁黄甲及其餘進士皆倍加恩例卻與<lb/>
常年不同則狀元可除下通判於此可見士子讀書之<lb/>
貴而朝家待士之厚不可不知也故書以記為士者察<lb/>
<pb n="KR2k0118_WYG_003-13b"/>
之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　夢粱録巻三<lb/>
</p>
<p>
</p>
  </div>
</body>
</text>
</TEI>
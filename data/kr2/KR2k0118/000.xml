<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>夢粱錄</head>
    <p>
<pb n="KR2k0118_WYG_000-1a"/>
欽定四庫全書　　　　史部十一<lb/>
　夢粱錄　　　　　　　地理類八<hi>雜記之屬</hi>
　　提要<lb/>
　　　　<hi>臣</hi>等謹案夢粱錄二十巻宋呉自牧撰自牧<lb/>
　　　　錢塘人是書全用東京夢華録之體以紀南<lb/>
　　　　宋郊廟宫殿下至百工雜戲之事周宻武林<lb/>
　　　　舊事序云欲如孟元老夢華而近雅固謂夢<lb/>
　　　　華録不足於雅馴矣而自牧是書之俚俗殆<lb/>
<pb n="KR2k0118_WYG_000-1b"/>
　　　　有甚於夢華録者然其言得自見聞頗為質<lb/>
　　　　實典章文物於是可徵與武林舊事詳略互<lb/>
　　　　見實可資以稽考故事首有自序云緬懷往<lb/>
　　　　事殆猶夢也故名夢粱録末署甲戌嵗中秋<lb/>
　　　　日書考甲戌為宋度宗咸淳十年其時宋未<lb/>
　　　　亡也意甲戌字傳寫舛訛歟新城王士禎集<lb/>
　　　　載是書跋云夢粱録二十巻不著名氏葢士<lb/>
　　　　禎所見抄本又脱此序故不知為自牧所撰<lb/>
<pb n="KR2k0118_WYG_000-2a"/>
　　　　今檢永樂大典所引亦題自牧之名自屬無<lb/>
　　　　誤特其仕履則已不可考耳乾隆四十三年<lb/>
　　　　五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR2k0118_WYG_000-3a"/>
夢粱録原序<lb/>
昔人卧一炊頃而平生事業敭歴皆遍及覺則依然故<lb/>
吾始知其為夢也因謂之黄粱夢矧時異事殊城池苑<lb/>
囿之富風俗人物之盛焉保其常如疇昔哉緬懐往事<lb/>
殆猶夢也名曰夢粱録云脱有遺闕識者幸改正之毋<lb/>
哂甲戌嵗中秋日錢塘吳自牧書<lb/>
</p>
<p>
</p>
  </div>
</body>
</text>
</TEI>
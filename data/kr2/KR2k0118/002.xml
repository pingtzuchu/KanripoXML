<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>夢粱錄巻二</head>
    <p>
<pb n="KR2k0118_WYG_002-1a"/>
欽定四庫全書<lb/>
　夢粱錄巻二　　　　　　宋　吳自牧　撰<lb/>
　　三月<hi>佑聖真君誕辰附</hi>
三月三日上巳之辰曲水流觴故事起於晉時唐朝錫<lb/>
宴曲江傾都褉飲踏青亦是此意右軍王羲之蘭亭序<lb/>
云暮春之初修禊事杜甫麗人行云三月三日天氣新<lb/>
長安水邊多麗人形容此景至今令人愛慕兼之此日<lb/>
正遇北極佑聖真君聖誕之日佑聖觀侍奉香火其觀<lb/>
<pb n="KR2k0118_WYG_002-1b"/>
係屬御前去處内侍提舉觀中事務當日降賜御香修<lb/>
崇醮籙午時朝賀排列威儀奏天樂於墀下羽流整肅<lb/>
謹朝謁於陛前吟詠洞章陳禮士庶燒香紛集殿庭諸<lb/>
宫道宇俱設醮事上祈國泰下保民安諸軍寨及殿司<lb/>
衙奉侍香火者皆安排社㑹結縛臺閣迎列於道觀睹<lb/>
紛紛貴家士庶亦設醮祈恩貧者酌水獻花杭城事聖<lb/>
之䖍他郡所無也<lb/>
　　諸州府得解士人赴省闈<lb/>
<pb n="KR2k0118_WYG_002-2a"/>
三月上旬朝廷差知貢舉監試主文考試等官并差監<lb/>
大中門官諸司彌封謄録等官就觀橋貢院放諸州府<lb/>
郡得解士人并三學舍生得解生員諸路運司得解士<lb/>
人有官人及武舉得解者盡赴院排日引試及諸州郡<lb/>
諸路寓試試得待補士人並排日引試國子監牒試中<lb/>
解者並行引試如有避親者就别院引試朝廷待士之<lb/>
重差官之際並令快行宣押所差官員入内到殿聽勅<lb/>
其知貢舉監試主文並帶羞帽穿執乘馭同諸考試等<lb/>
<pb n="KR2k0118_WYG_002-2b"/>
官迎引下貢院然後鎻院擇日放試諸州士人自二月<lb/>
間前後到都各尋安泊待試遂經部呈驗解牒陳乞納<lb/>
巻用印并收買試籃桌椅之類試日已定隔宿於貢院<lb/>
前賃房待試就看坐圗其士人各引試三場正日本經<lb/>
次日論第三日䇿預試人照合試日分集於貢院竹門<lb/>
之外伺候開門放試士人各入院内依坐位分廊占坐<lb/>
訖知貢舉等官於㕔前備香案穿秉而拜諸士人皆答<lb/>
拜方下簾幙出示題目於㕔額上中有疑難處聽士人<lb/>
<pb n="KR2k0118_WYG_002-3a"/>
就簾外上請主文於簾中詳答之訖則各作文隨手上<lb/>
巻至晡後開門放士人出院納巻於中門外書知姓氏<lb/>
試巻入櫃而出其士人在貢院中自有廵廊軍卒賫硯<lb/>
水㸃心泡飯茶酒菜肉之屬貨賣亦有八廂太保廵廊<lb/>
事所納巻子徑發下彌封所封巻頭不要試官知士人<lb/>
姓名恐其私取故也却於每巻上打號頭三場共一號<lb/>
方發往謄録所謄録巻子依字號書寫對讀無差方納<lb/>
入考試官各房考校如巻子考中發過别房覆考如稱<lb/>
<pb n="KR2k0118_WYG_002-3b"/>
衆意方呈主文却於謄録所弔取真巻㸃對批取定奪<lb/>
魁選伺候申省奏號揭榜候取㫖差官下院拆號放榜<lb/>
中省魁者殿試陛甲恩例前十名亦如之補試中榜者<lb/>
參太宗武三學為生員舉人中省闈者俟候都堂㸃請<lb/>
覆試不過一論冒而已覆試畢然後到殿也此科舉試<lb/>
三年一次到省士人不下萬餘人駢集都城鋪席買賣<lb/>
如市俗語云趕試官生活應一時之需耳<lb/>
　　䕃補未仕官人赴銓<lb/>
<pb n="KR2k0118_WYG_002-4a"/>
每嵗三月上旬應文武官䕃授子弟宗子䕃補者並赴<lb/>
銓闈就試出官朝廷差監試主文考試等官就禮部貢<lb/>
院放試試中者三名取一名文臣試兩場本經及刑統<lb/>
義第三日願試法科者聽武臣試七書義三學生員人<lb/>
試中榜者陞内舍其時亦有試宏詞法科館職賢良方<lb/>
正三省堂後官及六部吏並試法科陞補額名並是排<lb/>
日放試合差外諸司等官吏並循諸試例如省闈年分<lb/>
移於八月放試中榜者赴吏部伺候簾試過參注差遣<lb/>
<pb n="KR2k0118_WYG_002-4b"/>
武選中者就兵部右選㕔銓量讀法注授出官其文武<lb/>
銓魁特轉一資恩例銓魁仍置局造題名集設同年宴<lb/>
於西湖帥運諸司俱有送助為局費盖臨安輦轂之下<lb/>
中榜多是府第子弟報榜之徒皆是百司衙兵謂之喜<lb/>
蟲兒其榜報人獻以黄絹旗數面上題中榜新恩銓魁<lb/>
姓名挿於門左右以光祖宗而耀閭里乞覓搔攪酒食<lb/>
豁湯錢㑹外又以一二千緡犒之此其常例也<lb/>
　　清明節<lb/>
<pb n="KR2k0118_WYG_002-5a"/>
清明交三月節前兩日謂之寒食京師人從冬至後數<lb/>
起至一百五日便是此日家家以栁條挿於門名曰明<lb/>
眼凡官民不論小大家子女未冠笄者以此日上頭寒<lb/>
食第三日即清明節每嵗禁中命小内侍於閣門用榆<lb/>
朩鑚火先進者賜金碗絹三疋宣賜臣寮巨燭正所謂<lb/>
鑚燧改火者即此時也禁中前五日發宫人車馬往紹<lb/>
興攅宫朝陵宗室南班亦分遣諸陵行朝享禮向者從<lb/>
人官給紫衫白絹三角兒青行纒今亦遵例支給至日<lb/>
<pb n="KR2k0118_WYG_002-5b"/>
亦有車馬詣赤山諸攅并諸宫妃王子墳堂行享祀禮<lb/>
官員士庶俱出郊省墳以盡思時之敬車馬往來繁盛<lb/>
填塞都門宴於郊者則就名園芳圃竒花異木之處宴<lb/>
於湖者則綵舟畫舫欵欵撑駕隨處行樂此日又有龍<lb/>
舟可觀都人不論貧富傾城而出笙歌鼎沸鼓吹喧天<lb/>
雖東京金明池未必如此之佳殢酒貪歡不覺日晚紅<lb/>
霞映水月挂栁梢歌韵清圓樂聲嘹喨此時尚猶未絶<lb/>
男跨雕鞍女乘花轎次第入城又使童僕挑著朩魚龍<lb/>
<pb n="KR2k0118_WYG_002-6a"/>
船花籃鬧竿等物歸家以饋親朋隣里杭城風俗侈靡<lb/>
相尚大抵如此<lb/>
　　諸酒庫迎煮<lb/>
臨安府㸃檢所管城内外諸酒庫每嵗清明前開煮中<lb/>
前賣新迎年諸庫呈覆本所擇日開沽呈様各庫預須<lb/>
告示官私妓女新麗妝著差雇社隊鼓樂以榮迎引至<lb/>
期侵晨各庫排列整肅前往州府教場伺候㸃呈首以<lb/>
三丈餘髙白布寫某庫選到有名髙手酒匠醖造一色<lb/>
<pb n="KR2k0118_WYG_002-6b"/>
上等醲辣無比髙酒呈中第一謂之布牌以大長竹掛<lb/>
起三五人扶之而行次以大鼓及樂官數輩後以所呈<lb/>
様酒數擔次八仙道人諸行社隊如魚兒活擔糖糕麵<lb/>
食諸般市食車架異檜竒松賭行漁父出獵臺閣等社又<lb/>
有小女童子執琴瑟妓家服役婆嫂喬裝綉體浪兒手<lb/>
擎花籃精巧籠仗其官私妓女擇為三等上馬先以頂<lb/>
冠花衫子襠袴次擇秀麗有名者帶珠翠朶玉冠兒銷<lb/>
金衫兒裙兒各執花斗鼓兒或捧龍阮琴瑟後十餘輩<lb/>
<pb n="KR2k0118_WYG_002-7a"/>
者紅大衣帶皂時髻名之行首各雇賃銀鞍鬧裝馬匹<lb/>
借倩宅院及諸司人家虞候押番及喚集閑僕浪子引<lb/>
馬隨逐各青絹白扇馬兀供直預十日前本庫官小呈<lb/>
五日前㸃檢所僉㕔官大呈雖貧賤潑妓亦須借備衣<lb/>
裝首飾或託人雇賃以供一時之用否則責罰而再辦<lb/>
妓女之後専知大公皆新巾紫衫乘馬隨之州府賞以<lb/>
綵帛錢會銀碗令人肩駝於馬前以為榮耀其日在州<lb/>
治呈中祇應訖各庫迎引出大街直至鵞鴨橋北酒庫<lb/>
<pb n="KR2k0118_WYG_002-7b"/>
或俞家園都錢庫納牌放散最是風流少年沿途勸酒<lb/>
或送㸃心間有年尊人不識羞恥亦復為之旁觀哂笑<lb/>
諸酒肆結綵歡門逰人隨處品嘗追歡買笑倍於常時<lb/>
　　州府節制諸軍春教<lb/>
帥守職帶節制軍馬之職每嵗春秋二教三月正當春<lb/>
閲時候擇日告報本州所統軍馬諸縣廵尉兵革及節<lb/>
制殿歩兩司軍馬並赴蒲橋下後軍教場教閱軍伍以<lb/>
備起發防秋至期浙西路鈐轄并節制諸軍綂制等官屬<lb/>
<pb n="KR2k0118_WYG_002-8a"/>
帶領各部軍馬詣教場伺候教閲鳴鑼擊鼓試爆放烟<lb/>
諸軍排陣似迎敵之勢將佐呈比體挑戰之風試弩射<lb/>
弓打毬走馬武藝呈中賞犒有差軍卒勞績給以錢帛<lb/>
午後放散迎回府治伺候帥座囬衙方行逐便囬軍寨<lb/>
其帥首馬前排列軍仗八卦辰宿諸色旗隊甚夥轅門<lb/>
帳門界限嚴肅人不敢視親從對對衫帽新鮮士卒威<lb/>
勇凜凜可畏使馬牽控寳裝鮮鮮黄轎前引職旗後隨<lb/>
樂騎擁後威聲震懾佐官彈壓以警無徒觀者如堵至<lb/>
<pb n="KR2k0118_WYG_002-8b"/>
莫方歸向有端明厲尚書諱文翁開閫於杭儀仗異於<lb/>
帥守者夥旗幟多用斧鉞之器御馬院諸營教閱傳㫖<lb/>
宣押禁中教場呈試武藝飛鎗斫栁走馬舞刀百藝俱<lb/>
呈使臣奏樂聲徹九霄提㸃以上錫賜甚隆使臣兵率<lb/>
頒降從例殿司歩所𨽻將佐軍伍俱出郊合教於欏朩<lb/>
教場上賜帥將金器綵疋加之品食御酒主兵官卒俱<lb/>
沾雨露之恩也<lb/>
　　二十八日東嶽聖帝誕辰<lb/>
<pb n="KR2k0118_WYG_002-9a"/>
三月二十八日乃東嶽天齊仁聖帝聖誕之日其神掌<lb/>
天下人民之生死諸郡邑皆有行宫奉香火杭城有行<lb/>
宫者五如吳山臨平湯鎮西溪曇山奉其香火唯湯鎮<lb/>
臨平殿廡廣闊司案俱全吳山廟居輦轂之下人烟稠<lb/>
密難以開拓亦勝曇山梵宫内一小殿耳都城士庶自<lb/>
仲春下浣答賽心愫或専獻信香者或答重囚帶枷者<lb/>
或諸行鋪户獻異果名花精巧麵食呈獻者或僧道誦<lb/>
經者或就殿廡舉法音而上夀者舟車道陸絡繹往來<lb/>
<pb n="KR2k0118_WYG_002-9b"/>
無日無之又有丐者於吳山行宫獻綵畫錢幡張掛殿<lb/>
前其社尤盛聞之此幡錢屬後殿充脂粉局收管其殿<lb/>
下有佐神勅封美號曰協英靈顯安鎮忠惠王其神姓<lb/>
劉父子俱為神靈顯感應人皆皈依五月二十九日誕<lb/>
日諸社獻送亦復如是姑書以記之耳<lb/>
　　暮春<lb/>
是月春光將暮百花盡開如牡丹芍藥棣棠木香酴釄<lb/>
薔薇金紗玉綉毬小牡丹海棠錦李徘徊月季粉團杜<lb/>
<pb n="KR2k0118_WYG_002-10a"/>
鵑寳相千葉桃緋桃香梅紫笑長春紫荆金雀兒笑靨<lb/>
香蘭水仙映山紅等花種種竒絶賣花者以馬頭竹籃<lb/>
盛之歌叫於市買者紛然當此之時雕梁燕語綺檻鶯<lb/>
啼靜院明軒溶溶洩洩對景行樂未易以一言盡也<lb/>
　<lb/>
　<lb/>
　<lb/>
　<lb/>
<pb n="KR2k0118_WYG_002-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　夢梁録巻二<lb/>
</p>
<p>
</p>
  </div>
</body>
</text>
</TEI>
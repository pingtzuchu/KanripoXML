<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>夢粱録巻十</head>
    <p>
<pb n="KR2k0118_WYG_010-1a"/>
欽定四庫全書<lb/>
　夢粱録巻十　　　　　　宋　呉自牧　撰<lb/>
　　諸官舍<lb/>
左右丞相參政知樞宻院使簽書府俱在南倉前大渠<lb/>
口侍從宅在都亭驛東臺官宅在油車巷省府官屬宅<lb/>
在開元宫對牆卿監郎官宅在俞家園七官宅在郭婆<lb/>
井五官宅在仁美坊三官宅在潘閬巷十官宅在舊睦<lb/>
視坊六房院即後省官所居處在湧金門東如意橋北<lb/>
<pb n="KR2k0118_WYG_010-1b"/>
五房院即樞宻院諸承㫖所居處在楊和王府西也<lb/>
　　府治<lb/>
臨安府治在流福坊橋右州橋左首亭扁曰手詔亭右<lb/>
首亭扁曰迎春左入近民坊巷節推察判二㕔次則左<lb/>
司理院出街右首則右司理院府院及都總轄房入府<lb/>
治大門左首軍資庫與監官衙右首帳前綂制司次則<lb/>
客將客司房轉南入簽㕔都門係臨安府及安撫司僉<lb/>
㕔有設㕔在内僉㕔外兩側是節度庫鹽事所給關局<lb/>
<pb n="KR2k0118_WYG_010-2a"/>
財賦司牙<hi>闕</hi>局户房將官房提舉房投南教塲門側曰<lb/>
香逺閣閣後㑹茶亭閣之左是見錢庫分使庫搭材親<lb/>
兵使馬等房再出僉㕔都門外投西正衙門俱廊俱是<lb/>
兩司㸃檢所都吏職級平分㸃檢等房正㕔例帥臣不<lb/>
曽坐蓋因皇太子出判於此臣下不敢正衙坐正㕔後<lb/>
有堂者三扁曰簡樂清平見㢘堂後曰聽雨亭左首誦<lb/>
讀書院正衙門外左首曰東㕔毎日早晚帥臣坐衙在<lb/>
此治事㕔後有堂者四扁曰恕堂清暑有美三桂東㕔<lb/>
<pb n="KR2k0118_WYG_010-2b"/>
側曰常直司曰㸃檢所曰安撫司曰竹山閣曰都錢激<lb/>
賞公使三庫庫後有軒扁曰竹林軒之後堂扁曰愛民<lb/>
承化講易三堂堂後曰牡丹亭東㕔右首曰客位左首<lb/>
曰六局房祗候書表司親事官虞候授事等房而己府<lb/>
治外流福井對及仁美坊三通判安撫司官屬衙居焉<lb/>
府治前市井亦盈鋪席甚多蓋經訟之人往來駢集買<lb/>
賣要鬧處也<lb/>
　　運司衙<lb/>
<pb n="KR2k0118_WYG_010-3a"/>
西浙運司衙舊在雙門北為南北二㕔今邊豐像門南<lb/>
渡子橋西普安橋為東西二衙曰東衙有寛民堂福星<lb/>
樓節<hi>闕</hi>堂振襟堂堂側建榭曰西衙有周咨堂公生明<lb/>
堂繡春堂仁惠堂堂有栽修竹而圍之運司僉㕔提領<lb/>
犒賞酒庫所俱在運司衙門主管文字幹辦公事在俞<lb/>
家園主管帳司㕔在戒子橋之北<lb/>
　　后戚府<lb/>
昭慈聖獻孟太后宅在後市街顯仁韋太后宅在薦橋<lb/>
<pb n="KR2k0118_WYG_010-3b"/>
東憲節邢皇后宅在薦橋南憲聖慈烈呉太后宅在州<lb/>
橋東成穆郭皇后宅在佑聖觀後成恭夏皇后宅在豐<lb/>
樂橋北成肅謝皇后宅在豐禾坊南慈懿孝皇后宅在<lb/>
後市街恭淑韓皇后宅在軍將橋恭聖仁烈楊太后宅<lb/>
在漾沙坑夀和聖福謝太后宅在龍翔宫側全皇后宅<lb/>
在豐禾坊南其后戚宅元各賜家廟五室及祭器儀物<lb/>
每四孟祭享官給以御<hi>闕</hi>兵治祭饌太常寺差奉常官<lb/>
行贊相禮仍差主管官影堂使臣及兵給守之以子孫<lb/>
<pb n="KR2k0118_WYG_010-4a"/>
世領祠事<lb/>
　　諸王宫<lb/>
呉王府在後洋街益王府在新橋秀安僖王府在後洋<lb/>
街漢王府在西橋莊文太子府在井亭橋沂靖惠王府<lb/>
在清湖北景獻太子府在鐵冶嶺榮文恭王府在佑聖<lb/>
觀橋東<lb/>
周漢國瑞孝長公主在左藏庫西各賜家廟祭器嵗時<lb/>
祭禮及影堂使臣主奉官兵級等循戚宅列制行之矣<lb/>
<pb n="KR2k0118_WYG_010-4b"/>
　　家廟<lb/>
忠烈張循王府在清河坊賜廟祀循王以上五世祖頒<lb/>
祭器法式聽其自造仍差主管一員影堂使臣二員兵<lb/>
級二十七名以子孫世領祠事忠武韓蘄王府在前洋<lb/>
街賜廟祀頒祭器惟賜銅爵勺各一餘竹木頒圖飾<hi>作式</hi>
聽其自製一應事儀如前制同忠勇劉鄜王府在明慶<lb/>
寺南建廟賜祭器並如前式忠烈楊和王府在洪橋清<lb/>
河坊賜家廟與祭器下將作監造以賜嵗時行禮官給<lb/>
<pb n="KR2k0118_WYG_010-5a"/>
厨兵太常遣贊相以奉常餘皆如前制行太傅平章魏<lb/>
國公賈秋壑按舊典賜茅及家廟在葛嶺集芳園改建<lb/>
廟奉五室同宇以饗四孟月祭器皆尚方所賜凡㸃領<lb/>
官吏洒掃兵士與花果月頒之隷版曹及京兆府如<lb/>
在京賜諸勛功廟儀左奏行<lb/>
　　館驛<lb/>
樟亭驛即淛江亭也在跨浦橋南江岸凡宰執辭免各<lb/>
出居此驛待報矣向有白樂天先生往驛訪楊舊曽賦<lb/>
<pb n="KR2k0118_WYG_010-5b"/>
詩曰往恨今愁應不殊題詩樑下又踟蹰羨兄獨夢見<lb/>
兄弟我到天明睡亦無　夜半樟亭驛愁人起望鄉月<lb/>
明何處見潮水白茫茫　北郭驛亭在餘杭門外北郭<lb/>
税務之右　都亭驛在候潮門裏泥路西侍從宅側次<lb/>
為館伴外國使人之地也<lb/>
　　本州倉塲庫務<lb/>
鎮城倉常平倉糯米倉俱在餘杭門外師姑橋鹽事所<lb/>
都鹽倉在艮山門外天宗鹽倉在天宗水門内所轄諸<lb/>
<pb n="KR2k0118_WYG_010-6a"/>
鹽場十有二曰湯鎮仁和許村鹽官南路茶糟錢塘新<lb/>
興蜀山巖門上管下管等塲又新興己下立場西興錢<lb/>
酒二場皆隷焉交木場在龍山抽解竹木場在浙江亭<lb/>
北又三場在江漲橋南餘杭塘上西<hi>闕</hi>三路也城西外<lb/>
塲共二十有一處以便諸官㕔及民廣排曰發賣鐵場<lb/>
炭場船場鑄冶場在東青門外北瓶場糴場在餘杭門<lb/>
外賣酒局在豐儲倉邊家渡之東交錢局在府治後都<lb/>
錢庫激賞庫軍資庫常平庫公使錢庫公使酒庫甲仗<lb/>
<pb n="KR2k0118_WYG_010-6b"/>
庫書版庫公使醋庫俱在州衙内回易庫在薦橋北外<lb/>
有公使醋子庫於城内外十有一庫耳或自沽賣止曰<lb/>
納息錢於㸃檢所樓店務在流福橋北有官設吏令宅<lb/>
務合於人員收掠民户年納白地賃錢税務凡五處名<lb/>
曰都税務浙江税務龍山税務北郭税務江漲税務但<lb/>
州府雖有税務之名則朝家多有除放以便商賈諸貨<lb/>
壅於杭城具都作院在白魚池之側運司亦有木税場<lb/>
在杭城外共人場也船場與架閣庫俱在薦橋門外提<lb/>
<pb n="KR2k0118_WYG_010-7a"/>
領犒賞酒庫所在樓店務之側<lb/>
　　㸃檢所酒庫<lb/>
㸃檢所官酒庫各庫有兩監官下有専吏酒匠掌其役<lb/>
但新煑兩界係本所關給工本下庫醖造所解利息聽<lb/>
充本府贍軍激賞公支則朝家無一毫取解耳曰東庫<lb/>
清煮俱為一在崇新門裏有酒樓名之太和廢之久矣<lb/>
曰西庫又名金文正庫清界庫在三橋南惠廷橋側煮<lb/>
界庫在湧金門外有酒樓扁之曰西樓南庫元名昇陽<lb/>
<pb n="KR2k0118_WYG_010-7b"/>
宫煮界庫在社壇南新界庫在清河坊南酒樓扁之曰<lb/>
和樂北庫煮界庫在祥符橋東清界庫在鵞鴨橋東酒<lb/>
樓扁之曰春風曰中庫在衆樂坊北造清界有酒樓扁<lb/>
之曰中和煮庫在井亭橋北曰南上庫呼為銀甕子庫<lb/>
煮酒庫在東靑門外造清界庫在睦視坊北酒樓扁之<lb/>
曰和豐曰南外庫造清界庫在便門外清水閘造煮界<lb/>
庫在嘉㑹門外名之雪醅庫曰北外庫造煮界庫在江<lb/>
漲橋南清界庫在左家橋北酒樓扁之曰春融曰西溪<lb/>
<pb n="KR2k0118_WYG_010-8a"/>
庫清煮兩界俱在九里松大路乃一門分兩庫耳曰天<lb/>
宗庫造清界在天宗水門裏煮界庫在餘杭門外上閘<lb/>
東曰赤山庫造清界庫在赤山教場煎煮庫在左軍教<lb/>
場側曰崇新庫清煮西界俱在崇新門外曰徐村庫在<lb/>
六和塔南徐村市中其諸庫皆有官名角妓就庫設法<lb/>
賣酒此郡風流才子欲買一笑則徑往庫内㸃花牌惟<lb/>
意所擇但恐酒家人隱庇推託須是視識妓面及以微<lb/>
利啗之可也又有九小庫如安溪餘杭奉口解城鹽官<lb/>
<pb n="KR2k0118_WYG_010-8b"/>
長安許村臨平湯鎮更有碧香諸庫如錢塔門外上船<lb/>
亭南名為錢塘正庫有樓扁曰先得錢塘縣前名錢塘<lb/>
錢庫鵞鴨橋北曰北<hi>闕</hi>庫正在醋坊巷口也西橋東曰<lb/>
煮碧香庫禮部貢院對河橋西曰藩葑棧庫外有藩葑<lb/>
正庫在常州無錫縣並隷臨安府㸃檢酒所提領耳<lb/>
　　安撫司酒庫<lb/>
安撫司所管一道酒庫如餘杭縣閑林酒庫石瀨步東<lb/>
西二酒庫臨安縣青山桃源二酒庫外有安吉州德清<lb/>
<pb n="KR2k0118_WYG_010-9a"/>
縣市名為德清正清庫五林<hi>闕</hi>累曰德清東西二酒庫<lb/>
安吉州歸安縣曰璉市東西二酒庫嘉興府華亭縣曰<lb/>
上海酒庫<lb/>
　　廂禁軍<lb/>
臨安居輦轂之下蓋倚以為重武備一日不可闕而守<lb/>
帥所綂則建炎之舊制至防虞一軍又必藉禁衞之士<lb/>
别為部伍三衙之兵亦聽帥臣節制以倡率之姑以兵<lb/>
制軍號一一述之使知衛兵各有兵綂耳曰東南第三<lb/>
<pb n="KR2k0118_WYG_010-9b"/>
將自太祖朝分隷駐劄寨在東青門内元管十指揮後<lb/>
撥威果二十八指揮雄節九指揮于平江外見存者威<lb/>
節第一第四第五第六指揮雄節第八第十六指揮全<lb/>
捷第二第三指揮共綂八指揮軍也曰京畿第三將元<lb/>
係東京畿縣陳留雍丘尉氏鄢陵陽武屯駐兵後劉俊<lb/>
綂卒來捕陳留存留駐劄營在東青門裏所綂武騎兩<lb/>
指揮勇廣四指揮廣捷三指揮忠節水軍饒猛伸威雄<lb/>
勇雄威各管一指揮効忠三指揮共綂十七指揮軍也<lb/>
<pb n="KR2k0118_WYG_010-10a"/>
曰兵馬鈐轄司兵馬勇節威果全捷三指揮宿州龍騎<lb/>
歸逺二指揮因討睦寇留屯隷鈐轄司所管矣曰廂軍<lb/>
崇節捍江修江都作院小作院清湖閘開湖司北城堰<lb/>
西河廣濟樓店務長安堰閘秤斗務北城鼓角匠横江<lb/>
水軍船務牢城各指揮兵士計兵士二萬五百八十七<lb/>
名之額曰城東城西外沙海外管界茶糟南蕩東椊上<lb/>
管赭山仁和鹽官黄灣硤石奉口許村廵檢司十六寨<lb/>
計兵卒一千三百四十四名之額<lb/>
<pb n="KR2k0118_WYG_010-10b"/>
　　防虞廵警<lb/>
臨安城郭廣闊户口繁夥民居屋宇高森接棟連簷寸<lb/>
尺無空巷陌壅塞階道狹小不堪其行多為風燭之患<lb/>
官府<hi>闕</hi>坊巷近二百餘步置一軍廵鋪以兵卒三五人<lb/>
為一鋪遇夜廵警地方盜賊煙火或有閙吵不律公事<lb/>
投鋪即與經廂發覺解州陳訟更有火下地分遇夜在<lb/>
官舍第宅名望之家伏路以防盜賊蓋官府以潛火為<lb/>
重於諸坊界置立防隅官屋屯駐軍兵及於森立望樓<lb/>
<pb n="KR2k0118_WYG_010-11a"/>
朝夕輪差兵卒卓望如有烟烻處以旗幟指其方向為<lb/>
號夜則易其燈若朝天門内以旗者三朝天門外以旗<lb/>
者二城外以旗者一則夜間以燈如旗分三等也曰東<lb/>
隅有望樓在柴垜橋都税務南曰西隅有望樓在白龜<lb/>
池曰南隅有望樓在<hi>闕</hi>山至德觀後曰北隅在潘閬巷<lb/>
内曰上隅在大瓦子後三真君廟前曰中隅有望樓在<lb/>
下中沙巷蠟局橋東堍曰下隅有望樓在修文坊内曰<lb/>
府隅有望樓在府治側左院牆邊曰新隅在長慶坊曰<lb/>
<pb n="KR2k0118_WYG_010-11b"/>
新南隅在候潮門裏東曰新北隅在餘杭門裏曰新上<lb/>
隅在侍郎橋東皮場廟側曰西南隅在夀域坊仁王寺<lb/>
前曰南上隅在麗正門側儀鸞司相對曰城西隅在錢<lb/>
湖門外清化橋曰城北工隅左北郭税務橋曰東北下<lb/>
隅有望樓在北新橋北曰錢塘隅有望樓在水磨頭放<lb/>
生亭後曰新西隅在九里松麯院路口曰海内隅在浙<lb/>
江亭南油局曰外沙隅在候潮門外外沙廵司曰城東<lb/>
隅在新門外城東廵司曰茶糟隅在東青門外茶糟廵<lb/>
<pb n="KR2k0118_WYG_010-12a"/>
司如遇烟烻救撲帥臣出於地分帶行府治内六隊救<lb/>
撲將佐軍兵及帳前四隊親兵隊搭材隊不併聽號令<lb/>
救撲並力撲滅支給犒賞若不竭力定依軍法治罪<lb/>
　　帥司節制軍馬<lb/>
浙西安撫司節制殿步兩司軍校雖係帥司節制元無<lb/>
綂屬遇有速欲調遣及救撲烟烻須同朝㫖調遣常不<lb/>
及事遂請於朝省得㫖行下殿歩兩司各差官兵千人<lb/>
各委綂制官二員帶行正任兵馬鈐轄都監及添差兵<lb/>
<pb n="KR2k0118_WYG_010-12b"/>
馬鈐轄副都監職任於城内四壁置隅以備調遣復請<lb/>
朝堂欲冄於殿步二司差軍兵分任城外四壁防虞之<lb/>
責遂行下各司再選精軍三百人各以綂制官二員仍<lb/>
帶本州鈐轄路分之職分任也並照城内四壁約束俱<lb/>
隷帥司節制自後兩淛運司申朝得㫖令分官城内外<lb/>
北壁軍兵通行節制以便救撲且如防虞器具桶索旗<lb/>
號斧鋸燈籠火背心等器具俱是官司給支官錢措置<lb/>
一一俱備遇有救撲百司官吏便整隊伍急行奔馳駐<lb/>
<pb n="KR2k0118_WYG_010-13a"/>
劄遺漏地方聽行調遣不勞百姓餘力便可勦滅如宰<lb/>
執帥漕殿步帥臣間到地面指揮救撲百司官吏亦各<lb/>
詣所隷官司守局以備不測其脩内司搭材等兵級亦<lb/>
同内侍分頭救滅或火勢侵其官舍戚里之家及烻燼<lb/>
畏威有傷百姓屋宇内庭累令天使馭馬傳宣諸司帥<lb/>
臣速令將佐盡力撲滅毋致違慢如有違悞定行軍法<lb/>
治之帥漕二司遇行救撲官發錢買水澆滅富室豪户<lb/>
亦喝錢<hi>闕</hi>　軍士盡力撲滅不致疎虞若救火軍卒重<lb/>
<pb n="KR2k0118_WYG_010-13b"/>
傷者所𨽻差官相視傷處支給犒賞差醫診治<lb/>
　<lb/>
　<lb/>
　<lb/>
　<lb/>
　<lb/>
　<lb/>
　夢粱録巻十<lb/>
</p>
<p>
</p>
  </div>
</body>
</text>
</TEI>
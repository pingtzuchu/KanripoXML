<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>夢粱録巻十九</head>
    <p>
<pb n="KR2k0118_WYG_019-1a"/>
欽定四庫全書<lb/>
　夢粱録巻十九　　　　　宋　吳自牧　撰<lb/>
　　園囿<lb/>
杭州苑圃俯瞰西湖髙挹兩峯亭館臺榭藏歌貯舞四<lb/>
時之景不同而樂亦無窮矣然歴年既多間有興廢今<lb/>
詳述之以為好事者之鑒在城萬松嶺内貴<hi>闕</hi>王氏富<lb/>
賢園三茅觀東山梅亭慶壽庵褚家塘東瓊花園清湖<lb/>
北慈明殿園楊府秀芳園張府北園楊府風雪<hi>當作雲</hi>慶<lb/>
<pb n="KR2k0118_WYG_019-1b"/>
㑹閣望仙橋下牛羊司側内侍蔣苑使住宅側築一圃<lb/>
亭臺花木最為富盛每嵗春月放人逰玩堂宇内頓放<lb/>
買賣關撲並體内庭規式如龍船鬧竿花籃花工用七<lb/>
寳珠翠竒巧装結花朶冠梳並皆時様官窰椀楪<hi>闕</hi>古<lb/>
玩具鋪列堂右倣如關撲歌叫之聲清婉可聴湯茶巧<lb/>
細車兒排設進呈之器桃村杏館酒肆装成鄉落之景<lb/>
數畆之地觀者如市城東新門外東御園即富景園頃<lb/>
孝宗奉憲聖皇太后嘗逰幸五栁園即西園張府七位<lb/>
<pb n="KR2k0118_WYG_019-2a"/>
曹園南山長橋慶樂園舊名南園𨽻賜福邸園内有十<lb/>
様亭榭工巧無二俗云魯班造者射圃走馬廊流盃池<lb/>
山洞堂宇宏麗野店村荘装㸃時景觀者不倦内有關<lb/>
門名凌風關下香山巍然立於關前非古沉即枯枿木<lb/>
耳蓋考之志其聞見録所載者誤矣浄慈寺南翠芳園<lb/>
舊名屏山園内有八面亭堂一片湖山俱在目前雷峯<lb/>
塔寺前有張府真珠園内有髙堂極其華麗塔後謝府<lb/>
新園即舊甘内侍湖曲園羅家園白蓮寺園霍家園方<lb/>
<pb n="KR2k0118_WYG_019-2b"/>
家塢劉氏園北山集芳園四聖延祥觀御園此湖山勝<lb/>
景獨為冠頃有侍臣周紫芝從駕幸後山亭曽賦詩云<lb/>
附山結真祠朱門照湖水湖流入中池秀色歸浄几風<lb/>
簾邃旌幢神衛森劍履清芳宿華殿瑞霧䝉玉扆彷彿<lb/>
懐神京想像輪奐美祈年開新宫祝釐奉天子良辰後<lb/>
難㑹嵗暮得斯喜洲乃清樾中飛樓見千里霜車儻可<lb/>
乗吾事兹已矣便當賦逺逰未可囘覆齒園有凉堂巍<lb/>
然在山巔後改為西太乙宫黃庭殿向朝臣髙似孫曽<lb/>
<pb n="KR2k0118_WYG_019-3a"/>
賦詩曰水明一色抱神洲雨壓輕塵不敢浮山北山南<lb/>
人喚酒春前春後客凭樓射熊館暗花扶扆下鵠池深<lb/>
栁拂舟白首都人能道舊君王曽奉上皇逰下竺寺園<lb/>
錢塘門外九曲墻下擇勝園錢塘正庫側新園城北隱<lb/>
秀園菩提寺後謝府玉壺園四井亭園昭慶寺後古栁<lb/>
林楊府雲洞園西園楊府具美園飲綠亭裴府山濤園<lb/>
葛嶺水仙廟西秀野園集芳園為賈秋壑賜第耳趙秀<lb/>
王府水月園張府凝碧園孤山路張内侍縂宜園西林<lb/>
<pb n="KR2k0118_WYG_019-3b"/>
橋西水竹院落裏湖内諸内侍園圃樓臺森然亭館花<lb/>
木艶色奪景白公竹閣瀟洒清爽沿堤先賢堂三賢堂<lb/>
湖山堂園林茂盛装㸃湖山九里松嬉逰園湧金門外<lb/>
隄北一清堂園顯應觀兩齋堂觀南聚景園孝光寧三<lb/>
帝嘗幸嵗久蕪圯僅存者一堂兩亭耳堂扁曰鑑逺亭<lb/>
曰花光一亭無扁植紅梅有兩橋曰栁浪曰學士皆粗<lb/>
見大槩惟夾徑老松益婆娑每盛夏秋首芙蕖遶隄如<lb/>
錦逰人艤舫賞之頃有侍從陸㳺舟過作詩詠曰聖主<lb/>
<pb n="KR2k0118_WYG_019-4a"/>
憂民罷露臺春風别苑晝常開盡除曼衍魚龍戲不禁<lb/>
蒭蕘雉兎来水鳥避人横翠靄宫花經雨委蒼苔殘年<lb/>
自喜身強健又作清都夢一回<hi>又</hi>水殿西頭起砌臺綠<lb/>
楊鬧處杏花開簫韶本與人同樂羽衛纔聞嵗一来鷁<lb/>
首波先涵藻荇金鋪雨後上莓苔逺臣侍宴應無日日<lb/>
望堯雲到晚回髙似孫逰園詠曰翠華不向苑中来可<lb/>
是年年惜露臺水際春風寒漠漠官梅却作野梅開張<lb/>
府泳澤環碧園舊名清暉園大小漁莊其餘貴府内官<lb/>
<pb n="KR2k0118_WYG_019-4b"/>
沿堤大小園圃水閣凉亭不堪其數御前宫觀俱有内<lb/>
苑以備車駕臨幸憇足之處内東太乙宫有内苑後一<lb/>
小山名曰武林山即杭州城主山也宰臣樓鑰曽賦長<lb/>
篇詠云易君求賦武林山身困塵勞無暫閒我求掛冠<lb/>
欲歸去念此詩債須當還武林山出武林水靈隱後山<lb/>
無乃是此山亦復用此名細考其来真有以天目兩乳<lb/>
到錢塘一山環湖萬龍翔扶輿磅礴擁王氣皇居壯麗<lb/>
環宫墻湖隂一峯如怒猊勢臨城北尤瑰奇吳越大作<lb/>
<pb n="KR2k0118_WYG_019-5a"/>
緇黄廬為穿百井以厭之從来有龍必有珠此雖培塿<lb/>
千山餘中興南渡為行都崇列原廟太乙廬曽因祠事<lb/>
来登眺闤闠塵中有員嶠薫風時来洗泮暑綠樹隂隂<lb/>
隠殘照我得暫来猶醒心羨君清福住年深長安信美<lb/>
非吾土倦翼惟思歸故林城南則有玉津園在嘉㑹門<lb/>
外南四里紹興年間虜使来賀髙宗天申聖節遂宴射<lb/>
其中孝宗常臨逰幸翫㑹命皇太子宰執親王侍從五<lb/>
品以上官及管軍官講宴射禮孝宗御製詩賜皇太子<lb/>
<pb n="KR2k0118_WYG_019-5b"/>
以下官曰一天秋色破寒煙别禦連隄壓巨川欣見嵗<lb/>
功成萬寳因行射禮命群賢騰騰喜氣隨飛羽嫋嫋凄<lb/>
風入控弦文武從来資並用酒餘端有侍臣篇時光宗<lb/>
在東宫侍駕恭和曰秋深欲曉斂輕煙翠朩森圍萬里<lb/>
川閶闔啓關開法駕玉津按武㑹英賢皇皇聖父明如<lb/>
日挺挺良賢直似弦蹈舞歡呼稱萬嵗未饒天保報恩<lb/>
篇宰臣曽懐恭和曰名園佳氣靄非煙冠佩朝宗似百<lb/>
川五品並令陪宴射四鍭端欲序賔賢恩涵春意魚翻<lb/>
<pb n="KR2k0118_WYG_019-6a"/>
藻威入秋聲鴈落弦竢事更容窺典雅宸章應陋栢梁<lb/>
篇又江山秋日冠輕煙别院風光勝輞川位設虎侯恢<lb/>
盛典技精楊葉㧞名賢禮均湛露宣飛斝樂奏鈞天看<lb/>
發弦聖主經文兼緯武全勝廵幸射蛟篇餘羣臣俱有<lb/>
恭和詩不悉載　史魏王彌逺出判寜國府理廟命<lb/>
宰執侍從於此園設燕餞行有朝官胡銓賦詩曰餞行<lb/>
朱邸帝城春隨例顛忙宴玉津報國獨勞千一慮鈞天<lb/>
同聴十三人金巵宣勸君王重花露湔愁醉夢真却憶<lb/>
<pb n="KR2k0118_WYG_019-6b"/>
故人猿鶴在便思投老乞其身按玉津園乃東都舊名<lb/>
東坡嘗賦詩有紫壇南峙表連岡之句蓋亦宻通園壇<lb/>
也嘉㑹門外有山名包家山内侍張侯壯觀園王保生<lb/>
園山上有關名桃花關舊扁蒸霞兩帶皆植桃花都人<lb/>
春時逰者無數為城南之勝境也城北西門外趙郭園<lb/>
又有錢塘門外溜水橋東西馬塍諸圃皆植怪松異檜<lb/>
四時奇花精巧窠兒多為龍蟠鳳舞飛禽走獸之状每<lb/>
日市于都城好事者多買之以備觀賞也<lb/>
<pb n="KR2k0118_WYG_019-7a"/>
　　瓦舎<lb/>
瓦舎者謂其来時瓦合出時瓦解之義易聚易散也不<lb/>
知起於何時頃者京師甚為士庶放蕩不羈之所亦為<lb/>
子弟流連破壊之門杭城紹興間駐蹕於此殿岩楊和<lb/>
王因軍士多西北人是以城内外剏立瓦舎招集伎樂<lb/>
以為軍卒暇日娛戲之地今貴家子弟郎君因此蕩逰<lb/>
破壊尤甚於汴都也其杭之瓦舎城内外不下十有七<lb/>
處如清泠橋西熈春樓下謂之南瓦子市南坊北三元<lb/>
<pb n="KR2k0118_WYG_019-7b"/>
樓前謂之中瓦子市西坊内三橋巷名大瓦子舊呼上<lb/>
瓦子衆安橋南羊棚樓前名下瓦子舊呼北瓦子鹽橋<lb/>
下蒲橋東謂之蒲橋瓦子又名東瓦子今廢為民居東<lb/>
青門外菜市橋側名菜市瓦子崇新門外章家橋南名<lb/>
薦橋門瓦子新開門外南名新門瓦子舊呼四通館保<lb/>
安門外名小堰門瓦子候潮門外北首名候潮門瓦子<lb/>
便門外北謂之便門瓦子錢湖門外南首省馬院前名<lb/>
錢湖門瓦子亦廢為民居後軍寨前謂之赤山瓦子靈<lb/>
<pb n="KR2k0118_WYG_019-8a"/>
隱天竺路行春橋側曰行春瓦子北郭税務是北郭瓦<lb/>
子又名大通店米市橋下米市橋瓦子石牌頭北麻線<lb/>
巷内則曰舊瓦子<lb/>
　　塌房<lb/>
栁永詠錢塘詞曰參差十萬家此元豐前語也自髙宗<lb/>
車駕自建康幸杭駐蹕幾近二百餘年户口蕃息近百<lb/>
萬餘家杭城之外城東西南北各樓十里人煙生聚民<lb/>
物阜蕃市井坊陌鋪席駢盛數日經行不盡各可比外<lb/>
<pb n="KR2k0118_WYG_019-8b"/>
路一州郡足見杭城繁盛耳且城郭内北關水門裏有<lb/>
水路週迴數里自梅家橋至白洋湖方家橋直到法物<lb/>
庫市舶前有慈元殿及富豪内侍諸司等人家於水次<lb/>
起造塌房數十所為屋數千間專以假賃與市郭間鋪<lb/>
席宅舎及客旅寄藏物貨并動具等物四面皆水不惟<lb/>
可避風燭亦可免偷盜極為利便盖置塌坊家月月取<lb/>
索假賃者管廵廊錢㑹雇養人力遇夜廵警不致疎虞<lb/>
其他州郡如荆南沙市太平州黄池皆客商所聚雖云<lb/>
<pb n="KR2k0118_WYG_019-9a"/>
浩繁亦恐無此等穏當房屋矣<lb/>
　　社㑹<lb/>
文士有西湖詩社此乃行都縉紳之士及四方寓流<lb/>
儒人寄興適情賦詠膾炙人口流傳四方非其他社<lb/>
集之比武士有射弓踏弩社皆能攀弓射弩武藝精<lb/>
熟射放心親方可入此社耳更有蹵踘打毬射水弩<lb/>
社則非仕宦者為之盖一等富室郎君風流子弟與<lb/>
閒人所習也奉道者有靈寶㑹每月富室當供持誦<lb/>
<pb n="KR2k0118_WYG_019-9b"/>
正一經巻如正月初九日玉皇上帝誕日杭城行香諸<lb/>
富室就承天觀閣上建㑹北極佑聖真君聖降及誕辰<lb/>
士庶與羽流建㑹於宫觀或於舍庭誕辰日佑聖觀奉<lb/>
上㫖建醮士庶炷香紛然諸寨建立聖殿者俱有社㑹<lb/>
則諸行亦有獻供之社遇三元日諸琳宫建普度㑹廣<lb/>
廣幽㝠二月初三日梓潼帝君誕辰川蜀仕宦之人就<lb/>
觀建㑹三月二十八日東嶽誕辰四月初六日城隍誕<lb/>
日二月初八日霍山張真君聖誕四月初八日諸社朝<lb/>
<pb n="KR2k0118_WYG_019-10a"/>
五顯王慶佛㑹九月二十九日五王誕日每遇神聖誕<lb/>
日諸行市户俱有社㑹迎獻不一如府第内官以馬為<lb/>
社七寳行獻七寳玩具為社又有錦體社臺閣社窮富<lb/>
賭錢社遏雲社女童清音社蘇家巷傀儡社青果行獻<lb/>
時果社東西馬塍獻異松怪檜奇花社魚兒活行以異<lb/>
様龜魚呈獻豪富子弟緋緑清音社十閑等社有内官<lb/>
府第以精巧雕鏤筠籠養畜奇異飛禽迎獻者謂為可<lb/>
觀遇東嶽誕日更有錢燔社重囚加願社也奉佛者有<lb/>
<pb n="KR2k0118_WYG_019-10b"/>
上天竺寺光明㑹俱是富豪之家及大街舗席施以大<lb/>
燭巨香助以齋貲供米廣設勝㑹齋僧禮懺三日作大<lb/>
福田又有善女人皆府室宅舎内司之府第娘子夫人<lb/>
等建庚申㑹誦圓覺經俱戴珠翠珍寳首飾赴㑹人呼<lb/>
曰鬬寳㑹更有城東城北善友道者建茶湯㑹遇諸山<lb/>
寺院建㑹設齋及神聖誕日助縁設茶湯供衆四月初<lb/>
八日六和塔寺集童男童女善信人建朝塔㑹九月初<lb/>
一日湖州寺遇土神崇善王誕日亦以童男童女迎獻<lb/>
<pb n="KR2k0118_WYG_019-11a"/>
茶還心愫每月遇庚申日或八日諸寺庵舎集善信人<lb/>
誦經設齋或建西歸㑹寳叔塔寺每嵗春季建受生寄<lb/>
庫大齋㑹諸寺院清明建供天㑹七月十五日建盂蘭<lb/>
盆㑹二月十五日長明寺及諸教院建涅槃㑹四月八<lb/>
日西湖放生池建放生㑹頃者此㑹所集數萬人耳太<lb/>
平興國傳法寺向者建淨業㑹每月十七日集善男信<lb/>
人十八日集善女信人入寺誦經設齋聴法年終以所<lb/>
收貲金建藥師道塲七晝夜以終其㑹今廢之久矣其<lb/>
<pb n="KR2k0118_WYG_019-11b"/>
餘白蓮行法三壇等㑹各有所日分也<lb/>
　　閒人<lb/>
閒人本食客人孟嘗君門下有三千人皆客矣姑以今<lb/>
時府第宅舎言之食客者又訓導䝉童子弟者謂之館<lb/>
客又有講古論今吟詩和曲圍棋撫琴投壺打馬撇竹<lb/>
寫蘭名曰食客此之謂閒人也更有一等不著業藝食<lb/>
於人家者此是無成子弟能文知書寫字善音樂今則<lb/>
百藝不通精専陪渉富豪子弟郎君逰宴執役甘為下<lb/>
<pb n="KR2k0118_WYG_019-12a"/>
流及相伴外方官員財主到都營幹乂有猥下之徒與<lb/>
妓館家書寫簡帖取送之類更專以參隨服役之生舊<lb/>
有百業皆通者如紐元子學像生叫聲教蟲蟻動音樂<lb/>
雜手藝唱詞白話打令商謎弄水使拳及善能取覆供<lb/>
過傳言送語又有專為棚頭鬬黄頭養百蟲蟻促織兒<lb/>
又謂之閑漢凡擎鷹架鷂調鵓鴿鬬鵪鶉鬭雞賭撲落<lb/>
生之類又有一等手作人專攻刀鑷出入宅院趨奉郎<lb/>
君子弟專為幹當雜事挿花掛畫説合交易幇渉妄作<lb/>
<pb n="KR2k0118_WYG_019-12b"/>
謂之渉兒盖取過水之意更有一等不本色業藝專為<lb/>
探聴妓家賔客趕赴唱喏買物供過及逰湖酒樓飲宴<lb/>
所在以獻香送勸為由乞覓贍家財謂之厮波大抵此<lb/>
輩若顧之則貪婪不已不顧之則强顔取奉必滿其意<lb/>
而後已但看賞花宴飲君子出著發放何如耳<lb/>
　　雇覓人力<lb/>
凡雇倩人力及幹當人如解庫堂事貼窓鋪席主管酒<lb/>
肆食店博士鏜頭行菜過買外出鬙兒酒家人師公大<lb/>
<pb n="KR2k0118_WYG_019-13a"/>
伯等人又有府第宅舎内諸司都知太尉直殿御藥御<lb/>
帶内監寺㕔分雇覓大夫書表司㕔子虞候押番門子<lb/>
直頭轎番小厮兒廚子火頭直香燈道人園丁等人更<lb/>
有六房院府判提㸃五房院承㫖太尉諸内司殿管判<lb/>
司幕士六部朝奉雇倩私身轎番安童等人或藥鋪要<lb/>
當鋪郎中前後作藥生作下及門面鋪席耍當鋪裹主<lb/>
管後作上門下䈋當直安童俱各有行老引領如有逃<lb/>
閃將帶東西有元地脚保識人前去跟尋如府宅官員<lb/>
<pb n="KR2k0118_WYG_019-13b"/>
豪富人家欲買寵妾歌童舞女廚娘針線供過麄細婢<lb/>
妮亦有官私牙嫂及引置等人但指揮便行踏逐下来<lb/>
或官員士夫等人欲出路還鄉上官赴任㳺學亦有出<lb/>
陸行老雇倩脚夫郤從承攬在途服役無有失節<lb/>
　　四司六局筵㑹假賃<lb/>
凡官府春宴或鄉㑹或遇鹿鳴宴文武官試中設同年<lb/>
宴及聖節滿散祝夀公筵如遇宴席官府客將人吏差<lb/>
撥四司六局人員督責各有所掌無致茍簡或府第齋<lb/>
<pb n="KR2k0118_WYG_019-14a"/>
舎亦於官司差借執役如富家士庶吉筵凶席合用椅<lb/>
桌陳設書畫器皿盤盒動事之數則雇喚局分人員俱<lb/>
可完備凡事毋茍且謂四司六局所掌何職役開列於<lb/>
後如帳設司專掌仰塵錄壓桌圍塔席簾幕繳額罘罳<lb/>
屏風書畫簇子畫帳等如茶酒司官府所用名賔客司<lb/>
掌賓客過茶湯斟酒上食喝揖而巳則民庻等客俱用<lb/>
茶酒司掌管筵席合用金銀酒茶器具及直茶湯煖盪<lb/>
斟酒請坐諮席開話斟酒食上唱揖喝坐席迎送親姻<lb/>
<pb n="KR2k0118_WYG_019-14b"/>
吉筵慶夀邀賔筵㑹喪葬齋筵脩設僧道齋供傳語取<lb/>
覆上書請客送聘禮合成姻禮儀先次迎詩等事廚司<lb/>
事前後掌筵生熟看食籹飣合食前後筵九盞食品坐<lb/>
歇坐泛勸品件放料批切調和精細美味美湯精巧簇<lb/>
花龍鳳勸盤等事臺盤司掌把盤打送賫擎勸盤出食<lb/>
椀楪等果子局掌装簇飣盤㸔果時新水果南北京果<lb/>
海腊肥脯臠切像生花果勸酒品件蜜煎局掌簇飣㸔<lb/>
盤果套山子蜜煎像生窠兒菜蔬局掌筵上簇飣㸔盤<lb/>
<pb n="KR2k0118_WYG_019-15a"/>
菜蔬供筵泛供異品菜蔬時新品味糟藏像生件段等<lb/>
油燭局掌燈火照耀上燭修燭㸃照壓燈辦集立臺手<lb/>
肥豆臺竹籠燈臺装火簇炭香藥局掌管龍涎沉腦清<lb/>
和清福異香香壘香爐香毬装香簇畫細灰效事聴候<lb/>
換香酒後索喚異品醒酒湯藥餅兒排辦局掌椅桌交<lb/>
椅桌櫈書桌及洒掃打渲拭抺供過之職盖四司六局<lb/>
等人祗直慣熟不致失節省主者之勞也欲就名園異<lb/>
館寺觀亭堂或湖舫㑹賔但指揮局分水立可辦集皆<lb/>
<pb n="KR2k0118_WYG_019-15b"/>
能如儀俗諺云燒香㸃茶掛畫挿花四般閑事不宜戾<lb/>
家若有失節者是祗役人不精故耳且如筵㑹不拘大<lb/>
小或衆官筵上喝犒亦有次第先茶酒次廚司三伎樂<lb/>
四局分五本主人從此雖末事因筆述之耳<lb/>
　<lb/>
　<lb/>
　<lb/>
　夢粱錄巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>長安志圖</head>
    <p>
<pb n="KR2k0096_WYG_000-1a"/>
欽定四庫全書　　　　　史部十一<lb/>
　長安志圖　　　　　　　地理類七<hi>古蹟之屬</hi>
　　提要<lb/>
　　　　<hi>臣</hi>等謹案長安志圖三巻元李好文撰好文<lb/>
　　　　字惟中東明人至治元年進士官至光祿大<lb/>
　　　　夫河南行省平章政事致仕給翰林學士承<lb/>
　　　　㫖一品祿終其身事蹟具元史本傳此書結<lb/>
　　　　銜稱陜西行臺御史考本傳稱好文至正元<lb/>
<pb n="KR2k0096_WYG_000-1b"/>
　　　　年自國子祭酒改陜西行臺治書侍御史尋<lb/>
　　　　遷河東道亷訪史又稱至正四年仍除陜西<lb/>
　　　　行臺治書侍御史六年始除侍講學士此書<lb/>
　　　　葢再任陜西時作也自序稱圖舊有碑刻元<lb/>
　　　　豐三年吕大防為之跋謂之長安故圖葢即<lb/>
　　　　陳振孫所稱長安圖記大防知永興軍時所<lb/>
　　　　訂者好文因其舊本芟除訛駁更為補訂又<lb/>
　　　　以漢之三輔及元奉元所屬者附入凡漢唐<lb/>
<pb n="KR2k0096_WYG_000-2a"/>
　　　　宫闕陵寢及渠涇沿革制度皆在焉總序圖<lb/>
　　　　二十有二其中渠涇圖説詳備明晰尤有禆<lb/>
　　　　於民事非但考古蹟資博聞也本傳載所著<lb/>
　　　　有端本堂經訓要義十一巻厯代帝王故事<lb/>
　　　　一百六篇又有大寶録大寳龜鑑二書而不<lb/>
　　　　及此圖元史疎漏此亦一端矣此本乃明西<lb/>
　　　　安府知府李經所鋟列於宋敏求長安志之<lb/>
　　　　首合為一編然好文是書本不因敏求而作<lb/>
<pb n="KR2k0096_WYG_000-2b"/>
　　　　强合為一世次紊越既乖編錄之體且圖與<lb/>
　　　　志兩不相應尤失古人著書之意今仍分為<lb/>
　　　　二書各著於録千頃堂書目載此編作長安<lb/>
　　　　圖記此本題曰長安志圖疑李經與長安志<lb/>
　　　　合刋改題此名然今未見好文原刻而千頃<lb/>
　　　　堂書目傳寫多訛不盡可據故今仍以長安<lb/>
　　　　志圖著錄而附載其異同於此備考核焉乾<lb/>
　　　　隆四十六年六月恭校上<lb/>
<pb n="KR2k0096_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2k0096_WYG_000-4a"/>
長安志圖原序<lb/>
關中天府之邑土居上游古稱天地奥區神臯周及漢<lb/>
唐都之子孫皆數百歲雖其積累深厚亦曰神器之大<lb/>
措之善也觀其創業垂綂規模宏廓分郊畫幾制作詳<lb/>
密城郭宫室之巨麗市井風俗之阜繁山川靈迹之雄<lb/>
偉奇譎史册所書稗官所記文人碩士之揄揚頌嘆習<lb/>
而誦之如談蓬壺閬苑鈞天帝居使人耳可得聞目不<lb/>
可得而覩也<hi>原闕十三字</hi>圖見示當時弗能盡曉茫然<hi>原闕五字</hi>
<pb n="KR2k0096_WYG_000-4b"/>
之及來陜右由潼關而西至長安所過山川城邑或遇<lb/>
古跡必加詢訪嘗因暇日出至近甸望南山觀曲江北<lb/>
至故漢城臨渭水而歸數十里中舉目蕭然瓦礫蔽野<lb/>
荒基壊堞莫可得究稽諸地志徒見其名終亦不敢質<lb/>
其所處因求昔所見之圖久乃得之于是取志所載宫<lb/>
室池苑城郭市井曲折方向皆可指識瞭然千百世全<lb/>
盛之迹如身履而目接之圖舊有碑刻亦嘗鋟附長安<lb/>
志後今皆亡之有宋元豐三年龍圖待制吕公大防為<lb/>
<pb n="KR2k0096_WYG_000-5a"/>
之跋且謂之長安故圖則此圖前世固有之其時距唐<lb/>
世未逺宜其可據而足徴也然其中或有後人附益者<lb/>
往往不與志合因與同志較其訛駮更為補訂釐為七<lb/>
圖又以漢之三輔及今奉元所治古今沿革廢置不同<lb/>
名勝古跡不止乎是涇渠之利澤被千世是皆不可遺<lb/>
者悉附入之總為圖二十有二名之曰長安志圖明所<lb/>
以圖為志設也嗚呼廢興無常盛衰有數天理人事之<lb/>
所關焉城郭封域代因代革先王之疆理寓焉溝洫之<lb/>
<pb n="KR2k0096_WYG_000-5b"/>
利䟽溉之饒生民之衣食繫焉觀是圖也凡夫有志之<lb/>
士游意當世將適古今之宜流生民之澤不無有助豈<lb/>
特山林逃虛悠然遐想升高而賦者以資見聞而已哉<lb/>
至正二年秋九月朔中順大夫陜西諸道行御史臺治<lb/>
書侍御史東明李好文序<lb/>
</p>
<p>
</p>
  </div>
</body>
</text>
</TEI>
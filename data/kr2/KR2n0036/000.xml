<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>求古録</head>
    <p>
<pb n="KR2n0036_WYG_000-1a"/>
欽定四庫全書　　　　　史部十四<lb/>
　求古録　　　　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案求古録一卷<lb/>
　　　國朝顧炎武撰炎武有左傳杜解補正已著錄<lb/>
　　　　炎武性好逺遊足跡幾徧天下搜金石之文<lb/>
　　　　手自抄纂凡已見方志者不録現有拓本者<lb/>
　　　　不録近代文集尚存者不錄上自漢曹全碑<lb/>
<pb n="KR2n0036_WYG_000-1b"/>
　　　　下至明健文霍山碑共得五十五種毎刻必<lb/>
　　　　載全文葢用洪适𨽻釋之例仍皆誌其地理<lb/>
　　　　攷其建立之由古字篆𨽻一一註釋其中官<lb/>
　　　　職年月多可與正史相叅如茶荼準准張弡<lb/>
　　　　等字亦可以補正字書之訛炎武别有金石<lb/>
　　　　文字記但載跋尾不若此編之詳明也惟曹<lb/>
　　　　全碑題中平二年十月丙辰造以後漢書考<lb/>
　　　　之靈帝本紀是年十月有庚寅距丙辰前二<lb/>
<pb n="KR2n0036_WYG_000-2a"/>
　　　　十六日天文志是年十月有癸亥距丙辰後<lb/>
　　　　七日其間不得有丙辰頗疑是碑之偽據潛<lb/>
　　　　硏堂金石文跋尾以長厯推之始知是年十<lb/>
　　　　月丙申朔丙辰為月之二十一日癸亥為月<lb/>
　　　　之二十八日實無庚寅倂證以譙敏碑稱中<lb/>
　　　　平二年三月九日戊寅靈帝本紀及五行志<lb/>
　　　　並稱中平三年五月壬辰晦干支日數一一<lb/>
　　　　相符乃本紀之誤非碑之偽炎武猶未及詳<lb/>
<pb n="KR2n0036_WYG_000-2b"/>
　　　　辨是則考證之偶踈耳乾隆四十六年二月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2n0036_WYG_000-3a"/>
求古録原序<lb/>
予自少時即好求訪古人金石之文而猶不甚解及讀<lb/>
歐陽公集古録乃知其事多與史書相證明可以補闕<lb/>
正譌殆不但詞翰之工而已比二十年間周遊天下所<lb/>
至名山巨鎮祠廟伽藍之跡無不搜尋登危峰探窈壑<lb/>
捫落石履荒榛伐頽垣畚朽壌其可讀者必手自抄録<lb/>
得一文為前人所未見者輒喜而不寐念古人遺刻且<lb/>
日逺日湮後之人未必如予即如予而數十百年之後<lb/>
<pb n="KR2n0036_WYG_000-3b"/>
又當磨滅㡬許又歐陽趙氏二録僅有其目而不著其<lb/>
文良以巻帙浩繁難以盡載而好古之君子不無遺憾<lb/>
乃取篋中所得重為刪正去其大半擇可傳者録之以<lb/>
貽諸後人其髙文大篇已見于方志者不録碑刻之摹<lb/>
拓而傳于世者不録近代詞人之作多有文集者不録<lb/>
在乎闡幽表微備史乗之遺存前古之制然以布衣之<lb/>
賤出無僕馬往往懐毫䑛墨躑躅于山林猿鳥之間而<lb/>
北方之人鮮能識字其或限于聞見窘于日力而山髙<lb/>
<pb n="KR2n0036_WYG_000-4a"/>
水深為登涉之所不及者即所至之地亦豈無挂漏又<lb/>
望後人之同此好者繼我而録之也崑山顧炎武序<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0036_WYG_000-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　求古録原序<lb/>
<pb n="KR2n0036_WYG_000-5a"/>
欽定四庫全書<lb/>
　求古録　　　　　　　崑山　顧炎武　撰<lb/>
　　唐景雲二年勅<lb/>
景雲二年六月二十三日皇帝敬慿太清觀道士楊太<lb/>
希于名山所燒香供養惟靈藴祕凝真含幽綜妙類髙<lb/>
旻之亭育同覆載之陶鈞蓄洩煙雲蔽虧日月五枝標<lb/>
秀八桂流芳翠嶺萬㝷青溪千刃<hi>古仞刃兩字通用魏横海將軍吕君碑仞</hi>
<hi>字作刃</hi>蜺裳戾止恒為碧落之庭鶴駕來游即是玉京之<lb/>
<pb n="KR2n0036_WYG_000-5b"/>
域百祥覃于逺邇五福被于黎元往帝所以馳心前王<lb/>
由其載想朕恭膺寳位嗣守昌圖恐百姓之不寜慮八<lb/>
方之未泰式陳香薦用表深𠂻寔冀明靈降兹休祉所<lb/>
願從今己後浹㝢常安朕躬男女六姻永保如山之夀<lb/>
國朝官寮萬姓同符擊壌之歡魚鳥遂性于飛沈夷狄<lb/>
歸心于邉徼實希靈鑒用副翹誠今因鍊師遣此不悉<lb/>
　　　右唐岱岳觀碑文之一泰山之東南麓王母池<lb/>
　　　有唐岱嶽觀今存茅屋三楹土人稱為老君堂<lb/>
<pb n="KR2n0036_WYG_000-6a"/>
　　　其前有碑二髙八尺許上施石葢合而束之其<lb/>
　　　字每面作四五層每層文一首或二首皆唐時<lb/>
　　　建醮造像之記周環讀之得顯慶六年一首儀<lb/>
　　　鳳三年一首天授二年一首萬嵗通天二年一<lb/>
　　　首聖厯元年一首久視二年一首長安元年一<lb/>
　　　首四年二首神龍元年一首景龍元年一首三<lb/>
　　　年一首景雲二年二首開元八年一首大厯七<lb/>
　　　年一首建中元年一首其空處又有唐代人題<lb/>
<pb n="KR2n0036_WYG_000-6b"/>
　　　名書法不一東側面有詩一首其下題名西側<lb/>
　　　面題名亦有詩一首中二側面皆無字唐碑存<lb/>
　　　於㤗山者唯此及𤣥宗泰山銘蘇頲東封朝覲<lb/>
　　　頌二文皆磨厓刻于山上而此碑在山下以小<lb/>
　　　而雙束故不仆書非名筆故摹拓者少而獨完<lb/>
　　　至今因歎唐時六帝一后修齋建醮凡二十許<lb/>
　　　共此二碑亦異乎近代之每嵗一碑以勞人而<lb/>
　　　災石者矣但不知趙徳甫金石録何以不收恐<lb/>
<pb n="KR2n0036_WYG_000-7a"/>
　　　古人碑記失傳者正多耳碑下為積土所壅予<lb/>
　　　來游數四最後募人發地二尺下而觀之乃得<lb/>
　　　其全文而此敕文辭藻斐然固予之所亟録而<lb/>
　　　傳者也其記及詩及題名各載其一<lb/>
　　景龍三年記<lb/>
大唐景龍三年嵗次己酉三月戊午朔十九日景子奉<lb/>
勅令虢州龍興觀主杜太素蒲州丹崖觀監齋吕皓仙<lb/>
京景龍觀大徳曹正一等三人于此泰山岱嶽觀建金<lb/>
<pb n="KR2n0036_WYG_000-7b"/>
籙大齋報賽前恩追濟兖等州大徳四十九人七日<lb/>
七夜轉經行道設河圖大醮更祈後福以申告請七日<lb/>
之中遂呈四瑞白鶴騰輝拂霞莊而矯色黄雲覆彩映<lb/>
巖穴以通光絲雨飛禎家示九年之蓄烏曦抱戴夀延<lb/>
千載之君紀時日于青郊勒竒工于翠琰夾紵像一鋪<lb/>
十一事二聖本命鎮彩修造<lb/>
　　　右唐岱嶽觀碑文之一唐諱丙改丙為景二聖<lb/>
　　　中宗及韋后也<lb/>
<pb n="KR2n0036_WYG_000-8a"/>
　　博城縣令詩<lb/>
早春陪勅使麻先生祭岳　守博城縣令馬<hi>闕</hi>
我皇盛文物道化□埊先鞭撻走神鬼玉帛禮山川忽<lb/>
下𤣥州使來遊紫洞前青羊得處所白鶴<hi>闕</hi>時年䖍懇<lb/>
飛龍記昭彰化鳥篇<hi>闕</hi>風半山水<hi>闕</hi>氣緫雲煙光抱昇<lb/>
中□霞明五色□山横翠微外室在緑潭邉緹幕灰□<lb/>
□焚林火欲然□光著草樹春色換山泉伊水來何□<lb/>
嵩巖去幾千山疑小□下<graphic n="KR1655" url="https://raw.githubusercontent.com/kanripo/KR-Gaiji/master/images/KR1655.png" mimeType="image/png"/>是㑹神仙葉令乗鳬入浮<lb/>
<pb n="KR2n0036_WYG_000-8b"/>
丘駕鶴旋麻姑幾□嵗三見海成田<lb/>
　　　右在岱嶽觀碑東側面其文剝蝕不全久視二<lb/>
　　　年記所稱神都青元觀主麻慈力即其人也武<lb/>
　　　后遣之至觀修醮神都即東都故有伊水嵩巖<lb/>
　　　之句<lb/>
　　　又按碑凡大周年者天作□地作埊人作<graphic n="KR1655" url="https://raw.githubusercontent.com/kanripo/KR-Gaiji/master/images/KR1655.png" mimeType="image/png"/>聖<lb/>
　　　作□年作□月作□亦作<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>日作□授作□初<lb/>
　　　作□唯<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>字無可考疑是應字凡數字作壹貳<lb/>
<pb n="KR2n0036_WYG_000-9a"/>
　　　叁肆捌玖等字皆武后所改及自制字其□厯<lb/>
　　　年記有云設金籙寳齋河圖大醮桼□桼古七<lb/>
　　　字太𤣥經𤣥攡曰運諸桼政𤣥棿曰棿擬之二<lb/>
　　　桼方言曰吴有桼娥之臺是也後人不知妄于<lb/>
　　　左傍添鑿三㸃淺而大又稍偏知非一筆唐碑<lb/>
　　　書七字亦有作漆者後又省筆作㭍冊府元龜<lb/>
　　　載唐𤣥宗先天二年三月癸巳詔制勅表狀書<lb/>
　　　奏牋牒年月等數作一十二十三十四十字是<lb/>
<pb n="KR2n0036_WYG_000-9b"/>
　　　知前此皆王圓題名借壹貳等字矣不知其始<lb/>
　　　于何年也<lb/>
淄州刺史王圓山人王昌宇大厯十四年二月廿七日<lb/>
同登泰嶽時真君道士卜皓然萬嵗道士郭紫微各攜<lb/>
荼藥相候于廻馬嶺同<hi>闕</hi>於王母池登臨之興無所不<lb/>
至<lb/>
　　　右唐岱嶽觀碑題名之一此碑有開元十九年<lb/>
　　　二十年建中元年貞元十四年題名都督兖州<lb/>
<pb n="KR2n0036_WYG_000-10a"/>
　　　諸軍事任要行博城縣丞公孫杲二詩俱不工<lb/>
　　　不録此碑前文從右方起後詩并題名或從右<lb/>
　　　方起或從左方起每層髙下多寡參錯不一以<lb/>
　　　文意筆法求之乃可辨其起訖凡唐人紀遊題<lb/>
　　　名皆就舊碑之隂及兩旁書之前人已題後人<lb/>
　　　即于空處揷入大小髙下俱無定凖宋初亦然<lb/>
　　　自大中祥符以後題名者乃别求一石刻書字<lb/>
　　　體始得舒縱亦不與舊又相亂然石小易于搬<lb/>
<pb n="KR2n0036_WYG_000-10b"/>
　　　取故題名愈多而存者愈少今之溝渠碾磨之<lb/>
　　　間皆是物矣此碑西側面又有宋政和甲午題<lb/>
　　　名一條<lb/>
　　　又按荼荈之荼與荼苦之荼本是一字古時未<lb/>
　　　分麻韻荼荈字亦只讀為徒東漢以下乃音宅<lb/>
　　　加反而加字音居何反猶在歌戈韻梁以下始<lb/>
　　　有今音可見唐時字體尚未變爾雅檟苦荼廣<lb/>
　　　韻九麻中有荼字又有茶字註曰俗是也<lb/>
<pb n="KR2n0036_WYG_000-11a"/>
　　　又任要題名曰貞元十四年正月十一日立春<lb/>
　　　祭嶽遂登太平頂宿其年十二月廿一日立春<lb/>
　　　再來致祭荼宴于兹曰荼宴者葢唐時祭畢猶<lb/>
　　　不用酒今不然矣<lb/>
　　宋董元康題名<lb/>
長清董元康權宰奉髙挈家遊瑶池館觀元功弟題字<lb/>
愴然久之政和四年七月二十一日質贄侍行<lb/>
　　　右小石刻在岱嶽觀予既録唐碑往還數四道<lb/>
<pb n="KR2n0036_WYG_000-11b"/>
　　　士謂予曰昨發地得石刻二請觀之其文亦可<lb/>
　　　采同附焉下題因此<lb/>
　　盛勛題名<lb/>
政和戊戌仲夏二十九日被㫖決獄恭謁祠下飰此轉<lb/>
運判官盛勛公達題男志修侍行<lb/>
　　　右小石刻在岱嶽觀戊戌乃政和八年其年十<lb/>
　　　一月己酉朔改元重和曰決獄者讞而決之古<lb/>
　　　無仲夏斬決之事也<lb/>
<pb n="KR2n0036_WYG_000-12a"/>
　　宋真宗廣生帝君讃<lb/>
若夫典治喬嶽表正靈祗司生發于東方仿聰明于上<lb/>
帝宜乎名冠仙籍徳被蒸民饗祀典于蕭薌鏤徽稱于<lb/>
金石者也属以䖍修封禮恭答神庥薦顯號以致誠述<lb/>
斯文而頌美讃曰<lb/>
節彼岱宗奠兹東土生育之地靈仙之府爰有髙真允<lb/>
司明命至神不測䖍誠斯應茂實克昭儲祥是繄式奉<lb/>
嘉名用伸精意<lb/>
<pb n="KR2n0036_WYG_000-12b"/>
大中祥符元年十月二十七日御書院奉勅模勒刻石<lb/>
　　　右碑在泰山南麓青帝觀中宋真宗御製廣生<lb/>
　　　帝君讃并序其文及篆額皆御書青帝即禮記<lb/>
　　　月令所謂其帝太皥而史記封禅書秦宣公作<lb/>
　　　宻畤於渭南祭青帝者也夫帝者一而已矣易<lb/>
　　　傳曰帝出乎震齊乎巽相見乎離致役乎坤說<lb/>
　　　言乎兊戰乎乾勞乎坎成言乎艮是周流于四<lb/>
　　　時八卦之中而其為帝者一也家語載孔子之<lb/>
<pb n="KR2n0036_WYG_000-13a"/>
　　　言曰丘也問諸老耼曰天有五行水火金木土分<lb/>
　　　時化育以成萬物其神謂之五帝古之王者易代<lb/>
　　　而改號取法五行五行更王終始相生亦象其義<lb/>
　　　故其生為明王者死而配五行是以太皥配木炎<lb/>
　　　帝配火黄帝配土少皥配金顓頊配水于是有<lb/>
　　　五天帝五人帝之説漢儒因之遂立感生帝之名謂<lb/>
　　　帝王者先祖皆感太微五帝之精以生鄭康成述<lb/>
　　　春秋緯説蒼帝靈威仰赤帝赤熛怒黄帝含樞紐<lb/>
<pb n="KR2n0036_WYG_000-13b"/>
　　　白帝白招拒黒帝叶光紀則王子雍諸儒所排駮<lb/>
　　　而後世雖存五帝之祀亦不遵用其名者也豈若<lb/>
　　　易傳之言簡而當哉若真宗之事又所不足論云<lb/>
　　加青帝懿號詔<lb/>
勅中書門下名嶽配天乃衆山之推長盛徳在木實品<lb/>
物之資生唯真宰之斯存葢靈篇之攸紀青帝真君職<lb/>
司煦育道叶冲虚賛𤣥化于髙明庇羣生于溥率真祠<lb/>
夙建方志可徵屬嚴駕以時巡爰祕封之成禮式瞻神<lb/>
<pb n="KR2n0036_WYG_000-14a"/>
館冀篤㝠休祗舉典章載揚懿美奉徽名而昭薦旌𤣥<lb/>
徳于無方用表欽崇永綏福祉宜尊懿號曰青帝廣生<lb/>
帝君觀宇特加修飾故兹詔示想宜知悉<lb/>
大中祥符元年十月二十五日下<lb/>
　　御祝文<lb/>
大中祥符元年嵗次戊申十一月戊午朔四日辛酉崇<lb/>
文廣武聖明仁孝皇帝謹遣尚書兵部員外郎邵曄告<lb/>
于青帝廣生帝君伏以峻功不宰誕彰隂隲之仁神化<lb/>
<pb n="KR2n0036_WYG_000-14b"/>
無方實主發生之宇惟髙真之攸館奠喬嶽之靈區屬<lb/>
以祗奉元符躬陳大報仰繄景貺克舉上儀式昭<hi>闕</hi>
之稱以表欽崇之禮合申致告用逹䖍誠謹告<lb/>
　　　右共一碑前刻序讃大字後刻詔祝文字稍小<lb/>
　　升元觀牒<lb/>
尚書省牒准泰寜軍奉符縣升元觀<hi>右第一行</hi>
泰寜軍狀據兖州儀曹椽兼兵曹婁寅亮狀稱契勘兖<lb/>
州奉符縣泰山之下有古洞天周三十里名曰三宫空<lb/>
<pb n="KR2n0036_WYG_000-15a"/>
洞之天載石圖經是實即目宫觀並無名額却有建封<lb/>
院一所逼連嶽廟之後殿屋完偹田産頗多只一村僧<lb/>
占據住持任從民間安攅丘墓穢惡不蠲深慮觸凟真<lb/>
仙不便欲乞偹申朝廷改為道觀州司看詳本院委合<lb/>
改充前件洞天道觀伏候指揮<hi>右小字</hi>
牒奉勅宜賜升元觀為額牒至准勅故牒<hi>右大字草書</hi>
起復太中大夫守左丞王　□<lb/>
特進少宰　□<lb/>
<pb n="KR2n0036_WYG_000-15b"/>
起復少保太宰　□<lb/>
太師魯國公　不押<hi>右字畧小真書</hi>
政和八年六月十四日牒<hi>右末一行</hi>
政和八年閏九月二十一日襲慶府管内都道正兼權<lb/>
措置知升元觀事洞元大師賜紫道士李沖寂立石<hi>右</hi>
<hi>左方之下</hi>
　　　右碑在泰山東南麓升元觀其大字草書甚遒<lb/>
　　　勁不知何人筆録之以見當日牒文之式考宋<lb/>
<pb n="KR2n0036_WYG_000-16a"/>
　　　史婁寅亮傳但云政和二年進士為上虞丞不<lb/>
　　　言厯官兖州亦可以此碑補史之闕其曰太師<lb/>
　　　魯國公則蔡京也<lb/>
　　　普照寺有金大定五年牒碑長春觀有元丁亥<lb/>
　　　年牒碑其式畧同金元碑並有印曰尚書禮部<lb/>
　　　之印即今通行大篆文不用女直蒙古字<lb/>
　　後唐㝠福院牒<lb/>
中書門下宣賜㝠福禪院産業地土<hi>右第一行</hi>
<pb n="KR2n0036_WYG_000-16b"/>
　　　<hi>第二行起開載地土数目不俱録</hi>
右付㝠福禪院准此<hi>此一行在数目之後</hi>
長興四年九月二十三日牒<hi>中書門下之印在二十三字上</hi>
樞宻使檢校太傅平章事駙馬都尉趙<hi>前印</hi>
樞宻使檢校太傅平章事范<hi>前印</hi>
樞宻使檢校太傅平章事范<hi>前印又加一印在使字上</hi>
中書門下牒㝠福禪院<lb/>
　　　右碑在今泰安州城内㝠福寺此牒無押而每<lb/>
<pb n="KR2n0036_WYG_000-17a"/>
　　　人各用一印兩樞宻使趙延夀范延光並見五<lb/>
　　　代史又今官府文移准字本當作凖相傳以為<lb/>
　　　宋宼萊公作相日避其名改之今據後唐時牒<lb/>
　　　己用准字則知此字自取省筆之便不始萊公<lb/>
　　　也廣韻二字並收准字下注曰俗然莊子平中<lb/>
　　　准管子懐䋲與准鉤准䋲文子放准循䋲皆用<lb/>
　　　此字碑下層有偽齊阜昌二年二月初二日給<lb/>
　　　戸案不録<lb/>
<pb n="KR2n0036_WYG_000-17b"/>
　　宋范致君題名<lb/>
武夷范致君久慕仙風自楚之魯遂登泰山以望八極<lb/>
之表有宋大觀元年正月廿三日記于是碑<lb/>
　　　右小石刻在泰山南麓后土廟<lb/>
　　錢伯言題<lb/>
宣和己亥九月廿四日面奉玉音至奉符催視嶽祠後<lb/>
一月伯言至自兖明日具香燭以告上㫖而罷醮于㑹<lb/>
真宫獨登瑞雲亭早飯于行館遂同令宼庠丞吕光問<lb/>
<pb n="KR2n0036_WYG_000-18a"/>
祠官曹欽承萊蕪令韓僖道士蘇彦弼謁岱嶽觀留連<lb/>
池上復自金母洞過青帝觀觀文僖丞相遺刻遂遊白<lb/>
龍潭奠御苑玉芽于水中愛其泉石之勝廼相與䇿杖<lb/>
散步還過雞籠峰始復有輿躬走社首山視禪壇訪遺<lb/>
跡晚入乾元觀小飲翠隂亭而歸知襲慶軍府事錢伯<lb/>
言題<lb/>
　　　右碑舊在宋天書觀後人移之州城内嶽廟中<lb/>
　　　西墀古松下行書大徑寸餘<lb/>
<pb n="KR2n0036_WYG_000-18b"/>
　　唐景龍觀鐘銘<lb/>
原夫一氣凝真含紫虚而構極三清藴祕控碧落而崇<lb/>
因雖大道無為濟物歸于善貸而妙門有敎滅咎在于<lb/>
希聲景龍觀者中宗孝和皇帝之所造也曽城冩質閬<lb/>
苑圖形但名在騫林而韻停鐘簴朕翹情八素締想九<lb/>
𤣥命彼鼔延鑄斯無射考虞倕之懿法得晉曠之宏規<lb/>
廣召鯨工逺徴鳬匠耶溪集寳麗壑收珍警風雨之晨<lb/>
節昏明之候飛廉扇炭屏翳營鑪翥鶴呈姿蹲熋法狀<lb/>
<pb n="KR2n0036_WYG_000-19a"/>
角而不震侈而克揚庶其曉散靈音鎮入鵷鸞之殿夕<lb/>
騰仙韻恒流鳷鵲之闈聾俗聴而咸痊迷方聞而永悟<lb/>
洪鈞式啓寳字攸鐫其銘曰紫宸御厯青元樹因傾巖<lb/>
集寳竭府收珍杜夔律應張永規陳形包九乳儀超萬<lb/>
鈞上資七廟傍延兆人風嚴韻急霜重音新自兹千嵗<lb/>
從今億春懸玉京而薦福侣銅史而司辰<lb/>
景雲二年太嵗辛亥金九月癸酉金朔一十五日丁亥<lb/>
土鑄成<lb/>
<pb n="KR2n0036_WYG_000-19b"/>
　　白龍池宋人題名<lb/>
内供奉官李舜舉被命禱祀帝岳奉香勝槩于夀聖節<lb/>
日先欵青帝宫次詢白龍潭治平四年題<hi>下云書吏李</hi>
<hi>恭從行葢此字即恭之筆</hi>
兖守劉兖奉詔祈雪于岱宗登絶頂翌日謁白龍池之<lb/>
祠元祐丁卯孟春初四日奉符令林㑹題<hi>大字</hi>
貫道建欄于此以便逰者元祐丁卯正月八日<hi>大字</hi>
范陽正輔再遊同魯國景元符丁丑三月廿六日<lb/>
<pb n="KR2n0036_WYG_000-20a"/>
元符庚辰七月晦趙習之徐安國弟居仁孫正仲同遊<lb/>
<hi>大字</hi>
皇甫偁徐端朝孫幯同遊建中靖國元年三<hi>闕</hi>　　日<lb/>
題<lb/>
奉符令李珪因捕蝗恭謁白龍祠男彚侍行崇寜壬午<lb/>
孟春初七日誠中君實徳升崇寜二年八月廿六日自<lb/>
王母池來訪此<lb/>
董元康政和甲午重九日攜家來遊執贄賁侍行<lb/>
<pb n="KR2n0036_WYG_000-20b"/>
自恭觀元康兄留字正和乙未孟春二十日<lb/>
莆陽陳國瑞子玉恭謁白龍池祠俯洞酌泉小憇而邁<lb/>
政和丁酉夏前二日<hi>大字</hi>
姜子正子方李晉道劉言可刁文叔同來庚子四月李<lb/>
顯道張公美王仲與張去塵庚子孟夏十九日遊池上<lb/>
鄄城李僓弟倰姪贛隨侍遊此癸卯孟春廿八日<lb/>
張子觀水于池十三年春三月<hi>篆書大字無年號按宋</hi>
<hi>朝紀無有至十三年者若曰金元又不合一代全無題</hi>
<pb n="KR2n0036_WYG_000-21a"/>
<hi>名止此一人也</hi>
　　　右在嶽西傲來峰下白龍池壁上平廣計二十<lb/>
　　　餘丈書曰龍潭曰白龍池並大字其旁皆宋人<lb/>
　　　題名尚未刓缺録之得十五首其文略無重複<lb/>
　　　自治平迄宣和六十年間人名字亦可以想見<lb/>
　　　當日太平之盛而金元以降洊遭兵火名山奥<lb/>
　　　區委之榛莽無復有題名者矣<lb/>
　　　張子觀水于池篆書張字作弡按劉原父弡仲<lb/>
<pb n="KR2n0036_WYG_000-21b"/>
　　　<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>銘釋弡為張以為張仲之器歐陽永叔從之<lb/>
　　　趙明誠金石録疑之黄長睿東觀餘論則云弡<lb/>
　　　其勿反非張字考之玉篇信然此云弡子則為<lb/>
　　　張子無疑葢宋人之好竒者據原父永叔所定<lb/>
　　　之字而用之耳<lb/>
　　靈巖寺宋李廸詩<lb/>
大丞相文定公游靈巖詩<lb/>
靈巖山勢異金地景難窮塔影遮層漢鐘聲落半空千<lb/>
<pb n="KR2n0036_WYG_000-22a"/>
峰羅雉堞<hi>山如城壁之狀</hi>萬仞聳屏風飛鹤來清竇<hi>有雙鶴泉</hi>刳魚<lb/>
掛古桐名曾参四絶封合亞三公勢澈河堧逺行差嶽<lb/>
鎮雄僊閭隣峻極月觀伴穹崇邃洞連蓬島重巒鑿梵<lb/>
宫<hi>山面有證明功徳嵌</hi>望應銷俗慮登喜出塵籠獻夀嵩衡並分<lb/>
茅岱嶽同艮方標出震午位對升中嵐滴晴煙碧崖鋪<lb/>
夕照紅巍峩齊太華竒勝敵崆峒鍊句供詩客模真怯<lb/>
畫工天孫分怪狀神化結全功吟賞慵回首林泉興愈<lb/>
隆<lb/>
<pb n="KR2n0036_WYG_000-22b"/>
先丞相天聖間嘗留詩寺壁後主僧刻石逮今嵗久字<lb/>
畫刓缺因命工再刋石紹聖五年三月中澣日姪曾孫<lb/>
新滑州白馬縣主簿李侃敬書<lb/>
　　　右小石刻在濟南府長清縣靈巖山寺中其山<lb/>
　　　距府九十里南接泰山北帶龍洞齊乗以為<lb/>
　　　疑即水經之玉符山而魏書所云朗公谷者在<lb/>
　　　其東南自前代稱為勝境宋金元題字最多予<lb/>
　　　至則當兵火之後縱横偃踣委之荆棘瓦礫之<lb/>
<pb n="KR2n0036_WYG_000-23a"/>
　　　中然猶得唐一金得四十餘元以後不能悉數<lb/>
　　　唐刻為天寳十一載造舎利函記文不工不足<lb/>
　　　録而宋刻年月序次以此首按史李廸諡文定<lb/>
　　　前後三知兖州其再任乃仁宗天聖中也<lb/>
　　滕涉詩<lb/>
天聖戊辰嵗七月奉詔解青印社歸闕粤十四日道出<lb/>
魯經靈巖之山靈巖古地也山經地志頗載竒勝因飭<lb/>
駕遊于是於時金火交勝天宇如灼周覽未卒頓獲清<lb/>
<pb n="KR2n0036_WYG_000-23b"/>
凉葢古之君子登名山覽絶景思有以不忘者矧今相<lb/>
國隴西公復題名于壁余因命筆以繼君子之行兼記<lb/>
嵗月而已　行右諫議大夫前知青州軍州事滕涉<lb/>
山半舊招提捫蘿躡石梯佳名表四絶勝境出三齊殿<lb/>
古煙霞窟庭深桂栢蹊嶽靈分地界雲險接天霓香篆<lb/>
清風裊松廊翠巘低飛塵無路入幽鳥隔巖啼夢破泉<lb/>
聲急飄凉竹韻凄微陽生頂上殘月落峰西暫到猶塵<lb/>
慮長居信覺迷致君功業就向此卜幽棲<lb/>
<pb n="KR2n0036_WYG_000-24a"/>
　　祖無擇詩<lb/>
寺有四絶一曰靈巖余以赴官獲兹稅鞅因賦拙句用<lb/>
志其行　新通守濟南祖無擇<lb/>
嘗想靈蹤得道難因回征轡此盤桓松風逗磬僧齋冷<lb/>
石水環堂客夢寒聖作儼同堯典布<hi>寺有偃葢松白寉泉及大宋皇帝御</hi>
<hi>製御書</hi>古碑猶是魏朝刋最憐山色當樓好欲去重來一<lb/>
凭欄<lb/>
景祐五年十月廿三日<lb/>
<pb n="KR2n0036_WYG_000-24b"/>
　　范知章題名<lb/>
髙平范知章希聖公量餞弟敏求赴官相臺太原王廣<lb/>
淵同來題<lb/>
治平四年十月二十日寺主賜紫廣化大師記<lb/>
　　孔舜思詩<lb/>
題靈巖寺　尚書職方郎中通判齊州孔舜思<lb/>
忽從平地出塵籠親到諸天釋梵宫却悟冗官長役物<lb/>
争如大士日談空山横青壁千層合泉迸丹崖一線通<lb/>
<pb n="KR2n0036_WYG_000-25a"/>
幽鳥静啼人外境疎鐘不墮世間風目無可欲猿猱伏<lb/>
心絶微塵冰鑑融自恨無縁陪宴坐它生願效種松翁<lb/>
熈寜九年丙辰十月<hi>闕</hi>日住持𫝊法賜紫沙門吕立石<lb/>
　　張㑹宗詩<lb/>
留題贈靈巖鑒公禪師　守祕書丞分司南京張㑹宗<lb/>
人中令徳居髙地天下精藍占好山四絶名標清世上<lb/>
十方僧聚白雲間二龍珠照看經静<hi>寺僧謂余曰此寺嘗有識者曰二龍</hi>
<hi>玩珠勢也</hi>雙鶴泉供洗缽閒早晚利榮韁鎖脱性通三教扣<lb/>
<pb n="KR2n0036_WYG_000-25b"/>
禪闗<lb/>
丁巳三月二十七日<lb/>
　　鮮于侁詩<lb/>
留題靈巖寺七言一首兼簡載師長老　鮮于侁<lb/>
馬煩箠䇿車馳轂終嵗塵勞常碌碌喜聞巖寺並山中<lb/>
路轉清溪入幽谷乍行山口疑洞天窮深一上翻平田<lb/>
千層臺殿隠林木四面石壁生雲烟山僧迎門笑相揖<lb/>
為語祖師存往迹屈指于今八百年已在西來逹摩前<lb/>
<pb n="KR2n0036_WYG_000-26a"/>
鶴鳴飛止黄金地錫杖湧起清凉泉境稱四絶名天下<lb/>
天台石橋乃其亞千峰不改嵗時寒一水最憐秋月夜<lb/>
半生遊學頗艱辛且向空山老此身也知方丈安禪處<lb/>
解笑東西南北人<lb/>
元豐二年正月五日住持傳法賜紫守載立石<lb/>
　　寃亭卞詩<lb/>
留題靈巖古詩十韻　寃亭卞<hi>卞字下缺石一角</hi>
屈指數四絶四絶中最優此景冠天下不獨竒東州夜<lb/>
<pb n="KR2n0036_WYG_000-26b"/>
月透巖白亂雲和雨收甘泉㵼山腹聖日穿崖頭大暑<lb/>
不知夏爽氣常如秋風髙松子落天外鐘聲浮祖師生<lb/>
朗石古殿名般舟人巧不可至天意何所留老僧笑相<lb/>
語此事常窮求移出蓬萊島待吾仙子遊<lb/>
元祐庚午三月二十八日東武王璞書<lb/>
　　蔡安持詩<lb/>
四絶之中處最先山圍宫殿鎖雲烟當年鶴馭歸何處<lb/>
世上猶傳錫杖泉<lb/>
<pb n="KR2n0036_WYG_000-27a"/>
元祐壬申十月中澣睢陽蔡安持資中題<lb/>
　　杜欽況詩<lb/>
靈巖行　杜欽況<lb/>
山廻路疑絶林深秘巖扃鑿翠出金碧開軒列雲屏希<lb/>
有昔成道久矣斯巖靈法定卧蒼壁白日穿空明金威<lb/>
指泉竇一鑒秋寒澄定水供言衆不縮亦不盈如公禪<lb/>
宗秀于世本無營聊為出山雲乗風任縱横坐令多寳<lb/>
藏百神轉雷霆夜月嘯雕虎玉匣開晶熒笑指八解池<lb/>
<pb n="KR2n0036_WYG_000-27b"/>
外流中不傾何必空山雷始悟物我情<lb/>
宣和六年三月廿七日書<lb/>
　　王淵題名<lb/>
方渠王淵幾道緣職事訪如師和尚徧觀靈巖勝迹當<lb/>
日廻厯下<lb/>
宣和己巳六月十二日書<lb/>
　　金王珩詩<lb/>
廵按詣靈巖名利禮佛焚香憇坐于超然亭覽堂頭琛<lb/>
<pb n="KR2n0036_WYG_000-28a"/>
公佳製謾繼嚴韻　山東路提刑王珩<lb/>
鐘山英秀草堂靈林下相逢話愈清聞道謀身宜勇退<lb/>
得閒何必待功成<lb/>
明昌五年十月十五日上方靈巖禪寺住持傳法沙門<lb/>
廣身立石<lb/>
　　路伯達詩<lb/>
琛公堂頭和尚有題超然亭頌因次其韻　冀州節使<lb/>
路伯達<lb/>
<pb n="KR2n0036_WYG_000-28b"/>
六合空明現此亭本來無垢物華清客來便與團欒坐<lb/>
萬偈何妨信手成<lb/>
明昌五年十二月十五日上方靈巖禪寺住持沙門廣<lb/>
琛立石<lb/>
　　元傅亭詩<lb/>
至正乙未秋九月因公赴山東遊靈巖禪寺<lb/>
秋晚登臨上岱宗扶笻來此謁崆峒閒雲送雨過深洞<lb/>
老鶴將雛度逺空白石清泉心未了黄花紅葉思無窮<lb/>
<pb n="KR2n0036_WYG_000-29a"/>
攜書歸隐知何日坐想遊山入夢中<lb/>
靈巖山房㝷同年長清縣尹張君徳昭不遇<lb/>
慈恩塔上題名後京國分攜十四年夢想故人詩句裏<lb/>
坐㸔黄菊酒杯邉停雲靄靄秋容淡落葉蕭蕭客恨偏<lb/>
獨倚禪房重搔首又鞭歸騎過前川<lb/>
丙申春三月海嶽降御香回重游靈巖次題明叔詩韻<lb/>
石徑穿雲雨意涼乗軺重過老僧房門前古栢凝新翠<lb/>
巖畔幽深散異香鶴舞雙泉春水緑龍歸深洞暮山蒼<lb/>
<pb n="KR2n0036_WYG_000-29b"/>
禪僧久已無拘礙笑我狂遊去逺方<lb/>
前進士應奉翰林文字承事郎同知制誥兼國史院編<lb/>
修官傅亭題時弟益男文炳侍行云<lb/>
　　　右石刻大小不一凡十三通俱在靈巖寺其它<lb/>
　　　刻宋時者則有田稹五言詩嘉祐五年王逵千<lb/>
　　　佛殿記元豐庚申李公顔金像記元祐壬申卞<lb/>
　　　育遊山記大觀戊子郭思遊山記大觀三年住<lb/>
　　　持仁欽篆書心經大觀四年仁欽生老病死苦<lb/>
<pb n="KR2n0036_WYG_000-30a"/>
　　　頌仁欽十二時歌仁欽靈巖十二景詩政和元<lb/>
　　　年净熈和尚誡文政和五年劄付政和乙未趙<lb/>
　　　子明題名靖康元年髙直臣題名而蔡卞經碑<lb/>
　　　四幅前元符二年十二月十三日書後建中靖<lb/>
　　　國元年十一月五日書在御書樓下特為書家<lb/>
　　　所珍又有面壁像碑宋建中靖國元年陳師道<lb/>
　　　記金皇統七年重立金時者則有皇統七年雲<lb/>
　　　公禪師像正隆丙子張汝為題名大定戊戌蕭<lb/>
<pb n="KR2n0036_WYG_000-30b"/>
　　　守中題名明昌六年本寺田園記明昌七年党<lb/>
　　　懐英靈巖寺記元時者則有蛇兒年大元國師<lb/>
　　　法㫖碑蒙古字至元龍兒年帝師法㫖碑蒙古<lb/>
　　　字大徳六年天童覺和尚黙照銘至正四年察<lb/>
　　　罕布哈碑書唵嘛呢巴彌吽一行漢字一行蒙<lb/>
　　　古字凡元碑最多不盡録録其稍異者有至治<lb/>
　　　元年呼都克郡王太夫人巴約特氏詩詩只二句<lb/>
　　　曰巖前松檜時時緑殿上君王嵗嵗春大字刻<lb/>
<pb n="KR2n0036_WYG_000-31a"/>
　　　之亦不類婦人筆也又有宋蘇子由五言騐為<lb/>
　　　後人補刻而復有子瞻徐州一歌誤刻于此其<lb/>
　　　詩各見集中不録後之君子知予之所取者非<lb/>
　　　以助二氏之狂瀾拾前朝之落艶而情深好古意<lb/>
　　　在闡幽自有不能巳者且因以覽世道之汚隆<lb/>
　　　考文辭之醇雜亦豈不為學人之一助哉<lb/>
唐岱嶽觀雙碑<lb/>
　　西一碑北面第一層<lb/>
<pb n="KR2n0036_WYG_000-31b"/>
顯慶六年二月廿三日勅賜東岳先生郭行真弟子陳<lb/>
蘭茂杜知古馬知止奉為皇帝皇后七日行道並造素<lb/>
像一軀二真人夾侍<lb/>
大周萬嵗通□貳□嵗次丁酉東明觀三洞道士孫<lb/>
文儁奉□册金輪□神皇帝肆□伍□勅將侍者姚欽<lb/>
元詣此嶽觀祈請行道事畢敬造石□尊像一軀並二<lb/>
真人夾侍庶兹景福永奉□躬聊記其□用傳不朽<lb/>
專檢校博城縣主簿闗彦博録事張則上<lb/>
<pb n="KR2n0036_WYG_000-32a"/>
　　第二層<lb/>
久視二□太嵗辛丑<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>乙亥朔二□丙子神都青元<lb/>
觀主麻慈力親承□㫖内賫龍璧御詞繒帛及香等物<lb/>
詣此觀中齋醮功畢伏願我皇萬福寳業恒隆敬勅<hi>闕</hi>
　　齡冀同礪而無朽　侍者道士麻宏倩　祗承官<lb/>
朝散郎行兖州都督府參軍事攝功曺房希聖　祗承<lb/>
官登仕郎行兖州都督府録事劉懐彦<lb/>
儀鳳三年三月三日大洞三景法師葉法善等奉勅于<lb/>
<pb n="KR2n0036_WYG_000-32b"/>
此東岳修齋設河圖大醮所有鎮綵等物敬造壁畵元<lb/>
始天尊萬福天尊像兩鋪功徳即畢勒石紀年<hi>此條在</hi>
<hi>左方按儀鳳是髙宗年號反在武后之後不可解</hi>
　　第三層<lb/>
大周長安四□嵗次甲辰十一<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>癸未朔十五□丁酉<lb/>
<hi>闕</hi>　觀威儀師邢虚應法師阮孝波承儀郎行宫<hi>闕</hi>承<lb/>
劉懐<hi>闕</hi>都<hi>闕</hi>　　奉勅于東岳觀岱岳觀中建金籙大<lb/>
齋廿九日行道設醮奏章投龍薦璧以本命鎮綵物奉<lb/>
<pb n="KR2n0036_WYG_000-33a"/>
為皇帝敬造石天尊皇上天尊一鋪十事<hi>闕</hi>壁畫天尊<lb/>
一鋪十三事敬冩本際經一部度人經十巻欲兹功徳<lb/>
奉福□躬其<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>四□前行道之時忽見□彩揚光加以<lb/>
抱戴俄頃之際雲色稍殊遂有紫霞間起黄雲聿興遍<lb/>
覆靈塲並成輿葢覩斯嘉瑞敢不書之齋醮既終勒文<lb/>
于石　岱岳觀主倫虚白　專當官宣徳郎行兖州都<lb/>
督府参軍事王處廉　專當官文林郎守博城縣主簿<lb/>
韓仁忠　專當官岳丞劉<hi>闕</hi>
<pb n="KR2n0036_WYG_000-33b"/>
　　第四層大厯八年建醮并造碑樓題名剥蝕不全<lb/>
　　西碑南面第一層<lb/>
大周□厯元年嵗次戊戌臘□癸巳朔貳□甲午大𢎞<lb/>
道觀主桓道彦弟子晁自揣奉勅于此東岳設金籙寳<lb/>
齋河圖大醮桼□行道兩度投龍遂感慶雲三見用齋<lb/>
醮物奉為天冊金輪□神皇帝敬造等身老君像一軀<lb/>
並二真人夾侍　兖州團練使都虞候銀青光禄大夫<lb/>
試衛尉卿上柱國髙晃　兖州團練使押牙忠武將軍<lb/>
<pb n="KR2n0036_WYG_000-34a"/>
守左武衛大將軍上柱國趙俊　專當官博城縣尉李<lb/>
嘉應<hi>此三人官銜書作五行從左方起</hi>
　　第二層<lb/>
大周長安肆□嵗次甲辰玖<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>甲申朔捌□辛卯勅使<lb/>
内供奉㐮州神武縣雲表觀主𤣥都大洞叁景弟子中<lb/>
岳先生周元度并將弟子貳<graphic n="KR1655" url="https://raw.githubusercontent.com/kanripo/KR-Gaiji/master/images/KR1655.png" mimeType="image/png"/>金州西城縣𤣥宫觀道<lb/>
士梁悟元奉叁□貳拾玖□勅令自於名山大川投龍<lb/>
璧修無上髙元金𤣥玉清九轉金房度命齋叁□叁夜<lb/>
<pb n="KR2n0036_WYG_000-34b"/>
行道陳設醮禮用能□埊清和風雲静黙神靈效祉表<lb/>
□夀之無窮者也<lb/>
專當官朝散郎行參軍燉煌張俊并書<lb/>
專當官文林郎守博城縣主簿韓仁忠<lb/>
專當官宣徳郎行<hi>闕</hi>　　劉𤣥機<lb/>
　　第三層<lb/>
大唐景雲二年嵗次辛亥八月癸卯朔十四日景辰蒲<lb/>
州丹崖觀上坐吕皓仙奉今年閏六月十九日勅往東<lb/>
<pb n="KR2n0036_WYG_000-35a"/>
岳及萊州東海投龍并道次靈跡修功徳將弟子二人<lb/>
蒲靈仙觀道士杜含光丹霞觀道士王元慶道士孫藏<lb/>
暉于此三日三夜<graphic n="KR1354" url="https://raw.githubusercontent.com/kanripo/KR-Gaiji/master/images/KR1354.png" mimeType="image/png"/>九人金籙行道設齋醮并投龍<lb/>
　　　　朝議郎行倉曹參軍陸大鶼　朝議郎行兵<lb/>
曹参軍髙岋　通直郎行參軍袁幹　特宣義郎行瑕<lb/>
丘縣丞裴遇等奉都督齊國公崔處分令此起居吕尊<lb/>
師時屬仲秋謹題斯記<lb/>
　　第四層<lb/>
<pb n="KR2n0036_WYG_000-35b"/>
大唐大厯七年太嵗壬子正月癸未朔廿三日乙巳奉<lb/>
勅于岱岳觀修金籙齋醮及于瑶池投告事畢故題記<lb/>
　修功徳中使内侍魏成信　判官文林郎守内府丞<lb/>
劉元載　判官掖庭局丞楊彦瓌　小使掖庭局丞魏<lb/>
貴珍　使内供奉道士申升𤣥　使翰林供奉道士王<lb/>
瑞静　山人王昌宇　弟子道士李日榮駱真運大叔<lb/>
法澄　行官陳顒　同勾當官朝議郎行乾封縣尉郭<lb/>
璆　專知齋醮檢校官朝議郎行兖州府參軍王楚李<lb/>
<pb n="KR2n0036_WYG_000-36a"/>
志晟張守珪　行官郭元光劉仙<lb/>
　　第五層題名<hi>不全</hi>
　　東一碑北靣第一層<lb/>
大周□□二□嵗次辛卯二□癸卯朔十□壬子金臺<lb/>
觀主中岳先生馬元貞將弟子楊景初郭希元内品官<lb/>
楊君尚歐陽智琮奉□神皇帝勅縁大周革命令元貞<lb/>
往五岳四瀆投龍作功徳元貞于此東岳行道章醮投<lb/>
龍作功徳一十二□夜又奉勅敬造石元始□尊像並<lb/>
<pb n="KR2n0036_WYG_000-36b"/>
二真人夾侍永此岱岳觀中供養<lb/>
祗承官宣徳郎行兖州都督府倉曹參軍事李叔度<lb/>
　　第二層<lb/>
長安元□嵗次辛丑十二<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>己亥朔廿三□辛酉道士<lb/>
金臺觀主趙敬同侍者道士劉守貞王懐亮等奉十一<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>七□勅於此泰山岱岳觀靈壇修金籙寳齋三□三<lb/>
夜又於觀側靈塲之所設五嶽一百廿槃醮禮金龍玉<lb/>
璧並投山訖又<hi>闕</hi>鎮綵紋繒敬造東方玉寳皇上天尊<lb/>
<pb n="KR2n0036_WYG_000-37a"/>
一鋪並二真人仙童仙女夾侍<hi>闕</hi>　　　供養其□祥<lb/>
風暫息瑞雲便停香燭氤氲□<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>明朗神靈祉吉祥事<lb/>
畢故刻石記時勒名題□<lb/>
專當官宣義郎行博城縣丞公孫<hi>闕</hi>　專當齋并檢校<lb/>
像官博城縣主簿登仕郎董仁智　都檢校官承議郎<lb/>
兖州大都督府户曹參軍王果<lb/>
　　第三層<lb/>
大唐神龍元年嵗次乙巳三月庚辰朔廿八曰丁未大<lb/>
<pb n="KR2n0036_WYG_000-37b"/>
𢎞道觀法師阮孝波道士劉思禮品官楊嘉福李立本<lb/>
等奉勅于岱岳觀建金籙寳齋<graphic n="KR1354" url="https://raw.githubusercontent.com/kanripo/KR-Gaiji/master/images/KR1354.png" mimeType="image/png"/>九人九日九夜行道<lb/>
并設醮投龍功徳既畢以本命鎮綵等物奉為皇帝皇<lb/>
后敬造石𤣥真萬福天尊像一鋪<lb/>
檢校尚書駕部郎中使持節都督兖州諸軍事兼兖州<lb/>
刺史侍御史元　本州團練使任要貞元十四年正月<lb/>
十一日立春登嶽遂登太平頂宿其年十二月廿一日<lb/>
立春再來致祭荼宴于兹<lb/>
<pb n="KR2n0036_WYG_000-38a"/>
同遊詩客京兆韋洪押衙王遷運　乾封縣令王怦尉<lb/>
邵程嶽令元寘造車十將程日昇後到續題　給事郎<lb/>
試太子中允劉秀良書<lb/>
　　　此因神龍記後石有空處遂附題焉中唐以至<lb/>
　　　宋初大率如此其書從左方起<lb/>
　　第四層<lb/>
大唐景龍二年嵗在戊申二月甲子朔十二日乙亥大<lb/>
龍興觀<hi>闕</hi>　　　勅往東岳陳章醮薦龍璧以其月廿<lb/>
<pb n="KR2n0036_WYG_000-38b"/>
七日辛卯於泰岳觀并上<hi>闕</hi>　　　設金籙行道九日<lb/>
九夜燒香然燈并設五嶽名山河圖等醮<hi>闕</hi>　　功徳<lb/>
事畢奉用本命紋繒及餘鎮綵敬造鎮國天尊一鋪一<lb/>
十六事<hi>闕</hi>　　皇猷永固與靈岳而恒安國祚長隆等<lb/>
𤣥都而自久朝議郎行兖州<hi>闕</hi>　　軍事王翰朝散郎<lb/>
行兖州都督府参軍事上柱國兼直安樂公主府<hi>闕</hi>
　乾封縣令上柱國張懐貞儒林郎行乾封縣主簿<hi>闕</hi>
騎都尉韓仁忠等恭承睿旨沐浴身心䖍拜靈壇勤亦<lb/>
<pb n="KR2n0036_WYG_000-39a"/>
至矣稽首無上而為讃曰泰山巖巖兮凌紫氛中有羣<lb/>
仙兮乗白雲陳金薦璧兮<hi>闕</hi>　　　臘月中與韋户曹<lb/>
遊發生洞徘徊之際見雙白蝙蝠三飛洞門時多異之<lb/>
同為口號　任要　山翠幕靈洞洞深𤣥想微一雙白<lb/>
蝙蝠三度向明飛雖然有兩翅了自無毛衣若非飽石<lb/>
髓那得凌<hi>闕</hi>　偶見歸堪說殊勝不見歸　同前韋洪<lb/>
　欲騐發生洞先開冰雪行窺臨見二翼色素飛無聲<lb/>
狀類白蝙蝠幽感騰化精應知五馬來啟蟄迎春榮露<lb/>
<pb n="KR2n0036_WYG_000-39b"/>
冕闕之久鳴騶還慰情<hi>此亦附題從左方起</hi>
　　東碑南面第一層<lb/>
大唐景龍三年嵗次己酉三月戊午朔十九日景子奉<lb/>
勅令虢州隆興觀主杜太素蒲州丹霞觀監齋吕皓仙<lb/>
京景龍觀大徳曹正一等三人于此泰山岱岳觀建金<lb/>
籙大齋報賽前恩追濟兖等州大徳<graphic n="KR1354" url="https://raw.githubusercontent.com/kanripo/KR-Gaiji/master/images/KR1354.png" mimeType="image/png"/>九人七日七夜<lb/>
轉經行道設河圖大醮更祈後福以申告請七日之中<lb/>
遂呈四瑞白鶴騰輝拂霞莊而矯色黄雲覆彩映巖穴<lb/>
<pb n="KR2n0036_WYG_000-40a"/>
以通光絲雨飛禎家示九年之蓄烏曦抱戴夀延千載<lb/>
之君記時日于青郊勒竒工于翠琰夾佇像一鋪十事<lb/>
二聖本命鎮彩修造<lb/>
户曹盧近觀　縣令張懐貞　主簿韓仁忠<lb/>
　　第二層<lb/>
景雲二年勅<hi>已見前</hi>
開元十九年十一月都大𢎞觀道主張遊霧京景龍觀<lb/>
大徳楊琬建立真君于此修齋三日三夜專當官朝散<lb/>
<pb n="KR2n0036_WYG_000-40b"/>
郎曲阜主簿上官賔登仕郎乾封縣尉王去非瑕丘尉<lb/>
攝此縣盧昊<lb/>
　　第三層<lb/>
嵗六月我皇有意于神仙勅使正議大夫内給事梁思<lb/>
陁寺伯俱𤣥明等與道士任無名于東岳泰山投龍合<lb/>
練寵以紫綍送以紺錢皇皇焉濟濟焉乗傳而來矣都<lb/>
督韋君仰祗帝命逺挹使車爰擇幹明式經構葺朝議<lb/>
郎行功曹葢寡疑宣徳郎行参軍李烈恭行郡命届兹<lb/>
<pb n="KR2n0036_WYG_000-41a"/>
岱嶺因太山之木用近土之人鑿碧巖壘丹竈列星柱<lb/>
亘虹梁匠無宿舂農不下壟嘗未浃日厥功已成棟宇<lb/>
以來莫籌其速乾封主簿趙眘持劇務以應諾總羣事<lb/>
而趨走恪勤匪懈不遑自寜息徒庀工刻詞貞石于時<lb/>
開元八年嵗次庚申七月壬子朔廿日辛未畢此功也<lb/>
　瑕邱尉攝此縣盧昊<lb/>
　　第四層<lb/>
開元廿年二月八日勅使内侍省謁者監胡寂判官掖<lb/>
<pb n="KR2n0036_WYG_000-41b"/>
庭局監作寗君愛　上騎都尉王元徳專知官登仕郎<lb/>
行乾封縣尉王去非　驅使官樂瓌題記<hi>以上從左方</hi>
<hi>起</hi>
淄州刺史王圓山人王昌宇大歴十四年二月廿七日<lb/>
同登泰岳時真君道士卜皓然萬嵗道士郭紫微各攜<lb/>
荼藥相候于廻馬嶺同憇于王母池登臨之興無所不<lb/>
至<hi>已上從右方起</hi>
　　第五層<lb/>
<pb n="KR2n0036_WYG_000-42a"/>
平盧淄青支度判官中大夫檢校尚書工部郎中兼侍<lb/>
御史敬謇　節度押牙中大夫試殿中監馮珣　山人<lb/>
吕滔　文林郎守兖州府岳曹参軍田浩　文林郎任<lb/>
城縣尉髙鍠　朝散大夫行任城縣令權知乾符縣令<lb/>
楊序　節度驅使官朝散郎試光禄寺主簿明幹　唐<lb/>
建中元年二月廿九日同<hi>闕</hi>　岳因訪瑶池故志之<lb/>
　　東側面<lb/>
早春陪勅使麻先生祭岳詩<hi>已見前</hi>
<pb n="KR2n0036_WYG_000-42b"/>
　　西側面<lb/>
五言贈諸法師　宣承郎行博城縣丞公孫杲<lb/>
駕鶴排朱霧乗鸞入紫烟凌晨味潭菊薄暮玩峯蓮玉<lb/>
葉低梁下金飀引窻前嘯傲雲霞際留情鱗羽年<lb/>
　　　西側面各有題名猥雜不録西側面上有一題<lb/>
　　　名云長清董元康權宰奉髙受代將歸同王彦<lb/>
　　　文遊　政和甲午重九日崇道繼至惟此一條<lb/>
　　　是宋人書<lb/>
<pb n="KR2n0036_WYG_000-43a"/>
　　唐李夐詩<lb/>
恒嶽晨望有懐　定州司馬李夐<lb/>
二儀均四序五嶽分九州靈造良難測神功匪易酬恒<lb/>
山北臨岱秀㟧東跨幽澒洞鎮河朔嵳峩冠嵩丘禋祠<lb/>
彰舊典壇廟列平疇古樹侵雲宻飛泉界道流從官叨<lb/>
佐理銜命奉珍饈薦玉申誠效鏘金諒有由郊原照初<lb/>
日林薄委徂秋塞近風聲厲川長霧氣收他鄉饒感激<lb/>
歸望切祈求景福如光願私門當復侯<lb/>
<pb n="KR2n0036_WYG_000-43b"/>
　　　右詩在真定府曲陽縣北嶽廟中廟有唐時大<lb/>
　　　碑五其一韋虚心文陳懐志書行草其一張嘉<lb/>
　　　貞文自書其一鄭子春文崔鐶八分書其一李<lb/>
　　　荃文戴千齡八分書其一劉端文王知新書行<lb/>
　　　草碑隂及兩旁刻字皆滿其上層為積土所葢<lb/>
　　　而余至時倉卒求梯不可得止就下方讀之大<lb/>
　　　率皆真元至天祐十數朝祭岳題名亦有宋人<lb/>
　　　刻字獨此詩在韋碑後文雖不工然子見近代<lb/>
<pb n="KR2n0036_WYG_000-44a"/>
　　　君子搜剔唐人之詩至于無名氏不知何代人<lb/>
　　　之作皆收而附之而此灼然不誤者乃不得與<lb/>
　　　斷簡殘編之列又北嶽廟自大碑之外絶無題<lb/>
　　　詠故特録焉又有宋王禹偁陳彭年韓琦三大<lb/>
　　　碑及白憲書石幢一字皆可觀而稚圭自書逼<lb/>
　　　真顔魯公世人傳其字者罕也<lb/>
　　李克用題名<lb/>
河東節度使檢校太保同中書門下平章事隴西郡王<lb/>
<pb n="KR2n0036_WYG_000-44b"/>
李克用以幽鎮侵擾中山領蕃漢步騎五十萬衆親來<lb/>
救援與易定司空同申祈禱翌日過常山問罪時中和<lb/>
五年二月廿一日克用記易定節度使檢校司空王處<lb/>
存㸔題至三月十七日以幽州請就和斷遂却班師再<lb/>
謁睟容兼申賽謝便取飛狐路却歸河東克用重記<hi>下小</hi>
<hi>字云天㑹十二年七月六日尚書都官員外郎知曲陽縣事髙君陳模刋</hi>
　　　右石刻在北嶽廟中大字甚佳克用沙陀之子<lb/>
　　　不聞工於筆法宣和書譜謂朱梁太祖批答賀<lb/>
<pb n="KR2n0036_WYG_000-45a"/>
　　　表當是筆史所書此亦其類與宋沈括筆談云<lb/>
　　　嶽祠在曲陽祠中多唐人故碑殿前一亭中有<lb/>
　　　李克用題名則知此字當時所刻或毁于靖康<lb/>
　　　之兵火而金天㑹十二年重刻之金石也又存<lb/>
　　　中言北嶽常山今謂之大茂山是也半屬契丹<lb/>
　　　以大茂山分脊為界<lb/>
　　　嶽祠舊在山下石晉之後稍遷近裏今其地謂<lb/>
　　　之神棚却恐未然按碑宋初祠為契丹所焚淳<lb/>
<pb n="KR2n0036_WYG_000-45b"/>
　　　化二年魯遷而唐朝巨碑皆在其中亦非徙至<lb/>
　　　者也王貞遊三闗記云廟貌著于唐不自宋始<lb/>
　　　可信<lb/>
　　宋蘇軾題名<lb/>
蘇軾禱雨嶽祠同李之儀李士龍郭長卿孫敏行<hi>闕</hi>
賈温之<lb/>
　　　右小石刻舊在嶽廟今移縣治賔館又有子瞻<lb/>
　　　書詞歸去來兮一闋清夜無塵一闋九十日春<lb/>
<pb n="KR2n0036_WYG_000-46a"/>
　　　一闋用石二片兩面書之舊在縣西北二里水<lb/>
　　　竇巖今移岳廟皆大字其詞見蘇文忠公集中<lb/>
　　吴越武肅王墻隍廟記<lb/>
重修墻隍神廟兼奏進封崇福侯記<lb/>
若夫㝠陽共理之規人神相賛之道傳于史冊今昔同<lb/>
符切以浙東地號奥區古之越國當舟車輻湊之㑹是<lb/>
江潮衝要之津自隋末移築子墻因遷公署據卧龍之<lb/>
髙阜雉堞穹崇對鏡水之清波風煙爽朗緬惟深固宜<lb/>
<pb n="KR2n0036_WYG_000-46b"/>
叶㝠扶故唐右衛將軍總管龎公諱玉頃握圭符首臨<lb/>
戎政披榛建府吐哺綏民仁施則冬日均和威肅則秋<lb/>
霜布令属牆愛戴黔庶謌謡㝷而罷市興嗟餘芳不冺<lb/>
衆情追仰共立嚴祠鎮百雉之岡巒宰軍民之禍福殿<lb/>
堂隆邃儀衛精嚴式修如在之儀仰託儲靈之䕃往載<lb/>
釁生劉氏妖起羅平予躬禀睿謀恭行天討數年擐甲<lb/>
兩復越墻皆資肸蠁之功以就戡平之業特為重増儀<lb/>
像嚴潔牲牢邇來四野無塵重門罷柝丁夘嵗揚旌東<lb/>
<pb n="KR2n0036_WYG_000-47a"/>
渡廵撫軍民躬奠椒漿日瞻靈像每暢吴風越俗共歌<lb/>
道泰人安昔為兩鎮之疆今作一家之慶遂馳牋表請<lb/>
降崇封所冀朝恩與西使始牧齊標<hi>疑有誤</hi>美稱共秦<lb/>
巒對聳尋蒙天澤果賜允俞頒崇福之嘉名昇五等之<lb/>
尊爵其所奉勅命具列如左<hi>右小字</hi>
勅鎮東軍墻隍神龎玉前朝名將劇郡良材傾<hi>當作頃</hi>因<lb/>
剖竹之辰實有披榛之績剏修府署綏緝<hi>當作輯</hi>吏民豈<lb/>
獨遺愛在人抑亦垂名終古况錢鏐任隆三鎮功顯十<lb/>
<pb n="KR2n0036_WYG_000-47b"/>
臣能求福而不回致效靈而必應願加懿號以表㝠符<lb/>
宜旌岌嶪之功用顯優隆之澤宜賜號崇福侯仍付所<lb/>
司牒至准勅者<hi>右大字</hi>
噫乎人惟神祐神實人依爰自始建金湯肅陳祠宇奠<lb/>
兹中壘三百年來雖享非馨未登列爵今則值子佐國<lb/>
連統藩維啟吴越之雙封為東南之盟主况遇金行符<lb/>
籙梁徳克昌道既泰于君臣澤遂加于幽顯獲申奏薦<lb/>
遽降徽章今則象軸煥新龍綸逺至表勲名于萬代昭<lb/>
<pb n="KR2n0036_WYG_000-48a"/>
靈感于千秋固當永荷皇私長垂幽賛保我藩宣之地<lb/>
遐清災沴之源共泰斯民永安吾土烜矣赫矣永作輝<lb/>
華今當吴越雙封一王理事亦仗土地隂隲㝠力䕶持<lb/>
神既助今日之光榮予亦報幽靈之煥耀但慮炎凉改<lb/>
易星嵗徂遷不記修崇莫源事始聊刋貞石以示後來<lb/>
時大梁開平二年嵗在武辰<hi>闕</hi>　月<hi>闕</hi>　　啟聖匡運<lb/>
同徳功臣淮南鎮海鎮東等軍節度使檢校太師守侍<lb/>
中兼中書令吴越王鏐記<lb/>
<pb n="KR2n0036_WYG_000-48b"/>
　　　右碑在紹興府卧龍山西岡上城隍廟中此碑<lb/>
　　　以城為墻以戊為武問之越人皆茫然莫對錢<lb/>
　　　塘吴任臣博物君子也一日予舉此碑詰之答<lb/>
　　　曰五代史梁本紀註曰梁嘗更戊曰武朱温父<lb/>
　　　名成戊字類成故改之城之改墻亦此故也然<lb/>
　　　本紀言温父名誠非成亦豈歐陽公誤耶　予<lb/>
　　　按舊唐書哀帝紀天祐二年七月勅全忠請鑄<lb/>
　　　河中晉絳諸縣印縣名内有城字並落下如宻<lb/>
<pb n="KR2n0036_WYG_000-49a"/>
　　　鄭絳蒲例单名為文九月勅武成王廟宜改為<lb/>
　　　武明王十月勅改成徳軍曰武順管内藁城<lb/>
　　　縣曰槀平信都曰堯都欒城曰欒氏阜城曰漢<lb/>
　　　阜臨城曰房子避全忠祖父名也十一月勅改<lb/>
　　　路州路城縣曰潞子黎城曰黎亭又勅改河南<lb/>
　　　告城縣曰陽邑蔡州㐮城縣曰苞孚同州韓城<lb/>
　　　縣曰緯元絳州翼城縣曰澮川鄆州郢城縣曰<lb/>
　　　萬安慈州文城縣曰屈邑澤州晉城縣曰髙都<lb/>
<pb n="KR2n0036_WYG_000-49b"/>
　　　陽城縣曰濩澤安州應城縣曰應陽洪州豐城<lb/>
　　　縣曰吴髙又按五代史成徳軍梁初以成音犯<lb/>
　　　廟諱改曰武順其曰音則以二字同音而避之<lb/>
　　　禮所謂嫌名者非誤也又曽子固因跋韓公井<lb/>
　　　記云城改為墻者梁太祖父烈祖名誠當時避<lb/>
　　　之此更可據然因成而改戊甚為迂曲周公謹<lb/>
　　　齊東野語亦云此全無義理又戊本音茂不知<lb/>
　　　何以有武音而鄭樵謂十辰十二日皆為假借<lb/>
<pb n="KR2n0036_WYG_000-50a"/>
　　　甲本戈甲乙本魚膓丙本魚尾丁本蠆尾戊本<lb/>
　　　武已本凡又不知其說何所本也<lb/>
　　　又按城隍二字始見于易爻城復于隍之文說<lb/>
　　　文隍城地也有水曰池無水曰隍而非以為神<lb/>
　　　也禮曰諸侯祭五祀而國門居其一鄭氏以國<lb/>
　　　門為城門則始有祭城之說而非以為一國之<lb/>
　　　主也洪武二年禮官奏城隍之祀莫詳其始唐<lb/>
　　　李陽冰縉雲城隍記謂祀典無之惟吴越有之<lb/>
<pb n="KR2n0036_WYG_000-50b"/>
　　　然成都城隍祠太和中李徳裕所建而張說有<lb/>
　　　祭城隍文韓愈有祭潮州袁州城隍文杜牧有<lb/>
　　　祭黄州城隍文則不獨吴越也蕪湖城隍建于<lb/>
　　　吴赤烏二年北齊慕容儼梁武陵王祀城隍神<lb/>
　　　皆書于史則又不始于唐也予考其所云赤烏<lb/>
　　　年者固不足慿而大約起于南北朝之世至唐<lb/>
　　　末而無地不祀無州不祭又必指一人以當之<lb/>
　　　如吴之春申君永嘉之周苛南昌之灌嬰潤州<lb/>
<pb n="KR2n0036_WYG_000-51a"/>
　　　之紀信而此郡則以為前總管之龎玉地祗人<lb/>
　　　鬼合為一身祀典之不經至斯而極已或曰如<lb/>
　　　子之言則令甲所封為神者非與非人鬼也而<lb/>
　　　可以察人間之善惡與曰奚不可哉在古有之<lb/>
　　　國社里社庶人所得而祭也啟之戦甘曰不用<lb/>
　　　命戮于社而王莽之誓其下曰有不為新室者<lb/>
　　　社鬼記之是固以土神而司生殺之柄者也今<lb/>
　　　之城隍古之社也名異而實同國家之所奉神<lb/>
<pb n="KR2n0036_WYG_000-51b"/>
　　　則馮焉不必其託于人鬼而後能靈爽也予既<lb/>
　　　録此碑封號而慮為後人之諂鬼者助之左證<lb/>
　　　也故并論之<lb/>
　　宋勅碑<lb/>
勅賜昭祐公碑<hi>碑額篆文</hi>
尚書省牒　越州顯寜廟昭祐公<hi>大字</hi>
太常寺狀准尚書省劄子三省同奉聖㫖駐蹕㑹稽今<lb/>
已逾嵗妖祲不作行殿載寜越州城隍廟崇福侯可特<lb/>
<pb n="KR2n0036_WYG_000-52a"/>
賜勅額封公並令太常寺擬定申尚書省依准今降聖<lb/>
㫖指揮欲擬昭祐公伏乞朝廷詳酌指揮施行申聞事<lb/>
　城隍廟崇福侯<hi>右小字</hi>
牒奉勅朕展義東南駐蹕都㑹宫室城郭之必葺殆嵗<lb/>
之周氛祲妖孽之弗興繄神之祐是用錫上公之尊爵<lb/>
加二字之榮名不顯其光庸示無窮之報自今伊始常<lb/>
儲有羨之祥宜特封昭祐公牒至准勅故牒<hi>右大字</hi>
紹興元年五月<hi>闕</hi>　　牒<hi>牒字上有尚書省印</hi>
<pb n="KR2n0036_WYG_000-52b"/>
参知政事張沽<hi>官銜俱在中半截冩起</hi>
尚書右僕射尚書門下省字<lb/>
少傅鎮潼軍節度使判紹興軍府事兼提舉學事兼管<lb/>
内勸農使充兩浙東路安撫使馬步軍都總管信安郡<lb/>
王食邑七千二百尸食實封三千四百户孟忠厚立石<lb/>
　　　右碑在城隍廟中其隂大書曰賜顯寜廟額勅<lb/>
　　　按宋史建炎四年四月癸未帝駐蹕越州五月<lb/>
　　　癸丑以張守参知政事與碑合<lb/>
<pb n="KR2n0036_WYG_000-53a"/>
　　晉祠宋人題名<lb/>
熈寜戊申嵗秋九月十四日范陽盧大雅君美臨川王<lb/>
安禮和甫清源王夲安國同謁晉祠舎均福堂明日如<lb/>
白雲石甕宿明仙又明日遊甘泉開化而歸夲題<hi>夲字</hi>
<hi>从木从十</hi>
太原王安脩世長廣平程易先之安陽蔣畋渭公熈寜<lb/>
癸丑孟夏同遊<lb/>
龍圖閣學士河東經畧安撫使曾布提㸃刑獄朝奉大<lb/>
<pb n="KR2n0036_WYG_000-53b"/>
夫范子諒躬率<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>吏禱雨祠下通判太原軍府事田盛<lb/>
髙復簽書河東節度判官盧訥知陽曲縣馮忱之走馬<lb/>
承受王演檢法官史辯從行元祐丙寅嵗七月十三日<lb/>
訥謹題　刋者任貺<lb/>
開封苗仲淵師顔自湖南提刑移本路政和五年十月<lb/>
晦祗見祠下男丕侍<lb/>
　　宋王安禮題名<lb/>
臨川王安禮赴官太原過謁祠下因與錢塘楊世昌河<lb/>
<pb n="KR2n0036_WYG_000-54a"/>
南張仲咨㑹于泉亭熈寜戊申三月十四日題<lb/>
　　　右題名在太原縣晉祠御書碑隂其碑為晉祠<lb/>
　　　之銘并序唐貞觀二十一年太宗御製并書其<lb/>
　　　文世多有不録獨碑隂字體不一其上右方云<lb/>
　　　司徒太子太師上柱國趙國公臣無忌太子太<lb/>
　　　保上柱國宋國公臣瑀特進太子詹事兼左衛<lb/>
　　　率上柱國英國公臣勣光禄大夫刑部尚書上<lb/>
　　　柱國鄖國公臣張亮禮部尚書上柱國江夏郡<lb/>
<pb n="KR2n0036_WYG_000-54b"/>
　　　王臣道宗太常卿駙馬都尉上柱國安徳郡公<lb/>
　　　臣楊師道正議大夫守中書令太子左庶子兼<lb/>
　　　攝吏部尚書䕶軍臣馬周凡七行則當日題者<lb/>
　　　今世流傳摹拓本無此不為完碑其餘則皆宋<lb/>
　　　人續題錯亂無次其空處又有洪武二年行省<lb/>
　　　参知政事楊憲題而絶無唐人題者以御書之<lb/>
　　　碑不敢擅刻故也今所録者四條<lb/>
　　吕惠卿詩<lb/>
<pb n="KR2n0036_WYG_000-55a"/>
留題興安王廟　資政殿大學士河東路經畧安撫使<lb/>
吕惠卿<lb/>
翦葉疏封意歸禾協濟心遺風因唐逺積徳本周深逝<lb/>
水悲興廢浮雲閱古今祠宫尚翬翼鳴玉漱松隂<lb/>
　　　右小石刻在晉祠祠距府西南四十里懸甕山<lb/>
　　　之麓晉水之所發源後人于此引池結亭架橋<lb/>
　　　其上杯水翳然足為一方之勝其廟負山而東<lb/>
　　　面者晉水之神南面者唐叔之神後晉天福中<lb/>
<pb n="KR2n0036_WYG_000-55b"/>
　　　封唐叔為興安王而宋時又封晉水為顯靈昭<lb/>
　　　濟聖母飾為婦人之像今之人但言聖母而不<lb/>
　　　復知有唐叔為古先有土之君矣故特録此詩<lb/>
　　　亦以此祠自唐御書之外别無文字故也祠前<lb/>
　　　蓮花臺上有鐵人四一紹聖四年一五年造俱<lb/>
　　　完一𢎞治十一年一無年月俱壊因知今人制<lb/>
　　　作不逮古人類如此豈獨文章也哉<lb/>
　　惠明寺碑隂題名<lb/>
<pb n="KR2n0036_WYG_000-56a"/>
普慈王植安陽王孝彦西河文大方臨川王安禮祀神<lb/>
歸憇此辛亥三月十四日<lb/>
　　　太原縣北門外惠明寺塔碑宋元豐八年吕惠<lb/>
　　　卿撰并書其隂下方有此三十一大字餘題尚<lb/>
　　　多不録凡碑文必面在先隂在後此碑元豐八<lb/>
　　　年立為乙丑之嵗而隂所題辛亥反在其前十<lb/>
　　　有四年不可曉也豈非惠卿磨去前人之文而<lb/>
　　　自刻之者與其隂嵗月之猶存則固心勞日拙<lb/>
<pb n="KR2n0036_WYG_000-56b"/>
　　　而亦天理之未盡泯者與夫毁人以自成君子<lb/>
　　　之所深戒而今之名公貴人為此者比比也嗟<lb/>
　　　乎古碑之所以多不存于世其不以此也哉<lb/>
　　霍山中鎮廟宋陳綱詩<lb/>
留題霍山應聖公廟　太常博士知晉州陳綱<lb/>
峻極巍峩勢望䧺層巒叠嶂翠重重為神有感興唐祚<lb/>
作鎮無疆福晉封材産十州資構厦泉分數邑潤耕農<lb/>
幽巖舊榻髙人隠絶頂遺墳古帝蹤欲雨片雲生峭壁<lb/>
<pb n="KR2n0036_WYG_000-57a"/>
未明先日照危峰斷崖當午晴雷震深壑經秋積靄濃<lb/>
樵去每逢遊洞鹿僧禪時見戲潭龍名光祀典傳千載<lb/>
仰祝牲牢致享恭<lb/>
大中祥符五年六月二十五日岢嵐軍判官鄭世卿書<lb/>
　栗再興刻字<lb/>
　　元趙彀詩<lb/>
謁中鎮崇徳應靈王廟詩用宋太常博士陳綱韻<lb/>
凌晨䇿馬趨靈宫縈紆一逕松蘿重兩山對聳忽開豁<lb/>
<pb n="KR2n0036_WYG_000-57b"/>
参差殿閣蒼煙封溪廻路轉得平土雲間雞犬存莊農<lb/>
廟庭喬木巢野鶴沙瀨虎蹄遺新蹤仰觀絶頂倚霄漢<lb/>
陪山劍㦸攅羣峰霏霏嵐光翠欲滴深林緑動春意濃<lb/>
包含元氣蓄雷雨巨壑湛蔚藏神龍天香屡降祈年榖<lb/>
有司時祀宜彌恭<lb/>
至正元年秋奉議大夫太常禮儀院判官趙彀謹書<lb/>
知宫武徳柔立石<lb/>
　　建文碑<lb/>
<pb n="KR2n0036_WYG_000-58a"/>
維建文元年嵗次己卯二月壬寅朔二十二日癸亥皇<lb/>
帝遣序班周敖國子監生袁綱致祭于中鎮霍山之神<lb/>
曰予荷昊天祐命承皇祖丕緒正大寳位統率神人乃<lb/>
正月壬午祗祭上帝于南郊山川百神既與奠享尚以<lb/>
未能特脩祀事于祠下為憾是用遣官奉香幣牲醴致<lb/>
祭維神以靈峻之徳作鎮中土時出雲雨協相兆民以<lb/>
稱予懐柔之意焉尚饗<hi>後列陪祭官霍州知州等官及</hi>
<hi>執事生員吏典姓名</hi>
<pb n="KR2n0036_WYG_000-58b"/>
　　　右小石刻一通在霍山中鎮廟西壁上予行天<lb/>
　　　下見洪武永樂以來祭告岳瀆之文及它碑記<lb/>
　　　甚多獨未有建文年者意其在位日淺又或文<lb/>
　　　皇御宇之日而臣下之獻䛕者從而剷去之也<lb/>
　　　乃此文雜于數十百碑之中而字畫完好無缺<lb/>
　　　故亟録之後之君子每痛國史不存建文一代<lb/>
　　　事蹟無從考證若使通雅之士歴深山窮谷而<lb/>
　　　求之如此碑者世間或尚有一二不止霍山廟<lb/>
<pb n="KR2n0036_WYG_000-59a"/>
　　　也不猶愈于羅永菴之詩程濟史彬之録偽撰<lb/>
　　　而無稽者乎因并書之以告後人之能信古者<lb/>
　　大周無上孝明髙皇后碑銘并序<lb/>
臣竊聞二儀合徳中黄承太紫之庭兩曜齊明玉兎儷<lb/>
金烏之象是以九霄髙暎星躔乗婺女之精十野傍<lb/>
羅<hi>當作旁羅</hi>媯水叶娥皇之徳亦有西陵美族<hi>闕</hi>　軒帝之<lb/>
宫南土嘉媒入娉夏王之幄其後太任端一即創文基<lb/>
太姒勤勞還開武運故知皇三事業咸資坤徳之功帝<lb/>
<pb n="KR2n0036_WYG_000-59b"/>
五風謡必藉隂靈之化無上孝明髙皇后𢎞農仙掌<hi>闕</hi>
　出自有周盖唐叔虞之後<hi>闕</hi>原夫赤烏流火丹雀銜<lb/>
書乍開夢梓之祥旋茂翦桐之業自唐郊徙邑晉野裁<lb/>
封即胙土而承家啟禎符而得姓周則志為大將承九<lb/>
代之餘資秦則欵為上卿居七城之重任豈直<hi>闕</hi>　丹<lb/>
轂金莩舄奕於都畿四代白環玉緒蝉聫於海縣子雲<lb/>
博識吐鳳摛詞伯起髙材銜鱣襲祉誕<hi>闕</hi>不墜降靈相<lb/>
属神基與紫微争髙仙派共黄河俱逺所以<hi>闕</hi>隆鍾鼎<lb/>
<pb n="KR2n0036_WYG_000-60a"/>
<hi>闕</hi>積衣冠五公則異代相傳八子則殊時閒出詳諸<hi>闕</hi>
　可略而言曽祖諱定後魏都督歴新興太原二郡太<lb/>
守并州刺史晉昌穆侯宏材卓犖峻局深沉丹山有象<lb/>
<hi>闕</hi>之彩緑<hi>闕</hi>見遺風之步褰帷按俗風行馭竹之郊露<lb/>
冕臨<hi>闕</hi>化偃焚林之阜豈直鄧攸罷郡深歎雞鳴劉寵<lb/>
辭官方憂犬吠祖諱紹後魏征西將軍金紫光禄大夫<lb/>
兼通直散騎常侍驃騎大將軍周開府儀同三司封儻<lb/>
城郡公鄜幽燕三州刺史贈使持節大將軍成文扶鄧<lb/>
<pb n="KR2n0036_WYG_000-60b"/>
洮五州諸軍事成州刺史諡曰信聲飛漸陸響逸鳴臯<lb/>
器重南金材横東箭謀深八陣勇冠三軍既隆投石之<lb/>
勲果踐銜珠之秩加以金龜結紐銅虎<hi>虎字再見末筆俱短篪字號字</hi>
<hi>亦然</hi>分符轉扇揚風停車待雨童兒結要無欺一<hi>闕</hi>　之<lb/>
期親友論刑自得二<hi>闕</hi>　之詠父鄭恭王諱達周内史<lb/>
中大夫隋開府儀同三司黄門内史吏部刑部二侍郎<lb/>
尚書左右丞趙鄯二州刺史工部吏部二尚書納言營<lb/>
東都大監將作大匠武衞將軍左光禄大夫遂寜恭公<lb/>
<pb n="KR2n0036_WYG_000-61a"/>
贈吏部尚書唐贈尚書左僕射垂拱二年封鄭王食邑<lb/>
一萬户依舊諡曰恭即雍州牧司徒觀徳王之季弟也<lb/>
量包江海氣逸烟霄文則吕氏春秋武則孫吴兵法箕<lb/>
裘代襲鏘鏘萬石之君禮樂基身翼翼千金之子鸞迴<lb/>
玉札雁落琱弓激水張鱗遥浮渤澥摶風理翰直上扶<lb/>
揺累踐崇階頻昇顯秩腰鞬北闕位總貔貅曳履南宫<lb/>
聲髙鵷鷺貂冠入侍氣應連珠隼斾分班榮参執玉加<lb/>
以累仁鍾祉積徳延祥四履開封寵及九泉之路千乗<lb/>
<pb n="KR2n0036_WYG_000-61b"/>
<hi>闕</hi>禮恩覃萬古之前棠棣相輝鶺鳹交映劉家兩驥譽<lb/>
滿寰中荀氏八龍名髙海内通門向術冠盖成隂甲第<lb/>
當衢歌鐘就列伏惟無上孝明髙皇后資靈<hi>闕</hi>魄毓粹<lb/>
<hi>闕</hi>宫承茂祉於瑶筐降仙儀于金屋聲馳卝<hi>當作丱</hi>嵗潜<lb/>
流夢<hi>闕</hi>之祥譽表笄<hi>闕/</hi>暗積捫<hi>闕</hi>之貺蘭襟散馥蕙問<lb/>
揚翹懿則重于邦家柔儀冠於今昔忠圖孝範援翠竹<lb/>
而凌霜媛徳婉容引青松而冒雪禮枝含秀藻七誡於<lb/>
情田行葉分芳籠九師于性府徽猷内湛韶姿外發懸<lb/>
<pb n="KR2n0036_WYG_000-62a"/>
明鏡于積水之間振青飊于長松之上貞規漢逺亮節<lb/>
秋髙翠樓紅<hi>闕</hi>從來未重龍梭鳳杼本自多輕簡素鄙<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>繡之工静黙尚韋編之道明詩習禮豈惟秋菊之銘<lb/>
閱史披圖寜止春椒之頌學標天縱開道徳之清闗業<lb/>
契生知入文章之妙境曾於方寸具冩千言總遊霧於<lb/>
毫端窮偃波于筆杪芝英雲氣入魏帳而分輝龍爪魚<lb/>
形映張池而散彩甞題一簡宻記貞心置以緘縢藏之<lb/>
屋壁云當使惡無聞於九族善有布于四方指此立身<lb/>
<pb n="KR2n0036_WYG_000-62b"/>
期之必遂後因修宅匠者得之恭王見而歎曰此隆家<lb/>
之女矣昔者書堂欲壊唯聞絲竹之音劍匣將開空覩<lb/>
蛟龍之氣未有仁心暗徹睿徳㝠通横宇宙而無違滿<lb/>
乾坤而自應若乃行該<hi>闕</hi>義孝極<hi>闕</hi>經親枕席而忘疲<lb/>
候晨昏而靡倦及乎風枝不静露蓼含哀<hi>闕</hi>厚<hi>闕</hi>而無<lb/>
追仰曽穹而莫報思欲託三乗之妙果慿五演之𤣥宗<lb/>
永奉嚴親長栖雅志昔隋季䘮亂海内沸騰伏鼈垂<hi>闕</hi>
風塵暗起羣龍戰野旗皷潜張白騎于是争驅青犢由<lb/>
<pb n="KR2n0036_WYG_000-63a"/>
之競擾蚩尤則餐沙食石項羽則索鐵申鈎赤眉探盆<lb/>
子之籌黄巾聚<hi>闕</hi>師之米夫三才合契惟神膺大寳之<lb/>
名大位乗時惟<hi>闕</hi>運洪鑪之徳唐髙祖神堯皇帝材雄<lb/>
鵲起業峻龍飛用丹扆而寜<hi>闕</hi>將朱旗而撥亂<hi>闕</hi>綱既<lb/>
紐竟牧龍鳯之圖<hi>闕</hi>角咸清遂翦豺狼之毒無上孝明<lb/>
髙皇帝觀時有作應運而生先知赤伏之言預識黄<hi>闕</hi>
之兆功深坐樹績茂披荆負伊鼎而陳謀入張幃而建<lb/>
䇿龍鈐獨運當赤<hi>闕</hi>之三千獸節長驅偶皇<hi>闕</hi>之百六<lb/>
<pb n="KR2n0036_WYG_000-63b"/>
息崑山之巨燎並藉中權定滄海之横流咸資上䇿志<lb/>
同魚水契若鹽梅如魏武之得荀攸似漢光之逢鄧禹<lb/>
雖英圖盛烈昭鶴鼎於髙門而閫則嬪風闕魚軒於中<lb/>
饋髙祖神堯皇帝位膺元首任切股肱利涉大川寄隆<lb/>
舟檝式崇勲舊為結潘楊酬功草昧之時賞効雲雷之<lb/>
<hi>闕</hi>髙后以孝誠純至雅操虚沖拒縟禮於移闕誓閑襟<lb/>
於<hi>闕</hi>縣六塵不染孤標水上之花四諦方披獨晤<hi>闕</hi>中<lb/>
之<hi>闕</hi>洎乎鳳凰開繇猶堅匪席之心烏鵲成橋果廹如<lb/>
<pb n="KR2n0036_WYG_000-64a"/>
綸之命於是使桂陽公主為婚主禮聘所須並令官給<lb/>
既而三<hi>闕</hi>叶兆百兩邀歡與松蘿而比茂諧瑟琴而流<lb/>
響風閨少女襲蘭蕙而馳芬月幌仙娥韻珩璜而動步<lb/>
光生綺殿比桃李而増鮮影發春樓視雲霞而掩色八<lb/>
紘欽其雅躅四海挹其鴻徽猶羽翼之宗鸞鳳風雲之<lb/>
隨龍虎者矣廟見斯畢即拜應<hi>闕</hi>夫<hi>闕</hi>從班例也于是<lb/>
帝圖肇建王業<hi>闕</hi>基三户亡秦覺風塵之始定四門闢<lb/>
舜識雷雨之將調<hi>闕</hi>無鬭<hi>闕/</hi>之妖<hi>闕</hi>息崩山之禍主上<lb/>
<pb n="KR2n0036_WYG_000-64b"/>
方勤庶政属想羣黎將貽共理之憂式廣求賢之務無<lb/>
上孝明髙皇帝以勲兼竹帛義重金蘭備歴文武超昇<lb/>
内外三踐八元之位四臨九伯之途中臺飛署劔之榮<lb/>
南服總班條之任髙后以業光圖史道叶塤篪欲啟神<lb/>
明實資隂助是以<hi>闕</hi>　　海令未發而風移化穆荆衡<lb/>
澤將流而<hi>闕</hi>悦呼鷹臺下尚隔去思抵鵲巖前始歌來<lb/>
晚俄而髙祖晏駕瞻脫屣而無留太祖崩號奉遺弓而<lb/>
積慕沉綿遽軫終無就<hi>闕</hi>之期痼疾遄淹忽切乗<hi>闕</hi>之<lb/>
<pb n="KR2n0036_WYG_000-65a"/>
釁髙后哀深杞堞誓切柏舟悲一劍之先沉怨雙桐之<lb/>
半死昔時寳鏡愴對孤鸞舊日瑶琴悲聞獨鶴銜寃茹<lb/>
痛撫繐帳而増號弔影傷魂踐霜閨而凝慕方祈净業<lb/>
敬託良縁慿慧炬於幽途艤慈舟於覺海于是心持寳<lb/>
偈手寫金言字落貫花詞分半<hi>闕</hi>龍藏豈及象負難勝<lb/>
將佛日而長懸共慈燈而不滅及龍旌首次<graphic n="KR1849" url="https://raw.githubusercontent.com/kanripo/KR-Gaiji/master/images/KR1849.png" mimeType="image/png"/>紼遵途<lb/>
永惟慿附之誠願託丘榛之側方冀鵷棲梓樹丘接埏<lb/>
庭鶴舞松枝傍<hi>當作旁</hi>依𡑞路特以<hi>闕/</hi>上<hi>闕</hi>居膝下愛切<lb/>
<pb n="KR2n0036_WYG_000-65b"/>
掌中理藉劬勞方資顧復宣和諭善屢積葭灰<hi>闕</hi>就<hi>闕</hi>
　　頻移柘火至永徽六<hi>闕</hi>　上母儀萬<hi>闕</hi>　位六宫<lb/>
將開練<hi>當作鍊</hi>石之基乃遂頽沙之祉大帝以西京命賞<lb/>
平原之秩未𢎞東漢崇恩新野之封猶褊於是廣流𤣥<lb/>
霈大啟黄扉稽石窌之遺塵裂寳符之<hi>闕</hi>　即以其<hi>闕</hi>
十一闕册拜代闕夫<hi>闕</hi>食湯沐邑一千户品<hi>闕</hi>第一位<lb/>
在王公母妻之上魚軒水<hi>闕</hi>颺輕影于龍池翬服霞明<lb/>
下鮮文於鳳掖榮由徳被位匪恩昇驟應嘉名徙昭洪<lb/>
<pb n="KR2n0036_WYG_000-66a"/>
澤以顯慶五<hi>闕</hi>十<hi>闕/</hi>轉拜榮<hi>闕/</hi>夫<hi>闕/</hi>尋改封鄼<hi>闕/</hi>夫<hi>闕</hi>
自家疏槐里門荷椒庭累沐殊輝頻移茂典南鄰夜<hi>闕</hi>
奏鐘磬于髙臺北里晨通列笙竽于廣榭門有攝珠之<lb/>
客家豐饌玉之㕑恒處逸而思勞每將昇而必降緑墀<lb/>
青鎖特忿王根火布金蛇深非梁冀謙撝之美萬國仰<lb/>
而知勤端潔之風九圍欽而取則智周寰宇識洞古今<lb/>
思所以匡<hi>闕</hi>庇<hi>闕</hi>濟時軌物嘉謨讜説屢發於神襟厚<lb/>
利豐功頻彰于帝念奏便削藁<hi>闕</hi>莫能知每以孔光祕<lb/>
<pb n="KR2n0036_WYG_000-66b"/>
言合為<hi>闕</hi>之道山濤宻啓得事宜之要可久可大置黔<lb/>
首於生成惟幾惟深頓蒼元於覆冒至若縁情體物属<lb/>
事比辭取之以義方先之以風化清詞海富縟藻雲繁<lb/>
凡所著述皆成典訓其動也方其静也直其恩也若春<lb/>
雨之流津其威也若秋霜之應節接上以禮逮下以仁<lb/>
君子懐其徳小人懐其惠<hi>闕</hi>機獨轉靈臺迥燭虚鑒與<lb/>
日月齊明神理共隂陽比奥洋洋乎不可得而稱也既<lb/>
而離宫霧闢遥横<hi>闕</hi>乳之山别館雲開上戴<hi>闕</hi>眉之宿<lb/>
<pb n="KR2n0036_WYG_000-67a"/>
甘泉避暑方陪萬乗之遊景福追凉更扈六龍之駕不<lb/>
謂災纒霧露疢積膏育丹扆凝慈召名醫而接軫紫霄<lb/>
流渥下珍藥而相望玉釡徒煎竟乏長生之術金丹莫<lb/>
就終無駐夀之期咸亨元<hi>闕</hi>八<hi>闕/</hi>二<hi>闕</hi>崩于九成宫之<lb/>
山第春秋九十有二<hi>闕</hi>上以身躋霄極禮闕晨昏戀隔<lb/>
九重望長筵而下泣心馳五起瞻厚褥而銜悲大帝慮<lb/>
不勝哀祕兹凶問苴筵欲對仍流不次之恩葈服将臨<lb/>
更下非常之澤仍改封衞<hi>闕</hi>夫<hi>闕/</hi>以諭<hi>闕</hi>上之憂懸也<lb/>
<pb n="KR2n0036_WYG_000-67b"/>
后疾將大漸<hi>闕</hi>落髙舂雅志無昬神情不撓影隨燈滅<lb/>
自此長辭魂逐香銷終無暫反以為合葬非古禮貴從<lb/>
宜將追罔極之慈願在先塋之側<hi>闕</hi>上奉遵遺㫖無忝<lb/>
徽音割同穴之芳規就循陔之懿躅即以其<hi>闕</hi>庚午閏<lb/>
九<hi>闕</hi>辛丑朔廿一<hi>闕</hi>辛酉遷座于雍州咸陽縣之洪瀆<lb/>
原鄭恭王舊塋之左禮也爾其郊原坱<hi>闕</hi>林薄阡眠秦<lb/>
<hi>闕</hi>闗河迥接寳雞之野漢家墳壠平依金狄之川松檟<lb/>
森沈何<hi>闕</hi>鳥住風煙蕭索幾代<hi>闕/</hi>亡於是凝恨九<hi>闕</hi>廢<lb/>
<pb n="KR2n0036_WYG_000-68a"/>
朝三<hi>闕</hi>空山露泣痛結飛行曠野雲愁悲纒草樹乃下<lb/>
制贈魯<hi>闕</hi>太夫<hi>闕</hi>諡曰忠烈仍令司刑太常伯盧承慶<lb/>
攝同文<hi>闕</hi>卿充監䕶大使右肅機皇甫公義等為副賜<lb/>
東園祕器每事官供務從優厚仍令西臺侍郎道<hi>闕</hi>公<lb/>
戴至徳持節弔祭京官文武九品已上及諸親命婦並<lb/>
赴宅弔哭仍送至渭橋葬事並依王禮給班劔四十<hi>闕</hi>
羽葆皷吹儀仗送至墓所往還官為立碑親紆御札<hi>闕</hi>
上因心轉切錫類方𢎞希申莫大之懐冀展飾終之請<lb/>
<pb n="KR2n0036_WYG_000-68b"/>
烏墳欲列思增茅土之儀鶴隴將崇願廣山河之誓遂<lb/>
得五雲飛彩墜仙液於松塋十<hi>闕</hi>廻光被曾輝于蒿里<lb/>
乃下制贈太原郡王妃餘如故所司備禮冊命太常親<lb/>
御横門開軒悲哭紫宸哀痛黄屋凄凉<hi>闕</hi>　為之寢光<lb/>
煙雲由其輟色<hi>闕</hi>上以幽明永隔屺岵長辭終無再見<lb/>
之因鎮結千秋之恨奔曦已逺薦霜堇而無<hi>闕</hi>逝水難<lb/>
追饋冰魚而未<hi>闕</hi>又以嚴規早墜逺卜厝於鄉墳慈䕃<lb/>
重傾近陪親于京壠陵塋𦕈隔長懸兩<hi>闕</hi>之悲闗塞遥<lb/>
<pb n="KR2n0036_WYG_000-69a"/>
分每切百身之痛遂命大使備法物自昊陵迎魂歸于<lb/>
順陵焉遊冠逺降墜舄遥遷方移沛邑之魂更啟橋山<lb/>
之域白雲朝起乍伴龍輴明<hi>闕</hi>宵懸時低<graphic n="KR1849" url="https://raw.githubusercontent.com/kanripo/KR-Gaiji/master/images/KR1849.png" mimeType="image/png"/>衛文明元<lb/>
<hi>闕</hi>　上臨朝其年九<hi>闕</hi>追尊先妃曰魏王妃食邑一萬<lb/>
户實封加滿五千户改咸陽園寢曰順義陵大名<hi>闕</hi>啟<lb/>
奥壌<hi>闕</hi>分古樹捎雲近對黑龍之水荒墳映<hi>闕/</hi>傍<hi>當作旁</hi>
鄰丹鳳之城徽號既崇園陵<hi>闕</hi>廣屬以圖書河洛龜負<lb/>
鳳銜窻闥方圓雲攅霧矯合宫重屋既布政而嚴禋玉<lb/>
<pb n="KR2n0036_WYG_000-69b"/>
輦金輿且廵河而拜洛永昌元年追尊先妃曰忠孝太<lb/>
后既而謳歌允集獄訟知歸<hi>闕</hi>垂革命之符<hi>闕</hi>涌受終<lb/>
之籙元珪錫禹還逢揖譲之<hi>闕</hi>黒玉歸商即啟休明之<lb/>
運九莖仙草依漢殿而抽芳五色祥雲繞軒營而布彩<lb/>
下從民望上應天心乗寳位於通三建瑶圖于得一黄<lb/>
琮蒼璧祀地郊天複廟重檐宗文祖武鴻名肇創光鳳<lb/>
閫於幽泉茂禮將加飾鸞闈於長夜<hi>闕</hi>　元<hi>闕</hi>追尊曰<lb/>
孝明髙皇后陵曰順陵復以祥分貝葉瑞演龍花金容<lb/>
<pb n="KR2n0036_WYG_000-70a"/>
開十<hi>闕</hi>之圖玉相告三空之䜟龍軒黯黯俄為兠率之<lb/>
宫鳳闕岧岧忽似須彌之座金輪既轉玉鏡方懸式詮<lb/>
無上之文<hi>闕</hi>顯崇親之義長夀二<hi>闕</hi>后位之上又加無<lb/>
上兩字尋又下制改順陵曰望鳳臺東京故事西漢遺<lb/>
塵封樹空存追崇未廣豈若宸襟鎮結長懐露序之哀<lb/>
睿念恒纒水積霜旻之慕遥瞻鳳野式建嘉名逺望鶉<lb/>
郊長懸美稱且夫功成翼賛尚畫雲臺勣擅勲庸猶題<lb/>
麟閣况乎倪<hi>闕</hi>茂徳貫<hi>闕</hi>殊禎垂母則於寰區導嬪風<lb/>
<pb n="KR2n0036_WYG_000-70b"/>
于邦甸豈可使炎凉暗積陵谷潜移唯栽舞鶴之松不<lb/>
刻盤龍之石<hi>闕</hi>上凝懐萬化長想千齡恐<hi>闕</hi>軸之西廻<lb/>
懼二闗之北轉方圖琬琰式降絲綸永嗟仙鶴之歌用<lb/>
固靈龜之卜微<hi>闕</hi>攀輝<hi>闕/</hi>樹沐潤<hi>闕</hi>潢榮忝緑車職兼<lb/>
青史奉先追逺恒積慕於丹誠相質披文忽承恩于紫<lb/>
誥是用恭抽弱思敬述洪猷屑瓦徒勤生金媿妙揮毫<lb/>
奪魄陳萬一而寜窮伏紙驚魂辭再三而不獲逡巡拜<lb/>
首乃作詞云<lb/>
<pb n="KR2n0036_WYG_000-71a"/>
邈矣上古悠哉厥<hi>闕</hi>　廻紫府<hi>闕/</hi>轉黄輿隂陽蕩薄<hi>闕</hi>
　居諸靈龜負䜟寳鳳銜書<hi>其一</hi>大位既陳三才乃立帝<lb/>
皇欎起后妃更襲蛟電遥凝虹<hi>闕</hi>下入渭涘疏派塗山<lb/>
是葺<hi>其二</hi>明明髙后奕奕輝光白環代欎丹轂家昌靈基<lb/>
嶽峻曽派河長捫<hi>闕</hi>集祉浴<hi>闕/</hi>開祥<hi>其三</hi>爰自生育早彰<lb/>
尊貴<hi>闕</hi>出<hi>闕</hi>流青龍翠氣金屋是貯玉衣方萃燕卵非<lb/>
竒雞珠寜異<hi>其四</hi>芝蘭吐葉桃李開花黄雲白氣夜<hi>闕</hi>朝<lb/>
霞賢明自負仁孝無加曾霄降藥祕篋飛沙<hi>其五</hi>聰晤<hi>闕</hi>
<pb n="KR2n0036_WYG_000-71b"/>
資惠才神與河漢靈匹瀟湘帝女筆動鸞廻絃調鹤儛<lb/>
滌想金<hi>闕</hi>　心寳聚<hi>其/六</hi>仙容婉婉艷質峩峩<hi>闕</hi>妃恥出<lb/>
<hi>闕</hi>媛羞過椒花入頌柳絮縈歌詞峰秀嶽學海馳波<hi>其七</hi>
魴鯉成詩鳳凰開兆琴瑟既合室家斯紹兩鶴齊飛雙<lb/>
龍並繞徳行方肅言容是<hi>闕其  八</hi>九圍母則六合嬪風恩<lb/>
留海内化被區中銀鐶曉上金闕　　祥開梓闕位冠<lb/>
椒宫<hi>其九</hi>習禮明詩披圖閱史漢朝馬鄧周<hi>闕/</hi>姙<hi>當作任</hi>姒隂<lb/>
化聿宣坤儀<hi>闕</hi>理貫<hi>闕/</hi>騰瑞驚雷送祉<hi>其十</hi>髙舂忽墜上<lb/>
<pb n="KR2n0036_WYG_000-72a"/>
夀俄褰<hi>當作騫</hi>金丹不熟玉釡徒煎黄泉九<hi>闕/</hi>白<hi>闕/</hi>三<hi>闕</hi>
六宫恨積萬<hi>闕</hi>哀纒<hi>其一/十一</hi>寂寞丘隴凄涼原隰畢<hi>闕</hi>難<lb/>
追終<hi>闕</hi>靡及薤露晨<hi>闕</hi>　　　急伏紙銜悲揮毫灑泣<lb/>
怨<hi>闕</hi>賢之同盡感昏明之遞襲紀盛徳于豐碑冀神猷<lb/>
兮永立<hi>其一十二</hi>
長安二<hi>闕</hi>嵗次壬寅金<hi>闕/</hi>　己巳木朔五<hi>闕/</hi>癸酉金<hi>闕</hi>
建<lb/>
　　　右武后革命時所立順陵碑首曰大周無上孝<lb/>
<pb n="KR2n0036_WYG_000-72b"/>
　　　明髙皇后碑銘并序特進太子賔客監修國史<lb/>
　　　上柱國梁王武三思奉勅撰太子左奉裕率兼<lb/>
　　　檢校安北大都䕶相王　旦奉勅書<lb/>
　　唐顔真卿蔡州書<lb/>
真卿奉命來此事期未竟止縁忠勤無有旋意然中心<lb/>
恨恨始終不改游于波濤宜得斯報千百年間察真卿<lb/>
心者見此一事知我是行亦足達於時命耳　人心無<lb/>
路見時事只天知<lb/>
<pb n="KR2n0036_WYG_000-73a"/>
　　　右唐顔魯公書一通并畫像有題于書之上像<lb/>
　　　之下者曰觀此筆蹟不顯嵗月以事實攷之葢<lb/>
　　　使李希烈時也希烈以建中元年陷汝州盧杞<lb/>
　　　建議遣公奉使至正元元年八月丙戌公不幸<lb/>
　　　遇害困躓賊庭者逾二十年刃加于頸而色不變<lb/>
　　　度無還期誓不易節葢書此以自表云重既摹<lb/>
　　　公之像於蒲繪而祠之又訪得此石本狀貌老<lb/>
　　　矣公以乾元元年自同徙蒲至奉使時垂三十<lb/>
<pb n="KR2n0036_WYG_000-73b"/>
　　　年氣節不衰而狀貌非昔也乃刻石而寘之祠<lb/>
　　　室俾觀者有考焉靖康元年七月壬申朝散郎<lb/>
　　　祕閣修撰知同州軍州事唐重書<lb/>
　　唐褒封四子敕<lb/>
勅門下昊穹眷命烈祖降靈休昭之儀存乎記典莊子<lb/>
列子文子庚桑子列在真仙體兹虚白師𤣥元之聖敎<lb/>
𢎞大道於人寰觀其微言究極精義比夫諸子諒絶等<lb/>
夷其莊子宜依舊號曰南華真人列子號曰沖虚真人<lb/>
<pb n="KR2n0036_WYG_000-74a"/>
文子號曰通𤣥真人庚桑子號曰洞靈真人其四子所<lb/>
著書並隨號稱為真經宣布中外咸使聞知<lb/>
天寳元年二月廿日<lb/>
　　宋頒於莊子牒<lb/>
中書門下<hi>闕</hi>牒<hi>闕</hi>　　　莊子并釋文<lb/>
牒奉勅莊叟𤣥言理歸於沖漠郭象為註義造於精微<lb/>
既廣𤣥風實資至治朕仰崇大道俯勸烝民言念此書<lb/>
盛行於世尚多踳駮已命校讎將永煥於縑緗宜特滋<lb/>
<pb n="KR2n0036_WYG_000-74b"/>
於雕篆牒至准敕故牒<lb/>
景徳三年八月五日<lb/>
右諫議大夫参知政事趙<lb/>
兵部侍郎参知政事馮<lb/>
工部尚書平章事王<lb/>
　　　唐李肇國史補曰天寳中天下屢言聖祖見因<lb/>
　　　以四子列學官故有偽為庚桑子者其辭鄙俚<lb/>
　　　非聖賢書<lb/>
<pb n="KR2n0036_WYG_000-75a"/>
　　劉汾詩<lb/>
𤣥談宻授函闗吏萬古終南一草樓陵谷依然人世換<lb/>
冷烟叢栢卧青牛　劉汾<lb/>
　　　右説經臺之左有碑前為老子函谷度闗圖元<lb/>
　　　大徳庚子刻後為希聲堂碑八分書延祐二年<lb/>
　　　朱象先撰而此詩則在碑之左旁亦八分書不<lb/>
　　　著年月詳其風致當為元人之作草樓之前傳<lb/>
　　　有老子繫牛栢後人琢二石牛置其下故末句<lb/>
<pb n="KR2n0036_WYG_000-75b"/>
　　　云然<lb/>
　　永夀王詩<lb/>
隠隠樓臺雲外重一溪活水過仙宫上師已化青牛老<lb/>
萬木驚秋墜晚風<lb/>
正徳己夘仲秋下旬九日予蒙聖上准奏容浴温<lb/>
泉便道樓觀既出乃登說經臺但見白鶴飛空蒼<lb/>
松夾道予喜不勝又覩欽差鎮陜劉内輔公佳製不<lb/>
揣僣鄙强和一絶以發一時之興耳永夀王題并書<lb/>
<pb n="KR2n0036_WYG_000-76a"/>
<hi>後有印文曰永夀王章</hi>
　　漢曹全碑<lb/>
君諱全字景完敦煌效穀人也其先葢周之胄武王秉<lb/>
乾之機剪伐殷商既定爾勲福禄攸同封弟叔振鐸于<lb/>
曹國因氏焉秦漢之際曹参夾輔王室世宗廓土斥境<lb/>
子孫遷于雍州之郊分止右扶風或在安定或處武都<lb/>
或家隴西或居燉煌枝分葉布所在為雄君髙祖父敏<lb/>
舉孝廉武威長史巴郡朐忍令張掖居延都尉曾祖父<lb/>
<pb n="KR2n0036_WYG_000-76b"/>
述孝廉謁者金城長史夏陽令蜀郡西部都尉祖父鳳<lb/>
孝廉張掖属國都尉丞右扶風隃麋侯相金城西部都<lb/>
尉北地太守父琫少貫名州郡不幸早世是以位不副<lb/>
徳君童齔好學甄極毖緯無文不綜賢孝之性根生於<lb/>
心收養季祖母供事繼母先意承志存亡之敬禮無遺<lb/>
闕是以鄉人為之諺曰重親致歡曹景完易世載徳不<lb/>
隕其名及其從政清擬夷齊直慕史魚歴郡右職上計<lb/>
掾史仍辟涼州常為治中别駕紀綱萬里朱紫不謬出<lb/>
<pb n="KR2n0036_WYG_000-77a"/>
典諸郡弹枉糾邪貪暴洗心同僚服徳逺近惮威建寕<lb/>
二年舉孝廉除郎中拜西域戊部司馬時疏勒國王和<lb/>
徳弑父簒位不供職貢君興師征討有吮膿之仁分醪<lb/>
之惠攻城野戦謀若涌泉威牟諸賁和徳面縳歸死還<lb/>
師振旅諸國禮遺且二百萬悉以簿官遷右扶風槐里<lb/>
令遭同産弟憂棄官續遇禁罔潜隠家巷七年光和六<lb/>
年復舉孝廉七年三月除郎中拜酒泉禄福長訞賊張<lb/>
角起兵幽冀兖豫荆揚同時並動而縣民郭家等復造<lb/>
<pb n="KR2n0036_WYG_000-77b"/>
逆亂燔燒城寺萬民騷擾人懐不安三郡告急羽檄仍<lb/>
至于時聖主諮諏羣僚咸曰君哉轉拜郃陽令收合餘<lb/>
燼芟夷殘迸絶其本根遴訪故老商量儁艾王敞王畢<lb/>
等恤民之要存慰髙年撫育鰥寡以家錢糴米粟賜癃<lb/>
盲大女挑婓等合匕首藥神明膏親至離亭部吏王宰<lb/>
程横等賦與有疾者咸蒙瘳快惠政之流甚于置郵百<lb/>
姓襁負反者如雲戢治廧屋市肆列陳風雨時節嵗獲<lb/>
豐年農夫織婦百工戴恩縣前以河平元年遭白茅谷<lb/>
<pb n="KR2n0036_WYG_000-78a"/>
水灾害退於戌亥之間興造城郭是後舊姓及脩身之<lb/>
士官位不登君乃閔縉紳之徒不濟開南寺門承望華<lb/>
嶽鄉明而治庶使學者李儒欒規程寅等各獲人爵之<lb/>
報廓廣聴事官舎廷曹廊閣升降揖譲朝覲之階費不<lb/>
出民役不干時門下掾王敞録事掾王畢主簿王歴<lb/>
户曹掾秦尚功曹史王顓等嘉慕奚斯考甫之美乃共<lb/>
刋石紀功其辭曰<lb/>
懿明后徳義章貢王庭征鬼方威布列安殊荒還師旅<lb/>
<pb n="KR2n0036_WYG_000-78b"/>
臨槐里感孔懐赴䘮紀嗟逆賊燔城市特受命理殘圯<lb/>
芟不臣寜黔首繕官寺開南門闕嵳峩望華山鄉明治<lb/>
惠沾渥吏樂政人給足君髙升極鼎足<lb/>
中平二年十月丙辰造<lb/>
　　宋神宗詩<lb/>
賜彦博<hi>彦字上用御書之寳</hi>
四紀忠勞著三朝聞望隆享兹難老祉報在不言功富<lb/>
矣勲彌大居焉貌甚冲西都舊士女白首<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瞻公<lb/>
<pb n="KR2n0036_WYG_000-79a"/>
　　文潞公記<lb/>
御賜詩記<lb/>
元豐三年季秋皇帝行大饗之禮於明堂臣方守魏<lb/>
被召侍祠大禮慶成後四日特蒙制恩進位太尉保<lb/>
釐洛郊臣犬馬之年七十有五前此累年章十數<lb/>
上以求致仕聖慈俯憐舊物曲念老臣皆未之許<lb/>
今復優進公位俾守别都自顧衰殘非敢充當俯<lb/>
伏辭遜至於再三訖不獲命乃以閏月二十三日<lb/>
<pb n="KR2n0036_WYG_000-79b"/>
陛辭翌日出都仍賜宴于瓊林苑悉以二府大臣<lb/>
押伴既又臨遣中使内出寳器俾釂天醴以極魚<lb/>
藻之樂及賜御詩以寵其行臣伏思䝉厚恩荷殊<lb/>
渥自近世逮本朝來未有其比則有弼臣惇奉詔<lb/>
作序事義詳矣臣雖窮極語言不能盡意惟知負<lb/>
戴天地生成之徳感極而繼之以泣㳟惟陛下聰<lb/>
明睿智煥乎有文帝庸作歌光紹前典伏自臨御以<lb/>
來十有四載而英韶之韻雲漢之章百執願聞萬物<lb/>
<pb n="KR2n0036_WYG_000-80a"/>
思覩者久矣曾未之得夫何老臣首䝉天賜至榮至<lb/>
幸超絶等倫始在都門則已布傳於宫省尋抵洛宅<lb/>
又得珍示於吏民是用圖金刻石以永其傳將與日<lb/>
月齊明天地同久復使臣之子子孫孫相繼率<lb/>
勵保之守之亦克永世至於老臣為不朽矣元豐四年<lb/>
正月三日河東節度管内觀察處置等使守太尉開府<lb/>
儀同三司行太原尹判河南府事西京留守司公事兼<lb/>
畿内勸農使上柱國潞國公食邑二萬三千六百尸食<lb/>
<pb n="KR2n0036_WYG_000-80b"/>
實封一萬一百户臣文彦博謹記<lb/>
　　金王庭筠詩<lb/>
帝遣名山䕶此邦千家瑟瑟嵌西窻山僧乞與山前地<lb/>
招客先開四十雙<hi>四十字作卌</hi>　<hi>四畆為雙輟耕録</hi>
挂鏡臺西挂玉龍半山飛雪舞天風寒雲直上三千尺<lb/>
人道髙歡避暑宫<lb/>
王母祠東古佛堂人傳棟宇自隋唐年深寺廢無僧住<lb/>
滿谷西風栗葉黄<lb/>
<pb n="KR2n0036_WYG_000-81a"/>
手拄一條青玉杖真成日掛百錢游夕陽欲下山更好<lb/>
深林無人不可留<lb/>
　　　右在汾州府學宫凡四通其未云黄華老人王<lb/>
　　　庭筠行草四詩刻石於汾之學宫者殆五百年<lb/>
　　　矣嵗久石泐字畫漫漶嘉靖乙丑之秋分守左<lb/>
　　　參政餘姚宋公岳省覽咨惜令州守王大經同<lb/>
　　　知趙崇儒别礱石四靣以新安儒生程本模勒<lb/>
　　　判官楊守公經理刻成仍増置一庭貯之庭筠<lb/>
<pb n="KR2n0036_WYG_000-81b"/>
　　　書號稱墨妙幾廢之餘逢此翻繕煥若神明頓<lb/>
　　　還舊觀矣郡人孔天允記<lb/>
　　　志云黄華老人王庭筠字子瑞金大定十六年<lb/>
　　　進士官至翰林修撰嘗買田林慮讀書黄華山<lb/>
　　　寺因自號焉父遵古為汾州觀察使判官省親<lb/>
　　　至此行書詩石二面史稱書法學米元章端雅<lb/>
　　　過之<lb/>
　　司馬公祠堂詩<lb/>
<pb n="KR2n0036_WYG_000-82a"/>
司馬晉州待制哀辭　太常博士通判延州軍州事馬<lb/>
端<lb/>
志古流難合談髙道自明風波直恩分<hi>公為郡牧倅當曽之遷也人以</hi>
<hi>公始嘗堅辭其辟當自為辨公惻然謝曰今日正宜從其行也卒不以辨識者韙之</hi>鍼石盡交情<lb/>
<hi>公與人交必盡規諌始若不勝其言退則敦義彌篤</hi>譲節蒙知厚<hi>公在鳳翔日被召知諫院公力</hi>
<hi>辭之自是深簡上心焉</hi>華班絶綺榮<hi>公生平特立至為侍從皆出宸選</hi>賤生懐感<lb/>
遇當路假晶熒<hi>端辱公以八使慰薦遂蒙改官</hi>累次青油幕<hi>端在益昌及岐下皆</hi>
<hi>預賔席</hi>中閒白玉京吏文容議緩<hi>端在幕府每奉公議特被優假</hi>邦事卹<lb/>
<pb n="KR2n0036_WYG_000-82b"/>
言輕<hi>戊寅年端輙奏疏論事公時在京師嘗見憫孤直</hi>自此嗟流梗何期苦見<lb/>
兵<hi>是嵗别公出宰郾城明年移倅邉郡</hi>塞垣心易動漳浦信彌驚<hi>今春得三堂信</hi>
<hi>知公属疾</hi>玉蘂悲無騐金臺望忽傾嵗䦨雲惨淡天迥淚縱<lb/>
横世有真忠亮今亡至直清舊僚知葬日投此弔佳城<lb/>
嘉祐元年十月三十日著作佐郎管勾河東路機宜文<lb/>
字雷憲書<lb/>
　　　右小石刻在夏縣司馬公祠堂西館中<lb/>
　　謁司馬温國公墓詩<hi>并序</hi>
<pb n="KR2n0036_WYG_000-83a"/>
　　　予到官之五日拜司馬温國文正公墓顧瞻良<lb/>
　　　久而有是詩寔至元改元閏十二月既望也洞<lb/>
　　　羊後學范庸頓首書<lb/>
蒼蒼中條山悠悠涑河水哲人生其間而有司馬氏山<lb/>
水秀且明桑梓故鄉里宋朝入相時天下聞之喜通鑑<lb/>
一編書名分盡乎禮天地大是非以禮為綱紀大哉君<lb/>
臣道逆順合條理遂令千載下驚懼良有以禹都鳴條<lb/>
岡丘墳峙髙壘大儒世臣家何處孫與子我時來瞻拜<lb/>
<pb n="KR2n0036_WYG_000-83b"/>
昆仲没荆杞考古詢寺僧懐賢心未已黨人仆其碑今<lb/>
日果誰耻杏花䕃龜趺異事入青史細讀東坡銘文章<lb/>
剰襃美廻首悲風來商聲振林起<lb/>
大元至元四年四月九日餘慶禅院尊宿僧行選立石<lb/>
　　　右小石刻與馬端詩同嵌一壁<lb/>
　<lb/>
　<lb/>
　求古録<lb/>
</p>
<p>
</p>
  </div>
</body>
</text>
</TEI>
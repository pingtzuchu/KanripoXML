<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR2o0023_WYG_001-1a"/>
欽定四庫全書<lb/>
評鑑闡要卷一<lb/>
　太昊伏羲氏<lb/>
　　始教民佃漁畜牧綱<lb/>
君民之道莫大乎教養伏羲氏作佃漁畜牧皆所以為<lb/>
養也而教即行其中後世視教養為二者去古逺矣<lb/>
　炎帝神農氏<lb/>
　　始教民藝五榖目<lb/>
<pb n="KR2o0023_WYG_001-1b"/>
今之民即古之民古之民茹毛飲血初不知耕稼也後<lb/>
世視茹草木而食禽獸者幾如異類不知彼之去古猶<lb/>
未逺而已之反近於異類焉<lb/>
　黄帝軒轅氏<lb/>
　　畫野分州得百里之國萬區目<lb/>
百里之國萬區依開方法應得積滿一萬萬里然考軒<lb/>
轅方行所至以今輿地按之則西不過肅州北不過宣<lb/>
化保安而東至海南至江幅員具在安得有萬區百里<lb/>
<pb n="KR2o0023_WYG_001-2a"/>
之國哉可見史家紀載率多恢張失實如禹㑹諸侯于<lb/>
塗山乃稱執玉帛者萬國亦此類也<lb/>
　帝堯陶唐氏<lb/>
　　置諫鼓立謗木綱<lb/>
治道當以帝堯為祖今觀帝即位之始首以授時為重<lb/>
而即繼之以納諫後之臨民者宜知所先後矣<lb/>
　　越裳獻大龜又有蓂莢生于庭目<lb/>
聖人法天故天不愛道然帝之所以正四時而熙庶績<lb/>
<pb n="KR2o0023_WYG_001-2b"/>
乃本欽若之一心所謂在彼不在此也<lb/>
　　鯀作九仞之城以堙洪水訖無成功目<lb/>
九仞之城即書所謂堙也鯀堙洪水而績弗成禹決九<lb/>
川而民乃粒故治水之要隄防不如疏導此定論也若<lb/>
九澤既陂則止水耳向嘗有禹貢無隄字之句意正謂<lb/>
此第今古異宜以今日生齒日繁室廬櫛比之時衛民<lb/>
防險又在審變者神而明之且束水刷沙而正溜以深<lb/>
政宜寓濬滌於隄防之内比年淮徐河流頗覺順軌其<lb/>
<pb n="KR2o0023_WYG_001-3a"/>
明驗也治人治法可易言哉<lb/>
　帝舜有虞氏<lb/>
　　帝作歌綱<lb/>
註疏家以為帝舜之歌先言股肱臯陶賡歌先言元首<lb/>
此君臣交儆之義似矣不知勅命二句即歌語乃歌者<lb/>
永言申歌之意耳臯陶之意亦廑於省成均發於自然<lb/>
而動於不容己謂其交相責難猶未免窺測也<lb/>
　夏<lb/>
<pb n="KR2o0023_WYG_001-3b"/>
　夏后氏大禹<lb/>
　　鑄九鼎綱<lb/>
禹鑄九鼎漢書及他紀載皆同金氏履祥獨據墨子之<lb/>
説以為后啟所鑄捨經傳而從子書非是至鑄鼎象物<lb/>
左傳猶稱近古胡氏宏乃以為圖九州道里貢賦夫道<lb/>
里貢賦何以稱象物耶盖好異逞臆之病紀事者所不<lb/>
免<lb/>
　　㑹諸侯于㑹稽綱<lb/>
<pb n="KR2o0023_WYG_001-4a"/>
祇台徳先之世即有不共命若防風氏者易所謂不寧<lb/>
方來後夫凶也後至之誅葢有不得已然周書曰其克<lb/>
詰爾戎兵以陟禹之迹亦可見大禹立政之大端矣<lb/>
　后相<lb/>
　　遷于商丘依斟灌斟尋目<lb/>
商丘在河南而斟灌斟尋乃在山東青萊所為馬牛風<lb/>
不相及何能相依或其時來從王難耶然云相依則是<lb/>
藉其土地民人之勢也古史荒略鮮實可見一斑<lb/>
<pb n="KR2o0023_WYG_001-4b"/>
　后少康<lb/>
　　相后緡生少康于有仍綱<lb/>
國之統繫於君春秋之義君在即大統歸之新莽書更<lb/>
始之年則天紀房陵之蹟皆此意也胡氏大紀以少康<lb/>
所生之年為元嵗足糾皇極經世之誤然是時夏之不<lb/>
亡其亦如綫耳<lb/>
　商<lb/>
　商王成湯<lb/>
<pb n="KR2o0023_WYG_001-5a"/>
　　禱于桑林以六事自責目<lb/>
應天以實不以文六事自責湯之至誠對天如此其致<lb/>
雨不致雨非湯所敢逆料舊説身為犧牲剪髪斷爪非<lb/>
聖人所為殊不足據<lb/>
　王武丁<lb/>
　　得傅説為相綱<lb/>
髙宗中興令主然圖像傅巖之事致疑傷誕或當居民<lb/>
間時物色久屬特以起胥靡而作相恐人望未厭託之<lb/>
<pb n="KR2o0023_WYG_001-5b"/>
夢賚圖形所為神道設教而已君非髙宗臣非傅說如<lb/>
之何其可<lb/>
　帝乙<lb/>
　　長子啟以母賤不立少子辛以母正后立為嗣目<lb/>
微子啟以母賤不得立使立啟殷何致亡後世立嫡之<lb/>
論觀此猶不悟者非愚而何<lb/>
　王受辛<lb/>
　　西伯獻洛西地請除炮烙之刑目<lb/>
<pb n="KR2o0023_WYG_001-6a"/>
三分天下有其二以服事殷此文王之志也獻地請除<lb/>
刑與陳氏之以家量貸而以公量收之何異市惠行權<lb/>
似非聖人所為予不能無疑<lb/>
　周<lb/>
　武王<lb/>
　　作銘自警綱<lb/>
機銘口生㖃口戕口說者謂舊本脱字率以口識之之<lb/>
類予意不然易傳以言為君子之樞機樞機之發榮辱<lb/>
<pb n="KR2o0023_WYG_001-6b"/>
之主口生㖃者即所云起羞興戎是也口戕口者即所<lb/>
云悖出悖入是也他本所傳機有作几作机者不如大<lb/>
戴禮於本義尤為直揭若盧辯所註出令依几之説雖<lb/>
不過沿文索解其義亦通<lb/>
　　伯夷叔齊採薇有婦人曰此亦周之草木也遂餓<lb/>
　　　死注<lb/>
夷齊不食周粟特謂義不仕周受禄餓死者亦云貧餓<lb/>
以死云爾古史考舉野婦之語竟似夷齊並不食薇以<lb/>
<pb n="KR2o0023_WYG_001-7a"/>
致餒死不免固哉髙叟之譏矣<lb/>
　成王<lb/>
　　立大社土用五色凡建諸侯鑿取其方一面之土<lb/>
　　　以為土封注<lb/>
普天之下莫非王土分土以封之是削土也苞黄苴白<lb/>
之說鑿哉<lb/>
　穆王<lb/>
　　王西廵狩聞徐戎叛王乘八駿一日而歸目<lb/>
<pb n="KR2o0023_WYG_001-7b"/>
一日千里長驅而歸雖順風揚帆有所不能而謂馬能<lb/>
之乎盖馬之健者不過能行數百里其能千里而不疲<lb/>
者即良驥也後之務竒者並不識馬安能識良無怪乎<lb/>
其論之失實矣<lb/>
　平王<lb/>
　　元年東遷綱<lb/>
蘇軾謂周之失計未有如東遷之謬此言誠然但謂平<lb/>
王若不遷以形勢東臨諸侯諸侯尚未敢貳此則不然<lb/>
<pb n="KR2o0023_WYG_001-8a"/>
平王本非撥亂反正之才并無奮發有為之志縱使仍<lb/>
都豐鎬亦惟茍安旦夕終於不振而已其能西却犬戎<lb/>
東撫諸夏乎且當時亦必有不得不遷之勢矣<lb/>
　　魯侯請郊廟之禮綱<lb/>
程子謂成王之賜伯禽之受皆為非禮其言葢引而未<lb/>
發東遷以後諸侯放恣因禮樂之賜而并及郊廟王室<lb/>
不綱從而許之則泛觴之失非自成王伯禽乎<lb/>
　莊王<lb/>
<pb n="KR2o0023_WYG_001-8b"/>
　　衛侯朔出奔齊綱<lb/>
按史記宣公十八年納伋妻其年生夀及朔即於其年<lb/>
朔讒伋夀爭死是則讒者争死者皆甫生數月之子為<lb/>
情理所必無且宣公死後宣姜亦㡬老而左傳所云齊<lb/>
人使昭伯烝於宣姜不可强之而後生三男二女既已<lb/>
失節之淫婦又何待强而老婦連生五子又必無之事<lb/>
紀載家失實傷理莫有甚於此者故為之考證如右<lb/>
　　齊以管夷吾為相綱<lb/>
<pb n="KR2o0023_WYG_001-9a"/>
管仲制國大概本於周禮而行之以權便蓋限於時勢<lb/>
不得不然至山髙乘馬凖輕重而權榖幣儒者謂其漸<lb/>
開申商之學似矣然富國强兵霸佐之才所就固宜如<lb/>
是而已較之空談仁義流弊如宋襄者不更可嗤耶<lb/>
　襄王<lb/>
　　齊桓公㑹諸侯于葵丘目<lb/>
孟子稱五霸齊桓為盛葵丘之㑹雖明其禁而内寵爭<lb/>
釁先自犯之盖無明徳新民之實徒修勤逺歸好之辭<lb/>
<pb n="KR2o0023_WYG_001-9b"/>
未有乆而不渝者是以仲尼之門五尺之童羞稱五霸<lb/>
所謂正而不譎亦云彼善於此而已<lb/>
　　秦人納晉公子夷吾于晉綱<lb/>
重耳夷吾前後對使之詞賢不肖相去固殊然重耳若<lb/>
無舅犯亦未必及此秦穆既以重耳為仁又聴公子縶<lb/>
之言先置不仁以滑其中卒之河外之城未獲韓原之<lb/>
師已興譎詐相傾無非為利春秋無義戰彼時之民奚<lb/>
以為生哉<lb/>
<pb n="KR2o0023_WYG_001-10a"/>
　　齊管仲薦隰朋于桓公注<lb/>
蘇洵以管仲不能舉賢自代責其不知似矣然仲之疾<lb/>
未嘗不薦隰朋而朋之才又不及仲縱不死亦不能去<lb/>
豎刁易牙開方況其死耶左傳記寺人貂漏師于多魚<lb/>
仲何不即于此時誅貂貂誅則易牙不能進而開方去<lb/>
矣仲豈見不及此毋亦慮桓公之不已聽而反聴貂以<lb/>
斥已耶所以為器小所以為霸臣<lb/>
　　晉隂飴甥盟秦伯于王城目<lb/>
<pb n="KR2o0023_WYG_001-10b"/>
隂飴甥之對秦伯實可謂善于辭令<lb/>
　　宋襄公敗于泓目<lb/>
愚而好自用者莫如宋襄其道古論今不值一噱宜乎<lb/>
子魚直斥之而彼尚不知羞也<lb/>
　　晉文公出亡反國目<lb/>
重耳周流列國賴五人者為之先後奔走已不過牟利<lb/>
酒色之徒而已獨其對楚子數語為有英氣耳假令齊<lb/>
姜阻從者之謀楚臣聴子玉之請何能卒反晉國其亦<lb/>
<pb n="KR2o0023_WYG_001-11a"/>
危矣<lb/>
　　晉文公請隧王弗許賜之田目<lb/>
襄王不許晉侯之請隧是已然但知名器之不可假而<lb/>
不知先王土地之不可棄彼時王綱陵夷位若綴旒徒<lb/>
存名器亦將安用之哉<lb/>
　　晉楚城濮之役子玉請戰楚子怒少與之師目<lb/>
子玉剛愎自用固有以取敗然傳稱楚子怒少與之師<lb/>
豈非惡其臣以及其軍而自僨乃事乎吾知申息之老<lb/>
<pb n="KR2o0023_WYG_001-11b"/>
不怨子玉而怨楚子矣宜無是理吁紀載家尚竒藻而<lb/>
失真實者盖不可屈指數讀書者所宜尚論識時也<lb/>
　匡王<lb/>
　　晉趙盾弑其君夷臯綱<lb/>
匡王庚戌至甲寅五年之間宋齊魯莒晉凡五弑君較<lb/>
準噶爾之亂有過之無不及也<lb/>
　定王<lb/>
　　五年河徙綱<lb/>
<pb n="KR2o0023_WYG_001-12a"/>
河至春秋始有徙盖其時諸侯各私其土或開鴻溝以<lb/>
東引或閼八流以自廣而河失其性不能復循故道所<lb/>
以徙也既徙之後嵗月寖久就下之勢自東而南豈能<lb/>
復歸於北而賈讓王横輩乃欲決遮害亭緣西山足載<lb/>
河髙地使北入海此誠大謬之論且河之入海必挾一<lb/>
大川與俱故于北則掩漳于東則侵濟于南則奪淮盖<lb/>
自禹時至今皆然治之者于所挾之川而利導之救其<lb/>
弊而不泥于古可耳一勞永逸言之易而行之難<lb/>
<pb n="KR2o0023_WYG_001-12b"/>
　　晉楚邲之役晉先縠以偏師先濟韓厥請荀林父<lb/>
　　　同進目<lb/>
師克在和偏師先濟不和甚矣其敗可立待乃知其必<lb/>
敗而使諸帥與之同罪是以三軍之命分一人之謗也<lb/>
韓厥為晉臣之佼佼者何以持此説而林父竟從之至<lb/>
僨事敗績受戮宜耳士渥濁乃謂其進思盡忠晉侯從<lb/>
而免之其謬甚矣<lb/>
　　晉士㑹入聘王享之用殽烝目<lb/>
<pb n="KR2o0023_WYG_001-13a"/>
王室陵夷其不能守先王之舊者多矣乃區區于殽烝<lb/>
而守其禮不亦大可笑乎左傳于類此者多加褒語足<lb/>
知其見之囿耳<lb/>
　簡王<lb/>
　　晉韓厥論郇瑕之地沃饒近盬令民驕佚公室乃<lb/>
　　　貧目<lb/>
韓厥謂山澤林盬令民驕而公貧此雖沃土民淫之義<lb/>
然管仲不用此以霸齊乎亦視經理之何如耳<lb/>
<pb n="KR2o0023_WYG_001-13b"/>
　靈王<lb/>
　　晉祁奚舉其仇解狐及其子午注<lb/>
祁奚之舉外内不避後世率以為賢然必舉者祁奚其<lb/>
人而所舉者又狐午其人然後可否則外舉務為名髙<lb/>
内舉徇于所溺藉口古人適以濟私又何取焉<lb/>
　　晉魏絳論和戎有五利目<lb/>
晉魏絳和戎五利與漢趙充國屯田十二事意同而辭<lb/>
亦類綘之語簡以該充國之語詳以盡然以言内弱而<lb/>
<pb n="KR2o0023_WYG_001-14a"/>
外强之時耳若夫知幾制勝能自樹立者固不可執一<lb/>
而論矣<lb/>
　　齊晏嬰不死崔杼之難目<lb/>
晏嬰固有可取者然既與盟又游其詞光雖失徳獨非<lb/>
其君哉如云不與其禍為是則太史氏之書為非歟<lb/>
　　衛甯喜以復衛侯告蘧瑗瑗從近闗出目<lb/>
不敢聞君之出遂行不敢聞其入亦遂行伯玉固賢乎<lb/>
則長樂老亦不可謂過矣<lb/>
<pb n="KR2o0023_WYG_001-14b"/>
　　齊莊公故臣盧蒲癸有寵于慶舍舍妻以女癸之<lb/>
　　　攻舍其妻與謀目<lb/>
阿睦爾撒納所娶徳勒克多爾濟者達什之女而阿睦<lb/>
爾撒納之妹庫克又為達什子諾木庫之妻當阿睦爾<lb/>
撒納欲吞噬達什部落誘而殺之徳勒克多爾濟及庫<lb/>
克皆預謀此與盧蒲姜情事正同則是春秋列國之人<lb/>
已有準夷衰世之行矣<lb/>
　景王<lb/>
<pb n="KR2o0023_WYG_001-15a"/>
　　吳季札歴聘諸國目<lb/>
聞樂知政不過於聲容之際得其想像而已何季札觀<lb/>
樂歴論不爽分毫然此猶事後之言至其聘諸國交納<lb/>
名卿料事㡬先若合符契語多傅㑹左氏所以失誣也<lb/>
　　郯子言少昊時鳳鳥適至故以鳥名官目<lb/>
命官分職隸事正名唐虞周官近而可徴固未嘗有紀<lb/>
瑞之事也左氏浮誇於此可見一斑泥而師之如武曌<lb/>
定署名徒滋千古笑柄彼不能紀逺之説曷足為定論<lb/>
<pb n="KR2o0023_WYG_001-15b"/>
耶<lb/>
　　鄭禆竈請用瓘斚玉瓚以禳火子産弗與亦不復<lb/>
　　　火目<lb/>
子産拒禆竈之請實經國正論多言或信不與亦不復<lb/>
火足祛千古信邪之惑<lb/>
　　許男飲太子止之藥卒目<lb/>
止之進藥必有不敬誤投之咎非啻不嘗而已然其心<lb/>
終無他故其罪止于是三傳所載不同而子髙聴止赦<lb/>
<pb n="KR2o0023_WYG_001-16a"/>
止之説尤屬迂謬嘗因讀公羊作論正之<lb/>
　敬王<lb/>
　　齊魯夾谷之㑹孔子相齊侯懼獲過于魯歸侵邑<lb/>
　　　以謝魯目<lb/>
夾谷之㑹㑹也非盟也左氏傳所載載書之詞及以萊<lb/>
兵刼魯侯語多附㑹不足信如稱盟詞齊侯要魯以三<lb/>
百乘而魯侯惟求返汶陽之田然田既歸矣何以終定<lb/>
公之世不聞魯以三百乘從乎即所稱齊侯懼而動獲<lb/>
<pb n="KR2o0023_WYG_001-16b"/>
過如何云云此不過成毛遂歴階藺相如完璧之伎而<lb/>
已豈所以語聖人哉<lb/>
　　吳城䢴溝通江淮綱<lb/>
此淮通江之始吳開䢴溝不過為伐齊計至今遂資轉<lb/>
漕行水之益事固有創之者受無道之名因之者收不<lb/>
費之惠若此也<lb/>
　元王<lb/>
　　越范蠡論用兵目<lb/>
<pb n="KR2o0023_WYG_001-17a"/>
范蠡陳䇿本諸黄老所為後隂先陽近柔逺剛説自竒<lb/>
特然不善用其法而徒襲其跡烏足以語行師哉<lb/>
　貞定王<lb/>
　　晉尹鐸治晉陽請為保障目<lb/>
繭絲保障千古不易正論然以姑息為保障則養奸廢<lb/>
事多矣<lb/>
　威烈王<lb/>
　　魏田子方貧賤驕人之論目<lb/>
<pb n="KR2o0023_WYG_001-17b"/>
貧賤驕人實啟䇿士囂陵之習是時諸侯各以得士為<lb/>
重而士因得以窺其間而把持之顔蠋蠋前王前之對<lb/>
亦同此術然求者應者皆不過為富國强兵機械變詐<lb/>
之徒耳豈可與闢門延俊同日而語哉<lb/>
　烈王<lb/>
　　齊侯封即墨大夫烹阿大夫目<lb/>
毁譽已不可憑於左右即使人往視若所使者更為欺<lb/>
又當如何舜之明目達聰未必若是然稽實績而立明<lb/>
<pb n="KR2o0023_WYG_001-18a"/>
賞罰自非庸君所能及<lb/>
　顯王<lb/>
　　魏公叔痤薦衛鞅注<lb/>
公叔痤病乃薦衛鞅且云不用則殺之皆䇿士權宜忍<lb/>
鷙之為非休休之度也至告之使速行益所謂欲盖彌<lb/>
彰者矣<lb/>
　　魏有照乘珠目<lb/>
梁惠當時有孟子而不能用即如衛鞅之流亦使之得<lb/>
<pb n="KR2o0023_WYG_001-18b"/>
志於異邦以致喪師削地乃沾沾以珠自喜宜其見鄙<lb/>
於齊威矣然以千里之國而有徑寸照乘之珠十二亦<lb/>
必無之事史氏誇辭固盡可信哉<lb/>
　　韓昭侯令蔵敝袴以待有功注<lb/>
一嚬一笑固不可不慎然欲蔵敝袴以待有功則視有<lb/>
功者太輕矣昭侯與申不害同其心術故忍偽乖張至<lb/>
於此向於日知薈説中已詳論之<lb/>
　慎靚王<lb/>
<pb n="KR2o0023_WYG_001-19a"/>
　　衛嗣君聞縣令席弊乃賜以席又使人偽遺闗吏<lb/>
　　　金以示聰察目<lb/>
衛嗣君所為任小聰明而不知大體者烏足與語不逆<lb/>
不億而先覺者哉<lb/>
　赧王<lb/>
　　趙公孫龍論臧三耳目<lb/>
聴者兩耳又有所以主聴者凡物莫不皆然三耳之名<lb/>
似竒而實非子髙之言甚正世以艱深文其淺陋者皆<lb/>
<pb n="KR2o0023_WYG_001-19b"/>
拾公孫龍之唾涕者也<lb/>
　　齊孟嘗君奔魏與諸侯共伐破齊目<lb/>
田文齊之支族乃與諸侯共伐破齊悖理實甚然春秋<lb/>
戰國之世似此者不一而足矣<lb/>
　　趙受韓上黨降又悮聴秦間以趙括代亷頗目<lb/>
趙勝受上黨之降史記譏其利令智昏然使受降而不<lb/>
用趙括不易亷頗秦雖見伐勝負猶未可知也既棄趙<lb/>
豹之言又受應侯之愚有不喪師辱國之理乎<lb/>
<pb n="KR2o0023_WYG_001-20a"/>
　　魏信陵君盜兵符襲殺晉鄙以救趙目<lb/>
趙魏脣齒趙被兵魏雖不可不救然無忌徒以𤓰葛之<lb/>
誼盜竊軍符椎殺國將則非為國乃為私且大悖理矣<lb/>
　六國<lb/>
　秦謀取楚李信言需兵二十萬王翦言非六十萬不可目<lb/>
楚屢為秦敗不振乆矣必需六十萬始能制勝史家浮誇<lb/>
之辭耳兵在精不在多二十萬已難必其紀律之一勇<lb/>
銳之同況六十萬乎<lb/>
<pb n="KR2o0023_WYG_001-20b"/>
　秦<lb/>
　始皇帝<lb/>
　　帝推五徳之運以秦代周從所不勝為水徳目<lb/>
五運終始䜟緯所祖説肇於鄒衍用始於秦皇漢以後<lb/>
遂因之改朔易服且逺溯羲農而相生相勝議如聚訟<lb/>
不知帝王肇興本由天命天命固不在五行之數也更<lb/>
由人事人事亦不在五行之數也以木金水火土數為<lb/>
皇極運世之樞紐其不經亦甚矣<lb/>
<pb n="KR2o0023_WYG_001-21a"/>
　　帝東遊至陽武張良狙擊令天下大索十日不得綱<lb/>
子房以盖世才乃僥倖於聶政荆軻之計蘇軾所論良<lb/>
是獨是秦法之嚴而大索十日不得此或史家行筆之<lb/>
誤然亦可見無同仇之心而峻網不足恃矣<lb/>
　　淳于越議封建李斯因請禁諸生學古及燒詩書<lb/>
　　　百家語目<lb/>
淳于越泥於師古李斯駁之固是然因此而盡燒詩書<lb/>
則大非聖無法不特懲熱羮而吹<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>矣<lb/>
<pb n="KR2o0023_WYG_001-21b"/>
　二世皇帝<lb/>
　　劉季拔劍斬蛇有老嫗夜哭及亡匿芒碭山中所<lb/>
　　　居常有雲氣目<lb/>
斬蛇夜哭雲氣上覆多史臣附㑹興王之詞然以此而<lb/>
惑衆煽亂者亦有之矣<lb/>
　　楚懷王聞宋義先䇿項梁軍必敗因以為上將軍<lb/>
　　　救趙至安陽不進項羽矯殺之帳中目<lb/>
宋義能䇿人之敗而自不免項羽之矯殺所謂當局者<lb/>
<pb n="KR2o0023_WYG_001-22a"/>
迷乎<lb/>
　楚漢<lb/>
　　五星聚東井綱<lb/>
天道逺人事邇沛公仗義而西三章之約炳然應天順<lb/>
人若以五星聚為入闗之祥脱令項羽先入亦足當其<lb/>
兆乎抑即無其事乎甘公亦當語塞矣且髙允崔浩輩<lb/>
論如棼絲則其事之真偽從可思耳<lb/>
　　漢王伐楚入彭城項籍自齊還破漢軍以漢太公<lb/>
<pb n="KR2o0023_WYG_001-22b"/>
　　　吕后歸目<lb/>
彭城去沛不二百里漢王既入即當迎取大公乃亟亟<lb/>
於寶貨美人置酒髙㑹此與項羽入秦何異卒至家室<lb/>
俱亡幾陷其親於鼎爼而分羮之語雖出權變實非君<lb/>
子所忍聞也<lb/>
　　楚項王使至漢陳平使為太牢具進佯驚非亞夫<lb/>
　　　使即持去更以惡草具進目<lb/>
陳平此計乃欺三尺童未可保其必信者史乃以為竒<lb/>
<pb n="KR2o0023_WYG_001-23a"/>
而世傳之可發一笑<lb/>
　漢<lb/>
　髙帝<lb/>
　　婁敬言洛陽形勢弱請西都闗中目<lb/>
易坎之彖曰王公設險以守其國象即繼之曰君子以<lb/>
常徳行可知有徳然後險可恃無徳則險適足以速其<lb/>
敗洛陽關中斤斤比較失之逺矣<lb/>
　　詔定元功位次鄂千秋言蕭何全闗中功第一上<lb/>
<pb n="KR2o0023_WYG_001-23b"/>
　　　善之封千秋安平侯目<lb/>
髙祖發縱指示之論早有首蕭何之意千秋不過申明<lb/>
其説耳被以上賞過矣<lb/>
　　吕后紿韓信入賀使武士斬之夷其三族目<lb/>
韓信之寃與否姑弗論然髙祖在外而后公然族誅大<lb/>
臣囘亦弗問牝雞司晨成何國政人彘之禍兆於此矣<lb/>
　　帝欲易太子立趙王留侯招四皓從太子竟不果<lb/>
　　　易目并注<lb/>
<pb n="KR2o0023_WYG_001-24a"/>
四皓調䕶太子其事不足深信豈有張良叔孫通輩死<lb/>
争不得而四老翁轉得持其短長者杜牧安劉滅劉詠<lb/>
古引而未發盖髙帝稱知人其論王陵陳平周勃及呉<lb/>
王濞於十數年之後乃如觀火豈有不知己子之理惠帝<lb/>
柔懦不足以承重器帝葢早已見及故欲易之耳牽愛<lb/>
戚姬欲立乳臭乃信其失使髙帝廢惠而立文吕與薄<lb/>
亦必不能相和然文帝必能調停其間無吕氏之亂而<lb/>
劉氏安矣故見惠之不可是帝之明終不牽愛猶帝之<lb/>
<pb n="KR2o0023_WYG_001-24b"/>
正而遲囘於嫡庶之虛名使漢室有幾危之實禍則帝<lb/>
之失髙祖有知必當首肯吾言史遷好竒附㑹之説不<lb/>
必論矣<lb/>
　惠帝<lb/>
　　吕太后以戚夫人為人彘惠帝視之驚病遂日飲<lb/>
　　　為淫樂不聽政目<lb/>
幾諫幹蠱常人尚應勉豈有身為人主宗社所繋而不<lb/>
能善處家庭之理淫樂不聽政遂以自戕身命而吕雉<lb/>
<pb n="KR2o0023_WYG_001-25a"/>
之禍興矣惠帝實髙祖之罪臣敗子耳<lb/>
　　曹參為相國日飲醇酒不事事注<lb/>
惠帝方以吕后故淫樂不聴政而參復濟之以飲醇其<lb/>
去君臣相與沈湎者幾希特以漢初削平大難人心厭<lb/>
亂幸免耳清静寧壹之稱非公論也<lb/>
　　匈奴書䙝嫚樊噲請兵撃之季布斥其面謾太后<lb/>
　　　因報書遜謝目<lb/>
樊噲猶有丈夫氣而季布曰可斬是藉口息事不顧損<lb/>
<pb n="KR2o0023_WYG_001-25b"/>
威失重者之長技然則如之何而後可曰度力力勝則<lb/>
征之力不勝則自守尚可報書遜謝有是理哉然彼已<lb/>
與審食其為亂冒頓果至彼亦從之耳獨其時之羣臣<lb/>
腆顔不愧而猶以布言為是焉不亦大可笑乎<lb/>
　　帝以複道乘宗廟道上欲壞之叔孫通言人主無<lb/>
　　　過舉願更立原廟目<lb/>
叔孫通所謂導其主以飾非文過也孟子逢君之誅不<lb/>
能免矣<lb/>
<pb n="KR2o0023_WYG_001-26a"/>
　　張辟疆請拜吕台吕産為將吕氏權由此起目<lb/>
辟疆揣度之詞平勃遽為聴用以張諸吕之權是平勃<lb/>
乃髙祖之罪人而辟疆又平勃之罪人也馴致稱制封<lb/>
王無不隠忍曲就直至吕氏死而後安劉之言始騐柔<lb/>
奸自全者流方且謂智者俟時大丈夫觀之不值一噱<lb/>
唐狄仁傑之事與平勃同此予所謂如此安劉孰不能<lb/>
者也<lb/>
　　史臣論孝惠内修親親外禮宰相可謂寛仁之主<lb/>
<pb n="KR2o0023_WYG_001-26b"/>
　　　注<lb/>
孝惠論已具前史臣語非至當<lb/>
　<lb/>
　<lb/>
　<lb/>
　<lb/>
　<lb/>
評鑑闡要卷一<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_002-1a"/>
欽定四庫全書<lb/>
評鑑闡要巻二<lb/>
　漢<lb/>
　文帝<lb/>
　　陳平言宰相上佐天子決獄錢榖自有主者目<lb/>
陳平所言相佐天子云云似矣然平非實能如此徒以<lb/>
口給免過何足稱哉<lb/>
　　河南守吳公治平為天下第一目<lb/>
<pb n="KR2o0023_WYG_002-1b"/>
漢代稱循吏自吳公始然史臣但云治平為天下第一<lb/>
而未嘗實指其政豈所謂上徳不徳無蹟之可求耶其<lb/>
薦用賈誼可謂不蔽賢者矣非王成黄霸輩所能及<lb/>
　　除田之租税綱<lb/>
除田租税或因水旱或去其已甚若永除之則國家經<lb/>
費將何取給文帝雖仁不能為此必史有闕文耳<lb/>
　　帝在位常以敦樸為天下先目<lb/>
文帝仁儉之徳當觀其大者逺者自史臣博採傅㑹轉<lb/>
<pb n="KR2o0023_WYG_002-2a"/>
恐失真無論持百金以營臺分十金以號中人之産為<lb/>
理所必無即慎夫人衣不曳地而鄧通則給銅山鑄錢<lb/>
事寧有刺謬若此者甚至以賜吳王几杖為止叛賜張<lb/>
武金為止貪不㡬執宋襄徐偃王愚懦之見窺尋令辟<lb/>
哉向因讀史屢及之蓋以辭害意古今通病不可不知<lb/>
　景帝<lb/>
　　鼂錯穿廟堧垣申屠嘉請誅錯景帝不聽目<lb/>
臨江王與鼂錯同罪一為之曲庇一徴之對簿何以服<lb/>
<pb n="KR2o0023_WYG_002-2b"/>
人心哉<lb/>
　　上與梁王宴飲從容言後傳于王目<lb/>
以傳位重事為戲言致梁王妄生覬覦啟寵召亂即剪<lb/>
桐之誤亦不可比類矣<lb/>
　　帝從袁盎言殺鼂錯以謝七國目<lb/>
錯之罪在欲自守然此際斷不可誅之至其贊畫縱不<lb/>
得為合宜然其識過明代方黄輩甚逺景帝既與定計<lb/>
旋為讐口所動斬謀臣以謝叛人及知其無濟而又悔<lb/>
<pb n="KR2o0023_WYG_002-3a"/>
之其識見卑鄙不更出建文下乎<lb/>
　　田叔等往治梁獄還盡燒獄詞空手來見目<lb/>
田叔案梁事雖云善處骨肉之間但所以致此者以君<lb/>
無能也太陽出而爝火自熄矣然使明季諸臣有一如<lb/>
田叔者亦何至三案紛争譊譊不已馴致亡國而後己<lb/>
哉<lb/>
　　史臣以周成康漢文景並稱注<lb/>
景帝之治逺不逮文而失徳之事屢矣獨其休息愛民<lb/>
<pb n="KR2o0023_WYG_002-3b"/>
尚不失䝉業而安耳史臣以之並擬成康未免失實<lb/>
　武帝<lb/>
　　李廣屏居南山注<lb/>
霸陵尉呵止李廣所為盡官守之職者其論甚正不可<lb/>
謂醉言廣乃請而殺之器小骩法莫此為甚武帝英明<lb/>
似不應聽其出此射石之事鄰子虛以資名談可耳余<lb/>
以為不宜入正史<lb/>
　　詔諸侯王得分國邑綱<lb/>
<pb n="KR2o0023_WYG_002-4a"/>
主父偃建議分國與賈誼衆建諸侯之意同然叔世風<lb/>
漓䦧争兼并釁且益滋耳<lb/>
　　以張騫為大中大夫綱<lb/>
張騫由隴西而大宛而康居而月氏皆行數十日發譯<lb/>
傳致乃達其道均自東而西確然無疑者乃史稱大宛<lb/>
去長安萬二千五百五十里康居在大宛西反僅萬二<lb/>
千三百里月氏更在康居西乃止萬一千六百里是其<lb/>
行愈逺其道轉近理所必無亦鑿空荒誕之一証也<lb/>
<pb n="KR2o0023_WYG_002-4b"/>
　　以白鹿皮縁以藻繢為皮幣目<lb/>
皮幣即後世交㑹交鈔之所由昉盖欲以捄盜鑄之幣<lb/>
耳不知錢且盜鑄幣又不可盜造乎<lb/>
　　單于乘六騾目<lb/>
驢父馬母而生騾騾非塞外所有以驢非塞外所有也<lb/>
今騾至塞外率多倒斃而馬則塞外之良産古之匈奴<lb/>
即今之䝉古單于不乘馬而乘騾乃必無之事即此知<lb/>
史之多偽<lb/>
<pb n="KR2o0023_WYG_002-5a"/>
　　帝以列侯莫求從軍擊越㑹九月嘗酎遂坐以酎<lb/>
　　　金輕及色惡奪爵者百六人目<lb/>
酎金已非善政以此隂中無應詔攻越者益可笑矣<lb/>
　　以李廣利為貳師將軍伐大宛敗還帝使遮玉門<lb/>
　　　不令入貳師遂留敦煌注<lb/>
以求馬故惡少佐軍名不正已甚矣及至士卒饑罷引<lb/>
還乃遮之玉門外不聞有濟軍需思改絃之政徒聽貳<lb/>
師留敦煌是何籌策乎然武帝雄才大略決不如此史<lb/>
<pb n="KR2o0023_WYG_002-5b"/>
傳必有所闕<lb/>
　　大發兵出敦煌益發天下七科適及載糒給貳師<lb/>
　　　目<lb/>
七科徴發中如有罪亡命雖不失自贖之義然皆未練<lb/>
之卒也至贅壻賈人市籍皆無罪者不㡬驅市人而戰<lb/>
耶欲以克敵定功難矣<lb/>
　　遣中郎將蘇武使匈奴綱<lb/>
蘇武奉使北庭慷慨誓死歴十九年凜然不少挫固足<lb/>
<pb n="KR2o0023_WYG_002-6a"/>
以風世勵俗然史家謬以齧雪餐旃詫為異事夫雪或<lb/>
可齧旃決無可食之理即偶一食之斷不能數日藉以<lb/>
不死是説殊失於誣即野䑕草食亦祇可茍延旦夕十<lb/>
九年之乆何以當之則所稱義不食匈奴之粟亦飾辭<lb/>
耳且武既娶婦生子豈得謂非大節之玷盖武不過不<lb/>
降不若李陵衛律之背君以曰竒節吾未之信<lb/>
　　李陵戰敗降單于目<lb/>
李陵恥為貳師屬役以及於敗乃甘心叛降所謂小犢<lb/>
<pb n="KR2o0023_WYG_002-6b"/>
僨轅破犁也司馬遷以為欲得當報漢其誰欺乎以是<lb/>
罪遷不為過當然遷恨武帝深矣其為史於武帝尚得<lb/>
有美事乎<lb/>
　　王賀為繡衣御史捕盜多所縱捨言吾活萬人後<lb/>
　　　世其興注<lb/>
盜傷人者也縱一盜不知其害㡬何人而況萬餘盜乎<lb/>
如是而謂有隂徳史家之顛倒是非可知矣元皇后之<lb/>
出其家亦偶然耳然馴致移漢祚則賀殆罪之魁耳何<lb/>
<pb n="KR2o0023_WYG_002-7a"/>
嘉之有<lb/>
　　壺闗三老上書為太子據辨寃目<lb/>
太子而反天下大變也子盜父兵殺讒者尚可合戰五<lb/>
日何為者而壺闗三老上書辨其寃所謂亂民之尤彼<lb/>
必隂有以窺武帝略悔之意覷太子之復位居首功耳<lb/>
人情險巇吁可畏哉<lb/>
　　田千秋上變訟太子寃並稱夢白頭翁教臣言目<lb/>
千秋亦三老之見至謬稱白頭翁荒誕甚矣此武帝之<lb/>
<pb n="KR2o0023_WYG_002-7b"/>
信邪有以致之遂以為丞相不更可笑乎<lb/>
　　殺鉤弋夫人趙氏綱<lb/>
武帝雖鑒吕雉之禍而為此然非有人心者所忍聞彼<lb/>
吕雉之禍亦髙祖有以致之耳不思善處預防欲以隂<lb/>
毒為弭患之計謬矣<lb/>
　　上官桀為廏令馬多瘦武帝問之桀飾詞以對由<lb/>
　　　是親近注<lb/>
上官桀以辯給免過耳武帝遂信之至於託孤宜其後<lb/>
<pb n="KR2o0023_WYG_002-8a"/>
日不終所事也然霍光金日磾豈非武帝特識之人乎<lb/>
故武帝所為大有過人者亦有大不可解者<lb/>
　　燕王旦謀反赦弗治綱<lb/>
燕王請入宿衛不臣之跡已著至連兵搆釁更當伏管<lb/>
蔡之誅乃曲赦弗治是霍光有公旦之誠欵而無公旦<lb/>
之才識矣<lb/>
　　眭孟上書言大石立僵柳起當求賢人禪位目<lb/>
眭孟伏誅罪當也宣帝官其子何為乎<lb/>
<pb n="KR2o0023_WYG_002-8b"/>
　　昌邑王有罪綱<lb/>
奉迎昌邑光倥偬不能慎始以致廢立滋事幸其所處<lb/>
得當為無過耳其時皇曽孫素有賢名使早諮訪立之<lb/>
何待丙吉奏記謀之不臧乃轉咎舊日師傅不舉之罪<lb/>
豈非辭遁<lb/>
　宣帝<lb/>
　　大將軍霍光請歸政不受綱<lb/>
政自人主之政茍不幸遇冲齡大臣代攝長而自理其<lb/>
<pb n="KR2o0023_WYG_002-9a"/>
政可也無請歸之體況宣帝年已弱冠習民事宜自理<lb/>
無二議光請歸政名已不正讓而弗受豈非因驂乘之<lb/>
憚故為是假藉權術乎卒至釀成弑后之禍誰執其咎<lb/>
哉<lb/>
　　東海有孝婦被誣死致旱三年注<lb/>
孝婦固不可屈殺然致旱三年則誰為之且三年旱亦<lb/>
甚矣屈殺孝婦之太守本未即死而黎民饑餓死者不<lb/>
知其凡幾矣山川有靈必不為此是理本易知而紀載<lb/>
<pb n="KR2o0023_WYG_002-9b"/>
者欲神其事遂不覺其語之誣耳食者方以為美談予<lb/>
故表而正之<lb/>
　　賜霍光𦵏具如乘輿制度目<lb/>
霍光功徳固未如周公成王之賜伯禽之受論史者且<lb/>
非之宣帝可謂昧於經術矣<lb/>
　　賜膠東相王成爵闗内侯綱<lb/>
宣帝課吏可謂周詳然王成首以偽増戸口賜爵則知<lb/>
綜覈名實本不如王道之易行也<lb/>
<pb n="KR2o0023_WYG_002-10a"/>
　　以地震詔池籞未御幸者假與貧民目<lb/>
池籞假民與鄭僑乘輿濟人不大徑庭遇災而懼何如<lb/>
懼於未遇之前然較之不知懼者為己善矣<lb/>
　　龔遂令民賣劍買牛賣刀買犢目<lb/>
賣劍賣刀必有售者則仍郡民也使皆不售賣又何為<lb/>
遂之勞來務本固屬循吏予但惡史之飾辭<lb/>
　　封丙吉等為侯下至郡邸獄復作者皆受官禄田<lb/>
　　　宅目<lb/>
<pb n="KR2o0023_WYG_002-10b"/>
宣帝亟亟修恩報徳乃至郡邸獄復作皆受官禄田宅<lb/>
細人感其私君子譏其鄙非君道也<lb/>
　　疏廣疏受請老賜金遣歸綱<lb/>
二疏請老用以風世之戀棧不已者則可然彼或豫知<lb/>
孝元庸懦不堪輔導是以見幾逺禍亦不過工於自計<lb/>
耳且五年纔通論語孝經安得遂謂之盡職而恝然求<lb/>
去帝及太子何必各賜如許之金今以其斤兩計之已<lb/>
逾千兩千金不易致太子又安得有五十斤之金以賜<lb/>
<pb n="KR2o0023_WYG_002-11a"/>
未卒業之師傅哉班史欲艷傳其事不覺措辭過當未<lb/>
可盡信也<lb/>
　　求髙祖功臣子孫失侯者賜金復其家綱<lb/>
賜功臣子孫固奬勲善政然酌給金復其家使奉祀足<lb/>
矣百三十六人人各與以黄金二十斤當值白金四十<lb/>
餘萬孝宣去武帝財賂衰耗時不逺安得如許帑藏為<lb/>
揮霍之費乎足徴其妄<lb/>
　　趙充國擊先零叛羌羌數挑戰充國堅守目<lb/>
<pb n="KR2o0023_WYG_002-11b"/>
充國緩於進擊或其時羌無大畧招撫䍐幵則其勢已<lb/>
孤可不煩兵而定使羌本桀黠勁敵有大志而乃自托<lb/>
持重不擊則適足為養癰之患䍐幵等且從之不暇又<lb/>
何能為充國用耶兵貴知時非可執一論也至其屯田<lb/>
十二事則誠古今不易良䇿<lb/>
　　賜潁川太守黄霸爵闗内侯綱<lb/>
黄霸治郡自不愧循吏至為相而功名頓損則趙魏之<lb/>
老滕薛大夫之謂也若嚴延年因其以鳳凰受賞心内<lb/>
<pb n="KR2o0023_WYG_002-12a"/>
不服及相府神雀來集欲奏復止或出附㑹之語然宣<lb/>
帝好祥瑞之失亦足見一斑<lb/>
　　帝告太子以漢家自有制度目<lb/>
宣帝此語失之甚矣周非用徳教而亂政以不善用徳<lb/>
教而亂耳雜霸之言豈所以訓子孫至既知元帝柔懦<lb/>
不勝神器而復優游寡斷所謂為天下得人難之義安<lb/>
在且淮陽王亦未必即賢與兄與弟惟父所命乃更以<lb/>
讓爵之元成為淮陽中尉欲以感喻淮陽王是不益啟<lb/>
<pb n="KR2o0023_WYG_002-12b"/>
其覬覦之心乎蓋大本既乖措施必無一是者<lb/>
　　呼韓邪欵塞目<lb/>
時黄霸之言頗得體而宣帝聽望之議待呼韓邪以不<lb/>
臣之禮失威重矣姑息者率以望之為是荀悦以非禮<lb/>
闢之宜哉<lb/>
　元帝<lb/>
　　𢎞恭石顯誣奏周堪等請召致廷尉帝不知致廷<lb/>
　　　尉為繫獄可其奏後令出免為庶人目<lb/>
<pb n="KR2o0023_WYG_002-13a"/>
不知廷尉為獄已屬惛愚既知而出之獄又聽讒以免<lb/>
為庶人元帝之為人可知矣罷珠厓赦廣徳皆小節耳<lb/>
何足稱哉<lb/>
　　賈捐之以數短石顯不得官乃與楊興謀詭為奏<lb/>
　　　薦顯捐之又自奏薦興顯聞而發其謀捐之遂<lb/>
　　　棄市目<lb/>
捐之朋比為奸自貽伊戚短顯薦顯尤所謂授人以戈<lb/>
不智之甚者子輿氏所惡於小有才尚非其比興亦傾<lb/>
<pb n="KR2o0023_WYG_002-13b"/>
邪小人熱中躁進其後雖諫封王氏實不足盖其前愆<lb/>
耳<lb/>
　　馮奉世論擊叛羌羌三萬人法當倍用六萬人目<lb/>
奉世所陳頗為明決至謂用兵之數必計敵而倍之欲<lb/>
以兩人制一人不堪一噱白登之圍冒頓精兵四十萬<lb/>
法當用八十萬倉卒何由而得<lb/>
　　陳萬年嘗戒子咸注<lb/>
父與子語至夜半且明云大要教諂此誰所傳者或美<lb/>
<pb n="KR2o0023_WYG_002-14a"/>
咸為直臣予謂定非孝子<lb/>
　　封甘延夀為義成侯賜陳湯爵闗内侯綱<lb/>
甘延夀等之薄康居斬郅支可謂得臨敵機宜彼雖矯<lb/>
制發兵前既上疏自劾後亦未嘗貪功喪師其事固當<lb/>
奬也乃一時口説妄騰後世習而不察往往於汲黯之<lb/>
矯詔發粟則傳為美譚於此則過為吹毛求疵惡勞喜<lb/>
得人之常情盖可鄙矣<lb/>
　　太子驁臨中山王䘮不哀帝大恨史丹以預戒太<lb/>
<pb n="KR2o0023_WYG_002-14b"/>
　　　子母哭泣感傷陛下為解注<lb/>
史丹詭奏或美其能全嫡嗣然成帝繼而新莽之篡定<lb/>
矣所謂安劉適足以滅劉且不泣與不哀大相逕庭元<lb/>
帝懵懵以數言而解置之不問盖天欲中衰漢業有非<lb/>
人力所能為耳<lb/>
　成帝<lb/>
　　王尊劾匡衡張譚知石顯等專權阿諛不奏及奏<lb/>
　　　反言先帝任用非人目<lb/>
<pb n="KR2o0023_WYG_002-15a"/>
王尊數言所謂誅衡譚之心譚故碌碌衡乃明經者不<lb/>
大負所學哉<lb/>
　　劉向以王氏權位太甚因奏洪範五行傳帝心知<lb/>
　　　向忠然不能奪王氏權目<lb/>
心知之而不能奪在他人皆可言在為君者實無是理<lb/>
也<lb/>
　　賈讓論治河三䇿目<lb/>
賈讓以放河使北入海為上䇿然西薄大山固可不致<lb/>
<pb n="KR2o0023_WYG_002-15b"/>
汎濫至東薄金堤此堤將以何地為限且既有堤又豈<lb/>
有久而不潰者居今之世雖大禹復生吾知其無善䇿<lb/>
亦不過補偏救弊耳<lb/>
　哀帝<lb/>
　　大赦改元太初綱<lb/>
自眭孟翼奉好言隂陽災異而圖讖符命之説興然劉<lb/>
向谷永之倫早有以啟之矣馴至甘忠可夏賀良輩踵<lb/>
之新莽遂借以簒漢左道之誅其可貸耶<lb/>
<pb n="KR2o0023_WYG_002-16a"/>
　　下司隸鮑宣獄綱<lb/>
丞相官屬不法司隸鈎止職也乃不問孔光反捕從事<lb/>
倒置已極在孔光固不肯自劾以免宣罪但彭宣素稱<lb/>
賢者又為御史大夫而有意脂韋以閉距詔使曲為周<lb/>
内鄙矣馴致舉幡太學儼如聚衆當時之政尚可問哉<lb/>
　　烏孫大昆彌來朝綱<lb/>
漢哀短祚國勢衰敝試思當時為何時適㑹昆彌内難<lb/>
偶爾入朝自以為榮不亦鄙哉<lb/>
<pb n="KR2o0023_WYG_002-16b"/>
　孺子嬰<lb/>
　　王莽請璽太后不肯授目<lb/>
莽之簒弑元后實釀成之觀其受新室文母之號恬不<lb/>
為怪已可概見至是乃拳拳一璽蓋亦掩人耳目之為<lb/>
耳班彪謂婦人之仁猶不免為其所愚<lb/>
　新莽<hi>附</hi>
　　太皇太后王氏崩綱<lb/>
莽既篡位漢統已絶元后宜書漢也然莽之篡漢皆元<lb/>
<pb n="KR2o0023_WYG_002-17a"/>
后有以成之則元后實漢之罪人綱目去漢字義深哉<lb/>
　　收郅惲繫獄綱<lb/>
莽篡據已踰十載惲乃上書欲其復還臣位豈特説不<lb/>
能行亦失徘徊觀望矣適其時郡國兵起莽心内不自<lb/>
安又因經讖之言奪其所恃惲之幸免亦幾希耳然以<lb/>
視文飾符命紀頌功徳者則所謂鐵中錚錚者矣<lb/>
　　秦豐起兵莽問羣臣方略徴公孫禄與議目<lb/>
易曰樞機之發榮辱之主公孫禄身為漢臣乃因莽召<lb/>
<pb n="KR2o0023_WYG_002-17b"/>
問就徴與議非以漢臣盡忠於莽乎論者但責其失出<lb/>
處語黙之道猶膚見耳<lb/>
　淮陽王元<lb/>
　　鄧禹進説光武以定天下之計目<lb/>
鄧禹進説極似韓信登壇之對不過數言而成敗之勢<lb/>
了然其識有大過人者所云延攬英雄務悦民心雖草<lb/>
創要語然帝王治世之道誠不外知人安民而已<lb/>
　　光武斬王郎得吏人與郎交闗文書㑹諸將燒之<lb/>
<pb n="KR2o0023_WYG_002-18a"/>
　　　目<lb/>
光武平王郎燒謗書胡寅以為意師髙祖封雍齒然髙<lb/>
祖因沙中偶語以張良之䇿用權弭變光武則不因贊<lb/>
勸出於㡬先以視髙祖雖大小不倫而精麄有間矣<lb/>
　後漢<lb/>
　光武帝<lb/>
　　儒生彊華自闗中奉赤伏符目<lb/>
世以光武信圖讖為非然時承喪亂衆志未齊出險濟<lb/>
<pb n="KR2o0023_WYG_002-18b"/>
艱自不得不假神道以設教耳此不足為盛徳之累觀<lb/>
後竇融之言可知向亦作論及之<lb/>
　　鄧禹以饑卒邀赤眉戰輒不利目<lb/>
韓信背水之戰何嘗非置之死地而後生哉禹異之敗<lb/>
其必有致敗之由謬以饑卒儌戰為禹罪則是不知兵<lb/>
機而貽畏難選懦者流以口實矣謂禹為忿兵無成或<lb/>
庶㡬耳<lb/>
　　彭寵反其奴子密斬寵以降帝封為不義侯目<lb/>
<pb n="KR2o0023_WYG_002-19a"/>
髙帝斬丁公固千古正義然子密雖寵之逆奴而寵實<lb/>
國之叛臣興王之際削平渠醜不得不行賞為招徠殷<lb/>
義士周頑民其事可反例也然封侯則已過而又號以<lb/>
不義是誠何據耶<lb/>
　　帝聞耿弇為張步所攻將自徃救陳俊謂弇宜待<lb/>
　　　上來弇言不敢以賊遺君父乃大戰破之目<lb/>
不以賊遺君父非獨忠忱懇到亦足以振三軍之氣明<lb/>
王守仁擒宸濠事跡雖相類然正德直以賊為戲又豈<lb/>
<pb n="KR2o0023_WYG_002-19b"/>
宜從不可以臨淄為比也<lb/>
　　任延為武威太守帝戒以善事上官延以忠臣不<lb/>
　　　和和臣不忠為對注<lb/>
善事上官固非正論至謂忠臣不和和臣不忠語亦有<lb/>
訾協恭和衷固虞廷懋政之經和而至於朋黨營私則<lb/>
不可耳晏子和同之辨頗當<lb/>
　　盧芳請朝及昌平止之芳遂疑懼復反注<lb/>
降渠請朝何必却之致生疑懼而復反大約無定見而<lb/>
<pb n="KR2o0023_WYG_002-20a"/>
遲疑不決斷無有能成大事者<lb/>
　　太子嘗問攻戰之事帝言此非爾所及目<lb/>
隴蜀既平與天下休息宜也至云孔子不對問陳似欲<lb/>
使太子不知攻戰之事者英略如光武必不出此審然<lb/>
則周書克詰戎兵之訓為非乎史氏蠡測安能識中興<lb/>
帝王之大度哉<lb/>
　　梁統請更定律綱<lb/>
刑罰世輕世重要以弼教為本梁統所言固未及此而<lb/>
<pb n="KR2o0023_WYG_002-20b"/>
杜林矯枉過正亦失刑期無刑之意至云菓桃菜茹之<lb/>
餽無妨於義則陸䞇所謂鞭靴不己必至金玉之言反<lb/>
謂不當乎<lb/>
　　梁統論漢自初元建平後盜賊浸多以刑輕易犯<lb/>
　　　目<lb/>
髙祖至孝宣葢因初開國民少而風淳又數世皆權在<lb/>
上政治清明元成以後太平既久民滋而風漓又數世<lb/>
皆權在下政治日壞此盜賊之所以浸多也梁統之言<lb/>
<pb n="KR2o0023_WYG_002-21a"/>
所謂舍其本而求其末矣<lb/>
　　帝詔州郡檢覈田户吏牘中有河南南陽不可問<lb/>
　　　語東海公陽言河南多近臣南陽多近親田宅<lb/>
　　　踰制不可為凖帝使考實果如所言目<lb/>
光武英明起自田間一切利弊知之悉矣可問不可問<lb/>
之語豈有不知待十二嵗之子言之之理此必史家以<lb/>
明帝英察謬以不近理之事贊之耳予以為不足信<lb/>
　　詔許羣盜自相斬者除其罪目<lb/>
<pb n="KR2o0023_WYG_002-21b"/>
揚湯止沸一時權宜大亂之後或可承平之時行之必<lb/>
致亂不可為訓也<lb/>
　　南單于欵塞議者謂不可許目<lb/>
單于搆難自分南北欵塞何不可許而議者紛紛欲拒<lb/>
之彼不過持不開邊釁之説耳不知能自强者外侮不<lb/>
敢窺不能自强者雖謹守而外侮亦將伺其隙増幣和<lb/>
親損國威重而反以為得計者可謂强顔矣<lb/>
　　遣馬援征武陵蠻綱<lb/>
<pb n="KR2o0023_WYG_002-22a"/>
趙充國平羌馬援征蠻皆屬老而益壯乃充國卒以成<lb/>
功而援不克集事是豈時命為之抑亦逺猷勝算援固<lb/>
有不逮充國者至於身攖瘴癘以死勤事鞠躬盡瘁之<lb/>
義實為無愧胡寅乃謂馬革裹屍幾於馮婦若然則臨<lb/>
陣䑕竄者將謂明哲保身乎不獨刻論直是庸談<lb/>
　　馬援征蠻失利帝使梁松責問目<lb/>
梁松與馬援有隙光武宜知之乃以援兵失利遣松責<lb/>
問使非宋均平羣蠻則援陷無辜如國事何帝葢未之<lb/>
<pb n="KR2o0023_WYG_002-22b"/>
思耶<lb/>
　　桓譚極言以䜟決事之非目<lb/>
桓譚始以鼓琴進其所謂文學者葢亦可知然其論符<lb/>
命則甚正光武以為非聖無法㡬致大戮實過甚矣<lb/>
　明帝<lb/>
　　圖畫中興功臣於雲臺綱<lb/>
雲臺圖畫皆中興佐命之臣然其中竟有功績未著而<lb/>
得厠名者萬修劉植等是也世徒以不入馬援為因椒<lb/>
<pb n="KR2o0023_WYG_002-23a"/>
房之親然當時若鄧晨之首從南陽來歙之捐軀隴右<lb/>
曽不得與王常李通並預増益之數又豈皆以戚屬故<lb/>
耶則當時之旌表實有不服人心者矣<lb/>
　　帝以事怒郎藥崧以杖撞之注<lb/>
明帝杖撞藥崧入牀直令人噴飯<lb/>
　　宋均為九江守虎皆渡江東去目<lb/>
劉昆既稱虎負子渡河宋均在九江虎又渡江東去善<lb/>
政亦視感民何如耳豈有於虎史家侈談相襲令人致<lb/>
<pb n="KR2o0023_WYG_002-23b"/>
疑循吏之實政其誰之罪耶<lb/>
　　馬后言諸王封域過儉帝謂我子豈宜與先帝子<lb/>
　　　等目<lb/>
馬后固不宜請子封而明帝之對亦有失言何則分封<lb/>
已非善政多給更為亂階婦人不得預朝政以是斥之<lb/>
雖罪后可也至云不宜與先帝子等此尤失之帝王之<lb/>
業固欲其世世承繩以至萬世使世世皆行此言必至<lb/>
於無子男之爵立錐之地而後可此則明帝好名矯枉<lb/>
<pb n="KR2o0023_WYG_002-24a"/>
過正之論不自知其蹈於不可循矣故曰雖小道必有<lb/>
可觀者焉致逺恐泥<lb/>
　章帝<lb/>
　　時大旱鮑昱因言前治楚事恐未當其罪注<lb/>
昱典治楚事既知寃者過半當時何不即奏而隠忍隔<lb/>
十年因災變始及之以是為直其誰不能<lb/>
　　鄭衆奏耿恭單兵守城鑿山為井煮弩為糧以當<lb/>
　　　匈奴宜蒙顯爵詔拜恭騎都尉目<lb/>
<pb n="KR2o0023_WYG_002-24b"/>
鑿山煮弩與蘇武吞氊齧雪同節然以之表忠則可以<lb/>
此為足延累月經年則不經至漢家典屬都尉之拜未<lb/>
免失旌功勵節之義矣<lb/>
　　太后詔不許封諸舅爵注<lb/>
我子先帝子之論具見前巻馬后此語實明帝好名之<lb/>
意有以啟之至馬后謙讓實足佳然母后而有此詔究<lb/>
所謂好事不如無也<lb/>
　　封馬廖等為列侯綱<lb/>
<pb n="KR2o0023_WYG_002-25a"/>
章帝當成母后謙讓之徳斯為真孝曲封外戚以致明<lb/>
徳有長恨之歎盡小節而失大義不但可鄙且可怪矣<lb/>
豈當時史氏亦不無過甚之辭耶<lb/>
　　詔賜民胎養榖戒俗吏矯飾綱<lb/>
句踐早婚嫁重丁男盖小國圖霸權宜之術非王道也<lb/>
戒俗吏矯飾足矣天下之大比户皆予以胎養榖三斛<lb/>
何以為繼孟子盡信書不如無書之言盡之矣<lb/>
　　第五倫自言曽却千里馬之餽而心不能忘又兄<lb/>
<pb n="KR2o0023_WYG_002-25b"/>
　　　子病夜十往退而寢安己子病不省視而不眠<lb/>
　　　竟夕注<lb/>
倫此言直令人噴飯而史氏方以為誠直吁亦竒矣<lb/>
　　竇憲殺都鄉侯暢太后使憲北擊匈奴以贖罪綱<lb/>
不問匈奴應擊與否但以憲請贖罪遽令行師此舉實<lb/>
為無名<lb/>
　和帝<lb/>
　　聶尚代鄧訓為校尉欲以恩懐諸羌乃招迷唐使<lb/>
<pb n="KR2o0023_WYG_002-26a"/>
　　　還居大小榆谷迷唐遂與諸種復冦金城塞目<lb/>
鄧訓得諸部心由張紆失信之後能以恩威服衆也聶<lb/>
尚專事招徠適以示弱以致迷唐復叛以姑息為禦外<lb/>
夷良計者亦可以鑒矣<lb/>
　　魯恭為中牟令螟不入境兒童不捕雛雉注<lb/>
循良自貴實政飛蝗越境兒童不捕雛雉未免誇誕失<lb/>
真與虎不渡河何異耶<lb/>
　　鄧后令禁郡國貢獻注<lb/>
<pb n="KR2o0023_WYG_002-26b"/>
郡國貢獻本非中壼得預之事今鄧后乃以禁絶見稱<lb/>
足以覘漢家制度矣<lb/>
　安帝<lb/>
　　封鄧隲兄弟為列侯隲辭不受綱<lb/>
鄧隲於侯族中尚稱賢者然後為大將軍本無大功王<lb/>
主以下候望於道光震都鄙又何為者則此辭讓亦不<lb/>
過矯情好名之舉耳不可謂真賢也<lb/>
　　諸羌復叛綱<lb/>
<pb n="KR2o0023_WYG_002-27a"/>
諸羌苦豪右徭役是安插既已失宜至叛無器甲而郡<lb/>
縣方畏懦不前漢家之政可知矣欲不亡得乎<lb/>
　　以災異䇿免三公仲長統著昌言以論其失注<lb/>
既為三公於宦戚擅權鉗口戀職非不能燮理而何然<lb/>
專以災異諉之則誠過舉長統説猶未備<lb/>
　　司空周章密謀廢立事覺自殺目<lb/>
清河之立雖太后之私然章為大臣争之可也争之不<lb/>
從合外廷共立平原王可也無密謀誅人及廢后之理<lb/>
<pb n="KR2o0023_WYG_002-27b"/>
其心雖近忠其蹟實為亂非人臣正道劉友益謂其死<lb/>
自取當矣<lb/>
　　羌冦河東縁邊令長争上徙郡縣以避冦難目<lb/>
百姓不欲徙乃至刈禾稼撤室屋是較羌禍更慘矣然<lb/>
其時安帝未必知也為人上者觀此而不思明目達聰<lb/>
詰戎勤政可乎<lb/>
　　班勇議置西域屯田注<lb/>
班勇所議乃襲超留屯疏勒遺䇿然其時虛耗特甚勇<lb/>
<pb n="KR2o0023_WYG_002-28a"/>
説本難盡行雖後屯田栁中復通西域為不出勇所料<lb/>
然河西被害實亦有所由也<lb/>
　　鄧太后臨朝每躬自減撤以救災戹目<lb/>
無毁無譽婦人之道躬自減撤以救災戹豈女后之事<lb/>
耶且前稱太后以鄧康數諫宗門滿盛大怒免官此又<lb/>
稱太后詔康等以貴戚食禄面牆弗學為戒記載自相<lb/>
矛盾至此何以傳信<lb/>
　<lb/>
<pb n="KR2o0023_WYG_002-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
評鑑闡要巻二<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_003-1a"/>
欽定四庫全書<lb/>
評鑑闡要卷三<lb/>
　後漢<lb/>
　順帝<lb/>
　　孫程等以罪遣就國周舉謂不宜忘其援立大德目<lb/>
周舉説朱倀以功臣大德不可忘者實椓人也則時稱<lb/>
舉為忠鯁者亦可見矣<lb/>
　　大將軍梁商卒綱<lb/>
<pb n="KR2o0023_WYG_003-1b"/>
梁商甫歿冀與不疑代起此即王鳳覆轍東漢之不為<lb/>
梁氏竊者幾希即藉宦者誅冀實捄火抱薪之為非曲<lb/>
突徙薪之計也<lb/>
　　嗇夫孫性私賦民錢市衣進父後自首待罪吳祐<lb/>
　　　謂觀過知仁還以衣遺其父注<lb/>
掾私賦民錢市衣進父因父言而自首其事即實原其<lb/>
情宥其罪可耳仍以衣遺之民則何辜事出好名不可<lb/>
為訓<lb/>
<pb n="KR2o0023_WYG_003-2a"/>
　　种暠手劍當車目<lb/>
中常侍承帝命召太子恒事也种暠即有所疑隨去可<lb/>
也而乃手劍當車是儼然以父子為敵國無諾不俟之<lb/>
謂何史家方譽以為臨事不惑可謂無識矣<lb/>
　桓帝<lb/>
　　亷縣雨肉綱<lb/>
當時亂政自足以召天變然雨肉之事則失於竒怪觀<lb/>
續漢志引羊禍由於枉誅李固杜喬云云可知<lb/>
<pb n="KR2o0023_WYG_003-2b"/>
　　馬融除南郡太守謁梁不疑梁冀詗知之諷有司<lb/>
　　　劾融貪濁注<lb/>
不疑本與冀為昆弟曾斥張陵之劾冀而史家又謂其<lb/>
好經書不與冀和是自相矛盾矣且李固下獄乃馬融<lb/>
所草其倚冀為自固之計者巧矣豈有小忤冀意即不<lb/>
免竄謫者當時記載實不得謂之皆信也<lb/>
　　陳蕃奏賞濫寵多以致水旱帝頗采其言目<lb/>
采女數千所出僅止五百左右無功降封侯為鄉侯如<lb/>
<pb n="KR2o0023_WYG_003-3a"/>
此調停所謂月攘一雞之類觀水旱十傷五六不聞一<lb/>
議賑貸其義自見<lb/>
　　度尚討桂陽賊士卒以多獲珍寶莫有鬬志尚詭<lb/>
　　　使出獵密焚其營以激厲士卒遂大破諸賊目<lb/>
度尚焚營雖以術御士出於無可如何然較項羽窘迫<lb/>
沉船頗為勝之<lb/>
　靈帝<lb/>
　　封陳蕃為髙陽鄉侯不受綱<lb/>
<pb n="KR2o0023_WYG_003-3b"/>
世皆以蕃武並稱然武貪援立功即受侯封蕃有舊勛<lb/>
卒辭上賞所見相去甚逺然蕃因武雜考鄭颯雖有此<lb/>
曹子何復考為之語終乃以武坐失事機並嬰禍敗不<lb/>
得辭寡斷之譏矣<lb/>
　　張儉望門投止注<lb/>
張儉亡命跡類岑晊故馥之責儉與賈彪之拒晊所見<lb/>
頗正夫平時既以名士自處罪不逃刑之義尚不能守<lb/>
其名又何足稱卒致望門投止連染無辜不亦鄙哉<lb/>
<pb n="KR2o0023_WYG_003-4a"/>
　　黨錮之禍惟申屠蟠獨免目<lb/>
申屠蟠未入仕本可以囊括自全獨惜陳蕃李膺等號<lb/>
為賢者既得時居位足弭小人之變所處非申屠蟠比<lb/>
乃亦囿於清流虚聲率以拘牽坐失事機難辭責賢之<lb/>
備不可徒諉之運會使然也<lb/>
　　趙苞母為鮮卑所刧質苞出戰破賊目<lb/>
程子論趙苞而及徐庶不知庶在當陽與昭烈君臣之<lb/>
分未定尚可言去使庶處苞位亦將捨郡全母乎至方<lb/>
<pb n="KR2o0023_WYG_003-4b"/>
孝孺所言更非正論彼既挾其母以要之欲求兩全勢<lb/>
必兩失首䑕兩端者率用藉口為苞計者設計全城可<lb/>
也進戰則太速矣然終以死報母則其節有可憐憫而<lb/>
不可竟以不知義罪之矣<lb/>
　　段熲以阿附王甫自殺目<lb/>
段熲平定兩羌漢末將材所謂錚錚佼佼者乃亦阿附<lb/>
閹豎晚節不終雖時勢所為然究失卓志矣<lb/>
　　帝寵張讓趙忠等目<lb/>
<pb n="KR2o0023_WYG_003-5a"/>
呼常侍為公母千古竒事如此而不亡國者未之有也<lb/>
　　王允得張讓賓客書與黄巾交通帝責怒讓竟不<lb/>
　　　能罪讓以事中允目<lb/>
黄巾約封諝等為内應其言猶出於張角弟子至王允<lb/>
奏上張讓與黄巾交通之書雖中主亦當立置於法乃<lb/>
反信讒罪允是真亡國之君胡寅以中人以下目之猶<lb/>
為失寛<lb/>
　　冀州刺史王芬自殺綱<lb/>
<pb n="KR2o0023_WYG_003-5b"/>
王芬謀誅宦官可也至謀廢帝是直叛自殺乃自取之<lb/>
無足惜也<lb/>
　獻帝<lb/>
　　蔡邕議省和安順桓四帝廟號目<lb/>
子孫議祖父臣議君此何政耶且當時所當急者不在<lb/>
此也邕汲汲請去已上廟號特媚董卓之為耳所謂逸<lb/>
才多識適足濟其邪故孔子訓子夏曰毋為小人儒<lb/>
　　孫堅破董卓卓欲與和親堅拒之目<lb/>
<pb n="KR2o0023_WYG_003-6a"/>
堅之拒卓詞嚴義正至操責諸將進滎陽未免言大意<lb/>
誇其實别有所圖也故操敗而堅勝<lb/>
　　朱儁就李傕之徴謂欲乗傕等之間以濟大事注<lb/>
儁與皇甫嵩同著威名乃俱就逆賊之徴而儁較嵩尤<lb/>
陋觀其對諸將方謂庸兒小豎變難可乗乃反為刧質<lb/>
大言不慙莫甚於此<lb/>
　　劉虞討公孫瓚不克見殺綱<lb/>
虞號為寛厚而軍無部伍其惜民廬舍戒無傷餘人皆<lb/>
<pb n="KR2o0023_WYG_003-6b"/>
適足自貽伊戚宋襄建文胥用是致亂者然史稱瓚居<lb/>
薊南小城與虞相去不逺又何至興十萬之師乎記載<lb/>
失實比比然矣<lb/>
　　袁紹圍臧洪使陳琳招之不從城陷洪被殺目<lb/>
洪守東郡事跡極類唐張廵其答陳琳云云義正而辭<lb/>
嚴慷慨有烈士風終能死不失節可謂言行相顧之士<lb/>
矣<lb/>
　　曹操殺董承綱<lb/>
<pb n="KR2o0023_WYG_003-7a"/>
董承智不及王允而欲效圖卓之舉非獨自殺其身適<lb/>
足以危其主所謂志可矜而智不逮者也然操之得入<lb/>
本由董承與名正討賊者不可同日語矣<lb/>
　　田豐説袁紹乗虚迭出以困曹操注<lb/>
田豐乗虚迭出之謀與晉荀罃三駕敝楚之術同罃計<lb/>
行而晉霸豐不用而紹亡明人所見畧同成事在乎審<lb/>
勢信矣<lb/>
　　袁紹殺田豐注<lb/>
<pb n="KR2o0023_WYG_003-7b"/>
既知不用人之言而致敗乃以見笑殺之如此矜忌其<lb/>
得善終幸矣尚冀子能克家哉<lb/>
　　曹操責孫權任子周瑜定議勿遣目<lb/>
瑜不獨持論儁爽規畧實中事理使瑜不死東吳必無<lb/>
稱臣質子之事孫權其亦中材耳<lb/>
　　曹操追攻袁尚袁譚至鄴郭嘉請緩之以待變目<lb/>
急則相保緩則相爭郭嘉之論與卞莊事同然譚尚之<lb/>
相殘乃踵武紹術之操戈天道好還信哉<lb/>
<pb n="KR2o0023_WYG_003-8a"/>
　　曹操攻鄴袁尚使李孚入城注<lb/>
李孚出入嚴圍固自狡獪操付之一笑所謂因計用計<lb/>
也以此為操軍紀之疎其見淺矣<lb/>
　　烏桓欲助袁尚復故地曹操以田疇為鄉導撃破<lb/>
　　　烏桓熙尚皆被殺目<lb/>
田疇不賣盧龍世所稱髙蹈者然因欲報公孫瓚而引<lb/>
道以殱熙尚隱遯忠厚之士或不出此矣<lb/>
　　魏崔琰毛玠並典選舉目<lb/>
<pb n="KR2o0023_WYG_003-8b"/>
六計弊吏以亷為本輿服不過度似已然亦不過從儉<lb/>
一端尚不足語正本清源至垢面羸衣飾偽尤甚其選<lb/>
舉又曷足憑耶<lb/>
　　龎統勸劉備取益州備言我毎與操反事乃可成<lb/>
　　　目<lb/>
凡事與操相反雖為矯枉之計亦屬沽名之舉龎統之<lb/>
言自是達識彼拘文牽義坐失事機者罕不為子莫執<lb/>
中之流<lb/>
<pb n="KR2o0023_WYG_003-9a"/>
　　曹操攻孫權權呼劉備自救備請劉璋益兵目<lb/>
東吳兵勢方張且有魯肅吕䝉等為之經畧操至濡須<lb/>
何至呼備自救此盖備藉口請劉璋益兵之詞劉璋無<lb/>
能爾時若聽龎統上計成都可立得然備雖稱英雄亦<lb/>
實内怯宜其聽中計耳<lb/>
　　劉備孫權分荆州綱<lb/>
荆州東南門户吳蜀勢所必爭然兩雄相扼而操挾天<lb/>
子以令諸侯遂晏然得移漢祚權固無足論自私之罪<lb/>
<pb n="KR2o0023_WYG_003-9b"/>
備不能辭<lb/>
　　丞相冀州牧魏王曹操卒綱<lb/>
綱目於大臣之賢者其卒具書官爵今以此例書操非<lb/>
予之也正以著其為漢賊也觀其天命在吾云云可見<lb/>
其心跡矣劉友益謂幸其死故然迂甚<lb/>
　蜀漢<lb/>
　昭烈帝<lb/>
　　魏主丕與吳中大夫趙咨問答注<lb/>
<pb n="KR2o0023_WYG_003-10a"/>
如此等問答或出於使者自記以見己長未可盡信且<lb/>
以曹丕求珍責任子不明時勢之人安能有屢更其端<lb/>
之問如出一手之文乎迂儒昧此不知遂至决裂好名<lb/>
之舉紛如<lb/>
　　魏楊彪自以漢室三公辭魏太尉之命及是為光<lb/>
　　　禄大夫目<lb/>
楊彪以漢三公不受魏爵託於大義自持則何不罵賊<lb/>
而死乎觀其於光禄大夫之拜賜几杖施行馬恬不知<lb/>
<pb n="KR2o0023_WYG_003-10b"/>
恥辭十萬而受萬尚得謂無虧全節耶既貪生復好名<lb/>
千秋以下正論難逃終於進退無據而已<lb/>
　　魏主以吳不遣任子怒欲伐之劉曄言不可倉卒<lb/>
　　　目<lb/>
劉曄所諌數語切中事機然應於遣使之先則更善矣<lb/>
　　諸葛亮常自校簿書主簿楊顒諫注<lb/>
楊顒之言似是而非盖時當主少國疑之日非亮躬親<lb/>
整頓國事何頼觀其發教所稱集思廣益云云足見其<lb/>
<pb n="KR2o0023_WYG_003-11a"/>
忠赤矣不知此又何足與言鞠躬盡瘁之義<lb/>
　帝禪<lb/>
　　諸葛亮生致孟獲七縱七擒目<lb/>
七縱七擒為記載所艷稱無識已甚盖蠻夷固當使之<lb/>
心服然以縛渠屢遣直同兒戲一再為甚又可七乎即<lb/>
云几上之肉不足慮而脱韝試鷹發柙嘗虎終非善䇿<lb/>
且彼時亮之所急者欲定南而伐北豈宜屢縱屢擒耽<lb/>
延時日之理知其必不出此<lb/>
<pb n="KR2o0023_WYG_003-11b"/>
　　吳主與太子親受田目<lb/>
楊顒對諸葛亮之言正當於此用之為人君而親受田<lb/>
是何政體宜其忽爾稱帝忽爾降魏忽爾伐蜀忽爾行<lb/>
成總無定見也<lb/>
　　李平以罪免官諸葛亮與蒋琬書言平腹中有鱗<lb/>
　　　甲不圖復有蘇張之事注<lb/>
李平曾受詔輔遺而督糧不繼更設計傾亮視國事如<lb/>
秦越罪之宜耳但腹中鱗甲不圖蘇張云云語渉詼謔<lb/>
<pb n="KR2o0023_WYG_003-12a"/>
賢如孔明尚有此語可知其時人心風俗也<lb/>
　　魏主叡將伐蜀劉曄入贊議出則言不可伐及為<lb/>
　　　楊暨所援反以不密責叡又向暨以大魚喻人<lb/>
　　　主注<lb/>
釣中大魚制而後牽此何等語其罪浮於面從後言者<lb/>
逺甚入而責叡不密出而責暨云云憸邪變詐一至是<lb/>
哉然叡必待屢而後疏之其亦愚之甚矣<lb/>
　　魏制三祖之廟目<lb/>
<pb n="KR2o0023_WYG_003-12b"/>
曹叡方在而先定廟號可笑無過此者<lb/>
　　魏司隸崔林引周官考課注<lb/>
三載考績唐虞所不廢然堯舜之量材授職固不例此<lb/>
觀於吁咈汝作之文可見此其義司馬光識之然引而<lb/>
未發故並録其語<lb/>
　　遣費禕救漢中來敏詣禕别求共圍棊以試禕注<lb/>
曹爽興師不以正且失地勢故禕得用逸待勞耳若以<lb/>
從容圍棊為足能辦賊器量較謝安矯情鎮物猶為不<lb/>
<pb n="KR2o0023_WYG_003-13a"/>
及矣<lb/>
　　費禕為尚書令常以朝晡聽事而不廢接納飲博<lb/>
　　　注<lb/>
子賤鳴琴而單父治巫馬期日夜不處而單父亦治此<lb/>
乆為記載家蹈襲套語禕雖才優於允其不逮諸葛甚<lb/>
明諸葛猶孜孜奉國食少事繁而禕乃欲以清浄名髙<lb/>
豈可為法<lb/>
　　費禕汎愛不疑待新附太過郭循刺禕殺之目<lb/>
<pb n="KR2o0023_WYG_003-13b"/>
光武推心置腹何嘗不信任新附或且因以建功要之<lb/>
駕馭有道耳禕之於郭循平日既非深知且為將而沉<lb/>
湎於酒以致遭患其失在禕更非岑來可比<lb/>
　　姜維每欲大舉費禕常裁制不從與兵不過萬人<lb/>
　　　目<lb/>
禕之言似是而非試思後主昏庸信任奸宦安能保國<lb/>
治民若姜維雖近冒昧然其志固在乗機恢復也少與<lb/>
之兵是自敗國事安得謂忠庸腐者流但言息兵則撫<lb/>
<pb n="KR2o0023_WYG_003-14a"/>
掌大悦宜其以禕為是耳<lb/>
　　吳主亮謀誅孫綝戒衛將軍全尚勿洩尚妻為綝<lb/>
　　　姊以告綝綝遂廢主殺尚目<lb/>
不密害成亮之所以囑紀也然終以婦人漏泄不密孰<lb/>
甚於此䑕矢燭奸則所謂小事不糊塗耳<lb/>
　　鄧艾至成都帝出降皇子北地王諶死之綱<lb/>
北地王慷慨損軀凛凛有生氣劉禪犂牛固不足論姜<lb/>
維以下諸將士平日咸以恢復自命乃俱聞風而靡無<lb/>
<pb n="KR2o0023_WYG_003-14b"/>
復具人心者不啻譙周鬻國罪不容誅矣<lb/>
　　晉太保王祥卒綱<lb/>
王祥以孝行稱乃為魏太尉而復仕典午求忠臣於孝<lb/>
子之門之謂何<lb/>
　　羊祜歸自江陵務修德信以懷吳人注<lb/>
羊祜刈榖償絹送還獵獸特用是愚弄邊界之人豈真<lb/>
所云修德信者甚至遺酒饋藥使命頻通不惟身犯外<lb/>
交直廢棄軍律矣論者率以此事為賢故不可以不辨<lb/>
<pb n="KR2o0023_WYG_003-15a"/>
　　機雲皆善屬文目<lb/>
善屬文而無臨敵材乃命分將父兵國之不恤又豈所<lb/>
以恤抗乎代斵傷手莫甚於此<lb/>
　晉<lb/>
　武帝<lb/>
　　吳人以鐵鎖横江注<lb/>
孫皓衆畔親離王濬有進無退勝敗之勢固已昭然鐵<lb/>
鎖鐵錐安能為守樓船直下摧枯拉朽不待燭照數計<lb/>
<pb n="KR2o0023_WYG_003-15b"/>
矣然所云大炬燒鎖未免近誣江水之中炬如何燃故<lb/>
讀書貴在逹理<lb/>
　　陶濬請乗大船以戰注<lb/>
舟師之利全在運轉迅㨗陶濬稱大船可克敵是所謂<lb/>
恃衆勝寡怯懦之流耳<lb/>
　　帝臨軒引見孫皓皓以南方亦設此座待陛下為<lb/>
　　　對目<lb/>
孫皓愚闇數語差强人意然以面縛受封之人懼罪不<lb/>
<pb n="KR2o0023_WYG_003-16a"/>
暇直云亦設此座相待是自取禍皓至此時能為此<lb/>
語必其不降死社稷矣此語恐非當時實録<lb/>
　　胡質以絹賜子威威問於何得絹注<lb/>
胡質父子清白自守尚矣然以子而問父絹所從來以之<lb/>
資談柄可耳正史風化所關不應有此<lb/>
　　詔罷州郡兵綱<lb/>
吳地甫平反側未靖北境又多寇警豈得髙語銷兵此<lb/>
武帝志滿淫荒之漸杜預講武屯田申眀戍守可謂識<lb/>
<pb n="KR2o0023_WYG_003-16b"/>
時務<lb/>
　　賈充死綱<lb/>
綱目以揚雄仕莽嘗書死以斥之若賈充之唱令成濟<lb/>
顯行弑逆罪惡更非雄可比當時陳泰欲斬之以謝天<lb/>
下即充臨死亦深以謚傳為憂乃竟與後負恩輸國之<lb/>
褚淵贊逆衊君之沈約均予書卒南董遺直安在即書<lb/>
法劉友益所云書揚雄死所以賊之書胡僧不空死所<lb/>
以夷之其説尤為繆戾審如是則孟子所謂舜東夷之<lb/>
<pb n="KR2o0023_WYG_003-17a"/>
人文王西夷之人又當何如兹特申明義例舉凡姦賊<lb/>
不臣如充與淵約比者悉以書死正書卒之誤庶萬古<lb/>
臣子大防不致陵夷澌滅用發凡以示館臣而并著其<lb/>
説於此<lb/>
　　帝出齊王攸都督青州諸軍事王濟甄德使其妻<lb/>
　　　公主請留目<lb/>
齊王固賢然舉國稱之至令公主苦留是何政體晉武<lb/>
之出攸亦衆人有以激之耳<lb/>
<pb n="KR2o0023_WYG_003-17b"/>
　惠帝<lb/>
　　賈后淫虐裴頠賈模議廢之張華言卿於中宫皆<lb/>
　　　親戚吾曹惟優游卒嵗目<lb/>
張華優㳺卒嵗之語一生學問掃地倫秀之禍乃自取<lb/>
耳<lb/>
　　張華少子韙因星變勸華遜位目<lb/>
明足以察豐城劍氣而天變昭彰為有目共見華坐昧<lb/>
先幾以及於禍死當愧其少子然此時即去亦豈能終<lb/>
<pb n="KR2o0023_WYG_003-18a"/>
免哉<lb/>
　　東海王越傳檄討張方綱<lb/>
八王背亂相踵至越庸劣更甚禍延藩服愈趨愈下責<lb/>
有攸歸胡寅所云東海差勝不過許其朝士多赴為留<lb/>
心延納耳非正論也<lb/>
　　以庾敳為軍諮祭酒目<lb/>
時務方殷雖真材猶恐不給乃以名重用縱酒放誕之<lb/>
人安能有濟<lb/>
<pb n="KR2o0023_WYG_003-18b"/>
　懐帝<lb/>
　　漢太保劉殷死綱<lb/>
劉殷以晉臣仕漢大節掃地史稱其不失令名奚稱定<lb/>
論至七子各興一業六女寵冠後宫以此為善保富貴<lb/>
豈葩經明哲之義長樂老伎倆實殷有以啟之<lb/>
　愍帝<lb/>
　　漢趙染悔不用魯徽言經出致敗歸先殺徽目<lb/>
趙染之殺魯徽與袁紹之殺田豐愚忌如出一轍欲不<lb/>
<pb n="KR2o0023_WYG_003-19a"/>
敗亡得乎<lb/>
　　丞相睿出師以漕運稽期斬都運令史淳于伯目<lb/>
丞相方出師露次而令史漕運稽期斬之未為失刑劉<lb/>
隗上言王導引咎皆不免過當至刀血逆流柱末尤屬<lb/>
不經晉書記載失實往徃如此然元帝實非有心復仇<lb/>
者雖有所為不能欺後世<lb/>
　元帝<lb/>
　　羣臣勸進王不許周嵩上疏謂宜先雪大恥由是<lb/>
<pb n="KR2o0023_WYG_003-19b"/>
　　　忤㫖注<lb/>
周嵩以忤㫖出牧則所謂不許固辭者皆偽耳<lb/>
　　南陽王保體肥注<lb/>
保縱肥大豈能重八百斤其説荒誕不近理盖防風專<lb/>
車僑如九畝不經好竒自古已然矣<lb/>
　　劉𢎞以妖術惑衆與涼州刺史張實帳下閻涉結<lb/>
　　　謀遂殺實目<lb/>
蘇軾謂大亂起於小奸千古篤論實於左道惑衆者流<lb/>
<pb n="KR2o0023_WYG_003-20a"/>
不能早除至左右皆為其黨始欲捕治自貽噬臍之禍<lb/>
夫復誰尤<lb/>
　　帝畏惡王敦因裁抑王氏權王導亦漸見疎外目<lb/>
導果竭忠晉室敦其從弟也反跡寧當不知何不聞正<lb/>
言開譬折其逆謀論者尚以疎導為帝咎時事可知矣<lb/>
　　王敦反帝令劉隗等避禍百官詣敦戴淵對以體<lb/>
　　　誠者謂之忠周顗則以王旅奔敗引咎目<lb/>
元帝勸隗等避禍其庸愞固不足言而隗等竟自奔避<lb/>
<pb n="KR2o0023_WYG_003-20b"/>
是尚有人心乎戴淵數語所謂亷恥䘮盡終亦無救於<lb/>
死獨周顗侃侃正論足令隗等褫魄<lb/>
　　王導悔殺周顗注<lb/>
始以不救而恨繼知申救而悔王導肝膈無非曲為身<lb/>
謀而其時逆敦向闕竟靦顔俯仰且王彬尚持正論而<lb/>
導竟無一言是導縱未必欲藉敦危晉而因敦以除周<lb/>
戴劉刁諸人本懐大畧可覩且觀其後與王含書尤不<lb/>
辯自明矣庾亮大奸之目故非刻論史官乃稱其任真<lb/>
<pb n="KR2o0023_WYG_003-21a"/>
推分猶得謂直筆耶<lb/>
　明帝<lb/>
　　王敦與王導書目<lb/>
敦病中猶與導書是導始終未嘗絶敦即其進督諸軍<lb/>
率子弟發哀亦料敦必不起方敢為是以自託大義滅<lb/>
親之為耳<lb/>
　　王敦斬郭璞注<lb/>
璞占筮之驗古今以為美談然易主福善禍淫趨吉避<lb/>
<pb n="KR2o0023_WYG_003-21b"/>
凶璞既精於易學何至居敦側而輕蹈危機顯其術數<lb/>
盖兩失之矣<lb/>
　　詔王敦綱紀除名温嶠疏言宜施寛貸注<lb/>
王敦非病死晉室未知如何導亦惟委蛇其間耳且敦<lb/>
既為大逆惡黨僅予除名猶為失寛而更欲貸之乎温<lb/>
嶠所議特為導周旋而晉政不綱於是益無可為己<lb/>
　成帝<lb/>
　　蘇峻兵入臺城宫府掠奪一空以王導為有德望<lb/>
<pb n="KR2o0023_WYG_003-22a"/>
　　　使仍任本官目<lb/>
禇翜正色呵止峻兵即不敢上殿宫門茍設禁衛何致<lb/>
任其掠奪縱横且峻素重導導應示以大義直斥其罪<lb/>
乃坐視狂悖甚至聽其除拜恬不為怪導之罪尚可逭<lb/>
乎<lb/>
　　温嶠與陶侃討蘇峻嶠貸糧於侃侃欲西歸嶠以<lb/>
　　　大義止之目<lb/>
爾時若無温嶠陶侃必西歸忠臣當如是乎則平日所<lb/>
<pb n="KR2o0023_WYG_003-22b"/>
為恭勤幹事概不足稱矣<lb/>
　　陶侃卒綱<lb/>
侃治績頗有可稱然心不純正於蘇峻之亂見之所謂<lb/>
鐵中錚錚者耳<lb/>
　　時論以王導帝之師傅百僚宜為降禮顔含言禮<lb/>
　　　無偏敬目<lb/>
爾時相尚清談都無實行惟顔含内外如一卓自樹立<lb/>
勝於時輩逺矣<lb/>
<pb n="KR2o0023_WYG_003-23a"/>
　　蜀處士龔壯欲報父叔仇乃説李夀殺蜀主期注<lb/>
既為處士復仇宜也而權譎誘人為逆以報己恨失正<lb/>
道矣<lb/>
　穆帝<lb/>
　　劉惔䇿桓温必克蜀注<lb/>
惔䇿桓温克蜀决之於博更慮其將來跋扈信如左劵<lb/>
可謂有卓識<lb/>
　　桓温既平蜀朝廷憚之㑹稽王昱引殷浩以抗温<lb/>
<pb n="KR2o0023_WYG_003-23b"/>
　　　目<lb/>
殷浩徒以盛名未見實際即引以抗温釀成疑貳是激<lb/>
之變也羲之協和之説亦不過調停一時之見非見機<lb/>
明决之論盖當時人心國政已不可救藥徒以清談欲<lb/>
濟世弊所為抱薪救火而已<lb/>
　　征討都督褚裒帥師伐趙綱<lb/>
褚裒拜疏北伐事雖無成然尚有丈夫氣蔡謨謂當度<lb/>
德量力豈以中原為不應復乎事前無所建白退有後<lb/>
<pb n="KR2o0023_WYG_003-24a"/>
言而史氏方以憂國許之無識甚矣<lb/>
　　謝萬出鎮遇諸將多矜傲兄謝安慮其不免自隊<lb/>
　　　帥以下無不厚相親託注<lb/>
荒誕如謝萬豈堪元戎之任安尚稱明逹者乃欲以世<lb/>
俗周旋思濟其失亦可鄙笑<lb/>
　哀帝<lb/>
　　王述每受職不讓及為尚書令子坦之以為請述<lb/>
　　　言何讓汝定不及我目<lb/>
<pb n="KR2o0023_WYG_003-24b"/>
子請父讓父謂定不及是何世道人心吁可詫哉<lb/>
　帝奕<lb/>
　　王猛伐燕請慕容垂子令為鄉導又詐以垂語紿<lb/>
　　　令令奔燕垂亦懼出走復為追騎所獲目<lb/>
猛設計紿令陷垂非正道也堅待之如舊不失大度然<lb/>
豈不知猛之設計邪抑知而故委曲了事邪<lb/>
　孝武帝<lb/>
　　秦苻陽王皮周虓謀反事覺皆赦不誅目<lb/>
<pb n="KR2o0023_WYG_003-25a"/>
周虓既稱世荷晉恩則不宜受秦爵既受爵復屢叛直<lb/>
貪生之亂臣耳苻陽王皮均為叛逆此而不誅何以立<lb/>
紀綱此特苻堅自欲博寛名而失正義矣<lb/>
　　謝安出遊山墅注<lb/>
謝安賭墅羣詡為運籌帷幄不動聲色然八公之勝非<lb/>
朱序自敗乃公事則晉軍幾至不振又何成算之可稱<lb/>
讀書而不具卓識隨人是非者多矣<lb/>
　　謝石謝元等大破秦兵於肥水綱<lb/>
<pb n="KR2o0023_WYG_003-25b"/>
觀謝石謝元憚不敢進之状則桓冲之言不為無見幸<lb/>
而朱序私通軍情苻堅驕傲自滿苻融未諳軍機臨陣<lb/>
自退以致晉軍乗勢得勝耳不然石元將蹈僨轅之譏<lb/>
又何偉績之能建哉尹起莘所謂天幸非刻論也<lb/>
　　太子徳宗即位綱<lb/>
德宗㓜而不慧至不辨饑飽寒暑豈尚可授以主鬯晉<lb/>
惠取鑒不逺故狃於立長立嫡而昧於為天下得人者<lb/>
直庸主耳其罪與己身失天下同<lb/>
<pb n="KR2o0023_WYG_003-26a"/>
　安帝<lb/>
　　王恭以反誅臨刑猶謂欲令後世知恭注<lb/>
恭初以疾惡威脅朝廷已如奪蹊田之牛身陷不義至<lb/>
國寳等既誅自謂威無不行動輒舉兵向闕小人無忌<lb/>
憚孰甚於此而以欲忠社稷自解其誰欺百世之下知<lb/>
有王恭亦所謂遺臭萬年耳<lb/>
　　孫恩寇㑹稽王凝之世奉天師道不為設備城陷<lb/>
　　　凝之被殺注<lb/>
<pb n="KR2o0023_WYG_003-26b"/>
奸民左道惑衆在政治清明之時不過為射利之媒其<lb/>
技易窮亦易敗露若亂世則直用號召倡亂矣守官者<lb/>
轉去武備而信妖邪自貽伊戚其愚固不足惜然以羲<lb/>
之而有是子又世奉邪道豈非清談髙尚害人之深哉<lb/>
　　劉牢之討孫恩使劉裕覘賊裕墜岸復登獨驅數<lb/>
　　　千人㑹官軍擊賊大破之目<lb/>
裕瀕危奮勇隻身追賊多所殺傷益以敬宣之兵何難<lb/>
殄滅乃官軍競取寳物子女致蛾賊乘間逺颺敬宣馭<lb/>
<pb n="KR2o0023_WYG_003-27a"/>
下無紀固無可辭咎然所云以一人驅數千亦失之誇<lb/>
矣<lb/>
　　王謐親解帝璽綬授桓元元敗劉裕以謐舊恩特<lb/>
　　　保全之注<lb/>
謐罪萬無可貸裕乃以舊恩保全之是當其討逆時逆<lb/>
萌己見篡竊之奸㝷至而迭興雖有智者亦將無如之<lb/>
何而况爾時君庸而臣奸哉<lb/>
　　燕王熙遊白鹿山綱<lb/>
<pb n="KR2o0023_WYG_003-27b"/>
熙事有無固不足論然據史家所稱白鹿山其地並非<lb/>
荒漠絶逺何至為虎狼所害及凍死五千餘人盖記載<lb/>
者意在己甚其辭豈暇復揆事理子輿氏所以有不如<lb/>
無書之歎<lb/>
　　劉裕遣使求和於秦得南鄉等十二郡綱<lb/>
裕甫匡復晉室即欲為國家索地於秦亦當請於朝命<lb/>
何得擅自遣使盖其時上下陵替君若綴旒故雖逆謀<lb/>
未形而無君之心已顯露若此<lb/>
<pb n="KR2o0023_WYG_003-28a"/>
　　劉裕殺東陽太守殷仲文綱<lb/>
仲文晉室舊臣首勸桓元受禪繼復諂事劉裕䘮心無<lb/>
恥莫此為甚當時所云才望盖可知矣<lb/>
　　魏故事立嗣先殺其母目<lb/>
漢武懲吕后而殺鉤弋已屬過舉元魏乃竟以為故事<lb/>
且如珪孤弱時使非其母賀氏輾轉奔託幾何不為實<lb/>
君劉顯等所害不是思而立此滅倫之法不特因噎廢<lb/>
食實非人世所宜有之事耳<lb/>
<pb n="KR2o0023_WYG_003-28b"/>
　　杜慧度與盧循合戰擲雉尾炬焚賊艦目<lb/>
雉尾炬即今火箭之屬蓋縛爆竹草束於箭燃火信射<lb/>
去中物即火起耳胡三省注辭費而義昧且雉尾亦斷<lb/>
不能如孔雀之散開也<lb/>
　　劉裕遣朱齡石伐蜀付書署封至白帝乃開目<lb/>
千里襲人機事不密敵人早為之備緘書别函至期開<lb/>
視可謂有卓識<lb/>
　　熒惑不見綱<lb/>
<pb n="KR2o0023_WYG_003-29a"/>
緯星伏逆遲速推步原即可得崔浩襲左氏神降之夸<lb/>
辭傅㑹占騐實好竒之過適足為有識者所鄙耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0023_WYG_003-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
評鑑闡要卷三<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_004-1a"/>
欽定四庫全書<lb/>
評鑑闡要卷四<lb/>
　南北朝<lb/>
　　宋以徐羡之為司空注<lb/>
世道至此尚以風度言論為長羣相推奬夫羡之大節<lb/>
已虧他何足議而朝野猶以為賢實可笑亦可畏<lb/>
　　魏寇謙之獻圖籙真經於魏主崔浩上書稱頌因<lb/>
　　　立天師道塲目<lb/>
<pb n="KR2o0023_WYG_004-1b"/>
浩既以不好老莊罷官何歸第即修服食甚至引天師<lb/>
上書哆言受命夫以天師與老莊相較不啻糟粕論者<lb/>
徒以好竒之過咎其始終易轍不知此正浩之熱中患<lb/>
失欲用是為復用梯媒耳平生號稱經術至此尚可欺<lb/>
人否<lb/>
　　魏奚斤為夏人所擒目<lb/>
奚斤始則堅壘自固不從安頡之謀及赫連昌成擒乃<lb/>
以功出偏禆為恥冒昧追敵其進也由於妬功其被擒<lb/>
<pb n="KR2o0023_WYG_004-2a"/>
也仍由於無能庸懦好忌者流深可恨亦可哀<lb/>
　　宋鑄四銖錢綱<lb/>
四銖輕薄民得因縁為奸正坐變更成法之弊乃患盗<lb/>
鑄衆轉請聽民鑄錢何異揚湯止沸耶甚至斷新錢用<lb/>
古錢則更因噎廢食矣晉宋以降元嘉之政所謂彼善<lb/>
於此耳然錢法敗壞若此亦奚足稱<lb/>
　　宋謝述請貸張劭死因使其子綜焚所上表注<lb/>
謝述乞貸劭死既見酬納恐侵奪主恩亟焚其表可謂<lb/>
<pb n="KR2o0023_WYG_004-2b"/>
得人臣事君之義所惜猶告其子耳然較之明季抗疏<lb/>
論捄陳説紛紜惟恐世人不知事由己出者奚啻霄壤<lb/>
　　宋謝靈運以罪見討乃作詩有韓亡子房奮秦帝<lb/>
　　　魯連恥語目<lb/>
靈運直是作反乃以詩文過果有其志則不應為宋官<lb/>
矣史以恃才陵物為其及禍之由是猶曲為遷就豈春<lb/>
秋正義哉<lb/>
　　宋蕭承之以斧椎斷矟擊破楊和注<lb/>
<pb n="KR2o0023_WYG_004-3a"/>
斧椎斷矟輒貫數人氐豈肯聚立以待乃前誇犀甲之<lb/>
堅後侈斧椎之利遂不自知其言之鑿枘著書家惡道<lb/>
不堪一噱<lb/>
　　魏李順使凉受䝉遜金帛隱其驕慢語又言天梯<lb/>
　　　山雪消釋成川崔浩謂其欺誣注<lb/>
李順向有䝉遜不敬之對兹又稱受其賄為之隱史家<lb/>
前後矛盾若是奚足憑哉至雪山消融成川人資溉灌<lb/>
則至今尚然非盡欺誣也<lb/>
<pb n="KR2o0023_WYG_004-3b"/>
　　宋臧皇后以髙祖衲衣付㑹稽公主至是公主子<lb/>
　　　徐湛之被收當死公主持衣入哭且言此我母<lb/>
　　　為汝父所作乃赦湛之注<lb/>
宋祖起自艱難新洲衲衣留示子孫可也轉付主家亦<lb/>
何為者而㑹稽主竟視如䕶符為其子丐死命時尚悍<lb/>
横若此其詒謀之不臧可知矣我母汝父云云直是委<lb/>
巷婦嫗嫚罵口吻不可與光武如章陵事相提並論<lb/>
　　宋何尚之以范蔚宗有異志請出之廣州宋主以<lb/>
<pb n="KR2o0023_WYG_004-4a"/>
　　　妬才信讒為嫌注<lb/>
怏怏不得志蓋士習之常然亦何至謀叛而當時謝靈<lb/>
運范曄比比皆是可見偏安季世政無綱紀矣然文帝<lb/>
既知逆惡之萌又恐以妬才信讒為嫌濡忍不斷卒至<lb/>
芽蘖斧柯悔之已晚小不忍則亂大謀所以為千古龜<lb/>
鑑<lb/>
　　宋范蔚宗在獄作詩及臨刑見母無怍色而與妓<lb/>
　　　妾悲涕注<lb/>
<pb n="KR2o0023_WYG_004-4b"/>
於母不動色對妻妾悲涕不惟賊臣兼是逆子詩雖佳<lb/>
比之鸚鵡能言可耳史載若輩臨終相語况似有惜意<lb/>
謬哉<lb/>
　　宋主命將出師交戰日時亦待中詔又江南白丁<lb/>
　　　輕進易退注<lb/>
輕進易退固致敗之由交戰日時必待中詔實乖制勝<lb/>
之道而將帥遲迴觀望轉得藉以為口實欲以集事難<lb/>
矣<lb/>
<pb n="KR2o0023_WYG_004-5a"/>
　　宋王元謨退敗沈慶之止蕭斌勿斬之宋主問故<lb/>
　　　慶之對以諸將懼罪自歸誅之恐皆逃散目<lb/>
元謨退敗當問其致敗之由敵强盡力不得已而敗雖<lb/>
不罪之可也敵弱而已望風先逃即應斬之以徇於衆<lb/>
豈可以衆人懼罪聊為調停當時紀律尚可問耶<lb/>
　　宋何尚之致仕復起綱<lb/>
石隱巖棲處士虚聲之為耳既為大臣致仕後豈宜徇<lb/>
名髙尚乎然尚之既居山矣旋復視事則所謂矯誣熱<lb/>
<pb n="KR2o0023_WYG_004-5b"/>
中進退無據宜袁淑譏之<lb/>
　　宋赦劭濬不誅綱<lb/>
履霜堅氷羲經早著炯戒劭濬逆亂顯著更無疑義乃<lb/>
始則置而弗問繼復機事不密是直自釀簒弑耳豈特<lb/>
坐昧先㡬真是貽誚千古<lb/>
　　宋劭以何尚之為司空綱<lb/>
尚之受劭司空大節掃地較長樂老無亷恥為尤甚直<lb/>
非人類耳<lb/>
<pb n="KR2o0023_WYG_004-6a"/>
　　宋袁淑沮劭逆謀注<lb/>
袁淑一聞劭言始則諷以疾動力叱羣邪繼則明以禍<lb/>
至正言折亂謀可謂凛然大義不愧純臣然使彼時即<lb/>
舉發其事或當不致决裂乃猶豫不决終夜繞牀欲何<lb/>
為哉幸以身殉不然南史之誅不能逃矣<lb/>
　　宋子業與沈慶之山隂公主同輦注<lb/>
慶之老臣而甘於狎昵甚至與公主同載無恥極矣且<lb/>
其始猶誚何尚之後乃屢罷屢出垂老賜藥蓋亦有所<lb/>
<pb n="KR2o0023_WYG_004-6b"/>
自取耳<lb/>
　　宋主殺其弟休若綱<lb/>
盡殺兄子及諸弟而欲綿一綫於孤立之幼子天理人<lb/>
心不可問矣以致簒敚相尋雖深忌道成而不能去足<lb/>
為自戕本根者炯戒<lb/>
　　魏太子宏受禪悲泣不自勝注<lb/>
宏是時方五嵗史稱前年吮癰當是三四嵗事即悲泣<lb/>
對問亦非五嵗兒所能辦不問可知其偽<lb/>
<pb n="KR2o0023_WYG_004-7a"/>
　　魏上皇勤於為治尤重刑獄注<lb/>
前稱魏主好浮屠黄老有遺世之心傳位為上皇矣兹<lb/>
復稱勤於為治尤重刑獄矛盾若是安得為信史<lb/>
　　魏主宏事馮太后能承顔順志注<lb/>
史於魏主宏之事馮后有美辭焉不知后之於魏無論<lb/>
其行醜穢實弑君之賊也宏當有不共戴天之仇顧乃<lb/>
順志求歡史亦是為至孝刺謬甚矣<lb/>
　　齊主問為政於劉瓛對以宜戒宋氏前車之失於<lb/>
<pb n="KR2o0023_WYG_004-7b"/>
　　　是命羣臣各言得失目<lb/>
晉宋及齊並以篡奪相尋如出一轍所謂天道好還也<lb/>
宋之亡固反經齊之得豈合道此不過一時飾偽求名<lb/>
之談俱可失笑<lb/>
　　齊主性清儉嘗言使我治天下十年當令黄金與<lb/>
　　　土同價注<lb/>
簒弑之賊為天地所不容即能恭儉所謂小善不掩大<lb/>
罪而乃肆言夸誕益足鄙矣<lb/>
<pb n="KR2o0023_WYG_004-8a"/>
　　齊詔郡縣官遷代以小滿為限綱<lb/>
親民之官果人與地習增秩賜金未嘗不收久任之效<lb/>
茍其貪詐闒茸正當易之以救百姓一以三年小滿為<lb/>
限非膠柱而何<lb/>
　　齊太子出東田觀穫范雲言宜知稼穡艱難注<lb/>
范雲觀穫之對自是恒語耳至以蕭衍西邸舊交竟致<lb/>
與謀簒逆晚節有虧則平日所為切直者特欺世盗名<lb/>
耳<lb/>
<pb n="KR2o0023_WYG_004-8b"/>
　　魏旱饑韓麒麟請増榖租年豐多積歳儉出賑又<lb/>
　　　命出御府衣服珍寶弓矢刀鈴班賚注<lb/>
官有宿積則民無荒年固祖耿夀昌常平之意然常平<lb/>
亦不過救什伯於千萬耳曽力行之終無實效譬之減<lb/>
人一日之食而與其半曰為汝收之以待汝他日不得<lb/>
食而與之卒未得他日之感而先致目前之怨矣然則<lb/>
常平終不可行歟曰胡不可利不什不變法廢之而其<lb/>
怨者將益衆毋寧仍舊貫而不為其已甚斯可耳服御<lb/>
<pb n="KR2o0023_WYG_004-9a"/>
珍器或可濟凍餒弓矢刀鈴民間何所用之且非救饑<lb/>
之物也當時特用美言市人耳<lb/>
　　魏髙祐言宋均猛虎渡河卓茂蝗不入境目<lb/>
古之弭盗者若龔遂之守渤海虞詡之宰朝歌皆有實<lb/>
政可紀虎渡蝗避即非夸誕亦奚足稱舉<lb/>
　　齊杜元懿言呉興無秋㑹稽豐登牛埭税格日可<lb/>
　　　增倍目<lb/>
饑地不亟賑民豐壤則籌增課是真幸灾𣙜利南朝政<lb/>
<pb n="KR2o0023_WYG_004-9b"/>
令如此安得不屢亡<lb/>
　　齊紀僧真請為士大夫目<lb/>
僧真乞為士大夫齊主命詣江斆謝瀹斆顧左右命移<lb/>
牀逺客爾時君臣政令如此直令人失笑<lb/>
　　魏主謁永固陵毁瘠尤甚穆亮言風旱為災乃過<lb/>
　　　哀之咎目并注<lb/>
孝文忘父讐而盡孝祖母且非本生祖母也是其所為<lb/>
不無好名之意至穆亮所言亦屬矯枉過正此與後漢<lb/>
<pb n="KR2o0023_WYG_004-10a"/>
建初時言事者以大旱為不封外戚之故同一支離無<lb/>
據<lb/>
　　齊豫章王嶷第庫無見錢目<lb/>
前云齋庫失火評直三千餘萬繼云第庫無見錢矛盾<lb/>
已甚安得謂信史<lb/>
　　魏主重齊使李元凱言江南多好臣歳一易主江<lb/>
　　　北無好臣百年一易主魏主慙注<lb/>
魏主特好名且慕南朝浮偽之習宜元凱正言諷刺之<lb/>
<pb n="KR2o0023_WYG_004-10b"/>
其慙實自取耳<lb/>
　　齊太子長懋素惡西昌侯鸞及鸞得政太子子孫<lb/>
　　　無遺注<lb/>
鸞曾維持子業得即君位不可謂挾仇其後誅鋤宗支<lb/>
乃因謀廢立自取大位耳史家所見小矣<lb/>
　　齊蕭鸞弑齊主謝瀹與客棊竟局還卧江斆入朝<lb/>
　　　託藥發而去注<lb/>
瀹斆素負盛名既至倉皇閒變一則對客圍棊一則託<lb/>
<pb n="KR2o0023_WYG_004-11a"/>
言藥發身為大臣置國事於膜外南朝士大夫之習害<lb/>
人深矣或尚以此為髙真亂臣賊子之流春秋所必誅<lb/>
　　齊崔慶逺對魏主言齊主應立注<lb/>
魏主興師問罪兵出有名城下責言詞嚴義正慶逺雖<lb/>
欲為其主掩飾豈能奪理適足形其詞遁魏主大笑行<lb/>
賜復何謂哉<lb/>
　　魏改姓元氏綱<lb/>
魏孝文斷北語而改姓元是亡其祖也不惟失徳實非<lb/>
<pb n="KR2o0023_WYG_004-11b"/>
吉兆其意必以為法二帝三王之治也夫二帝三王之<lb/>
治豈在語言姓氏衣服乎<lb/>
　　魏主重門族注<lb/>
孝文變其祖宗之法而循南朝尚名門族之覆轍不徳<lb/>
孰甚焉<lb/>
　　齊主躬親細務鍾嶸言天子唯恭已南面注<lb/>
齊主所親者細務非政務鍾嶸之論不為無見<lb/>
　　魏變衣冠目<lb/>
<pb n="KR2o0023_WYG_004-12a"/>
夏收殷冔本不相襲元魏變衣冠不再傳而失遼金元<lb/>
亦然向作禮器圖序曾詳論之觀此可為炯鍳<lb/>
　　魏元禧遺奴就于烈求羽林虎賁烈厲色拒之目<lb/>
于烈拒禧可謂侃然不撓以剛正自守者及參預大事<lb/>
後倖戚縱横不能救遏初終異若霄壤蓋利無可圖則<lb/>
捨身徇名易名已上逹則獨立棄利難出此轍者多矣<lb/>
　　齊張稷等弑寶卷令百僚署牋迎蕭衍王志取樹<lb/>
　　　葉挼服之偽悶不署名目<lb/>
<pb n="KR2o0023_WYG_004-12b"/>
王志既不署名則當殉難即不殉難亦宜棄官逺去挼<lb/>
葉偽悶適見其貪生取巧耳此與晏嬰之盟崔氏同一<lb/>
窠臼非真剛正也<lb/>
　　梁主弑巴陵王顔見逺不食而卒目<lb/>
蕭齊之禪死節惟見逺一人當時世道人心可知矣<lb/>
　　梁置謗木肺石函綱<lb/>
木函肺石雖仍明目逹聰之意然徒騖名失實無論為<lb/>
告密者售奸且梁武身為簒逆惡蹟種種其罪不可擢<lb/>
<pb n="KR2o0023_WYG_004-13a"/>
髪數以開言路宜言者更有大於此者乎<lb/>
　　梁吉翂請代父死綱<lb/>
吉翂力却舉孝不肯因父取名是矣然其獄果被誣陷<lb/>
自應公家為之昭雪豈當時未之剖正而致翂請代乎<lb/>
然嘵嘵詣闕究非正道向因緹縈事嘗以虞舜殛鯀不<lb/>
聞大禹請代為斷操三尺者不可不知<lb/>
　　梁大有年綱<lb/>
年雖大有豈能榖賤如是斗米三十錢或有之耳史家<lb/>
<pb n="KR2o0023_WYG_004-13b"/>
紀載失實多未可信即實有之蕭衍何徳而致是耶<lb/>
　　梁主命草封禪儀許懋引古經議止目并注<lb/>
七十二君金泥玉檢説本荒唐許懋駁之當矣至云凡<lb/>
主不應封禪則逞辨而害於理豈鐫文告成之事竟有<lb/>
應為之主乎<lb/>
　　梁沈約夢齊和帝劍斷其舌乃奏赤章于天稱禪<lb/>
　　　代事不由己出梁主大怒目<lb/>
王業已成之語實自約發之所謂獲罪於天無所禱者<lb/>
<pb n="KR2o0023_WYG_004-14a"/>
赤章奏辨竟欺天耳然言之者沈約為之者蕭衍聞之<lb/>
而怒又何為乎<lb/>
　　梁臨川王宏以罪免官尋復其位又梁主疑宏家<lb/>
　　　藏鎧仗往視悉貯錢大悦目并注<lb/>
既知愛宏為私情免宏為正法則當洛口逃歸之日即<lb/>
當明正其罪而姑以不死貸之可矣何待妾弟殺人始<lb/>
為免官且旋免旋復㡬同兒戲乎至屋積金錢千億餘<lb/>
萬雖非兵仗貪黷亦甚矣乃未聞一言責讓而曰生計<lb/>
<pb n="KR2o0023_WYG_004-14b"/>
大可是其本心止慮其奪位耳無其事則一切不問卑<lb/>
鄙情態不堪一噱以是為友愛可乎<lb/>
　　柔然伏跋可汗信巫地萬言其子在天上遂納為<lb/>
　　　可賀敦尋為國人所殺注<lb/>
少翁帷帳致神已荒唐不可信地萬謂能呼之天上尤<lb/>
理所必無伏跋溺惑邪言致巫覡因縁干政乃其子自<lb/>
明其妄尚不覺悟且以譖殺之昬狂顛倒適足以殺其<lb/>
軀而已可賀敦為柔然正室之號今䝉古汗之正室曰<lb/>
<pb n="KR2o0023_WYG_004-15a"/>
　哈屯可賀敦蓋筆誤耳<lb/>
　　柔然阿那瓌犯魏邊魏遣元孚往撫以被留辱命<lb/>
　　　抵罪復遣李崇等擊之不及而還目并注<lb/>
阿那瓌以窮蹙投附備受魏恩且以兵資送歸國負心<lb/>
反噬執使犯邊義難稽討乃元孚以孤身持節安撫被<lb/>
拘而還則罪以辱君命李崇擁衆十萬不能追擒逡巡<lb/>
而返反置不問魏之賞罰不明若此國勢安得不日衰<lb/>
耶<lb/>
<pb n="KR2o0023_WYG_004-15b"/>
　　魏崔延伯敗莫折天生因將士稽留採掠天生遂<lb/>
　　　塞隴道目<lb/>
崔延伯乘勝長驅連平岐隴使迅掃秦州則天生可探<lb/>
囊而得乃以將士稽留採掠致賊得伺隙繕完則軍令<lb/>
何在且昧日中必熭之義矣<lb/>
　　魏房景伯為東清河太守婦人列其子不孝景伯<lb/>
　　　母召與共食使其子觀景伯供食因悔過求還<lb/>
　　　注<lb/>
<pb n="KR2o0023_WYG_004-16a"/>
教化之原固在躬行倡率然一人不孝即命供食以愧<lb/>
之且歴二十餘日之久設州民復有相陳者一一以此<lb/>
為化導將不勝其敝且勞矣史家縁飾之筆豈可盡信<lb/>
哉<lb/>
　　魏尒朱榮以精騎七千討葛榮令軍士袖棒棒賊<lb/>
　　　遂破擒之注<lb/>
以號稱百萬之衆七千騎鼓勇可破雖史筆不無過甚<lb/>
其辭然用兵有方正不在數之衆寡若懦夫臨戎鰓鰓<lb/>
<pb n="KR2o0023_WYG_004-16b"/>
亟議増兵其見固逺出尒朱下然所云刀不如棒以棒<lb/>
取勝則又刺謬之甚不可信者矣<lb/>
　　魏尒朱天光拔万俟醜奴大栅所得俘囚悉縱之<lb/>
　　　諸栅皆降目<lb/>
侯淵討韓樓縱虜人五千入城而幽州下尒朱天光討<lb/>
万俟醜奴亦縱遣俘囚而諸栅降雖一時權譎而能得<lb/>
以敵攻敵之䇿然不量時度勢居不敗之地而冒昧為<lb/>
之必有受其反噬者矣<lb/>
<pb n="KR2o0023_WYG_004-17a"/>
　　魏邢邵作赦文叙魏敬宗枉殺尒朱榮狀目<lb/>
邢邵叙敬宗枉殺尒朱榮所謂六經掃地平日博聞强<lb/>
記文出為之紙貴者正虚車之飾耳<lb/>
　　魏以髙歡為渤海王綱<lb/>
髙歡在魏已成尾大之勢然亦時君有以致之使然耳<lb/>
徴之不至逆跡已彰復授以重寄雖出於無可奈何而<lb/>
歡因此益無忌憚賀拔岳宇文泰等從而效尤魏於是<lb/>
魚爛而不可救藥矣<lb/>
<pb n="KR2o0023_WYG_004-17b"/>
　　梁立太子母弟綱周宏正奏記請效目夷子臧之<lb/>
　　　節尋梁主因人言不息封統子歡譽詧等皆大<lb/>
　　　郡目<lb/>
昭明既不享年以次立賢於理未為不順而朝野嘵嘵<lb/>
屬意統子宏正奏記簡文執魚臧已事為例徒髙遜讓<lb/>
之名而不顧禰祖之紊正義庸有當乎即如洪武因劉<lb/>
三吾一言令太孫主器以致諸王不遜禍釀燕藩迂儒<lb/>
誤人家國大率如此梁武且以人言不息封統子以慰<lb/>
<pb n="KR2o0023_WYG_004-18a"/>
衆心是誠何為者耶<lb/>
　　梁邵陵王綸有罪免為庶人既而復之綱<lb/>
智通舉劾不愧能於其職藐法如邵陵不復知有君父<lb/>
而武帝暫免旋復溺愛失義厥後臺城既陷搆禍相尋<lb/>
其罔上恣行所謂由來漸矣<lb/>
　　魏髙歡討尒朱兆綱<lb/>
尒朱逆惡貫盈不可更僕數魏收所謂谿壑羣狐貪人<lb/>
敗類正未足盡其罪状李延夀謂収得尒朱氏金作佳<lb/>
<pb n="KR2o0023_WYG_004-18b"/>
傳事雖莫須有然千古阿其所好而為之抑揚其辭者<lb/>
正復不少<lb/>
　　東魏髙澄通歡妾歡幽之婁妃亦不得見司馬子<lb/>
　　　如見歡解之因使更鞫盡反其辭注<lb/>
子如論婁妃是矣附髙澄而反其通父妾之罪則大謬<lb/>
正理史稱父子夫婦復如初蓋嘉其善處人人倫而不<lb/>
知實傷人倫大義矣<lb/>
　　時南北通好銜命接客務以俊乂為誇注<lb/>
<pb n="KR2o0023_WYG_004-19a"/>
兩國相持争以應對敏㨗相誇尚則所謂後乂者率可<lb/>
知矣幸而地醜德齊茍延嵗月遇有能為之主取之如<lb/>
反掌耳<lb/>
　　梁何敬容為詹事與人論太子祖尚元虚之失及<lb/>
　　　是坐為妾弟書屬領軍免官目<lb/>
敬容既為詹事不能正諫而有後言己失蹇蹇之義而<lb/>
又為妾弟私屬其人尚足齒哉<lb/>
　　金山狀如兜鍪注<lb/>
<pb n="KR2o0023_WYG_004-19b"/>
通考以金山狀如兜鍪北俗呼為突厥因以為號云云<lb/>
今按兜鍪䝉古呼為度古勒噶則馬端臨所稱初未㑹<lb/>
對音之義如漢書西域傳之剽竊失真者多矣<lb/>
　　梁主疏簡刑法又持佛戒每宥重罪由是王侯益<lb/>
　　　横注<lb/>
惟辟作福惟辟作威非作也應福者福之應威者威之<lb/>
仍其自取耳然實不可偏廢若武帝則所謂徒作福而<lb/>
不作威而其作福也又實私意顧以多行慈愛為積已<lb/>
<pb n="KR2o0023_WYG_004-20a"/>
之福馴致白晝殺人暮夜剽掠其為種禍亦仍武帝受<lb/>
之<lb/>
　　梁主捨岳陽王詧兄弟而立太子綱内常愧之詧<lb/>
　　　兄弟亦内懐不平目<lb/>
詧兄弟之懐不平乃武帝之内愧有以啟之也卒致子<lb/>
孫争據陵夷以至於亡貽謀之道可不慎歟<lb/>
　　梁湘東王繹聞廬陵王續卒喜躍屧破目<lb/>
兄死不哀喜躍破屧臺城被圍遲徊不進即後之刻檀<lb/>
<pb n="KR2o0023_WYG_004-20b"/>
肖像亦不過為収人心之計耳天道神明其可欺乎魏<lb/>
徴以江陵覆陷乃上靈降鑒此焉假手理固有之事亦<lb/>
宜然<lb/>
　　東魏髙澄詐為髙歡書召侯景景嘗與歡約書背<lb/>
　　　加㣲㸃及得書無點遂辭不至注<lb/>
髙歡既預慮澄不能駕馭侯景且為籌堪敵之人豈有<lb/>
書背㣲㸃忘而不告之理此足見史氏之多文而鮮實<lb/>
　　梁主夢中原牧守來降因納侯景注<lb/>
<pb n="KR2o0023_WYG_004-21a"/>
叔孫豹以夢啟豎牛之禍梁武帝以夢致侯景之亂乃<lb/>
至餓死亦復相類此不待朱异之慫惥而後成亂階諺<lb/>
所云癡人説夢可不謂大愚乎<lb/>
　　梁荀濟逃奔東魏因謀誅髙澄為所殺注<lb/>
荀濟果正士不當逃奔東魏獨其一死所謂鐵中錚錚<lb/>
者耳<lb/>
　　天裂於西北光出如電聲若雷目<lb/>
清輕之氣上浮而為天萬古不易者也若浮圖氏所稱<lb/>
<pb n="KR2o0023_WYG_004-21b"/>
刼運則又謬悠而不可知仍此天地也安得有裂之理<lb/>
此盖祖女媧煉石補天之竒説遇電雷之變史官好怪<lb/>
而甚其詞轉云如電若雷耳<lb/>
　　梁侯景偽表求和梁主許之既盟而圍不解目<lb/>
犯闕許和勅止援軍是延賊入門又自絶其外救也梁<lb/>
武瞶瞶雖有和不如死之見而牽於簡文之請卒成和<lb/>
議所謂天奪其魄者耳<lb/>
　　北齊辛術為吏部尚書取士新舊參舉門閥不遺<lb/>
<pb n="KR2o0023_WYG_004-22a"/>
　　　目<lb/>
晉宋以來官人之弊不過采取門閥延攬浮華歴世相<lb/>
沿迄無變易史以循名責實參舉折衷推美辛術曾不<lb/>
知爾時紳士中名實才器克副其選者果誰耶則亦徒<lb/>
與山公啟事侈談標榜者同一無實濟耳<lb/>
　　梁武陵王紀伐江陵梁主與書許其専制一方目<lb/>
繹果有推梨讓棗之心其畫像釘體及密勅樊猛又何<lb/>
為哉内實猜忌外託文言以自解其孰信之<lb/>
<pb n="KR2o0023_WYG_004-22b"/>
　　梁主將還建康卒從胡僧祐等議留江陵目<lb/>
湘東雖還據建康亦未能保其不敗第就彼時形勢而<lb/>
論建康尚有險要可憑江陵則偏隅受敵强弱判然乃<lb/>
宗懔等皆安土重遷繹復優柔寡斷既卜而疑仍不决<lb/>
下䇿卒如魏人所料坐待滅亡庸劣無斷之人自取禍<lb/>
敗率如此<lb/>
　　齊魏収撰魏書用愛憎為褒貶目<lb/>
韓愈稱不有人禍必有天刑謂作史而自附古之遺直<lb/>
<pb n="KR2o0023_WYG_004-23a"/>
者猶恐不免况収自以任情舉按曲筆肆穢其遭發冢<lb/>
棄骨不亦宜乎然収猶有人心者能自言之其似収之<lb/>
為而不肯自言者視収又甚矣<lb/>
　　魏兵伐梁且至王琛馳報境上帖然目<lb/>
魏師悉鋭窺梁如入無人之境守臣告警胡黄輩尚付<lb/>
之漠然且逆止法和赴援之旅不知蕭繹君臣何所恃<lb/>
以無恐而王琛石梵報書方以為無恐所謂自作孽不<lb/>
可逭耳<lb/>
<pb n="KR2o0023_WYG_004-23b"/>
　　齊主委任和士開髙叡請出之於外士開賂婁定<lb/>
　　　逺得復留叡論執被殺目<lb/>
八貴横行干政士開尤為罪魁髙叡定計出之是也乃<lb/>
以定逺貪餌墮術事隳垂成卒致定逺亦斥外叡且因<lb/>
之以死致齊政日壞直底滅亡是定逺之罪猶浮於士<lb/>
開耳<lb/>
　　陳歐陽紇召馮僕同反僕母洗夫人發兵拒境紇<lb/>
　　　敗僕以母功封侯目<lb/>
<pb n="KR2o0023_WYG_004-24a"/>
洗氏能知大義洵為不愧巾幗至其子以太守潛通叛<lb/>
人即因母功貰罪足矣乃竟錫之通侯是何賞罸哉<lb/>
　　周韋孝寛密為謡言令諜傳之於鄴齊祖挺等因<lb/>
　　　讒斛律光請早圖之目<lb/>
斛律光在齊不啻如南朝之倚道濟然使鄰國得以行<lb/>
反間者亦因薫蕕同器䜛説交傾且紫陌駐營猜嫌久<lb/>
蓄物必先腐而後蟲生信哉<lb/>
　　陳焚文錦於雲龍門綱<lb/>
<pb n="KR2o0023_WYG_004-24b"/>
錦繡纂組之害女紅漢景詔最得抑末崇本之要必舉<lb/>
而焚諸門外則近於矯飾好名天下之錦豈可盡焚哉<lb/>
上不以誠感而望下以誠應其可得乎<lb/>
　　齊國子博士熊安生聞周主入鄴遽令掃門俄周<lb/>
　　　主幸其家給安車駟馬注<lb/>
安生既號通經豈其未聞大義國破而掃門以待異姓<lb/>
綱常之謂何安車駟馬之賜上下蓋兩失之<lb/>
　　周人築長圍遏吳明徹歸路蕭摩訶請徃擊不聽<lb/>
<pb n="KR2o0023_WYG_004-25a"/>
　　　遂被擒目<lb/>
兵薄堅城而敵人遏其歸路急則可解緩則腹背受困<lb/>
理勢判然明徹胷無成見貌為鎮靜再阻摩訶突圍之<lb/>
舉直至水淺膠舟束手就縛所詡為長算逺畧安在雖<lb/>
憤懣而死豈足以償其辜哉<lb/>
　隋<lb/>
　文帝<lb/>
　　詔定雅樂何妥欲沮鄭譯蘇夔議因奏止用黄鍾<lb/>
<pb n="KR2o0023_WYG_004-25b"/>
　　　一宫目<lb/>
十二律旋相為宫乃鍾吕自然之理未聞専用一宫可<lb/>
以備大成者何妥本不精樂律祇思沮抑譯夔希㫖巧<lb/>
合以飾其短然隋文躬為悖逆亟亟正雅樂不亦誣世<lb/>
且自誣乎<lb/>
　　蘇威作五教使民誦之目<lb/>
馭新定之民當以鎮静為要徒取辦于五教之誦是不<lb/>
能化俗適足滋擾當時文弊之為害若此<lb/>
<pb n="KR2o0023_WYG_004-26a"/>
　　帝令蕭吉為皇后擇葬地太子廣遣人謝吉言當<lb/>
　　　令我早立吉告以後四載太子御天下目并注<lb/>
蕭吉既習擇地之術乃聽逆子之言謀害君父非亂臣<lb/>
賊子而何秉史筆者所當深惡而痛絶之顧曲為稱述<lb/>
且若艷其前知者然可謂好竒而不衷於理矣<lb/>
　煬帝<lb/>
　　牛𢎞問劉炫周禮士多府史少之故炫答以古人<lb/>
　　　案不重校文不繁悉注<lb/>
<pb n="KR2o0023_WYG_004-26b"/>
夏商尚質至周文勝已難如夏商之舊蓋運㑹使然倘<lb/>
執省官省事之説有案不須重校覆治則舞文弄法者<lb/>
乘之矣不揣澄清吏治之本但知是古非今自號寛政<lb/>
者徒養奸耳<lb/>
　　帝將討髙麗往海口造船官吏督役立水中自腰<lb/>
　　　以下皆生蛆目<lb/>
腰下生蛆其人當已久死安能立水中不息且僅云什<lb/>
三四乎史官張大其詞所謂紂之不善不如是之甚爾<lb/>
<pb n="KR2o0023_WYG_004-27a"/>
然廣之罪其實浮於紂矣<lb/>
　　楊元感反李密説以長驅入薊為上計元感不聽<lb/>
　　　注<lb/>
密為元感畫䇿以入薊為上取長安為次及提兵經營<lb/>
大業柴孝和勸以早定闗中徐洪客勸以先取獨夫又<lb/>
皆不能自决若唐髙祖初舉事即定入闗之計據險養<lb/>
威卒能混一區宇所見同而所用異雖曰天命豈非人<lb/>
事哉<lb/>
<pb n="KR2o0023_WYG_004-27b"/>
　　屈突通堅守月餘勢蹙降唐<lb/>
屈突通守志頗堅但以一時不自引决遂至靦顔事仇<lb/>
甘心盡力為千古濡忍失足者口實慷慨殉節易從容<lb/>
就義難誠不刋之論也<lb/>
　　大業十四年分注恭帝義寧二年綱并注<lb/>
綱目泥隋書北史舊文於是年正月即分注義寧二年<lb/>
蓋二史特以義寧已奉煬帝為太上皇故用義寧繼大<lb/>
業年號耳若綱目於義寧之立既斥之於不成君之列<lb/>
<pb n="KR2o0023_WYG_004-28a"/>
於煬帝之弑又並不加以太上皇之稱則安得從繼述<lb/>
之例乎至通鑑於大業十三年正月竟書義寧元年雖<lb/>
疾惡之義究乖統繫筆例今折衷書法於是年用一歳<lb/>
兩係之例三月以前大書大業十四年而以義寧二年<lb/>
附注四月以後分注義寧二年而以恭帝侗及唐髙祖<lb/>
附後義例庶無矛盾<lb/>
　　夏四月分注紀年綱并注<lb/>
是年三月隋亡矣兩恭帝一出於唐一出於王世充等<lb/>
<pb n="KR2o0023_WYG_004-28b"/>
準以不成君之例雖與漢更始同至唐髙祖於五月受<lb/>
禪然其得統終不可同之漢髙且煬帝弑而恭帝侗立<lb/>
於東都不可謂非正故别起義例於是年三月前仍大<lb/>
書紀年作隋於夏四月但分注紀年自己卯至癸未始<lb/>
作隋唐按之書法三月前與綱目異前條已著其説四<lb/>
月後與綱目同復掲其義於此<lb/>
　　李密王世充皆徐文逺門人文逺見密密頓首受<lb/>
　　　教及見世充必先拜注<lb/>
<pb n="KR2o0023_WYG_004-29a"/>
文逺勸密數語可云不愧宿儒乃明知世充殘忍而於<lb/>
密敗之後不即引身逺避是豈真澹於榮利者蓋前此<lb/>
之莊言激論特預料密能見容故無難樂得其道及知<lb/>
世充不能容遂至甘心下拜所謂五經掃地蓋亦長樂<lb/>
老人之流耳<lb/>
　　唐秦王世民伐秦堅壁不出伺薛仁杲糧盡乃誘<lb/>
　　　敗之目<lb/>
秦王用兵之長大約始以持重養鋭繼以深入赴機前<lb/>
<pb n="KR2o0023_WYG_004-29b"/>
後屢戰屢勝歴歴不爽雖英畧天授王者不死然兵家<lb/>
言静若處女狡若脱兔者正復不外此道<lb/>
　　徐世勣以李密舊境降唐目<lb/>
世勣不以李密土地邀功頗見志節唐太宗所云公不<lb/>
負李密豈肯負朕誠非虚語後於立武后事乃淟忍依<lb/>
阿毫無匡救則暮年門户計重竟爾易操非獨㢘謹有<lb/>
餘剛方不足實亦有負太宗之知己矣<lb/>
　隋唐<lb/>
<pb n="KR2o0023_WYG_004-30a"/>
　　竇建徳救王世充迫於虎牢之險凌敬説建徳悉<lb/>
　　　兵直趣蒲津注<lb/>
胡寅以凌敬之䇿雖善而汾晉蒲坂非不戰所能下若<lb/>
延引日月世充破而建徳仍不免于亡此老生常談耳<lb/>
使建徳是時果集兵向秦如孫臏之直趣大梁未必不<lb/>
足以奪洛陽城下諸軍之氣特為諸將所惑一戰被擒<lb/>
所謂神昧當幾非天奪其魄者歟<lb/>
　　梁主蕭銑帥羣臣出降於唐唐送銑長安斬之目<lb/>
<pb n="KR2o0023_WYG_004-30b"/>
唐於割據諸雄擒則無赦若薛仁杲竇建徳輩其人固<lb/>
非能終為人下者即銑之出降情哀詞迫而迄難逃都<lb/>
市之戮蓋以絶人望而靖亂源勢固不得不爾所謂謀<lb/>
大事者不顧小信即世充雖一時䝉貸而終為獨孤修<lb/>
徳所戕又安知非明以稽誅全秦王許以不死之言而<lb/>
隂授其指于修徳歟<lb/>
　<lb/>
評鑑闡要卷四<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_005-1a"/>
欽定四庫全書<lb/>
評鑑闡要卷五<lb/>
　唐<lb/>
　髙祖<lb/>
　　太子建成約楊文幹欲害秦王世民事露帝許立<lb/>
　　　世民為太子目<lb/>
髙祖無卓識泥古而立建成即當有以處世民及至文<lb/>
幹通謀事發已許廢建成而立世民矣顧乃外惑佞臣<lb/>
<pb n="KR2o0023_WYG_005-1b"/>
内牽嬖妾濡忍釀禍誰執其咎哉<lb/>
　　司馬光論太宗始欲俟建成先發為羣下所逼遂<lb/>
　　　至推刃同氣注<lb/>
司馬光以太宗欲俟其先發然後應之為猶愈是不知<lb/>
太宗此言姑為漫聴漫應之意耳然使建成嗣位則唐<lb/>
室不乆而亡當與隋同轍太宗立而延唐家三百年之<lb/>
基此評古者所以亟為太宗諱也至元武門之失徳雖<lb/>
具炙轂之辯又安能為之諱哉<lb/>
<pb n="KR2o0023_WYG_005-2a"/>
　　太子世民責魏徴離間兄弟徴對以先太子早從<lb/>
　　　徴言必無今日之禍目<lb/>
魏徴之對正如陳琳之對操所謂矢在弦上不得不發<lb/>
雖云各忠其主然豈得謂之善處人骨月之間者哉<lb/>
　太宗<lb/>
　　帝嘗與長孫后議賞罰后辭目<lb/>
長孫后讀書循理恭順節儉固足為賢而辭議政一節<lb/>
識見卓越視漢明徳尤逺過之然以太宗英明豈不知<lb/>
<pb n="KR2o0023_WYG_005-2b"/>
牝鷄之意何必與后議賞罰哉<lb/>
　　有上書言去佞臣者請陽怒試之帝言君自為詐<lb/>
　　　何以責下注<lb/>
鑑誠懸而物來畢照初不必豫存妍媸之見而萬象自<lb/>
無遁形人君臨下亦猶是也太宗不肯設詐待人比之<lb/>
濁其源而求流清實至當不易之論然未乆而密使賂<lb/>
人致有裴矩之諫不宜矛盾若此豈紀載者失實耶<lb/>
　　帝與蕭瑀論弓材邪正目<lb/>
<pb n="KR2o0023_WYG_005-3a"/>
太宗因弓工辯論弓材悟及政理深得絜矩之道夫天<lb/>
下情變萬狀豈能一一曲盡其致或狃於所習而忽不<lb/>
加察者蓋不少矣向閱養正圖曽採其事題諸屏扆于<lb/>
引伸觸類之義盖深有取焉<lb/>
　　上命簡出宫女前後三千餘人目<lb/>
太宗即位已放宫女三千矣今又放三千果爾其淹留<lb/>
永巷者又復何限白居易詩怨女三千放出宫乃詞臣<lb/>
揄揚溢美之言唐史不知其失實而書之此不足以美<lb/>
<pb n="KR2o0023_WYG_005-3b"/>
太宗而適足以誣太宗耳何可為訓<lb/>
　　上自臂佳鷂望見魏徴來匿懷中注<lb/>
太宗懷鷂事帝紀及魏徴傳皆無之司馬光輯通鑑蓋<lb/>
襍採李延夀劉煒張文業諸家之説適足啟後世之疑<lb/>
夫徴固敢言者果有其事何不犯顔直諫而故為此譎<lb/>
術且徴奏事故乆誰則見之詭諫于君前後言于退食<lb/>
徴亦必不出此至太宗雖喜延接羣臣亦自有堂亷之<lb/>
分徴豈能突如其來即自臂佳鷂何難預付侍臣而必<lb/>
<pb n="KR2o0023_WYG_005-4a"/>
倉卒納之懷中類三家村塾弟子憚師伎倆皆理之所<lb/>
必無嘗作文辯正之盡信書不如無書讀史者不可不<lb/>
具卓識<lb/>
　　長樂公主將出降敕有司資送倍永嘉長公主目<lb/>
漢明封諸皇子皆令半楚淮陽向曽著論若太宗資送<lb/>
公主乃欲倍長公主較漢明之矯枉過正實為不及逺<lb/>
矣<lb/>
　　帝念文徳后築層觀望昭陵魏徴詭言臣以為獻<lb/>
<pb n="KR2o0023_WYG_005-4b"/>
　　　陵目<lb/>
苑中作觀登而望之必非一日之事徴早宜進諫即秘<lb/>
不使徴知其引登使視之時亦當正諫乃謬為不見而<lb/>
有獻陵昭陵之譏使太宗何以為人豈純臣而宜出<lb/>
此哉<lb/>
　　以荆王元景等為諸州刺史世襲綱<lb/>
唐室之衰由方鎮跋扈不馴得自専世襲故耳太宗令<lb/>
元景等世襲刺史雖行之踰年旋即停罷然已有以開<lb/>
<pb n="KR2o0023_WYG_005-5a"/>
其端矣<lb/>
　　上命刊定氏族志専以今朝品秩為髙下注<lb/>
當塗以九品衡人致士大夫矜其地望遂有上品無寒<lb/>
門下品無勢族之譏自晉及隋相沿不變太宗舉漢初<lb/>
英賢立論足以針砭膏肓且姓譜既頒使天下知衰世<lb/>
舊門不敢與興朝勲閥相抗而天潢為氏族弁冕亦猶<lb/>
周家之薛不先滕書法不以為然失之吹求矣<lb/>
　　帝與侍臣論創業守成注<lb/>
<pb n="KR2o0023_WYG_005-5b"/>
岑文本論創業守成難易當時率無軒輊向嘗著論正<lb/>
之兹不復綴<lb/>
　　上謂尉遲敬徳人言卿反敬徳解衣投地出其瘢<lb/>
　　　痍又辭尚主目并注<lb/>
敬徳初降時唐室創業未就朝秦暮楚或未可知而敬<lb/>
徳不動屈突通等進言而太宗不疑豈有海宇混一大<lb/>
業已定以身經百戰之人而忽萌反側之念者使太宗<lb/>
果懷疑忌雖撫視瘢痍又安能遽爾氷釋是蓋傳聞異<lb/>
<pb n="KR2o0023_WYG_005-6a"/>
辭至謂辭謝尚主則是借宋𢎞以傅㑹其事不待辯而<lb/>
知其妄矣<lb/>
　　髙昌王麴文泰謂唐去我七千里且有沙磧安能<lb/>
　　　致大軍目<lb/>
髙昌恃其阻逺猶襲匈奴失一羊走千狼之説唐兵奮<lb/>
勇罙入即見犁庭可知事在人為故非地險之所能限<lb/>
也且彼所謂熱風寒風之沙磧不過戈壁耳今則郵傳<lb/>
遄行且有靈泉之應可知如刀如燒之言仍出于畏怯<lb/>
<pb n="KR2o0023_WYG_005-6b"/>
者流紀載失實之口耳<lb/>
　　詔太子用庫物有司勿為限制目<lb/>
君人者制節謹度雖自用亦必有程無容過濫何況太<lb/>
子周官世子不㑹之説蓋即諸侯不計多寡之義而後<lb/>
世乃曲解傅㑹以逞其欲傳曰教以義方勿納于邪厥<lb/>
後承乾不終豈非太宗貽謀不能慎始之咎耶<lb/>
　　党仁𢎞坐贓當死上將宥之因欲席藁南郊以謝<lb/>
　　　目<lb/>
<pb n="KR2o0023_WYG_005-7a"/>
坐贓法所不宥原功而減死為流凖以周官八議未為<lb/>
大失何至席藳南郊其事實非稱情太宗好名之念於<lb/>
此益彰<lb/>
　　太子承乾多不法魏王泰有奪嫡之志上廢承乾<lb/>
　　　并貶泰目<lb/>
承乾之廢雖不盡由泰之搆䜛然其覬覦蓋非一日至<lb/>
云殺愛子以傳晉王冀以要寵則肺肝如揭矣太宗以<lb/>
兩棄處之可謂得當然承乾輩之䦧牆與建成元吉如<lb/>
<pb n="KR2o0023_WYG_005-7b"/>
出一轍幸未至元武門之甚耳天道好還吁可畏哉<lb/>
　　李世勣有疾上自剪鬚和藥注<lb/>
剪鬚和藥事屬不經即云優䘏功臣亦自有道何至毁<lb/>
髪膚以佐刀圭設他日復有類是者安得如許鬚髯療<lb/>
疾乎事出李勣本傳或由太宗欲倚勣為顧託因設詞<lb/>
以結其心而其家遂紀之誌狀史官不察摭拾成編白<lb/>
居易七徳舞辭復從而艷稱之後世因据為盛事其説<lb/>
無足深信即有之亦非情理之正吾所不取<lb/>
<pb n="KR2o0023_WYG_005-8a"/>
　　上疑太子柔弱欲立吳王恪以長孫無忌固争乃<lb/>
　　　止注<lb/>
太宗英明能知人豈反不能知己子既不審定於前乃<lb/>
欲屢易於後且此何事而與其臣謀之所謂一無足取<lb/>
卒致髙宗立而有武則天之禍唐室㡬至於亡無知者<lb/>
或以無忌為能安嫡而不知其實為唐室之罪魁甥舅<lb/>
之庇猶其過之小者耳<lb/>
　　上欲觀起居注褚遂良不可劉洎因言有不善天<lb/>
<pb n="KR2o0023_WYG_005-8b"/>
　　　下亦皆記之目<lb/>
居室出言應違決於千里之外鶴鳴聲聞理固不爽太<lb/>
宗亟亟欲觀起居注其於易義固未津逮即遂良秘不<lb/>
與觀又何如劉洎一言之中綮要乎世愈降而風愈薄<lb/>
不虞之譽者有之求全之毁者有之人君亦惟以實心<lb/>
行實政可耳安能嘵嘵日與天下之人辯論是非哉<lb/>
　　骨利幹晝長夜短日沒後煑羊胛適熟日已復出<lb/>
　　　目<lb/>
<pb n="KR2o0023_WYG_005-9a"/>
今西域安集延拔達克山諸部去中國皆萬有餘里嘗<lb/>
遣人測量晷度雖北至極長時亦止出寅入戌較内地<lb/>
所差不過分刻間至其西皆回部連延以訖于海不通<lb/>
中國亦不知其㡬萬里然日自沒於海中亦非日入處<lb/>
也蓋日本無出入周天而行譬之居數仭牆下者朝向<lb/>
東望謂日出於牆其東設有百丈之山將謂日出於山<lb/>
是豈有一定哉寰海載地故人視之以為日出日入皆<lb/>
由於海海尚非實而況於地乎骨利幹為鐵勒别部鐵<lb/>
<pb n="KR2o0023_WYG_005-9b"/>
勒拒長安不及萬里骨利幹縱逺當不至倍蓰安有自<lb/>
昏及旦纔熟一羊胛之理且瀚海在北而其使謂近日<lb/>
出處揆之暘谷經途亦風馬牛不相及盖是時未有親<lb/>
履其地者惟據伻來夸誕之詞筆之史册耳事不徴實<lb/>
無足傳信<lb/>
　　上營玉華宫務為儉約然費已巨億計目<lb/>
寢殿覆瓦餘皆茅茨而所費已巨億計則所費更於何處<lb/>
耶不論理之有無但務辭之竒警比比是矣<lb/>
<pb n="KR2o0023_WYG_005-10a"/>
　　帝欲李世勣為太子用先貶為疊州都督目<lb/>
太宗之待臣下未嘗不任權術厥後陛下家事一言致<lb/>
貽宗社之禍究之權術有何益乎<lb/>
　髙宗<lb/>
　　潞王賢召王勃為修撰勃戲為檄周王鬭雞文上<lb/>
　　　怒斥勃目<lb/>
髙宗之斥王勃似矣然於鬭雞作檄知為交搆之漸而<lb/>
大酺分朋角戲自導以争䦧之端明於此而闇於彼非<lb/>
<pb n="KR2o0023_WYG_005-10b"/>
蔽而何然此猶其失徳之小者耳<lb/>
　　帝與上官儀謀廢武后左右奔告后后遽自訴因<lb/>
　　　誣奏殺儀目<lb/>
密䇿廢后此何等事豈有左右之奔告尚不能禁而可<lb/>
圖成者髙宗羞縮受制庸懦不夫至此又豈特失臣之<lb/>
譏所能罄其惡哉<lb/>
　　帝耕耤田命易耒耜琱飾及耕九推乃止目<lb/>
耤田之禮朱紘黛耜自昔已然安得盡仿田間樸陋至<lb/>
<pb n="KR2o0023_WYG_005-11a"/>
五推九推以下禮别等差即劭農率先亦自有所限制<lb/>
豈宜以天子而下行卿大夫之事若由此遞加則三公<lb/>
將起而終畝庶人胼胝日亦不給髙宗之失徳多矣務<lb/>
此虛名豈能救其實罪哉<lb/>
　　上責侍臣不進賢李安期請推至誠待人上深然<lb/>
　　　之注<lb/>
當政出房帷老臣誅竄之時而以進賢責侍臣可謂不<lb/>
揣其本觀其納安期推誠之説未㡬輒復罷之是尚有<lb/>
<pb n="KR2o0023_WYG_005-11b"/>
延攬實意乎然髙宗朝似此君臣之間正色讜論史載<lb/>
頗多此皆祖太宗與房魏輩議論故套無實際而尚虛<lb/>
聲安能掩其失徳哉<lb/>
　　盧承慶考督運失米官因其容色自若由中下遞<lb/>
　　　改注中上目<lb/>
監運損糧當有定考乃以容色之間屢為改注直舞文<lb/>
骩法耳此蓋踵六朝惡習而不知其蠧政之甚曉政體<lb/>
者所不取也<lb/>
<pb n="KR2o0023_WYG_005-12a"/>
　　遣使分道賑給劉思立言參迎煩擾宜且委州縣<lb/>
　　　目<lb/>
賑恤固有司之事然牧令未必皆賢保無有吏胥中飽<lb/>
民不霑實惠者遣使分道督察則人知忌憚而弊可潛<lb/>
消若云參迎妨廢豈州縣之下鄉即不致妨廢乎<lb/>
　　裴行儉討突厥於糧車伏壯士誘虜躍出擊之及<lb/>
　　　下營後遽移髙岡水果大至諸將驚服注<lb/>
行儉於當時固為諸將巨擘然三百乘乘各五壯士當<lb/>
<pb n="KR2o0023_WYG_005-12b"/>
為一千五百人虜以為糧車驅去當必紛紛散行前後<lb/>
不齊且此驅行之際虜豈不覺必待取糧而後千五百<lb/>
人者齊自車中躍出奮擊是誰為之期㑹記載者欲竒<lb/>
其説而不自覺其必無是理致人疑笑矣又下營當避<lb/>
溪壑水潦必至之處行圍亦然有何竒特而致諸將之<lb/>
驚服行儉且自以為神益足鄙耳<lb/>
　中宗<lb/>
　　帝因裴炎不肯官后父怒言我以天下與韋元貞<lb/>
<pb n="KR2o0023_WYG_005-13a"/>
　　　何不可炎白太后廢帝目<lb/>
武氏窺竊神器已非一朝廢立之謀固不俟中宗失言<lb/>
而後定然中宗嗣位日淺他務未遑亟亟欲官后父且<lb/>
輕視以天下與人為怒時泄憤語其父子昏闇如出一<lb/>
轍而受制房帷之病亦見端於此矣<lb/>
　　武氏改國號以唐為周目<lb/>
武氏之罪實浮於吕氏葢武氏革命而吕氏未革命也<lb/>
為當世之臣者不能為徐敬業之討賊則惟有棄冠服<lb/>
<pb n="KR2o0023_WYG_005-13b"/>
而逃耳如狄仁傑一再相彼盡心乃事而後世反以復<lb/>
唐之功歸之是皆託於明哲保身寛柔以教之論而未<lb/>
終讀夫子至死不變之語是非倒置莫甚于此余故表<lb/>
而正之<lb/>
　　周以武攸寧為納言狄仁傑同平章事綱<lb/>
綱目及纂要於是年已特書周以矣乃於丁酉冬書以<lb/>
而不書周此或係筆誤劉友益謬以為表其為唐夫狄<lb/>
仁傑安得謂之忠於唐其説已著於右設云以武攸寧<lb/>
<pb n="KR2o0023_WYG_005-14a"/>
為納言狄仁傑同平章事為無以字則是承上行文尚<lb/>
不知而可與言書法乎夫始以為同平章事書周而後<lb/>
以為同平章事之不書周又何足表其為唐哉<lb/>
　　王慶之等上表請立武承嗣岑長倩異議坐誅慶<lb/>
　　　之尋亦因事杖死目<lb/>
武氏此時已悍然無所顧忌獨於皇嗣一節良心未盡<lb/>
澌滅猶徘徊觀望然長倩等忤諸武意言出禍隨已足<lb/>
見武氏意矣慶之欲逢惡而適以逢怒天網恢恢於此<lb/>
<pb n="KR2o0023_WYG_005-14b"/>
亦可見矣<lb/>
　　時擢用甚濫舉人沈全交為眯目聖神皇之謠武<lb/>
　　　氏不罪注<lb/>
武氏不罪流言刑賞獨攬特更姓改物之始用權術以<lb/>
駕馭天下耳胡寅乃謂此明主所為宜其運動四海英<lb/>
賢無不俯首豈正論哉<lb/>
　　狄仁傑為來俊臣告反下獄引服武氏召問對言<lb/>
　　　不承則死於拷掠因得貶目<lb/>
<pb n="KR2o0023_WYG_005-15a"/>
仁傑不承則死於拷掠之對明是貪生論者以為留其<lb/>
身以復唐祚然終仁傑之世唐祚何嘗復哉雖云善善<lb/>
欲長未免阿其所好<lb/>
　　婁師徳教其弟以唾面不拭自乾宜笑受之目<lb/>
髙而不危滿而不溢處榮寵者自有正道笑而受唾豈<lb/>
以直報怨之義師徳之言鄙極矣<lb/>
　　武氏出梨花示宰相杜景儉以隂陽不時引咎拜<lb/>
　　　謝目<lb/>
<pb n="KR2o0023_WYG_005-15b"/>
景儉不以秋月梨花為瑞雖似優於阿諛者然是時女<lb/>
主臨朝隂陽倒置此即吕后時桃李秋華之轍景儉靦<lb/>
顔為相尚何燮理之足云乃以草木榮落非時引咎自<lb/>
責顯附於方正之操而隂售其固寵之術此與模棱者<lb/>
流相去無㡬胡寅責其淺言以盜小名為無足稱尚未<lb/>
盡窺其底裏而為色莊所愚耳<lb/>
　　周安平王武攸緒棄官隠嵩山綱<lb/>
武氏革命當時守正不屈者惟李安静超然逺引者惟<lb/>
<pb n="KR2o0023_WYG_005-16a"/>
武攸緒餘人貪榮競進甘受牢籠然每爵命甫及戮辱<lb/>
隨之附邪背正者究何益哉<lb/>
　　周以狄仁傑同平章事綱<lb/>
以狄仁傑同平章事之説己著於前兹特書周以正綱<lb/>
目之誤劉友益之失且後即書周以狄仁傑兼納言不<lb/>
益可見乎<lb/>
　　周狄仁傑從容勸武氏召還廬陵王目<lb/>
姑姪母子之喻李昭徳前已陳之矣綱目於仁傑津津<lb/>
<pb n="KR2o0023_WYG_005-16b"/>
言之且以薦張柬之為復唐張本然柬之被薦時年㡬<lb/>
八十使不及相而死事當奈何<lb/>
　　周狄仁傑為婁師徳所薦而不知歎其盛徳目<lb/>
仁傑歎師徳盛徳足見恩怨分明未忘芥蒂盖當時有<lb/>
名者莫如仁傑不惟師徳稱賢即後世讀書無識者孰<lb/>
不以仁傑為賢乎余少時亦有仁傑非感知己之深乃<lb/>
服其韜晦且以復唐自任之論今以武氏始終奪唐祚<lb/>
及仁傑不能匡復觀之未免失言所謂為學之道當日<lb/>
<pb n="KR2o0023_WYG_005-17a"/>
知其所不足亦猶薈説之意也夫<lb/>
　　周同平章事狄仁傑卒綱<lb/>
論己著前兹不複綴故易綱目書法以為為人臣而事<lb/>
二姓者戒<lb/>
　　以張柬之同平章事綱<lb/>
張柬之終有復唐之功雖云乘武氏之疾然此正宜用<lb/>
善善之意矣故從綱目書法<lb/>
　　武三思矯武氏遺制慰諭魏元忠元忠感咽涕泗<lb/>
<pb n="KR2o0023_WYG_005-17b"/>
　　　目<lb/>
元忠素負重望頗能不為利害動心乃自嶺表召還頓<lb/>
改前轍捧制感咽時名節掃地盖不待酸棗尉責以十<lb/>
失已知其無能為矣行百里者半九十里晚節可不慎<lb/>
哉<lb/>
　　流敬暉桓彦範張柬之袁恕己崔元暐等尋為武<lb/>
　　　三思所殺綱<lb/>
流敬暉等者中宗也故畧易綱目書法<lb/>
<pb n="KR2o0023_WYG_005-18a"/>
　睿宗<lb/>
　　李景伯言都督權重宜遣御史以時廵察已而竟<lb/>
　　　罷都督設按察使目<lb/>
自古有治人無治法李景伯等所云御史秩卑望重可<lb/>
以廵察奸宄秩卑則無實權望重是取虛聲明代撫按<lb/>
相持動輒僨事非其明騐乎<lb/>
　元宗<lb/>
　　時窮治太平公主黨陸象先密為申理未嘗自言<lb/>
<pb n="KR2o0023_WYG_005-18b"/>
　　　注<lb/>
象先於窮治私黨時從中密贊外人豈能與聞既未自<lb/>
言則其申理之事何由得傳於後紀載家阿其所好自<lb/>
相矛盾大率如此<lb/>
　　姚崇先設十事注<lb/>
姚崇以十事堅上意史書皆為艷稱今就其事覈之曰<lb/>
不幸邉功而薛訥王晙何以屢致敗衂曰宦豎不與政<lb/>
事而髙力士楊思朂何以寵任不衰且崇於元宗之不<lb/>
<pb n="KR2o0023_WYG_005-19a"/>
　應懼而趨出賴髙力士為之周旋更私出道上語崇心<lb/>
　乃安則崇之所要與元宗之所謂能行者果安在而崇<lb/>
　豈真能不結内侍者哉<lb/>
　　　姚元之避開元尊號復名崇目<lb/>
　崇之改名真所謂不通經義夫開元乃年號非諱名可<lb/>
　比且尊號有嗣世遞加者勢必至無名可取又豈直韓<lb/>
　愈二名嫌名之譏足以盡之<lb/>
　　　太史奏太陽應虧不虧姚崇表賀目<lb/>
<pb n="KR2o0023_WYG_005-19b"/>
　日月交食原可推算而知特以改其常修徳修刑可耳<lb/>
　若夫應虧不虧必因步測者之不精乃以為瑞而賀之<lb/>
　可笑可鄙莫甚於此<lb/>
　　　焚珠玉錦繡于殿前綱<lb/>
　劉友益謂特書予之未為切當明皇非真能斲雕為樸<lb/>
　者不過博崇儉美名以飾觀聽耳<lb/>
皇祖御批譏其矯激太甚觀未㡬復遣使求珍翠竒寶前<lb/>
　後判然不侔誠不能掩其情偽矣<lb/>
<pb n="KR2o0023_WYG_005-20a"/>
　　以武氏鼎銘頒告中外綱<lb/>
武后竊唐室天下者也宜為元宗之仇讐乃以其鼎銘<lb/>
為受命之符姚崇方以為瑞而表賀賢相固當如是耶<lb/>
　　姚崇無居第注<lb/>
姚崇三為宰相居官亦不若懷慎之清素二子又頗受<lb/>
賂遺何至竟無居第考張説為崇作神道碑有云池臺<lb/>
琴筑優游暮齒猶得謂之無居第耶通鑑多引舊書如<lb/>
此條故不如新書之得實<lb/>
<pb n="KR2o0023_WYG_005-20b"/>
　　吐蕃公主求詩禮春秋于休烈言資之書愈生變<lb/>
　　　詐裴光庭等言宜使漸陶聲教目<lb/>
欲假禮義以為漸陶與慮資權畧而生變詐書生迂濶<lb/>
之論直不值一噱且求書者乃唐之公主非吐蕃也彼<lb/>
吐蕃即欲生變詐亦何藉於觀漢書哉記載者不特不<lb/>
達事機亦且昧於文義矣<lb/>
　　上種麥苑中親往芟之目<lb/>
耕耤已足勸農而必傴僂自芟斯過甚矣且帝既云此<lb/>
<pb n="KR2o0023_WYG_005-21a"/>
所以薦宗廟云云則當嵗以為常不見其繼此而行也<lb/>
子夏曰雖小道必有可觀致逺恐泥盖謂此耳<lb/>
　　上欲立太子意未決髙力士言推長而立遂定目<lb/>
立嫡何事賴宦官一言以定欲不致幸蜀之變靈武之<lb/>
逼得乎<lb/>
　　詔饑饉開倉委州縣及採訪使給訖奏聞目<lb/>
已饑饉待奏報而後開倉民其奚救其必於饑饉之前<lb/>
即奏聞即命有司開倉庶乎民得稍濟耳若如元宗之<lb/>
<pb n="KR2o0023_WYG_005-21b"/>
制先發後聞是惟亷正如汲黯軰或可便宜行事茍非<lb/>
其人將見民未蘓而墨吏先飽其壑終於民無少救盖<lb/>
元宗違道干譽之舉不可為訓也<lb/>
　　上慕好生之名令應絞斬者皆重杖流嶺南目<lb/>
赦有罪正以殺無罪故王通謂無赦之國其刑必平元<lb/>
宗於瑤琚之死不貸其子裴李之誅不宥其臣羅鉗吉<lb/>
網流毒天下豈真寛仁之主顧欲除斬絞以博好生之<lb/>
名是亦顛倒之甚者矣<lb/>
<pb n="KR2o0023_WYG_005-22a"/>
　　崔昌言不當以魏周隋子孫為二王後因命求殷<lb/>
　　　周漢後為三恪目<lb/>
元魏周隋去唐未逺䘏録其後不失厚道崔昌乃以閏<lb/>
位貶之傅㑹五運嬗代之曲説遐求殷周漢後為三恪<lb/>
妄孰甚焉<lb/>
　　次于馬嵬楊國忠為禁軍所殺貴妃楊氏賜死綱<lb/>
綱目書楊國忠及貴妃伏誅説者謂二人之罪宜誅書<lb/>
法所以正名定罪殊不知是時衆叛親離威柄不出元<lb/>
<pb n="KR2o0023_WYG_005-22b"/>
宗且元宗亦無誅之之意安得謂之伏法惟據事直書<lb/>
則罪名既著而元禮嗾衆刧君之惡亦自彰杜甫一生<lb/>
忠懇獨於北征詩褒美元禮太過不可為訓且彼時元<lb/>
宗顛沛流離楊氏又安能更為人患哉若謂宜誅則當<lb/>
於禄山未叛楊氏方盛之時捨身固争方可謂之忠臣<lb/>
元禮所為正韓愈所謂又下石焉者在朋友尚不可而<lb/>
況君臣乎若元禮者直亂臣賊子其去禄山盖一間耳<lb/>
　　太子即位于靈武綱<lb/>
<pb n="KR2o0023_WYG_005-23a"/>
馬嵬之命肅宗固再三辭遜矣兹靈武之自行即位出<lb/>
於何典且靈武距劍南為時不過兩月不聞馳一介奏<lb/>
告故范祖禹直斥為乗危叛父持議嚴且正矣<lb/>
　　張良娣産子三日起縫戰士衣及每寢常居上前<lb/>
　　　注<lb/>
良娣新産為戰士縫衣猶婦人固寵取憐常態至欲居<lb/>
前禦冦竟自託於馮婕妤之當熊肅宗為巧言所惑不<lb/>
明甚矣先為小忠小信以成其大不忠不信婦寺類然<lb/>
<pb n="KR2o0023_WYG_005-23b"/>
他日竊柄宫闈㡬蹈武韋前轍皆此一念階之禍也<lb/>
　　制以太子充天下兵馬元帥綱<lb/>
是時元宗未傳位太子豈得以太子即位靈武尊為上<lb/>
皇而即書為上皇哉故正書法至八月上皇使人齎册<lb/>
寳如靈武後始如綱目書上皇然太子既已自行即位<lb/>
故書上而不書帝以别之而於元宗則仍書帝八月後<lb/>
元宗書上皇肅宗方書帝<lb/>
　肅宗<lb/>
<pb n="KR2o0023_WYG_005-24a"/>
　　李泌辭行軍長史帝言非敢相臣目<lb/>
不敢相臣語雖出孟子然非堯舜臯夔之正道<lb/>
　　房琯效古法用車戰敗於陳濤斜目<lb/>
車戰或宜於古而實不宜於今房琯用之取敗燎原隻<lb/>
輪不返自當繩以䘮師之律泌何以復為營救耶<lb/>
　　上委信李輔國與張良娣相表裏譖殺建寧王倓<lb/>
　　　目<lb/>
孟子稱徳慧術智存乎疢疾肅宗為太子受困楊李疢<lb/>
<pb n="KR2o0023_WYG_005-24b"/>
疾已甚宜其操心慮患矣乃即位以後宦妾交煽甘蹈<lb/>
前車既不能保其子且不能安其父豈所謂下愚不移<lb/>
者乎<lb/>
　　房琯罷綱<lb/>
琯之得罪皆其自取徒以與杜甫交藉其羶薌世遂有<lb/>
以琯為寃者可謂阿其所好而失正道矣<lb/>
　　廣平王復西京固止僕固懷恩追賊及拜葉䕶馬<lb/>
　　　前請止俘掠目并注<lb/>
<pb n="KR2o0023_WYG_005-25a"/>
時賊衆潰竄之餘乘勢悉銳而進安守忠等何難就縛<lb/>
廣平狃於小勝急圖休息其識乃出懷恩之下至調停<lb/>
回紇俘掠一節無識者以為美談不知以儲貳之貴屈<lb/>
體葉䕶馬前復成何體制況其時西京初復萬衆具瞻<lb/>
即正義直辭喻以功成重賚足償前約而人民土地不<lb/>
得妄有殘擾葉䕶亦難置喙何至搖尾乞憐若此蓋其<lb/>
遇事畏葸中於錮疾者甚深觀其即位以後之設施足<lb/>
見庸懦無為且并非刻意輕身冀博蚩氓感泣而已也<lb/>
<pb n="KR2o0023_WYG_005-25b"/>
　　命郭子儀等九節度討安慶緒不置元帥但以宦<lb/>
　　　官魚朝恩為觀軍容使目<lb/>
易言師貞丈人吉列鎮在軍無帥何以敵愾肅宗即以<lb/>
郭李元勲難相統攝何難使子儀光弼分道進取乃專<lb/>
委宦者反居二人之上輿尸失律理固不爽九節度相<lb/>
州之潰又誰咎耶<lb/>
　　上召郭子儀還朔方士卒請留子儀紿之而去李<lb/>
　　　光弼遂馳入東都代領其軍目<lb/>
<pb n="KR2o0023_WYG_005-26a"/>
李郭雖並為中興名將輸忠王室然朔方受代之際使<lb/>
子儀光弼易地而居恐光弼不能如子儀之畧無芥蒂<lb/>
矣二人優劣當以此定之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0023_WYG_005-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
評鑑闡要卷五<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_006-1a"/>
欽定四庫全書<lb/>
評鑑闡要卷六<lb/>
　唐<lb/>
　代宗<lb/>
　　僕固懷恩反綱<lb/>
僕固懷恩之反雖駱奉仙辛雲京激成然皆由代宗不<lb/>
從顔真卿李抱真之言用郭子儀為鎮撫以致披猖若<lb/>
此及乎懷恩拒命逆子伏誅乃云信不及人勲臣顛越<lb/>
<pb n="KR2o0023_WYG_006-1b"/>
益形昏憒可笑耳<lb/>
　　養僕固懷恩女册為崇徽公主嫁回紇目<lb/>
懷恩反叛即引回紇入冦為助因憐其功乃養逆女為<lb/>
公主仍嫁囘紇代宗之措施如此安望其能恢復而唐<lb/>
室不日以陵夷馴至於亡哉<lb/>
　　元載請除魚朝恩上令載為方畧因宴縊殺之以<lb/>
　　　尸還其家目<lb/>
魚朝恩一家奴耳代宗與元載密令方畧儼如敵國不<lb/>
<pb n="KR2o0023_WYG_006-2a"/>
大可笑乎乃至還尸賜錢不敢肆諸市朝使憲與肅而<lb/>
炯戒昭益所謂庸懦無能之至矣<lb/>
　　元載忌李泌上以泌為江西判官且言俟決意誅<lb/>
　　　載可束裝來目<lb/>
代宗欲罷載相泌即應直行黜陟論史者乃疑載柄權<lb/>
日久一時難於措置如是則載之權是誰所假之哉蓋<lb/>
彼時紀綱陵替非一朝一夕之故矣<lb/>
　　囘紇嵗求和市一馬易四十縑皆駑瘠無用注<lb/>
<pb n="KR2o0023_WYG_006-2b"/>
唐時與囘紇和市以多縑易羸馬糜帑㡬數十倍且縑<lb/>
帛或取諸民江淮織輸人以為累白居易所以有隂山<lb/>
道樂府之刺也今與哈薩克易馬所司得差其良駑而<lb/>
均衡之計市直不及内地三之一而絲縑則令各織造<lb/>
平售官織事不煩擾而公私利便使居易見此當復云<lb/>
何嘗反其意次韻以紀之閱通鑑至此復為示其梗概<lb/>
俾讀史者知柔逺大經在挈其綱而善用之耳<lb/>
　　郇模持竹筐葦席哭東市願獻三十字上召見賜<lb/>
<pb n="KR2o0023_WYG_006-3a"/>
　　　衣館於客省目<lb/>
彼時所謂團練監軍孰不知其弊郇模佯狂行市其跡<lb/>
近於惑世誣民代宗率爾召見不察其心之邪正言之<lb/>
是非輒復授衣設館昧於政體矣<lb/>
　　常衮欲辭堂封時人謂禄以養賢當辭位不當辭<lb/>
　　　禄注<lb/>
時人譏衮云云蓋出於佐饔者之口然衮猶稍知節操<lb/>
較之持禄固位者流猶為彼善於此若但徇大烹養賢<lb/>
<pb n="KR2o0023_WYG_006-3b"/>
之文而不知制禄代耕之義豈伊臯作相必當日食萬<lb/>
錢耶司馬光亷恥存焉之論庶乎不失平允<lb/>
　　常衮言陛下欲用李泌請且以為刺史使周知利<lb/>
　　　弊目<lb/>
新進無所建豎克知灼見為難固非歴試不可若李泌<lb/>
在肅宗朝參預密勿委任已深代宗自廣平就封之時<lb/>
即傾心倚信且賴其調停乆矣奚待授以方州俾知人<lb/>
間利弊耶常衮一言而以新間舊不惟惑之甚直是昏<lb/>
<pb n="KR2o0023_WYG_006-4a"/>
之極矣<lb/>
　徳宗<lb/>
　　術士桑道茂言將有離宫之厄奉天有天子氣因<lb/>
　　　築其城以備非常目<lb/>
徳宗因術士之説築城以備非常其去梁武跣足下殿<lb/>
何異是時唐室未至陵夷誠控馭得宜何至有播遷之<lb/>
患道茂妄言禍福明王所必誅尹起莘乃以盍若勸其<lb/>
親賢諸大事責之豈非迂儒之見耶<lb/>
<pb n="KR2o0023_WYG_006-4b"/>
　　囘紇使董突歸國振武留後張光晟掩殺九百餘<lb/>
　　　人目<lb/>
董突奉朝命率衆還部使朝廷果善撫而柔馭之豈能<lb/>
滋擾光晟以九姓之譖遽欲加誅請而不從復誘其犯<lb/>
法掩殺殆盡是宜明正其罪而徳宗不問及囘紇請復<lb/>
讐方為之貶光晟柔逺之經御下之法徳宗蓋兩失之<lb/>
　　朱滔將反三問其衆不應上以力未能制賜滔爵<lb/>
　　　郡王目<lb/>
<pb n="KR2o0023_WYG_006-5a"/>
朱滔欲叛三問而人不對脅以威而後强從之可知唐<lb/>
室之事猶未至於不可為乃徳宗既聞告變冀賜爵以<lb/>
慰安之而反謀益熾無異抱薪揚湯措置之不當於此<lb/>
可概見矣<lb/>
　　奉天改元赦文陸䞇言宜悔過引咎及制下四方<lb/>
　　　人心大悦目<lb/>
興元下詔四方人心大悦者蓋以太宗之徳在人者深<lb/>
而當時人心亦皆厭亂故其感動之速所謂饑易為食<lb/>
<pb n="KR2o0023_WYG_006-5b"/>
渴易為飲而赦脇從以銷羽翼尤不失濟變機宜耳無<lb/>
識者乃云徳宗反正全由文誥動人不知反正而措施<lb/>
乖方藩鎮横逆如故浸淫以至於唐亡所謂感人者安<lb/>
在孟子云仁言不如仁聲信矣<lb/>
　　蕭復嘗言宦官恃恩縱横又言楊炎盧杞瀆亂朝<lb/>
　　　政目<lb/>
徳宗縱宦官袒盧杞㡬於好人所惡故其後雖能克復<lb/>
還都而播遷至再亦已災及其身蕭復抗直雖云不量<lb/>
<pb n="KR2o0023_WYG_006-6a"/>
鑿而正枘然比之當時朝臣可謂鐵中錚錚者矣<lb/>
　　民有獻𤓰果者上欲以散試官授之陸䞇進諫注<lb/>
惟名與器不可以假人民獻𤓰果不過循野人芹曝之<lb/>
分錢帛賚與已足相酬遽欲授以試官其昧於輕重實<lb/>
甚陸䞇謂虛名濫施將無以為立功者之勸非惟深中<lb/>
當時情弊抑亦千秋為君者所當留意也<lb/>
　　既至鳳翔欲因兵勢遣人代李楚琳陸䞇言事同<lb/>
　　　脇執不如俟奠枕京邑徵授一官注<lb/>
<pb n="KR2o0023_WYG_006-6b"/>
楚琳戕節使附逆泚當戡定之初明正其罪為反側子<lb/>
示警所謂名正義順而徳宗乃欲因勢脇代近於詭譎<lb/>
即陸䞇欲羈授官職亦失之養奸豈當時勢有不得不<lb/>
然者乎<lb/>
　　李晟戍成都取營妓以還張延賞追返之遂有隙<lb/>
　　　目<lb/>
延賞憸邪原不可相然晟為大將不宜取妓又以私憾<lb/>
釀成釁端則取禍不得謂無因且不待尚結贊之反間<lb/>
<pb n="KR2o0023_WYG_006-7a"/>
耳<lb/>
　　四十餘州大水陸䞇請賑撫上言恐生奸欺目<lb/>
水連四十餘州溺人三萬餘計賑撫惟恐不逮猶虞或<lb/>
遺且竈鼃澤鴈皆按騐可得姦欺亦何自而生此而尚<lb/>
欲屯膏民困將誰恤乎況徳宗昔於朔方從逆之將士<lb/>
尚議並給冬衣而此淮西罹患之災黎獨靳恤之升斗<lb/>
前後自相刺謬亦已甚矣<lb/>
　　陸䞇奏均節財賦請兩稅以布帛為額注<lb/>
<pb n="KR2o0023_WYG_006-7b"/>
租庸調變為兩税在唐時沿習嵗久其勢亦難驟更䞇<lb/>
欲改賦錢而復徵穀絹是徒泥故册陳言而不知時勢<lb/>
所便且有不得不易錢而為銀者夫民生利病特在司<lb/>
牧者調劑而善馭之可耳若銀錢榖絹不過易名同實<lb/>
耳理之不得其人皆足病民亂政䞇前後奏議多達國<lb/>
體此則不免迂腐為並存而别白之實不害其賢也<lb/>
　　陽城為道州賦税不登自署下考觀察使遣判官<lb/>
　　　督其賦城自繫獄注<lb/>
<pb n="KR2o0023_WYG_006-8a"/>
徵科撫字原應並行不悖使遇災傷為民請命宜也設<lb/>
值嵗稔亦必盡去其賦以為利民依古無此治體史家<lb/>
所載失之未詳至城自署其考自繫於獄則不免市名<lb/>
矯激亦太過矣甚而往案判官且載妻子逃逸官箴又<lb/>
可問耶<lb/>
　　李景略宴僚佐行酒者誤以醯進任迪簡彊飲之<lb/>
　　　歸而嘔血目<lb/>
為人隠過固長者之事若以醯行酒彊飲以冀逭人之<lb/>
<pb n="KR2o0023_WYG_006-8b"/>
罪且飲醯亦未必至嘔血迪簡特藉此要結衆心矯情<lb/>
飾偽諸軍士遂墮其術中觀他日之推奉代帥肺肝如<lb/>
掲矣<lb/>
　憲宗<lb/>
　　梁悦報讐殺人綱<lb/>
復讐之義在列國分爭時法紀不立仇釁相尋不得不<lb/>
激為此論若承平之世以里閈細民悍然自抗王章豈<lb/>
可為訓韓愈所議判律令經義為兩端其流弊適足為<lb/>
<pb n="KR2o0023_WYG_006-9a"/>
奸民藉口耳向嘗明著其説讀史者不可不知<lb/>
　　吐突承璀有罪出為淮南監軍目<lb/>
憲宗以監軍為罪人示貶之職所謂罰不蔽辜且猶自<lb/>
矜為能斷則其平昔中於閹豎之蠱惑深矣李絳尚稱<lb/>
能直言匡正者所對亦若得之望外其視孔戣顯劾奸<lb/>
邪轉遜一籌矣<lb/>
　　李絳言邉兵無實上令按閲㑹絳罷相而止注<lb/>
兵籍軍裝有名無實憲宗平時漫不知檢聞絳言而始<lb/>
<pb n="KR2o0023_WYG_006-9b"/>
驚㑹絳罷而即止邉防按閲視相臣去留何以為政然<lb/>
元和方有事詰戎不宜簡率若此疑記載者不無舛辭<lb/>
　　韋貫之言禮部侍郎重于宰相注<lb/>
禮部重于宰相逞臆説而不中事理彼盖以為取士所<lb/>
以儲材也憲宗美其言未㡬遂以為相可謂以言取人<lb/>
而不知任賢之輕重矣<lb/>
　　召柳宗元劉禹錫等至京師既而復以為逺州刺<lb/>
　　　史目<lb/>
<pb n="KR2o0023_WYG_006-10a"/>
宗元黨附叔文自取戮辱韓愈作誌以為不自愛惜語<lb/>
涉周旋若禹錫既以失身獲譴而還朝尚㒺知懲艾肆<lb/>
言譏忿其罪當不止與柳同科乃集賢金紫濫賞屢叨<lb/>
守正如裴度汲汲薦剡又何為者韓誌惜宗元不得有<lb/>
力推挽應即指是而發盖均為文人氣類陋習所中非<lb/>
正道也<lb/>
　　盜殺武元衡許孟容請急搜捕因誅王承宗卒張<lb/>
　　　晏等注<lb/>
<pb n="KR2o0023_WYG_006-10b"/>
盜殺宰相事出非常搜捕豈容刻緩乃所司惑於賊人<lb/>
詭計竟爾觀望遲疑使非許孟容剴切進言㡬欲置之<lb/>
不問及下詔大索又以士則妄告李代桃僵雖元膺購<lb/>
募山棚罪人斯得尚欲掩飾前非不加窮治豈足以肅<lb/>
法紀而申國憲由是觀之憲宗之平淮蔡蓋幸耳非真<lb/>
能恢𢎞太宗之業者也<lb/>
　　桞公綽為京兆尹杖殺神䇿小將目<lb/>
躍馬衝導罪之細者即平民有犯予杖已足蔽辜京兆<lb/>
<pb n="KR2o0023_WYG_006-11a"/>
雖以肅清輦轂為任亦豈可因衝已導而遽斃軍將公<lb/>
綽此舉非惟草菅人命㡬於弁髦王章及上怒詰猶飾<lb/>
辯不已是但知唐突者之無禮而不知專擅者之更非<lb/>
禮也或猶以公綽為風厲真不知政衡者<lb/>
　　上求方士以柳泌能合長生藥用為台州刺史目<lb/>
大亂甫戢而亟亟求仙服藥蓋由志滿意盈遂爾一蹶<lb/>
不振而穆宗且甘蹈覆轍而不悟非所謂貽謀不臧者<lb/>
乎<lb/>
<pb n="KR2o0023_WYG_006-11b"/>
　　裴度為皇甫鎛之黨所擠罷為河東節度目<lb/>
晉武平吳贊成者獨有杜預而山濤則云吳平之後方<lb/>
勞聖慮其言可謂知要憲宗倚任裴度河南北得以摧<lb/>
陷廓清可謂有為之主既而鎛异並進度且不安其位<lb/>
中興之業自虧一簣于此可見處成功之難<lb/>
　穆宗<lb/>
　　錢徽楊汝士掌貢舉段文昌李紳屬所善進士不預<lb/>
　　　而鄭覃裴度子弟及第文昌因言皆闗節得之<lb/>
<pb n="KR2o0023_WYG_006-12a"/>
　　　上命覆試貶徽等目<lb/>
黨牛怨李已足紊亂朝常至通闗節於貢舉是以先進<lb/>
引後進其為門户紛爭𤓰連株蔓尤不可究詰矣若時<lb/>
人稱美錢徽不奏人私書此更瞽説既有私書則掌舉<lb/>
者已屬納人闗節且未必止段李二人而已徽即下愚<lb/>
肯自言耶史書之不足信如此<lb/>
　敬宗<lb/>
　　韋處厚諫上宴遊言先帝時陛下年已十五今皇<lb/>
<pb n="KR2o0023_WYG_006-12b"/>
　　　子纔一嵗目<lb/>
處厚冀以危詞聳聽而不知其言之乖謬大臣篤於忠<lb/>
愛茍事切君身當隨時直陳無隠豈宜計儲位少長為<lb/>
進諫等差乎使其隠微果存此念則心跡叵測罪不容<lb/>
誅即詭飾以抒激切而顯斥先朝㒺顧尊親之諱亦豈<lb/>
能掩其不敬處厚於二者皆無可自解尹起莘僅責其<lb/>
受賞不辭不從大體立論殊失輕重而敬宗乃感其言<lb/>
非昏戾而何<lb/>
<pb n="KR2o0023_WYG_006-13a"/>
　文宗<lb/>
　　上不能堅決與宰相議事已定尋復中變目<lb/>
虛懷聽納而不能堅決不特築室無成亦且小人得以<lb/>
生計此失䇿之大者也<lb/>
　　路隋言宰相任重不宜兼金榖瑣碎之務目<lb/>
宰相叙百揆其職固無所不統自漢晉以來丙吉大言<lb/>
燮理謝安自命風流於是不親案吏不視細事名尊相<lb/>
體實隳官常路隋此言所謂知其一未知其二至楊國<lb/>
<pb n="KR2o0023_WYG_006-13b"/>
忠輩擅權通賄由於委任非人以彼貪憸性成當日即<lb/>
不兼瑣務其能盡匡弼之職乎<lb/>
　　柏耆馳入滄州斬李同捷諸將争論坐貶尋以李<lb/>
　　　祐卒賜自盡目<lb/>
柏耆雖不免急功然以諸道攻三年不能得之賊一旦<lb/>
誅之其功固可抵過也乃以李祐之死遂令自盡何以<lb/>
厲用命之士哉<lb/>
　　宗閔與徳裕有隙杜悰説宗閔用為御史大夫徳<lb/>
<pb n="KR2o0023_WYG_006-14a"/>
　　　裕驚喜泣下目<lb/>
杜悰欲用一官羈縻徳裕此特為宗閔畫䇿平憾耳若<lb/>
徳裕已朝夕可望入相豈轉以知舉與御史大夫為重<lb/>
哉蓋徳裕之意以悰為宗閔謀主故偽為驚喜寄謝冀<lb/>
緩其傾陷之計史家乃謂徳裕實艷羨科第清華何異<lb/>
癡人説夢然徳裕之機詐實亦可鄙矣<lb/>
　　李徳裕宗閔各有朋黨互相擠援目<lb/>
正人指邪人為邪邪人亦指正人為邪二語似矣然邪<lb/>
<pb n="KR2o0023_WYG_006-14b"/>
正固不容不别而朋黨實非朝廷所宜有如李徳裕較<lb/>
之牛僧孺為畧正矣然其朋黨惡習何嘗不為當時之<lb/>
害<lb/>
　　薛元賞杖殺神䇿軍將因白服見中尉仇士良目<lb/>
元賞擒杖軍將頗著風力亦末流之錚錚者士良雖强<lb/>
横據理直折彼固莫如之何囚服往見又何為哉<lb/>
　　柳公權以服澣濯之衣為末節上以為諫議大夫<lb/>
　　　目<lb/>
<pb n="KR2o0023_WYG_006-15a"/>
公權以敢言著聞文宗亦嘉其風采然彼時宦寺弄權<lb/>
朝臣植黨未聞有所糾彈則亦杜欽谷永之流耳區區<lb/>
不諛澣衣托詞筆諫亦所云末節而已<lb/>
　武宗<lb/>
　　李中敏判仇士良不應䕃子李徳裕以其楊嗣復<lb/>
　　　之黨出為刺史目<lb/>
中官䕃子至明季而弊極其實已濫觴於此中敏一判<lb/>
不煩言而切中窽要璫豎銜恨有志者方當力為主持<lb/>
<pb n="KR2o0023_WYG_006-15b"/>
徳裕徒以門户之見輒加貶謫不顧是非不循法度惟<lb/>
報復私嫌是務可鄙甚矣<lb/>
　　上欲誅楊嗣復李珏杜悰奔馬見李徳裕言天子<lb/>
　　　新即位不宜手滑目<lb/>
明罰敕法惟當論其罪之當否罪不當雖小豈宜輕濫<lb/>
罪誠當雖大安得姑容嗣復及珏如果詭謀廢立實為<lb/>
法所不宥特以言出士良讒搆其情尚近曖昧耳杜悰<lb/>
年少新立不宜手滑云云所謂似是而非果爾則年既<lb/>
<pb n="KR2o0023_WYG_006-16a"/>
長立既乆遂可不思明慎乎聞見録載宋范仲淹於光<lb/>
化知軍遇賊棄城事欲為曲貸其死所傳尤為悖理向<lb/>
已深斥其説而其手滑二字實即原本於此事不同而<lb/>
義則一因并著之<lb/>
　　李徳裕草賜黠戛斯書言可汗與我同族目<lb/>
人君居中馭外尊卑之分本自秩然而柔逺犬經惟在<lb/>
徳懷威讋徒欲以文字争衡抑亦末矣況逺尋苗裔傅<lb/>
㑹支離尤失敇命之體且即所稱北平太守亦有何足<lb/>
<pb n="KR2o0023_WYG_006-16b"/>
貴徳裕頗擅文辭且自詡能使異域奉約執禮而立言<lb/>
謬誕若此豈非千古笑資<lb/>
　宣宗<lb/>
　　君臣務反㑹昌之政目<lb/>
大中務反㑹昌之政論史者徒以時相前後傾軋宋室<lb/>
紹述紛更有類乎此殊不知宣宗未嗣位時久為武宗<lb/>
所不禮而李徳裕擅權日久又挾震主之勢觀太尉顧<lb/>
我毛髪洒淅數語與霍光驂乘何異則徳裕之致禍本<lb/>
<pb n="KR2o0023_WYG_006-17a"/>
其身自取豈待同列巧為排擯而宣宗猜忌寡恩之失<lb/>
有不止於矯枉過正者矣<lb/>
　　李徳裕以私憾殺吳湘其兄訟枉再貶潮州司馬<lb/>
　　　丁柔立素為徳裕所擯至是訟其寃亦坐貶目<lb/>
李紳案奏湘罪不無迎合執政之心及御史覆奏其寃<lb/>
徳裕自當平情昭雪乃竟以私意擅殺且罪及推勘之<lb/>
人徇門户而専威福再貶實罪所當得柔立素為所斥<lb/>
乃以為之訟白得名然豈能欺有卓識者哉<lb/>
<pb n="KR2o0023_WYG_006-17b"/>
　　裴休請早建太子上言若建太子則朕為閒人目<lb/>
宣宗之言實屬可鄙可笑夫以天下與人易為天下得<lb/>
人難所為遲遲而不敢冒昧從事正堯舜之志也若宣<lb/>
宗者直以帝位為竒貨且以其子為他人又安能有為<lb/>
天下得人之志乎嘗考以忠臣自負者莫不以早建太<lb/>
子擇賢師傅教之為急務此無他盖半出於懞懂盜襲<lb/>
人言而不知世務半出於僉邪欲圖後日之富貴而已<lb/>
孔子曰唯上知與下愚不移若因選賢教之即得賢則<lb/>
<pb n="KR2o0023_WYG_006-18a"/>
堯舜早施之於丹朱商均矣且世愈變而風愈下名位<lb/>
已定其不肖者固不足論即有英賢之姿諛之者獻其<lb/>
逢迎忌之者亟其排陷古今之蹟章章可考也則何如<lb/>
令其同列兄弟之間均選賢而教之之為愈乎是不亟<lb/>
亟於册立者實所以保全之也設云一旦不虞將起紛<lb/>
爭蓋處置得宜雖不立亦如泰山之安若處置不得其<lb/>
宜雖立定亦有肘腋之患兹故悉而論之以破千載之<lb/>
惑<lb/>
<pb n="KR2o0023_WYG_006-18b"/>
　　詔戎臣失律并坐監軍目<lb/>
監軍理不應設直撤之可耳乃不懲掣肘之弊而轉定<lb/>
失律並坐之條是欲去其權而反加之權也非抱薪救<lb/>
火而何<lb/>
　　鄭光莊吏恣横韋澳請置於法上令痛杖而貸其<lb/>
　　　死目<lb/>
豪貴肆惡鄉土最為蠧政害民況輦轂間豈容恣横若<lb/>
富族抗租不問勢將獨於貧户取盈其弊更不可究極<lb/>
<pb n="KR2o0023_WYG_006-19a"/>
韋澳執械莊吏請置於法按律正無可逭乃宣宗不但<lb/>
不治鄭光庇蠧之罪且為奸吏宛轉乞憐史稱大中朝<lb/>
用法無私其然豈其然哉<lb/>
　　上嘗欲以韋澳判户部澳辭其甥桞玭尤之澳言<lb/>
　　　主上私欲用我人必謂我以他岐得之目<lb/>
韋澳數語固足為貪名位者下砭然為臣者感激自效<lb/>
冀時事可以日理方為不負特達之知乃沾沾以他岐<lb/>
干進恐啟他人之疑為説是特對甥自炫名髙耳其所<lb/>
<pb n="KR2o0023_WYG_006-19b"/>
云造膝時事又誰見之而誰傳之<lb/>
　懿宗<lb/>
　　王式使懦卒為候騎而少給兵注<lb/>
王式當二浙積玩疲弊之後整頓戎行動中窽㑹可謂<lb/>
不孤任使所論散給軍食不置烽燧二事亦能發韜鈐<lb/>
所未及至以懦卒為候騎則不可為訓蓋偵候雖不専<lb/>
於戰鬭而深入敵境得悉情形以歸此豈懦者所能辦<lb/>
且懦者若未見面目輒張大其事以告豈不搖動軍心<lb/>
<pb n="KR2o0023_WYG_006-20a"/>
反致僨事乎是雖偶中一時而不可為軍行成法也<lb/>
　　彗出于婁司天監奏為含譽星目<lb/>
幸災者謂之彗貢諛者謂之含譽由是觀之則其為休<lb/>
為咎固己無定然世之治與不治在政之得失休固不<lb/>
足詡即咎亦應慎之於其未見及其既見不已晚乎<lb/>
　　康承訓拒蠻冦因天平小校燒營得解圍去詔加<lb/>
　　　承訓官小校不遷一級目<lb/>
承訓先事無料敵之智臨事無應變之才賴天平小校<lb/>
<pb n="KR2o0023_WYG_006-20b"/>
力争出竒致勝顧冒功掠美親暱皆濫膺爵賞而首庸<lb/>
轉不晉一階其何以使軍士奮勇效命然彼時懿宗獨<lb/>
何為者哉<lb/>
　　葬同昌公主舞者數百人以雜寶為首飾舞罷珠<lb/>
　　　璣覆地注<lb/>
溺愛厚殉其繆自不待言然如百二十輿三十餘里云<lb/>
云猶暴殄情事所有至所云舞罷珠璣覆地則理所必<lb/>
無夫數百人之首飾安得如許雜寶即誠有之亦豈能<lb/>
<pb n="KR2o0023_WYG_006-21a"/>
覆三十里之逺蓋所云紂之不善作史者形容而甚其<lb/>
辭耳<lb/>
　僖宗<lb/>
　　成都突將作亂髙駢招諭還營隂籍其名掩捕殺<lb/>
　　　之注<lb/>
駢初至西川諸事頗中機畧顧漫信妖術焚紙散豆遂<lb/>
隳軍士之心且停廩省官復濟以嚴酷浸致突將譟亂<lb/>
牓謝既乖大體孥戮濫及多人豈良將所為哉<lb/>
<pb n="KR2o0023_WYG_006-21b"/>
　　劉巨容破黄巢不肯窮追曹全晸以除代亦還賊<lb/>
　　　勢復振目<lb/>
巨容膺閫外之寄賊方敗竄有㑹可乘正當悉鋭窮追<lb/>
以靖伏莽乃怨誹國家負人欲留賊以圖富貴全晸既<lb/>
統舟師渡江聞除書而遽返致賊氛復煽江東二人之<lb/>
罪固不可勝誅然所以致此者豈非僖宗不能振飭紀<lb/>
綱國政日壞而尚專務遊嬉其獲罪祖宗較之二人為<lb/>
尤甚也<lb/>
<pb n="KR2o0023_WYG_006-22a"/>
　　鄭從讜鎮河東參佐皆名士時人謂之小朝廷目<lb/>
名士虛聲相尚未必盡於實用有禆聚集雖多亦何足<lb/>
異況幕府得人極盛亦不過如緑水芙蕖之比時人乃<lb/>
目之為小朝廷唐末人心幻妄不知明别尊卑於此可<lb/>
見<lb/>
　　王重榮為河中留後請降于黄巢既乃殺巢使者<lb/>
　　　擊破其兵目<lb/>
重榮擁河中重鎮戰守皆有可憑何至望塵降賊真所<lb/>
<pb n="KR2o0023_WYG_006-22b"/>
謂亂臣賊子也迨困於調發始驅殺賊使擊敗賊兵顧<lb/>
藉口於屈節紓患所謂欲蓋彌彰其將誰欺乎<lb/>
　　王鐸表請還朝詔徙義昌過魏州樂從訓圍而殺<lb/>
　　　之目<lb/>
鐸初自請出師聊藉以免伴食之誚非果有制勝長畧<lb/>
也是以坐鎮數載老師糜餉無尺寸功乃靦顔表請還<lb/>
朝不特庸碌無能亦且出入自由矣況當戎馬倥偬時<lb/>
擁姬侍而侈服御致為姦人窺伺舉室罹災抑亦自貽<lb/>
<pb n="KR2o0023_WYG_006-23a"/>
之戚耳史贊乃稱其有社稷才扶支王室㡬致中興不<lb/>
知鐸有何功業而如此稱許可謂信史乎<lb/>
　昭宗<lb/>
　　詔削奪李克用官爵屬籍㑹諸道兵討之綱<lb/>
克用固非始終忠於唐室之人然既有興復功豈宜首<lb/>
議削除況爾時朝命本不能致討特欲藉力三鎮徒快<lb/>
其并吞私計耳然使克用果滅則三鎮益彊仍為國患<lb/>
矧克用又未易即滅而徒授之口實卒之一博不勝轉<lb/>
<pb n="KR2o0023_WYG_006-23b"/>
不得不屈體調停使諸藩效尤脇制是直甘心瀝鴆自<lb/>
斃范祖禹死疾庸醫之喻猶不足盡之<lb/>
　　王師範為平盧節度使每本縣令到官輒往謁拜<lb/>
　　　之于庭注<lb/>
節使不敢横行理固宜爾然當時逆藩跋扈朝命視同<lb/>
弁髦何有於桑梓一令況師範並無盡心效忠之可紀<lb/>
乃欲以曲謹沽名飾詐其誰欺<lb/>
　　以李谿為相劉崇魯受崔昭緯指掠麻慟哭谿竟<lb/>
<pb n="KR2o0023_WYG_006-24a"/>
　　　罷目<lb/>
崇魯甘為昭緯爪牙黨私攻訐謬博直名較谿之僉邪<lb/>
附勢更為奸巧而彼此狺狺交閧撓紊朝常唐室紀綱<lb/>
掃地矣其欲不亡得乎<lb/>
　　上以崔昭緯等外交藩鎮思得骨鯁之士驟用孔<lb/>
　　　緯張濬目<lb/>
以昭緯潛通藩鎮因改用緯濬而緯濬亦即結交藩鎮<lb/>
之人蓋唐祚久衰諸臣中具謀國之心者百無一二而<lb/>
<pb n="KR2o0023_WYG_006-24b"/>
一二人者又無幹濟之才如杜讓能等且澌滅殆盡而<lb/>
所用率皆僉邪氣運至是尚可與圖存乎<lb/>
　　以朱全忠父名誠改義成軍為宣義注<lb/>
改軍號以避逆臣家諱可謂冠履倒置庸懦若此安得<lb/>
不為天下所輕唐室陵夷至是蓋亦無足論矣<lb/>
　　韋貽範起復再相命韓偓草制偓不肯明日班定<lb/>
　　　無白麻可宣注<lb/>
命相失當即上疏論列亦臣職所宜然若但齗齗以草<lb/>
<pb n="KR2o0023_WYG_006-25a"/>
制不草制争之則茂貞所云書生禮數與反何異二語<lb/>
詞雖俚俗誠已深悉其矯情博直蓋唐世停草裂麻痼<lb/>
疾相沿甚為蠧政之尤此雖起於下多偽臣實亦因於<lb/>
上無明主然爾時朝政固無一足加責備者矣<lb/>
　　王師範發兵討朱全忠尋為全忠所破遂請降目<lb/>
唐室阽危諸藩皆坐視不救惟師範慷慨誓師差强人<lb/>
意惜諸將才皆庸懦事迄無成乃青州之圍不能始終<lb/>
全節輒開門降賊前後判若兩人實負初心矣<lb/>
<pb n="KR2o0023_WYG_006-25b"/>
　　司馬光論袁紹崔昌遐俱誅宦官以快一時之忿<lb/>
　　　而國隨以亡注<lb/>
司馬光蘇軾皆以漢唐之亡後先同轍亦就其大誅宦<lb/>
官一節而言耳然袁崔二人心跡則有不可同日語者<lb/>
紹佷愎好勝其才尚足有為其召卓也未嘗不思用其<lb/>
力而後除之迨鳴鼔洛陽尾大不掉則非其所逆料止<lb/>
快一朝之忿而不計他日之患誠所謂惡垢焚衣因憤<lb/>
決癭者若朱温逆跡久著即不招之使來且有岌岌之<lb/>
<pb n="KR2o0023_WYG_006-26a"/>
勢昌遐復從而促之彼既素黨逆温知其為賊而曲意<lb/>
相徇第欲藉其聲援以奪北寺重權遂置朝廷顛覆于<lb/>
不問非唯引冦之罪實有賣國之心是春秋大義所必<lb/>
誅者豈得與本初鹵莽僅致失算相提並論哉<lb/>
　昭宣帝<lb/>
　　帝禪位于梁遣宰相張文蔚楊涉奉册寶詣大梁<lb/>
　　　目<lb/>
楊涉初聞作相猶對其子自歎不幸恐累子孫及是遂<lb/>
<pb n="KR2o0023_WYG_006-26b"/>
艷心富貴不顧罵名與張文蔚輩齎捧册寶委䞇賊廷<lb/>
天良澌滅殆盡不但重負初心亦有愧於其子矣<lb/>
　<lb/>
　<lb/>
　<lb/>
　<lb/>
　<lb/>
評鑑闡要卷六<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_007-1a"/>
欽定四庫全書<lb/>
評鑑闡要卷七<lb/>
　五季<lb/>
　　梁劉守文討劉守光守光戰敗守文立陣前謂衆<lb/>
　　　勿殺吾弟守光將元行欽直前擒之目<lb/>
兄討幽父之弟即誅之亦不為過乃對衆泣謂勿殺此<lb/>
與宋襄不擒二毛同一迂庸卒以自取敗亡所謂可笑<lb/>
可鄙者耳<lb/>
<pb n="KR2o0023_WYG_007-1b"/>
　　蜀徐賢妃諷張格等請立宗衍為太子蜀主慮其<lb/>
　　　幼懦不得已許之目<lb/>
張格欲結徐妃以自固詐稱密㫖脅衆署名可也獨王<lb/>
建明知其子幼懦不堪任有何不得已而委曲徇衆之<lb/>
請誠何謂乎盖建之據蜀本不以正天欲速其亡故假<lb/>
手童騃使自蹈傾覆耳<lb/>
　　晉王將殺劉守光因李小喜瞋目叱守光怒其無<lb/>
　　　禮先斬之目<lb/>
<pb n="KR2o0023_WYG_007-2a"/>
守光逆倫傷化罪不容誅然小喜則曾受其恩者既紿<lb/>
故主以私降甚至瞋目叱詈良心澌滅盡矣存朂先正<lb/>
其誅頗為快舉<lb/>
　　梁主召李愚為左拾遺時衡王友諒貴重見者皆<lb/>
　　　拜愚獨長揖目<lb/>
有道則見無道則隠士君子出處之正也李愚既自負<lb/>
學行豈宜臣事朱梁既為爵禄所羈受而弗却徒以長<lb/>
揖藩王顯其抗直昧大節而矜細行所謂欲盖彌彰耳<lb/>
<pb n="KR2o0023_WYG_007-2b"/>
　　吳朱瑾殺徐知訓以其首示吳王王懼走入内言<lb/>
　　　我不敢知目<lb/>
知訓無禮於君凡有心者皆當為鷹鸇之逐朱瑾雖以<lb/>
私嫌擅殺然實為吳除害隆演既據有吳國自當為之<lb/>
主持庶㡬跋扈者知所警惕乃懦怯無識諉為不敢與<lb/>
聞致徐温覬覦日深浸成篡竊之禍雖其及身以柔善<lb/>
自全而吳業之衰自彼釀之實行密之罪臣敗子耳<lb/>
　　梁劉鄩討朱友謙以其昏姻不即進兵梁主受譖<lb/>
<pb n="KR2o0023_WYG_007-3a"/>
　　　密令張宗奭酖殺之注<lb/>
以私姻移諭遷延貽悮軍計正當明正顯戮耳密令行<lb/>
酖何為哉昔子輿氏引庾公之斯之事雖為取友者旁<lb/>
引曲証之端已非正道後世不知謀國者輒沿襲之以<lb/>
為公私交盡何啻失之千里<lb/>
　　晉得傳國寳綱<lb/>
秦璽久經煨燼不足置議向嘗詳論及之至如宋白之<lb/>
説璽當有二如李心傳之説璽更當有三其真贗又何<lb/>
<pb n="KR2o0023_WYG_007-3b"/>
從而辨乃晉得之而存朂據為受命之符梁失之而歐<lb/>
陽修特書曰盜竊傳國寶夫存朂躁妄固無足責歐陽<lb/>
修尚稱有識者而亦斤斤於此何耶<lb/>
　　晉王存朂欲稱帝張承業請先滅朱氏求唐後立<lb/>
　　　之目<lb/>
李唐宦寺之惡為從來所未有獨張承業乃心唐室始<lb/>
終不渝洵為錚錚佼佼且其始佐晉王創業欲為昭宗<lb/>
復讐及存朂稱帝則邑邑以殁其志誠亦可憫曾不思<lb/>
<pb n="KR2o0023_WYG_007-4a"/>
晉王父子雖以忠孝自期方為藩鎮時已不能免於跋<lb/>
扈即存朂與朱温力戰亦自利之心為多迨大業將定<lb/>
豈肯復居人下而欲望其求立唐後復延李宗安可得<lb/>
哉承業盖篤於效忠而絀於料事者正所謂宦寺之見<lb/>
耳<lb/>
　　唐主命從官拜梁太祖墓注<lb/>
莊宗藉始終為唐之名能滅朱梁乃方欲戮屍旋命拜<lb/>
墓顛倒無據若或褫其魄者尚何足觀其後乎<lb/>
<pb n="KR2o0023_WYG_007-4b"/>
　　唐郭崇韜忌李嗣源密勸唐主罷其兵權目<lb/>
崇韜爾時深為莊宗倚任陳謀定䇿多見信從使果慮<lb/>
嗣源之終為國患則杜漸防微應有剴切之論而徒以<lb/>
私忌後言呫囁豈忠正腹心之臣所宜為哉<lb/>
　　唐魏王繼岌殺郭崇韜綱<lb/>
崇韜之死不由王命繼岌實不能辭過至其不書官爵<lb/>
友益謂病其請立劉后起莘謂以其輕犯近習二説皆<lb/>
不得其正崇韜立后之請固為可鄙然不應責於此時<lb/>
<pb n="KR2o0023_WYG_007-5a"/>
若其不禮宦官更無可罪惟是繼岌都統之命崇韜實<lb/>
請之而佐以西行者雖軍事悉以委付乃於國儲統帥<lb/>
視之蔑如使宵小得乘間而搆其短則取禍實有由矣<lb/>
且其在蜀也將吏奔走其門寶賂悉充其槖擅權黷貨<lb/>
叢積愆尤而於宗弼之非分干求始則納其賄以陽許<lb/>
繼乃滅其族以自明是則崇韜罪之大者雖殺不以正<lb/>
而死不為枉則書法交貶之也固宜<lb/>
　　唐以郭從謙為景州刺史既至遣使族誅之目<lb/>
<pb n="KR2o0023_WYG_007-5b"/>
春秋以趙盾不討賊則直筆書之嗣源之於從謙抑又<lb/>
甚矣方其入洛陽也軍威甚盛於誅一從謙何有必遲<lb/>
之十月之久始誘而族之乎盖其初固無殺之之心久<lb/>
而審已度世知為清議所不容姑藉此以塞謗耳不然<lb/>
何不直斥其弑逆之罪且先之以寵秩耶胡寅乃疑為<lb/>
畏其衆而難圖惜其不及時以取悦不但不識事機亦<lb/>
實無當於南董之義也<lb/>
　　楚許徳勲謂吳使楚國舊臣宿將猶在願勿措懷<lb/>
<pb n="KR2o0023_WYG_007-6a"/>
　　　必俟衆駒爭棧乃可圖注<lb/>
徳勲身為楚臣應正辭以寢吳謀乃為隠語輸情於敵<lb/>
不謂之賣國可乎左氏多採列國使臣詞令此更非失<lb/>
言之咎所可竟其責者<lb/>
　　契丹請其將萴刺惕隠於唐唐諸臣以萴刺驍將<lb/>
　　　不可縱唐主欲少副其求乃遣萴骨舍利歸目<lb/>
契丹休兵數年通使請和其請還虜將若唐審已有可<lb/>
恃不與可也乃首尾顧慮羈留所請驍將欲藉此以杜<lb/>
<pb n="KR2o0023_WYG_007-6b"/>
邊患而又與他人思少副其求豈知從而激怒寇掠日<lb/>
滋石晉遂慿其勢以移後唐之祚所謂進退無據差之<lb/>
毫釐謬以千里矣<lb/>
　　唐康澄上疏論國家有不足懼者五深可畏者六<lb/>
　　　目<lb/>
康澄抗疏似是而非所云六可畏即有未盡切當者如<lb/>
以四民遷業為慮而於蟊賊傷稼謂可存而不論則輕<lb/>
重倒置實甚夫年榖不登民食安賴不為撫綏而賑恤<lb/>
<pb n="KR2o0023_WYG_007-7a"/>
之將有嗷野澤而轉溝壑者豈直遷業之患而已哉至<lb/>
以祲沴為不足懼則尤害於理宋王安石之説盖本於<lb/>
此論者徒以其言明快而亟許之亦昧乎立言之本末<lb/>
矣<lb/>
　　唐潞王從珂反朱洪實欲固守洛陽徐圖進取康<lb/>
　　　義誠誣其反唐主不能辨遂斬洪實目<lb/>
從厚柔懦無能羣小滿朝無足與圖國是當從珂舉兵<lb/>
犯闕義誠輩早蓄異心逝將他適所可稍恃以支持者<lb/>
<pb n="KR2o0023_WYG_007-7b"/>
惟朱洪實耳雖其固守徐圖之計未必果能濟事而其<lb/>
心皭然不滓從厚所宜知也乃不辨黒白枉殺忠良譬<lb/>
之木將槁而復披其枝葉能無立見傾覆乎<lb/>
　　契丹改號遼綱<lb/>
契丹之改遼與拓跋之稱魏體例無二乃綱目於拓跋<lb/>
書魏契丹則不書遼蓋由司馬光以宋臣作通鑑其時<lb/>
不敢稱遼以敵宋綱目遂仍其舊初非别有深文也乃<lb/>
劉友益尹起莘輩拘牽好異謂書魏所以進之書契丹<lb/>
<pb n="KR2o0023_WYG_007-8a"/>
所以外之抑知史家紀事當以春秋為法春秋前書荆<lb/>
後書楚非例以義起耶即以綱目言之東晉時如慕容<lb/>
之稱燕苻姚之稱秦以至武都河西雖彈丸蕞爾而列<lb/>
國之書法具在何所容其進退者腐儒曲説支離真所<lb/>
云燭籠添骨其明益障烏足與言傳信之筆哉<lb/>
　　晉主聞遼將南侵還東京目<lb/>
匈奴在漢頡利在唐凡與中國搆兵皆書入寇以中土<lb/>
時方一統體例固應如是即宋室運際陵夷然自徽欽<lb/>
<pb n="KR2o0023_WYG_007-8b"/>
以上共主位號猶存至南渡以後稱臣稱姪惟恐不及<lb/>
若仍書入寇則是以君寇臣以伯叔寇姪為不經矣我<lb/>
國家開創之初當明末造國政日非而未及更姓改物<lb/>
自宜仍以統系予之至順治元年定鼎京師大統已正<lb/>
然明福王猶於江寧僅延一綫故綱目三編所紀並不<lb/>
遽書明亡以絶其祚為福王者使能奮發有為安見不<lb/>
可擬於南宋臨安之局惟是天心既已厭明人事復不<lb/>
能自振長江不守統系於是終絶則福王之所係於明<lb/>
<pb n="KR2o0023_WYG_007-9a"/>
紀者固不同唐桂二王之竄徙無常及宋末昺昰之流<lb/>
離瘴海此正千古不易之通義也此條目内舊書遼將<lb/>
入冦謬襲漢唐書法不思彼時中國已𤓰分瓦解不成<lb/>
正統而石晉得國之本又由於以父事遼及重貴繼立<lb/>
好事者頓以書臣為恥然稱孫之表仍無虛日以是搆<lb/>
禍即問愚騃無識之人以祖冦孫有不听然而笑者哉<lb/>
是當用兩國互伐之文書侵以正其誤且使後之守器<lb/>
者兢兢業業不敢失其統以自取辱殊不失春秋尊王<lb/>
<pb n="KR2o0023_WYG_007-9b"/>
之本義云<lb/>
　　晉囚遼回圖使喬榮既而歸之景延廣語榮若來<lb/>
　　　戰有十萬横磨劍足以相待目<lb/>
晉既藉北朝以興豈能相抗遼於晉有徳無怨背之實<lb/>
為不祥且爾時並無良將精兵之可恃而延廣大言不<lb/>
慙徒貽其君以負義之辱小人庸妄誤國顧如是哉<lb/>
　　晉以楊光逺難於顯誅隂命李守貞拉殺之以其<lb/>
　　　子承勲為汝州防禦使注<lb/>
<pb n="KR2o0023_WYG_007-10a"/>
光逺反側無常降又非出其本心留之適以貽患明正<lb/>
其罪誅之不為過當而乃隂遣人殺之其誰欺乎劉友<lb/>
益以晉不能明正其罪例諸李輔國之書盜殺是也至<lb/>
承勲刼父以降與光逺之忘君而叛者罪逆相等乃殺<lb/>
其父而官其子是何懲勸然五季之亂亦無一可與論<lb/>
倫理者矣<lb/>
　　遼主問馮道百姓如何救得道為俳語云惟皇帝<lb/>
　　　救得時人善其言注<lb/>
<pb n="KR2o0023_WYG_007-10b"/>
從古第一無恥者莫如馮道時人善其言不過以其詭<lb/>
辭止殺耳然彼時打草穀者自若何曾為之止暴哉則<lb/>
道之俳語仍屬諂諛之意而時乃韙之豈不大謬<lb/>
　　遼主服通天冠絳紗袍登正殿受朝賀目<lb/>
遼當國勢强盛時經畧中原所過摧枯拉朽㡬於大業<lb/>
可成乃甫入大梁即襲用通天絳紗尋復呼仗閤門赭<lb/>
袍從事捐淳龎而徇浮譽非開創所宜抑且忘本不祥<lb/>
天道厭之宜其未及旋轅遽攖多故也其後金元皆惑<lb/>
<pb n="KR2o0023_WYG_007-11a"/>
迂生改正易服之説蔑棄舊章亡不旋踵讀史者可不<lb/>
戒諸<lb/>
　　漢郭威平李守貞得朝臣藩鎮交通書詞意悖逆<lb/>
　　　皆焚之注<lb/>
漢時以燒梁獄詞為善處家人骨肉因而撓法庇人者<lb/>
輒引之為口實爾時朝臣交通藩鎮固屬尋常伎倆至<lb/>
詞意已涉悖逆而竟甘心置之不問以為一切保全奸<lb/>
回之徒誰復知所懲創者此非魑魅自消乃日中見斗<lb/>
<pb n="KR2o0023_WYG_007-11b"/>
耳然彼時事勢亦無足責備矣<lb/>
　　漢朝貴㑹飲相詆有隙漢主使王峻置酒和解之<lb/>
　　　不能得注<lb/>
宰相令僕㑹飲沈湎已乖政體而使氣讙呶武臣矜鎗<lb/>
劒微長文士詡毛錐薄技甚至醜語詬詈鋒刄㡬加儀<lb/>
檢蕩然矣隠帝不能詰治復令釋和於杯酒之間紀綱<lb/>
陵替若此安得不亡<lb/>
　　漢王章尤不喜文臣目<lb/>
<pb n="KR2o0023_WYG_007-12a"/>
向之矜毛錐者非王章乎此又謂之不喜文臣甚矣記<lb/>
載家之鮮實也<lb/>
　　漢劉崇欲起兵聞迎立湘隂公而止李驤説崇疾<lb/>
　　　據孟津崇怒斬之目<lb/>
贇雖迎立而大位未踐成否尚未可知李驤請據孟津<lb/>
實為河東自全上䇿且於湘隂繼統亦無所損劉崇乃<lb/>
以其子將為帝遽有侈心視忠言如枘鑿輕加戮害卒<lb/>
之宋州難作北漢繼業未終敧器滿覆之戒不其然乎<lb/>
<pb n="KR2o0023_WYG_007-12b"/>
　　楚彭師暠初事馬希廣為希萼所黜希崇因使囚<lb/>
　　　希萼於衡山師暠奉事逾謹立為衡山王目<lb/>
希萼弑希廣而自立實為楚之亂臣師暠素事希廣當<lb/>
以故君為重則希萼乃其仇也方其大呼請死時勁氣<lb/>
凜然頗似明於不二之義者既不能殺賊雪憤且奉為<lb/>
主而謹事之何其厚於萼而薄於廣也<lb/>
　　周主欲自將禦漢兵馮道固争之目<lb/>
馮道歴事四姓浮沈取容未聞有所建白忽於周主自<lb/>
<pb n="KR2o0023_WYG_007-13a"/>
將一節嘵嘵不休既非致主之忠又無料敵之智而激<lb/>
切盡言頓似强直此非沽直名以救末路盖彼天性畏<lb/>
事即使北漢至而周祚移彼又將從北漢而保禄位周<lb/>
之成敗固非所介於懷也<lb/>
　　周趙匡𦙍率兵禦遼次陳橋驛將士謀奉為天子<lb/>
　　　趙匡義趙普部分待旦因入帳白之目<lb/>
陳橋兵變論者疑宋祖實與其謀盖彼時匡義以手足<lb/>
之親趙普以心腹之寄毅然部分復入帳中密白使非<lb/>
<pb n="KR2o0023_WYG_007-13b"/>
微窺宋祖隠微豈至若此且其受命而出因變而返遽<lb/>
行禪代絶無愧辭更足啟後人訾議雖當時朝不易位<lb/>
市不易肆其後布武修文撥亂反正而其得國之不以<lb/>
道又豈能曲為原諒哉<lb/>
　　宋以吳廷祚父名璋避平章特加同三品注<lb/>
平章既為國家官階豈有因臣子私諱而改之之理且<lb/>
璋與章亦無涉宋主此為盖徇名而不知義矣<lb/>
　　宋罷侍衛指揮使石守信等典禁兵綱<lb/>
<pb n="KR2o0023_WYG_007-14a"/>
讀史者率以宋祖杯酒釋兵權為不動聲色而措天下<lb/>
之安此鄙見也守信數人若果不可制豈數言委曲規<lb/>
諷所能罷其典兵者彼時宋主英勇固出數人之上操<lb/>
縱由已消患未然守信諸人方承命之不暇又何敢有<lb/>
異議乎史家無卓識徒於杯酒詭辭處炫竒以為秘計<lb/>
神謀而不於宋主英斷勇為處著眼而後世遂以是為<lb/>
妙䇿獨出吁可笑矣<lb/>
　　五星聚奎綱<lb/>
<pb n="KR2o0023_WYG_007-14b"/>
五星聚奎為宋朝首瑞曽不數月即有日食之變天意<lb/>
果何屬耶好諛者詡祥而諱災矯情者稱災而却祥雖<lb/>
覺五十步之勝其於敬天勤民之本盖亦失之逺矣<lb/>
　　北漢主鈞嘗謂養子繼恩巽軟恐不能了我家事<lb/>
　　　目<lb/>
繼恩繼元皆非劉氏子北漢主既知其不能了事則當<lb/>
早定大計且繼文故漢祖嫡孫久留遼境使迎還立之<lb/>
或可延一綫於將墜後此張昭敏實能見及之豈其時<lb/>
<pb n="KR2o0023_WYG_007-15a"/>
迎之於遼有所不能耶付託失人致釀成禍釁隕覆其<lb/>
宗劉鈞不能辭其責矣<lb/>
　　宋主與諸藩鎮宴酒酣從容諷以乞歸明日皆罷<lb/>
　　　鎮目<lb/>
藝祖平時嘗言帝王自有天命且笑周世宗殺方面大<lb/>
耳之非居然豁達大度者乃芥蒂未忘疑黄袍之復加<lb/>
恐劇鎮之難制且不以正道消禍於未然徒以杯酒詭<lb/>
辭釋兵權罷藩鎮豈篤於信天而明於為政者耶<lb/>
<pb n="KR2o0023_WYG_007-15b"/>
　　宋劉温叟過明徳門值宋主方登樓令傳呼依常<lb/>
　　　而過因請對言人主非時登樓下必希望恩賞<lb/>
　　　注<lb/>
登樓逺眺於政體何害希恩望賞人之常情亦不待登<lb/>
樓而後生也温叟傳呼徑過時盖未知宋祖在樓既覺<lb/>
而懼蹈非禮之愆故矯辭以對且欲獵取直名妄亦甚<lb/>
矣<lb/>
　宋<lb/>
<pb n="KR2o0023_WYG_007-16a"/>
　太祖<lb/>
　　江南主遣徐鉉求緩師帝言卧榻之側豈容他人<lb/>
　　　鼾睡目<lb/>
五季國鎮割據域内㡬如𤓰剖豆分宋太祖有混一海<lb/>
宇之志南唐不能如吳越納土以保其宗祀而又庸暗<lb/>
寡識不早為備其敗亡固有以自取宋祖不容鼾睡之<lb/>
語其豁達大度竟有與漢髙並駕齊驅之概<lb/>
　　帝言我為天下守財豈可妄用目<lb/>
<pb n="KR2o0023_WYG_007-16b"/>
節用愛民人君治平要道無過於是至云為天下守財<lb/>
何其見之小哉此與俗所謂看財奴何以異乎無識者<lb/>
或以為格言然二典三謨中又豈聞有此等語句耶<lb/>
　太宗<lb/>
　　帝命徐鉉撰李煜神道碑鉉請存故主之義注<lb/>
徐鉉不能盡忠於亡國之時乃欲守節於故主之没後<lb/>
以虛言為報亦復何益無知者或以為可矜有識者更<lb/>
鄙其無頼耳<lb/>
<pb n="KR2o0023_WYG_007-17a"/>
　　徳昭從征幽州軍中有謀立之者及還徳昭請行<lb/>
　　　太原之賞帝怒言待汝自為未晩徳昭自殺目<lb/>
軍中謀立徳昭並無形迹可指或䜛人搆釁揣測猜嫌<lb/>
而為之亦未可定太宗遽責以待汝自為則徳昭雖欲<lb/>
不死而不能可知太宗傳子私念不待趙普贊成而早<lb/>
定於胸中矣抱哭追封固無解於渝盟之過所謂欲盖<lb/>
彌彰耳<lb/>
　　趙普諷李符奏秦王廷美怨望降封涪陵縣公房<lb/>
<pb n="KR2o0023_WYG_007-17b"/>
　　　州安置目<lb/>
廷美之得罪皆成於趙普其始因多遜之毁請備樞軸<lb/>
察姦變以自捄不過患失之一念繼乃搆成寃獄坐以<lb/>
大逆止圖報復多遜夙嫌而於廷美毫無顧忌老奸伎<lb/>
倆日甚一日至諷李符上言必欲置廷美於死而後已<lb/>
則天良澌滅盡矣普嘗自負讀論語鄙夫無所不至之<lb/>
句豈未經見乎<lb/>
　　李繼遷請降以為銀州觀察使綱<lb/>
<pb n="KR2o0023_WYG_007-18a"/>
趙普前此輕信李繼捧縱其復歸夏州已為失䇿兹復<lb/>
輕信李繼遷受其偽降坐稽天討以留世世邊患盖姑<lb/>
息偷安實為宋代之失而養癰貽害始謀不臧則自是<lb/>
役貽之<lb/>
　　以王繼恩討蜀冦功命别立宣政使以授之目<lb/>
内侍領兵仍唐弊政其後童貫梁師成之擅權實由此<lb/>
開其端太宗雖不與宣徽之除而命之領兵已屬乖舛<lb/>
作法於涼不能辭詒謀不善之責矣<lb/>
<pb n="KR2o0023_WYG_007-18b"/>
　　李昌言為川峽都部署或奏其有反相詔追止之<lb/>
　　　罷知鳯翔目<lb/>
既任以領兵之責必平日悉其為人豈有以反相一語<lb/>
之讒而罷其事者此較之漢光武信䜟更為不及矣<lb/>
　真宗<lb/>
　　帝幸澶州命王旦還京留守旦請宣冦凖至因奏<lb/>
　　　十日不捷何以處之帝言立太子目<lb/>
王旦待冦凖數語不過祖國有君矣之説耳然君父在<lb/>
<pb n="KR2o0023_WYG_007-19a"/>
外大敵在前即以凶語致啟其心實不可問即有此心<lb/>
以為為國大計毋寧俟實有其事而行之亦自不待致<lb/>
問也<lb/>
　　契丹請和冦凖許其成目<lb/>
澶州告急都邑震驚庸懦者束手倉皇奸狡者議遷楚<lb/>
蜀安危之機懸於呼吸㓂凖處以静鎮而羣心安力贊<lb/>
親征而敵氣懾不勞亡矢遺鏃而轉旋於俄頃之間可<lb/>
謂功在社稷矣論者或惜其不决戰於士卒懽呼之際<lb/>
<pb n="KR2o0023_WYG_007-19b"/>
以定厥功而杜後患乃迂儒侈口快談而未達於時勢<lb/>
不知欲和之意早定於真宗凖亦不宜違君命而邀已<lb/>
功且契丹傾國而來志不在小雖達蘭戰殁少挫其鋒<lb/>
而精鋭薄城亦未易輕敵若必邀其獻地稱臣激極生<lb/>
變成敗尚未可知則適可而止亦不得謂之坐失事㑹<lb/>
也<lb/>
　　朱能詐為天書冦凖上之於朝由是得召用目<lb/>
凖於欽若判若冰炭何獨於乾佑天書之事效其所為<lb/>
<pb n="KR2o0023_WYG_007-20a"/>
盖一以圖已之進用一以喜朱能素相比附雖墮其術<lb/>
而不顧可見門户之為害甚於陷阱一溺其中即欲自<lb/>
拔亦不可得矣<lb/>
　　帝得風疾冦凖密請太子監國已而被酒漏言丁<lb/>
　　　謂譖凖罷政目<lb/>
冦凖密贊大計自當慎之又慎東宫監國事出非常止<lb/>
宜詔自朝廷豈可由羣臣陳請凖因周懷政之告而始<lb/>
有此議又預令人草表已屬害成況復被酒漏言尤為<lb/>
<pb n="KR2o0023_WYG_007-20b"/>
粗疎無術其遭䜛去位不得謂非自取也至真宗以國<lb/>
家大事謀及宦官㡬至釀成禍亂亦豈得辭始事不臧<lb/>
之咎哉<lb/>
　仁宗<lb/>
　　太后欲誅丁謂馮拯進救稍解降謂太子少保目<lb/>
丁謂當仁宗初立恃有垂簾之事交通内侍植黨擅權<lb/>
㡬於弁髦朝紀其罪惡較前更著幸而莊獻察其奸欺<lb/>
即明正其誅復何足惜馮拯力為營捄所謂生平嚴正<lb/>
<pb n="KR2o0023_WYG_007-21a"/>
者安在至云恐駭天下耳目尤為謬戾謂之罪世所共<lb/>
知誠能誅之天下必聞新政而稱快何駭人聽覩之有<lb/>
且拯已自稱莫敢辨虛實則平日之委蛇旅進亦可概<lb/>
見矣<lb/>
　　𦵏永定陵以天書殉綱<lb/>
史臣以天書殉𦵏為是續綱目發明則以為非且謂當<lb/>
辨其偽焚其書誅其人夫天書妄誕本不足信事後止<lb/>
宜置之不論不議而已舉而投畀炎火且又追戮奸邪<lb/>
<pb n="KR2o0023_WYG_007-21b"/>
豈非彰真宗之過於殂落之後而究無補於政化之得<lb/>
失哉<lb/>
　　京師大雨水溢宰執晨朝未入有㫖放朝王曽亟<lb/>
　　　請入見同列愧服目<lb/>
曽之解鼓妖之惑辯河決之訛雖云持以鎮静而流言<lb/>
息人心安然以理論之此立朝之人盡所宜知初不必<lb/>
待識力過人者而後辦此也至聞水作放朝堅執不退<lb/>
并請見陳謨則當時君若臣之度量亦大半可見矣<lb/>
<pb n="KR2o0023_WYG_007-22a"/>
　　帝率百官上太后夀於㑹寧殿范仲淹上疏諫既<lb/>
　　　而又疏請太后還政目<lb/>
同御大安受朝揆之於禮誠不合仲淹論之是也疏請<lb/>
還政尤能持大義而攄忠直可謂不負所學至以率百<lb/>
官上夀㑹寧為虧君體損主威所言殊為矯枉過正天<lb/>
子合天下以隆尊養躬率羣臣東朝拜舞正所以備儀<lb/>
教孝為世法程又何同列北面之嫌乎<lb/>
　　程琳獻武后臨朝圖劉太后擲之於地目<lb/>
<pb n="KR2o0023_WYG_007-22b"/>
莊獻不嘗問魯宗道以武后何如主乎且欲立劉氏七<lb/>
廟被天子衮冕皆何為者至進外家任宦者猶其過之<lb/>
小者耳獨於程琳之獻圖乃擲地詬之豈真乃心宋室<lb/>
盖亦知彼時勢尚有不能而已史臣遂有過譽之談盖<lb/>
必出於曽受其惠者之口<lb/>
　　吕夷簡以郭后言罷相於是深憾后思傾之目<lb/>
夷簡本非正人但廢后一事不得歸罪於彼以為修報<lb/>
復也試問后而批及帝為有罪為無罪耶使無其事夷<lb/>
<pb n="KR2o0023_WYG_007-23a"/>
簡用計傾之則不容誅矣其詳見於廢后事<lb/>
　　郭皇后與尚楊二美人忿争后於帝前批尚氏頰<lb/>
　　　誤批帝頸帝因與閻文應吕夷簡謀下詔廢后<lb/>
　　　目<lb/>
妻之於夫亦猶臣之於君子之於父耳妻批夫而無罪<lb/>
則臣批君子批父亦可不罪乎仁宗之失在於寵二美<lb/>
人使之與后忿争既争而相鬭又失之自起相救耳然<lb/>
既已批及帝頸則罪在后矣即誤亦不可而况宫闈之<lb/>
<pb n="KR2o0023_WYG_007-23b"/>
秘所云誤者出諸誰口然則臣之於君子之於父又可<lb/>
誤批乎仁宗不能明正大義抵之以罪而顧謀之宦官<lb/>
謀之執政以至議論紛然道輔仲淹反以黜而得名所<lb/>
為不益可笑哉<lb/>
　　范仲淹欲招納趙元昊自為書諭之㑹任福敗於<lb/>
　　　好水川元昊復書不遜仲淹坐擅通書貶官目<lb/>
西夏之役韓琦主攻戰而范仲淹主和守議者徒見好<lb/>
水川之敗遂多咎琦而韙仲淹者不知任福不遵琦節<lb/>
<pb n="KR2o0023_WYG_007-24a"/>
制其致敗非琦所能逆料而仲淹之和終亦奚能成哉<lb/>
徒以通書獲罪貽笑外敵而無補於中國盖庸懦之流<lb/>
畏事惡勞一聞戰則咋舌蹙額若恐矢石之及已而一<lb/>
聞和則以為保全生靈為國逺謀彼其於國家之安危<lb/>
榮辱固未嘗計及也如是之人而可與之䇿攻戰和守<lb/>
之議哉<lb/>
　　富弼接伴契丹使蕭特黙特黙密以國情告弼帝<lb/>
　　　擇報聘者吕夷簡不悦弼因薦之目<lb/>
<pb n="KR2o0023_WYG_007-24b"/>
弼為接伴使能令特黙瞿然起敬且盡得其隠情小試<lb/>
之而已效報聘之𨕖誠無出其右者夷簡之薦為得人<lb/>
於國事自有裨益史稱夷簡不悦弼因薦之而歐陽修<lb/>
為之乞留是徒以弼之夷險為要而置使命之得人與<lb/>
否於不論豈真忠於國家之見哉<lb/>
　　富弼至契丹議増幣拒稱獻納二字契丹遣使與<lb/>
　　　弼偕來帝用晏殊議以納字許之目<lb/>
貢獻義同納亦貢獻之謂富弼争執再三稍有丈夫氣<lb/>
<pb n="KR2o0023_WYG_007-25a"/>
而其時宰相畏懦務為茍安仁宗又急圖了事遂至名<lb/>
實俱虧積弱之勢既成益見其懨懨不振誠可笑耳<lb/>
　　時議者欲以金繒啖契丹使攻趙元昊因命賈昌<lb/>
　　　朝往昌朝力辭使命且上疏注<lb/>
昌朝力辭使命視弼之奉使遄行賢不肖相去不可以<lb/>
道里計即其所陳諸弊亦不過藉紙上空談以飾其規<lb/>
避之迹仁宗乃嘉予之所為與吕后對冒頓同軌史臣<lb/>
方稱其美徳吁可怪哉<lb/>
<pb n="KR2o0023_WYG_007-25b"/>
　　顔秀等夜入禁中為亂皇后閉閤止帝出趣召王<lb/>
　　　守忠入衛所遣宦寺后親剪其髪言以是徵賞<lb/>
　　　目<lb/>
觀此所載仁宗曽一后之不如直是無丈夫氣但所云<lb/>
剪髪徵賞豈能盡識其人黠者將自剪髪以邀功且不<lb/>
數月而以張美人為有扈蹕功更謂賊本起皇后閤以<lb/>
前後相形而論則紀事之不實多誣概可知矣<lb/>
　　范仲淹知杭州值嵗饑日出宴湖山縱民競渡諭<lb/>
<pb n="KR2o0023_WYG_007-26a"/>
　　　寺僧造殿宇又新厫倉吏舍注<lb/>
興造以贍貧民寓賑於工實可補周官荒政所未及至<lb/>
遊宴湖山使游民有所仰食雖亦分有餘以濟不足然<lb/>
時當饑饉閭閻升斗維艱又復飲食嬉遊以耗榖則市<lb/>
糴益將騰踊且仲淹稱先憂後樂者日對鳩形鵠面之<lb/>
人而燕娱自適亦何以為情不若富弼之賬恤青州良<lb/>
法可循也<lb/>
　　劉沆充温成后園陵監䕶使既𦵏賜后閤中金器<lb/>
<pb n="KR2o0023_WYG_007-26b"/>
　　　力辭而為其子請試學士院目<lb/>
劉沆以㑹葬得授平章論者譏之乃載其力辭賜金事<lb/>
然辭賞而為其子求官所望不更奢乎是亦壟斷賤丈<lb/>
夫而已且仁宗獨未聞賜錢而不與郎官之事乎<lb/>
　　帝問置相於王素素言惟宦官宫妾不知姓名者<lb/>
　　　可充其選帝因獨舉富弼目<lb/>
宦官宫妾不知姓名之語從來傳為美談而不知實非<lb/>
也即如司馬光婦人女子無不知之豈宦官宫妾獨不<lb/>
<pb n="KR2o0023_WYG_007-27a"/>
知乎豈亦因其知之而不可用乎用人為人主馭世大<lb/>
權不但宦官宫妾不可操其權而已也且彼時獨一富<lb/>
弼為若輩所不知則在朝者將盡為若輩所知者矣獨<lb/>
一富弼其如三公九列何而一時君臣方侈然自詡為<lb/>
盛事不亦大可笑乎<lb/>
　　帝御大慶殿受朝暴感風眩文彦博等啓醮於大<lb/>
　　　慶殿因赦死罪以下目<lb/>
文彦博等此為直以三尺童視仁宗矣仁宗暴感風眩<lb/>
<pb n="KR2o0023_WYG_007-27b"/>
非不起之症彦博何不學樊噲排闥請見諸事請㫖而<lb/>
行乃公然赦死罪豈非專擅至啓醮殿廷益屬不經而<lb/>
史方謂京師業業賴彦博等以安誠阿其所好不識大<lb/>
體之言且京師之業業未必非彦博等之張大其事有<lb/>
以啓之而仁宗愈後亦置之不問可謂柔懦不飭君綱<lb/>
者矣<lb/>
　　范鎮疏請拔近屬賢者優其禮秩而試以政事章<lb/>
　　　十九上乃罷知諫院目<lb/>
<pb n="KR2o0023_WYG_007-28a"/>
建儲得失前已詳論之仁宗是時春秋尚富未有皇嗣<lb/>
鎮必欲援立近屬其意何居且前後章十九上甚至君<lb/>
臣對泣成何景象又復移書執政言天象示變必有急<lb/>
兵造為誕妄之語以熒惑人心尤為狂謬然其所以致<lb/>
此者亦仁宗不整乾綱有以啓之耳<lb/>
　　遣胡宿奉御容如契丹契丹主瞻視驚肅再拜言<lb/>
　　　我生中國不過與執鞭持盖一都虞候目<lb/>
彼時宋方畏契丹増嵗幣其政畧兵威有何令契丹可<lb/>
<pb n="KR2o0023_WYG_007-28b"/>
懼處而契丹主見像驚拜有都虞候之嘆耶此不過宋<lb/>
臣自詡之言無足信益可鄙耳<lb/>
　　詔立宗實為皇子宗實固辭司馬光言皇子辭不<lb/>
　　　貲之富目<lb/>
辭不貲之富所見何淺司馬光此言失之甚矣然則贊<lb/>
宗實得不貲之富者又為何等人乎<lb/>
　英宗<lb/>
　　髙后為太后姊子少育宫中既長婚於濮邸至是<lb/>
<pb n="KR2o0023_WYG_007-29a"/>
　　　冊為皇后目<lb/>
爾時所謂諸正人者不嘗斥賈昌朝交通女謁乎而此<lb/>
所立皇后髙氏之母固曹太后之姊也為交通為不交<lb/>
通且力贊濮王子入繼又何以對昌朝哉<lb/>
　　詔議尊禮濮王司馬光言為人後者不得顧私親<lb/>
　　　王珪言宜稱皇伯歐陽修引大記謂服可降名<lb/>
　　　不可没目<lb/>
英宗崇奉濮王事由韓琦等申請且所議並非加尊帝<lb/>
<pb n="KR2o0023_WYG_007-29b"/>
號更無嫌疑陵僭之虞必執為人後者不得復顧私親<lb/>
以相辨折既與大記所云不合使濮王尚在又將何以<lb/>
處之乎且以本生之親改稱伯父固非所安而加皇於<lb/>
伯名亦不正王珪司馬光之説並無經傳可据徒以强<lb/>
詞争執自不若歐陽修援引禮經之為得也<lb/>
　　韓琦富弼同相中書於樞密非得㫖合議琦未嘗<lb/>
　　　詢弼弼頗不懌目<lb/>
琦弼皆時所稱公忠體國之人同在政府氣味何至差<lb/>
<pb n="KR2o0023_WYG_007-30a"/>
池於事正宜和衷共濟乃琦既不相諮詢未免自專弼<lb/>
竟見於辭色度量亦狹任私意而忘大義公忠體國之<lb/>
人固如是乎<lb/>
　　文彦博入覲帝言朕立卿之功乃改判永興遂召<lb/>
　　　為樞密使目<lb/>
旁支入承大統本無徳怨可言若必沾沾挾援立私恩<lb/>
曲行酬報自處已為不廣英宗以富弼嘗有建儲之語<lb/>
亟予遷官又以文彦博向曽推立深加眷念而蔡襄則<lb/>
<pb n="KR2o0023_WYG_007-30b"/>
以疑似小嫌一麾出守豈示天下為公之量邪則向之<lb/>
稱疾固辭實非本意矣<lb/>
　　范鎮草韓琦批荅引周公不之魯為辭帝遂罷鎮<lb/>
　　　或謂歐陽修因鎮忤濮議為帝言鎮以孺子待<lb/>
　　　陛下目并注<lb/>
范鎮引伊周以況琦固屬過譽然謂即以孺子待其君<lb/>
則歐陽修挾濮議微嫌有心排擠耳<lb/>
評鑑闡要卷七<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_008-1a"/>
欽定四庫全書<lb/>
評鑑闡要卷八<lb/>
　宋<lb/>
　神宗<lb/>
　　邵雍散步天津橋上聞杜鵑聲因言天下將治地<lb/>
　　　氣自北而南將亂自南而北注<lb/>
史䇿所紀宰臣北人南人皆互有賢否豈獨一王安石<lb/>
古稱立賢無方顧所以用之耳至地氣北南遷移謂有<lb/>
<pb n="KR2o0023_WYG_008-1b"/>
闗治亂尤不足信果如所云未聞郅治之世南方皆堅<lb/>
氷沍寒也盖地氣視人氣之盛衰是時洛陽生聚蕃滋<lb/>
人氣極盛故地氣因之而變花木禽鳥亦隨地而異即<lb/>
如深山窮谷氣每先寒通邑大都候常多燠此可為徴<lb/>
矣若夫禽鳥得氣之先不過如鳩鵲呼鳴預占來日晴<lb/>
雨安能於數年之久明示前知乎雍精於術數或假杜<lb/>
鵑以寓言然術雖精而理實乖矣<lb/>
　　滕元發對上言君子無黨注<lb/>
<pb n="KR2o0023_WYG_008-2a"/>
滕元發此言簡而中理勝歐陽修朋黨論遠矣<lb/>
　　韓琦疏論青苗法帝諭罷之趙抃請俟安石出安<lb/>
　　　石抗章自辯帝為㢲辭謝目<lb/>
安石抗章神宗㢲謝成何政體即安石果正人猶尚不<lb/>
可而況不正乎嘗謂神宗之信安石有若病狂此亦宋<lb/>
室治亂安危之所闗有非人力之所能為者至趙抃素<lb/>
稱骨鯁寧不知新法病民何未聞出一言以救正及神<lb/>
宗因韓琦奏諭罷青苖機有可乘抃仍請俟安石之出<lb/>
<pb n="KR2o0023_WYG_008-2b"/>
是誠何心迨後悔恨求去所謂啜其泣矣何嗟及矣<lb/>
　　議者以更戍法兵將不相識緩急不可恃乃部分<lb/>
　　　諸路將兵總𨽻禁旅既而分置將副目<lb/>
宋祖親歴行間習見五季積弊開國之初即定為更戍<lb/>
法使習勤苦均勞佚將不擅專而兵無驕惰立制最善<lb/>
乃無端盡改舊章分置諸將糜廩禄而長恬嬉毫無裨<lb/>
於實用神宗專事更張而不計可否名曰整軍政而實<lb/>
日益廢弛甚可笑也<lb/>
<pb n="KR2o0023_WYG_008-3a"/>
　　帝問政令得失蘇軾對以求治太急聽言太廣進<lb/>
　　　人太鋭目<lb/>
求治太急進人太鋭深切神宗之病至於聽言太廣之<lb/>
論尚有未中肯綮處盖神宗之失不在聽之廣而在廣<lb/>
而不得要領熙寧之政惟以信任諞言不能衷之輿論<lb/>
正患聽言之未盡其道耳廣諮博訪豈足為累乎<lb/>
　　王安石與程顥語王雱囚首跣足攜婦人冠以出<lb/>
　　　注<lb/>
<pb n="KR2o0023_WYG_008-3b"/>
安石雱父子濟惡固君子之所棄然囚首跣足攜婦人<lb/>
冠以見其父於對客之時此或出於惡皆歸之之口未<lb/>
免已甚且安石乃偽為名髙之人亦豈肯容其子如是<lb/>
哉<lb/>
　　四月朔日當食帝自三月即避殿減膳及是雲隂<lb/>
　　　不見王安石進賀言聖徳所感目<lb/>
日食推測可知然自屬天變敬謹修政可也避殿減膳<lb/>
乃至一月得母沽名過甚至以隂雲不見為徳所感而<lb/>
<pb n="KR2o0023_WYG_008-4a"/>
君臣相賀益可鄙矣<lb/>
　　河溢夏津帝以調夫壞産欲聽所趨王安石言昨<lb/>
　　　修二股費至少而田皆出因置濬河司用鐵龍<lb/>
　　　爪濬川杷法目并注<lb/>
神宗恤調夫之壞産而不顧河决之占地狃於小而忽<lb/>
於大可謂惠而不知為政安石持議濬河意非不善乃<lb/>
以費少利倍為辭絶不計及民生利病則乖立言之體<lb/>
矣至鐵爪木杷諸法人皆知不可用安石必主其説而<lb/>
<pb n="KR2o0023_WYG_008-4b"/>
力行之葢好竒而愎不恤人言孟子所謂小有才未聞<lb/>
君子之大道而已向陳世倌曽以混江龍之法入告欲<lb/>
以疏雲梯闗以下黄河之淤知其不可故不用也<lb/>
　　帝言古者什一而稅王安石謂古非特什一又三<lb/>
　　　司増吏禄皆謂禄厚則人知自重目<lb/>
什一而税方冊可徴而謂古非特什一是知聚斂之臣<lb/>
必恃覆邦之利口遂巧説以亂經而無所忌憚至剥民<lb/>
財以増吏禄欲使人知自重可以省刑尤為謬見不思<lb/>
<pb n="KR2o0023_WYG_008-5a"/>
墨吏之所以病民者以其貪得無厭也即加之禄其貪<lb/>
猶是及其既犯而繩之以法庶㡬懲一儆百乃豫竭萬<lb/>
姓之膏以充百司之槖何異畏猛虎之噬人而先剜肉<lb/>
以啖之乎<lb/>
　　遼女真部節度使烏古鼐卒綱<lb/>
金源肇起東方與本朝滿洲之地同一疆域如完顔為<lb/>
金國族至今𨽻我旗籍而今之傅察氏即金蒲察轉音<lb/>
此其明證也間考史冊所載金語與今國語類多脗合<lb/>
<pb n="KR2o0023_WYG_008-5b"/>
第音譯傳訛遂至岐舛而元人所著金國語解一篇又<lb/>
多臆度失真如勃極烈即今貝勒為管理衆人之稱乃<lb/>
解為猶漢云冢宰附㑹無當至猛安音近今明安明安<lb/>
千也與千夫長相協謀克之為百夫長義實難通或即<lb/>
今語穆昆為族長之轉猶可比合若以按出虎為金與國<lb/>
語愛新迥不相類而金國語解復有金曰按春之文則<lb/>
又與今耳墜語同亦與金無涉不知何以蹖謬若此盖<lb/>
金朝所製女真大小字未經流傳中外而又未經譯以<lb/>
<pb n="KR2o0023_WYG_008-6a"/>
漢字其後裔式微遂無從考證不及我朝國書審音辨<lb/>
字之精詳足為同文準的耳夫各國各有其語各有其<lb/>
字我滿洲與䝉古一字一音即盡其一字一音之義從<lb/>
無一音而有兩字以至數字惟漢字則一音有多至數<lb/>
字者於是以漢字譯清字者得以意為愛憎每取惡字<lb/>
以示見貶不但於異國異字用之即於同一漢文頗有<lb/>
用是為抑揚者矣此倉頡造字所以有鬼夜哭之語也<lb/>
然漢自漢而清自清以漢譯清原非本文庸何傷乎若<lb/>
<pb n="KR2o0023_WYG_008-6b"/>
求其音之正則必當用今之三合音字庶為不失本來<lb/>
而三合音字非人所能盡曉兹因批閱通鑑輯覽思金<lb/>
史成於漢人之手於音譯既未諳習且復任情毁譽動<lb/>
輒以醜字肆其詆訾如烏珠之必書以兀术之類不可<lb/>
枚舉而貝勒或訛為勃極烈或訛為孛堇實可鄙笑我<lb/>
國家中外一統治洽同文不忍金朝之人名官族為庸<lb/>
陋者流傳所誤因命廷臣悉按國語改正其舊名仍注<lb/>
於下以資㕘考使讀史者心目豁然不為前人謬妄所<lb/>
<pb n="KR2o0023_WYG_008-7a"/>
惑特於初見處發其大凡如此<lb/>
　　蔡確自諌院為㕘知政事皆以起獄奪人位而居<lb/>
　　　之目<lb/>
蔡確劾罷他人而即居其位以鷙賊之性濟其覬覦之<lb/>
私視禦人而奪之貨罪又甚焉確小人之尤固無足深<lb/>
責乃神宗每於其論劾即去其人而以其位授之一之<lb/>
為甚乃至再三不亦懵乎<lb/>
　　李憲乞再舉伐夏帝言唐平淮蔡惟裴度謀議與<lb/>
<pb n="KR2o0023_WYG_008-7b"/>
　　　主同今不出公卿而出於閹寺注<lb/>
西夏之罪浮於淮蔡廷臣乃無一人效裴度贊成謀畫<lb/>
者且謂諸將非有光顔愬比其憚於行師阻撓不遺餘<lb/>
力宜神宗有不出公卿而出於閹寺之誚也公卿既無<lb/>
足與謀轉以閹寺能盡心而任之國事未有不日壞者<lb/>
明崇禎之亡國正復坐此然其時之公卿亦足見無一<lb/>
有人心者矣<lb/>
　　帝有疾詔立太子煦太后隂勅中人梁惟簡妻製<lb/>
<pb n="KR2o0023_WYG_008-8a"/>
　　十嵗兒黄袍密為踐阼備<lb/>
中人内侍安得有妻且十嵗兒袍宫中豈不能製史家<lb/>
不過欲頌太后撫幼帝之美而不覺其言之過甚而謬矣<lb/>
　哲宗<lb/>
　　徐積事親孝以父名石終身不用石器行遇石避<lb/>
　　　而不踐目<lb/>
嘗讀宋史至徐積傳而歎史筆非難史識尤難夫以父<lb/>
名石而子不踐石為孝則公子地之子當舟居而不履<lb/>
<pb n="KR2o0023_WYG_008-8b"/>
地乎且大孝莫如舜不聞其見瞽目者輒拜而積乃以<lb/>
不用石器與避不踐石稱豈非累積之大者乎觀其讀<lb/>
孝經輒淚落不止雪夜伏墓側悲慟嘔血乃本於天性<lb/>
之自然彼遇石而怵然傷心雖亦出于至性而作史者<lb/>
於不合經常之行則當從刪向曽為文以正其失兹特<lb/>
舉示之使天下知史筆非難史識為難耳<lb/>
　　吕公著當國羣賢在朝以類相從遂有洛黨蜀黨<lb/>
　　　朔黨之語目<lb/>
<pb n="KR2o0023_WYG_008-9a"/>
從來黨援門户之習率由君子小人互相攻訐如薰蕕<lb/>
氷炭氣味自爾差池未聞正人同處亦彼此分標樹幟<lb/>
者若洛蜀諸黨實可異焉其始不過小有爭執積不能<lb/>
平漸至岐異揆之聖人和同羣黨之説均未有當也余<lb/>
嘗作宛轉曲論同室操戈之非有云顧厨清流禍自取<lb/>
程蘇何事相爾汝不能不為諸君子致詰耳<lb/>
　　帝御文徳殿冊立皇后孟氏太皇太后語帝斯人<lb/>
　　　賢淑惜其福薄目<lb/>
<pb n="KR2o0023_WYG_008-9b"/>
史家紀宣仁之言以為孟后前後廢立及隆祐播遷張<lb/>
本夫異日之事宣仁非有神術先知何以識其然哉且<lb/>
宣仁若果先識其然則世家女百餘人中豈無一福徳<lb/>
兼全者而必用此福薄之人以成異日之禍何為哉<lb/>
　　大臣奏事但取决於太后帝有言或無對者惟蘇<lb/>
　　　頌奏后已必再禀帝注<lb/>
諸臣奏事皆取决太后帝有言或無對者惟蘇頌一人<lb/>
為帝所重則司馬光吕公著諸臣皆有不得辭其咎者<lb/>
<pb n="KR2o0023_WYG_008-10a"/>
而異日親政大反所為馴致於亂哲宗固失徳然其所<lb/>
以致是者亦有由來矣<lb/>
　　太皇太后因吕大防等問疾言公等宜早退目<lb/>
以宣仁之賢意其彌留之際必深囑大臣公忠體國以<lb/>
輔少主即慮哲宗他日之蔑棄老成更張新政則當并<lb/>
召哲宗面諭之以防微杜漸之道克全令名斯為合理<lb/>
乃對諸臣丁寧嗚咽勸以宜早引退是全為私絶不類<lb/>
其平日之所行矣諸臣非不明大義者尚何忍洩之於<lb/>
<pb n="KR2o0023_WYG_008-10b"/>
人傳之於後且隠然啓人以阿附之嫌哉是盖出於史<lb/>
家傅㑹之説不可信也<lb/>
　　章惇使林希典書誥逞毒於元祐諸臣且許為執<lb/>
　　　政希遂極其醜詆目<lb/>
黜陟褒貶權出自上宣達意㫖本不煩縁飾多辭唐宋<lb/>
儒臣草制或溢美以市諛或醜詆以洩忿或且公受餽<lb/>
遺謂之潤筆褻王言而辱國體莫此為甚相習成風恬<lb/>
不為怪如林希之肆行誣詆敢於隂斥宣仁則又小人<lb/>
<pb n="KR2o0023_WYG_008-11a"/>
無忌憚之尤要之所以致此則當時為人君者豈能辭<lb/>
其責哉<lb/>
　　帝聞有夏冦笑言深入吾境不過十日勝不過一<lb/>
　　　二砦須去已而果破金明引退目<lb/>
當疆場有警之日運籌早定原無事張皇夏人大舉入<lb/>
冦素未聞備禦之謀則臨事豈宜漫無籌畫哲宗乃泰<lb/>
然談笑自如轉以覘敵退兵自伐㡬先之哲而史家亦<lb/>
若有褒辭夫金明淪陷所失實多冦警幸平國威已損<lb/>
<pb n="KR2o0023_WYG_008-11b"/>
亦何足取乎<lb/>
　　吕大防徙安州帝語其兄大忠言執政欲遷諸嶺<lb/>
　　　南朕令處安陸大防樸直二三年可復見目<lb/>
哲宗稱大防樸直似為知人何妨即行黜陟而必語其<lb/>
所親如臣下委曲私致意者然不大可笑乎<lb/>
　　置看詳訴理局綱<lb/>
元祐初置訴理所凡神宗朝得罪者悉皆超雪未㡬而<lb/>
置看詳局復翻舊案株逮㡬及千家倐忽之間波瀾反<lb/>
<pb n="KR2o0023_WYG_008-12a"/>
覆固羣小搆陷所致亦由諸正人迫不及待當宣仁聽<lb/>
政時急反熙豐之政使奸徒得以藉口若稍知審顧一<lb/>
切白之哲宗而後行或俟親政後次第申理則小人何<lb/>
所騰其簧鼔至崇寧即位彼此效尤滋甚黨禍遂成一<lb/>
時清流㡬盡小人固不足論而所謂君子者母亦恩怨<lb/>
太分明其致禍不亦宜哉<lb/>
　徽宗<lb/>
　　魏漢津獻樂議用夏禹以身為度之文取帝指三<lb/>
<pb n="KR2o0023_WYG_008-12b"/>
　　　節三寸為度定黄鍾律目<lb/>
吹竹絫黍自伶倫置律以來未之有改漢津庸妄誤解<lb/>
夏禹以身為度之文輒用帝指寸節短長裁為律管夫<lb/>
人之身體短長不齊將易一帝即易一律乎一時君若<lb/>
臣無能辨其誕謬方詡鑄鼎制樂突過古人多見其不<lb/>
知量也<lb/>
　　九鼎成奉安於九成宫鼎各一殿帝行酌獻禮至<lb/>
　　　北方寳鼎忽破或言北方亂兆目并注<lb/>
<pb n="KR2o0023_WYG_008-13a"/>
在徳不在鼎今古不刋之論即禹鼎果傳於後亦不過<lb/>
一尋常古器耳秦皇使人没水求之已為愚陋徽宗乃<lb/>
自行鑄造設立多名益荒誕不經矣至酌獻時寳鼎忽<lb/>
破或鍊冶不良所致若竟以為北方亂兆則不免附㑹<lb/>
可笑試思妄作之器何所闗係而鄭重視之乃爾耶<lb/>
　　陳禾奏劾童貫黄經臣罪帝起禾引帝衣衣裾落<lb/>
　　　内侍請易衣帝言留以旌直臣目<lb/>
折檻牽裾紀載家共傳為美談夫檻不治猶可也衣無<lb/>
<pb n="KR2o0023_WYG_008-13b"/>
裾其何以服御且既知旌直則何不去奸況不旋踵而<lb/>
禾乃以狂妄貶謫則此舉之矯飾無味更不待言<lb/>
　　金人來聘綱<lb/>
是時宋政雖衰國體未損書法於來聘諸例自當仍從<lb/>
續綱目原文至靖康以後稱姪稱臣㡬與石晉事遼無<lb/>
異既自失其一統之尊豈可復拘内外之説則宋在所<lb/>
應貶改書正所以深戒建中立極者慎毋失其統也<lb/>
　　京師茶肆有大犬蹲榻旁近視之則為龍兵士取<lb/>
<pb n="KR2o0023_WYG_008-14a"/>
　　　而食之大雨七日始止目<lb/>
龍本神物變化屈伸往來皆得自由若為犬而溷於市<lb/>
肆至人將取食尚不能騰拏而去所謂昭昭之靈安在<lb/>
既已非龍又安能為害水潦之災或㑹逢其適耳此與<lb/>
洛陽黒眚及女子生髭皆不足盡信夫以徽宗昏亂即<lb/>
無災異亦必亡國作史者因宋運日替遂據一時訛言<lb/>
以為五行災異之徴亦好竒而不知失之誣矣<lb/>
　　時欲㑹金攻遼鄭居中以為造釁非計蔡京言上<lb/>
<pb n="KR2o0023_WYG_008-14b"/>
　　　厭輸遼嵗幣注<lb/>
禦邊而謀及嵗幣已屬操縱由人無能可恥但遼宋自<lb/>
澶淵講好以後嵗幣交納百有餘年未聞以五十萬之<lb/>
多國用遂形匱乏而燕事既起科斂繁興計口出筭之<lb/>
六千二百萬免夫錢之一千七百萬與五十萬孰多孰<lb/>
少乎又況遼幣雖廢金幣旋加所為五十萬者仍在復<lb/>
益以代税一百萬緡厭多費而費轉多是失算之中更<lb/>
為失筭而危亡之患即因之以興爾時君若臣尚自詡<lb/>
<pb n="KR2o0023_WYG_008-15a"/>
為得計誠可笑抑亦可憐矣<lb/>
　　始遼使至宋率迂其程宴犒不侈及是金使自燕<lb/>
　　　七日至都張宴又盛設以誇富盛金人益生心<lb/>
　　　注<lb/>
守國自有正道不在迂程與示儉也況金與宋是時釁<lb/>
端已成即盡以待遼使之法待金亦不能消弭後患且<lb/>
宋稱㑹兵圖燕宋何嘗致兵力而欲坐享金人所得之<lb/>
燕金豈肯乎遼國既亡宋實自取唇亡齒寒之禍其事<lb/>
<pb n="KR2o0023_WYG_008-15b"/>
勢更不待卜之異日且金人即生心亦生心於宋之江<lb/>
山社稷錦綉金玉固在其中矣史家乃以使至之速張<lb/>
宴之侈為受病根由所見怯而且迂誠可笑也<lb/>
　　金人南下宇文虛中言今日宜先降詔罪己帝即<lb/>
　　　命草詔目<lb/>
平日不能持盈保泰及國步已危而欲以虛言感動天<lb/>
下於事何濟唐時奉天之詔聞者感泣亦未免史家右<lb/>
陸贄之言宋則積衰既久如癰疽之瘍業已大潰而欲<lb/>
<pb n="KR2o0023_WYG_008-16a"/>
望刀圭一酌收效須臾固必不可得之勢也<lb/>
　欽宗<lb/>
　　宰執請帝幸襄鄧李綱力持堅守都城之議帝問<lb/>
　　　誰可將者綱以白時中李邦彦對目<lb/>
汴都戒嚴白時中輩皆欲委棄而去獨李綱力主堅守<lb/>
之説持義頗正及欽宗以命將為問綱意中豈無一二<lb/>
禦侮之材可以陳薦者且目撃君父之難亦何妨慷慨<lb/>
請行乃漫以時中邦彦為對綱寧不知二人之庸懦無<lb/>
<pb n="KR2o0023_WYG_008-16b"/>
能尚欲冀其盡職盖由心嫉二人故不覺欲置之死地<lb/>
以觀其僨事然時危論將不宜復參平日好惡之私綱<lb/>
固純臣此則不能免責備之議矣<lb/>
　　种師道薦尹焞徳行召至京師賜號和靖處士遣<lb/>
　　　還目<lb/>
於時外事方棘社稷危在旦夕宋室君臣不此之務而<lb/>
髙談徵隠之舉即果用尹焞亦何能救其播遷耶<lb/>
　　帝如金營請和金人言欲别立宋君去帝號何㮚<lb/>
<pb n="KR2o0023_WYG_008-17a"/>
　　　喜和議成既歸都堂作㑹飲酒談笑終日目<lb/>
何㮚請率衆巷戰似知徇國之義者及從君出降親聞<lb/>
金將議欲另立宋主仍去帝號不能痛哭陳請以死力<lb/>
爭乃轉喜和議之成歸至都堂㑹飲談笑若有所慶幸<lb/>
者具如此肺腸之人而以為執政雖欲不亡得乎<lb/>
　　康王自相州帥兵萬人進次大名宗澤請急入援<lb/>
　　　汪伯彦難之因移軍東平目<lb/>
康王聞君父之難亟宜投袂入援而乃聽信奸言濡遲<lb/>
<pb n="KR2o0023_WYG_008-17b"/>
不進坐視家國淪亡此與梁湘東王不援臺城何異宜<lb/>
乎南渡以後忍恥事讎貽譏後世也獨是康王出質金<lb/>
軍時當斡里雅布詰責而不為動似乎尚足有為何一旦<lb/>
恇怯至此豈前事云云固當日史官溢美之辭不足盡<lb/>
信耶抑直一庸人遇大事懵然不能出一言史遂謂之<lb/>
不為動耶<lb/>
　　京城廵檢范瓊逼上皇及后妃太子宗戚如金軍<lb/>
　　　綱<lb/>
<pb n="KR2o0023_WYG_008-18a"/>
續綱目於此條作金刼上皇及后妃太子宗戚至其軍<lb/>
云云意在貶金不知金初未臣服於宋因宋人渝盟生<lb/>
釁遂至兵連迨汴城既破欽宗具表請降則遷其族屬<lb/>
乃伐國之常事於金固無可責而范瓊身為宋臣不能<lb/>
捍衛捐軀乃仰承金將意指陵逼其帝后猝就犢車舉<lb/>
族倉皇同為俘虜則瓊之為亂臣賊子實春秋所必誅<lb/>
舊時書法無當於予奪大義因改書之以正續綱目之<lb/>
失且示斧鉞之嚴為萬世昭公道云<lb/>
<pb n="KR2o0023_WYG_008-18b"/>
　　張邦昌僭位吕好問言大元帥在外元祐皇后在<lb/>
　　　内此殆天意盍亟還政目<lb/>
王時雍等擁戴邦昌已甘心為僭竊之臣好問小黠乃<lb/>
首發康王正位之議且止金人之留兵通濟州之聲問<lb/>
得以漸杜奸謀其功固為可録但當議立邦昌時不聞<lb/>
好問畧為爭執而權門下省之拜又受其偽署而不辭<lb/>
則知後之所為非始終忠於宋盖覘知人心未厭宋故<lb/>
為急轉之機以避禍邀名所謂小人之尤耳<lb/>
<pb n="KR2o0023_WYG_008-19a"/>
　髙宗<lb/>
　　帝問宰執何以處張邦昌黄潛善等言邦昌今已<lb/>
　　　自歸惟陛下所處因封同安郡王目<lb/>
邦昌人臣稱帝僭逆顯然雖已畏禍自歸豈得原情廢<lb/>
法乃潛善輩心存左袒竟以金人所脅曲為解釋而髙<lb/>
宗亦復以異時金人有辭為懼非惟不聲罪加誅轉位<lb/>
以三公尊之王爵刑賞倒置皆由怯懦而成以致顔岐<lb/>
論奏公然請視金人所喜惡以為黜陟髙宗不過以己<lb/>
<pb n="KR2o0023_WYG_008-19b"/>
躬諷諭而不能示之顯罰其乘釁茍安無振作有為之<lb/>
意已可概見矣<lb/>
　　李綱論張邦昌僭逆及偽命臣僚帝頗感動責授<lb/>
　　　邦昌昭化軍節度副使潭州安置目<lb/>
邦昌叛宋之罪髙宗寧獨不知乃聞李綱討賊之説猶<lb/>
必歴詢宰執豈真以其罪狀尚有可疑盖其始髙宗未<lb/>
嘗不慮邦昌挾可據之勢將不利於己故當其遣使奉<lb/>
迎時尚諭宗澤按甲觀變及邦昌身自勸進大位遂不<lb/>
<pb n="KR2o0023_WYG_008-20a"/>
勞而定髙宗非惟不較其僭逆之蹟且隂徳其擁戴之<lb/>
功則其終從竄放特因李綱執持大義知公論所在不<lb/>
得已而行之耳他日邦昌既誅旋即官其親屬雖欲藉<lb/>
以悦金而其隠曲亦從可見甚可鄙也<lb/>
　　時宗澤上疏請還京奏至適聞信王榛有渡河入<lb/>
　　　汴之謀帝乃降詔擇日還京目<lb/>
前儒謂髙宗非不知和議之不可恃恐二帝果還於己<lb/>
有不利耳此言實洞見其肺腑觀李綱宗澤等屢請還<lb/>
<pb n="KR2o0023_WYG_008-20b"/>
京言之懇切而卒不見聴及一聞信王入汴即有擇日<lb/>
還京之詔於仇讐則甘心避之於兄弟則投袂爭之其<lb/>
忌刻出於天性乃知前論固不為過當也<lb/>
　　帝言黄潛善作左相汪伯彦作右相何患國事不<lb/>
　　　濟目<lb/>
髙宗信任汪黄㡬如宣和之寵用京黼惟時可求劉豫<lb/>
相繼叛降李成劉忠共起為盜而河北山東諸郡縣多<lb/>
入於金皆事之顯而易見者乃因二人朦惑置若㒺聞<lb/>
<pb n="KR2o0023_WYG_008-21a"/>
聽其擅權恣横方自詡命相得人冀資左右輔弼之益<lb/>
惽瞀若此豈復可望其有恢復中原之志哉<lb/>
　　帝下詔罪已赦死罪以下惟李綱不赦盖用黄潛<lb/>
　　　善計罪綱以謝金目<lb/>
李綱既退未聞金人因而罷兵則罪綱以謝金之説謬<lb/>
妄已可概見況前此顔岐論奏髙宗曽斥其非乃因潛<lb/>
善欲排異己遂從其説使綱不得與於赦令何其自相<lb/>
矛盾耶<lb/>
<pb n="KR2o0023_WYG_008-21b"/>
　　時久雨恒隂趙鼎上疏言王安石猶配享神宗而<lb/>
　　　蔡京之黨未除時政之闕莫大於此目<lb/>
王安石蔡京變法流毒固宋室致病之由但至髙宗南<lb/>
渡以後宋之宗社朝不保暮其先務自當以講求軍事<lb/>
為急趙鼎乃謂時政之闕莫大於安石之配享未罷蔡<lb/>
京之黨未除實迂緩而不切於事即如其言悉舉而廓<lb/>
清之又豈遽能靖外患而維國本乎鼎固南宋名臣而<lb/>
此疏實不免書生膚末之見抑仍門户排斥之私耳<lb/>
<pb n="KR2o0023_WYG_008-22a"/>
　　韓世忠屯軍焦山設伏金山龍王廟合撃烏珠烏<lb/>
　　　珠紅袍玉帶振䇿以馳既墜復跳而免目<lb/>
金山屹峙江心何能馳騎且烏珠是時志在濟江豈肯<lb/>
行次中流舍舟以臨險地致有疑當日金山與南岸相<lb/>
連屬者不知浮玉之名即取其無所附麗而樹影中流<lb/>
鐘聲兩岸唐時名句流傳蘇軾亦有阻風金山之作則<lb/>
山之不能通陸自昔已然方輿紀要因于金山下増對<lb/>
岸二字謂廟在銀山殊無確據況世忠屯戍焦山與金<lb/>
<pb n="KR2o0023_WYG_008-22b"/>
山銀山東西相距均逺登眺亦無所見其為傅㑹顯然<lb/>
惟王象之及熊克皆云廟在北固較為可信盖北固踞<lb/>
江南岸既得振䇿以馳而山居東北與焦山正直故可<lb/>
登之以覘虛實二人皆以宋人紀宋事自當得實非若<lb/>
宋史成自元時僅據傳聞而不詳形勢徒滋後世之疑<lb/>
議也至謂一人紅袍玉帶墜而復馳者即烏珠其説尤<lb/>
誕金源衣服至大定明昌間始酌用中國制度其初必<lb/>
無褒衣博帶之人況身臨戰陣安有服袍玉以從事者<lb/>
<pb n="KR2o0023_WYG_008-23a"/>
其為宋人誇飾附㑹無疑即此可證金山馳馬之荒唐<lb/>
矣<lb/>
　　桑仲請合諸鎮復中原吕頤浩命仲節制軍馬霍<lb/>
　　　明疑仲謀逆誘而殺之目<lb/>
桑仲以羣盜就撫授官後尚屢為冦掠其請合兵收復<lb/>
京師固難必其果由忠悃吕頤浩遽從而假以節制殊<lb/>
為輕率霍明疑其謀逆誘而殺之旋亦被害無以証仲<lb/>
與明之孰為曲直舊史于仲有過予之詞果何所據而<lb/>
<pb n="KR2o0023_WYG_008-23b"/>
云然耶<lb/>
　　沂王㮙告二帝謀變金人按問無狀遂誅㮙目<lb/>
㮙身為俘繋固難責其誓志枕戈而值邦家傾覆亦當<lb/>
懷生還故國之念乃無端告變圖害父兄金人按問而<lb/>
正其罪深合春秋亂臣賊子之誅不特為宋族除梟獍<lb/>
而已也然宋族顛沛流離至此而尚有操室中之戈者<lb/>
則其家教人心從可知矣非徽欽之罪其誰之罪乎<lb/>
　　張浚以喪師落職劉子羽亦坐安置白州目<lb/>
<pb n="KR2o0023_WYG_008-24a"/>
張浚富平之敗心雖可原然失律之罰不可逭也至劉<lb/>
子羽以參軍枝拄其間既諫浚于未戰之前及浚屢欲<lb/>
退遁皆以子羽之言而止饒風之役亦不為無功朝議<lb/>
因其與浚同事並從貶逐殊失黜陟之平豈其前後參<lb/>
畫朝廷皆未之聞乎<lb/>
　　帝育太祖後子偁之子瑗于宫中封為建國公目<lb/>
髙宗擇立孝宗為嗣當時多謂付托得人盖以藝祖後<lb/>
不克享有天下人心頗有餘憾一旦見昌陵之裔復繼<lb/>
<pb n="KR2o0023_WYG_008-24b"/>
大統不覺溢美任情至以中興事業推許孝宗則實過<lb/>
矣孝宗雖承歡徳夀嚮學右文不過䝉偏安之業端處<lb/>
晏然而已中原侵地未能恢復尺寸而符離之役任用<lb/>
非人遂至一敗不振所謂中興者安在岳飛退喜之言<lb/>
盖出於史家過譽不足信也<lb/>
　　䝉古在女真之北唐為䝉兀部亦號䝉骨斯目<lb/>
䝉古地廣族繁部落不一我朝中外一統四十九旗咸<lb/>
備蕃衛而其外喀爾喀四盟長部分壤錯疆域犁然其<lb/>
<pb n="KR2o0023_WYG_008-25a"/>
在前朝則固各為一國也宋人記載大約得諸傳聞音<lb/>
譯既不免沿訛且以醜字為詆訾于是萌骨朦骨盲骨<lb/>
蒙兀䝉骨斯諸名錯見載籍音淆字舛實可鄙笑宇文<lb/>
懋昭乃謂金初伐之䝉古與元之䝉古為二國相去㡬<lb/>
千里不知今䝉古諸境延袤且萬里而遙金初伐之䝉<lb/>
古史亦言居金之北與元之始居隂山總屬朔漠部族<lb/>
或殊其實皆䝉古耳因證以今時典屬所司芟其猥雜<lb/>
之名以正譌而衷于是<lb/>
<pb n="KR2o0023_WYG_008-25b"/>
　　張浚遣吕祉奏事趙鼎每抑之帝言他日浚與卿<lb/>
　　　不和必由吕祉及浚還鼎遂罷目<lb/>
史稱帝謂浚鼎不和必由吕祉若譽髙宗有先見者然<lb/>
夫三人者皆其臣也黜陟誰則司之而為此局外之論<lb/>
亦大可鄙矣浚遂因祉離間生嫌固不免意存袒䕶及<lb/>
其請攻河南請罷劉光世鼎皆不以為然實亦有心立<lb/>
異夫光世罪狀昭著不可云無故而罷且謂得河南而<lb/>
恐金人内侵豈株守臨安轉能保金之不侵乎二人尚<lb/>
<pb n="KR2o0023_WYG_008-26a"/>
具忠愛之忱者而各有所蔽宜其迄無成事也<lb/>
　　張燾使河南還帝問以陵寢狀燾惟言萬世不可<lb/>
　　　忘此讐秦檜患之出燾知成都府目<lb/>
燾已疏言金人之禍及山陵髙宗亦何忍復問況永昌<lb/>
以下諸陵之暴露發掘前此方庭實奉使歸嘗備言之<lb/>
亦何待再問或責燾僅渾涵以對不能直陳其狀以激<lb/>
動君心不知髙宗始聞燾對而黙然旋以不容於檜斥<lb/>
使出外即使燾盡情實對髙宗亦且付之無可如何而<lb/>
<pb n="KR2o0023_WYG_008-26b"/>
已又豈能奮發雪恨哉<lb/>
　　馮檝言張浚須付以戎機帝言寧至覆國不用此<lb/>
　　　人注<lb/>
張浚嘗屢出視師髙宗深加倚任自力諫和議以後遂<lb/>
爾見疎然所言雖與檜牴牾實乃心存忠愛何至疾之<lb/>
如仇寧覆國不用此人豈人君所宜出諸口者盖髙宗<lb/>
處心積慮久無意于中原非僅為奸邪所愚弄爾<lb/>
　　金烏珠以拐子馬來岳飛令步卒以刀斫馬足拐<lb/>
<pb n="KR2o0023_WYG_008-27a"/>
　　　子馬相連一馬仆二馬不能行目<lb/>
北人使馬惟以控縱便捷為主若三馬聫絡馬力既有<lb/>
參差勢必此前彼却而三人相連或勇怯不齊勇者且<lb/>
為怯者所累此理之易明者拐子馬之説金史本紀兵<lb/>
志及烏珠等傳皆不載惟見於宋史岳飛劉錡傳本不<lb/>
足為確據況烏珠戰陣素嫻必知得進則進得退則退<lb/>
之道豈肯羈絆已馬以受制於人此或彼時列隊齊進<lb/>
所向披靡宋人見其勢不可當遂從而妄加之名目耳<lb/>
<pb n="KR2o0023_WYG_008-27b"/>
即所云馬被重鎧亦徒束縛而不能騁其騰驤之力尤<lb/>
理所必無紀事家或狃於兵車駟介之説强為傅㑹不<lb/>
足當有識者一哂千載傳訛耳食之徒無能究其真偽<lb/>
皆為史冊無稽之説所誤不得不明辯之<lb/>
　　張俊援濠劉錡勸退師據險不聽令楊沂中直趨<lb/>
　　　濠州軍遂敗目<lb/>
俊懦葸無能心多猜忌其于劉錡固久深嫉之當金師<lb/>
克濠既不從其退師據險之謀及聞兵去又不信其嚴<lb/>
<pb n="KR2o0023_WYG_008-28a"/>
兵設備之説且阻錡無往遂至倉卒敗逃死傷枕藉欲<lb/>
邀功而適以喪師不聞問其失律之罪當時政令可知<lb/>
矣<lb/>
　　熙寧中嘗立程嬰公孫杵臼廟于絳州報存趙孤<lb/>
　　　至是復立廟臨安目<lb/>
宋之于盾衰亦猶唐之于李耳然李耳猶謬藉其有元<lb/>
元聖祖之稱至于盾衰不過列國一陪臣耳有何華胄<lb/>
之足炫且是時兩宫未還陵寢未復顧沾沾于祚徳之<lb/>
<pb n="KR2o0023_WYG_008-28b"/>
廟以為追逺報功其所以為榮即所以取辱耳<lb/>
　　樂平縣田水直行髙數尺程氏井溢夭矯如虹穿<lb/>
　　　牆毁樓二水鬭于杉墪目<lb/>
水鬭之文雖見於國語然穀洛二水本自㑹流或激而<lb/>
成衝突之勢類於相鬭理尚可通若田中之水聚而直<lb/>
行井水溢髙夭矯如虹則不經殊甚且水力安能穿牆<lb/>
毁樓哉史家無識傅㑹傳訛亦好怪而失之誣矣<lb/>
　　秦檜入朝施全遮刺之不中被殺目<lb/>
<pb n="KR2o0023_WYG_008-29a"/>
秦檜有可殺之罪施全非當殺檜之人其事固不必深<lb/>
論獨是檜奸邪誤國海内切齒所欲剚刄甘心者非止<lb/>
一全而髙宗始終信之而不忍去之後且畏之而不敢<lb/>
去之豈非天奪其魄乎<lb/>
　　巫伋使金首請迎靖康帝金主亮詰以何處頓放<lb/>
　　　伋唯唯而退目<lb/>
巫伋奉使雖以請迎靖康為名及聞何處頓放之詰遂<lb/>
不能復對即此固足誅髙宗之心而伋實有以窺髙宗<lb/>
<pb n="KR2o0023_WYG_008-29b"/>
之意然則髙宗之首尾畏忌本因貪位茍安是以事讐<lb/>
忘親有所弗顧亦可鄙之甚矣<lb/>
　　帝欲防秦檜壅蔽因諭禁百官避免輪對目<lb/>
輪對固欲聞所未聞然聞之而不能行雖聞何益史謂<lb/>
髙宗避免之禁為防檜壅蔽不知檜之敢為壅蔽實髙<lb/>
宗有以致之果自知之則去檜亦在髙宗耳若其不能<lb/>
去則是太阿倒授綱紐懈弛既不能除巨憝以清政紀<lb/>
而徒為是令正所謂不揣本而齊末庸何益乎<lb/>
<pb n="KR2o0023_WYG_008-30a"/>
　　金主亮欲南侵遣王全至臨安授辭詆責以激帝<lb/>
　　　怒復言趙桓已死目<lb/>
王全雖受海陵之命激怒宋人以為南侵計然此在金<lb/>
人猶可而全則本宋人也直呼其故君之名悖逆已甚<lb/>
而髙宗竟聽其肆謾隠忍不言庸懦委靡直是全無人<lb/>
心尚何以靦顔人上乎必不敢害之言早為海陵所料<lb/>
惟懷茍安而㒺知自厲無怪其終不能出人掌握耳<lb/>
　<lb/>
<pb n="KR2o0023_WYG_008-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
評鑑闡要卷八<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_009-1a"/>
欽定四庫全書<lb/>
評鑑闡要卷九<lb/>
　宋<lb/>
　孝宗<lb/>
　　以張浚為樞密使都督江淮軍馬綱<lb/>
孝宗初召張浚嚮用之意甚殷既曰倚魏公如長城又<lb/>
曰雖乞去之章曰上朕決不許賜書又有須與卿終之<lb/>
之語若深相倚任者何以福州之命去之曽無難色及<lb/>
<pb n="KR2o0023_WYG_009-1b"/>
虞允文宣撫四川且戒以無效張浚迂濶又若夙所憎<lb/>
嫉者然何前後矛盾若此盖其始不過博取恢復美名<lb/>
藉以虛張聲勢後覺事竟難成遂無所顧惜其情不覺<lb/>
流露直是無定見耳<lb/>
　　葉顒言自古明君用人使賢使愚使姦使盜惟去<lb/>
　　　泰甚盖指龍大淵目<lb/>
用人固當隨才器使賢愚各由生質固不妨並進兼收<lb/>
若姦盜法所必懲豈宜進用葉顒之言盖指管仲陳平<lb/>
<pb n="KR2o0023_WYG_009-2a"/>
者流耳然管陳不常有而姦盜非盡有竒材也顒於龍<lb/>
大淵隠約其辭飾為不經之説思欲遷就調停不得謂<lb/>
之藎誠建白也<lb/>
　　帝大閱于茅灘親御甲胄指授方畧戈甲耀日旌<lb/>
　　　旗蔽天目<lb/>
習武練兵固國家要務但是時兩淮邊備猶未修復僅<lb/>
僅簡閱禁軍以戈甲耀日旌旗蔽天為誇詡之詞何濟<lb/>
於事乃有今嵗大舉之言自欺欺人直不值一噱耳<lb/>
<pb n="KR2o0023_WYG_009-2b"/>
　　帝以射弩弦斷傷目陳俊卿言騎射之事宜永為<lb/>
　　　後戒注<lb/>
射為六藝之一習射固所不廢處承平之日已當安不<lb/>
忘危況在偏安僻處之際乎孝宗留意馳射尚屬志足<lb/>
有為或可藉此以先勞厲衆然亦何至弩弦傷目亦可<lb/>
謂無能之甚矣而俊卿遂有當永為後戒之辭爾時君<lb/>
若臣之設施若此何怪其終不能恢復中原乎<lb/>
　　帝以上皇石池水銀言買之汪尚書家遂怒應辰<lb/>
<pb n="KR2o0023_WYG_009-3a"/>
　　　應辰力求去然水銀實非買自應辰家目<lb/>
上皇謂水銀買自汪尚書家孝宗既聞此言即當詳加<lb/>
體察如其事果實則以大臣而沽直牟利譴責固所應<lb/>
加否則宜為之辨白乃懷其夙昔建言之嫌勃然詰諷<lb/>
致應辰不安其官復假他事以罷是非大公至正之道<lb/>
以致有實非買應辰家之疑案盖孝宗既不能處之以<lb/>
光明正大故不免左袒應辰者為疑似之言也<lb/>
　　金主在上京宴宗室羣臣故老自為歌本曲其詞<lb/>
<pb n="KR2o0023_WYG_009-3b"/>
　　　道王業艱難繼述不易至慨想祖宗宛然如覩<lb/>
　　　歌畢泣下目<lb/>
觀至此而不戄然惕<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然失愀然感者亦無人心者矣<lb/>
　　帝傳位於太子太子即位尊帝為夀皇聖帝綱<lb/>
髙宗崩未逾二年帝即傳位名雖託於孝實則怠於政<lb/>
盖知恢復之難成又恐建白之難拒故為是退避之計<lb/>
其視人臣之託言髙尚者更為可鄙<lb/>
　光宗<lb/>
<pb n="KR2o0023_WYG_009-4a"/>
　　帝祀南郊聞黄貴妃暴卒又郊壇大風雨滅燭震<lb/>
　　　懼増疾政事多決于李后目<lb/>
光宗政事多決于后視唐髙宗令后決百司奏事何異<lb/>
至斷臂擅殺之慘亦復相同然李后之毒悍實皆光宗<lb/>
闇懦不振有以釀成之而不朝夀皇失子道其罪更浮<lb/>
於髙宗矣<lb/>
　　金主詔行宫外地及圍獵之處悉與民耕目<lb/>
嘗論孟子文囿芻蕘雉兔之往乆之并芻蕘雉兔之地<lb/>
<pb n="KR2o0023_WYG_009-4b"/>
亦不可得所謂盡信書不如無書也章宗乃以圍獵之<lb/>
地悉與民耕則講武且因之而廢觀章宗論察吏教民<lb/>
之道未嘗不知治要顧核其平日所措施乃偏以典章<lb/>
文物為急未免近於好名而於詰戎肄武之道棄之如<lb/>
遺遂盡變金源舊風國勢日就孱弱大定之業衰矣説<lb/>
者咸以章宗為守成令主然子孫不能承祖父基緒致<lb/>
家法因之而隳雖有善政亦奚足道哉<lb/>
　　謝深甫請帝朝重華宫帝感悟趣命駕出至御屏<lb/>
<pb n="KR2o0023_WYG_009-5a"/>
　　　為李后挽留遂傳㫖罷還内目<lb/>
晨昏定省天性自然固非作而致之者至於侍從連章<lb/>
力諫臺臣慟哭殿庭即勉强往朝而本心已不可問矣<lb/>
乃甫趣駕欲行旋以李后挽留即止忽而感悟天良忽<lb/>
而澌滅殆盡光宗既非失心狂易之疾何昧於父子之<lb/>
親受制悍后恬不知恥此誠咸丘䝉所云天下殆哉岌<lb/>
岌乎之時矣<lb/>
　寧宗<lb/>
<pb n="KR2o0023_WYG_009-5b"/>
　　帝始朝太上皇於夀康宫綱<lb/>
書始朝則前此之不朝可知寧宗即位至是已閲五年<lb/>
定省之禮闕焉不講夫以父子至性睽隔乆逺返之于<lb/>
心其能安乎且光宗之不朝夀皇在廷交章論諫至有<lb/>
内禪之舉寧宗追思前事更當痛心疾首乃不知幹蠱<lb/>
而顯蹈覆車羣臣方以上夀禮成相率稱賀寧宗亦竟<lb/>
靦顔受之真不解具何肺腑然光宗不孝孝宗故寧宗<lb/>
亦不孝光宗天道好還此之謂矣<lb/>
<pb n="KR2o0023_WYG_009-6a"/>
　　元太祖却特特穆津元年注<lb/>
前以史鑑所載金朝人名音譯失真謬妄相傳因命詳<lb/>
加釐訂附釋各條分注之下以正前訛並於初見處批<lb/>
示大㫖兹閲䝉古人名其舛誤與金史等我朝中外一<lb/>
家䝉古諸部乆為臣僕其語言音義咨諏所及皆可周<lb/>
知又以竒渥温得姓所自必元史傳譌詢之喀爾喀親<lb/>
王成衮札布得其所藏䝉古源流一書有元事蹟氏族<lb/>
頗具梗槩始知竒渥温乃却特之誤盖䝉古書却特與<lb/>
<pb n="KR2o0023_WYG_009-6b"/>
竒渥温字形相似當時宋濂輩承修元史既不諳其國<lb/>
語又不辨其字文率慿粗識䝉古字之人妄為音譯遂<lb/>
誤以却特為竒渥温不啻魯魚之舛今既為訂謬且以<lb/>
釋疑實考古之一快因為參稽譯改以正史鑑之疑舉<lb/>
數百年之蹖謬悉與辨剔闡明以昭一統同文之盛且<lb/>
俾讀史者得免耳食沿譌之陋云<lb/>
　　時下詔伐金有兵出有名師直為壯之語注<lb/>
寧宗時事與髙宗異髙宗南渡之初去靖康覆亡不逺<lb/>
<pb n="KR2o0023_WYG_009-7a"/>
且父兄俱留係金庭使能發憤自强雪國恥而還二帝<lb/>
用兵未嘗無詞且當時亦有韓岳諸將可資恢復之力<lb/>
也寧宗朝所謂老成宿將者為誰且當和議乆成金羣<lb/>
臣咸請先舉而金主堅守和約拒而不許乃無端稱兵<lb/>
召釁曲直瞭然況誓書誓表口血未乾忽欲藉口復仇<lb/>
頓忘其為稱臣稱姪之國尚得謂之有名及援師直為<lb/>
壯以自解乎<lb/>
　　畢再遇引金人戰以香料煮豆布地餌金人馬又<lb/>
<pb n="KR2o0023_WYG_009-7b"/>
　　　縛羊使以足撃鼓有聲因潛拔營去注<lb/>
轉戰未定焉得有暇煮豆而且前且却道路孔長又安<lb/>
得有如許熟豆布地況戀棧不前亦惟駑馬則然若乘<lb/>
馭者鞭䇿得宜亦不虞其盤桓不進金人既乘勝追逐<lb/>
又善於馳騁何至聽馬之自行自止且馬正疾驅亦不<lb/>
能聞豆香而駐足就食況交戰竟日馬饑彼此相同止<lb/>
圖誘撓追騎寧不為己馬計乎至於縣羊撃鼓更同兒<lb/>
戲此盖再遇過於粉飾當時不加深察遂從而傅㑹之<lb/>
<pb n="KR2o0023_WYG_009-8a"/>
宋史之不足信大率如此<lb/>
　　䝉古之先各自為部居烏桓之北與九姓回鶻故<lb/>
　　　城和林接壤目<lb/>
唐書稱回鶻之先本匈奴則似與今䝉古相類又言其<lb/>
善騎射喜寇鈔復近厄魯特之習故向詠唐回銅器詩<lb/>
序即疑唐史回鶻傳或有淆訛將俟餘暇博攷兹閱通<lb/>
鑑輯覽因復加考訂則回鶻于唐末西徙火州後遂蔓<lb/>
延西域五代史雖仍稱回鶻而以馬市易多齎寳玉正<lb/>
<pb n="KR2o0023_WYG_009-8b"/>
與今回部之和闐及哈薩克諸處物産相合至遼史始<lb/>
有回回之名與回鶻並列而元史則回回回鶻彼此互<lb/>
稱盖唐以前之回鶻本與䝉古接壤故風俗頗似䝉古<lb/>
唐以後之回鶻散處今回部之地故物産與回部畧同<lb/>
若夫紇轉為鶻鶻又轉回音有緩急故傳譯不同亦猶<lb/>
畏羅之當為衛拉特乃蠻之當為柰曼也特詳辨之以<lb/>
釋諸史之舛互云<lb/>
　　金人索韓侂胄首以贖淮南地遂命以侂胄及蘇<lb/>
<pb n="KR2o0023_WYG_009-9a"/>
　　　師旦首送金師目<lb/>
金人必欲得侂胄師旦之首特惡其倡議用兵也在宋<lb/>
人則不當以此惡侂胄夫侂胄之奸罪素著乃宋之罪<lb/>
人非金之罪人也恢復況非其罪即云用兵之議倡自<lb/>
侂胄寧宗既從其謀豈可復諉咎於下祇冀和議之成<lb/>
不顧事理之非宜胡寅譏之也<lb/>
　　金呼沙呼逼金主出居衛邸圗克坦鎰聞難作還第<lb/>
　　　已而勸立昇王目<lb/>
<pb n="KR2o0023_WYG_009-9b"/>
圗克坦鎰既為相遇國家大變既不能討賊又不能盡節<lb/>
徒以定計䇿立委蛇自免豈得謂忠臣哉<lb/>
　　金人來督嵗幣真徳秀請絶之遂罷金國嵗幣目<lb/>
周禮以宋罷金嵗幣為差强人意此殊足鄙當紹興時<lb/>
宋方與金搆怨宋之君臣不能力圗恢復以雪仇恥顧<lb/>
懼金人强盛靦顔饋納冀速議和固已甘心臣服迨大<lb/>
定以後罷兵修好交睦已非一日乃因䝉古侵陵金勢<lb/>
浸弱忽爾渝盟罷幣失己之信幸人之災是無恥耳且<lb/>
<pb n="KR2o0023_WYG_009-10a"/>
是時金不能為宋患而䝉古之燄方張不知助隣以禦<lb/>
敵轉欲抑弱以扶强虢亡虞及理勢必然則宋人所自<lb/>
詡以為得計者孰知即其失計之甚者乎<lb/>
　　金中都經畧副使賈瑀殺苗道潤道潤將張柔襲<lb/>
　　　之綱<lb/>
張柔非奉命不可謂討且其後又降䝉古故正書法曰<lb/>
襲<lb/>
　　金遣使如夏議和綱<lb/>
<pb n="KR2o0023_WYG_009-10b"/>
金是時雖不及大定以前之盛使能發憤自强猶足以<lb/>
自守何至效宋家柔懦之習動輒議和使䝉古敢於侮<lb/>
慢相加宋人又復依違無據至西夏悖好負徳更不應<lb/>
向其下氣輸情徒然示弱而不足以紓患是忘己之先<lb/>
人所以制人者即用人之受制於己之下策而反受制<lb/>
於人不亦大可哀乎<lb/>
　　長星見西方䝉古耶律楚材言女真將易主目<lb/>
金距此時逾一年四月始易主何係於長星之見且彼<lb/>
<pb n="KR2o0023_WYG_009-11a"/>
時南有宋而北有金䝉古亦方興之國而西方則西夏<lb/>
之地長星究為誰見耶此不過附㑹楚材明天文之説<lb/>
而不知其怪誕已甚也<lb/>
　理宗<lb/>
　　湖州潘壬起兵謀立濟王竑既而竑討壬壬走史<lb/>
　　　彌逺矯詔殺竑綱<lb/>
濟王既身被黄袍發軍資庫金犒兵則非固執臣節始<lb/>
終不從者矣後知事不成乃帥兵討壬故變綱目書法<lb/>
<pb n="KR2o0023_WYG_009-11b"/>
以示不盡予之之意<lb/>
　　詔求程頤後得四世孫源以為藉田令目<lb/>
理宗在位甚乆政無足紀後人或許其能推崇理學爾<lb/>
時内外政紀要於此者多矣乃無一整飭徒慕虛名毫<lb/>
無實濟則亦烏足稱道況祗褒贈已往之程朱而不用<lb/>
現在之真魏即所謂推崇理學又與葉公之好龍何以<lb/>
異哉<lb/>
　　時檄彭<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>經理楚州又以時青望重檄青區畫<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>
<pb n="KR2o0023_WYG_009-12a"/>
　　　將張惠因縛<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>以盱眙降金目<lb/>
彭<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>輕儇無決坐失事機其過固不待言若時青不過<lb/>
紅襖賊魁降金復叛歸宋始終一進退無據之人耳有<lb/>
何重望而朝議忽而檄<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>忽而檄青致使諸將離心釀<lb/>
成事故青之畏首畏尾密報李全遷延不出適以自殺<lb/>
其軀無足深責而宋之君臣瞀昧無知欲弭亂而轉以<lb/>
速亂果何所見而成此大錯邪<lb/>
　　先是金完顔賽布言宰相須用文人因請致仕及<lb/>
<pb n="KR2o0023_WYG_009-12b"/>
　　　是䝉古攻汴日急平章博薩懼往為質力請起<lb/>
　　　復賽布為相目<lb/>
賽布為宰相必用文人襲世俗迂腐之説而忘金源藎<lb/>
臣之本夫金源初起大東爾時豈有文人輔成創業乎<lb/>
況國家有事之日尤當與共安危若止潔身獨善而置<lb/>
國事於不顧與國休戚之謂何然賽布後此尚能殉義<lb/>
以全大節若博薩慮議和為質力薦賽布以避患更為<lb/>
小人之尤而不足責矣<lb/>
<pb n="KR2o0023_WYG_009-13a"/>
　　時史彌逺死帝始親政勵精求治鄭清之亦慨然<lb/>
　　　以天下為己任目<lb/>
理宗受制權奸九年直待彌逺死後始親政事前此之<lb/>
闕失既多即欲勵精求治亦復何及且鄭清之因黨附<lb/>
彌逺而進其品詣已概可知安望其有所樹立乃靦顔<lb/>
以天下為任君若臣其將誰欺其亦無恥之甚矣<lb/>
　　帝嘗憑髙望西湖中燈火言必賈似道使史巖之<lb/>
　　　戒之巖之言其才可大用目<lb/>
<pb n="KR2o0023_WYG_009-13b"/>
賈似道燕遊湖上不返燈火盛陳理宗既憑髙望見即<lb/>
當切責俾改其過過而不改罪之可也乃徒令京尹傳<lb/>
言示戒巖之復曲意阿諛轉謂其才可大用馴至柄政<lb/>
擅權敗壞國事皆理宗之姑息釀成之耳<lb/>
　　金李伯淵謀殺崔立先以書詣全子才軍約降乃<lb/>
　　　燒封丘門請立視火就馬上刺殺立目<lb/>
爾時蔡州不守哀宗死社稷伯淵等方擁重兵守汴自<lb/>
當痛哭誓師矢死以圖報復況宋兵罙入尤當竭力嬰<lb/>
<pb n="KR2o0023_WYG_009-14a"/>
城乃竟聞風約降遂成内潰臣節已虧矣且其詭謀殺<lb/>
立徇私嫌而非申國憲是立固有當殺之罪而伯淵等<lb/>
非可殺立之人續綱目書誅以予之于義未允因改書<lb/>
而申其論<lb/>
　　趙范以入洛師潰劾趙葵等輕遣偏師無律致敗<lb/>
　　　詔削秩有差目<lb/>
北復三京其謀倡自趙范汴城之敗由於始計不臧乃<lb/>
不引咎自劾而以輕遣偏師之失歸罪葵等豈公道哉<lb/>
<pb n="KR2o0023_WYG_009-14b"/>
況當時軍無見糧士又不武葵等縱不入洛能保汴城<lb/>
之無患乎且用兵機勢乏食之軍進取或可圖功坐守<lb/>
則必致潰使葵等不留汴半月及早厲師而前力戰取<lb/>
勝未嘗不可因糧於敵此破釜沈舟之計也趙范不罪<lb/>
其戰之不勇而罪其輕進喪師是非益倒置矣理宗曽<lb/>
不察其謬亦何憒憒<lb/>
　　䝉古令巴圖魯攻城杜杲募善射者用小箭射其<lb/>
　　　目目<lb/>
<pb n="KR2o0023_WYG_009-15a"/>
國語及䝉古語同以巴圖魯為勇敢將士嘉號豈有以<lb/>
死囚為之之理漢人不解語義錯謬譯出者不勝屈指<lb/>
數至以小箭射目之語尤為怪誕可笑盖以目小用小<lb/>
箭耳此所謂捉影之談豈知小箭輕剽不能命中耶<lb/>
　　䝉古主呼雅克殂皇后抱克楚子實勒們聽政諸<lb/>
　　　王大臣皆不服目<lb/>
實勒們嗣位本太宗遺㫖瑪展后欲稱制耶律楚材曽<lb/>
爭之今之聽政正也史乃稱諸王大臣皆不服盖曲阿<lb/>
<pb n="KR2o0023_WYG_009-15b"/>
憲宗之意非公道不可信<lb/>
　　䝉古兵薄嘉定守將力戰始解去議者謂余玠出<lb/>
　　　師之誤有以召之目<lb/>
宋史於余玠忽褒忽貶迄無定論夫余玠帥蜀時慷慨<lb/>
自許固不免大言不慚其狃於小捷而驕尤失之淺率<lb/>
然其出兵本意則未可盡非雖興元遇敵無功亦未嘗<lb/>
有所挫失若䝉古之侵掠蜀地自奎騰之陷成都已然<lb/>
不獨此時也乃以嘉定被攻歸咎余玠不過當時庸懦<lb/>
<pb n="KR2o0023_WYG_009-16a"/>
畏兵之流妄騰口説豈得為確論哉<lb/>
　　時邊報日急内侍董宋臣請遷都四明軍器太監<lb/>
　　　何子舉言若上行幸京師何所依賴目<lb/>
南渡僻處臨安形勢已失四明尤瀕海小郡髙宗播遷<lb/>
至此㡬不能以自存前車可鑒開慶疆圉日蹙國事更<lb/>
非理宗祇應博訪盈庭息浮議以勵戰守乃董宋臣忽<lb/>
倡退避之謀何子舉復主固守之䇿此南宋安危之闗<lb/>
鍵而議遷議阻皆出自寺人之口可見舉朝皆庸闇懦<lb/>
<pb n="KR2o0023_WYG_009-16b"/>
怯之流無一人實心為國者然宋室時勢至此已無可<lb/>
為亦不係都之遷與不遷矣<lb/>
　度宗<lb/>
　　䝉古議中書省事許衡疏陳時務言國家當行漢<lb/>
　　　法齊一吾民目<lb/>
立國規模惟當權其法之善與不善而折衷於聖人之<lb/>
道若云必行漢法而後可則歴代破國亡家者非行漢<lb/>
法之人乎盖許衡漢人修史者又出於漢人之手遂有<lb/>
<pb n="KR2o0023_WYG_009-17a"/>
此不經之論耳如衡之説正猶陸行者不知有舟水行<lb/>
者不知有車泥古之見物而不化未為通達政體也<lb/>
　帝㬎<lb/>
　　時鄂州既破羣臣上疏言非師相親出不可賈似<lb/>
　　　道不得已始開都督府於臨安目<lb/>
似道素不知兵前此鄂州之役掩敗為功尤衆人所共<lb/>
見及鄂破而元師乘勝東下席捲之勢已成雖名將尚<lb/>
恐不足抵禦似道即出豈能紓敵患而安衆心廷臣疏<lb/>
<pb n="KR2o0023_WYG_009-17b"/>
請似道親出盖嫉其權奸誤國藉以視其致敗耳非果<lb/>
望其有濟於事然輕國計而快私憤廷臣之心亦不可<lb/>
問此宋之所以亡也<lb/>
　　元人南侵以劉整與吕文煥為嚮導整聞文煥入<lb/>
　　　鄂捷至言首帥束我使成功後人遂發憤死目<lb/>
劉整以宋將降元甘為嚮導已不足齒於人類乃不以<lb/>
身事二姓為恥而扼腕於首帥約束成功後人發憤以<lb/>
死適益増其遺臭匪直輕於鴻毛豈得以豫讓相比哉<lb/>
<pb n="KR2o0023_WYG_009-18a"/>
　　賈似道請遷都詔下公卿議王爚請堅蹕未決爚<lb/>
　　　以已不能與大計乞罷政不待報徑去目<lb/>
江上之師為南宋存亡一大機㑹自遷都議起廷論遂<lb/>
有異同然時事至此已無可為即固守孤城亦未必能<lb/>
再延一綫但與其播遷海上委棄洪濤又何如堅蹕行<lb/>
都猶不失為宗社之殉耶王爚此論固未為非理然以<lb/>
其説不行棄位徑去置國事於不問其跡似乎抗直其<lb/>
心未免避禍以視似道之喪師辱國所差亦不能以間<lb/>
<pb n="KR2o0023_WYG_009-18b"/>
耳<lb/>
　　元使亷希賢嚴忠範來至獨松闗張濡部曲襲殺<lb/>
　　　忠範執希賢送臨安病創死目<lb/>
元兵既已渡江其局固非乞和可了兩軍相對使行其<lb/>
間乃行人甫入境遽以兵刃相加實非情理所宜使宋<lb/>
果有良將勁卒可以制勝或者猶可今並無可自恃者<lb/>
而冒昧横挑敵怒旋又思餌以甘言更與兒戲何異元<lb/>
人豈肯為宋所愚謀國者錯謬若此尚何所恃以圖存<lb/>
<pb n="KR2o0023_WYG_009-19a"/>
耶<lb/>
　　詔與婺州處士何基王栢贈諡綱<lb/>
是時宋之君臣救亡之不暇尚從容為崇儒重道之舉<lb/>
此與宋襄臨戰談古何異真可笑可哀耳<lb/>
　　遣陸秀夫使元軍求稱姪納幣巴延不許乃奉表<lb/>
　　　求封為小國目<lb/>
是時敵兵深入臨安已在掌握之中宋君臣即欲屈節<lb/>
圖存元人安肯捨垂成之功遽為返斾乃始則抗請班<lb/>
<pb n="KR2o0023_WYG_009-19b"/>
師繼則求封小國惟冀茍延殘喘甘於含垢包羞而不<lb/>
顧徒辱其名而終歸無益直當諡為至愚而已獨惜陸<lb/>
秀夫後既有負海之節而此時黙無一言且奉稱姪孫<lb/>
之約以往見巴延何哉<lb/>
　　謝枋得戰敗奔建寧變姓名寓逆旅中已而賣卜<lb/>
　　　建陽市人多延致為弟子論學注<lb/>
枋得固講理學者戰而敗死國事可也乃變姓名而竄<lb/>
猶以論學為人所宗正所謂進退無據史尚有與辭豈<lb/>
<pb n="KR2o0023_WYG_009-20a"/>
正見哉<lb/>
　元<lb/>
　世祖<lb/>
　　元世祖至元十三年綱<lb/>
宋自建炎南渡已屬偏安然徳祐以前尚有疆域可慿<lb/>
朝廷規模未失猶可比之東晉至臨安既破帝㬎見俘<lb/>
宗社成墟宋統遂絶則自丙子三月以後正統即當歸<lb/>
之於元若昰昺二王﨑嶇海島雖諸臣殉國苦心而殘<lb/>
<pb n="KR2o0023_WYG_009-20b"/>
喘茍延流離失據不復成其為君且奉表請降於元正<lb/>
與明唐桂二王之竄跡閩滇者無異朕近於國史傳凡<lb/>
斥唐桂二王諸臣為偽者概令更正為明盖以其猶存<lb/>
一綫雖不足稱正統然謂之為偽實不可此萬世之公<lb/>
論也今續綱目於景炎祥興仍用大書紀年則又阿徇<lb/>
不倫乖史筆之正即如元自順帝北遷沙漠未嘗不子<lb/>
孫繼立苗裔屢傳然既委棄中原編年者即不復大書<lb/>
故號此正也則知昰昺之已失中原而仍大書故號之<lb/>
<pb n="KR2o0023_WYG_009-21a"/>
　　非正矣夫廢興代嬗其書法自有一定不可稍存偏袒<lb/>
　　之私且史鑑所以昭法戒亦使為君者知統緒存亡當<lb/>
　　慎苞桑而凜馭朽茍弗克保承世業至於土宇失守大<lb/>
　　命以傾即曲徇欺世茍延數日之虛名亦無補於救敗<lb/>
　　理本至公而垂戒亦至切也因為改正書法而闡其大<lb/>
　　㫖如此<lb/>
　　　　遣都實窮河源得之吐蕃朶甘思西鄙潘昂霄採<lb/>
　　　　　為河源志目并注<lb/>
<pb n="KR2o0023_WYG_009-21b"/>
　　昔之論河源者衆喙紛如然皆未嘗親履其地徒為紙<lb/>
　　上空談又奚足據我朝輿圖式廓遐荒絶域咸𨽻版章<lb/>
聖祖仁皇帝屢遣使測量地度詳諮博考始定枯爾坤之為<lb/>
　　中國河源不特漢唐以來諸說可廢即元人所志亦無<lb/>
　　足道矣近日準夷底定回部歸誠所謂于闐葱嶺之河<lb/>
　　蒲昌之海案圗而考犂然具在而就其山川計其道里<lb/>
　　然後知張騫鹽澤之語不為無據而河有重源之説亦<lb/>
　　確有明証矣當時都實所尋止及於中國之河源潘昂<lb/>
<pb n="KR2o0023_WYG_009-22a"/>
霄不識䝉古語而譯以漢文又從而傅㑹支離其說益<lb/>
多岐舛因就現在地理證合史漢諸書詳加考訂而著<lb/>
其大凡如此<lb/>
　　許衡病革語其子以平生不能辭官勿請諡立碑<lb/>
　　　目<lb/>
續綱目因許衡病革戒子之語遂於其卒不具官實乖<lb/>
書法之正論者或謂衡不當仕元削以示貶或謂元不<lb/>
得而臣之變例不書二説皆悖於理夫衡未為宋臣仕<lb/>
<pb n="KR2o0023_WYG_009-22b"/>
元並非失節需才擇主遇合自然有何可貶而既已身<lb/>
膺膴仕食禄登朝本非肥遯鳴髙又豈得違君臣定分<lb/>
二說之謬固不待辨自明至衡之於元聞召即往且云<lb/>
不如此則道不行乃既得志行道忽於易簀時悔其平<lb/>
生不能辭官死後囑勿立碑請諡此非彌留亂命則是<lb/>
後人曲為之説衡故名儒不應前後矛盾若此特改書<lb/>
官爵以糾續綱目之失且摘諸家曲説闢而正之<lb/>
　　南臺御史上書請内禪帝聞之震怒太子精吉木<lb/>
<pb n="KR2o0023_WYG_009-23a"/>
　　　憂懼尋卒目<lb/>
内禪豈臣下所宜請南臺之奏安知不即出於䜛搆者<lb/>
之所為不獨乘間發書之釁由奸黨也精吉木憂懼而<lb/>
卒論者多惜之而咎元祖之不明不知精吉木之禍不<lb/>
始於請禪之日而伏於參預朝政之時潛龍勿用經有<lb/>
明言而精吉木皆反之且我遇是禮亦當如是豈為子<lb/>
者所忍言使當日但令其養徳承華則羣小何由窺伺<lb/>
即阿哈瑪之事奸徒亦何由假其名以釀禍機耶甚矣<lb/>
<pb n="KR2o0023_WYG_009-23b"/>
始事之不可不慎也<lb/>
　　開㑹通河長二百五十餘里中建牐三十一以時<lb/>
　　　蓄洩目<lb/>
㑹通河為漕運襟喉自元人創始以後至今尚仍其利<lb/>
當穿渠之始遏汶截泗雖因自然之勢而導之而長川<lb/>
委輸則在人力之隨時調劑其間濬滌多藉泉湖蓄洩<lb/>
全資牐壩南北經流轉相貫注然尤在黄淮之順軌漳<lb/>
衛之循途有治人無治法一勞永逸豈易言哉<lb/>
<pb n="KR2o0023_WYG_009-24a"/>
　　托歡等征安南無功而還適其王陳日燇襲位復<lb/>
　　　遣使徴之入朝目<lb/>
安南負固不臣屢干王命托歡海口之敗至於折將損<lb/>
兵亟應聲罪以張天討若以其為窮荒卉服不足以頻<lb/>
動師徒則早當持以鎮静付之不問乃日燇並未稍知<lb/>
悔過轉遣使徴以入朝跋涉徒勞仍然抗命不至豈不<lb/>
自損威重迄元之世南交終於梗化皆由措置乖方不<lb/>
能使之讋慄傾誠耳<lb/>
<pb n="KR2o0023_WYG_009-24b"/>
　　梁曽至安南諷陳日燇入朝不從而遣使入貢詔<lb/>
　　　安置于江陵目<lb/>
元之控馭安南措置實為失當前此出師敗衂即不應<lb/>
再事招懷洎乎信命徃還迄無要領負固之跡已彰乃<lb/>
猶欲以空詔羈縻適以長其跋扈則何如置之不問之<lb/>
猶善乎且日燇抗命不朝正當嚴兵待時以動乃使臣<lb/>
入貢不能示以威信徒加拘執以快一日之憤天討不<lb/>
加於有罪而轉虐及行人又何以令逺方景附乎<lb/>
<pb n="KR2o0023_WYG_009-25a"/>
　仁宗<lb/>
　　遣宦者李邦寧釋奠于孔子方就位忽大風起殿<lb/>
　　　上燭盡滅目<lb/>
釋奠所以尊師重道廷臣中豈無一可遣之人何致令<lb/>
宦官行事此即無災異亦足貽笑千古元史以風災紀<lb/>
失未免反覺失實至邦寧前此諫沮武宗傳弟仁宗釋<lb/>
而不問固見大公然以開府崇階濫授刑餘實為褻視<lb/>
名器非特矯枉過正亦失制馭閹豎之道矣<lb/>
<pb n="KR2o0023_WYG_009-25b"/>
　　勅自今宦者勿得授文階綱<lb/>
勅宦者勿授文階或有悔於邦寧晉階加秩之失乃曾<lb/>
未踰期而續元暉復有昭文之拜何前後自相矛盾盖<lb/>
由本無定見言不由中故不能持之以久耳<lb/>
　英宗<lb/>
　　特們徳爾請誅趙世延帝以其欲報私怨不從然<lb/>
　　　猶囚繫再嵗拜珠為請始得釋目<lb/>
英宗既知世延之無罪特們徳爾欲報私怨而誣陷之<lb/>
<pb n="KR2o0023_WYG_009-26a"/>
則當即為昭雪而置姦黨於法乃於世延猶囚繫兩年<lb/>
復因拜珠進言始得免於縲紲而特們徳爾則始終置<lb/>
之不問何所顧忌而不能自主若此法令不行徒於侍<lb/>
臣前自表英察豈不滋貽笑哉<lb/>
　　帝覺特們徳爾所譖毁皆先帝舊人因漸見疏外<lb/>
　　　特們徳爾怏怏而死目<lb/>
賞有功罰有罪王者馭下之大權特們徳爾罪惡稔著<lb/>
英宗既察見之而顧聽其優游養安保首領於牖下待<lb/>
<pb n="KR2o0023_WYG_009-26b"/>
其已死始籍其家削其爵是縱惡於生前英宗安得謂<lb/>
英乎<lb/>
　<lb/>
　<lb/>
　<lb/>
　<lb/>
　<lb/>
評鑑闡要卷九<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_010-1a"/>
欽定四庫全書<lb/>
評鑑闡要卷十<lb/>
　元<lb/>
　泰定帝<lb/>
　　致和元年分注阿蘇晉巴改元天順綱并注<lb/>
泰定在位五年纘承元統其子阿蘇晉巴天下臣民咸<lb/>
知為儲嗣則繼立乃世及之常是年八月以後統系自<lb/>
應屬之天順若圖克特穆爾因雅克特穆爾搆變遂逞逆<lb/>
<pb n="KR2o0023_WYG_010-1b"/>
謀僭竊位號兵犯上都致阿蘇晉巴不知所終實與弑<lb/>
逐無異續綱目反以圖克特穆爾所稱天厯附注是年<lb/>
而于天順竟沒其號殊乖順逆之理至明宗為武宗長<lb/>
子大都竊據之事本未與聞及圖克特穆爾遣使奉寳<lb/>
勸進即位和寧名分已定天順既亡神器非明宗誰屬<lb/>
又豈可以其未有紀元而去其帝號續綱目于己巳嵗<lb/>
止紀天厯二年而明宗竟削而不書是非尤為失當今<lb/>
于致和元年附注天順改元以存其統並注圖克特穆<lb/>
<pb n="KR2o0023_WYG_010-2a"/>
爾僭號以著其罪而己巳嵗則大書明宗元年至翁果<lb/>
察圖變故以後元統無歸然後繫以天厯庶書法得平<lb/>
而大義亦足昭千古因揭其大指如此<lb/>
　　雅克特穆爾以受武宗恩欲立其子㑹帝崩都爾蘇<lb/>
　　　踰月不立君遂迎懷王于江陵目<lb/>
武宗既傳于弟其子即無統業可承而泰定帝已成其<lb/>
為君儲嗣現存神器自有專屬乃雅克特穆爾忽逞異圖<lb/>
謬托受武宗恩寵之言以自文逺迎周懷二王入繼于<lb/>
<pb n="KR2o0023_WYG_010-2b"/>
情理俱為不順其意不過欲假援立之功以憑寵肆志<lb/>
遂成圖克特穆爾篡弑之謀則雅克特穆爾實為罪首至<lb/>
泰定既崩都爾蘇惟知專擅自利踰月不立君致亂臣<lb/>
乘間釀禍其罪亦與亂臣等耳<lb/>
　天順帝<lb/>
　　懷王圖克特穆爾兵陷上都帝不知所終綱<lb/>
圖克特穆爾之弑明宗人皆知之而于天順之事則史<lb/>
氏隠而未發夫天順正位已踰數月諸王羣臣皆推戴<lb/>
<pb n="KR2o0023_WYG_010-3a"/>
為君圖克特穆爾乃敢舉兵直犯上都致令不知所終<lb/>
則與躬自弑逆者亦無以異春秋作而亂臣賊子懼此<lb/>
等正斧鉞所必嚴續綱目畧而不書失筆削之㫖矣<lb/>
　文宗<lb/>
　　帝遺詔傳位明宗之子因立鄜王目<lb/>
父子世及乃三代以下繼緒之常非然者則不足以係<lb/>
人心而孚公論文宗舍子立姪王禕謂其公天下之心<lb/>
其説大謬文宗此舉不過欲掩其弑兄之罪且欲矯仁<lb/>
<pb n="KR2o0023_WYG_010-3b"/>
宗不傳位武宗二子之非耳孰知鄜王既不永年而順<lb/>
帝并至覆其宗社付託不慎貽禍家邦是元室之亡實<lb/>
文宗之蔑視神器有以釀成之耳<lb/>
　順帝<lb/>
　　帝將田于栁林因臺臣諫遂止目<lb/>
蒐苗獮狩古所不廢況畋獵足以肄武在元時亦其國<lb/>
俗所尚順帝春秋方盛正當因此習勞而車駕所經並<lb/>
可以周知民隠于政務又何妨乎順帝初元以來端處<lb/>
<pb n="KR2o0023_WYG_010-4a"/>
深宫委柄臣下不聞臺垣抗疏一言而狃于書生庸瑣<lb/>
之見摭拾舊聞借名諫獵以弋取直聲何其陋也至順<lb/>
帝聞言即止無識者方嘉其從若轉圜不知順帝耽于<lb/>
宴樂其心本好逸而惡勞適臺諫有言遂陽以博納善<lb/>
之稱而隂以遂便安之計其後賜綽台等以金帛且欲<lb/>
妄擬貞觀益可見其意所假托然亦何救其内多欲而<lb/>
覆宗社哉<lb/>
　　漳州人李志甫聚衆圍州城袁州人周子旺亦起<lb/>
<pb n="KR2o0023_WYG_010-4b"/>
　　　兵稱王目<lb/>
奸民嘯聚竟至圍犯州城必非事起倉卒牧民者不知<lb/>
預為察治任其猖獗若此則元末吏治闒茸可知然此<lb/>
烏合之衆𠞰捕亦非難事乃守將與戰失利四省兵討<lb/>
之不克則當日軍伍廢弛更可想見總由順帝紀綱不<lb/>
振文武諸臣㒺知以安民飭武為念平時習于養癰臨<lb/>
事付之蒿目毋怪盜賊之接踵蠭起也<lb/>
　　賊沿江剽掠有司不能禁宋文瓚言戍將非人官<lb/>
<pb n="KR2o0023_WYG_010-5a"/>
　　　軍萬數反為三十六賊所敗目<lb/>
刼賊剽掠江海官司不為緝捕聽其横行無忌足見當<lb/>
時之諸事廢弛乃以萬數官軍轉為三十餘賊所敗戍<lb/>
將鎮兵怯劣若此不聞如以重懲亟為整飭其流毒奚<lb/>
啻萌蘖斧柯之喻而元之君臣置若罔聞其後遂日至<lb/>
潰敗皆由紀綱不振故耳<lb/>
　　至正十一年以後不附書徐夀輝等僭號綱并注<lb/>
元政不綱羣盜蜂起徐夀輝韓林兒明玉珍陳友諒張<lb/>
<pb n="KR2o0023_WYG_010-5b"/>
士誠輩雖僭竊位號而攻剽自如不久敗亡未成為國<lb/>
此正如勝廣揭竿之徒耳續綱目依朱子書秦隋二代<lb/>
之例皆書其國號紀年殊未平允順帝政雖怠荒未至<lb/>
若嬴政楊廣之暴虐為神人所共憤況秦末六國以王<lb/>
侯子孫稱兵復國其名近正原非盜賊烏合之比即唐<lb/>
初之蕭銑李軌李密竇建徳諸家歴年稍久亦畧具規<lb/>
模元末諸僭偽實非其倫今惟明祖稱吳王元年仍依<lb/>
朱子書漢髙祖之例附書以著其得天下之漸其徐夀<lb/>
<pb n="KR2o0023_WYG_010-6a"/>
輝等年號槩從刪削並依元史順帝本紀例于其起兵<lb/>
時書作亂以嚴盜魁之誅云<lb/>
　　董摶霄以中原大亂請於瀕淮地布連珠營遇賊<lb/>
　　　則併力野戰無事則屯種而食注<lb/>
瀕淮之地連結軍營固足以資堵禦但謂無事屯種而<lb/>
食且耕且戰則勢有所不能盖屯種祇宜行于太平無<lb/>
事之守邉若當時則羣盜遍滿江淮戰守尚恐不遑安<lb/>
得復有餘功屯種況賊勢猖獗在野則蹂躪可虞將穫<lb/>
<pb n="KR2o0023_WYG_010-6b"/>
則齎糧足懼屯政將安所施董搏霄雖有制勝之長而<lb/>
建議則未為當也<lb/>
　　台布哈討賊不進帝惡之拜為右丞相令總兵進<lb/>
　　　討尋為御史所劾奪爵安置目<lb/>
台布哈初代托都將兵即縱士卒剽掠殃民及是奉詔<lb/>
討賊猶不思奮勉自効以贖前愆乃當進而退以養鋭<lb/>
為名汴梁請援按甲不動徒作大言自謾是宜繩以玩<lb/>
寇之罪申以無將之誅乃順帝既心惡之轉從而加拜<lb/>
<pb n="KR2o0023_WYG_010-7a"/>
右相顛倒極矣至奪爵之命乃因太平懼其害已諷人<lb/>
舉發罪狀當時朝廷既昧勅罰之權而大臣亦惟脩私<lb/>
怨是務無怪紀綱之日以陵替以至於亡也<lb/>
　　陳友諒害其主徐夀輝于采石綱<lb/>
徐夀輝竊弄潢池特劇盜之首雖僭名號而不成為國<lb/>
友諒則其支黨耳續綱目于采石之事遽以弑書殊為<lb/>
失當盖當日情事祇不過勝廣揭竿之流并不得比諸<lb/>
項羽之于義帝盜賊同類相殘何闗名分豈得以亂臣<lb/>
<pb n="KR2o0023_WYG_010-7b"/>
賊子例之乎但友諒既受夀輝偽署則固安心尊事之<lb/>
今故仍書其主以正其推奉之罪而特改書害以别于<lb/>
有國之稱庶大義不紊而誅貶益嚴耳<lb/>
　　至正二十八年綱<lb/>
是年正月明祖雖稱帝而大都尚未失守正統猶在元<lb/>
也前纂綱目三編以專紀明事故于明祖稱帝之初即<lb/>
以明為統而于元事則書元以别于明今作通鑑輯覽<lb/>
彚紀列朝要當以歴代正統所繫為凖故于順帝在位<lb/>
<pb n="KR2o0023_WYG_010-8a"/>
之時猶以元為統而于明事則書明以别于元自閏七<lb/>
月順帝出居北漠以後始為明洪武元年從歴朝嬗代<lb/>
一嵗兩繫之例屬之下巻以期名分昭而體例一書法<lb/>
雖有異同總期合乎大公之道而已<lb/>
　　洪霍特穆爾引軍據太原盡殺官吏目<lb/>
洪霍特穆爾前與李思齊等兵連禍結尚屬私怨相尋<lb/>
至是則竟入據太原盡殺朝廷所置官吏顯然相抗直<lb/>
是叛矣論者或謂洪霍特穆爾後此孤軍塞外猶然力<lb/>
<pb n="KR2o0023_WYG_010-8b"/>
戰不屈使得角逐中原國事尚未可知而歸其咎于太<lb/>
子挾嫌輕加削奪驅而為博爾特特穆爾之續坐致宗<lb/>
社淪亡其所以責太子者誠當然彼時明兵已盡有山<lb/>
東漸將由汴入陜即使洪霍特穆爾奮志勤王亦未必<lb/>
即能恢復疆宇中興社稷乃㒺恤國家之患不禦外侮<lb/>
而轉成内訌累世忠勤至此而隳何其盭也<lb/>
　　明師陷通州帝北去徐達入大都元亡綱<lb/>
順帝出塞北去固未嘗失帝號而子孫相繼稱汗與明<lb/>
<pb n="KR2o0023_WYG_010-9a"/>
代相終始至我朝破察哈爾林丹汗而元始滅然史家<lb/>
于是年即大書元亡以其失統系而逺避正也知此之<lb/>
為正則知宋亡而仍系昰昺為正統之非正矣夫天命<lb/>
何常常于有徳有天下者果能守其統系即一綫僅延<lb/>
亦不可輕加以貶絶如宋髙宗之遷臨安雖屬偏安尚<lb/>
未至於亡是也若宗社淪亡流離遁去即不得復存其<lb/>
統系如宋二王之居嶺海元順帝之居漠北是也進退<lb/>
予奪悉視其事以為衡豈可以殊中外而有所抑揚于<lb/>
<pb n="KR2o0023_WYG_010-9b"/>
其間前于宋末已著其説兹復引而申之使天下萬世<lb/>
知史法大公至當之理應如此<lb/>
　明<lb/>
　太祖<lb/>
　　上與太子論漢景帝輕聽鼂錯削七國事又言藩<lb/>
　　　王當上尊天子毋撓公法注<lb/>
明祖論漢七國事極為平允然當時召釁之故雖由鼂<lb/>
錯謀國不臧而諸侯僭侈驕横在文帝時賈誼已先見<lb/>
<pb n="KR2o0023_WYG_010-10a"/>
及之則七國兵端實由封建所致明祖果有鑒于此即<lb/>
不應裂地以王諸子且所云諸王當知夾輔王室毋撓<lb/>
公法盖以諭教授儒臣使諸藩之國守法度耳然能保<lb/>
其始終不渝耶若明祖者所謂師古而不知度今務名<lb/>
而以致害實者耳<lb/>
　　徐達械胡徳濟送京師帝釋之諭達言在軍中誅<lb/>
　　　之則已今下廷議吾念其功不忍加誅注<lb/>
徳濟雖功臣之子而失機僨事邦有常刑然徐達斬其<lb/>
<pb n="KR2o0023_WYG_010-10b"/>
下數人以徇而械送徳濟京師候王章未為大失明祖<lb/>
釋之實流于輕縱且以書諭徐達掩己過而授人柄穰<lb/>
苴之喻未可為辭之正也<lb/>
　　納克楚侵遼東綱<lb/>
元自順帝北居沙漠子孫相繼嗣位襲其故號雖國統<lb/>
已失而南向出兵猶有興復之志譬之宋與金元本屬<lb/>
敵國雖稱臣稱姪而其北伐亦不得以寇書之也明史<lb/>
沿襲舊文于元兵皆以冦書實為未當今特據金元宋<lb/>
<pb n="KR2o0023_WYG_010-11a"/>
相伐之例悉加改正庶乎情理平而體例允協耳<lb/>
　　帝嘗令國子生習騎射言學者當文足經邦武足<lb/>
　　　戡亂注<lb/>
射為六藝之一古者教士所必資而澤宫之典尤重自<lb/>
後世文武分途專以射為武事于是習文學者不復究<lb/>
心正鵠褒衣博帶于比禮比樂之道問之茫然此古今<lb/>
異宜所不能强也明祖諭國子生習騎射未嘗不有志<lb/>
法古然謂如此即足以經邦戡亂則期望不免過奢而<lb/>
<pb n="KR2o0023_WYG_010-11b"/>
其時亦未聞成均有嫻於武備者則仍不過虛文相尚<lb/>
耳<lb/>
　　帝定孝慈録命太子為孫貴妃服慈母服杖朞太<lb/>
　　　子不奉詔帝怒羣臣震讋注<lb/>
孝慈録所定服制輕重頗允乃制書甫頒而太子輒敢<lb/>
狃私意以違父皇之㫖且恃屬居嫡長泥舊説相爭孝<lb/>
道已虧尚何足與言禮乎然爾時太子之所以抗帝之<lb/>
所以怒羣臣之所以震讋實出于帝之沽名好古有以<lb/>
<pb n="KR2o0023_WYG_010-12a"/>
啟之又誰怨乎<lb/>
　　凃節告胡惟庸反帝以節本預謀并誅之目<lb/>
劉基遇毒及惟庸反狀皆自凃節發之及獄成而節亦<lb/>
同戮且以逆黨目之揆之于理殊未可信節如果為惟<lb/>
庸謀主寧不知事敗之必將自累乃轉以首告希圖倖<lb/>
免實情事所必無況從逆須有左証如陳寧同坐省中<lb/>
閱兵馬籍附和之狀昭然若節則並無一事載在爰書<lb/>
而僅以其黨兩字坐之又何異于莫須有定獄且陳寧<lb/>
<pb n="KR2o0023_WYG_010-12b"/>
奸狀史傳所載綦詳未嘗有一語及節而節亦别無事<lb/>
蹟是寧與節雖同以胡黨見誅其虛實判然可見盖必<lb/>
惟庸憾節發其逆謀妄加誣引而當時亦不求左驗遽<lb/>
行具獄節遂無以自明耳今以明史及洪武實録互證<lb/>
之足以釋千秋疑案後此藍玉之反載玉强辨不服詹<lb/>
徽叱玉吐實玉言徽即我黨遂併殺徽事正與此相類<lb/>
益可見當日斷獄者之實非信讞矣<lb/>
　　胡惟庸有異謀令李存義隂説李善長善長不能<lb/>
<pb n="KR2o0023_WYG_010-13a"/>
　　　制目<lb/>
李善長早從明祖參謀畫功成爵列上公自當休戚相<lb/>
闗乃聞惟庸逆謀並不即時舉發㡬致變亂搆成則善<lb/>
長之黨庇叛臣知而容隠罪實難逭明祖置此不問而<lb/>
後此以星變賜善長死未免輕重失宜而王國用猶且<lb/>
為之上書訟寃則更謬之甚矣<lb/>
　　宋濓傅太子十餘年言動必以禮法注<lb/>
宋濓既與議禮之列又兼師傅之任而太子驕縱不奉<lb/>
<pb n="KR2o0023_WYG_010-13b"/>
詔未聞其一語之勸其他又何足稱史家阿好之言不<lb/>
足信也<lb/>
　　帝諭馮勝自通州往慶州襲納克楚既克即徑𢷬<lb/>
　　　金山目<lb/>
金山在今開原縣西北慶州在今巴林西北東西相距<lb/>
約二千里納克楚方據金山以規取遼東豈復能出兵<lb/>
西畧明兵即欲搗其巢穴自當從東道進師乃反向慶<lb/>
州偵伺敵蹤何異燕轅適越且元之諸部久已離析𤓰<lb/>
<pb n="KR2o0023_WYG_010-14a"/>
分納克楚斷不能仍兼有其故地意當時或有别部留<lb/>
屯慶州而諸將未悉塞外輿程遥加臆度遂妄指慶州<lb/>
為納克楚出没之所至明祖既令自通州遣人覘視復<lb/>
使從慶州徑搗金山道里迂迴機宜亦多不合總縁明<lb/>
人於塞外地里全屬茫然但據傳聞仿佛以為措置不<lb/>
自知其舛謬可笑如此耳<lb/>
　　解縉請行均田注<lb/>
古稱井田善政行於亂之後是求治行於治之時是求<lb/>
<pb n="KR2o0023_WYG_010-14b"/>
亂其説誠不可易蓋自阡陌既開貧富本難一致若屬<lb/>
在承平人安其業而必為均田限田之䇿紛紜予奪重<lb/>
擾閭閻其所害於民生者滋大或當兵燹之餘汙萊遍<lb/>
野版籍蕩然因而徹田定制計口授産一經制而示維<lb/>
新庶乎無弊然亦須審其時勢而熟䇿之非可冒昧從<lb/>
事也如解縉均田之請未嘗非因明承亂後起見不知<lb/>
明立國已將二紀民間耕田納賦大局粗定豈可復事<lb/>
紛更況當時雖罹戰争亦未必比户仳離皆致失其恒<lb/>
<pb n="KR2o0023_WYG_010-15a"/>
産若徒向富厚者强取以與人是未受均田之益而怨<lb/>
咨先起矣天下甫平民氣未定不思撫循寧輯而反重<lb/>
拂其心又將何以維持邦本乎縉不察時宜空談經濟<lb/>
仍不免書生迂濶之見耳<lb/>
　　李善長弟存義等交通胡惟庸狀露㑹星變言者<lb/>
　　　謂當移大臣遂賜善長死目<lb/>
李善長股肱臣也知胡惟庸反謀隠而不舉即非甘心<lb/>
附和亦與躬蹈叛逆同科明祖既已按治得實當明具<lb/>
<pb n="KR2o0023_WYG_010-15b"/>
獄詞以彰顯戮庶法紀昭而人知警乃當御史連章劾<lb/>
奏並未明正典刑時閲事陳顧因占騐賜死以應星變<lb/>
使一時罪狀不著無識者轉得藉口至陸仲亨費聚實<lb/>
與逆謀當時亦釋而不問稽誅十載始正刑章而簿録<lb/>
多人悉坐奸黨又豈能無株連太過之失乎<lb/>
　　太子標卒帝召廷臣言欲立燕王劉三吾以孫承<lb/>
　　　嫡統勸止目<lb/>
神器當擇賢而畀燕王素稱才武知子莫若父明祖自<lb/>
<pb n="KR2o0023_WYG_010-16a"/>
當内斷於心彼時即定計建儲不但付託得人並可弭<lb/>
他日骨肉之釁況父子世及本三代以下之常經又深<lb/>
知長君為社稷之福復有何疑豫而向廷臣婉轉曲詢<lb/>
此蓋由明祖泥古好名致三吾頓生異議遂爾决意立<lb/>
孫一錯而不可復救且孫承嫡統其説不見禮經三吾<lb/>
所稱不知何所依據若太孫之名起於晉惠其後亦不<lb/>
克令終雖太甲嗣湯之事載於尚書亦以外丙仲壬之<lb/>
未堪繼嗣姑為變局不可以此例燕王建文也又如齊<lb/>
<pb n="KR2o0023_WYG_010-16b"/>
武帝之立鬱林遼道宗之立天祚亦皆弗克負荷浸至<lb/>
淪胥前車可鑒盖三吾不過樂太孫寛厚乃敢偽托禮<lb/>
文以隂撓大計實罪不容誅而明祖不知慎始慮終輕<lb/>
於授受禍患自貽實當斷不斷階之厲耳<lb/>
　　帝命太孫裁决庶務寛厚一如太子目<lb/>
傳稱寛則得衆書云寛而有制二者不可偏廢必有制<lb/>
然後可行其寛若建文寛則寛矣安能有制哉及至削<lb/>
諸藩似乎有制矣而以冒昧行之仍屬無制則知其寛<lb/>
<pb n="KR2o0023_WYG_010-17a"/>
亦不過柔懦無能之寛而非有制之寛也紀事者於建<lb/>
文多過譽然亦豈能救其失國之咎哉<lb/>
　　方孝孺以薦召至帝言今非用孝孺時除漢中教<lb/>
　　　授目<lb/>
紀此者蓋謂明祖有先見耳若果有先見立一棣而諸<lb/>
禍自消何必留一迂儒令輔庸孫而成靖難誅夷之慘<lb/>
是大不然矣<lb/>
　　藍玉以燕王有不臣之心嘗言于懿文太子注<lb/>
<pb n="KR2o0023_WYG_010-17b"/>
太子在東宫即有以藩王有不臣之心為言者觀此則<lb/>
可知建儲建藩之可行不可行矣然燕王在洪武時未<lb/>
嘗有不臣之迹即或隂懷大志其事必甚秘亦豈藍玉<lb/>
所能窺測其密告太子之言惟見於永樂實録或出當<lb/>
日史官附㑹否則玉謬為是言以煽亂亦未可知總之<lb/>
明祖若無建儲建藩之事繁論又何由而起哉<lb/>
　惠帝<lb/>
　　帝為太孫嘗坐東角門語黄子澄以諸王擁兵為<lb/>
<pb n="KR2o0023_WYG_010-18a"/>
　　　慮及是卓敬疏言燕王智慮絶人請徙封南昌<lb/>
　　　不聽目<lb/>
世人多以卓敬徙封之疏比之曲突徙薪而以建文不<lb/>
從為惜然不乆而有顧黄子澄東角門之語殊自相矛<lb/>
盾然敬此論若在洪武朝與請正名分之議並陳明祖<lb/>
或能採而行之未嘗不可預防後患至建文既立燕藩<lb/>
乆蓄異謀誠使敬説果行亦不過速之反耳夫以燕王<lb/>
智慮過人非能束手受制者觀後此寧王權奉召不至<lb/>
<pb n="KR2o0023_WYG_010-18b"/>
即能不動聲色襲而執之徙封内地則敬之所為深謀<lb/>
秘計固不能出燕王算料之中矧當身處危疑顧肯俯<lb/>
首聽人牽掣乎<lb/>
　　周王橚子有㷲告橚謀不軌辭連燕齊湘三王黄<lb/>
　　　子澄請先削周剪燕手足目<lb/>
强藩難制當日自莫如燕周齊湘代諸王不過驕縱自<lb/>
恣初非有覬覦之心如吳濞楚戊比且有㷲自首其父<lb/>
此在平民亦不宜聽而仍當置之於法者乃欲借以剪<lb/>
<pb n="KR2o0023_WYG_010-19a"/>
燕羽翼先削周王湘齊復相繼罪廢實為非䇿惠帝甫<lb/>
經紹統不思惇睦以繫屬人心而顧黜奪日聞重傷親<lb/>
誼致諸藩人人自危矧燕王久蓄異謀疑畏益深適以<lb/>
促其禍亂謀之不臧并不止毫釐千里之謬矣且齊黄<lb/>
既知建文之為婦人之仁而已又實無揆奮之能害人<lb/>
家國自貽伊戚雖一死豈足以謝天下哉<lb/>
　　用方孝孺議更定内外品官階勲又撰禮制頒行<lb/>
　　　目<lb/>
<pb n="KR2o0023_WYG_010-19b"/>
設官原以董事豈係名目且當時事更有大於此者顧<lb/>
乃汲汲更定徒資靖難口實不亦大可笑乎且孝孺既<lb/>
稱信用削藩大事何乃無一言而但以復古議禮為己<lb/>
任耶盖紀事者多右孝孺而以削藩之罪歸之齊黄孝<lb/>
孺未至齊黄之甚則有之謂之無過則不可<lb/>
　　李景隆讀書通典故黄子澄薦之為將目<lb/>
用武之際非如翰苑賡歌以通典故為尚也卒之僨轅<lb/>
敗事啜泣何嗟及哉<lb/>
<pb n="KR2o0023_WYG_010-20a"/>
　　棣逼盛庸營野宿及明引馬穿營而去諸將以帝<lb/>
　　　有詔毋負殺叔父名不發一矢目<lb/>
燕兵犯順兩年所向無敵惟盛庸東昌之捷大挫其鋒燕<lb/>
軍遂爾却避是庸之精於用兵實非諸將所及當燕王逼<lb/>
營野宿且在圍中庸豈得託言不知使决計𠞰擒易如唾<lb/>
手乃次日聽其鳴角穿營而去且引毋負殺叔父名之詔<lb/>
為解惠帝固愚庸豈不聞將在軍君命有所不受乎迨永<lb/>
樂篡立庸爵位如常則其隠懷二心亦難免春秋之責矣<lb/>
<pb n="KR2o0023_WYG_010-20b"/>
　　梅殷常受太祖密詔輔皇太孫目<lb/>
若太祖誠見及此則立棣與執棣惟己所欲為耳何至<lb/>
有篡奪之禍哉且密詔史臣何由知之疑信各半固紀<lb/>
事之常耳<lb/>
　成祖<lb/>
　　安南陳天平來訴胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>篡國帝令<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>具狀以聞<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>
　　　旋詐殺天平于芹站目<lb/>
安南既列藩封其簒弑相尋固王法所必討然成祖自<lb/>
<pb n="KR2o0023_WYG_010-21a"/>
燕邸稱兵身冒不韙其得國所自與胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>父子亦何甚<lb/>
徑庭成祖既欲明正其罪然自返慚徳何以為辭顧乃<lb/>
令具狀上聞興師進討其與楚靈王負慶封斧質以徇<lb/>
于軍者又何以異所以歸國之請使方來而芹站之伏<lb/>
兵已起坐為逺夷所侮雖由黄中等昧於機宜亦其徳<lb/>
不足以服逺雖懾以兵威終無益也<lb/>
　　齊王榑驕縱廢為庶人目<lb/>
齊岷二王皆惠帝所廢成祖既還其故封謂當恪備屏<lb/>
<pb n="KR2o0023_WYG_010-21b"/>
藩以長保富貴乃未㡬榑以凶暴驕縱楩以沈湎擅殺<lb/>
並坐廢削可見二王前日之禍實由自取不得尤建文<lb/>
為過舉矣惟是齊岷在建文時罪未昭彰遽加貶絶不<lb/>
能申大義於天下則由其君臣措置失宜不及致詳而<lb/>
發之驟遂不免貽燕師口實然其所以基禍實皆由洪<lb/>
武之行封建耳<lb/>
　　碉門茶馬司用茶八萬餘斤易馬七十匹且多瘦<lb/>
　　　損目<lb/>
<pb n="KR2o0023_WYG_010-22a"/>
茶馬通市以有易無原期便於逺人而濟國用若不籌<lb/>
贏絀一任昂直居竒則失和市之本意矣即如唐世易<lb/>
馬回紇多費縑帛而馬不適用蓋彼時藉回紇兵力不<lb/>
得不遂其欲雖知其無益而不能自主故白居易有隂<lb/>
山道樂府刺之至明之市馬在洪武時一馬已給茶八<lb/>
十斤迨永樂而㡬増十倍所得馬復多羸瘠價日重而<lb/>
物日輕其後更為邊累并不止如居易所譏若今日哈<lb/>
薩克輸誠内附願以馬易我之帛一馬之直不過三四<lb/>
<pb n="KR2o0023_WYG_010-22b"/>
金較常直未及三之一且多得良馬曽用白詩韻反其<lb/>
意以紀事設以明季市易計之省費豈啻什倍哉<lb/>
　　宋禮用白英䇿遏汶流滙諸泉盡出南旺南接徐<lb/>
　　　沛北達臨清目<lb/>
自宋禮用白英䇿遏汶自南旺分流為運道利賴者㡬<lb/>
數百年説者因其經營疏鑿具有智力遂疑其出於神<lb/>
助殊不盡然盖五汶所滙實居水脊中央髙而南北下<lb/>
乃天地自然之形勢特衆人不識不能因勢利導白英<lb/>
<pb n="KR2o0023_WYG_010-23a"/>
獨深晰其㣲故舉之易易耳且如大禹平成奏績事若<lb/>
神竒然疏瀹決排亦不能舍天地自然之勢而别為用<lb/>
何獨于英而疑之向閲視運河灼見其理曽詠詩以示<lb/>
大凡兹復引申厥㫖如右<lb/>
　　帝遷都北京言事者皆云不便蕭儀與李時勉言<lb/>
　　　尤峻切因殺儀下時勉獄目<lb/>
立國原不徒恃金湯為固然如燕地負山帶海形勢雄<lb/>
偉臨中夏而控北荒誠所謂扼天下之吭而拊其背者<lb/>
<pb n="KR2o0023_WYG_010-23b"/>
故金元皆以此龍興虎視其比建康偏安之地相去迥<lb/>
若天淵成祖自就封北平屢經出塞凡天險地利所在<lb/>
籌之已熟故即位以後决計遷都定其規模而後從事<lb/>
卓識獨斷誠非近慮者所可及不得以戀舊邸訾之也<lb/>
至若非常之原黎民所懼一時營建工役繁興自不能<lb/>
保其必無謗讟蕭儀等狃于書生之見紛紛諫阻實為<lb/>
未達于事理不知盤庚遷殷尚厪念浮言之胥動則可<lb/>
與樂成難與慮始者寧獨後世為然哉<lb/>
<pb n="KR2o0023_WYG_010-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0023_WYG_010-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
評鑑闡要卷十<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_011-1a"/>
欽定四庫全書<lb/>
評鑑闡要卷十一<lb/>
　明<lb/>
　仁宗<lb/>
　　帝詔朕若法外用刑法司執奏五奏不允同三公<lb/>
　　　大臣執奏必允乃已目<lb/>
法令之當否詳審至于再三斯已可矣即虞廷克允亦<lb/>
惟殺之三宥之三而止必令法司五奏往復雖多徒滋<lb/>
<pb n="KR2o0023_WYG_011-1b"/>
煩冗究之五又何異於三乎且人主詳求庶獄反覆披<lb/>
覽輕重自無遁情即介於微曖疑似之間或覆勘以得<lb/>
其平或集議以衷於是自不致猶有枉縱如必待臣下<lb/>
執奏乃允則明慎之謂何而權勢下移又開其漸是徒<lb/>
知欽恤之為美而未識勅法之要領雖小道必有可觀<lb/>
致逺恐泥此之謂矣<lb/>
　宣宗<lb/>
　　時遣王通征埒里帝語廷臣言欲赦之楊士竒等<lb/>
<pb n="KR2o0023_WYG_011-2a"/>
　　　因以漢罷珠崖郡為對注<lb/>
交阯自永樂以後久𨽻版圖埒里等竊弄潢池稱兵犯<lb/>
順正王誅所必加雖陳智方政等敗衂相尋亦由於閫<lb/>
將非人耳宣宗既别簡重臣統兵進討而又聽楊士竒<lb/>
等珠崖之喻其時蹇夏諸臣能不隨聲附和正宜相商<lb/>
决䇿乃軍行甫出國門而君臣相顧已早為棄地息兵<lb/>
之説厥後王通但務講和陳洽栁升相繼戰殁喪師失<lb/>
律坐為小醜所困皆由於廟謀之氣先餒耳<lb/>
<pb n="KR2o0023_WYG_011-2b"/>
　　開内書堂令劉翀為修撰專授小内使書目<lb/>
内使之職止於供給使令即令讀書亦不過教之識字<lb/>
記姓名略解大義而已特開書堂聚至四五百人已不<lb/>
免重視其事且令大學士翰林等官專以授書為務尤<lb/>
紊職守而褻班聫若輩因此遂得與外僚日相習熟實<lb/>
開夤縁交結之漸宣宗於内使傳㫖必令覆奏始行非<lb/>
不留心防制乃必欲其深通文墨甚至掌奏批硃悉假<lb/>
内豎之手實不解其何所取義至正統初即有司禮秉<lb/>
<pb n="KR2o0023_WYG_011-3a"/>
筆之事貽害遂不可勝言豈非立法之不善耶<lb/>
　　令自死罪至笞四十分十等納米贖罪納者贓罪<lb/>
　　　得不死徒流以下復用不納者久繫不釋目<lb/>
金作贖刑古人欽恤之義茍情有可矜而罪非不赦許<lb/>
其納米弛罪亦未嘗不可顧宜聽人之自贖豈可不問<lb/>
其願與否而强人使從令無力者轉受無窮之累則是<lb/>
為利起見而非為仁行權矣<lb/>
　　皇子祁鎮生八日羣臣請立為太子目<lb/>
<pb n="KR2o0023_WYG_011-3b"/>
立儲非善全之道向已屢論及之若由於臣下申請尤<lb/>
易滋流弊況其未離襁褓者乎乃宣宗皇子生甫八日<lb/>
而羣臣請立太子之疏已紛紛競陳有何迫不及待竟<lb/>
至於此徒知拘古慕名而不審事體真不足當一噱而<lb/>
況其事出揣摩迎合耶<lb/>
　　轉漕始用民運支運時因陳瑄請改令民兑與附<lb/>
　　　近衛所官軍曰兑運仍㕘行支運目<lb/>
轉漕之法明季屢更迄無良䇿盖輸將雖閭閻之職而<lb/>
<pb n="KR2o0023_WYG_011-4a"/>
飛輓則宜掌之在官若令里老承值富户充當即使全<lb/>
無苛擾而常賦外已多一力役之征後雖改為支運而<lb/>
尚令民運至中途及陳瑄等議行兑運似乎斟酌變通<lb/>
然不以收納責之有司交兑歸之水次仍令軍民私相<lb/>
授受且兑運與支運參行法不歸於畫一民間益無所<lb/>
適從强弱不均弊端百出非恤民之善政也<lb/>
　英宗<lb/>
　　命金英同法司録囚英中坐尚書以下左右列坐<lb/>
<pb n="KR2o0023_WYG_011-4b"/>
　　　目<lb/>
英宗寵任宦官致令參與慮囚大典其失已甚至九卿<lb/>
乃朝廷重職其於閹寺序次尊卑本自秩然國體所闗<lb/>
豈容陵替乃以刑餘醜豎竟令其張盖倨中抑尚書以<lb/>
下使列坐亦竟無一人敢與抗争駭觀聽而褻班聫更<lb/>
不可問迨末世而内官監視各部者無不僭坐部臣之<lb/>
上作威作福習為固然皆英宗作俑之過有以致之<lb/>
　景帝<lb/>
<pb n="KR2o0023_WYG_011-5a"/>
　　額森詭言奉上皇還京至大同總兵官郭登不納<lb/>
　　　目<lb/>
郭登在大同不納英宗而不能禁額森之陷白羊抵紫<lb/>
荆長驅深入則所謂守邊仍屬虛談而拒君實無可逃<lb/>
罪論者每引社稷為重之言以曲為之説所見甚謬盖<lb/>
孟子民貴君輕之語特因戰國殘民以逞故為此論以<lb/>
針砭時君非為臣子而發也後之迂儒遂以晉瑕吕飴<lb/>
甥鄭公孫申之事强為牽合妄以社稷與君分别重輕<lb/>
<pb n="KR2o0023_WYG_011-5b"/>
殊乖正理試思君為社稷主有君乃有社稷若蔑視其<lb/>
君則社稷又為誰守乎況君臣父子義等在三皆一尊<lb/>
而不可易君陷於敵而即可别奉一君則何異父刼於<lb/>
盜而竟謂他人父有是理乎至於英宗返國亦天幸適<lb/>
然設竟蹈徽欽覆轍又將何以自解若謂從權濟難不<lb/>
得已而置之危以圖安則何以分羮之對人知其非而<lb/>
於此獨迷而不悟乎讀史者多未能見及故申大義以<lb/>
正之<lb/>
<pb n="KR2o0023_WYG_011-6a"/>
　　額森擁上皇至廷臣欲議和于謙言今日止知有<lb/>
　　　軍旅他非所敢聞目<lb/>
景帝任于謙排羣議而力戰守不可謂無功於宗社獨<lb/>
是英宗還國僻處南宫事同禁錮而廢后易儲有貪心<lb/>
焉天道好還子亦隨死終於殺禮西山實所自取耳然<lb/>
英宗亦豈得辭寡恩尺布之譏哉至於于謙社稷為重<lb/>
之言盖出於吕飴甥喪君有君及公孫申為將改立晉<lb/>
必歸君之意後世迂儒無不以是為韙夫君猶親也親<lb/>
<pb n="KR2o0023_WYG_011-6b"/>
為人執為子者不被髪纓冠而往救之以示不急其可<lb/>
乎則意欲之獄亦有由來或猶以為非英宗意是真不<lb/>
識事體者之言耳然則當時宜從和議乎曰不共之讐<lb/>
安得與和繕甲治兵以從其後如岳飛之力戰迎二帝<lb/>
天下其誰非之<lb/>
　　王直與廷臣共奏請迎上皇帝不懌于謙言天位<lb/>
　　　已定寧復有他顧理當奉迎目<lb/>
王直與廷臣交章共請奉迎實為正言讜論而景泰竟<lb/>
<pb n="KR2o0023_WYG_011-7a"/>
爾不懌至有復作紛紜之詰則所謂非貪此位正其强<lb/>
顔自文而中情已不可掩于謙窺見隠微知不可以理<lb/>
奪故以微語釋其疑而堅其志而遣使之議始定額森<lb/>
遂以禮送還上皇謙此舉可謂善於匡救而返正之後<lb/>
殘加誅戮英宗可謂少恩矣<lb/>
　　額森築土臺坐上皇臺上率妻妾部長羅拜送上<lb/>
　　　皇還京目<lb/>
正統既為額森所執知不足為竒貨乃送之還朝額森<lb/>
<pb n="KR2o0023_WYG_011-7b"/>
之惠大矣又有何畏懼而築臺羅拜乎此盖史臣飾美<lb/>
之辭不足為榮適以為辱耳<lb/>
　　盧忠奏上皇與阮浪王瑤圖復位商輅婉解帝前<lb/>
　　　乃以他事謫忠廣西錮浪殺瑤目<lb/>
盧忠假事生風造為不經之談以上變傷大倫而搆危<lb/>
難其罪與亂臣等景泰當時即應執寘重典庶乎理得<lb/>
心安乃一聞奸人妄言即詔獄窮治設浪瑤誣服將置<lb/>
英宗何地乎雖以商輅等微言解釋忠亦下獄然僅坐<lb/>
<pb n="KR2o0023_WYG_011-8a"/>
以他事外謫立功何以懲凶惡且仍殺瑤錮浪其猜疑<lb/>
終不能釋甚矣景泰之戀位失徳也<lb/>
　　時議立太子徐有貞請復沂王王文言焉知上意<lb/>
　　　誰屬乃共請建元良蕭維禎舉筆更建字為擇<lb/>
　　　目<lb/>
羣臣揣測宦官意指遂共議建儲其為碌碌因人概可<lb/>
想見至有貞議請復立沂王他日復辟之謀機已隠伏<lb/>
王文則云焉知誰屬猶是賜金時故智膠結於中可見<lb/>
<pb n="KR2o0023_WYG_011-8b"/>
彼此各懷私意何曽以國事為念而維禎舉筆更建為<lb/>
擇且昌言吾帶欲更寵利營心恬不為怪大臣鄙謬若<lb/>
此尚得謂具有人心者乎<lb/>
　英宗<lb/>
　　帝言髙榖在内閣議迎駕及南内事嘗左右朕目<lb/>
英宗之言總因為己私意而發不但不合出諸天子之<lb/>
口實令人鄙笑耳<lb/>
　　徐有貞窺帝意裁抑石亨曹吉祥亨等譖有貞於<lb/>
<pb n="KR2o0023_WYG_011-9a"/>
　　　帝帝乃諭言官劾有貞圖擅威權目<lb/>
徐有貞與石亨輩始則倖圖爵賞朋比為奸既得志則<lb/>
門户各立互相擠陷勢不並容小人反覆固無足深責<lb/>
獨是英宗既從有貞之言而裁制曹石又因二人之譛<lb/>
而疎外有貞輾轉意移茫無定見益致羣小逞其伎倆<lb/>
紀綱所在豈宜假手於人閣臣果圖擅威權即當宣示<lb/>
其罪以申明罰乃授意言官令其糾劾不㡬如同列之<lb/>
相傾軋乎<lb/>
<pb n="KR2o0023_WYG_011-9b"/>
　　吳與弼累薦不起帝以李賢薦召授左諭徳與弼<lb/>
　　　以勅書崇重意當大用而宫僚無事慮不得即<lb/>
　　　行其志遂辭歸注<lb/>
吳與弼累薦不起㡬於髙自位置及此而應命入京祇<lb/>
以勅書崇重之故雖非效終南捷徑而擇官而仕利禄<lb/>
之見究未盡除況與弼果欲行其志即宫僚盡心輔導<lb/>
未嘗不可展其生平安有一躐朝班便加大用之理乃<lb/>
以除授未能滿志遽爾辭歸是仍以髙官顯爵為重而<lb/>
<pb n="KR2o0023_WYG_011-10a"/>
況薦剡本出自石亨之意即不必如瑣綴録之誣衊而<lb/>
謂之出處純潔實不然矣<lb/>
　　史贊英宗釋建庶人罷宫妃殉𦵏盛徳之事可法<lb/>
　　　後世注<lb/>
英宗失徳處不可枚舉史臣乃稱其釋建庶人罷宫妃<lb/>
殉葬為可法後世夫釋建庶人何闗政教而宫人殉葬<lb/>
自是亂政罷之宜耳然豈足詡為盛徳哉<lb/>
　憲宗<lb/>
<pb n="KR2o0023_WYG_011-10b"/>
　　故事經筵畢帝必口宣賜酒饌劉定之請毋煩玉<lb/>
　　　音君臣遂無一辭相接時以定之㢲順為過目<lb/>
君臣日對疇咨政務必有實蹟經筵進講已屬具文至<lb/>
詔㫖賜饌及叩謝山呼循例數言即謂有當於勤政斯<lb/>
已鄙矣劉定之請亦欲去其繁文耳史氏遂謂無一辭<lb/>
相接以㢲順咎定之雖云愛禮存羊而當時君臣之睽<lb/>
隔政務之叢脞亦可見矣<lb/>
　　帝以周太后故不欲錢太后與英宗合𦵏羣臣固<lb/>
<pb n="KR2o0023_WYG_011-11a"/>
　　　諫至伏哭文華門外帝乃許之目<lb/>
天子之孝自與常人不同且常人尚有㡬諫之義而不<lb/>
徒以從順為孝況宗廟社稷之所繫乎憲宗徇母后私<lb/>
意以至羣臣哭諫不成國體卒之仍從衆議徒顯母后<lb/>
之過又安得謂孝乎至於反汗賜外戚田乃其過之小<lb/>
者益不足論矣<lb/>
　　紀妃有娠萬貴妃令宫婢鉤治皆以病痞報及皇<lb/>
　　　子生張敏藏之他室貴妃日伺無所得目<lb/>
<pb n="KR2o0023_WYG_011-11b"/>
憲宗偏寵萬妃任其妬毒而不能檢制㡬成炎劉燕啄<lb/>
之禍柔闇實無可辭責但宫闈事秘流傳又豈可盡憑<lb/>
如所稱後宫有娠皆遭潜害則此前之祐極生於成化<lb/>
五年何獨無恙且其伺察必嚴又何獨於紀妃得以病<lb/>
痞相朦而宫婢鉤治亦肯代為容隠至皇子既生即使<lb/>
張敏溺斃敏縱欲䕶救亦必潛匿外庭密為保育又安<lb/>
敢仍留附近安樂堂之他室吳后復往來哺養竟不慮<lb/>
萬妃之稍有知覺乎且祐極故在而敏之驚稱上未有<lb/>
<pb n="KR2o0023_WYG_011-12a"/>
子出於何義且祐極旋即立儲又豈能隠秘不使萬妃<lb/>
知之紀載家傳聞異辭往往從而縁飾不足深信者類<lb/>
此多矣<lb/>
　　項忠招諭荆襄流民九十萬户選一丁戍邊餘令<lb/>
　　　歸籍給田驅迫不前者即殺之注<lb/>
流民屯聚為盜固法所必誅但既殱其渠魁擒其支黨<lb/>
其餘從惡者亦當分核嚴懲若無辜之衆自應急籌善<lb/>
後之宜使咸知安生理而受約束始可以永靖亂源項<lb/>
<pb n="KR2o0023_WYG_011-12b"/>
忠乃於九十萬人漫無區别非戍即驅不前者輒行擅<lb/>
殺處置實為失當使非原傑撫綏著籍控置有方其何<lb/>
由使流民永遂寧居不且激而致變乎<lb/>
　　命汪直刺事西厰目<lb/>
自永樂設立東厰寄宦官以訪緝之任固已作法於涼<lb/>
至憲宗信任汪直復為特置西厰氣焰鴟張羅織内外<lb/>
其勢益横甚且擅行逮問易置近臣其初不過因汪直<lb/>
舉發覃力明殺人事嘉其摘奸孰知此正若輩先為小<lb/>
<pb n="KR2o0023_WYG_011-13a"/>
忠小信以成其大不忠大不信之故智憲宗竟墮其術<lb/>
中深相倚毗自此厰衛乘時竊柄日漸恣肆逮末世而<lb/>
元氣孱削遂以危亡追論禍源憲宗豈得辭作俑之咎<lb/>
耶<lb/>
　　命司禮監懷恩同三法司録囚凡所矜疑放遣常<lb/>
　　　倍於熱審目<lb/>
中涓録囚濫觴於正統體統陵夷已非一日但熱審朝<lb/>
審之制自永樂以來守而不變何至憲宗竟盡改舊章<lb/>
<pb n="KR2o0023_WYG_011-13b"/>
概行罷廢而以㑹讞大典專任宦官廷臣遂無由過問<lb/>
紀綱倒置甚矣況其矜疑釋放較常倍増則由若輩欲<lb/>
假姑息博美名不復顧明刑本意濫縱之失豈可勝言<lb/>
乃權勢既崇法司惟視其意指則其所寛者必其通苞<lb/>
苴者也不然必甚流離貧賤與彼無涉者也而其所嚴<lb/>
者必其有仇隙或受囑託而欲置之於死者也國法尚<lb/>
可問乎而史家猶以多所矜放為美真不識事體之甚<lb/>
矣<lb/>
<pb n="KR2o0023_WYG_011-14a"/>
　　康永韶言今春星變當有大咎賴秦民饑死足當<lb/>
　　　之誠國家無疆福帝擢為侍郎目<lb/>
宋景公不肯以民嵗移災一言而熒惑退舍彼小國之<lb/>
君尚知以民為重為天下主者豈反忽諸況饑饉洊臻<lb/>
閭閻之戚即廟堂之憂豈得視如膜外康永韶乃以諛<lb/>
詞干進竟謂星變之咎賴秦民饑死當之且指為國家<lb/>
之福妄誕至此實為喪心病狂憲宗不予以斥責反悦<lb/>
其言而重加遷擢是惟知有已而不知有民且並不知<lb/>
<pb n="KR2o0023_WYG_011-14b"/>
民之為己之安身立命處也真可鄙之至矣<lb/>
　　封子五人為王綱<lb/>
史家紀萬妃之事皆謂其驕妬横行至於後宫有娠盡<lb/>
遭藥墮今以憲宗封建諸子証之知其説殊不足盡信<lb/>
盖憲宗偏寵萬妃及妃之恃寵驕妬固當時情事所有<lb/>
若謂其專房溺惑則後宫必進御無期何就館之多竟<lb/>
爾繩繩相繼如是年及孝宗初受封共有十人其最幼<lb/>
者乃憲宗第十四子而所云飲藥墮胎者尚不可勝計<lb/>
<pb n="KR2o0023_WYG_011-15a"/>
其生不為不蕃萬妃果妬毒豈能聽貫魚及衆而誕生<lb/>
成立者且如是之多乎總之宫闈事秘傳聞已不可憑<lb/>
或由衆人深嫉萬安之假附亂政遂飾為無稽之語以<lb/>
歸罪萬妃紀載家耳食滋訛於成化間事㡬不啻漢成<lb/>
時之昭陽禍水而不顧其跡之矛盾亦可怪也<lb/>
　孝宗<lb/>
　　耕耤禮畢教坊以雜伎進馬文升厲色斥之目<lb/>
孝宗是時立未逾年諒闇之中本不當舉行耕耤即云<lb/>
<pb n="KR2o0023_WYG_011-15b"/>
典不可缺亦祇應僅躬秉耒以為農先乃竟設宴如常<lb/>
實為非理馬文升自當因此據理直陳顧不言燕衎之<lb/>
失而止咎教坊之瀆亂宸聰已為昧於輕重況進言亦<lb/>
自有體正色已足伸讜直何致遽以厲色相干夫臣之<lb/>
於君猶子之於父人子㡬諫尚當婉容下氣乃於君父<lb/>
之側輒悍然徴色發聲敬事之誠安在明代惡習相沿<lb/>
往往憤激沽名而不顧恪恭大義史家無識轉從而張<lb/>
大其辭不復準諸義理豈可為訓耶<lb/>
<pb n="KR2o0023_WYG_011-16a"/>
　　丘濬入閣王恕以己在吏部長六卿弗讓濬既而<lb/>
　　　内宴濬徑居恕上目<lb/>
班序後先朝廷自有定制固無容争競於其間況大臣<lb/>
當以和衷集事為期尤不宜介懷位次乃丘濬入閣以<lb/>
後因王恕弗讓居前心懷不悦輒於内宴時徑據上坐<lb/>
妄自尊崇殊失敬共和衷之義濬稱深於學問者豈明<lb/>
於人而昧於己耶<lb/>
　　丘濬議論多偏激嘗譏范仲淹多事岳飛未必能<lb/>
<pb n="KR2o0023_WYG_011-16b"/>
　　　恢復秦檜有再造功注<lb/>
論古貴有特識固不當勦説雷同亦豈可獨徇偏見丘<lb/>
濬謂岳飛之未必能恢復論雖未當尚從南渡時勢立<lb/>
言若范仲淹處置西夏茍且許和其失在於畏事而並<lb/>
非多事所見殊為枘鑿至於秦檜誤國之罪婦孺咸知<lb/>
而忽許其有再造功顛倒是非實足駭人聞聽濬學問<lb/>
尚稱淹貫所補大學衍義自詡其可見施行何評隲之<lb/>
謬不近人情乃至於此蘇軾稱荀卿好為放言髙論而<lb/>
<pb n="KR2o0023_WYG_011-17a"/>
不顧如濬者殆更荀之不如者耳<lb/>
　　帝召閣臣授以諸司題奏言與卿等裁决劉健請<lb/>
　　　以事端多者出外詳閲目<lb/>
明代人君宴處深宫罕聞召見大臣之事孝宗獨能從<lb/>
容延接以諸司章奏面加裁决尚知勵精圖治之君劉<lb/>
健等正宜殫志竭誠以冀贊成上理何轉以事體繁多<lb/>
請出外詳閲是君方殷勤垂詢而臣子意已憚煩不獨<lb/>
無以副疇咨亦實所以乖夙夜盖由當時堂廉睽隔為<lb/>
<pb n="KR2o0023_WYG_011-17b"/>
大臣者遂不復知引對之可移晷刻耳<lb/>
　　召兩廣總督劉大夏為兵部尚書大夏以疾固辭<lb/>
　　　及入見帝問其故大夏言民窮財盡度力不辦<lb/>
　　　故辭目<lb/>
劉大夏以廣東督帥召長夏官倚任初無殊異乃當出<lb/>
任封疆並未聞其上章引疾及一膺召命輒爾再四堅<lb/>
辭為總督則無疾為尚書即有疾謂不以内外所得豐<lb/>
嗇殊視其誰欺乎比孝宗面詰其故則以民窮財盡度<lb/>
<pb n="KR2o0023_WYG_011-18a"/>
力不辦為詞更屬支吾盖時勢果急須補救益當勇往<lb/>
任事以圖報稱若明知其然而畏難茍避其尚可稱為<lb/>
公忠體國之大臣耶<lb/>
　　劉大夏不肯進揭帖且言用人行政與大臣面議<lb/>
　　　而行乆之天下自治帝因袖金以賜屬勿廷謝<lb/>
　　　注<lb/>
孝宗之於劉大夏傾心倚任延納方殷正宜剴切敷陳<lb/>
以副咨訪即令具揭帖以進如果灼見事要有益國家<lb/>
<pb n="KR2o0023_WYG_011-18b"/>
又何嫌之可避乃托言將來滋弊而委其責於府部閣<lb/>
臣不免心存畛域至籌及太平先務復以天下自治為<lb/>
言尤為模棱無實而中官鎮守肆害方深孝宗不行遽<lb/>
革更當反覆盡言何一聞擇廉之語輒為頓首稱善乎<lb/>
且錫予乃君上大權孝宗果悉大夏等之賢何妨顯加<lb/>
褒異顧袖金面賜且命弗行廷謝欲旌廉潔之風而轉<lb/>
涉苞苴之跡益堪鄙耳<lb/>
　武宗<lb/>
<pb n="KR2o0023_WYG_011-19a"/>
　　韓文率諸大臣上疏請誅劉瑾等疏入帝驚泣不<lb/>
　　　食目<lb/>
八黨亂政惟以聲色犬馬蠱惑上心武宗已久為䝉蔽<lb/>
韓文等力陳奸璫罪惡勸以奮乾剛割私愛意殊懇切<lb/>
武宗即未能覺悟其失翻然改絃何至一聞請誅羣閹<lb/>
之言輒爾驚泣不食袒䕶之極遂至於情不自持徬徨<lb/>
失措其童騃昏闇之狀實為可憫可恨然武宗是時年<lb/>
已十七尚茫無知識若此其不致踵漢唐禍變豈得謂<lb/>
<pb n="KR2o0023_WYG_011-19b"/>
非天幸歟<lb/>
　　江彬欲攘權導帝逺遊帝微服度闗幸宣府目<lb/>
江彬因武宗荒嬉無度覬其所好導以佚遊止圖避衆<lb/>
攘權而不顧置其君於險地坐令萬乘之尊急裝微服<lb/>
踰塞經時又多方蠱惑使之流連忘返其情實為叵測<lb/>
武宗迷而不悟愎諫獨行甚至索婦良家載歸樂妓失<lb/>
徳無所不至彬雖旋伏刑誅而武宗之貽笑千秋豈能<lb/>
掩乎<lb/>
<pb n="KR2o0023_WYG_011-20a"/>
　　孫燧上章奏寧王宸濠不軌為所邀阻楊廷和請<lb/>
　　　如宣宗處趙府故事遣大臣宣諭目<lb/>
宸濠包藏禍心日夕覬覦非望當孫燧上章公然邀阻<lb/>
且使奸黨分布孔道窺伺朝廷叛跡已著其視趙王之<lb/>
初不與髙煦通謀者情事迥别固非可以隠行消弭前<lb/>
此雖為諸權倖所匿楊廷和容得諉為不知何未聞其<lb/>
舉以入告及蕭淮發其罪狀尤當密陳碩畫决䇿徂征<lb/>
以掩其不備顧援宣徳故事僅遣重臣宣諭且以往收<lb/>
<pb n="KR2o0023_WYG_011-20b"/>
䕶衛為辭激之速反使非王守仁在贛糾合義旅立奏<lb/>
蕩平其勢㡬蔓延難制廷和之謀國措置迂謬若此而<lb/>
當時稱為名臣明之不亡何待<lb/>
　<lb/>
　<lb/>
　<lb/>
　<lb/>
評鑑闡要卷十一<lb/>
</p>
<p>
</p>
  </div>
<div> <lb/>
    <p>
<pb n="KR2o0023_WYG_012-1a"/>
欽定四庫全書<lb/>
評鑑闡要卷十二<lb/>
　明<lb/>
　世宗<lb/>
　　詔議崇奉興獻王典禮楊廷和等言宜如漢定陶<lb/>
　　　王宋濮王故事目<lb/>
嘉靖欲推崇自出本屬人子至情諸臣必執宋時濮議<lb/>
相持無論事理不同且亦無以慰尊親本願盖旁支入<lb/>
<pb n="KR2o0023_WYG_012-1b"/>
承大統於孝宗固有為後之義然以毛裏至親改稱叔<lb/>
父實亦情所不安嘉靖既有父母互易之疑復有避位<lb/>
歸藩之請其心尤為迫切誠使集議之初即早定本生<lb/>
名號加以徽稱使得少申敬禮則張璁等亦無由伺間<lb/>
陳言或轉可隠全大義乃必强詞争執持之愈固激之<lb/>
愈深於是稱帝不已進而稱宗稱考不已甚而祔廟其<lb/>
終至於瀆禮亂倫亦諸臣不能於天理人情斟酌至當<lb/>
有以致之耳雖然國家將亡必有妖孽此亦明社將屋<lb/>
<pb n="KR2o0023_WYG_012-2a"/>
之一兆耳<lb/>
　　王守仁謫龍場時日繹舊聞忽悟格物致知當返<lb/>
　　　諸心故其教専以致良知為主注<lb/>
自道學之名立儒之好名者雖日侈談理道而無裨實<lb/>
用者多若王守仁功業表著原不係講學為重輕其致<lb/>
良知之説盖由尋繹而得非徒探索空虛者比迨其後<lb/>
門徒浸廣欲誇授受之殊以致輾轉滋紛漸生異説遂<lb/>
招訾議之口不當專歸咎師傳也<lb/>
<pb n="KR2o0023_WYG_012-2b"/>
　　帝欲坐張延齡謀逆族其家張孚敬力争得長繫<lb/>
　　　目<lb/>
張延齡縱恣殺人罪固自取但嘉靖於昭聖太后不能<lb/>
無纎芥猜嫌因欲釋憾於其兄弟實乖孝事之誠張孚<lb/>
敬再四執持立言頗為得體但孚敬性稱忮刻又善逢<lb/>
迎何獨於延齡持正保全或自揣為衆論所不予欲藉<lb/>
此以沽名末路否則素與延齡兄弟交通假公議以行<lb/>
私惠皆未可知耳<lb/>
<pb n="KR2o0023_WYG_012-3a"/>
　　劉天和鎮三邊倣秦紘制隻輪車以練諸將注<lb/>
兵車雖古制亦不過施於平原彼此伎倆相等者耳後<lb/>
世地利不同用之即難取效房琯陳濤之敗已事可徴<lb/>
至宋而李綱宗澤間一議行卒未収其實用況隻輪人<lb/>
挽運用鈍遲欲以此挫鋭衝堅殆如兒戲劉天和恃為<lb/>
變通良法輒用以練習邊兵不知一車之上而弩㦸牌<lb/>
盾錯置雜陳勢必艱重難勝所謂適用者安在況邊隅<lb/>
攻戰全在精騎摧鋒豈可轉以連車碍其馳騁書生迂<lb/>
<pb n="KR2o0023_WYG_012-3b"/>
拙之見真不值一哂耳<lb/>
　　言官知帝眷夏言惡郭勛因共劾勛目<lb/>
郭勛縱恣妄行稔惡已久言官豈無見聞何前此噤無<lb/>
一語及揣知勛之主眷潛移即爾紛紛補牘陽博不畏<lb/>
彊禦之名而隂行揣摩取巧之術明代諫垣雖有實出<lb/>
伉直者而似此猥鄙者正復不少<lb/>
　　帝宿曹妃宫宫婢楊金英以組縊帝有走告后者<lb/>
　　　馳救得甦后遂殺端妃及王寧嬪目<lb/>
<pb n="KR2o0023_WYG_012-4a"/>
金英謀逆一事嘉靖既宿曹妃宫則妃自不得辭不謹<lb/>
之愆若竟謂其與婢同謀則無此情理盖金英即肆兇<lb/>
謀勢必慮人聞見彼走告者烏從遽知且其人亦必同<lb/>
係曹妃宫婢當此危懸呼吸救難刻遲乃不近白妃而<lb/>
逺白后其為搆陷顯然方后復乘嘉靖疾悸之時輒收<lb/>
妃嬪與逆婢駢誅滅口謂非后之妬害其誰信之然其<lb/>
致此大變則由嘉靖不徳明祚將傾故亡徴先見耳<lb/>
　　仇鸞欲開馬市楊繼盛上疏極諌詔下鸞等議鸞<lb/>
<pb n="KR2o0023_WYG_012-4b"/>
　　　攘臂詈之復進密疏乃下繼盛獄目<lb/>
仇鸞畏冦茍安創開馬市以取侮敵人楊繼盛抗疏極<lb/>
言其於利害得失至為明暢嘉靖果為感動即當奮獨<lb/>
斷罷行何以仍下鸞㑹議鸞既窺知意方偏向輒敢攘<lb/>
臂肆談密章隠告以務求曲售其私而諸大臣亦但言<lb/>
遣官已行竟不復論其事之是非模棱兩可嘉靖竟至<lb/>
不能自主貶斥轉加小人撓亂國是真毫無忌憚然鸞<lb/>
之所以敢如此則以恃嚴嵩而信嵩自蔽非嘉靖之咎<lb/>
<pb n="KR2o0023_WYG_012-5a"/>
其誰之咎哉<lb/>
　　楊順承嚴世蕃㫖與路楷謀中沈鍊㑹獲妖人詞<lb/>
　　　連甚衆遂竄鍊名其中殺之目<lb/>
沈鍊觸忤權奸致遭貶謫楊順以封疆大臣竟甘與路<lb/>
楷同為私門鷹犬逞志搆誣至於弋獲妖人而喜謂其<lb/>
足以報嚴公子遂從而羅織以殺直臣實為弁髦國法<lb/>
迨䕃子遷官復嗛於相酬之薄戮及其孥以冀為取媚<lb/>
彼雖靦然人面實不知其是何肺膓也然方伯媚奸臣<lb/>
<pb n="KR2o0023_WYG_012-5b"/>
之子而殺人之子而嘉靖不知是時國政尚可問乎<lb/>
　　南京兵亂殺總督糧儲侍郎黄懋官綱<lb/>
營兵驕悍惟當申嚴紀律以儆不馴黄懋官乃減餉緩<lb/>
期妄行裁抑措置本為失當但軍士輒敢戕害督儲大<lb/>
臣即與叛逆無異自當廣搜黨與重示刑誅乃何綬持<lb/>
紙犒金李遂閉閣給劵其畏葸縮朒情形實為可笑可<lb/>
鄙比亂兵稍戢轉以定變邀功而首惡就擒又僅誅既<lb/>
死之三人以茍圖了局軍政陵夷若此明之不即亡幸<lb/>
<pb n="KR2o0023_WYG_012-6a"/>
耳<lb/>
　　帝夜坐獲一桃御幄後以為天賜㑹白兎夀鹿生<lb/>
　　　子帝因言竒祥三錫天眷非常注<lb/>
獲桃幄後其為中官欺飾形跡顯然嘉靖何以遽信為<lb/>
天賜至兎鹿馴育苑囿孶産尤屬常事乃輒目為竒瑞<lb/>
至於告廟稱賀且詡稱眷祐非常誕妄滋甚嘉靖崇信<lb/>
左道惑溺已久較之漢武尤為庸鄙爾時廷臣亦從而<lb/>
附和之天寳祥符紛紛夢囈先後殆同一轍耳<lb/>
<pb n="KR2o0023_WYG_012-6b"/>
　穆宗<lb/>
　　戚繼光鎮薊州製兵器間以長鎗筤筅又以邊卒<lb/>
　　　不堪用請募浙人為一軍用倡勇敢目并注<lb/>
筤筅麄二尺長且一丈五六尺而刄在其頂又長一尺<lb/>
一人持之不久且疲二人持之旋轉扞格必不適用而<lb/>
當時以為禦敵精器真不值一噱且北方之强勝南方<lb/>
之强人所易知者浙兵即素嫻步伐安能遽勝北軍盖<lb/>
繼光𠞰冦東南本多舊部其奏請募調不過亷頗思用<lb/>
<pb n="KR2o0023_WYG_012-7a"/>
趙人之意耳而記載家左袒南人遂若南人之果勝北<lb/>
人者以是類言兵有不取敗之理乎<lb/>
　神宗<lb/>
　　徐貞明請興西北水利又著潞水客談論水利事<lb/>
　　　目<lb/>
水田雖間可行於西北然亦惟平流渟瀦者始可引為<lb/>
灌溉之資非若東南之隨地可施溝<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>也盖水利之興<lb/>
必先順水土之性南方土性横故拖水能行北方土性<lb/>
<pb n="KR2o0023_WYG_012-7b"/>
立故滲水而入且南方港汊瀠洄澗溪演迤挹注故易<lb/>
為力然未聞舉長江大澤悉藉以浸彼稻田也若北地<lb/>
水勢湍悍盈涸無常且多係經流獨貫雖支河宣洩止<lb/>
能殺其漫溢之威而隄堰防遏之餘淤沙亦惟聞宜麥<lb/>
概欲蓄陂塘以收稌穱乃必不然之事也元時虞集首<lb/>
倡水田之議而未收其效已為明騐徐貞明乃欲遍青<lb/>
徐遼海盡起良田實未能審形度勢至其潞水客談所<lb/>
載非不娓娓可聽而修舉未聞臚陳大利紙上空言仍<lb/>
<pb n="KR2o0023_WYG_012-8a"/>
不離乎書生迂濶之見耳<lb/>
　　申時行請詔令諸曹建言止及所司職掌聽其長<lb/>
　　　擇而獻之不得專達目<lb/>
周官大事從長小事專達特為服官課績而言若諌官<lb/>
職司獻替則據事披陳宜務申自靖之義古稱臺無長<lb/>
官正為政府副封力杜門户惡習也時行逆揣上指令<lb/>
諸曹不得專達聽其長擇而獻之是不惟啟黨援之漸<lb/>
且愈滋煬蔽之奸卒之疏不進御則建言者明知披覽<lb/>
<pb n="KR2o0023_WYG_012-8b"/>
弗親益可譸張為幻且藉以攻擊異已而盜名立勢無<lb/>
所忌憚何異揚湯止沸哉<lb/>
　　諸皇子婚詔取太倉銀二千四百萬兩户部告匱<lb/>
　　　目<lb/>
太倉為國計所繫度支當準常經神宗五子縱同時行<lb/>
婚何竟需至二千四百萬之多實事理所不可解盖由<lb/>
神宗一切漫無稽核惟聽中涓冒取浮支且從而藉端<lb/>
搜括國既蠧於侵漁民復困於征斂上下空虛危亡日<lb/>
<pb n="KR2o0023_WYG_012-9a"/>
逼故明命脉雖戕於奸璫實神宗自戕之也<lb/>
　　帝有疾召沈一貫具詔除弊政翼日疾瘳悔追前<lb/>
　　　諭一貫惶遽繳入王義唾言稍持之礦稅可撤<lb/>
　　　目<lb/>
神宗信任閹人礦稅之擾蔓延海内雖盈廷籲請若㒺<lb/>
聞知㑹搆疾而召見閣臣盡除弊政不可謂非轉移之<lb/>
機沈一貫既承此㫖正宜迅下所司以期廣徳音而甦<lb/>
民困何乃濡遲觀望翼日尚未奉行致神宗得以追寢<lb/>
<pb n="KR2o0023_WYG_012-9b"/>
成命真全不以國事為心者中涓唾誚曽若輩之不如<lb/>
顧既不能力持於始其後復借星變為由屢請罷撤隂<lb/>
為阿順取容而陽以讜言弋譽究之欲盖彌彰耳<lb/>
　　温純為沈鯉郭正域辨妖書誣陷又言楚宗人無<lb/>
　　　反狀積忤沈一貫目<lb/>
温純清白自持奉職固稱無忝即其為沈郭辨眀誣枉<lb/>
亦人心公道所存至於楚宗倡亂敢於持兵入署擊殺<lb/>
封疆大臣實與叛迹無異逮治俾正厥辜實不為枉乃<lb/>
<pb n="KR2o0023_WYG_012-10a"/>
純轉力明其無反狀未免縱惡失刑其後孫慎行復襲<lb/>
前説請釋諸宗當時亦竟共韙其議總由諸人深嫉一<lb/>
貫凡所措置必欲一切力矯之是皆朋黨偏見固結於<lb/>
中竟不以朝廷事理曲直為念耳<lb/>
　　李三才頗通賂遺結納海内顧憲成貽書葉向髙<lb/>
　　　等盛稱三才亷直目<lb/>
李三才本一賂遺結納之人矯飾沽名其心豈誠傾折<lb/>
東林者特深窺一時清流惡習因借蔬素小亷交歡講<lb/>
<pb n="KR2o0023_WYG_012-10b"/>
社以圖内可把持朝局外堪標榜士林耳若髙顧諸人<lb/>
用理學之名倡盟壇坫甚至輔臣䑓諫莫不竿牘公行<lb/>
況如李三才久以幹畧推重封疆未始不欲藉其聲勢<lb/>
資為攀援此真當日彼此託契之由非膚論所能推見<lb/>
至隠者卒之弊深禍亟焦爛為期盖縁士氣日乖則人<lb/>
心日替而國運亦日衰可知勢㑹所趨即諸黨人亦難<lb/>
自主可勝歎哉<lb/>
　　男子張差持梃入慈慶宫伏誅綱<lb/>
<pb n="KR2o0023_WYG_012-11a"/>
妄男子闌入禁門自有應坐之律風癲與否本無事深<lb/>
求其盈廷議論紛呶釀成疑案總由當時翊坤擅寵好<lb/>
名者輒欲以安儲自任遂爾遇事生風不知鄭妃果意<lb/>
存奪嫡則宫掖隂謀豈能防測何必令狂徒持梃公肆<lb/>
逆圖況太子深處慈慶又豈一擊之所能傷顧蓄意三<lb/>
年僅成孟浪之舉雖至愚不應出此下䇿其事固情理<lb/>
所必無乃舉國若狂妄生荆棘必待至尊臨軒剖晰東<lb/>
宫委曲求全君臣父子之間至以文偽調停尚復成何<lb/>
<pb n="KR2o0023_WYG_012-11b"/>
事體雖由諸臣之好事生非亦可見建儲之無益有損<lb/>
其流弊固無所不至耳<lb/>
　　兵部請治兵不報綱<lb/>
詰戎肄武本非獨恃團操具文所能握其機要況時當<lb/>
邊備日弛士心解體方有日蹙百里之勢為樞臣者即<lb/>
以簡練將材庀儲軍實叩閤力陳猶懼不克有濟至京<lb/>
營停操三年果能力為整飭如古中尉衛尉所𨽻亦可<lb/>
稍資捍禦之用乃計不出此徒云當新戎壘以應秋氣<lb/>
<pb n="KR2o0023_WYG_012-12a"/>
明季諸臣不知國家利病習為文貌之言茍且塞責皆<lb/>
此類誠可笑亦可憫矣<lb/>
　光宗<lb/>
　　帝有疾李可灼進紅丸又李選侍據乾清宫羣臣<lb/>
　　　趣移噦鸞宫目<lb/>
紅丸移宫與梃擊並稱三案其是非本無難論定而當<lb/>
時異説紛哤入主出奴牢不可破遂爾自蓄疑團挺擊<lb/>
事前已具論之若紅丸之案謂李可灼必有逆謀自非<lb/>
<pb n="KR2o0023_WYG_012-12b"/>
篤論但可灼本不習醫其藥何由進御方從哲雖婉詞<lb/>
疑詰而藥未試嘗竟不力為阻止藥甫進而遽遘不諱<lb/>
二人復何忍偷息人間乃從哲於撰寫遺詔時尚欲加<lb/>
可灼以優賞無怪盈廷之嘖有煩言律以許止趙盾惡<lb/>
名誠無可辭而遽請顯正刑誅則太過矣至李選侍以<lb/>
先朝嬪御乾清固非所宜居及既徙噦鸞羣疑即當盡<lb/>
息又何至捕風捉影附㑹宫禁傳聞致創為雉經入井<lb/>
之説狺狺争訟經年不休尤為悖妄總由諸人初無忠<lb/>
<pb n="KR2o0023_WYG_012-13a"/>
君愛國之心而分門别類私意蔽錮遂至幸災樂禍託<lb/>
為忠愛以逞臆見而肆譏彈其心實不可問迨議論未<lb/>
定而宗社已墟口舌之痾殆亡徴之先見耳<lb/>
　熹宗<lb/>
　　帝好親斧鋸椎鑿髹漆之事每引繩削墨魏忠賢<lb/>
　　　輒奏事帝言已悉令好為之注<lb/>
明事至熹宗勢已一蹶不振況復身親賤伎欲與巧匠<lb/>
争工其為客魏煬蔽實由自取但自古閹奴乘隙為奸<lb/>
<pb n="KR2o0023_WYG_012-13b"/>
亦自師承有本如秦趙髙候二世燕樂促令李斯奏事<lb/>
以激其怒唐仇士良教其黨云天子不可令常閒宜娱<lb/>
其耳目無暇及他事然後吾輩可以得志觀忠賢故智<lb/>
前後如出一轍可見宵小肺腸不謀而合無如昏庸者<lb/>
明知覆轍而蹈之<lb/>
　　魏忠賢令許顯純鞫汪文言獄使引楊漣等納熊<lb/>
　　　廷弼賄乃作供狀逮下詔獄目<lb/>
楊漣等久以伉直為羣小所嫉比漣劾忠賢二十四罪<lb/>
<pb n="KR2o0023_WYG_012-14a"/>
䑕輩益欲得甘心説者或謂其平日不宜與汪文言交<lb/>
往以自貽慘禍但文言結王安以賛成善政尚非自私<lb/>
自利視彼呈身逆閹者實有間矣文言尚無可罪之由<lb/>
於諸賢又何責備當時覔題搆陷特借文言為發難之<lb/>
端而且巧附封疆逞其毒手以致填尸牢狴血骴交横<lb/>
忠魂共抱沈寃為從來未有之竒慘至今讀之猶為切<lb/>
齒然諸人正氣凜然不磨當日之摧殘備至者孰知即<lb/>
所以表章之哉<lb/>
<pb n="KR2o0023_WYG_012-14b"/>
　莊烈帝<lb/>
　　楊所修等知帝惡魏忠賢因先劾崔呈秀以嘗帝<lb/>
　　　目<lb/>
魏閹流毒貫盈中外切齒一時工寮俯首莫敢誰何其<lb/>
尤甚者方且呈身義兒播惡於衆邪燄之熾實自古所<lb/>
僅見迨莊烈嗣位既已洞燭其奸庶㡬一快神人之憤<lb/>
若給事楊所修前此請輯三朝要典原屬逆黨推波助<lb/>
瀾之人至是始識氷山難恃猶觀望逡廵姑劾呈秀以<lb/>
<pb n="KR2o0023_WYG_012-15a"/>
嘗帝盖明季士大夫波流之習浸淫日久其為門户擊<lb/>
排者固涉客氣虛驕下此則一味詭隨因時起倒而已<lb/>
其真能持正嫉邪者自周宗建楊漣諸人而外固指不<lb/>
多屈真士林之恥也<lb/>
　　詔廷推閣臣倣古枚卜典召九卿科道入乾清宫<lb/>
　　　貯名金甌焚香肅拜以次探之目<lb/>
帝舜官占蔽志之語所以訓禹辭位非謂辨論官材必<lb/>
當取信於神也後世乃沿襲為金甌擇相故事夫探枚<lb/>
<pb n="KR2o0023_WYG_012-15b"/>
夾箸思欲得真材於摸索暗中之間其為可笑更何待<lb/>
言<lb/>
　　詔定魏忠賢逆案韓爌等不欲廣搜樹怨列上者<lb/>
　　　少復詔喬允升等審定以六等定罪目<lb/>
韓爌等受詔審定爰書自當持正詳覈俾奸徒不至漏<lb/>
網乃始則託言不知内侍繼復以法非所習為辭而王<lb/>
永光亦以不諳刑名自諉曽不計逆黨之朋謀害政實<lb/>
國法所難寛顧以廣搜樹怨為虞而甘為之容私曲徇<lb/>
<pb n="KR2o0023_WYG_012-16a"/>
其心豈可復問至喬允升等所定之案雖若羅列無遺<lb/>
然其擬服上刑者類皆已經正辟之人而擁戴僅止荷<lb/>
戈諂附亦概從城旦所坐失倫究不免於隂行庇䕶以<lb/>
懲奸重事而諸臣瞻顧遲迴竟不克持明允以昭炯戒<lb/>
明季朝臣積習頹壞於此可見安得不淪於亡<lb/>
　　梁廷棟言民窮之故惟在官貪使貪風一息即再<lb/>
　　　加派民亦懽然帝因令户部議畆加三釐目<lb/>
民窮起於官貪廷棟所言不為無見然未聞懲官貪而<lb/>
<pb n="KR2o0023_WYG_012-16b"/>
先加派民之顦顇轉深所為懽然者安在盖明季耗敝<lb/>
之由自神宗礦稅征求日朘月削時閱數朝物力更無<lb/>
留餘之地及莊烈時大兵大疫元氣已竭盡無遺又軍<lb/>
興日増轉餉日絀雖藉口醫瘡并無可剜之肉即亟允<lb/>
呈潤之疏未必有濟況并此不能用乎<lb/>
　　曹文詔討山陜諸賊㡬盡命㑹討畿南賊為劉令<lb/>
　　　譽所劾調大同總兵目<lb/>
曹文詔勇敢無前威名夙著闗中山右𠞰賊屢著成勞<lb/>
<pb n="KR2o0023_WYG_012-17a"/>
即其移師㑹討畿南亦每戰克捷諸將之足以當賊者<lb/>
實無出其右且方勅以剋期平賊正當聽其乘銳建功<lb/>
劉令譽乃以纎芥宿嫌摭詞妄劾實為挾私忘公部議<lb/>
又不權事理輕重輒因廵按一言移之他鎮致賊徒無<lb/>
所畏憚出入自如未㡬而縱使渡河鴟張益甚悔亦何<lb/>
及明季重文輕武以致宗社丘墟吁可怪矣<lb/>
　　温體仁為吴甡言流賊癬疥疾不足憂目<lb/>
温體仁巧詐阻深貌為公直以要結主知及在閣惟日<lb/>
<pb n="KR2o0023_WYG_012-17b"/>
以蔽賢植黨為事甚至力翻閹案變亂是非而於邊計<lb/>
民生皆漠然置之不問已為悮國罪首至流賊横行日<lb/>
久閫帥覆轍相尋其糜潰滋深雖童孺亦知為淪胥無<lb/>
日乃體仁並未聞有𠞰盪深謀轉指劇冦為癬疥置隠<lb/>
憂於度外真不復少具人心莊烈偏聽生奸尚加信倚<lb/>
崇禎十七年之間相更五十而體仁獨居位八年終致<lb/>
傾危莫挽亡國之君各賢其臣於體仁又何責焉<lb/>
　　武生李璡請括江南富户令報名輸官錢士升擬<lb/>
<pb n="KR2o0023_WYG_012-18a"/>
　　　㫖下刑部提問帝斥以沽名士升引罪乞罷許<lb/>
　　　之目<lb/>
令富户報名輸官與禦人國門何異當時覈田増賦方<lb/>
以峻令苛求小人希指生風遂敢以搜括之策肆行入<lb/>
告錢士升擬㫖提問亦欲加懲創以警妄言耳乃莊烈<lb/>
覽疏既斥以沽名復聽其引退初不以括富為非故轉<lb/>
覺正言逆耳國勢阽危尚不知為閭閻留一綫元氣非<lb/>
自促喪亡而何<lb/>
<pb n="KR2o0023_WYG_012-18b"/>
　　帝遣中使往閩廣覘熊文燦為人文燦被酒有自<lb/>
　　　負𠞰賊語會楊嗣昌薦之遂命總理南畿軍務<lb/>
　　　目<lb/>
文燦歴官既乆且顯莊烈豈容不識其為人乃以𠞰賊<lb/>
重任而令中使隠覘其是非更何足信況文燦酒酣耳<lb/>
熱不過浮誕狂談其胷中本無定見閹奴徳其贈遺專<lb/>
務揄揚莊烈更因嗣昌借内援薦引擢總軍務卒致庸<lb/>
劣僨轅當時國勢將傾即慎簡賢能猶恐難勝扶危之<lb/>
<pb n="KR2o0023_WYG_012-19a"/>
選而朝廷求才大臣推轂皆取必於宦官安得不益促<lb/>
其滅亡乎<lb/>
　　周延儒歸後失勢内慚張溥言公再相易前轍可<lb/>
　　　重得賢聲因與其友吴昌時等為交闗近侍復<lb/>
　　　召入閣目<lb/>
延儒稔惡已久其失勢内慚與萬安之夜望三台何異<lb/>
張溥等乃欲以易轍相要冀其復收桑榆之效真不啻<lb/>
癡人説夢其尤可怪者人品之賢奸朝廷縱茫無鑑别<lb/>
<pb n="KR2o0023_WYG_012-19b"/>
而賜環起廢何至以昌時等一二憸人交通内侍遽得<lb/>
預操升庸大柄東林錚錚者尚有所交闗於延儒乎何<lb/>
誅而當時所謂清流者亦可知矣<lb/>
　　髙名衡議决朱家寨口河灌賊賊亦决河灌城開<lb/>
　　　封遂陷目<lb/>
決水灌軍古人未嘗不出竒制勝然必自據髙原始可<lb/>
收效建瓴之勢未聞地處沮洳轉欲自潰其防者開封<lb/>
瀕臨大河未始不可借洪流為遏險即被圍至再亦惟<lb/>
<pb n="KR2o0023_WYG_012-20a"/>
死守以禦冦氛髙名衡等乃忽倡决河灌賊之計不知<lb/>
汴漲逼城勢如釡底即能一舉殱賊居民尚恐不免沈<lb/>
鼃營即可移城邑又安能遷避乎坐令稽天巨浸反資<lb/>
賊手以毒害生靈庸夫逞臆妄為致貽酷禍更不啻藉<lb/>
冦兵而齎盜糧矣<lb/>
　　甲申嵗崇禎十七年綱<lb/>
通鑑輯覽將成司事者舉通鑑綱目三編之例於甲申<lb/>
嵗欲大書順治元年分注崇禎十七年於下且凡勝朝<lb/>
<pb n="KR2o0023_WYG_012-20b"/>
事皆别書明而於李自成陷京師即繫以明亡余曰不<lb/>
可夫三編之例非述續編之例乎續編於元順帝二十<lb/>
七年即分注明年元主北奔而繫以元亡去至正二十<lb/>
八年為洪武元年且自順帝十五年明祖起兵之後於<lb/>
凡元政即别書元以示異雖臣各私其君之義也而朕<lb/>
實鄙之盖以理責人者必先以理自處天下者天下之<lb/>
天下非一家之天下也言悖而出者亦悖而入居今之<lb/>
時貶亡明而尊本朝如明之於元其誰曰不可然朕不<lb/>
<pb n="KR2o0023_WYG_012-21a"/>
為也通鑑輯覽之書非一時之書乃萬世之書於正統<lb/>
偏安之繫必公必平天命人心之嚮必嚴必謹且正編<lb/>
續編既一正其自視尊大之陋習而顧於本朝嬗代之<lb/>
際有所偏向是不有恧於心而貽來世之譏乎兹於甲<lb/>
申嵗仍命大書崇禎十七年分書順治元年以别之即<lb/>
李自成陷京師亦不遽書明亡而福王𢎞光元年亦令<lb/>
分注於下必俟次年福王於江寧被執而後書明亡夫<lb/>
福王設於江南能自立未嘗不可為南北朝如宋髙宗<lb/>
<pb n="KR2o0023_WYG_012-21b"/>
之例也而奈其日即慆淫以致天命去而人心失是非<lb/>
開創者欲究我兵威而實守成者自失其神器也若夫<lb/>
唐王桂王窮竄邊隅茍延旦夕此正與宋之帝昺帝昰<lb/>
同例不可仍以正統屬之用以示萬世守成之主思天<lb/>
命人心之難諶凜凜乎惴惴乎保祖宗所貽留為臣民<lb/>
所繫屬而不敢謬恃書法之可有髙下焉庶㡬朕纂通<lb/>
鑑輯覽之本意或不失春秋大一統之義乎<lb/>
　福王附<lb/>
<pb n="KR2o0023_WYG_012-22a"/>
　　明兵部尚書史可法等奉福王由崧監國於南京<lb/>
　　　綱<lb/>
續通鑑綱目於元順帝至正十五年明太祖起兵之後<lb/>
即書元以去其正統此大不可者至崇禎甲申以後本<lb/>
朝已定鼎燕京而福王雖偏安江南亦即逾嵗被執明<lb/>
亡則甲申五月以後乙酉五月以前明之正統雖未亡<lb/>
而明之偏安已不保故用元順帝十五年以後之例書<lb/>
明以别之然固不如續綱目之左袒也<lb/>
<pb n="KR2o0023_WYG_012-22b"/>
　　睿親王遣人齎書致史可法可法旋遣人答書目<lb/>
昨閲史可法荅書曽書其後附録於此<lb/>
幼年即羨聞我攝政睿親王致書明臣史可法事而未<lb/>
見其文昨輯宗室王公功績表傳乃得讀其文所謂揭<lb/>
大義而示正理引春秋之法斥偏安之非㫖正辭嚴心<lb/>
實嘉之而所云可法遣人報書語多不屈固未嘗載其<lb/>
書語也夫可法明臣也其不屈正也不載其語不有失<lb/>
忠臣之心乎且其語不載則後世之人將不知其何所<lb/>
<pb n="KR2o0023_WYG_012-23a"/>
謂必有疑惡其語而去之者是大不可也因命儒臣物<lb/>
色之書市及藏書家則亦不可得復命索之於内閣册<lb/>
庫乃始得焉卒讀一再惜可法之孤忠嘆福王之不惠<lb/>
有如此臣而不能信用使權奸掣其肘而卒致淪亡也<lb/>
夫福王即信用可法其能守長江為南宋之偏安與否<lb/>
猶未可知而況燕雀處堂無深謀逺慮使兵頓餉竭忠<lb/>
臣流涕頓足而歎無能為惟有一死以報國是不大可<lb/>
哀乎且可法書語初無詬誶不經之言雖心折於睿王<lb/>
<pb n="KR2o0023_WYG_012-23b"/>
而不得不强辭以辯亦仍明臣尊明之義耳余以為不<lb/>
必諱亦不可諱故書其事如右而可法之書並命附録<lb/>
於後夫可法即擬之文天祥實無不可而明史本傳乃<lb/>
稱其母夢文天祥而生則出於稗野之附㑹失之不經<lb/>
矣<lb/>
　<lb/>
　<lb/>
評鑑闡要卷十二<lb/>
</p>
<p>
</p>
  </div></body>
</text>\m</TEI>
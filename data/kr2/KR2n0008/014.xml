<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>授經圖義例卷十五</head> <lb/>
    <p>
<pb n="KR2n0008_WYG_014-1a"/>
欽定四庫全書<lb/>
　授經圖義例卷十五<lb/>
　　　　　　　　　　　　明　朱睦㮮　撰<lb/>
　　諸儒傳略<lb/>
左丘明魯人受春秋於孔子作傳授魯申申授吳起起<lb/>
授子期期授鐸椒椒授虞卿虞卿作抄撮九卷授荀卿<lb/>
荀卿授張蒼及賈誼張敞劉公子皆修左氏春秋傳誼<lb/>
為左氏傳訓故授趙人貫公為河間獻王博士貫公授<lb/>
<pb n="KR2n0008_WYG_014-1b"/>
子長卿為蕩隂令長卿授張禹禹授尹更始更始授子<lb/>
咸及翟方進胡常常授黎陽賈䕶哀帝時待詔為郎授<lb/>
蒼梧陳欽至將軍劉歆從尹咸及翟方進受繇是言左<lb/>
氏者本之賈䕶劉歆<lb/>
呉起衛人從魯申受春秋左氏傳事魏文侯文侯以起<lb/>
善用兵亷平能得士心乃以為西河守以拒秦韓文侯<lb/>
既卒起事其子武侯武侯浮西河而下中流顧謂起曰<lb/>
美哉山水之固此魏國之寳也起對曰在徳不在險昔<lb/>
<pb n="KR2n0008_WYG_014-2a"/>
三苗氏左洞庭右彭蠡徳義不修禹滅之夏桀之居左<lb/>
河濟右泰華伊闕在其南羊腸在其北修政不仁湯放<lb/>
之殷紂之國左孟門右太行常山在其北大河經其南<lb/>
修政不徳武王殺之繇此觀之在徳不在險若君不修<lb/>
徳舟中之人盡為敵國也武侯曰善及公叔為相欲害<lb/>
呉起乃譖於武侯起懼而之楚楚之貴戚忌其能乘楚<lb/>
亂射殺之子期亦𫝊家學鐸椒楚人受春秋於呉期為<lb/>
楚威王傅以王不能盡觀春秋采取成敗卒四十章為<lb/>
<pb n="KR2n0008_WYG_014-2b"/>
鐸氏微<lb/>
虞卿不知何許人從鐸椒受左氏春秋為趙上卿以魏<lb/>
齊之故不重萬户侯卿相之印與魏齊間行卒去趙困<lb/>
於梁不得意乃著書上采春秋下觀近世曰節義稱號<lb/>
揣摩政謀凡八篇以刺譏國家得失世傳為虞氏春秋<lb/>
張蒼陽武人受學荀卿秦時為御史主柱下方書漢興<lb/>
蒼為常山守復徙代相臧荼反蒼以擊荼有功封北平<lb/>
侯更為列侯明習天下圖書計籍又善算律厯故令蒼<lb/>
<pb n="KR2n0008_WYG_014-3a"/>
以列侯居相府領主郡國上計者累遷御史大夫年百<lb/>
餘歳卒<lb/>
賈誼雒陽人受左氏學於荀卿年十八能屬文稱於郡<lb/>
中文帝召為博士誼以漢興二十餘年天下和洽宜當<lb/>
改正朔易服色定官名興禮樂迺草具其儀法奏之文<lb/>
帝議以誼任公卿之位絳灌東陽侯馮敬之屬毁之出<lb/>
為長沙王太傅後歳餘復拜誼為梁懐王太傅懐王文<lb/>
帝少子愛而好書故令誼傅之梁王墜馬死誼自傷為<lb/>
<pb n="KR2n0008_WYG_014-3b"/>
傅無狀歳餘亦死武帝初舉賈誼之孫二人為郡守賈<lb/>
嘉最好學世其家<lb/>
翟方進字子威汝南上蔡人少入京從博士尹更始受<lb/>
春秋左氏傳復從劉歆講授積十餘年經學明習徒衆<lb/>
日廣以射䇿甲科為郎二三歳舉明經遷議郎是時宿<lb/>
儒有清河胡常與方進同經常為先進名譽出方進下<lb/>
心害其能論議不右方進方進知之候伺常大都授時<lb/>
遣門下諸生至常所問大義疑難因記其説如是者乆<lb/>
<pb n="KR2n0008_WYG_014-4a"/>
之常知方進宗讓已内不自得其後居士大夫之間未<lb/>
嘗不備述方進遂相親友河平中轉博士累遷御史大<lb/>
夫㑹丞相缺羣臣多舉方進帝亦器其能遂擢為相封<lb/>
髙陵侯居九歳以災異賜冊自裁天子親臨禮賜異於<lb/>
他相故諡曰恭侯子宣亦明經篤行為南郡太守<lb/>
鄭興字少贛河南開封人從博士金子嚴為左氏春秋<lb/>
天鳳中又將門人從劉歆講大義歆美興才使撰條例<lb/>
章句訓詁及校三統厯建武六年以杜林薦徴為太中<lb/>
<pb n="KR2n0008_WYG_014-4b"/>
大夫數言事依經守義文章温雅坐奉使買奴婢左轉<lb/>
蓮勺令復以事免世言左氏者多祖興而賈逵亦善説<lb/>
春秋故左氏有鄭賈之學興去蓮勺遂不復仕客授閿<lb/>
鄉三公連辟不肯應卒於家子衆自有傳<lb/>
孔奮字君魚扶風茂陵人少從劉歆受春秋左氏傳歆<lb/>
稱之謂門人曰吾已從君魚受道矣光武時奮為武都<lb/>
太守為政明㫁甄善疾非見有美徳愛之如親其無行<lb/>
者忿之如讐郡中稱為清平弟竒游學洛陽奮以竒經<lb/>
<pb n="KR2n0008_WYG_014-5a"/>
明當仕乃上病去官守約鄉閭卒於家竒博通經典作<lb/>
春秋左氏删奮子嘉官至城門校尉作左氏説云<lb/>
陳元字長孫蒼梧廣信人父欽習左氏春秋事黎陽賈<lb/>
䕶與劉歆同時而别自名家元受父業為之訓詁鋭精<lb/>
覃思至不與鄉里通以父任為郎建武初元與桓譚杜<lb/>
林鄭興俱為學者所宗及立左氏學選博士四人元為<lb/>
第一後辟司空李通府又辟司徒歐陽歙府數陳當世<lb/>
便事帝不能用以病免<lb/>
<pb n="KR2n0008_WYG_014-5b"/>
公羊髙齊人受春秋於卜子夏傳其子平平傳其子地<lb/>
地傳其子敢敢傳其子壽至漢景帝時乃與弟子董仲<lb/>
舒胡母子都著以竹帛仲舒以公羊顯於朝四傳而至<lb/>
何休作解詁其學遂大行<lb/>
胡母生字子都齊人傳公羊春秋為景帝博士與仲舒<lb/>
同業以老歸教授齊之言春秋者多宗事之授東平嬴<lb/>
公廣川段仲嬴公為昭帝諌大夫授東海孟卿卿授魯<lb/>
人眭孟孟授東海嚴彭祖魯人顔安樂彭祖為春秋嚴<lb/>
<pb n="KR2n0008_WYG_014-6a"/>
氏學安樂為春秋顔氏學孟卿自有傳<lb/>
董仲舒廣川人從公羊夀受春秋漢景帝時為博士下<lb/>
帷講誦弟子傳以乆次相受業或莫見其面蓋三年仲<lb/>
舒不觀於舎園其精如此武帝即位出為江都相中廢<lb/>
為中大夫仲舒為人廉直是時公孫𢎞治春秋不如仲<lb/>
舒而疾之言於帝使相膠西王膠西王素聞仲舒有行<lb/>
亦善待之仲舒恐乆獲罪疾免家居不治産業修學著<lb/>
書為事故漢興五世之間惟仲舒名為明於春秋仲舒<lb/>
<pb n="KR2n0008_WYG_014-6b"/>
弟子蘭陵褚大廣川殷忠温吕步舒大至梁相步舒至<lb/>
長史弟子通者至於命大夫為郎謁者掌故者以百數<lb/>
而仲舒子及孫皆以學至大官<lb/>
公孫𢎞字季少齊菑川國薛縣人家貧牧豕海上年四十<lb/>
餘始受春秋於胡母生養後母孝謹建元元年徴以賢<lb/>
良為博士使匈奴還報不合上意以病免元光五年復<lb/>
以文學徴𢎞讓謝國人固推𢎞及對䇿天子擢𢎞第一<lb/>
召入見状貌甚麗拜為博士待詔金馬門毎朝㑹議開<lb/>
<pb n="KR2n0008_WYG_014-7a"/>
陳其端令人主自擇不肯面折庭爭上以其行敦厚辯<lb/>
論有餘習文法吏事而又縁飾以儒術二歳中至左内<lb/>
史元朔三年代張歐為御史大夫五年為丞相年八十<lb/>
終於位自𢎞以春秋白衣為天子三公封以平津侯天<lb/>
下之學士靡然鄉風矣<lb/>
吾丘夀王字子贛趙人年少以善格五召待詔詔使從<lb/>
中大夫董仲舒受春秋髙材通明遷侍中中郎坐法免<lb/>
㑹東郡盜賊起拜壽王為東郡都尉後徴入為光禄大<lb/>
<pb n="KR2n0008_WYG_014-7b"/>
夫侍中丞相公孫𢎞奏禁民挾弓弩上下其議壽王對<lb/>
曰愚聞聖王合時以明教未聞弓矢之為禁也且為禁<lb/>
者為盜賊之以攻奪也攻奪之罪重誅不避也臣恐邪<lb/>
人挾之而吏不能止良民以自備而抵法是擅賊威而<lb/>
奪民救也竊以為無益於禁姦而廢先王之典使學者<lb/>
不得習行其禮大不便上以難丞相𢎞𢎞詘服焉及汾<lb/>
隂得寳鼎上問夀王夀王對上善之賜夀王黄金十斤<lb/>
後坐事誅<lb/>
<pb n="KR2n0008_WYG_014-8a"/>
貢禹字少翁琅邪人師事嬴公以明經潔行著聞宣帝<lb/>
時舉賢良為河南令歳餘以職事為府官所責免冠謝<lb/>
禹曰冠一免安復可冠也遂去官元帝即位徴禹為諌<lb/>
大夫數虗已問以政事是年饑禹奏切直帝善其忠拜<lb/>
光禄大夫後乞骸骨詔褒荅遷御史大夫禹又奏罷郡<lb/>
國園廟定漢宗廟迭毁禮禹卒後帝追思竟下詔行其<lb/>
議<lb/>
眭𢎞字孟魯國蕃人以字行從孟卿受春秋以明經為<lb/>
<pb n="KR2n0008_WYG_014-8b"/>
議郎至符節令昭帝元鳳三年春萊蕪山南匈匈有數<lb/>
千人聲民視之有大石自立上林苑中柳樹㫁枯卧地<lb/>
亦自立孟推春秋災異之義使友人内官長賜上書言<lb/>
事時昭帝幼霍光惡之下其書廷尉奏賜孟妄言惑衆<lb/>
皆伏誅後五年宣帝即位徴孟子為郎疏廣字仲翁東<lb/>
海蘭陵人受孟卿春秋家居教授徴為博士地節三年<lb/>
立皇太子廣為少傅居數月徙太傅廣兄子受亦以賢<lb/>
良舉為太子家令好禮恭謹敏而有辭拜少傅太子毎<lb/>
<pb n="KR2n0008_WYG_014-9a"/>
朝太傅在前少傅在後父子并為師傅朝廷以為榮在<lb/>
位五歳皇太子年十二通論語孝經廣謂受曰吾聞知<lb/>
足不辱知止不殆即日父子俱以病乞歸詔賜黄金二<lb/>
十斤皇太子贈以五十斤廣既歸鄉里日令家供具請<lb/>
族人故舊與相娯樂不置田宅或勸廣廣曰吾豈老誖<lb/>
不念子孫哉顧自有舊田廬子孫勤力足供衣食今復<lb/>
増益但教子孫怠惰耳賢而多財則損其志愚而多財<lb/>
則益其過於是族人悦服後廣受皆以夀終<lb/>
<pb n="KR2n0008_WYG_014-9b"/>
何休字邵公任城樊人休為人質樸訥口而雅有心思<lb/>
精研六經世儒無及者以列卿子召拜郎中非其好也<lb/>
辭病而去不仕州郡進退必以禮坐陳蕃黨錮作春秋<lb/>
公羊解詁覃思不闚門十有七年妙得公羊本意與其<lb/>
師博士羊弼追述李育以難二傳作公羊墨守左氏膏<lb/>
肓榖梁廢疾黨錮解又辟司徒府羣公表休道術深明<lb/>
宜侍帷幄乃拜議郎屢陳忠言遷諌大夫卒年五十四<lb/>
嚴彭祖字公子東海下邳人與顔安樂俱事眭孟孟弟<lb/>
<pb n="KR2n0008_WYG_014-10a"/>
子百餘人惟彭祖安樂為明質問疑義各持所見孟曰<lb/>
春秋之意在二子矣孟死彭祖安樂各專門教授繇是<lb/>
公羊春秋有顔嚴之學彭祖為宣帝博士至河南太守<lb/>
以髙第入為左馮翊遷太子太傅亷直不事權貴或説<lb/>
曰天時不勝人事君以不修小節曲禮亡貴人左右之<lb/>
助經誼雖髙不至宰相願少自勉强彭祖曰凡通經術<lb/>
固當修行先王之道何可委曲從俗苟求富貴乎彭祖<lb/>
竟以太𫝊官終授琅邪王中中為元帝少府家世𫝊業<lb/>
<pb n="KR2n0008_WYG_014-10b"/>
中授同郡公孫文東門雲雲為荆州刺史文東平太傅<lb/>
顔安樂字公孫魯國薛人眭孟姊子家貧為學精力官<lb/>
至齊郡太守丞安樂授淮陽冷豐次君淄川任公公為<lb/>
少府豐淄川太守繇是顔氏有冷任之學始貢禹事嬴<lb/>
公成於眭孟至御史大夫疏廣事孟卿至太子太傅廣<lb/>
授琅邪筦路路為御史中丞禹授潁川堂溪惠惠授泰<lb/>
山㝠都都為丞相史都與路又事顔安樂故顔氏復有<lb/>
筦㝠之學路授孫寳為大司農豐授馬宫琅邪左咸咸<lb/>
<pb n="KR2n0008_WYG_014-11a"/>
為郡守徒衆尤盛官至大司徒<lb/>
丁恭字子然山陽東緡人習公羊嚴氏春秋恭學義精<lb/>
明教授常數百人州郡請召不應建武初為諌議大夫<lb/>
博士封關内侯十一年遷少府世稱大儒後拜侍中祭<lb/>
酒騎都尉卒於官<lb/>
孫寳字子嚴潁川鄢陵人從筦路受春秋初為郡吏御<lb/>
史大夫張忠薦寳經明質直宜侍近臣為議郎遷諌大<lb/>
夫㑹益州蠻夷犯法巴蜀不寜詔以寳為廣漢太守蠻<lb/>
<pb n="KR2n0008_WYG_014-11b"/>
夷既輯徴為京兆尹平帝立寳為大司農越嶲郡上黄<lb/>
龍游江中廷臣咸稱莽功徳比周公宜告祠宗廟寳曰<lb/>
周公上聖召公大賢尚猶有不相説著之經典兩不相<lb/>
損今風雨未時百姓不足毎有一事羣臣同聲得無非<lb/>
其美者時大臣皆失色侍中奉車騎都尉甄邯即時承<lb/>
制罷議未幾寳坐事免建武中録舊徳以寳孫伉為都<lb/>
長<lb/>
鍾興字次文汝南汝陽人少從丁恭受嚴氏春秋恭薦<lb/>
<pb n="KR2n0008_WYG_014-12a"/>
興學行髙明光武召見問以經義應對甚明帝善之拜<lb/>
郎中稍遷左中郎將詔令定春秋章句去其重複以授<lb/>
皇太子又使宗室諸侯從興受章句封關内侯興自以<lb/>
無功不敢受爵帝曰先生教訓太子及諸王侯非大功<lb/>
耶興曰臣師丁恭於是復封恭而興固辭不受爵卒於<lb/>
官<lb/>
樓望字次子陳留雍丘人少從丁恭習嚴氏春秋操節<lb/>
清白有稱鄉閭建武中趙節王栩聞其髙名遣使齎玉<lb/>
<pb n="KR2n0008_WYG_014-12b"/>
帛請以為師望不受後仕功曹永平初為侍中越騎校<lb/>
尉入講省内累遷左中郎將教授不倦世稱儒宗<lb/>
樊鯈字長魚南陽湖陽人宏之子從侍中丁恭受春秋<lb/>
謹約有父風事後母至孝永平元年拜長水校尉以決<lb/>
獄見知於明帝嘗刪定嚴氏春秋章句世號樊侯學教<lb/>
授門徒前後三千餘人弟子潁川李修九江夏勤皆為<lb/>
三公勤字伯宗為京宛二縣令廬陵太守所在有理能<lb/>
稱安帝時至司徒<lb/>
<pb n="KR2n0008_WYG_014-13a"/>
承宫字少子琅邪姑幕人受春秋於丁恭勤學不倦永<lb/>
平中徴詣公車拜博士遷左中郎將數陳時政論議切<lb/>
慤朝臣憚其節仕至侍中祭酒<lb/>
馬宫字游卿東海戚人治顔氏春秋以射䇿甲科為郎<lb/>
遷楚長史免官後為丞相司直師丹薦宫行能髙潔遷<lb/>
廷尉平青州刺史汝南九江太守所在見稱徴為詹事<lb/>
光禄勲右將軍代孔光為大司徒封扶徳侯元始中坐<lb/>
議𫝊太后諡上大司徒印綬以侯就第<lb/>
<pb n="KR2n0008_WYG_014-13b"/>
張霸字伯饒蜀郡成都人年數歳而知孝讓雖出入飲<lb/>
食自然合禮鄉人號曰張曽子七歳通春秋復欲進餘<lb/>
經父曰汝小未能也霸曰我饒為之故字曰饒焉後就<lb/>
長水校尉樊鯈受嚴氏公羊春秋遂博覽五經諸生孫<lb/>
林劉固段著等慕之各市宅其旁以就學焉舉孝亷稍<lb/>
遷光禄主事永元中為㑹稽太守表用郡人處士顧奉<lb/>
公孫松等奉後為潁川太守松為司𨽻校尉並有名稱<lb/>
其餘有行業者皆見擢用郡中争厲志節習經者以千<lb/>
<pb n="KR2n0008_WYG_014-14a"/>
數道路但聞誦聲初霸以樊鯈刪嚴氏春秋猶多繁辭<lb/>
乃減定二十萬言更名張氏學霸後四遷為侍中當為<lb/>
五更㑹疾卒將作大匠翟酺等與諸門人追録本行諡<lb/>
曰憲文中子楷<lb/>
楷字公超通父嚴氏春秋門徒常百人賔客自父黨夙<lb/>
儒偕造門焉車馬填街徒從無所止黄門及貴戚之家<lb/>
皆起舎巷次以候過客往來之利楷疾其如此輒徙避<lb/>
之家貧無以為業常乗驢車至縣賣藥足給食輒還鄉<lb/>
<pb n="KR2n0008_WYG_014-14b"/>
里司𨽻舉茂才除長陵令不至官隱居𢎞農山中學者<lb/>
隨之所居成市後華隂山南遂有公超市五府連辟舉<lb/>
賢良方正不就建和三年詔安車備禮聘之辭以篤疾<lb/>
年七十終於家<lb/>
榖梁赤一名淑字元始魯人受經於子夏作春秋傳授<lb/>
荀卿卿授魯申公申公授瑕丘江公江公授子及孫博<lb/>
士公其後寖微惟榮廣皓星公二人傳其學<lb/>
瑕丘江公與董仲舒並時仲舒本治公羊能持論善屬<lb/>
<pb n="KR2n0008_WYG_014-15a"/>
文江公呐於口上使與仲舒議不如仲舒卒用仲舒於<lb/>
是詔太子受公羊春秋太子既受公羊復私問穀梁而<lb/>
善之<lb/>
劉向字子政年十二以父徳任為輦郎既冠以行修飭<lb/>
擢為諫大夫會立穀梁春秋詔向受經博士江公講論<lb/>
於石渠元帝初太傅蕭望之少傅周堪薦向宗室忠直<lb/>
明經有行擢為散騎宗正給事中與侍中金敞拾遺於<lb/>
左右四人同心輔政為𢎞恭石顯所譖愬下獄其春地<lb/>
<pb n="KR2n0008_WYG_014-15b"/>
震上感悟徵向為中郎尋以恭顯誣罔復免為庶人成<lb/>
帝即位顯等伏辜向復召用領䕶三輔都水數奏封事<lb/>
遷光禄大夫校中秘書時政由王氏災異浸甚向曰外<lb/>
家日盛其漸必危劉氏復上書極諫天子召見向嘆息<lb/>
悲傷以向為中壘校尉每陳奏言皆痛切發於至誠上<lb/>
數欲用向為九卿輒為王氏居位者及丞相御史所持<lb/>
故終不遷向卒後十三歳而王氏代漢子歆自有傳<lb/>
榮廣字王孫魯人受春秋於博士江公髙才捷敏與公<lb/>
<pb n="KR2n0008_WYG_014-16a"/>
羊大師眭孟等論數困之故好學者頗宗焉蔡千秋少<lb/>
君周慶幼君丁姓子孫皆從廣受千秋又事皓星公其<lb/>
學益顯<lb/>
蔡千秋沛人治穀梁春秋宣帝即位聞衛太子好榖梁<lb/>
春秋以問丞相韋賢長信少府夏侯勝及侍中樂陵侯<lb/>
史髙皆魯人言榖梁子本魯學公羊氏迺齊學也宜興<lb/>
榖梁時千秋為郎召見與公羊家並説帝善榖梁説擢<lb/>
千秋為諫議大夫給事中後有過左遷平陵令復求能<lb/>
<pb n="KR2n0008_WYG_014-16b"/>
為榖梁者莫及千秋帝愍其學絶迺以千秋為郎中户<lb/>
將選郎十人從受<lb/>
尹更始字翁君汝南人本事蔡千秋能説春秋矣會千<lb/>
秋病死徵江公孫為博士劉向以故諫大夫通達待詔<lb/>
受榖梁欲令助之江博士亦死迺徵周慶丁姓待詔保<lb/>
宫使卒授十人自元康始講至甘露元年積十餘歳皆<lb/>
明習迺召五經名儒太子太傅蕭望之等大議殿中評<lb/>
榖梁公羊同異各以經處是非時公羊博士嚴彭祖侍<lb/>
<pb n="KR2n0008_WYG_014-17a"/>
郎申輓伊推宋顯榖梁議郎尹更始待詔劉向周慶丁<lb/>
姓並論公羊家多不見從欲請内侍郎許廣使者亦並<lb/>
内榖梁家中郎王亥各五人議三十餘事望之等十一<lb/>
人各以經義對多從榖梁繇是榖梁之學大盛慶為博<lb/>
士姓至中山太傅授楚申章昌曼君為博士至長沙太<lb/>
傅徒衆尤盛尹更始為諌大夫長樂户將又受左氏傳<lb/>
取其變理合者以為章句𫝊子咸及翟方進琅邪房鳳<lb/>
咸至大司農方進鳳自有傳<lb/>
<pb n="KR2n0008_WYG_014-17b"/>
房鳳字子元不其人以射䇿乙科為太史掌故太常舉<lb/>
方正為縣令都尉失官大司馬王根薦鳳明經擢為光<lb/>
禄大夫遷五官中郎將九江太守至青州牧時光禄王<lb/>
龔與奉車都尉劉歆共校書三人皆侍中始江博士授<lb/>
胡常常授梁蕭秉君房為講學大夫繇是榖梁春秋有<lb/>
尹胡申章房氏之學<lb/>
侯霸字君房河南密人篤志好學不事産業師九江太<lb/>
守房元治榖梁春秋為元都講少舉徳行遷隨宰光武<lb/>
<pb n="KR2n0008_WYG_014-18a"/>
初時無故典朝廷又少舊臣霸明習故事收録遺文乃<lb/>
徵霸令條奏善政法度有益於時者皆施行之明年拜<lb/>
大司徒封闗内侯在位明察守正奉公不囘薨於位<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0008_WYG_014-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　授經圗義例卷十五<lb/>
</p>
<p>
</p>
  </div>
</body>
</text>
</TEI>
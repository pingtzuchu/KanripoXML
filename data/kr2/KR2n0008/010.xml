<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>授經圖義例卷十一</head> <lb/>
    <p>
<pb n="KR2n0008_WYG_010-1a"/>
欽定四庫全書<lb/>
　授經圖義例卷十一<lb/>
　　　　　　　　　　　　明　朱睦㮮　撰<lb/>
　　諸儒傳略<lb/>
卜商字子夏衛人孔子弟子子夏問巧笑倩兮美目盼<lb/>
兮素以為絢兮何謂也子曰繪事後素曰禮後乎孔子<lb/>
曰商始可與言詩已矣孔子既没子夏居西河教授為<lb/>
魏文侯師子夏作詩序以授魯申申授李克克授孟仲<lb/>
<pb n="KR2n0008_WYG_010-1b"/>
子仲子授根牟子根牟子授荀卿荀卿授毛亨亨作詩<lb/>
訓傳以授毛萇以二公所傳故稱毛詩<lb/>
荀卿名况趙人從根牟子受詩又從虞卿受春秋年五<lb/>
十始游學於齊齊襄王時荀卿最為老師齊尚修列大<lb/>
夫之缺而荀卿三為祭酒齊人或讒荀卿卿乃適楚春<lb/>
申君以為蘭陵令及廢遂家蘭陵著書數萬言號曰荀<lb/>
子<lb/>
毛亨魯人為詩訓詁𫝊於其家漢初河間獻王好學得<lb/>
<pb n="KR2n0008_WYG_010-2a"/>
詩傳而獻之朝是時有毛萇者授亨詩為獻王博士毎<lb/>
說詩獻王恱之因復取詩傳加毛字以别齊魯韓三詩<lb/>
也故世謂亨為大毛公萇為小毛公亨詩傳繇萇盛行<lb/>
於漢鄭𤣥為之箋箋表也識也𤣥以毛學審備遵暢厥<lb/>
㫖所以表明毛意記識其事故稱為箋云萇趙人以詩<lb/>
授同國貫長卿長卿授解延年延年為阿武令授徐敖<lb/>
敖授九江陳俠及王璜俠為講學大夫繇是毛詩有徐<lb/>
敖之學<lb/>
<pb n="KR2n0008_WYG_010-2b"/>
賈徽扶風平陵人學毛詩於謝曼卿又從劉歆受左氏<lb/>
春秋兼習國語周官又從塗惲受古文尚書徽精四經<lb/>
又作左氏條例二十一篇子逵悉傳之元和間帝令逵<lb/>
撰齊魯毛韓詩同異若干萬言<lb/>
衛宏字敬仲東海人少與河南鄭興俱好古學初從杜<lb/>
林受古文尚書又從九江謝曼卿受毛詩因作毛詩序<lb/>
善得風雅之㫖<lb/>
浮丘伯齊人受業荀卿秦時為儒士楚元王交少與魯<lb/>
<pb n="KR2n0008_WYG_010-3a"/>
申公穆生白生俱受詩於浮丘伯及秦焚書各别去髙<lb/>
后時浮丘伯在長安元王遣子郢客與申公俱卒業焉<lb/>
後言魯詩者皆宗浮丘伯<lb/>
申公名培魯人少治魯詩漢興髙祖過魯申公以弟子<lb/>
從師入見於魯南宫漢六年封弟交為楚王王至楚以<lb/>
申公為中大夫文帝時聞申公為詩最精以為博士及<lb/>
楚元王薨郢客嗣立申公失博士隨郢客歸復以為中<lb/>
大夫令傅太子戊戊不好學及嗣立胥靡申公申公愧<lb/>
<pb n="KR2n0008_WYG_010-3b"/>
之歸魯家居教授終身不出獨王命召乃往弟子自逺<lb/>
方至者千餘人申公以詩為訓無傳疑疑者則闕王臧<lb/>
趙綰武帝時欲建明堂不能成二人乃言師申公於是<lb/>
帝使使束帛加璧安車以蒲裹輪駕駟迎申公既至帝<lb/>
問治亂之事申公對曰為治者不在多言顧力行何如<lb/>
耳是時帝方好文辭見申公對黙然然已招至即以為<lb/>
太中大夫舍魯邸議明堂事明堂廢申公以病免歸申<lb/>
公弟子七十餘人孔安國自有傳周霸膠西内史夏寛<lb/>
<pb n="KR2n0008_WYG_010-4a"/>
城陽内史碭魯賜東海太守蘭陵繆生長沙内史徐偃<lb/>
膠西中尉鄒人闕門慶忌膠東内史<lb/>
劉交字㳺髙祖同父弟好書多才藝少受詩於浮丘伯<lb/>
從髙祖入蜀漢還定三秦漢六年封交於楚是為元王<lb/>
元王好詩諸子皆讀詩申公始為魯詩𫝊號魯詩元王<lb/>
亦次之詩𫝊號曰元王詩世或有之子郢客亦傳詩<lb/>
穆生魯人白生奄里人在秦時俱習詩漢初元王封於<lb/>
楚以申公及穆生白生為中大夫初元王與三人同師<lb/>
<pb n="KR2n0008_WYG_010-4b"/>
故敬禮焉穆生不嗜酒元王每置酒常為設醴及王戊<lb/>
即位常設後忘設焉穆生退曰可以逝矣醴酒不設王<lb/>
之意怠不去楚人將鉗我於市稱疾臥申公白生强起<lb/>
之曰獨不念先王之徳與今王一旦失小禮何足至此穆<lb/>
生曰先王之所以禮吾三人者為道存故也今而忽之<lb/>
是忘道也忘道之人胡可與乆處豈為區區之禮哉遂<lb/>
謝病去申公白生獨留王戊淫暴後與呉通謀申公諌<lb/>
不聽胥靡之<lb/>
<pb n="KR2n0008_WYG_010-5a"/>
瑕丘江公受詩申公武帝時為博士其治官民皆以廉<lb/>
節稱其為學弟子至大夫郎掌故者以百數言詩雖殊<lb/>
多本於申公瑕丘江公盡𫝊師說與魯許生奄中徐公<lb/>
皆守學教授瑕丘𫝊孫博士江公徒衆甚盛為魯詩宗<lb/>
又善春秋語在劉向傳<lb/>
王臧蘭陵人趙綰代人俱受詩於申公臧事景帝為太<lb/>
子少傅免去武帝初即位臧乃上書備宿衛一歲累遷<lb/>
至郎中令綰為御史大夫二人請立明堂以朝諸侯不<lb/>
<pb n="KR2n0008_WYG_010-5b"/>
能就其事乃言申公上使使迎申公㑹竇太后不恱儒<lb/>
術得臧綰之過以讓上曰此復為新垣平也上因廢明<lb/>
堂下臧綰吏皆自殺<lb/>
王式字翁思東平新桃人事奄中徐公及許生為昌邑<lb/>
王師及昌邑嗣立以行滛亂廢昌邑羣臣皆下獄誅惟<lb/>
中尉王吉郎中令龔遂以數諌免治獄使者責問師何<lb/>
亡諌式對曰臣以詩三百篇朝夕授王至忠臣孝子之<lb/>
篇未嘗不為王反覆誦之也至於危亡失道之君未甞<lb/>
<pb n="KR2n0008_WYG_010-6a"/>
不流涕為王深陳之也臣以三百篇為訓是以亡諌書<lb/>
使者以聞亦得減死論歸家不教授山陽張長安先事<lb/>
式後東平唐長賓沛褚少孫亦來事式唐生褚生應博<lb/>
士弟子選摳衣登堂頌禮甚嚴試誦說有法疑者丘葢<lb/>
不言諸博士驚問何師對曰事式亦皆素聞式賢共薦<lb/>
式詔除博士江公嫉式遂謝病歸終於家張生唐生褚<lb/>
生皆為博士張生自有𫝊唐生楚太傅繇是魯詩有張<lb/>
唐褚氏之學<lb/>
<pb n="KR2n0008_WYG_010-6b"/>
唐賢字長孺魯國鄒人受詩瑕丘江公徵為博士稍遷<lb/>
給事中授昭帝帝崩大將軍光與公卿共立宣帝賢亦<lb/>
與謀議賜爵闗内侯徙為長信少府以先帝師甚見尊<lb/>
重本始三年為丞相以老病罷子𤣥成<lb/>
𤣥成字少翁𫝊家學以父任為郎擢為諌大夫累遷淮<lb/>
陽中尉受詔與五經諸儒雜論同異於石渠閣條奏其<lb/>
對以𤣥成為少府御史大夫永光中為丞相兄子賞亦<lb/>
明詩授哀帝官至大司馬車騎將軍繇是魯詩有韋氏<lb/>
<pb n="KR2n0008_WYG_010-7a"/>
之學<lb/>
卓茂字子康南陽宛人學於長安受詩於博士江公平<lb/>
帝時以儒術舉為郎給事黄門遷密令數年教化大行<lb/>
蝗不入境及王莽居攝以病免光武即位徵茂為太傅<lb/>
封褒徳侯賜長子戎為大中大夫<lb/>
薛廣徳字長卿沛郡湘人受詩王式教授楚國龔勝龔<lb/>
舍師事焉蕭望之為御史大夫除廣徳為屬數與論議<lb/>
器之薦廣徳經行宜為博士論石渠遷諌大夫長信少<lb/>
<pb n="KR2n0008_WYG_010-7b"/>
府御史大夫廣徳為人温雅有藴藉及為三公直言諌<lb/>
諍帝雖聽不恱其年以歲惡民流乞骸骨賜安車駟馬<lb/>
黄金免歸沛以為榮懸其安車傳子孫<lb/>
張長安字㓜君山陽人治魯詩薦為博士論石渠至淮<lb/>
陽中尉長安兄子游卿為諌大夫以詩授元帝其門人<lb/>
琅琊王扶為泗水中尉陳留許晏為博士繇是張家有<lb/>
許氏之學<lb/>
龔舍字君倩楚人與兄勝相友並著名節故謂之楚兩<lb/>
<pb n="KR2n0008_WYG_010-8a"/>
龔皆好學明經勝為郡吏舍不仕久之楚王入朝聞舎<lb/>
髙名聘為常侍舎不得已隨王歸國懇辭願卒學復至<lb/>
長安徵授諌大夫博士俱不就哀帝時拜舍為太山太<lb/>
守既至乞骸骨天子徙為光禄大夫舎終不起乃遣歸<lb/>
舎通五經以魯詩教授郡二千石長吏初到官皆至其<lb/>
家如師弟子之禮年六十八卒勝自有傳<lb/>
李業字巨游廣漢梓潼人少習魯詩師博士許晃元始<lb/>
中舉明經除為郎㑹王莽居攝以病去官及公孫述僭<lb/>
<pb n="KR2n0008_WYG_010-8b"/>
號徵以博士業固辭述乃使大鴻臚尹融持毒酒以刼<lb/>
業若起授以公侯之位不起賜之以藥融致其意業不<lb/>
從遂飲毒而死蜀平光武詔表其閭<lb/>
魏應字君伯任城人建武初詣博士受業習魯詩除濟<lb/>
隂王文學以疾免建初四年拜五官中郎將詔授千乘<lb/>
王伉肅宗甚重之時㑹諸儒於白虎觀講論五經同異<lb/>
帝親臨稱制如石渠故事應以經明行修弟子至者數<lb/>
千人<lb/>
<pb n="KR2n0008_WYG_010-9a"/>
包咸字子良㑹稽曲阿人少為諸生受業長安師事博<lb/>
士右師細君習魯詩王莽末往東海上立精舍講授光<lb/>
武即位乃歸鄉里太守黄讜欲召咸授其子咸辭不往<lb/>
讜遂遣子師之建武中舉孝亷除郎中入授皇太子屢<lb/>
遷大鴻臚每進見錫以几杖入屏不趨贊事不名經傳<lb/>
有疑輒遣小黄門就舎問之顯宗以咸有師傅恩賞賜<lb/>
珍玩束帛奉禄増於諸卿年七十二卒<lb/>
髙詡字季囘平原般人曽祖嘉以魯詩授元帝仕至上<lb/>
<pb n="KR2n0008_WYG_010-9b"/>
谷太守父容少𫝊嘉學哀平間為光禄大夫詡以父任<lb/>
為郎世傳魯詩以信行清操知名不仕莽世光武即位<lb/>
大司空宋𢎞薦詡徵為郎除符離長復為博士在朝以<lb/>
方正稱官至大司農<lb/>
轅固齊人以治詩孝景時為博士居官亷直拜清河王<lb/>
太傅疾免武帝即位復以賢良徵諸儒多嫉毁謂固老<lb/>
罷歸時已九十餘矣公孫𢎞亦徵仄目而事固固曰公<lb/>
孫子務正學以言勿曲學以阿世諸齊以詩顯貴皆固<lb/>
<pb n="KR2n0008_WYG_010-10a"/>
之弟子也弟子知名者昌邑太傅夏侯始昌始昌授后<lb/>
蒼蒼授匡衡翼奉蕭望之衡授琅琊師丹伏理滿昌昌<lb/>
為詹事理自有傳丹大司空繇是齊詩有翼匡師伏之<lb/>
學滿昌授九江張邯瑯邪皮容皆至大官徒衆尤盛<lb/>
翼奉字少君東海下邳人治齊詩與蕭望之匡衡同師<lb/>
三人經術皆明衡為後進望之施之政事而奉惇學不<lb/>
仕元帝時諸儒薦徵待詔宦者署數言事燕見天子敬<lb/>
焉後拜中郎為博士諌大夫年老以壽終子及孫皆以<lb/>
<pb n="KR2n0008_WYG_010-10b"/>
學為儒官<lb/>
蕭望之字長倩東海蘭陵人治齊詩既事同縣后蒼且<lb/>
十年以令詣太常受業復事同學博士白竒三歲以射<lb/>
策甲科為郎宣帝時望之屢上疏言事多見采納及帝<lb/>
寢疾以望之為前將軍受遺詔輔政領尚書事元帝即<lb/>
位益見尊重為𢎞恭石顯所搆陷自殺<lb/>
匡衡字稚圭東海承人好學家貧傭作以供資用尤精<lb/>
力過人諸儒為之語曰無説詩匡鼎來匡説詩解人頤<lb/>
<pb n="KR2n0008_WYG_010-11a"/>
衡射策甲第以不應令除為太常掌故調補平原文學<lb/>
學者多上書薦衡經明當世少雙不宜在逺方事下蕭<lb/>
望之等問衡對深美宣帝不甚用儒遣衡歸官而皇太<lb/>
子見衡對私善之及元帝即位以為郎中遷博士給事<lb/>
中㑹日蝕地震衡上疏陳政治得失帝悅其言遷為光<lb/>
禄大夫太子少傅居數年拜御史大夫代韋𤣥成為丞<lb/>
相封樂安侯後坐事免為庶人終於家子咸亦明經歴<lb/>
位九卿家世多為博士者<lb/>
<pb n="KR2n0008_WYG_010-11b"/>
伏理字君㳺琅邪東武人受詩於匡衡為當世名儒授<lb/>
成帝為髙密太傅子湛性孝友少𫝊父業教授數百人<lb/>
成帝時以父任為博士弟子五遷為繡衣執法吏始立<lb/>
以為平原太守時倉卒兵起天下驚擾而湛獨晏然教<lb/>
授不廢光武即位徵拜尚書典定舊制建武三年代鄧<lb/>
禹為大司徒封陽都侯是時賊徐異卿等萬餘人據富<lb/>
平連攻不下惟云願降司徒伏公帝知湛為青徐所信<lb/>
向遣到平原異卿等即日歸降湛雖造次必於文徳以<lb/>
<pb n="KR2n0008_WYG_010-12a"/>
為禮樂政化之首顛沛猶不可違其冬車駕征張步留<lb/>
湛居守時烝祭髙廟而河南尹司隸校尉於廟中争論<lb/>
湛不舉坐策免六年徒不其侯邑三千六百户遣就國<lb/>
十三年徴湛勅尚書擇拜吏日未及就位因燕見中暑<lb/>
病卒曽孫晨謙敬博愛好學尤篤尚高平公主奉朝請<lb/>
位特進𤣥孫無忌亦𫝊家學博物多識為侍中屯騎校<lb/>
尉永和元年詔無忌與議郎黄景校定五經又撰漢紀<lb/>
無忌卒子質嗣官至司農質卒子完嗣尚桓帝女陽安<lb/>
<pb n="KR2n0008_WYG_010-12b"/>
長公主女為孝獻皇后曹操殺后誅伏氏國除自伏生<lb/>
已後世傳經學清靜無競故東州號為伏不鬭云<lb/>
師丹字仲公琅邪東武人治詩事匡衡舉孝廉為郎元<lb/>
帝末為博士免建始中復為博士出為東平王太傅丞<lb/>
相翟方進御史大夫孔光舉丹議論深博廉正守道徴<lb/>
入為光祿大夫丞相司直數月復以光禄大夫給事中<lb/>
繇是為少府光禄勲侍中甚見尊重成帝未立定陶王<lb/>
為皇太子以丹為太子太傅哀帝即位領尚書事封高<lb/>
<pb n="KR2n0008_WYG_010-13a"/>
樂侯月餘徙為大司空及上追尊定陶王為共皇帝尊<lb/>
傅太后為共皇太后丁后為共皇后又郎中令冷褒等<lb/>
復奏立廟京師上下其議有司皆以為宜丹議不可由<lb/>
是不合上意會有上書言古者以龜貝為貨今以錢易<lb/>
之民以故貧宜可改幣丹使吏上議吏私寫其草丁傅<lb/>
子弟聞之使人告丹上封事漏泄下廷尉治廷尉劾丹<lb/>
大不敬給事中申咸炔欽上書言丹經行無比自近世<lb/>
大臣能若丹少發憤懣奏封事不及深思逺慮過不在<lb/>
<pb n="KR2n0008_WYG_010-13b"/>
丹以此貶黜恐不能厭衆心竟坐䇿免廢歸鄉里數年<lb/>
平帝即位徴丹詣公車賜爵闗内侯加以厚丘之中鄉<lb/>
戶二千一百徙封義陽侯月餘薨諡曰節侯<lb/>
伏黯字稚文理之子以眀齊詩改定章句作解説九篇<lb/>
位至光禄勲無子以兄子恭為後恭少𫝊黯學太常試<lb/>
經第一拜博士遷常山太守敦修學校教授不輟繇是<lb/>
北州多伏氏之學永平四年拜司空以病罷初父黯章<lb/>
句繁多恭乃省減浮辭定為二十萬言肅宗行饗禮以<lb/>
<pb n="KR2n0008_WYG_010-14a"/>
恭為三老年九十終子夀官至東郡太守<lb/>
韓嬰燕人孝文時為博士景帝時至常山太傅推詩人<lb/>
之意作内外𫝊數萬言其語頗與齊魯間殊然歸一也<lb/>
淮南賁生受之燕趙間言詩者皆宗之嬰又以易授人<lb/>
推易之意而為之傳燕趙間好詩故其易微唯韓氏自<lb/>
傳之武帝時嬰甞與董仲舒論於上前其人精悍處事<lb/>
分眀仲舒不能難也後其孫商為博士孝宣時涿郡韓<lb/>
生亦其後也韓生以易徴待詔殿中曰所受易即先太<lb/>
<pb n="KR2n0008_WYG_010-14b"/>
傅所傳也甞受韓詩不如韓氏易深太傅故専傳之<lb/>
趙子河内人事燕韓生授同郡蔡誼誼授同郡食子公<lb/>
與王吉食生為博士授泰山栗豐吉授淄川長孫順順<lb/>
為博士豐部刺史繇是韓詩有王食長孫之學豐授山<lb/>
陽張就順授東海髮福皆貴顯徒衆尤盛<lb/>
蔡誼河内人以眀經給事大將軍幕府數嵗補覆盎城<lb/>
門候久之詔求能為韓詩者徴誼待詔久不進見誼上<lb/>
疏曰臣山東草萊之人行能無所比容貌不及衆然而<lb/>
<pb n="KR2n0008_WYG_010-15a"/>
不棄人倫者竊以聞道於先師自托於經術也帝召見<lb/>
誼説詩甚悦擢為光禄大夫數嵗拜少府遷御史大夫<lb/>
代楊敞為丞相封陽平侯年八十餘終諡節侯<lb/>
王吉字子陽琅邪皋虞人少好學受韓詩於蔡誼又通<lb/>
今文尚書舉孝廉為昌邑王中尉昌邑好游獵動作亡<lb/>
節吉諫不聴後以病免復徴為博士諫大夫宣帝時外<lb/>
戚許史王氏寵貴而帝躬親政事任用能吏吉復上書<lb/>
言得失帝以其言迂濶不甚寵異吉罷歸後徴以老病<lb/>
<pb n="KR2n0008_WYG_010-15b"/>
道卒薛漢字公子淮陽人世習韓詩父子以章句著名<lb/>
漢少𫝊父業教授常數百人建武初為博士當世言詩<lb/>
者推漢為長永平中為千乗太守政有異跡弟子㑹稽<lb/>
澹臺敬伯鉅鹿韓伯高最知名<lb/>
杜撫字叔和犍為人少有髙才受業博士薛漢定韓詩<lb/>
章句歸鄉里教授沈静樂道動必以禮後為東平王蒼<lb/>
所辟及蒼就國撫為大夫建初中為公車令所作詩題<lb/>
約義通學者傳之<lb/>
<pb n="KR2n0008_WYG_010-16a"/>
趙曄字長君㑹稽山隂人少嘗為縣吏奉檄迎督郵曄<lb/>
恥於厮役遂棄車馬去到犍為資中從杜撫受韓詩卒<lb/>
業乃歸州召補從事不就著詩細蔡邕至㑹稽讀而嘆<lb/>
息以為長於論衡邕還京師𫝊之學者咸誦習焉時山<lb/>
陽張匡字文通亦習韓詩作章句後舉有道博士徵不<lb/>
就<lb/>
　<lb/>
　<lb/>
<pb n="KR2n0008_WYG_010-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　授經圖義例巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>授經圖義例卷七</head> <lb/>
    <p>
<pb n="KR2n0008_WYG_006-1a"/>
欽定四庫全書<lb/>
　授經圖義例卷七<lb/>
　　　　　　　　　　　　明　朱睦㮮　撰<lb/>
　　諸儒傳畧<lb/>
伏生名勝字子賤濟南人故為秦博士孝文時欲求能<lb/>
治尚書者天下亡有乃聞伏生能治欲召之時伏生年<lb/>
九十餘老不能行於是乃詔太常使掌故晁錯徃受之<lb/>
當秦時禁書伏生壁藏之其後兵大起流亡漢定伏生<lb/>
<pb n="KR2n0008_WYG_006-1b"/>
求其書亡數十篇獨得二十九篇即以教於齊魯之間<lb/>
繇是學者頗能言尚書山東大儒無不涉尚書以教矣<lb/>
伏生授濟南張生及歐陽生張生為博士而伏生孫以<lb/>
尚書徵弗能明也自此魯之周霸雒陽賈嘉皆能言尚<lb/>
書云<lb/>
張生魯人授夏侯都尉都尉授族子始昌始昌授族子<lb/>
勝為大夏侯氏學勝傳從兄子建建又事歐陽髙仕至<lb/>
太子太𫝊為小夏侯氏學三家皆立博士<lb/>
<pb n="KR2n0008_WYG_006-2a"/>
晁錯潁川人以文學為大常掌故文帝即位初遣晁錯<lb/>
受尚書伏生所還因上書稱説帝悦詔錯為太子舍人<lb/>
門大夫尋遷博士景帝時言事輒聽累遷至御史大夫<lb/>
歐陽生字和伯千乘人以尚書授兒寛寛有俊才初見<lb/>
武帝語經學上曰吾始以尚書為樸學弗好及聞寛説<lb/>
可觀乃從寛問一篇歐陽大小夏侯氏學皆出於寛寛<lb/>
授歐陽生子世世相傳至曾孫髙子陽為博士髙孫地<lb/>
餘長賓以太子中庶子授太子後為博士論石渠元帝<lb/>
<pb n="KR2n0008_WYG_006-2b"/>
即位地餘侍中貴幸至少府戒其子曰我死後官屬即<lb/>
送汝財物慎毋受汝九卿儒者子孫以亷潔可以自成<lb/>
及地餘死少府曹屬共送數百萬其子不受天子聞而<lb/>
嘉之賜錢百萬地餘少子政為講學大夫繇是尚書世<lb/>
有歐陽氏學<lb/>
何比干字少卿汝隂人學尚書於晁錯武帝時為廷尉<lb/>
正與張湯同時湯持法而比干務仁恕數與與湯争雖<lb/>
不能盡得然所活者者以千數後遷丹陽都尉本始元<lb/>
<pb n="KR2n0008_WYG_006-3a"/>
年自汝隂徙居平陵代為名族<lb/>
宋登字叔陽京兆長安人少𫝊歐陽尚書教授數千人<lb/>
為汝隂令入為尚書僕射順帝以登明識禮樂使持節<lb/>
臨太學奏定典律轉拜侍中數上封事抑退權倖繇是<lb/>
出為潁川太守市無二價道不拾遺以病免<lb/>
夏侯始昌魯人以尚書教授自董仲舒韓嬰死後武帝<lb/>
得始昌甚重之始昌明於隂陽先言栢梁臺災日至期<lb/>
果災時昌邑王以少子愛之帝選為師者始昌為昌邑<lb/>
<pb n="KR2n0008_WYG_006-3b"/>
太傅以夀終族子勝<lb/>
勝字長公少孤好學從始昌受尚書及洪範五行𫝊徵<lb/>
為博士㑹昭帝崩昌邑王嗣立數出勝當乗輿前諌曰<lb/>
天久隂而不雨臣下有謀上者陛下出欲何之是時霍<lb/>
光與張安世謀欲廢昌邑迺召問勝勝對言在洪範𫝊<lb/>
曰皇之不極厥罰常隂時則下有伐上者光安世大驚<lb/>
以此益重經術之士及宣帝立勝遷長信少府賜爵闗<lb/>
内侯坐事下獄語在黄霸𫝊後赦出勝為諫大夫給事<lb/>
<pb n="KR2n0008_WYG_006-4a"/>
中朝廷每有大議帝知勝素直謂曰先王通正言無懲<lb/>
前事勝復為長信少府遷太子太傅年九十終<lb/>
周堪字少卿齊人事夏侯勝為譯官令論於石渠經學<lb/>
最髙後為太子少傅光禄大夫為石顯所譖免官堪授<lb/>
牟卿及長安許商長伯牟卿為博士商善為算著五行<lb/>
論歴至九卿號其門人沛唐林子髙為徳行平陵吴章<lb/>
偉君為言語重泉王吉少音為政事齊炔欽幼卿為文<lb/>
學<lb/>
<pb n="KR2n0008_WYG_006-4b"/>
黄霸字次公淮陽陽夏人霸少學律令喜為吏累遷為<lb/>
河南太守丞宣帝即位聞霸持法平召以為廷尉正數<lb/>
決疑獄守丞相長史坐夏侯勝非議詔書霸不舉劾下<lb/>
獄霸因從勝受尚書獄中積三歳乃出擢霸為揚州刺<lb/>
史遷潁川太守治行為天下第一徵守京兆尹代丙吉<lb/>
為丞相封建成侯<lb/>
張山拊字長賓平陵人事小夏侯建受尚書為博士至<lb/>
少府授同縣李尋子長鄭寛中少君山陽張無故子儒<lb/>
<pb n="KR2n0008_WYG_006-5a"/>
信都秦恭延君陳留假倉子驕無故善修章句為廣陵<lb/>
太傅守小夏侯說文恭増師法至百萬言為城陽内史<lb/>
倉以謁者論石渠至膠東相尋善説災異為騎都尉寛<lb/>
中有雋才以博士授太子成帝即位賜爵闗内侯食邑<lb/>
八百户遷光祿大夫領尚書事繇是小夏侯有鄭張秦<lb/>
假李氏之學寛中授東郡趙𤣥無故授沛縣唐尊恭授<lb/>
魯馮賓賓為博士尊至太傅𤣥御史大夫<lb/>
歐陽歙字正思樂安千乗人自歐陽生𫝊伏生尚書至<lb/>
<pb n="KR2n0008_WYG_006-5b"/>
歙八世皆為博士歙既𫝊業而恭謙好禮讓更始立為<lb/>
原武令世祖平河北到原武見歙在縣修政遷河南都<lb/>
尉世祖即位封被陽侯建武九年更封掖侯歙在郡教<lb/>
授數百人視事九歳徵為大司徒坐事下獄諸生守闕<lb/>
為歙求哀者千餘人歙竟死獄中<lb/>
李尋字子長平陵人治尚書事丞相翟方進除為吏及<lb/>
王根為大司馬厚遇尋是時多災異根數虚已問尋尋<lb/>
見漢家有中衰阸㑹之象乃説根宜急求幽𨼆拔擢天<lb/>
<pb n="KR2n0008_WYG_006-6a"/>
士諸闒茸佞讇以時廢退政治感隂陽猶鐵炭之低卭<lb/>
見效可信者也根乃薦尋哀帝召尋侍詔黄門數上書<lb/>
抑外親舉有徳帝雖不從然采其語每有非常輒問尋<lb/>
尋對屢中遷黄門侍郎建平時坐事徙敦煌郡<lb/>
云敞字幼孺平陵人師事同縣吴章章治尚書為博士<lb/>
平帝即位莽秉政以平帝為成帝後不得顧私親帝母<lb/>
及外家衛氏不許至京師莽長子宇懼帝長見怨與吳<lb/>
章謀夜以血塗莽第門冀懼莽章欲因對其咎事覺莽<lb/>
<pb n="KR2n0008_WYG_006-6b"/>
誅宇并滅衛氏章坐腰斬時敞為大司徒掾自劾為吴<lb/>
章弟子收抱章尸歸𦵏京師稱焉比之欒布後薦為諌<lb/>
大夫<lb/>
曹曾字伯山濟隂人從歐陽歙受尚書門徒三千人位<lb/>
至諫議大夫子祉𫝊父業至河南尹<lb/>
髙獲字敬公汝南新息人少與光武有舊舊師事歐陽<lb/>
歙歙下獄當斷獲鐵冠帯鐵鑕詣闕請歙帝雖不許謂<lb/>
曰敬公朕欲用子為吏宜改常性獲曰曰臣受性於父<lb/>
<pb n="KR2n0008_WYG_006-7a"/>
母不可改之於陛下出便辭去三公争辟不應郡守每<lb/>
行縣輒軾其閭獲遂逺遁江南卒於石城人思之共為<lb/>
立祠<lb/>
禮震字仲威平原人年十七聞師歐陽歙坐事下獄當<lb/>
斷馳之京師行到河南獲嘉縣自繫上書求代書奏歙<lb/>
已死獄中光武嘉其髙義拜震為郎中後以公事左遷<lb/>
淮陽王廏長<lb/>
林尊字長賓濟南人治尚書事歐陽髙為博士後至少<lb/>
<pb n="KR2n0008_WYG_006-7b"/>
府太子太傅授平陵平當梁陳翁生當至丞相翁生信<lb/>
都太傅家世傳業繇是歐陽有平陳之學翁生授琅邪<lb/>
殷崇楚國龔勝崇為博士勝右扶風而平當授朱普鮑<lb/>
宣普為博士宣司隸校尉徒衆尤盛<lb/>
平當字子思平陵人以明經為博士毎有災異當輒傳<lb/>
經術言得失文雅雖不及蕭望之匡衡然指意畧同哀<lb/>
帝時累遷御史大夫至丞相賜爵闗内侯子晏以明經<lb/>
歴位大司徒封防鄉侯漢興唯韋平父子至宰相<lb/>
<pb n="KR2n0008_WYG_006-8a"/>
鮑宣字子都渤海宣城人受尚書於平當舉孝亷為郎<lb/>
病去官哀帝初大司空何武復薦宣為諫大夫每言事<lb/>
語極切直帝以宣名儒優容之㑹地震宣復諫帝納其<lb/>
言拜宣為司隸坐忤丞相孔光下廷尉獄太學諸生救<lb/>
宣者千餘人遮丞相車不得行又守闕上書帝減宣罪<lb/>
徙之上黨王莽秉政宣及何武等以不附已俱誅<lb/>
龔勝字君賓楚人受書陳翁生三舉孝亷哀帝時徵為<lb/>
諫大夫數上書言事二歳餘遷丞相司直徙光祿大夫<lb/>
<pb n="KR2n0008_WYG_006-8b"/>
出為渤海太守勝謝病歸王莽篡國拜勝為講學祭酒<lb/>
勝稱疾不應徵後二年莽復遣使者奉璽書以太子師<lb/>
友祭酒印綬安車駟馬迎勝勝累辭使者不聽勝謂弟<lb/>
子髙暉等吾受漢家厚恩無以報今年老矣義豈以一<lb/>
身事二姓哉語畢遂不復開口飲食積十四日死時年<lb/>
七十九矣<lb/>
桓榮字春卿沛郡龍亢人習歐陽尚書事博士九江朱<lb/>
普貧窶無資常客傭以自給精力不倦十五年不窺家<lb/>
<pb n="KR2n0008_WYG_006-9a"/>
園王莽篡國榮抱經書逃匿山谷建武十九年始辟大<lb/>
司徒府召拜議郎使授太子㑹歐陽博士缺帝欲用榮<lb/>
榮讓同門生郎中彭閎揚州從事臯𢎞因拜榮為博士<lb/>
引閎𢎞為議郎榮又薦門下生九江胡憲侍講二十八<lb/>
年拜榮太子少傅賜以輜車乗馬榮謂諸生曰今日所<lb/>
䝉稽古之力也顯宗即位尊以師禮甚見親重永平二<lb/>
年三雍初成拜榮為五更榮毎疾病帝幸其家問起居<lb/>
入街下車撫榮垂涕良久乃去自時諸侯將軍大夫問<lb/>
<pb n="KR2n0008_WYG_006-9b"/>
疾者不敢復乗車到門皆拜牀下榮卒帝親自變服臨<lb/>
喪送𦵏賜冢塋於首陽之下子郁<lb/>
郁字仲恩敦厚篤學𫝊父業以尚書教授門徒常數百<lb/>
人榮卒郁當襲爵上書讓於兄子汛顯宗不許不得已<lb/>
受封帝以郁先師子有禮讓甚見親厚常居禁中論經<lb/>
書問政事稍遷侍中和帝即位以郁及宗正劉方並入<lb/>
教授歴遷侍中奉車都尉永元初代丁鴻為太常門人<lb/>
楊震朱寵皆至三公<lb/>
<pb n="KR2n0008_WYG_006-10a"/>
丁鴻字孝公潁川定陵人年十三從桓榮受歐陽尚書<lb/>
三年而明章句善論難為都講父綝卒鴻當襲爵上書<lb/>
讓與弟盛不報鴻遂逃去初九江鮑駿與鴻同事桓榮<lb/>
及鴻亡封與駿遇於東海陽狂不識駿駿乃止而讓之<lb/>
鴻感悟遂還就國累遷侍中建初四年肅宗詔鴻與諸<lb/>
儒論定五經同異於白虎觀帝親稱制臨決時人歎曰<lb/>
殿中無雙丁孝公擢徙校書門下繇是益盛彭城劉愷<lb/>
北海巴茂九江朱倀陳留陳弇皆至公卿<lb/>
<pb n="KR2n0008_WYG_006-10b"/>
何湯字仲弓豫章南昌人事沛郡桓榮以才明知名榮<lb/>
年四十無子湯乃去榮妻為更娶生三子榮甚重之後<lb/>
拜郎中以明經授太子建武中守開陽門候世祖微行<lb/>
夜還湯閉門不納更從中東門入明旦召詣太官賜食<lb/>
諸門候皆奪俸<lb/>
桓焉字叔元少以父任為郎明經篤行永初元年入授<lb/>
安帝三遷為侍中步兵校尉永寧中順帝為皇太子以<lb/>
焉為太子少傅月餘遷太𫝊踰年廢皇太子為濟隂王<lb/>
<pb n="KR2n0008_WYG_006-11a"/>
焉諫不能得順帝即位與太尉朱寵並錄尚書事以焉<lb/>
前議守正封陽平侯固讓不受遷太尉弟子傳業者數<lb/>
百人黄瓊楊賜最為顯貴<lb/>
楊震字伯起𢎞農華隂人少好學受歐陽尚書於太常<lb/>
桓郁明經博覽無不窮究諸儒為之語曰闗西孔子楊<lb/>
伯起年五十始舉茂才四遷荆州刺史延光二年代劉<lb/>
愷為太尉累上疏言事樊豐等懼遂譖震怨懟帝夜遣<lb/>
使者取震印綬於是柴門謝客客豐等復請大將軍耿<lb/>
<pb n="KR2n0008_WYG_006-11b"/>
寳奏震不服罪詔遣還本郡震以為姦臣狡猾不能誅<lb/>
嬖女傾亂不能禁何面目復見日月乎遂飲酖而卒順<lb/>
帝即位誅樊豐等震門生虞放陳翼詣闕追訟震事詔<lb/>
改𦵏華隂令太守丞以中牢具祠<lb/>
劉愷字伯豫宣帝𤣥孫居巢侯般之子少受尚書於丁<lb/>
鴻愷當襲爵讓與弟憲遁逃避封久之有司奏請絶愷<lb/>
國肅宗美其義特優假之乃徵拜為郎愷入朝在位者<lb/>
莫不仰其風行元初二年代夏勤為司徒以病免詔以<lb/>
<pb n="KR2n0008_WYG_006-12a"/>
千石祿歸養河南尹常以歳八月致半酒無何復召拜<lb/>
太尉視事二年乞骸骨久乃許之下河南尹禮秩如前<lb/>
楊倫字仲理陳留東昏人少為諸生受尚書於司徒丁<lb/>
鴻為郡文學掾志乖於時遂去職講授於大澤中弟子<lb/>
至千餘人安帝時為清河王𫝊坐上書切直免歸陽嘉<lb/>
中前後三徵俱不應<lb/>
楊秉字叔節震中子少𫝊業𨼆居教授年四十乃應司<lb/>
空辟拜侍御史桓帝即位以明尚書徵入勸講拜大中<lb/>
<pb n="KR2n0008_WYG_006-12b"/>
大夫左中郎将遷侍中尚書以言事忤㫖免官歸久之<lb/>
復拜太常代劉矩為太尉秉性不飲酒又早喪夫人遂<lb/>
不復娶所在以淳白稱嘗從容言曰我有三不惑酒色<lb/>
財也年七十四薨子賜<lb/>
賜字伯獻少𫝊家學篤志博文又事桓焉教授門徒不<lb/>
荅州郡禮命建寧初靈帝當受學詔太傅三公選通尚<lb/>
書桓君章句宿有重名者三公舉賜乃侍講於華光殿<lb/>
中遷少府光祿勲為司徒熹平光和中以災異數上封<lb/>
<pb n="KR2n0008_WYG_006-13a"/>
事忤曹節等以病免無何復拜太常累遷尚書令後遷<lb/>
司空卒諡文烈<lb/>
黄瓊字世英江夏安陸人師事桓焉受尚書五辟不應<lb/>
順帝時詔下縣以禮慰遣始至即拜議郎稍遷尚書僕<lb/>
射㑹連有災異瓊奏諌帝多納之元嘉中欲褒崇大將<lb/>
軍梁冀下特進胡廣等議廣等咸稱冀之勲徳宜比周<lb/>
公錫之山川土田附庸瓊獨不從冀以為恨㑹地動策<lb/>
免及冀被誅以瓊不阿梁氏乃封邟鄉侯是時五侯擅<lb/>
<pb n="KR2n0008_WYG_006-13b"/>
權傾動中外瓊稱疾不起其年復為司空疾篤猶上疏<lb/>
諌語甚激切卒諡忠侯<lb/>
桓典字公雅𫝊其家業以尚書教授潁川舉孝亷為郎<lb/>
是時宦官秉權典執政無所回避常乗驄馬京師為之<lb/>
語曰行行且止避驄馬御史獻帝即位三公奏典與何<lb/>
進謀誅閹宦功雖不遂忠義炳著詔拜家一人為郎賜<lb/>
錢二十萬從西入闗拜御史大夫賜爵闗内侯仕至光<lb/>
祿勲<lb/>
<pb n="KR2n0008_WYG_006-14a"/>
張奐字然明敦煌酒泉人少游三輔師事太尉朱寵學<lb/>
歐陽尚書舉賢良對策第一擢拜議郎延熹中拜武威<lb/>
太守平均徭賦率厲散敗常為諸郡最遷大司農上災<lb/>
異疏申雪竇武陳蕃而曹節等疾其言卒陷黨罪禁錮<lb/>
卒年七十八武威多為立祠世世不絶<lb/>
楊衆賜從子𫝊先業以謁者僕射從獻帝入闗累遷御<lb/>
史中丞及帝東還夜走度河衆率諸官屬步從至太原<lb/>
建安初追前功封蓩亭侯從弟彪<lb/>
<pb n="KR2n0008_WYG_006-14b"/>
彪字文先以能家學徵拜議郎遷侍中京兆尹中平六<lb/>
年為司空明年闗東兵起董卓欲遷都闗中彪不從坐<lb/>
免及遷洛陽復拜尚書令魏文受禪欲以彪為太尉先<lb/>
遣吏示㫖彪固辭乃賜几杖衣袍因朝㑹引見令彪著<lb/>
布單衣鹿皮冠杖而入待以賓客之禮<lb/>
孔安國字子國孔子十一世孫武帝時魯共王欲壊孔<lb/>
子舊宅於壁中得古文虞夏商周之書乃不壊宅悉以<lb/>
其書還孔氏書皆科斗文字時人無知者安國以今文<lb/>
<pb n="KR2n0008_WYG_006-15a"/>
字讀之因以起其家為諫議大夫承詔作書傳傳成遭<lb/>
巫蠱事遂不立學官安國出為臨淮太守安國授都尉<lb/>
朝司馬遷朝授膠東庸譚譚授清河胡常少子常授虢<lb/>
徐敖敖為右扶風掾授平陵塗惲子真子真授賈徽及<lb/>
河南桑欽徽授子逵自有傳<lb/>
兒寛千乗人受業孔安國貧無資用常為弟子都養及<lb/>
時時閒行傭賃以給衣食行常𢃄經止息則誦習之以<lb/>
試次第補廷尉史寛為人温良亷智而善著書書奏敏<lb/>
<pb n="KR2n0008_WYG_006-15b"/>
於文口不能道也張湯以為長者薦之天子天子見問<lb/>
說之後位至御史大夫寛授東平簡卿卿亦以儒術顯<lb/>
司馬遷字子長龍門人年十歳則誦古文二十而南遊<lb/>
江淮上㑹稽探禹穴窺九疑浮沅湘北涉汶泗講業齊<lb/>
魯之都觀夫子遺風鄉射鄒嶧阸困蕃薛彭城過梁楚<lb/>
以歸於是遷仕為郎中奉使西征巴蜀以南畧邛筰昆<lb/>
明還報命後三歳而遷為太史令紬石室金鑎之書述<lb/>
陶唐以來至漢武止作史記凡百三十篇五十餘萬言<lb/>
<pb n="KR2n0008_WYG_006-16a"/>
拾遺補藝成一家言嘗從孔安國問尚書故史記載堯<lb/>
典禹貢洪範金縢諸篇多古文詞<lb/>
孔延年安國兄武之子治尚書為武帝博士子霸字次<lb/>
孺亦治尚書宣帝時為太中大夫以選授皇太子經遷<lb/>
詹事髙密相元帝即位徵霸以師賜爵闗内侯食邑八<lb/>
百户號褒成君給事中加賜黄金二百斤第一區徙名<lb/>
數於長安霸為人謙退不好權勢帝數欲致相位霸力<lb/>
辭以是尤重賞賜特厚卒策贈以列侯禮諡曰烈君子<lb/>
<pb n="KR2n0008_WYG_006-16b"/>
光<lb/>
光字子夏經學尤明舉為議郎成帝時為博士歴轉僕<lb/>
射尚書令周密謹慎凡典樞機十餘年有所薦舉惟恐<lb/>
人知哀帝初授丞相博山侯印綬以忤傅太后策免及<lb/>
后崩復徵光詣公車問日食事書奏帝悦拜光祿大夫<lb/>
秩中二千石給事中尋為丞相復故國博山侯年七十<lb/>
薨諡簡烈侯子僖<lb/>
僖字仲和自安國以下世傳古文尚書僖㳺太學與崔<lb/>
<pb n="KR2n0008_WYG_006-17a"/>
駰友嘗上書辯譏刺肅宗始亦無罪僖等意及書奏立<lb/>
詔勿問拜僖蘭臺令史元和二年春帝東巡特過魯幸<lb/>
闕里僖因召對帝悦遂拜郎中賜褒成侯僖從還京師<lb/>
使校書東觀是年冬拜臨晉令崔駰以祖篆所為易林<lb/>
筮之謂為不吉止僖曰子盍辭乎僖曰仕不擇官吉凶<lb/>
由已而由卜乎在縣三年卒官子季彦<lb/>
季彦守其家學門徒數百人延光元年河西雨雹大者<lb/>
如斗安帝詔有道之士極陳變眚乃召季彦見於徳陽<lb/>
<pb n="KR2n0008_WYG_006-17b"/>
殿帝親問其故對曰此皆隂乗陽位當今貴臣擅權母<lb/>
后黨盛陛下宜修聖徳慮此二者左右皆惡之帝默然<lb/>
後舉孝亷不就年四十七終於家<lb/>
桑欽字君長河南人受古文尚書於塗惲成帝時又作<lb/>
水經三卷所引天下之水百三十有七其源委吐納枝<lb/>
煩條貫蓋皆本於禹貢云<lb/>
杜林字伯山扶風茂陵人少好學沈深博洽光武徵拜<lb/>
侍御史時東海衛宏濟南徐巡皆受林學林初於西州<lb/>
<pb n="KR2n0008_WYG_006-18a"/>
得漆書古文尚書一巻常寳愛之雖遭艱困握持不離<lb/>
身出以示宏等曰林流離兵亂常恐斯經將絶曷意東<lb/>
海衛子濟南徐生復能傳之是道竟不墜於地也古文<lb/>
雖不合時務然願諸生無悔所學宏巡益重之於是古<lb/>
文遂行宏字敬仲光武以為義郎作尚書訓㫖<lb/>
周防字偉公汝南汝陽人師事徐州刺史蓋豫受古文<lb/>
尚書舉孝亷拜郎中撰尚書雜記二十二篇四十萬言<lb/>
仕至陳留太守子舉<lb/>
<pb n="KR2n0008_WYG_006-18b"/>
舉字宣光博學洽聞為儒者所崇故京師為之語曰五<lb/>
經從横周宣光延熹間舉茂才為平丘令轉冀州刺史<lb/>
陽嘉二年徴拜尚書數有論諌左右憚之以事免大將<lb/>
軍表為從事中郎時連有災異召問舉對曰書稱僭恒<lb/>
𤾉若夫僭差無度則言不從而下不正陽無以制則上<lb/>
擾下竭宜密嚴勅州郡以察姦宄其後江淮滑賊處處<lb/>
並起如舉所陳及梁太后臨朝以殤帝幼崩宜在順帝<lb/>
之下詔下公卿舉議曰春秋魯閔公無子庶兄僖公代<lb/>
<pb n="KR2n0008_WYG_006-19a"/>
立其子文公遂躋僖於閔上傳曰逆祀也今殤帝在先<lb/>
順帝在後先後之義昭穆之序不可亂也詔從之舉累<lb/>
遷光祿勲<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0008_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　授經圖義例卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>授經圖義例巻三</head> <lb/>
    <p>
<pb n="KR2n0008_WYG_002-1a"/>
欽定四庫全書<lb/>
　授經圖義例巻三<lb/>
　　　　　　　　　　　　明　朱睦㮮　撰<lb/>
　　諸儒傳畧<lb/>
商瞿魯人字子木受易孔子以授魯人橋庇子庸子庸<lb/>
授江東馯臂子弓子弓授燕人周醜子家子家授東武<lb/>
孫虞子乘子乘授齊人田何<lb/>
田何字子裝漢興以齊田徙杜陵號杜田生授易丁寛<lb/>
<pb n="KR2n0008_WYG_002-1b"/>
及東武王同子中雒陽周王孫齊人服生光皆著易傳<lb/>
數篇王同授淄川楊何何字叔元元光中徵為太中大<lb/>
夫著易二篇又授齊人即墨成成至城陽相廣川孟但<lb/>
為太子門大夫魯人周霸莒人衡胡臨淄主父偃周王<lb/>
孫授衛人蔡公著易二篇皆以易貴顯要言易者本之<lb/>
田何<lb/>
丁寛字子襄梁人初梁項生從田何受易時寛為項生<lb/>
從者讀易精敏材過項生遂事何學成何謝寛寛東歸<lb/>
<pb n="KR2n0008_WYG_002-2a"/>
何謂門人曰易以東矣景帝時寛為梁孝王將軍作易<lb/>
說三萬言訓故舉大義而已寛授同郡碭田王孫王孫<lb/>
授施讐孟喜梁丘賀繇是易有施孟梁丘之學<lb/>
主父偃齊國臨淄人受易於王同遊齊諸子間諸儒生<lb/>
相與排擯不容於齊家貧假貸無所得北遊燕趙中山<lb/>
皆莫能厚客甚困以諸侯莫足遊者元光元年迺西入<lb/>
闗見衞將軍青青數言於上上不省資用乏留久諸侯<lb/>
賓客多厭之迺上書闕下朝奏暮召入見所言九事其<lb/>
<pb n="KR2n0008_WYG_002-2b"/>
八事為律令一事諫伐匈奴是時徐樂嚴安亦俱上書<lb/>
言世務上謂三人曰公皆安在何相見之晚也迺拜偃<lb/>
等皆為郎中偃數上疏言事遷謁者中郎中大夫嵗中<lb/>
四遷元朔中拜偃為齊相無何齊王懼偃發陰事自殺<lb/>
上怒迺徴下吏治遂族偃偃方貴幸時客以千數及族<lb/>
死無一人視獨孔車収𦵏上聞之以車為長者<lb/>
施讐字長卿沛人沛與碭相近讐為童子從田王孫受<lb/>
易與孟喜梁丘賀竝為門人謙讓常稱學廢不教授及<lb/>
<pb n="KR2n0008_WYG_002-3a"/>
梁丘賀為少府事多迺遣子臨分將門人從讐問讐自<lb/>
匿不肯見賀固請不得已乃授臨等於是薦讐結髪事<lb/>
師數十年賀不能及詔拜讐為博士甘露中與五經諸<lb/>
儒雜論同異於石渠閣讐授張禹琅邪魯伯伯為會稽<lb/>
太守禹為丞相禹授淮陽彭宣沛戴崇子平崇為九卿<lb/>
宣大司空魯伯授太山毛莫如少路琅邪邴丹㬅客莫<lb/>
如至常山太守繇是施氏有張彭之學<lb/>
孟喜字長卿東海蘭陵人父號孟卿善為禮春秋授后<lb/>
<pb n="KR2n0008_WYG_002-3b"/>
蒼疏廣世所傳后氏禮疏氏春秋皆出孟卿孟卿以禮<lb/>
經多春秋繁雜乃使喜從田王孫受易喜好自稱譽得<lb/>
易家候陰陽災變書舉孝亷為郎曲臺署長以病免後<lb/>
為丞相掾博士缺衆人薦喜上聞喜改師㳒遂不用喜<lb/>
喜授同郡白光少子沛人翟牧子兄<hi>讀曰況</hi>皆為博士繇<lb/>
是孟氏有翟白之學<lb/>
梁丘賀字長翁琅邪諸人初從太中大夫京房受易房<lb/>
淄川楊何弟子也非為課吏㳒者及房中為齊郡太守<lb/>
<pb n="KR2n0008_WYG_002-4a"/>
賀更事田王孫宣帝時聞京房為易明求其門人得賀<lb/>
賀時為都司空令坐事免因召賀入說經上善之以賀<lb/>
為郎㑹八月飲酎行祠孝昭廟先驅旄頭劍挺墮墜首<lb/>
垂泥中刃鄉乘輿車馬驚於是召賀筮之有兵謀不吉<lb/>
帝還使有司侍祠是時霍氏外孫代郡太守任宣坐謀<lb/>
反誅宣子章為公車丞亡在渭城界中夜𤣥服入廟居<lb/>
廊間執㦸立廟門待帝至欲為逆發覺伏誅賀以筮有<lb/>
應繇是近幸為太中大夫給事中至少府子臨<lb/>
<pb n="KR2n0008_WYG_002-4b"/>
臨𫝊父業亦入說經為黄門郎甘露中奉使問諸儒於<lb/>
石渠臨學精熟専行京房㳒琅邪王吉聞臨說善之時<lb/>
宣帝選髙材郎十人從臨講吉乃使其子郎中駿上疏<lb/>
從臨受易臨受五鹿充宗君孟充宗為少府駿為御史<lb/>
大夫充宗授平陵士孫張仲方沛人鄧彭祖子夏齊人<lb/>
衡咸長賓張為博士至揚州牧光禄大夫給事中家世<lb/>
𫝊業彭祖真定太傅咸講學大夫繇是梁丘有士孫鄧<lb/>
衡之學<lb/>
<pb n="KR2n0008_WYG_002-5a"/>
張禹字子文河内軹人為兒時數隨家至市喜觀於卜<lb/>
相者前久之頗曉其别蓍布卦之意時從旁言卜者愛<lb/>
之謂禹父是兒多知可令學經及禹壯從沛郡施讐受<lb/>
易既明習舉為郡文學甘露中諸儒薦禹詔太子太傅<lb/>
蕭望之問禹對易望之善焉奏禹經學精習有師法試<lb/>
為博士初元中詔令授皇太子遷光禄大夫數嵗出為<lb/>
東平内史成帝即位徴禹以師賜爵闗内侯食邑六百<lb/>
戸秩中二千石給事中領尚書事是時帝舅平陽侯王<lb/>
<pb n="KR2n0008_WYG_002-5b"/>
鳯為大將軍輔政専權而上富於春秋方嚮經學敬重<lb/>
師傅而禹與鳯竝領尚書事内不自安數病上書乞退<lb/>
上報曰朕以㓜年執政萬幾懼失其中君以道徳為師<lb/>
故委國政君何疑而數乞骸骨忽忘雅素欲避流言君<lb/>
其固心致思總秉諸事推以孶孶無違朕意加賜黄金<lb/>
百斤養牛上尊酒太官致餐侍醫視疾使者臨問禹惶<lb/>
恐復起視事河平四年代王商為丞相封安昌侯為相<lb/>
六嵗以老病乞休上加優再三乃聴許賜安車駟馬罷<lb/>
<pb n="KR2n0008_WYG_002-6a"/>
就第建平二年薨諡曰節侯<lb/>
葢寛饒字次公魏郡人從孟喜受易為郡文學以孝廉<lb/>
為郎累擢司𨽻校尉舉刺無所廻避京師為清寛饒剛<lb/>
直髙節志在奉公家貧俸錢月數千半以給吏民為耳<lb/>
目言事者子嘗步行自戍北邊公亷如此以上封事坐<lb/>
怨謗下吏寛饒自剄<lb/>
焦贛字延夀梁人以好學得幸梁王王共其資用令極<lb/>
意學贛初從孟喜繼又得𨼆者之傳學既成為郡史察<lb/>
<pb n="KR2n0008_WYG_002-6b"/>
舉補小黄令以候司先知姦邪盜賊不得發愛養吏民<lb/>
化行縣中舉最當遷三老官屬上書願留贛有詔許増<lb/>
秩留卒於小黄贛常曰得我道以亡身者必京生也其<lb/>
說長於災變分六十四卦以兑震坎離應二至二分其<lb/>
餘卦以中孚起每一卦六日七分更直用事以風雨寒<lb/>
溫為候各有占騐所著有易林十六卷<lb/>
趙賓蜀人好小數書持論巧慧易家不能難云受孟喜<lb/>
喜為名之後賓死黄能持其說<lb/>
<pb n="KR2n0008_WYG_002-7a"/>
京房字君明東郡頓丘人受易梁人焦延夀延夀云嘗<lb/>
從孟喜問易會喜死房以為延夀易即孟氏學至成帝<lb/>
時劉向校書考易說以為諸易家説皆祖田何楊叔元<lb/>
丁將軍大義畧同惟京氏為異京氏以明災異得幸為<lb/>
石顯所譖誅房授東海殷嘉河東姚平河南乘𢎞及任<lb/>
良皆為郎博士繇是易有京氏之學<lb/>
彭宣字子佩淮陽陽夏人治易事張禹舉為博士遷東<lb/>
平太傅禹以帝師見尊信薦宣經明有威重可任政事<lb/>
<pb n="KR2n0008_WYG_002-7b"/>
繇是入為右扶風歴遷大司空封長平侯及王莽秉政<lb/>
宣上書乞骸骨莽恨宣求退遂白太后策免不賜黄金<lb/>
安車駟馬宣居國數年薨諡頃侯<lb/>
劉昆字桓公陳留東昬人梁孝王之𦙍也平帝時受施<lb/>
氏易於沛人戴賓王莽世教授弟子恒五百餘人莽以<lb/>
昆多聚徒衆繫昆及家屬於外黄獄莽敗得免建武五<lb/>
年舉孝廉不行遂逃教授江陵光武聞之即除為江陵<lb/>
令遷𢎞農太守有異政帝聞而徴之代杜林為光禄勲<lb/>
<pb n="KR2n0008_WYG_002-8a"/>
令入授皇太子及諸小侯五十餘人二十七年拜騎都<lb/>
尉以老乞骸骨詔賜洛陽第舎以千石祿終其身中元<lb/>
二年卒子軼字君文𫝊昆業門徒亦盛永平中為太子<lb/>
中庶子建武中稍遷宗正卒官遂世掌宗正焉<lb/>
姚平河東人京房弟子房欲建考功課吏法薦平為刺<lb/>
史時石顯疾房言之元帝遂出房為魏郡太守至新豐<lb/>
因郵上書曰臣弟子姚平謂房曰房可謂知道未可謂<lb/>
信道也房言災異未嘗不中今涌水已出道人當逐死<lb/>
<pb n="KR2n0008_WYG_002-8b"/>
尚復何言臣謂陛下至仁於臣尤厚雖言而死臣猶言<lb/>
也平又曰房可謂小忠未可謂大忠也昔秦時趙髙用<lb/>
事有正先者非刺髙而死髙威自此成今臣出守自詭<lb/>
效功惟陛下毋使臣塞涌水之異當正先之死為姚平<lb/>
所笑房去月餘竟徴下獄<lb/>
費直字長翁東萊人治易為郎至單父令長於卦筮亡<lb/>
章句徒以彖象系辭文言為十篇解說上下經琅邪王<lb/>
璜平中<hi>一曰仲</hi>能𫝊之<lb/>
<pb n="KR2n0008_WYG_002-9a"/>
髙相沛人治易與費公同時其學亦亡章句專說陰陽<lb/>
災異受之王璜傳子康及蘭陵毋將永康以明易為郎<lb/>
永至豫章都尉繇是易有高氏之學<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0008_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　授經圖義例卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>輿地廣記卷十六</head> <lb/>
    <p>
<pb n="KR2k0006_WYG_016-1a"/>
欽定四庫全書<lb/>
　輿地廣記卷十六<lb/>
　　　　　　　　　　　　宋　歐陽忞　撰<lb/>
　　陜西秦鳯路下<lb/>
下府渭州秦屬北地郡二漢屬安定郡晉因之元魏屬<lb/>
太平郡隋初屬原州後屬平凉郡唐屬原州寳應元年<lb/>
渭州没吐蕃元和四年以原州之平凉縣置行渭州廣<lb/>
明元年為吐蕃所破中和四年復置後曰隴西郡今縣<lb/>
<pb n="KR2k0006_WYG_016-1b"/>
五<lb/>
中平凉縣漢朝那涇陽二縣地屬安定郡後周置平凉<lb/>
縣屬原州隋屬平凉郡唐屬原州元和四年置行渭州<lb/>
今因之有笄頭山禹貢涇水所出西有隴山有六盤闗<lb/>
西北五里有吐蕃㑹盟壇唐貞觀五年築<lb/>
中潘原縣本隂盤二漢屬安定郡晉省之後復置元魏<lb/>
置平凉郡隋開皇初郡廢屬安定郡唐屬涇州天寳元<lb/>
年改為潘原縣周顯徳六年來屬<lb/>
<pb n="KR2k0006_WYG_016-2a"/>
中安化縣故屬儀州皇朝熈寧五年州廢來屬<lb/>
中崇信縣皇朝乾徳元年以舊崇信軍地置崇信縣屬<lb/>
鳯翔府淳化中屬儀州熈寧五年州廢來屬<lb/>
中下華亭縣隋大業初置屬安定郡唐元和三年省入<lb/>
汧源後復置儀州皇朝熈寧五年州廢來屬<lb/>
望原州自唐已上地理與涇州同廣徳元年原州没吐<lb/>
蕃置行原州於靈臺之百里城貞元十九年徙治平凉<lb/>
元和三年又徙治臨涇大中三年收復闗隴歸治平髙<lb/>
<pb n="KR2k0006_WYG_016-2b"/>
廣明後沒吐蕃又僑治臨涇本屬涇州後唐清泰三年<lb/>
割屬原州後曰平凉郡今縣二<lb/>
中臨涇縣漢屬安定郡東漢及晉為郡治焉元魏亦屬<lb/>
安定後廢之隋大業初置湫谷縣尋改曰臨涇屬安定<lb/>
郡唐屬涇州後為原州治所有漢朝那縣故城<lb/>
中彭陽縣二漢屬安定郡晉省之後復置元魏置西北<lb/>
地郡隋改縣為彭原唐武徳二年析彭原置豐義縣屬<lb/>
寧州皇朝太平興國元年改曰彭陽至道三年來屬<lb/>
<pb n="KR2k0006_WYG_016-3a"/>
中下階州古為白馬氏國西戎之别種也漢武帝<lb/>
開之置武都郡東漢晉因之後沒於氐楊茂搜元<lb/>
魏置武街郡西魏置武州隋開皇初郡廢大業初<lb/>
州廢置武都郡唐武徳元年置武州天寳元年曰武都<lb/>
郡因没吐蕃廢大厯二年復置為行州咸通中始得故<lb/>
地龍紀初遣使招葺之景福元年更名階州今縣二<lb/>
中下福津縣漢武都縣地元魏置翫當縣及武街郡西<lb/>
魏又於今縣東北三十里萬郡故城置覆津縣後周省<lb/>
<pb n="KR2k0006_WYG_016-3b"/>
翫當入覆津隋開皇初武階郡廢屬武州唐因之景福<lb/>
元年改覆津曰福津後為州治故盤堤縣本西魏置南<lb/>
五部縣後改名隋屬武都郡唐屬武州没蕃後不復置<lb/>
中下將利縣故白馬氐國漢為武都縣為郡治焉天池<lb/>
大澤在其西東漢及晉皆因之元魏改武都縣曰石門<lb/>
西魏改曰安育置武州後周改安育曰將利仍置武都<lb/>
郡隋開皇初郡廢大業初復置唐為武州治後徙福津<lb/>
上河州古西羌地秦屬隴西郡漢屬金城隴西二郡東<lb/>
<pb n="KR2k0006_WYG_016-4a"/>
漢屬隴西郡漢末宋建自稱河首平漢王據此曹公遣<lb/>
夏侯淵討平之晉恵帝時置晉興郡前秦苻堅置河州<lb/>
西秦乞伏乾歸又據於此元魏亦置河州後周置枹罕<lb/>
郡隋開皇初郡廢大業初州廢復置枹罕郡唐武徳二<lb/>
年平李軌置河州天寳元年曰安昌郡領縣三<lb/>
中下枹罕縣本罕羌侯邑漢為枹罕縣屬金城郡東漢<lb/>
省之晉屬晉興郡苻秦置河州元魏因之後周置枹罕<lb/>
郡隋因之唐為河州<lb/>
<pb n="KR2k0006_WYG_016-4b"/>
中下大夏縣漢屬隴西郡東漢因之晉屬進興郡前凉<lb/>
張駿置大夏郡隋屬枹罕郡唐屬河州貞觀八年省入<lb/>
枹罕五年復置<lb/>
中下鳯林州本白石縣漢屬金城郡東漢屬隴西郡張<lb/>
駿改白石為永固屬晉興郡唐貞觀七年於縣置烏州<lb/>
十一年州廢置安昌縣來屬天寳元年更名鳯林廣徳<lb/>
元年州没吐蕃皇朝熈寧六年收復置枹罕縣七年省<lb/>
之今曰安鄉郡縣一<lb/>
<pb n="KR2k0006_WYG_016-5a"/>
寧河縣本寧河寨皇朝崇寧四年升為縣<lb/>
下蘭州古西羌地秦屬隴西郡漢屬金城隴西二郡東<lb/>
漢魏晉因之前凉張實分置廣武郡張駿又分置武始<lb/>
郡後為西秦乞伏國仁南凉秃髪烏孤所分據元魏後<lb/>
周屬武始郡隋開皇初郡廢置蘭州大業初州廢復置<lb/>
金城郡唐武徳二年平薛舉置蘭州以臯蘭山為名天<lb/>
寳元年曰金城郡領縣二<lb/>
下五泉縣本金城縣漢屬金城郡為氐羌所據東漢及<lb/>
<pb n="KR2k0006_WYG_016-5b"/>
晉因之有故苑川城西秦乞伏國仁據此後曰子城縣<lb/>
置金城郡隋開皇初郡廢置蘭州大業初州廢置金城<lb/>
郡復改縣曰金城後改曰五泉唐咸亨二年復曰金城<lb/>
天寳元年復曰五泉<lb/>
下金城縣本漢允吾縣為金城郡治所張駿置廣武郡<lb/>
南凉秃髪烏孤據此隋廢郡為廣武縣唐屬蘭州乾元<lb/>
二年更名金城漢浩亹允吾二縣故城在西南廣徳元<lb/>
年州陷吐蕃皇朝元豐四年收復今縣一<lb/>
<pb n="KR2k0006_WYG_016-6a"/>
蘭泉縣<lb/>
鞏州古雍州地春秋時屬羌戎秦屬隴西郡二漢因之<lb/>
靈帝分立南安郡晉屬隴西南安二郡元魏為隴西南<lb/>
安安陽三郡兼置渭州後周併為南安郡隋開皇初郡<lb/>
廢大業初州廢復置隴西郡唐武徳元年置渭州天寳<lb/>
元年曰隴西郡寳應元年沒吐蕃後廢皇朝皇祐四年<lb/>
以渭州地置古渭寨熈寧五年改通逺軍崇寧三年改<lb/>
為鞏州今縣三<lb/>
<pb n="KR2k0006_WYG_016-6b"/>
隴西縣本襄武縣地二漢屬隴西郡晉為郡治焉元魏<lb/>
置渭州隋為隴西郡唐渭州沒吐蕃廢皇朝為通逺軍<lb/>
元祐五年於郭下置隴西縣隋舊有隴西縣本獂道縣<lb/>
漢屬天水郡在襄武之東靈帝置南安郡晉因之又置<lb/>
中陶縣後省獂道入中陶隋開皇初南安郡廢改中陶<lb/>
為内陶又改為武陽十年又改為隴西唐因之沒蕃後<lb/>
廢<lb/>
永寧縣本永寧寨皇朝升為縣<lb/>
<pb n="KR2k0006_WYG_016-7a"/>
寧逺縣本寧逺寨皇朝崇寧四年升為縣<lb/>
㑹州古為西羌秦屬隴西郡漢屬金城安定二郡地後<lb/>
漢屬金城武威二郡西魏置㑹州後周廢之隋屬平凉<lb/>
郡唐武徳二年平李軌置㑹州天寳元年曰㑹寧領縣<lb/>
二<lb/>
上㑹寧縣本漢枝陽縣地屬金城郡晉張寔分屬廣武<lb/>
郡西魏置㑹州後周廢之隋開皇十六年置㑹寧縣屬<lb/>
平凉郡唐置㑹州<lb/>
<pb n="KR2k0006_WYG_016-7b"/>
上烏蘭縣本漢祖厲縣地屬安定郡東漢屬武威郡晉<lb/>
省之後周置烏蘭闗唐武徳九年置縣後州沒吐蕃皇<lb/>
朝收復今縣一<lb/>
敷川縣<lb/>
西安州秦漢屬北地郡唐屬靈州皇朝置西安州<lb/>
西寧州古西羌所居漢武帝西逐諸羌乃渡河湟築令<lb/>
居塞昭帝時屬金城郡東漢末置西平郡晉因之永嘉<lb/>
後秃髪烏孤初稱西平王其弟利鹿孤復都西平即此<lb/>
<pb n="KR2k0006_WYG_016-8a"/>
地也後魏置鄯州後周置樂都郡隋開皇初郡廢大業<lb/>
初州廢置西平郡唐武徳二年平薛舉置鄯州天寳元<lb/>
年曰西平郡領縣三<lb/>
中湟水縣二漢破羌縣地屬金城郡建安中改為西平<lb/>
郡晉因之元魏置鄯州後周置樂都郡隋開皇十八年<lb/>
改西都曰湟水大業初為西平郡唐為鄯州破羌縣故<lb/>
城在縣西<lb/>
中龍支縣漢允吾縣地東漢為龍耆縣元魏改曰北金<lb/>
<pb n="KR2k0006_WYG_016-8b"/>
城西魏改曰龍支隋屬枹罕郡唐屬鄯州<lb/>
中鄯城縣唐儀鳯三年置屬鄯州漢西平郡故城在西<lb/>
有土樓山上元二年州没於吐蕃至皇朝收復始置<lb/>
莭度加號寳徳軍<lb/>
湟州古雍州地漢晉後屬西平郡唐屬鄯州皇朝置湟<lb/>
州有湟水東入河<lb/>
廓州古西羌地東漢延熹中䕶羌校尉段熲追燒何大<lb/>
豪至河首積石山出塞二千餘里即此地也漢末屬西<lb/>
<pb n="KR2k0006_WYG_016-9a"/>
平郡前凉置湟河郡元魏屬鄯州後周武帝逐吐谷渾<lb/>
置廓州及洮河郡隋開皇初州郡並廢大業初置澆河郡<lb/>
唐武徳二年置鄜州天寳元年曰寧塞郡領縣三<lb/>
下廣成縣本燒當羌地元魏置廣威縣隋仁夀初改為<lb/>
化隆縣屬西平郡唐置廓州先天元年改化隆曰化成<lb/>
天寳元年曰廣威<lb/>
下逹化縣後周置逹化郡并縣隋開皇初郡廢屬澆河<lb/>
郡有故澆河城晉時吐谷渾主阿豺所築在縣西一百<lb/>
<pb n="KR2k0006_WYG_016-9b"/>
二十里<lb/>
下米川縣漢枹罕縣地屬金城郡唐貞觀五年置米州<lb/>
及米川縣十年州廢屬河州永徽六年來屬廣徳元年<lb/>
州沒吐蕃皇朝收復<lb/>
同下州鎮戎軍秦屬北地郡東漢因之晉屬新平郡元<lb/>
魏太武置髙平鎮後為髙平郡兼置原州隋初郡廢大<lb/>
業初州廢置平凉郡唐武徳元年曰原州天寳元年曰<lb/>
平凉郡廣徳元年没吐蕃後廢皇朝至道元年以故平<lb/>
<pb n="KR2k0006_WYG_016-10a"/>
髙縣地置鎮戎軍<lb/>
髙平寨慶厯二年置本漢髙平縣為安定郡治焉東漢<lb/>
屬安定郡光武自征隗囂河西太守竇融率五郡太守<lb/>
與車駕㑹髙平是也晉省之元魏置髙平鎮後改為平<lb/>
髙縣置原州隋為平凉郡唐為原州<lb/>
同下州徳順軍自五代以前地理與渭州同皇朝慶厯<lb/>
三年以渭州隴干地置徳順軍今縣一<lb/>
隴干縣皇朝元祐八年置<lb/>
<pb n="KR2k0006_WYG_016-10b"/>
同下州懐徳軍本平夏城皇朝大觀二年升為懐徳軍<lb/>
以蕭闗等寨𨽻之與西安鎮戎互為聲援應接蕭闗為<lb/>
邊面之壯焉蓋唐之武州蕭闗縣地也<lb/>
同下州積石軍本漢之金城郡河闗縣地唐置軍𨽻隴<lb/>
右節度府後没吐蕃皇朝復置有積石山禹導河自此<lb/>
始河水出崑崙自古言者皆失其實禹本紀山海經水<lb/>
經固已迂恠誕妄而班固所載張騫窮河源事亦為臆<lb/>
説騫使大夏見葱嶺于闐二河合流注蒲昌海其水停<lb/>
<pb n="KR2k0006_WYG_016-11a"/>
居皆以為潜行地中南出於積石為中國河此乃意度<lb/>
之非實見蒲昌海與積石河通流也漢武帝以于闐山<lb/>
出玉按古圗書因名河所出曰崑崙至唐之時吐蕃為<lb/>
大國居積石西唐之聘使徃來非一始見黄河在吐蕃<lb/>
中西南數千里向東北流與積石河相連而吐蕃又言<lb/>
崑崙在其國内長慶中劉元鼎為盟㑹使言河之上流<lb/>
由洪濟裹西南行二千里水益狹冬春可渉夏秋乃勝<lb/>
舟其南三百里三山中髙而四下曰紫山直大羊同國<lb/>
<pb n="KR2k0006_WYG_016-11b"/>
古所謂崑崙者也吐蕃人曰悶摩泰山東距長安五千里<lb/>
河源出其間流澄緩下稍合衆流色亦行益逺它水并注<lb/>
則濁河源東北直莫賀延磧尾隠測其地蓋劒南之西元<lb/>
鼎所經見大畧如此<lb/>
下洮州古為諸𦍑之地後為吐谷渾所據至後周武帝<lb/>
逐吐谷渾置洮陽郡兼置洮州隋開皇初郡廢大業初<lb/>
州廢置臨洮郡唐武徳二年置洮州天寳元年曰臨洮<lb/>
洮郡領縣一<lb/>
<pb n="KR2k0006_WYG_016-12a"/>
中臨潭縣本吐谷渾地後周置美相縣唐貞觀四年徙<lb/>
治洪和城以故地置旭州五年又置臨潭縣八年州廢<lb/>
以臨潭屬洮州徙州來治復遷于洮陽城仍于舊洪和<lb/>
城置美相縣天寳中省美相併入有禹貢西傾山後名<lb/>
西强山吐谷渾主阿豺嘗升西强山觀勢江源問于羣<lb/>
僚曰此水東流更有何名由何郡國入何水也其長史<lb/>
曽和曰此水經仇池過晉夀出宕渠號墊江至巴郡入<lb/>
江度廣陵㑹于海阿豺曰水尚知歸吾雖塞表小國而<lb/>
<pb n="KR2k0006_WYG_016-12b"/>
獨無所歸乎遣使通宋獻其方物宋少帝封為澆河公<lb/>
西傾之北則洮水所出北流入河寳應元年州陷吐蕃<lb/>
皇朝收復<lb/>
　<lb/>
　<lb/>
　<lb/>
　<lb/>
　輿地廣記卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>輿地廣記卷二十四</head> <lb/>
    <p>
<pb n="KR2k0006_WYG_024-1a"/>
欽定四庫全書<lb/>
　輿地廣記卷二十四<lb/>
　　　　　　　　　　　　宋　歐陽忞　撰<lb/>
　　江南東路<lb/>
次府江寧府春秋屬吳戰國屬越後屬楚秦屬鄣郡二<lb/>
漢屬丹陽郡吳王孫權初鎮丹徒謂之京城後徙都秣<lb/>
陵改為建業晉平吳以為丹陽郡及揚州刺史治東晉<lb/>
元帝渡江復都焉改丹陽太守為尹宋齊梁陳因之常<lb/>
<pb n="KR2k0006_WYG_024-1b"/>
以京口為重鎮隋平陳郡廢夷蕩耕墾更於石頭城置<lb/>
蔣州大業初復置丹陽郡唐武徳三年置揚州七年平<lb/>
輔公祏復改為蔣州八年又改為揚州九年州徙治江<lb/>
都以其地屬潤州至徳二載析置江寧郡乾元元年曰<lb/>
昇州上元三年州廢光啓三年復置五代時南唐李氏<lb/>
竊據升為江寧府皇朝開寶八年克復降為昇州天禧<lb/>
一年復升江寧府建康軍節度今縣五<lb/>
次赤上元縣本楚邑楚威王以其地有王氣埋金以鎮<lb/>
<pb n="KR2k0006_WYG_024-2a"/>
之故曰金陵秦改曰秣陵二漢屬丹陽郡吳建安十六<lb/>
年改曰建業因都焉晉武帝平吳復曰秣陵本治去京<lb/>
邑六十里故治村是也安帝義興九年移治京邑宋齊<lb/>
梁陳因之隋平陳省秣陵入江寧縣置蔣州唐武徳三年<lb/>
改江寧曰歸化屬揚州八年改歸化曰金陵九年改金<lb/>
陵曰白下屬潤州貞觀九年復改白下曰江寧肅宗上<lb/>
元二年改曰上元乾元元年置昇州南唐置江寧府故<lb/>
建康縣本建鄴晉武帝既復改建業為秣陵太康三年<lb/>
<pb n="KR2k0006_WYG_024-2b"/>
又分秣陵之水北置建業縣後避愍帝名改曰建康隋<lb/>
省入江寕湖熟鎮本湖熟縣二漢晉宋屬丹陽郡後省<lb/>
入焉有蔣山石頭城六朝以為重鎮<lb/>
次赤江寧縣晉武太康元年分秣陵置臨江縣二年更<lb/>
名唐既改江寧為上元南唐復析上元置江寧分治郭<lb/>
下<lb/>
次畿句容縣二漢晉宋屬丹陽郡隋屬江都郡唐武徳<lb/>
三年置茅州七年州廢屬蔣州九年屬潤州乾元元年<lb/>
<pb n="KR2k0006_WYG_024-3a"/>
屬昇州有茅山一名句曲山形如句字之曲縣取名焉<lb/>
次畿溧水縣本溧陽縣二漢晉宋屬丹陽郡隋改為溧<lb/>
水縣屬蔣州唐武徳三年屬揚州七年屬宣州乾元元<lb/>
年屬并州伍子胥自楚出奔未至吳而疾止中道乞食<lb/>
於溧陽即此<lb/>
次畿溧陽縣唐武徳三年析溧水縣置屬揚州九年屬<lb/>
宣州上元元年屬昇州<lb/>
望宣州春秋屬吳戰國屬越後屬楚秦屬鄣郡二漢屬<lb/>
<pb n="KR2k0006_WYG_024-3b"/>
丹陽郡吳為重鎮晉徙丹陽於建業而以其地置宣城<lb/>
郡宋齊梁陳因之梁兼置南豫州隋平陳郡廢改州為<lb/>
宣州大業初復置宣城郡唐武徳三年曰宣州天寶元<lb/>
年曰宣城郡吳升為寧國軍節度皇朝因之今縣六<lb/>
望宣城縣本宛陵縣二漢為丹陽郡治晉置宣城郡宋<lb/>
齊梁陳因之隋廢郡而改宛陵曰宣城置宣州唐因之<lb/>
亦呉懐安縣地屬丹陽郡晉屬宣城郡宋齊梁陳因之<lb/>
隋省入宣城有敬亭山<lb/>
<pb n="KR2k0006_WYG_024-4a"/>
望南陵縣漢春榖縣地屬丹陽郡東漢晉因之孝武改<lb/>
為陽榖後省梁置南陵縣及南陵郡陳置北江州隋平<lb/>
陳州郡並廢屬宣城郡唐武徳四年屬池州州廢來屬<lb/>
亦漢宣城縣地屬丹陽郡東漢省之晉復置宣城郡後<lb/>
省故城在今縣東<lb/>
緊涇縣二漢屬丹陽郡晉屬宣城郡宋齊梁陳因之唐<lb/>
武徳三年置南徐州尋更名猷州八年州廢來屬故安<lb/>
吳縣吳分宛陵置晉宋齊梁陳屬宣城郡隋省入涇唐<lb/>
<pb n="KR2k0006_WYG_024-4b"/>
武徳三年復置八年又省亦陵陽縣地二漢晉屬丹陽<lb/>
郡成帝以皇后諱改為廣陽縣宋因之後省有陵陽山<lb/>
列僊傳云陵陽子明釣得白龍放之後三年龍迎子明<lb/>
上陵陽山僊去因以名縣<lb/>
緊寧國縣呉分宛陵置晉宋齊梁陳皆屬宣城郡隋省<lb/>
入宣城唐武徳三年復置屬宣州六年又省天寶三載<lb/>
復置<lb/>
緊旌徳縣唐寶應二年析太平縣置屬宣州有棲真山<lb/>
<pb n="KR2k0006_WYG_024-5a"/>
中太平縣唐天寶十一載析當塗涇縣置屬宣州大歴<lb/>
中省永泰中復置<lb/>
上歙州春秋屬吳戰國屬越後屬楚秦屬鄣郡二漢屬<lb/>
丹陽郡吳孫權分置屬都郡晉武帝改為新安郡宋齊<lb/>
因之後廢隋平陳置歙州大業初置新安郡廢武徳四<lb/>
年復置歙州天寶元年曰新安郡皇朝因之統縣六<lb/>
望歙縣二漢屬丹陽郡吳孫權使賀齊平山越於是立<lb/>
始新都尉於歙之華鄉令齊守之遂置始新縣及新都<lb/>
<pb n="KR2k0006_WYG_024-5b"/>
郡晉太康元年改郡曰新安後郡廢而省始新入歙隋<lb/>
平陳廢歙開皇十一年復置屬歙州大業初屬新安郡<lb/>
唐為歙州治焉<lb/>
望休寧縣孫權分歙置休陽縣晉武帝改為海寧屬新<lb/>
安郡宋因之隋開皇十八年改為休寧大業初置新安<lb/>
郡唐屬歙州<lb/>
望祈門縣本黟縣地唐代宗時歙州賊方清據此為壘<lb/>
永泰二年平賊因其壘置祈門縣屬歙州有祁山閶門<lb/>
<pb n="KR2k0006_WYG_024-6a"/>
灘善覆舟<lb/>
望婺源縣唐開皇二十八年析休寧置屬歙州<lb/>
望績溪縣唐永徽五年分歙置北野縣屬歙州後更名<lb/>
績溪<lb/>
緊黟縣二漢屬丹陽郡晉宋屬新安郡隋平陳縣廢開<lb/>
皇十一年復置屬歙州唐因之有林歴山吳賀齊討山<lb/>
越賊保林歴山四靣險絶齊使以鐵杙琢山而升出其<lb/>
不意遂平賊<lb/>
<pb n="KR2k0006_WYG_024-6b"/>
上江州古揚荆二州之境春秋戰國屬楚秦屬九江郡<lb/>
二漢屬廬江豫章二郡晉恵帝置尋陽郡兼置江州初<lb/>
治豫章成帝咸康六年移治尋陽中流襟帶常為重鎮<lb/>
宋齊梁陳因之隋平陳郡廢大業初州廢置九江郡唐<lb/>
武徳四年復置江州天寶元年曰尋陽郡皇朝因之今<lb/>
縣五<lb/>
望徳化縣本尋陽縣二漢屬廬江郡吳屬蘄春郡晉復<lb/>
屬廬江永興元年置尋陽郡咸康六年江州自豫章徙<lb/>
<pb n="KR2k0006_WYG_024-7a"/>
治尋陽縣本在江北温嶠移置江南後省入柴桑縣二<lb/>
漢屬豫章郡曹公攻劉備於夏口時孫權擁兵柴桑以<lb/>
觀成敗諸葛亮說權與并力拒曹公故城在今縣南所<lb/>
謂楚城鎮是也宋齊梁陳皆為尋陽郡及江州治焉隋<lb/>
平陳郡廢復改縣曰尋陽開皇十八年改曰彭蠡大業<lb/>
初改曰湓城置九江郡唐復曰尋陽置江州五代時改<lb/>
為徳化禹貢九江在州西北始别於鄂陵終㑹於江口<lb/>
有廬山柴桑山彭蠡湖<lb/>
<pb n="KR2k0006_WYG_024-7b"/>
緊徳安縣本歴陵縣地二漢屬豫章郡晉屬鄱陽郡後<lb/>
省五代時置徳安縣屬江州有禹貢敷淺原<lb/>
中瑞昌縣五代時置屬江州有王喬山清虚玉華洞<lb/>
中湖口縣五代時置屬江州晉盧循之敗悉力柵左里<lb/>
宋武帝攻其柵循單舸走衆皆降即彭蠡湖口今縣是<lb/>
也<lb/>
中彭澤縣禹貢彭蠡澤在西因以名縣二漢晉屬豫章<lb/>
郡宋省之後復置梁置太康郡隋梁陳郡縣並廢而置<lb/>
<pb n="KR2k0006_WYG_024-8a"/>
龍城縣屬江州開皇十八年復改曰彭澤唐因之有馬<lb/>
當山<lb/>
上池州春秋屬吳戰國屬越後屬楚秦屬鄣郡二漢屬<lb/>
丹陽郡晉屬宣城郡宋齊梁陳隋因之唐武徳四年析<lb/>
宣州置池州貞觀元年州廢永泰元年復置後曰池陽<lb/>
郡皇朝因之今縣六<lb/>
望貴池縣本石城縣地二漢屬丹陽郡晉以後屬宣城<lb/>
郡隋平陳縣廢開皇十九年置秋浦縣屬宣州唐分置<lb/>
<pb n="KR2k0006_WYG_024-8b"/>
池州五代時改秋浦為貴池有烏石山貴池<lb/>
上青陽縣本臨城縣吳置晉屬宣城郡宋齊梁陳因之<lb/>
隋省入南陵唐天寶元年析置青陽縣屬宣州後屬池<lb/>
州有九華山<lb/>
上銅陵縣本南陵縣地唐析置義安縣又廢義安為銅<lb/>
官五代時置銅陵縣屬江寧府皇朝開寶八年來屬有<lb/>
梅根山利國山<lb/>
上建徳縣本至徳縣唐至徳二年析鄱陽秋浦置屬江<lb/>
<pb n="KR2k0006_WYG_024-9a"/>
州乾元元年屬饒州永泰元年來屬五代時省後復置<lb/>
改為建徳有石門山䦨溪<lb/>
上石埭縣唐永泰中析青陽秋浦置治又石埭城屬池<lb/>
州<lb/>
中下東流縣五代時置屬江州皇朝太平興國三年來<lb/>
屬<lb/>
上饒州春秋屬楚後屬吳戰國屬越後復屬楚秦屬九<lb/>
江郡二漢屬豫章郡吳孫權分置鄱陽郡晉宋齊梁陳<lb/>
<pb n="KR2k0006_WYG_024-9b"/>
因之梁兼置吳州隋平陳郡廢改州為饒州以其物産<lb/>
豐饒大業初復置鄱陽郡唐武徳四年曰饒州天寶元<lb/>
年曰鄱陽郡皇朝因之今縣六<lb/>
望鄱陽縣本楚邑春秋吳伐楚取鄱是也秦時吳芮為<lb/>
畨陽令甚得江湖間心號曰畨君二漢屬豫章郡吳置<lb/>
鄱陽郡晉以後因之隋置饒州唐因之有鄱江故廣晉<lb/>
縣吳置曰廣昌郡吳芮故城也晉太康元年更名為鄱<lb/>
陽郡治宋因之後省唐武徳五年復置八年省入鄱陽<lb/>
<pb n="KR2k0006_WYG_024-10a"/>
望餘干縣故越之西境所謂干越也二漢曰餘汗屬豫<lb/>
章郡晉宋齊梁陳隋屬鄱陽郡唐屬饒州有餘水北流<lb/>
入贛江<lb/>
望浮梁縣本新平縣唐武徳四年析鄱陽置屬饒州八<lb/>
年省開元四年復置新昌天寶元年更名浮梁有石藏<lb/>
山<lb/>
望樂平縣本吳樂安縣晉宋屬鄱陽郡後省唐武徳四<lb/>
年置樂平縣屬饒州九年省後復置<lb/>
<pb n="KR2k0006_WYG_024-10b"/>
望徳興縣五代析樂平置屬饒州有銀山<lb/>
中安仁縣皇朝開寶八年以餘干縣地置安仁場端拱<lb/>
元年升為縣<lb/>
上信州春秋戰國皆屬越後屬楚秦屬九江㑹稽二郡<lb/>
二漢屬豫章㑹稽二郡晉宋及隋屬鄱陽東陽二郡唐<lb/>
乾元元年析饒州之弋陽衢州之常山玉山及建撫二<lb/>
州之地置信州後曰上饒郡皇朝因之統縣六<lb/>
望上饒縣吳置晉省之宋復置屬鄱陽郡後省唐武徳<lb/>
<pb n="KR2k0006_WYG_024-11a"/>
四年復置七年省入弋陽乾元二年復置并置信州有<lb/>
上饒江<lb/>
望玉山縣唐證聖二年析常山須江弋陽置屬衢州乾<lb/>
元元年來屬有懐玉山<lb/>
望弋陽縣吳置葛陽縣晉宋屬鄱陽郡隋開皇十二年<lb/>
改為弋陽屬饒州唐乾元元年來屬有弋溪寶豐鎮皇<lb/>
朝開寶八年升為縣景祐二年省康定元年復置慶歴<lb/>
三年又省入弋陽<lb/>
<pb n="KR2k0006_WYG_024-11b"/>
望貴溪縣唐永泰元年析弋陽置屬信州有龍虎山貴<lb/>
溪<lb/>
中鉛山縣五代時置皇朝開寶八年以縣直𨽻京師後<lb/>
屬信州有鉛山<lb/>
中永豐縣唐乾元二年析上饒置屬信州元和七年省<lb/>
入為鎮皇朝熈寧七年復升為縣有豐山有永豐溪<lb/>
上太平州自唐以前地理與宣州同南唐置雄逺軍皇<lb/>
朝開寶八年改平南軍太平興國三年升為太平州今<lb/>
<pb n="KR2k0006_WYG_024-12a"/>
縣三<lb/>
上當塗縣本漢丹陽縣地晉太康二年分置于湖縣成<lb/>
帝以淮南當塗流民寓居于湖乃僑立當塗縣以治之<lb/>
分于湖為境而於江南僑立淮南郡治于湖以當塗屬<lb/>
焉宋齊梁陳皆因之隋平陳郡及于湖廢以當塗屬丹<lb/>
陽郡唐武徳三年置南豫州八年州廢屬宣州乾元元<lb/>
年屬昇州上元二年復屬宣州南唐置雄逺軍皇朝改<lb/>
為平南軍又改為太平州于湖縣故城在今縣南丹陽<lb/>
<pb n="KR2k0006_WYG_024-12b"/>
鎮本丹陽縣二漢晉宋屬丹陽郡後廢唐武徳三年析<lb/>
江寧縣復置屬饒州九年州廢屬宣州貞觀元年省入<lb/>
當塗有牛渚山一名採石在縣北大江中晉温嶠回軍<lb/>
至牛渚磯聞鼓樂之音水深不可測乃燬犀角照之見<lb/>
水族竒形異狀朱衣躍馬夜見夢嶠曰與君幽明道别<lb/>
何得相照有丹陽湖慈湖<lb/>
中蕪湖縣本吳鳩兹地左傳楚子重伐呉克鳩兹是也<lb/>
二漢晉屬丹陽郡晉宋僑立襄垣縣寄治蕪湖後屬淮<lb/>
<pb n="KR2k0006_WYG_024-13a"/>
南郡宋齊梁陳因之隋平陳省襄垣入當塗五代時析<lb/>
當塗縣置蕪湖縣屬宣州皇朝太平興國二年來屬有<lb/>
尺鑄山蕪湖<lb/>
中繁昌縣晉之繁昌本屬襄城郡亂後於此僑立屬淮<lb/>
南郡而分于湖為境宋齊梁陳因之隋平陳省繁昌入<lb/>
當塗五代時析當塗復置屬宣州皇朝太平興國二年<lb/>
來屬有靈山隠静山<lb/>
同下州南唐軍春秋戰國皆屬楚秦屬九江郡漢屬豫<lb/>
<pb n="KR2k0006_WYG_024-13b"/>
章郡東漢晉宋皆因之隋屬九江豫章二郡唐屬江洪二<lb/>
州皇朝太平興國二年置南康軍今縣三<lb/>
望星子縣本漢彭澤縣地屬豫章郡後為徳化縣之星<lb/>
子鎮皇朝太平興國二年置星子縣屬江州七年置南<lb/>
康軍有廬山彭蠡湖洛星石昔有星墜水化為石縣鎮<lb/>
蓋因石為名吳越錢氏封為寶石山<lb/>
望建昌縣本漢海昬縣地昌邑王賀廢遷於此屬豫章<lb/>
郡東漢永元十六年置建昌縣晉宋齊梁陳隋因之而<lb/>
<pb n="KR2k0006_WYG_024-14a"/>
省海昬入焉唐武徳五年置南昌州八年州廢屬洪州<lb/>
皇朝太平興國七年來屬亦永脩縣地東漢中平中置<lb/>
晉宋齊梁陳皆屬豫章郡隋省入建昌唐武徳五年復<lb/>
置八年省亦新吳縣地東漢中平中置晉宋齊梁陳皆<lb/>
屬豫章郡隋省入建昌唐武徳五年復置八年省永淳<lb/>
二年又置後省<lb/>
上都昌縣本漢彭澤縣地唐武徳五年置屬洪州八年<lb/>
廢屬江州皇朝太平興國七年來屬有桑落山晉將劉<lb/>
<pb n="KR2k0006_WYG_024-14b"/>
毅為盧循所敗之地有釣磯山晉陶侃微時嘗登此垂<lb/>
釣<lb/>
同下州廣徳軍春秋屬吳戰國屬越後屬楚秦屬鄣郡<lb/>
二漢屬丹陽郡晉屬宣城郡宋齊因之梁置大梁郡又<lb/>
改為陳留郡隋平陳郡廢屬宣州唐因之南唐屬昇州<lb/>
皇朝開寶八年屬宣州太平興國四年置廣徳軍今縣<lb/>
二<lb/>
望廣徳縣本漢丹陽郡地鴻嘉二年以為廣徳國封中<lb/>
<pb n="KR2k0006_WYG_024-15a"/>
山靖王勝之後雲客是為夷王晉太康中置廣徳縣及<lb/>
宋齊皆屬宣城郡梁分置石封縣并置大梁郡又改為<lb/>
陳留郡隋平陳郡廢改石封為綏安縣屬宣州而省廣<lb/>
徳入焉唐武徳二載改綏安為廣徳南唐屬昇州皇朝<lb/>
屬宣州後置廣徳軍有桐源山桐水左傳楚子西子期<lb/>
伐呉及桐汭即此<lb/>
望建平縣本廣徳縣之郎步鎮皇朝端拱元年置建平<lb/>
縣屬廣徳軍有伍牙山伍員伐楚還吳經此山因以為<lb/>
<pb n="KR2k0006_WYG_024-15b"/>
名<lb/>
　<lb/>
　<lb/>
　<lb/>
　<lb/>
　<lb/>
　<lb/>
　輿地廣記卷二十四<lb/>
</p>
<p>
</p>
  </div>
</body>
</text>
</TEI>
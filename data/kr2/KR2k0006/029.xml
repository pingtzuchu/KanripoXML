<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>輿地廣記卷二十九</head> <lb/>
    <p>
<pb n="KR2k0006_WYG_029-1a"/>
欽定四庫全書<lb/>
　輿地廣記卷二十九<lb/>
　　　　　　　　　　　　宋　歐陽忞　撰<lb/>
　　成都府<lb/>
次府成都府自三代以前為蜀國其君曰蠶叢曰伯雍<lb/>
曰魚鳬曰杜宇曰開明相繼王之周武王伐商蜀人從<lb/>
焉牧誓所謂庸蜀是也秦恵王時巴蜀相攻恵王乃使<lb/>
張儀司馬錯等伐蜀取之置蜀郡西漢因之蜀王本治<lb/>
<pb n="KR2k0006_WYG_029-1b"/>
廣都樊鄉儀既平蜀乃自赤里街移治於少城儀所築<lb/>
也謂之龜城至昭王時李氷為蜀守穿二江行成都中<lb/>
以灌溉土田蜀由此為沃野蜀人始未知學漢景帝時<lb/>
文翁為蜀守乃立學宫教民以經術文藝於是蜀之學<lb/>
者比齊魯焉武帝置益州以統之王莽敗公孫述據蜀<lb/>
光武遣吳漢討平之亦為蜀郡東漢末劉焉為益州牧<lb/>
始自廣漢之雒移治於成都其子璋為劉備所取據其<lb/>
地魏咸熈中遣鄧艾伐取之晉武帝改為成都國尋復<lb/>
<pb n="KR2k0006_WYG_029-2a"/>
置蜀郡兼為益州刺史治恵帝之末李特僭號於蜀後<lb/>
桓温滅之其地復為晉有安帝時譙縱又竊據之為朱<lb/>
齡石所滅宋及齊梁皆因晉舊後周令尉遲迴克而有<lb/>
之州郡復因梁焉隋開皇初郡廢大業初復置唐武徳<lb/>
初改為益州天寳元年又改為蜀郡十五載明皇幸蜀<lb/>
駐蹕成都至徳二年駕廻秦京乃改蜀郡為成都府又<lb/>
分為劍南西川節度唐末王建據之而滅於後唐孟知<lb/>
祥又據之皇朝乾徳三年王師克蜀太平興國六年降<lb/>
<pb n="KR2k0006_WYG_029-2b"/>
為益州端拱元年復升成都府劔南西川淳化五年復為<lb/>
益州嘉祐四年復升為府六年復為劍南西川今縣九<lb/>
次赤成都縣在府西古蜀國也秦既平蜀張儀築成都<lb/>
以象咸陽為蜀郡治西漢因之漢末又為益州刺史治<lb/>
焉晉宋齊梁陳皆因之唐為成都府治成都舊謂之錦<lb/>
官城言官之所織錦也亦猶合浦之珠官云又或名之<lb/>
曰錦里城北有升仙橋蜀人司馬相如将入長安題其<lb/>
柱曰不乘髙車駟馬不過汝下後奉使歸蜀果如志焉<lb/>
<pb n="KR2k0006_WYG_029-3a"/>
李氷㳂水造橋上應七星曰冲理橋曰市橋曰江橋曰<lb/>
萬里橋曰笮橋曰永平橋曰長升橋吳漢伐公孫述光<lb/>
武謂漢曰安軍宜在七星間盖謂是也沲江鎮以沲水<lb/>
之山經為名禹貢言岷山導江東别為沲而爾雅亦言<lb/>
江有沱凡江之别出者皆曰沱非獨此有之故禹治水<lb/>
於荆州之域亦曰浮于江沱潜漢也武擔山蜀王紀云<lb/>
武擔山精化為女子蜀王納以為妃妃死王憐之令五<lb/>
丁力士擔土於成都為冡以𦵏妃故曰武擔今山上有<lb/>
<pb n="KR2k0006_WYG_029-3b"/>
石照存焉<lb/>
次赤華陽縣在府城東本成都縣地唐貞觀十七年析<lb/>
置蜀縣乾元元年更名華陽昔人論蜀之繁富曰地稱<lb/>
天府原號華陽故晉常璩作蜀書誦之華陽國志縣之<lb/>
得名實本諸此府學有石室漢蜀守文翁興學校人作<lb/>
石室以奉祠之<lb/>
次畿新都縣漢舊縣也故城在今縣東属廣漢郡晉置<lb/>
新都郡於雒而以縣屬焉隋開皇十八年改新都縣曰<lb/>
<pb n="KR2k0006_WYG_029-4a"/>
興樂大業初省興樂入成都唐武徳二年復置新都縣<lb/>
属益州<lb/>
次畿郫縣漢舊縣也故城在今縣北屬蜀郡宋晉齊梁<lb/>
周隋皆因之唐屬益州蜀王杜宇號曰望帝都郫有墓<lb/>
在焉犀浦鎮本成都縣地唐垂拱二年析置犀浦縣屬<lb/>
益州秦時李氷作石犀五以厭水精穿石犀渠於南江<lb/>
命之曰犀牛里縣取此以為名耳不在其地也皇朝熈<lb/>
寜五年省為鎮入郫縣<lb/>
<pb n="KR2k0006_WYG_029-4b"/>
次畿雙流縣本漢廣都縣後置寜蜀郡後周郡廢屬蜀<lb/>
郡隋仁夀元年以太子名廣故改曰雙流唐屬益州秦<lb/>
時李氷穿二江行成都中故左思蜀都賦云帶二江之<lb/>
雙流按外江在今羅城之南笮橋下内江在今子城之<lb/>
南衆安橋下自唐乾符中髙駢作羅城遂作麋棗堰轉<lb/>
内江水從城北流又屈而南與外江水合故今子城之<lb/>
南不復成江然則二江雙流未嘗歴此縣之境特取蜀<lb/>
中事而名之耳<lb/>
<pb n="KR2k0006_WYG_029-5a"/>
次畿温江縣本郫縣地西魏析置温江縣隋開皇初省<lb/>
入郫仁夀初復置萬春縣大業初又省唐武徳三年復<lb/>
置萬春縣屬益州貞觀元年更名温江有新源水開元<lb/>
二十三年長史章仇兼瓊因蜀王秀故渠益開通之以<lb/>
漕西山竹木<lb/>
次畿新繁縣漢曰繁縣屬蜀郡晉因之唐為新繁屬益<lb/>
州<lb/>
次畿廣都縣本漢舊縣地隋改廣都曰雙流唐龍朔二<lb/>
<pb n="KR2k0006_WYG_029-5b"/>
年又析雙流置廣都縣屬益州<lb/>
次畿靈泉縣本漢成都縣地唐貞觀元年析蜀縣置東<lb/>
陽縣屬益州天寳元年更名靈池皇朝天聖四年改曰<lb/>
靈泉<lb/>
上眉州秦屬蜀郡漢屬犍為郡晉宋皆因之齊置齊通<lb/>
郡梁及後周皆因之隋開皇初廢齊通入眉山郡唐武<lb/>
徳二年析嘉州置眉州天寳元年改為通義郡後復為<lb/>
眉州皇朝因之統縣四<lb/>
<pb n="KR2k0006_WYG_029-6a"/>
望眉山縣本漢武陽縣地後分置齊通縣為齊通郡治<lb/>
梁及後周皆因之隋開皇初郡廢改齊通曰廣通仁夀<lb/>
元年改為通義唐置眉州皇朝太平興國二年改為眉<lb/>
山按西魏置眉州隋置眉山郡皆在今嘉州其後州縣<lb/>
之名遷於此耳<lb/>
望彭山縣本漢武陽縣屬犍為郡東漢為郡治焉晉因<lb/>
之後郡遷於僰道乃改武陽為犍為縣置江州西魏改<lb/>
縣曰隆山以縣有鼎鼻山地形隆起故也後周省州置<lb/>
<pb n="KR2k0006_WYG_029-6b"/>
隆山郡隋開皇初屬陵州唐貞觀元年省隆山入通義<lb/>
二年復置来屬先天元年改為彭山取彭女山為名有<lb/>
彭亡聚相傳彭祖亡於此後漢岑彭伐公孫述次其地<lb/>
惡之㑹夜不及徙營果為述刺客所殺黄龍鎮在赤水<lb/>
口漢末黄龍見于武陽赤水劉先主以為受命之祥<lb/>
望丹稜縣南齊置齊樂縣後周因之隋開皇初改曰丹<lb/>
稜屬嘉州唐武徳二年来屬<lb/>
望青神縣本漢南安縣地後周置青神縣及青神郡隋<lb/>
<pb n="KR2k0006_WYG_029-7a"/>
開皇初郡廢屬嘉州唐武徳二年来屬舊治思濛水口<lb/>
八年移於今治昔蠶叢氏衣青衣以勸農桑縣盖取此<lb/>
為名<lb/>
望蜀州秦二漢屬蜀郡晉永和中桓温平蜀置晉原郡<lb/>
宋齊屬晉康郡後周廢隋屬蜀郡唐垂拱二年析置蜀<lb/>
州天寳元年曰唐安郡皇朝因之今縣四<lb/>
望晉原縣本漢江原縣屬蜀郡李雄據蜀置江原郡桓<lb/>
温克之置晉原郡縣為多融後周郡廢改縣為晉原隋<lb/>
<pb n="KR2k0006_WYG_029-7b"/>
属蜀郡唐垂拱二年置蜀州<lb/>
望新津縣本漢武陽縣地後周置新津縣以為犍為郡<lb/>
治焉隋開皇初郡廢属蜀郡唐垂拱二年來屬有天柱山<lb/>
通齊堰自卭江口引渠南下百二十里至眉州西南入<lb/>
江溉田千六百頃唐開元二十八年採訪使章仇兼瓊<lb/>
開<lb/>
望江原縣本漢江原縣地後魏置僰通縣大業初省入<lb/>
新津唐武徳二年復置唐隆縣屬益州垂拱二年来屬<lb/>
<pb n="KR2k0006_WYG_029-8a"/>
長夀二年改曰武隆神龍元年復曰唐隆先天元年更<lb/>
名唐安後又曰唐興皇朝開寳四年改唐興曰江原<lb/>
望永康縣本青城縣之横渠鎮孟蜀廣政中置永康縣<lb/>
属蜀州有天國山<lb/>
望彭州秦二漢及晉屬蜀郡桓温平蜀置寧蜀郡梁置<lb/>
東益州西魏置天水郡後周州廢置九隴郡隋開皇初<lb/>
郡廢仁夀初置濛州大業初州廢屬蜀郡唐武徳三年<lb/>
復置濛州貞觀三年又廢垂拱二年置彭州以天彭山<lb/>
<pb n="KR2k0006_WYG_029-8b"/>
為名漢湔氏道有大彭山兩山相對其形如闕謂之天<lb/>
彭門亦曰天彭闕江水逕其間今在茂州特取其名耳<lb/>
天寳元年曰濛陽郡皇朝因之今縣三<lb/>
望九隴縣本漢繁縣地晉置晉夀縣後周改為九隴及<lb/>
置九隴郡隋属蜀郡唐置彭州武后時益州長史劉易<lb/>
從决唐昌沱江鑿川派流合堋口琅岐水溉九隴唐昌<lb/>
田民為立祠有九隴山<lb/>
望崇寜縣唐儀鳯二年析九隴導江郫縣置唐昌縣屬<lb/>
<pb n="KR2k0006_WYG_029-9a"/>
益州垂拱二年来屬長夀二年改為周昌神龍初復故<lb/>
名皇朝開寳四年改為永昌崇寧中改為崇寧<lb/>
望濛陽縣唐儀鳯二年析九隴什祁雒縣置屬益州垂<lb/>
拱二年来屬有瀰濛水<lb/>
上綿州秦屬蜀郡漢屬廣漢郡晉宋齊屬梓潼郡後置<lb/>
巴西郡後魏兼置潼州隋開皇初郡廢改潼州曰綿州<lb/>
以綿水為名大業初州廢置金山郡唐武徳元年復為<lb/>
綿州天寳元年曰巴西郡皇朝因之今縣八<lb/>
<pb n="KR2k0006_WYG_029-9b"/>
望巴西縣本漢涪縣屬廣漢郡後漢伐公孫述禆将臧<lb/>
宫進破涪城斬公孫恢即此西魏改涪曰巴西隋置金<lb/>
山郡唐置綿州有涪水<lb/>
望彰明縣本漢涪縣地後置漢昌縣西魏改為昌隆隋<lb/>
屬金山郡唐屬綿州先天元年改曰昌明後唐改曰彰<lb/>
明有涪水有唐李白碑白之先世嘗流巂州其後内移<lb/>
白生於此縣<lb/>
𦂳魏城縣本漢涪縣地西魏置隋屬金山郡唐屬綿州<lb/>
<pb n="KR2k0006_WYG_029-10a"/>
𦂳羅江縣本漢涪縣地後置潺亭縣西魏改為萬安及<lb/>
置萬安郡隋開皇初郡廢屬金山郡唐屬綿州天寳元<lb/>
年改為羅江按水經注潺水出潺山水源有金銀歴潺<lb/>
亭而下注涪水今羅江即古之潺亭則羅江水亦古所<lb/>
謂潺水歟有羅潰化江因以為名<lb/>
上神泉縣本漢涪縣地後置西充國隋開皇十六年改<lb/>
曰神泉以縣西有泉能愈疾故也屬金山郡唐屬綿州<lb/>
有綿水<lb/>
<pb n="KR2k0006_WYG_029-10b"/>
上龍安縣本金山縣後周置隋屬金山郡唐屬綿州武<lb/>
徳三年更名龍安有龍安山西北有松嶺闗西昌鎮本<lb/>
益昌縣隋開皇四年省入金山唐永淳元年復置西昌<lb/>
縣屬綿州皇朝熈寧五年省為鎮入龍安<lb/>
中鹽泉縣唐武徳三年析魏城置屬綿州有梓潼水<lb/>
中石泉縣本漢廣柔縣地属蜀郡隋為汶山縣地屬汶<lb/>
山郡唐貞觀八年析置石泉縣屬茂州皇朝熈寧九年<lb/>
来屬有石紐山禹之所生也華陽國志云夷人營其地<lb/>
<pb n="KR2k0006_WYG_029-11a"/>
方百里不敢居畏禹神靈也<lb/>
上漢州秦屬蜀郡漢屬廣漢郡東漢為郡治兼為益州<lb/>
刺史治焉晉置新都郡宋齊為廣漢晉熈二郡隋開皇<lb/>
初郡廢屬蜀郡唐垂拱二年分置漢州天寳元年為徳<lb/>
陽郡皇朝因之今縣四<lb/>
上雒縣漢屬廣漢郡東漢為益州刺史治至劉焉乃徙<lb/>
治成都晉置新都郡宋齊為廣漢郡隋屬蜀郡唐置漢<lb/>
州洛水出章山南逕雒縣因取名焉劉備自涪攻雒龎<lb/>
<pb n="KR2k0006_WYG_029-11b"/>
士元中流矢死於此有嚴君平卜臺<lb/>
望什邡縣漢屬廣漢郡髙帝封雍齒為侯國晉屬新都<lb/>
郡後周置曰方寧隋省之唐武徳二年析雒縣復置什<lb/>
邡屬漢州有洛通山即右章山也洛水所出<lb/>
望綿竹縣漢屬廣漢郡故城在縣東晉屬新都郡後置<lb/>
晉熈郡隋開皇初郡廢為晉熈縣十八年改曰孝水大<lb/>
業三年復曰綿竹唐武徳三年属濛州貞觀二年州廢<lb/>
屬益州垂拱二年来屬冇紫巖山綿水所出孝泉鎮東<lb/>
<pb n="KR2k0006_WYG_029-12a"/>
漢姜詩所居詩至孝母好飲江水嗜魚膾舍側忽有酒<lb/>
泉常出雙鯉<lb/>
望徳陽縣本綿竹縣地東漢析置屬廣漢郡晉因之後<lb/>
周廢焉唐武徳三年分雒縣復置屬益州垂拱二年來<lb/>
屬魏将鄧艾自油江出綿竹破蜀将諸葛瞻於此因築<lb/>
京觀有鹿頭闗唐髙崇文破劉闢守兵於此有劍閣道<lb/>
三十里至險<lb/>
上嘉州秦屬蜀郡二漢屬犍為郡晉宋齊梁皆因之西<lb/>
<pb n="KR2k0006_WYG_029-12b"/>
魏置眉州取峩眉山為名後周改曰青州取青衣水為<lb/>
名後又改曰嘉州取漢嘉郡為名隋大業初置眉山郡<lb/>
唐武徳元年復曰嘉州天寳元年曰犍為郡皇朝因之<lb/>
今縣五<lb/>
上龍游縣本漢南安縣初屬蜀郡故鄧通在文帝景帝<lb/>
時而其傳云蜀郡南安人也武帝平夜郎置犍為郡乃<lb/>
以南安為之屬縣焉東南以後皆因之後周置峨眉縣<lb/>
隋開皇九年改曰青衣隋軍伐陳有龍見于江引舟而<lb/>
<pb n="KR2k0006_WYG_029-13a"/>
進十年改曰龍游唐屬嘉州自西魏以来置眉州青州<lb/>
嘉州眉山郡皆治此漢之青衣本屬蜀郡其地於今為<lb/>
雅之盧山名山公孫述據蜀青衣不賓光武嘉之陽嘉<lb/>
二年改曰漢嘉劉先主因置漢嘉郡領漢嘉徙陽嚴道<lb/>
旄牛四縣實今之雅州盧山名山地也青衣水出盧山<lb/>
徼外東南流逕嚴道洪雅夾江至龍游而與岷江合龍<lb/>
游居青衣水口有青水山青衣津故前世於是置青州<lb/>
嘉州不知龍游乃南安故地非青衣漢嘉本土也唐顔<lb/>
<pb n="KR2k0006_WYG_029-13b"/>
師古注漢書彭越傳杜佑述通典嘉州事皆以龍游為<lb/>
青衣盖已乆矣平羌鎮本漢南安縣地後周置平羌縣<lb/>
及平羌郡隋開皇初郡廢屬眉山郡皇朝熈寧五年省<lb/>
入龍游有熊耳峽諸葛忠武鑿山開道盖今湖瀼峡云<lb/>
上洪雅縣後周洪雅鎮隋開皇十三年置縣屬眉山郡<lb/>
唐武徳元年置犍州貞觀元年州廢屬眉州開元七年<lb/>
置義州半以獠户置南安平鄉二縣八年州廢省二縣<lb/>
以洪雅屬眉州皇朝淳化四年来屬<lb/>
<pb n="KR2k0006_WYG_029-14a"/>
中夾江縣本漢南安縣地隋開皇三年析龍游平羌置<lb/>
屬眉山郡唐屬嘉州舊治洷上武徳元年移於今治<lb/>
中峨眉縣本漢南縣地隋開皇十三年置屬眉山郡唐<lb/>
属嘉州有峩眉山大渡河綏山鎮隋招致生獠於榮樂<lb/>
城置綏山縣取旁山以為名唐屬嘉州皇朝乾徳四年<lb/>
省入峨眉<lb/>
下犍為縣本武陽縣後周置隋開皇初改曰犍為屬戎<lb/>
州唐上元元年来屬其後遂以嘉州為犍為郡按漢武<lb/>
<pb n="KR2k0006_WYG_029-14b"/>
帝開夜郎置犍為郡因山立名初治鄨縣其地盖在今<lb/>
瀘南徼外後徙治僰道今戎州是也東漢及晉徙治武<lb/>
陽今眉州彭山是也始雖因平夜郎以置犍為然郡之<lb/>
北境本大半本巴蜀舊縣如南安武陽牛鞞資中江陽<lb/>
僰道是也而漢史地理志夜郎縣乃屬䍧牱郡則知今<lb/>
嘉州非夜郎故地夜郎盖於今珍播等州人徒見嘉州<lb/>
號犍為郡及領犍為縣遂以為本夜郎國杜佑述通典<lb/>
亦承誤焉郡之東山有大石雙峙說者以為唐蒙開夜<lb/>
<pb n="KR2k0006_WYG_029-15a"/>
郎立此石闕以表之抑又妄矣<lb/>
上卭州秦屬蜀郡二漢及晉皆因之宋齊屬晉康郡梁<lb/>
置卭州西魏因之及置臨卭郡隋開皇初郡廢大業初<lb/>
州廢屬臨卭郡唐武徳元年置卭州天寳元年曰臨卭<lb/>
郡今縣六<lb/>
望臨卭縣漢晉屬蜀郡西魏置臨卭郡隋開皇初郡廢<lb/>
唐顯慶二年卭州自依政徙治焉漢司馬相如酤酒令<lb/>
文君當壚相如滌器於市中即此臨溪鎮本臨卭縣地<lb/>
<pb n="KR2k0006_WYG_029-15b"/>
西魏分置臨溪縣隋省之唐復置屬卭州皇朝熈寧五<lb/>
年省入臨卭<lb/>
望依政縣本臨卭縣地梁置卭州西魏因之及置依政<lb/>
縣隋大業初州廢唐初卭州治此後徙治臨卭<lb/>
望安仁縣唐武徳三年析臨卭依政置屬卭州貞觀十<lb/>
七年省咸亨元年復置有斜江水<lb/>
望大邑縣唐咸亨二年析益州之晉原置屬卭州有鶴<lb/>
鳴山後漢張道陵隠居於此著作符書有斜江水<lb/>
<pb n="KR2k0006_WYG_029-16a"/>
上蒲江縣本臨卭縣地西魏置廣定縣及蒲原郡隋開<lb/>
皇初郡廢仁夀初改廣定曰蒲江屬臨卭郡唐曰蒲江<lb/>
屬卭州有蒲江水<lb/>
中火井縣本臨卭縣地後周置火井鎮隋末升為縣唐<lb/>
属卭州有火井舊說云欲出其火先以家火投之須臾<lb/>
隆隆如雷聲爛然通天光曜十里左思蜀都賦云火井<lb/>
沉榮於幽泉髙焰飛煽於天垂今無復見矣有卭池李<lb/>
膺記曰臨卭老姥得水蛇飼之漸長丈餘後姥為令所<lb/>
<pb n="KR2k0006_WYG_029-16b"/>
殺蛇見夢於令曰我當報仇是夜四十里俱陷為湖按<lb/>
陷池在卭都今為化外嶲州非臨<hi>闕</hi>
　<lb/>
　<lb/>
　<lb/>
　<lb/>
　<lb/>
　輿地廣記卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>輿地廣記卷三十六</head> <lb/>
    <p>
<pb n="KR2k0006_WYG_036-1a"/>
欽定四庫全書<lb/>
　輿地廣記卷三十六<lb/>
　　　　　　　　　　　　宋　歐陽忞　撰<lb/>
　　廣南西路上<lb/>
下都督府桂州古百越之地戰國屬楚秦屬桂林郡二<lb/>
漢屬宋陵蒼梧二郡吳甘露元年立始安郡晉因之宋<lb/>
明帝改為始建國齊復曰始安郡梁兼立桂州隋平陳<lb/>
郡廢大業初州廢復為始安郡唐武徳四年平蕭銑立<lb/>
<pb n="KR2k0006_WYG_036-1b"/>
桂州天寶元年曰始安郡唐末升静江軍節度為楚馬<lb/>
氏所有後入南漢今縣十<lb/>
𦂳臨桂縣本始安二漢屬零陵郡吳立始安郡晉以後<lb/>
因之梁立桂州唐因之貞觀八年更名慕化鎮本慕化<lb/>
縣唐武徳初年置曰純化永正元年改曰慕化後改今<lb/>
名皇朝嘉佑六年省有灕山隠山桂江郡灕水也其源<lb/>
多桂不生雜木有陽江<lb/>
望興安縣本臨源唐武徳四年析始安置屬桂州大厯<lb/>
<pb n="KR2k0006_WYG_036-2a"/>
四年更名全義石晉開運三年馬希範奏立溥州改縣<lb/>
為徳昌後復為全義皇朝乾徳中州廢來屬太平興國<lb/>
三年更今名有陽海山灕水湘水二水皆出一山而分<lb/>
源南流為灕北流為湘漢討南越戈船下賴將軍出零<lb/>
陵下灕水即此<lb/>
望靈川縣唐龍朔二年析始安置有泠石山銀江<lb/>
望陽朔縣隋屬始安郡唐屬桂州有陽朔山灕水<lb/>
望荔浦縣漢屬蒼梧郡晉宋以後屬始安郡梁屬桂州<lb/>
<pb n="KR2k0006_WYG_036-2b"/>
唐武徳四年立荔州貞觀十二年州廢來屬永寧鎮故<lb/>
永寧縣皇朝熙寧四年省元祐元年復置紹聖二年又<lb/>
省有方山荔水<lb/>
上永福縣唐武徳四年析始安置有永福山白石水<lb/>
中修仁縣夲建陵吳置及晉屬蒼梧郡宋來屬始建國<lb/>
齊梁陳屬始安郡隋屬桂州唐貞觀元年立晏州十二<lb/>
年州廢來屬長慶元年更名皇朝熙寧四年省為鎮入<lb/>
荔浦元豐元年復置有崇仁山駱駝山<lb/>
<pb n="KR2k0006_WYG_036-3a"/>
中義寧縣有思江<lb/>
下理定縣本興安隋屬桂州大業初省入始安後復置<lb/>
唐至徳二載更名有蘭林山有靈渠𢎞灕水故秦史禄<lb/>
沂鑿後廢唐寶厯初觀察使李渤立斗門十八以通漕<lb/>
俄又廢咸通九年刺史魚孟咸以石為鏵隄亘四十里<lb/>
植大木為斗門至十八重乃通巨舟<lb/>
下古縣唐乾寧二年析慕化置有常安水<lb/>
下都督府容州古百越之地秦屬象郡漢屬南越後及<lb/>
<pb n="KR2k0006_WYG_036-3b"/>
東漢屬合浦郡晉宋以後因之隋為合浦永平二郡唐<lb/>
武徳四年平蕭銑立銅州貞觀八年改為容州天寶元<lb/>
年曰普寧郡五代為南漢所有升為寧逺軍節度皇朝<lb/>
開寶五年廢繡禺順三州入焉今縣三<lb/>
上普寧縣本漢合浦縣地後廢隂石縣梁立隂石郡隋<lb/>
廢郡改縣為奉化屬藤州開皇十九年又改今名唐分<lb/>
屬容州元和中州自北流徙治於此故繡州本二漢河<lb/>
林縣地唐武徳四年立陵州六年更名繡州天寶元年<lb/>
<pb n="KR2k0006_WYG_036-4a"/>
曰常林郡皇朝開寶五年州廢又省常林阿林羅繡三<lb/>
縣入普寧故欣道縣本隋寧人唐貞觀二十三年更名<lb/>
來屬故渭龍縣唐武徳四年析普寧置開寶五年並廢<lb/>
入普寧有容江繡江<lb/>
中北流縣隋置屬合浦郡唐武徳四年立銅州貞觀八<lb/>
年曰容州元和中州徙治普寧故禺州本東峩州唐乾<lb/>
封四年析白辯竇容四州置總章元年更名天寶元年<lb/>
曰温水郡皇朝開寶五年州廢及省峩石扶萊羅辯三<lb/>
<pb n="KR2k0006_WYG_036-4b"/>
縣入北流故陵城縣唐武徳四年析北流置開寶五年<lb/>
省入有句扇山縣南三十里兩石相對中濶三十步俗<lb/>
號鬼門闗漢馬援討林邑經此刻石紀事龜趺尚存唐<lb/>
李徳裕謫崖州過闗詩云一去一萬里千知千不還崖<lb/>
州在何處生度鬼門闗<lb/>
中陸川縣唐屬東峩州唐末來屬故順州順義郡唐大<lb/>
厯八年析禺羅辯白四州置皇朝開寶五年州廢及省<lb/>
龍化温水南河龍豪四縣入陸川有鷄籠山龍化水<lb/>
<pb n="KR2k0006_WYG_036-5a"/>
下都督府邕州秦屬桂林郡二漢以後屬鬱林郡唐武<lb/>
徳四年立南晉州貞觀八年更名天寶元年曰朗寧郡<lb/>
五代為南漢所有升為建武軍節度皇朝曰永寧郡今<lb/>
縣二<lb/>
下宣化縣本漢領方縣地故朗寧縣唐武徳五年析宣<lb/>
化置故思籠縣唐乾元後開山洞置二縣開寶五年省<lb/>
入故如和縣唐武徳五年析南賔安京置屬欽州景龍<lb/>
二年來屬皇朝景祐二年省入有如和山鬱水水即夜<lb/>
<pb n="KR2k0006_WYG_036-5b"/>
郎豚水也與温水合又與歡水合亦名駱越水自蠻境<lb/>
七源州流出州民常苦之唐景雲中司馬吕仁引渠分<lb/>
流以殺水勢自是無漂溺之害民乃來水而居有邕水<lb/>
下武縁縣隋屬鬱林郡大業初省入嶺山唐武徳五年<lb/>
復置故豐陵縣唐乾元後開山洞置皇朝開寶五年省<lb/>
入故樂昌縣本晉興唐武徳五年析宣化置開寶五年<lb/>
更名景祐三年省入有武縁水西有都稜鎮<lb/>
中融州春秋戰國為百越秦屬桂林郡二漢屬鬱林郡<lb/>
<pb n="KR2k0006_WYG_036-6a"/>
吳分屬桂林郡晉以後因之隋屬始安郡唐武徳四年<lb/>
平蕭銑置融州天寶元年曰融水郡五代為南漢所有<lb/>
皇朝政和三年升為清逺軍節度今縣一<lb/>
中融水縣本潭中縣地二漢屬鬱林郡齊置齊熙縣及<lb/>
郡宋寧州隋改州曰融州改縣曰義熙後州廢以縣屬<lb/>
始安郡唐復立融州武徳六年縣更名武陽鎮本武陽<lb/>
縣唐天寶初併黄水臨䍧二縣更置皇朝熈寧七年省<lb/>
為鎮羅城鎮本羅城縣開寶五年分桂州置熙寧七年<lb/>
<pb n="KR2k0006_WYG_036-6b"/>
省為鎮<lb/>
下象州古百越之地秦屬桂林郡二漢屬鬱林郡吳屬<lb/>
桂林郡晉宋齊因之陳置象州因象山為名隋平陳因<lb/>
之煬帝廢屬始安郡唐武徳四年立象州天寶元年曰<lb/>
象郡五代為楚馬氏所有後入南漢皇朝開寶七年廢<lb/>
嚴州入焉今縣三<lb/>
中下陽夀縣本漢潭中縣地吳分立桂林郡後又立象<lb/>
郡及置陽夀縣隋屬始安郡唐武徳四年析桂林置武<lb/>
<pb n="KR2k0006_WYG_036-7a"/>
徳縣仍於縣立象州貞觀十三年州徙治武化天寶元<lb/>
年省武徳入陽壽大厯十一年州徙治焉故武化縣唐<lb/>
武徳四年省建陵置屬桂州後屬晏州貞觀十三年州<lb/>
廢來屬五代時省有象山陽水<lb/>
中下來賔縣唐乾封二年招致生獠以秦故桂林郡地<lb/>
置及立嚴州又置歸化縣皇朝開寶七年州廢省歸化<lb/>
入來賔來屬有大江<lb/>
下武仙縣唐武徳四年析桂林置乾封元年省桂林入<lb/>
<pb n="KR2k0006_WYG_036-7b"/>
焉有仙人山鬰水<lb/>
下賀州秦屬南海郡二漢屬蒼梧郡吳分立臨賀郡晉<lb/>
因之宋改為臨慶國齊復為臨賀郡梁陳因之隋平陳<lb/>
郡廢置賀州大業初廢屬始安郡唐武徳四年平蕭銑<lb/>
立賀州天寶元年曰臨賀郡五代為楚馬氏所有後入南<lb/>
漢今縣三<lb/>
𦂳臨賀縣二漢屬蒼梧郡吳立臨賀郡宋為臨慶國隋<lb/>
立賀州大業初州廢省臨賀入富川唐武徳四年復置<lb/>
<pb n="KR2k0006_WYG_036-8a"/>
為州治故封陽及蕩山二縣唐屬賀州皇朝開寶<lb/>
四年省入有臨賀山有臨水南流左合賀水縣對二水<lb/>
之㑹故取名焉臨水又西南逕封陽為封溪水又西南<lb/>
逕廣信而南注鬱水<lb/>
上富川縣二漢屬蒼梧郡吳以後屬臨賀郡隋屬賀州<lb/>
唐因之天寶中更名富水後復故名故馮乘縣唐屬賀<lb/>
州皇朝開寶四年省入有秦山富水<lb/>
中桂嶺縣本建興吳置屬臨賀郡晉太康元年改為興<lb/>
<pb n="KR2k0006_WYG_036-8b"/>
安隋開皇十八年更今名屬熈平郡唐武徳四年來屬<lb/>
有桂嶺<lb/>
下昭州秦屬桂林郡二漢屬蒼梧郡吳晉屬始安郡宋<lb/>
屬始建國齊以後復屬始安郡隋屬桂州唐武徳四年<lb/>
平蕭銑立樂州貞觀八年改為昭州取昭潭為名天寶<lb/>
元年曰平樂郡五代時為楚馬氏所有後入南漢皇朝<lb/>
開寶五年廢富州熈寧五年廢象州皆入焉今縣四<lb/>
中平樂縣本漢荔浦縣地屬蒼梧郡吳分置平樂縣屬<lb/>
<pb n="KR2k0006_WYG_036-9a"/>
始安郡晉因之宋屬始建國齊以後復屬始安郡唐立<lb/>
樂州改曰昭州故永平縣唐屬昭州皇朝開寶五年省<lb/>
入有日巖山其巖如人目童子黑白分明<lb/>
中立山縣本漢荔浦縣地隋置隋化唐武徳五年更名<lb/>
立南恭州貞觀八年改曰蒙州天寶元年曰䝉山郡皇<lb/>
朝熈寧五年州廢以縣來屬初唐武徳中析置東區純<lb/>
義二縣屬䝉州永貞元年改純義曰正義皇朝太平興<lb/>
國中改正義曰蒙山熈寧五年省東區䝉山入立山有<lb/>
<pb n="KR2k0006_WYG_036-9b"/>
東區山䝉江<lb/>
中龍平縣本漢臨賀縣地屬蒼梧郡後置龍平縣屬始<lb/>
安郡唐武徳四年立静州貞觀八年改為富州天寶元<lb/>
年曰開江縣皇朝開寶五年州廢以縣來屬熈寧八年<lb/>
屬梧州元豐三年復來屬初梁置開江縣隋省入豪静<lb/>
唐復置屬梧州又屬桞州天寶後置思勤縣長慶三年<lb/>
改開江白馬江開寶五年二縣皆省入有富豪山<lb/>
下梧州古百越之地秦屬挂林郡漢屬南越以同姓趙<lb/>
<pb n="KR2k0006_WYG_036-10a"/>
光為蒼梧秦王漢兵誅南越光降為隋拱侯元鼎六年<lb/>
以其地立蒼梧郡東漢建安八年立交州牧治此十五<lb/>
年徙治畨禺晉宋齊梁陳為蒼梧郡隋平陳郡廢屬封<lb/>
州後屬蒼梧郡唐武徳四年平蕭銑立梧州天寶元年<lb/>
曰蒼梧郡五代為楚馬氏所有後入南漢今縣一<lb/>
下蒼梧縣本漢廣信縣為蒼梧郡治東漢以後因之隋<lb/>
平陳郡廢改廣信為蒼梧縣唐立梧州貞觀十二年省<lb/>
豪静入焉孟陵鎮本猛陵縣漢屬蒼梧郡東漢以後因<lb/>
<pb n="KR2k0006_WYG_036-10b"/>
之隋屬始安郡大業初省入豪静後蕭銑復置屬藤州<lb/>
唐貞觀八年來屬更名戎城鎮本戎城縣梁置曰遂成<lb/>
隋更名屬藤州唐永徽中來屬皇朝開寶五年二縣皆<lb/>
省入六年復置戎城熈寧四年又省有火桂江始安江<lb/>
下藤州古百越之地秦屬南海郡漢屬蒼梧郡東漢晉<lb/>
因之穆帝分立永平郡宋齊以後因之隋平陳廢立藤<lb/>
州大業初州廢立永平郡唐武徳四年曰藤州天寶元<lb/>
年曰威義郡五代時為南漢所有皇朝熈寧四年廢南<lb/>
<pb n="KR2k0006_WYG_036-11a"/>
儀州入焉今縣二<lb/>
中鐔津縣本漢猛陵縣地隋屬藤州初州治永平無鐔<lb/>
津又有隋安賀川寧人等縣皆貞觀後省併更置鐔津<lb/>
為州治以寧人屬容州永平屬昭州故寧風縣唐武徳<lb/>
五年以縣立鷰州貞觀三年徙治長恭七年更名㤗州<lb/>
徙治寧風八年徙治安基復為鷰州十八年州廢以寧<lb/>
風來屬故感義縣本淳民隋置唐武徳中更名故昌義<lb/>
縣本安昌唐至徳二載更名皇朝開寶五年省寧風感<lb/>
<pb n="KR2k0006_WYG_036-11b"/>
義義昌三縣入鐔津有鈆穴山鐔江漳江<lb/>
上下岑溪縣本漢猛陵縣地隋屬永熈郡唐武徳五年<lb/>
以永業縣地立南義州及置龍城縣後廢置不常後第<lb/>
名義州天寶元年曰連城郡至徳中改龍城為岑溪皇<lb/>
朝開寶三年州復曰南義州五年廢入竇州六年復置<lb/>
太平興國中改曰南儀熈寧四年廢以岑溪來屬故永<lb/>
業縣本安義唐至德四載更名故連城縣武徳五年析正<lb/>
義置開寶六年并省入岑溪<lb/>
<pb n="KR2k0006_WYG_036-12a"/>
下龔州古百越之地秦屬桂林郡二漢吳晉屬蒼梧郡<lb/>
穆帝以後分屬永平郡後因之唐貞觀七年以鷰州故<lb/>
治立龔州天寶元年曰臨江郡五代為南漢所有皇朝<lb/>
開寶五年廢思明州入焉今縣一<lb/>
中下平南縣本漢猛陵縣地唐貞觀七年置後自武陵<lb/>
徙州治此故陽川縣今陽建後更名故武陵縣隋屬藤<lb/>
州唐武徳七年來屬故隋建縣隋屬藤州唐貞觀十二<lb/>
年來屬故大同縣貞觀七年置皇朝開寶六年四縣皆<lb/>
<pb n="KR2k0006_WYG_036-12b"/>
省入平南故武郎縣唐永隆二年析龔蒙象三州立思<lb/>
唐州及置武郎平原二縣長慶三年改平原曰思和石<lb/>
晉天福初改州曰思化漢初復舊開寶五年改州曰思<lb/>
明六年州廢省思和入武郎來屬嘉祐二年省武郎入<lb/>
平南有石鷰山龔江<lb/>
下潯州古百越之地秦屬桂林郡漢以後屬鬱林郡隋<lb/>
屬永平鬱林二郡唐立潯州後廢屬龔州後復置天寶<lb/>
元年曰潯江郡五代為南漢所有今縣一<lb/>
<pb n="KR2k0006_WYG_036-13a"/>
下桂平縣本漢布山縣地鬱林郡所治也後分置桂平<lb/>
縣梁立桂平郡隋屬鬱林郡唐屬鷰州後立潯州故大<lb/>
賔縣隋屬永平郡唐屬鷰州後來屬五代時省焉故皇<lb/>
化縣本漢阿林縣地隋置後省入桂平唐武徳四年復<lb/>
置繡州貞觀七年來屬皇朝開寶五年省入桂平有潯<lb/>
江鬱江<lb/>
下貴州古西甌駱越之地秦屬桂林郡徙謫人居之漢<lb/>
屬鬱林郡東漢以後因之隋開皇初郡廢屬尹州大業<lb/>
<pb n="KR2k0006_WYG_036-13b"/>
初屬鬱林郡唐武徳四年平蕭銑立南尹州貞觀九年<lb/>
改為貴州天寶元年曰懷澤郡五代為南漢所有今縣<lb/>
一<lb/>
下鬱林縣本漢廣鬱縣地屬鬱林郡谷永為太守降烏<lb/>
滸一萬人置七縣即此地也晉改為鬱平縣宋齊以後<lb/>
因之唐置南尹州後曰貴州皇朝開寶四年改曰鬱林<lb/>
故懷澤縣宋置隋省唐復置故潮水縣唐置故義山縣<lb/>
本馬嶺唐武徳四年改曰馬度貞觀後省天寶後復置<lb/>
<pb n="KR2k0006_WYG_036-14a"/>
更名皇朝開寶五年省三縣入鬱林有馬度山南山鬱<lb/>
江<lb/>
下桞州古百越之地秦以後地理與象州同唐平蕭銑<lb/>
立昆州是年改曰南昆州貞觀八年又以地當桞星更<lb/>
名天寶元年曰龍城郡五代為南漢所有今縣三<lb/>
中馬平縣本漢潭中縣地屬鬱林郡吳分屬桂林郡後<lb/>
置馬平縣及郡隋廢郡入象州後州廢屬始定郡唐立<lb/>
昆州後改曰桞州有桞江羅池唐桞宗元貶為刺史死<lb/>
<pb n="KR2k0006_WYG_036-14b"/>
三年神降于州之後堂部將歐陽翼等見而拜之其夕<lb/>
夢翼而告曰館我於羅池即此地<lb/>
中洛容縣唐貞觀中置故象縣隋屬始安郡唐屬桂州<lb/>
後來屬皇朝嘉祐四年省入有洛青山<lb/>
中桞城縣本龍城梁置隋屬始安郡唐武徳四年立龍<lb/>
州并置桞嶺縣貞觀七年州廢省桞嶺以龍城來屬皇<lb/>
朝景徳三年改曰桞城有龍江潯江<lb/>
　輿地廣記卷三十六<lb/>
</p>
<p>
</p>
  </div>
</body>
</text>
</TEI>
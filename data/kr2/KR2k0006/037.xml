<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>輿地廣記卷三十七</head> <lb/>
    <p>
<pb n="KR2k0006_WYG_037-1a"/>
欽定四庫全書<lb/>
　輿地廣記卷三十七<lb/>
　　　　　　　　　　　　宋　歐陽忞　撰<lb/>
　　廣南西路下<lb/>
下宜州秦屬象郡後復没於蠻夷唐開置粤州乾封中<lb/>
更名天寶元年曰龍水郡五代時為楚馬氏所有後入<lb/>
南漢皇朝慶厯三年廢芝州入焉今縣五<lb/>
上龍水縣唐與州同置崖山東璽等縣後皆省故洛曹<lb/>
<pb n="KR2k0006_WYG_037-1b"/>
縣本洛封唐屬桞州元和十三年更名皇朝淳化元年<lb/>
來屬後改曰洛下嘉祐七年省入龍水有宜江龍江<lb/>
中下圻城縣唐置及立芝州治此後為羈縻州皇朝慶<lb/>
厯三年廢州以縣來屬<lb/>
下天河縣唐與州同置有溪江<lb/>
下思恩縣唐貞觀十二年開生獠與環州同置屬焉後<lb/>
州没扵蠻夷皇朝熈寜八年以縣來屬<lb/>
下河池縣本屬覊縻智州皇朝治平二年來屬<lb/>
<pb n="KR2k0006_WYG_037-2a"/>
下賔州秦屬桂林郡自漢至齊屬鬱林郡梁立領方郡<lb/>
隋屬鬱林郡唐武徳四年屬南方州貞觀三年立賔州<lb/>
天寳元年曰安城郡五代為南漢所有皇朝開寳五年<lb/>
州廢入邕州六年復立端拱三年以澄州入焉今縣二<lb/>
下嶺方縣二漢屬鬱林郡晉宋以後因之梁立領方郡<lb/>
唐立賔州皇朝開寳五年屬邕州六年復為賔州治故<lb/>
琅邪縣故保城縣本安城至徳二載更名屬賔州開寳<lb/>
五年並屬邕州六年皆省入焉有古漏山賔水<lb/>
<pb n="KR2k0006_WYG_037-2b"/>
中遷江縣本思剛州唐為羈縻州𨽻邕州都督府皇朝<lb/>
天禧四年廢為遷江縣來屬有都泥山賀水<lb/>
中下上林縣唐武徳四年析嶺方置及立南方州貞觀<lb/>
八年改曰澄州天寶元年曰賀水郡皇朝開寳五年州<lb/>
廢以縣屬邕州端拱三年來屬故止戈無虞二縣與上<lb/>
林同置屬澄州故賀水縣武徳四年析馬平置屬桞州<lb/>
八年屬澄州開寶五年皆省入上林有上林洞都灃水<lb/>
下横州春秋戰國為駱越之地秦屬桂林郡漢屬鬱林<lb/>
<pb n="KR2k0006_WYG_037-3a"/>
合浦二郡吳立寧浦郡晉宋齊因之梁分立簡陽郡隋<lb/>
平陳二郡並廢立簡州開皇十八年改為縁州大業二<lb/>
年州廢屬鬱林郡唐武德四年立簡州六年改曰南簡<lb/>
州貞觀八年更名横州天寶元年曰寧浦郡二代為南<lb/>
漢所有皇朝開寶五年廢蠻州入焉今縣二<lb/>
下寜肅縣本漢廣鬱縣地吳分置寜浦縣及立郡晉以<lb/>
後因之梁分立簡陽郡隋立簡州改為縁州唐為南簡<lb/>
州改為横州故從化縣本淳風武徳四年分寜浦置貞<lb/>
<pb n="KR2k0006_WYG_037-3b"/>
觀元年更名故樂山縣本漢廣鬱縣地屬合浦郡梁立<lb/>
樂陽郡隋平陳郡廢為樂陽縣屬簡州開皇十八年更<lb/>
名唐武徳四年來屬皇朝開寳二年並省入寜浦<lb/>
下永定縣唐武徳四年立淳州及置永定武羅靈竹三<lb/>
縣而州治永定天寳元年曰永定郡永貞元年曰蠻州<lb/>
皇朝開寳五年州廢省武羅靈竹二縣入永定來屬熈<lb/>
寜四年省永定入寜浦元祐三年復置<lb/>
下化州古百越之地秦屬象郡漢屬南越後及東漢屬<lb/>
<pb n="KR2k0006_WYG_037-4a"/>
合浦郡吳屬髙興郡晉以後屬髙凉郡梁復髙興隋平<lb/>
陳郡廢屬羅州大業初州廢屬髙凉郡唐武徳五年屬<lb/>
羅州六年立南石州貞觀九年改為辯州天寳元年曰<lb/>
陵水郡天祐元年朱全忠以辯汴聲近更名勲州後復<lb/>
故五代為南漢所有皇朝開寳五年廢羅州入焉太平<lb/>
興國五年改曰化州今縣二<lb/>
下石龍縣本漢髙凉縣地屬合浦郡皇朝改曰化州故<lb/>
陵羅龍化二縣與石龍同置開寶五年省入焉有<lb/>
<pb n="KR2k0006_WYG_037-4b"/>
陵水羅水<lb/>
中吳川縣隋屬髙凉郡唐屬羅州皇朝開寳五年州廢<lb/>
以吳川來屬故㢘江縣本石城昔宋將檀道濟於陵羅<lb/>
江口築石城立羅州梁陳因之唐天寳元年更名故幹<lb/>
水縣本石龍唐改曰招義又改曰幹水零緑鎮本零緑<lb/>
縣三縣皆屬羅州招義郡開寳五年州廢晉省屬吳川<lb/>
下髙州古百越之地秦屬南海郡漢屬南越東漢屬<lb/>
合浦蒼梧二郡吳立髙凉郡晉以後因之梁兼立髙州<lb/>
<pb n="KR2k0006_WYG_037-5a"/>
隋平陳郡廢大業初州廢復立髙凉郡唐武徳六年立<lb/>
髙州本治髙凉貞觀二十二年徙治良徳天寳元年置<lb/>
髙凉郡大厯十一年徙治電白五代為南漢所有皇朝<lb/>
開寳五年廢潘州熈寜四年廢竇州皆入焉今縣二<lb/>
下電白縣梁立電白郡隋廢屬髙州唐大厯中州自良<lb/>
徳徙治此故良徳本務徳陳置後更名隋屬永熈郡唐<lb/>
武徳中來屬貞觀中州自髙凉徙治此而髙凉更名西<lb/>
平分屬恩州故保寜縣本連江梁立連江郡隋平陳郡<lb/>
<pb n="KR2k0006_WYG_037-5b"/>
廢屬髙州唐開元五年改曰保安至徳二載更名皇朝<lb/>
開寳三年皆省入焉有髙凉山<lb/>
中下信宜縣本信義唐武徳二年析懐徳置而自懐徳<lb/>
徙南扶州治焉貞觀元年州廢屬龍州二年復置五年<lb/>
又廢屬隴州六年復置八年更名竇州天寳元年曰懐<lb/>
徳郡皇朝太平興國元年改縣曰信宜熈寜四年州廢<lb/>
來屬故懐徳縣本漢端溪縣地屬蒼梧郡梁置梁徳縣<lb/>
及梁徳郡隋平陳郡廢開皇十八年改縣曰懐徳屬隴<lb/>
<pb n="KR2k0006_WYG_037-6a"/>
州大業初屬永熈郡唐武徳四年立南扶州後徙治信<lb/>
義故潭峩縣武徳四年置故亮縣五年置皇朝開元六<lb/>
年三縣皆省入信宜有潭峩山信義水<lb/>
下茂名縣西甌之地後置茂名縣屬髙興郡隋屬髙州<lb/>
唐貞觀元年屬南宕州八年改州曰潘州後自定川徙<lb/>
州治此後州廢屬髙山永徽元年立天寳元年曰南潘<lb/>
郡皇朝開寳五年廢州省南巴潘水二縣入茂名來屬<lb/>
下雷州古百越之地秦象郡地二漢以後屬合浦郡梁<lb/>
<pb n="KR2k0006_WYG_037-6b"/>
分立合州大同末以合淝為合州以此為南合州隋平<lb/>
陳復為合州大業初州廢屬合浦郡武徳五年復立南<lb/>
合州貞觀元年改為東合州八年又更今名天寳元年<lb/>
海康郡五代為南漢所有今縣一<lb/>
下海康縣本漢徐聞縣地屬合浦郡梁立南合州隋為<lb/>
合州置海康縣唐復為南合州改曰雷州故遂溪縣本<lb/>
隋鐡把椹川二縣屬合浦郡唐武徳四年來屬後併省<lb/>
更名故徐聞縣本隋康貞觀二年更名皇朝開寳四年<lb/>
<pb n="KR2k0006_WYG_037-7a"/>
皆省入有擎雷山擎雷水<lb/>
下欽州古百越之地秦屬象郡漢以後屬合浦郡宋立<lb/>
宋夀郡齊以後因之梁兼立安州隋平陳郡廢開皇十<lb/>
八年改州曰欽州大業初州廢立寜越郡唐武徳四年<lb/>
改曰欽州天寳元年曰寜越郡五代為南漢所有今縣<lb/>
二<lb/>
望靈山縣本漢合浦縣地隋開皇十八年置南賔縣唐<lb/>
貞觀十年更名後自欽江徙州治此皇朝開寳五年省<lb/>
<pb n="KR2k0006_WYG_037-7b"/>
欽江遵化内亭三縣入焉<lb/>
下安逺縣本安京舊置安京郡隋平陳郡廢屬欽州唐<lb/>
至徳二載改曰保京後復曰安京皇朝景徳三年改曰<lb/>
安逺有安京山如洪水<lb/>
下鬱林州古蠻夷之地春秋戰國為西甌秦立桂林郡<lb/>
後為南越尉佗所并漢以後屬合浦鬱林二郡隋平陳<lb/>
郡廢屬尹越二州大業初復屬合浦鬱林二郡唐立黨<lb/>
牢鬱林二州天寳元年為定川寜仁鬱林三郡五代皆<lb/>
<pb n="KR2k0006_WYG_037-8a"/>
為南漢所有皇朝開寶七年廢黨牢二州致和元年廢<lb/>
定川皆入焉今縣三<lb/>
中下南流縣本隋北流縣地屬合浦郡唐屬牢州為州<lb/>
治焉皇朝開寳七年廢州省定川安川二縣入南流來<lb/>
屬而自鬱林縣徙州治此故撫安縣本西甌之地唐永<lb/>
淳元年開古黨洞立黨州并置撫安善勞善文寜仁安<lb/>
仁懐義福陽古符八縣二年析安仁以下四縣立平琴<lb/>
州垂拱三年州廢神龍元年復置天寳元年黨州曰寜<lb/>
<pb n="KR2k0006_WYG_037-8b"/>
仁郡平琴州曰平琴郡至徳中更安仁曰容山後廢平<lb/>
琴州入黨州後又省善文寕仁福陽古符四縣開寳七<lb/>
年廢黨州省撫康善勞文山懐義入南流有大觀山牢<lb/>
江<lb/>
下興業縣本石南縣地梁置石南郡隋屬鬱林郡唐貞<lb/>
觀中屬貴州麟徳二年以石南立鬱州乾封元年更名<lb/>
鬱林州而析石南置興業縣後州徙治鬱林而省石南<lb/>
入興業後又徙治興業皇朝開寳五年省鬱林興徳二<lb/>
<pb n="KR2k0006_WYG_037-9a"/>
縣入焉<lb/>
中博白縣本漢合浦縣地唐武徳四年析立南州兼置<lb/>
博白周羅建興等縣而州治博白六年更名白州天寳<lb/>
元年曰南昌郡皇朝開寳五年廢白州省周羅建寜南<lb/>
昌三縣入博白屬㢘州七年復立政和元年又廢以博<lb/>
白來屬有鍾山博白溪<lb/>
下㢘州古百越之地秦屬象郡漢合浦郡東漢因之吳<lb/>
改曰珠官郡晉復曰合浦宋分立臨瘴郡兼立越州齊<lb/>
<pb n="KR2k0006_WYG_037-9b"/>
梁陳因之隋平陳郡廢大業初改州曰祿州尋改為合<lb/>
州又廢而立合浦郡唐武徳四年立越州貞觀八年改<lb/>
名天寳元年曰合浦郡五代為南漢所有皇朝太平興<lb/>
國八年廢為太平軍咸平元年復立今縣二<lb/>
上合浦縣漢立合浦郡吳曰珠官郡晉復為合浦郡宋<lb/>
兼立越州時州始立以西江督護陳伯紹為刺史鑿山<lb/>
為城門以威服俚獠齊梁陳因之隋廢大業初復立唐<lb/>
為越州貞觀中改為㢘州以本大㢘洞也皇朝開寳五<lb/>
<pb n="KR2k0006_WYG_037-10a"/>
年省封山蔡龍大㢘三縣入合浦太平興國八年省合<lb/>
浦入石康咸平元年復置故封山蔡龍唐武徳五年置<lb/>
屬姜州貞觀十年來屬故大㢘縣武徳五年分合浦置<lb/>
有糠頭山昔南越王佗屯軍於此舂榖積糠如山有㢘<lb/>
江瘴江一名合浦有珠母海郡人採珠之所東漢時郡<lb/>
政煩苛珠徙交趾孟伯周為守有恵化去珠復還<lb/>
下石康縣本常樂州南漢立及置博電零緑鹽場三縣<lb/>
皇朝開寳五年廢州省縣以其地置石康縣來屬<lb/>
<pb n="KR2k0006_WYG_037-10b"/>
下瓊州漢珠崖縣地自合浦徐聞南入海得大州東西<lb/>
南北方千里武帝元封元年略以為儋耳珠崖郡自初<lb/>
為郡縣吏卒中國人多侵陵之故率數嵗一反昭帝廢<lb/>
儋耳併珠崖元帝用賈捐之言又棄珠崖郡東漢置珠<lb/>
崖縣屬合浦郡吳赤烏五年復立珠崖郡晉平吳郡廢<lb/>
入合浦後復立朱崕郡梁兼立崖州隋陳因之唐貞觀<lb/>
五年析崖州立瓊州天寳元年曰瓊山郡自乾封後没<lb/>
山洞蠻貞元五年嶺南節度使李復討平之五代為南<lb/>
<pb n="KR2k0006_WYG_037-11a"/>
漢所有今縣五<lb/>
中瓊山縣隋末置屬崖州唐貞觀五年立瓊州十三年<lb/>
析置曾口顔羅容瓊三縣貞元七年省容瓊入焉五代<lb/>
時省曾口顔羅故舎城縣隋末置唐武徳四年立崖州<lb/>
皇朝開寳五年州廢以縣來屬熈寜四年省入瓊山自<lb/>
縣北渡海便風揚帆一日夜至雷州有瓊山<lb/>
中澄邁縣隋屬桂崖郡唐屬崖州皇朝開寳五年來屬<lb/>
有澄邁山<lb/>
<pb n="KR2k0006_WYG_037-11b"/>
下文昌縣本平昌唐武徳五年置𨽻崖州貞觀元年更<lb/>
名皇朝開寳五年來屬<lb/>
下臨髙縣本臨機唐初𨽻崖州貞觀五年來屬開元元年<lb/>
更名<lb/>
下樂會縣唐顯慶五年置州貞觀五年來屬開元元年<lb/>
同下州昌化軍漢屬珠崖郡梁兼入崖州隋以為珠崖<lb/>
郡治焉唐武徳五年立儋州天寳元年曰昌化郡五代<lb/>
為南漢所有皇朝熈寜六年廢州為昌化軍今縣三<lb/>
<pb n="KR2k0006_WYG_037-12a"/>
下宜論縣本義倫隋為珠崖郡治唐立儋州州城即漢<lb/>
儋耳郡城也皇朝太平興國元年改義倫曰宜倫有毗<lb/>
耶山昭山倫江<lb/>
下昌化縣隋屬珠崖郡唐武徳五年來屬皇朝熈寜六<lb/>
年省為鎮入宜倫元豐三年復置有昌化石極為靈異<lb/>
祈禱多應有南崖山<lb/>
下感恩縣隋屬珠崖郡唐武徳五年來屬皇朝熈寜六<lb/>
年省為鎮入宜倫元豐四年復置有感勞山湳龍江故<lb/>
<pb n="KR2k0006_WYG_037-12b"/>
富羅縣本毗善隋屬珠崖郡唐武徳五年更名來屬南<lb/>
漢省之故洛陽縣唐乾元復置皇朝省之<lb/>
同下州萬安軍隋珠崖郡地唐貞觀五年屬瓊州十三<lb/>
年屬崖州龍朔二年立萬安州天寳元年曰萬安郡至<lb/>
徳二載更名萬全郡後復故名五代為南漢所有皇朝<lb/>
熈寜七年廢州為萬安軍今縣二<lb/>
下萬安縣本交昌唐貞觀五年析交昌置屬萬安州開<lb/>
元九年州徙治陵水至徳二載曰萬全貞元元年州復<lb/>
<pb n="KR2k0006_WYG_037-13a"/>
徙治此後復故名皇朝改為萬寕有赤隴山金仙水<lb/>
下陵水縣唐置本𨽻振州後來屬皇朝熈寜七年省為<lb/>
鎮入萬安元豐三年復置有靈山陵柵水故富雲博遼<lb/>
二縣唐貞觀五年置南漢皆省之<lb/>
同下州朱崖軍隋珠崖郡地唐武徳五年立振州臨振<lb/>
郡又曰寜逺郡天寳元年曰延徳郡五代為南漢所有<lb/>
皇朝開寳五年改為崖州熈寜六年廢州為朱崖軍今<lb/>
鎮二<lb/>
<pb n="KR2k0006_WYG_037-13b"/>
臨川鎮本臨川縣隋末置<lb/>
藤橋鎮初唐振州鎮寜逺言徳吉陽臨川落屯五縣南<lb/>
漢時省延徳臨州落屯三縣熈寜六年省寜逺吉陽二<lb/>
縣為臨川藤橋二鎮焉<lb/>
　<lb/>
　<lb/>
　<lb/>
　輿地廣記卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>輿地廣記卷九</head> <lb/>
    <p>
<pb n="KR2k0006_WYG_009-1a"/>
欽定四庫全書<lb/>
　輿地廣記卷九<lb/>
　　　　　　　　　　　　宋　歐陽忞　撰<lb/>
　　京西北路<lb/>
南輔潁昌府春秋許國戰國屬韓秦置潁川郡漢髙帝<lb/>
為韓國尋復故後漢因之獻帝暫都之魏晉並為潁川<lb/>
郡後魏亦同西魏初得之後入東魏改曰鄭州後周曰<lb/>
許州隋開皇初郡廢大業初州廢復置潁州郡唐武徳<lb/>
<pb n="KR2k0006_WYG_009-1b"/>
四年曰許州天寳元年曰潁川郡後升忠武軍節度梁<lb/>
改為匡國軍唐滅梁復曰忠武皇朝元豐三年升潁昌<lb/>
府崇寧四年建為南輔今縣七<lb/>
次赤長社縣本都長葛邑其社中木暴長因名長社二<lb/>
漢及晉屬潁川郡後魏為郡治焉酈道元為郡守于南<lb/>
城西側修立客館土下得一木根其壯大疑是故社怪<lb/>
長暴茂者也隋開皇初改為潁川縣唐武徳四年復為<lb/>
長社屬許州許田鎮本許國二漢為縣屬潁川郡獻帝<lb/>
<pb n="KR2k0006_WYG_009-2a"/>
都之魏文帝改曰許昌故城在今鎮南三十里晉為郡<lb/>
治焉隋屬潁川郡唐屬許州後唐避諱改曰許田皇朝<lb/>
熙寧四年省入長社<lb/>
次畿郾城縣戰國時為魏邑史記楚昭陽伐魏収郾是<lb/>
也二漢及晉屬潁川郡其後廢焉隋開皇初置郾城縣<lb/>
屬潁川唐始屬蔡州長慶元年屬許州有漢召陵縣故<lb/>
城在東春秋齊桓公伐楚次于召陵是也後漢征羌縣<lb/>
故城在東南<lb/>
<pb n="KR2k0006_WYG_009-2b"/>
次畿陽翟縣本夏禹之别都後為鄭櫟邑戰國韓景侯<lb/>
自新鄭徙都此秦置潁川郡二漢因之晉屬河南郡東<lb/>
魏置陽翟郡隋開皇初郡廢屬襄城郡唐始屬河南府<lb/>
㑹昌三年屬許州有鈞臺在南左傳所謂夏后有鈞臺<lb/>
之饗即此<lb/>
次畿長葛縣本漢許縣地隋開皇六年分許昌置取長<lb/>
葛舊名屬潁川郡唐屬許州<lb/>
次畿臨潁縣漢舊縣屬潁川郡東漢至隋皆因之唐屬<lb/>
<pb n="KR2k0006_WYG_009-3a"/>
許州繁城鎮本漢潁陰縣之繁陽亭魏文帝受禪于此<lb/>
置繁昌縣帝既受禪自壇而降曰舜禹之事吾知之矣<lb/>
壇前有二碑後其碑六字生金論者以為司馬金行故<lb/>
曹氏六世遷魏西事晉晉屬襄城郡隋屬潁川郡貞觀<lb/>
元年省入臨潁後唐避諱改為繁城<lb/>
次畿舞陽縣漢樊噲所封二漢屬潁川郡晉屬襄城郡<lb/>
後改為北舞置定陵郡隋開皇初郡廢屬潁川唐貞觀<lb/>
元年屬許州尋廢開元四年復置更名舞陽有漢定陵<lb/>
<pb n="KR2k0006_WYG_009-3b"/>
縣故城<lb/>
中郟縣春秋時為楚邊邑令尹子瑕城郟是也漢屬潁<lb/>
川郡後漢省之魏復置青龍元年有龍見于郟之摩陂<lb/>
明帝幸陂觀龍于是改摩陂曰龍陂城曰龍城晉屬襄<lb/>
城郡其後廢之置龍山縣隋開皇初改曰汝南十八年<lb/>
改曰輔城大業初改曰郟城屬襄城郡唐屬汝州皇朝<lb/>
崇寧四年來屬<lb/>
西輔鄭州髙辛氏火正祝融之墟周武王封管叔鮮及<lb/>
<pb n="KR2k0006_WYG_009-4a"/>
為虢鄶之國鄭武公與平王東遷武公滅二國而徙都<lb/>
焉後鄭為韓所滅韓又徙都之秦屬三川郡二漢及魏<lb/>
屬河南郡晉置滎陽郡後魏為東恒農郡東魏置廣武<lb/>
郡東周置鄭州隋開皇十六年曰管州煬帝初復為鄭<lb/>
州尋廢置滎陽郡唐貞觀元年州廢自武牢移鄭州治<lb/>
此天寳元年曰滎陽郡皇朝景祐元年號奉寧軍節度<lb/>
崇寧四年建為西輔今縣六<lb/>
望管城縣故管國周武王弟叔鮮所封春秋晉師救鄭<lb/>
<pb n="KR2k0006_WYG_009-4b"/>
楚子次于管以待之即此漢晉為京縣地隋開皇十六<lb/>
年析内牟以置管城屬滎陽郡十八年改内牟曰圃田<lb/>
省入管城唐貞觀七年自武牢移鄭州治此東有圃田<lb/>
為豫州藪有邲城為縣南左傳晉楚戰處<lb/>
緊滎陽縣故虢國所謂東虢也二漢屬河南郡晉泰始<lb/>
二年置滎陽郡後魏因之北齊改曰成臯郡隋開皇初<lb/>
郡廢屬鄭州唐因之有鴻溝在西楚漢中分天下處漢<lb/>
京縣故城在東古鄉邑也莊公弟叔段居之謂之京城<lb/>
<pb n="KR2k0006_WYG_009-5a"/>
太叔二漢屬河南郡晉及後魏屬滎陽郡北齊省入焉<lb/>
又有索水楚漢戰京索間即此<lb/>
上新鄭縣古有熊國黄帝所都也亦為髙辛氏火正祝<lb/>
融之墟其後世為鄶國亦作檜詩之國風所謂檜羔裘<lb/>
者也鄭桓公始封在今華州之鄭其子武公與平王東<lb/>
遷乃取鄶而徙居焉是為新鄭戰國時鄭滅于韓韓哀<lb/>
侯自平陽徙都之二漢屬河南郡晉以後不置隋開皇<lb/>
十六年復之屬滎陽郡大業初省菀陵縣入焉唐屬鄭<lb/>
<pb n="KR2k0006_WYG_009-5b"/>
州有溱洧二水<lb/>
中原武縣二漢屬河南郡晉以後不置隋開皇十六年<lb/>
復之屬滎陽郡唐鄭州漢卷縣故城在東<lb/>
中滎澤縣禹貢所謂濟水溢為滎者也杜佑云今濟水<lb/>
不復入滎漢晉後魏為滎陽縣地隋開皇四年置廣武<lb/>
縣仁夀元年更名滎澤屬滎陽郡唐屬鄭州有廣武山<lb/>
上有東西二城中有絶澗漢髙帝項羽相與臨廣武之<lb/>
間而語即此有敖山商王仲丁自亳遷此周宣王嘗狩<lb/>
<pb n="KR2k0006_WYG_009-6a"/>
其地故詩言搏獸于敖秦于此置倉所謂敖倉也故王<lb/>
宫城在今縣西北左傳作王宫于踐土即此今故城内<lb/>
東北隅有踐土臺是也<lb/>
畿宻縣本鄭邑春秋諸侯伐鄭圍新宻二漢屬河南郡<lb/>
晉屬滎陽郡唐屬河南府皇朝因之崇寧四年來屬<lb/>
輔滑州古豕韋氏之國春秋時屬衛戰國時亦屬衛其<lb/>
西境屬魏秦屬東郡二漢因之晉為陳留濮陽二國宋<lb/>
武帝平河南置兖州以為邊鎮後魏置東郡隋置杞州<lb/>
<pb n="KR2k0006_WYG_009-6b"/>
後為滑州又改為兖州後復為東郡唐復為滑州天寳<lb/>
元年更名靈昌郡大厯七年升義成軍節度後避梁王<lb/>
父諱改曰宣義軍後唐復故而改靈昌曰靈河皇朝太<lb/>
平興國四年改武成軍今縣三<lb/>
中白馬縣本衛國曹邑左傳閔二年狄滅衛立戴公以<lb/>
廬于曹即此二漢為白馬縣屬東郡袁紹遣顔良攻東<lb/>
郡太守劉延於白馬闗侯為曹操斬良以報焉晉屬濮<lb/>
陽國宋置兖州後魏置東郡隋開皇初郡廢置杞州十<lb/>
<pb n="KR2k0006_WYG_009-7a"/>
六年改為滑州大業二年改為兖州後復為東郡唐又<lb/>
為滑州有黎陽津一曰白馬津酈生云守白馬之津是<lb/>
也有靈河津晉時石勒襲劉耀途出于此以河水泮為<lb/>
神靈之助故號為靈昌津後唐改為靈河津靈河鎮漢<lb/>
南燕縣地隋開皇十六年置靈昌縣以津為名屬東郡<lb/>
唐屬滑州後唐改為靈河縣皇朝治平三年省入白馬<lb/>
有滑臺本鄭之廩延邑其城甚固<lb/>
望韋城縣故豕韋氏國商時為伯焉韋賢詩曰肅肅我<lb/>
<pb n="KR2k0006_WYG_009-7b"/>
祖國自豕韋是也二漢為白馬縣地屬東郡晉屬濮陽<lb/>
國隋開皇六年置韋城縣屬東郡唐屬滑州<lb/>
緊胙城縣故南燕國二漢為南燕縣屬東郡晉省之其<lb/>
後復置曰東燕隋開皇十八年改曰胙城屬東郡唐屬<lb/>
滑州胙城周公諸子所封左傳富辰曰凡蔣邢茅胙祭<lb/>
周公之嗣也杜預注東郡燕縣之南有胙亭而晉史地<lb/>
理志中無此郡縣豈永嘉䘮亂簡編失亡故耶<lb/>
望孟州春秋戰國皆屬周自漢晉至隋皆屬河内郡唐<lb/>
<pb n="KR2k0006_WYG_009-8a"/>
顯慶二年割屬河南府建中二年乃以河南之河陽河<lb/>
清濟源温四縣租税入河陽三城使又以汜水軍賦益<lb/>
之㑹昌三年遂以此五縣為孟州今縣六<lb/>
望河陽縣古孟津也周武王伐紂師度孟津即此亦曰<lb/>
富平津魏尚書杜畿試船沉溺之所浮橋即晉杜預所<lb/>
立自漢至隋屬河内郡唐屬河南府置河陽三城使<lb/>
後置孟州今縣西南十三里有遮馬堤舊為河陰縣地<lb/>
後魏爾朱榮害朝士千三百餘人於此<lb/>
<pb n="KR2k0006_WYG_009-8b"/>
望温縣本周畿内國司冦蘇忿生所封也春秋僖十年<lb/>
狄滅温蘇子奔衛于是襄王以賜晉文公二漢屬河内<lb/>
郡晉因之其後廢焉隋開皇十六年復置屬河内郡唐<lb/>
武徳四年屬懐州顯慶二年屬洛州後屬孟州<lb/>
望濟源縣周大夫蘇忿生之原邑周襄王以賜晉文公文<lb/>
公伐原以示信二漢為軹縣地晉為沁水縣地俗以濟<lb/>
水重源所𤼵因謂之濟源城隋開皇十六年置濟源縣<lb/>
屬河内郡唐武徳四年屬懐州顯慶二年屬洛州徐屬<lb/>
<pb n="KR2k0006_WYG_009-9a"/>
孟州漢軹縣屬河内郡後漢及晉皆因之隋大業初省<lb/>
入河内後復置唐貞觀元年省入濟源故城在縣東南<lb/>
有溴水春秋襄十六年公㑹諸侯于溴梁即此<lb/>
上汜水縣本東虢國鄭滅之為制邑所謂制巖邑即此<lb/>
有故虎牢城周穆王獵于鄭圃獲虎命畜之因名曰虎<lb/>
牢二漢為城臯縣屬河南郡晉因之宋時毛徳祖戍虎<lb/>
牢後漢晝夜攻圍二百日乃克後魏置東中府東魏置<lb/>
北豫州後周置榮州隋開皇初曰鄭州十八年改成臯<lb/>
<pb n="KR2k0006_WYG_009-9b"/>
縣曰汜水大業初置虎牢都尉府屬滎陽郡唐屬鄭州<lb/>
顯慶二年屬洛州垂拱四年曰廣武神龍元年復故後<lb/>
屬孟州有汜水闗皇朝大中祥符中改為行慶闗東南<lb/>
有成臯故闗西南有旋闗故闗<lb/>
中河陰縣漢成臯滎陽懐縣地唐開元二十九年割汜<lb/>
水滎澤武陟三縣置以便運漕屬河南府領河陰倉汴<lb/>
渠在縣南二百五十步即古莨蕩渠今名通濟渠首受<lb/>
黄河後屬孟州有三皇山亦曰㟼鄗山山上有三城即<lb/>
<pb n="KR2k0006_WYG_009-10a"/>
劉項相持處<lb/>
中王屋縣古召公之邑漢垣縣獲澤地屬河東郡晉屬<lb/>
河東平陽郡後魏置長平縣後周改曰王屋又置懐州<lb/>
及平齊州廢置王屋郡隋開皇初郡廢屬河内郡唐武<lb/>
徳元年更名邵伯屬邵州貞觀元年屬懐州顯慶二年<lb/>
復故名屬洛州皇朝慶厯三年來屬有禹貢王屋沇水<lb/>
所出<lb/>
緊蔡州春秋時屬沈蔡戰國屬楚魏秦屬穎川郡漢置<lb/>
<pb n="KR2k0006_WYG_009-10b"/>
汝南郡後漢及魏晉皆因之宋及後魏兼置豫州以為<lb/>
重鎮東魏置行臺後周置總管府後改曰舒州尋復曰<lb/>
豫州後改曰蔡州隋開皇初郡廢大業初州廢復置汝<lb/>
南郡唐武徳三年曰豫州天寳元年曰汝南郡寳應元<lb/>
年改曰蔡州皇朝景祐二年升淮康軍節度今縣十<lb/>
上汝陽縣漢平輿宜春安城縣地屬汝南郡後漢及晉<lb/>
皆因之後魏曰上蔡置汝南郡城之西北汝水枝别左<lb/>
出而北流又屈而東轉又西南㑹汝若垂瓠故謂之懸<lb/>
<pb n="KR2k0006_WYG_009-11a"/>
瓠城宋元嘉二十七年後魏太武攻懸瓠汝南太守陳<lb/>
憲拒守四十餘日不拔隋開皇初郡廢大業初復置縣<lb/>
曰汝陽唐為蔡州漢有汝陽縣在西華南頓之間非今<lb/>
縣也漢宜春縣屬汝南郡後漢曰北宜春晉因之後廢<lb/>
焉故城在今縣西南漢平輿縣故沈國漢髙帝四年置<lb/>
汝南郡後漢因之晉屬汝南郡後徙焉故城在今縣東<lb/>
漢安城縣屬汝南郡後漢及晉皆因之後廢焉故城縣<lb/>
今縣東南<lb/>
<pb n="KR2k0006_WYG_009-11b"/>
上上蔡縣故蔡國蔡叔始封地秦為上蔡縣李斯其邑<lb/>
人也漢屬汝南郡後漢及晉因之後魏改為臨汝北齊<lb/>
廢之隋開皇中置曰武津大業初復改為上蔡屬汝南<lb/>
郡唐屬蔡州<lb/>
中新蔡縣古吕國春秋時蔡平侯自上蔡遷此故曰新<lb/>
蔡二漢屬汝南郡魏晉屬汝陰郡南齊置北新蔡郡後<lb/>
魏曰新蔡郡北齊曰廣寧郡隋開皇初郡廢十六年置<lb/>
廣寧縣仁夀元年改曰汝北大業初改曰新蔡屬汝南<lb/>
<pb n="KR2k0006_WYG_009-12a"/>
郡唐屬蔡州漢鮦陽縣屬汝南郡後漢因之晉屬汝陰<lb/>
郡北齊廢之隋開皇十一年復置屬淮陽郡後廢焉故<lb/>
城在今縣北有葛陂<lb/>
中褒信縣後漢縣屬汝南郡魏晉屬汝陰郡宋改曰包<lb/>
信隋大業初復故名屬汝南郡唐屬蔡州西南有白亭<lb/>
楚王孫勝為白公即此處<lb/>
中平輿縣漢舊縣後廢隋大業初改新蔡為平輿屬汝<lb/>
南郡唐屬蔡州有葛陂水經云億水左迤為葛陂方數<lb/>
<pb n="KR2k0006_WYG_009-12b"/>
十里水物含靈多所包育後漢費長房投竹化成龍處<lb/>
中遂平縣故房子國國語所謂周昭王娶于房曰房后<lb/>
是也楚靈王遷房于楚而有其地後以封吳王之弟夫<lb/>
槩為堂谿氏故曰吳房漢屬汝南郡後漢及晉皆因之<lb/>
後曰遂寧隋大業初改曰吳房屬汝南郡唐屬蔡州元<lb/>
和十二年平吳元濟更名遂平<lb/>
中新息縣故息國二漢屬汝南郡晉為郡治焉後魏置<lb/>
東豫州梁曰西豫州又改曰淮州東魏復曰東豫州後<lb/>
<pb n="KR2k0006_WYG_009-13a"/>
周曰息州隋大業初州廢屬汝南郡唐屬蔡州漢安陽<lb/>
縣故江國也漢及晉皆屬汝南郡後廢焉故城在今縣<lb/>
西<lb/>
中確山縣本漢安昌縣屬汝南郡後漢省之其後復置<lb/>
郡隋開皇十八年改為朗山屬汝南郡唐屬蔡州皇朝<lb/>
大中祥符五年改為確山漢朗陵縣屬汝南郡後漢及<lb/>
晉皆因之後廢焉故城今在縣西南有道城故道國左<lb/>
傳曰江黄道栢皆弦姻也在漢為陽安縣後漢及晉皆<lb/>
<pb n="KR2k0006_WYG_009-13b"/>
因之後廢焉<lb/>
中真陽縣本漢慎陽縣屬汝南郡慎字本作滇音真永<lb/>
平五年失印更刻遂誤以水為心也後漢及晉皆因之<lb/>
後魏置郢州東魏廢州置義陽郡北齊廢郡入保城縣<lb/>
隋開皇十一年廢保城十六年置真丘縣大業初改曰<lb/>
真陽屬汝南郡唐屬蔡州漢新陽縣屬汝南郡後漢因<lb/>
之晉省焉故城在今縣西南<lb/>
中西平縣故栢子國漢舊縣屬汝南郡後漢及晉皆因<lb/>
<pb n="KR2k0006_WYG_009-14a"/>
之後魏置襄城郡北齊改曰文城郡隋開皇初郡廢屬<lb/>
汝南郡唐屬蔡州<lb/>
上陳州包犧氏都曰太昊之墟周封舜後媯滿于此以<lb/>
備三恪為陳國楚滅為縣楚頃襄王自郢徙都此兼為<lb/>
魏境秦屬潁川郡二漢屬淮陽國汝南郡後漢因之晉<lb/>
屬梁國汝南郡後魏置陳郡及北揚州北齊改為信州<lb/>
隋為陳州後置淮陽郡唐為陳州晉開運二年置鎮安<lb/>
軍節度漢初軍廢周廣順二年復之今縣五<lb/>
<pb n="KR2k0006_WYG_009-14b"/>
緊宛丘縣周時陳都楚頃襄王滅之自郢徙都焉陳勝<lb/>
反秦據陳自立為張楚漢髙帝置淮陽國章和二年改<lb/>
為陳國晉併入梁國後魏曰項置陳郡隋開皇初改縣<lb/>
曰宛丘而郡廢焉大業初為淮陽郡唐為陳州爾雅曰<lb/>
丘上有丘曰宛丘今其地形則然有固陵城項羽南走<lb/>
固陵即此<lb/>
上項城縣本項國戰國屬楚項羽家世楚將封于項故<lb/>
姓項氏二漢屬汝南郡皆屬梁國後魏置揚州及秣陵<lb/>
<pb n="KR2k0006_WYG_009-15a"/>
縣梁改曰殷州東魏改曰北平州後齊改曰信州後周<lb/>
改曰陳州隋開皇初改秣陵為項城縣大業初州廢屬<lb/>
淮陽郡屬陳州<lb/>
中商水縣本漢汝陽縣地屬汝南郡後漢及晉皆因之<lb/>
後魏置汝陽郡北齊郡廢隋開皇十六年置溵水縣大<lb/>
業初省汝陽入焉屬淮陽郡唐屬陳州皇朝建隆元年<lb/>
改為商水漢地理志汝南有㶏疆縣水經注云㶏水出<lb/>
潁川陽城縣少室山東經㶏疆縣故城東又南逕西華<lb/>
<pb n="KR2k0006_WYG_009-15b"/>
縣故城南又東逕汝陽故城北東注于潁<lb/>
中南頓縣故頓子國應劭曰頓迫于陳其後南徙故曰<lb/>
南頓二漢及晉汝南郡後魏置南頓郡北齊郡廢隋開<lb/>
皇六年改縣曰和成大業初復改曰南頓屬淮陽郡唐<lb/>
屬陳州皇朝熙寧六年省入商水元祐元年置<lb/>
中西華縣二漢屬汝南郡晉省之後置長平縣隋開皇<lb/>
十八年改曰鴻溝大業初復改曰西華屬淮陽郡唐武<lb/>
徳元年更名箕城屬陳州景雲元年復故名長華鎮漢<lb/>
<pb n="KR2k0006_WYG_009-16a"/>
為長平縣屬汝南郡後漢屬陳國北齊省入國晉屬梁<lb/>
西華<lb/>
上潁州春秋時為胡國及楚地秦為潁川郡地二漢屬<lb/>
汝南郡魏置汝陰郡晉因之後魏置潁川郡隋亦為潁<lb/>
川復為汝陰郡唐為潁州皇朝元豐二年升順昌軍節<lb/>
度今縣四<lb/>
望汝陰縣西北有胡城故胡國二漢為汝陰縣屬汝南<lb/>
郡魏置汝陰郡後廢晉泰始二年復置隋開皇初郡廢<lb/>
<pb n="KR2k0006_WYG_009-16b"/>
大業初復置唐為潁州二漢細陽郡屬汝南郡晉省之<lb/>
故城在今縣西北<lb/>
緊萬夀縣葢二漢細陽縣地皇朝開寳六年析汝陰之<lb/>
百尺鎮置萬夀縣屬潁州水經注云百尺水承次塘細<lb/>
陂南疏注于潁鎮實因水為名<lb/>
緊潁上縣本楚慎縣地二漢屬汝南郡晉屬汝陰郡後<lb/>
廢焉梁置下蔡郡北齊郡廢隋大業初置潁上縣于故<lb/>
鄭城屬汝陰郡唐武徳四年移于今治屬潁州慎縣故<lb/>
<pb n="KR2k0006_WYG_009-17a"/>
城在今縣西北<lb/>
緊沈丘縣本漢項縣地屬汝南郡後置沈丘縣隋開皇<lb/>
十六年置沈州領沈丘宛丘二縣唐初州廢以宛丘屬<lb/>
陳州沈丘屬潁州後省沈丘入汝陰神龍二年復置有<lb/>
武丘聚曰丘頭魏王陵鎮夀春欲興兵討司馬宣王宣<lb/>
王自往征之軍至丘頭陵懼靣縛水次故號為武丘即<lb/>
此<lb/>
輔汝州東周為王畿春秋為戎蠻子邑及屬楚鄭戰國<lb/>
<pb n="KR2k0006_WYG_009-17b"/>
屬韓秦屬三川郡二漢屬河南潁川郡魏晉屬河南襄<lb/>
城郡後魏屬汝北魯陽郡東魏置北荆州後周改曰和<lb/>
州隋初置伊州煬帝初改為汝州後廢州以其地屬襄<lb/>
城潁川二郡唐為汝州天寳元年曰臨汝郡今縣五<lb/>
中梁縣本漢周承休邑武帝元鼎四年行幸至洛陽詔<lb/>
封姬嘉為周子南君以奉周祀初元五年以周子南君<lb/>
為周承休侯邑屬潁川郡後魏曰汝源縣置汝北郡後<lb/>
改曰汝陰郡後周郡廢隋大業初改汝源為承休置襄<lb/>
<pb n="KR2k0006_WYG_009-18a"/>
城郡唐為汝州貞觀元年改承休為梁縣梁本周南鄭<lb/>
之邑在承休西南四十二里有霍陽聚左傳哀四年楚<lb/>
人為晉之期襲梁及霍是也戰國曰南梁以别大梁少<lb/>
梁焉漢屬河南郡後漢及晉皆因之隋屬襄城郡唐屬<lb/>
承州貞觀元年省梁入承休而更名承休曰梁西有澤<lb/>
後漢作菀為逰獵之地鄧太后臨朝世士以為文教可<lb/>
興宜廢蒐狩之禮于是馬融作頌以諷焉後桓帝復校<lb/>
獵廣成今曰廣潤河葢避朱梁廟諱也有<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐聚秦滅<lb/>
<pb n="KR2k0006_WYG_009-18b"/>
西周徙其君于此有陽人聚秦滅東周徙其君於此臨<lb/>
汝鎮唐先天元年置縣屬汝州貞元八年以梁縣西界<lb/>
二鄉益之兼移縣于石驛後入梁<lb/>
緊襄城縣本鄭地南有汜城周襄王避叔帶之難出適<lb/>
鄭處于汜是也以襄王所居因曰襄城楚靈王築又有<lb/>
古不羮城在西北二漢屬潁川郡晉置襄城郡隋開皇初<lb/>
初郡廢屬汝州大業初州廢屬潁川郡唐武徳元年置<lb/>
汝州貞觀元年州廢屬許州開元二十六年來屬<lb/>
<pb n="KR2k0006_WYG_009-19a"/>
上葉縣本楚地惠王以封沈諸梁謂之葉公葉公好龍<lb/>
神龍下焉二漢屬南陽郡明帝時王喬為葉令每月望常<lb/>
乘雙鳬入朝今有墓在焉晉屬南陽國北齊置襄州後<lb/>
周廢州置南襄城郡隋開皇初郡廢屬許州唐開元三<lb/>
年置仙州二十六年州廢大厯四年復置仙州又析置<lb/>
仙鳬縣五年州廢省仙鳬入葉來屬二漢父城縣屬潁<lb/>
川郡晉屬襄城郡後廢入葉有應鄉故應國按汲冢古<lb/>
文商時王有應國矣周武王以封其子為應侯故左傳<lb/>
<pb n="KR2k0006_WYG_009-19b"/>
邘晉應韓武之穆也戰國為秦所有以封范睢為應侯<lb/>
有方城左傳所謂楚國方城以為城即此又有昆陽城<lb/>
即光武破王尋之所也<lb/>
中魯山縣在夏為魯縣陶唐氏既衰其後有劉累為御<lb/>
龍氏以事夏孔甲龍一雌死潜醢以食夏后既而使求<lb/>
之懼而避于魯縣是也漢為魯陽屬南陽郡後漢及晉<lb/>
皆因之後魏置荆州尋廢立魯陽郡後置魯州隋開皇<lb/>
初郡廢大業初州廢以魯縣屬襄城郡唐為魯山武徳<lb/>
<pb n="KR2k0006_WYG_009-20a"/>
四年復置魯州貞觀九年州廢以魯山來屬故犨縣本<lb/>
鄭邑漢屬南陽郡後廢故城在今縣東南後周置三鵶<lb/>
鎮在縣西南十九里又置平髙城以備齊北齊置魯城<lb/>
在縣東北十七里以御周<lb/>
中龍興縣本湍陽縣唐武徳四年置屬伊州貞觀元年<lb/>
省證聖七年復置曰武興屬汝州神龍元年更名為中<lb/>
興尋改曰龍興皇朝熙寧四年省入魯元祐元年復置<lb/>
同下州信陽軍春秋時屬申其後屬楚秦屬南陽郡二<lb/>
<pb n="KR2k0006_WYG_009-20b"/>
漢屬南陽江夏郡晉置義陽郡宋置宋安郡南齊置司<lb/>
州梁因之有三闗之隘比接陳汝控帶許洛宋以來省<lb/>
為邊鎮後魏改曰郢州後周改曰申州隋開皇初郡廢<lb/>
大業二年改曰義州尋為義陽郡唐為申州天寳元年<lb/>
曰義陽郡皇朝開寳九年降為義陽軍太平興國元年<lb/>
改為信陽今縣二<lb/>
中下信陽縣二漢平氏縣地屬南陽郡晉分置義陽縣<lb/>
屬義陽郡後廢焉宋曰平陽縣置宋安郡隋開皇初郡<lb/>
<pb n="KR2k0006_WYG_009-21a"/>
廢改平陽縣為義陽大業初置義陽郡唐為申州皇朝<lb/>
為義陽軍太平興國元年改義陽縣為信陽漢鐘武縣<lb/>
屬江夏郡後漢省焉故城在今縣東南漢鄳縣屬江夏<lb/>
郡後漢及晉因之北齊改為齊安置齊安郡隋開皇初<lb/>
郡廢改縣曰鐘山屬義陽郡唐屬申州皇朝開寳九年<lb/>
省入義陽有鐘山桐栢山淮水<lb/>
中下羅山縣二漢鄳縣地北齊置髙安縣隋開皇初廢<lb/>
十六年復置曰羅山屬義陽郡唐屬申州皇朝屬信陽<lb/>
<pb n="KR2k0006_WYG_009-21b"/>
軍有石城山甚髙峻史記曰魏攻㝠阨葢謂此山也吕<lb/>
氏春秋言九塞㝠阨其一焉<lb/>
　<lb/>
　<lb/>
　<lb/>
　<lb/>
　<lb/>
　輿地廣記卷九<lb/>
</p>
<p>
</p>
  </div>
</body>
</text>
</TEI>
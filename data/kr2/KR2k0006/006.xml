<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>輿地廣記卷六</head> <lb/>
    <p>
<pb n="KR2k0006_WYG_006-1a"/>
欽定四庫全書<lb/>
　輿地廣記卷六<lb/>
　　　　　　　　　　　　宋　歐陽忞　撰<lb/>
　　京東東路<lb/>
望青州少昊之世有爽鳩氏虞夏時有季萴湯末有逢<lb/>
公伯陵殷末有蒲姑氏皆為諸侯國扵此周成王時蒲<lb/>
姑氏與四國作亂成王滅之以封太公是為齊國所謂<lb/>
營丘後徙都臨淄亦其地其後為田氏地有秦滅之置<lb/>
<pb n="KR2k0006_WYG_006-1b"/>
齊郡漢髙帝封子肥為齊王故為齊郡亦屬北海千乗<lb/>
後屬齊國北海樂安兼置青州晉屬齊國濟南樂安永<lb/>
嘉之亂陷扵石勒刺史曹嶷為晉守造廣固城終為季<lb/>
龍所陷季龍末叚龕自號齊王據之慕容恪滅趙克青<lb/>
州苻氏平燕盡有其地及苻氏敗苻朗以州降晉置幽<lb/>
州以辟閻渾為刺史鎮廣固隆安四年為慕容恪所陷<lb/>
遂都之為南燕劉裕滅南燕以羊穆之為青州刺史築<lb/>
東陽城而居之宋及後魏皆置青州後周為齊郡樂安<lb/>
<pb n="KR2k0006_WYG_006-2a"/>
北海隋並廢之大業初復置北海郡唐武徳四年曰青<lb/>
州天寳元年曰北海郡升平盧軍節度皇朝淳化五年<lb/>
改鎮海軍政和元年曰齊郡今縣六<lb/>
望益都縣本二漢廣縣地屬齊郡晉廢之廣固縣在縣<lb/>
西四里晉書曹嶷所築有大澗甚廣因曰廣固城為青<lb/>
州刺史治焉叚翕慕容徳皆據此東陽城北即郡治東<lb/>
城是也晉時城宋將竺䕫守之後魏攻圍不下益都本<lb/>
漢侯國武帝封菑川王子胡為益都侯故城在今夀光<lb/>
<pb n="KR2k0006_WYG_006-2b"/>
縣南元魏置益都縣北齊移入青州城北門外為治所<lb/>
後置齊郡隋開皇初廢大業初置北海郡唐為青州有<lb/>
五龍口劉裕圍慕容超于廣固塞五龍口城中男女悉<lb/>
皆脚弱病者大半遂㧞之<lb/>
望夀光縣本漢博昌夀光縣地後漢晉並屬樂安國隋徙<lb/>
夀光治所扵博昌屬北齊郡唐屬青州有淄澠二水有<lb/>
灌亭禹後斟灌氏之國有紀國故城春秋紀侯國也漢<lb/>
曰劇屬北海郡文帝十八年置甾川國後漢併入北海<lb/>
<pb n="KR2k0006_WYG_006-3a"/>
郡故城在縣西南<lb/>
𦂳臨朐縣二漢臨朐昌國縣並屬齊郡晉省臨朐入昌<lb/>
國隋開皇六年故昌國為逢山大業初改曰臨朐屬北<lb/>
海郡唐屬青州有伯氏駢邑<lb/>
上博興縣本漢樂安縣屬千乗郡後漢屬樂安國晉省<lb/>
之其後復置隋改為博昌屬北海郡唐屬青州後唐避<lb/>
諱改為博興<lb/>
上千乗縣漢舊縣後漢屬樂安國晉省之後復置為樂<lb/>
<pb n="KR2k0006_WYG_006-3b"/>
安郡治隋開皇初郡廢以千乗屬北海郡唐屬青州有<lb/>
薄姑城商末為諸侯居此周時與四國作亂成王滅之<lb/>
有遄䑓齊景公飲酒扵臺上曰古而無死其樂若何晏<lb/>
子對曰昔爽鳩氏始居此地季萴因之有逢伯陵因之<lb/>
蒲姑氏因之而後太公因之古若無死爽鳩氏之樂非<lb/>
君所願也顔師古言武王初封太公於齊未得爽鳩氏<lb/>
地成王以益之在漢博昌縣地<lb/>
上臨淄縣城臨淄水故曰臨淄即營丘也周封太公於<lb/>
<pb n="KR2k0006_WYG_006-4a"/>
此南郊山下有天齊淵齊所以為齊以天齊也戰國時<lb/>
齊威王項羽封田都漢齊悼惠王皆都之後置齊郡復<lb/>
漢晉為齊國元魏為齊郡北齊廢之隋開皇十六年復<lb/>
置屬北海郡唐屬青州漢西安縣故城在西北本曰渠<lb/>
丘齊大夫雍廩之邑有葵丘牛山時水<lb/>
上宻州戰國時屬齊秦置琅邪郡漢屬琅邪郡及髙宻<lb/>
城陽二國後漢屬琅邪郡北海國晉屬城陽郡元魏屬<lb/>
髙宻後置膠州隋開皇初郡廢五年改膠州為宻州大<lb/>
<pb n="KR2k0006_WYG_006-4b"/>
業初州廢復為高宻郡唐武徳五年曰宻州天寳元年<lb/>
曰髙宻郡皇朝開寳五年升安化軍節度今縣五<lb/>
望諸城縣本漢東武諸二縣地東武為琅邪郡治所後<lb/>
漢屬琅邪國晉屬城陽郡後魏置髙宻郡隋開皇初改<lb/>
為宻州十八年改東武為諸城大業初復為髙宻郡唐<lb/>
為宻州諸本魯邑春秋城諸及鄆是也漢屬琅邪郡後<lb/>
漢屬琅邪國晉屬城陽郡元魏屬東莞郡其後省入東<lb/>
武至隋改焉漢琅邪縣在東境初越王勾踐欲覇中國<lb/>
<pb n="KR2k0006_WYG_006-5a"/>
徙都於此起觀臺于山上周七里以望東海秦始皇置<lb/>
琅邪郡後東逰過齊登山大樂之因留三月乃徙黔首<lb/>
三萬户扵山下刋石立碑記秦功徳漢武帝亦登焉晉<lb/>
省琅邪縣後復置元魏屬平昌郡後又省隋開皇十六<lb/>
年置縣曰豐泉大業初復改為琅邪唐省之<lb/>
望安丘縣今莒之渠丘也漢為安丘屬北海郡後漢屬<lb/>
北海國晉屬東莞郡元魏屬平昌郡其後並廢隋開皇<lb/>
十六年置牟山縣大業初改名安丘屬髙宻郡唐乾元<lb/>
<pb n="KR2k0006_WYG_006-5b"/>
二年以安禄山亂改為輔唐皇朝開寳四年復為安丘<lb/>
漢梧城朱虚昌安三縣故地在此<lb/>
望莒縣東莒國戰國時燕將樂毅破齊獨莒不下漢文<lb/>
帝置城陽國以封朱虚侯劉章光武併入琅邪國魏晉<lb/>
復置城陽郡後魏置東莞郡北齊郡廢屬義唐郡唐初<lb/>
廢之以莒屬琅邪後屬宻州漢海曲縣故城在縣東吕<lb/>
母起於此<lb/>
上髙宻縣縣有宻水故以為名漢文帝置膠西國宣帝<lb/>
<pb n="KR2k0006_WYG_006-6a"/>
本始元年更名髙宻國後漢屬北海郡魏晉屬陽城郡<lb/>
隋屬髙宻郡唐屬宻州漢夷安縣屬髙宻國本春秋萊<lb/>
國之夷雒邑晏平仲其邑人也後漢屬北海郡晉以來<lb/>
省之唐武徳六年移髙宻治故夷安城淳于本春秋州<lb/>
國漢為縣屬北海郡後漢屬北海國晉屬城陽郡元魏<lb/>
屬平昌郡北齊省入髙宻<lb/>
膠西縣春秋介葛盧國二漢為黔陬縣屬琅邪郡晉屬<lb/>
城陽郡元魏屬髙宻郡後置平昌郡隋開皇初郡廢十<lb/>
<pb n="KR2k0006_WYG_006-6b"/>
六年置縣曰膠西大業初省黔陬入焉屬髙宻郡唐武<lb/>
徳元年省膠西入髙宻後以其地為板橋鎮皇朝元祐<lb/>
三年復置膠西縣<lb/>
上齊州春秋戰國皆屬齊郡二漢屬濟南平原東郡晉<lb/>
濟南郡領平夀下宻膠東即墨祝阿五縣而以平夀為<lb/>
郡治方今考其屬邑乃漢北海平原膠東地非濟南地<lb/>
也或云魏平蜀將徙其豪將家扵濟河北改為濟岷郡<lb/>
而太康地理志無此郡名豈永嘉䘮亂簡編𣪚落故失<lb/>
<pb n="KR2k0006_WYG_006-7a"/>
其傳乎宋為濟南郡復置兾州後魏改為濟州隋開皇<lb/>
初郡廢大業初州廢置齊郡唐武徳元年曰齊州天寳<lb/>
元年曰臨淄郡五年曰濟南郡皇朝治平三年升興徳<lb/>
軍今縣三<lb/>
𦂳厯城縣二漢屬濟南郡宋元魏為郡治焉隋置齊郡<lb/>
唐為濟州有厯山漢韓信度平原襲破齊厯下軍即此<lb/>
有華不注山左傳晉郤克敗齊師逐之三周華不注是<lb/>
也漢末平陵縣本譚國二漢為濟南郡治其後郡徙厯<lb/>
<pb n="KR2k0006_WYG_006-7b"/>
城而平陵又廢唐武徳二年置譚州并平陵縣貞觀六<lb/>
年州廢屬齊州十七年齊王祐起兵平陵人李君求據<lb/>
縣不從因改名全節元和十五年省入厯城漢臺縣故<lb/>
城在縣西<lb/>
𦂳禹城縣本祝柯齊邑也春秋襄十九年諸侯盟於祝<lb/>
柯即此二漢曰祝柯屬平原郡晉屬濟南郡隋屬齊郡<lb/>
唐屬齊州天寳元年更名禹城東有野井亭齊侯唁魯<lb/>
昭公之所<lb/>
<pb n="KR2k0006_WYG_006-8a"/>
中章丘縣本漢陽丘縣屬濟南郡後漢省之復置髙唐<lb/>
縣隋開皇十六年改為章丘屬髙宻郡唐屬齊州有東<lb/>
陵山盗跖死處臨濟鎮本漢朝陽縣隋開皇十六年改<lb/>
曰臨濟别置朝陽大業初省入焉唐屬齊州皇朝咸平<lb/>
四年省入章丘管縣二漢屬濟南郡晉以後廢之地入<lb/>
臨濟<lb/>
中長清縣本齊之石窌邑二漢及晉為盧縣地隋開皇<lb/>
十四年置長清縣屬濟北郡唐屬齊州武徳元年置山<lb/>
<pb n="KR2k0006_WYG_006-8b"/>
茌縣二漢茌縣也屬泰山郡天寳元年改為豐齊元和<lb/>
十五年省入長清<lb/>
中臨邑縣二漢屬東郡晉及元魏屬濟北國隋屬齊郡<lb/>
唐屬齊州有石門有盧縣故城春秋齊侯鄭伯盟扵石<lb/>
門尋盧之盟是也有朝陽城漢朝陽縣也屬濟南郡後<lb/>
漢為東朝陽屬濟南國晉屬樂安國其後廢入臨邑<lb/>
上沂州春秋時齊魯三國之地戰國時屬齊楚秦屬琅<lb/>
邪郡漢屬琅邪東海二郡後置琅邪國魏晉因之宋為<lb/>
<pb n="KR2k0006_WYG_006-9a"/>
琅邪郡後魏置北徐州後周改為沂州隋開皇初郡廢<lb/>
大業初州廢復為琅邪郡唐武徳四年曰沂州天寳元<lb/>
年曰琅邪郡今縣五<lb/>
望臨沂縣本魯地春秋城中二在縣東北二漢屬東海<lb/>
郡晉屬琅邪國隋為琅邪郡唐為沂州漢即丘縣故城<lb/>
在縣東南本祝丘春秋夫人姜氏享齊侯扵祝丘是也<lb/>
二漢晉皆屬琅邪國隋大業初省入臨沂漢開陽縣屬<lb/>
東海郡本鄅國也後更名啟陽春秋叔孫州仇帥師城<lb/>
<pb n="KR2k0006_WYG_006-9b"/>
啟陽是也漢避景帝諱改為開陽後漢晉為琅邪國治<lb/>
其後廢入臨沂故城在縣南漢襄賁縣屬東海郡後漢<lb/>
及晉皆因之其後廢入臨沂故城在縣南<lb/>
望承縣本漢承縣屬東海郡後漢晉因之隋大業初改<lb/>
承為蘭陵屬彭城郡唐武徳四年復更為承以縣置鄫<lb/>
州貞觀元年州廢來屬蘭陵鎮戰國時屬楚春申君以<lb/>
荀卿為蘭陵令二漢晉屬東海郡元康元年置蘭陵郡<lb/>
其後郡縣俱廢唐武徳四年置蘭陵縣貞觀元年省入<lb/>
<pb n="KR2k0006_WYG_006-10a"/>
鄫故鄫國漢屬東海郡後漢晉皆屬琅邪隋大業初省<lb/>
入承<lb/>
望沂水縣漢東莞東安二縣地東莞本莒之鄆邑魯取<lb/>
之漢屬琅邪國晉太康中置東莞郡隋屬髙宻郡後省<lb/>
入東安東安漢屬城陽國後漢及晉屬琅邪國其後改<lb/>
沂水縣及南青州東安郡後周改州為莒州隋開皇初<lb/>
郡廢改縣曰東安十六年又改曰沂水大業初州廢屬<lb/>
琅邪郡唐屬沂州有沂山禹貢沂水所出有浮來山春<lb/>
<pb n="KR2k0006_WYG_006-10b"/>
秋公及莒人盟扵浮來是也有穆陵山昔召康公賜齊<lb/>
太公履南至扵穆陵即此漢陽都縣春秋賜國也漢屬<lb/>
城陽國後漢晉屬琅邪國其後廢焉故城在縣南有大<lb/>
峴山為齊南境其地險固晉將劉裕伐南燕大將公孫<lb/>
五樓請慕容超據守大峴超不從故敗<lb/>
望費縣魯季氏邑公山弗擾以費畔即此漢屬東海郡<lb/>
後漢屬泰山郡晉屬琅邪國隋屬琅邪郡唐屬沂州有<lb/>
䝉山禹貢所謂䝉羽其藝是也顓臾城在縣西北魯附<lb/>
<pb n="KR2k0006_WYG_006-11a"/>
庸國為東蒙主冉有以為固而近扵費勸季氏伐之隋<lb/>
開皇十八年改南武陽曰顓臾屬琅邪郡唐貞觀元年<lb/>
省入費漢南武陽縣屬泰山郡後漢及晉因之有顓臾<lb/>
城隋因改焉故城在縣西漢南城縣屬東海郡後漢屬<lb/>
泰山晉屬南武城即古之武城子游為宰有絃歌之聲<lb/>
處也故城在費縣<lb/>
中新泰縣本漢東上陽縣屬泰山郡後漢省之晉復置<lb/>
惠帝元康元年改為新泰屬泰山郡隋屬琅邪郡唐屬<lb/>
<pb n="KR2k0006_WYG_006-11b"/>
沂州漢䝉隂縣屬泰山郡後漢省之晉復屬琅邪國北<lb/>
齊省入新泰故城在縣東南堂阜在東齊地也有夷吾<lb/>
亭管仲以囚自魯歸鮑叔解其縛於此<lb/>
上登州春秋牟子國戰國屬齊秦屬齊郡二漢晉屬東<lb/>
萊郡元魏屬東牟郡隋屬東萊郡唐置登州天寳元年<lb/>
曰東牟郡今縣四<lb/>
望蓬萊縣本漢黄縣屬東萊郡後漢為郡治所晉屬東<lb/>
萊國元魏置東牟郡北齊廢東牟入長廣郡隋開皇初<lb/>
<pb n="KR2k0006_WYG_006-12a"/>
廢長廣屬東萊郡唐如意元年置登州初治牟平神龍<lb/>
三年更名黄為蓬萊徙治焉<lb/>
望黄縣漢舊縣唐神龍三年更名蓬萊先天元年析蓬<lb/>
萊置黄縣屬登州有萊山漢㡉縣地在此有蹲狗山<lb/>
𦂳牟平縣二漢舊縣屬東萊郡晉省之後復置隋屬東<lb/>
萊郡唐屬登州漢東牟腄縣地在此有東牟山之罘山<lb/>
秦始皇漢武帝嘗登之<lb/>
中文登縣漢不夜腄縣地屬東萊郡後漢以來省之北<lb/>
<pb n="KR2k0006_WYG_006-12b"/>
齊置文登縣後周因之隋屬東萊郡唐武徳四年置登<lb/>
州貞觀元年州廢如意元年屬登州有文登山有成山<lb/>
漢武帝禮日於成山即此有不夜城古有日夜出見於<lb/>
東萊故萊子立此城以不夜為名有秦始皇石橋<lb/>
中萊州禹貢所謂萊夷作牧之地春秋為萊國齊侯滅<lb/>
之還萊子於郳戰國屬齊秦屬齊郡二漢為東萊郡晉<lb/>
為東萊國宋為東萊郡後魏兼置光州北齊後周因之<lb/>
隋開皇初郡廢五年改州曰萊州大業初州廢置東萊<lb/>
<pb n="KR2k0006_WYG_006-13a"/>
郡唐武徳四年曰萊州天寳元年曰東萊郡今縣四<lb/>
望掖縣漢髙帝置東萊郡後漢郡徙治黄晉復為郡治<lb/>
焉後魏以來因之隋開皇初郡廢大業初復置唐為萊<lb/>
州有掖水因以名縣有三山有萬里沙見史記封禪書<lb/>
漢曲成當利二縣在此<lb/>
望萊陽縣二漢昌陽縣屬東萊郡晉省之其後復置隋<lb/>
屬東萊郡唐屬萊州後唐避廟諱改為萊陽有奚飬津<lb/>
周禮幽州其藪奚飬<lb/>
<pb n="KR2k0006_WYG_006-13b"/>
望膠水縣本漢長廣縣地屬琅邪郡後漢屬東萊郡晉<lb/>
咸寧三年屬長廣郡其後郡廢復屬東萊郡隋仁壽元<lb/>
年改曰膠水唐屬萊州<lb/>
中即墨縣燕將樂毅破齊唯田單守即墨不下卒破燕<lb/>
軍項羽立田車為膠東王都此後屬齊漢文帝十六年<lb/>
復為膠東國後漢國廢屬北海國晉屬北海郡北齊省<lb/>
之隋開皇十六年復置屬東萊郡唐屬萊州漢不其縣<lb/>
屬琅邪郡後漢屬東萊郡晉置長廣縣其後郡廢北齊<lb/>
<pb n="KR2k0006_WYG_006-14a"/>
省之隋開皇十六年復置尋省入即墨故城在今縣西<lb/>
漢壯武縣屬膠東國故夷國也左傳紀人伐夷即此後<lb/>
漢屬北漢國晉屬城陽郡其後廢焉故城在即墨西有<lb/>
沽水左氏曰沽尤以東即此<lb/>
上濰州春秋戰國皆屬齊秦屬齊郡二漢為北海郡晉<lb/>
為濟南國元魏復置北海郡北齊改郡曰髙陽隋開皇<lb/>
初郡廢十六年分置雄州大業初州廢屬北海郡唐初<lb/>
置濰州尋廢屬青州皇朝以青州北海縣置軍後升為<lb/>
<pb n="KR2k0006_WYG_006-14b"/>
湖州政和元年曰北海郡今縣三<lb/>
望北海縣本漢平夀下宻桑犢縣地後漢省桑犢餘屬<lb/>
北海國晉以平夀置濟南郡下宻屬焉元魏復為北海<lb/>
郡北齊改曰髙陽隋開皇三年罷郡置下宻縣於廢郡<lb/>
城大業二年改為北海縣而别置下宻唐武徳二年以<lb/>
北海置濰州八年州廢省下宻入北海屬青州皇朝建<lb/>
隆三年置北海軍乾徳二年升為濰州有斟亭禹後斟<lb/>
尋氏之國有寒亭羿相寒浞之國有溉源山溉水所出<lb/>
<pb n="KR2k0006_WYG_006-15a"/>
古所謂覆甑山也<lb/>
望昌邑縣二漢都昌縣地屬勃海郡元魏屬北海郡隋<lb/>
因之後省為北海縣地皇朝建隆三年析置昌邑縣有<lb/>
濰水出箕山北至都昌入海漢末北海相孔融為黄巾<lb/>
賊管亥所圍劉先主救之於此<lb/>
𦂳昌樂縣二漢營陵縣地屬北海郡晉屬髙宻國元魏<lb/>
屬平昌郡後改為營丘北齊廢之隋開皇十六年復置<lb/>
屬北海郡唐貞觀八年省入北海皇朝乾徳三年以營<lb/>
<pb n="KR2k0006_WYG_006-15b"/>
丘城置安仁縣尋改為昌樂<lb/>
上淄州春秋戰國皆屬齊秦屬齊郡漢屬濟南樂安國<lb/>
後漢因之晉屬樂安國後魏置東清河郡北齊郡廢隋<lb/>
置淄州大業初州廢併入齊郡唐武徳元年置淄州天<lb/>
寳元年曰淄川郡今縣四<lb/>
望淄川縣本漢般陽縣地屬濟南郡後漢屬齊國晉省之<lb/>
後魏置貝丘縣及東清河郡北齊郡廢隋開皇十六年<lb/>
置淄州十八年改貝丘為淄川屬齊郡唐屬淄州有淄<lb/>
<pb n="KR2k0006_WYG_006-16a"/>
水出泰山萊蕪縣蔡山東北過臨淄縣東又東北過利<lb/>
縣東又東北入扵海漢萊蕪故城在東南菑川國亦在<lb/>
此古齊長城<lb/>
中長山縣本二漢於陵縣地屬濟南郡晉省之後置武<lb/>
彊縣隋開皇十八年改曰長山屬齊郡唐屬淄州有長<lb/>
白山陳仲子夫妻隠處<lb/>
中下鄒平縣古鄒國二漢屬濟南郡晉曰鄒屬樂安國<lb/>
後改為平原縣隋開皇十八年復曰鄒平屬齊郡唐屬<lb/>
<pb n="KR2k0006_WYG_006-16b"/>
淄州<lb/>
下髙苑縣漢屬千乗郡後漢晉屬樂安國北齊改曰長<lb/>
樂隋開皇十八年改曰㑹城大業初復名髙苑屬齊郡<lb/>
唐屬淄州漢被陽縣在此漢狄縣田儋兄弟殺狄令起<lb/>
兵於此漢屬千乗安帝永初二年改為臨濟屬樂安國<lb/>
其後省入髙苑<lb/>
同下州淮陽軍春秋戰國屬宋魯秦屬薛郡漢屬東海<lb/>
郡後漢為下邳國晉宋因之梁為武州及下邳郡後魏<lb/>
<pb n="KR2k0006_WYG_006-17a"/>
為東徐州後周為邳州隋開皇初郡廢大業初州廢復<lb/>
屬下邳郡唐置邳州後州廢屬泗州又屬徐州皇朝置<lb/>
淮陽軍今縣二<lb/>
望下邳縣夏時奚仲自薛徙此秦末為東陽郡治秦嘉<lb/>
其邑人也韓信為楚王都此國徐屬東海郡後漢永平<lb/>
十五年置下邳國晉宋因之城有三重大城南門謂之<lb/>
白門曹公擒陳宫處也中城吕布所守也小城晉荀羡<lb/>
郄曇所治也梁置武州下邳郡後魏置東徐州後周置<lb/>
<pb n="KR2k0006_WYG_006-17b"/>
邳州隋皆廢之後復置下邳郡於宿豫而以下邳縣屬<lb/>
焉唐武徳四年置邳州貞觀元年州廢屬泗州而省郯<lb/>
良城淮陽三縣入下邳元和四年屬徐州皇朝太平興<lb/>
國七年置淮陽軍縣處沂泗之㑹城東南有小沂水水<lb/>
上有橋楚人謂橋曰圯張良遇黄石公於下邳圯上即<lb/>
此葛嶧山在西禹貢所謂嶧陽也郯陽故已姓國春秋<lb/>
郯子來朝是也秦置郯郡二漢晉皆為東海郡治兼為<lb/>
徐州刺史治焉後魏復置郯郡隋開皇初郡廢屬下邳<lb/>
<pb n="KR2k0006_WYG_006-18a"/>
郡唐省之故城在縣北良城縣左傳昭十三年晉侯㑹<lb/>
吳子於良是也漢屬東海後漢晉皆屬下邳梁置武原<lb/>
郡隋開皇初郡廢屬下邳唐省之淮陽縣在漢凌縣泗<lb/>
陽之間有淮陽切梁置淮陽郡東魏置綏化縣後周改<lb/>
為淮陽隋開皇初郡廢屬下邳唐省之漢睢陵縣故城<lb/>
在此<lb/>
中宿遷縣秦下相縣地城在西北項羽即此縣人也屬臨<lb/>
淮軍晉元帝督運軍儲以為邸閣因置宿豫縣及宿豫<lb/>
<pb n="KR2k0006_WYG_006-18b"/>
郡焉明帝大寧中兖州刺史劉遐自彭城退屯泗口即<lb/>
此安帝義熈中置城在今縣東南臨泗水南近淮水自<lb/>
後為重鎮後魏太和中南徐州治此後省州為戍隋開<lb/>
皇初廢宿豫郡以縣屬下邳唐屬泗州寳應元年避諱<lb/>
改為宿遷屬徐州皇朝太平興國七年來屬<lb/>
　<lb/>
　<lb/>
　輿地廣記卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>輿地廣記卷二十八</head> <lb/>
    <p>
<pb n="KR2k0006_WYG_028-1a"/>
欽定四庫全書<lb/>
　輿地廣記卷二十八<lb/>
　　　　　　　　　　　　　宋　歐陽忞　撰<lb/>
　　荆湖北路<lb/>
下岳州古三苗國地春秋戰國屬楚秦屬長沙郡二漢<lb/>
因之晉元康元年置建昌郡咸康元年省宋元嘉十六<lb/>
年置巴陵郡齊梁陳皆因之梁兼置巴州隋平陳郡廢<lb/>
改州為岳州大業初改曰羅州復置巴陵郡唐武徳四<lb/>
<pb n="KR2k0006_WYG_028-1b"/>
年平蕭銑置巴州六年改為岳州天寳元年曰巴陵郡<lb/>
皇朝因之今縣五<lb/>
上巴陵縣二漢下雋縣地呉為巴丘邸閣晉太康元年<lb/>
置巴陵縣屬長沙郡宋置巴陵郡梁置巴州隋改為岳<lb/>
州唐因之呉使魯肅方彧東晉使陶侃皆守巴陵以為<lb/>
重鎮有大江洞庭湖有資水沅水澧水湘水同注洞庭北<lb/>
會大江名之五渚戰國䇿云秦與荆戰大破之取洞庭<lb/>
五渚謂此地湖水圓廣五百餘里日月若出没於其地<lb/>
<pb n="KR2k0006_WYG_028-2a"/>
有君山艑山巴即湘山也以湘君之所迹處因曰君山<lb/>
有石穴與太湖之苞山潜通故太湖亦有洞庭山君山<lb/>
東北對艑山兩山相次去數千里回峙相望孤影若浮<lb/>
有青草湖<lb/>
望華容縣漢孱陸縣地晉武帝時置安南縣屬安平郡<lb/>
宋因之隋開皇十八年改曰華容屬岳州唐因之垂拱<lb/>
二年更名容城神龍元年復故有方臺山赤亭湖近湖<lb/>
有赤亭城梁元帝使胡僧祐陸法和等據赤亭擊破侯<lb/>
<pb n="KR2k0006_WYG_028-2b"/>
景軍擒其將住約即此<lb/>
上平江縣本漢昌縣地東漢置呉曰呉昌晉宋因之屬<lb/>
長沙郡隋平陳省入羅唐省羅入湘陰神龍三年分湘<lb/>
陰置昌江縣屬岳州後唐改曰平江有汨水西至湘陰<lb/>
入湘有廬水<lb/>
中臨湘縣本巴陵縣之王朝塲皇朝淳化四年升為王朝<lb/>
縣至道二年改為臨湘有陵城山大江<lb/>
中沅江縣漢益陽縣地梁置樂山郡及樂山縣隋平陳<lb/>
<pb n="KR2k0006_WYG_028-3a"/>
郡廢改縣曰安樂屬岳州十八年改曰沅江唐因之乾<lb/>
寧中改曰橋江五代時屬朗州皇朝乾徳元年復曰沅江<lb/>
来屬有楓山沅水<lb/>
下歸州春秋為䕫子國楚人滅之及戰國皆屬楚秦屬<lb/>
南郡二漢因之呉永安三年置建平郡晉亦為建平郡<lb/>
宋因之後周置秭歸郡隋開皇初郡廢屬信州大業初<lb/>
屬巴東郡唐武徳二年分䕫州置歸天寳九年曰巴東<lb/>
郡皇朝因之今縣三<lb/>
<pb n="KR2k0006_WYG_028-3b"/>
下秭歸縣故夔子國其先熊摯本楚之嫡嗣以疾不立<lb/>
而封於夔春秋時夔子不祀祝融與鬻熊曰我先君有<lb/>
疾鬼神弗赦而自竄於夔我是以失楚又何祀焉楚人<lb/>
滅之二漢為秭歸縣屬南郡晉宋屬建平郡其地險固<lb/>
孫皓末晉將王濬有蜀㳂江伐呉呉守將吾彦表謂皓<lb/>
曰增建平兵若建平不下晉師終不敢過皓不從即秭<lb/>
歸縣界後周置秭歸郡隋郡廢屬信州唐置歸州縣東<lb/>
南有丹陽城周成王封楚子熊繹始居於此後徙都枝<lb/>
<pb n="KR2k0006_WYG_028-4a"/>
江亦曰丹陽縣北百餘里有楚大夫屈原故宅名曰樂<lb/>
平里原既被流放忽然暫歸有賢姊曰女湏亦歸喻令<lb/>
自寛離騷所謂女須之嬋媛兮申申其詈予也袁山松<lb/>
以為秭歸之名始於此而酈道元引樂緯云昔歸典聲<lb/>
律宋忠注云歸即䕫也則知古人通音同字不必因屈<lb/>
原也有空舲峽大江<lb/>
下巴東縣漢巫陽縣地宋有歸鄉縣屬建平郡初在秭<lb/>
歸之東後徙置於此梁置信陵郡後周郡廢改歸鄉曰<lb/>
<pb n="KR2k0006_WYG_028-4b"/>
樂鄉隋開皇末又改曰巴東屬信州唐武徳二年来屬<lb/>
有石門山在大江北岸洞達東西劉備為陸遜所破走<lb/>
逕北門追者甚急踰山越險僅乃得免遂𤼵憤而薨<lb/>
下興山縣呉置屬建平郡晉因之宋省焉唐武徳三年<lb/>
析秭歸復置屬歸州皇朝熈寧五年省入秭歸後復置<lb/>
有古夔子城有昭君村漢宫女王嬙此鄉人也<lb/>
下辰州古蠻夷地春秋戰國屬楚秦昭襄王三十年取<lb/>
楚巫黔及江南地置黔中郡漢髙帝二年改為義陵郡<lb/>
<pb n="KR2k0006_WYG_028-5a"/>
在辰陽縣界與蠻夷相接數為所攻破光武時郡治東<lb/>
徙臨沅遂改為武陵郡而以此地屬焉晉宋齊因之後<lb/>
置沅陵郡隋平陳郡廢置辰州大業初州廢復沅陵郡<lb/>
唐武徳四年平蕭銑置辰州天寳元年曰盧溪郡皇朝<lb/>
因之今縣四<lb/>
中沅陵縣二漢晉宋齊皆屬武陵郡後置沅陵郡隋置<lb/>
辰州唐因之縣東有壺頭山髙一百里圓廣三百里東<lb/>
漢馬援征蠻從壺頭進軍遇瘴没於此有小酉山沅水<lb/>
<pb n="KR2k0006_WYG_028-5b"/>
酉水其水東南注于沅謂之酉口<lb/>
中下溆浦縣本漢義陵縣屬武陵郡東漢省之唐武徳<lb/>
五年分辰溪地置溆浦縣屬辰州有溆溪其水出鄜梁<lb/>
山西北注于沅楚詞所謂入溆浦余邅廻兮迷不知吾<lb/>
之所如即此水也最為沃壤特宜稻焉其城則劉備所<lb/>
築<lb/>
下辰溪縣二漢辰陽縣屬武陵郡晉省之宋復置屬武<lb/>
陵隋平陳改曰辰溪屬充州大業初州廢屬沅陵郡唐<lb/>
<pb n="KR2k0006_WYG_028-6a"/>
屬辰州有五城山辰溪縣治舊在辰水之北楚詞所謂<lb/>
夕宿辰陽是也<lb/>
下盧溪縣本沅陵縣地唐武徳三年析置盧溪縣屬辰<lb/>
州有武山武溪所出東南流注于沅水源石上有磐瓠<lb/>
跡猶存磐瓠者髙辛氏之狗銜犬戎呉將軍頭致於闕<lb/>
下帝妻以少女磐瓠負女入南山上石室中生六男六<lb/>
女自相夫妻後遂滋蔓今五溪蠻夷即其種也<lb/>
下沅州古蠻夷地春秋戰國皆屬楚秦屬黔中郡二漢<lb/>
<pb n="KR2k0006_WYG_028-6b"/>
晉宋屬武陵郡梁陳屬沅陵郡隋屬辰州唐貞觀八年以<lb/>
辰州之龍標縣置巫州天授二年曰沅州開元十三年<lb/>
以沅原聲相近復曰巫州天寳二年曰潭陽郡大歴五<lb/>
年改為叙州唐衰没于溪洞皇朝熈寧七年收復置沅<lb/>
州兼得錦奬二州之地今縣三<lb/>
下盧陽縣本漢無陽縣地屬武陵郡東漢省之晉宋為<lb/>
舞陽後省梁置龍標縣屬沅陵郡隋屬辰州唐析龍標<lb/>
置潭陽縣屬叙州皇朝熈寧七年以其地置盧陽縣為<lb/>
<pb n="KR2k0006_WYG_028-7a"/>
沅州治焉鎮江浦本龍標縣地唐置叙州熈寧五年以<lb/>
其地置寨元豐三年廢為鋪龍門鋪本龍門縣地唐垂<lb/>
拱四年析麻陽置屬辰州尋省熙寧七年以其地置鋪<lb/>
奬州鋪唐奬州地也<lb/>
下麻陽縣唐武徳三年分沅陵辰溪置屬辰州熈寧七<lb/>
年来屬唐招諭縣垂拱三年置屬錦州後省皇朝太平<lb/>
興國七年折麻陽復置屬辰州熈寧七年來屬八年省<lb/>
入麻陽故錦州寨唐錦州地也有辰山辰溪<lb/>
<pb n="KR2k0006_WYG_028-7b"/>
下黔陽縣本鐔城縣地二漢及晉屬武陵郡宋省焉唐<lb/>
貞觀八年置朗溪縣屬叙州後置黔江城皇朝元豐三<lb/>
年升為黔陽縣有紫霄山七寳山沅水舞水<lb/>
下靖州古蠻夷地唐為溪洞誠州皇朝熈寧九年收復<lb/>
仍置元祐二年廢為渠陽軍三年廢為寨屬沅州紹聖<lb/>
中復置誠州崇寧二年改為靖州今縣三<lb/>
下永平縣本沅州貫保寨地皇朝元豐六年置渠陽縣<lb/>
為誠州治崇寧二年改為永平有勝山渠河<lb/>
<pb n="KR2k0006_WYG_028-8a"/>
㑹同縣本三江崇寧二年改名<lb/>
通道縣本羅䝉崇寧二年改名<lb/>
同下州漢陽軍春秋屬鄖後及戰國屬楚秦屬南郡二<lb/>
漢屬江夏郡晉宋齊因之梁屬沔陽郡後周屬復州隋<lb/>
屬沔州州廢屬沔陽郡唐武徳四年平朱粲置沔州建<lb/>
中二年州廢四年復置寳歴二年州又廢屬鄂州周置<lb/>
漢陽軍皇朝因之熈寧四年軍廢屬鄂州元祐元年復<lb/>
置今縣三<lb/>
<pb n="KR2k0006_WYG_028-8b"/>
望漢陽縣本安陸縣地二漢及晉屬江夏郡東晉置沌<lb/>
陽縣宋因之後省隋開皇十七年置漢津縣屬復州大<lb/>
業初改曰漢陽唐屬沔州州廢屬鄂州周置漢陽軍皇<lb/>
朝因之有魯山大江漢水沌水灄水漢入江處謂之沔<lb/>
口漢末魏及呉人皆以為重鎮禹貢漢水至于大别南<lb/>
入于江今縣葢古大别之地也<lb/>
下漢川縣本安陸縣地梁置梁安郡西魏改曰魏安郡<lb/>
尋改曰汊川郡隋開皇初郡廢唐武徳四年析漢陽置汊<lb/>
<pb n="KR2k0006_WYG_028-9a"/>
川縣屬沔州州廢屬鄂州周屬安州皇朝太平興國二<lb/>
年改曰漢川屬漢陽軍亦周隋甑山縣也<lb/>
同下州荆門軍五代以前地理與江陵府同皇朝開寳<lb/>
五年置荆門軍熈寧六年廢元祐元年復置今縣二<lb/>
中長林縣本編縣地二漢晉宋皆屬南郡後廢焉而置<lb/>
長林長寧二縣隋開皇十一年省長林入長寧十八年<lb/>
改長寧曰長林屬江陵府唐武徳四年於縣東北置基<lb/>
州及章山縣七年州廢以章山𨽻郢州郢州廢来屬八<lb/>
<pb n="KR2k0006_WYG_028-9b"/>
年省入長林貞元二十一年析置荆門縣後省皇朝置<lb/>
荆門軍軍廢屬江陵府後復置皆為軍治有章山禹貢<lb/>
所謂内方也有漢水漳水漕水<lb/>
下當陽縣二漢晉宋齊梁屬南郡後周置平州屬梁蕃<lb/>
隋開皇七年改為玉州九年州廢屬江陵府梁又置安<lb/>
居縣十八年改曰昭丘大業初改曰荆臺尋省入當陽<lb/>
唐武徳四年復置平州六年改曰玉州八年州廢屬荆<lb/>
州皇朝置荆門軍初治此後徙治長林軍廢屬江陵府<lb/>
<pb n="KR2k0006_WYG_028-10a"/>
後復置来屬二漢臨沮縣屬南郡晉屬襄陽郡宋復屬<lb/>
南郡後省唐武徳四年析當陽復置屬平州八年省入<lb/>
當陽縣有緑林山在縣東即所謂當陽長阪也曹公追<lb/>
劉備而張飛横矛拒之於此有麥城關侯保麥城詐降<lb/>
而遁焉為潘漳所斬有沮水漳水皆東南流入于江而<lb/>
麥城在二水間王粲於此登樓而賦之曰夾清漳之通<lb/>
浦倚曲沮之長洲是也<lb/>
　　荆湖北路化外州<lb/>
<pb n="KR2k0006_WYG_028-10b"/>
下錦州歴代地理與辰州同唐垂拱二年析辰州麻陽<lb/>
縣地及開山洞置錦州天寶元年改為盧陽郡乾元元<lb/>
年復曰錦州統縣五<lb/>
中下盧陽縣<lb/>
中下渭陽縣<lb/>
中下招諭縣本省入沆州麻陽<lb/>
中下常豐縣本萬安縣天寶元年更名<lb/>
中下洛浦縣天授二年析辰州之大鄉置屬溪州後來屬<lb/>
<pb n="KR2k0006_WYG_028-11a"/>
下奬州歴代地理與辰州同唐天授二年析沆州之夜<lb/>
即渭溪二縣置舞州開元十三年以舞武聲相近更名<lb/>
鶴州二十年曰業州天寳元年曰龍溪郡大厯五年改<lb/>
為奬州統縣三<lb/>
中下峩山縣本夜郎天寳元年更名<lb/>
中下渭溪縣天授二年析夜即置<lb/>
中下梓薑縣本屬充州天寳二年廢為羈縻州以縣来<lb/>
屬<lb/>
<pb n="KR2k0006_WYG_028-11b"/>
下溪州歴代地理與辰州同唐天授二年析辰州之亢<lb/>
鄉置天寳元年曰靈溪郡統縣二<lb/>
上大鄉縣漢沅陵零陽二縣地屬武陵郡梁置大鄉縣<lb/>
屬沅陵郡隋屬辰州唐置溪州以王溪相㑹此地故以<lb/>
為名<lb/>
中下三亭縣貞觀九年析大鄉置有黔山大酉山<lb/>
　<lb/>
　輿地廣記卷二十八<lb/>
</p>
<p>
</p>
  </div>
</body>
</text>
</TEI>
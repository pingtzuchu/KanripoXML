<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寶刻叢編</head>
    <p>
<pb n="KR2n0024_WYG_000-1a"/>
欽定四庫全書　　　　史部十四<lb/>
　寶刻叢編　　　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案寶刻叢編二十卷宋陳思撰思臨<lb/>
　　　　安人所著小字録前有結銜稱成忠郎緝熈<lb/>
　　　　殿國史實録院秘書省蒐訪又有海棠譜自<lb/>
　　　　序題開慶元年則理宗時人也是書蒐録古<lb/>
　　　　碑以元豐九域志京府州縣為綱其石刻地<lb/>
<pb n="KR2n0024_WYG_000-1b"/>
　　　　里之可考者按各路編纂未詳所在者附于<lb/>
　　　　卷末兼採諸家辨証審定之語具著于下今<lb/>
　　　　以元豐九域志及宋史地理志互相㕘核其<lb/>
　　　　中改併地名往往未能畫一即卷内所載與<lb/>
　　　　目録所題亦不盡相合如目稱鎮江而卷内<lb/>
　　　　稱潤州目稱建康而卷内稱昇州之類不一<lb/>
　　　　而足葢諸家著録多據古碑之舊額思所編<lb/>
　　　　次又皆仍諸家之舊文故有是訛異至于所<lb/>
<pb n="KR2n0024_WYG_000-2a"/>
　　　　引諸説不稱某書某集但稱其字如蔡君謨<lb/>
　　　　王厚之之類又有但稱其别號如碧岫野人<lb/>
　　　　養浩書室之類茫不知為何入者尤宋元坊<lb/>
　　　　肆之陋習然當南北隔絶之日不得如歐趙<lb/>
　　　　諸家多見拓夲而能紬繹前聞博考方志于<lb/>
　　　　徵文攷獻之中寓補葺圖經之意其用力良<lb/>
　　　　勤且宋時因志地而兼志碑刻者莫詳于王<lb/>
　　　　象之輿地碑目而河淮以北概屬闕如惟是<lb/>
<pb n="KR2n0024_WYG_000-2b"/>
　　　　書於諸道郡邑綱分目析沿革釐然較象之<lb/>
　　　　特為賅備朱彞尊嘗欲取所引隸續諸條以<lb/>
　　　　補原書二十一卷之闕今考所引如曽南豐<lb/>
　　　　集古録施氏大觀帖總釋序集古後録諸道<lb/>
　　　　石刻録復齋碑録京兆金石録訪碑録元豐<lb/>
　　　　碑目資古紹志録諸種今皆散佚不傳猶藉<lb/>
　　　　是以見崖畧又汝帖十二卷慈恩鴈塔唐人<lb/>
　　　　題名十卷以及越州石氏帖目則他書所不<lb/>
<pb n="KR2n0024_WYG_000-3a"/>
　　　　載而亦藉是書以覘其大凡亦可云有資考<lb/>
　　　　証者矣鈔夲流傳第四卷京東北路第九卷<lb/>
　　　　京兆府下十一卷亷鳯路河東路十二卷淮<lb/>
　　　　南東路西路十六卷荆湖南路北路十七卷<lb/>
　　　　成都路並已闕佚十五卷江南東路饒州以<lb/>
　　　　下至江南西路亦佚其半十八卷梓州利州<lb/>
　　　　路惟有渠巴文三州而錯入京東西路淮南<lb/>
　　　　諸碑其餘亦多錯簡如魏三體石經遺字條<lb/>
<pb n="KR2n0024_WYG_000-3b"/>
　　　　下文義未竟忽接石藏髙紳家紳死其子弟<lb/>
　　　　以石質錢云云乃是王羲之書樂毅論跋語<lb/>
　　　　傳寫者竄置于是朱彞尊經義考于刋石門<lb/>
　　　　内魏石經條下引歐陽棐趙明誠藏高紳家<lb/>
　　　　云云葢未詳究原書故沿其誤今一一釐正<lb/>
　　　　其闕卷則無考補姑仍其舊焉乾隆四十六<lb/>
　　　　年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2n0024_WYG_000-4a"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寳刻叢編卷三</head> <lb/>
    <p>
<pb n="KR2n0024_WYG_003-1a"/>
欽定四庫全書<lb/>
　寳刻叢編卷三<lb/>
　　　　　　　　　　　　　宋　陳思　撰<lb/>
　　京西南路<lb/>
　　　襄州<lb/>
　　　　<hi>春秋以來楚境秦南郡之北界二漢屬南陽南郡魏置襄陽郡晉因之兼置荆州東晉置</hi>
　　　　<hi>雍州宋文帝割荆州置雍州後梁蕭詧都此西魏改曰襄州隋開皇初郡廢大業初州廢</hi>
　　　　<hi>復置襄陽郡唐武徳四年曰襄州天寳元年曰襄陽郡後為山南東道節度今縣六  襄</hi>
<pb n="KR2n0024_WYG_003-1b"/>
　　　　<hi>陽城</hi>　<hi>鄧城/中廬</hi>　<hi>榖城/南障</hi>　<hi>宜</hi>
漢南陽太守秦君碑<hi>互見鄧州</hi>
　在宜城<hi>闕</hi>
　在今<hi>闕</hi>　　之故<hi>闕</hi>　　都也按漢紀中平三年二<lb/>
　月江夏兵趙慈反殺南陽太守秦頡酈道元注水經<lb/>
　云秦頡郡人以江夏都尉出為南陽太守卒於南陽<lb/>
　還塟宜城余昔從事總幕奉饟荆楚道出古郡於荒<lb/>
　烟落日弔所謂秦君冡者有碑巋然剥蝕殆盡徘徊<lb/>
<pb n="KR2n0024_WYG_003-2a"/>
　其下親視臨搨僅得數十百字而止其額十大字曰<lb/>
　漢故南陽太守秦君之碑其名字除拜俱不可攷天<lb/>
　下碑録載秦君之碑有二一在宜城一在南陽惟碑<lb/>
　首存歐趙二録止得碑首俱南陽本也余歴走邊郵<lb/>
　四懷南陽之機探古索隠無所不到訪南陽之石無<lb/>
　有矣惜哉<hi>集古後録</hi>
漢荆州從事苑君碑<lb/>
　漢故荆州從事苑君之碑篆額碑云君諱鎮字仲弓<lb/>
<pb n="KR2n0024_WYG_003-2b"/>
　南陽人也碑殘缺不見立石年月<hi>復齋碑録</hi>
漢築陽侯相景豹碑<lb/>
　在榖城西一里文字磨滅<hi>訪碑録</hi>
漢侍中王逸碑<lb/>
　在宜城南三里<hi>訪碑録</hi>
漢山陽太守碑<lb/>
　在榖城縣北二十里<hi>訪碑録</hi>
漢司徒掾梁君碑<lb/>
<pb n="KR2n0024_WYG_003-3a"/>
　在榖城西四里建安二十七年立文字磨滅<hi>訪碑録</hi>
　司徒掾梁君碑篆額惟存録碑二字碑録云襄州榖<lb/>
　城有司徒掾梁君碑建安二十七年立此黄初前一<lb/>
　年也豈吳人尚用漢歴乎否則誤字也梁君名休字<lb/>
　元堅為郡五官掾歴郎中光禄主<hi>缺一字</hi>辟司徒府掾<lb/>
　拜新都令有𦵏年月而缺其所終太守趙君相與諡<lb/>
　之曰貞文子銘詩以三言為文<hi>𨽻續</hi>
漢郭先生碑<lb/>
<pb n="KR2n0024_WYG_003-3b"/>
　不見書撰人名氏碑在襄州榖城縣界中其辭云先<lb/>
　生諱輔字輔成又云年五十有二遇疾而終其文字<lb/>
　古質蓋漢碑也其用鄉䣊字與漢婁夀碑同<hi>集古録</hi>
　𨽻書不著書撰人名氏書字甚古盖漢碑也先生名<lb/>
　輔字甫成荆州人碑在榖城縣<hi>集古録</hi>
　集古録以為漢碑按後魏酈道元水經具載此碑云<lb/>
　碑無年號不知何代人然則歐陽公何所據遂以為<lb/>
　漢人乎余以字畫騐之疑魏晉時人所為既無歳月<lb/>
<pb n="KR2n0024_WYG_003-4a"/>
　可考姑附于漢碑之末<hi>金石録</hi>
　郭先生之碑𨽻額郭君名輔無歳月時代歐陽公以<lb/>
　為漢碑趙以為魏晉字畫今碑有兩昭字晉人所諱<lb/>
　疑此是魏刻<hi>𨽻釋</hi>
魏襄陽太守劉府君碑<lb/>
　魏故襄陽太守虎威將軍平都亭侯劉府君碑其字<lb/>
　甚偉髙貴鄉公正元三年四月二十日辛丑建<hi>復齋碑録</hi>
魏劉熹學生冡碑并隂<lb/>
<pb n="KR2n0024_WYG_003-4b"/>
　在今榖城縣界中余為乾徳令時嘗以公事過榖城<lb/>
　見數荒冡在草間傍有古碑傾側半埋土中問其村<lb/>
　人為何人冡皆不能道而碑文磨滅不暇讀而去後<lb/>
　數年在河北始集録古文思向所見榖城碑疑為漢<lb/>
　碑求之又數年乃獲按襄州圗經云學生冡在縣東<lb/>
　北水經云魏濟南劉熹字徳怡博學好古立碑載生<lb/>
　徒百餘人其不終業而卒者𦵏于此號學生冡今碑<lb/>
　雖殘缺而熹與生徒名字往往尚可見盖余昔所見<lb/>
<pb n="KR2n0024_WYG_003-5a"/>
　乃學生冡而碑魏時碑也熹榖城令也<hi>集古録</hi>
　𨽻書文字磨滅不完其間有稱大魏者又曰濟南劉<lb/>
　熹字徳怡而最後有學生名百餘人并列其所授諸<lb/>
　經襄州圗經曰熹常為榖城令學者多徃從之其受<lb/>
　業未終而沒者悉𦵏之謂之學生冡此碑是也在榖<lb/>
　城縣學生冡傍<hi>集古録目</hi>
　魏學生塜碑在今襄州之榖城按鮑至南雍州記榖<lb/>
　城榖伯綏之國其東北有學生冢冢有碑據酈道元<lb/>
<pb n="KR2n0024_WYG_003-5b"/>
　水經注乃濟南劉熹字徳怡魏時宰縣雅好博古教<lb/>
　學立碑載生徒不終業而卒者乾道初元春三月余<lb/>
　督饟榖城撫得此墨本凡授尚書者二人授禮記者<lb/>
　七人授孝經儀禮者各一人授左傳者六人授易者<lb/>
　四人授詩者十七人各書州里姓氏字之而不名祭<lb/>
　酒一人故吏二人生三十有八人童八人書姓字書<lb/>
　名而不書里邑孔子作春秋視賢否為襃貶或以名<lb/>
　或以字或書爵邑或不書豈亦春秋之法乎<hi>集古後録</hi>
<pb n="KR2n0024_WYG_003-6a"/>
晉杜預碑<lb/>
　在襄陽縣東九里峴山下<hi>訪碑録</hi>
梁檀溪寺禪房碑<lb/>
　梁信威主簿劉之<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>序記室參軍鮑烱銘前輔國郡<lb/>
　都曹參軍許璠書檀溪寺者東晉人張殷以宅所立<lb/>
　咸安中沙門道安重建宋元嘉二十五年有西域浮<lb/>
　屠又建禪房于池水之東其地逼隘梁天監四年勑<lb/>
　别給池西之地移而立之碑于天監十一年四月立<lb/>
<pb n="KR2n0024_WYG_003-6b"/>
　<hi>集古録目</hi>
梁三絶碑<lb/>
　劉孝儀文蕭子雲書普通三年立<hi>諸道石刻録</hi>
梁重立羊祜墮淚碑<lb/>
　梁大同中以舊碑殘缺再書而刻之碑隂具載其事今<lb/>
　附于次<hi>金石錄</hi>
　晉故使持節侍中太傅鉅平城侯羊公之碑篆額正<lb/>
　書無姓名字畫亦類劉靈書年月同下碑<hi>復齋碑録</hi>
<pb n="KR2n0024_WYG_003-7a"/>
　羊公墮淚碑不著書撰人名氏襄陽耆舊傳為李與<lb/>
　初撰也梁大同十年雍州刺史以故碑闕落命别駕<lb/>
　從事史劉伯推模立此本故碑一丈一尺開元間故<lb/>
　碑尚無盖李翰林有龜頭剥落生莓苔之句今不存<lb/>
　矣<hi>集古後録</hi>
梁改墮淚碑<lb/>
　劉之遴撰劉靈正書大同十年九月<hi>金石録</hi>
梁平等刹下碑<lb/>
<pb n="KR2n0024_WYG_003-7b"/>
梁興業寺碑<lb/>
　庾元威撰<hi>二碑諸道石刻録</hi>
周刺史豆盧公徳政碑<lb/>
　在襄陽縣東三里<hi>訪碑録</hi>
周襄州司馬陳府君徳政碑<lb/>
　在襄陽縣西五里<hi>訪碑録</hi>
後周故儀同陳毅誌<lb/>
　保定五年癸未十二月辛邜朔十九日己酉立<hi>復齋碑録</hi>
<pb n="KR2n0024_WYG_003-8a"/>
後周常樂寺浮圗碑<lb/>
　周保定四年立記室曹胡達撰其辭云襄州刺史王<lb/>
　秉字孝直建常樂寺塔七層其碑文作在開元寺塔<lb/>
　院其文字書畫無過人者特以後周時碑文少見于<lb/>
　世故存之<hi>南豐集古録</hi>
大周鉅魏君之神道字<lb/>
　在鄧城縣南十二里張相公墓前<hi>訪碑録</hi>
隋興國寺碑并隂<lb/>
<pb n="KR2n0024_WYG_003-8b"/>
　隋内史李徳林撰襄州祭酒從事丁道䕶書隋文帝<lb/>
　父忠當魏周之際常將兵南定襄漢及文帝即位建<lb/>
　此寺以祈福碑以開皇六年正月立<hi>集古録目</hi>
　歐公常得啟法寺碑列於集古録中而于大學官楊<lb/>
　襃處見興國寺碑以不得入録為恨今碑隂又有襄<lb/>
　州鎮副總管桞止戈以下十八人姓名字畫尤完好<lb/>
　歐陽公所未見也蔡君謨題其後云在杭州日坐客<lb/>
　有曰小說稱丁貞永草永固知名丁何人也予謂道<lb/>
<pb n="KR2n0024_WYG_003-9a"/>
　䕶豈其人耶按法書要録丁覘與智永同時人善𨽻<lb/>
　書世稱丁貞永草非道䕶也<hi>金石録</hi>
　興國寺在望楚山今為延慶寺<hi>南豐集古録</hi>
　大興國寺銘李徳林撰丁道䕶書隋開皇間以襄州<lb/>
　鳳林山鳳林寺為大興國寺至唐㑹昌五年武宗用<lb/>
　道士趙歸貞説大毁佛寺復僧尼為民而寺廢懿宗<lb/>
　朝州刺史蔣係請復寺為延慶寺從之建炎初寺為<lb/>
　灰燼此碑獨巋然露立在今府城東南十里歐陽公<lb/>
<pb n="KR2n0024_WYG_003-9b"/>
　頃嘗見墨本于學官楊君家欲求其本不知碑所在<lb/>
　曾南豐謂延慶寺在望楚山非也城西南三里有山<lb/>
　聳然曰尖山者其上可以見鄢城宋元嘉中武靈王<lb/>
　駿更名望楚余登望楚屢矣鳥覩所為延慶者哉<hi>集古</hi>
　<hi>後録</hi>
　興國寺碑隂有桞止戈而下十八官姓名亦丁道䕶<lb/>
　書蔡君謨題其後云杭州日坐有客曰小說稱丁貞<lb/>
　永草永固知名丁何人也道䕶豈其人耶趙徳夫按<lb/>
<pb n="KR2n0024_WYG_003-10a"/>
　法書要録曰非道䕶丁覘與智永同時世稱丁貞永<lb/>
　章徳夫之言是矣余謂丁覘在時未必得此聲西臺<lb/>
　既陷簡書湮散丁尋卒於維揚妙跡日為難得已而<lb/>
　智永師盛以草書名江東然後人以永草配丁真也<lb/>
　丁覘洪亭人梁孝元在荆州凡書記俱其筆當時尚<lb/>
　為之語曰丁君十紙不敵王褒一字獨顔之推愛重<lb/>
　而寳待之蕭子雲問典籖惠編曰君王賜書殊為佳<lb/>
　乎姓名為誰編以覘對子雲嘆曰不為世所稱亦竒<lb/>
<pb n="KR2n0024_WYG_003-10b"/>
　事事見顔氏家訓恐忘之聊附于此<hi>集古後録</hi>
前陳伏波將軍陳詡墓誌<lb/>
　周<hi>碑缺</hi>撰開皇二十年十二月十八日𦵏<hi>復齋碑録</hi>
隋啟法寺碑<lb/>
　隋儀同三司周彪撰襄州從事丁道䕶書隋開皇初<lb/>
　詔後周所毁佛寺皆復建之州人共造此寺刺史韋<lb/>
　世康名之曰光福禪房後又改為啟法寺以仁夀二<lb/>
　年十二月立并邑人趙勵等題名<hi>集古録目</hi>
<pb n="KR2n0024_WYG_003-11a"/>
　此書兼後魏遺法與楊家本微異隋唐之交善書者<lb/>
　衆皆出一法道䕶所得最多楊本開皇六年去此十<lb/>
　七年書當益老亦稍縱也<hi>蔡君謨</hi>
　蔡君謨博學君子也於書尤稱精鑒余所藏書未有<lb/>
　不更其品目者其謂道䕶所書如此有大學官楊襃<lb/>
　者喜収書家藏道䕶所書興國寺碑是梁貞明中人<lb/>
　所藏君謨所謂楊家本者是也<hi>集古録</hi>
　啟法寺碑開皇中立啟法寺今為龍興寺在襄陽城<lb/>
<pb n="KR2n0024_WYG_003-11b"/>
　西<hi>南豐集古録</hi>
　啟法寺碑仁夀二年建曾南豐以為開皇中立誤也<lb/>
　道䕶之書見于世者獨興國寺碑與此碑爾二碑俱<lb/>
　在襄州前年春訪碑于寺止得興國寺碑而啟法寺<lb/>
　之碑無有此可珍也<hi>集古後録</hi>
隋儒學碑<lb/>
　大業二年立<hi>諸道石刻録</hi>
唐襄州刺史鄒襄公張公瑾碑<lb/>
<pb n="KR2n0024_WYG_003-12a"/>
　釋法琳撰蘇敬稚正書貞觀七年七月立襄陽圗經<lb/>
　云碑今亡<hi>復齋碑録</hi>
唐法門寺記<lb/>
　無撰人名氏沈季範正書貞觀十一年二月十五日<lb/>
　立<hi>復齋碑録</hi>
隋處士羅靖誌<lb/>
　處士以仁壽四年五月二十三日終夫人張氏於唐<lb/>
　龍朔二十年終合𦵏於習池<hi>復齋碑録</hi>
<pb n="KR2n0024_WYG_003-12b"/>
　襄陽有隋處士羅君墓誌曰君諱靖字禮襄陽廣昌<lb/>
　人髙祖長卿齊饒州刺史曾祖𢎞智梁殿中將軍祖<lb/>
　養父靖學優不仕有名當代碑字畫勁楷類禇河南<lb/>
　然父子皆名靖為不可曉拓拔魏安同父名屈同之<lb/>
　曽祖亦名屈祖孫同名常人無足言者但羅君不應<lb/>
　爾也<hi>容齋隨筆</hi>
　隋處士羅君碑字畫可喜而不載書人名氏初余至<lb/>
　襄州刺史館余於州治之東地有木龕塵網如積掃<lb/>
<pb n="KR2n0024_WYG_003-13a"/>
　滌而視之此碑也遂撫得之去年春余復有荆襄之<lb/>
　行訪此碑則曰卒吏輩寳持不虔碎而棄之矣可謂<lb/>
　不幸也昔林邑王楊邁死子咄立慕其父德改名楊<lb/>
　邁昭穆兩世而一名余每笑嘆謂天下事何所不有<lb/>
　今羅君之父名靖而羅君亦名靖殊不可曉羅君以<lb/>
　仁壽四年卒夫人以龍朔二年𦵏自隋仁壽四年訖<lb/>
　唐龍朔二年則夫人之守志盖五十有九年以壽終<lb/>
　亦可尚矣<hi>集古後録</hi>
<pb n="KR2n0024_WYG_003-13b"/>
華嚴寺西德義社浮圖銘<lb/>
　儀鳯二年四月初八日立在鳯林山<hi>復齋碑録</hi>
唐啟法寺金銅無量夀像碑<lb/>
　唐張昌齡撰吳知禮分書永淳元年四月初八日建<lb/>
　<hi>復齋碑録</hi>
唐孔子廟堂碑<lb/>
　唐于敬之撰正書無姓名垂拱元年立其前題魯大<lb/>
　司冦贈太師宣尼父孔丘廟堂碑銘春秋之法或書<lb/>
<pb n="KR2n0024_WYG_003-14a"/>
　字或書名皆所以寓褒貶意今敬之為孔子廟碑而<lb/>
　斥其名何哉<hi>金石録</hi>
唐襄州刺史封公碑<lb/>
　撰人姓名殘缺宋之愻正書垂撰拱元年十月立字<lb/>
　書頗佳之愻之問弟也<hi>金石録</hi>
大周静貞觀碑<lb/>
　何彥光撰正書無姓名登封元年二月立<hi>金石録</hi>
唐尹仁恕妻章夫人墓誌<lb/>
<pb n="KR2n0024_WYG_003-14b"/>
　正書無書撰人名氏題云三代孝子尹府君妻韋夫<lb/>
　人墓誌開元二年十一月立<hi>復齋碑録</hi>
唐遍學寺碑<lb/>
　唐黄門侍即韋承慶撰太子詹事越國公鍾紹京書<lb/>
　將仕即阮𢎞靖建禪院于遍學寺以開元二年立此<lb/>
　碑<hi>集古録目</hi>
　承慶有詞學張易之敗時承慶以付記方待罪衆推<lb/>
　令草赦書承慶援筆而成衆壯之紹京景龍中以苑<lb/>
<pb n="KR2n0024_WYG_003-15a"/>
　總監從討韋氏有功性嗜書家蔵王羲之獻之禇遂<lb/>
　良書至数十百卷以善書直鳯閣武后時榜諸宮殿<lb/>
　眀堂及銘九鼎皆紹京書也其字畫妍媚遵勁有法<lb/>
　誠少與為比然今所見特此碑尚完尤為可愛也遍<lb/>
　學寺於宇文周為常樂寺於今為開元寺<hi>南豐集古録</hi>
　唐韋承慶撰鍾紹京書按書苑紹京者鍾繇十五世<lb/>
　孫按姓纂繇弟演演孫雅雅五代孫韜韜孫寵寵曾<lb/>
　孫法威生紹京乃鍾演十五世孫繇十五世之姪孫<lb/>
<pb n="KR2n0024_WYG_003-15b"/>
　耳武后時題諸宮殿眀堂及洛九鼎俱紹京筆當時<lb/>
　呼為小鍾景龍間以誅韋氏拜中書今朝廷稱其功<lb/>
　勲忠鯁筆翰為三絕明皇在藩邸愛重其書及即天<lb/>
　子位復拜户部尚書太子詹事此碑開元二年立<hi>集古</hi>
　<hi>後録</hi>
唐楚觀德政碑<lb/>
　唐賈昇撰僧湛然分書開元八年立在硯山<hi>復齋碑録</hi>
唐御製孔子廟堂<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>
<pb n="KR2n0024_WYG_003-16a"/>
　開元十一年八月四日<hi>諸道石刻録</hi>
唐刺史靳恒遺愛頌并陰<lb/>
　唐張九齡撰高慈正書開元十一年立碑陰述羣宫<lb/>
　陪靳使君登峴山紀文<hi>復齋碑録</hi>
唐韓公井記<lb/>
　不著書人名氏八分大書三字曰韓公井其記真書<lb/>
　舊傳井有靈人不敢汲唐採訪使韓公酌而飲之由<lb/>
　是汲者無患故以為名韓公名朝宗碑以開元中立<lb/>
<pb n="KR2n0024_WYG_003-16b"/>
　在宜城<hi>集古録目</hi>
　開元二十二年初置十道採訪使朝宗以襄州刺史<lb/>
　兼山南東道採訪使襄州南楚故城有昭王井傳言<lb/>
　汲者死行人雖渇困不敢視朝宗移書諭神自是飲<lb/>
　者無恙人更號韓公井楚故城今謂之故牆由梁太<lb/>
　祖父烈祖名盛當時避之故至今猶然此記今移在<lb/>
　羣廨中<hi>南豐集古錄</hi>
唐庫狄履溫遺愛頌<lb/>
<pb n="KR2n0024_WYG_003-17a"/>
　唐周擇從撰蕭誠書天寳三載正月<hi>金石録</hi>
　襄陽令河南庫狄君遺愛頌天寳中周擇從撰蕭誠<lb/>
　書䂖已中斷僅存其半云名履溫峙之後按北史庫<lb/>
　狄峙傳其先遼東人段四碑之苗裔以避難變姓庫<lb/>
　狄<hi>集古後録</hi>
唐尹仁恕文并旌表記<lb/>
　不著書撰人名氏闕文凡十二字曰大唐孝子四葉<lb/>
　旌表尹仁恕闕其後有記仁恕曾祖養伯字嗣宗祖<lb/>
<pb n="KR2n0024_WYG_003-17b"/>
　怦字忠父慕先字冬筠仁恕字南金皆以孝行被旌<lb/>
　表<lb/>
唐尹氏孝德記<lb/>
　唐吏部尚書同中書門下三品張柬之撰不著書人<lb/>
　名怦字守忠襄陽人事親居喪皆以孝稱貞觀龍朔<lb/>
　中再有詔襃美旌表門閭碑以天寳五年立<hi>集古録目</hi>
　襄陽尹氏世以孝聞天下嗣宗生怦怦生慕先慕先<lb/>
　生仁恕一門四闕而此記又張柬之作忠臣孝子萃<lb/>
<pb n="KR2n0024_WYG_003-18a"/>
　此一碑可尊也<hi>集古後録</hi>
唐放生池碑<lb/>
　唐襄陽太守山南東道採訪使李憕撰為八分不著<lb/>
　名氏憕以城下漢水為放生池立此銘不著年月<hi>集古</hi>
　<hi>録目</hi>
唐放生池石柱銘<lb/>
　不著書撰人名氏天寳十載李憕為襄陽太守父老<lb/>
　李君秀等請以襄陽臨溪兩縣江水近城者為放生<lb/>
<pb n="KR2n0024_WYG_003-18b"/>
　池止人漁釣立石柱於東西境上以表之因以君秀<lb/>
　等狀州符刻於柱上<hi>集古録目</hi>
　放生池唐世處處有之王者仁澤及於草木昆蟲使<lb/>
　一物必遂其生而不為私惠也易大𫝊曰庖犧氏之<lb/>
　王也能通神明之德以類萬物之情作結繩而為網<lb/>
　罟以佃以漁葢言其始教民取物資生而為萬世之<lb/>
　利此所以為聖人也浮圖氏之說乃謂殺者有罪而<lb/>
　放生得福苟其言則庖犧氏遂為人間之聖人地下<lb/>
<pb n="KR2n0024_WYG_003-19a"/>
　之罪人也<hi>集古録目</hi>
唐襄陽牧衛玠遺愛頌<lb/>
　唐李邕撰蕭誠書天寳中立<hi>訪碑録</hi>
唐襄陽牧獨孤册遺愛頌<lb/>
　唐李邕撰蕭誠行書天寳中立<hi>金石録</hi>
　唐江夏太守李邕撰蘭陵蕭誠書府君名册字伯謀<lb/>
　河南人嘗為襄州刺史此碑襄人所立也石為四面<lb/>
　其兩面剝缺不可讀不知所立年月<hi>集古録目</hi>
<pb n="KR2n0024_WYG_003-19b"/>
　蕭誠書世多有而此尤佳碑在峴山亭下碑為四面<lb/>
　而一面最完今人家所傳止有一面而余所得有二<lb/>
　面故其一面頗有訛闕也府君諱册字伯謀河南人<lb/>
　也<hi>集古錄</hi>
唐襄陽令盧僎德政碑<lb/>
　唐太子正字閻寛撰伊闕縣尉集賢院待制史惟則<lb/>
　八分書僎字手成范陽人為襄州長史此盖去思碑<lb/>
　也碑字多殘缺不見所立年月<hi>集古録目</hi>
<pb n="KR2n0024_WYG_003-20a"/>
　唐襄陽令盧君政碑天寳中立<hi>金石錄</hi>
唐王粲石井欄記<lb/>
　魏侍中王粲故宅在㐮陽其石欄至唐猶存上元二<lb/>
　年山南節度使來<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>移之於刺史官舍叅謀甄濟撰<lb/>
　記判官彭朝儀書上元二年七月立<hi>集古錄目</hi>
　甄濟者韓愈所謂陽瘖避職卒不汚祿山父子事者<lb/>
　也其文得之為可喜而朝儀書尤善皆可喜者也<hi>南豐</hi>
　<hi>集古錄</hi>
<pb n="KR2n0024_WYG_003-20b"/>
唐廣習池記<lb/>
　唐盧允中撰大厯二年立<hi>訪碑録</hi>
唐襄州新學記<lb/>
　唐盧羣撰羅讓書貞元五年六月建碑陰題山南東<lb/>
　道節度嗣曹王臯等十三人名衘<hi>復齋碑錄</hi>
唐漢陽王張柬之碑<lb/>
　唐李邕撰瞿令問八分書貞元十二年十一月立<hi>金石</hi>
　<hi>錄</hi>
<pb n="KR2n0024_WYG_003-21a"/>
唐王粲石井欄又記<lb/>
　唐上元二年來<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>移之州治立石作記貞元十七年<lb/>
　于頔為節度又為之記掌書記胡証八分後又題記<lb/>
　頔進封燕公隨軍屈賁貞元十七年六月立<hi>集古錄目</hi>
唐修劉景升廟記<lb/>
　唐盧羣撰正書無姓名無立石年月<hi>訪碑錄</hi>
唐孟浩然碑<lb/>
　唐樊澤撰正書無姓名無立石年月<hi>金石錄</hi>
<pb n="KR2n0024_WYG_003-21b"/>
　唐處士孟君墓碑按唐史浩然襄陽人卒於開元之<lb/>
　末樊澤為節度使乃刻碑鳯林山南封寵其墓余嘗<lb/>
　親拜墓下碑劖兩面其一面極磨滅首行有江南風<lb/>
　景四字墨工為之江南風景碑多不模傳余反復研<lb/>
　味乃同一碑爾遂語諸人其後得全碑者自余始此<lb/>
　碑樊澤撰不載書人姓名襄陽耆舊傳謂亦樊澤書<lb/>
　其間可與言詩及詩語樂和詩字俱從㫖從寺此字<lb/>
　於他書無所見獨見於此聊記之<hi>集古後錄</hi>
<pb n="KR2n0024_WYG_003-22a"/>
唐樊成公遺愛頌<lb/>
　唐中書舍人平章事李絳撰太子少保鄭餘慶書襄<lb/>
　州刺史山南東道節度使袁滋篆額滋以憲宗時鎮<lb/>
　山南言改故貞元中節度使樊澤在州有善政請立<lb/>
　遺愛碑絳奉勅撰澤字安時南陽人後於荆南節度<lb/>
　諡曰成碑以元和八年十二月立<hi>集古錄目</hi>
　碑云相國賈公時鎮漢南以公為行軍司馬明年召<lb/>
　賈公公代其鎮賈公者賈耽也初耽以德宗在梁使<lb/>
<pb n="KR2n0024_WYG_003-22b"/>
　澤奏事俄有急詔以澤代耽大將張獻甫曰天子播<lb/>
　越行軍以公命問行在乃反利公土地可謂事人不<lb/>
　忠矣軍中不平請為公殺之耽曰是何謂也朝廷有<lb/>
　命即為師矣碑稱銘書始下而人情悅毁譽之不可<lb/>
　以為信如此<hi>集古後錄</hi>
唐絳州長史李君夫人京兆杜氏墓誌<lb/>
　從弟宣猷撰大和五年葬于襄陽明年厝于習池後<lb/>
　記李公諱齊用大和九年卒祔于夫人塋孫亞夫記<lb/>
<pb n="KR2n0024_WYG_003-23a"/>
　<hi>復齋碑錄</hi>
唐文宣王廟記<lb/>
　唐裴度撰崔倬書盧宏宣篆額大和六年四月<hi>金石録</hi>
唐王粲石井欄别記<lb/>
　唐㑹昌二年節度使盧鈞復理粲舊井别作新石欄<lb/>
　而記之前武功縣尉李掖書<hi>集石錄目</hi>
唐創修五道將軍記<lb/>
　唐朱泳撰無書人名氏㑹昌三年七月<hi>復齋碑錄</hi>
<pb n="KR2n0024_WYG_003-23b"/>
唐修興國寺舍利塔銘<lb/>
　唐魏子仲述㑹昌四年二月建<hi>復齋碑錄</hi>
唐漢江神廟記<lb/>
　唐孟珏記正書無姓名㑹昌六年八月立<hi>復齋碑錄</hi>
唐三聖蘭若鏡燈記<lb/>
　唐楊知逺撰屈師穆八分書并右文篆額大中五年<lb/>
　七月建<hi>復齋碑錄</hi>
唐立蜀相武卿忠武侯諸葛公碑<lb/>
<pb n="KR2n0024_WYG_003-24a"/>
　唐李景譲撰正書無名氏篆額大中十年三月建<hi>復齋</hi>
　<hi>碑錄</hi>
唐延慶院記并碑陰勅牒<lb/>
　唐蔣係撰魏修正書咸通三年八月立碑陰勅牒二<lb/>
　咸通二年趙韜正書<hi>復齋碑錄</hi>
唐尊勝經<lb/>
　咸通七年五月<hi>諸道石刻錄</hi>
唐徐商德政碑<lb/>
<pb n="KR2n0024_WYG_003-24b"/>
　唐李隲撰李曉𨽻書并篆額咸通六年十二月建<hi>復齋</hi>
　<hi>碑錄</hi>
唐延慶院經蔵銘<lb/>
　唐趙璘撰裴光遠八分書并篆額咸通九年六月建<lb/>
　<hi>復齋碑錄</hi>
唐義亭記<lb/>
　唐劉盧白撰裴光逺正書篆額咸通九年六月立<hi>復齋</hi>
　<hi>碑錄</hi>
<pb n="KR2n0024_WYG_003-25a"/>
唐聞喜亭記<lb/>
　唐趙璘撰咸通十一年四月五日作亭<hi>復齋碑錄</hi>
唐新剏池臺六詠<lb/>
　唐裴坦撰正書無名氏咸通十一年立刻於聞喜亭<lb/>
　記碑陰<hi>復齋碑錄</hi>
唐雲麾將軍宋戎墓誌<lb/>
　從孫程撰劉虔古書并篆額咸通十一年八月<hi>復齋碑錄</hi>
唐社稷壇記<lb/>
<pb n="KR2n0024_WYG_003-25b"/>
　唐容管經畧推官皮日休撰國子監缺學博士裴光<lb/>
　逺八分山南東道節度使裴坦新修州之社稷壇以<lb/>
　咸通十二年刻此記<hi>集古錄目</hi>
唐山南東道左押衙韓玫誌<lb/>
　正書無書撰人名氏乾符己亥九月<hi>復齋碑錄</hi>
唐新立鎮南將軍劉表廟碑<lb/>
　唐陵州刺史劉推撰并書劉表字景升山陽高平人<lb/>
　後漢末為荆州牧僖宗時山南東道節度使劉巨容<lb/>
<pb n="KR2n0024_WYG_003-26a"/>
　自稱裔孫碑以廣明二年立<hi>集古錄目</hi>
唐劉表碑陰<lb/>
　碑陰劉巨容題記與廟碑同巨容<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>立廟因以墓側<lb/>
　搆水亭為遊宴之所沃記表僚屬蒯越韓嵩等及蜀<lb/>
　先主在荆州事迹未有表所作山道口亭銘刻在廟<lb/>
　碑之陰<hi>集古錄目</hi>
唐改封武威王新廟記<lb/>
　唐徐礪撰正書無名氏篆額光化二年六月立在襄<lb/>
<pb n="KR2n0024_WYG_003-26b"/>
　陽縣<hi>諸道古刻錄</hi>
唐淮安王趙公祠堂記<lb/>
　無建碑之嵗月又不載其名氏莫詳為誰余疑趙德<lb/>
　諲即其人也按唐書德諲傳初從秦宗權為右將以<lb/>
　討黄巢功授申州刺史而碑云大冦作二京陷公始<lb/>
　為義陽郡即申州也又按光啟元年秦宗權陷襄州<lb/>
　以德諲為山南東道節度留後文德元年德諲以襄<lb/>
　州降以德諲為忠義軍節度使宗權平和中書令封<lb/>
<pb n="KR2n0024_WYG_003-27a"/>
　淮安郡王遷拜次序與此碑所書俱合碑又云今令<lb/>
　公功業不虧於舊日榮更顯於昔日今令公者其子<lb/>
　中書令正凝正凝以天祐元年封楚王此碑葢立於<lb/>
　龍紀之後天祐之前故正稱為令公也<hi>集古録</hi>
後梁重建鼓角楼記<lb/>
　鄭勞謙撰正書無名氏開元二年十二月<hi>復齋碑録</hi>
梁修峴山亭記<lb/>
　無書撰人名字篆額貞明二年十一月<hi>諸道石刻録</hi>
<pb n="KR2n0024_WYG_003-27b"/>
晉卧龍山武靈王學業堂記<lb/>
　李光圖撰正書無名字篆額天福三年七月記<hi>復齋碑録</hi>
通州石固尉鄧荗誌<lb/>
　毛元素撰無立石年月<hi>復齋碑錄</hi>
梁將軍碑<lb/>
　在榖城縣北二十里<hi>訪碑録</hi>
節度使梁崇義碑<lb/>
　在襄陽縣東二里<hi>訪碑錄</hi>
<pb n="KR2n0024_WYG_003-28a"/>
大將軍席肅公之神道<lb/>
陳仁稜書彌陁經<lb/>
延慶院重修法堂記<lb/>
韓思復碑<lb/>
道德經幢<lb/>
　五碑諸道石刻錄<lb/>
　　　鄧州<lb/>
　　　　<hi>春秋時申鄧二國之地戰國屬韓自後屬楚秦置南陽郡二漢因之晉屬南陽國又順陽</hi>
<pb n="KR2n0024_WYG_003-28b"/>
　　　　<hi>義陽二國之境宋齊為南陽郡後魏兼置荆州西魏置重南陽郡唐武徳二年曰鄧州天</hi>
　　　　<hi>寳元年曰南陽郡梁陞為宣化節度後唐改曰威勝周改曰武勝今縣五  掖縣  南陽</hi>
　　　　<hi>内鄉順陽</hi>　<hi>淅州</hi>
漢張平子前後殘三碑<lb/>
　漢崔子玉撰并書其刻石為二本一在南陽一在向<lb/>
　城天聖中有右班殿直趙球者知南陽縣事因治縣<lb/>
　廨毁馬臺得一石有文騐之乃斯銘也遂龕於㕔事<lb/>
　之壁其文至凡百君子而止其後半亡矣其在向城<lb/>
<pb n="KR2n0024_WYG_003-29a"/>
　者今尚書屯田員外郎謝景初得其半於向城之野<lb/>
　自凡百君子已上其前半亡矣今以二本相補續其<lb/>
　文遂復完而闕其最後四字然則昔人為二本者不<lb/>
　為無意矣唐寳歴中有徐方囘者别得二十一字去<lb/>
　是銘最後文疑球所得南陽石之半亡者爾今不復<lb/>
　見則又亡矣惜哉<hi>集古錄</hi>
　小篆世傳崔子玉撰并書衡字平子南陽西鄂人仕<lb/>
　漢至河間相碑有二一在今鄧州南陽縣自凡百君<lb/>
<pb n="KR2n0024_WYG_003-29b"/>
　子以上亡其半一在縣之向城村自凡百君子以上<lb/>
　亡之今以二本相續而文遂完文章篆畫撫向城之<lb/>
　本而勒之南陽更為横卷用便卷舒耳非如杜元凱<lb/>
　兩碑之謂也<hi>集古後録</hi>
漢司空宗俱碑<lb/>
　碑云公諱俱字伯儷南陽安衆人也而其額題漢司<lb/>
　空宗公之碑碑已殘缺不成文理而官秩名字鄉里<lb/>
　特完可考故詳錄之<hi>金石錄</hi>
<pb n="KR2n0024_WYG_003-30a"/>
　漢司空宗公碑篆額碑之文皆已殘缺惟名字郡邑<lb/>
　父祖獨存而官秩尚可見宗公名俱以察孝亷為城<lb/>
　門候歴郎中議郎五官中郎將越騎校尉汝南太守<lb/>
　少府太僕太常遂拜司空范史<hi>缺</hi>紀建寧三年七月<lb/>
　太宗常俱為司空熹平<hi>缺</hi>
漢司空宗俱碑陰<lb/>
　宗俱碑陰額上六大篆曰門生立碑人名正碑甚刓<lb/>
　滅碑背所損却不多上下凡四横書其人郡邑名字<lb/>
<pb n="KR2n0024_WYG_003-30b"/>
　畧無推稱當是門生未筮仕者故吏不應無碑不傳<lb/>
　於後世爾<hi>𨽻續</hi>
漢宗資墓天禄辟邪字<lb/>
　在宗資墓前石獸膞上按後漢書宗資南陽安衆人<lb/>
　也今墓在鄧州南陽界中墓前有二石獸刻其膞上<lb/>
　一曰天禄一曰辟邪<hi>集古錄</hi>
　篆書四字後漢宗資墓前有二石獸刻其膞上各三<lb/>
　字在鄧州南陽縣界中<lb/>
<pb n="KR2n0024_WYG_003-31a"/>
漢圉令趙君碑<lb/>
　其額題漢故圉令趙君之碑而最後題初平元年十<lb/>
　二月二十八日立碑已訛缺名字皆不可考<hi>金石録</hi>
　漢故圉令趙君之碑𨽻額名字俱缺趙君所歴二邑<lb/>
　其一惟存新字而滅其下文其卒以靈帝中平五年<lb/>
　又二年獻帝初平元年立此碑<hi>𨽻釋</hi>
漢南陽太守秦君碑<lb/>
　題云漢故南陽太守秦君之碑秦君不知為何人亦<lb/>
<pb n="KR2n0024_WYG_003-31b"/>
　不著書人名氏其碑皆漫滅不可讀獨此篆完曰漢<lb/>
　故南陽太守秦君之碑在南陽縣<hi>集古録目</hi>
　文字已磨滅惟其額十大字尚完好故名字嵗月皆<lb/>
　莫可考按後漢書靈帝紀中平三年二月江夏兵趙<lb/>
　慈反殺南陽太守秦頡或云此即頡碑也然酈道元<lb/>
　水經注載頡墓與碑皆在宜城此碑乃在南陽或是<lb/>
　郡人所立德政頌爾<hi>金石錄</hi>
　歐趙皆云文已磨滅惟存其額十大篆予所得者猶<lb/>
<pb n="KR2n0024_WYG_003-32a"/>
　有九十餘字其後有孝亷十二人上計掾吏五人題<lb/>
　名水經云宜城有南陽太守秦頡墓墓前有二碑頡<lb/>
　郡人也以江夏都尉為南陽守道過宜城見一家東<lb/>
　向頡駐車視之曰此可作冢後頡卒於南陽喪還至<lb/>
　此車不肯進故吏因市此宅𦵏之則知此為秦頡碑<lb/>
　也其間有光和三年字葢是述其前事天下碑錄云<lb/>
　碑在宜城熹平年立非也<hi>𨽻釋</hi>
漢蜀郡屬國都尉王君神道<lb/>
<pb n="KR2n0024_WYG_003-32b"/>
　在南陽題云漢故蜀郡屬國都尉王君神道封陌按<lb/>
　酈道元注水經淯水南道側有二石樓制作精妙題<lb/>
　云蜀郡太守姓王字子雅南陽西鄂人<hi>缺</hi>
　出<hi>缺</hi>
　向城令張璿之撰孝女雙石樓記所書與水經注合<lb/>
　惟水經誤以都尉為太守耳璿之記唐天寳七年建<lb/>
　<hi>金石錄</hi>
魏横海將軍吕君碑<lb/>
<pb n="KR2n0024_WYG_003-33a"/>
　魏故横海將軍章陵太守都鄉侯吕君之碑篆額吕<lb/>
　君名字皆刓剥以黄初二年卒魏𨽻之佳者惟鍾梁<lb/>
　之碑四君范式碑則又次之此刻差勝賈逵劉熹爾<lb/>
　<hi>𨽻釋</hi>
　碑云君諱朗字義先博望人也其先四岳出自炎帝<lb/>
　年六十有一黄初二年正月薨夏侯湛撰郡吏楊向<lb/>
　勒銘碑在南陽縣<lb/>
晉張平子碑陰頌<lb/>
<pb n="KR2n0024_WYG_003-33b"/>
　晉南陽相夏侯湛撰𨽻書不著名氏湛因行縣至西<lb/>
　鄂過衡墓刻此頌於碑陰<hi>集古錄目</hi>
西魏持節征東將軍景宣頌<lb/>
　大統十年七月初二日甲申建<hi>復齋碑錄</hi>
　西魏征東將軍景宣碑石已破剥失其姓字其額云<lb/>
　大魏持節征征下缺碑云君名景宣宣下又缺又云<lb/>
　拜征持節征東將軍南陽太太下又缺當是持節征<lb/>
　東將軍南陽太守故南陽立此碑也其<hi>缺</hi>
<pb n="KR2n0024_WYG_003-34a"/>
　甲大同十年即西魏大統十年也此為大統無疑余<lb/>
　故標其目曰西魏征東將軍景宣碑<hi>集古錄目</hi>
東魏崇先寺記<lb/>
　碑無歲月不知何時所立建此寺者隴西君君上滅<lb/>
　一字其官為持節假撫軍將軍鎮逺將軍諫議大夫<lb/>
　新野鎮將帯新野太守當郡漢廣兩郡大都督令以<lb/>
　盧辨所作九命考之撫軍將軍大都督八命鎮逺將<lb/>
　軍諫議大夫正六命又考新野郡在漢為縣晉大康<lb/>
<pb n="KR2n0024_WYG_003-34b"/>
　中為侯國至惠帝始分南陽立新野郡齊永㤗元年<lb/>
　魏孝文攻圍新野太守劉忌死之地入於魏惟漢廣<lb/>
　郡求之於史無所得今南陽平氏有徐史君碑稱興<lb/>
　和三年拜撫軍將軍南雍川刺史在漢廣置立州鎮<lb/>
　其陰又有漢廣太守郡丞郡功曹等数人興和静帝<lb/>
　年號此君疑亦當時人也<hi>集古後錄</hi>
東魏徐穆之碑<lb/>
　武定元年立在南陽縣<hi>諸道石刻錄</hi>
<pb n="KR2n0024_WYG_003-35a"/>
唐南陽令鄧慈豐山堰記<lb/>
　前南陽尉劉單撰幷書永徽三年正月十五日立<hi>復齋</hi>
　<hi>碑錄</hi>
唐開新野縣<lb/>
唐立五羖大夫碣<lb/>
　不著撰人名氏唐人鄭璉書據碑因過五羖大夫墓<lb/>
　作此銘以開元二十三年六月立<hi>集占錄目</hi>
　按寰宇記南陽縣西南七里有五羖大夫墓墓有碣<lb/>
<pb n="KR2n0024_WYG_003-35b"/>
　即此碣也南陽故申伯之國楚文王滅申以為縣秦<lb/>
　昭襄王使白起戍楚取郢即其地為南陽郡改縣曰<lb/>
　宛五羖大夫宛人仕虞為大夫晉獻公滅虞虜之以<lb/>
　媵於秦後亡走宛楚人執之繆公贈以羖羊之皮五<lb/>
　授之國政故稱五羖碑云大夫姓百里名奚諸侯受<lb/>
　封地方百里因氏焉莫知孰是<hi>集古後錄</hi>
唐令長新誡<lb/>
　開元中縣令徐抗所刻太室山人劉飛書在穰縣<hi>集古</hi>
<pb n="KR2n0024_WYG_003-36a"/>
　<hi>錄目</hi>
唐釋縣令勅<lb/>
　唐南陽新野令李伯豫行書天寳六年十月建<hi>復齋碑錄</hi>
唐孝女雙石樓記<lb/>
　唐南城令張璿之撰正書姓名殘缺天寳七年三月<lb/>
　<hi>金石錄</hi>
唐南陽縣㕔西墉記<lb/>
　唐徐方囘撰幷分書大中十一年立<hi>訪碑錄</hi>
<pb n="KR2n0024_WYG_003-36b"/>
　方囘云寳應中為南陽令得崔子玉所作平子銘末二<lb/>
　十一字闞於㕔之西墉按今西鄂石本末句見在方<lb/>
　囘所得乃南陽半石之末也今又亡矣惜哉<hi>集古錄</hi>
　歐陽公云方囘寳應中為南陽令得平子銘末二十<lb/>
　一字闞於㕔之西墉頃余至南陽親摸此記記後别<lb/>
　有小篆曰朝議即前行楚州寳應縣徐方囘大中十<lb/>
　年冬領此縣十一年立此記寳應昔肅宗以楚州獻<lb/>
　寳玉因以元年為寳應元年更楚之安宜為寳應縣<lb/>
<pb n="KR2n0024_WYG_003-37a"/>
　自寳應紀元至大中十年相去實九十五年方囘大<lb/>
　中十年始領南陽縣事所謂寳應中為南陽令歐陽<lb/>
　公覽碑誤矣<hi>集古後錄</hi>
　　　隨州<lb/>
　　　　<hi>春秋隨國戰國屬楚秦屬南陽郡二漢因之晉屬義陽郡惠帝置隨郡宋齊因之西魏置</hi>
　　　　<hi>幷州後改曰隨州隋開皇中郡廢大業初州廢置漢東郡唐武德二年曰隨州天寳三年</hi>
　　　　<hi>曰漢東郡皇朝乾德五年陞崇義軍節度太平興國元年改崇信軍今縣三  隨縣  唐</hi>
　　　　<hi>城</hi>　<hi>棗陽</hi>
<pb n="KR2n0024_WYG_003-37b"/>
漠舜子巷義井殘碑<lb/>
　舜子巷義井碑凡二十三行行三十七字石理皴剥<lb/>
　僅有五十餘字依約可辨其間有光和三年字知為<lb/>
　漢碑也碑在隨之舜子巷元祐丁夘年郡守許覺之<lb/>
　始徙於後圃識其陰云五大夫秦爵也秦距<hi>闕</hi>
　　　漢東故物<lb/>
菩提逹磨碑<lb/>
圓覺大師塔碑<lb/>
<pb n="KR2n0024_WYG_003-38a"/>
　三碑諸道石刻錄<lb/>
<hi>闕</hi>
　韓秀榮八分書<hi>訪碑錄</hi>
唐静塞軍使張公碑<lb/>
　無書寫人姓名及年月<hi>訪碑錄</hi>
　<lb/>
　<lb/>
　<lb/>
<pb n="KR2n0024_WYG_003-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寳刻叢編卷三<lb/>
</p>
<p>
</p>
  </div>
</body>
</text>
</TEI>
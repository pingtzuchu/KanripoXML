<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻三十九</head> <lb/>
    <p>
<pb n="KR2f0038_WYG_039-1a"/>
欽定四庫全書<lb/>
　宋名臣奏議巻三十九<lb/>
　　　　　　　　　　　宋　趙汝愚　編<lb/>
　　天道門<lb/>
　　　災異三<lb/>
　　　　上仁宗答詔論地震春雷之異<lb/>
　　　　　　　　　　　　　　　張方平<lb/>
臣伏讀丙午詔書以星文流變坤載震揺先春而雷衆<lb/>
<pb n="KR2f0038_WYG_039-1b"/>
異間作陛下惕然戒懼思所以當天意爰下明詔誕告<lb/>
庶官凡上躬之闕遺政刑之差失阿枉之黨䝉罔為姦<lb/>
咸使密疏以言悉心無隠朕将親覽靡及有司臣伏讀<lb/>
詔書悵然感慨遠惟祖宗造基立法之勤先帝持盈垂<lb/>
裕之意敕天之命撫此下人無疆惟休亦無疆惟恤陛<lb/>
下天資神智英睿聦明紹隆基圖恭承帝事治民祇畏<lb/>
罔自暇逸嚮若僕臣皆正股肱惟良協心弼違将順其<lb/>
美陛下可以高揖成康之上徐步唐虞之域惜乎人主<lb/>
<pb n="KR2f0038_WYG_039-2a"/>
有仁明之德人臣乏輔翼之材因循蔽欺偷取一切治<lb/>
而無法弊不謀救沴氣成象變咎荐臻遑遑焉獨貽憂<lb/>
於陛下也臣愚孤遠學識疎陋猥逢詔㫖詢于芻蕘謹<lb/>
稽探天人之情參古今之論上原厥罰之本下陳至治<lb/>
之方儻日月之明照此心之忠義斧躓之下免報讎於<lb/>
權彊是由陛下至明豈獨微臣受賜陛下少留神慮察<lb/>
臣狂言臣伏思詔書曰星文流變者臣鄙儒不通天官<lb/>
之學謹按前志説春秋星殞如雨為王者失勢臣下專<lb/>
<pb n="KR2f0038_WYG_039-2b"/>
恣之應况紫微垣太微垣上帝之座天子之廷列星布<lb/>
位近臣之象流移失次乃邇臣不恭其職更相慿附懐<lb/>
貳茍容不忠王室之咎也坤載震揺者臣竊考載籍歴<lb/>
世以還地震之異未有若今兹之甚者謹按前志陽伏<lb/>
而不能出陰迫而不能升於是有地震兹謂不陰夫坤<lb/>
為陰體臣道也妻道也夷狄之道也陽薄於陰而不能<lb/>
勝相乘而震且定襄之地直王城西北正在乾位君德<lb/>
所在天之警告夫豈虚發春雷震者臣謹按前志雷當<lb/>
<pb n="KR2f0038_WYG_039-3a"/>
以二月出其卦曰豫言萬物因雷出地皆悦豫也以八<lb/>
月入其卦曰歸妹言雷復入地則孕育根荄保藏蟄蟲<lb/>
雷本陽氣有人君之象故先時而聲猶陽不閉藏發泄<lb/>
無度也又正月以來日䝉少光輒或數日不解臣謹按<lb/>
前志䝉如塵臣私禄及親兹謂罔辟厥異䝉䝉先大温<lb/>
也䝉日不見行善不請于上兹謂作福䝉一日五起五<lb/>
解下專刑兹謂分威䝉而日不得明知佞厚之兹謂痺<lb/>
䝉甚而温此䝉大畧也臣聞上天無言示人以象人君<lb/>
<pb n="KR2f0038_WYG_039-3b"/>
省躬應天以實是故考政者必求于天端弭災者必推<lb/>
于人事天人之際其應甚明臣謹按春秋之義舉往以<lb/>
明來觀著而思微天地之變國家之事粲然皆見無所<lb/>
疑矣故夫星流而隕地震而裂先春而雷日䝉不解其<lb/>
咎皆由乎陽德舒緩隂道專縱下為阿比以蔽聰明者<lb/>
也臣愚不達道敢因四變推明七事臣聞之書曰無敢<lb/>
伏小人之攸箴葢言明王求理不遺下言也臣議雖鄙<lb/>
竊以為今世之切務治道之至要難尚此矣陛下幸加<lb/>
<pb n="KR2f0038_WYG_039-4a"/>
惠不以臣之疎遠而廢其言天下幸甚何謂七事其一<lb/>
曰密機事二曰用威斷三曰廣言路四曰重圖任五曰<lb/>
正有司六曰信命令七曰示戒懼何謂密機事臣聞之<lb/>
易曰君不密則失臣臣不密則失身機事不密則害成<lb/>
故春秋之義譏君之漏言是以人臣造膝而對詭辭而<lb/>
出人君明以察之斷以行之謹之至也韓子云事以密<lb/>
成語以泄敗臣比見羣下之言事者深言切論陛下或<lb/>
播之於左右囊章密疏陛下多付之於有司凡國之庶<lb/>
<pb n="KR2f0038_WYG_039-4b"/>
政得失之跡莫不繋乎二府者故諸臣下之言其有指<lb/>
擿時病及諸治亂者則用事之臣必所不悦而陛下更<lb/>
暴其言而露其章縁是而䝉譴者有之矣此葢陛下體<lb/>
貌大臣篤其誠於勿貳疎外羣下忽其言之未然大臣<lb/>
固不可以忌疑下言固未可以輕信然亦在深思其意<lb/>
㫖徐察其情偽參諸理道辨其臧否言茍可行自當聴<lb/>
納言之未善置而勿傷使下竭其忠各效所見則姦謀<lb/>
僻行不萌于下嘉猷正論日聞于上致理之要何以先<lb/>
<pb n="KR2f0038_WYG_039-5a"/>
此而今清問之對封奏之事開言為怨府灑翰為禍胎<lb/>
沮忠義之言成忌克之俗人悼後害孰敢獻納下情壅<lb/>
隔國之大禍也臣深願陛下先務此道以為立政之本<lb/>
凡臣下入告之議宜斷在聖心清問之言姑謹於外泄<lb/>
念大易失臣之戒防春秋漏言之譏則天下有心之人<lb/>
皆為陛下用也其二用威斷何謂也臣聞書洪範曰惟<lb/>
辟作福惟辟作威臣無有作福作威臣之有作福作威<lb/>
則害于而家凶于而國故春秋之義譏鄭忽之弱以其<lb/>
<pb n="KR2f0038_WYG_039-5b"/>
挈於權臣也君人之柄惟賞與罰必賞必罰惟斷而已<lb/>
夫乾體以剛天行以健故能中正無邪運用不息人君<lb/>
之德配乾而法天者葢取乎剛且健也以陛下之英明<lb/>
温睿而濟之以斷天下不足治也往年莊獻晏駕陛下<lb/>
親政革弊去蠹拔材賞忠斷自淵衷不撓于下典刑立<lb/>
政樞極一新天下翕然皆謂陛下天機如藝祖神畧如<lb/>
太宗萬世一時無窮之福也今者道路之言皆謂陛下<lb/>
寛厚仁恕徽柔廣容事存大體動循往例臣竊惑之此<lb/>
<pb n="KR2f0038_WYG_039-6a"/>
葢怙權之臣摟取邦柄故説陛下以為人主之孝莫大<lb/>
於奉先孝守成規夫祖宗之所以建基圖垂謨訓炳如<lb/>
日星信如四時雖百世其可易諸至于操紀律明賞刑<lb/>
用正人去邪慝治不忘亂安不忘危以和其民人而保<lb/>
其宗廟此孝之大也且政由俗革彼此一時事體權宜<lb/>
各有云設或迹存而理異或法久而姦生必踐而行以<lb/>
為無改於祖宗之道尚安足以為孝乎易曰窮則變變<lb/>
則通通則久故復而不厭久而不弊之謂道遵常守故<lb/>
<pb n="KR2f0038_WYG_039-6b"/>
非聖人之事因時損益乃建治之理昔先王之作為爵<lb/>
禄賞罰臨事而制宜是以為天下之主見勞授賞則衆<lb/>
譽不能進無功見惡行誅則衆讒不能退無罪若政無<lb/>
賢愚弛張用捨一取諸例是爵禄賞罰不在人主而在<lb/>
簿書也予奪之柄於陛下何有一吏持簿書按例而足<lb/>
矣此葢用事之臣自謀之慮不才而例進者收恩在已<lb/>
才而例退者怨歸于君人主欲賞拔忠良擢用才俊而<lb/>
用事之臣不悦者輒曰於例不可用事之臣猥引親舊<lb/>
<pb n="KR2f0038_WYG_039-7a"/>
妄援謬庸而人主欲詰其故輒曰於例宜然以致今兹<lb/>
臺閣混淆賢愚揉雜典刑都弛名器益輕于後執時柄<lb/>
者便於引例之説終無發明之言臣嘗讀漢書至晁錯<lb/>
之事惟錯謀策宏遠達於權義有致主經世之志戮姦<lb/>
讒之口而史氏不能褒其忠更譏以變古易常之説臣<lb/>
竊憤厲痛忠臣之難為也臣又讀晉書至何曽之事誡<lb/>
其子曰吾毎進見未嘗聞經國逺圖但道平生常事此非<lb/>
貽厥孫謀之兆及身而已且曽為上公逺圖之不建誰任<lb/>
<pb n="KR2f0038_WYG_039-7b"/>
其咎而史氏不能貶其罪更美以知㡬先識之善臣竊<lb/>
惋悼痛諛臣之誤國也嗟乎忠諛之無報淑慝之不顯<lb/>
其已久矣又何獨長嘆於兹乎臣愚伏願陛下奮乾威<lb/>
發天斷裁正無不忍之愛采拔罔疎賤之隔大稽諸古<lb/>
小驗于今使天下之耳目常新萬世之本原必正無曰<lb/>
引例合義而已帝王之制不亦光大乎其三曰廣言路<lb/>
何謂也臣聞書美堯之德曰詢于衆春秋之義大君命<lb/>
譏大夫之專者今天下之士不思結知於人主思見知<lb/>
<pb n="KR2f0038_WYG_039-8a"/>
於貴臣願歸恩於彊臣不願受恩於人主何歟得彊貴<lb/>
之心者身不涉危而長保富貴䝉陛下之遇者亦未及<lb/>
安而已罹禍咎而又多逐善人指為鉤黨使陛下腹心<lb/>
無所寄耳目無所託姦無所發惡無所彰九重之深漸<lb/>
成孤立陛下天縱将聖知㡬其神此理甚明豈不其悟<lb/>
昔漢魏相白去尚書副封以防壅蔽而宣帝得以知禍<lb/>
變之微為漢明主唐太宗躬勤政理明於聴受著司馬<lb/>
式云其無門籍人有論奏者皆令監門司馬引對不許<lb/>
<pb n="KR2f0038_WYG_039-8b"/>
闗礙又制大臣入論事輒令諫官随入或對問之言有<lb/>
虧理道即從而諍之此唐太宗致太平之跡也至肅宗<lb/>
時元載為相邪慝不法懼為人君所知因議凡羣臣奏<lb/>
事皆先聞諸司長官闗白宰相而後得上聞時顏真卿<lb/>
奏疏曰往日李林甫欺君擅權姦矯用事羣下指言者<lb/>
率皆因事陰中傷之猶不敢顯為條約絶言路以為元<lb/>
載之惡過於林甫也惟在陛下開延讜直虚中接納無<lb/>
限卑遠茍造膝而有益雖犯顏而必恕以通天下之志<lb/>
<pb n="KR2f0038_WYG_039-9a"/>
以成天下之務其惟廣言路乎其四曰重圖任何謂也<lb/>
臣聞書曰鄰哉臣哉此帝堯所嘆以為已密近之臣必<lb/>
有德也又曰欽四鄰此帝舜所嘆以為在已左右前後<lb/>
之臣必正人也故春秋之義以為天子之宰通乎天下<lb/>
重之至也夫國之所謂大臣者莫尊乎宰相君為元首<lb/>
宰相乃其股肱動静休戚義猶一體宰相之職朝夕王<lb/>
所論道官材圖議天下之政者也安有居宰相之位而<lb/>
足不至王庭面不見旒扆言不聞君聴者乎大臣疾病<lb/>
<pb n="KR2f0038_WYG_039-9b"/>
君為之軫憂上醫治療内使臨問數賜告加恩意禮厚<lb/>
矣若其偃息臥家遂罷其朝謁曠時彌嵗則未之有也<lb/>
伏以台司為具瞻之地廟堂非養疾之所朝廷之儀不<lb/>
可慢社稷之重不可輕況今災釁荐作人心恟懼安危<lb/>
所繋實在柄臣伏願陛下為宗社之大計畧恩禮之小<lb/>
節高選德望考謹厥相應譴告于上穹示大公于天下<lb/>
且自災異之作陛下憂勞謙畏誕降德音舉諸闕政至<lb/>
誠罪已而元臣當國莫肯任咎茍安寵禄以妨賢路禮<lb/>
<pb n="KR2f0038_WYG_039-10a"/>
義㢘耻何以訓下自餘三事任政之臣志行忠邪材智<lb/>
深淺必料陛下知臣之明悉存乎聖慮矣其五曰正有<lb/>
司何謂也臣聞夫子曰必也正名乎春秋之義君不尸<lb/>
小事臣不專大名故尊者主要卑者任勞所以正位分<lb/>
明堂陛也人君逸於任使垂拱而治三公論政九卿分<lb/>
職羣有司各事其事故端本而影直振領而襟整衆務<lb/>
百職各安其局今夫津官亭吏一命之微米鹽貨利毫<lb/>
杪之細莫不闗決衡石煩黷天衷三公不修其職而猥<lb/>
<pb n="KR2f0038_WYG_039-10b"/>
侵羣有司之事羣有司茍謀期課莫安所守上下姑息<lb/>
習以為常偷慢茍安風俗益弊臣愚以為方今國體所<lb/>
繋政府而下分職之重臺省備矣而豸冠乏匪躬之士<lb/>
蒲規鮮替否之言當衡鑑者循資格而無賢愚之别絶<lb/>
勸賞澄清之義運計籌者張空簿而責錐刀之末無斂<lb/>
散輕重之權政失其本事忘其舊其所召弊由來漸矣<lb/>
臣愚伏願陛下少運神智詳思世務諸如此弊宜有興<lb/>
改撮其機要謹其闗柅莫如擇任三吏切摩治本使夫<lb/>
<pb n="KR2f0038_WYG_039-11a"/>
摠百揆者則謀用庶官之長列庶長者則各選衆職之<lb/>
任付之柄臣而責其效盡其才而安其成官守典刑無<lb/>
相侵紊有廢厥職必正于罰如此則陛下優游太紫之<lb/>
上執賞罰之柄而羣下莫敢不奔走其職庶務肅然而<lb/>
理矣其六曰信命令何謂也臣聞書曰謹乃出令令出<lb/>
惟行夫命令者以簡為重以信為本簡則易從信則必<lb/>
行易從則不犯必行則可久此之謂為國之要為政之<lb/>
經臣比見朝廷出令或尋即衝改或俄復停廢吏易之<lb/>
<pb n="KR2f0038_WYG_039-11b"/>
而奉行不固民忽之而茍慢多違揆大體而論之此害<lb/>
政之深者夫滋彰召乎巧詆文煩所以法輕今條令重<lb/>
累盈乎几閣自明習者不能徧覩况郡縣承用者乎陷<lb/>
愚憃於無辜無告之地其咎由乎格令之煩多而不信<lb/>
故姦吏因縁而為市也臣請今後凡諸臣有請釐改條<lb/>
制審覆勘會益加詳審無稽之言勿聴弗詢之謀勿庸<lb/>
俾萬姓咸曰大哉王言又曰一哉王心自然民無起詐<lb/>
之端吏息侮文之巧祥刑善制咸中有慶矣其七曰示<lb/>
<pb n="KR2f0038_WYG_039-12a"/>
戒懼何謂也臣聞書曰惟吉凶不僭在人惟天降災祥<lb/>
在德是故或無災以傾其邦或有災以興其國無災者<lb/>
驕怠所以起有災者戒懼所由生故堯湯遭水旱之期<lb/>
中高有桑雉之異一則以有備而無患一則以修德而<lb/>
弭妖今兹之變亦在陛下惟德之修而已丞弼之臣戒<lb/>
其權重者侍從之臣戒其阿諛者帷幄密近之任戒其<lb/>
用事之勢掖庭嬪御之嬖戒其燕溺之惑服羞戒其過<lb/>
制優戲戒其蕩心嗇用無小侈費無微念四方惟正之<lb/>
<pb n="KR2f0038_WYG_039-12b"/>
供憫小人作業之勞至于邊防之守兵食之備器乘之<lb/>
用將帥之材臣謂宜加存乎聖慮矣故臣曰惟備之戒<lb/>
此其槩矣夫修省之方惕厲之意雖陛下兢兢夙夜不<lb/>
忘于懐然天下之人莫之知也按春秋左氏傳晉梁山<lb/>
崩晉侯召伯宗而問焉對曰山崩川竭君為之不舉降<lb/>
服乘縵徹樂出次祝幣史辭以禮焉今震謫之異衆變<lb/>
重累何啻山川之災臣愚以謂陛下宜于常禮有所降<lb/>
損齋居澄慮深思天意揆陰陽之道察政教之闕其在<lb/>
<pb n="KR2f0038_WYG_039-13a"/>
陛下者臣願陛下勿悋其失必易其度其在臣下者臣<lb/>
願陛下内斷于心明正其罰俾彛倫咸叙以邀天之福<lb/>
則七世之廟傳裕於無窮烝民之生率同於慶賴矣臣<lb/>
位卑而言高有陵越之尤迹疎而意忠有激訐之咎但<lb/>
使臣言一經聖覽微悟主心幸以涓塵於國家而有補<lb/>
則雖鼎鑊捐軀命而不辭<hi>寶元元年正月上時為秘書省著作佐郎通判睦州</hi>
　　　　上仁宗答詔論地震春雷之異<lb/>
　　　　　　　　　　　　　　　韓　琦<lb/>
<pb n="KR2f0038_WYG_039-13b"/>
臣伏聞陛下以災變頻數已降詔敕敷求讜言此乃陛<lb/>
下警悟天戒憂勞聖心普率之間不勝至幸臣備位諫<lb/>
列近因災變之發累上密封既愚且忠無敢畏避事頗<lb/>
明白未見裁納臣慮應詔而言者雖不即加之罪而言<lb/>
者亦不用其説則是與詔意相戾而於朝政何益哉臣<lb/>
欲望陛下應有臣寮應詔上言一一親垂聖覽事如可<lb/>
行即望早加聖斷或所見非長及辭涉詆訐亦望寛而<lb/>
不問庶成陛下引咎思政之德以期上穹順道為福之<lb/>
<pb n="KR2f0038_WYG_039-14a"/>
應臣前數有所陳伏惟陛下以一臣之言所見褊淺未<lb/>
能符合聖意臣愚不勝忠憤再貢狂直更不敢廣有引<lb/>
援煩瀆上聴但直述當今未便陛下可行者凡十事具<lb/>
别状實封進納又詔書以謂或政教未臻於理刑獄靡<lb/>
協于中在位有壅蔽之人效官有貪墨之吏仰諫官御<lb/>
史搢紳百寮密疏以言臣竊以四海至廣非一人耳目<lb/>
所能徧接若只許在朝臣寮論奏實恐言路未廣臣欲<lb/>
乞頒示天下亦許所在官吏依詔言事附遞聞奏<lb/>
<pb n="KR2f0038_WYG_039-14b"/>
　　　别状<lb/>
臣伏聞降御札求讜言輒有狂鄙之見不敢文飾上瀆<lb/>
聖覽謹直述其事條列如右<lb/>
　一政府大臣乞選用忠正有才識之人則紀綱自正<lb/>
　　陛下仰成而無憂如有不堪其任者望早加聖斷<lb/>
　　皆從免罷使時政日新天下咸悦<lb/>
　一賞罰二柄本君上執之以馭天下若無功者受賞<lb/>
　　有罪者不罰是猶寒暑相違而望嵗功之可成也<lb/>
<pb n="KR2f0038_WYG_039-15a"/>
　　臣欲乞凡行賞罰務協中道或陛下聴斷之際知<lb/>
　　其可賞則賞之知其可罪則罪之使畏愛出於宸<lb/>
　　衷無令國之二柄專為臣下所持而任其威福<lb/>
　一近日戚里之家多因入内之際或無功而望遷轉<lb/>
　　或無能而求錫賚唯圖僥倖殊無厭足況莊獻太<lb/>
　　后朝尚曽懲戒豈陛下睿明當宁而不抑其奔競<lb/>
　　欲望特降詔諭嚴行止絶如有譴犯乞重加貶責<lb/>
　一今之國用不足者弊在於浮費不節所入者有限<lb/>
<pb n="KR2f0038_WYG_039-15b"/>
　　而所出者無涯遂令中外帑廪皆未充贍臣欲望<lb/>
　　凡百用度務令儉約及乞差公正才識近臣與三<lb/>
　　司詳定減省冗費<lb/>
　一自茶法改更以來連年将銀絹配率河北人户坐<lb/>
　　此困竭明出却内庫物帛暗虧却舊額課利欲望<lb/>
　　選差公正近臣參定酌中之法以濟經用<lb/>
　一朝廷備禦之急唯在西北二邊其如牧守将帥多<lb/>
　　非其材而士卒訓練未至修整亦望密諭兩府大<lb/>
<pb n="KR2f0038_WYG_039-16a"/>
　　臣常切體量二邊牧守将帥不堪其任者易之更<lb/>
　　用才畧武幹之人以壮國威御兵之法務從嚴整<lb/>
　　無令益其驕惰<lb/>
　一竊以陛下萬㡬之暇當有宴飲之樂所以寛憂勞<lb/>
　　而慰游豫也然頻數則有妨政事無益聖躬亦望<lb/>
　　節之有度則天下幸甚<lb/>
　一宮掖之間女御之衆豈無䌓冗徒在幽閉望選其<lb/>
　　無用之人放令出外以消陰盛之變<lb/>
<pb n="KR2f0038_WYG_039-16b"/>
　一臣寮中有以言獲罪貶責者若心本獻忠非挾邪<lb/>
　　近詐之人欲望復其職任使言路彌廣人思盡誠<lb/>
　一消變之法惟修德以禳之則天道感應自古皆然<lb/>
　　若齋醮道場實不可恃以求福亦望特賜開悟更<lb/>
　　思節減<hi>寶元元年正月上時為左司諫</hi>
　　　　上仁宗論日食　　　　　葉清臣<lb/>
臣聞王者上承天之所為而下以正其所為君政有治<lb/>
亂天應有災祥葢天人相與之際繋君德之感通奉天<lb/>
<pb n="KR2f0038_WYG_039-17a"/>
子民義實一體昌治之世未必無災欲治之主能以德<lb/>
應則變災為福衰亂之世未必無祥庸暗之主德不能<lb/>
堪則反祥為妖故治亂災祥不可常在德之厚薄耳仲<lb/>
尼修春秋記災異之大者日食地震為先班固述漢史<lb/>
記日食之對則變見三朝為尤異者今月正元日日有<lb/>
食之不幸昌治之辰遂有尤異之變豈合朔之會適當<lb/>
然耶意上天譴告有所屬耶伏惟陛下纘隆慶基謹守<lb/>
先訓兢兢業業十八年于兹四方底寧萬物咸遂百工<lb/>
<pb n="KR2f0038_WYG_039-17b"/>
修輔衆績咸熙信治世矣然而天變如是之大必有申<lb/>
警以啟聖神臣甞學舊史歴考前志日陽德也君道也<lb/>
月陰德也臣道也薄食必於朔望日月之交會也會而<lb/>
不食陽勝陰也其在詩曰彼月而食則唯其常此日而<lb/>
食于何不臧是則陽德君道或有所虧則日為之食又<lb/>
曰敬天之怒毋敢戲豫敬天之渝毋敢馳驅是則天變<lb/>
於上君變于下恬不為變其禍滋甚臣謂推筴之初逆<lb/>
知當食陛下宜出次徹膳伐鼓用幣百官守司為營救<lb/>
<pb n="KR2f0038_WYG_039-18a"/>
之禮庶㡬天悔其咎陰不為眚今謫已見救不可追則<lb/>
當亟下責躬之詔開敢諫之路使講求陰所以勝陽所<lb/>
以虧之理後増其所虧損其所勝猶冀萬一可厭天戒<lb/>
其在易曰君子終日乾乾夕惕若厲无咎凡言無者言<lb/>
本有咎以能補過故得無咎然習常茍諛之人必曰此<lb/>
常數也不足以為盛德之累茍内朝左右之臣以此安<lb/>
聖慮外廷進對之臣以此紓官責臣恐非敬天之怒而<lb/>
失補過之義前嵗河東地震頻年太白晝見考占辨應<lb/>
<pb n="KR2f0038_WYG_039-18b"/>
稍稍著驗今為此變豈妄發耶伏惟陛下深思災異之<lb/>
大博咨政教之闕舉賢良方正能直言極諫之士待以<lb/>
無諱使之極言言或切至采而行之此之謂能以德勝<lb/>
妖變災為福者臣幸以譾薄親逢盛旦職在詞掖官居<lb/>
諫省闚管有得敢不罄竭明者之擇庶可録焉天下幸<lb/>
甚<hi>康定元年正月上時為右正言知制誥</hi>
　　　　上仁宗論久陰　　　　　孫　沔<lb/>
臣竊見經春已來時令失序沈陰不雨䝉氣連宵日景<lb/>
<pb n="KR2f0038_WYG_039-19a"/>
青昏天光慘翳按漢書所述洪範云皇之不極厥咎常<lb/>
陰必有下人竊議上者臣晝夜思之莫知所以天道雖<lb/>
逺災祥不欺人心至微氣志必應豈有變異昭著而終<lb/>
久無患者也伏惟陛下至明至聖察之謹之臣職當言<lb/>
事心所有疑不敢自隠兾愚者之盡慮也臣又聞臣者<lb/>
君之陰婦者夫之陰邪者正之陰若臣廹于君婦陵于<lb/>
夫邪害于正則有陰䝉之眚葢人事動於下則天變見<lb/>
於上矣今氣象如是在陛下專精勵意察事求端思所<lb/>
<pb n="KR2f0038_WYG_039-19b"/>
以致感之因行所以消復之道以答上穹降鑒之兆則<lb/>
天下幸甚伏諒陛下以喪子感傷宸心悲鬱又将廣嗣<lb/>
是念仇淑為意每於庭墀之下頗聞珠玉之音是沖和<lb/>
未融而結嗇未解也伏望全神省思養器加膳優游適<lb/>
性燕静端居節嗜欲之情戒寵嬖之盛罇俎之間衽席<lb/>
之上無俾過度兾盡防微保聖德于康寧發純剛之斷<lb/>
決察姦謀於臣下嚴左右於禁中若百事先覺則萬福<lb/>
來同庶可以克謹天戒永綏國家者也<hi>慶厯元年三月上時為右正言</hi>
<pb n="KR2f0038_WYG_039-20a"/>
<hi>直諫院</hi>
　　　　上仁宗論赤雪地震之異　　孫　甫<lb/>
臣聞洪範五行及前代變驗曰赤雪者赤眚也人君舒<lb/>
緩之應舒緩則政事弛賞罰差百官廢職所以召亂也<lb/>
晉太康中河陰降赤雪時武帝怠於政事荒宴後宮每<lb/>
見臣下多道常事不及經國逺圖故招赤眚之怪終致<lb/>
晉亂地震者陰之盛也陰之象臣也後宮也戎狄也三<lb/>
者不可過盛則陰為變而動矣忻州趙分地震六七年<lb/>
<pb n="KR2f0038_WYG_039-20b"/>
每震則有聲如雷前代地震未有如此者也惟唐高宗<lb/>
本封于晉及即位晉州經嵗地震宰相張行成言恐女<lb/>
謁用事大臣陰謀宜制於未萌其後武昭儀專恣㡬移<lb/>
唐祚天地災變固不虚應陛下救舒緩之失莫若自主<lb/>
威福時出英斷以懾姦邪以肅天下救陰盛之變莫若<lb/>
外謹戎備内制後宮謹戎備則切責大臣使之預圖兵<lb/>
防<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>計成敗制後宮則凡掖庭非典掌御幸盡出之以<lb/>
省浮費且裁節其恩使無過分此應天之實也<hi>慶厯三年河北</hi>
<pb n="KR2f0038_WYG_039-21a"/>
<hi>降赤雪河東地震五六年不止十二月上此疏時為諌官</hi>
　　　　上仁宗論赤雪地震之異<hi>係第二狀</hi>
　　　　　　　　　　　　　　　孫　甫<lb/>
臣竊見景福内宮祖宗積經費之餘以備非常之用近<lb/>
嵗諸路物帛多入内庫中外盡疑宫中之私費唐置瓊<lb/>
林大盈二庫率供燕侈楊炎陸贄請罷之今日景福之<lb/>
積頗𩔖唐之二庫後宫之數臣雖不知但聞三司計肉<lb/>
食者千餘人又有私身當不啻數千人矣臣近聞染院<lb/>
<pb n="KR2f0038_WYG_039-21b"/>
計置染綾羅甚急以備宫中支用言至藏庫所積紅羅<lb/>
去冬已絶它物稱此則浮費可知也陛下省之立可感<lb/>
動人心以消災譴張修媛寵恣市恩禍漸以萌夫后者<lb/>
正嫡也其餘婢妾爾貴賤有等用物不宜過僭自古寵<lb/>
女色初不制而後不能制者其禍不可悔<hi>慶厯三年十二月上</hi>
　　　　上仁宗論飛蝗　　　　蔡　襄等<lb/>
臣等伏覩陛下以災變屢見飛蝗為孽責躬引過祈于<lb/>
天地宗廟社稷不令殃及萬方臣等伏念灾異之來實<lb/>
<pb n="KR2f0038_WYG_039-22a"/>
由人事政治闕失感動天地故古之人君或遇災異則<lb/>
避正殿徹常膳深自刻責思所以致之之由及改之之<lb/>
理以至特免三公者有之詔求直言者有之此皆消灾<lb/>
異召和氣之道也方今天下之勢至危矣夷狄驕暴陵<lb/>
脅中國盗賊縱橫驚劫州縣養兵至冗擇將不精科配<lb/>
頻繁公私匱竭内外之官務為辦事而少矜恤之心天<lb/>
下之民急於供億而有流離之苦治道至此未聞救之<lb/>
之術臣等伏見數年以來天戒屢至朝廷雖有警懼之<lb/>
<pb n="KR2f0038_WYG_039-22b"/>
意然循舊弊未嘗改更所以今日灾變頻數葢天意必<lb/>
欲朝廷大修人事以救其患乃可變危為安也救患之<lb/>
方莫若原其致灾之本由君臣上下之闕失也闕失之<lb/>
事臣等敢次第而言之陛下不專聴斷不攬威權使號<lb/>
令不信于人恩澤不及于下此陛下之失也持天下之<lb/>
之柄司生民之命無嘉謀異議以救時弊不盡忠竭節<lb/>
以副任用此大臣之過也朝有闕失而不能救民有疾<lb/>
苦而不能達陛下寛容少斷而不能規大臣循黙避事<lb/>
<pb n="KR2f0038_WYG_039-23a"/>
而不能斥百官邪正並進而不能辨四夷交結内侵而<lb/>
不能謀有顧避之心無力諍之節此臣等之罪也今陛<lb/>
下既有引過之言達於天地神祗矣伏乞陛下必踐其<lb/>
言必行其實踐言實之要莫若專聴斷攬威權號令信<lb/>
於人恩澤及于下則灾異消而和氣應矣其大臣不舉<lb/>
職之過伏乞陛下以致變之由赫然督責之若督責之<lb/>
又無近效則用灾異册免三公故事而去之别求賢能<lb/>
以救人患如臣等䝉陛下非次選擇不能稱職尚致陛<lb/>
<pb n="KR2f0038_WYG_039-23b"/>
下有如此之失大臣有如是之過臣等負罪至深伏乞<lb/>
朝廷遠加竄逐别求方正材識之人俾居諫職必能禆<lb/>
贊朝綱上副選擇臣等謹具狀待罪以聞<hi>慶厯四年七月同余靖上</hi>
<hi>時為諫院</hi>
　　　　上仁宗論飛蝗<hi>係第二状</hi>　　蔡　襄等<lb/>
臣等伏見陛下以灾變屢見飛蝗為孽引咎責躬告于<lb/>
天地廟社臣等伏念致灾之本由君臣上下之闕失列<lb/>
其事而言之終以自劾乞朝廷遠加竄逐别求方正才<lb/>
<pb n="KR2f0038_WYG_039-24a"/>
識之士俾居諫職臣等待罪于今七日曽不得報憂媿<lb/>
益深不知所措竊以今天下之勢外有羌戎結連侵脅<lb/>
之憂内有邊陲守禦戰争之苦兵冗財竭賦斂暴興生<lb/>
民膏血掊取無極譬如投石入井到底乃止不幸有旱<lb/>
澇飢荒之變盗賊乘時而起將何以禦今日視前一二<lb/>
年國用民力固不如矣復且因循無有更改救弊之術<lb/>
後一二年還視今日又可知矣非獨不如今日其患至<lb/>
大縱有知者不能為謀臣等以諫名官見天下之勢至<lb/>
<pb n="KR2f0038_WYG_039-24b"/>
危如此既不能開廣陛下恩信以固民心又不能糾正<lb/>
大臣闕失以救時弊是致灾異頻數中外恐懼臣等上<lb/>
負陛下選擢之恩下負生靈困苦之望憂慮終日譏責<lb/>
滿身尚何顏面入出朝中臣等罪咎實深伏乞朝廷必<lb/>
加竄逐以謝天下<hi>慶厯四年七月同余靖上</hi>
　　　　上仁宗論灾異後合行四事　范仲淹<lb/>
臣近日屢聞德音以灾異數見畏天罪已此實聖帝明<lb/>
王至仁之體也天下幸甚昨日宰臣等再奉聖㫖不須<lb/>
<pb n="KR2f0038_WYG_039-25a"/>
謝過但自行事此又濟時責實之要也臣等敢不惶恐<lb/>
思竭誠志以副宵旰之意臣觀自古國家皆有災異但<lb/>
盛德善政及於天下人不敢怨叛則雖有災異而無禍<lb/>
變也如其德衰政暴兆民怨叛故災異之出多成禍變<lb/>
也陛下今既畏天戒上憂宗社下憂生靈固已得堯湯<lb/>
之心矣如更行堯湯之事使天下受賜其有災異適足<lb/>
増陛下之盛德臣待罪輔臣經年無状四方多事未敢<lb/>
引退恐負君親擢用之意臣竊觀自祥符年以至今日<lb/>
<pb n="KR2f0038_WYG_039-25b"/>
火不炎上之災已十數度又累有地震之異今夏蝗秋<lb/>
澇人多妖言雖陛下修德罪已自可以動天地感鬼神<lb/>
而今生民若不遑處臣請行此數事少助陛下救生民<lb/>
之萬一惟聖心裁擇<lb/>
　一委天下按察使省視官吏老耄者罷之貪濁者劾<lb/>
　　之昏懦者逐之是去謬吏而糾慢政也至于激勸<lb/>
　　善政之術即未著明其官吏中有畏上位之威希<lb/>
　　意望進或矯修㢘節而争為猛政求集事之名者<lb/>
<pb n="KR2f0038_WYG_039-26a"/>
　　務為暴斂求盡分之稱者專用深文政尚虚聲人<lb/>
　　受實弊資産竭於科率舉動觸於刑憲生民困苦<lb/>
　　善人嗟痛此天下怨叛之本也秦以天下怨叛而<lb/>
　　亡漢以救秦之弊而興臣請詔諸路按察官除常<lb/>
　　程糾察舉薦外於轄下知州知縣縣令中别選潔<lb/>
　　已愛民顯有善政得百姓心如倚父母者各具的<lb/>
　　實事狀舉三兩人與改官再任或陞陟委用如此<lb/>
　　則天下官吏知陛下憂赤子之心各務愛民求理<lb/>
<pb n="KR2f0038_WYG_039-26b"/>
　　不為苛政足以息生民之怨叛也如所舉不實仰<lb/>
　　御史臺彈奏當議重行貶黜<lb/>
　一天下官吏明賢者絶少愚暗者至多民訟不能辨<lb/>
　　吏姦不能防聴斷十事差失者五六轉運使提㸃<lb/>
　　刑獄但采其虚聲豈能徧閲其實故刑罰不中日<lb/>
　　有枉濫其奏按于朝廷者千百事中一二事耳其<lb/>
　　奏到案牘下審刑大理寺又只據按文不察情實<lb/>
　　惟務盡法豈恤非辜或無正條則引謬例一斷之<lb/>
<pb n="KR2f0038_WYG_039-27a"/>
　　後雖寃莫伸或能理雪百無一二其間死生榮辱<lb/>
　　傷人之情實損和氣者多矣古者一刑不當而三<lb/>
　　年大旱著於史䇿以戒來代非虚言也况天下枉<lb/>
　　濫之法寧不召災沴之應耶臣請詔天下按察官<lb/>
　　專切體量州縣長吏及刑獄法官有用法枉曲侵<lb/>
　　害良善者具事状奏聞候到朝廷詳其情理别行<lb/>
　　降黜其審刑大理寺乞選輔臣一員兼領以謹重<lb/>
　　天下之法令檢尋自來斷案及舊例去其謬誤可<lb/>
<pb n="KR2f0038_WYG_039-27b"/>
　　存留者著為例冊<lb/>
　一今諸道常平倉司農寺管轄官小權輕主張不逮<lb/>
　　逐處提㸃刑獄多不舉職盡被州府借出常平倉<lb/>
　　錢本使用致不能及時聚糴每有災沴及其遣使<lb/>
　　安撫雖民委溝壑而倉廩空虚無所振發徒有安<lb/>
　　撫之名且無救恤之實又國家養民之政本尚務<lb/>
　　農因民之利而利之則朝廷不勞心而民自養之<lb/>
　　矣臣請選輔臣一員兼領司農寺力主天下常平<lb/>
<pb n="KR2f0038_WYG_039-28a"/>
　　倉使時聚糴以防災沴并詔諸路提㸃刑獄今後<lb/>
　　得替上殿並先進呈本路常平倉斛㪷數目方得<lb/>
　　别奏公事移任者亦須依此發奏後方得起離仰<lb/>
　　司農寺常切糾舉及委輔臣等速定勸農賞罰條<lb/>
　　約頒行天下<lb/>
　一天下茶鹽出於山海是天地之利以養萬民也近<lb/>
　　古以來官禁其源人多犯法今又絶商旅之路官<lb/>
　　自行販困于運置其民庶私販者徒流兵稍盜取<lb/>
<pb n="KR2f0038_WYG_039-28b"/>
　　者絞配嵗月千萬人罹此刑禍是有司與民争利<lb/>
　　作為此制皆非先王之法也及以官販之利較其<lb/>
　　商旅則増息非多而固護之弊未能革者俟陛下<lb/>
　　之睿斷爾臣請詔天下茶鹽之法盡使行商以去<lb/>
　　苛刻之刑以息運置之勞以取長久之利此亦助<lb/>
　　陛下修德省刑之萬一也<hi>慶厯四年上時為參知政事</hi>
　　　　上仁宗論定襄地震孟夏雷未發聲<lb/>
　　　　　　　　　　　　　　　李京<lb/>
<pb n="KR2f0038_WYG_039-29a"/>
臣伏以陛下因天之戒恐懼修省避正殿減常膳故精<lb/>
意感格日當食而隂雲蔽虧雖商太戊之桑楮並生宋<lb/>
景公之熒惑退舎無以異也然臣區區竊有疑者自寶<lb/>
元初定襄地震壊城郭覆廬舎壓死者數萬人殆今十<lb/>
年震動不已豈非西北二虜有窺中國之意乎二月雷<lb/>
發聲在易為豫言萬物出地皆悦豫也八月收聲在易<lb/>
為歸妹言雷復入地避羣隂之害也今孟夏雷未發聲<lb/>
豈非號令之不信乎願陛下敇邉臣備夷狄戒輔臣謹<lb/>
<pb n="KR2f0038_WYG_039-29b"/>
出命以厭禍于未形又尚美人棄外館多年比聞復召<lb/>
入必有假媚道以蠱惑天意者宜亟絶之苗繼宗嬪御<lb/>
子弟乃縁恩私為府界提㸃宜割帷薄之愛重名器之<lb/>
分庶㡬不累聖政<hi>慶厯五年四月上時為言事御史</hi>
　　　　上仁宗論地震　　　　　張方平<lb/>
臣伏見諸路地震自荆湖川峽山東河北陜西至于嶺<lb/>
表相繼未止比者忻州地震于後兵難及今適當此際<lb/>
登萊山崖摧圮災異所示恐不徒然歴考前志之言葢<lb/>
<pb n="KR2f0038_WYG_039-30a"/>
地主陰陰者臣道也民也夷狄也推之今日凡任内外<lb/>
之重即無權彊之臣則今事之可憂者外備蠻夷而内<lb/>
撫民爾西北二虜朝廷以為大患故於守禦素為用心<lb/>
至如湖湘之間蠻徭作梗一方塗炭七年未解近日衝<lb/>
突稍及嶺外如或不即平殄事亦不可輕忽而又南海<lb/>
交趾氣燄漸張路接邕容頗連溪峒南方之事理須經<lb/>
畧昔唐室之盛屢有中原之難蕃戎再入京城而王室<lb/>
尋復寧定至懿宗時安南都護李瑑失於撫御蠻冦侵<lb/>
<pb n="KR2f0038_WYG_039-30b"/>
擾遂致用兵度支困於饋食方鎮疲於更戍因而有徐<lb/>
州龎勛倒戈之變天下縁此以至危亂則知事甞起於<lb/>
細微禍常成于所忽也至如京東西兩路中國根幹畿<lb/>
甸屏蔽緩急所資常須安静以鎮天下然每患冦賊淵<lb/>
藪其中所幸嵗得豐穰必不大至連結若因之以邊警<lb/>
加之以飢饉法不勝於姦宄亂必始于鄉閭何以言之<lb/>
自慶厯初遣朝臣分往京東西路等招刺彊壯弓手宣<lb/>
毅軍俄又聴其傭人自代于時臣知諫院固争此事朝<lb/>
<pb n="KR2f0038_WYG_039-31a"/>
議已行不為停罷今民力所以大困國用所以一空葢<lb/>
由此一舉之失也其諸州宣毅悉聚游惰不逞之民非<lb/>
有材力技勇之所程選也後縁光化軍賊竊發朝廷條<lb/>
約失體姑息過當如養驕子轉生怨懟臣比在審刑諸<lb/>
州奏到宣毅兵士文案無月不有大則謀官吏劫倉庫<lb/>
小則謀欲劫民户入山林多至三五十人少亦一二十<lb/>
數以告賞之科重故有謀輒被告發聞雖教閲乃同兒<lb/>
戲無益軍器坐竭官私不征不役居惟念亂脱乘釁間<lb/>
<pb n="KR2f0038_WYG_039-31b"/>
必有應響之勢此其亂階一也初㸃定彊壯已屢經教<lb/>
閲搶刀弓弩各常學習及後招刺之時既聴傭人充代<lb/>
而其彊壯本身並無身力例各不劭農業遂樂惰游攪<lb/>
擾里閭侵凌細弱趨坑冶以逐末販鹽茶而冒禁儻縁<lb/>
凶歉搆扇流民結為盗賊必先此𩔖唐之黄巢尚讓由此<lb/>
起者此其亂階二也又京東西之民多信妖術凡小村<lb/>
落輒立神祠蚩蚩之氓惑于禍福往往奔湊相從聚散<lb/>
遞相蔽匿官不得知惟知畏神不復憚法寖使滋蔓恐<lb/>
<pb n="KR2f0038_WYG_039-32a"/>
益成俗漢中平元年黃巾賊天下同日起凡三十六萬<lb/>
衆各有部帥由積妖而成也晉盧循輩乃歴代常有此<lb/>
事此其亂階二也所謂地震之異儻在民與蠻夷此其<lb/>
最可慮者潭州劉夔清素士也恐非應務之才邕桂長<lb/>
吏尤宜推擇才略宣毅冗兵漸謀消汰之術民之先在<lb/>
彊壯籍者其干法冒禁謂須别立峻防頗聞民間猶多<lb/>
當時所教兵仗亦合嚴降約束收納入官村落神堂令<lb/>
所在毁拆密加察捕民之習妖者此亦思患豫防之大<lb/>
<pb n="KR2f0038_WYG_039-32b"/>
畧伏冀採納施行<hi>慶厯六年十月上時為翰林學士權御史中丞</hi>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻三十三</head> <lb/>
    <p>
<pb n="KR2f0038_WYG_033-1a"/>
欽定四庫全書<lb/>
　宋名臣奏議巻三十三<lb/>
　　　　　　　　　　　宋　趙汝愚　編<lb/>
　　帝系門<lb/>
　　　公主<lb/>
　　　　上仁宗論福康公主選尚乞依五禮之名存<lb/>
　　　　　其物數　　　　　　　吳　奎<lb/>
臣聞古者婚姻始用行人告以夫家采擇之意謂之納<lb/>
<pb n="KR2f0038_WYG_033-1b"/>
采問女之名歸夫廟卜而獲吉以告女家謂之問名納<lb/>
吉今選尚一出朝廷不待納采又公主封爵已行誕告<lb/>
不待問名而卜之若納成則既有進財請期則有司擇<lb/>
日宜稍依五禮之名存其物數俾知古者婚姻之事重<lb/>
而夫婦之際嚴如此則亦不忘古禮之義也欲俟公主<lb/>
出降日令李瑋家主婚之人具合用鴈幣玉馬等陳於<lb/>
内東門外以授内謁者進入内中付掌事者受之其馬<lb/>
即不入<hi>嘉祐二年同宋敏求韓維上奎時判太常寺敏求維知禮院</hi>
<pb n="KR2f0038_WYG_033-2a"/>
　　　　上仁宗論皇女生疏決賜予　劉　敞<lb/>
臣伏見今月二十八日疏決在京繫囚雖恩出一時然<lb/>
在外羣情皆云聖意以皇女生故施此慶澤恐非王者<lb/>
之令典也去年閏月已曾減降尚未半年復行此恩傳<lb/>
稱民之多幸則於國不幸一歲再赦好人喑啞前世明<lb/>
君賢臣論此詳矣雖成事不説臣願朝廷戒之又聞多<lb/>
作金銀犀象玉石琥珀玳瑁檀香等錢及鑄金銀為花<lb/>
果賜予臣下自宰相臺諫皆受此賜臣謂無益之賜無<lb/>
<pb n="KR2f0038_WYG_033-2b"/>
名之賞殆無甚於此若夸示奢麗為世俗之觀則可矣<lb/>
非所以軌物訓儉也宰相臺諫以道德輔主為職柰何<lb/>
空受此賜曾無一言焉遂事不諫臣願陛下戒之伏惟<lb/>
皇天開祐聖德故後宫有多子之祥陛下當明謹政令<lb/>
深執恭儉以答上天之貺建無疆之基不宜行姑息之<lb/>
恩以損政體出浮冗之費以隳儉德臣雖鄙賤竊獨惜<lb/>
此故敢觸冒陳聞唯賜裁幸<hi>嘉祐四年四月上時知制誥</hi>
　　　　上仁宗論兖國公主議行册禮胡宿<lb/>
<pb n="KR2f0038_WYG_033-3a"/>
臣今月二十一日草福康公主特進兖國公主制竊聞<lb/>
議行册禮然於事體頗有未便祖宗以來公主長主未<lb/>
有行此禮者昔漢明帝封皇子悉半諸國明德馬皇后<lb/>
曰諸子食數縣不已儉乎帝曰我子豈敢與先帝子等<lb/>
也唐正觀中太宗長樂公主將出降帝令有司資送倍<lb/>
於永樂公主魏徴曰不可引漢明帝之言為對且曰天<lb/>
子姊妹稱長公主加長字是有所尊崇或可情有淺深<lb/>
無容禮相踰越太宗然其言入告長孫皇后后遣使賜<lb/>
<pb n="KR2f0038_WYG_033-3b"/>
徴金帛陛下即位以來累曾進封楚國魏國二大長主<lb/>
亦不曾行冊禮今施於兖國公主是與大長公主相踰<lb/>
越兼以貴主之故賢妃亦䝉殊典有旨令進綸告不行<lb/>
冊禮是母子之間一行一不行禮意尤不相稱書於史<lb/>
冊後世將有譏議必謂陛下偏於近情虧聖德之美臣<lb/>
願陛下采漢明之言開文皇之聽遵祖宗舊典如國朝<lb/>
公主曾行此禮行之粗且無嫌如其不曾則宜且罷臣<lb/>
以陛下好忠諫納至言臣職在論思不敢緘默<hi>嘉祐六年六月</hi>
<pb n="KR2f0038_WYG_033-4a"/>
<hi>上時為翰林學士</hi>
　　　　上仁宗論召還兖國公主宅内臣<lb/>
　　　　　　　　　　　　　　　司馬光<lb/>
臣近聞有聖旨令召前管幹兖國公主宅内臣二人復<lb/>
還本宅臣與楊畋龔鼎臣同有論列以為非宜未䝉允<lb/>
納臣聞父之愛子教以義方弗納於邪公主生於深宫<lb/>
年齒幼穉不更傅姆之嚴未知失得之理臣謂陛下宜<lb/>
導之以德約之以禮擇淑謹長年之人使侍左右朝夕<lb/>
<pb n="KR2f0038_WYG_033-4b"/>
教諭納諸善道其有恃恩任意非法邀求少加裁抑不<lb/>
可盡從然後慈愛之道於斯盡矣此二人嚮在主第罪<lb/>
惡山積當伏重誅陛下寛赦斥之外方中外之人議論<lb/>
方息今僅數月復令召還道路籍籍口語可畏殆非所<lb/>
以成公主肅雝之美彰陛下義方之訓也臣實憤悒為<lb/>
陛下惜之伏望聖慈察臣愚忠追止前命無使四方指<lb/>
目以為過舉虧損盛德非細故也<hi>嘉祐六年十一月上時同知諫院</hi>
　　　　上仁宗論兖國公主宅内臣　司馬光<lb/>
<pb n="KR2f0038_WYG_033-5a"/>
臣光曾上言為前管幹兖國公主宅内臣等過惡至大<lb/>
乞不召還近聞傳宣入内内侍省令押上件内臣梁懷<lb/>
吉赴公主宅依舊幹當外議喧譁無不駭異臣聞太宗<lb/>
皇帝時姚坦為兖王宮翊善王有過失坦輙盡言諫正<lb/>
王及左右皆患之左右教王詐疾踰月不朝太宗甚憂<lb/>
之召王乳母入宮問王起居狀乳母曰王本無疾但以<lb/>
翊善姚坦檢束太嚴王舉動不得自由鬱鬱成疾耳太<lb/>
宗怒曰朕選端士為王僚屬固欲導王為善今既不能<lb/>
<pb n="KR2f0038_WYG_033-5b"/>
納用規諫而又詐疾欲使朕逐去正人以求自便其可<lb/>
得乎且王年少不知出此皆汝軰教之耳命捽至後園<lb/>
杖之數十召坦慰勉之太宗非不愛其子也誠以愛之<lb/>
則莫若納之於善若縱其所欲不忍譴訶適所以害之<lb/>
也齊國獻穆大長公主太宗皇帝之子真宗皇帝之妹<lb/>
陛下之姑於天下可謂貴矣然獻穆公主仁孝謙恭有<lb/>
如寒族奉李氏宗親備盡婦道愛重其夫無妬忌之行<lb/>
至今天下稱婦德者以獻穆公主為首獻穆公主豈不<lb/>
<pb n="KR2f0038_WYG_033-6a"/>
知其身之貴哉誠以貴而不驕然後能保其福祿全其<lb/>
令名故也臣謂陛下教子以義宜以太宗皇帝為法公<lb/>
主事夫以禮宜以獻穆公主為法則風化流於四方聲<lb/>
譽施於後世今陛下曲徇公主之意不復裁以禮法使<lb/>
之無所畏憚陷入於惡觸情任性以邀君父憎賤其夫<lb/>
不執婦道將何以刑四方之風垂後世之則易曰家人<lb/>
嗃嗃悔厲吉婦子嘻嘻終吝此言家道嚴不可專以恩<lb/>
治也伏望陛下斥逐梁懷吉等復歸前來貶竄之處其<lb/>
<pb n="KR2f0038_WYG_033-6b"/>
公主左右之人欲使陛下召還梁懷吉等者皆教導公<lb/>
主為不善之人也悉宜治其罪而逐之别擇柔和謹愿<lb/>
者以補其缺仍戒敕公主以法者天下之公器若屢違<lb/>
詔命不遵規矩雖天子之子亦不得而私庶幾有所戒<lb/>
懼率循善道可以永保福祿不失善名不然衆人所云<lb/>
甚可畏也<hi>嘉祐七年十月上時同知諫院</hi>
　　　　上仁宗論主壻無過被譴𨽻臣有罪得還<lb/>
　　　　　　　　　　　　　　　傅堯俞<lb/>
<pb n="KR2f0038_WYG_033-7a"/>
臣伏聞差駙馬都尉李瑋知衞州事事出倉遽驚駭物<lb/>
聽皆云李瑋素行循謹不聞有過一旦忽然斥逐居外<lb/>
梁懷吉本以罪謫非時召還朝廷事體乖戾為甚惟李<lb/>
瑋夫婦之際外人非所曉知在陛下父子之間賤臣不<lb/>
當開説然主壻無過而被譴𨽻臣有罪而得還使萬口<lb/>
籍籍傳相譏議非所以日新天德光裕時政者也恭惟<lb/>
陛下選瑋尚主之意蓋以寵榮舅家用報章懿皇太后<lb/>
顧復之恩耳當時天下聞之莫不感歎悽惻相勸以孝<lb/>
<pb n="KR2f0038_WYG_033-7b"/>
今聞者未達陛下之心不得不為驚駭況諸主以次成<lb/>
長舉動尤宜重伏望陛下屈意深念不使懷吉徼倖以<lb/>
嚴後戒不使李瑋危疑以全初寵精擇宮嬪以道理磨<lb/>
切貴主則陛下之孝心増廣貴主之浮謗將息區區之<lb/>
心冀陛下加察<hi>嘉祐十年二月上時為監察御史裏行</hi>
　　　　上仁宗論兖國公主入居禁中　司馬光<lb/>
臣竊聞駙馬都尉李瑋出知衞州兖國公主入居禁中<lb/>
瑋所生母楊氏歸瑋兄璋之宅其公主宅祗應人等悉<lb/>
<pb n="KR2f0038_WYG_033-8a"/>
令散遣外議籍籍無不怪愕伏以陛下始者追念章懿<lb/>
皇太后選瑋使之尚主欲以申固姻戚富貴其家今以<lb/>
公主之故使李氏母子離析家事流落大小憂讋殆不<lb/>
聊生豈始所以結婚之意哉近者章懿太后忌日陛下<lb/>
閲奩中之故物思平生之居處獨無雨露之感悽愴之<lb/>
心乎臣愚以為陛下宜且留李瑋在京師其公主宅祗<lb/>
應人等除作過者逺加竄逐出外其餘並令如舊儲偫<lb/>
什物皆按堵不移以俟歲月之間徐以義理曉諭公主<lb/>
<pb n="KR2f0038_WYG_033-8b"/>
庶幾囬意易慮率德遵禮復歸本宮則中外之情無不<lb/>
釋然公主必無復歸李氏之志者則今日致此衆議紛<lb/>
紜煩瀆聖聽皆由公主縱恣胸臆無所畏憚數違君父<lb/>
之命陵蔑夫家豈可使李瑋獨䝉斥逐出外而公主爵<lb/>
邑請受全無貶損非所以示天下至公之道也<hi>嘉祐七年二月</hi>
<hi>上有旨公主降封沂國</hi>
　　　　上哲宗論罷黜韓嘉彦　　彭汝礪<lb/>
臣聞治國者自家始治家者自夫婦始夫夫婦婦天地<lb/>
<pb n="KR2f0038_WYG_033-9a"/>
之道也隂陽之義也夫婦之分不正欲其家治家之政<lb/>
不行欲其國治未之有也周之王姬下嫁於諸侯車服<lb/>
不繫其夫猶執婦道以成肅雝之德詩人美之曰曷不<lb/>
肅雝王姬之車言王姬車服之盛宜以貴驕人而猶執<lb/>
婦道乃所以為美也其事在下然本乃在乎上故其詩<lb/>
曰平王之孫齊侯之子惟有平德故其人化之而有所<lb/>
不能踰惟有齊德故其人畏之而有所不敢違周之盛<lb/>
蓋始乎此夫婦父子君臣其義一也今嘉彦以不能下<lb/>
<pb n="KR2f0038_WYG_033-9b"/>
長公主而廢是婦得以勝其夫矣婦得以勝其夫是子<lb/>
可以勝父臣可以勝君其源一開其流有至於不可塞<lb/>
此不可不謹比聞朝廷無故而除三團練今又以私事<lb/>
而竄一都尉人皆以為政在房闥矣賞罰天之命也故<lb/>
雖朝廷之大人君之尊有不得而專之者天命何在至<lb/>
公而已詩曰無曰髙髙在上陟降厥士日監在兹事至<lb/>
微者天猶監之況其大者乎此不可不畏或曰皇帝陛<lb/>
下仁孝深至出於天性内思所以致皇太妃之敬外思<lb/>
<pb n="KR2f0038_WYG_033-10a"/>
所以致長公主之愛故有此行遣臣聞以道事其親之<lb/>
謂孝以義愛其骨肉之謂仁今使婦得以䝉其夫則人<lb/>
倫悖於上風俗壞於下必非皇太妃所欲為者也今雖<lb/>
能逐韓嘉彦然使謗議歸於朝廷譏誚行於後世所謂<lb/>
愛之適所以傷之也夫婦之情貴賤一也故雖有朝夕<lb/>
之小隙實未傷終身之大愛此惟陛下有以矜而察之<lb/>
而已夫天下至大一安一危指顧之間而已今陛下不<lb/>
欲拂於親而安行之大臣不敢拂陛下而順承之如此<lb/>
<pb n="KR2f0038_WYG_033-10b"/>
欲安天下國家未之有也惟陛下謹之毋忽<hi>紹聖元年春正月上</hi>
<hi>時為吏部侍郎</hi>
　　　郡縣主<lb/>
　　　　上仁宗論李綬冒國親事　包　拯<lb/>
臣竊聞舊開礬鋪進納授官人李綬男與故申王宮承<lb/>
俊為親將就婚卺中外傳聞莫不駭愕檢㑹御史臺編<lb/>
敕節文應皇屬議親並令其門閥次第委宗正寺官審<lb/>
覆須的是衣冠之後非闒冗庸賤之伍富商大賈之門<lb/>
<pb n="KR2f0038_WYG_033-11a"/>
差渉不實㑹赦不原其罪仍仰抨彈之官常加采聽又<lb/>
太常禮院敕大宗正司奏不是工商技俳之家聽許為<lb/>
親其李綬男正礙條制竊以伉合之序貴於匹敵氏族<lb/>
之選屬在名勝蓋禮教之重所宜謹嚴人地之華必資<lb/>
參擇按李綬闒冗之餘軒裳所絶嚮緣進納已濫寵恩<lb/>
豈可更冒瀆國婚塵鄙公族使天支之季下偶非𩔖汨<lb/>
紊國制虧損朝美臣請罷其婚姻别求德閥仍乞申命<lb/>
有司今後國親並須依敕選定<hi>皇祐三年上時知諫院</hi>
<pb n="KR2f0038_WYG_033-11b"/>
　　　　上神宗乞郡縣主祗於見任文武官中選擇<lb/>
　　　　　為親　　　　　　　　劉　述<lb/>
臣竊以方今之患在乎官冗官冗由乎入流之衆所以<lb/>
賢不肖混淆耗蠧帑廪而困弊生靈者也今不早為裁<lb/>
節日引月長將如之何伏見皇族郡縣主出嫁其夫並<lb/>
白身授殿直内有閻閭之人但富於財者往往認他人<lb/>
三代有官職者冒為婚姻紊亂國經塵穢天屬莫斯為<lb/>
甚近制亦許就文資恩澤參以士人漸復唐制亦捄弊<lb/>
<pb n="KR2f0038_WYG_033-12a"/>
之一端也以臣愚管見今後欲乞祗於見任文武官寮<lb/>
中元非進納出身者選擇為親内京朝官武臣與不隔<lb/>
磨勘特轉一官幕職官三考以上於銓格不妨磨勘者<lb/>
與轉京官州縣官令録資序與兩使職官判官簿尉齋<lb/>
郎監簿之𩔖與初等職官該説不盡者乞從朝廷比𩔖<lb/>
相度指揮所冀稍塞濫源漸清仕綴<hi>熙寧元年上時為侍御史知雜事</hi>
　　　　上仁宗乞詳定袒免親婚姻條貫<lb/>
　　　　　　　　　　　　　　　彭汝礪<lb/>
<pb n="KR2f0038_WYG_033-12b"/>
臣十二月論石有隣與宗室議婚事後所聞益衆乃知<lb/>
上下安於此久矣而臣亦惑之不敢復置論體問宗正<lb/>
司條制雖言袒免親不得與非士族之家為婚然不知<lb/>
如何遂為士族又有不得與諸司出職工商雜𩔖進納<lb/>
惡逆為婚之文止絶於緦麻親以上則既容袒免親與<lb/>
工商進納雜𩔖為親矣以進納者為無礙則雖惡逆者<lb/>
亦可也臣伏思積厚者流長源逺者澤厚蓋以其有所<lb/>
自也天子之所親推而上之至於七世而不忘則推而<lb/>
<pb n="KR2f0038_WYG_033-13a"/>
下之至於所逺亦不可以不稱也今宗室雖係袒免親<lb/>
然皆出於祖宗而同繫於國體乃使汚穢荒逺皆得以<lb/>
貨取此非所以為祖宗光榮也今士大夫之族議親非<lb/>
以德望則猶以門閥或匪其耦則一族以為羞焉況於<lb/>
人君哉夫豪商大賈以財擅於鄉今輸金至三千及五<lb/>
千緡入為助教監簿而竊士族之名又捐數千緡求為<lb/>
宮親而遂得列為官戸竊寵蠧國依威陵弱豈止為國<lb/>
辱哉臣今欲乞詳定袒免婚姻條貫惟陛下念之<hi>元祐三年</hi>
<pb n="KR2f0038_WYG_033-13b"/>
<hi>上時為起居舍人</hi>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻三十三<lb/>
</p>
<p>
</p>
  </div>
</body>
</text>
</TEI>
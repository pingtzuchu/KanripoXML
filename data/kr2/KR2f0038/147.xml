<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻一百四十七</head> <lb/>
    <p>
<pb n="KR2f0038_WYG_147-1a"/>
欽定四庫全書<lb/>
　宋名臣奏議巻一百四十七<lb/>
　　　　　　　　　　　　宋　趙汝愚　編<lb/>
　　總議門<lb/>
　　　總議三<lb/>
　　　　上仁宗荅詔條陳十事　　　范仲淹<lb/>
臣伏奉手詔今來用韓琦范仲淹富弼皆是中外人望<lb/>
不次抜擢韓琦暫往陜西范仲淹富弼皆在兩地所宜<lb/>
<pb n="KR2f0038_WYG_147-1b"/>
盡心為國家諸事建眀不得顧避兼章得象等用心憂<lb/>
國足可商量如有當世急務可以施行者並須條列聞<lb/>
奏副朕拔擢之意者臣智不逮人術不通古豈足以奉<lb/>
大對然臣蒙陛下不次之擢預聞政事又詔意丁寧臣<lb/>
戰汗惶怖曾不獲遜臣聞歴代之政乆皆有弊弊而不<lb/>
救禍亂必生何哉綱紀寖隳制度日削恩賞不節賦斂<lb/>
無度人情慘怨天禍暴起惟堯舜能通其變使民不倦<lb/>
易曰窮則變變則通通則乆此言天下之理有所窮塞<lb/>
<pb n="KR2f0038_WYG_147-2a"/>
則思變通之道既能變通則成長乆之業我國家革五<lb/>
代之亂富有四海垂八十年綱紀制度日削月侵官壅<lb/>
於下民困於外夷狄驕盛冦盗横熾不可不更張以救<lb/>
之然則欲正其末必端其本欲清其流必澄其源臣敢<lb/>
約前代帝王之道求今朝祖宗之烈采其可行者條奏<lb/>
願陛下順天下之心力行此事庻㡬法制有立綱紀再<lb/>
振則宗社靈長天下蒙福一曰眀黜陟臣觀書曰三載<lb/>
考績三考黜陟幽眀然堯舜之朝建官至少尚乃九載<lb/>
<pb n="KR2f0038_WYG_147-2b"/>
一遷必求成績而天下大化百世之後仰為帝範我祖<lb/>
宗朝文武百官皆無磨勘之例唯政能可旌者擢以不<lb/>
次無所稱者至老不遷故人人自勵以求績效今文資<lb/>
三年一遷武職五年一遷謂之磨勘不限内外不問勞<lb/>
逸賢不肖並進此豈堯舜黜陟幽眀之意耶假如庶僚<lb/>
中有一賢於衆者理一郡縣領一務局思興利去害而<lb/>
稍有為也衆皆指為生事必嫉之沮之非之笑之稍有<lb/>
差失隨而擠䧟故不肖者素餐尸禄安然而莫有為也<lb/>
<pb n="KR2f0038_WYG_147-3a"/>
雖愚暗鄙猥人莫齒之而三年一遷坐至卿監丞郎者<lb/>
厯厯皆是誰肯為陛下興公家之利救生民之病去政<lb/>
事之弊葺綱紀之壊哉利而不興則國虛病而不救則<lb/>
民怨弊而不去則小人得志壊而不葺則王者失權賢<lb/>
不肖渾淆請託僥倖遷易不已中外茍且百事隨廢生<lb/>
民乆苦羣盜漸起勞陛下旰昃之憂者豈非官失其政<lb/>
而致其危耶至若在京有司金穀浩瀚權勢子弟長為<lb/>
占據有虛食廩禄待闕一二年者暨臨事局挾以勢力<lb/>
<pb n="KR2f0038_WYG_147-3b"/>
豈有恪恭其職使祖宗根本之地綱紀日隳故在京官<lb/>
司有一員闕則争奪者數人其外任京朝官則有私居待<lb/>
闕動踰嵗時往往到職之初便該磨勘無一勤效例䝉<lb/>
遷改此則人人因循不復奮勵之由也臣請特降詔書<lb/>
今後兩地臣僚有大功大善則特加爵命無大功大善<lb/>
更不非時進秩其理狀循常而出者祇守本官不得更<lb/>
帶美職應京朝官在臺省館閣職任在審刑大理寺開<lb/>
封府兩赤縣國子監諸王府并因保舉及選差監在京重<lb/>
<pb n="KR2f0038_WYG_147-4a"/>
難庫務者並須在任三周年即與磨勘若因陳乞并於<lb/>
中書審官院願求在京差遣者與保舉選任不同並須<lb/>
幹當通計及五周年方得磨勘如此則權勢子弟肯就<lb/>
外任各知艱難亦有後來之人因此植立可以進用如<lb/>
今日已前受在京差遣已幹當者且依舊日年限磨勘<lb/>
其未曽交割幹當却求外任者並聴其外任京朝官到<lb/>
職幹當及三年者與磨勘内前任幹當年月日其公程<lb/>
日限并非因陳乞而移任在道月日及陞朝官在京月<lb/>
<pb n="KR2f0038_WYG_147-4b"/>
日並令通計其逺官近地勞逸不同并在假待闕及公<lb/>
程及住滯或因公事非時移替在道月日委有司别行<lb/>
定奪聞奏如任内有私罪并公罪徒巳上者至該磨勘<lb/>
日具情理輕重别取進止其庶寮中有髙才異行多所<lb/>
薦論或異畧嘉謀為上信納者自有特恩進改非磨勘<lb/>
之可滯也又外任善政著聞有補風化或累訟之獄能<lb/>
辨寃沈或五次推勘人無翻訟或勸課農桑大獲美利<lb/>
或京城庫務能革大弊惜費鉅萬者仰本轄保眀聞奏<lb/>
<pb n="KR2f0038_WYG_147-5a"/>
下尚書省集議為衆所許則列狀上聞並與改官不隔<lb/>
磨勘或有異同各以所執取旨出於聖斷仍請詔下審<lb/>
官院流内銓尚書考功應京朝官選人逐任得替眀具<lb/>
較定考績結罪聞奏内有事狀猥濫并老疾愚昧之人<lb/>
不堪理民者别取進止已上磨勘考績條件該説不盡<lb/>
者有司比𩔖上聞如此則因循者拘考績之限特達者<lb/>
加不次之賞然後天下公家之利必興生民之病必救<lb/>
政事之弊必去綱紀之壊必葺人人自勸天下興治則<lb/>
<pb n="KR2f0038_WYG_147-5b"/>
前王之業祖宗之權復振於陛下之手矣其武臣磨勘<lb/>
年限委樞宻院比附文資定奪聞奏二曰抑僥倖臣聞<lb/>
先王賞延於世諸侯有世子襲國公卿以徳而任有襲<lb/>
爵者春秋譏之及漢之公卿有封爵而殁立一子為後<lb/>
者未聞餘子皆有爵命其次寵待大臣賜一子官者有<lb/>
之未聞每嵗有自薦其子弟者祖宗之朝亦不過此自<lb/>
真宗皇帝以太平之樂與臣下共慶恩意漸廣大兩省<lb/>
至知雜御史以上每遇南郊并聖節各奏子充京官少<lb/>
<pb n="KR2f0038_WYG_147-6a"/>
卿監奏一子充試銜其正郎帶職員外郎并諸路提㸃<lb/>
刑獄以上差遣者每遇南郊奏一子充齋郎其大兩省<lb/>
等官既奏得子充京官眀異於庻僚大示區别復更每<lb/>
嵗奏薦積成冗官假有任學士以上官經二十年者則<lb/>
一家兄弟子孫出京官二十人仍接次陞朝此濫進之<lb/>
樞極也今百姓貧困冗官至多授任既輕政事不舉俸<lb/>
祿既廣刻剥不暇審官院常患充塞無闕可補臣請特<lb/>
降詔書今後兩府并兩省官等遇大禮許奏一子充京<lb/>
<pb n="KR2f0038_WYG_147-6b"/>
官如奏弟姪骨肉即與試銜外每年聖節更不得陳乞<lb/>
如别有勲勞著聞中外非時賜一子官者繫自聖恩其<lb/>
轉運使及邊任文臣初除授後合奏得子弟身事者並<lb/>
候到任三年無遺闕方許陳乞如三年内非次移改者<lb/>
即許通計三年陳乞三司副使知雜御史少卿監以上<lb/>
並同兩省遇大禮各奏薦子孫其正郎帶職員外郎并<lb/>
省府推判官外任提㸃刑獄以上遇大禮合該奏薦子<lb/>
孫者須是在任及二周年方得陳乞已上有該說不盡<lb/>
<pb n="KR2f0038_WYG_147-7a"/>
者委有司比𩔖聞奏如此則内外朝臣各務乆於其職<lb/>
不為茍且之政兼抑躁動之心亦免子弟充塞銓曹與<lb/>
寒畯争路輕忽郡縣使生民受弊其武臣入邊上差遣<lb/>
并大禮合奏薦子弟者乞下樞宻院詳定比𩔖聞奏又<lb/>
國家開文館延天下英才使之直祕庭覧羣書以待顧<lb/>
問以養器業為大用之備今乃登進士髙第者一任纔<lb/>
罷不以能否例得召試而補之兩府兩省子弟親戚不<lb/>
以賢不肖輒自陳乞館閣職事者亦得進補太宗皇帝<lb/>
<pb n="KR2f0038_WYG_147-7b"/>
建崇文院秘閣自書碑文重天下賢才也陛下當思祖<lb/>
宗之意不宜輕之臣請特降詔書今後進士三人内及<lb/>
第者一任迴日許進干教化經術文字十軸下兩制看<lb/>
詳作五等品第中第一第二等者即賜召試試又優等<lb/>
即補館閣職事兩府兩省子弟並不得陳乞館閣職事<lb/>
及讀書之𩔖御史臺書一時彈劾并諫院論奏如館閣闕<lb/>
人即委兩地舉文有古道才堪大用之士連名同舉并<lb/>
兩制列書表章稱薦以充其職如此則館閣職事更不<lb/>
<pb n="KR2f0038_WYG_147-8a"/>
輕授足以起朝廷之風采紹祖宗之本意副陛下遴選<lb/>
矣三曰精貢舉臣謹按周禮鄊大夫之職各教其所治<lb/>
三年一大比考其徳行道藝乃獻賢能之書於王<hi>賢謂有徳</hi>
<hi>行能謂有道藝</hi>王再拜受之登於天府<hi>天府太廟之寳藏也</hi>盖言王者舉<lb/>
賢能所以上安宗社故拜受其名藏於廟中以重其事<lb/>
也鄉大夫之職廢既久矣今諸道學校如得名師尚可教<lb/>
人六經傳治國治人之道而國家乃專以辭賦取進士以<lb/>
墨義取諸科士皆捨大方而趨小道雖濟濟盈庭求有才<lb/>
<pb n="KR2f0038_WYG_147-8b"/>
有識者十無一二况天下危困乏人如此將何以救<lb/>
之乎教以經濟之業取以經濟之才庶可救其不逮或<lb/>
謂救弊之術無乃後時臣謂四海尚全朝謀而夕行庶<lb/>
乎可濟安得晏然不救坐俟其亂哉臣請諸路州郡有<lb/>
學校處奏舉通經有道之士專於教授務在興行其取<lb/>
士之科即依賈昌朝等起請進士先策論而後詩賦諸<lb/>
科墨義之外更通經旨使人不專辭藻必眀理道則天<lb/>
下講學必興浮薄知勸此最為至要近歐陽修蔡襄更<lb/>
<pb n="KR2f0038_WYG_147-9a"/>
乞逐場去留貴文巻少而考較精臣謂盡令逐場去留<lb/>
則恐舊人扞格不能創習䇿論亦不能旋通經旨皆憂<lb/>
棄遺别無進路臣請進士舊人三舉已上者先䇿論而<lb/>
後詩賦許將三場文巻通考互取其長兩舉者皆是少<lb/>
年足以進學請逐場去留諸科中有通經旨者至終場<lb/>
别問經旨十道如不能命辭而對則於知舉官員前講<lb/>
說七通者為合格不㑹經旨者三舉已上即逐場所對<lb/>
墨義依自來通粗施行兩舉初舉者至於終場日須八<lb/>
<pb n="KR2f0038_WYG_147-9b"/>
通者為合格又外郡解發進士諸科人本鄉舉里選之<lb/>
式必先考其履行然後取以藝業今乃不求履行唯以<lb/>
詞藻墨義取之加用封彌不見姓字實非鄉里舉選之<lb/>
本意也又南省考試舉人一塲試詩賦一塲試䇿人皆精<lb/>
意盡其所能復考較日乆實少舛謬及御試之日詩賦<lb/>
文論共為一場既聲病所拘意思不逺或音韻中一字<lb/>
有差雖生平苦辛即時擯逐如音韻不失雖末學淺近<lb/>
俯拾科級既鄉舉之處不考履行又御試之日更拘聲<lb/>
<pb n="KR2f0038_WYG_147-10a"/>
病以此士之進退多言命運而不言行業眀君在上固<lb/>
當使人以行業而進而乃言命運者是善惡不辨而歸<lb/>
諸天也豈國家之美事哉臣請重定外郡發解條約須<lb/>
是履行無惡藝業及等者方得解薦更不封彌試巻其<lb/>
南省考試之人已經本鄉詢考履行却須封彌試巻精<lb/>
考藝業定奪等第進入御前選官覆考重定等第訖然<lb/>
後開看南省所定等第内合同姓名偶有髙下者更不<lb/>
移改若等第不同者人數必少却加封彌更宜兩地參<lb/>
<pb n="KR2f0038_WYG_147-10b"/>
較然後御前放榜此為至當内三人已上即於髙等人<lb/>
中選擇聖意取放其考較進士以䇿論髙詞賦次者為<lb/>
優等䇿論平詞賦優者為次等諸科經旨通者為優等<lb/>
墨義通者為次等已上進士諸科並以優等及第者放<lb/>
選注官次等者守本科選限自唐以來及第人皆守選<lb/>
限國家以収復諸國郡邑乏官其新及第人權與放選<lb/>
注官今來選人壅塞宜有改革又足以勸學使其知聖<lb/>
人治身之道則國家得人百姓受賜四曰擇官長臣聞<lb/>
<pb n="KR2f0038_WYG_147-11a"/>
先王建侯以共理天下今之刺史縣令即古之諸侯一<lb/>
方舒慘百姓休戚實係其人故厯代盛眀之時必重此<lb/>
任今乃不問賢愚不較能否累以資考陞為方面懦弱<lb/>
者不能檢吏得以蠹民强幹者唯是近名率多害物邦<lb/>
家之本由此凋殘朝廷雖至憂勤天下何以蘇息其轉<lb/>
運使并提㸃刑獄按察列城當得賢於衆者臣請特降<lb/>
詔書委中書樞宻院且各選轉運使提㸃刑獄共十人<lb/>
大藩知州十人委兩制共舉知州十人三司副使判官<lb/>
<pb n="KR2f0038_WYG_147-11b"/>
同舉知州五人御史臺中丞知雜三院共舉知州五人<lb/>
開封知府推官共舉知州五人逐路轉運使提㸃刑獄<lb/>
按察列城各同舉知縣縣令共十人逐州知州通判同舉<lb/>
知縣縣令共二人得前件所舉之人舉主多者先次差補<lb/>
仍指揮審官院流内銓今日以後所差知州知縣縣令並<lb/>
具合入各人歴任功過舉主人數聞奏委中書看詳委得<lb/>
允當然後引對如此舉擇則諸道官吏庶幾得人為陛<lb/>
下愛惜百姓均其徭役寛其賦歛各獲安寜不召禍亂<lb/>
<pb n="KR2f0038_WYG_147-12a"/>
天下幸甚五曰均公田臣聞易曰天地養萬物聖人養<lb/>
賢以及萬民此言聖人養民之時必先養賢養賢之方<lb/>
必先厚禄禄厚然後可以責亷隅安職業也皇朝之初<lb/>
承五代亂離之後民庶凋弊時物至賤暨諸國収復天<lb/>
下郡縣之官少人除補至有經五七年不替罷者或纔<lb/>
罷去便入見闕當物價至賤之時俸禄不輟士人之家<lb/>
無不自足咸平已後民庶漸䌓時物遂貴入仕門多得<lb/>
官者衆至有替後守選一二年又授官待闕一二年者<lb/>
<pb n="KR2f0038_WYG_147-12b"/>
在天下物貴之後而俸禄不繼士人家鮮不窮窘男不<lb/>
得婚女不得嫁䘮不得葬者比比有之復於守選行闕<lb/>
之日衣食不定貸債以茍朝夕到官之後至有冐法受<lb/>
贓賖貸度日或不恥賈販與民争利既為負罪之人不<lb/>
守名節吏有姦贓而不敢發民有豪猾而不敢制奸吏<lb/>
豪民得以侵暴於是貧弱百姓理不得直寃不得訴<lb/>
揺役不均刑罰不正比屋受弊無可奈何由乎制禄之<lb/>
方有所未至真宗皇帝思深慮逺復前代職田之制使<lb/>
<pb n="KR2f0038_WYG_147-13a"/>
中常之士自可守節婚嫁以時䘮葬以禮皆國恩也能<lb/>
守節者始可制姦贓之吏鎮豪猾之人法乃不私民則<lb/>
無枉近日屢有臣寮乞罷職田以其有不均之謗有侵<lb/>
民之害臣謂職田本欲養賢縁而侵民者有矣比之衣<lb/>
食不足壊其名節不能奉法以直為枉以枉為直衆怨<lb/>
思亂而天下受弊豈止職田之害耶又自古常患百官<lb/>
重内而輕外唐外官月俸尤更豐足簿尉俸錢尚二十<lb/>
貫今窘於財用未暇増復臣請兩地同議外官職田有<lb/>
<pb n="KR2f0038_WYG_147-13b"/>
不均者均之有未給者給之使其衣食得足婚嫁䘮葬<lb/>
之禮不廢然後可以責其㢘節督其善政有不法者可<lb/>
廢可誅且使英俊之流樂於為郡邑之任則百姓受賜<lb/>
又將來升擢多得曽經郡縣之人深悉民隠亦致化之<lb/>
本也惟聖慈深察天下幸甚六曰厚農桑臣觀書曰徳<lb/>
惟善政政在養民此言聖人之徳惟在善政善政之要<lb/>
惟在養民養民之政必先務農農政既修則衣食足衣<lb/>
食足則愛膚體愛膚體則畏刑罸畏刑罸則盜冦自息<lb/>
<pb n="KR2f0038_WYG_147-14a"/>
禍亂不興是聖人之徳發於善政天下之化起於農桑<lb/>
故詩有七月之篇陳王業也今國家不務農桑粟帛常<lb/>
貴江浙諸路嵗糴米二百萬石其所糴之價與輦運之<lb/>
費每嵗共用錢三百餘萬貫文又貧弱之民困於賦歛<lb/>
嵗伐桑棗鬻而為薪勸課之方有名無實故粟帛常貴<lb/>
府庫日虛此而不謀將何以濟臣於天下農利之中粗<lb/>
舉二三以言之且如五代羣雄争覇之時本國嵗飢則<lb/>
乞糴於隣國故各興農利自至豐足江南舊有圩田每<lb/>
<pb n="KR2f0038_WYG_147-14b"/>
一圩方數十里如大城中有河渠外有門閘旱則開閘<lb/>
引江水之利潦則閉閘拒江水之害旱潦不及為農美<lb/>
利又浙西地卑常苦水沴雖有溝河可以通海唯時開<lb/>
導則潮泥不得而堙之雖有堤塘可以禦患唯時修固<lb/>
則無摧壞臣知蘇州日㸃檢簿書一州之目田係出稅<lb/>
者三萬四千頃中稔之利每畆得米二石至三石計出<lb/>
米七百餘萬石東南每嵗上供之數六百萬石乃一州<lb/>
所出臣詢訪髙年則云曩時兩浙未歸朝廷蘇州有營<lb/>
<pb n="KR2f0038_WYG_147-15a"/>
田軍四都共七八千人專為田事導河築堤以減水患<lb/>
于時民間錢五十文糴白米一碩自皇朝一統江南不<lb/>
稔則取之浙右浙右不稔則取之淮南故慢於農政不<lb/>
復修舉江南圩田浙西河塘大半隳失東南之大利今<lb/>
江浙之米石不下六七百文足至一貫文省比於當時<lb/>
其貴十倍而民不得不困國不得不虛矣又京西路有<lb/>
卑濕積潦之地旱年國家特令開渠決之開決之後水<lb/>
患大減今罷役數年乆已堙塞復將為患臣請每嵗之<lb/>
<pb n="KR2f0038_WYG_147-15b"/>
秋降敕下諸路轉運司令轄下州軍吏民各言農桑之<lb/>
間可興之利可去之害或合開河渠或築堤堰陂塘之<lb/>
類並委本州軍選官計定工料每嵗於二月間興役半<lb/>
月而罷仍具功績聞奏如此不絶數年之間農利大興<lb/>
下少飢嵗上無貴糴則東南嵗糴輦運之費大可減省<lb/>
勸課之法宜選官討論古制取其簡約易從之術頒賜<lb/>
諸路轉運使及面賜一本付新授知州知縣縣令等此<lb/>
養民之政富國之本也七曰修武備臣聞古者天子六<lb/>
<pb n="KR2f0038_WYG_147-16a"/>
軍以寧邦國唐初京師置十六將軍官属亦六軍之義<lb/>
也諸道則開折衝果毅五百七十四府以儲兵伍每嵗<lb/>
三時耕稼一時習武自貞觀至於開元百三十年戎臣<lb/>
兵伍無一逆亂至開元末聴匪人之言遂罷府兵唐衰<lb/>
兵伍皆市井之徒無禮義之教無忠信之心驕蹇凶逆<lb/>
至於䘮亡我祖宗以來罷諸侯權聚兵京師衣粮賜賞<lb/>
豐足經八十年矣雖已困生靈虛府庫而難於改作者<lb/>
所以重京師也今北疆為梗邊備未撤京師衛兵又多<lb/>
<pb n="KR2f0038_WYG_147-16b"/>
逺戍或有倉卒輦轂無備此大可憂也逺戍者防邊陲<lb/>
之患或緩急抽還則外禦不嚴戎狄追奔便可直趨闗<lb/>
輔新招者聚市井之輩而輕囂易動或財力一屈請給<lb/>
不充則必散為羣盜今生民巳困無可誅求或連年凶<lb/>
飢將何以濟贍軍之䇿可不預圖若因循過時臣恐急<lb/>
難之際宗社可憂臣請宻委兩地以京畿見在軍州同<lb/>
議有無闕數如六軍未整須議置兵則約唐之法先於<lb/>
畿内并近輔州府召募强壯之人充京畿衛士得五萬<lb/>
<pb n="KR2f0038_WYG_147-17a"/>
人以助正兵足為疆盛使三時務農省給贍之費一時教<lb/>
戰可防虞外患其召募之法并將校次第並先宻切定奪<lb/>
聞奏此實彊兵節財之要也候京畿近輔召募衛兵巳成<lb/>
次第然後諸道倣此漸可施行惟聖慈留意八曰減徭役<lb/>
臣聞漢光武建武六年詔曰夫張官置吏所以為人也今<lb/>
戸口耗少而縣官吏職所置尚䌓其令司隸州牧各實所<lb/>
部减省吏員縣國不足置長吏可并合者上大司徒大司<lb/>
空二府於是條奏并省四百餘縣天下至治臣又觀西京<lb/>
<pb n="KR2f0038_WYG_147-17b"/>
圖經唐㑹昌中河南府有戸十九萬四千七百餘戸置二<lb/>
十縣今河南府主客户七萬五千九百餘户仍置一十九<lb/>
縣<hi>主户五萬七百客户二萬五千二百</hi>鞏縣七百户偃師一千一百户逐縣<lb/>
三等而堪役者不過百家所供役人不下二百數新舊循<lb/>
環鰥寡孤獨不能無役西路之民最為窮困臣請因後漢<lb/>
故事遣使先往西京併諸邑為十縣其所廢之邑並改為<lb/>
鎮令本路舉文資一員董㩁酤闗征之利兼煙火公事所<lb/>
廢公人除歸農外有願居公門者送所存之邑其所存邑<lb/>
<pb n="KR2f0038_WYG_147-18a"/>
中役人却可減省歸農則兩不失所候西京併省稍成<lb/>
倫序則行於大名府然後遣使諸道依此施行仍先指<lb/>
揮諸道防團州已下有使州兩院者皆為一院公人願<lb/>
去者各放歸農職官㕔可給本城兵士七人至十人替<lb/>
人力歸農其鄉村耆保地里近者亦令併合能併一保<lb/>
亦減役十餘户但少徭役人自耕作可期富庶九曰覃<lb/>
恩信臣竊覩國家三年一郊天子齋戒衮冕謁見宗廟<lb/>
乃覲上帝大禮既成還御端門肆赦天下曰赦書日行<lb/>
<pb n="KR2f0038_WYG_147-18b"/>
五百里敢以赦前事言者以其罪罪之欲其王澤及物<lb/>
之速也如此今大赦每降天下歡呼一兩月間錢穀司<lb/>
有督責如舊桎梏老幼籍沒家産至於寛賦歛減徭役<lb/>
存恤孤貧振舉滯淹之事未嘗施行使天子及民之意<lb/>
盡成空言有負聖心損傷和氣臣請特降詔書今後赦<lb/>
書内宣布恩澤有所施行而三司轉運司州縣不切遵<lb/>
禀者並從違制徒二年斷情重者當行刺配應天禧年<lb/>
以前天下欠負不問有無侵欺盜用並與除放違者仰<lb/>
<pb n="KR2f0038_WYG_147-19a"/>
御史臺提㸃刑獄司常切覺察糾劾無令壅遏臣又聞<lb/>
易曰先王以省方觀民設教故有巡狩之禮今不可復行<lb/>
而民隠無窮天聽甚逺臣請降詔中書今後每遇南郊赦<lb/>
後精選臣寮徃諸路安撫察官吏能否求百姓疾苦使<lb/>
赦書中所及民事一一施行天下百姓莫不幸甚十曰<lb/>
重命令臣聞書曰慎乃出令令出惟行准律文諸被制<lb/>
書有所施行而違者徒二年失錯者杖一百又監臨主<lb/>
司受財而枉法者十五疋絞盖先王重其法令使無敢<lb/>
<pb n="KR2f0038_WYG_147-19b"/>
動揺將以行天下之政也今覩國家每降宣敕條貫煩<lb/>
而無信輕而弗禀上失其威下受其弊盖由朝廷采百<lb/>
官起請率爾頒行既昧經常即時更改此煩而無信之<lb/>
驗矣又海行條貫雖是故違皆從失坐全乖律意致壊<lb/>
大法此輕而弗禀之甚矣臣請特降詔書今後百官起<lb/>
請條貫令中書樞宻看詳㑹議必可經乆方得施行如<lb/>
事干刑名者更於審刑大理寺究明㑹法律官員參詳<lb/>
起請之詞刪去繁冗裁為制敕然後頒行天下必期遵<lb/>
<pb n="KR2f0038_WYG_147-20a"/>
守其衝改條貫並令繳納免致錯亂誤有施行仍望别<lb/>
降敕命今後逐處當職官吏親被制書及到職後所受<lb/>
條貫敢故違者不以海行並從違制徒二年未到職已<lb/>
前所降條貫失於檢用情非故違者並從本條失錯斷<lb/>
杖一百餘人犯海行條貫不指定違制刑名者從失坐<lb/>
若條貫差失於事有害逐處長吏别見機㑹須至便宜<lb/>
而行者並須具縁由聞奏委中書樞宻院詳察如合理<lb/>
道即與放罪仍便相度别從更改<hi>慶厯三年九月上時為參知政事特降詔</hi>
<pb n="KR2f0038_WYG_147-20b"/>
<hi>督促又開天章閣召對賜坐給筆札使䟽于前仲淹與富弼皆皇恐避席退而列上此奏時上方信嚮仲淹等</hi>
<hi>稱述其說當著為令者皆以詔書畫一次第頒下獨府兵輔臣共以為不可而止</hi>
　　　　上仁宗荅詔條畫時務　　　曽公亮<lb/>
臣今月十六日面奉御札曰朕承祖宗大業頼文武良<lb/>
臣夙夜兢兢期底於治間者西陲禦備天下驛騷趣募<lb/>
冗兵急調軍食雖常賦有増而經用不給累嵗於兹公<lb/>
私匱乏加以承平寖乆仕進多門人浮政濫員多闕少<lb/>
滋長奔競縻費廩禄又牧守之職以惠綏吾民而罕聞<lb/>
<pb n="KR2f0038_WYG_147-21a"/>
奏最將帥之任以威伏四夷而艱於稱職豈制度未立<lb/>
不能變通於時邪豈簡擢靡臻不能勸勵於下邪西北<lb/>
多故敵態難常獻竒譎空言者多陳悠乆實効者少備<lb/>
豫不虞理當先物朕思濟此急務罔知所從以卿碩望<lb/>
故兹訪逮躬佇條畫臣才識淺陋仰膺聖問謹昧死條<lb/>
對上進<lb/>
　一伏覩詔書謂間者西陲禦備天下驛騷趣募冗兵<lb/>
　　急調軍食雖常賦有増而經用不給累嵗於兹公<lb/>
<pb n="KR2f0038_WYG_147-21b"/>
　　私匱乏此實方今之先務也臣竊謂國家經用不<lb/>
　　給者非有他焉由冗兵之所耗食也朝廷所以未<lb/>
　　能斥減者豈不為㳂邊三路尚須屯戍疆塞廣袤<lb/>
　　用之猶且不足乎臣計今疆塞未多於建隆開寳<lb/>
　　之年是時外捍夷狄内有河東西蜀江南嶺南之<lb/>
　　戍而所蓄禁兵止十二萬而已至乾徳中兩川江<lb/>
　　嶺已平則又減二萬太宗盡有天下所添之兵纔<lb/>
　　三十餘萬真宗初年亦止三十八萬至乾興中始<lb/>
<pb n="KR2f0038_WYG_147-22a"/>
　　及八十餘萬以此知兵少則訓習齊一所向無敵<lb/>
　　兵多則雜冗難齊所施寡效其理甚眀也今乃自<lb/>
　　慶歴以來既廣招募又升廂軍為禁軍凡縂一百<lb/>
　　餘萬然而用之罕聞成功者非獨將佐之不武由<lb/>
　　所用之卒不精爾不精之由無他在乎多而不得<lb/>
　　齊一也而况廣費廪給竭天下之財力可不深慮<lb/>
　　乎臣以謂事已乆定非可旦暮措置須用數年圖<lb/>
　　之可籍見兵之數專委信臣精加選擇取力伉健<lb/>
<pb n="KR2f0038_WYG_147-22b"/>
　　軼羣超等一夫可以敵二三者别為部伍俾如太<lb/>
　　宗及真宗初年三十八萬之數改立名額練為精<lb/>
　　卒付於善將後有亡逸亦用此格招填使之捍邊<lb/>
　　是用精良之少而代疲冗之多安得不足也而况<lb/>
　　二宗之制未逺哉其餘疲軟老耄則散屯東南闕<lb/>
　　兵之郡就食賤穀有亡逸者更不招補數年之内<lb/>
　　十必減四十年之内必可消弭不唯減天下之蠧<lb/>
　　耗實亦得精兵以為用也方今二虜衰弱兵械休<lb/>
<pb n="KR2f0038_WYG_147-23a"/>
　　息朝廷不速圖之則臣恐小有水旱粮餉微梗則<lb/>
　　陛下焦心旰食於上矣圖之實宜早焉若舍此為<lb/>
　　計是皆迂論臣又竊聞宣毅兵乆為東南之弊料<lb/>
　　上封者言之多矣况南方小郡有舉城無二三千<lb/>
　　户者乃置禁兵數百坐食膏血官不得人往往為<lb/>
　　患自昔祖宗之制東南諸州唯迭遣廂軍屯駐至<lb/>
　　於藩鎮則量加禁兵駐泊以為旁郡式遏行之甚<lb/>
　　乆頗適事要止從慶歴之初創置此兵今諸路轉<lb/>
<pb n="KR2f0038_WYG_147-23b"/>
　　運供億艱苦逺郡官吏憚於統制臣以謂除京東<lb/>
　　西路外其餘諸路悉可罷廢揀入别軍其老弱者<lb/>
　　令入本城役作唯一路藩鎮許揀留千人依舊教<lb/>
　　閱以鎮遏旁郡此又減費弭患之一端也臣仍願<lb/>
　　自今置廢興作須樞臣熟議毋得不問財賦而專<lb/>
　　有添創如慶歴初年之失臣伏聞祖宗舊制三司<lb/>
　　每季供糧草文帳一本赴樞宻院夫樞宻不主財<lb/>
　　賦而使供帳者是欲置廢兵馬常使與芻糧照對<lb/>
<pb n="KR2f0038_WYG_147-24a"/>
　　也往嵗樞臣不練事體稱糧草本属中書宻院供<lb/>
　　帳乆為閑冗乞自今罷之則知樞宻總兵自來罕<lb/>
　　問糧草之有無如此謀國豈天下取安之計也今<lb/>
　　聖慮軫及中外大幸願陛下畢舉而行之使太平<lb/>
　　可致也<lb/>
　一伏覩詔書謂承平寖乆仕進多門人浮政濫員多<lb/>
　　闕少滋長奔競縻費廪禄此誠方今之大患也臣<lb/>
　　不敢逺引前代請以唐制眀之貞觀中太宗平定<lb/>
<pb n="KR2f0038_WYG_147-24b"/>
　　天下創立法度是時文武定員唯六百四十三員<lb/>
　　天下不為不治法度不聞不立也至永徽神龍中<lb/>
　　方内已寧朝綱已備髙宗不能遵守太宗之業遂<lb/>
　　容濫官於員之外既置員外員外之上又置同正<lb/>
　　及武后亂政又増置員外官二千餘員是時朝廷<lb/>
　　益多事綱紀益隳壊官之䌓簡盖利害眀矣臣且<lb/>
　　聞景祐中審官三班流内銓吏員之數已多於祥<lb/>
　　符景徳之日今則比方景祐中又多一倍臣甞原<lb/>
<pb n="KR2f0038_WYG_147-25a"/>
　　之盖由寳元以來陜西用兵或獻方略或陳武伎<lb/>
　　或因邊臣薦引<hi>自經畧部管已下每出並奏命有司胥吏諸班人權授管部</hi>或<lb/>
　　以微勞録用擢軍班之材勇開進納之恩限所以<lb/>
　　三班餘曹官倍景祐之數也又如崇班已上謂之<lb/>
　　内朝臣祖宗所置本無數年磨勘之制多因功績<lb/>
　　乃與遷轉止因朝廷宰相寡謀啓此僥倖諸司使<lb/>
　　額遂為殽雜也故臣之冗基自京官按真宗朝銓<lb/>
　　司磨勘選人每甲止見一員一月不過三四甲亦<lb/>
<pb n="KR2f0038_WYG_147-25b"/>
　　無逐甲皆轉是一月之内轉是官者一二而已率<lb/>
　　皆考任已多績狀可取始被此選近嵗每間日見<lb/>
　　磨勘選人一員二年已來改為數日一見每見五<lb/>
　　員盡得改轉甫及三載又升朝序故審官員闕漸<lb/>
　　見不足差擬此審官三班銓曹之蠧根也夫古之<lb/>
　　職官則今之差遣職任是也皆居有曹局局有員<lb/>
　　數固不可得而多也陛下若欲鑒累世之失大有<lb/>
　　改為臣請自三省官及横行諸使已下並按舊典<lb/>
<pb n="KR2f0038_WYG_147-26a"/>
　　議定員數如御史臺官是也於舊員之外量數加<lb/>
　　置以備出使員額之外一不許置有勞當擢者但<lb/>
　　容遇闕先補唯軍功重任始得越此遷轉立制既<lb/>
　　定雖有近倖僥踰亦無由進矣陛下若重於改作<lb/>
　　但薄欲懲創則臣請自今應進納人直除七品上<lb/>
　　佐官不令莅事廢方畧之舉臣寮保薦弟姪者他<lb/>
　　日犯罪與同罪舉官之例諸司禁補額外正名大<lb/>
　　臣不得奏任門客常從限邊臣之薦引汰賞功之<lb/>
<pb n="KR2f0038_WYG_147-26b"/>
　　泛濫每嵗經學之選素未精核不通義理止誦空<lb/>
　　文施於政事實非有益請用慶歴四年張方平等<lb/>
　　重定貢舉條約則濫進者少矣諸司人吏在地司<lb/>
　　<hi>司農糧料兵部之類</hi>本無異勞而例得遷資減選請一切罷<lb/>
　　之則選限有常矣如此則入流之路稍隘也至若<lb/>
　　銓司引見之式樞宻三班磨勘之例祖宗舊制可<lb/>
　　以復行如此則朝行之内亦不數年員闕可以相<lb/>
　　當矣其或普加澄汰廣欲去留奪其見官恐未可<lb/>
<pb n="KR2f0038_WYG_147-27a"/>
　　亟行於兹日也唯此末議庶㡬無損<lb/>
　一伏覩詔㫖謂牧守之職以惠綏吾民而罕聞奏最<lb/>
　　臣伏思之由選之不精遇之不重勸之不至而使<lb/>
　　然也何以言之今審官差擇知州無問賢拙但考<lb/>
　　深資至則授焉故弛慢者有之耄老者有之病廢<lb/>
　　者有之姦贓者有之此選之不精者也又如朝廷<lb/>
　　重内輕外寖成風體遂使縉紳之流稀肯以州任<lb/>
　　為貴夫州郡古二千石之職也今雖自京府推官<lb/>
<pb n="KR2f0038_WYG_147-27b"/>
　　而往亦視為左遷凡臺閣不勝其任則授郡以遣<lb/>
　　去故能臣幹吏多在錢穀刑獄之任以仕不脫知<lb/>
　　州為恥此遇之不重者也及其居官為政茍有善<lb/>
　　狀上不過提刑轉運一發薦啓幸朝廷用之則止<lb/>
　　於付審官記姓名而已卒未聞政有善譽而朝廷<lb/>
　　一加遷拜此勸之不至者也古者天子擇宰相宰<lb/>
　　相擇羣吏臣請自今審官擇知州皆引詣中書詢<lb/>
　　察然後擬奏昔兩漢時郡守乃與九卿令僕迭相<lb/>
<pb n="KR2f0038_WYG_147-28a"/>
　　出入其政理尤異至有直拜三公者今願峻其等<lb/>
　　威如漢故事使雜流不得妄入則賢者樂居其職<lb/>
　　矣商書曰徳懋懋官功懋懋賞雖堯舜三代羣臣<lb/>
　　猶須官賞以勸立徳功而况今人哉臣請别立典<lb/>
　　州考課之等委監司采察三考有善政者則陞其<lb/>
　　官資兩任有善政者則陞其任使顯無狀者則罷<lb/>
　　黜之庻㡬可以副陛下憂民之意也<lb/>
　一伏覩詔㫖將帥之任所以威服四夷而罕聞稱職<lb/>
<pb n="KR2f0038_WYG_147-28b"/>
　　臣甞觀太祖太宗之時征伐海内建威定亂或太<lb/>
　　平於十九年之中將帥得人固可知矣唯自咸平<lb/>
　　已來真宗甞與陳堯叟馬知節共論將帥之難得<lb/>
　　至於今日陛下復以將不稱職為憂豈天下之人<lb/>
　　獨生才哲於建隆興國之間而咸平以來迨今五<lb/>
　　十餘年絶然無一臣之能繼乎是必不然也臣慮<lb/>
　　選之未得其要或用之不盡其才爾軍志曰三試<lb/>
　　然後授事是欲先視其才實然後任之以事昔趙<lb/>
<pb n="KR2f0038_WYG_147-29a"/>
　　奢與子括論兵奢不能屈退而歎曰兵危事也括<lb/>
　　易言之用之必敗李靖為將似不能言則知將之<lb/>
　　才能其難知也如此臣昨見陜西用人固未聞朝<lb/>
　　廷有試以實效者如趙珣因上圖說便委萬兵之<lb/>
　　任卒至於敗臣所以慮選之未得其要者皆此類<lb/>
　　也其次雖得善將而任之不盡其才何哉恭以太<lb/>
　　祖太宗之朝軍政巳講廟堂之宰練知兵體故帥<lb/>
　　臣之進一言畫一計利病用捨雖從中覆及其畫<lb/>
<pb n="KR2f0038_WYG_147-29b"/>
　　奏報下無不適其事機將之有材可以竭盡矣咸<lb/>
　　平而後守文偃革大臣當柄者罕厯邊務故帥臣<lb/>
　　進一言畫一計尚如祖宗之時利病用舍悉從中<lb/>
　　覆及其畫奏報下茍一事不適機要則將有不得<lb/>
　　盡其才慮者矣望其立功何可得哉故咸平迨今<lb/>
　　乏善將者其弊未必不由此也孫子曰不知三軍<lb/>
　　之事而同三軍之政則軍士惑矣不其信哉方今<lb/>
　　二邊不警朝廷得以講備臣請自今擇將未加遷<lb/>
<pb n="KR2f0038_WYG_147-30a"/>
　　擢必先試以行陣疆場之事所試有效至於三四<lb/>
　　始與顯官厚禄以重其任然後委其命而勿制用<lb/>
　　其言而勿疑此孫子所謂將能而君不御者勝是<lb/>
　　也<lb/>
　一伏覩詔㫖謂西北多故敵態難常獻竒譎空言者<lb/>
　　多陳悠乆實效者少備豫不虞理當先物此盖陛<lb/>
　　下得安不忘危有偹無患之深㫖也臣伏思朝廷<lb/>
　　北有契丹西有拓跋二邊講備為日乆矣今北㓂<lb/>
<pb n="KR2f0038_WYG_147-30b"/>
　　之勢累年孱弱向欲報仇夏臺猶不能舉矧肯捨<lb/>
　　嵗入之厚利而輕犯中國也雖豺虎之性難以保<lb/>
　　信料勢利束之當不能動也况今大河之北重兵<lb/>
　　列戍已有藩籬之固矣西夏新有巨釁君少國疑<lb/>
　　料其衆心猶懼大國之見絶豈遑自出為盜也四<lb/>
　　路見兵備之有餘矣臣以謂朝廷方今之慮不在<lb/>
　　二㓂而在山東河北之地刀鋸之慘人心尚危小<lb/>
　　有水旱姦兇必乗為㓂宜常得要官才吏以分鎮<lb/>
<pb n="KR2f0038_WYG_147-31a"/>
　　要州庻㡬可以消患於未萌也<lb/>
右臣祇奉聖問條對如右識慮暗淺塵冒天聴<hi>慶歴八年三月</hi>
<hi>上時知制誥</hi>
　<lb/>
　<lb/>
　<lb/>
　<lb/>
　<lb/>
<pb n="KR2f0038_WYG_147-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻一百四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻九</head> <lb/>
    <p>
<pb n="KR2f0038_WYG_009-1a"/>
欽定四庫全書<lb/>
　宋名臣奏議巻九<lb/>
　　　　　　　　　　　　宋　趙汝愚　編<lb/>
　　君道門<lb/>
　　　慈孝上<lb/>
　　　　上英宗論謹始數事　　　司馬光<lb/>
臣愚竊惟先皇帝春秋未甚髙以宗廟社稷之重昭然<lb/>
逺覽確然獨斷知陛下仁孝聦明可守大業擢於宗族<lb/>
<pb n="KR2f0038_WYG_009-1b"/>
之中建為嗣子授以天下其恩徳隆厚踰於天地固非<lb/>
微臣所能稱述今不幸奄棄萬國陛下哀慕泣血以夜<lb/>
繼晝過於禮制以至成疾中外聞者無不感泣知先皇<lb/>
帝能為天下得人治平之期企踵可待羣臣百姓不勝<lb/>
大幸今者聖體痊平初臨大政四海之人拭目而視傾<lb/>
耳而聽舉措云為不可不謹易曰君子以作事謀始召<lb/>
誥曰王乃初服嗚呼若生子㒺不在厥初生自貽哲命<lb/>
夫為政之要在於用人賞善罰惡而已三者之得則逺<lb/>
<pb n="KR2f0038_WYG_009-2a"/>
近翕然嚮風從化可以不勞而成無為而治三者之失<lb/>
則流聞四方莫不解體綱紀不立萬事墮頽治亂之原<lb/>
安危之機盡在於是臣願陛下難之謹之精心審慮如<lb/>
射之有的必萬全取中然後可發也陛下思念先朝欲<lb/>
報之徳奉事皇太后孝謹撫諸公主慈愛此誠仁孝之<lb/>
至過人逺甚臣願陛下雖天性得之復加聖心夙夜匪<lb/>
懈謹終如始以結億兆之心刑四方之化則福禄流於<lb/>
子孫令問垂於無窮矣古者人君嗣位必踰年然後改<lb/>
<pb n="KR2f0038_WYG_009-2b"/>
元臣願陛下一循典禮勿有變更於中年也三年之喪<lb/>
自天子達於庶人一也自漢氏以來始從權制以日易<lb/>
月臣願陛下雖仰遵遺詔俯徇羣情二十七日而釋服<lb/>
至於宫禁之中音樂逰燕吉慶之事皆俟三年然後復<lb/>
常以盡慎終追逺之義焉禮為人後者為之子故為所<lb/>
後服斬衰三年而為其父母齊衰不杖期為所後者之<lb/>
親皆如子而為已之親皆降一等蓋以特重於大宗則<lb/>
宜降其小宗所以専志於所奉而不敢顧私親也漢之<lb/>
<pb n="KR2f0038_WYG_009-3a"/>
宣帝自以為昭帝後終不敢加尊號於衛太子史皇孫<lb/>
光武起於布衣親冒矢石以得天下自以為元帝後亦<lb/>
不敢加尊號於鉅鹿都尉南頓君此皆徇大義明至公<lb/>
當時歸美後世頌聖至於哀安桓靈或自旁親入繼大<lb/>
統皆追尊其祖父此不足為孝而適足犯義侵禮取譏<lb/>
當時見非後世臣願陛下深以為鑑杜絶此議勿復聽<lb/>
也凡此數者伏計陛下聦明皆素知之然臣復區區進<lb/>
言誠懼不幸有諂䛕之臣不識大體妄有開説自求容<lb/>
<pb n="KR2f0038_WYG_009-3b"/>
媚陛下萬一誤加聽從聖言一出布聞於外則足以傷<lb/>
陛下之義虧海内之望臣雖欲捐軀争之亦無及已是<lb/>
以不敢不先事而言庶㡬聖徳純粹全美不有秋毫之<lb/>
缺使一夫竊議於草莱者臣之志也輕冒宸嚴不勝悃<lb/>
欵惶悸之至<hi>嘉祐八年四月上時為天章閣待制知諫院</hi>
　　　　上英宗論兩宫當相恃為安　司馬光<lb/>
臣聞天地交謂之泰天地不交謂之否天地者上下之<lb/>
象也施諸人事君仁而臣忠父慈而子孝兄愛而弟恭<lb/>
<pb n="KR2f0038_WYG_009-4a"/>
皆泰也君不仁臣不忠父不慈子不孝兄不愛弟不恭<lb/>
皆否也泰則上下之情通内外之志和國以之治家以<lb/>
之安否則上下之情塞内外之志乖國以之亂家以之<lb/>
危治亂安危之分不在於他在於審察否泰之端而已<lb/>
矣書曰立愛惟親立敬惟長始于家邦終于四海自古<lb/>
聖王治天下之道未有不自孝慈始者也恭惟先帝屬<lb/>
籍之親凡數百人獨以天下之業傳於聖明皇太后承<lb/>
顧命之際鎮撫中外決定大䇿其恩徳隆厚踰於天地<lb/>
<pb n="KR2f0038_WYG_009-4b"/>
何可勝言皇帝至性烝烝哀以執喪恭以致養夙夜憂<lb/>
勞以成疾疹其於慈孝之美可謂至矣然臣猶竊有所<lb/>
懼不可不過慮於萬一先事而進言者臣聞金隄千里<lb/>
潰於蟻壤白璧之瑕易離難合况社稷之重非特金隄<lb/>
也骨肉之親非特白璧也在於守之至謹執之至固全<lb/>
美無間然後福禄無疆也夫姦邪之人專闚上意茍有<lb/>
釁隙則因而乗之於是離間人君臣交鬬人父子使之<lb/>
上下相疾内外相疑然後得奮其詐謀以盜其大權私<lb/>
<pb n="KR2f0038_WYG_009-5a"/>
其重利自古以來喪國敗家未有不由此者也今雖睿<lb/>
聖在上朝廷清明中外之臣咸懐忠良然禍福之原其<lb/>
來甚微舉措聴納不可不謹臣愚竊惟今日之事皇帝<lb/>
非皇太后無以君天下皇太后非皇帝無以安天下兩<lb/>
宫相恃猶頭目之與心腹也皇帝聖體平寧之時奉事<lb/>
皇太后承順顔色宜無不如禮若藥石未效而定省温<lb/>
凊有不能周備者亦皇太后所宜容也孔子曰孝哉閔<lb/>
子騫人不間於其父母昆弟之言蓋言誠信純至表裏<lb/>
<pb n="KR2f0038_WYG_009-5b"/>
著明而他人不能間也孟子曰父子責善賊恩之大者<lb/>
也蓋言骨肉至親止當以恩意相厚不當較錙銖之是<lb/>
非也臣愚伏望皇帝常思孔子之言皇太后無忘孟子<lb/>
之戒萬一姦人欲有開説涉於離間者當立行誅戮以<lb/>
明示天下使咸知讒佞之徒不能欺惑聖明也方今天<lb/>
地鬼神羣臣百姓鳥獸草木皆恃兩宫以為安若兩宫<lb/>
懽忻於上則天地鬼神得以歆其禋祀鳥獸草木得以<lb/>
遂其生息况羣臣百姓孰不願保首領以樂太平之化<lb/>
<pb n="KR2f0038_WYG_009-6a"/>
哉<hi>嘉祐八年六月上時知諫院</hi>
　　　　上慈聖皇后乞益加慈愛　司馬光<lb/>
臣聞聖人之徳使四海之外編户之民皆輻湊而歸之<lb/>
如孝子之奉父母其故何哉推仁愛惻怛之誠以加之<lb/>
也故詩云豈弟君子民之父母夫四海至逺也編户至<lb/>
微也誠之至也猶可以為之父母况閨門之内血氣之<lb/>
親乎昔漢明帝馬皇后無子明帝使養賈貴人之子炟<lb/>
以為太子且謂之曰人不必自生子但患愛養不至耳<lb/>
<pb n="KR2f0038_WYG_009-6b"/>
后於是盡心撫育勞悴過於所生及明帝殂太子即位<lb/>
是為章帝章帝亦孝性純篤恩性天至母子慈愛始終<lb/>
無纎介之間前史載之以為美談臣恭惟仁宗皇帝憂<lb/>
繼嗣之不立念宗廟之至重以皇帝仁孝聦眀選擢於<lb/>
宗室之中使承大統不幸踐祚數日遽嬰疾疹雖殿下<lb/>
撫視之慈無所不至然醫工不精藥石未效竊聞曏日<lb/>
疾勢稍増舉措言語不能自擇左右之人一一上聞致<lb/>
殿下以此之故不能堪忍兩宫之間微相責望羣心憂<lb/>
<pb n="KR2f0038_WYG_009-7a"/>
駭不寒而慄今仁宗新棄四海皇帝久疾未平天下之<lb/>
勢危於累卵惟恃兩宫和睦以自安如天覆而地載也<lb/>
豈可效常人之家争語言細故使有絲毫之隙以為宗<lb/>
廟社稷之憂哉臣是用日夜焦心隕涕側足累息寕前<lb/>
死而盡言不敢幸生而塞嘿也伏以皇帝内則仁宗同<lb/>
堂兄之子外則殿下之外甥壻自童幼之嵗殿下鞠育<lb/>
於宫中天下至親何以過此又仁宗立以為皇子殿下<lb/>
豈可不以仁宗之故特加愛念包容其過失耶况皇帝<lb/>
<pb n="KR2f0038_WYG_009-7b"/>
在藩邸之時以至踐祚之初孝謹温仁動由禮法此殿<lb/>
下所親見而明知也茍非疾疹亂其本性安得有此過<lb/>
失哉夫心者神明之主也若其有疾則精爽迷亂冥然<lb/>
無知言語動作不自省記不識親疎不擇貴賤此乃有<lb/>
疾者之常不足怪也殿下聦眀睿智天下之理無所不<lb/>
通豈可責有疾之人以無疾之禮耶今殿下雖日多憂<lb/>
勞徒自困苦終何所益以臣愚見莫若精擇醫工一二<lb/>
人以治皇帝之疾旬月之間察其進退有效則加之以<lb/>
<pb n="KR2f0038_WYG_009-8a"/>
重賞無效則威之以嚴刑未愈之間但當深戒左右謹<lb/>
於侍衛其舉措語言有不合常度者皆不得以聞庶㡬<lb/>
不増殿下之憂憤殿下唯寛釋聖慮和神養氣以安靖<lb/>
國家綱紀海内俟天地垂祐聖躬痊復然後舉治平之<lb/>
業以授之不亦美乎古之慈母有不孝之子猶能以至<lb/>
誠惻隱撫存愛養使之内愧知非革心為善况皇帝至<lb/>
孝之性稟之於天一旦疾愈清明復初其所以報答盛<lb/>
徳豈云細哉臣之愚慮苦言盡此而已乞殿下更賜裁<lb/>
<pb n="KR2f0038_WYG_009-8b"/>
擇<hi>嘉祐八年十月上時知諫院</hi>
　　　　上英宗乞益致孝謹　　　司馬光<lb/>
臣先於四月二十七日及六月二十三日皆曽上疏以<lb/>
陛下受仁宗皇帝之天下欲報之徳當奉事皇太后孝<lb/>
謹撫諸公主慈愛勿使姦邪之人有所離間致兩宫有<lb/>
隙以上貽宗廟之憂下為羣生之禍叩心瀝膽極其懇<lb/>
惻未審臣言得達聖聽或萬㡬之繁未甞奏御也此乃<lb/>
成敗之端安危之本不可不察臣聞漢章帝乃賈貴人<lb/>
<pb n="KR2f0038_WYG_009-9a"/>
之子明帝使明徳馬皇后母養之后盡心撫育勞悴過<lb/>
於所生皇帝亦孝性淳篤恩性天至母子慈愛始終無<lb/>
纎介之間馬氏三舅皆為卿校列侯賈貴人終不加尊<lb/>
號賈氏親族無受寵榮者此前世美事今日所當法也<lb/>
詩云父兮生我母兮鞠我拊我畜我長我育我顧我復<lb/>
我出入腹我欲報之徳昊天㒺極然則父母之恩不獨<lb/>
以其生已也拊畜長育居其大半焉陛下自齠齔之年<lb/>
為皇太后所鞠育恩亦至矣又况今日為仁宗皇帝之<lb/>
<pb n="KR2f0038_WYG_009-9b"/>
嗣承四海之大業乎臣謂陛下宜夙興夜寐昏定晨省<lb/>
親奉甘旨承順顔色無異於事濮王與夫人之時也近<lb/>
者道路之言頗異於是紛紛籍籍深可駭愕臣竊惟陛<lb/>
下孝恭之性著於平昔豈容一旦遽肯變更蓋曏者聖<lb/>
體未安之時舉動語言或有差失不能自省而外人訛<lb/>
傳妄為増飾必無事實雖然此等議論豈可使天下聞<lb/>
之也周書曰小人怨汝詈汝則皇自敬徳古人有言曰<lb/>
禦寒莫如重裘弭謗莫如自修陛下疾疹未平固無如<lb/>
<pb n="KR2f0038_WYG_009-10a"/>
之何若既愈之後臣愚伏望陛下親詣皇太后閤克已<lb/>
自責以謝前失温恭朝夕侍養左右先意承志動無違<lb/>
禮使大孝之美純粹光顯過於未登大位之時如此則<lb/>
上下咸悦宗社永安今日道路妄𫝊之言何能為損也<lb/>
古之至孝者雖有不慈之母猶能使之感悟驩悦回心<lb/>
易慮况皇太后聖善之徳著聞四方自陛下有疾以來<lb/>
日夜泣涕禱於神祗憂勞困悴以冀陛下之安寧如耕<lb/>
者之望收涉者之求濟陛下豈不思有以慰安之也臣<lb/>
<pb n="KR2f0038_WYG_009-10b"/>
不勝區區干冒以聞乞留神采擇<hi>嘉祐八年十一月上時知諫院</hi>
　　　　上英宗乞上奉慈闈以全孝徳<lb/>
　　　　　　　　　　　　　　　吕誨<lb/>
臣聞置天下方乎置器者蓋在君人者審乎安危之勢<lb/>
所以有守成之難有持盈之戒者正謂是矣我太祖太<lb/>
宗造宋之艱難承五季之弊平諸夏以為一援生靈於<lb/>
塗炭安寰海於覆盂真宗以神武定二虜以文徳綏萬<lb/>
方薦功髙厚著于金石仁宗在宥四十一年循持憲度<lb/>
<pb n="KR2f0038_WYG_009-11a"/>
何嘗殺一不辜失一有罪恵澤下流有生畢遂可謂仁<lb/>
信之至集百年之昌期纂四聖之丕緒矣而褒豫鄂王相<lb/>
繼不育意者天以陛下當其歴數錫之休命席乎成<lb/>
業有以恢隆萬世之基而又知先帝明哲拔陛下於<lb/>
公族授之以震器皇太后鞠養聖躬保䕶成徳一旦恭<lb/>
宣玉几之命謀先輔弼之助陛下安步中外帖然功徳<lb/>
為重矣恩徳為厚矣陛下報之之道宜如何哉然自踐<lb/>
祚三日之内親決數事至明燭理人皆慰忭有望於治<lb/>
<pb n="KR2f0038_WYG_009-11b"/>
平矣屬以聖候爽和嬰仍于今竊聞所上湯劑未甞服<lb/>
餌太醫診脈而不敢言病内臣依違而不敢進藥良以<lb/>
天威違拂震慴靡遑日度一日殊不知誤天下之大矣<lb/>
且百金之子尚有倚衡之誡而萬乘之貴殊無保邦之<lb/>
慮邪矧又聞流議騰沸謂陛下視朝之後燕適宫中言<lb/>
動無節嘻笑不常執喪之禮未至奉親之道或闕以至<lb/>
晨昏省問曠絶者踰月虧損盛徳莫大於此但外臣不<lb/>
知端倪果如是乃陛下重違天意不以繼承為念忽先<lb/>
<pb n="KR2f0038_WYG_009-12a"/>
帝顧託之命輕萬乘崇髙之體忘聖母鞠育之恩違孝<lb/>
子承顔之道何以上奉宗廟率教於天下也臣重思違<lb/>
豫而來已逾半嵗萬㡬之事都無可否而賴皇太后處<lb/>
内大臣盡心中外循常理軍民無怨言直以累聖恩徳<lb/>
浹人之深爾尚恐曠日持久人心動搖變生於内将安<lb/>
寄處臣竊為陛下寒心也臣備員諫列既有所聞痛心<lb/>
疾首敢復緘黙以謂聖帝明王好聞已過忠臣孝子不<lb/>
隱其情是以懇懇切言不避諱忌伏望宸聦循省既往<lb/>
<pb n="KR2f0038_WYG_009-12b"/>
不逺而復起居必謹言動必思上奉慈闈克全孝徳念<lb/>
先帝付託之重審置器安危之勢知良藥可以利病則<lb/>
勉勤服餌謂忠言可以利行則廣其開納流言自弭休<lb/>
聲日至天下幸甚<hi>嘉祐八年十一月上時同知諫院</hi>
　　　　上慈聖皇后乞調治聖躬建立儲副<lb/>
　　　　　　　　　　　　　　　　呂　誨<lb/>
臣竊以兩漢而後諸侯王入繼聖統者甚衆或以功或<lb/>
以賢或以親或以黨四者之繼隆替之所係以功與親<lb/>
<pb n="KR2f0038_WYG_009-13a"/>
賢者何嘗不興隆於寶緒繇黨附而至者未有不基乎<lb/>
禍亂哀平桓靈之𩔖是也千百載之下為之監戒今上<lb/>
生而敏睿天資英哲先帝知其厯數在躬又當近屬實<lb/>
以親而賢授之寶器及誕告于外讙聲翕然殿下以積<lb/>
勲之後配徳仁宗主宣陰教天下䝉福上自潜徳之初<lb/>
殿下鞠育保護者三十年矣先皇厭代宣導遺旨掌握<lb/>
機柄佐佑聖嗣克安天下永我帝業丕功茂實固不待<lb/>
愚臣一二而談矣上違豫而來重煩聴斷庶務允輯中<lb/>
<pb n="KR2f0038_WYG_009-13b"/>
外賴焉比聞流議喧傳上疾未間言或荒忽承顔之禮<lb/>
時有所闕殿下㡬至不能容覆外臣㒺測謂之然矣臣<lb/>
竊慮小人乘間幸兩宫如是陰為交鬭以生他事殿下<lb/>
察其素履知其有疾故當責忠臣之輔助擇太醫之調<lb/>
理又聞上意自倦服藥以致醫工久無效驗然病者苦<lb/>
其瞑眩斯亦常情誠恐奉御之人但能備禮不敢强以<lb/>
服餌積日之深其誤不細惟殿下廣乎容納之度忌其<lb/>
惰慢之禮親閲湯劑力為調治强之以嚴威撫之以恩<lb/>
<pb n="KR2f0038_WYG_009-14a"/>
愛如此人神和悦得不降祐上之起居必遂安適不然<lb/>
恩禮中闋慈孝兩失人言不已其如天下何其如宗廟<lb/>
何其如先帝何三十年保育之功一朝而棄臣竊為殿<lb/>
下惜之臣重思療治之法即如是言萬世之計敢不為<lb/>
殿下陳論漢馬皇后畢明帝世克全美徳以至鞠養章<lb/>
帝勞悴過於所生母子慈愛始終無纎介之隙章帝終<lb/>
為賢聖之主其保助亦已明矣史冊書美世逺益光臣<lb/>
伏願殿下循修以為法度念先帝之顧託體聖躬之憂<lb/>
<pb n="KR2f0038_WYG_009-14b"/>
危宫中間言不可不察方四海顒顒日期振治萬㡬取<lb/>
決不可持疑雖神宇暫勞而宋祚安矣俟上躬平和還<lb/>
居清浄燕怡夀考豈不休哉况淮陽王及諸孫天資淳<lb/>
篤宜均撫育以盡愛慈繼繼承承本根為重儲副之位<lb/>
安可暫虛殿下宜上承天意下順人心謀及輔臣助成<lb/>
君徳早議建立旁絶闚覦則廟社之福天下之幸<hi>嘉祐八年</hi>
<hi>十一月上時同知諫院</hi>
　　　　上英宗乞奉養始終如禮　　司馬光<lb/>
<pb n="KR2f0038_WYG_009-15a"/>
臣竊聞近日陛下聖體甚安奉事皇太后昏定晨省未<lb/>
甞廢闕非獨羣臣百姓之福乃宗廟社稷之福也陛下<lb/>
既為仁宗皇帝之後皇太后即陛下之母也今濮王既<lb/>
殁陛下平生孝養未盡之心不施之於皇太后将何所<lb/>
用哉臣聞君子受人一飰之恩猶不忍負之必思報荅<lb/>
况皇太后有莫大之徳三陛下豈可斯須忘之先帝立<lb/>
陛下為嗣皇太后有居中之助一也及先帝晏駕之夜<lb/>
皇太后決定大䇿迎立聖明二也陛下踐祚數日而得<lb/>
<pb n="KR2f0038_WYG_009-15b"/>
疾不省人事中外衆心惶惑失措皇太后為陛下攝理<lb/>
萬㡬鎮安中外以俟痊復三也有此一徳者則陛下子<lb/>
子孫孫報之不盡况兼三徳而有之陛下所以奉養之<lb/>
禮若有絲毫不備四海之人其謂陛下為如何天地鬼<lb/>
神其謂陛下為如何此不可以不留聖心也今陛下已<lb/>
能奉養如禮而臣復區區進言者誠欲陛下戒之謹之<lb/>
始終無倦外盡其恭内盡其愛使孝徳日新令聞四達<lb/>
以叶天下之望保萬世之禄而已若萬一有無識小人<lb/>
<pb n="KR2f0038_WYG_009-16a"/>
以細末之事離間陛下母子不顧國家傾覆之憂而欲<lb/>
自營一身之利者願陛下付之有司明正其罪使天下<lb/>
曉然皆知陛下聖明仁孝不負大恩而讒佞不能間也<lb/>
<hi>治平元年三月上時知諫院</hi>
　　　　上英宗乞謹奉養勤聽斷　司馬光<lb/>
臣累曾上言乞陛下加意奉養躬親萬㡬言辭澁訥未<lb/>
䝉采納臣竊惟當今切務無大於此是敢不避斧鉞重<lb/>
有敷陳至於奉親之禮報徳之義為君之職訪善之道<lb/>
<pb n="KR2f0038_WYG_009-16b"/>
臣嚮來文字叙述已詳不敢復煩聖聽獨以目前利害<lb/>
言之陛下誠詳擇焉竊以皇太后母也陛下子也皇太<lb/>
后母儀天下已三十年陛下新自藩邸入承大統若萬<lb/>
一兩宫有隙陛下以為誰逆誰順誰得誰失又仁宗皇<lb/>
帝恩徳在民藏於骨髓陛下受其大業而無以報之則<lb/>
何以慰天下之望若陛下上失皇太后之愛下失百姓<lb/>
之望則雖有大寳之位将何以自安凡人主所以保國<lb/>
家者以有威福之柄也故民畏之如神明愛之如父母<lb/>
<pb n="KR2f0038_WYG_009-17a"/>
今陛下即位將近期年而朝廷政事除拜賞罰一切委<lb/>
之大臣未甞詢訪事之本末察其是非有所與奪臣恐<lb/>
上下之人皆以為常威福之柄寖有所移則雖有四海<lb/>
之業將何以自固位則不安業則不固於陛下果何所<lb/>
利乎陛下必以為事皇太后之禮止如是亦不失矣親<lb/>
萬㡬之務止如是亦無闕矣臣竊以為不可臣聞陛下<lb/>
昔在藩邸事濮王承順顔色備盡孝道凡宫中之事濮<lb/>
王皆委陛下幹之無不平允陛下事皇太后當一如濮<lb/>
<pb n="KR2f0038_WYG_009-17b"/>
王然後可視天下之政當一如宫中之事然後可况濮<lb/>
王之親以恩皇太后之親以義其奉養之謹非特有所<lb/>
加則無以取信也宫中之事小天下之事大其聽斷之<lb/>
勤非特有所加則無以致治也儻奉養極其謹聽斷極<lb/>
其勤則陛下仁孝之名流於萬世英睿之徳達於四表<lb/>
宗廟永安子孫䝉福於陛下有何所害而久不肯為哉<lb/>
凡此利害之明有如白黒取舍之易有如反掌陛下今<lb/>
日回意易慮猶未為晚若固守所見終無變更臣恐日<lb/>
<pb n="KR2f0038_WYG_009-18a"/>
月寖久釁隙愈深不可復合威權已去不可復收後雖<lb/>
悔之或無及已臣受國家累世大恩不敢愛死為陛下<lb/>
極陳社禝之計肝膽所蓄盡此而已伏望陛下少留意<lb/>
察之<hi>治平元年三月上時知諫院</hi>
　　　　上英宗乞謹奉養勤聽斷<hi>係第二状</hi>
　　　　　　　　　　　　　　　司馬光<lb/>
臣近以私懇求鄉便一州伏䝉聖恩令宰臣宣諭以臣<lb/>
曏所言事略皆施行令臣且在諫院供職未得求出臣<lb/>
<pb n="KR2f0038_WYG_009-18b"/>
以駑下之質生於盛明之世得備諫官為幸已大况陛<lb/>
下謙恭接下容受直言此乃愚臣千載一遇畢命報國<lb/>
之秋豈願離去左右自棄於疎逺之地誠以父母墳墓<lb/>
久不展省人子之心皇皇不安所以有此陳乞今忽奉<lb/>
聖㫖宣諭如此臣惶恐慚悚無地自容夙夜循省進退<lb/>
維谷臣竊惟曏時所言欲陛下以事濮王之禮事皇太<lb/>
后又欲陛下延訪羣臣躬親政事今陛下雖奉事皇太<lb/>
后加於往日猶未及事濮王之時承顔順意曲盡歡心<lb/>
<pb n="KR2f0038_WYG_009-19a"/>
也雖省覽庶政猶未嘗訪問羣臣講治亂之切務也陛<lb/>
下若以二者為止當如此則兩宫之意無由和洽萬㡬<lb/>
之務無由治辨禍亂之原尚在太平之期尚逺臣雖日<lb/>
侍丹扆有何所益陛下若奉養之禮日増月益訪求治<lb/>
道勤勞不倦使慈母歡忻於上百姓安樂於下則臣雖<lb/>
在逺方猶在陛下之側也臣聞為人子者事其親而親<lb/>
不悦不敢怨也退而自責曰我之愛不至歟愛至矣而<lb/>
猶不悦則曰我之禮不恭歟禮恭矣猶不悦則曰我之<lb/>
<pb n="KR2f0038_WYG_009-19b"/>
誠不盡歟誠既盡矣則大孝之名達於四海通於神明<lb/>
神明且猶助之而况人乎臣又聞為人君者視天下有<lb/>
一事不治以為已過有一民失所以為已憂天下已安<lb/>
已治矣猶復思將來之患而豫防之天下未甞無事也<lb/>
在人君思與不思而已矣思之則治安不思則亂危陛<lb/>
下儻能以此二者自勉則臣安敢廢公家之急而徇私<lb/>
家之務乎<hi>治平元年三月上時知諫院</hi>
　　　　上英宗乞親決政事而内盡子道<lb/>
<pb n="KR2f0038_WYG_009-20a"/>
　　　　　　　　　　　　　　　呂　誨<lb/>
臣恭聞近日聖體平復中外均慶然萬㡬之事未聞親<lb/>
決議者謂陛下遜避有所待焉果如是恐未為順敢不<lb/>
為陛下委曲而陳之且以兩漢而下母后臨朝者衆皆<lb/>
嗣君沖幼親為輔翊並坐簾帷之下專其聽㫁幼君既<lb/>
長有復辟之議今日之事有異於是先帝拔陛下於公<lb/>
族之中以賢且長付託之意正為今日也當陛下違豫<lb/>
之時非皇太后内輔則政無所寄大臣建䇿於國忠也<lb/>
<pb n="KR2f0038_WYG_009-20b"/>
然而陛下臨朝御前殿百官朝罷兩府大臣方至内東<lb/>
門是綱領柄權皆在於手陛下自未專決何所待也臣<lb/>
伏望宸𠂻感悟無以此為念唯内勤孝養率中宫盡禮<lb/>
則婦姑之情相接母子之愛益親躬修政務操守威福<lb/>
日與近臣講求治道事無過舉體斯為順自然皇太后<lb/>
慰安恩意無間燕適深宫優㳺清靜含飴弄孫不復關<lb/>
政豈非皇太后之心耶臣區區罄于是矣<hi>治平元年三月上時知諫院</hi>
　宋名臣奏議巻九<lb/>
</p>
<p>
</p>
  </div>
</body>
</text>
</TEI>
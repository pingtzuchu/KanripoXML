<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻三十</head> <lb/>
    <p>
<pb n="KR2f0038_WYG_030-1a"/>
欽定四庫全書<lb/>
　宋名臣奏議巻三十<lb/>
　　　　　　　　　　　宋趙汝愚　編<lb/>
　　帝系門<lb/>
　　　皇太子上<lb/>
　　　　上眞宗乞早建儲闈　　　　田　錫<lb/>
臣竊覩唐憲宗即位改元元和四年冬十月御宣政樓<lb/>
冊皇太子又按李絳論事集元和三年翰林學士李絳<lb/>
<pb n="KR2f0038_WYG_030-1b"/>
等上言曰古先哲王以天下為大器知一人不可以獨<lb/>
理四海不可以無本故立太子以副已設百司以分職<lb/>
然後人心大定宗社永寧有國家者不易之道也陛下<lb/>
嗣膺大寳四年于兹矣而儲闈未建典冊不行是開窺<lb/>
覦之端乖重謹之義非所以承宗廟重社稷也憲宗依<lb/>
所請下制所司擇日備禮冊命今陛下自纂承大位改<lb/>
元以來五年于兹矣儲闈未建典冊不行豈不慮窺覦<lb/>
之端豈不思重謹之義宜速以宗社永寧為圗也<hi>咸平元年</hi>
<pb n="KR2f0038_WYG_030-2a"/>
<hi>上時為侍御史知雜事</hi>
　　　　上仁宗乞遴擇宗親試以職務<lb/>
　　　　　　　　　　　　　　　　張　述<lb/>
臣聞漆室之女有憂國之心倚檻而嘆臣位於朝二十<lb/>
五年而區區之慮不蚤為陛下建長世之䇿是漆室之<lb/>
不若也臣實憂之有生之命繫於宗廟社稷之重而以<lb/>
繼嗣為之本匹夫匹婦有百金之産猶能定謀託後事<lb/>
出于素况有天下者哉建隆乾徳之臣子孰不願太祖<lb/>
<pb n="KR2f0038_WYG_030-2b"/>
皇帝享年億萬者而端拱天禧之臣子其心亦莫不若<lb/>
此然天地有運行日月有盈昃隂陽之數有俊有章氣<lb/>
至而回事極而變理之必然者也藝祖以神器付太宗太<lb/>
宗以傳真宗真宗以傳陛下陛下承三聖之業傳之于<lb/>
千萬年斯為孝矣而春秋四十四宗廟社稷之繼未有<lb/>
託焉此臣所以夙夜彷徨而憂也陛下知此矣而以嫌<lb/>
疑不決非孝也羣臣知此矣而以避諱不言非忠也陛<lb/>
下享天下之貴而不自怠有天下之冨而不自侈過成<lb/>
<pb n="KR2f0038_WYG_030-3a"/>
康文景逺矣謂宜黙祈天地嶽瀆分寵六宫用均愛施<lb/>
或未之獲則遴擇宗親才而賢者異其禮秩試以職務<lb/>
俾内外知聖心有所屬則天下大幸<hi>皇祐五年上時為太常博士</hi>
　　　　同前<hi>係第二狀</hi>　　　　　　張　述<lb/>
臣聞明兩作離大人以繼明照于四方離為日君象也二<lb/>
明相繼故能乆照東昇西没一晝一夜數之常也陛下<lb/>
御天下將三紀是日之正中也而未聞以繼照為慮臣<lb/>
誠疑之夫嗣不早定則有一旦之憂而貽萬世之患厯<lb/>
<pb n="KR2f0038_WYG_030-3b"/>
觀前世事出倉猝則或宫闈出令或宦官主謀或姦臣<lb/>
首議貪孩孺以乆其政冀闇昧以竊其權安危之機發<lb/>
於頃刻而朝議恬不為計豈不危哉<hi>至和元年上</hi>
　　　　上仁宗乞參考祖宗故事以定大計<lb/>
　　　　　　　　　　　　　　　范　鎮<lb/>
臣伏惟陛下置諫官者為宗廟社稷計也諫官而不以<lb/>
宗廟社稷計事陛下者是不知諫官之任也陛下不以<lb/>
臣愚任之諫官臣敢不以宗廟社稷計獻于陛下乎二<lb/>
<pb n="KR2f0038_WYG_030-4a"/>
月中臣使契丹還過河北河北之人籍籍紛紛皆謂陛<lb/>
下方不豫時有言曰我為宗廟社稷計以廣孝憂勞而<lb/>
成此疾陛下所謂宗廟社稷計而憂且勞者得非皇嗣<lb/>
未立乎是時中外皇皇莫知所為而陛下以宗廟社稷<lb/>
為念是陛下之計慮至深且明也今陛下既已平復御<lb/>
殿聽政願推向者之言而終行之行之之術非明則不<lb/>
審非果則不決惟審與決而宗廟社稷之計定矣方今<lb/>
祖宗後裔蕃衍盛大信厚篤實伏惟陛下擇其尤賢者<lb/>
<pb n="KR2f0038_WYG_030-4b"/>
優其禮數試之以政與圖天下之事以係天下人心異<lb/>
時誕育皇嗣復遣還邸則真宗皇帝時故事是也初周<lb/>
王既薨真宗皇帝取宗室子養之宫中者天下之大慮<lb/>
也太祖皇帝捨其子而立太宗皇帝者天下之大公也<lb/>
伏惟陛下觀太祖皇帝之公心考真宗皇帝時故事㫁<lb/>
于聖心以幸天下臣不勝大願臣考之于昔參之于今<lb/>
謀之于心書之于疏疏成而累月不上者大懼無益于<lb/>
事死今之世以累陛下之明伏惟赦臣萬死之罪審之<lb/>
<pb n="KR2f0038_WYG_030-5a"/>
決之以定宗廟社稷之至計非獨臣䝉更生之賜乃天<lb/>
下之心也不勝區區之愚<hi>嘉祐元年五月上時知諫院</hi>
　　　　同前<hi>係第四狀</hi>　　　　　　范　鎮<lb/>
臣聞傳曰決者智之君需者事之賊盖言有所需待而<lb/>
決則賊於事也季文子三思而後行孔子曰再斯可矣<lb/>
何者再思則是非定至于三則惑况過于三者乎則是<lb/>
非已定而復思之者惑也孔子之所不與也臣近奏乞<lb/>
參考祖宗故事選宗室子優其禮數以係天下人心竢<lb/>
<pb n="KR2f0038_WYG_030-5b"/>
有聖嗣復遣還邸此是非之至辨而無可惑者及今月<lb/>
餘不決故天雨而不止雲隂而不解此是應也陛下方<lb/>
不豫時尚不忘宗廟社稷之計而形於言今已平復肯<lb/>
㤀而不行之耶必不然也臣恐大臣不為陛下推明之<lb/>
爾陛下恭事宗廟仁覆海内上天之報必生聖嗣臣今<lb/>
所請乃祖宗故事以權係天下人心者何惑而不為之<lb/>
乎伏惟上觀天意乆雨之變速加處定以示中外臣不<lb/>
勝大願<hi>嘉祐元年五月上</hi>
<pb n="KR2f0038_WYG_030-6a"/>
　　　　上仁宗論天下之本貴於前定<lb/>
　　　　　　　　　　　　　　　　趙　抃<lb/>
臣聞聖人之制變不可無權宜天下之能事不可失機<lb/>
㑹至於去禍以歸福却亂以成治救亡以圖存轉危以<lb/>
置安者用權宜適機㑹也向者伏覩陛下聖體偶一違<lb/>
豫中外人心莫不動搖賴宗廟社稷之降靈天地神明<lb/>
之垂祐四海䝉福宸躬寖康然猶上有謫見之文迨無<lb/>
虚月下有妖言之俗至于再三天其或者豈非以陛下皇<lb/>
<pb n="KR2f0038_WYG_030-6b"/>
嗣未立人心未有所係垂厥祥異明白丁寧警誡陛下<lb/>
意欲陛下深思逺圖亟事所為而然也權宜也機㑹也<lb/>
今其時矣書曰一人元良萬邦以貞易曰大人以繼明<lb/>
照于四方叔孫通以謂天下之本柰何以天下為戲韓愈<lb/>
亦曰前定可以守法不前定則爭且亂臣不勝大願願<lb/>
陛下思所以答謫見妖言之警誡思所以固三聖百載<lb/>
之基業思所以安中外臣庶之憂惑思所以破姦雄隂<lb/>
賊之窺覦㫁宸衷發天意擇用宗室賢善子弟或教育<lb/>
<pb n="KR2f0038_WYG_030-7a"/>
宫闈或封建任使左右以良士輔導以正人磐石維城<lb/>
根本深固有是二者惟陛下示天下以至公而擇焉伏<lb/>
惟陛下春秋富盛福夀延洪一旦皇子慶誕少陽位正<lb/>
儲貳事體何損權宜方今施為且適機㑹轉禍亂危亾<lb/>
將然之勢為福治安存無疆之基豈不盛哉豈不休哉<lb/>
臣職有言責計無家為戴陛下之恩極泰山之重顧愚<lb/>
臣之命等鴻毛之輕儻一毫有益於朝廷則萬死甘從<lb/>
於鼎鑊干冒旒冕臣無任納忠待罪激切屏營之至<hi>嘉祐</hi>
<pb n="KR2f0038_WYG_030-7b"/>
<hi>元年六月上時為殿中侍御史</hi>
　　　　上仁宗乞謹擇儲貳或典宿衛尹京邑以鎮<lb/>
　　　　　安人心　　　　　　　　司馬光<lb/>
臣竊以人臣之進言捨其急而議其緩則言益繁而用<lb/>
益寡人君之聽納忽其大而謹其細則心益勞而功益<lb/>
淺明主不惡逆耳之言以察治亂之原忠臣不避滅身之<lb/>
禍以論安危之本是以上下交泰而事業光美也臣竊見<lb/>
陛下自首春以來聖體小有不康天下之人側足而立<lb/>
<pb n="KR2f0038_WYG_030-8a"/>
累氣而息恟恟憂懼若蹈氷炭間者雖已痊平而民間<lb/>
猶有妄為訛言以相警動者雖有司以嚴刑束之彼口<lb/>
不得言中心惶惶何所不慮耶陛下胡不試思其所以<lb/>
然者何哉豈非儲貳者天下之根本根本未定則衆心<lb/>
不安也賈誼有言抱火措之積薪之下而寢其上火未<lb/>
及然因謂之安當誼之時漢孝文帝春秋鼎盛有孝景<lb/>
以為之太子中外乂安公私富溢誼猶有是言使誼處<lb/>
於今日當云何哉陛下好學多聞愽覽經史試以前古<lb/>
<pb n="KR2f0038_WYG_030-8b"/>
之事質之治亂安危之幾何嘗不由繼嗣哉得其人則<lb/>
治不得其人則亂分先定則安不先定則危此明白之<lb/>
理皎然如日得失之禨間不容髮於朝廷至大至急之<lb/>
務孰先於此而陛下晏然不以為憂羣臣愛身莫以為<lb/>
言此臣所以日夜痛心疾首忘其身之疎賤而不顧鼎<lb/>
鑊之罪者也伏惟陛下哀而察之今夫細民之家有百<lb/>
金之寳猶擇親戚可信任者使謹守之况天下之大乎<lb/>
三代之王以至二漢所以能享天之禄若是其乆者豈<lb/>
<pb n="KR2f0038_WYG_030-9a"/>
非皆親任九族以為藩輔乎使親者猶不可信則疎者<lb/>
庸足恃乎臣竊惟陛下天性純孝振古無倫事無大小<lb/>
關於祖宗者未嘗不勤身苦體小心翼翼以奉承之况<lb/>
所受祖宗光明盛大之基業豈可不為之深思逺慮措<lb/>
之安平堅固之地以保萬世無疆之休哉臣聞天子之<lb/>
孝非若衆庶止於養親而已盖將謹守前人之業而傳<lb/>
於無窮然後為孝也故經稱天子之孝曰德教加於百<lb/>
姓刑於四海諸侯之孝曰保其社稷而和其民人卿大<lb/>
<pb n="KR2f0038_WYG_030-9b"/>
夫之孝曰守其宗廟士之孝曰保其禄位而守其祭祀<lb/>
庶人之孝曰謹身節用以養父母此皆聖人之言非臣<lb/>
之狂瞽也今陛下所以奉事祖宗其道至矣若獨於此<lb/>
未留睿意早定大議則曏時純孝巍巍之德皆無益矣<lb/>
此天下所共為陛下重惜非特愚臣而已臣聞禮大宗<lb/>
無子則同宗為之後為之後者為之子也故為人後者<lb/>
事其所後禮皆如父所以尊尊而親親也伏惟祖宗受<lb/>
天明命功德在人本支百世子孫千億而陛下未有皇<lb/>
<pb n="KR2f0038_WYG_030-10a"/>
嗣人心憂危伏望陛下深念祖宗之艱難基業之閎美<lb/>
神器之大寳蒼生之重望勿聴茍且之言勿從因循之<lb/>
計斷自聖志昭然勿疑謹擇宗室之中聰明剛正孝友<lb/>
仁慈者使攝居儲貳之位以俟皇嗣之生退居藩服儻<lb/>
聖意未欲然者或且使之輔政或典宿衛或尹京邑亦<lb/>
足以鎮安天下之心如此則天神地祗宗廟社稷實共<lb/>
賴陛下聖明之徳况羣臣兆民其誰不歡呼鼓舞乎昔<lb/>
魯漆室之女憂魯君老太子幼彼匹婦也猶知憂國家<lb/>
<pb n="KR2f0038_WYG_030-10b"/>
之難盖以魯國有難則身必與焉故也况臣食陛下之<lb/>
禄立陛下之朝又得承乏典冊之府比於漆室之女斯<lb/>
亦重矣誠不忍坐視國家至大至急之憂而隠嘿不言<lb/>
誠知言責不在臣言之適足自禍然而必言者萬一冀<lb/>
陛下采而聴之則臣於國家譬如螻蟻而為陛下建萬<lb/>
世無窮之基救四海生民之命臣榮多矣願陛下勿以<lb/>
臣人微位賤謂之狂狷而忽之試以臣言自為聖意延<lb/>
問大臣忠於社稷者儻以為非臣請伏妄言之誅儻以<lb/>
<pb n="KR2f0038_WYG_030-11a"/>
為是願陛下決志而速行之焚臣此奏勿以示外足以<lb/>
明臣非敢徼冀毫釐之幸也虞書曰勑天之命惟時惟<lb/>
幾陛下當此之時變危為安變亂為治易於反掌若失<lb/>
時不斷使天下之人有以議陛下之純孝者則臣雖欲<lb/>
畢命捐軀以報陛下亦無及巳臣不勝區區憤懣之誠<lb/>
干冒冕旒伏地待罪<hi>嘉祐元年六月上時以集賢校理通判并州</hi>
　　　　上仁宗乞厯選宜為嗣者　　龎　籍<lb/>
臣伏以中外之任各有分局職外陳事皆為出位在臣<lb/>
<pb n="KR2f0038_WYG_030-11b"/>
則不然早自寒儒偶升朝序荷陛下千世之遇寘于侍<lb/>
從付之權任遂登樞府逮冠台司臣之椎愚進無他路<lb/>
凡在恩擢莫非帝力今身已頽憊猶居一方上將之位<lb/>
則國家大事敢以守屏自外忍黙不言上負大恩慙責<lb/>
重矣恭惟陛下至聖臨御三紀日謹一日徳全業大憂<lb/>
勤機務焦勞夙夜今春之初偶嬰微疹萬方臣庶心如<lb/>
焚灼祈禱穹昊冀集福聖躬天地降休廟社垂慶藥劑<lb/>
有喜亟臻平復夀康之永人神有賴然臣今昧萬死而<lb/>
<pb n="KR2f0038_WYG_030-12a"/>
思有所陳者盖以陛下儲嗣未立宫坊虚位誠願陛下<lb/>
深思祖宗統緒之重下察臣民繫望之懇發日之明親<lb/>
加精慮厯選宗室宜為嗣者速決聖㫁制命一出四海<lb/>
懽抃天序既定羣心大安如此則陛下増基業之固奉<lb/>
宗廟之孝無大於此也至如天禧之時先帝違豫溥率<lb/>
之誠雖懷憂戚而中外帖然安心者以陛下在東宫故<lb/>
也此理昭昭於耳目矣伏見唐世方鎮之臣上議儲宫<lb/>
者數人當時不以為非而並䝉采用遂得福歸王室况<lb/>
<pb n="KR2f0038_WYG_030-12b"/>
臣感主之深愛君之切茍以益國而死愈於負恩而生<lb/>
所以冒重禍而不疑不悔也且臣年垂七十逼於休退<lb/>
固無他希冀惟陛下保萬世之業䝉無窮之幸乃臣之<lb/>
大願矣瀝血上控祈賜裁擇不勝輸誠待罪之至<hi>嘉祐元年</hi>
<hi>上時以觀文殿學士昭徳軍節度使知并州</hi>
　　　　上仁宗論水災乞速定副貳之位<hi>係第六狀</hi>
　　　　　　　　　　　　　　　　范　鎮<lb/>
臣伏見天下以水災奏者日有十數都城大水天雨不<lb/>
<pb n="KR2f0038_WYG_030-13a"/>
止所謂水不潤下也傳曰簡宗廟不禱祠廢祭祀逆<lb/>
天時則水不潤下陛下恭事天地神祗肅祇祖宗山川<lb/>
之祀罔不秩舉至於號令必順天時也非廢祭祀也非<lb/>
不禱祠也然而上天出此變者曉諭陛下以簡宗廟乎<lb/>
陛下即位以來虚副貳之位三十五年矣臣近奏擇宗<lb/>
子賢者優其禮數試之以政以係天下人心竢有聖嗣<lb/>
復遣還邸及今兩月餘不行正謂簡宗廟也此變所以<lb/>
發也伏惟陛下深念宗廟之重必有副貳以臣前所上<lb/>
<pb n="KR2f0038_WYG_030-13b"/>
章降付執政大臣速為裁定以塞天變<hi>嘉祐元年六月上時知諫院</hi>
　　　　同前　　　　　　　　　李大臨<lb/>
臣竊以比来大雨入都門壞廬舍溺人民祖宗以来未<lb/>
之有也謹按漢書五行志曰簡宗祀不禱祠則水不潤<lb/>
下今朝廷祭祀非不恭時享非不至而反謂簡慢者何<lb/>
皇嗣未立主鬯有闕故也夫水萬物之本太子天下之<lb/>
本今天下之根本未立上天深示災變伏望陛下鑒天<lb/>
之戒早擇儲嗣以前定天下之心古者天子即位必有<lb/>
<pb n="KR2f0038_WYG_030-14a"/>
儲副以受宗廟易曰主器者莫若長子又曰明兩作離大<lb/>
人以繼明照于四方是天子必有儲副而天下獲安今儲<lb/>
副未定祭祀㡬廢故天之示變深切著明也伏乞陛下無<lb/>
逆天時為社稷蒼生留意焉臣之朴忠憂國大計昧死<lb/>
以聞<hi>嘉祐元年上時為秘閣校理</hi>
　　　　上仁宗乞立太祖太宗之曽孫<lb/>
　　　　　　　　　　　　　　　吴　奎<lb/>
臣聞王者以社稷為本宗廟為重社稷必有奉宗廟必<lb/>
<pb n="KR2f0038_WYG_030-14b"/>
有主今陛下在位三十四年而嗣續未立天地祖宗開<lb/>
發聖意不然何故陛下無大過朝廷無甚失輒降如此<lb/>
之災異乎在禮大宗無嗣則擇支子之賢者漢成之於<lb/>
哀帝孝和之於安帝皆兄弟之子也若以昭穆言之則<lb/>
太祖太宗之曽孫以近親言之則太宗之曽孫陛下所<lb/>
宜建立用繫四海之心者也陛下春秋猶盛竢有皇子<lb/>
則退所為後者頗優其禮於宗室臣子之心誰曰不然<lb/>
陛下勿聽隂邪巧計以誤大事假如倉卒之際柄有所<lb/>
<pb n="KR2f0038_WYG_030-15a"/>
歸致社稷宗廟不血食書之史冊為萬世憤臣不願陛<lb/>
下以聖明之質當危亡之比也此事不宜優游願速裁<lb/>
定定之不速必有姦人隂賊其間然亦不獨陛下之過<lb/>
輔弼之臣未聞力爭致宗祀無本鬱結羣望感召沴氣<lb/>
毒流天下所宜深罪推之咎罰無大于此<hi>嘉祐元年上時知制誥</hi>
　　　　上仁宗論根本未建<hi>係第二状</hi>
　　　　　　　　　　　　　　　司馬光<lb/>
臣先於六月十九日輒以瞽言干犯聖聽伏地傾耳以<lb/>
<pb n="KR2f0038_WYG_030-15b"/>
俟明詔於今月餘一無所聞陛下寛仁不加誅於狂愚<lb/>
之臣然亦未賜采納臣竊自痛人品猥細言語吃訥不<lb/>
能發明國家安危大體致陛下輕而棄之此皆臣之罪<lb/>
也雖然臣性誠愚位誠賤而意誠忠語誠切願陛下不<lb/>
以人之愚賤而廢忠切之言少留聖心於宗廟社稷之<lb/>
至計則天下幸甚竊以國家者政有小大事有緩急知<lb/>
所先後則功無不成議者或曰當今之務大而急者在<lb/>
於水災汎溢是大不然彼水災所傷不過汚下及濱河<lb/>
<pb n="KR2f0038_WYG_030-16a"/>
之民若積雨既止有司少疏而塞之則民皆復業豈能<lb/>
為國家之患哉又曰然則在於穀帛窘乏是又不然夫<lb/>
以四海之富治平之乆若養之有道用之有節使良有<lb/>
司治之穀帛不可勝用也豈能為國家之患哉又曰然<lb/>
則在於戎狄侵盜是又不然夫戎狄侵盜不過能驚擾<lb/>
邉鄙之民若禦之有道備之有謀可使朝貢相繼豈能<lb/>
為國家之患哉以臣之愚當今最大最急之患在於根<lb/>
本未建衆心危疑釋此不憂而顧憂彼三者是捨其肺<lb/>
<pb n="KR2f0038_WYG_030-16b"/>
腑而救其四肢也不亦左乎借有髙才之臣能復九河<lb/>
之道儲九年之食開千里之邉而本根未建猶無益也<lb/>
况復細於彼三事者烏足道哉今陛下聖體雖安四方<lb/>
之人未能遍知尚有疑懼者陛下不以此時早擇宗室<lb/>
之賢者使攝居儲副之位内以輔衛聖躬外以鎮安百<lb/>
姓萬一有狂妄之人出於意外喧譁驚衆雖知萬全無<lb/>
慮然亦豈可不過為之防哉臣竊意陛下聖智聰明洞<lb/>
照安危䇿慮巳定而尚宻之未欲宣示於外審或如此<lb/>
<pb n="KR2f0038_WYG_030-17a"/>
亦恐不可何則今天下之人企踵而立抉耳而聴以須<lb/>
明詔之下然後人人自安又何待而密哉若以儲副體<lb/>
大非造次可定者或且使之輔政或典宿衛或尹京邑<lb/>
亦足以遏禍難之原靖中外之意今安危之機間不容<lb/>
髮日失一日貴在及時而朝廷置之意外不為汲汲朝<lb/>
夕所議大抵皆目前常事非甚大而急者臣恐髙拱雍<lb/>
容養成國家之患從而理之用力難矣此臣所以日夜<lb/>
區區寢不能安食不能飽不避死亡之誅進言不已者<lb/>
<pb n="KR2f0038_WYG_030-17b"/>
也伏望陛下察其愚衷特賜詳擇臣前日所奏及今狀<lb/>
内事理稍有可施行者乞決計而速行之以安天下元<lb/>
元之心然後理臣僣妄建言之罪不敢辭也<hi>嘉祐元年八月上時</hi>
<hi>通判并州</hi>
　　　　上仁宗論彗出主兵乞速定大議<hi>係第七状</hi>
　　　　　　　　　　　　　　　范　鎮<lb/>
臣伏見五月二十四日昏時二星相繼西流一出天江<lb/>
一出天市出天江者主大水出天市者主散財當是時<lb/>
<pb n="KR2f0038_WYG_030-18a"/>
朝廷不知觀天之變以圖消復又不為防以備其災纔<lb/>
及一月而都城大水居民室廬及軍營漂壞者不知幾<lb/>
十萬區大變之不虚發也如此近日以來彗星出東方<lb/>
孛于七星其色正白七星主急兵白色亦主兵天意若<lb/>
告陛下將有急兵至欲陛下與大臣相救儆懼以求消<lb/>
復之術不可晏然復如前日也陛下自正月不豫至于<lb/>
今二百餘日既已平復然羣臣稀得進者又不與語天<lb/>
下大計天下之人其心皇皇所以感動上天之變也方<lb/>
<pb n="KR2f0038_WYG_030-18b"/>
此時豈無乗間觀釁起為盜賊如大水之入都城者乎<lb/>
陛下即位三十五年以納諫為徳以畏天為心至于小<lb/>
小論議未嘗不虚懐開納今乃宗廟社稷之至計反拒<lb/>
諫而不用違天而不戒乎臣職當言不敢愛死黙黙以<lb/>
負陛下陛下以臣言為然乞以臣前所上章與大臣速<lb/>
定大議以臣言為不然乞加臣萬死之罪何者陛下素<lb/>
有納諫之美因臣奏疏使陛下有拒諫之名臣更不敢<lb/>
復奉朝請謹閉門以待萬死之罪<hi>嘉祐元年八月上時知諫院</hi>
<pb n="KR2f0038_WYG_030-19a"/>
　　　　同前<hi>係第九狀</hi>　　　　　　范　鎮<lb/>
臣伏見天禧三年六月彗星見未幾而冊陛下為皇太<lb/>
子方是時真宗皇帝只有陛下一人天下人心已有所<lb/>
係然真宗皇帝遽立陛下為皇太子者欲預定其分以<lb/>
塞覬覦之路也非私於陛下也為宗廟社稷之計與天<lb/>
譴之變皆當然也今陛下未有皇嗣天下人心無有所<lb/>
係故天初見流星繼以大水告陛下以簡宗廟之罰陛<lb/>
下君臣不知覺悟故天出彗以告陛下而陛下君臣晏<lb/>
<pb n="KR2f0038_WYG_030-19b"/>
然復如前時此臣當言之責所以恐懼而待罪也初流<lb/>
星示變時大臣豈意必有大水乎及大水入都城大臣<lb/>
親領徒役以捍水患今大水巳定而不知致大水之本<lb/>
本由簡宗廟而不為宗廟計故天又出彗也彗之變主<lb/>
急兵大臣又不知先定大計以備兵變及兵如水之至<lb/>
而後親捍之雖勤勞如捍水之時亦無益矣陛下為民<lb/>
父母視民有厭溺之患又忍使遭戮辱之禍而不為宗<lb/>
廟社稷計以答天譴乎<hi>嘉祐元年八月上</hi>
<pb n="KR2f0038_WYG_030-20a"/>
　　　　上仁宗乞早定至䇿<hi>係第三狀</hi>
　　　　　　　　　　　　　　　司馬光<lb/>
臣先於六月十九日八月一日兩曽上言乞擇宗室賢<lb/>
者進而用之盖以上則輔衛聖躬下則鎮安百姓迄今<lb/>
未聞聖朝少垂采聴臣誠愚昧不達國家髙逺之意若<lb/>
臣所言非耶當明治其罪以示天下若其是耶亦謂聖<lb/>
心不宜棄忽豈可直以臣之愚賤不察其言若投羽毛<lb/>
於滄海之中杳然莫知其所之豈疎逺所望哉臣不勝<lb/>
<pb n="KR2f0038_WYG_030-20b"/>
憤懣敢復剖析肝膽陳布以聞雖抵罪萬死亦無怨悔<lb/>
臣聞書曰逺乃猷詩云猶之未逺是用大諫凡國家之<lb/>
弊在於樂因循而多忌諱不於治安之時豫為長逺之<lb/>
謀此患難所從而生也竊觀漢室以至有唐簡䇿所載<lb/>
帝王即位則立太子此乃古今不易之道也其或謙遜<lb/>
未暇則有司請之所以尊宗廟重社稷皆國家莫大之<lb/>
慶未聞人主以為諱惡也及唐中葉以来人主始有惡<lb/>
聞立嗣者羣臣莫敢發言言則刑戮隨之是以禍亂相<lb/>
<pb n="KR2f0038_WYG_030-21a"/>
尋不可復振殊不知本強則茂基壯則安此乃國家所<lb/>
當深鑒而不足以為法也今天下之人上自公卿下至<lb/>
庶人茍有知識忠於國家者其心皆知當今之務無此<lb/>
為大無此為急而各畏忤旨之誅莫敢進言臣獨不敢<lb/>
愛犬馬之軀為陛下言之陛下豈可不少留聖意而聴<lb/>
察之耶臣嘗厯觀春秋以來迨至國初積一千六百餘<lb/>
年其間天下混一内外無患兵寝不用者不過四百餘<lb/>
年而巳至如聖朝芟夷僣亂一統四海内平外順上安<lb/>
<pb n="KR2f0038_WYG_030-21b"/>
下和使在朝在野之人自祖及孫耳目相傳不識戰鬭<lb/>
盖自上世以来治平之乆未有若今之盛者也臣竊見<lb/>
國家於州縣倉庫㪷糧尺帛未嘗不嚴固扃鐍擇人而<lb/>
守之况如是融明閎茂之業豈可不謹擇親戚可信可<lb/>
任者使助陛下守之乎此則賢愚之人所共為陛下重<lb/>
惜者也陛下當此之時頥指如意不早決至䇿以固萬<lb/>
世不拔之基獨不念太祖太宗跋履山川經營天下真<lb/>
宗宵衣旰食以致太平之艱難乎此臣所以夙夜遑遑<lb/>
<pb n="KR2f0038_WYG_030-22a"/>
起則思之臥則夢之感嘆涕泗不能自已不避煩瀆之<lb/>
誅再三進言者也或者謂臣身賤居外而言朝廷之事<lb/>
侵官也臣愚以為治古諫諍無官自公卿大夫至於庶<lb/>
人百工商旅矇瞍芻蕘無有不得言者所以達下情而<lb/>
察國政也若置官而守之非其官者皆不得言則下情<lb/>
壅而不通如是則國家雖有迫切之憂行道之人皆知<lb/>
之而在上者莫得聞也此其為害豈不深乎况臣食陛<lb/>
下之禄於今三世先臣以廉直恬退特為陛下所知擢<lb/>
<pb n="KR2f0038_WYG_030-22b"/>
自孤微升之侍從此恩之重子子孫孫何時敢忘而又<lb/>
陛下曏以水災親下明詔延訪中外勤求得失臣獨何<lb/>
人身逢盛際捨此大節隠而不言其餘瑣碎何足道哉<lb/>
抑又聞之元后作民父母陛下臣父也安有為人之子<lb/>
見危而不告其父乎伏望陛下察臣區區之心不為私<lb/>
其一身不惜少頃之間取臣前後所奏略賜省覽其中<lb/>
萬一茍有可施行者乞以陛下之意㫁而行之宣告中<lb/>
外使逺近渙然無復憂疑則自然神靈恱於上而災異<lb/>
<pb n="KR2f0038_WYG_030-23a"/>
伏衆庶恱於下而姦宄消至於草木昆蟲靡不䝉被其<lb/>
福其為功業豈不盛哉夫時者難得而易失惟陛下早<lb/>
留神詳察<hi>嘉祐元年九月上時通判并州</hi>
　　　　上仁宗辭侍御史知雜事乞定大議<hi>係第二</hi>
　　　　<hi>十狀</hi>　　　　　　　　　　范　鎮<lb/>
臣待罪中䝉除知雜御史七降聖㫖臣雖甚愚知陛下<lb/>
必以臣言為是然乆而不知決者竊恐左右近習以為<lb/>
陛下已安不用為此以惑陛下是皆佞邪無識之人不<lb/>
<pb n="KR2f0038_WYG_030-23b"/>
可不察古人所謂小人愛人以姑息者正謂此輩臣愚<lb/>
謂陛下既安尤當為之以答天意天意報貺必䝉子孫<lb/>
無疆之慶此天人相與之際必然之理願陛下黜小人<lb/>
姑息之淺見察臣之至言則大臣不敢畏避必能盡力<lb/>
輔佐陛下以為宗廟之計臣前後上章凡十九次竊恐<lb/>
留中大臣不得盡見今具録進呈乞付中書樞密大臣<lb/>
同共參議有異議者乞與臣廷辨謂臣不然即乞明加<lb/>
臣罪解臣言責臣之至情盡在於此<lb/>
<pb n="KR2f0038_WYG_030-24a"/>
　貼黄臣竊聞臣所上文字只降中書而樞密院絶不<lb/>
　與議伏縁兹事體大乞以臣前後所上章疏降付中<lb/>
　書樞宻院令中書樞密大臣同共平章<hi>鎮至和三年五月初建議</hi>
　<hi>至嘉祐元年十一月凡二十狀竟辭言職不就</hi>
　<lb/>
　<lb/>
　<lb/>
　<lb/>
<pb n="KR2f0038_WYG_030-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻三十<lb/>
</p>
<p>
</p>
  </div>
</body>
</text>
</TEI>
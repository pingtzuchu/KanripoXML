<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻一</head> <lb/>
    <p>
<pb n="KR2f0038_WYG_001-1a"/>
欽定四庫全書<lb/>
　宋名臣奏議巻一<lb/>
　　　　　　　　　　　　宋　趙汝愚　編<lb/>
　　君道門<lb/>
　　　君道一<lb/>
　　　　上仁宗論人君之大徳有三　司馬光<lb/>
臣伏䝉聖恩不以臣無似擢臣為諫官臣自㓜學先王<lb/>
之道意欲有益於當時是以雖在外方為他官猶願竭<lb/>
<pb n="KR2f0038_WYG_001-1b"/>
其愚心陳國家之所急况今立陛下之左右以言事為<lb/>
職陛下仁聖聰明求諫不倦羣臣雖有狂狷愚妄觸犯<lb/>
忌諱陛下皆含容寛貸未嘗加罪誠微臣千載難逢之<lb/>
際茍不以此時傾輸胷腹之所有以副陛下延納之意則<lb/>
不可以自比於人死有餘罪矣臣竊惟人君之大徳有三<lb/>
曰仁曰明曰武仁者非區區姑息之謂也興教化修政治<lb/>
養百姓利萬物此人君之仁也明者非煩苛伺察之謂也<lb/>
知道義識安危别賢愚辨是非此人君之明也武者非强<lb/>
<pb n="KR2f0038_WYG_001-2a"/>
亢暴戾之謂也惟道所在斷之不疑姦不能惑佞不能移<lb/>
此人君之武也故仁而不明猶有良田而不能耕也明而<lb/>
不武猶視苖之穢而不能耘也武而不仁猶知穫而不知<lb/>
種也三者兼備則國治强闕一焉則衰闕二焉則危三者<lb/>
無一焉則亡自生民以來未之或改也臣不勝區區觸死<lb/>
忘生竊見陛下天性慈惠謹微接下子育元元汎愛羣生<lb/>
雖古先聖王之仁殆無以過然自踐位以來垂四十年夙<lb/>
夜孜孜以求至治而朝廷紀綱猶有虧缺閭里窮民猶有<lb/>
<pb n="KR2f0038_WYG_001-2b"/>
怨歎意者羣臣不肖不能宣揚聖化抑陛下之於三徳萬<lb/>
分之一亦有所未盡歟臣聞春秋傳曰賞慶刑威曰君臣<lb/>
幸得以修起居注日侍黼扆之側伏見陛下推心御物端<lb/>
拱淵嘿羣臣各以其意有所敷奏陛下不復詢訪利害考<lb/>
察得失一皆可之誠使陛下左右前後股肱耳目之臣皆<lb/>
忠實正人則如此至善矣或出於不意有一姦邪在焉則<lb/>
豈可不為之寒心哉夫善惡是非相與混殽若待之如一<lb/>
無所别白或知其善而不能賞知其惡而不能罰則為善<lb/>
<pb n="KR2f0038_WYG_001-3a"/>
者日懈為惡者日勸善者懈惡者勸雖有堯舜禹湯文<lb/>
武之君稷契伊吕周召之臣以之求治猶鑿冰而取火<lb/>
適楚而北行也伏惟陛下少垂聖恩以天授之至仁開<lb/>
日月之容光奮乾剛之威斷善無微而不録惡無細而<lb/>
不誅則唐虞三代之隆何逺之有<hi>嘉祐六年七月初除中諌官上殿進有㫖留</hi>
　　　　上仁宗論致治之道有三　　司馬光<lb/>
臣聞致治之道無他有三而已一曰任官二曰信賞三<lb/>
曰必罰康誥稱文王之徳曰庸庸祗祗威威顯民言用<lb/>
<pb n="KR2f0038_WYG_001-3b"/>
其可用祗其可祗刑其可刑也臣竊見國家所以御羣<lb/>
臣之道累日月以進秩循資望而授任茍日月積乆則<lb/>
不擇其人之賢愚而寘高位資望相值則不問其人之<lb/>
能否而居重職夫人之材性各有所宜而官之職業各<lb/>
有所守自古得賢之盛莫若唐虞之際然稷降播種益<lb/>
主山林垂為共工龍作納言契敷五教臯陶明刑伯夷<lb/>
典禮后夔典樂皆各守一官終身不易茍使之更來迭<lb/>
去易地而居未必能盡善也今以羣臣之材固非八人<lb/>
<pb n="KR2f0038_WYG_001-4a"/>
之比迺使之遍居八人之官逺者三年近者數月輙巳<lb/>
易去如此而望職事之修功業之成必不可得也非特<lb/>
如是而已設有勤恪之臣悉心致力以治其職羣情未<lb/>
洽績效未著在上者疑之同列者嫉之在下者怨之當<lb/>
是時朝廷或以衆言而罰之則勤恪者無不解體矣姦<lb/>
邪之臣衒竒以譁衆養交以市譽居官未久聲聞四達<lb/>
蓄患積弊以遺後人當是之時朝廷或以衆言而賞之<lb/>
則姦邪者無不争進矣所以然者其失在於國家采名<lb/>
<pb n="KR2f0038_WYG_001-4b"/>
不采實誅文不誅意夫以名行賞則天下飾名以求功<lb/>
以文行罰則天下巧文以逃罪如是則為善者未必賞<lb/>
為惡者未必誅此陛下所以南面孜孜夙夜求治歴載<lb/>
甚久而太平未效者也陛下誠能博選在位之士不問<lb/>
其始所以進及資序所當為使有徳行者掌教化有文<lb/>
學者待顧問有政術者為守長有勇略者為將帥明於<lb/>
禮者典禮明於法者主法下至醫卜百工皆度材而授<lb/>
任量能而施職有功則增秩加賞而勿徙其官無功則<lb/>
<pb n="KR2f0038_WYG_001-5a"/>
降黜廢棄而更求能者有罪則流竄刑誅而勿加寛貸<lb/>
如是朝廷不尊萬事不治百姓不安四夷不服臣請伏<lb/>
面欺之誅凡臣所言皆陛下耳所厭聞心所素知然致<lb/>
治之要無以易此知之非艱行之惟艱顧陛下力行何<lb/>
如耳敢昧死陳瞽言惟陛下裁擇<hi>嘉祐六年七月上有㫖送中書</hi>
　　　　上仁宗五規　　　　　　司馬光<lb/>
臣竊以國家之事言其大者逺者則汪洋濩落而無目<lb/>
前朝夕之益陷於迂闊言其小者近者則叢脞委𤨏徒<lb/>
<pb n="KR2f0038_WYG_001-5b"/>
煩聖聴失於苛細夙夜惶惑口與心謀渉厯累旬乃<lb/>
敢自決與其受苛細之責不若取迂闊之譏伏以祖宗<lb/>
開業之艱難國家致治之光美難得而易失不可以不<lb/>
謹故作保業隆平之基因而安之者易為功頽壊之勢<lb/>
從而救之者難為力故作惜時道前定則不窮事前定<lb/>
則不困人無逺慮必有近憂故作逺謀燎原之火生於<lb/>
熒熒懐山之水漏於涓涓故作重微象龍不足以致雨<lb/>
畫餅不足以療飢華而不實無益於治故作務實合而<lb/>
<pb n="KR2f0038_WYG_001-6a"/>
言之謂之五規此皆守邦之要道當世之切務也伏望<lb/>
陛下以萬幾之餘游豫之間垂精留神特賜省覽<lb/>
　　　　保業<lb/>
　天下重器也得之至艱守之至艱王者始受天命之<lb/>
　時天下之人皆我比肩也相與角智力而争之智竭<lb/>
　不能抗力屈不能支然後肯稽顙而為臣當是之時<lb/>
　有智相偶者則為二力相參者則為三愈多則愈分<lb/>
　自非智力首出於世則天下莫得而一也斯不亦得<lb/>
<pb n="KR2f0038_WYG_001-6b"/>
　之至艱乎及夫繼體之君羣雄巳服衆心已定上下<lb/>
　之分明彊弱之勢殊則中人之性皆以為子孫萬世<lb/>
　如泰山之不可揺也於是有驕惰之心生驕者玩兵<lb/>
　黷武窮泰極侈神怒不恤民怨不知一旦渙然四方<lb/>
　糜潰秦隋之季是也惰者沈酣宴安慮不及逺善惡<lb/>
　雜揉是非顛倒日復一日至於不振漢唐之季是也<lb/>
　二者或失之彊或失之弱其致敗一也斯不亦守之<lb/>
　至艱乎臣竊觀自周室東遷以來王政不行諸侯並<lb/>
<pb n="KR2f0038_WYG_001-7a"/>
　僣分崩離析不可勝紀凡五百有五十年而合於秦<lb/>
　秦虐用其民十有一年而天下亂又八年而合於漢<lb/>
　漢為天子二百有六年而失其柄王莽盗之十有七<lb/>
　年而復為漢更始不能自保光武誅除僭偽凡十有<lb/>
　四年然後能一之又一百五十有三年董卓擅朝州<lb/>
　郡瓦解更相吞噬至于魏氏海内三分凡九十有一<lb/>
　年而合於晉晉得天下纔二十年惠帝昏愚宗室造<lb/>
　難蠻夷乗釁濁亂中原散為六七聚為二三凡二百<lb/>
<pb n="KR2f0038_WYG_001-7b"/>
　八十有八年而合於隋隋得天下纔二十有八年煬<lb/>
　帝無道九州幅裂八年而天下合於唐唐得天下一<lb/>
　百有三十年明皇恃其承平荒于酒色養其疽囊以<lb/>
　為子孫不治之疾於是漁陽竊發而四海横流矣肅<lb/>
　代以降方鎮跋扈號令不從朝貢不至名為君臣實<lb/>
　為讎敵陵夷衰㣲至于五代三綱頽絶五常殄滅懐<lb/>
　璽未煖處宫未安朝成夕敗有如逆旅禍亂相尋戰<lb/>
　争不息流血成川澤聚骸成丘陵生民之類其不盡<lb/>
<pb n="KR2f0038_WYG_001-8a"/>
　者無幾矣於是太祖皇帝受命于上帝起而拯之躬<lb/>
　擐甲胄櫛風沐雨東征西伐掃除海内當是之時食<lb/>
　不暇飽寢不遑安以為子孫建太平之基大勲未集<lb/>
　太宗皇帝嗣而成之凡二百二十有五年然後大禹<lb/>
　之迹復混而為一黎民遺種始有所息肩矣由是觀<lb/>
　之上下一千七百餘年天下一統者五百餘年而巳<lb/>
　其間時時小有禍亂不可悉數國家自平河東以來<lb/>
　八十餘年内外無事然則三代以來治平之世未有<lb/>
<pb n="KR2f0038_WYG_001-8b"/>
　若今之盛者也今民有十金之産猶以為先人所營<lb/>
　苦身勞志謹而守之不敢失墜况於承祖宗光美之<lb/>
　業奄有四海傳祚萬世可不重哉可不謹哉夏書曰<lb/>
　予臨兆民懔乎若朽索之馭六馬周書曰心之憂危<lb/>
　若蹈虎尾涉于春冰臣願陛下夙興夜寐兢兢業業<lb/>
　思祖宗之勤勞致王業之不易援古以鑒今知太平<lb/>
　之世難得而易失則天下生民至於鳥獸草木無不<lb/>
　幸甚矣<lb/>
<pb n="KR2f0038_WYG_001-9a"/>
　　　　惜時<lb/>
　夏至陽之極也而一隂生冬至隂之極也而一陽生<lb/>
　故盛衰之相承治亂之相生天地之常經自然之至<lb/>
　數也其在周易泰極則否否極則泰豐亨宜日中孔<lb/>
　子傳之曰日中則昃月盈則食天地盈虚與時消息<lb/>
　而况於人乎况於鬼神乎是以聖人當國家隆盛<lb/>
　之時則戒懼彌甚故能保其令聞永久無疆也凡守<lb/>
　太平之業者其術無他如守巨室而巳今人有巨室<lb/>
<pb n="KR2f0038_WYG_001-9b"/>
　於此將以傳之子孫為無窮之規則必實其堂基壯<lb/>
　其柱石彊其棟梁厚其茨蓋高其垣墉嚴其闗鍵既<lb/>
　成又擇子孫之良者使謹守之日省而月視欹者扶<lb/>
　之敝者補之如是則雖亘千萬年無頽壊也夫民者<lb/>
　國之堂基禮樂者柱石也公卿者棟梁也百吏者茨<lb/>
　蓋也將帥者垣墉也甲兵者闗鍵也是六者不可不<lb/>
　朝念而夕思也夫繼體之君謹守祖宗之成法茍不<lb/>
　隳之以逸欲敗之以䜛諂則世世相承無有窮期及<lb/>
<pb n="KR2f0038_WYG_001-10a"/>
　夫逸欲以隳之䜛諂以敗之神怒於上民怨於下一<lb/>
　旦渙然而去之則雖有仁智恭儉之君焦心勞力猶<lb/>
　不能救陵夷之運遂至於顛沛而不振嗚呼可不鑒<lb/>
　哉今國家以此承平之時立綱布紀定萬世之基使<lb/>
　如南山之不朽江河之不竭可以指顧而成耳失今<lb/>
　不為已迺頓足扼腕而恨之將何益矣詩云我日斯<lb/>
　邁而月斯征夙興夜寐無忝爾所生時乎時乎誠難<lb/>
　得而易失也<lb/>
<pb n="KR2f0038_WYG_001-10b"/>
　　　　逺謀<lb/>
　易曰君子以思患而豫防之書曰逺乃猷詩云猷之<lb/>
　未逺是用大諫昔聖人之教民也使之方暑則備寒<lb/>
　方寒則備暑七月之詩是也今夫市井禆販之人猶<lb/>
　知旱則資舟水則資車夏則儲裘褐冬則儲絺綌彼<lb/>
　偷安茍生之徒朝醉飽而暮飢寒者雖與之俱為編<lb/>
　户貧富必不侔矣况為天下國家者豈可不制治於<lb/>
　未亂保邦於未危乎詩云迨天之未隂雨徹彼桑土<lb/>
<pb n="KR2f0038_WYG_001-11a"/>
　綢繆牖户今此下民或敢侮予孔子曰為此詩者其<lb/>
　知道乎能治其國家誰敢侮之迨天之未隂雨者國<lb/>
　家閒暇無災害之時也徹彼桑土者求賢於隠㣲也<lb/>
　綢繆牖户者脩敕其政治也夫桑土者鴟鴞所以固<lb/>
　其室也賢雋者明主所以固其國也國既固矣雖有<lb/>
　侮之者庸何傷哉臣竊見國家毎邊境有急羽書相<lb/>
　銜或一方饑饉餓殍盈野則廟堂之上焦心勞思忘<lb/>
　寢廢食以憂之當是之時未嘗不以將帥之不選士<lb/>
<pb n="KR2f0038_WYG_001-11b"/>
　卒之不練牧守之不良倉廪之不實追責前人以其<lb/>
　備禦之無素也幸而烽燧息五糓登則明主舉萬壽<lb/>
　之觴於上羣公百官歌太平縱娯樂於下晏然自以<lb/>
　為長無可憂之事矣嗚呼使自今日已往四夷不復<lb/>
　犯邊水旱不復為災則可矣若猶未也則天幸安可<lb/>
　數恃哉陛下何不試以閒暇之時思之不幸邊鄙有<lb/>
　警饑饉荐臻則將帥可任者為誰牧守可倚者為誰<lb/>
　在千里之外使之常如目前至於甲兵之利鈍金榖<lb/>
<pb n="KR2f0038_WYG_001-12a"/>
　之盈虚皆不可不前知而豫謀也若待事至而後求<lb/>
　之則巳晚矣夫四夷水旱事之細者也抑又有大於<lb/>
　是者陛下亦嘗留少頃之慮乎詩云維彼聖人瞻言<lb/>
　百里維此愚人覆狂以喜此言逺謀之難知近言之<lb/>
　易行也夫謀逺則似迂似迂則人皆忽之其為害至<lb/>
　慘也而無切身之急為利至大也而無旦夕之驗則<lb/>
　愚者抵掌謂之迂也宜矣國家之制百官莫得久於<lb/>
　其位求其功也速責其過也備是故或養交飾譽以<lb/>
<pb n="KR2f0038_WYG_001-12b"/>
　待遷或容身免過以待去上自公卿下及斗食自非<lb/>
　憂公忘私之人大抵多懐茍且之計莫肯為十年之<lb/>
　規况萬世之慮乎自非陛下惕然逺覽勤而思之日<lb/>
　復一日長此不已豈國家之利哉臣日夜所以痛心<lb/>
　泣血而憂也昔賈誼當漢文帝之時以為天下之勢<lb/>
　方病大瘇又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭又𩔖辟且病痱陛下視方今國<lb/>
　家安固公私富實百姓樂業孰與漢文然則天下之<lb/>
　病無乃更甚乎失今不治必為痼疾陛下雖欲治之<lb/>
<pb n="KR2f0038_WYG_001-13a"/>
　將無及巳治之之術非有他竒巧也在察其病之緩<lb/>
　急擇其藥之良苦隨而攻之勿責目前之近功期於<lb/>
　萬世治安而已矣<lb/>
　　　　重微<lb/>
　虞書曰兢兢業業一日二日萬幾何謂萬幾幾之為<lb/>
　言微也言戒懼萬事之㣲也夫水之微也捧土可塞<lb/>
　及其盛也漂木石沒丘陵火之微也勺水可滅及其<lb/>
　盛也焦都邑燔山林故治之於微則用力寡而功多<lb/>
<pb n="KR2f0038_WYG_001-13b"/>
　治之於盛則用力多而功寡是故聖帝明王皆銷患<lb/>
　於未萌弭禍於未形天下隂被其澤而莫知所以然<lb/>
　也周易坤之初六曰履霜堅冰至霜者寒之始也冰<lb/>
　者寒之極也坤之初六於律為林鍾於厯為建未之<lb/>
　月陽氣方盛而隂氣已萌物未之知也是故聖人謹<lb/>
　之曰履霜堅冰至言為人君者當絶惡於未形杜禍<lb/>
　於未成也繫辭曰知幾其神乎君子知㣲知彰知柔<lb/>
　知剛萬夫之望謂此道也孔子謂魯公曰昧爽夙興<lb/>
<pb n="KR2f0038_WYG_001-14a"/>
　正其衣冠平旦視朝慮其危難一物失理亂亡之端<lb/>
　君以此思憂則憂可知矣太宗皇帝命昭宣使河州<lb/>
　團練使王繼恩討蜀亂平之宰相請除繼恩宣徽使<lb/>
　太宗不許曰宣徽使位亞兩府若使繼恩為之是宦<lb/>
　官執政之漸也宰相固請繼恩功大他官不足以賞<lb/>
　之太宗怒切責宰相特置宣政使以授之真宗皇帝<lb/>
　欲與章穆皇后及後宫遊内庫后辭曰婦人之性見<lb/>
　珍寳財貨不能無求夫府庫者國家所以養六軍備<lb/>
<pb n="KR2f0038_WYG_001-14b"/>
　非常也今耗散之於婦人非所以重社稷也真宗深<lb/>
　以為然遂止由是觀之先帝以睿明卓越防微杜漸<lb/>
　如此之深可不念哉昔扁鵲見齊威侯曰君有疾在<lb/>
　腠理不治將深威侯不恱曰醫之好利也欲以不疾<lb/>
　者為功及在血脈在腸胃威侯皆不信及在骨髓扁<lb/>
　鵲望之遂逃去徐福言霍氏太盛宜以時抑制漢宣<lb/>
　帝不從及霍氏誅人為之訟其功以為曲突徙薪無<lb/>
　恩澤焦頭爛額為上客故未然之言常見棄忽及其<lb/>
<pb n="KR2f0038_WYG_001-15a"/>
　巳然又無所及夫宴安怠惰肇荒滛之基竒巧珍玩<lb/>
　發奢泰之端甘言悲辭啓僥倖之塗附耳屏語開䜛<lb/>
　賊之門不惜名器導僭逼之源假借威福授陵奪之<lb/>
　柄凡此六者其初甚微朝夕狎玩未覩其害日滋月<lb/>
　益遂至深固比知而革之則用力百倍矣伏惟陛下<lb/>
　思萬㡬之至重覽大易之明戒誦孔子之格言繼先<lb/>
　帝之聖志使扁鵲得早從事毋使徐福有曲突之歎<lb/>
　則可以修之於廟堂而徳冒四海治之於今日而福<lb/>
<pb n="KR2f0038_WYG_001-15b"/>
　流萬世優游逍遥而光烈顯大豈不美哉豈不美哉<lb/>
　　　　務實<lb/>
　周書曰若作梓材既勤樸斵惟其塗丹雘此言為國<lb/>
　家者必先實而後文也夫安國家利百姓仁之實也<lb/>
　保基緒傳子孫孝之實也辨貴賤立綱紀禮之實也<lb/>
　和上下親逺邇樂之實也決是非明好惡政之實也<lb/>
　詰姦邪禁暴亂刑之實也察言行試政事求賢之實<lb/>
　也量材能課功狀審官之實也詢安危訪治亂納諫<lb/>
<pb n="KR2f0038_WYG_001-16a"/>
　之實也選勇果習戰鬭治兵之實也實之不存雖文<lb/>
　之盛美無益也臣竊見方今逺方窮民轉死溝壑而<lb/>
　屢赦有罪巡門散錢其於仁也不亦逺乎本根不固<lb/>
　有識寒心而道宫佛廟修廣御容其於孝也不亦逺<lb/>
　乎統紀不明名器紊亂而彫繢文物修飾容貌其於<lb/>
　禮也不亦逺乎羣心乖戾元元愁苦而斷竹數黍敲<lb/>
　叩古器其於樂也不亦逺乎是非錯繆賢不肖渾淆<lb/>
　而鉤校簿書訪尋比例其於政也不亦逺乎姦暴不<lb/>
<pb n="KR2f0038_WYG_001-16b"/>
　誅寃結不理而拘泥微文糾擿細過其於刑也不亦<lb/>
　逺乎行能之士沉淪草野而考校文辭指抉聲病其<lb/>
　於求賢不亦逺乎材任相違職業廢弛而檢勘出身<lb/>
　比𩔖資序其於審官不亦逺乎久大之謀棄而不省<lb/>
　而淺近之言應時施行其於納諫不亦逺乎將帥不<lb/>
　良士卒不精而廣聚虚數徒取外觀其於治兵不亦<lb/>
　逺乎凡此十者皆文具而實亡本失而末在譬猶膠<lb/>
　板為舟摶土為檝敗布為帆朽索為維畫以丹青衣<lb/>
<pb n="KR2f0038_WYG_001-17a"/>
　以文繡使偶人駕之而履其上以之居平陸則煥然<lb/>
　信可觀矣若以之涉江河犯風濤豈不危哉伏望陛<lb/>
　下撥去浮文悉敦本實選任良吏以子惠庶民深謀<lb/>
　逺慮以保安宗廟張布綱紀使下無覦心和厚風俗<lb/>
　使人無離怨别白是非使萬事得正誅鋤姦惡使威<lb/>
　令必行取有益罷無用使野無遺賢進有功退不職使朝<lb/>
　無曠官察讜言考得失使謀無不盡擇智將練勇士使征<lb/>
　無不服如是則國家安若泰山而四維之也又何必以文<lb/>
<pb n="KR2f0038_WYG_001-17b"/>
　采之飾歌頌之聲眩耀愚俗之耳目哉<hi>嘉祐六年上時知諫院</hi>
　　　　上神宗論人君修心治國之要三<lb/>
　　　　　　　　　　　　　　　司馬光<lb/>
臣聞澄其源則流清固其本則末茂臣䝉陛下聖恩拔<lb/>
於衆臣之中委以風憲天下細小之事皆未足為陛下<lb/>
言之敢先以人君修心治國之要為言此誠太平之原<lb/>
本也臣聞修心之要有三一曰仁二曰明三曰武仁者<lb/>
非區區姑息之謂也修政治興教化育萬物養百姓此<lb/>
<pb n="KR2f0038_WYG_001-18a"/>
人君之仁也明者非煩苛伺察之謂也知道義識安危<lb/>
别賢愚辨是非此人君之明也武者非强亢暴戾之謂<lb/>
也惟道所在斷之不疑姦不能惑佞不能移此人君之<lb/>
武也故仁而不明猶有良田而不能耕也明而不武猶<lb/>
視苖之穢而不能耘也武而不仁猶知穫而不知種也<lb/>
三者兼備則國治强闕一焉則衰闕二焉則危三者無<lb/>
一焉則亡自生民以來未之或改也治國之要亦有三<lb/>
一曰官人二曰信賞三曰必罰夫人之才性各有所長<lb/>
<pb n="KR2f0038_WYG_001-18b"/>
官之職業各有所守自古得人之盛莫若唐虞之際然<lb/>
稷契臯陶垂益伯夷夔龍各守一官終身不易茍使之<lb/>
更來迭去易地而居未必能盡善也故人主誠能收採<lb/>
天下之英俊隨其所長而用之有功者勸之以重賞有<lb/>
罪者威之以嚴刑譬如乗輕車駕駿馬緫其六轡奮其<lb/>
鞭䇿何往而不可至哉昔仁宗皇帝之時臣初為諌官<lb/>
得上殿首曽敷奏此語英宗皇帝時臣曾進歴年圖义<lb/>
以此言載之後序今幸遇陛下始初清明之政虚心下<lb/>
<pb n="KR2f0038_WYG_001-19a"/>
問之際臣復以此語為先者誠以臣平生力學所得至<lb/>
精至要盡在於是願陛下勿以為迂闊試加審察若果<lb/>
無可取則臣無所用於聖世矣<hi>治平四年四月初除中丞上殿進</hi>
　　　　上神宗五事　　　　　　劉　述<lb/>
臣以不才䝉陛下擢居言責之地惟是朝廷之急務時<lb/>
政之得失天下之利病未能有所建明夙夜循省懼無<lb/>
以禆聖慮資盛徳有孤陛下任使之意輙嘗思之得當<lb/>
今之所宜先者三數事謹具條列以聞惟陛下哀其愚<lb/>
<pb n="KR2f0038_WYG_001-19b"/>
𠂻恕其狂瞽留神而財擇之天下幸甚臣聞帝王接物<lb/>
也以至誠為先權數不足任也歴觀六籍之指歸未有<lb/>
不本於至誠者至於天下國家之治亦在誠其意而巳<lb/>
矣夫惟至誠為能終始萬物為能事神接人行之至者<lb/>
雖金石無情猶可以動之况其有知者乎是故人君以<lb/>
至誠接於下則臣下以至誠事其上易曰厥孚交如信<lb/>
以發志是也迹之古人何嘗不然詩曰<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鹿鳴食野<lb/>
之苹說者曰鹿得苹<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>然鳴而相呼懇誠發於中此<lb/>
<pb n="KR2f0038_WYG_001-20a"/>
言文王以至誠接於下猶鳴鹿之相呼無非出於懇誠<lb/>
者也夫人君能以至誠接於下而臣下不務傾心畢力<lb/>
以報其上者未之有也詩曰憂心悄悄僕夫况瘁此言<lb/>
臣下憂君之極至於僕夫亦皆瘁病其於報上也何如<lb/>
哉若夫任權數以臨人而不繇至誠則人亦將以不誠<lb/>
事之此非所以感人心之道也非徒不足以感人心而<lb/>
已則又將有輕朝廷之心何也夫任權數者舉事於此<lb/>
而用意在彼人將曰今之所以然者意不在是也盖將<lb/>
<pb n="KR2f0038_WYG_001-20b"/>
有謂焉耳殆非人主所以取重於天下之道也故夫權<lb/>
數者醇徳之病中人用之巳為非宜况人主之尊乎臣<lb/>
恐輔導之臣有以此術開陛下者陛下信而行之適足<lb/>
為累耳其於盛徳未見其補也臣又聞聖人不以獨見<lb/>
為明而以羣言為用以堯之聖也知臣下之賢而不自<lb/>
用必俟羣臣僉舉然後裁有所試耳其於退不肖也亦<lb/>
然方鯀之圮族也堯知其不可用而四岳以為能堯於<lb/>
鯀不敢自斷於已而不用卒徇四岳之言以試之者何<lb/>
<pb n="KR2f0038_WYG_001-21a"/>
也堯之心以謂知其圮族者獨予一人而巳而羣臣以<lb/>
為能者且衆而弗成之績又未暴於當世是以不敢斷<lb/>
於已而從衆也且人君自用不足以為世法此堯舜之<lb/>
用心後世之所宜行者也而陋儒之論以為人君必操<lb/>
獨斷之權使威福一出於已臣下不得而與之然後人<lb/>
君之道尊嗚呼其亦不思甚矣夫萬幾之叢脞臣庶之<lb/>
夥繁而欲以一人聦明斷之非前聞也夫所謂獨斷者<lb/>
謀之於衆而斷之以已耳非謂弗詢於下而獨出於上<lb/>
<pb n="KR2f0038_WYG_001-21b"/>
之謂也弗詢於下而獨出於上是為自用耳人君自用<lb/>
使事事能中其理猶得罪於古人又况未能盡然乎輔<lb/>
導之臣有持此説以誤陛下者陛下信而行之適足為<lb/>
累耳於盛徳未見其補也臣又聞人禀一元之氣而生<lb/>
所禀有厚薄故其質有美惡之别焉若辯與訥出於自<lb/>
然非美惡之所繫也是故其質美矣而其辭訥焉不害<lb/>
為君子其質惡矣而其辭辯焉不害為小人知人之術<lb/>
當觀其質性何如不當較其辯與訥也昔漢文帝登虎<lb/>
<pb n="KR2f0038_WYG_001-22a"/>
圏愛嗇夫代上林尉對禽獸簿甚悉詔拜嗇夫為上林<lb/>
令張釋之曰絳侯東陽侯稱為長者此兩人言事曾不<lb/>
能出口豈效此嗇夫喋喋利口捷給哉今以嗇夫口辯<lb/>
而超遷之臣恐天下隨風而靡争口辯亡其實且下之<lb/>
化上疾於影響舉措不可不察也於是文帝乃止不拜<lb/>
嗇夫當是時文帝能忍已所愛以從直言天下莫不以<lb/>
為賢及武帝之季田千秋以一言取宰相封侯單于聞<lb/>
之曰漢置丞相非用賢也一妄男子上書即得之矣以<lb/>
<pb n="KR2f0038_WYG_001-22b"/>
中國天子之所為而動為夷狄輕笑可不重謹哉孔子<lb/>
曰禦人以口給屢憎於人焉用佞夫言足以為世法者<lb/>
宜莫如孔子臣願陛下深信之而以漢之文武為鑒不<lb/>
貴嘵嘵巧辯之人使中外聞之不敢飾虚言以來應天<lb/>
下幸甚臣又聞王言惟作命命一出則天下風行而影<lb/>
從之不可不謹也書曰愼乃出令盖出令不愼則其施<lb/>
之也不能無不安之理施之而不安則必更張之又不<lb/>
審則必至于再至于三為令而至於再三則天下安所<lb/>
<pb n="KR2f0038_WYG_001-23a"/>
從乎是故古之人君將有言也必先慮之於心咨之於<lb/>
衆決之於故老大臣然後行之是故渙然如汗而不可<lb/>
反也確然如金石而不可變也今夫令之出也下未及<lb/>
行而已追改之矣一有使令也其人未及往而已易之<lb/>
矣不知左右之臣所與陛下計事者誰與是何不審之<lb/>
甚也昔漢文時人有言季布賢召欲以為御史大夫又<lb/>
言其勇使酒難近至留邸一月見罷布進曰臣待罪河<lb/>
東陛下無故召臣此人必有以臣欺陛下者今臣至無<lb/>
<pb n="KR2f0038_WYG_001-23b"/>
所受事罷去此人必有以臣為不可者陛下以一人譽<lb/>
召臣一人毁去臣臣恐天下有識者聞之有以窺陛下<lb/>
今令行而數易臣恐天下之窺陛下有不止如漢文之<lb/>
時也臣願陛下務持重毋易由言研慮於内咨謀於外<lb/>
計其可久而必行之天下幸甚臣又聞君緫其治臣分<lb/>
其職君主逸臣主勞勞逸之分要之臣主賢不賢耳是<lb/>
故臣主俱賢則君逸而臣勞主賢而臣不賢則主勞而<lb/>
臣逸臣伏見陛下躬攬萬㡬動踰宵旰而未嘗休息彼<lb/>
<pb n="KR2f0038_WYG_001-24a"/>
之所謂輔弼之臣其間才力必有不堪其任者不然何<lb/>
致陛下勤勞之至此也今夫一邑之小丞尉之卑朝廷<lb/>
尚思擇其人而任之况天下之大兩府之重乎荀卿子<lb/>
曰請問為政曰賢能不待次而舉不能不待頃而廢元<lb/>
惡不待教而誅此可謂得為政術也臣願陛下察其不<lb/>
堪任者而絀之舉賢才而屬之亦不可少緩矣何也方<lb/>
今法度日隳紀綱日益不振天下委靡日入於不治此<lb/>
正勤求有為之人使之有為之時也當此之時不求有<lb/>
<pb n="KR2f0038_WYG_001-24b"/>
為之人使之有為而舉庸夫不足與為之人共為之一旦<lb/>
至於亡可奈何然後按刑章以誅之亦亡補於事矣竊<lb/>
譬之人有疾病也初在腠理不治已而傳至血脉藥石<lb/>
之功猶可以及之於斯時也又忽而不治浸淫至于膏<lb/>
肓雖有倉扁亦無如之何古人有言曰為可為於可為<lb/>
之時今日之謂也臣竊觀陛下以英睿之姿躬親庶政<lb/>
焦勞圖治日甚一日虚已以求讜言如恐不及間者嘗<lb/>
詔中外陳時政得失今者又詔廷臣以次轉對欲以聞<lb/>
<pb n="KR2f0038_WYG_001-25a"/>
朝廷之廢闕措天下於安平其用心可謂至矣臣敢不<lb/>
悉心竭慮為陛下具陳為治本末之狀庶幾有補於萬<lb/>
分雖不能正之於將然之前尚冀有以救之於巳然之<lb/>
後恭惟陛下首推至誠以御下而不繇權數博詢衆智<lb/>
而不任獨斷不旌口給之人不出不審再三之令精求<lb/>
蹈道富才忠力有為之人而委任之然後血脉之疾可<lb/>
除而藥石之功加於天下矣臣不勝惓惓之愚<hi>治平四年十一</hi>
<hi>月上時為知雜御史</hi>
<pb n="KR2f0038_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議目錄</head> <lb/>
    <p>
<pb n="KR2f0038_WYG_000-1a"/>
欽定四庫全書　　　　史部六<lb/>
　名臣奏議　　　　　　詔令奏議類二<hi>奏議之屬</hi>
　　提要<lb/>
　　　　<hi>臣</hi>等謹按名臣奏議一百五十巻宋趙汝愚<lb/>
　　　　編前有淳熙十三年劄子稱嘗備數三館獲<lb/>
　　　　觀祕府四庫所藏及累朝史氏所載忠臣良<lb/>
　　　　士便宜章奏收拾編綴殆千餘巻文字紛亂<lb/>
　　　　疲于檢閲自假守閩郡輒因政事之暇因事<lb/>
<pb n="KR2f0038_WYG_000-1b"/>
　　　　為目以𩔖分次而去其複重與不合者猶餘<lb/>
　　　　數百巻釐為百餘門始自建隆迄于靖康推<lb/>
　　　　尋數月粗見本末若非芟繁舉要恐勞乙夜<lb/>
　　　　之觀欲更於其間擇其至精至要尤切於治<lb/>
　　　　道者每繕冩十巻一次投進又有淳祐庚戍<lb/>
　　　　史季温序稱其開端于閩郡奏書于錦城是<lb/>
　　　　其經厯嵗時屢經簡汱乃成是編故其去取<lb/>
　　　　頗不茍自稱上可以知時事之得失言路之<lb/>
<pb n="KR2f0038_WYG_000-2a"/>
　　　　通塞下可以備有司之故實其大㫖以備史<lb/>
　　　　氏之缺遺非夸飾也凡分君道帝系天道百<lb/>
　　　　官儒學禮樂賞刑財賦兵制方域邉防總議<lb/>
　　　　十二門子目一百一十四每篇之末各附註<lb/>
　　　　其人所居之官與奏進之年月亦極詳核其<lb/>
　　　　奏劄自序及史季温序皆稱名臣奏議而此<lb/>
　　　　本題曰諸臣奏議豈以中有丁謂秦檜諸人<lb/>
　　　　而改其名歟案朱子語録云趙子直要分門<lb/>
<pb n="KR2f0038_WYG_000-2b"/>
　　　　編奏議先生曰只是逐人編好因論舊編精<lb/>
　　　　義逐人編自始終有意今一齊節去更拆散<lb/>
　　　　了不見其全意矣云云今此集仍以門分不<lb/>
　　　　以人分不用朱子之説盖以人而分可以綜<lb/>
　　　　括生平盡其人之是非得失為論世者計也<lb/>
　　　　以事而分可以叅考古今盡其事之沿革利<lb/>
　　　　弊為經世者計也平心而論汝愚所見者大<lb/>
　　　　矣乾隆四十二年六月恭校上<lb/>
<pb n="KR2f0038_WYG_000-3a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>陸　費　墀<lb/>
<pb n="KR2f0038_WYG_000-4a"/>
欽定四庫全書<lb/>
　宋名臣奏議目錄<lb/>
　　君道門<lb/>
　　　君道　　　　　　　帝學<lb/>
　　　政體　　　　　　慈孝<lb/>
　　　恭儉　　　　　　法祖宗<lb/>
　　　用人　　　　　　　廣言路<lb/>
　　　勤政　　　　　　　聴斷<lb/>
<pb n="KR2f0038_WYG_000-4b"/>
　　　詔令　　　　　　風俗<lb/>
　　帝繫門<lb/>
　　　尊號　　　　　　皇太后<lb/>
　　　皇后　　　　　　皇太子<lb/>
　　　嬪御　　　　　　宗室<lb/>
　　　公主　　　　　　外戚<lb/>
　　天道門<lb/>
　　　祥瑞　　　　　　災異<lb/>
<pb n="KR2f0038_WYG_000-5a"/>
　　百官門<lb/>
　　　宰執　　　　　　侍從<lb/>
　　　學士待制　　　　經筵<lb/>
　　　臺諫　　　　　　給舍<lb/>
　　　六部　　　　　　寺監<lb/>
　　　館閣　　　　　　史官<lb/>
　　　東宫官屬　　　　内侍<lb/>
　　　三衙　　　　　　諸將<lb/>
<pb n="KR2f0038_WYG_000-5b"/>
　　　帥臣　　　　　　奉使<lb/>
　　　監司　　　　　　守令<lb/>
　　　官制　　　　　　謹名器<lb/>
　　　省官　　　　　　優禮<lb/>
　　　薦舉　　　　　　考課<lb/>
　　　重外官　　　　　久任<lb/>
　　　致仕辭　　　　　䕃補<lb/>
　　　戒敕　　　　　　辭免<lb/>
<pb n="KR2f0038_WYG_000-6a"/>
　　　朋黨　　　　　　轉對<lb/>
　　　見辭謝<lb/>
　　儒學門<lb/>
　　　學校　　　　　　貢舉<lb/>
　　　制科　　　　　　武舉<lb/>
　　　學術　　　　　　釋老<lb/>
　　　方技<lb/>
　　禮樂門<lb/>
<pb n="KR2f0038_WYG_000-6b"/>
　　　郊祀　　　　　　明堂<lb/>
　　　祖宗侑祀　　　　　宗廟<lb/>
　　　濮議　　　　　　褒崇先聖<lb/>
　　　羣祀　　　　　　朝㑹<lb/>
　　　臨幸　　　　　　宴饗<lb/>
　　　喪禮　　　　　　諡法<lb/>
　　　䘏典　　　　　　士庶五禮<lb/>
　　　雅樂<lb/>
<pb n="KR2f0038_WYG_000-7a"/>
　　賞刑門<lb/>
　　　賞罰　　　　　　法令<lb/>
　　　禁約　　　　　　恤刑<lb/>
　　　議獄　　　　　　赦宥<lb/>
　　　錫賚<lb/>
　　財賦門<lb/>
　　　理財　　　　　　稅賦<lb/>
　　　寛䘏　　　　　　勸課<lb/>
<pb n="KR2f0038_WYG_000-7b"/>
　　　營屯田　　　　　荒政<lb/>
　　　内帑<hi>封樁庫</hi>　　　常平義倉<lb/>
　　　茶法　　　　　　鹽法<lb/>
　　　新法<lb/>
　　兵門<lb/>
　　　兵議　　　　　　禁衛<lb/>
　　　州郡兵　　　　　民兵<lb/>
　　　蕃兵　　　　　　馬政<lb/>
<pb n="KR2f0038_WYG_000-8a"/>
　　方域門<lb/>
　　　宫禁　　　　　　都城<lb/>
　　　河議　　　　　　營造<lb/>
　　邊防門<lb/>
　　　遼夏　　　　　　青唐<lb/>
　　　髙麗　　　　　　女真<lb/>
　　　蠻猺　　　　　　盗賊<lb/>
　　總議門<lb/>
<pb n="KR2f0038_WYG_000-8b"/>
　　　總議<lb/>
<pb n="KR2f0038_WYG_000-9a"/>
宋名臣奏議原序<lb/>
古之人臣所以告其君者不可得而詳矣考之於書臯<lb/>
陶之矢厥謨伊尹之作伊訓傅説之作説命周公之作<lb/>
無逸大抵皆後之諫䟽也至於君奭之篇所以告召公<lb/>
者既厯舉商之諸臣而又曰有若虢叔閎夭有若散宜<lb/>
生太顛有若南宫括併及乎周之賢臣而申言之葢古<lb/>
聖賢之相告相勉者無非以前聞人為法雖五臣之謀<lb/>
謨不可見以周公之言推之則遺風餘烈尚可想也漢<lb/>
<pb n="KR2f0038_WYG_000-9b"/>
興將相名臣議論務在寛厚意其當時蘭臺石室之所<lb/>
藏金匱玉版之所載一時名臣奏陳未必不萃此書降<lb/>
武宣以後博士議郎備中朝顧問應對者未聞舉一言<lb/>
以告其主宜乎武宣之治不能守髙文之舊若魏相條<lb/>
漢興以来賢臣賈誼鼂錯董仲舒所言奏請施行雖曰<lb/>
得國家之大體然考其時濫趙葢韓楊之誅開金張許<lb/>
史之漸宣帝雖以中興之君而為基禍之主烏在其為<lb/>
條陳故事也惟我國朝淳化懿綱逺接三代小臣不佞<lb/>
<pb n="KR2f0038_WYG_000-10a"/>
竊窺累朝國論則淳厚見於立國之初中正作於慶厯<lb/>
之際矯激起於熙寕之後方其淳厚也如太羮𤣥酒淡<lb/>
乎其味朱弦䟽越純如其音及其中正也則朝陽鳴鳳<lb/>
而見者歌舞法筵龍象而聞者作興至其矯激也則大<lb/>
冬嚴霜而松柏不彫驚湍駭浪而巨石不轉即諸臣之<lb/>
言以考一代之治雖醫者用藥各有不同而參苓烏喙<lb/>
皆足以收藥石之效故當時公道大行盡言無隠忠言<lb/>
極諌皆萃於朝流芳簡冊足以垂萬世之宏規逮夫紹<lb/>
<pb n="KR2f0038_WYG_000-10b"/>
聖以後議論一反一覆鉗天下以一人之口揜天下以<lb/>
一人之目而祖宗良法美意無復一存夫以先朝名公<lb/>
鉅卿章䟽聮篇累牘未易管窺然要其大綱則畏天命<lb/>
也法祖宗也恤人言也而或者乃以三不足之説反之<lb/>
遂使小人祖述其説以禍天下始作俑者未嘗不痛恨<lb/>
於荆舒也眀鑒之垂前車之戒凡有志於國家者其可<lb/>
捨是而他求哉先正丞相忠定福王趙公曩嘗編𩔖國<lb/>
朝名臣奏議開端于閩郡奏書于錦城亦巳上徹乙覧<lb/>
<pb n="KR2f0038_WYG_000-11a"/>
淳熙至今踰六十年矣蜀舊鋟本巳燬于兵公之孫尚<lb/>
書閣學必愿繩武出鎭嘗命工刋刻而未就適季温以<lb/>
臬事攝郡捐金命郡文學掾朱君貔孫繼成之念昔先<lb/>
大父薌室曾受忠定之知嘗同蜀之名流預討論之列<lb/>
今既遂尚書之志亦可發揚先祖舊事自兹家藏此書<lb/>
舉以告君推以治國以復我宋純懿之治猶有望焉詩<lb/>
云子子孫孫勿替引之尚二家臣子拳拳繼世之忠云<lb/>
淳祐庚戌立秋日朝請大夫權福建路提㸃刑獄公事<lb/>
<pb n="KR2f0038_WYG_000-11b"/>
兼本路勸農提舉河渠公事提舉弓手寨兵借紫眉山<lb/>
史季温序<lb/>
<pb n="KR2f0038_WYG_000-12a"/>
進宋名臣奏議劄子<lb/>
臣嘗讀漢魏相𫝊見相好觀漢故事及便宜章奏以為<lb/>
古今異制方今務在奉行故事而巳臣竊惟自古以來<lb/>
凡有國家者莫不自有一代規模制度其事切於時而<lb/>
易行不必逺尋異世之法故相為丞相數條漢興以來<lb/>
國家便宜故事及賢臣賈誼鼂錯董仲舒等所言奏請<lb/>
施行之此最明於治體之要者也臣學術淺陋不足仰<lb/>
晞古人萬一然嘗備數三館獲觀秘府四庫所藏及累<lb/>
<pb n="KR2f0038_WYG_000-12b"/>
朝史氏所載忠臣良士便宜章奏論議明切無愧漢儒<lb/>
臣私竊忻慕收拾編綴厯時寖乆箧中所藏殆千餘巻<lb/>
而臣識性遲鈍不能強記每究尋一事首尾則患雜出<lb/>
於諸家文字紛亂疲於撿閲自昨蒙恩假守閩郡輒因<lb/>
政事之暇與數僚友因事為目以𩔖分次而去其重複<lb/>
與不合者猶餘數百巻釐為百餘門始自建隆迄于靖<lb/>
康推尋嵗月粗見本末上可以知時政之得失言路之<lb/>
通塞下可以備有司之故實史氏之闕遺然雖廣記備<lb/>
<pb n="KR2f0038_WYG_000-13a"/>
言務存聖代之典若匪芟煩舉要恐勞乙夜之觀臣欲<lb/>
更於其間擇其至精至要尤切於治道者每繕冩成十<lb/>
巻即作一次投進伏望時於閒燕深賜考詳庶因藥石<lb/>
之規能致涓塵之益然則臣身雖在嶺海猶如日侍冕<lb/>
旒之側也幸甚幸甚如䝉聖慈允臣所奏伏乞送尚書<lb/>
省劄付臣照㑹施行取進止淳熙十三年正月一日三<lb/>
省同奉聖㫖依奏<lb/>
<pb n="KR2f0038_WYG_000-14a"/>
進宋名臣奏議序<lb/>
臣竊惟國家治亂之原係乎言路通塞而已盖言路既<lb/>
通則人之邪正事之利害皆得以其實上聞人君以之<lb/>
用捨廢置罔有不當故其國無不治言路不通則人之<lb/>
邪正事之利害皆壅於上聞雖或聞之亦莫得其實人<lb/>
君以之用捨廢置不得其當故其國無不亂臣嘗以是<lb/>
歴觀前古上自周秦下及五季相望數千載間或治或<lb/>
亂俱同一轍然則天地之至理古今之常道無易於是<lb/>
<pb n="KR2f0038_WYG_000-14b"/>
矣恭惟我宋藝祖開基累聖嗣業深仁厚澤相傳一道<lb/>
若夫崇建三館増置諫貟許給舍以封還責侍從以獻<lb/>
納復唐轉對之制設漢方正之科凡以開廣聰明容受<lb/>
讜直海涵天覆日新月益得人之盛髙掩前古逮至王<lb/>
安石為相務行新法違衆自用而患人之莫巳從也於<lb/>
是指老成為流俗謂公論為浮言屏棄忠良一時殆盡<lb/>
自是而後諂諛之風盛而朋黨之禍起矣臣伏覩建隆<lb/>
以来諸臣章奏考尋嵗月盖最盛於慶歴元祐之際而<lb/>
<pb n="KR2f0038_WYG_000-15a"/>
莫弊於熙寜紹聖之時方其盛也朝廷庶事微有過差<lb/>
則上自公卿大夫下及郡縣小吏皆得盡言極諫無所<lb/>
諱忌其論議不巳則至於舉國之士咸出死力而争之<lb/>
當是時也豈無不利於言者謂其强聒取名植黨干利<lb/>
期以動揺上心然而聖君賢相卒善遇而優容之故其<lb/>
治効卓然士以増氣及其弊也朝廷有大黜陟大政令<lb/>
至無一人敢議論者縱或有之其言委曲畏避終無以<lb/>
感悟人主之意而獻諛者遂以為内外安静若無一事<lb/>
<pb n="KR2f0038_WYG_000-15b"/>
可言者矣殊不知禍亂之機發於所伏今尚忍言哉臣<lb/>
仰惟陛下天資睿眀聖學淵懿顧非羣臣所能仰望而<lb/>
若稽古訓虚受直言二紀于茲積勤不倦嘗命館閣儒<lb/>
臣編𩔖國朝文鑑奏䟽百五十六篇猶病其太略茲不<lb/>
以臣既愚且陋復許之盡獻其書萬機餘閒幸賜紬繹<lb/>
推觀慶厯元祐諸臣其詞直其計從而見効如此熙寜<lb/>
紹聖諸臣其言切其人放逐而致禍如彼然則國家之<lb/>
治亂言路之通塞盖可以鑒矣臣不任惓惓之誠臣趙<lb/>
<pb n="KR2f0038_WYG_000-16a"/>
汝愚謹序<lb/>
</p>
<p>
</p>
  </div>
</body>
</text>
</TEI>
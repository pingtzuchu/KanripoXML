<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻二十九</head> <lb/>
    <p>
<pb n="KR2f0038_WYG_029-1a"/>
欽定四庫全書<lb/>
　宋名臣奏議巻二十九<lb/>
　　　　　　　　　　　宋　趙汝愚編<lb/>
　　帝系門<lb/>
　　　嬪御<lb/>
　　　　上仁宗乞序正宫掖　　　　龎籍<lb/>
臣前月十一日曽上封奏為内侍韓從禮等傳美人尚<lb/>
氏教㫖令開封府放免工匠單慶等六人本行差遣事<lb/>
<pb n="KR2f0038_WYG_029-1b"/>
特䝉悉聽科斷韓從禮等及敕下諸司今後宫闈教㫖<lb/>
並不得施行中外聞之孰不歡快有以見陛下英斷實<lb/>
九廟無疆之休四海永安之福也臣愚更願陛下使宫<lb/>
掖之間上下有序不以恩寵隂啟禍階蠧耗金珠漸困<lb/>
國力通私謁以亂政縱外親而干法上損聖德次紊朝<lb/>
綱實天下幸甚<hi>景祐元年四月上時為開封府判官</hi>
　　　　上仁宗論宫禁五事　　　孫　沔<lb/>
臣聞虞舜治家而納麓姬文刑寡而御邦周南歌闗雎<lb/>
<pb n="KR2f0038_WYG_029-2a"/>
之德仲尼刪詩著為三百篇之首魯史先經以紀元妃<lb/>
丘明直書為十二公之始易以風自火出為家人之象<lb/>
言號令之行乎外由中正而明于内非嚴風火之威則<lb/>
難以正于家矣禮云身修而家齊家齊而國治國治而<lb/>
天下平王政之本基乎此矣是知先聖懼昵情之為患<lb/>
而立教於將来者也恭以皇帝陛下仁深溥博明達照<lb/>
臨好善無厭從諫弗咈紹三朝之謨訓躬萬幾之憂勤<lb/>
旰食在念將二十年雖古之聖帝明王致志行事無以<lb/>
<pb n="KR2f0038_WYG_029-2b"/>
過也今朝無專權之臣上無失道之事然而隂陽未和<lb/>
災變未息法令不行恩威不著者豈治内之道有所未<lb/>
至歟臣不欲迂闊引喻前古願以聞見五事而陳之若<lb/>
以言獲罪臣之職也伏以中宫正位徳配至尊主治隂教<lb/>
為天下母三妃九嬪世婦御妾上下分統無使僣差百<lb/>
世不易之論也伏自景祐巳來三黜寵闈兩犯宸扆盖<lb/>
所起幽微不勝恩遇身貴則性悍福極則患生退屏繼<lb/>
跡踰僣如舊茍不建立嚴制竊恐漸生厲階昨見上元<lb/>
<pb n="KR2f0038_WYG_029-3a"/>
嘉節内庭出遊美人才人多不隨從飛盖蔽景流車激<lb/>
霆各崇華衛分道爭行衆目共觀與后為並此非所以示<lb/>
外而垂範者也臣乞今後貴品嬪御等並令修備禮節戒<lb/>
約奢侈常隨皇后出入不得各排儀衛輒自矜越仍乞選<lb/>
擇端嚴近上夫人一兩員立為宫師以佐内則所冀上下<lb/>
有别而中外不惑矣竊以宫政之設内職是先尚書侍<lb/>
御司記典言一百二十人則為大備故先朝之數侍史<lb/>
不過五百人俸給止于千二十貫皆有紀律不甚奢盈<lb/>
<pb n="KR2f0038_WYG_029-3b"/>
今聞十倍増人已踰二三千十倍添俸或至二十萬私<lb/>
身養女數復過之百司供億簿書可知一嵗之中所用<lb/>
何極非所以示節儉也臣乞取索宫中諸院宫人及私<lb/>
身養女都大數目呈取進止若非遊幸之所宜令檢勘<lb/>
合用人量留外並放歸本家任從其便而請給之數現在<lb/>
者宜節減其半此所以消幽曠之氣而省財廩之費也<lb/>
竊以内侍之職最為親近宣傳國命出納王言常行抑<lb/>
制尚或騰陵今遷秩不踰年賞賜無虚日甲第連坊名<lb/>
<pb n="KR2f0038_WYG_029-4a"/>
園接畛玉帛盈於後房絲竹聞於别院官尊禄厚職重<lb/>
貟多若不立之儀式必恐亢於寵榮臣欲乞御藥依舊<lb/>
只用二貟御帶押班都知並乞選擇謹重公嚴勤畏舊<lb/>
有心力者充三年一遷官不許非次改轉未有嗣者令<lb/>
養䕃一子則内無乆貴之人下有進身之路亦一代之<lb/>
永制也竊以勾陳九重華盖萬乗垣直太紫庭儼雲龍<lb/>
非深嚴不為尊非禁戒不為備闌入則抵罪誤至則伏<lb/>
誅使内言不出於閫外言不入於閫所以防未然而限<lb/>
<pb n="KR2f0038_WYG_029-4b"/>
中外也今上之起居言語衆無不知帷箔宴遊外無不<lb/>
傳内降斜封坦夷若道免刑要賞響應如神皆由左右<lb/>
之人出入為地邇臣頗邪能伺動靜迎合巧中率用斯<lb/>
道若不早辨以防微竊恐長姦而忽變臣欲乞應合入<lb/>
内及聽喚中人並用五十已上十五已下者諸宫院子<lb/>
須限七十已上分定畨次上下不得參雜出入仍令内<lb/>
東門司專切㸃檢其暗祗候俳優人及公主院擔子官<lb/>
各放歸本營所有内道場乞今後㫁絶此則整肅於宸<lb/>
<pb n="KR2f0038_WYG_029-5a"/>
庭足以輝光於史牒竊以王者所須嵗終不㑹此天下<lb/>
之財天子用之有司不得而吝也其或出納不謹支費<lb/>
不節豈可容姧不詰其敝今御寳慿由司内東門劄子<lb/>
取諸庫犀玉金銀錢帛一嵗至三百餘萬貫但有入内<lb/>
之名不知所用之處此數既多不可悉記昨聞胥吏偽<lb/>
取庫金三十兩抵法况御寳是中禁所掌外人何計而<lb/>
詐得之竊恐前後妄用非此一吏也乞差不干礙公幹<lb/>
有心力臣寮置司將寳元後來係御寳慿由及内東門<lb/>
<pb n="KR2f0038_WYG_029-5b"/>
劄子取左藏庫等金銀犀玉錢帛大數對簿帳及謝恩<lb/>
表狀造作文厯并内藏庫亦自寳元後来内中支使金<lb/>
寳錢帛都數逐件磨勘即見無涯費用積乆欺弊仍乞<lb/>
今後諸宫閤凡有取索出到慿由劄子先下内侍省都<lb/>
知入内覆奏然後置簿抄上畨換通簽正牒下諸庫藏<lb/>
方得支官物不得直行取索或更别設闗防節減用度<lb/>
亦經乆之利也此五事者實政教之本源昇平之基業<lb/>
也中宫正則内宰之制行于六宫而寵嬖不犯於上矣<lb/>
<pb n="KR2f0038_WYG_029-6a"/>
宫禁嚴則中閫之事絶于衆口而朋黨不結於外矣宫<lb/>
人不減則用度不給怨曠以感隂陽之沴矣内侍不禁<lb/>
則威柄不一引薦以來邪佞之𩔖矣御寳不嚴財貨不<lb/>
計則盜詐公取而無慮矣噫恩能勝威昵可消正甘言<lb/>
令色遜于志先意希㫖㑹其事仁愛浸深忍情難決非<lb/>
至聖至明不可免也伏望皇帝陛下以公道制私情大<lb/>
日月之輝發雷霆之㫁柔媚不干於聰明愛倖盡決於<lb/>
道義則何患天下之不治哉書曰威克厥愛允濟易曰<lb/>
<pb n="KR2f0038_WYG_029-6b"/>
揚于王庭剛決柔也傳曰棖也慾焉得剛非用天之剛<lb/>
健中正則於㫁也難矣今昊賊侵軼西鄙攻守臣未敢<lb/>
進一䇿盖儒者不知兵不可預言也若大臣盡心諸將<lb/>
用命恐亦未為大患也夫手足之疾侵于皮膚積為瘡<lb/>
痍發于指掌未有所損也心腹之疾迫於膏肓壅為癰<lb/>
疽潰于頭目不可卒救也此五事措置得宜則有無窮<lb/>
之福此五事因循弗舉恐為不測之慮履霜至于堅氷<lb/>
然火在於積薪非一朝一夕之故也惟㫁之在不疑行<lb/>
<pb n="KR2f0038_WYG_029-7a"/>
之恐不及動無失機間不容髮則百世之利萬方之幸<lb/>
此皆陛下家事非人臣所得及也至於政教之綱紀未<lb/>
舉輔相之心德未同朋黨之邪正未分著位之材愚未<lb/>
辨進賢難於起死去佞過於拔山法令撓於親恩賞及<lb/>
於濫豈不謂根蘖於内而斤斧不施者乎若聖人一慮<lb/>
及此則庶事自正其條例悉數之名俟聰明聴然其說<lb/>
異日為陛下言之也臣素非博識惟盡愚誠不厯詆於<lb/>
羣公不專攻於上徳但慮切直速怨貴權不能保身貽<lb/>
<pb n="KR2f0038_WYG_029-7b"/>
憂老母至於事君之心則無所愧矣伏望夙夜之餘再<lb/>
賜詳覽幸甚<hi>慶厯元年正月上時為左正言知諫院</hi>
　　　　上仁宗乞止絶宫人出入　　孫　沔<lb/>
臣伏見芳林園南宅見安故豫王靈輿至三月初三日<lb/>
方行攅殯諸宫奠酹慰禮已畢今見大内車盖出入朝<lb/>
暮往還非全痛戚之情頗涉朋遊之便道途窺覘僕御<lb/>
喧譁禁士縱欲嚴呵宫人難於檢察誠為隠暗亦合防<lb/>
微伏恐姦細乗時駭機竊發人之所忽事不可知伏諒<lb/>
<pb n="KR2f0038_WYG_029-8a"/>
陛下以苦切在中周思未及臣叨司視聽須至達聞欲<lb/>
乞指揮故豫王本宫人在彼祗候朝夕祭奠餘並止節<lb/>
勿令輒出深為利便<hi>慶厯元年二月上</hi>
　　　　上仁宗論美人張氏恩寵宜加裁損<lb/>
　　　　　　　　　　　　　　　歐陽脩<lb/>
臣近風聞禁中因皇女降生於左藏庫取綾羅八千匹<lb/>
染院工匠當此大雪苦寒之際敲冰取水染練供應頗<lb/>
甚艱辛臣伏思陛下恭儉勤勞愛民憂國似此勞人枉<lb/>
<pb n="KR2f0038_WYG_029-8b"/>
費之事必不肯為然外議相傳皆云見今染練未絶臣<lb/>
又見近日内降美人張氏親戚恩澤太頻臣忝為諫官<lb/>
毎聞小有汚損聖德之事須合力言難避天譴臣竊見<lb/>
自古帝王所寵嬪御若能謹儉柔善不求恩澤則可長<lb/>
保君恩或恣意驕奢多求恩澤則皆速致禍敗臣不敢<lb/>
逺引古事只以今宫禁近事言之陛下近年寵尚氏楊<lb/>
氏余氏苗氏之𩔖當其被寵之時驕奢自恣不早裁損<lb/>
及至滿盈今皆何在况聞張氏本良家子昨自脩婉退<lb/>
<pb n="KR2f0038_WYG_029-9a"/>
為美人中外皆聞以謂與楊尚等不同故能保寵最乆<lb/>
今一旦宫中取索頓多恩澤日廣漸為奢侈之事以招<lb/>
外人之言臣不知陛下欲愛惜保全張氏或欲縱恣而<lb/>
敗之若欲保全則須常令謙儉不至驕盈臣料八千匹<lb/>
綾羅必非張氏一人獨用不過支散與衆人而已乃是<lb/>
枉費財物盡為衆人中外譏議則陛下自受以此而言<lb/>
廣散何益昨正月一日曹氏封縣君至初五日又封郡<lb/>
君四五日間兩度封拜又聞别有内降應是疎逺親戚<lb/>
<pb n="KR2f0038_WYG_029-9b"/>
盡求恩澤父母因子而貴可矣然名分亦不可太過其<lb/>
他疎逺皆可減罷臣謂張氏未入宫之前疎逺親戚各<lb/>
皆何在今日富貴何必廣為閑人自招謗議以累聖徳<lb/>
若陛下只為張氏計亦宜如此况此事不獨為張氏大<lb/>
凡後宫恩澤太多宫中用度奢侈皆是汚損聖徳之事<lb/>
繫於國體臣合力言伏望聖慈防微杜漸早為裁損<hi>慶厯</hi>
<hi>二年上時為知諫院</hi>
　　　　上仁宗論女御以御寳白制除才人<lb/>
<pb n="KR2f0038_WYG_029-10a"/>
　　　　　　　　　　　　　　　范師道<lb/>
臣聞禮以制情義以奪愛常人之所難惟聰明睿哲之<lb/>
主然後能之近以宫人數多出之此盛徳事也然而事<lb/>
有繫風化治亂之大而未經留意者臣敢為陛下言之<lb/>
竊聞諸閤女御以周董育公主御寳白制並為才人不<lb/>
自中書出誥而掖庭覬覦遷拜者甚多周董之遷可矣<lb/>
女御何名而遷乎才人品秩既髙古有定員唐制止七<lb/>
人而已祖宗朝宫闈給侍不過二三百人居五品之列<lb/>
<pb n="KR2f0038_WYG_029-10b"/>
者無幾若使諸閤皆遷則不復更有貟數矣外人不能<lb/>
詳知止謂陛下於寵幸太過恩澤不節爾夫婦人女子<lb/>
與小人之性同寵幸過則瀆慢之心生恩澤不節則無<lb/>
厭之怨起御之不可不以其道也且用度太煩須索太<lb/>
廣一才人之俸月直中户百家之賦嵗時賜予不在焉<lb/>
况誥命之出不自有司豈盛時之事耶恐斜封墨敕復<lb/>
見於今日矣<hi>嘉祐四年六月上時知諫院</hi>
　　　　上英宗論後宫等級　　　　司馬光<lb/>
<pb n="KR2f0038_WYG_029-11a"/>
臣聞王化之興始於閨門故易基乾坤詩首關睢前世皆<lb/>
擇良家子以充後宫位號等級各有貟數祖宗之時猶有<lb/>
公卿大夫之女在宫掖者其始入宫皆須年十二三以下<lb/>
醫工診視防禁甚嚴近嵗以來頗隳舊制内中下陳之人<lb/>
競置私身等級寖多無復限極監勒牙人使之雇買前<lb/>
後相繼無時暫絶致有軍營市井下俚婦女雜處其間<lb/>
不可辨識此等置之宫掖豈得為便臣常念此不勝憤惋<lb/>
今陛下即位之初百度惟新嬪嬙之官皆闕而未備臣<lb/>
<pb n="KR2f0038_WYG_029-11b"/>
謂宜當此之時定立制度依約古禮使後宫之人共為<lb/>
㡬等等有㡬人若未足之時且虚其貟數既足之後不可<lb/>
更増凡初入宫皆當幼年未適人者若求乳母亦須選<lb/>
擇良家性行和謹者方得入宫傳之子孫為萬世法此<lb/>
誠治亂之本禍福之原不可以為細事而忽之<hi>嘉祐八年十二</hi>
<hi>月上時以天章閣待制知諫院</hi>
　　　　上神宗乞減放宫人　　　　錢　顗<lb/>
臣伏以厯代聖明之君臨御四海之初必有甚美之事<lb/>
<pb n="KR2f0038_WYG_029-12a"/>
以順人情必竭至誠之心以感天意陛下紹膺大寳憂<lb/>
勤庶政有弊必去聞善必行然猶隂陽未和災異數見<lb/>
豈聖化有所不洽者耶臣竊伏思其一端臣恭聞仁宗<lb/>
及英廟兩朝之間見在宫人尚多幽閉掖庭豈無怨隔<lb/>
之思以汨和氣臣伏乞陛下特軫宸衷沛然下詔法祖<lb/>
宗開寳祥符之制量數放出務令從便無曠時之苦有<lb/>
遂性之樂上足以感天意下足以順人情哲王懿範莫<lb/>
過於此也<hi>熈寧元年上時為殿中侍御史裏行</hi>
<pb n="KR2f0038_WYG_029-12b"/>
　　　　上神宗乞罷十閤之制　　　吕　誨<lb/>
臣竊聞去年下京東買黄金數萬兩本路科率太暴民<lb/>
頗怨之又廣南新錢監許買真珠上京傳說將備宫中<lb/>
十閤用度盖愚者無知因其民言造為端意謂陛下春<lb/>
秋富盛祥禫既除將邇聲色漸求暇逸此其惑也臣有<lb/>
以知聰明睿知以天下為心必不留神於此爾然重思<lb/>
之天下有道庶人不議明盛之朝不當使民如是論議<lb/>
似亦啟之有因不可不䘏也臣職在言責敢不為陛下<lb/>
<pb n="KR2f0038_WYG_029-13a"/>
一一而陳之臣聞宫禁職位自有班序十閤創置非古<lb/>
儀也或云仁廟晚年欲廣繼嗣諛言闚間遂成其事英<lb/>
宗踐阼因循舊制真作無益害有益也何則既名閤分<lb/>
則異嬪御供具之外仍置官管幹増長事勢動有踰僣<lb/>
且禮之所設本防其漸作法於儉其敝猶奢今日之為<lb/>
實繫聖慮而况陛下尊奉兩宫與仁宗事體不同且<lb/>
虞倖進之臣漸陳無益之計臣愚欲乞陛下沈機慮始<lb/>
臨事制宜俯畢三年之喪首罷十閤之制徳音遂發人<lb/>
<pb n="KR2f0038_WYG_029-13b"/>
心自恱矧復舉動之間使人窺伺莫及豈止成一時之<lb/>
盛美將見垂萬世之休光區區之誠所願至矣<hi>熈寧三年五月</hi>
<hi>上時為右諫議大夫御史中丞</hi>
　　　　上神宗乞放内人景氏　　　楊　繪<lb/>
臣竊聞内人景氏者曽在仁宗朝為御侍後放出嫁許<lb/>
宗賢近已聴離却召入内者臣竊以文武之政治於衽<lb/>
席家人之道脩於近小而况已經從良豈可復塵於禁<lb/>
掖哉伏乞放之於外以清物議<hi>治平四年十月上時知諫院</hi>
<pb n="KR2f0038_WYG_029-14a"/>
　　　　上哲宗乞進德愛身　　　　范祖禹<lb/>
臣伏見陛下嗣位以来端拱淵黙專意學問臣侍經席<lb/>
於今累年陛下天縱生知聖徳純茂接對臣下日月如<lb/>
一未嘗小有差失此實上天眷佑皇家保育生民宗廟<lb/>
社稷無疆之福也恭惟太祖皇帝肇造區夏櫛風沐雨<lb/>
削平僣亂以立子孫萬世之基傳之太宗至于真宗遂<lb/>
致太平仁宗年十三即大位章獻明肅太后安定邦家<lb/>
調䕶聖性是以四十二年之間徳澤深結於民天下至今<lb/>
<pb n="KR2f0038_WYG_029-14b"/>
思慕不忘英宗自藩邸入繼大統四海之内同心愛戴<lb/>
先帝勵精求治宵衣旰食躬勤萬事十有九年不幸早<lb/>
棄天下陛下年始十嵗嗣登大位當此之時人心懍懍<lb/>
憂危萬端幸賴太皇太后保佑扶持勤濟艱難斥退凶<lb/>
邪登進忠良詔令所至百姓歡呼皷舞數年以来中外<lb/>
晏然北狄西戎無不從順此皆太皇太后之德也臣不<lb/>
知陛下將何以報之臣竊思陛下所以報之惟在於進<lb/>
徳愛身而已陛下進徳則為太平髙世之主光顯祖宗<lb/>
<pb n="KR2f0038_WYG_029-15a"/>
之烈發揚文母之訓使天下之人皆欣然曰祖宗之德<lb/>
太皇太后之力如此則豈惟皇天祖宗饗佑陛下太皇<lb/>
太后亦不虚勤勞矣陛下愛身則無疾疢不貽太皇太<lb/>
后之憂武伯問孝孔子曰父母唯其疾之憂夫父母之<lb/>
憂莫切於子孫之有疾疢他日陛下有子當自知之陛<lb/>
下若不進德不愛身雖極四海九州之養亦未足為孝<lb/>
也臣自今秋聞外人言陛下於後宫已有所近幸臣初<lb/>
聞之不以為信數月以來傳者益多或云已有懷娠將<lb/>
<pb n="KR2f0038_WYG_029-15b"/>
誕育者言之所起必有其端臣誠至愚不能不惑故敢<lb/>
先事懇切言之陛下内承慈訓外勤聖學方當祇畏以<lb/>
事天地誠孝以奉宗廟思六聖之勤勞念帝業之艱難<lb/>
四方之人無不延頸舉踵注目傾耳觀聴陛下德業之<lb/>
光名譽之隆以想望太平陛下可不謹哉今陛下未建<lb/>
中宫而先近幸左右好色伐性傷於太早年少之時血<lb/>
氣未定戒之在色言人少時血氣未定而先傷伐根本<lb/>
則損夀考之福故君子戒之陛下今年十四嵗而生於<lb/>
<pb n="KR2f0038_WYG_029-16a"/>
十二月其實猶十三嵗也豈近女色之時乎陛下上承<lb/>
天地宗廟社稷之重守祖宗百三十年基業為億兆之<lb/>
人父母豈可不愛惜聖體哉孟子曰事孰為大事親為<lb/>
大守孰為大守身為大守身所以事親也愛身所以愛<lb/>
天下也陛下上有太皇太后皇太后休戚皆繫於陛下<lb/>
之一身豈可不愛惜聖體哉中庸曰君子之道本諸身<lb/>
未有不先愛身而可以進道者也陛下方嚮學問躬儒<lb/>
術欲為堯舜禹湯文武成康之君堯舜禹湯文武之君<lb/>
<pb n="KR2f0038_WYG_029-16b"/>
未有不勤而成者也昔先帝年十五六講學東宫一言<lb/>
一動天下傳之是以多才多藝羣臣莫及今陛下聖學<lb/>
天下未有所聞而先以嗜慾聞於天下此臣之所甚憂<lb/>
也陛下有上聖之性必行上聖之事有上聖之位必求<lb/>
上聖之名豈可不愛聖體哉方今羣臣之心萬民之情<lb/>
正望朝廷如天聖以來所願陛下法則仁宗而已祖宗<lb/>
天下百三十年如寳器之無缺陛下行純德備如美玉<lb/>
之無瑕臣竊為陛下寳之惜之愛之重之陛下豈可不<lb/>
<pb n="KR2f0038_WYG_029-17a"/>
愛惜聖體哉臣聞仁宗未納皇后以前未嘗近幸後宫<lb/>
是以氣體康實在位最乆臣今觀陛下氣怯恐不能如<lb/>
仁宗少時豈可不愛惜聖體哉前世人君多所經厯乃<lb/>
能周知天下之情今陛下生長深宫稼穡艱難未知也<lb/>
人之情偽未見也國家政事未習也六經聖人之言未<lb/>
盡讀也前世興亡之戒未盡閱也天下至大萬事至衆<lb/>
何所不關聖慮豈可不愛惜聖體哉古人有言後宫盛<lb/>
色則賢者隠處佞人用事則諫臣杜口陛下春秋鼎盛<lb/>
<pb n="KR2f0038_WYG_029-17b"/>
方當崇經術邇端士崇尚素朴屏去紛華不宜先留意<lb/>
女色使天下失望以啓小人之心何則陛下如好德則<lb/>
賢人皆動其心欲助陛下之徳而圖天下治安故於陛<lb/>
下有益陛下如好色則小人皆動其心欲奉陛下之欲<lb/>
而圖一身富貴故於陛下有損賢人進則治小人進則<lb/>
亂不可不謹也陛下於此二者將何擇焉昔漢成帝自<lb/>
為太子時以好色聞其後逸欲無節終為漢室昏亂之<lb/>
主漢之基業由成帝而壞豈可不謹其細哉唐太宗欲<lb/>
<pb n="KR2f0038_WYG_029-18a"/>
納鄭仁基女魏徴諫而止之憲宗時教坊使稱密詔選<lb/>
良家子納禁中李絳上疏乃悉還之文宗沒李孝本女<lb/>
入宫魏謩諫即出之古之忠臣愛君必拂其邪心防其<lb/>
嗜欲置君於無過之地使天下莫得而非議也人君所<lb/>
愛莫切於身人臣亦莫切於愛君之身臣濫備勸講以<lb/>
輔導聖德為職懷此憂慮已二三年不能言於未然致<lb/>
陛下已有聲聽流聞於外此臣之罪也臣今若不言他<lb/>
日陛下或專意聲色綱紀壞亂政事荒僻使天下以陛<lb/>
<pb n="KR2f0038_WYG_029-18b"/>
下為逸欲之主則臣之罪豈勝其責雖悔恨萬狀何所<lb/>
及哉伏望陛下察臣之言專精一意勉强學問日新徳<lb/>
業無時逸豫事親則思孝居處則思敬動作則思禮祭<lb/>
祀則思誠服用則思儉養民則思仁使人則思恕心則<lb/>
思道視則思正當食則思天下之饑當衣則思天下之<lb/>
寒陛下每思及此而強學不巳則將以道徳為麗以仁<lb/>
義為美豈聲色之可移哉唯陛下抑情制欲以愛養聖<lb/>
體為先則動植之類無不䝉福生靈幸甚臣不勝拳拳<lb/>
<pb n="KR2f0038_WYG_029-19a"/>
愛君之心<hi>元祐四年十二月上時為給事中侍講</hi>
　　　　上宣仁皇后乞保䕶聖體　范祖禹<lb/>
臣伏見陛下臨御天下于今五年昧爽聽朝親斷萬事<lb/>
所以勞心竭力者凡皆為祖宗社稷億兆人民將以太<lb/>
平天下付之皇帝也臣愚竊謂陛下憂勤天下之事必<lb/>
先憂天下之本愛養四方之民必愛一人之身夫一人<lb/>
之身天下之本也孟子曰天下之本在國國之本在家<lb/>
家之本在身天下安危繫於人君之一身身安則天下<lb/>
<pb n="KR2f0038_WYG_029-19b"/>
安天下治亂出於人君之一心心正則天下正欲安天<lb/>
下必先安身欲正天下必先正心此二者當今之急務<lb/>
乆逺之計慮也陛下内保佑聖躬調䕶起居外成就睿徳<lb/>
勉進學問前此未嘗聞有纎毫之失今之所聞則異於<lb/>
前外議籍籍皆謂皇帝已近女色後宫將有就館者有<lb/>
識聞之無不寒心皇帝今年十四其實猶十三嵗耳千<lb/>
金之家有十三嵗之子猶不肯使近女色而况於萬乗<lb/>
之主乎陛下愛子孫而不留意於此非愛子孫之道也<lb/>
<pb n="KR2f0038_WYG_029-20a"/>
譬如美木方長正當封植培壅以待其蔽日凌雲若戕<lb/>
伐其根豈不害哉臣嘗見司馬光言章獻明肅太后保<lb/>
護仁宗皇帝最為有法自即位以後未納皇后以前仁<lb/>
宗居處不離章獻卧内所以聖體充實在位厯年長乆<lb/>
章獻於仁宗此功最大臣考之國史仁宗在乳褓章獻<lb/>
使章恵太后護視章獻臨朝仁宗起居飲食章惠必與<lb/>
之俱所以保佑扶持恩意勤備然則章惠保護仁宗乃<lb/>
章獻太后之意今陛下臨朝日有萬幾至於左右護視<lb/>
<pb n="KR2f0038_WYG_029-20b"/>
皇帝臣不知有如章恵者乎若未能如章恵則陛下豈<lb/>
得不留聖意也陛下以朝事責宰相以邉事責將帥人<lb/>
君闕失羣臣邪正責諫官御史皇帝學問責講讀官若<lb/>
朝事不治宰相之罪也邉鄙不寧將帥之罪也人君闕<lb/>
失不知羣臣邪正不分諫官御史之罪也皇帝學問不<lb/>
進臣等之罪也至于皇帝早夜起居之節嗜欲之際此<lb/>
最切身之事豈可無任其責者乎陛下博覽史冊洞知<lb/>
古今古之帝王何嘗不以女色損夀考之福惟傷於太<lb/>
<pb n="KR2f0038_WYG_029-21a"/>
早敗於無節耳思之至此可為切骨之戒臣所以不避<lb/>
誅戮為陛下言之伏望陛下與皇太后太妃詳論此事<lb/>
有損聖徳不益聖體宜戒敕保傅令以章恵為法今聖<lb/>
心已有所知雖不能防於未形猶可以止其將然俟中<lb/>
宫既建然後漸廣繼嗣之路則陛下亦可以不勞聖慮<lb/>
矣今若不知止節女色爭進數年之後敗徳亂政無所<lb/>
不有陛下雖欲悔之豈可及乎臣竊觀皇帝天質純粹<lb/>
有上聖之資年益長則宜徳益進方當嚮學以養聖功<lb/>
<pb n="KR2f0038_WYG_029-21b"/>
天下引領以望輝光之新傾耳以聴名譽之隆聰明之<lb/>
開發睿智之深逺皆繫於十五六之時不可失也陛下<lb/>
必欲皇帝氣體康強徳性成就以為宗社無疆之福莫<lb/>
切於今日矣不宜先以好色聞於天下失衆庶之望臣<lb/>
所以拳拳而不能已也惟陛下深思逺慮察臣狂瞽之<lb/>
言<hi>元祐四年十二月上</hi>
　　　　同上　　　　　　　　　　范祖禹<lb/>
臣於今月二十七日至門下省見宰臣吕大防諭臣二<lb/>
<pb n="KR2f0038_WYG_029-22a"/>
十四日面奉聖㫖兩諫議并臣所言後宫御幸無此事<lb/>
者臣等所聞外議皆是虚傳陛下恕臣狂愚不賜誅責<lb/>
復䝉宣諭令臣具委臣且喜且懼不能自勝實天下幸<lb/>
甚然臣所言皇帝進德愛身所宜常以為戒太皇太后<lb/>
保䕶皇帝安身正心乆逺之慮亦願因而勿忘今外議<lb/>
雖虚亦足為先事之戒也臣竊惟皇帝有上聖之資方<lb/>
養德嚮學涵育仁義臣侍經左右而有聞於道路實懐<lb/>
私憂是以不存形迹不知忌諱發於誠心愛上不敢避<lb/>
<pb n="KR2f0038_WYG_029-22b"/>
妄言之罪凡事言於未然則誠為過慮及其巳然則又<lb/>
無及雖言無益陛下寧受未然之言勿使臣等有無及<lb/>
之悔因聞虚言以為實戒則四海生靈動植之類永被<lb/>
其福臣䝉寛宥罪戾無任恐懼喜幸之至伏縁聖㫖令<lb/>
大防諭臣合具奏知<hi>元祐四年十二月上</hi>
　　　　上哲宗再論進徳愛身　　　劉安世<lb/>
臣伏自前月末聞聖㫖權罷講筵是時近龍興節意謂<lb/>
將有燕饗是以暫輟邇英之幸用施慶禮今復半月别<lb/>
<pb n="KR2f0038_WYG_029-23a"/>
無政事亦非有前嵗大雪苦寒之故而罷之臣乆不得<lb/>
望見清光固巳疑之矣迺者民間喧傳禁中見求乳母<lb/>
竊謂陛下富於春秋尚未納后紛華盛麗之好必不能<lb/>
動蕩淵衷雖聞私議未嘗輒信近日傳者益衆考之頗<lb/>
有實狀臣忝備言職當諌其漸伏惟皇帝陛下天賜睿<lb/>
聖纂承大業太皇太后陛下慈仁正順保佑備至覆載<lb/>
之内莫不傾耳拭目以望風化而或者之言乃謂陛下<lb/>
稍疎先王之經典寖近後庭之女寵此聲流播實損聖<lb/>
<pb n="KR2f0038_WYG_029-23b"/>
德昔者堯之受命惟以天下為憂而不敢以位為樂成<lb/>
湯不邇聲色不殖貨利著之方冊萬世稱誦皇帝陛下<lb/>
不可以不勉太皇太后不可以不勸伏望聖慈為宗廟<lb/>
社稷之大計清間之燕頻御經帷仍引近臣與之論議<lb/>
前古治亂之要當今政事之宜悉俾開陳以助聖學無<lb/>
溺於所愛而忘其所可戒天下幸甚<hi>元祐四年十二月上時為左諫議大</hi>
<hi>夫</hi>
　　　　同前<hi>係第二狀</hi>　　　　　　劉安世<lb/>
<pb n="KR2f0038_WYG_029-24a"/>
臣今月二十七日給事中范祖禹至本<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>宻傳宰臣吕<lb/>
大防所聞德音諭臣所論後宫事實未嘗有者稽首承<lb/>
命感抃交集臣厯觀前世之主鮮有不以聲色為累至<lb/>
於近之太早御之無節則又不能保固真源増益夀考<lb/>
聖賢所戒可為寒心且世俗之間粗有百金之産猶知<lb/>
愛其子孫以為嗣續之託而况國朝百三十年之太平<lb/>
六聖憂勤積累世之基業陛下繼而有之可不自愛自<lb/>
重以為宗廟社稷無窮之計乎臣誤䝉聖恩擢寘諫列<lb/>
<pb n="KR2f0038_WYG_029-24b"/>
使陛下日新之德未有以大著於四海而親近女寵之<lb/>
謗先播於衆口臣雖愚暗亦深憂之所以不避譴訶先<lb/>
事進戒若陛下實未嘗為則臣之所言猶不失諫官之<lb/>
職若陛下萬一有之則臣之進說巳為後時雖不敢逃<lb/>
曠官之誅顧已何補於事惟冀陛下愛身進徳留意學<lb/>
問清心寡慾増厚福基臣不勝惓惓愛君之至<hi>元祐四年十二</hi>
<hi>月上時為左諫議大夫</hi>
　　　　上哲宗論内車子爭道亂行　蘇　軾<lb/>
<pb n="KR2f0038_WYG_029-25a"/>
臣謹按漢成帝郊祠甘泉泰畤汾隂后土而趙昭儀常<lb/>
從在屬車間時揚雄待詔承明奏賦以諷其略曰想西<lb/>
王母欣然而上夀兮屏玉女而却虙妃言婦女不當與<lb/>
齋祠之間也臣今備位夏官職在鹵簿准故事郊祀既<lb/>
成乗輿還齋宫改服通天冠絳紗袍教坊鈞容作樂還<lb/>
内然後后妃之屬中道迎謁已非典禮而况方當祀事<lb/>
未畢而中宫掖庭得在勾陳豹尾之間乎竊見二聖崇<lb/>
奉大祀嚴恭寅畏度越古今四方來觀莫不恱服今車<lb/>
<pb n="KR2f0038_WYG_029-25b"/>
駕方宿齋太廟而内中車子不避仗衛爭道亂行臣愚<lb/>
竊恐於觀望有損不敢不奏乞賜約束仍乞取問隨行<lb/>
合干幹當人施行<hi>元祐七年南郊軾以兵部尚書為鹵簿使上此奏</hi>
　<lb/>
　<lb/>
　<lb/>
　<lb/>
　宋名臣奏議巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻二十</head> <lb/>
    <p>
<pb n="KR2f0038_WYG_020-1a"/>
欽定四庫全書<lb/>
　宋名臣奏議巻二十<lb/>
　　　　　　　　　　　宋　趙汝愚　編<lb/>
　　君道門<lb/>
　　　勤政<lb/>
　　　　上真宗論勤政　　　　　　韓　援<lb/>
臣伏覩近詔舉行轉對在外文武羣臣未預次對者各<lb/>
許上章奏事此蓋陛下克勤念慮旁採芻蕘幅員之間<lb/>
<pb n="KR2f0038_WYG_020-1b"/>
蹈詠斯極伏惟陛下膺運圖大握樞御極行一事必遵<lb/>
典禮發一言必訪古今三載遏密之中過形哀毁萬機<lb/>
聽覽之後未嘗怠遑每春澤稍愆宿麥未秀必親臨祠<lb/>
觀備薦蕭薌減御膳以焦勞走使車而旁午並禱羣望<lb/>
盡降五刑昭感上穹必獲嘉應雖有祲沴安能為災然<lb/>
臣輙以葑菲窺測蒼昊退循僣越難避鼎鑊死罪近者<lb/>
微有亢旱頗傷稼政天其或者得無以太祖太宗二聖<lb/>
在天陛下春秋鼎盛兆民樂業萬國來王萬一聖心忽<lb/>
<pb n="KR2f0038_WYG_020-2a"/>
生驕佚故暫加災眚以儆睿聦昔魏徴對唐太宗曰貞<lb/>
觀之初聞善若驚五六年間猶恱以從諫自茲厥後漸<lb/>
惡直言此蓋譏其漸怠於政也則知勤儉難守驕佚易<lb/>
生人之常情也𤣥宗開元十五年以後深居髙視倦于<lb/>
臨御内寵嬪嬙外事征伐連起詔獄無辜誅夷遂至大<lb/>
盜猖獗中原板蕩蓋亦升平之後驕怠致然也臣伏覩<lb/>
先帝福祚延洪享國長乆孜孜勤儉未嘗一日曠於萬<lb/>
機自端拱以來益勵精為理臣嘗權鹽鐡判官得與本<lb/>
<pb n="KR2f0038_WYG_020-2b"/>
使上殿奏事一日先帝從容謂臣等曰大凡於職不可<lb/>
不勤朕毎見殿庭兵卒能剰掃一席地剰汲一瓶水必<lb/>
記其姓字夫如是則有以見先帝勤勞庶政片善無遺<lb/>
願陛下守太祖之丕圖遵太宗之遺訓兢兢業業無怠<lb/>
無荒臣又聞之圖治者在乎遠佞人杜讒口書曰聖讒<lb/>
說殄行震驚朕師詩曰取彼讒人投畀豺虎臣觀今日<lb/>
朝廷自公相以下悉皆方正無邪佞之徒然事生隱微<lb/>
宜防未兆以陛下聦明神智必無驕佚之虞然願罔倦<lb/>
<pb n="KR2f0038_WYG_020-3a"/>
燭幽勿使小人乘間而進日謹一日雖休勿休居安慮<lb/>
危在治防亂則天下幸甚<hi>咸平三年十二月上時知兖州</hi>
　　　　上真宗乞恭勤守治　　　陳　充<lb/>
臣竊以古先哲王嗣守大業遠則漢武帝近則唐𤣥宗<lb/>
英智天資聦明神授雖茂功克建而至德未周蓋以享<lb/>
國年深在位時乆倦於勤儉或至怠荒不恤民人多耗<lb/>
國用子孫繼統無以取法令德方策布翰無以備書大<lb/>
猷覽其始終良可歎惜恭以皇帝陛下君臨寰宇富有<lb/>
<pb n="KR2f0038_WYG_020-3b"/>
春秋無一日晏坐朝無一時倦聽政言必合道動必由<lb/>
禮無聲伎之好無畋遊之娱未嘗興土木之功未嘗納<lb/>
珍竒之貢訓練士卒也務寧邊鄙不衒於武威編修典<lb/>
籍也用廣採掇思益於文德巍巍然蕩蕩然信無得而<lb/>
名者矣方今天下庶官錢穀刑獄兵農賦租咸遵詔條<lb/>
悉協程式至使小有壅遏自可懲革如人之腠理平適<lb/>
膚革充盈偶生微痾不患難療臣以為方今天下但恭<lb/>
勤而守之足彰社稷之慶黔黎之幸也然則日謹一日<lb/>
<pb n="KR2f0038_WYG_020-4a"/>
雖休勿休存諸格言斯用垂訓伏慮陛下以時當寧泰<lb/>
情有變遷安居九重倦覽萬務近習可畏閑邪頗難尚<lb/>
書曰惟王不邇聲色道德經曰馳騁畋獵令人心發狂<lb/>
史記曰由余見秦宫室大奢歎曰使鬼為之則勞神矣<lb/>
使人為之則苦民矣尚書曰珍禽竒獸不育於國四者<lb/>
人君之大戒也其或小人乗此而競進聖治因茲而闕<lb/>
修則追思漢武帝唐𤣥宗英智聦明而至德未周以為<lb/>
前鑑乃小臣之所以愛君者也周易曰天行健君子以<lb/>
<pb n="KR2f0038_WYG_020-4b"/>
自强不息夫天道運行無有止息是以四時推移萬物<lb/>
生成也聖人之道宜取法上天勤而不息是以政教克<lb/>
舉華夏以寧者也臣伏讀敕命朝廷之闕遺朕躬之過<lb/>
失並形封奏得以指陳今者朝無闕遺君無過失豫伸<lb/>
忠欵必恕罪尤願陛下長採斯言静思闕義治不忘亂<lb/>
安不忘危則九夷向化百世受祉無出於斯而巳矣至<lb/>
如指一小事以為利濟陳一短見以為周通臣所不為<lb/>
也<hi>景德三年上時以刑部貟外郎直昭文館</hi>
<pb n="KR2f0038_WYG_020-5a"/>
　　　　上仁宗乞毎旦親政振舉綱目<lb/>
　　　　　　　　　　　　　　　孫　沔<lb/>
臣伏聞隠憂而道著功成而德衰渉難則思深而圖全<lb/>
居安則志滿而自逸上自三王之世兩漢之主撥亂者<lb/>
咸臻於至治憂勤者多致於中興荒滛怠政喪亂相隨<lb/>
晉魏巳降虐懦無紀臣不敢遠引古義願以唐事明之<lb/>
文皇開基武定大難招籲羣儒確論理體閱弓矢則知<lb/>
政教之微諭金冶以來獻替之道房魏諸賢夙夜盡瘁<lb/>
<pb n="KR2f0038_WYG_020-5b"/>
貞觀之風終始無玷洎于髙宗藉此治平性務寛簡事<lb/>
稽裁決外綱隳而無忌遠黜内嬖盛而二張用事許李<lb/>
諂上禍厲是階二十餘年變周因武至於明皇治亂尤<lb/>
異開元之治内難方平乆在民間深知國害濫官弊事<lb/>
思盡革去故任姚崇宋璟為相庶務畢舉遂致化成天<lb/>
寶之後聽斷稍怠寵幸勃興竒巧厭溺夷入亂華威不<lb/>
克愛故因林甫國忠盜位綱條不修以至奔幸此三王<lb/>
事跡一時龜鑑布在書傳可得知聞皆由世亂則思於<lb/>
<pb n="KR2f0038_WYG_020-6a"/>
恭勤時平則敗於逸樂勢使之然由來者漸故易曰亡<lb/>
者保其存者也亂者有其治者也詩曰靡不有初鮮克<lb/>
有終傳曰有始有卒者其惟聖人乎伏惟陛下纂紹寶<lb/>
圖務敦淵静韜晦英謀竭伸孝愛而内闈輔政朝制弗<lb/>
經宦寺弄權海宇側目女謁交馳大道不行而陛下山<lb/>
藏無遺日覆不昭洎莊憲上仙萬幾獨斷躬親大政勵<lb/>
精為治投閹寺之臣黨罷内降之私恩升擢正臣黜退<lb/>
竊位每旦聽政舊邦惟新庭宇再清幅貟忻戴將以執<lb/>
<pb n="KR2f0038_WYG_020-6b"/>
之若金石行之為軏輗希陶唐之風襲文景之跡為一<lb/>
代之宏規冠千篇之良史豈不大哉比及周歲頗異曩<lb/>
時内寵艷興中宫傾易楊尚恃恩權勢特盛事由請行<lb/>
言自政出君子小人腹誹竊議幸賴陛下神明義㫁廢<lb/>
黜外宫雖謹正家之道未遑經國之宜功業弗彰簡編<lb/>
安在恭聞昔者太祖應天奮陸救生民於塗炭太宗耀<lb/>
德開基平列國之干戈真宗修文守位下武和戎崇儒<lb/>
議禮封禪告成神德聖功形詩播樂三朝盛事萬祀流<lb/>
<pb n="KR2f0038_WYG_020-7a"/>
光今陛下自幹蠱十年豈常專巳讙言三載足以變風<lb/>
未聞可乆傳被無窮累嵗巳來和氣稍鬱水旱相仍螽<lb/>
螟屢生粟麥不登田疇幾廢九夏多寒三冬無雪星變<lb/>
上天河決東郡疾病流離生靈困憊民乏兼日之食廩<lb/>
無卒嵗之儲既庶而富曷其若是正當不足之時豈曰<lb/>
無為之化陛下不可謂時無兵革乃號太平政奉簡書<lb/>
便為端拱竊恐禍生所忽亡有其存漸至陵夷無時逸<lb/>
豫有唐天寶可謂覆車前春伏見詔書布下毎旦親政<lb/>
<pb n="KR2f0038_WYG_020-7b"/>
故天下之民謂吾君為憂勤率仁之化翹足可待去秋<lb/>
以聖體愆和臣心啓沃愛君有從宜之制雙日伸不坐<lb/>
之請交泰之誠遽臻有喜宴安之戒豈可為常且一月<lb/>
之中適減其半慶辰嘉節休沐受釐三分之日復廢其<lb/>
一是則一歲之中率無百餘日視事宰臣上殿奏可待<lb/>
對止餘數刻天下萬務得不曠哉雖云漢帝五日一朝<lb/>
則有伏蒲入閤據厠與語示無間也唐制三日一坐則<lb/>
有便殿更畨浴堂延對信不怠也今退朝之後深宫之<lb/>
<pb n="KR2f0038_WYG_020-8a"/>
中侍左右者刀鋸虧殘之餘恱耳目者綺羅艶冶之色<lb/>
扄鑰九重呌閽千仞宸禁晝嚴乗輿天遠固未見欵召<lb/>
名臣清問外事詢祖宗之紀綱質朝廷之得失徒修簡<lb/>
易之名未益承平之化臣恐其未可也况今之政失於<lb/>
寛而蔽於姑息今之士弛於務而幸於因循是養其惰<lb/>
也夫天下之本者在民民之豪者皆兼并而貧者無置<lb/>
錐之業天下之大者在兵兵之下者負飢寒而驕者不<lb/>
敢役郡守縣令臧否無别冗食萬千蠧耗靡窮邪佞退<lb/>
<pb n="KR2f0038_WYG_020-8b"/>
而復興忠諌黜而未用此害之大者也設欲止之於未<lb/>
發救之於將然莫若振綱舉目杜漸防微勤儉為先剛<lb/>
斷為急權之一去安可再得豈宜崇尚寛大自從清宴<lb/>
若謂怡神養性之方且非耄期倦勤之際臣復以為不<lb/>
然也今陛下春秋鼎盛氣志如神釋習常之弊加致治<lb/>
之心勤禹湯克巳之規敷文武立教之旨振三祖之基<lb/>
為百世之法則垂鴻自我豈不盛歟願因歲首正朝之<lb/>
始霈然下令誕告多方毎旦恭巳辨色居位推擇大臣<lb/>
<pb n="KR2f0038_WYG_020-9a"/>
講求古道降以溫顔俾之極論精思品藻督責賢否外<lb/>
則逐刺史縣令無狀老懦貪殘之輩以利於民内則罷<lb/>
公卿大夫不才諂佞詭誕之士以肅於朝掖庭之中簡<lb/>
去幽曠以來錫羨之慶宦寺之内抑損重任以防昵近<lb/>
之私發號施令必審其有害賞功罰罪必思其未平則<lb/>
可使教敦于上民恱于下足以招天地之恊氣致國家<lb/>
之豐隆皆目前可見之事惟陛下力行而巳三王為可<lb/>
侔十聖未足擬何為恃當年而樂自足哉臣跡甚孤危<lb/>
<pb n="KR2f0038_WYG_020-9b"/>
言無忌諱妄陳愚瞽甘俟誅夷然念優處憲臺過受豐<lb/>
禄恩自上隆食出民力豈可偷安不思盡節茍一言而<lb/>
萬死實以為榮干犯天威臣無任激切待罪之至<hi>景祐元年</hi>
<hi>十二月上時為監察御史裏行</hi>
　　　　上仁宗乞勿以治平自怠　宋　綬<lb/>
臣聞自古守成之君率皆兢畏不忘顧省何者慮人心<lb/>
逸於乆安而患害生於所忽故常立防於無事之始銷<lb/>
變於未萌之前若事至而應不已殆歟臣願飭勵羣司<lb/>
<pb n="KR2f0038_WYG_020-10a"/>
交修庶職勿以治平自怠勿以纎微不謹則可以保至<lb/>
尊而享洪業也又竊思馭下之道有三蓋臨事尚乎守<lb/>
當機貴乎斷兆謀先乎密夫惟能守則姦莫由移斷則<lb/>
邪莫由惑密則事莫由變是三者治亂安危之所繫願<lb/>
陛下欽之念之至若朝務清夷深居閒燕亦願陛下愛<lb/>
養玉體節宣所以順四時聲味所以調六氣勿至傷過<lb/>
乃克和平自然擁百靈之休享無疆之福豈不善哉<hi>景祐</hi>
<hi>元年十二月上時為參知政事</hi>
<pb n="KR2f0038_WYG_020-10b"/>
　　　　上哲宗論成於憂勤失於怠忽<lb/>
　　　　　　　　　　　　　　　　彭汝礪<lb/>
臣伏惟自古天下廢興存亡見於書者甚備其成未嘗<lb/>
不以憂勤其失未嘗不以怠忽陛下即位蒞政其仁民<lb/>
愛物之心發於詔令見於行事厚矣日月益乆然終不<lb/>
能近古殆誠意未加而已聽言之道必觀以事今察于<lb/>
天地常寒星變河流未塞察於財用公私殫乏浮費益<lb/>
滋察於有司因循茍簡之弊日甚察於風俗㢘恥忠厚<lb/>
<pb n="KR2f0038_WYG_020-11a"/>
之風幾喪役法既變民人益困邊備寖弛夷狄方侮選<lb/>
舉法壞士迷所向而進言者曰今大安且治是非欺即<lb/>
諛天下大器置之安則安置之危則危安危之幾一朝<lb/>
一夕一言一動之間而巳蓋自古人主饗國既乆無至<lb/>
誠惻怛之心上下媮安趣過目前緜緜延延日月以甚<lb/>
固雖無惡政虐刑加於百姓而天下未嘗不亂此不可<lb/>
不察也陛下因仁民愛物之心加之以至誠在所可為<lb/>
而必斷在所可法而不惑在所可聽而必從在所可改<lb/>
<pb n="KR2f0038_WYG_020-11b"/>
而無咎如此則百官有司莫不奮勵承詔災異弊病非<lb/>
所患矣臣雖不肖猶日夜洗心以俟故以至誠之論終<lb/>
之<hi>元祐四年上時為中書舍人</hi>
　　　　上哲宗論太平百年所當戒懼<lb/>
　　　　　　　　　　　　　　　　彭汝礪<lb/>
臣學不燭於理又不稔熟於時事雖冒昧自竭亦自知<lb/>
其無所補也臣竊念三代之盛莫如周周之盛莫如成<lb/>
康昭不克繼至穆幾於亡宣王中興然巳不純於文武<lb/>
<pb n="KR2f0038_WYG_020-12a"/>
矣髙祖取秦為漢一傳而有吕氏之變文景之際盛矣<lb/>
而亦有七國之亂武帝好大喜功兵出無虛歲海内為<lb/>
之騷然光武再有天下號令溫雅政教宣昭其克繼者<lb/>
顯肅而巳肅以下無譏焉神堯之功不及湯武太宗之<lb/>
治幾於成康至髙宗孱弱武后專制明皇之興又不克<lb/>
終唐日微矣下至五代中國裂為六七及真人出四海<lb/>
一而聖聖相續太平踰百年矣自三代以還未有如今<lb/>
日之盛也然萬物之變嘗相往復治則有亂之幾安則<lb/>
<pb n="KR2f0038_WYG_020-12b"/>
有危之幾則近時之旱荒凶札盜賊兵革亦數之所自<lb/>
有也觀之天變察之人事稽諸往古驗之來今以今天<lb/>
下之勢可以為大安亦可以為危可以為大治亦可以<lb/>
為亂惟願陛下加謹焉臣之不肖自顧無益陛下事陛<lb/>
下審察大臣以與政事選簡忠直以當言路庶幾利害<lb/>
邪正不壅於聞聽而天下終保於治安也臣不勝拳拳<lb/>
之至<hi>元祐四年五月上時為中書舍人</hi>
　　　　上哲宗論守治至難　　　　梁　燾<lb/>
<pb n="KR2f0038_WYG_020-13a"/>
臣過被聖恩驅策得侍清光親聞德音要使静而不擾<lb/>
安而無危内惠中國外綏四方日隆廣問未甞不及政<lb/>
事之得失臣同天下慶幸陛下聦明可謂知要矣如君<lb/>
臣同德共行此道數年之間必復見仁宗至治之時比<lb/>
觀朝廷之事似未副聖明之本意者臣甚惑之豈大臣<lb/>
不能將順德美究宣睿澤以廣為宗社長乆安寧之計<lb/>
歟或者聖意稍怠姦人伺隙得進邪說以眩亂聦明歟<lb/>
臣早䝉知遇擢在言路納忠補報難同衆人不忍不為<lb/>
<pb n="KR2f0038_WYG_020-13b"/>
陛下一言也願陛下察臣之志少加聽焉臣聞論者曰<lb/>
致天下之治難守天下之治易臣獨曰致之為易而守<lb/>
之為難也蓋自古人主圖治之初莫不急於求賢渴於<lb/>
聞諌得一善惟恐未能行見一不善惟恐不能去潜心<lb/>
於萬事幽微之無形用意於衆人思慮之不到兢兢業<lb/>
業不敢暇豫終至於安樂而無事此天下之治所以致<lb/>
之為易也亦既治矣而放其心氣日益驕志日益怠謂<lb/>
賢者得矣而忽於求謂善言盡矣而厭於聽謂事之㣲<lb/>
<pb n="KR2f0038_WYG_020-14a"/>
者為不足慮謂患之隠者為不足防姦生而不察禍萌<lb/>
而不悟故終致於敗亂而莫之救此天下之治所以守<lb/>
之為難也易曰君子安不忘危治不忘亂又既濟卦之<lb/>
象曰君子以思患而豫防之蓋安有危之理治有亂之<lb/>
機既濟而猶思禍患之潜伏此皆聖人戒懼於治安無<lb/>
患之時者也恭惟陛下臨御七年于今進賢去佞恊天<lb/>
下之公興利除害同百姓之欲刑罰清平賦歛均節姦<lb/>
宄已銷兵革略戢歲物豐穰民力寛暇可謂有治之漸<lb/>
<pb n="KR2f0038_WYG_020-14b"/>
矣守而勿失治道可成正是兩宫持守至難之際也恭<lb/>
惟皇帝陛下進學不倦臨政不忽無宫室之好無聲樂<lb/>
之玩無佛老之惑無用武之蔽所以守之者有道矣恭<lb/>
惟太皇太后陛下仁敬明謹濟以大公判别讒邪裁抑<lb/>
僥倖聽㫁之間事理常盡照臨之下物無徇情此堯舜<lb/>
之用心也而臣之區區尚以為憂者竊恐陛下以未成<lb/>
之治為已大治以小康之俗為可乆安苞桑之慮日懈<lb/>
于心朽索之畏不及於前蓋積累而成者為至難怠忽<lb/>
<pb n="KR2f0038_WYG_020-15a"/>
而敗之者為至易臣區區之忠蓋已面陳伏望陛下不<lb/>
以臣言為愚審思而力行之臣屢蒙聖恩降旨開納臣<lb/>
未敢以為喜書曰知之非艱行之惟艱又曰戒哉儆戒<lb/>
無虞願陛下必行可聽之言儆戒無虞之事延洪無疆<lb/>
之休天下幸甚<lb/>
　　貼黄竊以政事之本在於用人朝廷人材純一則<lb/>
　　政事自然安静但君子在内小人在外即是泰道<lb/>
　　如君子小人混而為一則泰道何縁得成君子小<lb/>
<pb n="KR2f0038_WYG_020-15b"/>
　　人不可並用猶冰炭之不可同器一長一消自然<lb/>
　　之理也此在人君常用意於進君子退小人則治<lb/>
　　道可成而天下受泰矣伏望聖明留意於此夫小<lb/>
　　人而無材者雖無足畏然亦不可也小人之性喜<lb/>
　　於嫉善良為朋邪是不材者使之得路必又將引<lb/>
　　用小人之有材者以濟其姦終為國家之害此其<lb/>
　　不可用也決矣願陛下察之竊以臣之為道在於<lb/>
　　盡忠忠之為字謂中心一則為忠也中心二則為<lb/>
<pb n="KR2f0038_WYG_020-16a"/>
　　患矣夫臣下有愛君憂國與上同德同心而能奮<lb/>
　　然當怨排難無慮顧室家之憂者可謂中心一矣<lb/>
　　陛下察其有是心矣豈不為忠也可踈之乎臣下<lb/>
　　有外示愛君憂國而其中不與上同德同心不肯<lb/>
　　當怨排難但務收恩買譽切切於營私者乃中心<lb/>
　　二也陛下察其有是心焉豈不為患可親之乎此<lb/>
　　用人之要也伏望深留宸念<hi>元祐六年十二月上時為翰林學士</hi>
　<lb/>
<pb n="KR2f0038_WYG_020-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻二十<lb/>
</p>
<p>
</p>
  </div>
</body>
</text>
</TEI>
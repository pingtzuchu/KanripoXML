<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻八</head> <lb/>
    <p>
<pb n="KR2f0038_WYG_008-1a"/>
欽定四庫全書<lb/>
　宋名臣奏議巻八<lb/>
　　　　　　　　　　　　宋　趙汝愚　編<lb/>
　　君道門<lb/>
　　　政體<lb/>
　　　　上太宗乞體貌大臣簡略細務<lb/>
　　　　　　　　　　　　　　　　張觀<lb/>
臣憑藉光寵備位風憲毎遇百官起居日分立于庭司<lb/>
<pb n="KR2f0038_WYG_008-1b"/>
察不如儀者舉奏之因見陛下天慈優容多與近臣論<lb/>
政徳音往復頗亦煩勞至于有司職官承意將順簿書<lb/>
叢脞咸以上聞豈徒褻瀆至尊實以輕紊國體况帝王<lb/>
之道動則左史書之言則右史書之列於緗素垂為軌<lb/>
範不可不謹也若夫方今之急者匈奴未滅邊鄙猶聳<lb/>
陰陽未序倉廩猶虚淳朴未還奢風尚熾縣道未治逋<lb/>
逃尚多刑法未措禁令猶密墜典未復封祀猶闕凡此<lb/>
數者朝廷之急務也誠願陛下聽斷之暇宴息之餘體<lb/>
<pb n="KR2f0038_WYG_008-2a"/>
貌大臣與之商榷使沃心造膝極意論思則治體化源<lb/>
何所不至臣又甞讀唐史見貞觀初始置崇文館命學<lb/>
士耆儒更直互進聽朝之隙則引入内殿講論文義商<lb/>
確時政或日旰忘倦或宵分始罷書諸信史垂為不朽<lb/>
况陛下左右前後皆端士偉人幸望端拱凝旒回視反<lb/>
聽釋尋常之務養浩然之氣深詔近位闡揚真風上為<lb/>
祖宗播無疆之休下為子孫建不拔之業自然成康文<lb/>
景不獨專美於昔時堯舜禹湯自可追蹤於今日與夫<lb/>
<pb n="KR2f0038_WYG_008-2b"/>
較量金穀剖析毫釐以有限之光陰役無涯之細務者<lb/>
安可同年而語哉<hi>淳化二年正月上時為監察御史</hi>
　　　　上仁宗論治必有為而後無為<lb/>
　　　　　　　　　　　　　　　　文彦博<lb/>
臣頃因奏事親聞徳音謂古稱無為而治者必當先有<lb/>
為而致無為臣雖即時仰對曰虞舜垂衣而治者亦皆<lb/>
先有為而致無為誠如聖意臣退而伏思曰陛下有堯<lb/>
舜求治之心而臣愚無臯夔致君之術夙夕悚懼啟處<lb/>
<pb n="KR2f0038_WYG_008-3a"/>
不遑又以奏對之際蹇訥未周謹尋前典所述虞舜之<lb/>
徳著於簡牘仰塵鑒觀庶㡬愚忠上裨聖政仲尼曰無<lb/>
為而治者其舜也歟夫何為哉恭已正南面而已先儒<lb/>
之解以為任官得其人故無為而治考於虞書則舜之<lb/>
始也流共工於幽州以其心很貌恭足以惑世也放驩<lb/>
兠於崇山以其掩義隱賊黨於共工也竄三苖於三危<lb/>
以其貪冒食貨崇侈不才也殛鯀于羽山以其頑囂傲<lb/>
狠治水無功也四罪而天下咸服兹所謂去邪不疑而<lb/>
<pb n="KR2f0038_WYG_008-3b"/>
罰當其罪也於是詢四岳以謀政治闢四門以求衆賢<lb/>
明四目達四聦以廣視聽於天下命禹作司空以平水<lb/>
土棄為后稷以播百榖契作司徒以敷五教臯陶作士<lb/>
以典五刑垂作共工益作朕虞伯夷作秩宗以典三禮<lb/>
夔典樂以教胄子龍作納言出納朕命惟允既命以官<lb/>
因戒敕之曰各恭其職乃能立天下之功然後三載考<lb/>
績三考黜陟幽明庶績咸熙兹所謂任賢勿貳而官得<lb/>
其人也夫明四目達四聦去四凶命庶官其勤至矣得<lb/>
<pb n="KR2f0038_WYG_008-4a"/>
不謂之先有為乎及夫庶績熈天下服垂衣裳正南面<lb/>
而已得不謂之後無為乎臣究觀前史之載舜之至徳<lb/>
也有大功二十舉十六相去四凶也十六相謂八元八<lb/>
凱稷契臯夔之倫去四凶則朝廷無姦邪之黨舉十六<lb/>
相則左右皆賢哲之輔如是而天下不治者未之有也<lb/>
故後世聖帝明王莫不勞於求賢而逸於致治勞於求<lb/>
賢則先有為也逸於致治則後無為也恭以陛下紹祖<lb/>
宗之丕基行堯舜之至化黜邪逺佞去四凶之志也求<lb/>
<pb n="KR2f0038_WYG_008-4b"/>
賢審官舉十六相之意也然而一日萬務尚勞宵旰兹<lb/>
乃臣愚不稱職之効也臣以為方今之務正在謹守祖<lb/>
宗之成法使爵賞刑罰不失其當矣爵賞當則姦邪無<lb/>
功者不敢僥倖而希進刑罰當則貴近有罪者不敢請<lb/>
求而茍免紀綱正而朝廷尊號令行而天下服如此則<lb/>
陛下髙拱穆清之中無為無事而與堯舜比隆下視三<lb/>
代之盛矣<hi>皇祐元年上時為集賢相</hi>
　　　　上仁宗論不宜下行有司事　范　鎮<lb/>
<pb n="KR2f0038_WYG_008-5a"/>
臣伏見三司開封府居常以明有條貫事作情理輕重<lb/>
上殿進呈及進入取旨又諸司事有叢脞微細者並皆<lb/>
奏聞乃是陛下以天子之尊下行三司使及開封知府<lb/>
與諸司事皆有司不能任責以至上煩聖慮非惟上煩<lb/>
聖慮又失為政之要而虧損國體伏乞旨揮今後三司<lb/>
開封府公事内有情理輕者聽便宜行遣諸司事内有<lb/>
無條貫須至申明者許申都堂委大臣參詳處分所貴<lb/>
責歸有司不至煩瀆聖慮而盡為政之體要<hi>嘉祐元年正月上時</hi>
<pb n="KR2f0038_WYG_008-5b"/>
<hi>知諫院</hi>
　　　　上英宗論政要在擇人賞善罰惡<lb/>
　　　　　　　　　　　　　　　司馬光<lb/>
臣聞舜與臯陶賡歌相戒以明良為美以叢脞為非蓋<lb/>
以王者奄有四海君臨億兆若事無巨細皆以身親之<lb/>
則所得至寡所失至多矣古語有之曰察目睫者不能<lb/>
見百步察百步者亦不能見目睫非不欲兼之勢不可<lb/>
也是以明王緫其大體執其樞要精選賢能任以百職<lb/>
<pb n="KR2f0038_WYG_008-6a"/>
有功者賞有罪者誅故處躬不勞而収功甚大用此道<lb/>
也臣伏見陛下自親政以來厲精求治孳孳不倦未明<lb/>
求衣日昃不食雖大禹之勤勞文王之懿恭無以過此<lb/>
然而政有本末事有細大舉其綱則萬目張挈其領則<lb/>
衆毛理臣願陛下先其本後其末急其大緩其細擇人<lb/>
而任之此政之本也賞善而罰惡此事之大也陛下當<lb/>
先察羣臣之邪正與其材能之所堪然後思天下有某<lb/>
事不治者當使某人治之其公忠勤恪功効顯著者勸<lb/>
<pb n="KR2f0038_WYG_008-6b"/>
之以厚賞姦回惰慢無功敗事者威之以嚴刑如是則<lb/>
萬事無不舉兆民無不安陛下可以髙拱無為而名配<lb/>
堯舜矣至於簿書之煩碎文法之微密錢穀之岀納體<lb/>
例之有無此乃羣臣百吏之所守非陛下所當留意也<lb/>
陛下若捨彼而取此則臣恐徒有大禹之勤勞而不獲<lb/>
其功文王之懿恭而不見其治也臣之獻替為職遇陛<lb/>
下勤政之初虚心求諫此乃千載一時不敢以細末之<lb/>
事煩汙聦明伏望陛下深思此道乃自古及今致治之<lb/>
<pb n="KR2f0038_WYG_008-7a"/>
大本勿以為迂闊陳熟之言而忽之則天下幸甚<hi>治平元年</hi>
<hi>七月上時以天章閣待制知諫院</hi>
　　　　上仁宗論人君之職不當詳察細務<lb/>
　　　　　　　　　　　　　　　　司馬光<lb/>
臣聞臯陶賛於舜曰元首明哉股肱良哉庶事康哉蓋<lb/>
言人君明則百官得其人百官得其人則衆事無不美<lb/>
也又曰元首叢脞哉股肱惰哉萬事隳哉蓋言人君細<lb/>
碎無大畧則羣臣不盡力羣臣不盡力則萬事皆廢壊<lb/>
<pb n="KR2f0038_WYG_008-7b"/>
也此二者治亂之至要也荀子曰明主好要闇主好詳<lb/>
明主好要則百事詳闇主好詳則百事荒故為人君者<lb/>
自有職事固不當詳察細務也然則人君之職謂何臣<lb/>
愚以為量材而授官一也度功而加賞二也審罪而行罰<lb/>
三也材有長短故官有能否功有髙下故賞有厚薄罪<lb/>
有小大故罰有輕重此三者人君所當用心其餘皆不<lb/>
足言也臣伏見國家舊制百官細事如三司鞭一胥史<lb/>
開封府補一廂鎮之𩔖往往皆奏聞崇政殿所引公事<lb/>
<pb n="KR2f0038_WYG_008-8a"/>
有軍人武藝國馬芻秣之𩔖皆一一躬親閲視此蓋國<lb/>
初艱難權時之制施於今日頗傷煩碎陛下龍興撫運<lb/>
聖政惟新臣愚以為宜令中書樞密院檢詳中外百司<lb/>
自來公事須申奏取㫖及後殿所引公事其間不繫大<lb/>
體非人君所宜身親者悉從簡省委之有司陛下養性<lb/>
安身以專念人君之三職足以法天地之易簡致虞舜<lb/>
之無為誠天下幸甚<hi>治平四年上時為御史中丞</hi>
　　　　上神宗論所急者近効所勤者小數<lb/>
<pb n="KR2f0038_WYG_008-8b"/>
　　　　　　　　　　　　　　　　孫　覺<lb/>
臣近陳愚欵願陛下時御便殿召大臣或從官各以其<lb/>
𩔖數人偕進侍坐以講求治道因定國是興太平之功<lb/>
臣竊計陛下日力且不足矣何則陛下御前殿復御後<lb/>
殿退則覽中外章奏而可否之往往至於暮夜大禹勤<lb/>
儉文王日昃不遑暇食亦何以過此臣愚竊以謂此所<lb/>
急者近効所勤者小數而於逺圖或有所遺大道或有<lb/>
所蔽也上下因循其弊之積乃至於此臣聞祖宗之時<lb/>
<pb n="KR2f0038_WYG_008-9a"/>
躬於便殿臨試士伍短長之技角馬足之疾徐觀器械<lb/>
之精苦事岀於權宜且一時之制也今天下承平百年<lb/>
紀綱法度有所未備顧但守祖宗一切之法而不知變<lb/>
則何以異於膠柱鼔瑟刻舟求劍哉臣以為若軍頭引<lb/>
見殿前司公事日至於便殿者可悉付之殿前司而責<lb/>
其課中外章奏有不足以煩聖覽者可令執政一人從<lb/>
官二人取奏目閲視凡可以付有司使之任責者不必<lb/>
悉奏也蓋古者致治必皆品式章程全具周密事出於<lb/>
<pb n="KR2f0038_WYG_008-9b"/>
有司非人主所宜親者一切付之而已以歲月考其成<lb/>
而加誅賞焉今有司無式可守故雖至細至易有司所<lb/>
宜任者亦須聖旨而後行尊者反任其煩卑者反任其<lb/>
簡紀綱倒錯未有甚於此者也臣願陛下詔有司約取<lb/>
唐式著本朝式一編付之有司永永遵用有不如式者<lb/>
以法從事如此陛下日力有餘矣及其閒暇以與大臣<lb/>
從官講求治道按夫先後本末而行之則至治不難成<lb/>
衆務不難舉矣<hi>熙寜元年五月上時為右正言供諫職</hi>
<pb n="KR2f0038_WYG_008-10a"/>
　　　　上神宗論親決庶政　　　　范純仁<lb/>
臣伏見陛下即位以來孜孜求治親決庶政日煩聖謨<lb/>
萬乗増宵旰之勤羣下負尸素之責君勞臣逸顛倒衣<lb/>
裳異天徳不言而成虧聖人無為之治又况人主詔令<lb/>
當務簡而必行萬㡬之多寕免一失先有司則不容差<lb/>
謬當職者得以糾繩出上意則事關綸言為臣者難於<lb/>
輕議行之寖久益少損多蓋夫尊者當領其要卑者當<lb/>
任其詳尊卑之殊其職亦異盡心謹職督察細事者有<lb/>
<pb n="KR2f0038_WYG_008-10b"/>
司之職也經國阜民選賢任官者宰相之職也容載如<lb/>
天地廣大如江河巍巍蕩蕩無得而名者王者之徳也<lb/>
以卑僭尊則不恭而失職以上逼下則太察而勞神故<lb/>
易稱黃帝堯舜曰垂衣裳而天下治又孔子稱堯舜曰<lb/>
惟天為大惟堯則之詩稱文王曰不識不知順帝之則<lb/>
是皆簡易博大無思無為之明効也惟聖心稽而行之<lb/>
易若反掌伏望陛下察虞舜叢脞之戒思老氏清浄之<lb/>
言潛晦聦明頥養聖慮擇宰司而委以萬務謹庶長而<lb/>
<pb n="KR2f0038_WYG_008-11a"/>
責其成功廣聽納以導羣情察邇言而安庶政大臣無<lb/>
不以之怨多士懐得職之喜愚智効力上下盡心自然<lb/>
端拱垂衣太平可致<hi>熙寜二年上時知諌院</hi>
　　　　上神宗論體要　　　　　司馬光<lb/>
臣准御史臺牒伏奉四月二十日詔勅傳曰近臣盡規<lb/>
以其榮恥休戚與上同也今在此位者視朕過失與朝<lb/>
廷政事之闕黙而不言乃或私議竊歎若以為其責不<lb/>
在已夫豈皆習見成俗以為當然其亦有含章懐寶待<lb/>
<pb n="KR2f0038_WYG_008-11b"/>
唱而發者今百度隳弛風俗偷惰薄惡烖異譴告不一<lb/>
此誠忠賢助朕憂惕以剏制改法救弊除患之時宜令<lb/>
侍從官自今視朕過失與朝廷政事之闕無有巨細各<lb/>
具章奏極言無隱噫言善而不用朕有厥咎導之而弗<lb/>
言爾為不恭朕將用此考察在位所以事君之實明黜<lb/>
陟焉臣以駑下之材自仁宗皇帝時䝉擢在侍從服事<lb/>
三朝恩隆徳厚殞身䘮元不足為報雖訪問所不及猶<lb/>
将披肝瀝膽以效其區區之忠况聖意采納之勤督責<lb/>
<pb n="KR2f0038_WYG_008-12a"/>
之嚴諄諄如此臣敢營私避怨匿情愛已不為陛下别<lb/>
白當今之切務庶㡬少補萬分之一邪臣聞為政有體<lb/>
治事有要自古聖帝明王垂拱無為而天下大治者凡<lb/>
用此道也何謂為政有體君為元首臣為股肱上下相<lb/>
維内外相制若網之有綱絲之有紀故詩云勉勉我王<lb/>
綱紀四方又云豈弟君子四方之綱古之王者設三公<lb/>
九卿二十七大夫八十一元士以綱紀其内設方伯州<lb/>
牧卒正連帥屬長以綱紀其外尊卑有叙若身之使臂<lb/>
<pb n="KR2f0038_WYG_008-12b"/>
臂之使指莫不率從此為政之體也何謂治事有要夫<lb/>
人智有分而力有涯以一人之智力兼天下之衆務欲<lb/>
物物而知之日亦不給矣是故尊者治衆卑者治寡治<lb/>
衆者事不得不約治寡者事不得不詳約則舉其大詳<lb/>
則盡其細此自然之勢也益稷曰元首明哉股肱良哉<lb/>
庶事康哉言君明則能擇臣臣良則能治事也又曰元<lb/>
首叢脞哉股肱惰哉萬事墮哉言君親細務則臣不盡<lb/>
力而事廢壊也立政曰文王㒺攸兼于庶言庶獄庶慎<lb/>
<pb n="KR2f0038_WYG_008-13a"/>
惟有司之牧夫是訓用違庶獄庶慎文王㒺敢知于兹<lb/>
言文王擇有司而任之其餘皆不足知也康誥曰庸庸<lb/>
祗祗威威顯民言文王用其可用祗其可祗刑其可刑<lb/>
専明此道以示民也是故王者之職在於量材任人賞<lb/>
功罰罪而已茍能謹擇公卿牧伯而屬任之則其餘不<lb/>
待擇而精矣謹察公卿牧伯之賢愚善惡而進退誅賞<lb/>
之則其餘不待進退誅賞而治矣然則王者所擇之人<lb/>
不為多所察之事不為煩此治事之要也臣竊見陛下<lb/>
<pb n="KR2f0038_WYG_008-13b"/>
日出視朝繼以經席将及日中乃還宫禁入宫之後竊<lb/>
聞亦不自閑省閲天下奏事羣臣章疏逮至昏夜又御<lb/>
燈火研味經史博觀羣書雖中宗髙宗之不敢荒寧文王<lb/>
之日昃不食臣以為不能及也然自踐祚以來孜孜求<lb/>
治於今三年而功業未著者殆未得其體要故也祖宗<lb/>
創業垂統為後世法内則設中書樞密院御史臺三司<lb/>
審官審刑等在京諸司外則設轉運使知州知縣等衆<lb/>
官以相統御上下有叙此所謂綱紀者也今陛下好使<lb/>
<pb n="KR2f0038_WYG_008-14a"/>
大臣奪小臣之事小臣侵大臣之職是以大臣解體不<lb/>
肯竭忠小臣諉上不肯盡力此百官所以弛廢而萬事<lb/>
所以隳頽者也而陛下方用為致治之本此臣之所大<lb/>
惑也臣微賤不得盡知朝廷之事且以耳目所接近日<lb/>
數事臣所知者言之其餘陛下可以𩔖求也昔漢文帝<lb/>
問陳平天下一歲決獄及錢穀岀入㡬何平曰陛下即<lb/>
問决獄責廷尉問錢穀責治粟内史必也使卿大夫各<lb/>
得任其職此乃宰相事也若平者可謂能知治體矣今<lb/>
<pb n="KR2f0038_WYG_008-14b"/>
之兩府皆古宰相之任也中書主文樞密主武若乃百<lb/>
官之長非其人刑賞大政失其宜此兩府之責也至於<lb/>
錢穀之不充條例之不當此三司之事也陛下茍能精<lb/>
選曉知錢穀憂公忘私之人以為三司使副判官諸路<lb/>
轉運使各使久於其任以盡其能有功則進無功則退<lb/>
名不能亂實偽不能掩真安民勿擾使之自富處之有<lb/>
道用之有節何患財利之不豐哉今乃使兩府大臣悉<lb/>
取三司條例别置一局聚文士數人與之謀議改更制<lb/>
<pb n="KR2f0038_WYG_008-15a"/>
置三司皆不與聞臣恐所改更者未必勝於其舊而徒<lb/>
紛亂祖宗成法考古則不合適今則非宜吏縁為奸農<lb/>
商失業數年之後府庫耗竭於上百姓怨困於下衆心<lb/>
離駭将不復振矣且兩府於天下之事無所不緫若百<lb/>
官之職皆使兩府治之則在上者不勝其勞而在下者<lb/>
為無所用矣又監牧使主養馬四園苑主課利今乃使<lb/>
監牧使不屬羣牧司四園苑不屬三司提舉司則在下<lb/>
者各得專權自恣而在上者為無所用矣陛下方欲納<lb/>
<pb n="KR2f0038_WYG_008-15b"/>
天下於大治而使百官在上者不委其下在下者不禀<lb/>
其上能為治乎若此之𩔖臣竊恐似未得其體也凡天<lb/>
下之事在一縣者當委之知縣在一州者當委之知州<lb/>
在一路者當委之轉運使在邊鄙者當委之將帥然後<lb/>
事乃可集何則久在其位識其人情知其物宜賞罰之<lb/>
權足以休戚所部之人使之信服故也今朝廷毎有一<lb/>
事不委之将帥監司守宰使之自為方畧責以成効而<lb/>
施其刑賞常好别遣使者銜命奔走旁午於道所至徒<lb/>
<pb n="KR2f0038_WYG_008-16a"/>
有煩擾之弊而於事未必有益不若勿遣之為愈也夫<lb/>
事之利害吏之能否皆非使者所能素知不免臨時詢<lb/>
采於人所詢者或遇公明忠信之人猶僅能得其一二<lb/>
或遇私闇姦險之人則是非為之倒置矣此二者交集<lb/>
於前而使者不能猝辨也是以往往害事而少能為益<lb/>
非将帥監司守宰皆賢而使者皆愚也累歲之講求與<lb/>
一朝之議論積久之采察與目前之毁譽精粗詳畧其<lb/>
勢不同故也其有居官累歲而不知利害臨人積久而<lb/>
<pb n="KR2f0038_WYG_008-16b"/>
不知能否或雖知利害而不能變更雖知能否而不能<lb/>
黜陟此乃愚昧私曲之人朝廷當察而去之更擇賢者<lb/>
以代其位不當數遣使者擾亂其間使不得行其職業<lb/>
也又庸人之情茍䇿非已出則媢嫉沮壊惟恐其成官<lb/>
吏若是者十常五六借使使者所規畫曲盡其宜在彼<lb/>
之日其當職之人已怏怏不悦不肯同心以助其謀協<lb/>
力以成其事曰朝廷自遣專使治之我何敢與知及返<lb/>
命之日彼必敗之於後曰使者既謀而授我我今竭力<lb/>
<pb n="KR2f0038_WYG_008-17a"/>
而成之功悉歸於首謀之人我何有哉此所以謂不若<lb/>
毋遣使者而屬任當職之人為愈也夫使者所以通逺<lb/>
邇之情固不可無然今之轉運使即古使者之任茍得<lb/>
人而委之賢於暫遣使者逺矣若監司自為姦慝貪縱<lb/>
或有所隱蔽欺㒺或為部内之人所訟或所謀畫之事<lb/>
未得其宜朝廷欲察其罪惡審其虚實判其曲直決其<lb/>
是非然後别遣使者按之若按得其實監司有罪則當<lb/>
刑不才則當廢豈有但已者也今每有一事朝廷輒自<lb/>
<pb n="KR2f0038_WYG_008-17b"/>
京師遣使者往治之是在外之官皆無所用也使者既<lb/>
代之治事而當職之人亦無所刑無所廢是只使之拱<lb/>
手旁觀偷安竊禄者矣若此之𩔖臣竊恐似未得其體<lb/>
也今朝廷之士左右之臣皆曰陛下聦明剛㫁威福在<lb/>
已太平之功可指日而致臣愚竊獨以為未也臣聞古<lb/>
之聖帝明王聞人之言則能識其是非故謂之聦觀人<lb/>
之行則能察其邪正故謂之明是非既辨邪正既分姦<lb/>
不能惑佞不能移故謂之剛取是而捨非誅邪而用正<lb/>
<pb n="KR2f0038_WYG_008-18a"/>
確然無所疑故謂之斷誅一不善而天下不善者皆懼<lb/>
故謂之威賞一有功而天下有功者皆喜故謂之福今<lb/>
陛下聦眀剛斷則誠體之矣欲𢎞威福之柄則誠有其<lb/>
志矣然於所以為之之道尚或有所未盡故臣以為太<lb/>
平之功未可期也夫帝王之道當務其逺者大者而略<lb/>
其近者小者國之大事當與公卿議之而不當使小臣<lb/>
參之四方之事當委牧伯察之而不當使左右覘之儻<lb/>
公卿牧伯尚不能擇賢者而任之小臣左右獨能得賢<lb/>
<pb n="KR2f0038_WYG_008-18b"/>
者而使之乎若茍為不賢則險詖私謁無不為已今陛<lb/>
下好於禁中出手詔指揮外事非公卿所薦舉牧伯所<lb/>
糾劾或非次遷官或無故廢罷外人疑駭不知所從此<lb/>
豈非朝廷之士左右之臣所謂聦明剛斷威福在已者<lb/>
邪陛下聞其言而信之臣竊以為過矣夫公卿所薦舉<lb/>
牧伯所糾劾或謂之賢者而不賢謂之有罪而無罪皆<lb/>
有迹可見責有所歸故不敢大為欺㒺若姦臣密白陛<lb/>
下令陛下自為聖意以行之則威福集於私門怨謗歸<lb/>
<pb n="KR2f0038_WYG_008-19a"/>
於陛下矣安得謂之威福在陛下邪且陛下向時中詔<lb/>
所指揮者率非小事至於兩禁美官邊藩将帥省府職<lb/>
任諸路監司此皆衆人之所希求治亂之所繫屬當除<lb/>
授之際竊恐未必一一出聖志也若乃姦邪貪猥之人<lb/>
陛下所明知而黜去者或更改官而升資或不久復進<lb/>
用然則威福之柄果不在陛下而陛下偶未之思也以<lb/>
此觀之面譽陛下聦明剛斷威福在已太平可立致者<lb/>
非愚則䛕不可不察也陛下必欲威福在已曷若謹擇<lb/>
<pb n="KR2f0038_WYG_008-19b"/>
公卿大臣明正忠信者留之愚昧阿私者去之在位者<lb/>
既皆得其人矣然後凡舉一事則與之公議於朝使各<lb/>
言其志陛下清心平慮擇其是者而行之非者不得復<lb/>
奪也凡除一官亦與之公議於朝使各舉所知陛下清<lb/>
心平慮擇其賢者而用之不肖者不能復争也如此則<lb/>
謀者舉者雖在公卿大臣而行之用之皆在陛下安得<lb/>
謂之威福不在已邪陛下此之不為而顧彼之久行臣<lb/>
竊恐似未得其要也夫三人羣居無所統一不散則亂<lb/>
<pb n="KR2f0038_WYG_008-20a"/>
是故立君以司牧之羣臣百姓勢均力敵不能相治故<lb/>
從人君決之人君者固所以決是非行刑賞也若人君<lb/>
復不肯決當使從誰決之乎夫人心不同如其面焉國<lb/>
家凡舉一事朝野之人必或以為是或以為非凡用一<lb/>
人必或以為賢或以為不肖此固人情之常自古巳然<lb/>
不足怪也要在人主審其是非而取捨之取是而捨非<lb/>
則安榮取非而捨是則危辱此乃安危榮辱之所以分<lb/>
也是以聖主重之故博謀羣臣下及庶人然而終決之<lb/>
<pb n="KR2f0038_WYG_008-20b"/>
者要在人君也古人有言曰謀之在多㫁之在獨謀之<lb/>
多故可以觀利害之極致斷之獨故可以定天下之是<lb/>
非若知謀而不知斷則羣下人人各欲逞其私志斯衰<lb/>
亂之政也詩云謀夫孔多是用不集發言盈庭誰敢執<lb/>
其咎如匪行邁謀是用不得于道哀哉為猷匪先民是<lb/>
程匪大猷是經維邇言是聽維邇言是争如彼築室于<lb/>
道謀是用不潰于成此言周室之衰人臣不知先王之<lb/>
大道務争近小之事人君不能定其可否而事終無成<lb/>
<pb n="KR2f0038_WYG_008-21a"/>
也漢世國家有大典禮大政令大刑獄大征伐必下公<lb/>
卿大夫博士議郎議其議者固不能一必有參差不齊<lb/>
者矣於是天子稱制決之曰丞相議是或曰廷尉當是<lb/>
而羣下厭然無有不服者矣今陛下聽羣臣各盡其情<lb/>
以議事此誠善矣然終不肯以聖志裁決遂使羣臣有<lb/>
尚勝者以巧文相攻辯口相擠至于再至于三互相反<lb/>
覆無有限極臣愚深恐虧朝廷之政體損陛下之明徳<lb/>
流聞四方取輕夷狄非嘉事也夫天下之事有難決者<lb/>
<pb n="KR2f0038_WYG_008-21b"/>
以先王之道揆之若權衡之於輕重規矩之於方圓錙<lb/>
銖毫忽不可欺矣是以人君務明先王之道而不習律<lb/>
令知本根既植則枝葉必茂故也近者登州婦人阿云<lb/>
謀殺其夫重傷垂死情無可愍在理甚明已傷不首於<lb/>
法無疑中材之吏皆能立斷事已經審刑院大理寺刑<lb/>
部斷為死罪而前知登州許遵文過飾非妄為巧説朝<lb/>
廷命兩制定奪者再命兩府定奪者再敕出而復收者<lb/>
一収而復出者一争論縱横至今未定夫以田舍一婦<lb/>
<pb n="KR2f0038_WYG_008-22a"/>
人有罪在於四海之廣萬㡬之衆其事之細何啻秋毫<lb/>
之末朝廷欲斷其獄委一法吏足矣今乃紛紜至此設<lb/>
更有可疑之事大於此者將何以決之矣夫執條據例<lb/>
者有司之職也原情制義者君相之事也分爭辨訟非<lb/>
禮不決禮之所去刑之所取也阿云之事陛下試以禮<lb/>
觀之豈難決之獄哉彼謀殺為一事為二事謀為所因<lb/>
不為所因此苛察繳繞之論乃文法俗吏之所争豈明<lb/>
君賢相所當留意邪今議論歲餘而後成法終於棄百<lb/>
<pb n="KR2f0038_WYG_008-22b"/>
代之常典悖三綱之大義使良善無告姦凶得志豈非<lb/>
徇其枝葉而忘其本根之所致邪若此之𩔖臣竊恐似<lb/>
未得其要也此皆衆人之所私議竊嘆而莫敢明言者<lb/>
臣獨以受恩深重不顧斧鉞為陛下言之惟聖明裁察<lb/>
<hi>熈寜二年八月上時兼翰林侍讀學士判都省</hi>
　　　　上哲宗論寛猛二道　　　　上官均<lb/>
臣聞治天下有二道寛與猛而已寛過則緩而傷義政<lb/>
事有廢弛之弊猛過則急而傷恩官吏有避法茍免之<lb/>
<pb n="KR2f0038_WYG_008-23a"/>
患術雖不同其蠧政害民一也自熈寕以來朝廷以法<lb/>
度整齊四方諸路監司不能深明朝廷之意往往務為<lb/>
慘核刻深之政郡縣望風畏慄大抵以趣辦為事𩔖文<lb/>
具而無實不暇長計逺慮以便民為意而四方之民有<lb/>
憔悴愁歎之音此傷猛過急之弊也自陛下臨御數下<lb/>
徳音務從寛大四方欣然仰戴徳澤然比聞諸道監司<lb/>
又不能明陛下之美意妄意朝廷風旨一切以茍簡縱<lb/>
弛為事疲愞汙庸之吏視而不劾紛糾紊繆之政知而<lb/>
<pb n="KR2f0038_WYG_008-23b"/>
不察外求寛厚之名以要譽於一時此矯枉過寛士大<lb/>
夫守義不篤之患也方陛下講修百度以差役之法行<lb/>
於四方尤在郡縣夙夜悉心以推行朝廷愛民之政若<lb/>
怠惰不舉委成於胥史太守玩而不察監司視而不糾<lb/>
養成媮墮苟簡之風天下之民必有受其弊者矣臣願<lb/>
詔四方以寛不縱惡恩不傷惠之意若郡縣之吏庸惰<lb/>
不職監司太守不加糾劾如朝廷遣使亷訪頗有其<lb/>
實或風聞於上當顯責以厲逺近庶幾按察之吏不<lb/>
<pb n="KR2f0038_WYG_008-24a"/>
敢寛縱郡縣之官不敢媮惰人人警懼修職宣布陛下<lb/>
之徳澤以惠黎庶<hi>元祐元年十一月上時為監察御史</hi>
　　　　上哲宗論聖人處晦而觀明處靜而觀動<lb/>
　　　　　　　　　　　　　　　蘇軾<lb/>
臣聞天下治亂出於下情之通塞至治之極至於小民<lb/>
皆能自通大亂之極至於近臣不能自達故易曰天地<lb/>
交泰其詞曰上下交而其志同又曰天地不交否其詞<lb/>
曰上下不交而天下無邦夫無邦者亡國之謂也上下<lb/>
<pb n="KR2f0038_WYG_008-24b"/>
不交則雖有朝廷君臣而亡國之形已具矣可不畏哉<lb/>
臣不敢復引衰世昏主之事只如唐明皇中興刑措之<lb/>
君也而天寳之末小人在位下情不通則鮮于仲通以<lb/>
二十萬人全軍陷没於瀘南明皇不知馴致其事至安<lb/>
禄山反兵已過河而明皇猶以為忠臣此無他下情不<lb/>
通耳目壅蔽則其弊必至此也臣在經筵數論此事陛<lb/>
下為政九年除執政臺諫外未甞與群臣接然天下不<lb/>
以為非者以謂垂簾之際不得不爾也今者祥除之後<lb/>
<pb n="KR2f0038_WYG_008-25a"/>
聽政之初當以通下情除壅蔽為急務臣雖不肖䝉陛<lb/>
下擢為河北西路安撫使沿邊重地此為首冠臣當悉<lb/>
心論奏陛下亦當垂意聽納祖宗之法邊帥當上殿面<lb/>
辭而陛下獨以本任闕官迎接人衆為詞降旨拒臣不<lb/>
令上殿此何義也臣若伺候上殿不過更留十日本任<lb/>
闕官自有轉運使權攝無所闕事迎接人衆不過更支<lb/>
十日糧有何不可而使聽政之初将帥不得一面天顔<lb/>
而去有識之士皆謂陛下厭聞人言意輕邊事其兆見<lb/>
<pb n="KR2f0038_WYG_008-25b"/>
於此矣臣備位講讀日侍帷幄前後五年可謂親近方<lb/>
當戍邊不得一見而行况疎逺小臣欲求自通亦難矣<lb/>
易曰天行健君子以自彊不息又曰帝岀乎震相見乎<lb/>
離夫聖人作而萬物覩今陛下聽政之初不行乗乾出<lb/>
震見離之道廢祖宗臨遣将帥故事而襲行垂簾不得<lb/>
已之政此朝廷有識所以驚疑而憂慮也臣不得上殿<lb/>
於臣之私别無利害而於聴政之始天下屬目之際所<lb/>
損聖徳不小臣已於今月二十七日出門非敢求登對<lb/>
<pb n="KR2f0038_WYG_008-26a"/>
然臣始者本俟上殿欲少效愚忠今來不敢以不得對<lb/>
之故便廢此言惟陛下察臣誠心少加采納古之聖人<lb/>
将有為也必先處晦而觀明處靜而觀動則萬物之情<lb/>
畢陳于前不過數年自然知利害之真識邪正之實然<lb/>
後應物而作故作無不成臣敢以小事譬之操舟者常<lb/>
患不見水道之曲折而水濱之立觀者常見之何則操<lb/>
舟者身寄於動而立觀者常靜故也奕碁者勝負之形<lb/>
雖國工有所不盡而袖手旁觀者常盡之何則奕者有<lb/>
<pb n="KR2f0038_WYG_008-26b"/>
意於争而旁觀者無心故也若人主常静而無心天下<lb/>
其孰能欺之漢景帝即位之初首用鼂錯更易法令黜<lb/>
削諸侯遂成七國之變景帝往來兩宫間寒心者數月<lb/>
終身不敢復言兵武帝即位未㡬遂欲用兵鞭撻四夷<lb/>
兵連禍結三十餘年然後下哀痛詔封宰相為富民侯<lb/>
臣以此知古者英睿之君勇於立事未有不悔者也景<lb/>
帝之悔速故變而復安武帝之悔遲故㡬至於亂雖遲<lb/>
速安危小異然比之常静無心終始不悔如孝文帝者<lb/>
<pb n="KR2f0038_WYG_008-27a"/>
不可同年而語矣今陛下聖智絶人春秋鼎盛臣願虚<lb/>
心循理一切未有所為黙觀庶事之利害與羣臣之邪<lb/>
正以三年為期俟得利害之真邪正之實然後應物而<lb/>
作使既作之後天下無恨陛下亦無悔上下同享太平<lb/>
之利則雖盡南山之竹不足以紀聖功兼三宗之夀不<lb/>
足以報聖徳由此觀之陛下之有為惟憂太蚤不患稍<lb/>
遲亦已明矣臣又聞為政如用藥方今天下雖未大治<lb/>
實無大病古人云有病不治常得中醫雖未能盡除小<lb/>
<pb n="KR2f0038_WYG_008-27b"/>
疾然賢於誤服惡藥覬萬一之利而得不救之禍者逺<lb/>
矣臣恐急進好利之臣輒勸陛下輕有改變故輒進此<lb/>
説敢望陛下深信古語且守中醫安穏萬全之䇿勿為<lb/>
惡藥所誤實社禝宗廟之利天下幸甚臣不勝已身憂<lb/>
國之心冐死進言<hi>元祐八年九月上時知定州朝辭</hi>
　　　　上徽宗乞通下情防太察　　江公望<lb/>
臣聞人君明目達聦所以通下情也前後有旒左右有<lb/>
纊所以防太察也太察則聞人之過下情不通則不見<lb/>
<pb n="KR2f0038_WYG_008-28a"/>
己過聞人之過則姦生而刑滋不見已過則心塞而禍<lb/>
萌此周之厲王以防口而召亡漢之顯宗以耳目隱發<lb/>
為明而速亂也邏者之興推求其意不過以求瑕捜匿<lb/>
鈎致盜詐出於不備擿發如神此一酷京兆之俗才爾<lb/>
使京兆為之猶可羞矧以天下為度海内為家而為京<lb/>
兆不為者乎陛下即政之三日一切罷去天下聞之翕<lb/>
然歸心開口張膽人人自安告許不長風俗向厚比聞<lb/>
稍稍復置益舊額通為七十人一人量以十人為耳目<lb/>
<pb n="KR2f0038_WYG_008-28b"/>
十人之中一人又以十人為之散于通途永巷不啻數<lb/>
千百人矣夫婦醜詆之言仇隙怒傳之語増情飾状擿<lb/>
隱抉伏何所不至人人跼蹐各各疑慮親戚不敢誠朋<lb/>
友不敢信目不敢注視手不敢直指若此定非清世之<lb/>
美事也昔吴主孫權用呂壹輩舉罪糾姦纎介必聞深<lb/>
案醜誣排陷無罪以作威福步隲力詆其非權尋誅壹<lb/>
覺悟尚早盖小人因縁銜命不務奉公利在憑藉威勢<lb/>
杜絶人口公然作過使上聦不達威柄潛移刑及無辜<lb/>
<pb n="KR2f0038_WYG_008-29a"/>
睽睽萬目由聞人之過不聞已過之所致也老子曰察<lb/>
見淵魚者不祥以察為明是誠不祥之召也陛下豈不<lb/>
思畿甸之外非陛下之民乎人各有心能使之昏昏不<lb/>
喻朝廷之所為乎人各有口能使之黙黙不議陛下政<lb/>
事乎既不可揜於天下何獨察察於輦轂之下以為明<lb/>
哉語曰天下有道庶人不議信乎有道不可得而議也<lb/>
伏望陛下以道御天下使人蕩然不疑無得而議何為<lb/>
蹈吴之故轍而不知革彼猶能因言以誅壹輩孰謂陛<lb/>
<pb n="KR2f0038_WYG_008-29b"/>
下鑒此而不能之乎願黜獻議之人通舊額人數一切<lb/>
罷去除禍者必鋤其根植福者必封其本毋謂昔有額<lb/>
而不可去也其根尚存枝葉他日復生矣不可不察<hi>建中</hi>
<hi>靖國元年上時為左司諫</hi>
　<lb/>
　<lb/>
　<lb/>
　宋名臣奏議卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻三</head> <lb/>
    <p>
<pb n="KR2f0038_WYG_003-1a"/>
欽定四庫全書<lb/>
　宋名臣奏議巻三<lb/>
　　　　　　　　　　　　宋趙汝愚編<lb/>
　　君道門<lb/>
　　　君道三<lb/>
　　　　上哲宗論修德爲治之要十事<lb/>
　　　　　　　　　　　　　　　呂公著<lb/>
臣近准詔書令臣發來赴闕巳於今月二十日朝見訖<lb/>
<pb n="KR2f0038_WYG_003-1b"/>
竊聞近日臣僚未有上殿班次臣雖忝先朝執政之臣<lb/>
亦未獲一親法座少奉德音然自忖累世䝉被厚恩惓<lb/>
惓報國之誠不能自已輙具奏封陳其一二冒瀆聖聰<lb/>
臣無任惶懼之至臣伏覩皇帝陛下紹履尊極方逾數<lb/>
月臨朝穆穆有君人之度太皇太后陛下勤勞庶政保<lb/>
佑聖躬德澤流行巳及天下臣逺從外服召至左右竊<lb/>
思人君即位之初宜講求修德爲治之要以正其始然<lb/>
後日就月將學以緝熈于光明新而又新以至大治是<lb/>
<pb n="KR2f0038_WYG_003-2a"/>
用罄竭愚誠考論聖道槩舉十事仰賛聰明一曰畏天<lb/>
二曰愛民三曰修身四曰講學五曰任賢六曰納諫七<lb/>
曰薄歛八曰省刑九曰去奢十曰無逸皆隨事解釋粗<lb/>
成條貫不爲繁辭以便觀覽伏望陛下留神幸察如言<lb/>
有可採即乞置之御座朝夕顧省庶於盛德少助萬一<lb/>
謹列如右<lb/>
　　　　畏天<lb/>
　書曰皇天無親惟德是輔又曰惟上帝不常作善降<lb/>
<pb n="KR2f0038_WYG_003-2b"/>
　之百祥作不善降之百殃葢天雖高逺日監在下人<lb/>
　君動息天必應之若修已以德待人以誠謙遜静慤<lb/>
　慈孝忠厚則天必降福享國永年災害不生禍亂不<lb/>
　作若慢神虐民不畏天命則或遲或速殃咎必至自<lb/>
　古禹湯文武以畏天而興桀紂幽厲以慢神而亡如<lb/>
　影隨形罔有差忒然自兩漢以來言天道者多爲曲<lb/>
　說以附㑹世事間有天地變異日月災眚時君方恐<lb/>
　懼修省欲側身脩道而左右之臣乃據經傳或指外<lb/>
<pb n="KR2f0038_WYG_003-3a"/>
　事為致災之由或陳虚文為消變之術使主意怠於<lb/>
　應天此不忠之甚者也詩曰我其夙夜畏天之威于<lb/>
　時保之然則有天下者固當飭已正事不敢戲豫使<lb/>
　一言一行皆合天心然後社稷人民可得而保也天<lb/>
　人之際焉可忽哉<lb/>
　　　　愛民<lb/>
　書曰撫我則后虐我則讎人君既即尊位則為民之<lb/>
　父母萬方百姓皆為已子父固不可以不爱子若布<lb/>
<pb n="KR2f0038_WYG_003-3b"/>
　徳施恩從民所欲則民欣戴欣戴不已則天降之福<lb/>
　若取民之財不憂其困用民之力不恤其勞好戰不<lb/>
　休煩刑以逞則民必怨叛怨叛不已則國從而危故<lb/>
　曰民為邦本本固邦寧然自古人君臨朝聴政皆以<lb/>
　赤子為憂一旦用兵則不復以生靈為念此盖獻䇿<lb/>
　之臣設姦言以導上意以開邊拓境為大功以暫勞<lb/>
　永逸為至計此世主所甘心而不悟也夫用兵不息<lb/>
　少壯從軍旅老弱疲轉餉伏尸流血而勝負得失猶<lb/>
<pb n="KR2f0038_WYG_003-4a"/>
　未可知也民勞則中國先敝夫何足以爲功兵興則<lb/>
　朝廷多事亦不得而安逸也故凡獻用兵之䇿者欲<lb/>
　生事以希寵媚上而營私耳豈國家之利哉<lb/>
　　　　脩身<lb/>
　天下之本在國國之本在家家之本在身夫欲家齊<lb/>
　國治而天下化莫若脩身脩身之道以正心誠意爲<lb/>
　本其心正則小大臣庻罔敢不正其意誠則天地神<lb/>
　明皆可感動不誠則民不信不正則令不行况人君<lb/>
<pb n="KR2f0038_WYG_003-4b"/>
　一言一動史臣皆書若身有失德不惟民受其害載<lb/>
　之史䇿將爲萬代譏笑故當夙興夜寐以自脩爲念<lb/>
　以義制事以禮制心雖小善不可不行雖小惡不可<lb/>
　不去然人君進德修業實繫乎左右前後夫習與正<lb/>
　人居不能無正猶生長於齊不能不齊言也習與不<lb/>
　正人居不能無不正猶生長於楚不能不楚言也故<lb/>
　曰僕臣正厥后克正僕臣諛厥后自聖<lb/>
　　　　講學<lb/>
<pb n="KR2f0038_WYG_003-5a"/>
　王者繼祖宗之業君億兆之上禮樂征伐之所自出<lb/>
　四方萬里之所視效智足以窮天下之理則䜛邪不<lb/>
　能惑德足以服天下之心則政令無不行自非隆儒<lb/>
　親學何以臻兹然天子之學與凡庶不同夫分文析<lb/>
　字考治章句此世之儒者以希禄利取科級耳非人<lb/>
　主所當學也人主之所當學者觀古聖人之所用心<lb/>
　論歴代帝王所以興亡治亂之迹求立政立事之要<lb/>
　講愛民利物之術自然日就月將德及天下書曰王<lb/>
<pb n="KR2f0038_WYG_003-5b"/>
　人求多聞時惟建事又曰念終始典于學厥德脩罔<lb/>
　覺故傅說之告髙宗者脩德立事而已至漢之鼂錯<lb/>
　以爲人主不可不學術數錯之意欲人主用機權巧<lb/>
　譎以參制羣下而景帝用之數年之間漢罹七國之<lb/>
　禍而錯受東市之誅葢其所主者不出於誠信而已<lb/>
　由是觀之擇術不可不謹也<lb/>
　　　　任賢<lb/>
　昔成王初莅政召康公作巻阿之詩以戒之言求賢<lb/>
<pb n="KR2f0038_WYG_003-6a"/>
　用吉士葢爲治之要在乎任賢使能能者不必賢故<lb/>
　可使賢者必有德故可尊小賢可任以長民大賢可<lb/>
　與之謀國若夫言必顧國家之利而行足以服衆人<lb/>
　之心夷險一節而終始可任者非大賢則不能也人<lb/>
　君雖有好賢之心而賢猶或難進者葢君子志在於<lb/>
　道小人志在於利志在於道則不爲茍合志在於利<lb/>
　則唯求茍得夫忠言正論多咈於上意而佞辭邪說<lb/>
　專媚於君心故君子常難進而小人常易入不可不<lb/>
<pb n="KR2f0038_WYG_003-6b"/>
　察也自古雖無道之君莫不欲治而惡亂然而治君<lb/>
　少而亂國多者其所謂忠者不忠而所謂賢者不賢<lb/>
　也書曰有言逆于汝心必求諸道有言遜于汝志必<lb/>
　求諸非道人主誠存此心以觀臣下之情則賢不肖<lb/>
　可得而知矣<lb/>
　　　　納諫<lb/>
　昔書稱成湯之德曰從諫弗咈改過不吝湯聖君也<lb/>
　不曰無過而曰改過者言能捨已而從諫則不害其<lb/>
<pb n="KR2f0038_WYG_003-7a"/>
　爲聖也及紂爲天子彊足以拒諫智足以飾非紂非<lb/>
　無才智也然身滅國亡而天下之惡皆歸之者言愎<lb/>
　諌自用則才智適足爲害也前代帝王無不以納諌<lb/>
　而興拒諌而亡者在史冊一一可考葢貴爲天子富<lb/>
　有四海貴則驕心易生富則侈心易動一日萬機則<lb/>
　不能無失固當開道而求諌和顔色而受之其言可<lb/>
　用則用其言而顯其身言不可用則恕其罪以來諌<lb/>
　者夫忠直好諌之臣初若逆耳可惡然其意在於愛<lb/>
<pb n="KR2f0038_WYG_003-7b"/>
　君憂國諂佞阿諛之士始若順意可喜然其情在於<lb/>
　媚上而徼寵人君誠察此則事無過舉身享美名故<lb/>
　曰木從繩則正后從諌則聖<lb/>
　　　　薄歛<lb/>
　古人有言曰百姓足君孰與不足百姓不足君孰與<lb/>
　足人君恭儉節用取於民有制則民力寛裕衣食滋<lb/>
　殖自然樂輸租賦以給公上若暴征峻歛侵奪民利<lb/>
　物力巳屈而驅以刑辟勢必流轉溝壑散爲盜賊爲<lb/>
<pb n="KR2f0038_WYG_003-8a"/>
　人之上者將何利於此故善言治道者尤惡聚歛之<lb/>
　臣曰與其有聚歛之臣寧有盜臣前代帝王或耽於<lb/>
　聲色或盤於遊畋或好治宫室或快心攻戰於是小<lb/>
　人乗間而肆其邪謀爲之歛財以佐其横費世主不<lb/>
　悟以爲有利於國而不知其終爲害也賞其納忠於<lb/>
　君而不知其大不忠也嘉其以身當怨而不知其怨<lb/>
　歸於上也昔鹿臺之財鉅橋之粟商紂聚之以䘮國<lb/>
　周武散之以得民由是觀之人主所當務者仁義而<lb/>
<pb n="KR2f0038_WYG_003-8b"/>
　已何必曰利<lb/>
　　　　省刑<lb/>
　夫臨下以簡御衆以寛百王不易之道也昔漢髙祖<lb/>
　去秦苛暴約法三章以順民心遂定王業孝文循之<lb/>
　以清静而幾至刑措然則爲治之要果在於省刑而<lb/>
　不在於繁刑也况人主之刑獄其勢不能親臨則必<lb/>
　委之於臣下故峻推鞫則權在於獄吏廣覘伺則權<lb/>
　在於小人肆刑戮則權在於彊臣通請謁則權在於<lb/>
<pb n="KR2f0038_WYG_003-9a"/>
　近習自古姦臣將欲誅鋤善人自專威柄必數起大<lb/>
　獄以揺人心何則其情難知鍛鍊出入一繫於獄吏<lb/>
　及夫奏成獄具則雖有寃抑人主亦何從而察哉然<lb/>
　則欲姦雄不得肆其威善良有以安其性莫若省刑<lb/>
　而巳自三代以還有天下者數十姓惟宋受命逮今<lb/>
　一百二十有六年中原無事不見兵革稽其德政所<lb/>
　以特異前世者直以誅戮之刑内不施於骨肉外不<lb/>
　及於士大夫至於下民之罪一決於廷尉之平而上<lb/>
<pb n="KR2f0038_WYG_003-9b"/>
　自天子下至於有司不復措慮輕重於其間故能以<lb/>
　好生之德感召和氣而致無窮之福祖宗所以消惡<lb/>
　運遏亂原者嗚呼逺哉雖甚盛德蔑以加矣<lb/>
　　　　去奢<lb/>
　昔夏禹克勤于邦克儉于家而爲三王祖漢文帝即<lb/>
　位宫室苑囿車騎服御無所増益而天下斷獄四百<lb/>
　幾至刑措然則節儉者固帝王之髙致也况以天子<lb/>
　之尊富有天下凡有四方萬物所以奉養於上者葢<lb/>
<pb n="KR2f0038_WYG_003-10a"/>
　亦備矣然而饗國之日寖乆耳目之所御者習以爲<lb/>
　常入無法家拂士出無敵國外患則不期於侈而侈<lb/>
　心自生佞䛕之臣又從而導之於是窮奢極侈無不<lb/>
　爲已是以先王制法作竒伎滛巧以蕩上心者殺無<lb/>
　赦夫竭天下百姓所以相生相養之具而以供人主<lb/>
　無窮之欲致人主於䘮德損壽之地而以邀已一時<lb/>
　之榮雖誅戮而不赦固未足以當其罪也昔紂爲象<lb/>
　箸而箕子諫夫以天子而用象箸未爲過侈也然箕<lb/>
<pb n="KR2f0038_WYG_003-10b"/>
　子以爲象箸不已必金爲之金又不已必玉爲之故<lb/>
　箕子之言所以防㣲而杜漸也至漢公孫𢎞相武帝<lb/>
　以爲人主病不廣大人臣病不節儉當是時帝方外<lb/>
　伐四夷内治宫室爲千門萬户由是天下之户口減<lb/>
　半盜賊蠭起而𢎞猶病其不廣大何其不忠之甚哉<lb/>
　故人主誠能不以箕子之言爲太過而察見公孫𢎞<lb/>
　之大佞則夏禹漢文之德不難及已<lb/>
　　　　無逸<lb/>
<pb n="KR2f0038_WYG_003-11a"/>
　昔周公作無逸之篇以戒成王其畧曰昔商王中宗<lb/>
　治民祗懼饗國七十有五年其在髙宗不敢荒寧饗<lb/>
　國五十有九年厥後立王生則逸不聞小人之勞惟<lb/>
　耽樂之從自時厥後亦罔克壽或十年或七八年或<lb/>
　五六年或四三年嗚呼非愛君憂國之深其言何以<lb/>
　至此又曰繼自今嗣王無滛于觀于逸于遊于田無<lb/>
　若商王受之迷亂酗于酒德哉小人怨汝詈汝則皇<lb/>
　自敬德亂罰無罪殺無辜怨有同是叢于厥身葢人<lb/>
<pb n="KR2f0038_WYG_003-11b"/>
　君初務縱逸小人必怨而大臣必諌至于淫刑亂罰<lb/>
　以杜言者之口然後流連忘反不聞其過而終至於<lb/>
　滅亡故曰無逸之書後王之元龜也唐明皇初即位<lb/>
　宋璟爲相手寫無逸圖設于帝座明皇勤於政事遂<lb/>
　致開元之治其後宋璟死所獻圖亦弊而徹去明皇<lb/>
　遂怠於政親見天寳之亂由是觀之靡不有初鮮克<lb/>
　有終人君誠能慎終如始不敢逸豫則德有堯舜之<lb/>
　名體有喬松之壽豈不美哉<lb/>
<pb n="KR2f0038_WYG_003-12a"/>
右臣聞孟子曰我非堯舜之道不敢以陳於王前今朝<lb/>
廷始初清明臣雖術學淺陋惟是前代聖帝明王所以<lb/>
致治之迹可以爲法與夫暴君暗主所以兆亂之道可<lb/>
以爲戒者乃敢告于左右古人有言曰舜何人也予何<lb/>
人也夙夜以思去其不如舜者就其如舜者是亦舜而<lb/>
巳矣陛下加意無忽則社稷幸甚天下幸甚<hi>元豐八年六月上時</hi>
<hi>召爲侍讀提舉中太一宫到闕朝見未對先上此奏</hi>
　　　　上宣仁皇后論治道在審識人情<lb/>
<pb n="KR2f0038_WYG_003-12b"/>
　　　　　　　　　　　　　　　韓　維<lb/>
臣聞治天下之道不必過求髙逺止在審識人情而巳<lb/>
識人情不難以已之心推人之情則可見矣大凡貧則<lb/>
思富苦則思樂困則思息鬱則思通陛下誠能常以利<lb/>
民爲本則民富矣常以愛民爲心則民樂矣賦役非人<lb/>
力所堪者去之則勞困息矣法禁非人情所便者蠲之<lb/>
則鬱塞通矣推此心而廣之盡誠心而行之則聖子神<lb/>
孫觀陛下之法不待教而自成聖德賢士聞陛下之風<lb/>
<pb n="KR2f0038_WYG_003-13a"/>
不煩諭而争先效忠矣<hi>元豐八年六月上時知陳州過闕</hi>
　　　　上哲宗論爲君難四事　　　王巖叟<lb/>
臣聞孔子曰爲君難爲臣不易如知爲君之難也不幾<lb/>
乎一言而興邦乎臣竊以君道之大無所不難茍得其<lb/>
要而持之則所難者少矣臣請畧舉其要陛下試垂聽<lb/>
幸甚言無所隱之謂忠心無所欺之謂信忠於主者不<lb/>
避嫌信於已者不思謗所以忠信或至於獲罪故人君<lb/>
以察忠信而主之爲難巧於言之謂佞順於事之謂柔<lb/>
<pb n="KR2f0038_WYG_003-13b"/>
巧言則易得順事則易從所以佞柔常至於日親故人<lb/>
君以辨佞柔而逺之爲難廣大業者存乎勤而人情常<lb/>
易於生倦以隳其業故人君以乆而不倦爲難成大謀<lb/>
者存乎斷而人情常牽於小不忍以亂其謀故人君<lb/>
以棄小不忍爲難臣以謂爲國之要能察忠信而主之<lb/>
使得盡言辨佞柔而逺之使不害政行之以勤而無廢<lb/>
弛之憂濟之以斷而無優游之患則治道成矣陛下盛<lb/>
德日新四事之要曽無所難而皆自得益願陛下不以<lb/>
<pb n="KR2f0038_WYG_003-14a"/>
易心處之則德日新又日新矣<hi>元豐八年六月上時爲監察御史</hi>
　　　　上哲宗論治道貴清静儉約　王巖叟<lb/>
臣觀歴代君臣講治道者多矣然莫如貴清静而敦儉<lb/>
約葢天下本無事因擾之而事多事多則民勞民勞則<lb/>
怨民怨則國家有緩急雖賞之而不爲用此所以莫如<lb/>
貴清静也天下之人所以養生送死者本自足由奪之<lb/>
而後困困而後爲盗賊若不厚其本而徒嚴其末雖殺<lb/>
之而不禁此所以莫如儉約也臣竊傷比歲以來好進<lb/>
<pb n="KR2f0038_WYG_003-14b"/>
之人紛紛建議天下勞於多事百姓困於不足故臣願<lb/>
陛下以清静儉約養天下使百姓安且樂百姓安樂則<lb/>
自然隂陽和而風雨時海内將不勝其富矣人以爲難<lb/>
臣以爲易何則陛下自巳有此心惟在守之而勿失爾<lb/>
不勞陛下費精神用智力臣故曰易如䝉採納乞以臣<lb/>
言詔輔臣使體聖意幸甚<hi>元豐八年六月上時爲監察御史</hi>
　　　　上宣仁皇后論治性之道　　傅堯俞<lb/>
臣聞之於書曰慎厥初惟其終又曰慎厥終惟其始始<lb/>
<pb n="KR2f0038_WYG_003-15a"/>
則念終不敢不謹也終則念始不敢不勉也臣愚伏念<lb/>
陛下考古御今脩明法度㳟儉以克巳慈惠以愛人登<lb/>
崇老成開廣言路大義明著仁聲流聞總覽萬機得其<lb/>
綱要所以欽崇祖宗導世成俗爲子孫百世之慮甚備<lb/>
非臣筆舌所能形象雖詩書所載丹青所𫝊殆未有以<lb/>
過也可謂有其始矣臣愚不勝拳拳謂陛下雖聖性得<lb/>
之猶當加聖心焉夫天地無全功聖人無全能此不可<lb/>
不思傳曰審好惡理情性而王道畢矣治性之道必審<lb/>
<pb n="KR2f0038_WYG_003-15b"/>
巳之有餘而彊其所不足有餘則養之不敢矜不足則<lb/>
勉之以爲戒然後無間可窺而巧僞之徒不得比周而<lb/>
望進今陛下不出房闥而天下嚮風百僚奉職者無他<lb/>
以陛下通達平均而政出於大公云爾茍一有所偏則<lb/>
好惡之情露百邪羣枉必争隙而入矣陛下前日積勞<lb/>
之所成就將中廢而不全矣豈可不兢兢業業日謹一<lb/>
日以圖厥終哉敬願陛下留神省察則天下幸甚<hi>元祐元年</hi>
<hi>十一月上時初除御史中丞上殿</hi>
<pb n="KR2f0038_WYG_003-16a"/>
　　　　上哲宗論君道在立巳知人　曽　肇<lb/>
臣伏見陛下即位以來早朝晏罷負扆端莊淵黙弗言<lb/>
雖在深宫之中不爲佚豫之好可謂有克肖祖宗之聖<lb/>
質退朝燕處翰墨是親日御邇英虚心恭巳以延講誦<lb/>
可謂有急於問學之誠心夫有克肖祖宗之聖質又有<lb/>
急於問學之誠心則引而達之廣而大之正今日之所<lb/>
務也葢聖人之性與人同在謹其初而已夫性之初若<lb/>
火之始然泉之始達火之始然一熒爝之㣲爾及其至<lb/>
<pb n="KR2f0038_WYG_003-16b"/>
也其明足以燭萬物其用足以鑠金石其利博矣然設<lb/>
之弗當則燎原野焚玉石而不勝其害也泉之始達一<lb/>
勺之多爾及其至也大而爲江河細而爲溝澮其利博<lb/>
矣然導之非理則暴怒悍突懐山㐮陵而不勝其害也<lb/>
人之性何以異於是哉况夫有天下之大享四海之富<lb/>
靡曼之聲妖淫之色足以移其耳目宫室狗馬珠玉綺<lb/>
繡之玩足以移其心志與賢人處矣而不肖者參之與<lb/>
正士游矣而邪人間之日漸月漬習與性成則明者或<lb/>
<pb n="KR2f0038_WYG_003-17a"/>
至於昏仁者反而爲暴豈其天資之固然哉設之弗當<lb/>
導之非理故也故以舜之爲君而禹告以無若丹朱傲<lb/>
以禹之爲君而其戒見於五子之歌以武王之爲君而<lb/>
太保作旅獒以訓至於成王而訓戒益詳周公作無逸<lb/>
又作七月之詩召康公作公劉以戒民事又作泂酌以<lb/>
言皇天親有德饗有道其誨可謂諄諄矣故以成王中<lb/>
材之主而能持盈守成卒爲賢君者設之得其當導之<lb/>
適其理故也自古治世少而亂世多天下之柄或移於<lb/>
<pb n="KR2f0038_WYG_003-17b"/>
權臣或假於外戚或出於宦寺諸侯或强大而不可制<lb/>
夷狄或驕慢而不可屈兵或恣睢而不可使海内之賦<lb/>
入或專於彊藩悍將而縣官不能有也百里之長或專<lb/>
殺而司冦不能治也有一於此人主雖有特起之資欲<lb/>
治之志而其勢不能以大有爲此古今之通患也本朝<lb/>
承平百有餘年政出於一羣臣奉法遵職外戚奉朝請<lb/>
宦寺供掃洒而巳州縣之勢如臂使指夷狄引首待我<lb/>
衣食制兵與賦皆得其要刑罰清平又前世之所未有<lb/>
<pb n="KR2f0038_WYG_003-18a"/>
也六聖相傳以至陛下言其德則光大言其業則富有<lb/>
言其勢則便利陛下又有克肖祖宗之聖質有急於問<lb/>
學之誠心引而達之廣而大之欲王則王欲帝則帝惟<lb/>
陛下之所嚮而已孔子曰爲君難知爲君之難固有時<lb/>
而易矣何以言之君道莫難於立已莫難於知人已非<lb/>
禮不立人非言不知也孔子曰不知禮無以立也不知<lb/>
言無以知人也臣請爲陛下言之夫所謂禮非制度文<lb/>
爲之事也姦聲亂色不留於聰明淫樂慝禮不接於心<lb/>
<pb n="KR2f0038_WYG_003-18b"/>
術非正勿視也非正勿聴也非正勿言也非正勿動也<lb/>
視聽言動由於禮則内之非僻之思無自而生外之非<lb/>
僻之習無自而入内有以正其心外有以正其行夫然<lb/>
故施於事親則孝施於兄弟則順施於族姻則睦施於<lb/>
郊廟則敬施於朝廷則莊施於治民則仁施於軍旅則<lb/>
威無所施而不當矣孔子曰一日克已復禮天下歸仁<lb/>
焉其守豈不約其効豈不博哉至於知言其事尤難葢<lb/>
言亦多端矣有辯有訥有華有質有是而非有迂而直<lb/>
<pb n="KR2f0038_WYG_003-19a"/>
不可不察也非獨如此人主必有好惡之心有是非之<lb/>
心所好者正所惡者邪以忠爲是以佞爲非則固善矣<lb/>
不幸反此則小人必將逢其所好避其所惡矜其所是<lb/>
諱其所非以售其姦言以行其私說故人主好髙逺則<lb/>
窽言入好卑近則邇言至好刑名則慘刻之說進好功<lb/>
利則興作之謀用上以此求於下下以此應於上同者<lb/>
謂之賢異者謂之愚而君子雜處於小人之間方且逆<lb/>
其所順强其所劣君所謂可而有否焉必獻其否以成<lb/>
<pb n="KR2f0038_WYG_003-19b"/>
其可君所謂否而有可焉必獻其可以替其否如是而<lb/>
君不察焉則小人日親君子日踈小人日進君子日退<lb/>
君子道消小人道長此治亂安危之所以分也治亂安<lb/>
危之分在於聽言之際豈不可畏也哉故漢文帝聽張<lb/>
釋之而退嗇夫則風俗至於篤厚唐太宗聽魏鄭公而<lb/>
絀封倫則致治幾於太平齊桓公不聽管仲而進易牙<lb/>
苻堅不聽王猛而信慕容垂則不旋踵而敗亡其效豈<lb/>
不深切著明哉伏惟陛下有克肖祖宗之聖質有急於<lb/>
<pb n="KR2f0038_WYG_003-20a"/>
問學之誠心宜其於禮不勉而中於言不思而得然臣<lb/>
猶惓惓以是爲獻者葢天下之物接於我者無窮而不<lb/>
能以道觀物則爲物所引而欲必至於敗度縱必至於<lb/>
敗禮尚何以立已哉天下之言接於我者無窮而不能<lb/>
以道觀言則爲言所蔽而浸潤之譛膚受之愬無所不<lb/>
行尚何以知人哉臣愚願陛下及此春秋方富血氣未<lb/>
定早爲之制不邇聲色不殖貨利出入起居凡所以害<lb/>
德之事勿爲也左右前後凡可以蕩心之物勿近也便<lb/>
<pb n="KR2f0038_WYG_003-20b"/>
僻側媚逺之而勿親直諒多聞親之而勿逺動容周旋<lb/>
唯禮之從則已無不立矣無作好惡無作聰明使人不<lb/>
能窺有言逆于心必求諸道有言遜于志必求諸非道<lb/>
使姦言不得入虚心廣覽以揆衆論辭寡者知其人之<lb/>
吉辭多者知其人之躁辭游者知其誣善辭枝者知其<lb/>
心疑以至詖辭知其所蔽淫辭知其所陷邪辭知其所<lb/>
離遁辭知其所窮則人無不知矣有以立已充而至於<lb/>
美風俗不難矣有以知人推之以修政事不難矣方今<lb/>
<pb n="KR2f0038_WYG_003-21a"/>
海内雖號治安然内則忠邪雜揉是非紛亂士節不勵<lb/>
奉公守義者寡而交私合黨者多外則争訟盜敓法不<lb/>
勝姦歲論大辟五千餘人祖宗以來未嘗如此風俗未<lb/>
可謂美也朝廷上下紀綱不肅百司庶務𩔖多文具官<lb/>
不勝其冗而未有以革財不足於用而未有以制哀矜<lb/>
惻隱之書日下而百姓之力未裕也是故和風未洽而<lb/>
歲之順成者常少恩信未孚而夷狄之侵侮者尚多以<lb/>
至冦賊姦宄所在竊發政事未可謂修也陛下誠能蚤<lb/>
<pb n="KR2f0038_WYG_003-21b"/>
留意於此正已以先之得人而任之力行以乆馴致以<lb/>
漸則豈惟卿士大夫相化以義哉芻牧之㣲禆販之陋<lb/>
可使忠厚而知恥矣豈惟朝廷之上百工得其職哉海<lb/>
隅障塞之逺抱闗擊柝之賤亦皆嚮方而宿業矣如是<lb/>
而風俗不美政事不修未之聞也捨是而不務則接物<lb/>
而不能無累聽言而不能不惑接物而累則雖有克肖<lb/>
祖宗之聖質而敗之者衆聽言而惑則雖有急於問學<lb/>
之誠心而蔽之者多如是則風俗愈入於薄惡政事愈<lb/>
<pb n="KR2f0038_WYG_003-22a"/>
入於弛壊貴者不能自克况其賤者哉近者且猶弗治<lb/>
况其逺者哉非獨如此人事不立而望天道之助順中<lb/>
國不尊而望夷貊之允懐抑又難矣臣愚故曰陛下有<lb/>
克肖祖宗之聖質有急於問學之誠心則引而達之廣<lb/>
而大之正今日之所務也不然則用心雖勞而去道愈<lb/>
逺用力雖勤而爲術愈踈雖日接多士日求讜言而終<lb/>
於無補也書曰惟聖罔念作狂惟狂克念作聖傳曰學<lb/>
而不思則罔思而不學則殆陛下欲致此非他學以求<lb/>
<pb n="KR2f0038_WYG_003-22b"/>
之思以精之而已惟陛下留意毋忽則天下幸甚<hi>元祐三年</hi>
<hi>十月上時爲中書舍人</hi>
　　　　上哲宗論洪範三德　　　　王巖叟<lb/>
臣伏以人主言而爲天下法動而爲天下則聖人思所<lb/>
以嚴百王之心而重其事故置右史以記言左史以記<lb/>
動伏惟陛下即位以来恭黙思道敬畏不言五年于今<lb/>
臣幸得以右史入侍願聞德音而書之不啻飢渴者亦<lb/>
有時矣昨日臣預立邇英侍講臣康講洪範九疇至乂<lb/>
<pb n="KR2f0038_WYG_003-23a"/>
用三德陛下忽啓聖問曰只此三德爲更有德臣不覺<lb/>
心躍而神竦既以初聞堯言爲喜又以陛下問德得其<lb/>
要爲慶臣敬已書之於冊以示萬世竊伏思念陛下既<lb/>
能審而問之必將體而行之三德者君人之大本得之<lb/>
則治失之則亂不可須臾去者也臣請爲陛下别白而<lb/>
言之夫明是非於朝廷之上判忠邪於多士之間不以<lb/>
順已而忘其惡不以逆已而遺其善私求不徇於所愛<lb/>
公議不遷於所憎竭誠盡節以先國家之急而忘其身<lb/>
<pb n="KR2f0038_WYG_003-23b"/>
者任之當勿貳附下罔上以盜寵禄而不恤百姓之患<lb/>
者棄之當勿疑惜紀綱謹法度重典刑戒姑息此人主<lb/>
之正直也聲色人之所好也而逺之盤游人之所樂也<lb/>
而絶之財利人之所貴也而賤之勇於救天下之弊果<lb/>
於斷天下之疑邪說所不能移非道所不能恱此人主<lb/>
之剛也居萬乗之尊而不驕饗四海之富而不侈聰明<lb/>
有餘而處之如不足俊傑並用而求之猶弗及虚心以<lb/>
訪道屈已以從諫懼若臨深淵怯若履薄氷此人主之<lb/>
<pb n="KR2f0038_WYG_003-24a"/>
柔也三者足以盡天下之要顧人主力行何如耳陛下<lb/>
誠能用洪範之三徳以修已推臯陶之九徳以用人則<lb/>
堯舜三王之盛可坐而致矣斯無難在陛下勉之而已<lb/>
<hi>元祐四年二月上時為起居舎人</hi>
　　　　上宣仁皇后乞先正君心　　范祖禹<lb/>
臣䝉陛下擢受諌職才力淺薄懼不克勝受命以來夙<lb/>
夜不遑寧處深思天下之事自非大者逺者未之敢先<lb/>
恭惟祖宗受天命百三十年自三代以來未有承平如<lb/>
<pb n="KR2f0038_WYG_003-24b"/>
此之乆累聖基業付畀子孫成之至難壊之至易是以<lb/>
古之明王欲治天下先正其本其本在於人君一心而<lb/>
已天下治亂出於君心君心一正則萬事無不正孟子<lb/>
曰君仁莫不仁君義莫不義君正莫不正一正君而國<lb/>
定矣易曰正其本萬事理差之毫釐失之千里臣侍經<lb/>
筵因進講每及人君正心脩身之要君子小人繫於治<lb/>
亂之際未嘗不反覆開陳伏計陛下聞之已熟今有言<lb/>
責不敢忘此竊惟天下之本在於君心臣愚伏望太皇<lb/>
<pb n="KR2f0038_WYG_003-25a"/>
太后陛下日以祖宗之艱難治天下之勤勞萬民之疾<lb/>
苦羣臣之邪正政事之得失說諭皇帝存之於心若皇<lb/>
帝陛下聖心曉然明於邪正是非他日衆說不能惑小<lb/>
人不能進則萬事定矣臣竊熟思莫大於此惟陛下深<lb/>
留聖意以幸天下<hi>元祐四年五月上時爲右諌議大夫</hi>
　　　　上哲宗論王道六事　　　　蘇　軾<lb/>
臣始之學也以適用爲本而恥空言故其仕也以及民<lb/>
爲心而慙尸禄乃者屢請治郡兼乞守邊欲及殘年少<lb/>
<pb n="KR2f0038_WYG_003-25b"/>
施實效而有志莫遂負愧何言今乃以文字爲官常語<lb/>
言爲職業下無所見其能否上無所考其幽明循省初<lb/>
心有靦面目故於拜恩之日少陳有益之言孔子曰一<lb/>
言可以興邦而孟子曰一言正君而國定昔漢文帝恱<lb/>
張釋之長者之言則以德化民輔成刑措之功孝景入<lb/>
鼂錯數術之語則以智馭物馴致七國之禍乃知爲國<lb/>
安危之本只在聽言得失之間恭惟皇帝陛下即位以<lb/>
來學如不及問道八年寒暑不廢講讀之官談王而不<lb/>
<pb n="KR2f0038_WYG_003-26a"/>
談霸言義而不言利八年之間指陳文理何啻千萬雖<lb/>
所論不同然其要不出六事一曰慈二曰儉三曰勤四<lb/>
曰謹五曰誠六曰明慈者謂好生惡殺不喜兵刑儉者<lb/>
謂約已省費不傷民財勤者謂躬親庶政不邇聲色謹<lb/>
者謂畏天法祖不輕人言誠者謂推心待下不用智數<lb/>
明者謂專信君子不雜小人此六者皆先王之陳迹老<lb/>
生之常談言無新竒人所忽易譬之飲膳如服藥石則<lb/>
天人自應福禄難量而臣等所學先王之道亦不爲無<lb/>
<pb n="KR2f0038_WYG_003-26b"/>
補於世若陛下聽而不受受而不信信而不行如聞春<lb/>
禽之聲秋蟲之鳴過耳而已則臣等雖以三尺之喙日<lb/>
誦五車之書反不如醫卜執技之流簿書奔走之吏其<lb/>
爲尸素死有餘誅伏願陛下一覽臣言少留聖意天下<lb/>
幸甚<hi>元祐七年十一月上時爲端明殿學士兼翰林侍讀學士守禮部尚書軾上謝表因以規諌</hi>
　　　　上哲宗論四者歸心之道　　梁　燾<lb/>
臣聞聖主之興必敬天道以修人事故曰惟天爲大惟<lb/>
堯則之恭惟皇帝陛下聰明仁孝得於天資興嗣明德<lb/>
<pb n="KR2f0038_WYG_003-27a"/>
蚤有宗社天之付畀陛下者如此之重陛下必有以報<lb/>
天順帝而靈承之以對萬壽之福也天之所喜者在安<lb/>
民民之所安者在仁政仁政之道本於安静而不擾夫<lb/>
安静而不擾者人心之歸也人主以一身之尊居四海<lb/>
之上必得人心之歸已則享國長乆安寜而成太平之<lb/>
功矣今陛下覽政之初是四方觀德之日宜有上當天<lb/>
心下慰人望克承祖宗之休敬用太母之訓安兩宫之<lb/>
慈垂萬世之法此廟社之福天下之幸也臣願獻愚忠<lb/>
<pb n="KR2f0038_WYG_003-27b"/>
以助聰明之萬一焉夫親近法座日侍清光莫如左右<lb/>
之人也人人願效腹心以副眷遇必知其所用心則可<lb/>
使盡節竭忠也臣願陛下戒喜怒平愛憎畧小過以盡<lb/>
人之善録小勤以勸人之忠如臂之使指如手之捍衛<lb/>
頭目始終責其力焉此左右所以歸心也夫正朝廷明<lb/>
國體莫如廷臣以道佐人主者有輔弼論思獻納者有<lb/>
侍從拾遺補過者有諌官繩愆糾繆者有御史此王官<lb/>
之要也聚於朝廷各有職守不可使有交通不可使有<lb/>
<pb n="KR2f0038_WYG_003-28a"/>
朋黨交通則蔽聰明亂國政而爲姦詐欺罔朋黨則害<lb/>
良善而隔正直此不可不察也常使君子得進小人勿<lb/>
用君子小人相反者也君子正小人邪君子忠小人佞<lb/>
君子得權則敬戒而愈恭小人得權則傲很而難制君<lb/>
子可以與權小人不可以與權臣故曰常使君子得進<lb/>
小人勿用也陛下方以至明獨斷正要左右前後皆得<lb/>
正人以助英睿若不收擥人材何以多得公忠之人任<lb/>
用耶臣願陛下清心正慮以觀羣臣清心在至公無偏<lb/>
<pb n="KR2f0038_WYG_003-28b"/>
正慮在不惑姦說辨别邪正銷除朋黨任賢勿貳去邪<lb/>
勿疑辨讒以進忠容諌以養直謹聽以廣謀剛斷以明<lb/>
事信任以保功<hi>必求忠實正直之臣以信任之</hi>謙恭以求助<hi>屈人主之勢以感臣</hi>
<hi>下之心則必有忘身報國之效必有輔佐之功</hi>此廷臣所以歸心也安國家保<lb/>
社稷莫如百姓聖人有言曰民惟邦本本固邦寜葢民<lb/>
定則國定民富則國富用度百索出於民間常令足衣<lb/>
足食無困無怨則事事樂供於公上矣君臣相與謀謨<lb/>
經綸者在此而巳臣願陛下明信法令平易刑賞寛省<lb/>
<pb n="KR2f0038_WYG_003-29a"/>
賦歛輕簡徭役豐穰和平則安養富庶之使有餘力凶<lb/>
荒勞敝則救恤休息之使不失所臣下有寛愛百姓之<lb/>
請者面詔大臣必行之臣下有掊歛百姓之說者面飭<lb/>
大臣深責之此百姓所以歸心也夫繫中國之强弱安<lb/>
危者莫如夷狄當使其畏威懐德謹職修貢敵國則有<lb/>
主賓之義禮信之所接屬國則有忠臣之道命令之所<lb/>
加常處於義信之間而後可以言中國矣自古以夷狄<lb/>
懐德畏威爲彊不務以闢地爲彊也以先制人爲安不<lb/>
<pb n="KR2f0038_WYG_003-29b"/>
以受制於人爲安此不可不察也臣願陛下面命大臣<lb/>
必精選忠賢材畧之士付以帥權無用私愛䛕從之人<lb/>
終悞邊事謹守疆場寳有土地明信重威制貪禦侮兵<lb/>
戢而時動不得已而用之不茍且目前無事養成後患<lb/>
爲朝廷他日之憂必也有恩有威使之知懼服從奔走<lb/>
之不暇此夷狄所以歸心也此四者誠得忠賢上助聖<lb/>
謨然後安静可成矣陛下今欲發其聰明廣其仁孝上<lb/>
安兩宫之慈下收四海之望始自於宫掖左右中逮於<lb/>
<pb n="KR2f0038_WYG_003-30a"/>
朝廷羣臣下至於百姓逺及於夷狄歡然一意歸心於<lb/>
明君可謂安静矣若夫羣心歡欣和氣充塞可以致隂<lb/>
陽順序風雨應節年榖豐登人民富壽帝王之能事畢<lb/>
矣臣䝉殊恩擢自侍從塵歴輔佐竊觀陛下有仁聖之<lb/>
資願陛下行仁聖之事望陛下成仁聖之功此老臣區<lb/>
區報國之心也惟陛下財赦而垂聽焉臣不勝懇懇納<lb/>
忠之至<hi>元祐八年上時知潁昌府</hi>
　<lb/>
<pb n="KR2f0038_WYG_003-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻三<lb/>
</p>
<p>
</p>
  </div>
</body>
</text>
</TEI>
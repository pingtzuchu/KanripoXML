<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻七十三</head> <lb/>
    <p>
<pb n="KR2f0038_WYG_073-1a"/>
欽定四庫全書<lb/>
　宋名臣奏議巻七十三<lb/>
　　　　　　　　　　　　　宋　趙汝愚　編<lb/>
　　百官門<lb/>
　　　重外任<lb/>
　　　　上真宗論重内輕外　　　　張知白<lb/>
臣竊覧方册見唐虞之制立四岳十二牧百工允釐百<lb/>
揆時叙又曰三載考績三考黜陟幽明漢史載宣帝為<lb/>
<pb n="KR2f0038_WYG_073-1b"/>
名盛之主美其任人責成知王道之根本常曰與我共<lb/>
治者其惟良二千石乎斯言也𫝊示不朽後之人孰不<lb/>
稱頌哉國家受命上穹光啓鴻業順考古道増崇慶基<lb/>
陛下聴政之初愛民在念煥彼宸範垂為政經授之守<lb/>
臣俾治黔首斯固踵唐虞之盛而稱首於百王矣昔唐<lb/>
李嶠嘗云安人之方湏擇郡守竊見朝廷重内官輕外<lb/>
任毎除牧伯皆避命致訴比遣外任多是貶累之人風<lb/>
俗不澄實由於此望于臺閣妙選賢良分典大州共康<lb/>
<pb n="KR2f0038_WYG_073-2a"/>
庶績臣請輟近侍率先庶僚鳯閣侍郎韋嗣立因而請<lb/>
行遂令以本官出領州郡伏見江浙州郡方切擇人茍有<lb/>
闕員俾之承乏臣雖不肖願繼前脩矧唐年非遥郡故<lb/>
事仍在儻以為允乞舉而行<hi>大中祥符四年七月上時為龍圖待制知審官院</hi>
　　　　上英宗乞中外之臣出入更任　吕　誨<lb/>
臣竊以漢宣時悉出諌官補郡吏諌大夫蕭望之為平<lb/>
原太守内不自得因上疏召還守少府未㡬復為左馮<lb/>
翊憂畏移疾上遣使諭意盖知望之材任宰相欲詳試<lb/>
<pb n="KR2f0038_WYG_073-2b"/>
以政事故也唐陸贄亦言中外迭任誠為國求治之切<lb/>
務也臣伏覩臣僚有初任不曽厯外官後來嘗出國門<lb/>
致身高位者甚非公朝用賢詳試之道也而又此年二<lb/>
府用人除拜不出於京師重内輕外亦以明矣以此居<lb/>
内者安為倚附唯恐補外居外者乆而不復自謂絶陞<lb/>
進之望使盡賢於蕭望之亦未必能平于中也陛下即<lb/>
位之初馭臣之道冝使均平法漢宣詳試之術思任賢<lb/>
共理俾中外之臣出入更任考其績效責以名實以是<lb/>
<pb n="KR2f0038_WYG_073-3a"/>
取人得之必多太平之治不難致矣惟聖神留念天下<lb/>
之福也<hi>嘉祐八年上時為殿中侍御史</hi>
　　　　上哲宗論人情樂内輕外　　顔　復<lb/>
臣伏覩陛下求治之意安逺甚乎綏近今人臣事君之<lb/>
心治外懈于治内如此上下相戾欲治登休實而民無<lb/>
失所不可得矣何哉自二聖臨御以來敢有小違民情<lb/>
而幸利于國家者撤而去之唯恐不逮銷欎伊之氣召<lb/>
和順之祥指日以期太平之政由是知陛下視逺如邇<lb/>
<pb n="KR2f0038_WYG_073-3b"/>
夙夜軫懐則尤重于遐逺耳目之外也中都省臺寺監<lb/>
之属㳂歴代之名皆命以員四方之官監司守令郡縣<lb/>
官至筦𣙜邏徼之職鮮有無實而置者是以人情輕外<lb/>
而樂内居内之官疲者可以逭過才者可以育聲躁求<lb/>
徼進徃徃有踰分之得非自重而信道信道而安命安<lb/>
命而行志行志而愛民者不免有外官勤勞寡效之厭<lb/>
矣此而不革則將如唐之中世慕入都之官為登仙之<lb/>
勝如是則上違陛下欲治之心下有逺民無告之弊陛<lb/>
<pb n="KR2f0038_WYG_073-4a"/>
下孳孶益勤而治功益逺况上恩不孚而民志不申天<lb/>
下之患無大於此今天下最切于治人之官莫若監司<lb/>
守令監司之權乃古州牧之比而今人望而言曰此中<lb/>
都汰而至耶或不足取以在内耶望者不信其為而居<lb/>
者不勵其實如人一身首莊心忻而手足不運將安用<lb/>
之救今之弊願陛下覈天下監司守令公正愛民衆所<lb/>
共知小者勉以手札大者擢而躐進之充中都之美官<lb/>
則遐邈之臣知陛下以民為重孰不崇勸本豐末美上<lb/>
<pb n="KR2f0038_WYG_073-4b"/>
下志通施徳于民如置郵之速而雨露之溥不勞而天<lb/>
下治矣<hi>元祐元年上時為太常博士</hi>
　　　　上哲宗乞由縣令然後居寺監由郡守然後<lb/>
　　　　　至臺省　　　　　　　畢仲㳺<lb/>
臣聞君子以名用人者為其信于衆也一人譽之不足<lb/>
以成名必衆人譽之然後可以成名則名者信于衆之<lb/>
謂也然士有依名而為利不思行巳之何如飬交取合<lb/>
亦足以成名者故君子之用人必索其寔孔子曰吾之<lb/>
<pb n="KR2f0038_WYG_073-5a"/>
於人也誰毁誰譽如有所譽者其有所試矣試者所以<lb/>
索其實也而太公亦曰其實中其聲者謂之端實不中<lb/>
其聲者謂之窽窽言不聴姦乃不生則名實者用人之<lb/>
大契君子所以配仁義而並行之公道也昔漢宣之治<lb/>
雖不及三代然刺史守相輒親見勞問觀其所由退而<lb/>
考察以質其言有名實不相應者必知其所以然公卿<lb/>
缺則選諸所表以次用之故漢世之良吏於孝宣時為<lb/>
多而龔遂黄霸之徒皆得以良吏自見於世元成而下<lb/>
<pb n="KR2f0038_WYG_073-5b"/>
孝宣之業雖衰然名實之法猶有存者故建武永平間<lb/>
郎官出宰百里尚書令僕亦為郡守而虞延第五倫鮑<lb/>
昱之徒更以郡守入為三公守令之重如此是以卓茂<lb/>
魯㳟皆以縣令為循吏茂亦卒至三公則孝宣名實非<lb/>
徒一時之稱盖得孔子試之之意而後世可以循用故<lb/>
也自唐以來官在内者重官在外者輕故張九齡欲重<lb/>
刺史縣令之權歴都督刺史然後入為侍郎列卿歴縣<lb/>
令然後入為臺郎給諌而法亦卒不克行本朝之制九<lb/>
<pb n="KR2f0038_WYG_073-6a"/>
品可以為縣令七品可以為郡守則是九品之賤已當<lb/>
漢郎官之選而七品之人已任漢令僕事矣持禄處内<lb/>
者既無治民之責而多進遷之門守法在外者則數出<lb/>
於俗吏而不見用就有用之者不過由縣令而居幕府<lb/>
由郡守而為監司所謂臺郎給舎令僕三公未有由此<lb/>
途而出則内官安得不重外官安得不輕是以名實相<lb/>
紛毁譽淆亂養交取合之人漸以得志則守令如龔遂<lb/>
黄霸卓茂魯㳟亦何道而進今當體其大意稍重郡守<lb/>
<pb n="KR2f0038_WYG_073-6b"/>
縣令之官通都大邑有善政者數加奬勵使必由縣令<lb/>
然後居寺監由郡守然後至臺省則人人樂于外官赴<lb/>
功治職齊民可受其賜而寺監臺省亦將得真材毁譽<lb/>
名寔無所紛亂又合孔子試之之意盖事有不召而自<lb/>
至者西漢重功名則權竒倜儻之士出東漢重名節則<lb/>
䧟難死義之臣衆有唐尚文詞則詩歌賦頌綴文之人<lb/>
亦出而不絶今果重在外之官使必由縣令而後居寺<lb/>
監由郡守而後至臺省則為良吏者亦將不期而自至<lb/>
<pb n="KR2f0038_WYG_073-7a"/>
名實之論惟所加慮<hi>紹聖二年上時為秘閣校理</hi>
　　　　上徽宗論朋黨之患本于重内輕外<lb/>
　　　　　　　　　　　　　　　　葉夢得<lb/>
臣伏以陛下自親政以來凢擢士皆不以次用人之速<lb/>
古所未有將必得逺業大器以為社稷無窮之計士大<lb/>
夫䝉識擢初何嘗盡知此意其朝夕趨走大臣之門者<lb/>
僅志於得而已夫高爵厚禄人之所欲得而陛下之所<lb/>
有也一介匹夫崛起畎畝陛下不愛所有而與之人人<lb/>
<pb n="KR2f0038_WYG_073-7b"/>
皆得所欲反自認以為已物爭奪傾覆唯恐其失視國<lb/>
家事曽不一槩于心陛下不負羣臣而羣臣負陛下者<lb/>
如此殆為朋黨者勝也朋黨之患世孰無之而近日為<lb/>
尤甚者其原本于重内而輕外且今自外召入者茍有<lb/>
寸長計日可取貴顯又况阿附趨佞别以智巧得之一<lb/>
居要位非譴謫則不去而居外任者非被罪廢黜則孤<lb/>
寒無援之人也雖嘗為宰相執政者亦然夫以内為榮<lb/>
進之塗則茍可以安于内者人誰不營以外為譴黜之<lb/>
<pb n="KR2f0038_WYG_073-8a"/>
所則茍可以免於外者人誰不避此所以根株連結卒<lb/>
不可破祖宗時宰相罷歸班或補外未㡬皆復召用中<lb/>
世以後乃各帶節鉞崇職至於執政從官更出迭入未<lb/>
嘗有間夫使不慕居内不畏處外内外去來各適其志<lb/>
士大夫茍知自愛則亦何必捨彼而趨此謂之朋黨非<lb/>
大姦邪勢亦不得不自離今欲救之莫先於此然臣既<lb/>
為此言不可不以身先衆人願乞為郡<hi>大觀二年九月上時為翰林學</hi>
<hi>士</hi>
<pb n="KR2f0038_WYG_073-8b"/>
　　　乆任<lb/>
　　　　上神宗論方靣之寄勿遽更易　劉孝孫<lb/>
臣前日奏事延和論及乆任官吏之意臣竊謂設官分<lb/>
職以相經緯而不責悠乆一切代徙曽無常任皆自昔<lb/>
之公患比來朝廷思革前弊如監司使者稍稍任之乆<lb/>
而方靣之寄尚或遷易不常事大體重方幸得人要且<lb/>
勉狥吏民便安之意少息遞𫝊送迎之勞曲假嵗月使<lb/>
得盡所施設夫豈不美如留守大名府韓琦知成都府<lb/>
<pb n="KR2f0038_WYG_073-9a"/>
趙抃皆朝廷舊臣天下之所属望琦有大節抃有清徳<lb/>
所至誠服如其父母藩垣之外得斯人而任之則可以<lb/>
坐分宵旰之憂矣臣願陛下留神方靣遴揀名徳乆其<lb/>
時嵗勿遽更易雖心在王室臣子之志而無以公歸實<lb/>
厭輿望臣不勝區區<hi>熈寜五年上時為侍御史</hi>
　　　　上神宗論守令許保明再任　　彭汝礪<lb/>
臣聞事有若緩而所主最大理有若迂而所闗最急者<lb/>
守令是也今之談治道者咸謂迂緩忽而不省然百里<lb/>
<pb n="KR2f0038_WYG_073-9b"/>
之命千里之寄財賦之繁彼寔尸之獄訟之重彼實任<lb/>
之向使一不得人則陛下雖有徳澤誰與達此百姓雖<lb/>
有沉寃誰與領此臣伏見陛下儲神政機勵精民務屢<lb/>
下徳音誕告中外峻刺舉之法嚴考課之令四方聳然<lb/>
咸知趣向以臣觀之今四海幅員之廣有學士大夫之<lb/>
衆所謂循良之長慈恵之師冝不難得然限以嵗月不<lb/>
足以程其功槩以資格不足以起其意臣今以為宜委<lb/>
按察官精覈部吏其有䆒心政理宜於其人有志功名<lb/>
<pb n="KR2f0038_WYG_073-10a"/>
善于其職者縣令許知州保明申監司知州許監司保<lb/>
明奏朝廷不限員數並許再任如任内别有功狀卓然<lb/>
可觀大者特賜詔除次者優加秩任其合關陞磨勘者<lb/>
並與就任陞改如此則能者得極其意奮迅于事功中<lb/>
材不忍自棄自勉于職業<hi>熈寜十年上時為監察御史裏行</hi>
　　　　上哲宗乞中外官乆任　　　文彦博<lb/>
臣以中外任官移替頻速在任不乆有如驛舎無由集<lb/>
事何以致治故累曽上言乞中外官各令乆任湏滿資<lb/>
<pb n="KR2f0038_WYG_073-10b"/>
考近日以來遷改尤為頻數盖由風俗躁競例欲速遷<lb/>
執政者或避怨謗不能鎮靜欲望中外治安未可期也<lb/>
臣欲今後凡差除中外官並具見在任官年月滿未滿<lb/>
湏令任滿方得交替如是急速藉才湏要其人則不拘<lb/>
此制其任滿得替之官湏具在任寔有勞績方與照會<lb/>
合闗陞差遣所貴官吏自此不敢茍簡欲速百職自然<lb/>
修舉<lb/>
　　貼黄臣累曽上言以吏户刑部官属主選大計刑<lb/>
<pb n="KR2f0038_WYG_073-11a"/>
　　罰并外任監司及親民之官並湏乆任此繋朝廷<lb/>
　　致治之本不可忽也今乞與三省更申明祖宗舊<lb/>
　　法遵守施行<hi>元祐二年上時為平章軍國重事</hi>
　　　　上哲宗乞講求内外乆任之法　上官均<lb/>
臣聞治天下莫急于政事政事之廢舉既繋在官之能<lb/>
否又繋任用之乆近任乆則於政事能詳知得失以盡<lb/>
其才而無滅裂之患遽易則略於職事不足騁其智術<lb/>
而有茍簡之弊此人情之所同也臣竊觀今日之内外<lb/>
<pb n="KR2f0038_WYG_073-11b"/>
百官唯常調之人在吏部差除或係堂除閑慢差遣方<lb/>
及二三年替罷其内任則六曹侍郎寺監長貳其在外<lb/>
則諸路監司及輔郡藩方率多屢易夫政事綱紀出於<lb/>
六曹寺監自六曹言之吏部户部職事最煩所繋尤重<lb/>
而監司大郡係一路千里之休戚甚重而不輕也明矣<lb/>
今既屢易則職事不及詳知才術不暇施設則為吏部<lb/>
者必滅裂於條令為户部者必滅裂於國計為刑部者<lb/>
必滅裂於奏議轉運使之於財賦提㸃刑獄之於刑兵<lb/>
<pb n="KR2f0038_WYG_073-12a"/>
常平藩郡之于民事必類皆茍簡不為三年之計况于<lb/>
乆逺之利乎天下政事莫大于數者而多為滅裂茍簡<lb/>
之政欲求法令振舉民被其利不可得也臣竊原數者<lb/>
屢易之意或出於職任之遞遷或出於人情之私出於<lb/>
遞遷如禮部之除户部户部之除吏部是也出于私情<lb/>
若從官之乞藩郡監司之自逺求近之類是也臣以為數<lb/>
者之弊去之無難夫六曹侍郎不過數人實繋朝廷之<lb/>
清選既為侍郎視其稱職而望重資乆者自可進為尚<lb/>
<pb n="KR2f0038_WYG_073-12b"/>
書不必以叙遷為進擢也夫設官分職所以為民不當<lb/>
縁人情私便而屢易其任則從官之於藩郡監司之求<lb/>
近地自當契勘某路到任如及二年則方與遷授則上<lb/>
下安便政事不至弛紊臣竊見陳潁近京數郡太守多<lb/>
止及半年即易他處太守以一郡為𫝊舎吏民以太守<lb/>
為使客送故迎新紛紛道路太守不暇整治其綱紀吏<lb/>
民豈有信服其政事耶臣以為奉行朝廷之法令而利<lb/>
澤天下者内則繋百官長貳外則繋監司郡守内外不<lb/>
<pb n="KR2f0038_WYG_073-13a"/>
得人則不足以稱職得人而屢易則不足以舉職職不<lb/>
舉則政事廢弛而下受其弊雖有才吏與不才者相去<lb/>
無㡬朝廷雖有良法美意是為徒法而已矣伏望陛下<lb/>
詔大臣講求乆任之法使官宿其業責以治效庶㡬人<lb/>
人悉心不敢懐茍且之意則天下之事豈有不治哉<hi>元祐</hi>
<hi>五年上時為殿中侍御史</hi>
　　　　上哲宗乞監司乆任　　　　王　覿<lb/>
臣伏見諸路監司移易頻數坐席未暖已或有欲去之<lb/>
<pb n="KR2f0038_WYG_073-13b"/>
心職事不安豈能為經乆之計夫官不宿業古今之通<lb/>
患也今雖員多闕少乆任稍難然中外官司猶頗有三<lb/>
年之法至於監司豈可以責之速效而轉徙頻數比他<lb/>
官特甚大率一路之間郡縣百數廵歴經年未能周徧<lb/>
官吏之能否民間之利病非熟見而詳察之未易得其<lb/>
實也或數月而易或朞年而罷則雖有高才逺慮何暇<lb/>
施為甚者習為因循茍簡以幸替去弊事無所革汙吏<lb/>
不知畏長乆之䇿置而不問故轉運使財用日耗提刑<lb/>
<pb n="KR2f0038_WYG_073-14a"/>
司常平坊場之政浸以隳壊此不可以不恤也臣伏望<lb/>
朝廷立監司乆任之法明詔諸路監司以乆任之意使<lb/>
才高慮逺者有所施為因循茍簡者知其無以逃責則<lb/>
各思自竭而職事舉矣<hi>元祐六年上時為刑部侍郎</hi>
　　　　上哲宗論邉帥屢易　　　　李之純<lb/>
臣伏以西戎未附邉鄙用兵守土之臣不冝屢易盖欲<lb/>
責其實效必湏假以嵗月况帥臣緫握中權指授規畫<lb/>
日乆而後士心信服料敵折衝立威制勝日乆而後敵<lb/>
<pb n="KR2f0038_WYG_073-14b"/>
心知畏未有嵗月淺近施設尚䟽而可立武事也近者<lb/>
慶渭二帥召還移替皆未成資若以䕶邉有功猶宜増<lb/>
秩以乆任若以備敵亡狀豈當免過而優遷欲望精選<lb/>
才臣付以閫外應機制變得以専行明示三載考績之<lb/>
限非以功進非以罪黜更不先期除代庶㡬邉事慗備<lb/>
而戎人欵服<hi>元祐八年二月上時為御史中丞</hi>
　<lb/>
　宋名臣奏議巻七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻六</head> <lb/>
    <p>
<pb n="KR2f0038_WYG_006-1a"/>
欽定四庫全書<lb/>
　宋名臣奏議巻六<lb/>
　　　　　　　　　　　　宋　趙汝愚　編<lb/>
　　君道門<lb/>
　　　帝學中<hi>閲經史</hi>
　　　　上眞宗進經史子集要語　　田　錫<lb/>
臣聞古者帝王盤盂皆銘几杖有誡起居必覩夙夜不<lb/>
忘故湯之盤銘曰德日新日日新太公之金匱云武王<lb/>
<pb n="KR2f0038_WYG_006-1b"/>
欲造起居之誡乃銘于几杖曰安無忘危存無忘亡熟惟<lb/>
二者後必無凶墨子曰堯舜禹湯書其事於竹帛篆之<lb/>
盤盂曰君子福大而愈懼爵隆而益恭逺察近視俯仰<lb/>
有則矧黄帝輿几皆銘焉曰吾居民之上惴惴恐不及<lb/>
武王户席必訓焉席之銘曰無行可悔户之銘曰難得<lb/>
而易失聖人修德罔怠然佩服鑒戒終日不忘故至德<lb/>
大業永保天下也臣又嘗讀唐書見髙宗命黄門侍郎<lb/>
趙智講孝經於百福殿因謂之曰大㫖朕知之矣即舉<lb/>
<pb n="KR2f0038_WYG_006-2a"/>
此經要切處言之以禆不逮智曰天子有争臣七人雖<lb/>
無道不失其天下㣲臣敢以此言上獻帝大恱又憲宗<lb/>
聽政之暇採漢史三國而来經濟要事撰書十四篇號<lb/>
曰前代君臣事跡書之六扇屏風置於御座之右出入<lb/>
觀省之臣每覽經史子集因取其要語總一十巻輙用<lb/>
進獻可書於屏寘之御座出入觀省所冀聖德日新與<lb/>
堯舜禹湯文武比隆也<hi>咸平三年上時宋白舉錫應賢良方正自知泰州召歸朝</hi>
　　　　上哲宗進無逸圖　　　　文彦博<lb/>
<pb n="KR2f0038_WYG_006-2b"/>
臣伏觀周公作無逸以戒成王後代聖君皆奉爲至戒<lb/>
以成治道以克永世臣又觀唐史見宰相崔植對穆宗<lb/>
云明皇初得姚崇宋璟爲宰相二人者夙夜孜孜致君<lb/>
于道璟嘗手寫尚書無逸一篇以獻明皇置之内殿出<lb/>
入觀省咸記在心每歎古人至言後代莫及故任賢戒<lb/>
欲心歸沖漠開元之末因無逸圖朽壊始以山水圖代<lb/>
之自後既無座右箴規又信姦臣用事天寳之末稍倦<lb/>
於勤王道隳缺今陛下虚心求治伏望以無逸爲元龜<lb/>
<pb n="KR2f0038_WYG_006-3a"/>
穆宗善其對臣恭惟皇帝陛下聰明稽古嚮學思道間<lb/>
日御邇英延儒臣講讀經史臣近觀邇英北壁有仁祖<lb/>
朝講官王洙所寫無逸圖臣慮禁中或未有此圖輙敢<lb/>
寫録四軸并一巻上進望於殿内張掛及置於几案以<lb/>
便聖覽臣愚不勝區區之至<hi>元祐二年上時平章軍國重事</hi>
　　　　上哲宗乞置無逸孝經圖　　范祖禹<lb/>
臣竊以無逸者周公之至戒孝經者孔子之大訓陛下<lb/>
嗣守祖宗鴻業方以孝治天下二書所宜朝夕觀省以<lb/>
<pb n="KR2f0038_WYG_006-3b"/>
益聖德昔仁宗皇帝初建邇英閣即書無逸於屏間其<lb/>
後歲乆而弊又命侍讀學士王洙書之仁宗曰朕不欲<lb/>
背聖人之言乃置之左方又諭侍讀學士丁度取孝經<lb/>
之天子孝治聖治廣要道四章對爲右圖命知制誥蔡<lb/>
襄書之又命學士承㫖王拱辰爲二圖序亦令襄書之<lb/>
仁宗尊崇經訓如此陛下宜以爲法今邇英閣尚書圖<lb/>
序于屏間而無逸孝經二圖不復張列臣欲乞指揮所<lb/>
司檢尋如舊圖尚在乞置之左右如已不存即乞特命<lb/>
<pb n="KR2f0038_WYG_006-4a"/>
侍臣善書者書之其蔡襄所書圖序從來置在御座之<lb/>
後昨因修展邇英閣方徹去却書于屏間此圖乃祖宗<lb/>
舊物臣竊惜之伏乞依舊張掛三圖並列如仁宗朝故<lb/>
事以彰陛下欽明稽古仰遵先烈之意<hi>元祐二年十月上時爲著作郎</hi>
<hi>兼侍講</hi>
　　　　上哲宗乞詔儒臣討論唐故事以備聖覽<lb/>
　　　　　　　　　　　　　　　蘇　頌<lb/>
臣聞前事不忘後事之師也在昔聖帝明王莫不稽考<lb/>
<pb n="KR2f0038_WYG_006-4b"/>
古道爲有國之先務故能享御永世垂無疆之休然往<lb/>
古所行或文或質施之今日各有所宜臣竊謂國朝號<lb/>
令風采超邁百王原其典章文物刑名法制大抵㳂襲<lb/>
唐舊其間或有損益亦不相逺然唐之事迹紛紜無統<lb/>
史官所記善惡咸備善者可以爲規彠惡者可以爲商<lb/>
鑒往在慶厯之初仁宗皇帝因臣僚上言請留意近代<lb/>
典故遂詔儒臣檢討唐朝故事日進五條曽未期歲省<lb/>
閱殆徧嘗聞德音宣諭以爲有助聽斷臣伏見陛下祗<lb/>
<pb n="KR2f0038_WYG_006-5a"/>
紹先烈勤勞萬機治理之間多用仁宗故事外則邇英<lb/>
講讀經史内則臣僚進獻封事古今得失之迹忠賢治<lb/>
安之䇿固巳溢黈聰而積淵慮矣而臣愚管見猶有所<lb/>
陳者誠見陛下稽古奉先之心孳孳不怠故敢僣越而<lb/>
盡言也臣聞之荀卿曰道不過三代道過三代謂之蕩<lb/>
言其逺而難信也本朝去唐正同三代其事近而易考<lb/>
所宜宸扆之留聽也臣欲望聖慈特舉慶厯故事詔史<lb/>
官學士采録新舊書中列帝王所行之事與夫羣臣獻<lb/>
<pb n="KR2f0038_WYG_006-5b"/>
替之言每日上奏數事清燕之間特賜覽觀所兾螢燭<lb/>
末光増輝日月臣不勝惓惓之願<hi>元祐二年十一月上時爲吏部尚書兼侍</hi>
<hi>讀詔講讀官日進唐故事二件頌每於逐事後論其得四失大㫖同列遂以爲例尋得㫖令分門編修成冊進呈</hi>
<hi>年書成上詔以邇英要覽爲名</hi>
　　　　上哲宗進經書要言以備聖扎<lb/>
　　　　　　　　　　　　　　　范祖禹<lb/>
臣近於邇英閣進講嘗陳尚書要切之語望陛下因習<lb/>
筆扎書之以置座右臣退而伏思古之人君雖在閒燕<lb/>
<pb n="KR2f0038_WYG_006-6a"/>
之中出入起居必存儆戒左右前後動有箴規所以正<lb/>
心脩身自强於德以舜之聖而益戒之曰罔失法度罔<lb/>
游于逸罔滛于樂禹戒之曰無若丹朱傲湯有盤銘武<lb/>
王於扆席之四端爲銘於几杖爲銘於衣帶爲銘於履<lb/>
爲銘於觴豆爲銘於户牖爲銘舜湯武王其自脩如此<lb/>
而况於後世之君乎今陛下纂承累聖日勤問學若於<lb/>
翰墨之際不出聖人之經略舉要言以爲明鑒置之左<lb/>
右朝夕觀省與夫舜禹之戒湯武之銘其揆一也臣職<lb/>
<pb n="KR2f0038_WYG_006-6b"/>
在勸講無補毫分茍有愚見不敢不盡謹節略尚書論<lb/>
語孝經要切之語訓戒之言得二百一十九事以備聖<lb/>
札所兾陛下手書之目覩之心存之庶可以少助進德<lb/>
之萬一臣不勝拳拳<hi>元祐三年四月上時爲著作郎兼侍講</hi>
　　　　上哲宗乞常觀圖史　　　范祖禹<lb/>
臣伏見仁宗皇帝慶厯元年七月出御製觀文覽古圖<lb/>
記以示輔臣皇祐元年十一月御崇政召近臣三館臺<lb/>
諌官及宗室觀三朝訓鑒圖臣竊以古之帝王常觀圖<lb/>
<pb n="KR2f0038_WYG_006-7a"/>
史以自戒仁宗皇帝講學之外爲圖鑒古不忘箴儆以<lb/>
養聖心又圖寫三朝事迹欲子孫知祖宗之功烈如目<lb/>
覩之二圖皆常頒賜臣僚禁中必有本臣願陛下以永<lb/>
日觀書之暇間覽此圖可以見前代帝王美惡之迹知<lb/>
祖宗創業之艱難不唯有所戒勸易於記省亦好學不<lb/>
倦之一端也<hi>元祐五年五月上時為右諫議大夫</hi>
　　　　上哲宗乞進讀陸䞇奏議　蘇　軾<lb/>
臣等猥以空踈備貟講讀聖明天縱學問日新臣等才<lb/>
<pb n="KR2f0038_WYG_006-7b"/>
有限而道無窮心欲言而口不逮以此自愧莫知所爲<lb/>
竊謂人臣之納忠譬如醫者之用藥藥雖出於醫手方<lb/>
多傳於古人若已經效於世間不必皆從於已出伏見<lb/>
唐宰相陸䞇才本王佐學爲帝師論深切於事情言不<lb/>
離於道德智如子房而文則過辯如賈誼而術不踈上<lb/>
以格君心之非下以通天下之志但其不幸仕不遇時<lb/>
德宗以苛刻爲能而䞇諌之以忠厚德宗以猜疑爲術<lb/>
而䞇勸之以推誠德宗好用兵而䞇以消兵爲先德宗<lb/>
<pb n="KR2f0038_WYG_006-8a"/>
好聚財而䞇以散財爲急至於用人聽言之法治邊馭<lb/>
將之方罪巳以收人心改過以應天道去小人以除民<lb/>
患惜名噐以待有功如此之流未易悉數可謂進苦口<lb/>
之藥石鍼害身之膏肓使德宗盡用其言則貞觀可得<lb/>
而復臣等每退自西閤即私相告言以陛下聖明必喜<lb/>
䞇議論但使聖賢之相契即如臣主之同時昔馮唐論<lb/>
頗牧之賢則漢文爲之太息魏相條鼂董之對則孝宣<lb/>
以致中興若陛下能自得師莫若近取諸䞇夫六經三<lb/>
<pb n="KR2f0038_WYG_006-8b"/>
史諸子百家非無可觀皆足爲治但聖言幽逺末學支<lb/>
離譬如山海之崇深難以一二而推測如䞇之論開巻<lb/>
了然聚古今之精英實治亂之龜鑑臣等欲取其奏議<lb/>
稍加校正繕寫進呈願陛下置之座隅如見䞇面反復<lb/>
熟讀如與䞇言必能發聖性之髙明成治功於歲月臣<lb/>
等不勝區區之意<hi>元祐八年五月與范祖禹等同上時爲禮部尚書兼侍讀學士</hi>
　　　　上徽宗乞觀貞觀政要陸䞇奏議<lb/>
　　　　　　　　　　　　　　　曽　鞏<lb/>
<pb n="KR2f0038_WYG_006-9a"/>
臣竊觀近世帝王善爲治者莫如唐太宗人臣善言治<lb/>
者莫如唐陸䞇太宗貞觀之治論者以謂庶幾成康自<lb/>
漢以下莫及焉雖聰明英武出自天資然其要乃在於<lb/>
廣延賢智博考古今容受直言從諌不倦故唐史官掇<lb/>
其大者别爲一書謂之貞觀政要陸䞇事唐德宗自爲<lb/>
學士至宰相知無不言言無不盡葢其論議反復條暢<lb/>
切於事情周於世用而要其歸必本於帝王之道必稽<lb/>
於六藝之文雖賈誼董仲舒不能逺過焉今其言見於<lb/>
<pb n="KR2f0038_WYG_006-9b"/>
世者有奏議數十篇此二書雖一代之文章實百王之<lb/>
龜鑑巻帙不繁詞理明白臣愚伏願陛下退朝之暇紬<lb/>
繹經史之餘取二書置之座右留神省覽如御珍羞必<lb/>
有以開廣聰明上當聖意發言行事以此爲準庶於盛<lb/>
德有補萬一<hi>元符三年上時爲翰林學士兼侍讀</hi>
　　　　上徽宗乞讀資治通鑑　　陳　瓘<lb/>
臣竊謂人君稽古之學一經一史經則守之而治身史<lb/>
則考之而應變天下之事其變無窮故往古可監之迹<lb/>
<pb n="KR2f0038_WYG_006-10a"/>
不可以不詳知也仁宗嘗謂輔臣曰朕聽政之暇於舊<lb/>
史無所不觀思考歴代治亂事迹以爲監戒也英宗命<lb/>
儒臣論次歴代君臣事迹可以爲監戒者既上通志八<lb/>
巻又命置局續脩書成取㫖賜名神考繼志述事賜其<lb/>
名曰資治通鑑又親製序文炳若雲漢爲章于天自然<lb/>
之功變化出焉臣嘗三復明訓掩巻歎息以謂諸史所<lb/>
載數千年事文字繁多不可勝覽窶儒寒生業專習一<lb/>
窮年皓首猶或昧陋仰窺聖作區判事𩔖數語之間盡<lb/>
<pb n="KR2f0038_WYG_006-10b"/>
史之要翕受以蓄德敷施而日新堯舜之所謂稽古何<lb/>
以加此而况不忘謙抑俯比漢唐自謂於文宣太宗無<lb/>
間然矣自餘治世盛王得賢之一體者皆有取焉至于<lb/>
荒墜顛危之主亂賊姦宄之臣可觀可監無不悉論以<lb/>
著聖志葢自祖宗以來聖聖相繼稽古之學同乎一心<lb/>
以後述先非一日之積也至于神考然後典刑之總㑹䇿<lb/>
牘之淵林底于成就繼而張之正在今日恭惟皇帝陛<lb/>
下道隆業大極本該末揆萬事而復乎一制羣節而適<lb/>
<pb n="KR2f0038_WYG_006-11a"/>
於變六經妙義既自得於心術之㣲而於前古巳陳之<lb/>
迹又盡心焉今經筵將開而進讀之官尚循習舊例泛<lb/>
讀諸史文字繁複事實支離不得其要未周于事伏望<lb/>
聖慈特降睿㫖候經筵開日令侍讀官讀資治通鑑以<lb/>
承神考所以繼述英廟緝熈聖學垂訓後嗣之意<hi>元符三年</hi>
<hi>上時爲右正言</hi>
　　　　上徽宗乞觀無逸及漢文宣唐太宗事<lb/>
　　　　　　　　　　　　　　　陳　瓘<lb/>
<pb n="KR2f0038_WYG_006-11b"/>
臣聞商之髙宗舊勞于外作其即位不敢荒寧享國乆<lb/>
長爲後王法無逸所陳是也漢之與唐四十餘君賢而<lb/>
可紀者三君而巳漢之文宣唐之太宗是也文帝年二<lb/>
十有三來自代邸而有天下後世恭儉之主莫有及焉<lb/>
宣帝年十有八興於民間而有天下後世勵精之主莫<lb/>
有及焉太宗年十有八舉兵除亂又數年而有天下後<lb/>
世納諌之主莫有及焉此三君者方其在外之時斯民<lb/>
之利病朝政之臧否耳聞目見皆得其實後雖深處九<lb/>
<pb n="KR2f0038_WYG_006-12a"/>
重而考往騐今不忘鑒戒此其所以爲賢也恭惟陛下<lb/>
乆處潜藩充養聖德亦如髙宗舊勞于外春秋鼎盛厯<lb/>
數在躬亦如三君自外而入置無逸於座右採唐漢之<lb/>
所長則文宣太宗之事葢有燦然可觀者矣神考所謂<lb/>
吾無間然者臣愚願有稽焉<hi>元符三年九月上時爲殿中侍御史</hi>
　　　　上徽宗論宣取畫圖　　　陳師錫<lb/>
臣伏聞今月八日有聖㫖宣取秘書省畫圖進覽格入<lb/>
神妙可以閱目非有補於盛德六經載道諸子談理歴<lb/>
<pb n="KR2f0038_WYG_006-12b"/>
代史籍祖宗圖書天人之藴性命之妙治亂安危之機<lb/>
善惡邪正之迹在焉以此爲圖天地在心流出萬物以<lb/>
此爲圖日月在目光宅四海伏望聖慈觀心於此則天<lb/>
地沖氣生焉注目於此則日月祥光麗焉唐以山水圖<lb/>
代無逸左右前後無所警戒動静語黙無所龜鑑社稷<lb/>
至於陵替不可支持臣聞心以道觀則正目以德視則<lb/>
明國壽可以不損天下可以不亂愚夫之言智者擇焉<lb/>
願留聖懐無忽<hi>元符三年九月上時爲殿中侍御史</hi>
<pb n="KR2f0038_WYG_006-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0038_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻六<lb/>
</p>
<p>
</p>
  </div>
</body>
</text>
</TEI>
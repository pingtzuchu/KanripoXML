<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議卷八十</head> <lb/>
    <p>
<pb n="KR2f0038_WYG_080-1a"/>
欽定四庫全書<lb/>
　宋名臣奏議卷八十<lb/>
　　　　　　　　　　　　宋　趙汝愚　編<lb/>
　　儒學門<lb/>
　　　貢舉上<lb/>
　　　　上仁宗乞革科舉之法令牧守監司舉士<lb/>
　　　　　　　　　　　　　　　　富　弼<lb/>
臣伏以取士之道為國家之大務也三代兩漢専求行<lb/>
<pb n="KR2f0038_WYG_080-1b"/>
實是以風俗淳厚百職修舉隋唐之際純用文辭以篇<lb/>
賦相髙以聲譽相尚公卿將相於是乎出國朝㳂隋唐<lb/>
之制以進士取人祗採辭華不求行實雖間設制舉然<lb/>
大率亦以章句為務是以擇之彌謹而失之愈疎且以<lb/>
陛下臨御以來計之積二十年所得不減三千餘人其<lb/>
間確然為名公巨賢者無㡬近日竊見朝廷欲選一二<lb/>
良吏而終未能得其故何哉盖入仕之初但取空文不<lb/>
求實才實行之所致也今天下多事邊鄙未寧若不求<lb/>
<pb n="KR2f0038_WYG_080-2a"/>
人將何以濟求人之本唯科場最大科場之法行之已<lb/>
久盡革則駭衆不革則乏人臣欲今後科場考試以䇿<lb/>
論為先校度所放人數且取其半餘半詔天下諸州於<lb/>
境内搜訪土著之人自來為鄉黨所推或徳行純<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>或<lb/>
志節方勁或學識該敏或智略詳明或有才可以治民<lb/>
或知兵可以禦敵如此之𩔖者仰逐州官吏同共察訪<lb/>
委實應得上項條目即具名聞奏仍以州郡大小限其<lb/>
人數令長吏以禮津遣年終集於都下朝廷再加較試<lb/>
<pb n="KR2f0038_WYG_080-2b"/>
量髙下擢用若舉薦不當明行降黜或所舉得人則優<lb/>
與酬賞昔漢尚書令左雄建明孝亷之法頒下郡國是<lb/>
時濟隂太守胡廣等十餘人皆坐謬舉黜免唯汝南陳<lb/>
蕃頴川李膺下邳陳球等三十餘人得拜郎中自是牧<lb/>
守畏慄莫敢輕舉東漢得人之盛唯此為最伏惟陛下<lb/>
勉而行之不數年當盡得天下實才實行之士萃於朝<lb/>
廷緩急應用百務俱理又何患乏人哉必若行此取士<lb/>
之數則不加而得人之實則多矣至於明經選試尤為<lb/>
<pb n="KR2f0038_WYG_080-3a"/>
無法乞今後不較字數専以經中否為格仍試時務䇿<lb/>
三道以定髙下每度所放人數祗取其半自然得人而<lb/>
不至冗矣<hi>慶歴元年上時為右正言知制誥</hi>
　　　　上仁宗乞薦舉行實之士　　吕　誨<lb/>
臣竊以科場自間嵗以來人數減半取之至艱來者愈<lb/>
濫其間實有才行遺者甚多先朝詔諸路津遣行實之<lb/>
士當時被薦雖有濫名者一二終是比之常調得人稍<lb/>
優若此科不廢誠有所勸臣欲乞詔天下郡守常切捜<lb/>
<pb n="KR2f0038_WYG_080-3b"/>
訪有學識通明履行清潔以名薦於監司委提刑轉運<lb/>
使司同共甄察實可取者津遣赴闕其䇿試且循舊式<lb/>
入官不必優異止賜出身可也如舉薦妄謬亦當重責<lb/>
行之若乆得人必多矣<hi>嘉祐五年上時為殿中侍御史</hi>
　　　　上仁宗乞舉孝亷及更立明經格式<lb/>
　　　　　　　　　　　　　　　　司馬光<lb/>
臣竊以取士之道當以徳行為先其次經術其次政事<lb/>
其次藝能近世以來専尚文辭夫文辭者廼藝能之一<lb/>
<pb n="KR2f0038_WYG_080-4a"/>
端耳未足盡天下之士也國家雖設賢良方正等科其<lb/>
實皆取文辭而已近以祫享赦節文應天下士人有素<lb/>
隆節行兼通學術乆為鄉里所推者委轉運使提㸃刑<lb/>
獄同加捜訪每路各三兩人仍與本處長吏連名結罪<lb/>
保舉聞奏所舉之人朝廷命本州津遣至則館於太學<lb/>
待遇甚厚考試之際不糊名謄録既而入等補官皆過<lb/>
所望此誠合先王取士之道臣謂國家將除積乆之弊<lb/>
立太平之基天下士大夫皆靡然嚮風矣行之未㡬忽<lb/>
<pb n="KR2f0038_WYG_080-4b"/>
聞朝廷一切罷之無不悵然失望臣誠戇愚不識所謂<lb/>
若以所舉之人多非實有材行則當治舉者之罪别加<lb/>
捜訪豈可以一二人謬濫廢天下之舉賢因溺而廢天<lb/>
下之舟因噎而廢天下之食也且人之毁譽或出愛憎<lb/>
雖復聖賢不能自免孔子曰衆好之必察焉衆惡之必<lb/>
察焉恐國家亦未可以此遥斷否臧遽行黜陟也就使<lb/>
其人平昔所行誠有虧缺古之或舉於魚鹽或舉於盗<lb/>
賊豈可不容其改行自新而終身棄之乎且人之行能<lb/>
<pb n="KR2f0038_WYG_080-5a"/>
迭有短長若不棄瑕録用而以一節廢之則失人多矣<lb/>
臣愚以為天子撫有四海必用舉者之言授之爵禄茍<lb/>
不嚴為禁約以防其私則請託欺㒺無不至矣竊以孝<lb/>
者士之尊行亷者吏之首務故漢世舉士皆用孝亷行<lb/>
之最久得人為多臣欲乞應天下知州府軍監任内聽<lb/>
舉孝亷一人大藩聽舉二人轉運使提㸃刑獄任内聽<lb/>
舉三人並須到任及一年以上方得奏舉夫鄉舉里選<lb/>
雖為古法今之為吏者不得久於其任士之素行或不<lb/>
<pb n="KR2f0038_WYG_080-5b"/>
能盡知若本部無人可舉即聽舉别部之人素所知者<lb/>
以充其數其在京兩制以上聽嵗舉一人其舉狀逐時<lb/>
送下貢院置籍收掌毎遇科場詔下即委貢院選擇其<lb/>
日以前舉主最多者取三十人申奏降指揮下本貫津<lb/>
遣赴闕若舉主數同即以發狀先後為次<hi>謂若俱有三人舉主則取</hi>
<hi>第三狀日月在前者</hi>仍於進士奏名額内減三十人候到闕日陛<lb/>
下臨軒親試或委中書門下試經義一道時務䇿一道<lb/>
但以義理優長為上不取文辭華美若所對經義乖戾<lb/>
<pb n="KR2f0038_WYG_080-6a"/>
聖意及時務全不通曉並行黜落及第受官並與進士<lb/>
第一甲同在明經之人仍於告身前列坐舉主姓名其<lb/>
所舉之人若犯私罪情理重及正入巳贓未及第者舉<lb/>
主減三等已及第者減一等坐之並不以赦原其公罪<lb/>
及私罪情理輕者舉主不坐其未舉以前若曽犯罪除<lb/>
公案見在證驗明白外舉主亦不坐即因勢要属請求<lb/>
舉及為人屬請并受屬請而舉之者並科違制之罪受<lb/>
贓者並以枉法論即津遣不至者更不就除官若累經<lb/>
<pb n="KR2f0038_WYG_080-6b"/>
津遣不至即乞朝廷臨時裁度特加聘召不為定制又<lb/>
國家置明經一科少有應者及諸科所試大義有司不<lb/>
以定去留盖由始者立格太髙致舉人合格者少臣欲<lb/>
乞今後明經所試墨義止問正文不問注疏其所試大<lb/>
義不以明經諸科但能具注䟽本意講解稍詳者為通<lb/>
雖不失本意而講解踈畧者為粗餘並為不通若能先<lb/>
具注䟽本意次引諸家雜説更以已意裁定援據該贍<lb/>
義理髙逺雖文辭質直皆為優等與折二通若不能記<lb/>
<pb n="KR2f0038_WYG_080-7a"/>
注䟽本意但以已見穿鑿不合正道雖文辭辨給亦降<lb/>
為不通其明經以六通諸科以四通以上為合格若合<lb/>
格人少即并取粗多者合格人多即減去通少者委試<lb/>
官臨時相度令合元額又舊制明經以周易尚書為小<lb/>
經今欲乞以周易尚書毛詩為一科三禮為一科春秋<lb/>
三傳為一科皆習孝經論語為貼經又説書一科議者<lb/>
多以為不當廢欲乞與明經並置但每次科場止取十<lb/>
人奏名在諸科額内試中授官並與諸科同若自以本<lb/>
<pb n="KR2f0038_WYG_080-7b"/>
科及第或出身者更不得就試説書如此則求賢之路<lb/>
廣請託之源絶浮偽之風息得人之頌興矣<hi>嘉祐六年八月上時</hi>
<hi>知諌院</hi>
　　　　上神宗論取士之弊宜有改更<lb/>
　　　　　　　　　　　　　　　　孫　覺<lb/>
臣竊見朝廷設科以取天下之士而所謂進士明經者<lb/>
乃因隋唐五代之弊行之百有餘年其法愈密得人愈<lb/>
踈其間雖有勞烈之臣建造功業謀謨卓犖有紀於世<lb/>
<pb n="KR2f0038_WYG_080-8a"/>
必皆其人不因循於流俗能自奮㧞於昧漏濁淖之中<lb/>
𩔖非科試之方有以得之也臣以謂天下之生才非於<lb/>
古今偏有薄厚在上所以驅之耳今誠有道徳之士經<lb/>
綸之彦不由科舉則無以進仕於朝廷是使天下之才<lb/>
皆汨沒於彫蟲篆刻之技棄置於章句括帖之學也古<lb/>
者少而學之壯而行之今也學非所以從仕仕無用其<lb/>
素學天下人才日少而士常不足於用其不自於此歟<lb/>
祖宗之時其法數變矣然一時議者亦多率其私意以<lb/>
<pb n="KR2f0038_WYG_080-8b"/>
傅合當世之宜故其法雖更而其弊猶在也臣竊計來<lb/>
年之春當下詔選士以陛下聰明睿智將大有為於時<lb/>
而取士之法不蚤有所更定則不足以盡天下之才不<lb/>
盡得天下之才則不足以新天下之化臣謹條取士之<lb/>
弊并所當改定者具列如後<lb/>
　一文章之於國家固已末矣詩賦又文章之末歟今<lb/>
　　乃拘以聲勢之逆順音韻之上下配合綴緝甚於<lb/>
　　俳優之辭近嵗以來朝廷務以經術材識收攬天<lb/>
<pb n="KR2f0038_WYG_080-9a"/>
　　下之士有司往往隂考論䇿以定去留不専决於<lb/>
　　詩賦學者亦多治經好古修身謹行至於詩賦之<lb/>
　　業𩔖不精於徃時矣臣謂人情之所共廢者聖人<lb/>
　　不能强使之興今上下厭棄人人知其無用朝廷<lb/>
　　因而去之使天下學者學其所可用仕者用其所<lb/>
　　嘗學顧不美歟願下羣臣講求所當考試以代去<lb/>
　　詩賦之法<lb/>
　一學究諸科多不通經義而猥以記誦為工記誦不<lb/>
<pb n="KR2f0038_WYG_080-9b"/>
　　能則或務為節抄至斷裂句讀錯謬文辭甚可閔<lb/>
　　笑仁宗患其如此始立明經科將以變學究諸科<lb/>
　　之習今西北諸州頗願習為明經矣然變法之初<lb/>
　　為法太宻𩔖非中材可以勉强徃者嘗設說書一<lb/>
　　科亦多通經之士臣願更賜參酌明經新法稍依<lb/>
　　説書之制其逐州觧發并登第人數並減諸科額<lb/>
　　以處之如此則人數不増於舊而學究諸科習通<lb/>
　　經術矣<lb/>
<pb n="KR2f0038_WYG_080-10a"/>
　一國家所取天下之士専用進士明經數科然東南<lb/>
　　之進士西北之諸科則數略相埓至於被邊州郡<lb/>
　　或更十數嵗乃無一人見收取者雖由其業不精<lb/>
　　無以應有司之格然人情不能無望也取士之意<lb/>
　　務在得人而臣願朝廷别設科格或以邊臣保任<lb/>
　　若漢六郡良家専以取邊州材武䇿略之士所得<lb/>
　　人數即以逐州充進士明經學究之額<lb/>
　一進士明經諸科舊各以三百人為額治平中更増<lb/>
<pb n="KR2f0038_WYG_080-10b"/>
　　五十員三嵗一取士凡六百五十人亦不為少然<lb/>
　　不足以盡得天下之士何也所以取之之途狹耳<lb/>
　　士茍可用亦何必進士明經哉臣願以治平新増<lb/>
　　五十人毎遇下詔取士時許諸路轉運使提㸃刑<lb/>
　　獄知州通判薦文行殊異經術政事或有兵謀材<lb/>
　　略之人若徃時之遺逸并許兩制侍從官不以内<lb/>
　　外各得推薦一人若二人𩔖所薦之士别於試格<lb/>
　　足收五十人而止所舉非其人若巳仕而坐法者<lb/>
<pb n="KR2f0038_WYG_080-11a"/>
　　如律亦因以觀臣下薦賢之能<lb/>
　一朝廷自慶歴以來詔天下立學郡縣往往有學舍<lb/>
　　官田房廊之利京師亦自析國子監之半以為太<lb/>
　　學太學諸生常數百人州學舍多亦或至百人學<lb/>
　　校之盛侔於漢唐矣然國家未有學校選士之法<lb/>
　　臣願詔天下州郡守臣到任一年以上得舉所學<lb/>
　　者才行尤異升之太學無其人則闕既至官為廩<lb/>
　　給更以日月詳觀而屢試之毎嵗判國子監至直<lb/>
<pb n="KR2f0038_WYG_080-11b"/>
　　<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>共薦十人朝廷更以䇿試然後推恩所得人數<lb/>
　　即以充進士之額其公卿大夫之子弟及舊在學<lb/>
　　生員即乞别定入學之法<lb/>
右臣所請改定取士凡五條皆博採羣言以為有補天<lb/>
下而便於舊格其後三條稍用保任薦舉法薦取材略<lb/>
文行之士以廣朝廷搜擇之路比之科場汎然收舉者<lb/>
利害不相侔矣然臣不敢具為科格伏望聖慈下兩制<lb/>
雜學士待制以上臺諌官三館祕閤臣寮博加論議必<lb/>
<pb n="KR2f0038_WYG_080-12a"/>
有良法可以行之有論議不同者聼為别狀朝廷取其<lb/>
最優者施行之<hi>熙寧元年六月上時為右正言</hi>
　　　　上神宗乞設特舉之科分路考校取人<lb/>
　　　　　　　　　　　　　　　　范純仁<lb/>
臣近奉徳音以朝廷不能均取四方之士慮有遺才令<lb/>
臣具合設科制及取人之法進呈臣智識淺踈不能畫<lb/>
逺大之䇿上副詔㫖輒以所見粗陳一二竊以自祖宗<lb/>
以來取人唯進士科為盛凡舉擇公卿近侍多取進士<lb/>
<pb n="KR2f0038_WYG_080-12b"/>
出身之人故天下之士竸務此科而進然進士舉業文<lb/>
賦唯閩蜀江浙之人所長至南省則與西北之人一處<lb/>
糊名通考故西北之人得進者少今若明行分别則必<lb/>
東南之人興難進之歎而寄貫巧偽者益多不若用臣<lb/>
前來所上貢舉之䇿先於天下郡縣各立學校養士之<lb/>
法仍擇明師以教之每科詔之下委州郡長吏及學官<lb/>
於進士明經中唯取土著之人先曽入州學各及三百<lb/>
日已上才行優於衆人者許用解額中人數三分之一<lb/>
<pb n="KR2f0038_WYG_080-13a"/>
特為薦送至南省謂之特舉之科南省只試策論經義仍<lb/>
各分路分考校逐路各與優立分數取人至御前亦依分<lb/>
數與放及第則諸路得人無不均一朝廷遂於貢舉優立<lb/>
五路之法又乞詔政府今後舉臺省舘閣經筵職司並於<lb/>
明經進士或無出身人中數路參取但擇才行優長不必<lb/>
限以科第如此則四方賢士可以俱進矣更望聖慈詳酌<lb/>
施行<hi>熈寕二年上時知諌院</hi>
　　　　上哲宗論選舉六事　　　　　吕大臨<lb/>
<pb n="KR2f0038_WYG_080-13b"/>
臣竊惟右之長育人才者以士衆多為樂今之主選舉<lb/>
以士衆多為患古之以禮聘士常恐士之不至今之以法<lb/>
抑士常恐士之競進古今豈有異哉蓋未之思爾夫為國<lb/>
之要不越得人以治其事而已如為治必欲得人唯恐才<lb/>
之不足不患乎衆多也如治事皆任其責惟恐士之不至<lb/>
不憂乎競進也今也取人而用不問其可任何事任人以<lb/>
事不問其才之所堪如此而欲得人而事治未之有也今<lb/>
欲立士規以養德厲行更學制以量才進藝立貢法以取<lb/>
<pb n="KR2f0038_WYG_080-14a"/>
賢歛才立試法以試用養才立辟法以興能備用立舉法<lb/>
以覆實得人立考法以責任考功其事目之詳具于後<lb/>
　　　　　士規<lb/>
　州縣皆立學皆立士籍學官正録掌之凡士人不以僑<lb/>
　寓土著已仕未仕<hi>已仕至升朝官未冠及年及七十者皆不籍</hi>并居學不居<lb/>
　學應舉不應舉皆委自鄉郭隣里博訪以姓名申州縣<lb/>
　長吏再加審覈無遺與學官參考行實無濫然後書于<lb/>
　籍<hi>皆供本貫三代年齒其在學及應舉者皆供所習舉業巳任者供出身歴任</hi>除居學者自<lb/>
<pb n="KR2f0038_WYG_080-14b"/>
　有學制外别立士規略如學規禁過條目<hi>其大過如兼為工商所遊</hi>
　<hi>非僻博賭鬬訟之𩔖其小過如遊匪人非義干求之𩔖皆禁之</hi>簿二道一道記善<hi>凡有善可</hi>
　<hi>記皆記之</hi>一道書過<hi>凡犯士䂓者皆書之</hi>委州縣學正於學外士人中<lb/>
　推擇為衆所服者為外學正<hi>州城内量郡大小自二人至六人分坊總之自一人</hi>
　<hi>至三人分坊及鄉總之</hi>凡預籍者又月輪一人主書善記過謂之<lb/>
　直月毎月約日羣集于學釋菜于先聖退而食于堂直<lb/>
　月以所記過之狀白于外學正外學正與衆評其可否<lb/>
　而書之而告其人<hi>凡善行許衆採之告于直月直月審其實而記之有過則准許直月察之</hi>
<pb n="KR2f0038_WYG_080-15a"/>
　<hi>至㑹人悉告于學正過亦立罸</hi>如犯大過既書許其改過不願改及終<lb/>
　不悛者去其籍不得與士齒不得服士衣冠<hi>先定士及庻人衣冠</hi>
　<hi>以别之</hi>朝廷考察徳行皆質于此其學行素高為衆所推<lb/>
　者别加尊禮不與衆同如出遊它所皆具所以遊之事告<lb/>
　　古者四民不雜處士所習皆有業今也農工商賈尚<lb/>
　　各有事惟士一職多容遊手罷惰之流士風淪䘮人<lb/>
　　才不興皆原於此自祖宗以來州縣立學惟守令留<lb/>
　　意者僅能勸督應舉課業而已郷里服士衣冠而與<lb/>
<pb n="KR2f0038_WYG_080-15b"/>
　　士大夫遊皆名為士而賢不肖混淆莫之能辨徳學<lb/>
　　之進者既無以旌别無行之人又無忌憚欲望美風<lb/>
　　俗育人才難矣然比見所立學制多欲士人居學日<lb/>
　　乆此極有害大抵為士者莫不有家仰事父母俯育<lb/>
　　妻子皆人之大倫養道安可有闕今必使捨此而居<lb/>
　　學先廢人之大倫縱博聞多識將安用之此失其本<lb/>
　　不可不革况古之至學亦不在乎朝夕羣聚課試誦<lb/>
　　讀然後為學蓋必立明師使時徃請教有所矜式可<lb/>
<pb n="KR2f0038_WYG_080-16a"/>
　　矣今之議立士規所以防其失月書善惡所以進善<lb/>
　　改過非其人者不得與士齒所以清士流此為之兆<lb/>
　　矣兆足以行則潤澤之方更繫善治者措置如何耳<lb/>
　　　　　學制<lb/>
　凡學之制皆立大學小學小學課讀誦訓詁習少儀十<lb/>
　年以上至于十九皆入小學二十以上擇業成者旬一<lb/>
　試之十試中格者始得入大學方許應舉<hi>未中格者且居小學未得</hi>
　<hi>應舉</hi>大學分四科一曰徳行二曰學術三曰文辭四曰政<lb/>
<pb n="KR2f0038_WYG_080-16b"/>
　事徳行之科居縣者縣之令佐與學官令衆推擇察得其<lb/>
　實以其名薦于州<hi>其學行畧道其故</hi>州之長吏與學官再加審察<lb/>
　得其實以禮聘之縣令津遣赴州學州命學官館之數與<lb/>
　議論以察其學識旬月而歸以簿籍其姓名俟科場州長<lb/>
　吏及學官又參求可以應詔者貢于朝<hi>如居州學者惟學官薦之州長吏察</hi>
　<hi>之</hi>學術之科以多聞博識明義理辨節文考典故為業一<lb/>
　曰明經<hi>經無多少自一經至於六經經為易詩書春秋禮樂如禮兼明三禮如樂雖無經亦參取六經所言</hi>
　<hi>而求之凡明經必兼治孝經論語孟子</hi>二曰習史<hi>究量歴代治體安危成敗及典故㳂革</hi>文辭<lb/>
<pb n="KR2f0038_WYG_080-17a"/>
　之科皆習雜文為業如制誥章奏文檄書問碑銘詩<lb/>
　賦之𩔖如唐制政事皆務究知利害本末及措置之<lb/>
　法如吏文條陳利害如法令修立條約不必文辭惟<lb/>
　取措置議論優長為善已上惟徳行一科皆從推擇<lb/>
　禮聘外自學術文辭政事三科並依科場法許人應<lb/>
　舉亦自逐縣官以格升之州學州學學官又選其能<lb/>
　者籍之毎有科場學官以其名聞于州州申轉運司<lb/>
　轉運司選官考試如舊法額定中選人數貢于尚書<lb/>
<pb n="KR2f0038_WYG_080-17b"/>
　禮部其課試髙下之法以所習之髙下多少為等凡<lb/>
　學術文辭之科皆兼習史及文辭為上所兼習或史<lb/>
　或文辭者次之止習三經者又次之止習二經者又<lb/>
　次之止習一經或習史者又次之習文辭者次之習<lb/>
　政事者為下明經者一經為一場試義三道習史者<lb/>
　試䇿三道文辭者試雜文二場每場問目五道<hi>如兼習文</hi>
　<hi>辭政事止各試一場</hi>已上徳行科比制舉學術文辭科比進士<lb/>
　政事科比諸科<lb/>
<pb n="KR2f0038_WYG_080-18a"/>
　　古者四十始仕今則成童以上皆得應舉故人之<lb/>
　　子弟不務積學蓄徳自稍有知已奔馳仕進之門<lb/>
　　又為學之序未嘗分别大小徃徃躐等以進羣應<lb/>
　　有司其藝稍中有司之格者十無二三使人才不<lb/>
　　成實原於此故今立學制分大小學之法自十九<lb/>
　　以下皆居小學二十以上其藝可升大學者方升<lb/>
　　之大學始得應舉則童子必能安業所習有序不<lb/>
　　致有違越之心庶幾成材可得而取又或以徳進<lb/>
<pb n="KR2f0038_WYG_080-18b"/>
　　或以事舉或以言揚未甞一科取之自漢唐之盛<lb/>
　　雖未能方古亦數路設科以收人才今専以進士<lb/>
　　一科取之其所試者止於經義䇿論而已及其中<lb/>
　　選則百官之事皆得而任之就其素學而論盖欲<lb/>
　　明義理而習文辭也當官决事則所知義理莫知<lb/>
　　所以施為一有辭命則所習之文不足以應用謂<lb/>
　　之賢歟而不知其徳之可任謂之能歟而不知其<lb/>
　　才之可使盖所養非所求所求非所用養才取人<lb/>
<pb n="KR2f0038_WYG_080-19a"/>
　　之失無甚於此議更改科舉復用詩賦此特少濟<lb/>
　　有司考校之末無益朝廷育才用人之實若明立<lb/>
　　四科以籠人才則庻㡬有得又古之仕者莫非上<lb/>
　　之人取之非下有求而後予也故上有下賢之美<lb/>
　　士無失已之恥今一切使之投牒自進無以異於<lb/>
　　市井臣僕非所以養士之亷其本已䘮則為士者<lb/>
　　輕為士者輕則雖有美才令徳不足任也今欲悉<lb/>
　　命學官採擇然後州長吏召而試之少厲士風不<lb/>
<pb n="KR2f0038_WYG_080-19b"/>
　　為無補<lb/>
　　　　　試法<lb/>
　試法者凡初入仕人<hi>如初及第人奏薦未出官之𩔖</hi>在京委開封府<lb/>
　及府界提㸃司在外委監司郡守審察人才可當何<lb/>
　等職事先令權攝管局或差委定奪公事以試其才<lb/>
　滿嵗考定分為四等政迹可觀為上等職事粗舉為<lb/>
　中等職事不廢為下等職事曠廢為劣等除劣等且<lb/>
　令守選習學外餘皆保明其才委實可任何官申吏<lb/>
<pb n="KR2f0038_WYG_080-20a"/>
　部吏部再審察人才如所保明即依所定等所任官<lb/>
　差注<hi>所定等為名次高下所任官各分差注</hi>其第一任謂之試官於銜<lb/>
　中帶試字任滿如前法監司郡守考定四等上等注<lb/>
　優便官中等者注合入官下等者再試一任劣等者<lb/>
　勒令守選習學<hi>凡守選習學者皆滿二年方令再試一年雖係上等遷一資中等不遷改</hi>
　<hi>優便官下等如故劣等降一資禄官亦合守選不給俸錢</hi>次任依此考定優劣<lb/>
　遷降<lb/>
　　　　　辟法<lb/>
<pb n="KR2f0038_WYG_080-20b"/>
　辟法者官長皆許辟屬官一員以自助内則尚書侍<lb/>
　郎卿監<hi>尚書侍郎許辟郎中員外卿監許辟丞簿各二員</hi>外則帥臣監司郡<lb/>
　守<hi>帥臣監司各舉二員郡守舉職官或曹官一員</hi>各辟所知所辟者去官則<lb/>
　從而罷所辟非其人許御史録奏<hi>學官同此</hi>
　　　　　舉法<lb/>
　舉法者内則諫官御史郎中祕書博士外則監司郡<lb/>
　守縣令學官監局皆得舉授<hi>内官及監司許待制以上舉郡守許監司及待</hi>
　<hi>制以上舉縣令許監司郡守舉外學官許監司及兩省官御史郎中司業待制以上舉外監局許監司舉</hi>
<pb n="KR2f0038_WYG_080-21a"/>
　<hi>係課利及萬者</hi>凡内官及監司郡守學官皆云舉者籍其名<lb/>
　有闕則擇而用之縣令及監局許監司指名指闕奏<lb/>
　舉政迹在優劣等者舉主皆有賞罰<lb/>
　　　　　考法<lb/>
　考法者先立所涖職事主意所在以為責任之詞如<lb/>
　守令則曰政平訟理民足士勸恤困窮止姦盗辦賦<lb/>
　役之𩔖如監司則曰察舉愆違而不入苛細長財足<lb/>
　用而不渉掊克薦滯才舉廢事申無告去積弊之𩔖<lb/>
<pb n="KR2f0038_WYG_080-21b"/>
　獄官則曰必得情無乆繫寃者得伸有罪者不可茍<lb/>
　免學官則曰長育人才必有成就激厲風俗無使媮<lb/>
　薄如此𩔖例修立百官殿最之目而有司條格略立<lb/>
　大法餘皆聼其自為嵗終一考則定其殿最而升黜<lb/>
　之雖無顯過但不如所責者皆在所黜凡授官者如<lb/>
　自度不足以當責任許自陳改授它官<lb/>
　　此四法於選官庶㡬盡知蓋試法之立足以區别<lb/>
　　能否不致多容濫進辟法之立使官長自擇僚佐<lb/>
<pb n="KR2f0038_WYG_080-22a"/>
　　足以深任其責舉法之立使在上者多知人才緩<lb/>
　　急之用不患乏人考法之立使非才者不敢幸進<lb/>
　　無功者不可茍容仕路之清無越於是今之入仕<lb/>
　　亦有試法止於經義斷案而已所試經義方欲酬<lb/>
　　對有司非能究達義理固未適於實用如律義斷<lb/>
　　案但可粗施於法官然亦泥文執法不可常行不<lb/>
　　若實試以事自見其才舊格惟帥臣監司及朝廷<lb/>
　　専使許辟一二屬官而已近制復亦罷去大抵闗<lb/>
<pb n="KR2f0038_WYG_080-22b"/>
　　防朋比私謁之敝然自漢唐以來僚屬皆官長辟<lb/>
　　除所以深責治効雖不能無請求私徇之意茍朝<lb/>
　　廷責任之嚴人人欲得寮吏以為已助亦安肯多<lb/>
　　取不才之人如果得其人雖舉子夫復何恤此法<lb/>
　　不行止可革其小害而失其大利非計之得也非<lb/>
　　其人既立彈奏之法又孰敢以非才充選乎竊見<lb/>
　　朝廷毎有除授常患乏才此盖未常素求人物以<lb/>
　　<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>一旦之用緩急之際選擇不審則授任失當殊<lb/>
<pb n="KR2f0038_WYG_080-23a"/>
　　非用人之法莫若立法使各舉所知而籍之又命<lb/>
　　執政大臣及吏部更審訪其才應與不應所舉一<lb/>
　　官有闕擇而用之以其人之殿最為舉者之賞罰<lb/>
　　則濫進者寡矣今之選曹所患者員多闕少按其<lb/>
　　治行則舉職者寡而不職者衆此乃全無考法責<lb/>
　　任不精之所致夫樂貴而惡賤樂富而惡貧人之<lb/>
　　情也如使居髙位者責重居下位者責輕則才薄之<lb/>
　　人必不敢冀其髙位矣有禄者有責無禄者無責<lb/>
<pb n="KR2f0038_WYG_080-23b"/>
　　則無才之人亦不敢徼幸於寵禄矣無它責之以<lb/>
　　實之効也<hi>元祐元年上時為太學博士</hi>
　<lb/>
　<lb/>
　<lb/>
　<lb/>
　<lb/>
　宋名臣奏議巻八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻九十八</head> <lb/>
    <p>
<pb n="KR2f0038_WYG_098-1a"/>
欽定四庫全書<lb/>
　宋名臣奏議巻九十八<lb/>
　　　　　　　　　　　　宋　趙汝愚　編<lb/>
　　刑賞門<lb/>
　　　法令<lb/>
　　　　上仁宗論編敇當任逹識大儒<lb/>
　　　　　　　　　　　　　　　宋　庠<lb/>
臣伏以國朝以來詔數下而建條比牒連名充曹創府<lb/>
<pb n="KR2f0038_WYG_098-1b"/>
煩科碎目與日而增毎罰一辜斷一事有司引用皆連<lb/>
篇累牘不能徧舉率不紀嵗則别加論次謂之編敕條<lb/>
貫飭盡綱目畢張大可含元細不容髪王者之制揭若<lb/>
日月動如雷霆其言易而文其禁切而廣伏見今日編<lb/>
敕者繁長猥俗與府縣文符無異用字乖舛遣辭重複<lb/>
寧所謂明白温醇之㫖邪實由不専任逹識大儒而多<lb/>
用執法之吏夫法吏者奉行其法可也寧制法之人哉<lb/>
古人有言治國如治家耕當問奴織當問婢今欲與法<lb/>
<pb n="KR2f0038_WYG_098-2a"/>
吏謀致治之本是猶使奴織而婢耕要其成功不可得<lb/>
也臣欲乞專委鴻博之老及輔弼大臣商較敕條畧依<lb/>
律文為體裁制其文布四海使識朝廷之尊傳萬世俾<lb/>
知文雅之盛仍自今日以往有臣庻上言欲釐改舊章<lb/>
建設條禁者願陛下謹其俞㫖必先付之兩府參之羣<lb/>
吏若前條確見其短今文率以為便可行於經乆者即<lb/>
再下兩制令以所陳之狀去其蕪雜取其精意倣約律<lb/>
令著為章程若事止苛文不足發明利害者皆寢而勿<lb/>
<pb n="KR2f0038_WYG_098-2b"/>
報如此則法不數變而民知所從言者必難臣曰今若<lb/>
依律令以為敕天下官吏必不能曉臣對曰今天下所<lb/>
頒律令曹局小吏猶能用之而依律為敕獨不能曉此<lb/>
膠柱之論也又必難臣曰夫詔敕者多先帝所定而不<lb/>
當改臣對曰凡詔敕之設本臣庻上陳之見寜一出先<lb/>
帝之口哉况聖人以便利萬物為至仁不以因循陳跡<lb/>
為孝且太宗皇帝改建隆之敕真宗皇帝革興國之法<lb/>
是皆不可乎此守株之談也<hi>明道二年上時為三司户部判官</hi>
<pb n="KR2f0038_WYG_098-3a"/>
　　　　上哲宗乞修敕令　　　　　劉　摯<lb/>
臣竊以法者天下之大命也先王制法其意使人易避<lb/>
而難犯故至簡至直而足以盡天下之理後世制法惟<lb/>
恐有罪者之或失也故多張綱目而民於是無所措其<lb/>
手足矣世輕世重惟聖人能變通之祖宗之初法令至<lb/>
約而行之可乆其後大較不過十年一變法豈天下之<lb/>
大民物之衆事日益滋則法不可以不宻歟臣竊以謂<lb/>
非事多而後法宻也殆法繁而後姦生神宗皇帝逹因<lb/>
<pb n="KR2f0038_WYG_098-3b"/>
革之妙謹重憲禁元豐中命有司編敇令凡舊載於敕<lb/>
者多移之於令盖違敕之法重違令之罪輕此足以見<lb/>
神宗皇帝仁厚之徳哀矜萬方欲寛斯人之所犯恩施<lb/>
甚大也而所司不能究宣主徳推廣於其間乃增多條<lb/>
目離析舊制用一言之偏而立一法因一事之變而生<lb/>
一條其意煩苛其文晦隐不足以該萬物之理逹天下<lb/>
之情行之幾時盖已屢變今所謂續降者毎半年一頒<lb/>
毎次不减數帙矣夫法者天下之至公也造之而不能<lb/>
<pb n="KR2f0038_WYG_098-4a"/>
通故行之而不能乆其理然也又續降多不顯言其所<lb/>
衝改故官司州縣承用從事參差牴牾本末不應非所<lb/>
謂講若畫一通天下之志者也臣愚以謂宜有所加損<lb/>
潤澤之去其繁宻合其離異務在簡易明白使民有所<lb/>
避而知所謂遷善逺罪之意伏望聖慈酌時之宜全法<lb/>
之用選擇儒臣一二有經術明於治體練逹民政者將<lb/>
慶厯嘉祐以來舊𠡠與新勑參照去取畧行刪正以成<lb/>
一代之典施行無窮<hi>元祐元年上時為御史中丞</hi>
<pb n="KR2f0038_WYG_098-4b"/>
　　　　上哲宗乞别修改奏讞不當免駮勘條<lb/>
　　　　　　　　　　　　　　　　范百禄<lb/>
臣竊以堯舜大典罪疑惟輕至周之時刑疑則從罰罰<lb/>
疑則從赦漢詔獄疑者讞有司不能决獄廷尉今敇所<lb/>
謂刑名疑慮者盖本乎此書稱宥過無大周官以三刺<lb/>
三赦三宥之法求民情斷民中而施上服下服之罪原<lb/>
情定辟冀有以生之不得已焉然後刑殺令敕所謂情<lb/>
理可憫者亦出乎此祖宗立法以此為輕重賞罰之權<lb/>
<pb n="KR2f0038_WYG_098-5a"/>
以此為人主好生之徳但令有司審謹罪罰必當不妄<lb/>
貸凶暴當誅之人則為善矣故熈寧敇云如非疑慮可<lb/>
憫而輒奏者免駮勘此正合於漢詔所謂有合讞而後<lb/>
不當讞者不為失之意至元豐則已刪去上件與免駮<lb/>
勘之文中間雖曾申明然敇意終是未備至於去年十<lb/>
一月二十四日敇則云不得一槩將舊例貸配仍委三<lb/>
省㸃檢如有不當許用例破條奏乞取勘施行本部自<lb/>
承准著令已來毎擬斷大辟固不敢一槩用例貸配然<lb/>
<pb n="KR2f0038_WYG_098-5b"/>
官吏上下自非明恕不惑鮮不顧避㸃檢畏懼奏勘故<lb/>
罪案條法雖在疑慮可憫之間稍不灼然明白則徃徃<lb/>
入重不憚論殺以茍逭一時之責兼不住看詳得其間<lb/>
疑慮可憫者屢以批退故從依斷以此比之已前年分<lb/>
大辟論殺分數為多仍訪聞比來在外諸州知有此約<lb/>
束亦頗承望風㫖不敢奏讞死刑臣愚以為上件著令<lb/>
雖革得往時用例破條之弊不失有罪之人深恐行之<lb/>
積年將見其間罪人必有當輕而重者不少矣甚違寧<lb/>
<pb n="KR2f0038_WYG_098-6a"/>
失不經之義殆非朝廷好生之徳謹具録熈寧元豐敕<lb/>
并去年十一月二十四日敕條及元豐六年以後并自<lb/>
降去年敇條指揮後來十箇月斷貸過大辟分數繳連<lb/>
進呈伏望聖慈特賜詳酌指揮下有司覆詳去年十一<lb/>
月二十四日條貫參用熈寧元豐敕意重别刪修立法<lb/>
庻使平國之刑協於中正天下幸甚<hi>元祐二年上時為刑部侍郎</hi>
　　　　上哲宗論省曹寺監法令繁宻<lb/>
　　　　　　　　　　　　　　　蘇　頌<lb/>
<pb n="KR2f0038_WYG_098-6b"/>
臣聞在昔帝王之發號出令也必因時而施宜視俗而<lb/>
興化時朴野則濟之以文俗彫偽則示之以質随變所<lb/>
適使民宜之故能久於其道而天下化成質文損益百<lb/>
世可知也國家剗五季之弊續有唐之緒累聖創制或<lb/>
革或因其道粲然於是大備仁宗皇帝以承平日久事<lb/>
多因循曠然有改作之志故開廣言路整緝治綱至於<lb/>
先皇帝遂大有為䑓閣之務無所不舉然而事目寖廣<lb/>
法令益繁陛下臨御之初深知其故推原先志精加裁<lb/>
<pb n="KR2f0038_WYG_098-7a"/>
損數年之間講明備至而法令之繁尚未盡革何以言<lb/>
之先皇帝改定官制本欲憲章百王歸於簡要而奉行<lb/>
之際羣臣不能究宣上㫖各務便文事有未詳更復立<lb/>
法積乆不已遂致滋章故今日之弊良由闗防傷於太<lb/>
宻而畫一傷於太煩則難於通融盖省臺寺監萬務所<lb/>
萃置長立貳承之以僚屬所以裁處事務助成至治也<lb/>
而官不任職毎事立條事務日新欲以有司之文而盡<lb/>
天下之務雖使臯陶制法蕭何造律勢不能遍况百司<lb/>
<pb n="KR2f0038_WYG_098-7b"/>
所職條目不同而一司之間又有細務或通於彼而礙<lb/>
於此故有求之人不能悉曉遂至紛争或經臺省投牒<lb/>
披訴文移往復虚煩取㑹其可行者無一二徒自奔競<lb/>
無益風教夫闗防宻則有司執文重疊問難小或違戾<lb/>
遂格而不行使有求者抑塞而不舒妄訴者牽制而不<lb/>
斷近者陛下特軫宸衷將革其弊故丁酉詔書分命近<lb/>
臣抽索文案看詳檢㸃内有拘文害事不近人情者許<lb/>
并元條删改詔意如此可謂察見事情大慰羣望然而<lb/>
<pb n="KR2f0038_WYG_098-8a"/>
行移彌月取索甚多定奪去取有礙他條不能盡如詔<lb/>
書之意誠由闗防太宻之所致耳拘礙如此亦可以謂<lb/>
之弊矣誠能少損其文致而濟之以忠厚則三代循環<lb/>
之政亦不過此臣愚欲望聖慈特詔近臣遍行取索應<lb/>
省曹寺監見用條制格式仍召集諸司官吏使之反覆<lb/>
詰問看詳定奪可刪者删之可改者改之擇其要切者<lb/>
著為新令務從簡易使便於施用其餘令式所不能備<lb/>
者小事則從省曹長官専決大事則禀於朝廷簿書期<lb/>
<pb n="KR2f0038_WYG_098-8b"/>
㑹悉付衆僚催督結絶若官司措置失當及㣘私廢公<lb/>
致有赴訴並委臺察紏案如得實狀其當職官吏次第<lb/>
書罰有渉欺妄亦行懲責如此則臺閣規模有宏逺之<lb/>
致朝廷法度循簡易之規矣<hi>元祐五年上時為翰林學士承㫖</hi>
　　　禁約<lb/>
　　　　上真宗乞禁銷金　　　　丁　謂<lb/>
臣准詔開封府民吳遂違制造蹙金服已决訖准别敕<lb/>
配𨽻令三司申明舊禁者竊以儉以制用有國之彛典<lb/>
<pb n="KR2f0038_WYG_098-9a"/>
奢則不遜庻民之大防國家撫育黎元務厚風俗而輦<lb/>
轂之下㕓肆相望競造金箔用求厚利况山澤之寳所<lb/>
得難致儻縱銷鎔實為虚費今約天下所用嵗不下十<lb/>
萬兩惜此上幣棄於下民雖王者居尊不貴難得之貨<lb/>
而有司守職須條革弊之方自今金銀箔線貼金銷金<lb/>
泥金間金蹙金線金裝貼什器土木玩用之物並請禁<lb/>
斷非命婦不得用為首飾冶工所用器悉送上官違者<lb/>
所在捉搦許人紏告並以違制論告者給賞錢仍以犯<lb/>
<pb n="KR2f0038_WYG_098-9b"/>
人家財充<hi>大中祥符元年二月上時為三司使</hi>
　　　　上仁宗乞斷祅巫　　　　　夏　竦<lb/>
臣聞左道亂俗祅言惑衆在昔之法皆殺無赦盖以奸<lb/>
臣逆節狂賊失規多假鬼神摇動耳目漢之張角晉之<lb/>
孫恩偶失防閑遂至屯聚國家宜有嚴制以肅多方竊<lb/>
以當州東引七閩南控百粤編氓右鬼舊俗尚巫在漢<lb/>
欒巴已嘗翦理爰從近嵗傳習滋多假託禨祥愚弄黎<lb/>
庻勦絶性命規取貨財皆於所居塑畫魑魅陳列幡幟<lb/>
<pb n="KR2f0038_WYG_098-10a"/>
鳴擊鼓角謂之神壇嬰孺襁褓已令寄育字曰壇留壇<lb/>
保之𩔖及其稍長則傳習祅法驅為僮𨽻民之有病則<lb/>
門施符篆禁絶徃還斥逺至親屏去便物家人營藥則<lb/>
曰神不許服病者欲食則云神不聽飱率令疫人死於<lb/>
饑渴洎至亡者服用又言餘祟所凴人不敢留規以自<lb/>
入若幸而獲免家人所資假神而言無求不可其間有<lb/>
孤子單族首面㓜妻或絶户以圖財或害夫而納婦浸<lb/>
滛既乆習熟為常民被非辜了不為怪奉之愈謹信之<lb/>
<pb n="KR2f0038_WYG_098-10b"/>
益深從其言甚於典章畏其威重於官吏竒神異像圖<lb/>
繪嵗增邪籙祅符傳寫日夥小則鷄豚致祀歛以還家<lb/>
大則歌舞聚人餕其餘胙婚葬出處動必求師劫盗鬭<lb/>
争行須作水蠧耗衣食眩惑里閭設欲扇揺不難連結<lb/>
在於憲典具有條章其如法未勝姦藥弗瘳疾宜頒峻<lb/>
典以革祅風當州師巫一千九百餘户臣已勒令改業<lb/>
歸農及攻習鍼灸方脉所有首納到祅妄神像符籙神<lb/>
衫神杖魂巾魂㡌鍾角刀笏紗羅等一萬一千餘事已<lb/>
<pb n="KR2f0038_WYG_098-11a"/>
令焚毁及納官訖伏乞朝廷嚴賜條約所冀屏除巨害<lb/>
保宥羣生杜漸防萌少禆萬一<hi>天聖元年上時知洪州</hi>
　　　　上仁宗乞禁夜聚曉散及造儀仗事神<lb/>
　　　　　　　　　　　　　　　　劉　隨<lb/>
臣聞好生惡殺往聖之大猷先徳後刑前經之令範成<lb/>
兹盛美允屬公朝臣近知侍御史李應言等制勘京東<lb/>
李定禄等公事干連甚衆具獄聞奏兩宫聖慈特加欽<lb/>
䘏除首四人悉從寛典所謂好生之徳洽於民心朝野<lb/>
<pb n="KR2f0038_WYG_098-11b"/>
聞之無不相賀臣久歴外任粗知其由閭閻之中似此<lb/>
多矣不食葷血迷謬相傳誘之以天堂怖之以地獄夜<lb/>
聚曉散謂之修善無識之民多陷邪僻原其本情皆為<lb/>
妄求佛果也目為不軌恐渉非辜愚迷者不知國法所<lb/>
禁捕盗者但以發姦為公卒逄捕掩之期遂求奔竄之<lb/>
路計窮拒捍或騁兇麤捶拷及身詿誤不少聖情軫念<lb/>
昭雪至多足以見泣辜推人感召和氣也臣又伏見京<lb/>
東羣民間有拜岳大㑹率歛財物千百為羣造作王者<lb/>
<pb n="KR2f0038_WYG_098-12a"/>
儀仗及有真假兵器結束人物私自推補僣侈相尚搔<lb/>
率户民原其本情皆為妄求福佑也若不嚴行禁制深<lb/>
慮别長姦兇或因捉搦送官恐將指為叛逆既有乗輿<lb/>
之物獄官何以申明若遂寘於深刑實慮成於枉濫各<lb/>
宜曉諭庻絶澆訛且夜聚曉散之徒為其虧損風教已<lb/>
有條制頭首及强梁者處死造乗輿兵器祀神者慮其<lb/>
兇黨竊發所宜特降明文臣欲乞似此違犯其頭首及<lb/>
强惡者並從違制本法科罪率從者勿治仍乞以此二<lb/>
<pb n="KR2f0038_WYG_098-12b"/>
事散下諸道令鄉村要路粉壁書冩重新曉諭使民知<lb/>
禁不陷刑章庻明善教之方用廣率人之化<hi>天聖五年上時為右</hi>
<hi>司諌</hi>
　　　　上仁宗乞逐去妖人張恵真　劉　随<lb/>
臣聞神怪之事天子不言妖妄之徒聖人切禁所以防<lb/>
惑亂而止刑殺也臣竊知開封府有犯罪無目人張惠<lb/>
真妄稱數百嵗見在京師誑嚇聾俗若不早為逐去竊<lb/>
慮别長妖訛牽掛平人漸紊刑法臣伏見天禧中西京<lb/>
<pb n="KR2f0038_WYG_098-13a"/>
河陽妖怪大起不經旬日已到京師或云變化多般或<lb/>
云形狀怪異逓相驚恐街坊不寧遂出榜文定其爵賞<lb/>
許人告首庻獲妖人自後捉到夜聚曉散人張子元數<lb/>
百人命吕夷簡制勘决殺頭首六人其餘免死驚擾捕<lb/>
逐數月方安盖因此徒造作幻術常加禁止尚恐妖興<lb/>
忽若信其妄言便恐别生怪異其張惠真採其羣議死<lb/>
必有餘本府盖藏上惑聖聽免其誅戮奬信妖訛伏望<lb/>
聖慈不聽邪言速令逐去仍加防守勿縱妖狂庻兹巧<lb/>
<pb n="KR2f0038_WYG_098-13b"/>
偽之徒不傷清浄之化<lb/>
　　貼黄臣讀書見漢武帝好神仙方術之事封欒大<lb/>
　　等為文成五利將軍館於宫中與之抗禮自後詐<lb/>
　　偽俱發並皆誅死即知神仙之徒必不自言竒異<lb/>
　　張惠真必是夜聚曉散妖妄之人伏望聖慈速令<lb/>
　　逐於逺惡去處只如長眉行者之𩔖亦不宜乆在<lb/>
　　京師惑亂衆庻<hi>天聖五年上</hi>
　　　　上仁宗乞禁匿名文字　　　吳　育<lb/>
<pb n="KR2f0038_WYG_098-14a"/>
臣伏見近年以來多有造作䜟忌之語疑似之文或不<lb/>
顯姓名暗貼文字恣行毁謗以害讎嫌或宻聞朝廷自<lb/>
謂忠赤若是公直無隐何不指事明言若凴虚造作必<lb/>
藴邪謀更與隐祕姓名正使奸人得計臣恐自今忠良<lb/>
立身易為傾䧟國家舉事便欲動揺惑君害時無大於<lb/>
此在古之法皆殺無赦雖然陛下聰明必不熒惑亦不<lb/>
可使聖朝長此風俗<hi>寳元二年上時為右正言諫院供職</hi>
　　　　上仁宗乞禁戚里權要之家塗金<lb/>
<pb n="KR2f0038_WYG_098-14b"/>
　　　　　　　　　　　　　　　錢彦逺<lb/>
臣伏見真宗皇帝詔書以塗金冗費上自宫掖下及庻<lb/>
民一皆禁止三十年間不敢有犯陛下奉以儉約遵守<lb/>
祖宗舊章雖申明塗金之敇嵗下而近日戚里諸親權<lb/>
要族黨並以塗金衣服首飾相尚日增盛麗以至三朝<lb/>
慶㑹被服入宫蔑視刑典習為慣事且此巧偽之物蕩<lb/>
昏心目無益寒饑風俗所以趨競者禁雖立而法不行<lb/>
故好之愈甚况真宗皇帝崇本冲素講求制度欲為萬<lb/>
<pb n="KR2f0038_WYG_098-15a"/>
世之戒豈可使之廢墜此乃國家守成大要屬在陛下<lb/>
今欲乞嚴行禁約塗金匠人依舊條處斬如情理稍輕<lb/>
刺面决配千里外牢城臣寮之家用使造作者並科違<lb/>
制皇親戚里即不支俸錢一年其失於紏察賞罰並依<lb/>
先朝之舊仍乞指揮内東門司使臣如有諸親命婦郡<lb/>
縣主等入内輒服金衣首飾者並畫時禁止不令入内<lb/>
一面具姓名申奏勘責如本非私情别因事彰露亦與<lb/>
同罪所貴先朝之制遵行天下<hi>皇祐元年上時為右司諫</hi>
<pb n="KR2f0038_WYG_098-15b"/>
　　　　上仁宗乞禁止臣寮上封章告人之罪<lb/>
　　　　　　　　　　　　　　　　吕　誨<lb/>
臣竊以著令臺諫官許風聞言事盖欲廣其採納輔益<lb/>
聰明邇來中外臣寮宻上封章告人之罪既非職分實<lb/>
亦侵官而又事多不根言無指實理非干已情縁報怨<lb/>
甚至詆訐平素之實暴揚曖昧之事朝廷既難明辨善<lb/>
人無以伸寃刻薄之徒寖成風矣况禮貴徙善法許自<lb/>
新日月既已經乆赦降自當洗滌事儻渉於厚誣理固<lb/>
<pb n="KR2f0038_WYG_098-16a"/>
宜於反坐臣伏乞今後非在言職輒以章奏指計他人<lb/>
日前過犯及事非干已者即以所上文字付有司鞫勘<lb/>
在外則置院推勘所貴止絶狂妄紊煩旒扆仍乞詔示<lb/>
中外嚴行遵守<hi>嘉祐六年上時知諫院</hi>
　　　　上神宗乞立制度禁侈靡　　吳大忠<lb/>
臣伏見朝廷比修常平之法將以抑兼并振乏絶可使<lb/>
民富而無離散失所之憂然行之累年雖䝉貸助之惠<lb/>
猶粒米狼戾而無嵗月之儲一有凶災散亡道路臣嘗<lb/>
<pb n="KR2f0038_WYG_098-16b"/>
究其然矣時平日乆文法闊踈小民不知謹身節用之<lb/>
道以惰為樂以侈相驕膳飲必精有一人而兼數人之<lb/>
食服御必華有一日而用數日之費况飲酒般樂游蕩<lb/>
無度畧無法禁安得不貧臣聞古者大夫無故不殺犬<lb/>
豕七十者始食雞豚狗彘之肉今則庻人日以宰羊豕<lb/>
為食不縁賔祭不為飬老安得芻豢而共之古者庻人<lb/>
五十可以衣帛黼黻繡繪以章有徳今則朱紫之飾不<lb/>
間府史美錦文綺逮於臧獲安得女工而供之至於宫<lb/>
<pb n="KR2f0038_WYG_098-17a"/>
室輿馬器皿之奉率皆稱是而又釋老之徒齋薦塔廟<lb/>
神祠巫祀鼓舞祈賽所費益以不貲故田野之民不安<lb/>
其業滅裂鹵莾從事於農所獲既以不足則不免貸於<lb/>
私家私貸不足又以貸於公府常平之息誠薄民貸於<lb/>
公者誠願然一入其手侈費者十有六七若博奕飲酒<lb/>
又不止此此殆法禁有所未具也臣愚伏願陛下深詔<lb/>
有司申明法令畧立制度禁侈費以為用財之法民間<lb/>
無職者皆書於籍任之以九職之事不能任則轉移執<lb/>
<pb n="KR2f0038_WYG_098-17b"/>
事又不能則給以常餼以共公上之役如是則游手有<lb/>
歸財不妄費富足之道足以馴致助成良法其防禁條<lb/>
目已具别奏伏望詔下有司詳擇立法推行天下<hi>元豐元年</hi>
<hi>時為河北路轉運使</hi>
　<lb/>
　<lb/>
　<lb/>
　宋名臣奏議巻九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻七</head> <lb/>
    <p>
<pb n="KR2f0038_WYG_007-1a"/>
欽定四庫全書<lb/>
　宋名臣奏議巻七<lb/>
　　　　　　　　　　　　宋　趙汝愚　編<lb/>
　　君道門<lb/>
　　　帝學下<hi>親儒生</hi>
　　　　上神宗乞擇經術耆艾之士以備顧問<lb/>
　　　　　　　　　　　　　　　錢　勰<lb/>
臣伏見漢制侍中左右曹諸吏常侍給事中皆加官多<lb/>
<pb n="KR2f0038_WYG_007-1b"/>
至數十人或得入禁中掌顧問應對唐制供奉學士以<lb/>
文學言語出入侍從因得參謀議納諌諍是皆人主所<lb/>
與燕見者也恭惟陛下天縱之資専意經術遴揀臺閣<lb/>
未嘗虛授妙選名儒以備要近然皆外領事務日有官<lb/>
守之責未恊盡規之義臣願陛下益選其間經術通明<lb/>
有守不畏魁磊耆艾之士兼取該貫史學通知古今可<lb/>
以謀王體斷國論者優以清閑引之親近使専意討論<lb/>
以備朝夕燕見紬繹顧問宻勿獻替少裨萬一則與夫<lb/>
<pb n="KR2f0038_WYG_007-2a"/>
事已施行而使言事者論列利害彰於羣聽勢相遼而<lb/>
所益廣惟陛下財擇<hi>熈寜四年八月上時為三司鹽鐡判官</hi>
　　　　上哲宗論人主學問在擇人　彭汝礪<lb/>
臣聞昔者周成王即位始謀於廟其言憂深思逺慄慄<lb/>
悼懼若方隕淵墜谷所以求其臣甚至而羣臣進戒乃反<lb/>
覆曲折獨以學問為先務其詩曰念兹皇祖陟降庭止<lb/>
於乎悠哉朕未有艾又詩曰維予小子不聰敬止學有<lb/>
緝熈于光明佛時仔肩示我顯徳行其君臣可謂知本<lb/>
<pb n="KR2f0038_WYG_007-2b"/>
矣是時周公畢公召公史佚實在左右前後伯禽唐叔<lb/>
實相與周旋而猶有管蔡之禍周之不亡者以此唐太<lb/>
宗取名儒為學士者十八人如房𤣥齡杜如晦之𩔖是<lb/>
也畨宿迭侍相與討論古今考前王之成敗雖閒燕飲<lb/>
食皆與於是在下之情無不達在上之失無不得二君<lb/>
卒為周唐賢君古今事不同體當使内外左右朝夕所<lb/>
以輔拂之者咸備其要則在擇人茍非其人猶不如不<lb/>
為之愈也<hi>元祐四年五月上時為中書舍人</hi>
<pb n="KR2f0038_WYG_007-3a"/>
　　　　上哲宗論人主務學在親師友<lb/>
　　　　　　　　　　　　　　　彭汝礪<lb/>
臣聞治亂之幾在於好惡好惡之端在於謹其始其始<lb/>
正無所為而不為正其始不正雖有智力不能善其後<lb/>
是以人主必務學學莫大於近正人陛下盛徳至行得<lb/>
於天者甚厚見於行事者甚善此非臣下所能窺度深<lb/>
淺也近侍進讀儒臣勸講見聞可謂甚博耆艾在前忠<lb/>
良在後其輔翼可謂甚衆夫學者非徒出於口耳之謂<lb/>
<pb n="KR2f0038_WYG_007-3b"/>
也聞乎其言將見於其行得乎其心將見乎其外今臣<lb/>
下所誦說陛下能昭然不疑乎能沛然有所得乎使誠<lb/>
無疑也使誠有得也固甚善若猶未也是為名而巳是<lb/>
為觀美而巳今延英之對邇英之講隔於内外見有不<lb/>
得而久限於上下言有不得而盡雖太皇仁聖所以擁<lb/>
䕶啓佑者甚至然天性之愛不可以責善乆矣然則陛<lb/>
下退而與處者其誰歟其使令者其誰乎其婦人乎輔<lb/>
拂之人寡順從之人衆學問之日少安閑之日多善或<lb/>
<pb n="KR2f0038_WYG_007-4a"/>
莫之告過或莫之諫臣甚懼所以輔成聖德者或未備<lb/>
也記曰三王四代惟其師詩曰自天子至於庶人未有<lb/>
不須友以成者然則師友不可無乆矣然則如之何曰<lb/>
尊有道者擇有德者不使柔邪權譎之士間厠於其間<lb/>
閒宴與俱言動使相接焉簡上下之分勢盡君臣之底<lb/>
裏問以所疑而無隱質之所欲而無間有善焉使必告<lb/>
告焉而必從有過焉使必諌諌焉而必改如是而不堯<lb/>
舜如者未之有也惟陛下留意無忽<hi>元祐四年五月應詔言事時爲中書</hi>
<pb n="KR2f0038_WYG_007-4b"/>
<hi>舍人</hi>
　　　　上哲宗乞召講官詢訪以進聖學<lb/>
　　　　　　　　　　　　　　　　朱光庭<lb/>
臣聞孔子曰吾十有五而志于學周頌曰日就月將學<lb/>
有緝熈于光明由此言之聖人未有不學而至于道也<lb/>
恭惟皇帝陛下生知之性天縱之聖聰明睿智與日増<lb/>
新然而正當孔子志學之年成王緝熈之旦彊勉學問<lb/>
則可以大就堯舜之德矣臣愚乞陛下每五日一次退<lb/>
<pb n="KR2f0038_WYG_007-5a"/>
朝之後清閑之燕召講官于便殿親發聖問詢訪人君<lb/>
之所先務古今之治亂可以爲法可以爲戒者三五事<lb/>
同召執政大臣坐而論道自來年正月爲始如此則聖<lb/>
學日進君道日隆堯舜之德不難至矣伏望太皇太后<lb/>
陛下日勸皇帝陛下專心聖道以致盛德<hi>元祐四年十二月上時爲</hi>
<hi>右諌議大夫</hi>
　　　　上哲宗乞選端良博古之士以叅諷議<lb/>
　　　　　　　　　　　　　　　曽　肇<lb/>
<pb n="KR2f0038_WYG_007-5b"/>
臣聞玉雖美追琢然後成珪璋金雖堅砥礪然後成利<lb/>
噐人主雖有自然之聖質必頼左右前後磨礱漸染所<lb/>
聞正言所見正行然後德性内充道化外行以之知人<lb/>
則無不明以之舉事則無不當故周公之戒成王自常<lb/>
伯常任至于虎賁綴衣趣馬小尹左右攜僕百司庶府<lb/>
必皆得人以爲立政之本穆王之命伯冏亦曰命汝正<lb/>
于羣僕侍御之臣懋乃后德交修不逮慎簡乃僚無以<lb/>
巧言令色便僻側媚其惟吉士下至西漢猶詔郡國歲<lb/>
<pb n="KR2f0038_WYG_007-6a"/>
貢吏民之賢者以給宿衛則虎賁之任也出入起居執<lb/>
噐物備顧問皆用士人如孔安國之掌唾壺嚴助朱買<lb/>
臣之專應對則左右攜僕之任也雖用人有媿于古亦<lb/>
一時之盛矣其後唐太宗平定四方有志治道則引虞<lb/>
世南等聚於禁中號十八學士退朝之暇從容宴見或<lb/>
論往古成敗或問民間事情每言及稼穡艱難則務遵<lb/>
勤儉言及閭閻疾苦則議息征徭以至諷誦詩書講求<lb/>
典禮咨詢忘倦或至夜分若夫軍國幾㣲時務得失則<lb/>
<pb n="KR2f0038_WYG_007-6b"/>
責之輔相悉不相干其上下相與之際如此是以後世<lb/>
言治獨稱貞觀惜其一時之士不以堯舜三代之道啓<lb/>
迪其君故其成就止此夫以貞觀之治猶須招集賢能<lb/>
朝夕親近然後成功又况有志於其大者乎伏惟皇帝<lb/>
陛下聰明慈惠有君人之德沉静淵黙有天下之度方<lb/>
且躬親聽斷勵精爲治其志大矣臣謂宜於此時遴選<lb/>
忠信端良博古多聞之士置諸左右前後以參諷議以<lb/>
備顧問陛下聽政之餘引之便坐講論經術諮詢治道<lb/>
<pb n="KR2f0038_WYG_007-7a"/>
不必限其日時煩其禮貌接以誠意假以温顔庶使人<lb/>
得盡情理無不燭於此増益聖學裨補聰明漸染磨礲<lb/>
日累月積循習既乆化與心成自然於道不勉而中於<lb/>
事不思而得非僻之習異端之言無自而入矣如是而<lb/>
施之任人則邪佞者逺忠直者伸以之立事則言而爲<lb/>
天下則動而爲天下法其於盛德豈曰小補之哉與夫<lb/>
深處法宫之中親近<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之徒其損益相去萬萬唯陛<lb/>
下留意毋忽<hi>紹聖元年閏四月上時赴瀛州過闕上殿</hi>
<pb n="KR2f0038_WYG_007-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻七<lb/>
</p>
<p>
</p>
  </div>
</body>
</text>
</TEI>
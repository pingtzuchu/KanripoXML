<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻九十九</head> <lb/>
    <p>
<pb n="KR2f0038_WYG_099-1a"/>
欽定四庫全書<lb/>
　宋名臣奏議巻九十九<lb/>
　　　　　　　　　　　　宋　趙汝愚　編<lb/>
　　刑賞門<lb/>
　　　恤刑<lb/>
　　　　上眞宗乞除非法之刑　　　錢　易<lb/>
臣竊聞聖人之為政也太上以仁其次以智仁智不行<lb/>
上下無信是以刑之設也盖國家不得已而用之約禮<lb/>
<pb n="KR2f0038_WYG_099-1b"/>
從輕察罪肆赦聖人實有憫傷之心焉是以刑之用期<lb/>
於無刑爾非欲毒於民也凡考罪之獄則五辭五聽無<lb/>
有疑屈然後擇其時而行之古者痛其不可盡行乃施<lb/>
許贖之典則君之省刑愛民斷可知矣堯之時誅四罪<lb/>
止曰殛鯀于羽山竄三苗放驩兠流共工於其處然此<lb/>
四罪者皆殺戮滅絶之典也盖堯之仁聖而四者雖凶<lb/>
尚惡言殺是故國之重者莫先乎刑刑之傷者無至於<lb/>
殺乃修其法式以節其用刑不本於法則刑黷刑黷則<lb/>
<pb n="KR2f0038_WYG_099-2a"/>
法無據法無據則國政暴國政暴則臣不敢言臣不敢<lb/>
言則一人專善惡之心以制天下燭理不及則幾於亂<lb/>
矣秦任商鞅仁智不行而厚於法天欲喪秦而始皇復<lb/>
酷於民棄三代之法恣一時之威行肉刑族誅之例為<lb/>
秦民者皆寃之殘害父母之體令受苦痛一人有過而<lb/>
九族遭誅漢祖既入闗蕭何以文無害居宰相故約秦<lb/>
之法為三章文帝有德詔除肉刑此蓋秦漢是非明在<lb/>
簡䇿夫古之肉刑者劓㭬黥刖之𩔖然此刑者非死刑<lb/>
<pb n="KR2f0038_WYG_099-2b"/>
也以其身命尚存令受其刑後代尚以為虐而絶之死<lb/>
刑者有二焉大斬小絞絞者以首領猶全故分二等百<lb/>
代奉之以為常法有司承式罔敢増變竊見近代以來<lb/>
非法之刑不知建於何時本於何法律文不載無以證<lb/>
之亦累代法吏不敢言而行之至於今日或行劫殺人白<lb/>
日奪物背軍逃走與造惡逆者或時有非常之罪者不<lb/>
從法司所斷皆支解臠割斷截首足坐釘立釘鈎背烙<lb/>
筋及諸雜受刑者身具白骨而口眼之具猶動四體分<lb/>
<pb n="KR2f0038_WYG_099-3a"/>
落而呻痛之聲未息置之闤闠以示徒衆四方之外長<lb/>
吏殘暴更加増造取心活剥所不忍言十五年前抗州<lb/>
妖僧造變數嵗前蜀部両回作亂事敗之後多用此刑亦<lb/>
恐仁聖之朝不能除之則永為訛法今葢以巳死之刑復<lb/>
加臠截斷割此即古五虐之刑不酷於今矣凡罪當死<lb/>
故重矣刑止於殺則絞斬行焉復使先受苦痛臠截斷<lb/>
割然後就刑然亦非欲黷於刑所貴誡於後人令無犯<lb/>
者臣淳化中寄居壽春縣見廵檢使生釘一賊而於集<lb/>
<pb n="KR2f0038_WYG_099-3b"/>
衆之際猶盗人物者此豈嚴刑可誡乎若使嚴刑可誡<lb/>
則秦之天下無一黔首為盗賊矣漢文措刑亦亂國矣<lb/>
三代以來當先刑矣齊之以刑亦不當言民免而無恥<lb/>
矣臣愚見以謂一人愛民民亦愛一人既愛於上則奉<lb/>
上而懼茍以嚴刑欲誡則懼未至而怨已深伏惟陛下<lb/>
仁理天下德感中外事天地如父母愛赤子如嬰孺僭<lb/>
偽悉蕩祥瑞疊現古帝王不能行之者皆行之近代未<lb/>
復古者悉復之臣恐近代非法之刑非陛下能除之則<lb/>
<pb n="KR2f0038_WYG_099-4a"/>
後代相承益為常行矣臣又竊見唐文皇以人之五藏<lb/>
繫於背有罪者仍不行鞭背慮傷其命故於今稱善理<lb/>
天下能保社稷皆曰文皇放死罪四百令歸畢農然後<lb/>
就法至期而無一人不到者此豈在嚴也且近廣州僣<lb/>
稱帝號理廣以酷死於毒刑湯煎鋸解靡所不至廣民<lb/>
怨之立於刀刃今之史傳貶以尚刑太祖神德皇帝平<lb/>
之而絶其法廣民於今歌頌鼓舞方保其生死亦無怨<lb/>
今或非法之刑不除亦恐政闕况割心刖脛獨夫受行<lb/>
<pb n="KR2f0038_WYG_099-4b"/>
之矣為萬古所笑今以此為刑臣恥之陛下亦必恥之<lb/>
非臣盡心報政孰肯言於陛下非陛下大聖仁慈孰能<lb/>
信臣而行之哉臣不勝深有所望乞自今後明下詔書<lb/>
斷天下非法之刑止存絞斬則仁政王道盡在此矣陛<lb/>
下從而行之則誅臣一身愚直之罪亦幸矣<hi>咸平五年上時通判蘄州</hi>
　　　　上仁宗乞天下死罪皆得一覆奏<lb/>
　　　　　　　　　　　　　　　　燕　肅<lb/>
臣竊考唐大理卿胡演進月囚帳太宗曰其間有可矜<lb/>
<pb n="KR2f0038_WYG_099-5a"/>
者豈宜一以律斷因詔凡大辟罪令尚書九卿讞之又<lb/>
詔凡决死刑京師五覆奏諸州三覆奏自是全活甚衆<lb/>
貞觀四年斷死罪二十九開元二十五年斷五十八今<lb/>
天下生齒未加於唐而天聖二年斷大辟二千四百三<lb/>
十六視唐幾至百倍京師大辟雖待覆奏而州郡之獄<lb/>
有疑及情可憫者至上請而法守多所舉駮官吏率得<lb/>
不應奏之罪故皆増飾事狀移情就法失朝廷欽恤之<lb/>
意望准唐故事天下死罪皆得一覆奏議者必曰待報<lb/>
<pb n="KR2f0038_WYG_099-5b"/>
淹延臣則以為漢律皆以季秋論囚又唐自立春至秋<lb/>
分不决死刑未聞淹延以害漢唐之治也<hi>天聖四年上時判刑部下</hi>
<hi>其章中書王曽以謂天下皆一覆奏則必死之人徒充滿狴犴而久不得决請獄疑若情可矜者聽上請遂下</hi>
<hi>詔曰朕念生齒之蕃扺冐者衆法有髙下情有輕重而有司巧避㣲文一切致之重辟豈稱朕好生之志哉其</hi>
<hi>令天下死罪情理可矜及刑名疑慮者具案以聞有司無得舉駮</hi>
　　　　上仁宗論開封府公事不經紏察司引問<lb/>
　　　　　　　　　　　　　　　　范　鎮<lb/>
臣等奏陳開封府勘到桑逹公事不經本司引問便行<lb/>
<pb n="KR2f0038_WYG_099-6a"/>
處斷雖攀援近例即元無正條乞今後一切編勑施行<lb/>
今月十九日准宻院劄子節文右開封府縁有上件體<lb/>
例所乞今後一依編勅施行已奉聖㫖不行臣等未曉<lb/>
此理檢㑹開封府前後承受特㫖勘鞫公事本非因聖<lb/>
意有所喜怒皆是府縣失職不能禁姦姦發之後尚未舉<lb/>
覺致煩聖聪旁加采聽正是其救過茍免之際然則結<lb/>
案之後一行密問略辨白黒宜無所害何必深自蔽匿<lb/>
偷欲了當或内懐不辜無所申吐恐此但可以成獄吏<lb/>
<pb n="KR2f0038_WYG_099-6b"/>
舞文之敝而未足副朝廷恤刑之意也先帝聖德仁明<lb/>
欽恤庶獄以京師浩穰刑獄最繁故建設紏察一司令<lb/>
澄審眞偽欲使凡受罪者自以不寃從建置以來毎有<lb/>
大辟倍加精宻此則先帝不敢兼於庶獄庶慎惟有司<lb/>
之任聖鍳卓然與文王等矣若以奉聖㫖并中書宻院<lb/>
所勘公事即不録問無乃非先帝之意亂有司之守大<lb/>
凡設法者必闗盛衰以立制防因循以杜漸今既曲許<lb/>
聖㫖中書宻院所勘公事不復審察未見所以尊朝廷<lb/>
<pb n="KR2f0038_WYG_099-7a"/>
重刑罰之理而適足啟府縣弛慢不勤其職獄吏侵侮<lb/>
無所忌憚罪人銜寃不得告訴之弊此臣所不諭也又<lb/>
竊見朝廷舊法中外通制官府常守皆不許用例破條<lb/>
今或於四方承平之日京師取則之地刑獄極審之司<lb/>
人命至重之際特許廢條用例事理乖舛又臣所不諭<lb/>
也臣等蒙朝廷選委不敢不盡心誠望萬分有一可補<lb/>
聖政非欲採摭錯失以為已能但先帝所謹者亦望陛<lb/>
下謹之刑不可濫敝不可啟條不可廢苛不可廣乞今<lb/>
<pb n="KR2f0038_WYG_099-7b"/>
後府司及左右軍廵大辟公事内雖係奉聖㫖及中書<lb/>
密院勘送者案成之後一依編敕施行貴得允當<hi>嘉祐四年</hi>
<hi>七月同劉敞上時為知制誥糾察在京刑獄</hi>
　　　　上神宗乞春夏不斷大辟　　蘇　頌<lb/>
臣伏思國家以仁思被冒天下祖宗重用刑辟陛下丕<lb/>
承謨烈憲章大備輕重得宜上自朝廷下及州縣遵守<lb/>
條詔無有違者雖笞杖之責不合法令未嘗輒行其已<lb/>
斷之獄猶加審察官司縱出者坐罰深故者或至廢斥<lb/>
<pb n="KR2f0038_WYG_099-8a"/>
而不用臣嘗謂自堯舜以來經史所著用刑詳謹未有<lb/>
及我朝之仁恕平允者也惟論决重辟猶不以時而議<lb/>
者未嘗及之誠恐亦為聖世當行之一事臣愚戇不識<lb/>
大理故敢以前古之説言之傳曰賞以春夏刑以秋冬<lb/>
是以三代之時春夏未嘗行誅殺也史載秦世四時行<lb/>
刑王莽盛夏殺人是皆譏其虐政也漢制斷獄報重常<lb/>
盡三冬之月盖不於陽盛之時𠞰絶生命所以協天意<lb/>
助人情也東漢以後或行或否近世遂廢而不舉其説<lb/>
<pb n="KR2f0038_WYG_099-8b"/>
盖患囚繫之淹乆耳臣以謂獄官按鞫茍有連逮不以<lb/>
輕重追呼參驗動渉嵗時未嘗以淹乆故釋而不問也<lb/>
臣愚欲望聖慈參酌古義采用周漢詔天下獄囚自非<lb/>
惡逆以上决不待時外其餘衆罪並俟秋冬論决免當<lb/>
温和之日而有愁痛之聲亦足以成聖朝仁㤙之美也<lb/>
且無知之民輕犯刑網殺之為可矜貸之為廢法萬一<lb/>
待决踰時或遇恩降得從末減是陛下不廢法而全人<lb/>
命者多矣恩威並行民知畏愛上當天心感召和氣誠<lb/>
<pb n="KR2f0038_WYG_099-9a"/>
太平之髙致也<hi>熈寧元年上時知審刑院</hi>
　　　　上神宗論重辟數多　　　　吕　誨<lb/>
臣聞先聖立法明刑者非以為治將以救衰亂之俗也<lb/>
然世輕世重因時之弊齊其非齊殺以止殺故犯治則<lb/>
重犯亂則輕斯馭威輔正之大要也降及三代稱治莫<lb/>
盛於漢唐髙帝約三章之始人心忻慰逮文景有刑措<lb/>
之風比隆成康貞觀中斷死刑二十九人開元中五十<lb/>
八人得為興隆之盛矣我朝興運一百餘年累聖繼述<lb/>
<pb n="KR2f0038_WYG_099-9b"/>
仁德純被四方無事刑未至清天聖中嵗計重辟數千<lb/>
而後有増無減漢唐之天下亦今之天下漢唐之官政<lb/>
亦今之官政斷獄繁簡何其遼哉臣竊以古之新一號<lb/>
令必示於人俾其知禁命一官守必先風教今之所理<lb/>
與古相反夫訓道不明則愚民陥焉人有過教未施而<lb/>
刑已加焉欲遷善逺罪而道亡繇也任刑之失正在於<lb/>
此加以賦歛日急力役日煩山澤之利籠入殆盡生齒<lb/>
之聚游手過半時豐儲嵗食者百無一二不幸水旱相<lb/>
<pb n="KR2f0038_WYG_099-10a"/>
繼流徙無定其等死則何所不至非不忌法勢使之然<lb/>
也矧閭井之人有不事事者悉皆循習以為常州縣熟<lb/>
視而不為除去姦吏養之以濟惡一有敗露抵法者皆<lb/>
良民平時誘脅之致職捕冦者罪爾朝廷推恩與時滌<lb/>
盪毎嵗曲赦三年大霈䝉活者雖衆自新者無幾重辟<lb/>
安得有少衰也觀今之用文大率生刑入於重死刑出<lb/>
於輕犯笞杖者在民則或黥或配在官則衝替停任皆<lb/>
出特㫖犯絞斬則遂成疑獄奏讞既上則例皆曲貸舞<lb/>
<pb n="KR2f0038_WYG_099-10b"/>
文者附㑹其事出入死生在於掌握使幽寃無以訴刑<lb/>
之不清殆為此也廷尉天下取平之地今又欲以謀殺<lb/>
通守惠姦長惡莫斯之甚王符曰賊良民者莫大乎數<lb/>
赦孔明相蜀不赦而國治王通謂無赦之國其刑必平<lb/>
數子者皆知識幾深通乎世務豈無好生惡殺之意盖<lb/>
知輔政之道本於無刑矣獨唐太宗用是而治嘗詔侍<lb/>
臣曰我有天下以來絶不放赦令四海安静非常之恩<lb/>
也貞觀之刑不得不簡此其明效矣臣伏望陛下至明<lb/>
<pb n="KR2f0038_WYG_099-11a"/>
燭理盛德圖新摠覧權綱欽恤刑典法網宜疎略使之<lb/>
易避禁防宜髙峻使之不越風俗大化属於循吏號令<lb/>
謹於反覆律文戒於揺動凡有赦恩無失有罪唯有詿<lb/>
誤與之原免仁慈如是而推廣則天下之訟必清重辟<lb/>
之奏必簡太平之治不難成矣狂愚所慮仰副明詔唯<lb/>
聖智詳擇海隅幸甚<hi>熈寧二年上時為御史中丞</hi>
　　　　上神宗論肉刑　　　　　　吕公弼<lb/>
臣伏見韓絳嘗奏乞用肉刑今日陛下亦以為然絳又<lb/>
<pb n="KR2f0038_WYG_099-11b"/>
言假如折一支去一指有何不可况堯舜尚用之此徒信<lb/>
古之論不適時變自漢文感一婦人之言罷肉刑而天<lb/>
下歸仁逮今千餘年一旦暴行之駭四海觀聽况古雖<lb/>
有肉刑之法在堯舜之世亦未嘗行之書曰象以典刑<lb/>
流宥五刑堯舜之世用流以寛五刑也若四凶者止於<lb/>
流則五刑無所施焉臣願陛下上法堯舜下體漢文無<lb/>
取迂儒好古之論陛下病今之犯刑者衆臣願審擇守<lb/>
臣宣布惠愛使民各得其所則民不犯上矣今不究其<lb/>
<pb n="KR2f0038_WYG_099-12a"/>
本而徒更其刑辟臣恐民心一駭而動後雖欲全撫之<lb/>
未易安也<hi>熈寧二年五月上時為樞宻使</hi>
　　　　上神宗論近嵗刑獄枝蔓　　文彦博<lb/>
臣竊見近嵗以來中外刑獄頗有枝蔓淹延大暑盛寒<lb/>
縲繫囹圄其間豈無寃滯感傷和氣朝廷毎至盛夏必<lb/>
行踈决或水旱為災原減輕繫此聖慈欽恤之至也然<lb/>
守臣獄官鮮能上副陛下之意有傷仁厚之化夫刑者<lb/>
所以輔教聖人不得已而用之故三王任德不任刑以<lb/>
<pb n="KR2f0038_WYG_099-12b"/>
德為陽居大夏生成之時以刑為陰居大冬不用之處<lb/>
所施輕重昭然可知臣不敢以經史逺事言之竊以唐<lb/>
之憲宗號為中興任德任刑頗得其理嘗謂宰相曰于<lb/>
頔懐姦勸朕任刑欲朕失人心也且聖人感人心而天<lb/>
下和平人主而失人心邦本何由寧固臣以謂今之牧<lb/>
守監司宜得明惠厚重之人宣布朝廷寛大之澤施豈<lb/>
弟之政變刻薄之風則太平之隆可垂拱而致<hi>元豐三年九月</hi>
<hi>上時為太尉開府儀同三司復判河南</hi>
<pb n="KR2f0038_WYG_099-13a"/>
　　　　上哲宗乞遵祖宗舊制降詔恤刑<lb/>
　　　　　　　　　　　　　　　范祖禹<lb/>
臣近准中書省録黄節文尚書省檢准元祐敕諸獄暑<lb/>
月五日一次湯刷枷杻其罪人以時沐浴五月二十五<lb/>
日奉聖旨令刑部遍下諸路開封府界今後毎嵗暑月<lb/>
依上條施行者臣檢㑹祖宗舊制毎嵗冬夏降詔恤刑<lb/>
自太宗皇帝雍熈三年以來累聖遵行未之有改至熈<lb/>
寧二年編修中書條制所奏委逐路提㸃刑獄司毎嵗<lb/>
<pb n="KR2f0038_WYG_099-13b"/>
於四月十月檢舉牒逐州長吏訖奏臣竊惟祖宗欽恤<lb/>
庶獄特從朝廷降詔盖當盛暑大冬之月使普天之下<lb/>
至於海隅狴牢囹圄之中皆知聖主深居九重而憫念<lb/>
及之此所以為仁恩也今令刑部遍下諸路雖重於提<lb/>
刑司檢舉然州縣奉承宣布及書之史冊猶未若恤刑<lb/>
之詔臣竊惜之欲乞依祖宗舊制令學士院毎嵗冬夏<lb/>
降詔仍自今年十月為始以副陛下恤刑之意<hi>元祐五年六月</hi>
<hi>上時為給事中</hi>
<pb n="KR2f0038_WYG_099-14a"/>
　　　　上哲宗乞用中典勿尚嚴刑為威<lb/>
　　　　　　　　　　　　　　　　范祖禹<lb/>
臣竊以先王欽恤庶獄務在於寛刑期無刑蓋非得已<lb/>
也國家一祖五宗以聖繼聖以仁繼仁哀矜於民率用<lb/>
中典此所以祈天永命垂百三十年太平之本也臣伏<lb/>
覩陛下聖性仁厚有堯舜成康之質比聞有司奏獄多<lb/>
務從寛臣願陛下長守此意操之勿失有勸陛下嚴刑<lb/>
峻法以威肅四方者宜拒而勿聽陛下為民父母海内<lb/>
<pb n="KR2f0038_WYG_099-14b"/>
皆赤子也人君之勢其尊如天其不測如神誰敢不畏<lb/>
何患威之不立而必嚴刑以肅之惟陛下聖意專主於<lb/>
寛仁如天地之涵養萬物則刑罰庶可清省矣臣久侍<lb/>
經幄無所裨補今將逺違左右思所以助陛下施陰德<lb/>
益福祚結人心者莫先於此故不敢不言伏望陛下深<lb/>
留聖心天下幸甚<hi>紹聖元年四月上時出知陜州自宣仁上仙熈豐餘黨復用盡變更元祐</hi>
<hi>政事欲以嚴刑峻法䧟害忠良祖禹逆知其意故臨去上此䟽</hi>
　　　議獄<lb/>
<pb n="KR2f0038_WYG_099-15a"/>
　　　　上仁宗乞今後詳審庶事毋輕置詔獄<lb/>
　　　　　　　　　　　　　　　吳　育<lb/>
臣聞先王凝旒黈纊不欲聞見人之過失有犯典憲即<lb/>
属之有司按文處斷情可矜者猶或特從寛典如此則<lb/>
恩歸主上而法在有司人被誅殛死亦無憾祖宗以來<lb/>
不許刑獄司狀外求罪是以人人自安近傳三司判官<lb/>
楊儀下獄自御史臺移勘都亭驛械縛過市萬目隨之<lb/>
咸共驚駭不測為何等大獄及文案具乃止坐請求常<lb/>
<pb n="KR2f0038_WYG_099-15b"/>
事非有枉法贓賄又傳所斷罪名法不至此而出朝廷<lb/>
特㫖恐非恩歸主上法在有司之意也且儀身預朝行<lb/>
職居館閣任事省府使有大罪雖加誅斬自有憲章茍<lb/>
不然者一旦至此使士大夫不勝其辱下民輕視其上<lb/>
非所以養㢘恥示敦厚也自古刑獄滋彰之時誅家㓕<lb/>
族寃枉大半大抵雷霆方震人莫敢言有司以深就深<lb/>
各圖自免或因而為利以希進取使君恩不得下逹人<lb/>
情不得上通感傷至和灾變百出陛下為四海愛戴之<lb/>
<pb n="KR2f0038_WYG_099-16a"/>
主忽使道路之口紛紛竊議朝廷之士人人自危此臣<lb/>
所以深為陛下痛惜之也若儀罪未斷臣不敢言今事<lb/>
已徃且無救解之嫌止祈聖神此後詳審庶事毋輕置<lb/>
詔獄具案之上自非情涉巨蠧且從有司論讞不必法<lb/>
外重行如此足以安人心静風俗養亷恥召和平天下<lb/>
之幸也<hi>慶厯八年上時知陜州</hi>
　　　　上仁宗乞發遣親事官吳清等照證公事<lb/>
　　　　　　　　　　　　　　　傅堯俞<lb/>
<pb n="KR2f0038_WYG_099-16b"/>
臣近曽上言乞發遣親事官吳清等赴開封府照驗張<lb/>
文政公事至今未䝉施行臣竊思之深為不便豈有報<lb/>
人殺人不從對辨獄詞未盡寃抑可虞固非陛下仁惻<lb/>
恤刑之素意也臣伏料陛下非惜此數人但欲知外事<lb/>
恐沮塞之今後不敢報耳以臣所見實未為得若付之<lb/>
所司辯其是否而賞罰之則實事日聞於陛下惟慮言<lb/>
者多耳儻但縱之使言一切不問則以賕結之者有罪<lb/>
不發以事忤之者無過被報雖刺告盈前於陛下何益<lb/>
<pb n="KR2f0038_WYG_099-17a"/>
適足以煩刑禁而揺善良之心况今吳清等事與前後<lb/>
不同本属城南地分乃報城東公事事實當賞吳清等<lb/>
而罪城東探報之人事虛則吳清等豈得免責茍罔辯<lb/>
是非蕩無拘檢臣恐此曹過䝉優假因勢作威誣䧟平<lb/>
民漸不可長必有謂若沮此曹則陛下無由知外事者<lb/>
以此誤陛下幸深思臣言則事理可見伏望早賜指揮<lb/>
發遣免致淹延刑禁且長小人之權臣不任懇激之至<lb/>
<hi>嘉祐六年十月上時為殿中侍御史裏行</hi>
<pb n="KR2f0038_WYG_099-17b"/>
　　　　上仁宗乞發遣親事官吳清等照證公事<lb/>
　　　　　　　　　　　　　　　　司馬光<lb/>
臣等伏以祖宗開基之始人心未安恐有大姦陰謀無<lb/>
狀所以躬自選擇左右親信之人使之周流民間宻行<lb/>
伺察當是之時萬一有挾私誣枉者則鈇鉞隨之是以<lb/>
此属皆知畏莫敢為非今海内承平已踰百年上下安<lb/>
固人無異望世變風移宜有釐革而因循舊貫更成大<lb/>
弊乃至帝室姻親諸司倉庫悉被此属量其過失廣作<lb/>
<pb n="KR2f0038_WYG_099-18a"/>
威福私受貨賂所愛則雖有大惡掩而不問所憎則舉<lb/>
動言語皆被捃摭臣等嘗病國家擇天下英才以為公<lb/>
卿大夫而猶不可信顧任此厮役小人以為耳目豈足<lb/>
恃哉今乃妄執平民加之死罪使之幽繫囹圄横罹楚<lb/>
毒幸而不自誣服僅能辨明若更不聽有司詰問元初<lb/>
廵察之人少加懲誡臣恐此屬無復畏憚愈加恣横使<lb/>
京師吏民無所措手足豈合祖宗意哉<hi>嘉祐六年十二月上時為諫院</hi>
　　　　上神宗論監司官所在多起刑獄<lb/>
<pb n="KR2f0038_WYG_099-18b"/>
　　　　　　　　　　　　　　　　張方平<lb/>
臣伏以國朝自祖宗以至陛下積德累仁重用刑辟急<lb/>
深故之罪寛縱出之罰愛育下民若保赤子致其忠愛<lb/>
可謂至矣近年監司之官所在多起刑獄至於州郡常<lb/>
程公事方行推問未見情實或已經檢斷事理明白於<lb/>
法平允偶其所見愛惡異同即别差官置司推覆事本<lb/>
㣲小張皇為大因縁騷擾株連枝蔓至有徃還數千里<lb/>
勾追證佐盛暑嚴冬淹留牢禁其中有罪犯絶輕亦有<lb/>
<pb n="KR2f0038_WYG_099-19a"/>
無罪之人一身乆繫家為破散瘐病飢寒愁痛無告及<lb/>
其結正亦有不移前案者推勘官承望其意巧文鍛鍊<lb/>
雖是平人亦須有虛妄為坐以一州一路為率至於天<lb/>
下銜寃抱枉感傷和氣災害日生且獄者人命所係王<lb/>
者所當深重者也豈容官吏依勢作威事既自外專行<lb/>
朝廷亦無由知得臣到陳州方此親見自三月末赴本<lb/>
任至四月中所司呈公事一件稱有兵士指論冒請糧<lb/>
米事係是去年十二月狀自後行遣㑹問回報始到遂<lb/>
<pb n="KR2f0038_WYG_099-19b"/>
於四月十二日送司理院方行取勘文案未具當月十<lb/>
九日有轉運判官張次山到州㸃檢取索一宗狀詞將<lb/>
帶前去尋别差官置院推勘四月末所差官到院至九月<lb/>
初方始結絶歴一百二十餘日前後所經禁繫近六十<lb/>
人徃還三千餘里勾追照證炎暑之月係累道路自夏<lb/>
渉秋其間病患相繼亦有軍員枉遭刑禁及至斷遣並<lb/>
止杖罪推院繳送到所取欵狀二千一百三十一張浄案<lb/>
六百七十張諸雜行遣照證文字三十五巻當時若自<lb/>
<pb n="KR2f0038_WYG_099-20a"/>
本州勘結不過十餘日可了其滋章為弊如此今又有<lb/>
百姓樊宗望公事已經本州奏斷近轉運副使李南公<lb/>
到州㸃檢取索上件公案將帶前去又已差官令置院<lb/>
推勘臣詳樊宗望公事本州勘結頗巳詳允具狀聞奏<lb/>
法寺定斷尋已准朝㫖斷放訖竊慮差官前來置院依<lb/>
前追擾淹延貧細之民飢寒失所欲乞特下法寺取索<lb/>
上件公案看詳委有情節不圎刑名差誤即乞别差官<lb/>
依公取勘施行縁此置獄之弊事干天下伏乞朝廷特<lb/>
<pb n="KR2f0038_WYG_099-20b"/>
降約束諸路非奉朝㫖所置推院今推勘官候結案日<lb/>
具録監司所送公事因由據到院出院月日但係勾追<lb/>
禁繫人數於在禁日有無病患死亡所追干繫人州縣<lb/>
程途近逺及斷放刑名開坐申中書送御史臺或法寺<lb/>
看詳事狀其有不當置院推鞫或淹延枝蔓枉繫無罪<lb/>
之人諸有非理伏乞議其多起刑獄巧文鍛鍊之罪則<lb/>
刑辟慎而和氣感召矣<hi>熙寕五年五月上時知陳州</hi>
　　　　上神宗論詔獄　　　　　　彭汝礪<lb/>
<pb n="KR2f0038_WYG_099-21a"/>
臣聞人主之所宰制羣動百官萬民如馭一馬進退逺<lb/>
近無不在我非獨威福之效也而有德禮焉上下之道<lb/>
報施而已上施之以禮則下欲報之以禮上施之以德<lb/>
則下欲報之以德其澤盖非一世而已其遺波餘澤流<lb/>
溢漫衍及數十世而未已也朝廷數以疑似嵗起詔獄<lb/>
卿士大夫摽然懐茍免之心是故争縁飾虛辭以為容<lb/>
悦故外有事君之禮而無事君之心造偽飾詐趨利亡<lb/>
恥其流及下浸不可止且古者於大臣其罪也甚章較<lb/>
<pb n="KR2f0038_WYG_099-21b"/>
明白尚遷就而為之辭况事或出於嫌惡而多在於疑似<lb/>
此不可不重也故詩曰伐木椅矣析薪杝矣木非不可<lb/>
伐然必椅之恐傷其性也薪之欲析必固杝之不欲逆<lb/>
其理也彼於物如此而况於人乎彼於民如此而况<lb/>
於卿士大夫乎且夫人主之威非特雷霆也而勢非特<lb/>
萬鈞也大臣之生死貴賤在人主而已是至㣲賤今以<lb/>
雷霆之威萬鈞之勢震壓於至㣲賤之身而阻之以虎<lb/>
狼之吏罪之以秋毫之法又逼之以狴犴桎梏之具待<lb/>
<pb n="KR2f0038_WYG_099-22a"/>
之如此何所求而不得者夫漢唐之臣入嬰冠冕退就囹<lb/>
圄朝坐廟堂暮戮都市以今視之至有禮也自祖宗以<lb/>
來愛養卿士大夫甚厚天下化之皆肅然有尊尊貴貴<lb/>
之心今廷臣輕於䧟法於是浸益陵夷矣臣聞之君子<lb/>
言必慮其所終行必稽其所敝方陛下操與奪抑揚之<lb/>
柄以御羣下必不為已甚然末流之敝恐有甚於漢唐<lb/>
者夫舜咨四罪而天下咸服則刑罰雖盛世有不能無<lb/>
也至於以愛惡而議獄以疑似而論罪實非天下之所<lb/>
<pb n="KR2f0038_WYG_099-22b"/>
以望於陛下者<hi>熈寜十年上時為監察御史裏行</hi>
　　　　上哲宗乞罷大理獄　　　　朱光庭<lb/>
臣聞易曰聖人以順動則刑罰清而民服恭以陛下上<lb/>
契天心下符人意凡一舉動莫非順理刑罰之清萬民之<lb/>
服適當今日竊聞詔委御史中丞劉摯右諫議大夫孫<lb/>
覺看詳大理獄探報不當事有以見陛下寛仁之盛德<lb/>
其大理獄從而可廢伏縁治獄自有開封府御史臺安<lb/>
用更致此獄且獄名不一非治世之美事又帝居之側<lb/>
<pb n="KR2f0038_WYG_099-23a"/>
豈當致獄之地凡為人臣者不務崇理義以輔太平而<lb/>
乃長刑罰以虧仁德不忠莫大焉臣竊見刑部侍郎崔<lb/>
台符戸部侍郎楊汲務為刻薄致位髙顯乆任大理官<lb/>
稔為刑罰虧仁德之事乃不忠之臣也臣欲乞罷大理<lb/>
獄并黜崔台符楊汲刻薄不忠之臣於外俾天下知聖<lb/>
人唯尚仁德以化民則刑罰愈清而萬民咸服矣<hi>元祐元年</hi>
<hi>上時為右正言</hi>
　<lb/>
<pb n="KR2f0038_WYG_099-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻九十九<lb/>
</p>
<p>
</p>
  </div>
</body>
</text>
</TEI>
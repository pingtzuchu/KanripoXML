<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻十六</head> <lb/>
    <p>
<pb n="KR2f0038_WYG_016-1a"/>
欽定四庫全書<lb/>
　宋名臣奏議巻十六<lb/>
　　　　　　　　　　　　宋　趙汝愚　編<lb/>
　　君道門<lb/>
　　　用人四<lb/>
　　　　上宣仁皇后論察賢佞之說　王巖叟<lb/>
臣聞治天下者不患乎無賢而患乎有而不能用用而<lb/>
不能盡而使小人間之以亂其治爾盖小人之傑者皆<lb/>
<pb n="KR2f0038_WYG_016-1b"/>
有材可稱有能可喜修威儀正顔色飾辭令與賢並進<lb/>
於前誰非賢哉此人主所宜察之而勿誤也臣以謂旁<lb/>
求素履而深考之博採公議而審觀之則賢佞可得而<lb/>
分矣臣請詳道所以察賢佞之說陛下垂聦明以聽焉<lb/>
幸甚賢人之所為其進也難其退也易利之所在不競<lb/>
也勢之所居不趨也言行則惴惴以留而色不驕言不<lb/>
行則遲遲以去而色不怨以百姓之安為樂而不以巳<lb/>
之安為樂以國家之危為憂而不以身之危為憂矯世<lb/>
<pb n="KR2f0038_WYG_016-2a"/>
厲俗有所不為以觸忌也而不變犯顔逆鱗無所不盡<lb/>
以嬰禍也而不悔不蔽天下之善不隠天下之惡專以<lb/>
不欺事其君執德秉義終始如一不觀當時之所好惡<lb/>
而順之此所謂賢者也陛下試持此以取之而天下之<lb/>
賢有不為陛下所得者臣不信也佞人之所為無定志<lb/>
也無定言也上所欲為則為之不惜其君之過舉也<lb/>
不䘏其民之後害也進人不以為國家而以為巳謀事<lb/>
不以先社稷而以先身天下有疾苦而不以告也天下<lb/>
<pb n="KR2f0038_WYG_016-2b"/>
有善良而不以聞也懷禄耽寵人情之所共厭而不自<lb/>
知也前日以為是後日以為非而不愧也然而自古中<lb/>
材之主未嘗不為所惑者其巧言可聽其令色可恱仁<lb/>
人君子之朴訥非所敵爾此所謂佞人也陛下試持此<lb/>
以照之天下之佞人有不為陛下所見者臣不信也孔<lb/>
子曰知仁勇三者天下之達德伏惟太皇太后陛下知<lb/>
足以知之仁足以守之勇足以行之惟知之益深守之<lb/>
益固行之益篤以終之而巳延登忠賢以輔成主上之<lb/>
<pb n="KR2f0038_WYG_016-3a"/>
聖德放遠佞柔使不為清明之瑕天下幸甚社稷幸甚<lb/>
<hi>元豐八年九月上時為監察御史</hi>
　　　　上哲宗論求賢當去六蔽　　王巖叟<lb/>
臣伏觀自古治世天下之人安樂無事日躋於仁夀之<lb/>
域而不自知者人主清心以照理至誠以用賢之效也<lb/>
事莫不有理也心清則理自見天下未甞無賢也誠至<lb/>
則賢自來恭惟陛下臨政逾年是非不能惑於聽邪正<lb/>
不能亂於前不勞聦明而萬事皆理者心清以照之也<lb/>
<pb n="KR2f0038_WYG_016-3b"/>
惟是人材得之未多朝廷之間除授之際常覺艱難不<lb/>
稱盛時之事可為陛下惜耳陛下勿謂天下之賢盡於<lb/>
此也而得賢之心足勿謂雖有賢者不易致也而求賢<lb/>
之心倦陛下内篤此誠以自厲外勑同德協心之臣以<lb/>
求之臣以謂無不得賢之理然古有六蔽焉不去之則<lb/>
衆賢終不可盡得臣請為陛下道其理略有私意則為<lb/>
蔽執偏見則為蔽局於褊心則為蔽喜於附已則為蔽<lb/>
有自賢之心則為蔽簡貴自居而不與物親則為蔽此<lb/>
<pb n="KR2f0038_WYG_016-4a"/>
求賢之所難陛下不可不知也願陛下深詔執政大臣<lb/>
使上同陛下清心至誠之美而儆戒六蔽之患則天下<lb/>
之賢無逺近無隱顯皆將得之為朝廷用以賢繼賢宗<lb/>
社之福生靈之幸與天壤相等矣臣不勝愚忠<hi>元祐元年十月</hi>
<hi>上時為左司諌</hi>
　　　　上哲宗乞審於進賢果於去姦<lb/>
　　　　　　　　　　　　　　　　王巖叟<lb/>
臣伏覩陛下即位之初首副天下之望用司馬光執政<lb/>
<pb n="KR2f0038_WYG_016-4b"/>
信行其言以革天下之弊惟光憂國愛民之誠心信於<lb/>
上下信於内外故陛下一用之而天下之心安四夷之<lb/>
心安而陛下之心亦安今不幸光薨臣知陛下之心漠<lb/>
然矣臣竊聞百姓相與憂曰吾君能不忘光之言乎求<lb/>
其𩔖而用之使持循其法乎又憂曰姦人無乃復將為<lb/>
朋動搖正論以欺吾君乎無乃競為身謀不䘏國家之<lb/>
急以病吾民乎誰復以吾君之心為心以吾民之意為<lb/>
意夙夜盡瘁以遺其身如光者乎吾君方倚光以圗治<lb/>
<pb n="KR2f0038_WYG_016-5a"/>
而天遽奪之其何意耶臣願陛下益厲乃心益謹乃事<lb/>
益重所付不可泰然以忘憂也今宜先有以釋民之憂<lb/>
而安其心者惟當果於去姦審於進賢二端而巳爾夫<lb/>
大忠在朝姦人雖未去猶有所忌而不能為也光薨姦<lb/>
人今不可少留矣此臣之所以言陛下當果於去姦也<lb/>
朝廷輕重天下安危生靈休戚在用人而巳今天下將<lb/>
觀陛下用人以卜否泰此臣之所以言陛下當審於進<lb/>
賢也去姦進賢皆能有以協天下之望則百姓復何疑<lb/>
<pb n="KR2f0038_WYG_016-5b"/>
而憂哉惟陛下圗之天下幸甚<lb/>
　　貼黄自古人臣因妬賢嫉能之心而遂害國事者<lb/>
　　無世無之臣觀光之賢上則見信於陛下下則見<lb/>
　　信於百姓人人自恥以不及也臣恐此後必有妬<lb/>
　　光者隂以妄言毁短光之所為以踈陛下之心俟<lb/>
　　間隙一開則將入其邪說行其姦謀以壞善政此<lb/>
　　陛下不可不察也臣平生未甞與光交接又未甞<lb/>
　　受光恩非私於光也惟恐小人或誤陛下耳今天<lb/>
<pb n="KR2f0038_WYG_016-6a"/>
　　下事大定矣民心安且樂矣此治道之成而聖功<lb/>
　　之著也惟在陛下持之益堅信之益篤勿有所移<lb/>
　　則天下幸甚中外之人皆望大禮後罷張璪輩二<lb/>
　　三邪佞無狀之人何意璪輩未去而先失一忠臣<lb/>
　　此中外之心以為歎恨之深者也今因璪輩自有<lb/>
　　請願陛下早賜從之别命忠賢以重朝廷以為國<lb/>
　　家倚賴以慰服天下之心尤不可更容遲乆玷辱<lb/>
　　廟堂使蒼生失望四夷不安也<hi>元祐元年九月上時為起居舎人</hi>
<pb n="KR2f0038_WYG_016-6b"/>
　　　　上哲宗乞親賢踈佞堅其始終<lb/>
　　　　　　　　　　　　　　　　梁　燾<lb/>
臣聞天下治亂在賢佞而人君之道以用人為先得之<lb/>
賢則君德清明政由忠厚百姓和樂四夷賔敬而朝廷<lb/>
尊安矣故治之所由興者在此甚可愛也失之佞則君<lb/>
德蔽蒙政由煩苛百姓怨鬱四夷驕侮而朝廷危辱矣<lb/>
故亂之所由起者在此甚可畏也自古帝王莫不知之<lb/>
然得之賢人常少而失之佞人常多其故何哉盖始終<lb/>
<pb n="KR2f0038_WYG_016-7a"/>
之勢異而謹忽之心殊也夫治亂之作當其㣲時間不<lb/>
容髪至其著也判如霄壤之異人君者所宜深戒早辨<lb/>
謹持而不失毫釐也賢人之事君也主於盡忠盡忠則<lb/>
不欺不欺則至公至公則言有所拂事有所違人君者<lb/>
初則親之終則踈之方其急於求治之時責其盡忠勵<lb/>
其不欺行其至公雖有所拂違而必喜之及其乆也習<lb/>
於既安而或怠於為治以既怠之心處拂違之間故終<lb/>
有所厭而又踈之也賢人踈則佞人乗隙以入矣佞人<lb/>
<pb n="KR2f0038_WYG_016-7b"/>
之事君也主於不忠不忠則忍於欺罔欺罔則為私為<lb/>
私則言皆諛恱事皆柔從人君者初則遠之終則比之<lb/>
方其急於求治之時唯知佞人之善眩惑聦明也必嚴<lb/>
思慮以待之及其乆也習於既安而或怠於為治以既<lb/>
怠之心處諛從之間故終有所愛之而又比之也與賢<lb/>
人俱時有以忤其意然而卒至於治與佞人俱莫不得<lb/>
其所欲然而卒至於亂此治亂之相去甚近而甚著則<lb/>
堯桀之分霄壤不足以侔其遠矣惟大聖人為能廣其<lb/>
<pb n="KR2f0038_WYG_016-8a"/>
聦明謹其好惡峻其去取堅其始終收天下之忠立天<lb/>
下之公成天下之治舉以此也恭惟太皇太后陛下以<lb/>
大公至正制臣下皇帝陛下以至仁純孝承祖宗親用<lb/>
忠賢風節頗厲踈斥姦佞朋黨漸消清明之德日以尊<lb/>
忠厚之政日以修和樂興於百姓賔敬見於四夷太平<lb/>
之功指日可待矣誠願陛下自强剛德如天不息必使<lb/>
怠惰之意不少動於清𠂻察兩端之傾危排根而去之<lb/>
明一忠之静正舉𩔖而進之將令風俗純厚朝廷尊安<lb/>
<pb n="KR2f0038_WYG_016-8b"/>
近者獻其忠遠者扶其公仰跂仁祖之治不難及矣惟<lb/>
聖心少加思焉臣愚不勝惓惓盡節幸陛下裁納<hi>元祐元年</hi>
<hi>九月上時為右諌議大夫</hi>
　　　　上哲宗乞以善利二者别邪正之臣<lb/>
　　　　　　　　　　　　　　　　朱光庭<lb/>
臣聞自古治天下之先務唯别邪正之臣爾正臣進則<lb/>
天下入於泰邪臣進則天下入於否然則何道而别之<lb/>
在善與利之間也正臣一意在善務引君以當道故盡<lb/>
<pb n="KR2f0038_WYG_016-9a"/>
忠盡公未甞不敬邪臣一意在利茍患失之故為佞為<lb/>
欺無所不至恭惟陛下天縱至聖明目達聦灼見正臣<lb/>
之在善日寘諸朝審知邪臣之在利遠之於外臣願陛<lb/>
下堅持此志毎用人之際以善與利二者之間常加明<lb/>
察使正臣日進而邪臣永退則天下何患乎不奉也<hi>元祐</hi>
<hi>元年上時為左司諫</hi>
　　　　上哲宗論大臣以兼容小人為寛漸致邪正<lb/>
　　　　　不分　　　　　　　　　范祖禹<lb/>
<pb n="KR2f0038_WYG_016-9b"/>
臣聞邪必害正正必去邪自古以來未有邪正並立而<lb/>
可以為國者也雖堯舜在上未甞無小人唯能使小人<lb/>
不勝君子所以治也雖桀紂在上未甞無君子唯使君<lb/>
子不勝小人所以亂也在易内君子而外小人其卦為<lb/>
泰泰者通而治也内小人而外君子其卦為否否者閉<lb/>
而亂也天下治亂未有不由君子小人君子在位必無<lb/>
惡政小人在位必無善政聖人為天下唯能使小人外<lb/>
而不内在野不在位而巳非能使天下皆無小人也陛<lb/>
<pb n="KR2f0038_WYG_016-10a"/>
下自初臨政以辨别君子小人為先登進忠良斥退邪<lb/>
惡以致今日之治所進所退天下之人皆以為然雖舉<lb/>
十六相去四凶不過如此也而比年以來大臣以兼容<lb/>
小人為寛好惡不明邪正不分所引進者不盡得人夫<lb/>
今日之省寺他日之侍從也今日之侍從他日之輔弼<lb/>
也宰相豈能使之終身不進乎周公作立政以戒成王<lb/>
自準人綴衣虎賁趣馬小尹左右擕僕藝人表臣百司<lb/>
皆勿以憸人其惟吉士夫憸人在上位則害政事在下<lb/>
<pb n="KR2f0038_WYG_016-10b"/>
位則害風俗大則傾覆邦國小則戕敗善𩔖朝廷之内<lb/>
何官可不擇人也邪人得志則正人不安正人不安則<lb/>
國無善政宰相以進賢退不肖為職而邪正不分豈不<lb/>
負國書曰惟說式克欽承旁招俊乂列于庶位此相之<lb/>
事也臣伏望陛下戒飭大臣各以公心求賢多引鯁正<lb/>
之人以重朝廷無使小人在位為他日之患以副陛下<lb/>
至誠求治之意<hi>元祐四年四月上時為起居舍人</hi>
　　　　上哲宗分别邪正條目　　　范百禄<lb/>
<pb n="KR2f0038_WYG_016-11a"/>
臣愚竊以為分别邪正自古所難惟察言觀行考其事<lb/>
實所謂正直之人或天資亮直或家世忠義或有志報<lb/>
國或自立名節所謂姦邪之人或逢迎上意或希合權<lb/>
貴或性識頗僻或兾望寵利凡此二端其情非一不可<lb/>
遍舉今輒䟽其條目如後<lb/>
　　導人主以質直使之虛中聽納則為公正<lb/>
　　導人主以諂諛使之諱過拒諌則為姦邪<lb/>
　　導人主以德義則為公正<lb/>
<pb n="KR2f0038_WYG_016-11b"/>
　　導人主以功利則為姦邪<lb/>
　　導人主以尊宗廟敬祭祀則為公正<lb/>
　　導人主以簡宗廟略神祇則為姦邪<lb/>
　　導人主以親睦九族惠養耆老則為公正<lb/>
　　導人主以踈薄骨肉棄老遺年則為姦邪<lb/>
　　導人主以恭儉清浄奉循典法則為公正<lb/>
　　導人主以驕侈放肆不顧舊章則為姦邪<lb/>
　　導人主以稼穡艱難惠及鰥寡則為公正<lb/>
<pb n="KR2f0038_WYG_016-12a"/>
　　導人主以輕鄙農事不䘏惸獨則為姦邪<lb/>
　　導人主以柔遠息兵則為公正<lb/>
　　導人主以用兵攻戰則為姦邪<lb/>
　　導人主以原情謹罰則為公正<lb/>
　　導人主以峻法立威則為姦邪<lb/>
　　導人主以安民利衆則為公正<lb/>
　　導人主以勞民動衆則為姦邪<lb/>
　　導人主以進君子用善良則為公正<lb/>
<pb n="KR2f0038_WYG_016-12b"/>
　　導人主以近小人用惡德則為姦邪<lb/>
右謹具進呈伏望特留聖意推此事𩔖以觀人情則邪<lb/>
正可分而聦明無惑矣臣不勝惓惓犬馬之忠<hi>元祐五年三月</hi>
<hi>上時為吏部侍郎兼侍讀</hi>
　　　　上哲宗乞謹用左右近臣無雜邪正<lb/>
　　　　　　　　　　　　　　　　蘇　轍<lb/>
臣竊觀元祐以來朝廷改更弊事屏逐羣枉上有忠厚<lb/>
之政下無聚歛之怨天下雖未大治而經今五年中外<lb/>
<pb n="KR2f0038_WYG_016-13a"/>
帖然莫以為非者惟姦邪失職居外日夜窺伺便利規<lb/>
求復進不免百端游說動搖貴近臣愚竊深憂之若陛<lb/>
下不察其實大臣惑其邪說遂使忠臣雜進於朝以示<lb/>
廣大無所不容之意則冰炭同處必至交争薰蕕共器<lb/>
乆當遺臭朝廷之患自此始矣昔聖人作易内陽外隂<lb/>
内君子外小人則謂之泰内隂外陽内小人外君子則<lb/>
謂之否盖小人不可使在朝廷自古而然矣但當置之<lb/>
於外毎加安存無失其所不至憤恨無聊謀害君子則<lb/>
<pb n="KR2f0038_WYG_016-13b"/>
泰卦之本意也昔東晉桓温之亂諸桓親黨布滿中外<lb/>
及温死謝安代之為政以三桓分涖三州彼此無怨江<lb/>
左遂安故晉史稱安有經遠無競之美然臣竊謂謝安<lb/>
之於桓氏亦用之於外而巳未甞引之於内與之共政<lb/>
也向使安引桓氏而寘諸朝人懷異心各欲自行其志<lb/>
則謝安將不能保其身而况安朝廷乎頃者一二大臣<lb/>
專務含養小人為自便之計既小人内有所主故蔡確<lb/>
邢恕之流敢出妄言以欺愚惑衆及確恕被罪有司懲<lb/>
<pb n="KR2f0038_WYG_016-14a"/>
前之失凡在外臣僚例䝉摧沮盧秉何正臣皆身為待<lb/>
制而明堂薦子止得選人蒲宗孟曽布所犯明有典法<lb/>
而降官褫職唯恐不甚明立㾗迹以示異同為朝廷歛<lb/>
怨二者皆過矣故臣以為小人雖決不可任以腹心至<lb/>
於牧守四方奔走庶事各隨所長無所偏廢寵禄恩賜<lb/>
常使彼此如一無迹可指此朝廷之至計也近者朝廷<lb/>
用鄧温伯為翰林承㫖而臺諫雜然進言指為邪黨以<lb/>
謂小人必由此彚進臣甞論温伯之為人粗有文藝無<lb/>
<pb n="KR2f0038_WYG_016-14b"/>
大惡但性本柔弱委曲從人方王珪蔡確用事則頥指<lb/>
如意及司馬光呂公著當國亦脂韋其間若以其左右<lb/>
附麗無所損益遇流便轉緩急不可保信誠不為過也<lb/>
若謂其懷姦挾詐能首為亂階則甚矣蓋臺諌之言温<lb/>
伯則過至為朝廷遠慮則未為過也故臣願陛下謹守<lb/>
元祐之初政乆而彌堅謹用左右之近臣無雜邪正至<lb/>
於在外臣子以恩意待之使嫌隙無自而生愛戴以忘<lb/>
其死則垂拱無為安意為善愈乆而愈無患矣臣不勝<lb/>
<pb n="KR2f0038_WYG_016-15a"/>
區區博採公議而效之左右伏乞宣諭大臣共崇斯義<lb/>
勿謂不預改更之政輙懷異同之心如此而後朝廷安<lb/>
矣<hi>元祐五年上時為御史中丞</hi>
　　　　上哲宗乞謹用左右近臣無雜邪正<hi>係第二狀</hi>
　　　　　　　　　　　　　　　蘇　轍<lb/>
臣今月二十二日延和殿進呈劄子論君子小人不可<lb/>
並處朝廷因復口陳其詳以瀆天聽竊觀聖意𩔖不以<lb/>
臣言為非者然天威咫尺言詞迫遽有所不盡退伏思<lb/>
<pb n="KR2f0038_WYG_016-15b"/>
念若使邪正並進皆得與聞國事此治亂之幾而朝廷<lb/>
所以安危者也臣誤䝉聖恩典司邦憲臣而不言誰當<lb/>
救其失者謹復稽之古今考之聖賢之格言莫不謂親<lb/>
近君子斥遠小人則人主尊榮國家安樂䟽外君子進<lb/>
任小人則人主憂辱國家危殆此理之必然而非一人<lb/>
之私言也故孔子論為邦則曰放鄭聲遠佞人子夏論<lb/>
舜之德則曰舉臯陶不仁者遠矣論湯之德則曰舉伊<lb/>
尹不仁者遠矣諸葛亮戒其君則曰親賢臣遠小人此<lb/>
<pb n="KR2f0038_WYG_016-16a"/>
前漢所以興隆也親小人遠賢臣此後漢所以傾頽也<lb/>
凡典册所載如此之𩔖不可勝紀至於周易所論尤為<lb/>
詳宻皆以君子在内小人在外為天地之常理小人在<lb/>
内君子在外為隂陽之逆節故一陽在下其卦為復二<lb/>
陽在下其卦為臨陽雖未盛而居中得地聖人知其有<lb/>
可進之道一陰在下其卦為姤二陰在下其卦為遯陰<lb/>
未壯而聖人知其有可畏之漸若夫居天地之正得陰<lb/>
陽之和者惟泰而巳泰之為象三陽在内三陰在外君<lb/>
<pb n="KR2f0038_WYG_016-16b"/>
子既得其位可以有為小人奠居于外安而無怨故聖<lb/>
人名之泰泰之言安也言惟此可以乆安也方泰之時<lb/>
若君子能保其位外安小人使無失其所天下之安未<lb/>
艾也惟恐君子得位因勢陵暴小人使之在外而不安<lb/>
則勢將必至反覆故泰之九三則曰無平不陂無往不<lb/>
復竊惟聖人之戒深切詳盡所以誨人者至矣獨未聞<lb/>
以小人在外憂其不說而引之於内以自遺患者也故<lb/>
臣前所上劄子亦謂小人雖決不可任以腹心至於牧<lb/>
<pb n="KR2f0038_WYG_016-17a"/>
守四方奔走庶務各隨所長無所偏廢寵禄恩賜彼此<lb/>
如一無迹可指如此而巳若遂引而寘之於内是猶畏<lb/>
盜賊之欲得財而導之於寢室知虎豹之欲食肉而開<lb/>
之坰牧天下無此理也且君子小人勢同冰炭同處必<lb/>
争一争之後小人必勝君子必敗何者小人貪利忍恥<lb/>
擊之難去君子潔身重義知道之不行必先引退故古<lb/>
語曰一薫一蕕十年尚猶有臭盖謂此矣昔先皇帝以<lb/>
聦明聖智之資疾頽靡之俗將以綱紀四方追迹三代<lb/>
<pb n="KR2f0038_WYG_016-17b"/>
今觀其設意本非漢唐之君所能髣髴也而一時臣佐<lb/>
不能將順聖德造作諸法率皆民所不恱及二聖臨御<lb/>
因民所願取而更之上下忻慰當此之際先朝用事之<lb/>
臣皆布列於朝自知上逆天意下失民心彷徨踧踖若<lb/>
無所措朝廷雖不斥逐其勢亦自不能復留矣尚賴二<lb/>
聖慈仁不加譴責而宥之於外盖巳厚矣今者政令已<lb/>
孚事勢大定而議者惑於浮説乃欲招而納之與之共<lb/>
事欲以此調停其黨臣謂此人若返豈徒然而巳哉必<lb/>
<pb n="KR2f0038_WYG_016-18a"/>
將戕害正人漸復舊事以快私忿人臣被禍盖不足言<lb/>
而臣所惜者祖宗朝廷也盖自熈寧以來小人親柄二<lb/>
十年矣建立黨與布滿中外一旦失勢希覬者多是以<lb/>
創造語言動揺貴近脅之以禍誘之以利何所不至臣<lb/>
雖不聞其言而槩可料矣聞者若又不加審察遽以為<lb/>
然豈不過甚矣哉臣聞管仲治齊奪伯氏駢邑三百飯<lb/>
䟽食沒齒無怨言諸葛亮治蜀廢廖立李平為民徙之<lb/>
邊遠乆而不召及亮死二人皆垂泣思亮夫駢立平三<lb/>
<pb n="KR2f0038_WYG_016-18b"/>
人者皆齊蜀之貴臣也管葛之所以能戮其貴臣而使<lb/>
人無怨者非有它也賞罰必公舉措必當國人皆知其<lb/>
所與之非私而所奪之非怨故雖仇讎莫不歸心耳今<lb/>
臣竊觀朝廷用捨施設之間其不合人心者尚不為少<lb/>
彼既中懷不恱則其不服固宜今乃直欲招而納之以<lb/>
平其隙臣未見其可也詩曰無競維人四方其訓之陛<lb/>
下誠以異同反覆為憂惟當乆任才性忠良識慮明審<lb/>
之士但得四五人常在要地雖未及臯陶伊尹而不仁<lb/>
<pb n="KR2f0038_WYG_016-19a"/>
之人知自遠矣故臣願陛下斷自聖心不為流言所惑<lb/>
毋使小人一進後有噬臍之悔則天下幸甚天下幸甚<lb/>
臣既待罪執法若見用人之失理無不言言之不從理<lb/>
不徒止如此則異同之迹益復著明不如陛下早發英<lb/>
斷使彼此泯然無迹可見之為善也臣受恩深重輙敢<lb/>
先事獻言罪合萬死<hi>元祐五年六月上</hi>
　　　　上哲宗乞用君子保泰道　　王巖叟<lb/>
臣聞論者曰致天下之泰難守天下之泰易臣獨曰天<lb/>
<pb n="KR2f0038_WYG_016-19b"/>
下之泰致之易守之難盖方其未也莫不急於求賢渇<lb/>
於聞諌得一善惟恐未之能行見一不善惟恐未之能<lb/>
去潜心於隠㣲而用意於人之所不到兢兢業業不敢<lb/>
暇豫故卒至於安樂而無事此天下之泰所以致之易<lb/>
也既泰矣曰我尚何求哉心日益驕志日益怠謂賢者<lb/>
足矣而忽於求謂善言盡矣而厭於聽謂患之隠者為<lb/>
不足慮謂事之㣲者為不足防姦生而不知禍變而不<lb/>
悟故卒至於敗亂而莫之救此天下之泰所以守之難<lb/>
<pb n="KR2f0038_WYG_016-20a"/>
也易曰君子安而不忘危存而不忘亡治而不忘亂又<lb/>
既濟之象曰君子以思患而豫防之此皆聖人戒懼於<lb/>
治安無患之時者也伏惟陛下臨御七年于兹進賢去<lb/>
佞協天下之公興利除害同百姓之欲無滛刑無横斂<lb/>
不聞一夫有怨嘆之聲姦宄不作兵革不試時和嵗豐<lb/>
海内寧謐以古驗今可謂泰矣陛下又所以守之者有<lb/>
道無宫室之好無聲樂之玩無畋遊之樂無神仙之惑<lb/>
無干戈之喜私謁不行苞苴絶跡百王之蔽乃無一焉<lb/>
<pb n="KR2f0038_WYG_016-20b"/>
進學勤政寒暑不渝德日以新天下之勢固巳不憂矣<lb/>
而臣尚區區若此亦何心哉以謂今日之治不易至此<lb/>
臣愚誠過計竊憂朝廷恬於無事稍怠初心或容小人<lb/>
乘間而隳我泰道為陛下惜爾夫小人而無能不足畏<lb/>
也惟小人而材然後可畏正在陛下審問之深考之明<lb/>
辨之謹遏之不使小人得以雜其間必擇端良忠信不<lb/>
二之君子而用之則今日之所以保泰道者至矣備矣<lb/>
陛下以純一之德守于上羣臣以純一之意守于下使<lb/>
<pb n="KR2f0038_WYG_016-21a"/>
泰道日長而無窮天下無患臣不勝大願<hi>元祐六年上時為簽書樞</hi>
<hi>宻院事</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0038_WYG_016-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻十六<lb/>
</p>
<p>
</p>
  </div>
</body>
</text>
</TEI>
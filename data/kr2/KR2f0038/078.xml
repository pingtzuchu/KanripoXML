<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻七十八</head> <lb/>
    <p>
<pb n="KR2f0038_WYG_078-1a"/>
欽定四庫全書<lb/>
　宋名臣奏議巻七十八<lb/>
　　　　　　　　　　　　宋　趙汝愚　編<lb/>
　　儒學門<lb/>
　　　學校上<lb/>
　　　　上真宗請申明太學議　　孫　何<lb/>
臣聞書稱教胄有虞庠辟雍之文易載賔王有鄉舉里<lb/>
選之制皆所以導王化育官材牢籠英雄陶冶風俗必<lb/>
<pb n="KR2f0038_WYG_078-1b"/>
見推於太學方獲譽於公朝從古洎今斯道不易東漢<lb/>
則諸生三萬李唐則學生八千上所揀求必由此出亦<lb/>
有定兹嵗貢擇彼時英或州舉謂之茂才或公車宣為<lb/>
有道縣次給食俾與計偕下詔雖頻中選尤寡及乎孝<lb/>
亷立格進士設科尚皆聘自髙年召從太守上中下郡<lb/>
人數有差餘皆附學讀書方得上名禮部其後士風澆<lb/>
薄世態銷刓賤古道於儒宫慕他岐於天府闒茸之士<lb/>
始入泮林英豪之流例趨京兆而又兵戈繼起經制莫<lb/>
<pb n="KR2f0038_WYG_078-2a"/>
存絃誦之義皆亡郡縣之學盡廢原乎所以抑有其由<lb/>
盖以定令之初綱條踈闊六館升降縱限門䕃之髙卑<lb/>
兩京薦論曽无科禁以釐革遂令淺俗扇以成風外地<lb/>
絶無學生神州悉號鄉貢下至工商雜類方遊太學廣<lb/>
文伏見近降明制懲科場之積弊立貢士之新規申命<lb/>
有司十取其二違則有辟令在必行斯實聖哲教導之<lb/>
方朝廷畫一之法然臣以為尚有未盡者請為陛下陳<lb/>
之夫理歸宗極事有根源將陳救弊之謀須有從長之<lb/>
<pb n="KR2f0038_WYG_078-2b"/>
論且生徒棄本為日斯多庠序不修其來自乆國家必<lb/>
欲開孤進之路闢至公之門莫若再舉令文復嚴經術<lb/>
使寒畯之士由鄉里以升聞世禄之家自成均而出仕<lb/>
太學不得補庶人之子神州不得貢郷士之門貴介綺<lb/>
羅府送者有罪草莽韋布監牧者黜官其外郡或駢繁<lb/>
縣之富庻者按舊典重立學官俾選耆儒碩生為之博<lb/>
士助教精加課試公與薦延嵗終仍依新條限以人數<lb/>
發解必有軼羣之異行㧞俗之英才匪由鄉庠亦許公<lb/>
<pb n="KR2f0038_WYG_078-3a"/>
議得其士受薦賢之賞非其人坐謬舉之刑尋常之流<lb/>
一凖上法易貴變而能乆政在改而更張臣謂此令既<lb/>
行可使斯文復振豈直四科取士自當三代同風難者<lb/>
或曰今古異宜質文迭用但求至藝勿繫前言此又委<lb/>
巷之談陋儒之見夫以文取士既已失之取之乖方弊<lb/>
將安救今士子目為鄉舉其實自媒贄投於郡府之門<lb/>
闗節於公卿之第属詞比事合格者不過彫蟲任𫝊棄<lb/>
經入流者未逾章句若不收之學校選自州閭實慮他<lb/>
<pb n="KR2f0038_WYG_078-3b"/>
時益成薄俗兹事體大惟陛下特達而行之臣出身之<lb/>
初亦自府解豈敢忘本遽陳此謀盖目撃輕浮心知謬<lb/>
濫是以冒不測之罪罄狂夫之言<hi>咸平元年上時為右司諫</hi>
　　　　上仁宗請諸州各辟教官　　劉　敞<lb/>
臣伏見近勅更張貢舉條約欲令四方遊士各歸其鄉<lb/>
里而有司得以觀行聽言絶濫進之敝此誠上近古制<lb/>
下適時宜然臣猶謂必欲人安其居皆有常心漸之於<lb/>
仁摩之於義化民成俗則莫若開庠序以收養之設師<lb/>
<pb n="KR2f0038_WYG_078-4a"/>
弟子以教誨之月考時試以勸勉之教定俗成然後賢<lb/>
不肖立見而真偽不雜矣今州郡幸皆有學學皆有生<lb/>
徒而終患無師以教之但令掾曹雜領其事職既不専<lb/>
教用不明自古儒學之官不兼治民盖為此也臣欲乞<lb/>
州郡有學處聽長吏各奏辟教授一員於前任判司簿<lb/>
尉中選有文行堪為人師者充仍令以四年為一任與<lb/>
理考數官資俸禄同之掾曹則學有常師教有常業士<lb/>
子竸勸矣於朝廷長育人材之意誠未失也今欲游士<lb/>
<pb n="KR2f0038_WYG_078-4b"/>
歸鄉而不為設學則無以收之設學而不為置師則無<lb/>
以率之置師而不立課試講習之法則無以成之三者<lb/>
名存實亡則學者不歸雖欲别賢不肖興㢘遜崇鄉黨<lb/>
之化不可得矣惟陛下裁許<hi>嘉祐二年十二月上時知揚州</hi>
　　　　上神宗請修學校以為王化之本<lb/>
　　　　　　　　　　　　　　　　程　顥<lb/>
臣伏謂治天下以正風俗得賢才為本宋興百餘年而<lb/>
教化未大醇人情未盡美士人㣲謙退之節鄉閭无㢘<lb/>
<pb n="KR2f0038_WYG_078-5a"/>
恥之行刑雖繁而姦不正官雖冗而材不足者此盖學<lb/>
校之不修師儒之不尊無以風勸養勵之使然耳竊以<lb/>
去聖乆逺師道不立儒者之學㡬於廢熄惟朝廷崇尚<lb/>
教育之則不日而復古者一道徳以同俗茍師學不正<lb/>
則道徳何從而一方今人執私見家為異説支離經訓<lb/>
無復統一道之不明不行乃在於此臣謂宜先禮命近<lb/>
侍賢儒各以類舉及百執事方岳州縣之吏悉心推訪<lb/>
凡有明先王之道徳業充<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>足為師表者其次有篤志<lb/>
<pb n="KR2f0038_WYG_078-5b"/>
好學材良行修者皆以名聞其髙蹈之士朝廷當厚禮<lb/>
延聘其餘命州縣津遣萃於京師館之寛閒之宇豐其<lb/>
廪餼䘏其家之有無以大臣之賢典領其事俾羣儒朝<lb/>
夕相與講明正學其道必本於人倫明乎物理其教自<lb/>
小學洒掃應對以往修其孝悌忠信周旋禮樂其所以<lb/>
誘掖激厲漸摩成就之道皆有節序其要在於擇善修<lb/>
身至於化成天下自鄉人而可至於聖人之道其學行<lb/>
皆中於是者為成徳又其次取材識明達可進於善者<lb/>
<pb n="KR2f0038_WYG_078-6a"/>
使日授其業稍乆則舉其賢傑以備髙任擇其學業大<lb/>
明徳義可尊者為太學之師次以分敎天下之學始自<lb/>
藩府至於列郡擇士之願學民之俊秀者入學皆優其<lb/>
廪給而蠲其身役凡其有父母骨肉之養者亦通其優<lb/>
游徃來以察其行其大不率教者斥之從役漸自太學<lb/>
及州郡郡之學擇其道業之成可為人師者使敎于學<lb/>
縣之學如州郡之制異日則千室之鄉達於黨遂皆當<lb/>
修其庠序之制為之立師學者以次而察焉縣令每嵗<lb/>
<pb n="KR2f0038_WYG_078-6b"/>
與學之師以鄉飲之禮㑹其鄉老學者衆推經明行修<lb/>
材能可任之士升於州之學以觀其實學荒行虧者罷<lb/>
歸而罪其吏與師其升於州而當者復其家之役郡守<lb/>
又嵗與學之師行鄉飲酒之禮大㑹羣士以經義性行<lb/>
材能三物賔興其士於太學太學又聚而教之其學不明<lb/>
行不修與才之下者罷歸以為郡守學師之罪升於太學<lb/>
者亦聽其以時還鄉里復来於學太學嵗論其賢者能<lb/>
者於朝謂之選士朝廷問之經以考其言試之職以觀<lb/>
<pb n="KR2f0038_WYG_078-7a"/>
其材然後辨論其等差而命之秩凡處郡縣之學者皆<lb/>
滿三嵗然後得充薦其自州郡升於太學者一嵗而後<lb/>
薦其有學行超卓衆所信服者雖未處於學或處學而<lb/>
未久亦得備數論薦凡選士之法皆以性行端潔居家<lb/>
孝悌有亷耻禮遜通明學業曉達治道者在州縣之學<lb/>
則先使其鄉里長老次及學衆推之在太學者先使其<lb/>
同黨次及博士推之其學之師與州縣之長无或専其<lb/>
私茍不以實其懐姦㒺上者師長皆除其仕籍終身不<lb/>
<pb n="KR2f0038_WYG_078-7b"/>
齒失者亦奪二官勿以赦及去職論州縣之長蒞事未<lb/>
滿半嵗者皆不薦士師皆取學者成否之分數為之賞<lb/>
罰凡公卿大夫子弟皆入學在京師者入太學在外者<lb/>
各入其所在州之學謂之國子其有當補䕃者並如舊<lb/>
制唯不選於學者不授以職毎嵗諸路别言一路國子<lb/>
之秀者升於太學其升而不當者罪其監司與州郡之<lb/>
師太學嵗論國子之有學術材能者於朝其在學賔興考<lb/>
試之法皆如選士國子自入學中外通及七年或太學<lb/>
<pb n="KR2f0038_WYG_078-8a"/>
五年及三十以上所學不成者辨而為二等上者聽授<lb/>
以筦庫之任自非其後學業修進中於選論則不復使<lb/>
親民政其下者罷歸之雖嵗滿願留學者亦聼其在外<lb/>
學七嵗而不中外選者皆論致太學而考察之為二等<lb/>
之法國子之大不率教者亦斥罷之凡有職任之人其<lb/>
學業材行應薦者諸路及近侍以聞處之太學其論試<lb/>
亦如選士之法取其賢能而進用之凡國子之有官者<lb/>
中選則増其秩臣謂既一以道徳仁義敎養之又専以<lb/>
<pb n="KR2f0038_WYG_078-8b"/>
行實材學升進之去其聲律小碎糊名謄録一切无義<lb/>
理之弊不數年間學者靡然丕變矣豈惟得士寖廣天<lb/>
下風俗将日入醇正王化之本臣謂帝王之道莫尚於<lb/>
此願陛下特留宸意萬世行之<hi>熈寧元年上時為監察御史裏行</hi>
　　　　上神宗答詔論學校貢舉之法<lb/>
　　　　　　　　　　　　　　　　吕公著<lb/>
臣謹按學記古之教者家有塾黨有庠遂有序國有學<lb/>
王制命鄉論秀士升之司徒曰選士司徒論選士之秀<lb/>
<pb n="KR2f0038_WYG_078-9a"/>
者而升之學曰俊士樂正崇四術立四教順先王詩書<lb/>
禮樂以造士大樂正論造士之秀者以告于王而升諸<lb/>
司馬曰進士司馬辨論官材論進士之賢者以告於王<lb/>
而定其論論定然後官之周禮鄉大夫三年則大比攷<lb/>
其徳行道藝而興賢者能者鄉老及鄉大夫帥其吏與<lb/>
其衆寡以其禮禮賔之厥明鄉老及鄉大夫羣吏獻賢<lb/>
能之書于王王再拜受之登于天府自堯舜三代以來<lb/>
其養士取人之法雖随時損益不同然教必夲於學校<lb/>
<pb n="KR2f0038_WYG_078-9b"/>
進必由於鄉里此六七聖人所不易也逮乎秦漢而下聖<lb/>
王之迹既息凡所謂禮樂教化之官皆以廢絶至於設科<lb/>
取士則各出於一時之茍且國家承其極弊之後而因循<lb/>
未暇制作雖天下學校頗嘗修建然取士之路不出於此<lb/>
而欲人之就學也不亦難乎其為科舉之法則専以進士<lb/>
經學大抵皆襲唐制而已夫上之取士者將以治事而長<lb/>
民而所以取之者乃不過試之以辭章記誦之學盖亦乖<lb/>
矣今誠不能革茍且之弊興廢絶之法而望賢才之加多<lb/>
<pb n="KR2f0038_WYG_078-10a"/>
風俗之漸變終亦不可得也故臣竊以謂貢舉之弊不可<lb/>
不革而學校之制所宜漸復雖進士經學行之既乆為有<lb/>
司者安於課試之格為士人者狃於進取之術可以漸去<lb/>
而未可以遽廢莫若先建學校兼而行之學校所進者嵗<lb/>
増則科舉所取者嵗减如此不十數年間士皆以學校進<lb/>
矣所謂學校之法者天子自立太學於京師取道徳足以<lb/>
為天下師法者主之自開封府及天下州縣皆立學取道<lb/>
徳足以為人師者主之然學校教化所以一道徳同風俗<lb/>
<pb n="KR2f0038_WYG_078-10b"/>
之原今若人自為教則師異説人異習故宜博選天下<lb/>
所謂有道徳可以為人師先集於太學使講議所以教<lb/>
育之法而朝廷以道揆其得失講議既定然後取其得<lb/>
者置之要㑹州府使主其學其餘州郡即委轉運司與<lb/>
知州通判於本州及属縣内選經術通明行誼素著者一<lb/>
人使主州學如本州無人即轉運司於同路州縣選差<lb/>
並令就見朝廷所置學官於本路㑹府而受朝廷教育<lb/>
之法或本州士人道徳可以為人師而不仕者委本州與<lb/>
<pb n="KR2f0038_WYG_078-11a"/>
轉運司發遣赴闕當度其可否特與注官就差本處主<lb/>
學仍於太學受所以教育之法所謂貢舉之法者應天<lb/>
下士人並須本縣公吏等結罪保明鄉貢素行方得入<lb/>
於州學州學毎嵗貢士量州府大小大郡貢二人其小<lb/>
郡士人絶少處二嵗若三嵗貢一人並知州通判與主<lb/>
學官於學生内選入學一年以上經明行修者貢於朝<lb/>
廷而升于太學者官為給食太學毎嵗於學生内選到<lb/>
住太學一年以上經明行修通世務可以治人者七十<lb/>
<pb n="KR2f0038_WYG_078-11b"/>
人進扵朝廷其在上等者委中書門下量才官使其在<lb/>
次等者送流内銓依名次注官計一嵗所貢者七十人<lb/>
三嵗所貢者二百人則後次科場進士經學南省奏名<lb/>
之數内可各减一百人二嵗之後就學者衆諸州所貢<lb/>
人數可以倍増而太學三嵗可増置四百人則進士經<lb/>
學奏名内更各减一百人又行之三嵗科舉可盡罷而<lb/>
士之進者皆出於學校矣其到太學及一年以上經術<lb/>
行誼入下等及經雖稍通行有毁玷者並罷歸本州一<lb/>
<pb n="KR2f0038_WYG_078-12a"/>
不與選願歸者亦聽其自太學罷歸非行有毁玷者並<lb/>
不礙後來選貢應天下知州通判及掌學官所貢士人<lb/>
上等者為最在任皆最者特與旌賞入下等為殿在任<lb/>
皆殿者當行重罰其本郡士人實有經行蔽而不舉者<lb/>
委安撫轉運使提㸃刑獄及御史臺覺察以聞當行重<lb/>
罰又按舜典命夔典樂教胄子王制樂正崇四術立四<lb/>
教王太子王子羣后之大子卿大夫元士之適子皆造<lb/>
焉周禮大司樂掌成均之法以治建國之子弟焉古者<lb/>
<pb n="KR2f0038_WYG_078-12b"/>
四民各有業而不雜故士之子常為士盖於治事長民<lb/>
皆其世業則所學所行習見而易入是以王者之於教<lb/>
學莫不以國子為先務盖庶人非秀異絶倫不得為士<lb/>
士之子非教養有素亦不得在官臣以謂應已有官者<lb/>
並湏入國子學取道徳足以為人師者主國子監嵗選<lb/>
學生十人或十五人聞於朝廷而升于太學如諸州貢<lb/>
士之法既至太學及一嵗以上委太學官選經明行修<lb/>
通於世務可以治人者天下士衮同進于朝廷如到國<lb/>
<pb n="KR2f0038_WYG_078-13a"/>
子監一年以上不與選願出官者即學官委保經義稍<lb/>
通行无毁玷年及格者聞於朝廷而關送審官院流内<lb/>
銓依無出身人例差注又今來科舉之法既未可遽罷<lb/>
則須權作處置按進士之科始於隋而盛於唐初猶專<lb/>
以䇿試至唐中宗乃加以詩賦後世遂不能易取人以<lb/>
言固未足見其實至於詩賦又不足以觀言是以昔人<lb/>
以鴻都篇賦比之尚方技巧之作此有識者皆知其無<lb/>
用於世也臣以謂自後次科場進士可罷詩賦而代以<lb/>
<pb n="KR2f0038_WYG_078-13b"/>
經先試本經大義十道然後試以論䇿夫試扵有司固<lb/>
未能得人之實材然此法既設則人稍宗經今建立<lb/>
學校將以經術教養則代賦以經亦變法之漸也又經<lb/>
學一科雖其来盖逺然自唐以後始加填帖由是應此<lb/>
科者専務記誦此於章句音切尚不䏻辨然而舉用之<lb/>
曰此可以治人不待有識者然後知其非也臣以謂自<lb/>
後次科場明經止用正文填帖更不以注而増試大義<lb/>
如此應明經者漸多而諸科之弊自消矣<hi>熈寧二年五月上時為翰</hi>
<pb n="KR2f0038_WYG_078-14a"/>
<hi>林學士</hi>
　　　　上神宗答詔論學校貢舉之法<lb/>
　　　　　　　　　　　　　　　　司馬光<lb/>
臣准御史臺牒准勅節文天下學校貢舉之法宜令兩<lb/>
府兩省待制以上御史臺三司三館臣僚各限一月具<lb/>
議狀聞奏者臣聞詩云無競維人四方其訓之言欲强<lb/>
於天下者無如得人得人而任之以事則四方斯順之<lb/>
矣臣竊惟取士之弊自古始以来未有若近世之甚者<lb/>
<pb n="KR2f0038_WYG_078-14b"/>
也何以言之三代以前其取士無不以徳行為本而未<lb/>
嘗専貴文辭也漢氏始制茂才孝㢘等科皆命公卿大<lb/>
夫州郡舉有經術徳行䇿試以治道然後官之故其風<lb/>
俗敦尚名節降及末世雖政衰於上而俗清于下由取<lb/>
士之術素加奬厲故也魏晉以降貴通才而賤守節習<lb/>
尚浮華舊俗益敗然所舉秀孝猶以經術取之州郡皆<lb/>
置中正以品其才行一言一動之失或終身為累士猶<lb/>
兢兢不敢自放隋始置進士唐益以明經等科而秀孝<lb/>
<pb n="KR2f0038_WYG_078-15a"/>
遂絶止有進士明經二科皆自投牒求試不復使人察<lb/>
舉矣進士初但試䇿及長安神龍之際加試詩賦於是<lb/>
進士専尚屬辭不本經術而經明止於誦書不識義理<lb/>
至於徳行則不復誰何自是以来儒雅之風日益頽壊<lb/>
為士者狂躁險薄無所不為積日既久不勝其弊於是<lb/>
又設謄録封彌之法盖朝廷苦其難制而有司急於自<lb/>
營也夫欲捜羅海内之賢俊而掩其姓名以考之雖有<lb/>
顔閔之徳茍不能為賦詩論䇿則不免於遭擯棄為窮<lb/>
<pb n="KR2f0038_WYG_078-15b"/>
人雖有跖蹻之行茍善為賦詩論䇿則不害於取髙第<lb/>
為美官臣故曰取士之弊自古始以来未有若近世之<lb/>
甚者非虛言也今幸遇陛下聖明心知貢舉之極弊慨<lb/>
然發憤深詔羣臣使得博議利病更立新規是千載一<lb/>
時也議者或曰古人鄉舉里選今欲知士之徳行宜委<lb/>
知州知縣者采察其實保而薦之臣獨以為不然古者<lb/>
分地建國自卿大夫士皆以其國人為之猶患處士之<lb/>
徳行不可得而詳也故又擇其鄉之賢者使為閭胥比<lb/>
<pb n="KR2f0038_WYG_078-16a"/>
長自㓜及長朝夕察其所為然後士之徳行美惡莫得而隐<lb/>
也今夫知州知縣雜四海九州之人逺者三嵗而更近<lb/>
者數月而更或初到官即遇科場遽責之知所部士人<lb/>
徳行誠亦難矣又應開封府舉者常不减數千人而開<lb/>
封府獄訟之繁知府者自旦至暮耳不暇聼目不暇視<lb/>
又安有餘裕可使之察數千人之徳行乎議者又曰宜<lb/>
去封彌謄録委有司考其文詞參以行實而取之臣獨<lb/>
以為不然夫士之徳行知州縣者尚不能知而有司居<lb/>
<pb n="KR2f0038_WYG_078-16b"/>
京師一旦集天下之士獨以何術知之其術不過以衆<lb/>
人之毁譽决之孔子曰衆好之必察焉衆惡之必察焉<lb/>
夫衆之毁譽庸詎足以盡其實乎必如是行之臣見其<lb/>
愛憎互起毁譽交作請託公行賄賂上流謗讟並興獄<lb/>
訟不息將紛然殽亂朝廷必厭苦之而復用封彌謄録<lb/>
矣夫封彌謄録固為此數者而設之也譬猶築防以鄣<lb/>
洚水也今不絶其源而徒去其防則横流之患愈不可<lb/>
救矣臣雖至愚平生固嘗竭其思慮欲以少救其弊今<lb/>
<pb n="KR2f0038_WYG_078-17a"/>
敢陳二䇿乞陛下俯加裁擇臣聞上之所為下之所歸<lb/>
也國家從来以詩賦論䇿取人不問徳行故士之求仕<lb/>
進者日夜孜孜専以習詩賦論䇿為事唯恐不能勝人<lb/>
父教其子兄勉其弟不是過也今若更以徳行取人則<lb/>
士之力於徳行亦猶是也誠風化清濁之源厯代訛謬<lb/>
而不悟必待聖朝然後正之者也夫徳行修之於心藏<lb/>
之於身雖家人有所不知况於州縣况於朝廷將何從<lb/>
知之故必待明哲公正之臣知而舉之然後四海之士<lb/>
<pb n="KR2f0038_WYG_078-17b"/>
皆可得而官使也然舉薦之法既行則干求屬請誠所<lb/>
不能無也要在所舉非其人者國家以嚴法繩之勿加<lb/>
恩貸則茍且徇私之人皆知懼矣且國家既以徳行取<lb/>
士則彼貪猾輕躁之人依附權要枉道求進者皆為清<lb/>
議所貶見棄於時雖有舉者必不多矣臣愚欲乞今後<lb/>
應係舉人令升朝官以上嵗舉一人提㸃刑獄以上差<lb/>
遣者嵗舉二人諌議大夫或待制以上嵗舉二人不以<lb/>
所部非所部鄉里除自已親戚及曽犯真刑或私罪情<lb/>
<pb n="KR2f0038_WYG_078-18a"/>
理重曽經罰贖及不孝不友盗竊滛亂明有迹狀者不<lb/>
得舉外其餘皆得舉之仍於舉狀内明言臣今保舉某<lb/>
州某科某人有學術節行乞賜召試若舉狀既上之後<lb/>
却有前後諸般違礙事發其舉主並依律文貢舉非其<lb/>
人分故失從公私罪定斷受贓而舉者以枉法論其舉<lb/>
狀逐時送下禮部貢院置簿記録若應舉人而不舉者<lb/>
嵗終委貢院勘㑹姓名聞奏乞嚴加懲罰朝廷每遇三<lb/>
年一開貢舉委貢院截自詔下之日勘㑹選擇舉主最<lb/>
<pb n="KR2f0038_WYG_078-18b"/>
多者從上取之<hi>舉主數同則以舉狀到省月日先後為次其舉主曽有贓罪及見停閉身亡或</hi>
<hi>在合舉人數外者並不使</hi>倍於每次科場南省奏名人數具姓名聞<lb/>
奏乞下本貫發遣赴闕其本貫更不考試即具狀申解<lb/>
送赴貢院仍出公憑給付逐人令赴貢院照㑹限十一<lb/>
月内取齊十二月内引見正月内委貢院内考試<hi>其試官或朝廷</hi>
<hi>臨時添差</hi>進士試經義三道子史䇿三道時務䇿三道更不<lb/>
試詩賦及論明經及九經等諸科試本經及論語孝經<lb/>
大義共四十道明經加試時務䇿三道其帖經墨義一<lb/>
<pb n="KR2f0038_WYG_078-19a"/>
切皆不試對䇿及大義但取義理優長不取文詞華巧<lb/>
唯所對經史乖謬時務踈濶者即行黜落其奏名人數<lb/>
並依科場舊制<hi>若合格者少不滿舊數亦聼</hi>至御試時進士明經各<lb/>
試時務䇿一道九經等諸科試本經大義十道所有名<lb/>
字髙下並只以舉主多者為上舉主數同則以舉狀到<lb/>
省月日先後為次其舉人所納家狀及授官後吏部所<lb/>
給告身並湏開坐元初舉主人數姓名若及第後犯私<lb/>
罪情理重及贓重其舉主並减一等坐之未及第者减<lb/>
<pb n="KR2f0038_WYG_078-19b"/>
三等皆不以去官及赦原如此則羣臣不敢挟私妄舉<lb/>
士人皆崇尚經術重惜操履士風丕變矣朝廷若不能<lb/>
行此保舉之法其次莫若修學校之法以取之臣伏見<lb/>
慶歴以來天下諸州雖立學校大抵多取丁憂及停閑<lb/>
官員以為師長藉其供給以展私恵聚在任官員及市<lb/>
井豪民子弟十數人游戯其間坐耗糧食未嘗講習修<lb/>
謹之士多耻而不入間有二千石自謂能興學者不過<lb/>
盛修室屋増置莊産廣積糧儲多聚生徒以采虚名師<lb/>
<pb n="KR2f0038_WYG_078-20a"/>
長之人自謂能立教者不過謹其出入節其遊戯教以<lb/>
鈔節經史剽竊時文以夜繼晝習詩賦論䇿以取科名<lb/>
而巳此豈先王立學之意邪於以修明聖道長育人材<lb/>
化民成俗固已踈矣臣欲乞自今天下州學只許置教<lb/>
授一人委本州長吏於本處命官中選擇無過犯有節<lb/>
行能<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>説為衆所服者舉奏補充若本州無人則奏乞<lb/>
下銓司選差委銓司於見在銓選人内㨂選進士明經<lb/>
諸科出身人厯任無贓私罪能講説經書者奏補充逐<lb/>
<pb n="KR2f0038_WYG_078-20b"/>
州教授<hi>仍令國子監試講書經義</hi>應舉人初入學者並為外舍生唯<lb/>
赴聽講及公試外不得于學中宿食其教授每日<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>書<lb/>
畢取在學諸生姓名書於籖上雜置筩中抽取三人問<lb/>
以聽過書中疑義三條使對衆解説通者置簿記録粗<lb/>
者不問不通者有罰每月中兩次公試各試所習舉業<lb/>
委教授考定優劣等第具姓名出榜示訖亦置簿記録<lb/>
其有過犯者小過則罰錢中過則降等<hi>謂自内舍髙第降為中等中等</hi>
<hi>降為初等初等降為外舍生外舍生無等可降者勒出學</hi>大過則斥出學亦置簿記<lb/>
<pb n="KR2f0038_WYG_078-21a"/>
録每遇春秋釋奠畢委教授選擇外舍生到學及半年<lb/>
以上自前釋奠以来説書多通公試多在優等<hi>姓名近上即為</hi>
<hi>優等</hi>過犯情輕少即升入内舍為初等生始聽於學中宿<lb/>
食又選擇初等生升為中等生中等生升為髙等生皆<lb/>
如外舍生之法其有二人以上比較難决者即特令説<lb/>
書及試所業以决之皆須具狀申於州委知州通判更<lb/>
加審覆委得公當然後給牒補之如後来有過降等者<lb/>
其牒即毁抹其教授選擇糾舉升降等第若有不公委<lb/>
<pb n="KR2f0038_WYG_078-21b"/>
知州通判覺察取勘聞奏乞行衝替其開封府舉人舊<lb/>
無府學並令寓教於國子監其國子監學人須實是品<lb/>
官子弟方得依條入學其教試選升之法並與外州同<lb/>
以直<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>比教授判監同判監比知州通判凡國子監開<lb/>
封府及諸州軍内舍髙等生額並用本處解額之半<hi>解額</hi>
<hi>有竒數者入學等生額假若觧額三人則以二人為髙等生額</hi>其中等倍髙等初倍中<lb/>
等若人數未足則闕之不得溢額補人若遇詔下開貢<lb/>
舉委本處判監同判監知州通判截自其日勘㑹髙等<lb/>
<pb n="KR2f0038_WYG_078-22a"/>
生補及半年以上者具姓名結罪保明聞奏<hi>開封府學人只委判</hi>
<hi>監同判監保明</hi>仍與給公憑許令免解直就省試其髙等生占<lb/>
不盡解額方許本處其餘舉人取解其中等初等生于<lb/>
取解時仍别立號每七人中取一人奏名如此則舉人<lb/>
亦稍向經術崇行義矣夫經術深淺非程試所能知行<lb/>
義美惡非朝夕所能察今使之處於學校經二三年累<lb/>
經選擇升至髙等又占解額妨衆人進取之路若其髙<lb/>
等生經術則<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>説常通文藝則屢入優等過犯則全然<lb/>
<pb n="KR2f0038_WYG_078-22b"/>
輕少行義則為衆所服比之糊名謄録考其一日所試<lb/>
賦詩論䇿偶有所長而取之者相去逺矣况近年舉人<lb/>
或一無行能横遇恩澤幸得免解者不可勝數今髙等<lb/>
生行能如此裁免一解豈足惜哉此學校之法也若朝<lb/>
廷又不能如此只於舊條之中毛舉數事微有更張則<lb/>
於取士之道並無所益徒更煩苛不若悉循舊貫之為<lb/>
愈也<hi>熈寧二年五月上時為翰林學士</hi>
　宋名臣奏議卷七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻一百二十</head> <lb/>
    <p>
<pb n="KR2f0038_WYG_120-1a"/>
欽定四庫全書<lb/>
　宋名臣奏議巻一百二十<lb/>
　　　　　　　　　　　　宋　趙汝愚　編<lb/>
　　兵門<lb/>
　　　兵議上<lb/>
　　　　上太祖諫伐河東　　　　　范　質<lb/>
臣氣疾發動近将兩月不面天顔攀戀聖慈深負憂責<lb/>
臣今有芻蕘上聞睿聴内量僭越甘伏罪譴後來臣雖<lb/>
<pb n="KR2f0038_WYG_120-1b"/>
疾病在假伏聞陛下有親征河東之意半月已來顯然<lb/>
外議皆云必行固無改易臣切料河東劉鈞自潞州奔<lb/>
敗之後乃數年遭天軍討盪即日困蹙兼肘腋之間自<lb/>
有翻變契丹削弱不能援助鑾輿若到城下攻取少時<lb/>
必是成功然須十分之中七八分則料其必取三二分<lb/>
料其未得未得者何若大軍三數月間在賊城下料草<lb/>
不接即須抽退雖無損軍勢且虚困自家一二十州百<lb/>
姓枉費朝廷事力近聞般運糧草才第一轉所在鄉村<lb/>
<pb n="KR2f0038_WYG_120-2a"/>
甚有逃户蓋是晉絳蒲陜汝洛懐孟及㳂山諸州人民<lb/>
頻年以來秋夏不熟陛下八年令免供輸尚自逃走若<lb/>
是更有差遣自然難為駐足百姓般運艱難更不一一<lb/>
敷陳又聞所般運糧草且至潞府晉州将來大駕到河<lb/>
東城下三五十萬糧草潞府晉州百姓無多不知更差<lb/>
何人津置此事須掛宸衷請陛下子細勘算軍馬糧草<lb/>
准備之數必若有備則更復何憂臣竊見七八處大藩<lb/>
方皆要害之處即日並未有主帥皆是儒士懦弱權輕<lb/>
<pb n="KR2f0038_WYG_120-2b"/>
力小若是四方無事之時大駕不離京闕則必無憂慮<lb/>
若是兵戈稍動烽煙未弭之間須憂兇豪不逞之徒生<lb/>
心冀望縁此輩無識無知不算道理遇便即發視死如<lb/>
閑萬一有之陛下出軍在外争得安心中間世宗親征<lb/>
河東之時近畿小小兵士亦有姦謀者賴尉氏兵馬監<lb/>
押擒獲事雖不大人心可知願陛下稍掛宸衷臣竊見<lb/>
河東物力軍勢百倍不及大朝窮困危迫日憂亡滅乃<lb/>
是本分朝廷强盛軍馬天下無敵北至燕東至海南至<lb/>
<pb n="KR2f0038_WYG_120-3a"/>
五嶺西至隴右百六七十州之地無不慴服陛下即位<lb/>
四年有此基址以前開基創業之主三五十年尚未如<lb/>
此又何必須為河東六七州險阻窮困之地虚躁聖懐<lb/>
更俟三二年時嵗稍熟收拾糧草諸事有備賊界漸困<lb/>
此時動未為遲晚臣竊料河東六七州孤危如是不計<lb/>
幾時必無霸盛且劉崇乗世宗即位之初假契丹雄盛<lb/>
之力全軍南來一戰大敗将校軍士十分去九此天不<lb/>
助一也陛下初有天下李筠以方州之地歸投河東陛<lb/>
<pb n="KR2f0038_WYG_120-3b"/>
下才登太行立平冦賊劉鈞蒼忙奔走不暇抛棄兵刃<lb/>
甚於髙平此天不助者二也天意人事不言可知即日<lb/>
尸居餘氣茍延嵗月之命必無與大朝争衡願陛下以<lb/>
生靈為念所貴資洪福益聖夀以社稷為重端坐鎮静<lb/>
不輕舉動則天下幸甚臣位居上相受國深恩國家大<lb/>
事動繫安危茍或不言是辜天地惟陛下詳察<hi>乾徳元年十二</hi>
<hi>月上時以侍中平章事</hi>
　　　　上太祖諫伐河東乞班師　　李光贊<lb/>
<pb n="KR2f0038_WYG_120-4a"/>
臣竊惟陛下應天順人體元御極戰無不勝謀無不臧<lb/>
四方恃險之邦僭竊帝王之號者昔日與中國為鄰今<lb/>
日與陛下為臣蠢爾晉陽豈須親討重勞飛輓結怨黔<lb/>
黎況天之命天子也猶父之任子也其或不由父命奪<lb/>
我以時則必有非常之災陛下豈不畏天命乎且太原<lb/>
得之未足為多失之未足為少國家貴静天道惡盈所<lb/>
慮向來恃險之邦今日歸明之國聞是役也竭府庫之<lb/>
財盡生民之力其心踴躍各有覬覦傳曰鄰之厚君之<lb/>
<pb n="KR2f0038_WYG_120-4b"/>
薄也豈若迴鑾浚都屯兵上黨使夏取其麥秋取其禾<lb/>
既寛力役之勞便是蕩平之䇿惟陛下裁之況時屬炎<lb/>
蒸候當暑雨儻或河津之溢道路艱阻輦運稽遲恐勞<lb/>
宸慮<hi>開寶二年閏五月上時為太常博士詔始議班師</hi>
　　　　上真宗論輕於用兵　　　　田　錫<lb/>
臣竊惟國家斷徒以上罪皆須勘鞫子細案牘圓備斷<lb/>
官録問然後行刑其大辟罪将決斷即給與酒食命他<lb/>
官監決慮有稱寃及斷訖即録案申奏奏下大理寺寺<lb/>
<pb n="KR2f0038_WYG_120-5a"/>
司㸃檢送至審刑院院吏披詳如案未圓理未盡即罪<lb/>
有司所謂王者之心重用刑而惜人命也及至北冦騷<lb/>
邊西戎犯境不先計而後出兵不先謀而後決戰戰失<lb/>
利則士卒陷歿者既多人民俘虜者不少不知斷徒以<lb/>
上罪至用刑於大辟一何用心精密之如彼而不先計<lb/>
而後出兵不先謀而後決戰致陷歿士卒者衆俘虜人<lb/>
民者多一何用心麄疎之如此用心精密之如彼者是<lb/>
帝王重人命也用心麄疎之如此者由将帥輕人命也<lb/>
<pb n="KR2f0038_WYG_120-5b"/>
州郡戮一死罪不當即罪州郡大理寺審刑院㸃檢披<lb/>
詳漏落各罪官吏洎至士卒陷歿人民俘虜則宰相不<lb/>
過罷免歸班為尚書将帥不過黜降其官為庶人此乃<lb/>
朝廷用刑輕重之相逺也<hi>咸平五年上時為侍御史知雜事</hi>
　　　　上仁宗請嚴軍法　　　　　文彦博<lb/>
臣伏見比者用兵西鄙有臨陣先退望敵不進之人及<lb/>
置獄鄰郡而推劾之際枝蔓淹延啓幸生之路稽慢令<lb/>
之誅将何以厲衆心而趨大敵乎且将權不可不専軍<lb/>
<pb n="KR2f0038_WYG_120-6a"/>
法不可不峻兵法曰畏我者不畏敵畏敵者不畏我使<lb/>
之畏我非嚴刑何以濟乎故對敵而伍中不進者伍長<lb/>
斬之伍長不進什長斬之以什伍之長尚得専殺統帥<lb/>
之重乃不能誅一小校則軍中之令可謂隳矣議者以<lb/>
今冦非大敵兵未深入故不必峻法不知冦非大敵兵<lb/>
未深入尚臨戰先退儻遇大敵則孰肯奮耶穰苴之戮<lb/>
莊賈非大敵也止於會而後期爾孫武之斬美人非深<lb/>
入也止於習戰而非笑爾終於齊師勝晉吳人入郢委<lb/>
<pb n="KR2f0038_WYG_120-6b"/>
任専而法素行也國朝著令禁軍将校之有過而從中<lb/>
覆當施之於平居無事之時今邊防用兵逾數十萬将<lb/>
不専權軍不峻法何以御人哉<hi>康定元年三月上時為殿中侍御史</hi>
　　　　上仁宗請置親兵　　　　　韓　琦<lb/>
臣竊見前日山外之戰諸将多亡歿所部兵衆故不可<lb/>
一槩問罪今不立法制則各務生全豈復以主将亡歿<lb/>
為意若人數不多則軍法可必行請陜西河東諸路部<lb/>
管許置親兵百五十人鈐轄百人招討都監等七十人<lb/>
<pb n="KR2f0038_WYG_120-7a"/>
月加給錢二百其出師臨敵主将亡歿者並斬<hi>慶厯元年十一</hi>
<hi>月上時為秦鳳路經略安撫使</hi>
　　　　上仁宗論削兵當澄其冗弛邊當得其要<lb/>
　　　　　　　　　　　　　　　　富　弼<lb/>
臣聞茶鹽之法漢唐之所取贍也孔僅建白有鈦趾之<lb/>
刑桑羊畫䇿為安邊之本張林衛覬踵陳其方此煑海<lb/>
之利也至如張滂始倡於正元之間王涯繼議於太和<lb/>
之後鄭注趙贊並㳂其術此摘山之税也國家茶鹽之<lb/>
<pb n="KR2f0038_WYG_120-7b"/>
利兼唐數十倍矣向以邊隅用兵經費不足主計之吏<lb/>
益求其贏新舊之法屢更是非之議紛起羣商咨怨逺<lb/>
近諠然究其弊端奚厚利之可致哉試陳一䇿或可取<lb/>
焉臣嘗究桑羊之説觀兒寛之論從大夫之計則曰修<lb/>
鄣塞備屯戍必蕃貨長財以禦不軌通有無調緩急必<lb/>
建本抑末以制豪人覽文學之䇿則曰廣道徳開仁義<lb/>
必本修民慤以興教化遏貪鄙尚至誠必防塞利門以<lb/>
劭農業二者之術交尚而相勝卒無所歸準由是溺利<lb/>
<pb n="KR2f0038_WYG_120-8a"/>
權者不知興王致治之本談古誼者不知佐財備邊之<lb/>
急今徒能語興王致治而不能思其急則腐儒之議也<lb/>
止能語佐財備邊而不能思其本則霸圖之駮也今國<lb/>
家追王風黜霸略國用稍艱而利課不裕者兵不可削<lb/>
籍而邊不可弛候故也然兵有可削之術邊有可弛之<lb/>
謀所謂兵有可削者非能去之也在乎澄其冗者而已<lb/>
所謂邊可弛者非不備之也存乎得其要者而已今中<lb/>
自京畿外至州縣防戍之卒屯駐之兵其籍盈數百萬<lb/>
<pb n="KR2f0038_WYG_120-8b"/>
無技勇者有之矣癯弱朽邁則虚為耗蠧是皆可澄之<lb/>
者也今屯備之要存乎西北自西羗叛命以來朝廷制<lb/>
禦之術為不少矣其北鄙雖結驩奉好無輕儳冦鈔之<lb/>
患然烽候不可不嚴堡鄣不可不備且邊陲所恃唯騎<lb/>
與射若夫勁弩大㦸長矛巨盾鏃之所中刃之所挂洞<lb/>
胷連腋則非彼之所能加也儻釋騎而就步則㕘伍不<lb/>
能當中國之一必若馳髙騖下規迴矩折則非中國之<lb/>
騎所堪也中國之馬駔駿既少騎士或非精習戰陣之<lb/>
<pb n="KR2f0038_WYG_120-9a"/>
際步兵整頓騎士馳突多或蹀亂誠宜損其駑下存其<lb/>
精銳以增步兵東漢嘗詔邊郡增置步兵列屯塞下此<lb/>
其効也而況給一騎之芻粟可以贍步兵數人矣得不<lb/>
違害而就利哉此又可以澄之者至如今之邊候多屯<lb/>
内兵土宜非所堪技能非所習而坐食儲跱貫汰給賜<lb/>
久恬安逸靡知艱苦有未嘗識陣伍而聞金鼓者忽有<lb/>
一旦之用擐三屬之甲雪霜增其慘瘃墯切其身則恐<lb/>
疲瘁顛仆之不暇非全勝之師也夫邊徼之人土俗懻<lb/>
<pb n="KR2f0038_WYG_120-9b"/>
忮便騎射能寒苦與戎人習尚一同冦或暴至皆能全<lb/>
保聚有鬭心雖討擊驅攘亦嘗參用然什不得伍所遺<lb/>
實多莫若嵗乗農餘鳩集勇壯教以長技繕其利兵示<lb/>
之以進退之形權之以賞罰之柄分之以部隊領之以<lb/>
幹臣粟帛可以不供賦租可以自贍角前犄後翼以内<lb/>
兵則為全勝之師矣此所謂得其要者如此而後利途<lb/>
可以寛本業可以阜教化可以振貪鄙可以消而免譏<lb/>
乎腐儒之議漸逺乎霸圖之駮也願陛下不以臣説為<lb/>
<pb n="KR2f0038_WYG_120-10a"/>
妄特留聖意<hi>慶厯三年上時為樞密副使</hi>
　　　　上仁宗乞汰冗兵　　　　　田　況<lb/>
臣竊見比來災咎頻仍蝗潦繼作陛下責躬引咎不遑<lb/>
寧處以至躬祈道佛並走羣望薰祓之意可謂至矣求<lb/>
當世之弊驗致災之由其實役斂重而民愁和氣傷而<lb/>
為沴役斂之重由國計之日窘國計之日窘由冗兵之<lb/>
日蕃今天下兵巳踰百萬比先朝幾三倍矣自古以來<lb/>
坐費衣食養兵之冗未有如今日者雖欲斂不重民不<lb/>
<pb n="KR2f0038_WYG_120-10b"/>
愁和氣不傷災沴不作不可得也昔董仲舒劉向以謂<lb/>
春秋所書螽螟之災皆政貪賦重之所致今陜西河北<lb/>
河東三路民力凋弊人共知之臣不復言矣且以江淮<lb/>
之間言之今江淮菽麥已登矣而責民輸錢數㪷之費<lb/>
不供一㪷之價物遂大賤而農傷絹已輸矣民間貿易<lb/>
無餘而暴令復下又配市之織絍之家寒不庇體而利<lb/>
盡歸於富賈累年已來刻剥不已民間泉貨已匱竭其<lb/>
凡百科調峻法争利不可勝計便聞東南之民大率中<lb/>
<pb n="KR2f0038_WYG_120-11a"/>
産已下往往絶食民之愁窘致傷和氣如此而未聞陛<lb/>
下與兩府大臣議所以救之之術乃欲以一爐香數祝<lb/>
版上塞譴咎此臣所以不得已而言也夫國之所養之<lb/>
兵其上者戰其下者役茍不能堪此則為冗食今諸路<lb/>
宣義廣捷等軍其間孱弱者甚衆大不堪戰小不堪役<lb/>
逐處唯欲廣募邀其賞格豈復顧國家之利害哉宜分<lb/>
遣幹臣選揀諸路宣義廣捷等軍其不堪戰者並降為<lb/>
廂軍廂軍之不堪役者並放停議者必曰兵驕日乆一<lb/>
<pb n="KR2f0038_WYG_120-11b"/>
旦遽加澄汰則恐致禍亂此慮事者之疎也且孱弱之<lb/>
兵既不堪戰則勇强者恥與為伍去年韓琦汰邊兵萬<lb/>
餘人豈聞有為亂者今天下財用不足以贍冗食之兵<lb/>
尚或顧惜細故而不思救弊之原臣切憂之惟陛下裁<lb/>
擇<hi>慶厯三年七月上時為知制誥</hi>
　　　　上仁宗乞邊兵三月後減半就糧内郡<lb/>
　　　　　　　　　　　　　　　　宋　祁<lb/>
臣本書生不當妄言兵革但以事勢料之參驗今古有<lb/>
<pb n="KR2f0038_WYG_120-12a"/>
灼然易了者敢為奏請臣伏見自古以來防邊守塞未<lb/>
有屯結兵馬經年亘嵗常在城砦無有休息者傳曰乆<lb/>
暴師則國不足雖有智者不能善其後只如秦漢時與<lb/>
匈奴更相酬報出入鈔掠亦是兵罷即歸不令屯結亦<lb/>
不如聖朝長令兵馬守備邊上既不出攻坐費糧運是<lb/>
故用兵未及六年天下之財已告匱竭良由邊将不知<lb/>
休兵朝廷不授成算億萬之費耗散而不計若更十年<lb/>
未知多少財用可濟其艱臣請言其驗賊界自三月後<lb/>
<pb n="KR2f0038_WYG_120-12b"/>
馬瘦放在野草不能負重關陜人皆知之則背春向夏<lb/>
賊不能大舉其驗一也賊無餽運每入漢界常因糧於<lb/>
中國中國自二月以後才有麥熟其餘禾稼未成無糧<lb/>
可因賊不能大舉其驗二也又有髙山大川溪谷相銜<lb/>
春夏之後雨水時行霖潦為阻賊不能大舉其驗三也<lb/>
是賊兵鋭於秋冬而屈於春夏其勢可見臣欲乞朝廷<lb/>
詳度許令應㳂邊州軍城砦每年自三月後抽減一半<lb/>
兵馬入内地州府就糧直至九月却住元駐劄去處號<lb/>
<pb n="KR2f0038_WYG_120-13a"/>
為防秋況所抽兵士雖在内郡其校習訓練一如邊上<lb/>
此乃事之至便不足多疑一則邊土州軍愛惜得所支<lb/>
糧草二則兵馬有休息之時三則兵士到内地州府易<lb/>
為支費四則關陜之民免得轉般糧草是邊上一年支<lb/>
準可展為二年也議者必難臣曰賊知朝廷自三月後<lb/>
抽退兵馬必選擇壯騎精兵出其不意入來漢界作過<lb/>
恐大段深入抄掠人民破蕩城砦何以為備臣對曰假<lb/>
如令賊有壯馬精兵能於盛夏入漢界作過三五萬抄<lb/>
<pb n="KR2f0038_WYG_120-13b"/>
掠界上些小熟户人民且無糧草可食賊又不會攻打<lb/>
城壁朝廷但只令所在城砦堅守不出兵及州軍只披<lb/>
城立柵相對不與賊戰則見在一半人馬已自足用萬<lb/>
一假令賊敢謀深入即令内郡就糧兵馬旬日内勾集<lb/>
令大将将數萬之兵結陣徐驅往救應亦只立硬砦相<lb/>
持勿與賊争鋒使賊進則不敢退又粘逐常擇便地自<lb/>
逗留至二十日以上賊必有糧盡或雨水之阻又何能<lb/>
破蕩城砦大段深入也但自來朝廷不肯明下成算與<lb/>
<pb n="KR2f0038_WYG_120-14a"/>
邊将令抽退兵馬是以邊将畏避責罰長要占留在邊<lb/>
上圖常有準擬其添到軍馬以死固執無因肯減一人<lb/>
一騎今若朝廷明降成算使之遵守如賊非時入界萬<lb/>
一有少敗衂朝廷自任其責自然邊将必無固執斯議<lb/>
者也伏望降付中書樞密院子細商量<hi>慶厯三年上時為翰林學士</hi>
　　　　上仁宗乞那移河北兵馬以蘇民力<lb/>
　　　　　　　　　　　　　　　　包　拯<lb/>
臣聞屯兵備邊古今常例所患民賦有限兵食不充必<lb/>
<pb n="KR2f0038_WYG_120-14b"/>
須廣為經度以給用度或嵗有凶歉或冦至益兵則暴<lb/>
斂横取何所不至民既困矣敵何禦焉此亦必然之事<lb/>
也河北自失山後六州之險無以固守則蓄兵積粟常<lb/>
患不足如頃年冦忽生變雖復請和終非經久之計兼<lb/>
㳂邊沃壤又盡為陂塘租税既無所入皆給縣官雖竭<lb/>
天下之財以贍一隅當無事之時日常窘迫無數嵗之<lb/>
備若少有屯集如何取濟豈可坐觀其弊而不務捄之<lb/>
之䇿哉欲望聖慈特出宸斷宣諭執政大臣應㳂邊及<lb/>
<pb n="KR2f0038_WYG_120-15a"/>
近裏州軍兵馬除合留防守外其屯駐駐泊諸軍或令<lb/>
歸營就糧諸軍即分屯於河南兖鄆齊漢曹濟等諸州<lb/>
況逐處地利富實糧儲易致率三年一代遇有警急即<lb/>
時起發不旬日可到豈有後期不及者邪且前代防邊<lb/>
之兵三時務農一時教戰公私自足未有冗而且衆坐<lb/>
糜廩食虚困疲民如今之甚者然執干戈禦戎敵固不<lb/>
可闕在養之教之得其宜則上下無困乏之患緩急用<lb/>
之則沛然有餘力矣議者若以戍兵不可全減即有往<lb/>
<pb n="KR2f0038_WYG_120-15b"/>
年義勇强壯十八萬餘人以充其數縁河朔之民稟性<lb/>
勁悍生習邊鄙之利害素諳戎敵之情偽較之南兵絶<lb/>
為精鋭一則不費供饋二則羣情樂為其訓練之法則<lb/>
有舊制存焉若謂兵食粗足敵好方堅趣過目前以為<lb/>
成算憚於更張措置臣恐日削月朘中外益以殫竭一<lb/>
旦用武即暴加重斂民心怨叛則肘腋之下皆為仇怨<lb/>
豈暇禦外冦哉此國家根本之患若不表裏協心鋭意<lb/>
而速圖之臨事無及矣唯聖慮裁擇<hi>皇祐四年上時為河北轉運使</hi>
<pb n="KR2f0038_WYG_120-16a"/>
　　　　上仁宗論益兵困民　　　　范　鎮<lb/>
臣嘗言方今官冗兵多民力不堪乞下中書樞宻大臣<lb/>
條理施行及今累月不報退自伏念當世之務莫急於<lb/>
此而大臣恬然不以為恠此臣區區不得隠黙而再以<lb/>
冒聞也夫慮之有素為之有備事至而應則安静而詳<lb/>
實慮之無素為之無備事至而應則倉猝而乖牾大抵<lb/>
近事多失於倉猝而不安静者慮之不先而備之不豫<lb/>
也前日契丹使至虚言紛紛朝廷自顧國用之不足民<lb/>
<pb n="KR2f0038_WYG_120-16b"/>
力之凋弊無以待之也大臣不知計之所從於是乎募<lb/>
兵以自塞責是何異欲救火而益以薪惡流之濁而復<lb/>
撓其源也景徳中契丹内冦靈夏不臣是時兵不滿五<lb/>
十萬西備北禦沛然有餘今兵倍之矣而尚若不足者<lb/>
臣不識所謂也虜纔遣一介之使至而増益者又數萬<lb/>
及其去也中外相慶謂為無事殊不知新兵之費嵗増<lb/>
已百萬矣百萬之費非出於天非出於地非出於建議<lb/>
者之家一出於民也方民愁苦之時又重賦之以為備<lb/>
<pb n="KR2f0038_WYG_120-17a"/>
豫計者未見其可也此所謂倉猝而乖牾也夫兵不在<lb/>
衆在練之與將何如爾去年儂智髙冦嶺南前後兵將<lb/>
不知幾萬亡死奔北不可勝紀陛下親遣狄青然而卒<lb/>
能取勝者蕃落數萬騎爾此兵不在衆近事之効也陛<lb/>
下何不持此説以詰大臣之欲益兵者臣愚以為備契<lb/>
丹莫若寛河東河北之民備靈夏莫若寛関陜之民備<lb/>
雲南莫若寛兩川湖嶺之民備天下莫若寛天下之民<lb/>
民力寛則知自愛知自愛雖有外虞人人可用為兵用<lb/>
<pb n="KR2f0038_WYG_120-17b"/>
人人自愛之兵以禦外虞何徃而不克何征而不服哉<lb/>
古人所謂猶手臂之捍頭目子弟之衛父兄者用此兵<lb/>
也臣所謂慮之有素為之有備者此也今夫官所以養<lb/>
民者也兵所以衛民者也養民衛民者反殘民矣而大<lb/>
臣不知救臣恐朝廷之憂不在四夷而在冗兵與窮民<lb/>
也近年以來地數震動河不軌道日月星辰謫見於天<lb/>
皆民怨之感也伏乞陛下明勑大臣求今所以息民之<lb/>
術以應天地之變而為宗廟社稷計臣不勝大願愚直<lb/>
<pb n="KR2f0038_WYG_120-18a"/>
之罪伏惟裁赦<hi>至和元年十月上時知諌院</hi>
　　　　上仁宗論益兵困民　　　范　鎮<lb/>
臣比奉使河北伏見河北連嵗招兵未已皆是坊市無<lb/>
賴及隴畆力田之人冒為軍營子弟誠是軍營子弟則<lb/>
今日詔下明日便當投牒豈有及今一年尚未盡至其<lb/>
為坊市無賴隴畆力田之人明矣況今田甚曠民甚稀<lb/>
賦役甚重國用甚不足所以然者正由兵多也先朝用<lb/>
兵時兵纔四十餘萬今不用兵而兵已倍之臣不知大<lb/>
<pb n="KR2f0038_WYG_120-18b"/>
臣以何見而為此議也必以為備契丹也今塘水東西<lb/>
三百餘里多於先朝也嵗予金繒五十萬禮聘又十餘<lb/>
萬亦多於先朝也以多於先朝之塘水多於先朝之金<lb/>
繒以備契丹而與之和也宜省兵以息民而益多兵以<lb/>
困民者臣所以深惑也契丹自知顧塘水之限貪金繒<lb/>
之利而不敢動者五十年於今矣方契丹貪利而不敢<lb/>
動之時其民宜富貴而反日以困國用宜饒足而反日<lb/>
以蹙此無他兵多而民稀田曠與賦役重也使契丹而<lb/>
<pb n="KR2f0038_WYG_120-19a"/>
有一日之警将何以繼之哉大臣終不知念此而但以<lb/>
多兵為有備此臣所以深惑也今契丹五十年不敢南<lb/>
入為冦者貪金繒之利厚也就使弃利為冦則大河以<lb/>
北婦人女子皆是乗城之人其坊市無賴隴畆力田者<lb/>
又将焉往況契丹貪利而不敢動而預畜養之以困斯<lb/>
民乎夫取兵於民則民稀民稀則田曠田曠則賦役重<lb/>
賦役重則民心離寓兵於民則民稠民稠則田闢田闢<lb/>
則賦役輕賦役輕則民心固與其離民之心以備契丹<lb/>
<pb n="KR2f0038_WYG_120-19b"/>
契丹未至而民力已先困國用已先匱孰若固民之心<lb/>
以備契丹契丹雖至而民力有餘國用有備其利害若<lb/>
視白黑若數一二大臣以為難者臣所以深惑昔漢武<lb/>
以兵困天下者用兵以征匃奴欲以得所欲也今陛<lb/>
下以兵困天下者不用兵以至是也非以快所欲也何<lb/>
苦而為是乎五口一家尚知量入以為出況天下大計<lb/>
其可以不校出入其可以無經制乎臣伏見今之世有<lb/>
失入徒罪若流若死者陛下必加罪有司其在選人必<lb/>
<pb n="KR2f0038_WYG_120-20a"/>
加停殿後雖用之不得遷改此所以見陛下䘏民之心<lb/>
至矣今大臣舉天下之民而困之豈特失入徒流死罪<lb/>
之比而陛下略不加問是捨所大而急所細也臣愚豈<lb/>
得黙焉陛下誠能罷今招兵勑大臣使具太祖時賦入<lb/>
若干兵若干官若干太宗時賦入若干兵若干官若干<lb/>
真宗時賦入若干兵若干官若干陛下天聖中賦入若<lb/>
干兵若干官若干約今賦入之數兵數官數酌取中道<lb/>
立為經制以賦入之數十分為率以七分給郊廟宫省<lb/>
<pb n="KR2f0038_WYG_120-20b"/>
諸費三分留備水旱及緩急非常為之十年僅可以言<lb/>
治古者國無九年之蓄曰不足無六年之蓄曰急無三<lb/>
年之蓄則國非其國今自京師至天下州郡大率無二<lb/>
年之蓄邊城甚者或三數月耳不幸有連二年之水旱<lb/>
将何以養此兵乎此兵不足以養則其憂不在契丹也<lb/>
此臣所謂言責也陛下所宜留念大臣所宜盡心悉力<lb/>
之時也伏乞下臣章中書樞密大臣并臣前奏看詳若<lb/>
不以臣非才而信用其言先罷招兵然後量今天下賦<lb/>
<pb n="KR2f0038_WYG_120-21a"/>
入以為國用使上下寛裕非獨臣之幸也乃天下之幸<lb/>
也<hi>至和二年五月上時知諫院</hi>
　　　　上仁宗論益兵困民　　　　范　鎮<lb/>
臣竊聞契丹新立其叔領兵盤旋山後召不肯赴深恐<lb/>
邊臣縁此張皇更請益兵今河北河東養兵三十餘萬<lb/>
五十年矣又益以義勇三十萬是常有六十萬兵積於<lb/>
兩路正為緩急非常而塞下每一小警即奏疏旁午以<lb/>
揺朝廷者亦五十年矣廟堂議臣邊鄙謀将中外狃習<lb/>
<pb n="KR2f0038_WYG_120-21b"/>
安為故常所以兵益多糧益困國用益不足而不知所<lb/>
以營救此臣懇懇而不能已也今義勇三十萬為稍近<lb/>
古禁兵三十餘萬皆仰縣官就三十餘萬中半皆老弱<lb/>
怯懦老弱怯懦之人遇敵則先自敗亡非獨先自敗亡<lb/>
適所以為驍壯者之累是驍壯者不可不揀練而老弱<lb/>
怯懦者不可不抑去也驍壯者不揀練則兵殆老弱怯<lb/>
懦者不抑去則費廣費廣則民罷民罷則不自愛養殆<lb/>
兵以衛不自愛之民臣恐朝廷之憂不在塞外而在塞<lb/>
<pb n="KR2f0038_WYG_120-22a"/>
内也臣竊計慮契丹新主嗣立遂定則與故主無殊盟<lb/>
好亦必堅久就使其叔争立國中有變待蕃漢懐服其<lb/>
勢不五七年不得平定朝廷乗五七年之間懲前之失<lb/>
謀揀練驍壯抑去老懦使民力得紓國用得饒以待冦<lb/>
至必勝之道也古人請十萬衆横行匈奴中今以六十<lb/>
萬衆重之以髙城深池惴惴常恐不足者殆将相不任<lb/>
責也陛下誠能専責将相委以經略非特邊鄙無事将<lb/>
見天下得復太平也臣願勑大臣平章如不以臣愚而<lb/>
<pb n="KR2f0038_WYG_120-22b"/>
廢其言必有萬一之補<hi>至和二年八月上時知諫院</hi>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻一百二十<lb/>
</p>
<p>
</p>
  </div>
</body>
</text>
</TEI>
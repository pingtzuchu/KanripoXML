<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻八十四</head> <lb/>
    <p>
<pb n="KR2f0038_WYG_084-1a"/>
欽定四庫全書<lb/>
　宋名臣奏議巻八十四<lb/>
　　　　　　　　　　　　宋　趙汝愚　編<lb/>
　　儒學門<lb/>
　　　釋老<lb/>
　　　　上仁宗論僧紹宗妖妄惑衆　韓　琦<lb/>
臣伏見興國寺有外來僧紹宗自今月十四日于本寺<lb/>
後三門上燃燈穿膝出榜行䟽驚惑民庶意在規求易<lb/>
<pb n="KR2f0038_WYG_084-1b"/>
動之徒觀施相屬臣竊見天聖編勅節文僧道俗人有<lb/>
捨身燒臂煉指截手足戴鈴掛燈毁壊身體之𩔖并科<lb/>
㫁訖僧道勒還俗配邊遠州軍編管居停主人及本院<lb/>
三綱知事僧尼廂鎮所由容縱者亦行科㫁天下遵守<lb/>
有犯無赦豈兹皇居之側都市所㑹恣令妖妄曽無止<lb/>
絶此乃本寺庸猾之輩誘令至京將欺惑於朝廷欲經<lb/>
營于建立責其奸狀固匪容誅臣又慮佞佛之徒曲聞<lb/>
上聴以至宫闈之内戚里之間冀有頒霑益其夸大茍<lb/>
<pb n="KR2f0038_WYG_084-2a"/>
損財而為助固傷化之實深臣欲乞特降聖㫖指揮檢<lb/>
㑹元敇早賜施行如或國家畏重天戒已停興葺撙節<lb/>
邦用惜其耗費少寛犯令特許行權則當任彼化縁俾<lb/>
從人願固不可因而崇奉有害政猷輙論列於未萌幸<lb/>
矜裁於無隱<hi>景祐三年上時為右司諌</hi>
　　　　上仁宗乞罷迎開寳寺塔舎利<lb/>
　　　　　　　　　　　　　　　　蔡　襄<lb/>
臣竊聞開寳塔為天火焚燒因發塔基取入舎利宫中<lb/>
<pb n="KR2f0038_WYG_084-2b"/>
嬪嬙煉臂削髮者甚衆喧傳滿街無不驚駭又聞以二<lb/>
十二日大具僧儀迎舎利歸寺臣聞救天下之患必有<lb/>
濟時之術施行之事若慿依神靈以要福利是為非道<lb/>
也今令僧徒迎舎利自禁廷歴都市萬人瞻觀衆口傳<lb/>
道下惑民心上虧聖德取笑無窮非細事也所有迎引<lb/>
舎利伏乞寢罷宫嬪煉臂削髮亦望嚴加禁止<hi>慶厯四年六月</hi>
<hi>上時知諌院</hi>
　　　　同前<hi>係第二狀</hi>　　　　　　　　蔡　襄<lb/>
<pb n="KR2f0038_WYG_084-3a"/>
臣昨日竊聞宫中因取塔基舎利入内宫嬪煉臂落髮<lb/>
者甚衆及擬二十二日大具僧儀迎舎利歸寺臣已具<lb/>
奏聞乞賜寢罷尚慮至誠未能上回聖意臣聞治天下<lb/>
之道驅生民于富壽皆由教化刑政修舉以臻太平至<lb/>
於非理之福不可徼求況奉佛無效前世甚多臣竊見<lb/>
唐代宗時令僧百人於宫中念誦謂之内道場毎有西<lb/>
蕃入㓂令講仁王經以至人事不修羌戎犯闕至今言<lb/>
大厯紀綱弛壊皆由事佛之致也舎利有光前世有之<lb/>
<pb n="KR2f0038_WYG_084-3b"/>
何足為靈今天下生民困苦四夷驕慢陛下正當修人<lb/>
事救時弊若專信佛法以徼福利豈可得耶陛下増置<lb/>
諌官本為規正過失今迎引舎利事出於中專損陛下<lb/>
聖德臣終夕不寐須至頻煩天聴伏乞陛下力賜寢停<lb/>
佛若有靈必以臣言為是如能妄行威福臣犬馬之軀<lb/>
自當其罪所有開寳塔舎利伏望指揮送還本寺不令<lb/>
迎引<hi>慶厯四年六月上</hi>
　　　　上仁宗乞罷迎開寳寺塔舎利<lb/>
<pb n="KR2f0038_WYG_084-4a"/>
　　　　　　　　　　　　　　　　　余　靖<lb/>
臣伏見開寳寺塔為天火所燒五行之占本是災變朝廷<lb/>
所宜戒懼以答天意尋聞遣人於塔基掘到舊瘞舎利内<lb/>
廷看畢送還本寺許令士庶燒香瞻禮者道路傳言舎利<lb/>
在内廷之時頗有光怪臣恐巧佞之人推為靈異惑亂視<lb/>
聽先自内廷外及四方抄斂錢物再圖營造臣忝備諫職<lb/>
見此事體不可不言臣聞帝王行事但能勤儉修徳感動<lb/>
人心則雖有急難後必安濟臣觀今天下自西垂用兵以<lb/>
<pb n="KR2f0038_WYG_084-4b"/>
來國帑虚竭民間十室九空陛下若勤勞罪巳憂人之憂<lb/>
則四方之民咸䝉其福矣如其不恤民病廣事浮費豈所<lb/>
望於當今且佛者方外之教理天下者所不取也割黎民<lb/>
之不足奉庸僧之有餘且以侈麗崇飾甚非帝王之事或<lb/>
有戒臣者曰若有營造必不出於府庫但取内廷無用之<lb/>
物凖其直而與之亦不誅求於民任自僧徒化其願施之<lb/>
者積嵗累月而成之庸何傷哉臣應之曰天下之民皆厭<lb/>
賦役之煩不聊其生至有父子夫婦攜手赴井而死者其<lb/>
<pb n="KR2f0038_WYG_084-5a"/>
窮至矣陛下若恤民之病取後宫無用之物内帑有餘<lb/>
之幣出助邊費勿收中民一年田租明降指揮布告中<lb/>
外此則陛下結天下之心感召和氣雖造百塔無以及<lb/>
之若作無用浮侈之事民益怨矣又二年以來减省後<lb/>
宫請給皆言内中煎迫不似往前今一旦捨施則財物<lb/>
無紀何以取信四方哉竊縁市井之人有知者少既見<lb/>
内廷崇奉則遽相扇動傾箱竭槖為害滋深若以經火<lb/>
不壊便為神異則本在土底火所不及若言舎利能出<lb/>
<pb n="KR2f0038_WYG_084-5b"/>
光怪必有神靈所慿此妄言也且一塔不能自衛為火<lb/>
所壊又何福可庇於民哉今朽木腐草皆有光水精及<lb/>
珠之圓者夜亦有光況舎利本外國怪異之物有光亦<lb/>
非今日之瑞昔梁武帝造長塔時舎利亦常有光及臺<lb/>
城之敗何能致福視此可以監之矣其開寳寺舎利塔<lb/>
伏乞指揮更不營造上以見陛下不惑之明下以昭國<lb/>
家愛民之意仍乞更不迎入内中供養且胡人軍校皆<lb/>
呼舎利入宫不祥之語尤宜謹之其燃頂爛臂之人亦<lb/>
<pb n="KR2f0038_WYG_084-6a"/>
乞禁絶<hi>慶厯四年六月上時為右正言</hi>
　　　　上仁宗請焚瘞物故妖僧　　錢彦遠<lb/>
臣風聞在京景德寺僧人俗謂之言法華者因病物故<lb/>
而道路皆傳内降使臣令用布漆其骨留于本院供養<lb/>
謹按其僧本由病後言語乖越其徒轉相誑惑小人從<lb/>
而唱之意在希求聾俗捨施財物今既自化别無異迹<lb/>
忽令漆其殘骨留貯寺中竊恐不逞之徒妄傳神變别<lb/>
起妖幻伏縁昨來恩州叛卒始皆假託此術以脅多衆<lb/>
<pb n="KR2f0038_WYG_084-6b"/>
乃至朝廷臨遣大臣督戰方能擒滅不爾為國生事今<lb/>
此僧近在輦轂尤動人心萬一之間不可不慮五代時<lb/>
定州狼山寨有尼姓孫名曰深意及死坐而不壊寨民<lb/>
孫方諌者奉之遠近神其事聚衆頗盛遂因為定州節<lb/>
度使仍自立弟行友為兵馬留後至太祖時遣兵擒行<lb/>
友至京及訪狼山輦其尼屍焚于京城西北隅自此定<lb/>
州方始朝廷除節度使盖深達情偽建威銷萌之至況<lb/>
釋氏本教亦不許其示相於外徼福于無況此朽穢之<lb/>
<pb n="KR2f0038_WYG_084-7a"/>
骨復何所為伏望聖慈詳察邪正本末上法祖宗英㫁<lb/>
特降指揮令開封府監勒本院僧徒將所謂言法華者<lb/>
於城外依本教焚化如有燼餘之骨即于城外瘞藉即<lb/>
不得放入京城諸門及於寺院聚人供養所貴不至有<lb/>
惑民聴<hi>慶厯八年十一月上時為右正言</hi>
　　　　上仁宗論道士傳授符籙惑衆<lb/>
　　　　　　　　　　　　　　　趙　抃<lb/>
臣竊聞有信州龍虎山道士王守和見在壽星觀内寄<lb/>
<pb n="KR2f0038_WYG_084-7b"/>
居昨秋中曽糺集京師官員百姓婦女等一二百人以<lb/>
授符籙神兵為名夜聚曉散兼知近日此法浸盛傳衆<lb/>
作法希騰街坊又欲取今月十五日夜於本觀登壇聚<lb/>
衆作法希求金帛惑亂風俗豈宜輦轂之下容庇妖妄<lb/>
之人深屬不便臣欲乞特降指揮下開封府捉搦勘斷<lb/>
押回本鄉免致動民生事<hi>至和元年十月上時為殿中侍御史</hi>
　　　　上仁宗乞止絶臣寮陳乞創寺觀度僧道<lb/>
　　　　　　　　　　　　　　　陳　襄<lb/>
<pb n="KR2f0038_WYG_084-8a"/>
臣昨授敕差判尚書祠部累准中書劄子指揮多是近<lb/>
上臣寮陳乞創造墳㽵寺院剃度童行事又西天譯經<lb/>
僧法䕶遺表特與剃度十人并安國院毎年與度二人<lb/>
二年與紫衣一名及知鄆州趙槩奏列子廟乞度道士<lb/>
毎三名特與一名披戴臣竊以謂方今釋老二氏之法<lb/>
蠧惑天下上自王公下逮民庶莫不崇信其術傷風壊<lb/>
教無甚于兹陛下縱未能蠲除其弊可且持循舊規不<lb/>
宜増置轉令滋蔓況臣寮所乞奉親立剃度人為僧攷<lb/>
<pb n="KR2f0038_WYG_084-8b"/>
之先王無此典制蓋陛下慈仁孝德俯從其欲因縁恩<lb/>
例覬寵先塋然非聖朝所以優臣子之義貽將來之法<lb/>
也臣因檢㑹本部在京諸道州軍寺觀計有三萬八千<lb/>
九百餘所僧尼道士女冠計有三十一萬七百餘人數<lb/>
目極多慶厯以前自有著令不許文武臣寮宗室戚里<lb/>
僧道等人陳乞創造寺觀名額仍委御史臺覺察彈奏<lb/>
及毎年試經撥放人數亦無所増近年以來輙増二倍<lb/>
而又自宫闈以至文武近臣勲賢子孫宦官僧道等人<lb/>
<pb n="KR2f0038_WYG_084-9a"/>
一例陳乞墳㽵寺觀除編入舊敇自皇祐三年以後増<lb/>
置名額六十餘所放度僧道又計一百八十餘人蓋是<lb/>
當時秉政大臣不與陛下固持國法首為此事黷亂典<lb/>
刑恩例一出無由禁止自為之者既不敢論言事之臣<lb/>
又無彈奏見今節次有人攀援體例未見其已若遂行<lb/>
之不禁臣恐不數十年天下無知之民競為僧道轉令<lb/>
失業非細事也臣欲乞自今以後在京諸道州軍寺觀<lb/>
及毎年試經撥放人數只以舊額為定一依慶厯編敕<lb/>
<pb n="KR2f0038_WYG_084-9b"/>
更不許文武臣寮等人陳乞増創名額如陛下未即止<lb/>
絶再降指揮臣實不敢奉行其見在兩府臣寮近日送<lb/>
下乞置墳㽵寺觀等劄子雖已施行如尚未曽興建時<lb/>
乞行追寢以率天下庶使向後臣寮等人不敢僥求恩<lb/>
例所有近降法䕶遺表乞度童行及趙槩奏乞度道士<lb/>
劄子二道未敢施行<hi>嘉祐三年八月上時以秘閣校理判尚書祠部</hi>
　　　　上仁宗乞罷寺觀賜額　　　司馬光<lb/>
臣伏覩近降勅節文應天下係帳存留寺觀院舎自來<lb/>
<pb n="KR2f0038_WYG_084-10a"/>
未有名額者特賜名其在四京管内者雖不係帳今日<lb/>
以前蓋到舎屋及百間以上者亦賜名額竊以釋老之<lb/>
教無益于治而聚匿游惰耗蠧良民此明識所共知不<lb/>
待臣一二言也是以國家明著法令有創造寺觀一間<lb/>
以上者聽人陳告科違制之罪仍時毁撤蓋以流俗戇<lb/>
愚崇尚釋老積弊已深不可猝除故為之禁限不使繁<lb/>
滋而已今若有人公違法令擅造寺觀及百間以上則<lb/>
其罪已大幸遇赦恩免其罪責可矣其棟宇瓦木猶當<lb/>
<pb n="KR2f0038_WYG_084-10b"/>
毁撤没入縣官今既不毁而又明行恩命錫之寵名是<lb/>
勸之也臣聞為人上者洗濯其心壹以待人是以令行<lb/>
禁止而莫敢不從今立法以禁之于前而發赦以勸之<lb/>
于後則凡國家之號令將使民何從而信乎臣恐自今<lb/>
以往姦猾之人將不顧法令依慿釋老之教以欺誘愚<lb/>
民聚斂其財以廣營寺觀務及百間以上以須後赦冀<lb/>
幸今日之恩不可復禁矣方今元元貧困衣食不贍仁<lb/>
君在上豈可復倡釋老之教以害其財用乎事有微而<lb/>
<pb n="KR2f0038_WYG_084-11a"/>
患深令有近而害遠者此之謂也伏望陛下追改前命<lb/>
應天下寺觀院舎不係帳者不以舎屋多少并依前後<lb/>
勅條處分其昨來赦文内四京寺觀院舎雖不係帳亦<lb/>
賜名額一節乞更不施行庶使號令為民所信而游惰<lb/>
不能為奸也<hi>嘉祐七年九月上時知諌院</hi>
　　　　上哲宗乞禁士大夫參請　　孫　升<lb/>
臣伏以先王修心治性之道載於六藝學士大夫有窮<lb/>
年没世不能究其彷彿至于治家居官修身事上不盡<lb/>
<pb n="KR2f0038_WYG_084-11b"/>
其誠不合於義者多矣況所謂道德性命之奥乎比來<lb/>
京都士大夫顧不自信其學乃卑身屈禮以求問于浮<lb/>
屠之門其為愚惑甚矣臣訪聞慧林法雲士大夫有朝<lb/>
夕游息於其間而又引其家婦人女子出入無間參禪<lb/>
入室與其徒雜擾昏暮而出恬然不以為怪此于朝廷<lb/>
風化不為無損伏望聖慈特降指揮應婦人不得以參<lb/>
請為名輙入禪院如違止坐夫子仍令開封府于諸禪<lb/>
院門曉示庶幾士大夫之家稍循禮法不辱風化<hi>元祐元年</hi>
<pb n="KR2f0038_WYG_084-12a"/>
<hi>上時為殿中侍御史</hi>
　　　　上哲宗乞戒約士大夫傳異端之學<lb/>
　　　　　　　　　　　　　　　朱光庭<lb/>
臣竊以聖人之道純一無間君君臣臣父父子子兄兄<lb/>
弟弟夫夫婦婦誠意正心修身齊家治國平天下自開<lb/>
闢以來未有易此者也堯舜禹湯文武之所以為君周<lb/>
公孔子之所以為臣以此為已任以此為世教明如日<lb/>
月固不欺于萬世也自後漢以來王道寖微胡法始乘<lb/>
<pb n="KR2f0038_WYG_084-12b"/>
間而入蔓延至于晉宋梁隋王道日衰胡法日熾有唐<lb/>
賢儒間出力行排斥然而邪說入人之深譬之病者正<lb/>
氣已耗邪氣入於心腹淪于骨髓未易除去賢儒出力<lb/>
扶道有如珍藥良劑僅能涵養正氣爾聖人有言曰窮<lb/>
理盡性以至於命為吾儒者所當學也然未甞學也反<lb/>
謂胡法了然見性不生不死此其高明者也聖人有言<lb/>
曰未知生焉知死為吾儒者所當致知也然未甞致知<lb/>
也反謂胡法真有輪回此又其次者也聖人有言曰作<lb/>
<pb n="KR2f0038_WYG_084-13a"/>
善降之百祥作不善降之百殃為吾儒者所當畏敬者<lb/>
也然未甞畏敬也而反謂胡法尊信可以求福田利益<lb/>
此又其下者也縁此三惑上智以至下愚混然都入于<lb/>
迷塗而不自覺也口誦聖人之書身被儒者之服而區<lb/>
區北面尊胡法學性命免輪回求福田所謂舎巳之田<lb/>
而耘人之田臣未見其得也方今朝廷尊尚儒術並用<lb/>
賢俊將欲發明大道必先斥去異端則可以振起斯文<lb/>
化成天下臣訪聞今月二十日相國寺有一冲長老者<lb/>
<pb n="KR2f0038_WYG_084-13b"/>
開堂說法士大夫奔走其門牆環拜于座下者甚衆當<lb/>
聖朝尊尚儒術之際而士大夫不知自重敗壊如此可<lb/>
不懲之乎臣欲乞詔執政詰問今月二十日赴相國寺<lb/>
冲長老座下聴法臣寮徧行戒勅令今後更不得造其<lb/>
門傳習異端學官傳先王之道禮官守先王之法如有<lb/>
違經弃禮前日亦曽至其門聴法者并行責罰以正違<lb/>
經弃禮之罪士大夫以至民庶之家今後亦不得令婦<lb/>
女入寺門明立之禁庶幾可以息邪說距詖行正風俗<lb/>
<pb n="KR2f0038_WYG_084-14a"/>
明吾堯舜禹湯文武周孔之道以開天下之惑幸甚幸<lb/>
甚<hi>元祐元年上時為右正言</hi>
　　　　上哲宗乞戒約士大夫傳異端之學<hi>係第二狀</hi>
　　　　　　　　　　　　　　　朱光庭<lb/>
臣竊以天覆於上地載于下人位於中三才一貫純粹<lb/>
不雜有聖人作因天叙而立五典因天秩而庸五服因<lb/>
天討而用五刑然後三綱五常立而萬事咸治聖人惟<lb/>
能以皇極之道彌綸輔相於其中故天下無一民一物<lb/>
<pb n="KR2f0038_WYG_084-14b"/>
不得其所此極盛之治後世無以復加也不幸三代既<lb/>
還王道不振黃老雜之於前釋氏亂之于後黃老之術<lb/>
主于清靜虛無世惑猶淺惟是釋氏最為大惑人無賢<lb/>
愚皆被驅率高明之士則沉溺于性宗中下之才則纒<lb/>
縛于輪回愚淺之俗則畏懼於禍福甚可恠也聖人曰<lb/>
天命之謂性儒者盡心而後知茍不務知此而求他可<lb/>
乎聖人曰未知生焉知死儒者當窮理而後知茍不務<lb/>
知此而求他可乎聖人曰惠迪吉從逆凶惟影響儒者<lb/>
<pb n="KR2f0038_WYG_084-15a"/>
當親履而後知茍不務知此而求他可乎聖人言行布<lb/>
在方冊明如日星可師可法今士大夫被儒者之服當<lb/>
師法聖人言行而乃自暴自棄區區奔走從事胡法古<lb/>
者學非而博在四誅而不以聴今去先聖之言從胡人<lb/>
之學無乃學非而博者乎豈可以不禁之也學官教多<lb/>
士以禮義禮官正朝廷之典禮若習異端尤當深責古<lb/>
者道路男子由右婦人由左重其有别今之士大夫與<lb/>
民庶之家婦女恣入寺門敗壊風俗莫此之甚此不可<lb/>
<pb n="KR2f0038_WYG_084-15b"/>
以不禁也臣訪聞今月二十日相國寺慧林院長老開<lb/>
堂衣冠大集座下聴法者曲拳致恭環拜致禮無所不<lb/>
盡在無知輩不足責其士大夫背弃吾道不知自重如<lb/>
此不可以不責也臣昨日上章乞詔執政詰問今月二<lb/>
十日于相國寺長老座下聴法臣寮乞行戒勅今後更<lb/>
不得造其門傳習異端又學官禮官前日亦曽詣門聴<lb/>
法者乞正違經棄禮之罪仍乞今後應士大夫與民庶<lb/>
之家婦女並不得入寺門明立之禁臣所以為陛下力<lb/>
<pb n="KR2f0038_WYG_084-16a"/>
言者方聖明御厯俊乂滿朝尊吾堯舜禹湯文武周孔<lb/>
之道以致太平而不當縱異端之術以惑天下伏望聖<lb/>
慈特賜睿㫁施行<hi>元祐元年上</hi>
　　　　上哲宗論佛老　　　　　岑象求<lb/>
臣讀孟子至於禹抑洪水周公兼夷狄孔子作春秋以<lb/>
懼亂臣賊子欲正人心息邪說以承三聖甞三復其言<lb/>
知楊墨之教與洪水夷狄亂臣賊子異致同害而軻之<lb/>
排異反正其功亦不後于三聖也何者天下之害莫大<lb/>
<pb n="KR2f0038_WYG_084-16b"/>
於無形而有形者次之有形者淺而易見無形者深而<lb/>
難知洪水夷狄亂臣賊子有形者也楊墨之教無形者<lb/>
也洪水不抑則民死于水夷狄不制則民死于兵亂臣<lb/>
賊子不去則民死于亂楊墨之道不息則民無父無君<lb/>
胥為禽獸尚三死之不若也嗚呼楊墨之教止行於衰<lb/>
周之時而佛老之教至今數千年矣楊墨之罪止在於<lb/>
誣民而佛老之徒困民以自封亦數千年矣此其為害<lb/>
又非特洪水夷狄之𩔖也其害非特洪水夷狄而學周<lb/>
<pb n="KR2f0038_WYG_084-17a"/>
孔者皆忽略而不顧無一人出力以排之非特不能排<lb/>
之又相與屈身而尊事之増其高益其深使其盛大繁<lb/>
衍自以為莫已若甚可怪也臣謂其害之大者有三焉<lb/>
可為流涕者二可為太息者一而執事大人曽不以為<lb/>
慮也不耕而食不織而衣出入百用一取足於民往往<lb/>
蕃貨賄擅商賈農民之利田疇跨州縣委積如京坻窮<lb/>
奢縱欲不知紀極使吾民日削月朘寖以窮匱有不得<lb/>
糟糠藍縷以實腹蔽體者焉今年作某宫明年造某寺<lb/>
<pb n="KR2f0038_WYG_084-17b"/>
以葺以造嵗無虛日使土木被金玉衣文采陸離眩轉<lb/>
功侔鬼神天下名山勝地皆據而有之使吾民庇茅茨<lb/>
暴支體有不得聚廬而託處者焉此可為流涕者一也<lb/>
不知禍福之原而虛示天堂地獄之變不知性命之㫖<lb/>
而妄肆高仙下鬼之論日夜鑴諭鼓動流俗使人輸五<lb/>
榖以為之食奉絲麻以為之衣敺子弟以為之童奴彼<lb/>
其割口體之奉捐骨肉之愛者非樂于飢寒而無愛親<lb/>
之意也持善不固動作有所未正故惑其言信其事恐<lb/>
<pb n="KR2f0038_WYG_084-18a"/>
禍之及其身而未甞有人以中國禮義之說開其所蔽<lb/>
而然也見王侯公卿大夫居其上者皆敬畏承事之無<lb/>
一人出片言以道其非是安得不悅而從之小以徼福<lb/>
於今生與來世大以冀岀離生死故近者競出䟽日就<lb/>
太學生員掠錢而太學生員至有秋試不中捨儒業而<lb/>
事之者用夷變夏無甚于此法雲僧亡而士大夫及其<lb/>
妻女有相率哭臨之者風俗蠱惡無甚於此是二者皆<lb/>
不祥之道此可為流涕者二也祖宗時天下道士常近<lb/>
<pb n="KR2f0038_WYG_084-18b"/>
二十萬僧常近四十萬其童奴倍焉今雖不逮於此而<lb/>
京師列郡旣有嵗度之數又有撥放之目使游手惰足<lb/>
之輩離鄉輕家為之服役嵗月既深則受牒易衣遂終<lb/>
身安逸矣南畆之民終嵗勤苦猶不免于飢寒宜其去<lb/>
此而就彼也故釋老益衆農夫益少一夫耕而數百人<lb/>
食之一婦蠶而數百人衣之農何為不蹙與民何為不<lb/>
困與此可為太息者一也三者之害沉涵漸漬牢固深<lb/>
結其甚如此奈何益尊崇而張大之乎昔章聖皇帝恭<lb/>
<pb n="KR2f0038_WYG_084-19a"/>
儉寛慈子養黎庶仁深澤厚民到于今頌之徒以天下<lb/>
無虞符貺屢至故依道家之說造玉清昭應宫鳩工役<lb/>
衆朞年而後成㑹靈祥源相繼而作當時府庫羨溢之<lb/>
資由是無餘矣臣傳聞章聖皇帝在御李沆為宰相王<lb/>
旦為參知政事旦一日謂沆曰毎見相公四方奏祥瑞<lb/>
即便收之奏災異即須敷陳恐上誤聖意沆曰今天下<lb/>
無事慮聖人無所用心萬一事四夷惑佛老恣酒色三<lb/>
事中如有一事即可憂也沆老矣但恐同年將來費力<lb/>
<pb n="KR2f0038_WYG_084-19b"/>
後旦為宰相上聽道家之説起玉清昭應宫東封西祀<lb/>
幸亳社祠老子及迎奉天書等旦不能諌止但畫李沆<lb/>
像供養而已其後上清玉清昭應宫福聖䕶國二塔集<lb/>
禧醴泉二觀興國青黃二閣乾明崇夏開寳三寺並遇<lb/>
火災琳宫紺宇皆化為煨燼以是度上天之意固有所<lb/>
在矣臣伏見陛下不以上天警戒為念復起上清儲祥<lb/>
宫内捐十六七萬緡以給其費迄今錫與未已又給修<lb/>
宫殿巨材以為之用雖遂事不諌然臣深為陛下惜之<lb/>
<pb n="KR2f0038_WYG_084-20a"/>
也何則十六七萬緡中人千家之產也以濟邊用則邊<lb/>
有餘糧以遺貧民則民有餘食漢文以十家之産罷露<lb/>
臺而陛下以千家之產為無益之事臣安得不為陛下<lb/>
惜之哉國家自太平興國至天聖間屢詔天下普度僧<lb/>
人無圗之流皆得𨽻名僧籍而僧之為盜賊冒刑禁者<lb/>
不可勝計故張知白奏言臣向甞㫁刼盜有全是僧徒<lb/>
者于時仁祖有宜漸加澄革之言惜乎聖㫖有其意而<lb/>
臣下不能推明而奉行之也國家崇奉佛老不為不至<lb/>
<pb n="KR2f0038_WYG_084-20b"/>
未甞享其小利而天下陰受其大害而不知覺可不念<lb/>
哉抑又聞建隆初太祖甞詔天下凡寺之廢於顯德者<lb/>
不得更興雍熈中太宗甞詔天下鄉村不得創修寺觀<lb/>
天禧中真宗甞詔公主貴戚近臣不得以建寺為請祖<lb/>
宗之深計遠慮如此其至今縱未能行沙汰之法敺天<lb/>
下僧道歸之農畆亦當思祖宗之美意止其泛濫于末<lb/>
流也臣愚以為宜立崇飾塔廟之禁罷兩府貴戚得造<lb/>
寺度僧之制裁嵗度撥放之額立常住計口占田之限<lb/>
<pb n="KR2f0038_WYG_084-21a"/>
凡寺觀僧道少者併之其頺弊者毁之明詔中外諭以<lb/>
至意自然天下百姓循服五常之教不為異物所遷而<lb/>
游惰者日少耕墾者日衆倉廩充實而風俗歸厚矣佛<lb/>
老之徒見臣詆之深切必謂臣不曉其師之說而妄加<lb/>
毁訾焉臣之所言非毁釋迦老耼也蓋斥其徒之誕妄<lb/>
陰害天下之民而已臣請就其說而言之夫佛之理有<lb/>
二焉有藏教有禪宗所謂藏教者臣甞觀而詳味之矣<lb/>
雖卷帙浩穰詞說繁猥然可以一言蔽之無出於空寂<lb/>
<pb n="KR2f0038_WYG_084-21b"/>
不動而已蓋四方謂寺為伽藍伽藍者華言所謂靜住<lb/>
也謂其徒為僧陁僧陁者華言所謂乞士也稱其居為<lb/>
靜住目其人為乞士則佛所以責其徒者何如哉今不<lb/>
能精進戒律篤修行業而乃多求厚藏享美饌衣鮮衣<lb/>
獵吾民之財以奉其身而嚴飾其居處是大違戾其師<lb/>
之說也所謂禪宗者臣甞周詢而深究之矣雖言辭深<lb/>
隱㫖趣幽微然可以一理要之不過於圓通無着而已<lb/>
蓋欲不起一念不依倚一物不與萬法為侣此其極至<lb/>
<pb n="KR2f0038_WYG_084-22a"/>
也今其徒不能泯思慮忘形骸虛心以㑹道而乃雞鳴<lb/>
而起孜孜然馳騖于聲利之場惟恐人之不我信嚮惟<lb/>
恐人之不我資給是大違戾其師之說也道家之書雖<lb/>
亦甚多然老耼止有五千言論道德之意固未甞及神<lb/>
仙羽化之事其他皆黃衣之徒浮淺誕妄務以廣其衣<lb/>
食之源而已是尤不足信者也夫神仙羽化之事皆出<lb/>
於傳聞天下之人固未甞見也安足信哉且黃衣之徒<lb/>
恥不及釋氏弟子以綴緝言詞竊相模倣故僧云南無<lb/>
<pb n="KR2f0038_WYG_084-22b"/>
西方而道云歸命東方僧云極樂世界而道云逍遥世<lb/>
界其說譎虛誑率皆是也臣觀老子之道大要不過清<lb/>
靜無為而已老子言清靜無為則是與佛之圓通無着<lb/>
同其大㫖也佛之言圓通無着則是與孔子之寂然不<lb/>
動感而遂通天下之故同其大㫖也其道既本于清靜<lb/>
無為圓通無着則尚安俟於紛華外飾邪昔唐乆視中<lb/>
欲鑄大像使天下僧人日施一錢以為不費國用而狄<lb/>
仁傑諌之謂工不使鬼必是役人物不天來皆從地出<lb/>
<pb n="KR2f0038_WYG_084-23a"/>
睿宗造寺而辛替否諌之謂佛教以清靜為本慈悲為<lb/>
主故甞體道以濟物不為利欲以損人常去已以全真<lb/>
不為榮身以害教三時之月掘山穿地損命也殫府虛<lb/>
帑損人也廣殿長廊榮身也損命則不慈悲損人則不<lb/>
濟物榮身則不清靜豈大乗之心乎公主外戚造寺度<lb/>
人姚崇諌之謂佛不在外近在於心但發心慈悲行事<lb/>
利益則即是佛身何用妄度姦人令壊正法彭偃議澄<lb/>
汰佛道二教而謂佛之立教清靜無為若以色見即是<lb/>
<pb n="KR2f0038_WYG_084-23b"/>
邪法天生蒸民必將有職游行浮食王制所禁今天下<lb/>
僧尼不耕不織廣作危言險語以惑愚者一僧衣食嵗<lb/>
計三萬有餘五丁所出不能致此舉一僧以計天下其<lb/>
費可知四人之言皆著明深切可為至戒其他言者不<lb/>
可悉陳至於禍福吉凶則遠近小大各以𩔖至未有不<lb/>
因行事是否而得之者也六沴不降六極不臻天下曠<lb/>
然咸樂其生優游無為埀休後嗣是天子之福也職修<lb/>
事舉譴罰不加是百吏官人之福也事父母育妻孥安<lb/>
<pb n="KR2f0038_WYG_084-24a"/>
分守業身無禍殃是士庶人之福也四者為福雖殊而<lb/>
所以取之則一曰修身謹行而已禍福之應既在於人<lb/>
則天莫得而私之矣天且不能容私于其間而況於佛<lb/>
老與況佛老之徒與憲宗迎佛骨供養於内而韓愈力<lb/>
陳歴代有佛無佛及其享國長短以諫仍指其骨為凶<lb/>
穢之餘傅奕請去佛教而曰佛是胡中桀黠欺誑夷俗<lb/>
皆邪僻小人模冩莊老微言文飾妖幻之教於國家有<lb/>
害二人論佛幾於詈矣以佛威神之力二人宜夭橫短<lb/>
<pb n="KR2f0038_WYG_084-24b"/>
折坎坷以死而卒以壽命晏然而終何也蓋其論公天<lb/>
下而言非以逞其私也佛果有威神之力安能降禍於<lb/>
公論無私之人哉昔者三代之盛時道行而俗純美國<lb/>
富而民和樂當此之際固未甞有佛老也天下百姓惟<lb/>
知有堯舜五常之教無異端之說惑亂其意而耗蠧其<lb/>
生是以至於此也梁武皇帝信人天因果之論起寺度<lb/>
僧窮極盛麗大設齋㑹推衍教文以至捨身給事欲僥<lb/>
取福利卒不免臺城之禍則為善果不在於供僧道事<lb/>
<pb n="KR2f0038_WYG_084-25a"/>
佛老矣凡有所動作涉於形相皆有為之法而一切有<lb/>
為之法佛譬之夢幻泡影蓋言其非真實也言其易散<lb/>
滅也言其不可依據也由是論之佛之教人豈在於營<lb/>
造供事之間哉黃老之教人亦無異于此也今國家以<lb/>
二聖降誕節及祖宗忌辰凡有所禱請無不集緇黃鼓<lb/>
鐘磬鐃鈸設幡幢誦持歌唄歸敬於二教甚非先王之<lb/>
法也以為子孫臣下推奉先報本之意而奉先報本之<lb/>
意果在于此乎若更以為必能感神致福則萬無此理<lb/>
<pb n="KR2f0038_WYG_084-25b"/>
近嵗朝廷減出賣祠部度牒而増其直若非二聖知道<lb/>
愛民何由及此然貴戚妃后之家起造寺觀莫知其數<lb/>
如曹佾起休糧道者院張敦禮建法雲寺皇親蓋洞真<lb/>
宫勅修開寳寺乾明寺殿相國寺東塔之𩔖以至天下<lb/>
郡縣營造不可悉記土木之功所在甚盛若不禁止稍<lb/>
行减廢則興作耗蠧無有窮極將不勝其弊矣臣願陛<lb/>
下思周孔之格言行堯舜之常道體老子清靜無為之<lb/>
理而損宫觀章醮之繁儀原釋氏圓通無着之意而裁<lb/>
<pb n="KR2f0038_WYG_084-26a"/>
寺宇齋㑹之末節勿以臣之淺陋而廢其言將臣此䟽<lb/>
下兩禁儒臣愽議采臣上所陳六說詔有司行之是將<lb/>
陰獲大利於天下矣决數千年之疑惑減億兆人之耗<lb/>
蠧使法埀後代名播千古在陛下思之而已狷直之言<lb/>
上瀆聖聴罪當萬死幸陛下裁赦<hi>元祐五年十二月上時為殿中侍御史</hi>
　　　方伎<lb/>
　　　　上仁宗論許申妄薦狂人　　孫　沔<lb/>
臣聞左道亂政大姦不可逃刑閑邪存誠明哲故能早<lb/>
<pb n="KR2f0038_WYG_084-26b"/>
辨言偽既誅於兩觀德凶必屏於四方俾諸謟佞之臣<lb/>
以絶僥求之路竊見三司判官工部郎中許申乆塵寵<lb/>
禄莫著功名昔居刑獄之司劾無狀而寢命後列尹京<lb/>
之幕起公議以歸班既已黜而復升見多歧而挾詐近<lb/>
者風聞罷官漕運入覲闕廷旋列計司累膺殊用不思<lb/>
展効惟急趨時乃妄薦於狂人妄言精氣俾先容於内<lb/>
寺上瀆威顏而況氣行無間隙不在大毫芒之失為害<lb/>
必深呼吸之中其慮安測古人謂服藥有害微臣謂行<lb/>
<pb n="KR2f0038_WYG_084-27a"/>
氣亦然豈可肆行幻惑栁泌以合煉丹藥終不免誅杜<lb/>
景之求訪異人盡為怪誕茍乆習於左右必貽患於君<lb/>
親衆實有言罪當無赦又聞錫以白金五百兩無名受<lb/>
寵亦駭聴聞忝為人臣不知忠孝接引詭道狂冒天聰<lb/>
盜竊厚恩益長奸弊將巧圖于進用必有玷于觀瞻大<lb/>
紊國綱宜除君側伏望追還所賜免摽濫賞之名黜去<lb/>
匪人以杜傾邪之漸<hi>景祐元年二月上時為監察御史裏行</hi>
　　　　上仁宗乞責罰醫官　　　蔡　襄<lb/>
<pb n="KR2f0038_WYG_084-27b"/>
臣竊見近寳和公主及鄆國公主相繼夭傷供藥醫家<lb/>
巳聞下開封府取勘者臣切知豫王鄂王薨時醫官亦<lb/>
足取勘只降一兩官未旬月間尋得牽復切慮今來亦<lb/>
只似此行遣乆遠不便況近來小兒醫官不一二年超<lb/>
升官資賞賜無數奏薦異姓恩澤過於兩制官寮賤者<lb/>
立貴貧者立富若以死生有命藥餌難工自來所醫疾<lb/>
病盡是命當痊愈此等何故濫受恩賞恣為僥倖若以<lb/>
從來痊愈因藥合受恩賞今日所醫無驗自當伏就刑<lb/>
<pb n="KR2f0038_WYG_084-28a"/>
罰臣竊聞先朝周王薨其時醫官李某杖背遠配廣南<lb/>
陛下一二年間皇子皇女繼亡六人盡在此輩數人之<lb/>
手兼臣聞醫官各是臨病互相推託不肯及時下藥以<lb/>
致病深雖有良醫無由措手其罪至重比於李某合更<lb/>
加刑其術至謬求之今人不為難得伏望陛下念祖宗<lb/>
社稷之重特因此時深行刑法庶使後人知懼藥餌盡<lb/>
心實為乆遠保育皇嗣之計<hi>慶厯三年八月上時知諫院</hi>
　　　　上仁宗乞選醫師教授生徒　范仲淹<lb/>
<pb n="KR2f0038_WYG_084-28b"/>
臣觀周禮有醫師掌醫之政令嵗終考其醫事以振其<lb/>
禄是先王以醫事為大著于典冊我祖宗朝置天下醫<lb/>
學博士亦其意也即未曽教授生徒今京師生人百萬<lb/>
醫者千數率多道聴不經師授其誤傷人命者日有之<lb/>
臣欲乞出自聖意特降勅命委宣徽院選能講說醫書<lb/>
三五人為醫師於武成王廟講說素問難經等文字召<lb/>
京城習醫生徒聴學并教脉候及修合藥餌其針灸亦<lb/>
别立科教授經三年後方可選試高第者入翰林院充<lb/>
<pb n="KR2f0038_WYG_084-29a"/>
學生祗應仍指揮今後不由師學不得入翰林院如在<lb/>
外面私習得醫道精通有近上朝臣三人奏舉者亦送<lb/>
武成王廟比試更委宣徽院覆試取醫道精深高等者<lb/>
方得入翰林院祗應如内中及諸宫院使不經官學百<lb/>
姓醫人有功効者只與支賜如祗應十年以上累有効<lb/>
者即與助教或殿侍三司軍大將安排即不得入翰林<lb/>
院所有諸道州府已有醫學博士亦令逐處習生徒并<lb/>
各選官專管仍指揮轉運使提㸃刑獄轉運判官所到<lb/>
<pb n="KR2f0038_WYG_084-29b"/>
㸃檢其學醫生徒候念得兩部醫書精熟即與免户下<lb/>
諸般差配如祗應州府累有功效者即保明聞奏與助<lb/>
教安排所貴天下醫道各有源流不至枉人性命所濟<lb/>
甚廣為聖人美利之一也<hi>慶厯五年上時為參知政事</hi>
　　　　上仁宗乞檢束醫官　　　　吕　誨<lb/>
臣竊以醫師之職備於庶官亦當粗擇其人無俾濫處<lb/>
風聞近日醫官院多不整齊其庸惡甚者秦宗一甄立<lb/>
里二人惟親附北司以求援引出入内庭曽無限節況<lb/>
<pb n="KR2f0038_WYG_084-30a"/>
宗一頃嵗曽盜竊禁中器物内東門搜獲當時勘鞫只<lb/>
言借得豈有宫閤器用外通假借以此知上下欺蔽迹<lb/>
狀甚明停廢之後不數年間遽復舊官不知何縁而至<lb/>
此立里素不曉方書人所共知娶觀察使楊景安女為<lb/>
妻甞誇衒於人妻妹見為宫掖嬪御張皇事勢動有慿<lb/>
恃如此不務檢束恐因縁作過誠為不便臣欲乞朝廷<lb/>
勘㑹宗一的曽有此過犯及立里實連宫掖親戚特行<lb/>
黜責庶幾警戒其衆不敢恣橫各思祗畏仍乞指揮醫<lb/>
<pb n="KR2f0038_WYG_084-30b"/>
官院今後止令使副與尚藥奉御大方脉及内有應用<lb/>
數科令更遞直宿如遇宫禁使喚并須兼一名有年齒<lb/>
諳㑹方藥者同共察脉庶互相檢束醫治亦不至差謬<lb/>
於體甚便<hi>嘉祐五年上時為殿中侍御史</hi>
　　　　上仁宗論董吉燒煉　　　　趙　抃<lb/>
臣等風聞散直剩員兵士董吉以燒煉之術為名因縁<lb/>
入内副都知鄧保信援引入留禁中外議籍籍以為不<lb/>
便臣等伏以自古亂臣賊子興妖造奸必偽稱化金寳<lb/>
<pb n="KR2f0038_WYG_084-31a"/>
益年壽之術以取媚人主外託愛君之迹内為亂政之<lb/>
弊漢之文成五利唐之普思靜能濫恩既深顯戮旋被<lb/>
至其甚者權移羣小勢傾朝廷稔成禍殃延及宫禁唐<lb/>
太宗憲宗二帝號為英主亦以服餌貽疾取笑四夷文<lb/>
宗之時中尉王守澄引薦李訓鄭注訖成甘露之亂皆<lb/>
由依宦官而結主假藥術以市奸故也或謂燒變金銀<lb/>
則天子以慈儉為寳不當務此或謂合煉丹藥則前世<lb/>
為藥餌所悮可以為鑒左道無赦古制有刑今保信復<lb/>
<pb n="KR2f0038_WYG_084-31b"/>
引董吉禁中蓋當事之初理如無害洎為弊之末禍或<lb/>
從生其董吉伏望聖慈早賜斥逐免致熒惑聖聴鄧保<lb/>
信亦乞誡勵施行<hi>嘉祐五年十月上時為右司諫</hi>
　　　　上徽宗論道士燒煉丹砂　　石公弼<lb/>
臣伏覩近降指揮内東門司自今後應使臣醫官等並<lb/>
不得將帯經火製煉毒藥如伏火砒硫黃朱砂之𩔖入<lb/>
㑹通門入内許諸色人陳告酬賞臣有以見陛下造道<lb/>
深妙聖慮獨高凡挾方伎進者所不能欺也蓋丹藥出<lb/>
<pb n="KR2f0038_WYG_084-32a"/>
於方士之說事不經見率是誑誕凡人尚當審謹豈可<lb/>
供進宫禁固宜重為關防以塞妖妄之源臣愚以為皇<lb/>
城諸門禁令尤不可不嚴亦宜此施行如臣寮以此陳<lb/>
獻或援引製煉之人亦乞立法止絶所有見今燒製道<lb/>
士挾持惑衆臣訪聞稍稍招權作過修蓋葆真宫約費<lb/>
錢十二萬餘貫今既不用其術臣以為其人不宜留置<lb/>
京師欲乞特降睿㫖奪去師名押歸本貫葆真宫修造<lb/>
如可減節即乞減節施行<hi>大觀三年八月上時為御史中丞</hi>
<pb n="KR2f0038_WYG_084-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻八十四<lb/>
</p>
<p>
</p>
  </div>
</body>
</text>
</TEI>
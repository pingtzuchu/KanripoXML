<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻一百</head> <lb/>
    <p>
<pb n="KR2f0038_WYG_100-1a"/>
欽定四庫全書<lb/>
　宋名臣奏議巻一百<lb/>
　　　　　　　　　　　　宋　趙汝愚　編<lb/>
　　刑賞門<lb/>
　　　赦宥<lb/>
　　　　上仁宗乞郊禋更不行赦　　龎　籍<lb/>
臣竊見南郊禮畢行赦且禮行於郊而勸賞賜赦者古<lb/>
之人無有也三王之世嵗親祀昊天上帝於圜丘又祀<lb/>
<pb n="KR2f0038_WYG_100-1b"/>
感生帝於泰壇漢朝有丼泉五畤之祭綿代而降郊祀<lb/>
不輟至於賞赦皆未之聞也有唐兵興以來事天之祀<lb/>
嵗或廢之迄於五代三年之行還必大賞所以勞衛兵<lb/>
也必大赦所以蕩亂獄也然則所賞既大不可以嵗舉<lb/>
故必三載而躬祀也聖朝承五代之弊興千齡之統應<lb/>
變以制事酌中而立治逺追前古之法近擇後王之迹是<lb/>
以間嵗報本就陽位而展禮一朝錫福御端闈而行赦<lb/>
慶賞二柄行慶之道也謂夫法駕順動六師景從雖無<lb/>
<pb n="KR2f0038_WYG_100-2a"/>
大勞而必隆賞所以勉軍伍而衛社稷也雖至愚以謂<lb/>
賞者國家之大典可以仍舊謂夫狴牢悉啟桎梏並空<lb/>
雖皆大罪而必盡赦所以滌衆故而使自新也雖至愚<lb/>
以為赦者政教之大患不可常用何以明之且有罪者<lb/>
宥之未必自新也被苦者抑之未必無怨也不能自新<lb/>
將復為惡不能無怨將悔為善一赦而使民悔善復惡<lb/>
故以為政教之大患也所謂常赦者除十惡鬭殺劫殺<lb/>
謀殺並為已殺人者及放火官典犯正枉法贓至死不<lb/>
<pb n="KR2f0038_WYG_100-2b"/>
赦外其餘罪咸赦除之設有鬭毆者折筋墮胎折跌人<lb/>
支體及瞎其一目即損二事已上及因舊患令至篤疾<lb/>
以威力取財雖不傷人是皆凶險之大楚毒之極寘之<lb/>
常刑則可以舒平民之憤挫惡人之銳乃復被其大恩<lb/>
出為無罪誠不足以増光盛德適足以塞和氣而已况<lb/>
復將有事於南郊之嵗必告布天下民以是知國將郊<lb/>
禋郊必宥罪乃先其時節用肆其凶暴雖約束之預降<lb/>
終瑕釁之悉蕩宣父有言民可使由之不可使知之今<lb/>
<pb n="KR2f0038_WYG_100-3a"/>
使之知所以為幸陛下誠能布發睿㫖昭示天下今後<lb/>
郊禋之日除賞賜之外更不行赦使無敢為虐則善懦<lb/>
者懐惠凶頑者知禁<hi>景祐元年二月上時為侍御史</hi>
　　　　上仁宗論仍嵗減降　　　　蔡　襄<lb/>
臣伏覩比年以來盛夏之月陛下親慮京師繫囚令天<lb/>
下負罪者減降迭從輕典此蓋陛下嗟憫元元重罹禁<lb/>
網冒炎暑之苦而處狴牢之下天衷惻然下寛大之詔<lb/>
實羣生之幸也臣愚無智慮不能識天地無限之施而<lb/>
<pb n="KR2f0038_WYG_100-3b"/>
竊有惑焉臣聞古先帝王躬慮獄囚皆以决寃滯非特<lb/>
專宥過戾也廹隆冬縁亢旱則或行之非一定而不易<lb/>
之制也向者國家行之比三年矣編户之民習蹈前事<lb/>
咸知指時月輕觸憲度豈非屢行之仍滋為弊夫法者<lb/>
天下大公之本也故罪有小大法有輕重今所涖者大<lb/>
罪而所處者輕法以非其罪邪雖輕法不得施安在降<lb/>
其等乎誠當其罪邪重法尚不足以禁顧輕之何以革<lb/>
小人之心而驅之嚮善哉國家毎郊禮必大赦貸民之<lb/>
<pb n="KR2f0038_WYG_100-4a"/>
罪固不鮮矣又仍嵗有疏决減降之制臣謂貧弱者多<lb/>
負寃而富強者多䝉宥為惠甚小而其蠧甚大非有補<lb/>
於治體也伏望陛下參前古之制捄當今之敝罷減降<lb/>
之詔而責天下州郡吏審辨獄情而勿乆繫也臣疏賤<lb/>
而言近不勝隕越之至<hi>慶厯二年上時為館閣校勘</hi>
　　　　上仁宗論不可數赦　　　　范　鎮<lb/>
臣聞古人有言曰一嵗再赦好人喑啞此言赦之惠奸<lb/>
而無益於治道不可數者也属者京師及畿輔嵗一赦<lb/>
<pb n="KR2f0038_WYG_100-4b"/>
而去嵗再赦今嵗三赦京師兵士又再得賜錢姑息之<lb/>
政無此甚者夫嵗一赦者細民謂之熱恩必其在五六<lb/>
月間也猾胥姦盗倚為過惡指期以待免况再赦乎况<lb/>
三赦乎其為惠姦虧損治道可知矣好人良善也數赦<lb/>
尚猶喑啞蚩蚩愚民其不狃而為姦且盗者無幾矣又<lb/>
今防秋備塞之人無慮五六十萬使聞京師端坐而受<lb/>
賜能無動心乎不可不慮今陛下德音已下賜錢已出<lb/>
臣知不可救已伏乞今後罷所謂嵗一赦者以摧姦猾<lb/>
<pb n="KR2f0038_WYG_100-5a"/>
而使善良有所立也罷兵士之特賜錢者以均内外以<lb/>
防後患而使民力得寛裕於財也昔唐太子承乾為長<lb/>
孫皇后病請賜赦以崇福佑長孫皇后曰赦者國之大<lb/>
事豈以吾故亂天下法乎長孫婦人耳猶能如此陛下<lb/>
聖人堯舜之資顧不為長孫后之所為乎臣竊惜之<hi>至和</hi>
<hi>二年八月上時知諫院</hi>
　　　　上仁宗論不可數赦　　　　司馬光<lb/>
臣竊以赦者害多而利少非國家之善政也虞書曰眚<lb/>
<pb n="KR2f0038_WYG_100-5b"/>
災肆赦怙終賊刑謂過誤有害則赦之恃惡自終則殺<lb/>
之非不擇罪之有無併赦之也漢大司馬吳漢病篤光<lb/>
武親臨問所欲言對曰惟願陛下謹無赦而已王符亦<lb/>
曰今日賊良民之甚者莫大於數赦贖赦贖數則惡人<lb/>
昌而善人傷矣蜀人稱諸葛亮之賢亦曰軍旅屢興而<lb/>
赦不妄下然則古之明君賢臣未嘗以數赦為美也國<lb/>
家承順天心子愛百姓發號出令必先至仁然有數赦<lb/>
之弊猶未能去又古之赦者其出無常嚴謹周宻不可<lb/>
<pb n="KR2f0038_WYG_100-6a"/>
前知姦民猶抵冒以待之况今國家三年一郊未嘗無<lb/>
赦毎嵗盛夏皆有疏决猾吏貪縱大為姦利害民暴横<lb/>
侵侮善良百千之中敗無一二幸而發露率皆亡匿不<lb/>
過赦降則晏然自出復為平人徃徃指望謂之熱赦使<lb/>
愿慤之民憤邑惴恐凶狡之羣志滿氣揚豈為民父母<lb/>
勸善懲惡之意哉且疏决之名本以盛暑之際恐囹圄<lb/>
之中有滯積寃結有司不為申理使無所告愬故天子<lb/>
臨軒親加慮問平其枉直無辜則赦有罪則誅使乆繫<lb/>
<pb n="KR2f0038_WYG_100-6b"/>
之人一朝而决故能消釋沴氣迎致太和非謂不問是<lb/>
非一切赦之也又祖宗之盛時每嵗不過一次疏决死<lb/>
罪以下皆遞降一等近年以來或至再三自徒以下一<lb/>
切赦之今嵗五月以前疏决之令已再行矣此所以百<lb/>
職隳惰姦邪恣睢者也今縱未能盡革前弊伏望陛下<lb/>
特降指揮下中書今後每嵗疏决不過一次或早或晚<lb/>
使外人不可預期其徒罪仍舊降從杖或遇親祀南郊<lb/>
之嵗更不疏决永為定制庶幾為惡之人有所戒懼<hi>嘉祐</hi>
<pb n="KR2f0038_WYG_100-7a"/>
<hi>六年八月上時知諌院</hi>
　　　　上神宗論灾異不必肆赦　　　周表臣<lb/>
臣伏見國家毎因天文之異水旱之灾大則行德音於天<lb/>
下小則曲赦於四京臣竊惑焉夫数赦之為害古人論之<lb/>
詳矣盖古者赦過宥罪行於過失遺忘而不以惠人陷於<lb/>
刑辟者非盗人貨財則脅弱暴寡者也使為盗者䝉釋則<lb/>
其主必憤疾使衆強者被宥則寡弱必無訴故赦者良民<lb/>
不被其澤而惡人昌矣又况小人習性之愚不能改過自<lb/>
<pb n="KR2f0038_WYG_100-7b"/>
新其既出也大至於讎害其主小至於傷損平人則復穴<lb/>
坯踰垣掲篋探囊故朝脱桎梏夕復殺人朝出囹圄夕復<lb/>
為盗此非一日也國家何姑息於此而赦之乎昔成湯之<lb/>
時其旱可謂乆矣湯以六事自責而已未嘗聞赦也高宗<lb/>
有飛雉之鳴可謂異矣祖已訓之以正厥事而已未嘗聞<lb/>
赦也周宣王之時其旱亦可謂乆矣詩美其側身修行而<lb/>
已未嘗聞赦也夫遇灾應變得如成湯高宗宣王不亦可<lb/>
乎而必赦姦宄以為惠不亦異乎竊原國家之意豈非謂<lb/>
<pb n="KR2f0038_WYG_100-8a"/>
刑罰獄訟或有寃濫故赦之以致和氣茍得其人則自無<lb/>
寃濫矣况近年以來省法弛禁人持近厚之心刑罰清而<lb/>
獄訟理乃使兇奸之人概䝉釋宥恐非國之福也臣願朝<lb/>
廷或遇灾異求古明王所以應天之道或修法度政事之<lb/>
未備者或求惠民濟衆之未至者或舉擢有道德才行而<lb/>
隠晦於下位者或出宫嬪之間執事嵗深與無職掌掃洒<lb/>
而幽閉者臣聞太祖皇帝躬履儉約嬪御不滿三百猶以<lb/>
為多嘗因霖雨又出数十人此近事之騐也凡此皆先王<lb/>
<pb n="KR2f0038_WYG_100-8b"/>
舊典或祖宗故事惟陛下博求行之以應變而赦不妄<lb/>
下庶使乎㓂賊奸宄無不息矣<hi>熈寧元年上時通判利州</hi>
　　　錫賚<lb/>
　　　　上仁宗論無功不當賜第　　蘓舜欽<lb/>
臣胙於十月二十三日内侍省牒奉聖㫖下務支借小<lb/>
宅一所與司天監楊可乆今月十八日准三司帖傳聖<lb/>
㫖指射舍屋三十間以來與醫官副使桞堯卿居止者竊<lb/>
以賜第之典於國體至重前朝將相非有勲業則不得<lb/>
<pb n="KR2f0038_WYG_100-9a"/>
賜第京師近劉平血戰亡軀家族無託朝廷方推此惠<lb/>
時謂當然今兹醫卜庸流濫有求請煩瀆天聽侵亂邦<lb/>
經况賞罰二端國之神器所以驅駕豪傑示信四方若<lb/>
死行陣之家與伎術之輩均用此賞臣竊恐輕重失宜<lb/>
矣方今西鄙未寧暴師塞外流傳四出何以勸人伏望<lb/>
特降德音即時寢罷况桞堯卿自有居第極為華侈若<lb/>
以其醫藥有效自可以金帛賜之上以重恩賞之科使<lb/>
戰伐者盡其死力下以絶僥覬之望俾貪冒者萌其恥<lb/>
<pb n="KR2f0038_WYG_100-9b"/>
心臣事在職司合有獻納盖期賞之不僣非敢文而自<lb/>
營上瀆宸嚴無任懇禱之至<hi>康定元年十一月上時監在京楼店務</hi>
　　　　上神宗辭賜金　　　　　　司馬光<lb/>
臣前日䝉賜金五十兩并銀合臣以所賜過厚尋問永<lb/>
昭陵禮儀使范鎮知舊例所無不敢當受遂具奏陳乞<lb/>
許令回納伏䝉聖慈特降中使宣諭令受臣上荷恩遇<lb/>
至深至重螻蟻㣲命不足為報愧懼流汗無所容措然<lb/>
臣竊聞昔韓昭侯有敝袴命藏之侍者曰君亦不仁也<lb/>
<pb n="KR2f0038_WYG_100-10a"/>
不以賜左右而藏之昭侯曰吾聞明主愛一嚬一笑嚬<lb/>
有為嚬笑有為笑今袴豈特嚬笑哉吾必待有功者彼<lb/>
一敝袴猶不以與無功之人况数十兩之金乎魏太祖<lb/>
之為政有功宜賞不吝千金無功妄施分毫不與我太<lb/>
祖太宗之御臣下亦然故能驅駕英豪光啟大業夫明<lb/>
主之不妄賞賜非吝之也誠以賜一無功則天下無功<lb/>
之人皆有徼覬之心有功之人皆懐怨望故也借使一<lb/>
人有功而人主賜之金無功者不得其有功者必喜何<lb/>
<pb n="KR2f0038_WYG_100-10b"/>
則衆人不得而我獨得之是人主知我之功者其榮多<lb/>
矣如是則智者獻其謀勇者竭其力雖使之赴湯火猶<lb/>
將甘而樂之若有功者賜千金無功者亦賜千金其有<lb/>
功者必不恱何則彼無功而我與之均是人主待我無<lb/>
以異於彼也其辱深矣如是則有功者皆懐怨望誰肯<lb/>
竭其智力觸冒死亡以徇國家之急哉故官爵金帛者<lb/>
人主所以鼓舞羣情使之奔走左右而不知者也然則<lb/>
明主愛一嚬一笑豈為過論哉仁宗皇帝天性寛仁承<lb/>
<pb n="KR2f0038_WYG_100-11a"/>
宗廟餘烈府庫充實身雖節儉而好施人羣臣左右貪<lb/>
求恩惠賜予之例因兹寖廣府庫之積日益減耗不幸<lb/>
又於五年之中再遭大喪左藏内藏奉宸等庫率皆空<lb/>
竭當此之時舊例所有猶宜䥴減以救其弊况可以例<lb/>
外横賜無功之人乎昔陛下以國用不足之故永厚陵<lb/>
猶遵遺制比永昭陟事裁減而賞賜羣臣之物乃更多<lb/>
於永昭陵之時臣雖小人無知亦安能循此理而自安<lb/>
乎此所以夙夜憂惶無以自處者也况府庫之物廼天<lb/>
<pb n="KR2f0038_WYG_100-11b"/>
下萬民之物也自非有功於民者皆不宜得之臣所以<lb/>
仰違詔命堅辭賜物至於再三者非自飾小亷也廼欲<lb/>
助陛下成治道也伏望聖慈察其誠懇依臣前奏許令<lb/>
將所賜金并銀合回納入庫<hi>治平四年六月光奉勑充英宗山陵儀仗使上時降</hi>
<hi>中使賜箔金五十兩並銀合重三十兩光上奏辭之不許故再上此奏時為御史中丞</hi>
　　　　上神宗乞權罷南郊臣寮賜予<lb/>
　　　　　　　　　　　　　　　　錢　顗<lb/>
臣伏以邉境未寧軍需至急朝廷經費百倍於祖宗之<lb/>
<pb n="KR2f0038_WYG_100-12a"/>
時帑藏空虛間或兼水旱之患從今不務省減向去何<lb/>
以枝梧然而事有權宜理難固執豈可目前只圖僥倖<lb/>
之利不能力為陛下乆逺之謀臣雖至愚言思有補臣<lb/>
謂今冬郊祀之禮陛下在亮隂恭黙之中遵先朝三年<lb/>
之舊制是亦不得巳而行之内外供費豈當用平時之<lb/>
例而况覃霈之恩未逺特支之賞亦頻天下之財取之<lb/>
盡毫末数年之内用之無孑遺民力既極困窮國用正<lb/>
宜裁損臣聞在眞宗全盛之世尚詔三司減郊祀應奉<lb/>
<pb n="KR2f0038_WYG_100-12b"/>
之物十餘萬載於國史足以為法陛下誠思咸平中府<lb/>
庫之所積孰與今日為比耶所有將來南郊伏乞陛下<lb/>
特降睿旨除三軍賞給外應内外文武臣寮舊例賜予<lb/>
一切權且寝罷至於應奉不急之費亦乞減削如此則<lb/>
内足以省國用外足以寛民力豈曰小補之哉唯陛下<lb/>
斷在宸衷而力行之天下不勝幸甚<hi>熈寧元年上時為殿中侍</hi>
<hi>御史</hi>
　　　　上神宗乞聽宰臣辭免郊賜　司馬光<lb/>
<pb n="KR2f0038_WYG_100-13a"/>
臣伏覩宰臣曽公亮等奏以河朔菑沴調用繁冗欲望<lb/>
將來大禮畢兩府臣寮更不賜銀絹奉聖㫖送學士院<lb/>
取㫖議者或以為兩府所賜無多納之不足以富國而<lb/>
於待遇大臣之禮太薄頗為傷體臣愚竊以為不然古<lb/>
者冡宰制國用視年之豐耗量入以為出固不可於饑<lb/>
饉之時守豐登之法也是故嵗凶年榖不登君膳不祭<lb/>
肺大夫不食粱士飲食不樂明君臣上下皆當深自貶損<lb/>
以救民急也臣竊惟國家帑藏素已空虚重以今嵗河<lb/>
<pb n="KR2f0038_WYG_100-13b"/>
北之地災害特甚鄉者慶厯之末河决商胡民田雖傷<lb/>
官倉無損而河北父子相食餓殍蔽野今河决之外加<lb/>
以地震官府民居蕩為糞壤繼以霖雨倉粟腐朽軍食且<lb/>
乏何暇及民冬春之交民必大困甚於慶厯之時國家<lb/>
豈坐而視之不加賑救乎况復城櫓須修河防應塞百<lb/>
役並興所費不貲當此之時朝廷上下安得不同心協<lb/>
力痛加裁損以徇一方之急凡宣布惠澤則宜以在下<lb/>
為先撙節用度則宜以在上為始今欲裁損諸費不先<lb/>
<pb n="KR2f0038_WYG_100-14a"/>
於貴者近者則疎逺之人安肯甘心而無怨乎必若為<lb/>
臣有大勲於天下雖錫之山川土田附庸何為不可若<lb/>
止因郊禮陪位而受數百萬之賞臣竊有所不安矣臣<lb/>
前所謂賞賜不節者此亦其一也雖臣下不辭猶應裁<lb/>
減况其自辭减又何損乎倘若但務因循姑息度日欲<lb/>
裁損乘輿供奉之物則曰減於制度大為削弱非所以<lb/>
華國欲裁損大臣無功之賞則曰所減無多虧傷大體<lb/>
非所以養賢欲裁損羣下浮冗之費則曰人情不悦恐<lb/>
<pb n="KR2f0038_WYG_100-14b"/>
致生事非所以安衆如此則國用永無可省之日下民<lb/>
永無蘇息之期必至於涸竭窮極然後已也且君子之<lb/>
所尚者義也小人之所徇者利也為國者當以義褒君<lb/>
子以利悦小人今大臣以災害之故辭錫賚以佐百姓<lb/>
之急義之可褒者也陛下從而聽之乃所以為厚非所<lb/>
以為薄也雖然兩府銀絹止於二萬匹兩不足以救今<lb/>
日之災又國家舊制毎遇郊禋大賚四海下逮行伍無<lb/>
不霑洽不可於公卿大夫全無賜予臣愚以為文臣自<lb/>
<pb n="KR2f0038_WYG_100-15a"/>
兩省以上武臣及宗室自正任刺史以上内臣自押班<lb/>
以上將來大禮畢所賜並宜減半俟他年豐稔自依舊<lb/>
制其文武朝臣以下一切更不减似為酌中臣亦知此<lb/>
物未能富國誠冀國家因此漸思減損其餘浮費自今<lb/>
日為始耳臣素愚戇識慮膚淺所言者皆目前之實狀<lb/>
非竒偉之髙論也伏望陛下更賜裁察若果有可取乞<lb/>
㫁自聖志勿為衆言所移實天下幸甚<hi>熈寧元年八月上時為翰林學</hi>
<hi>士後数日光與王珪王安石同進呈郊賚劄子於延和殿光言方今國用不足災害荐臻節省冗費當自貴近</hi>
<pb n="KR2f0038_WYG_100-15b"/>
<hi>為始宜聽兩府辭賞為便安石曰國家富有四海大臣郊賚所費無幾而惜不之與未足富國徒傷大體昔常</hi>
<hi>衮辭賜饌時議以為衮自知不能當辭禄今兩府辭郊賚正與此同耳且國用不足非今之急務也光曰衮辭</hi>
<hi>禄猶知廉恥與夫固位且貪禄者不猶愈乎國家自眞廟之末用度不足近嵗尢甚何得言非急務耶安石曰</hi>
<hi>太祖時趙普等為相賞賚或以萬数今郊賚匹兩不過三千豈足為多光曰普等運籌帷幄平定諸國賞以萬</hi>
<hi>数不亦宜乎今兩府助祭不過奏中嚴外辦沃盥奉帨巾有何功勤而得比普等乎與安石爭論乆之王珪曰</hi>
<hi>司馬光言省費自貴近始光言是也王安石言所費不多恐傷國體安石言亦是也惟陛下裁之上曰朕意亦</hi>
<hi>與司馬光同今且以不允答之可也是日適會安石當制遂以已意批答公亮等因不復辭</hi>
　　　　上哲宗論賜楊琰度牒　　　蔡　蹈<lb/>
<pb n="KR2f0038_WYG_100-16a"/>
臣伏覩近降聖㫖指揮以金明池修龍舟了畢特支度<lb/>
牒十五道賜供備庫副使楊琰者按琰本木工止縁技<lb/>
巧馴致使名禄養豐厚特有加賜近代以來以工巧被<lb/>
寵遇者未有如琰比也而琰之圖效非有搴旗斬將之勞<lb/>
而操規矩執繩墨以指揮庻工正其責也龍舟之役其<lb/>
費不貲朝廷不責其過侈以傷太府之財幸也復以度<lb/>
牒賜之未為允當且今度牒直金二百千以十有五牒<lb/>
計之凡三千緡非不多矣舉而授琰曽不計校甚亡謂<lb/>
<pb n="KR2f0038_WYG_100-16b"/>
也若謂其功可賞耶設或運機精思殫盡竒巧以窮耳<lb/>
目之玩不過百工何足多尚朝廷賞之過厚内外籍籍<lb/>
不無議論凡賞罰所以存勸沮也賞當乎功則天下勸<lb/>
而赴功者有之矣罰當乎罪則天下沮而逺罪者有之<lb/>
矣今以一龍舟之勞而命賞過厚不知意果何在耶若<lb/>
謂其勞不可以不賞則邊陲用命國爾忘家之人緩急<lb/>
不同假令邊陲之士為陛下臨危拒敵而致其死不知<lb/>
何以為賜予臣等竊聞諸路州郡毎有興修河渠水利<lb/>
<pb n="KR2f0038_WYG_100-17a"/>
官府祠廟等於朝廷乞降度牒不唯重惜未即應副而<lb/>
詰問勘當十不得五其重如此而獨於賞琰不以為意<lb/>
何耶臣等愚陋欲望聖慈特賜裁減天下幸甚<hi>紹聖三年上時</hi>
<hi>為監察御史</hi>
　　　　上徽宗乞今後非有大勲業者不賜第<lb/>
　　　　　　　　　　　　　　　　翁彦國<lb/>
臣伏以慶賞之柄人主所以礪世磨鈍也仰惟陛下勵<lb/>
精致治未明求衣旰食聽事以詔多士士之起以赴功<lb/>
<pb n="KR2f0038_WYG_100-17b"/>
底績者不可勝計於是醲於用賞以示勸焉甚盛之舉<lb/>
也然禮有常數事有蓺極過則為濫臣請摭所聞而論<lb/>
之伏見比年以來臣寮有被眷異者不惟官職之超躐<lb/>
錫賚之駢蕃多遂賜第者臣聞蒙賜之家則必宛轉計<lb/>
㑹踏逐官屋以空閑為名或請酬價兊買百姓物業實<lb/>
皆起遣居民大者亘坊巷小者不下拆數十家一時驅<lb/>
廹扶老擕㓜暴露怨咨殊非盛世所宜有况太平嵗乆<lb/>
京師户口日滋棟宇宻接略無容隙縱得價錢何處買<lb/>
<pb n="KR2f0038_WYG_100-18a"/>
地瓦木毁撤盡為棄物縱所得地何力可造所失者固<lb/>
巳多矣旣而鳩工市材一出公上請托營繕務極壯麗<lb/>
縻費不貲陛下知其為恩未知其為害羣臣莫為陛下<lb/>
言者得無惡於害巳歟設將相大臣有大勲大業非尋<lb/>
常賞典所可報賜第可也邇者用為從官一無可紀已<lb/>
聞賜第矣恩倖技術憑藉寵遇攀援僥求漸不可長陛<lb/>
下以天下為度於臣寮慶賞略不小靳此天下所共惜<lb/>
之臣願為之蓺極而巳臣寮所得月俸以其終身計之<lb/>
<pb n="KR2f0038_WYG_100-18b"/>
幾何哉至於賞格最厚者不過數百匹兩使嵗月之中<lb/>
比比受賜亦幾何哉奈何嚬笑之頃頓損十百萬為一第<lb/>
之費及斂數十百家之怨為一家之惠陛下何取於此<lb/>
天下之財入之有經用之有節將積如丘山公私富藏<lb/>
可跂而待也入之有經用之無蓺江河之流不能實漏<lb/>
巵矣㐲望睿慈少賜留神萬一可採請自今以始非有<lb/>
大勲大業暴著天下者弗復賜第雖巳得㫖許三省執<lb/>
奏臺論諫争庶以下息覬覦之心仰稱聖明愛民節用<lb/>
<pb n="KR2f0038_WYG_100-19a"/>
之意<hi>大觀三年七月上時為御史中丞</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0038_WYG_100-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻一百<lb/>
</p>
<p>
</p>
  </div>
</body>
</text>
</TEI>
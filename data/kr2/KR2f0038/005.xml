<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻五</head> <lb/>
    <p>
<pb n="KR2f0038_WYG_005-1a"/>
欽定四庫全書<lb/>
　宋名臣奏議巻五<lb/>
　　　　　　　　　　　　宋　趙汝愚　編<lb/>
　　君道門<lb/>
　　　帝學上<lb/>
　　　　上神宗論人主有髙世之資求治之意在成<lb/>
　　　　　之以學　　　　　　　孫　覺<lb/>
臣聞人主患無髙世之資有有其資而無求治之意有<lb/>
<pb n="KR2f0038_WYG_005-1b"/>
有其意而無好學之實三者之備而治效不成者未之<lb/>
有也然此三者常若不可以兼備何也聰明睿智博達<lb/>
而䟽通者髙世之資也然或矜其才以天下之萬事爲<lb/>
不足爲若此者必無成蚤朝晏罷選用羣臣孜孜而不<lb/>
懈者求治之意也然或蔽於一曲而不見聖人之全因<lb/>
陋就寡而不本先王之意若此者雖安易危雖强易弱<lb/>
可以偷安於一時而不可傳之後世人主欲無此患其<lb/>
惟學乎夫學非篤好而審問謹思而力行則不足以攬<lb/>
<pb n="KR2f0038_WYG_005-2a"/>
道德之粹精極性命之㣲妙人主之學茍不深造於道<lb/>
德性命之際則無以應萬務之變知羣下之情以堯舜<lb/>
之聖而稱之曰若稽古夫古者人主之所當若又當稽<lb/>
也以孔子之聖而孟子稱之曰學不厭誨不倦夫已誨<lb/>
人矣然猶不忘於學學可以已耶陛下以髙世之資求<lb/>
治甚力好學而不倦可謂不世出之主矣然臣獨以爲<lb/>
未者竊觀朝廷之政未盡得先王之意而先後之序未<lb/>
盡合聖人之道也臣非以謂朝廷無賢臣左右無端士<lb/>
<pb n="KR2f0038_WYG_005-2b"/>
顧恐陛下於學問之道未能極髙明而道中庸政事之<lb/>
間未能先本務而後末業也陛下幸聽臣言以聽政之<lb/>
暇特召兩府大臣或從官之中素所親倚者虚心克巳<lb/>
問以上躬之所不逮時政之所過差使之具以條對必<lb/>
有能言之者矣陛下増益其所未至勉强其所不能救<lb/>
其所偏解其所蔽則臣將見陛下之治度越漢唐而比<lb/>
隆於三代矣<hi>熈寜元年上時爲右正言供諫職</hi>
　　　　上神宗論誠明之學　　　陳　襄<lb/>
<pb n="KR2f0038_WYG_005-3a"/>
臣竊以帝王之德莫大於務學學莫大於根誠明之性<lb/>
而蹈乎中庸之德也生而不動之謂誠知而有爲之謂<lb/>
明正而不邪之謂中故誠者立善之本也明者致道之<lb/>
用也中庸者常德之守也三者立天下之能事畢矣聖<lb/>
人者先得乎誠者也因誠而後明必資乎學全静以居<lb/>
之神固以行之酬酢萬物而無失於曲當此之謂誠則<lb/>
明矣賢人者思誠也因明而後誠也者必擇乎善所謂<lb/>
善者可欲之謂也性也正而公者也所謂惡者有所不<lb/>
<pb n="KR2f0038_WYG_005-3b"/>
可爲之謂也情也邪而私者也存其所謂正而公者而<lb/>
去其所謂邪而私者此之謂擇善矣精一以守之中正<lb/>
以養之持循戒懼於不聞不覩之際此之謂謹獨而固<lb/>
執之矣乆而不息則形形而不息則明明而不息則動<lb/>
動而不息則化化而不已則神髙明博厚而配乎天地<lb/>
此之謂明則誠矣子思曰溥愽淵泉而時出之溥博如<lb/>
天淵泉如淵言其誠之篤也誠之者篤則其爲之者至<lb/>
是以其政不肅而行其教不言而諭其事不勞而成舉<lb/>
<pb n="KR2f0038_WYG_005-4a"/>
而措之天下之民無不從服而不知爲之者故曰凡爲<lb/>
天下國家有九經所以行之者一此之謂也是之謂誠<lb/>
明之學伏望留神省覧<hi>熈寧二年四月上時知明州被召除修起居注</hi>
　　　　上神宗論君道之大在稽古正學<lb/>
　　　　　　　　　　　　　　　程顥<lb/>
臣伏謂君道之大在乎稽古正學明善惡之歸辨忠邪<lb/>
之分曉然趨道之正故在乎君志先定君志定而天下<lb/>
之治成矣所謂定志者一心誠意擇善而固執之也夫<lb/>
<pb n="KR2f0038_WYG_005-4b"/>
義理不先盡則多聽而易惑志意不先定則守善而或<lb/>
移惟在以聖人之訓爲必當從先王之治爲必可法不<lb/>
爲後世駁雜之政所牽滯不爲流俗因循之論所遷惑<lb/>
信道極於篤自知極於明任賢勿貳去邪勿疑必期致<lb/>
世如三代之隆而後已也然天下之事患常生於忽㣲<lb/>
而志亦戒乎漸習是故古之人君雖出入從容閒燕必<lb/>
有誦訓箴諌之臣左右前後無非正人所以成其德業<lb/>
伏願陛下禮命老成賢儒不必勞以職事俾日親便座<lb/>
<pb n="KR2f0038_WYG_005-5a"/>
講論道義以輔養聖德又擇天下賢俊使得陪侍法從<lb/>
朝夕延見開陳善道講磨治體以廣聞聽如是則聖智<lb/>
益明王猷允塞矣今四海靡然日入偷薄末俗譊譊無<lb/>
復㢘恥葢亦朝廷尊德樂道之風未孚而篤誠忠厚之<lb/>
教尚鬱也惟陛下稽聖人之訓法先王之治一心誠意<lb/>
體乾剛健而力行之則天下幸甚<hi>熈寧二年上時爲監察御史裏行</hi>
　　　　上哲宗論學本於正心　　　范祖禹<lb/>
臣不侍經席巳踰兩月陛下深居閒燕聖學日勤然臣<lb/>
<pb n="KR2f0038_WYG_005-5b"/>
等無由罄竭愚短輔助萬一昔唐憲宗不對學士兩月<lb/>
李絳奏曰爲臣等竊禄偷安之計則便矣其如陛下何<lb/>
今臣之愚竊欲陛下以學爲急故敢畧陳一二惟陛下<lb/>
留聽臣聞孔子曰學如不及猶恐失之揚雄曰學之爲<lb/>
王者事其已乆矣堯舜禹湯文武汲汲仲尼皇皇其已<lb/>
乆矣夫學者所以學治天下王者之事也故自堯舜禹<lb/>
湯文武之君皆汲汲於學仲尼雖聖亦皇皇有所不暇<lb/>
此聖人所以不可及也後世繼體守文之君生而驕逸<lb/>
<pb n="KR2f0038_WYG_005-6a"/>
不能務學忘其祖宗艱難累世之勤勞徒見天下無事<lb/>
以爲禍亂無從而生或荒耽于酒或盤于遊畋或窮奢<lb/>
極侈或輕用民力諂䛕日親忠正日踈人心離貳遂亡<lb/>
其國其所行之迹後世視以爲戒自古以来治日常少<lb/>
亂日常多推原其本由人君不學故也天下治亂皆繫<lb/>
於人君之心君心正則朝廷萬事無不正故天地順而<lb/>
嘉應降隂陽和而風雨時古者三公太師太傅太保論<lb/>
道經邦燮理隂陽無他術焉唯正君心而已保保其身<lb/>
<pb n="KR2f0038_WYG_005-6b"/>
體傅傅其德義師道之教訓皆所以正君心也如欲心<lb/>
正未有不由稽古好學而能致也臣竊考之前世揆之<lb/>
當今恭惟本朝累聖相承百有餘年四方無虞中外底<lb/>
寧動植之𩔖䝉被涵養德澤深厚逺過前世皆由以道<lb/>
德仁義文治天下人主無不好學故也太祖皇帝以神<lb/>
武定四方創業垂統日不暇給然而晚年尤好讀書嘗<lb/>
曰宰相須用讀書人陛下試思太祖此言宰相既用讀<lb/>
書人則自餘執政侍從之臣臺諌之職必皆文學之士<lb/>
<pb n="KR2f0038_WYG_005-7a"/>
然後可用外至州縣亦必由進士出身乃可委以親民<lb/>
刑獄之任是朝廷之士皆不可以無學也然則天子豈<lb/>
可以獨不知學乎太宗嘗謂近臣曰人君當澹然無欲<lb/>
形見於外則姦佞無自而入朕年老無他欲但喜讀書<lb/>
用鑒古今成敗耳眞宗之時益脩太宗之業仁宗在位<lb/>
四十二年問學未嘗少廢今邇英講讀乃仁祖之成規<lb/>
也英宗神宗皆遵守仁宗之法稽古好學陛下所知不<lb/>
幸先帝早棄四海累聖已成之業任大守重傳付陛下<lb/>
<pb n="KR2f0038_WYG_005-7b"/>
嗣位于今四年幸頼太皇太后以至仁盛德毋臨天下<lb/>
陛下垂拱無爲海内晏然當今之務莫如學問之爲急<lb/>
也陛下今日學與不學繫天下他日之治亂臣不敢不<lb/>
盡言之陛下如好學則天下之君子皆欣慕願立於朝<lb/>
以直道事陛下輔助德業而致太平矣陛下如不好學<lb/>
則天下之小人皆動其心欲立於朝以邪諂事陛下竊<lb/>
取富貴而專權利矣君子專於爲義小人專於爲利君<lb/>
子之得位欲行其所學也小人之得位將濟其所欲也<lb/>
<pb n="KR2f0038_WYG_005-8a"/>
用君子則治用小人則亂君子與小人皆在陛下心之<lb/>
所召也凡人進學莫不在於年少之時陛下聖質日長<lb/>
龍德進升數年之後雖欲勤於學問恐不得如今日之<lb/>
專也臣竊爲陛下惜此日月願以學爲急則天下幸甚<lb/>
論語記聖人言行之要脩身治國之道無不在焉尚書<lb/>
言帝王政事人君之軌範也論語雖巳講畢望陛下更<lb/>
加詳熟尚書未講者亦望陛下先熟其文臣等以次講<lb/>
解及之則陛下聖意巳先有得矣臣不勝拳拳之愚<hi>元祐</hi>
<pb n="KR2f0038_WYG_005-8b"/>
<hi>三年八月上時爲著作郎兼侍讀</hi>
　　　　上哲宗論進學之時不可失　梁　燾<lb/>
臣聞自天子至於庶人皆以脩身爲本本亂而末治者<lb/>
未之有也故曰身脩而家齊家齊而國治國治而天下<lb/>
平古之聖人未有不以脩身而爲本者也書之稱堯曰<lb/>
克明俊德以親九族九族既睦平章百姓百姓昭明協<lb/>
和萬邦黎民於變時雍克明俊德者自明其德脩身之<lb/>
謂也九族既睦者家齊之謂也百姓昭明者國治之謂<lb/>
<pb n="KR2f0038_WYG_005-9a"/>
也恊和萬邦黎民於變時雍者天下和平之謂也其始<lb/>
則正心誠意而不出方寸之間其終則德業滂洋而徧<lb/>
滿天下是聖人之道所持者約而所致者廣也有天下<lb/>
者能知盡心致力於此而後可以奉天享國矣夫明德<lb/>
者孰先而能焉必曰學而巳矣禮曰大學之道在明明<lb/>
德謂人君有清明之德必由學以發之然後能光被四<lb/>
表格于上下以此知雖天子之尊而能成聖者其必由<lb/>
學乎說命曰王人求多聞時惟建事學于古訓乃有獲<lb/>
<pb n="KR2f0038_WYG_005-9b"/>
葢事不稽古從政則迷是君人者不可以無學也又曰<lb/>
惟學遜志務時敏厥修乃來允懐于兹道積于厥躬葢<lb/>
學之在身非一日而致由積善以成之是學之時不可<lb/>
以失也恭惟皇帝陛下受天明命早有萬國日就月將<lb/>
學以成聖此其時也願擇吉日詔開經筵優接勸講進<lb/>
讀之臣使從容反復治亂之事究先王之藴辨歴代之<lb/>
蹟無惜聖問再三詢考使聖心曉然無疑日新一日可<lb/>
底大成願加聖意無忽臣又願陛下萬機之暇留思經<lb/>
<pb n="KR2f0038_WYG_005-10a"/>
筵講讀羣臣所論之事以考政事之從違得失以裨皇<lb/>
帝陛下之聰明屏逺聲色造次不忘古訓博厚髙明與<lb/>
天地並德臣不勝拳拳懇切之至<hi>元祐五年上時爲御史中丞</hi>
　　　　上宣仁皇后論皇帝進學之時<lb/>
　　　　　　　　　　　　　　　梁　燾<lb/>
臣恭惟陛下以大公至正之心保護皇帝周宻嚴謹委<lb/>
曲纎悉起居寢食之間無不留神而注意如天地乆於<lb/>
其道無一日之或怠也誠有大功於宗社有大德於天<lb/>
<pb n="KR2f0038_WYG_005-10b"/>
下矣陛下鍾愛皇帝如此其至然而特爲其愛之小者<lb/>
非所謂大愛也所謂大愛者在成其聖德爾成聖德者<lb/>
其必由學也仰惟陛下之聰明非不知其大愛之以成<lb/>
德而獨以爲皇帝沖眇而未暇學乎今皇帝聖年十五<lb/>
齒亦已長矣自古人君逺則十五而冠冠者謂有成人<lb/>
之道在庻人則爲童子在天子則爲成人何也謂王教<lb/>
之本不可以童子之道理焉故必責善而進之以成人<lb/>
是以古之學者十五入大學謂七八之數隂陽備而志<lb/>
<pb n="KR2f0038_WYG_005-11a"/>
明可以學矣志已明則當識其至善而逺其所不善故<lb/>
孔子曰吾十有五而志於學皇帝清明在躬天禀英異<lb/>
以聖人志學之時稽焉則不可以不學也以天子成人<lb/>
之道望焉則不可以多暇也伏願陛下當天春布德之<lb/>
元王正授政之始面勉皇帝早開經筵召見儒臣談經<lb/>
讀史從容賜對熟復古今宫中遴選茂俊之人以誘掖<lb/>
講說審擇謹厚之人以輔視興寢服勤道義爲聰明睿<lb/>
知之德踈逺紛華爲康寧壽考之資習之既乆乃如自<lb/>
<pb n="KR2f0038_WYG_005-11b"/>
然至若誠意喜書正心樂道終副海内聖神之望不貽<lb/>
宸𠂻宵旰之憂協成静治爲太平之眞主焉然則陛下<lb/>
他日退託深宫還辟自處保䕶之慈有始有卒佑我大<lb/>
宋萬世無疆之休而功德於此足矣誠清𠂻素所屬念<lb/>
者臣敢妄論以發之亦惟陛下亟行而無疑非獨臣之<lb/>
願乃天下之願非獨臣之幸乃天下之幸臣不勝惓惓<lb/>
<hi>元祐五年上時為御史中丞</hi>
　　　　上哲宗論人主盡道在脩身脩身在正學<lb/>
<pb n="KR2f0038_WYG_005-12a"/>
　　　　　　　　　　　　　　　彭汝礪<lb/>
臣聞之孟子曰欲爲君盡君道欲爲臣盡臣道二者皆<lb/>
法堯舜而已堯舜之治至矣上達日月星辰旁施草木<lb/>
蟲魚幽格鬼神外薄四海逺及于萬世其原則脩身而<lb/>
已書曰克明俊德以親九族九族既睦平章百姓百姓<lb/>
昭明恊和萬邦黎民於變時雍其本末施設次序可謂<lb/>
彰明較著而自漢迄唐千數百年有爲者衆而終不能<lb/>
窺其髣髴非聖人所爲終不可及葢後世爲之不至而<lb/>
<pb n="KR2f0038_WYG_005-12b"/>
已以區區千里之齊其君葢不過中人孟子之爲臣非<lb/>
其道不陳於前故其言曰不以舜之所以事堯事君不<lb/>
敬其君者也不以堯之所以治民治民賊其民者也孟<lb/>
子欺乎哉脩身無他在乎學而已大學之道始於誠意<lb/>
正心終於治天下葢古人以天下爲不可勝治故所治<lb/>
者一國而巳以一國爲不可勝治故所治者一家而已<lb/>
以一家爲不可勝治故所治者一身而已又以一身爲<lb/>
不可勝治故所治者一心而已心正故身正身正故無<lb/>
<pb n="KR2f0038_WYG_005-13a"/>
所不正此其守甚約而其施甚博其源甚近而其流甚<lb/>
逺其事甚難而其理甚易然心至㣲者也至危者也古<lb/>
人譬之槃水焉正錯勿動湛濁在下而清明在上則足<lb/>
以見須眉而察理矣㣲風過之湛濁動乎下清明亂乎<lb/>
上則不足以得夫形之正也心亦如是矣至虚而能受<lb/>
至神而甚察茍有蔽之則有不能别黒白矣蔽欺之言<lb/>
入則是非有不得其正私比之言入則喜怒有不得其<lb/>
正功利之言入則取與有不得其正便佞之言入則好<lb/>
<pb n="KR2f0038_WYG_005-13b"/>
惡有不得其正此學之大戒也恭惟陛下聖學所得固<lb/>
自拔於世俗之表惟加之意而已敷求碩徳以侑勸講<lb/>
容納正言以聞過闕思之至于謹辨之至于明問之至<lb/>
于博積之以漸要之以乆持之以不倦行之至于不已<lb/>
其本正矣事至而不惑物來而能名回環而觀惟陛下<lb/>
所欲爲而巳二帝三王之盛葢可跂而至也詩云俾爾<lb/>
彌爾性似先公酋矣性人所有也葢有不能充而成之<lb/>
者又曰學有緝熈于光明光明性所有也緝之熈之在<lb/>
<pb n="KR2f0038_WYG_005-14a"/>
學而已書曰學于古訓乃有獲葢學莫如師古又曰念<lb/>
終始典于學言學之不可一日巳也臣愚亡識惟陛下<lb/>
幸察<hi>汝礪元祐中上此疏而年月未詳</hi>
　　　　上哲宗論黄帝堯舜養生禔身之道<lb/>
　　　　　　　　　　　　　　　范百禄<lb/>
臣伏以陛下留心大學之道日就月將淵源精微積善<lb/>
成聖以至於髙明光大無所不通此乃宗廟社稷之休<lb/>
天地元元之福而太皇太后豐功盛德也臣千載之遇<lb/>
<pb n="KR2f0038_WYG_005-14b"/>
實與四方生靈同兹慶幸然臣區區管窺猶願有所獻<lb/>
焉者誠以爲聖主之學詩書禮樂之大道德仁義之實<lb/>
與夫一祖五宗之典法謨訓英謀睿烈既日陳於前而<lb/>
飫聞於上然猶有不可一日而離者葢又有黄帝堯舜<lb/>
之道存焉人主欲尊其慕尚必行三聖人之道儻未知<lb/>
師三聖人之所以養生禔身以永保天下生民之福以<lb/>
長固國家無窮之休則何以致行三聖人之遺心餘迹<lb/>
也哉凡三聖人所以養生禔身之要布在方冊詩書周<lb/>
<pb n="KR2f0038_WYG_005-15a"/>
易傳記百家燦然備載皆可參考臣願詔經筵講讀官<lb/>
討論採掇自古黄帝堯舜以來帝王養生禔身可法之<lb/>
言可行之事於雙日所進故實内時以一二上資聖覽<lb/>
或意義有所未顯亦宜雍容敷繹以聞願陛下觀其所<lb/>
以致福壽康寧之術取法而行之覽其反此而致不善<lb/>
者規警而戒之孔子曰少之時血氣未定戒之在色易<lb/>
頥之象曰君子以謹言語節飲食言語猶節而况其餘<lb/>
乎臣戇愚匹夫之慮不足爲陛下至計方出守外郡逺<lb/>
<pb n="KR2f0038_WYG_005-15b"/>
去闕庭臣子之心不勝悃愊伏惟留神省察<hi>元祐八年上時出知</hi>
<hi>河中府</hi>
　　　　上徽宗論帝王爲學之本　　鄒浩<lb/>
臣竊觀自昔才智之君固有務學以爲先者然而學非<lb/>
其本失所以學終不足以成帝王之髙致記曰欲明明<lb/>
德於天下者先治其國欲治其國者先齊其家欲齊其<lb/>
家者先脩其身欲脩其身者先正其心欲正其心者先<lb/>
誠其意欲誠其意者先致其知致知在格物此學之本也<lb/>
<pb n="KR2f0038_WYG_005-16a"/>
又曰物格而後知至知至而後意誠意誠而後心正心<lb/>
正而後身脩身脩而後家齊家齊而後國治國治而後<lb/>
天下平此所學之效也揚子曰學之爲王者事其已乆<lb/>
矣堯舜禹湯文武汲汲夫堯舜禹湯文武皆萬世所仰<lb/>
以爲帝王之師者也尚汲汲於學而不敢怠爲人君者<lb/>
其可以忽此乎恭惟陛下天資聖神羣臣莫及方且延<lb/>
納名儒入侍講讀招來讜論用廣聰明固已卓然知所<lb/>
務矣所以爲學之本更望深賜察焉雖處宫闈之間常<lb/>
<pb n="KR2f0038_WYG_005-16b"/>
若對乎天地則知人安民自如帝堯能察邇言自如帝<lb/>
舜身爲法度自如大禹不邇聲色自如成湯卑服即康<lb/>
功田功自如文王垂拱而天下治自如武王其事豈不<lb/>
至約而其功豈不博乎陛下不以臣愚而廢其言不勝<lb/>
幸甚<hi>元符三年上時爲右正言</hi>
　　　　上徽宗論治天下在好學廣問<lb/>
　　　　　　　　　　　　　　　上官均<lb/>
臣聞人主之治天下一日萬幾不可勝察也而明君操<lb/>
<pb n="KR2f0038_WYG_005-17a"/>
術葢有至要可以不勞而治葢好學則知天人之道通<lb/>
古今之變好問則察羣臣之情達天下之政通古今而<lb/>
達事情物理豈有不燭注措豈有不善哉說命曰念終<lb/>
始典于學揚雄曰學之爲王者事其已乆矣此言人主<lb/>
之不可不好學也仲尼稱舜曰舜好問而好察邇言孟<lb/>
軻稱舜曰大舜善與人同樂取諸人以爲善仲虺之告<lb/>
湯曰好問則裕自用則小此言人主之不可不廣問也<lb/>
然而人主之學異乎人臣之學何則人臣之學或以文<lb/>
<pb n="KR2f0038_WYG_005-17b"/>
詞爲工或以博記爲能以文詞爲工則有不適用之患<lb/>
以博記爲能則有不燭理之蔽非所謂善學也人主之<lb/>
學在乎簡而知要達而適用知要在乎明道明道在乎<lb/>
味五經之㣲言適用在乎逺觀前世治亂盛衰之迹而<lb/>
近稽祖宗聖明相繼治天下之意因已然之迹而考其<lb/>
理亂因理亂而鍳其所以得失可謂知要而適用矣此<lb/>
人主之好學所以爲先務也天下之政有利有害百官<lb/>
之衆有邪有正非廣問而叅稽之則利害未易見邪正<lb/>
<pb n="KR2f0038_WYG_005-18a"/>
未易明利害未盡見則事或過舉邪正未盡明則姦佞<lb/>
之徒或乗間而害正此人主之好問所以爲政要也臣<lb/>
竊觀陛下寛仁而有斷中正而不偏清浄而寡欲温恭<lb/>
而盡下可謂有上聖之資矣臣願陛下退朝燕閒觀經<lb/>
閲史以明理義之大致達治亂之大體因進對之臣虚<lb/>
心下問以考政事之得失觀羣臣之志趣如此則天下<lb/>
之義理臣下之邪正判如白黒之辨矣臯陶之告舜曰<lb/>
在知人在安民禹曰知人則哲能官人安民則惠黎民<lb/>
<pb n="KR2f0038_WYG_005-18b"/>
懐之燭義理而辨邪正則能官人能安民矣堯舜之治<lb/>
天下不過於此矣<hi>建中靖國元年上時為給事中</hi>
　　　　上欽宗論聖學以正心爲要　胡安國<lb/>
臣聞明君以務學爲急聖學以正心爲要心者事物之<lb/>
宗正心者揆事宰物之權也自王迹既熄微旨載于六<lb/>
經時君雖或誦說得其傳者寡矣陛下心原澄静聖度虛<lb/>
明葢天祐大宋篤生眞主使撥亂反正建中興之業也<lb/>
臣竊意陛下昔在東宫潜德韜晦其於六經所載帝王<lb/>
<pb n="KR2f0038_WYG_005-19a"/>
制世御俗之大略必有所避而不欲問官屬之司勸講<lb/>
者必有所隱而不及陳今正位宸極日月葢已乆矣而<lb/>
成效未見其於古訓不可以不考若夫分章析句牽制<lb/>
文義無益於心術者非帝王之學也伏願陛下選擇名<lb/>
儒博通經術明於治國平天下之本者虚懐訪問以深<lb/>
發獨智繼文王克厥宅心之道以馭四海實天下大幸<lb/>
臣愚智識膚淺等於芻蕘惟陛下裁察<hi>靖康元年上時爲起居郎</hi>
　<lb/>
<pb n="KR2f0038_WYG_005-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻五<lb/>
</p>
<p>
</p>
  </div>
</body>
</text>
</TEI>
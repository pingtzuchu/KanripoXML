<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻一百五十</head> <lb/>
    <p>
<pb n="KR2f0038_WYG_150-1a"/>
欽定四庫全書<lb/>
　宋名臣奏議巻一百五十<lb/>
　　　　　　　　　　　　宋　趙汝愚　編<lb/>
　　總議門<lb/>
　　　總議六<lb/>
　　　　上哲宗七事　　　　　　　李　常<lb/>
　　　　　一曰崇㢘恥<lb/>
臣聞子貢問何如斯可謂之士矣孔子曰行已有恥孟<lb/>
<pb n="KR2f0038_WYG_150-1b"/>
子曰人不可以無恥無恥之恥無恥矣而管子亦曰禮<lb/>
義㢘恥是謂四維古之聖賢所以崇尚㢘恥如此其切<lb/>
而後世或置而不察良可駭也昔董仲舒當漢武之時<lb/>
歎㢘恥貿亂賢不肖混淆蓋㢘恥不崇於世則名分不<lb/>
足以塞覬覦賞罰不足以正功罪公議不行人才日壊<lb/>
欲相與隆政治何可得也臣伏見熈寕巳還急於事功<lb/>
易於揀㧞超越倫等罕循資格謀利者計息以均賞讞<lb/>
獄者巧詆以拜官矯誣傾奪肆不顧忌今雖窒其所以<lb/>
<pb n="KR2f0038_WYG_150-2a"/>
致之之源而流風餘燄尚有存者士不修巳而以干進<lb/>
為事不務率職而以請託為先每詔下薦士則自媒者<lb/>
盈卿士之門屬託者交車馬於道違公議者莫愧乖物<lb/>
理者不懲以得為心寕復愧畏此風寖長為弊甚大臣<lb/>
愚欲望聖慈深詔有司訓以治體簡求忠實亷退之士<lb/>
進之官師以厚薄俗其不懲艾仍委御史臺彈劾則人<lb/>
知修方而賢不肖别矣賢不肖别於朝則愚夫陋俗亦<lb/>
知化矣<lb/>
<pb n="KR2f0038_WYG_150-2b"/>
　　　　　二曰存鄉舉<lb/>
臣聞周之取士也其書曰使民興賢出使長之使民興<lb/>
能入使治之未聞以文章選賢也後世法敝衆弊紛起<lb/>
下之人不復以誠事其上而上之人何復誠信而聽之<lb/>
哉此鄉舉所以終廢而試藝之法不可革也今天下三<lb/>
嵗一考士初試於其鄉州再試於京師而官之曾莫原<lb/>
其修之於家行之於其鄉黨朋友者何如也士知不考<lb/>
其素而唯文章之工寕復有自重自修之志哉設有自<lb/>
<pb n="KR2f0038_WYG_150-3a"/>
重自修之士資質粹美問學深博其忠足以事君其才<lb/>
足以治民而不幸不工於文章則終身不得齒仕版立<lb/>
朝廷矣豈不可為之長太息也今有徑寸之璧棄置而<lb/>
不貢之朝莫不為之恨自重自修之士不貴於珠玉哉<lb/>
此臣所以為朝廷惜也臣愚欲乞詔天下州郡當貢士<lb/>
之嵗許於解額内弗試而貢一人擇郷黨孝弟忠信通<lb/>
博之士俾其間閭里之善士以告守令守令伺察而告<lb/>
之監司監司覈實果否而上之禮部萃而察之考其所<lb/>
<pb n="KR2f0038_WYG_150-3b"/>
學等差而上之朝廷朝廷隨其等差參諸貢士而官之<lb/>
仍命有司立為條約無則闕之有其人而不貢則治之<lb/>
舉非其人則坐之如此在天下之士各知修方以行已<lb/>
則以文章選士之弊有時而衰矣<lb/>
　　　　　三曰别守宰<lb/>
臣伏以四海九州之大生齒之夥朝廷不得家治而人<lb/>
教之也為之衆建州縣張設官吏約以詔條使人循理<lb/>
而趨善安土而樂生雖然朝夕與民相親而易致感者<lb/>
<pb n="KR2f0038_WYG_150-4a"/>
莫如縣令郡守次之監司又次之今吏部之格雖曰以<lb/>
舉官為縣令舉官為縣令者僅得其半而積考多者亦<lb/>
得為縣令然則未必真可以為縣令者也縣令雖以舉<lb/>
官而為知縣所舉者亦未必真善治民者也以未必真<lb/>
善治民者積三四任而為知州其才亦未必真能為州<lb/>
者也如此而欲望州縣皆治何可得也盖其才不可以<lb/>
為縣令者常為掾丞可也不可以為知州者常為佐貳<lb/>
可也臣愚欲乞别異守宰與掾丞佐貳為二塗使才不<lb/>
<pb n="KR2f0038_WYG_150-4b"/>
可為守宰者終身為掾丞佐貳才可以長民化下者雖<lb/>
久為守宰可也然後於守宰以擇監司或進為朝廷之<lb/>
官如此則才否分而人品别矣今誠能於州掾縣佐選<lb/>
其人可為縣令者授之中下之縣縣治矣授之上縣上<lb/>
縣又治矣授之以難治之縣難治之縣至一再皆治也<lb/>
擢之為知州初則授之以中下之州中下之州既治矣<lb/>
使劇州劇州又治矣而其人不可為監司為省府卿士<lb/>
以備選擢者未之有也若才不可以為縣也雖積嵗益<lb/>
<pb n="KR2f0038_WYG_150-5a"/>
久而寡過也不害其進官而為幕職州佐也夫才不可<lb/>
長民而為幕職州佐以終其身盖亦幸矣夫何恨哉<lb/>
　　　　　四曰廢贓貪<lb/>
臣聞為國家者擇士而官之非以幸其身為民而圖治<lb/>
也制禄而頒之非以厚其家代耕而飬㢘也今税民之<lb/>
粟帛損邦之貨泉隨其爵位而禄之矣貪汚之士以賕<lb/>
抵罪者嵗不可勝數非獨為士者上負邦家亦朝廷法<lb/>
制有以召致之然也今吏部四選附籍者幾三萬員而<lb/>
<pb n="KR2f0038_WYG_150-5b"/>
在選者常以數千員賢愚弗别亷汚雜處客食旅館或<lb/>
逾年而得一闕更兩嵗而及其期官冗員多莫如今日<lb/>
臣愚竊以謂仕於朝而食人禄矣公私過咎或不得免<lb/>
而肆然犯法以贓獲罪其迹顯著尚足矜耶而使之因<lb/>
縁赦宥積累期限而叙復之何也欲望詔有司凡以正<lb/>
贓抵罪者一切廢置示弗復用其或才能卓異不幸絓<lb/>
誤也命卿士以名上之付有司以議之或有可收也降<lb/>
等而官之終弗變也卿士同其罪則官澄而冗革矣<lb/>
<pb n="KR2f0038_WYG_150-6a"/>
　　　　　五曰謹疑獄<lb/>
臣聞易曰君子以明慎用刑而不留獄書曰與其殺不<lb/>
辜寧失不經夫以天下之大四海之廣獄訟至繁官吏<lb/>
至衆盖獄訟繁則不得無可疑可愍之情官吏衆則不<lb/>
必皆明習法律之士前日愆雨之初臣不避誅戮嘗陳所<lb/>
以致旱之因矣我朝累聖臨御欽慎庶獄上遵先王之戒<lb/>
方州之請多原情而䝉貸矣夫以先王之聖智猶曰寜失<lb/>
不經今方州所請將事深文而務殺之耶設或不然又因<lb/>
<pb n="KR2f0038_WYG_150-6b"/>
以罪其官吏官吏畏罪則取可疑可愍者遷情就法而<lb/>
殺之矣安事上請而取咎悔也哉况夫官吏之愚難以<lb/>
遍曉而務在免過希合臣愚伏望朝廷以前日所降詔<lb/>
㫖特加修明廣示海宇俾可疑可愍之獄皆如平日以<lb/>
其實情上請付有司議之或失於妄請也亦如昔日特<lb/>
放其罪如此則疑情愍獄皆得以上聞而好生之徳周<lb/>
四海矣<lb/>
　　　　　六曰擇儒帥<lb/>
<pb n="KR2f0038_WYG_150-7a"/>
臣聞用師之所先財用積器械利城壘堅士卒練将帥<lb/>
擇五者具勝敵之能事舉矣先帝憂勤積嵗以儲兵備<lb/>
今粗㑹常平等積錢餘五萬貫穀帛匹斛亦復稱是財<lb/>
用不謂不積矣熈寧以來萃羽毛齒革之材講犀利之<lb/>
要巧者奏工殆餘十年械器不謂不利矣増城築堡擇<lb/>
當要處守禦之方無不詳盡城壁不謂不堅矣行陣坐<lb/>
作引弓蹶弩擊刺之法靡不講究士卒不謂不練矣虎<lb/>
貔之勇有功必賞賜官授節超逾倫等将帥不謂不擇<lb/>
<pb n="KR2f0038_WYG_150-7b"/>
矣雖然吳子曰凡人論将常觀於勇勇之為将萬分之<lb/>
一盖言以勇擇将未盡其要勇敢之将迎敵以取勝可<lb/>
也若其制列城専一道撫百萬之衆馭虣武之佐失所<lb/>
能任孫子曰将者智信仁勇嚴也以是言之非通儒學<lb/>
士知國體者不足與知此臣不敢逺陳古事在仁祖時<lb/>
盖非范仲淹韓琦龎籍之徒不用也然今日所當擇者<lb/>
臣竊兾朝廷加慮而深思也<lb/>
　　　　　七曰修役法<lb/>
<pb n="KR2f0038_WYG_150-8a"/>
臣聞古者用民之力嵗不過三日而使之以時人不告<lb/>
病後世則不然極人力而疲之莫之愍也昔者疲民之<lb/>
力莫甚於差役差役之甚至有破民家産賣及妻孥以<lb/>
濵死者熈寧元豐之間以差役為病民也使一切輸錢<lb/>
於縣官官為賦閒民而役之方是時朝廷改法則意在<lb/>
息民議法之臣以寛剰為事平民輸之嵗覺不逮復思<lb/>
差科之為幸也今者既詔有司講明差法前日所謂破<lb/>
家産之敝悉巳鐫除而是非猶興議論未一皆以謂上<lb/>
<pb n="KR2f0038_WYG_150-8b"/>
戸特幸中戸役併上戸特幸則求所以抑兼并而均民<lb/>
力中戸役併則其為病有過於輸錢臣愚以謂法無新<lb/>
陳便民者良法也論無彼巳可久者確論也欲望朝廷<lb/>
命有司考二法之至要而裁取之參公論之可行而修<lb/>
定之使人便而久行百世無敝豈不善哉下此役法於<lb/>
四方而付其書於戸部以臣之愚見其必可久也欲乞<lb/>
再承詔㫖許自邦畿以及諸路先召畿令因版籍即新<lb/>
書而裁損之次召近畿數路監司如畿縣之法自近以<lb/>
<pb n="KR2f0038_WYG_150-9a"/>
逮逺因可以革非不踰嵗而天下之役書全矣夫為法<lb/>
之大及物之衆休戚所係治忽隨之為國家者可不慎<lb/>
哉臣所以輒敢冒鈇鉞之誅而不能終嘿也<hi>元祐元年上時為戸</hi>
<hi>部尚書</hi>
　　　　上哲宗論天下大勢可畏者五　賈　易<lb/>
臣竊以天下大勢可畏者有五而旱乾水溢日星謫見<lb/>
無所與焉一曰上下相䝉而毁譽不以其真二曰政事<lb/>
茍且而官人不任其責三曰經費不充而生財不得其<lb/>
<pb n="KR2f0038_WYG_150-9b"/>
道四曰人才廢缺而教飬不以其方五曰刑賞失中而<lb/>
人心不知所向夫毁譽不以其真則主聴惑主聴惑則<lb/>
邪正無别君子之道日消小人之黨日進政化陵遲亂<lb/>
之所由生也言上下相䝉則是人主聰明壅蔽下情不<lb/>
上逹之謂也可不畏乎夫官人不任其責則萬事隳廢<lb/>
彛倫攸斁惡吏市姦而自得良民受弊而無告愁歎不<lb/>
平之氣充溢乎宇内以干隂陽之和災異所従而起也<lb/>
言政事茍且則是無復有治道而姦吏蠧賊靡所不至<lb/>
<pb n="KR2f0038_WYG_150-10a"/>
也可不畏乎夫生財不得其道則公私困弊衣食之源<lb/>
日蹙用之於無事之時然且有患矣不幸倉卒多事則<lb/>
必狼狽窮廹而禍敗至矣言經費不充則是一切用度<lb/>
皆匱乏而歛散屈伸無及時預備之計人情易揺而根<lb/>
夲有微弱之虞也可不畏乎夫教飬不以其方則士氣<lb/>
浸弱士氣浸弱則節義凋䘮偷合茍容之俗滋長背公<lb/>
忘君之風益扇将誰與立太平之基而乂寧王國者哉<lb/>
言人才廢缺則是士君子無賢智可用之實而愚不肖<lb/>
<pb n="KR2f0038_WYG_150-10b"/>
充牣於朝天下所従而否也可不畏乎夫人心不知所<lb/>
向則以非為是以黒為白更相賊害爵之以髙位而不<lb/>
加貴僇之以顯罸而不加懼人君之利勢無以鼓動四<lb/>
方徼利茍免之姦冒貨犯義之俗何所不有言刑罰失<lb/>
中則是人無所措手足姦宄由是而莫禁可不畏乎臣<lb/>
獨恨二聖焦勞念治而天下之勢乃如此之弊任事者<lb/>
不以為憂是猶寝於積薪之上火未及然而自以為安<lb/>
也然則興廢補弊救溢扶衰豈無策乎欲知毁譽真偽<lb/>
<pb n="KR2f0038_WYG_150-11a"/>
之情則莫若明四目逹四聰使下無壅蔽之患讜言直<lb/>
論日至乎前而䜛説殄行無以遁其情則賢佞邪正皦<lb/>
如白日中心湛然如止水如定鑒孰敢欺蔽以售其偽<lb/>
耶書曰知人則哲能官人能哲而恵何憂乎驩兠何遷<lb/>
乎有苗何畏乎巧言令色孔壬此之謂也欲官人皆任<lb/>
其責而政事修明則莫若詢事考言循名責實故四郊<lb/>
不治則責郡邑之臣以其無敦夲務農之效五品不遜<lb/>
則責師帥之官以其無承流宣化之績夷狄畔渙則責<lb/>
<pb n="KR2f0038_WYG_150-11b"/>
之邉帥獄訟煩苛則責之士師盗賊多有則責之警尉<lb/>
羣司百官因任而責實黜幽而陟明著以一定之制則<lb/>
賢能者樂運其才而疲懦不肖者不敢貪位而尸禄詩<lb/>
曰無競維人四方其訓之不顯維徳百辟其刑之此之<lb/>
謂也欲生財不逆其道則莫若敦夲業賤末作崇儉約<lb/>
廢奢侈使四方之民各守其業不見異物而遷講明先<lb/>
王制國用量入為出之法行之天下将使公私富足而<lb/>
九年之食不匱大學曰生財有大道生之者衆食之者<lb/>
<pb n="KR2f0038_WYG_150-12a"/>
寡為之者疾用之者舒則財恒足矣此之謂也欲教飬<lb/>
人才必以其方則莫若闢四門以廣詳延之路縻好爵<lb/>
以厲㢘遜之節明詔公卿大臣使各舉其所知召對延<lb/>
問以觀其能否善者隨宜而用之不善者一切報罷然<lb/>
則巖穴無幽隠之賢朝廷多譽髦之彦矣書曰九徳咸<lb/>
事俊乂在官百僚師師百工惟時撫于五辰庶績其凝<lb/>
此之謂也欲人心皆知向正則莫若賞以勸善罰以懲<lb/>
惡不以親踈貴賤為之重輕與天下為畫一故為善於<lb/>
<pb n="KR2f0038_WYG_150-12b"/>
家者必賞於朝為不善於幽暗者被罰於顯明所以風<lb/>
動四方而信於天下也如此故民志一定而放僻邪侈<lb/>
之行不作書曰徳明惟明徳威惟畏此之謂也舉是數<lb/>
者一以至誠惻怛力行而無倦則太平極治之功何為<lb/>
而不成何求而不獲<hi>元祐六年七月上時為侍御史</hi>
　　　　上哲宗論政事之要五　　　梁　燾<lb/>
臣聞天之愛飬生靈必命仁聖之君以為之主而又生<lb/>
賢人君子於四方以為人主之用使君倡臣和共修善<lb/>
<pb n="KR2f0038_WYG_150-13a"/>
政以代天理物而成太平之功故人君立政必求其賢<lb/>
人君子布列左右前後以為輔佐所以副天之愛飬生<lb/>
靈之意也恭惟皇帝陛下以仁聖之資荷天授命太母<lb/>
以至公至正恭敬節儉保䕶清躬九年成徳今陛下至<lb/>
明獨斷中外歸心太母可謂有社稷大功而恩及四海<lb/>
矣陛下方當攬政之初正是求賢之日當舉政事之要<lb/>
隨事以任人才各用其所長則上下交修治道成矣是<lb/>
能敬天受命副天愛飬生靈之意也臣竊惟今日政事<lb/>
<pb n="KR2f0038_WYG_150-13b"/>
之要凡有五事一曰人材不純二曰命令不堅三曰朋<lb/>
黨交通四曰百姓窮困五曰夷狄驕横此五者為敝巳<lb/>
甚須廣求賢人君子各隨其材之所長而用之講求長<lb/>
策以去此五弊陛下必欲人材純一莫若明辨君子小<lb/>
人可用君子而使小人不可用小人而使君子也中正<lb/>
不倚正直公忠者此君子也姦邪阿附蔽賢營私者此<lb/>
小人也既知其為君子則必崇用而信任之既知其為<lb/>
小人則必消退而踈逺之信任之謂當用於要近常令<lb/>
<pb n="KR2f0038_WYG_150-14a"/>
在内也踈逺之謂當隨才領事常令在外也又當求賢<lb/>
人君子於四方則天下之賢才皆得而為用矣書曰立<lb/>
賢無方謂不専用一方之士又曰任賢勿貳去邪勿疑<lb/>
謂進君子退小人在果斷而不惑也陛下必欲命令堅<lb/>
明莫若謹於更張審於施設無以淺事輒廢逺慮無以<lb/>
辯言輕動成法盖條法頻改則人情惑而不安命令二<lb/>
三則主威玩而不重凡造令立事必先謀於大臣使之<lb/>
講究雖大臣以為是未可行也又示於近臣使之參考<lb/>
<pb n="KR2f0038_WYG_150-14b"/>
雖近臣以為是亦未可行也又行於百官使之合議須<lb/>
羣臣皆以為是議論詳熟曲盡人情而不疑也然後可<lb/>
以行之一定而不可復變必使中外上下謹守敬信如<lb/>
日星之燦然可仰也書曰欽乃攸司慎乃出令令出惟<lb/>
行弗惟反謂作命所以示信於天下必謹之於初既行<lb/>
而不可改也又曰慮善以動動惟厥時謂不善不時者<lb/>
不可輕舉也陛下必欲無朋黨交通之患莫若判别邪<lb/>
正辨察真偽無惑先入之説必取衆多之議則事合公<lb/>
<pb n="KR2f0038_WYG_150-15a"/>
當不牽於所愛必察偏私之情則真偽自明常使君子<lb/>
在内小人在外則朋黨自消交通之歡自無矣易之泰<lb/>
卦曰君子道長小人道消謂君子進小人退則邪正分<lb/>
而泰道成矣泰者天下安治之謂也詩曰雨雪瀌瀌見<lb/>
晛曰消雨雪隂也比小人晛陽也比君子謂用君子則<lb/>
小人自消也陛下必欲百姓無困窮之憂莫若賦歛寛<lb/>
平徭役輕簡豐稔和平則安飬富庶之使常有餘力凶<lb/>
荒勞敝則救恤休息之使不至失所臣下有寛百姓之<lb/>
<pb n="KR2f0038_WYG_150-15b"/>
請者擇而行之臣下有掊歛百姓之説者一切罷之郡<lb/>
縣之吏别立舉法以隔私恩如知州通判知縣縣令皆<lb/>
用公舉而不得以恩例為請則多得實材可以分憂矣<lb/>
書曰徳惟善政政在飬民又曰能官人安民則恵黎民<lb/>
懐之謂政事必於愛民官得人則善政行民悦而歸心<lb/>
矣陛下必欲夷狄賔順莫若修文徳而立威制願面詔<lb/>
大臣精選忠實明信之士付以帥權勿用怯懦輕詐之<lb/>
人終誤邉事保守封疆寸土不可棄之愛飬生靈一民<lb/>
<pb n="KR2f0038_WYG_150-16a"/>
不可失之如其恭順聴命可行恩信如此則文徳明矣<lb/>
如其傲慢叛命必用誅伐如此則威制立矣不可屈従<lb/>
俯就損徳失威飬成他日之患為朝廷憂也傳曰懐逺<lb/>
以徳立徳以威謂禦夷狄者必使畏威而懐徳也恩威<lb/>
並行則可以制夷狄矣欲救此五者之弊在陛下信任<lb/>
左右大臣謹擇侍従要近公選諫官御史也大臣者陛<lb/>
下同體之臣也必須精察而揀擇之無牽恩私之情以<lb/>
絶僥倖僥倖進則悮國事既悮國事必有後悔及其悔<lb/>
<pb n="KR2f0038_WYG_150-16b"/>
也亦巳晚矣不若謹之於初也無惑左右之説以消䜛<lb/>
間䜛間進則蔽惑聰明忠直踈逺輔佐失道必有後憂<lb/>
及其憂也亦已晚矣不若謹之於初也大臣之間而宰<lb/>
相尤為之重故宰相重則朝廷重宰相輕則朝廷輕是<lb/>
宰相之任用人得失繫國家重輕社稷安危也而進退<lb/>
之際可不重乎可不謹乎願陛下照之以至明斷之以<lb/>
至公勿為輕聴勿為快意如此則忠賢得用左右得人<lb/>
矣既知其為賢人也無移臣下愛憎之言而或疑之又<lb/>
<pb n="KR2f0038_WYG_150-17a"/>
加信任使之盡忠謀國修輔上徳則百官皆得其賢萬<lb/>
事皆得其當天下可以安静陛下可以無憂也如用失<lb/>
其人則天下未得安静陛下未能無憂也此而一有失<lb/>
得在今日所繫尤重當陛下用人之初是四方觀政之<lb/>
日不可不謹也侍従要近者陛下左右獻納之臣也得<lb/>
賢人而在位則朝政闕失得以聞人材邪正得以知緩<lb/>
急於其間選用輔佐之任易為得人矣諫官御史者陛<lb/>
下耳目之官也尤須審任而親信之此而得人則所聞<lb/>
<pb n="KR2f0038_WYG_150-17b"/>
皆得其公所行皆得其當不得其人則所聞皆得其私<lb/>
所行皆得其偏如所任得賢正之人則陛下視聴聰明<lb/>
矣可以分别君子小人可以辨定是非曲直可使消除<lb/>
朋黨交通如所任失於姦邪之人則為權臣耳目上蔽<lb/>
陛下聰明顛倒是非淆亂黒白以君子為小人以小人<lb/>
為君子使君子不得進小人日益多如此則朋黨交通<lb/>
之私勝矣此官最為清要此地最當擇人陛下聰明洞<lb/>
逹物情不可不察也臣愚不佞竊嘗留意於賢人君子<lb/>
<pb n="KR2f0038_WYG_150-18a"/>
思有以助陛下今日求賢之意謹以其所知及采於公<lb/>
論有可以為近臣者有可以為言臣者各以其材之所<lb/>
長條具别奏願陛下擇而任之時以名字出於清衷自<lb/>
用三兩人以聳動羣臣耳目使朋黨沮䘮失計忠良喜樂<lb/>
盡忠陛下今日欲求輔佐聖徳正須用此等人也望聖<lb/>
心斷然必用之以合天下公議則朝廷之福宗社之慶中<lb/>
外之幸也臣子區區報國之心惟陛下財赦而垂聴焉<lb/>
　　貼黄臣自塵侍從以至擢居近輔竊觀陛下有仁<lb/>
<pb n="KR2f0038_WYG_150-18b"/>
　　聖之資望陛下行仁聖之事願陛下成仁聖之功<lb/>
　　天下之大一力不能獨治自古聖帝明王必須臣<lb/>
　　下共成洪業伏望陛下用此羣賢早成大功以慰<lb/>
　　臣民之望<lb/>
　　貼黄臣願聖明聴政之暇熟賜省鑒記其可用<lb/>
　　之人姓名或面賜宣諭或御批超擢進用或臣<lb/>
　　下有以愛憎之情妄進䜛説望聖意無惑力賜<lb/>
　　主張而必用之姦邪之計自不行使忠良慶㑹<lb/>
<pb n="KR2f0038_WYG_150-19a"/>
　　激勵報君之心臣之此言誠欲上助英斷總正權<lb/>
　　綱伏乞深留宸念<hi>元祐八年上時為尚書右丞相</hi>
　　　　上欽宗條畫利害　　　　　余應求<lb/>
臣昨嘗面奏有治道之得失時政之因革及條畫當今<lb/>
利害文字伏䝉聖慈令臣繳進臣巳進入訖然臣區區<lb/>
之意所謂治道得失時政因革者如盡復祖宗法度兼<lb/>
用元豐元祐之政伏覩陛下巳降詔㫖矣條畫利害如<lb/>
追贈司馬光等内侍依祖宗法罷㢘訪使者廢苑囿以<lb/>
<pb n="KR2f0038_WYG_150-19b"/>
賜貧民等事陛下巳施行矣至於前日所條畫有未盡<lb/>
者又不敢隠黙陛下虚懐聴納篤於求言如此若畏避<lb/>
嫌疑有所懐而不盡臣之罪也謹具條畫如後<lb/>
　一近者太上皇帝東遊逺渉江淮冒犯風露非所以<lb/>
　　保安聖躬欲乞遣使奉迎歸京深居宸嚴陛下日<lb/>
　　奉四海之養優游逸樂永保盛福<lb/>
　一近年以來凡有中㫖皆降御筆施行稍似稽遲寘<lb/>
　　以不恭之罪百司執事奉行不暇雖或違戾法憲<lb/>
<pb n="KR2f0038_WYG_150-20a"/>
　　不敢執奏又人臣啓擬有法所不可者取御筆行<lb/>
　　之尤為非便欲乞自今陛下意所欲行者臨朝與<lb/>
　　大臣議之毋降宸翰非唯有司可以審覆違戾庶<lb/>
　　幾權歸於上杜多門之政絶近習私謁僥倖之原<lb/>
　一古者文敝捄之以質近來文敝劇矣欲乞純法太<lb/>
　　祖之道尚質厚従簡易捐侈靡去煩苛以厲風俗<lb/>
　一古者國有建立更革必集羣議以從衆者為髙自<lb/>
　　王安石行新法詆異巳者為流俗士大夫議論雷<lb/>
<pb n="KR2f0038_WYG_150-20b"/>
　　同無所可否六十年近嵗尤甚凡有所為獨建議<lb/>
　　者謀之不復以利害可否詢於衆庶欲乞自今軍<lb/>
　　國之事博延羣臣謀之廣廷以盡下情取衆所謂<lb/>
　　可者而行之庶無敗事<lb/>
　一近來宰執並不見賔客所得進者門下親狎故人<lb/>
　　阿諛茍媚以事干請是以人材之能否生民之休<lb/>
　　戚國家之安危邉鄙之利害政事之得失恬不聞<lb/>
　　知欲乞令宰執許於私第見客庶可廣詢世務<lb/>
<pb n="KR2f0038_WYG_150-21a"/>
　一君臣之間欲上下交而情通人臣獻言尤所難者<lb/>
　　陛下既巳虚心屈巳以來天下之言欲乞每遇退<lb/>
　　朝後開延賢士賜坐従容使陳治亂安危之夲古<lb/>
　　今興亡成敗之要及令百司無問大小各以夲職<lb/>
　　言事親加省覽以進忠讜<lb/>
　一春秋書災異而不書祥瑞所以示後世人君知警<lb/>
　　懼也然以臣觀之天下和平民物安樂年穀屢豐<lb/>
　　乃為上瑞彼雲物鬼神之祥禽獸草木之異吉凶<lb/>
<pb n="KR2f0038_WYG_150-21b"/>
　　未定也近年四方水旱盗賊不以聞而表賀祥瑞<lb/>
　　曽無虚月欲乞自今應有水旱盗賊災異毋得隠<lb/>
　　諱其祥瑞之事一切禁止<lb/>
　一祖宗官制簡而易行流品有叙自改官制以來紊<lb/>
　　亂重複今日尤甚欲乞内外文武内侍伎術等官<lb/>
　　並依祖宗舊制或謂行之既久未易輕改則乞減<lb/>
　　省中都職事釐務及州縣冗員以省邦用<lb/>
　一近嵗名器輕紊以恩倖除大學士者六七人開府<lb/>
<pb n="KR2f0038_WYG_150-22a"/>
　　使相者十餘人節度使以上無慮數員若承宣觀<lb/>
　　察防禦團練遥刺之𩔖奴𨽻皆得為之欲乞例行<lb/>
　　追降<lb/>
　一西清官及三等職名所以賞勞用賢近來公卿戚<lb/>
　　里子弟及朋附權倖與夫以財利辦職者起躐華<lb/>
　　要乞盡行降黜今後凡有功於國有勞於民其人<lb/>
　　之賢允衆議者問除一二以為勸激<lb/>
　一諸路監司員數尚多無益於事祗増煩擾乞憲漕<lb/>
<pb n="KR2f0038_WYG_150-22b"/>
　　之外有可減者併之如茶鹽常平自合漕司兼領<lb/>
　一燕雲之役道塗之人皆知其不可而邉臣喜功不<lb/>
　　恤國事唱為此謀以誤朝廷罪不可貸欲乞凡建<lb/>
　　議燕雲及後來以燕雲推賞者並行追奪以慰人<lb/>
　　望<lb/>
　一伏覩祖宗肇造區夏佐命功臣封以王爵可也近<lb/>
　　世褒寵大臣假以王號尤紊憲章欲乞降為國公<lb/>
　一戚里後宫之家公卿貴游子弟以恩幸進及士大<lb/>
<pb n="KR2f0038_WYG_150-23a"/>
　　夫交結中貴列職朝著者尚多欲乞澄汰以清班<lb/>
　　列<lb/>
　一近嵗御前應奉有勞上書文理可采及特赴殿試<lb/>
　　之人皆一時權幸干請欲乞追奪或勒令致仕不<lb/>
　　理官品<lb/>
　一天下錢糧祖宗時盡總之三司使自改官制以來<lb/>
　　錢穀散漫不盡屬戸部久矣近世中人總領名色<lb/>
　　尤不一欲乞令天下錢糧盡歸戸部<lb/>
<pb n="KR2f0038_WYG_150-23b"/>
　一軍政久壊邉備不修将帥不遴選兵卒不訓練欲<lb/>
　　乞以老臣知軍務者為樞使以祖宗之法修軍政<lb/>
　　復邉備訓練士卒遴選将帥置之京師以待一旦<lb/>
　　之用<lb/>
　一自陛下臨御以來雖降霈恩然民間未受實恵而<lb/>
　　召兵四方不無煩擾伏乞應民間夏秋二税只納<lb/>
　　本色其餘無名科率盡皆放免和預買並乞先次<lb/>
　　支錢今年以前倚閣賦税不許監司再行催納諸<lb/>
<pb n="KR2f0038_WYG_150-24a"/>
　　州上供亦乞參酌近年中數特加減損<lb/>
　一茶鹽法雖罷立額減鈔錢然民間猶未便也欲乞<lb/>
　　講畫取利民便國者行之<lb/>
　一常平法行之既久散多納少其法寖壊今若收之<lb/>
　　則詭名挟戸有籍無人不過監保正長地分人均<lb/>
　　納民間重困欲乞自今年以前應未納常平錢穀<lb/>
　　並可放免今後只以見在錢穀願請者給之不須<lb/>
　　比較年例更行賞罰<lb/>
<pb n="KR2f0038_WYG_150-24b"/>
　一免役法雖為便民然所募皆游手姦猾既給雇直<lb/>
　　又復受賕而保正長等又復有等第者為之則是<lb/>
　　既出雇錢又不免差役矣兼衙校之𩔖多是借産<lb/>
　　業抵當率不過數百緍而差押官物或多至萬緍<lb/>
　　失䧟侵盗家業不足以償欲乞參酌祖宗法制重<lb/>
　　行修立<lb/>
　一市易抵當與民争利所得不償所費失體尤甚欲<lb/>
　　乞減罷<lb/>
<pb n="KR2f0038_WYG_150-25a"/>
　一近年以來賜第之家相望於京師欲乞非國戚主<lb/>
　　第者並行抅收雖係國戚主第而奢侈過制者改<lb/>
　　賜小第仍徹去之<lb/>
　一臣寮之家所得御筆詔札例皆建閣僥覬恩澤欲<lb/>
　　乞並令繳納朝廷其閣毁拆今後不得輒有陳請<lb/>
　一近嵗公卿大夫下至庶寮翫於安逸専事游燕家<lb/>
　　置聲樂沉湎無度内則荒亂心術外則隳廢職事<lb/>
　　尤壊名義陛下既以聖徳化之羣臣自當革心欲<lb/>
<pb n="KR2f0038_WYG_150-25b"/>
　　乞更加訓諭其或不悛重行竄棄<lb/>
　一士大夫名節不立行義不修専務奔馳投獻自媒<lb/>
　　欲乞選擇端靖有守之士置之列位及招山林遺<lb/>
　　逸以為臺諫<lb/>
　一儒生問學不根本原専尚浮華互相蹈襲欲乞復<lb/>
　　祖宗制科取士及兼用先儒傳註義理之學當以<lb/>
　　人心所自得者形之於文不可斷以一説以誤後<lb/>
　　進王安石今之臣子豈宜列位於先聖之次乞降<lb/>
<pb n="KR2f0038_WYG_150-26a"/>
　　從諸儒之列<lb/>
　一緇黄之徒不耕不蠶耗蠧衣食員數寖廣常住田<lb/>
　　産富於農民飲食服用侈埒王侯甚者招姦利無<lb/>
　　行業欲乞省併寺觀十存二三並作十方不得甲<lb/>
　　乙住持無敕額者並行拆去常住田産存留一半<lb/>
　　其餘納官召人租佃留為飬兵之費逐年課試及<lb/>
　　恩澤撥放出賣度牒並行停罷戚里後宫及大臣<lb/>
　　之家並不得置墳寺只以人戸守冢復其冢如古<lb/>
<pb n="KR2f0038_WYG_150-26b"/>
　　之制減僧道等員其强壮者任便歸民庶幾生齒<lb/>
　　寖繁戸口日衆以副務農重本之意<lb/>
右件如前臣區區之意欲言者久矣厥路無由伏遇陛<lb/>
下英斷聰明虚懐聴納故敢忘其固陋輒自罄竭欲望<lb/>
采擇其中者誠以守之斷以行之庶幾朞月之間可見<lb/>
太平冒犯天威罪當萬死<hi>靖康元年上時為校書郎</hi>
　　　　上欽宗條畫十二事　　　　陳公輔<lb/>
臣近者兩䝉聖恩召對親奉玉音事平之後當急於圖<lb/>
<pb n="KR2f0038_WYG_150-27a"/>
治此實天下幸甚臣不勝踊躍抃蹈之至臣聞之聖人<lb/>
不先時而起不後時而縮凡興事造業扶危救衰要當<lb/>
勇於力行敏則有功烏可以後時哉伏自陛下臨御以<lb/>
來天下延頸舉首伺望新政遲遲未聞民惑固矣况今<lb/>
宗廟垂休神祗降福陛下聖徳所感强兵宿将皆願盡<lb/>
力軍聲大振敵氣巳奪欲和與和欲戰必克事之可平<lb/>
在旦暮矣然則陛下圖治之計宜早定睿謨以慰天下<lb/>
之望不可緩也臣自念平昔有致君澤民之志有犯顔<lb/>
<pb n="KR2f0038_WYG_150-27b"/>
逆耳之言無路而不得進今幸遭遇陛下慨然願治容<lb/>
受直辭乃臣自效之秋臣不避萬死條畫十二事皆今<lb/>
日治所宜先者預以奏聞伏乞聖慈貸臣狂愚少賜睿<lb/>
覽謹具列其目一曰審因革臣聞聖主立法不矜於同<lb/>
而矜於治故可則因否則革未嘗拘於一而不知變也<lb/>
國家祖宗之法善矣至治平而稍弊故神宗皇帝革而<lb/>
新之凡以隨時之宜適民之欲耳比來専以不變熈豐<lb/>
之法為紹述之孝不問時之所宜民之所欲者曰以不<lb/>
<pb n="KR2f0038_WYG_150-28a"/>
變為孝則是神宗自不當變祖宗法盖法無必因亦無<lb/>
必革惟其當而已况今吏員猥多賦役煩重政令數易<lb/>
紀綱隳壊以至飬兵取士馭吏牧民皆不如古法至於<lb/>
此而已弊矣尚何紹述為哉臣願考祖宗之法與今日<lb/>
所行善者因之否者革之詳求博取精思熟慮擇其至<lb/>
當者著一代良法不必拘拘以紹述為名而失其實也<lb/>
二曰論大臣臣聞天子所與共天下者七八大臣得人<lb/>
則朝廷正百官治海内和平四夷效順茍非其人天下<lb/>
<pb n="KR2f0038_WYG_150-28b"/>
不安豈可不論哉傳曰人主之職論一相相之難其人<lb/>
久矣古之論相必曰才足以有為識足以有明量足以<lb/>
有容三者固難全矣有一於此亦可任焉乃若以道事<lb/>
君以公滅私則難其人矣惟以道事君則自任以天下<lb/>
之重毁譽得䘮不以動心聲色富貴不以累志可則行<lb/>
之不可則止唯以公滅私則孤忠自許不立朋黨所以<lb/>
鈞陶天下進退人才一付以至公未嘗著意於其間也<lb/>
本朝惟李沆韓琦為真相焉近時此風無復存者陛下<lb/>
<pb n="KR2f0038_WYG_150-29a"/>
承變亂之後将大有為必得賢相共圖治功臣望陛下<lb/>
詳擇而審考之則必有名世之才為時而出者至於樞<lb/>
宻之地政事之夲綱轄之任亦必擇其真賢實能人望<lb/>
所歸者儻無其人自可兼之不必備也三曰辨邪正臣<lb/>
聞正臣進者治之表正臣䧟者亂之機自古治亂必主<lb/>
乎邪正自古之人君所以任賢勿貳去邪勿疑唐太宗<lb/>
知士及之佞徳彛之姦而不用至房杜王魏則任之不<lb/>
疑所以成貞觀之治明皇之初委任姚宋以致太平至<lb/>
<pb n="KR2f0038_WYG_150-29b"/>
於末年罷張九齡相李林甫則治亂自此分甚哉邪正<lb/>
不可不辨也然邪人乗間窺伺揣合主意阿權事貴持<lb/>
禄固寵故人主易以信正人責難於君不務茍且直道<lb/>
而行無所附麗故人主易以疑此唐徳宗所以於裴延<lb/>
齡輩則委任不移於陸贄則怫然以䜛倖逐也臣願陛<lb/>
下於易信者不可以輕信於易疑者斷之以不疑庶幾<lb/>
可得其實也四曰明賞罰臣聞賞當賢則臣下勸罰當<lb/>
罪則臣下畏賞罰者人主之威柄安可以不當哉國家<lb/>
<pb n="KR2f0038_WYG_150-30a"/>
承平既久萬事姑息故爵賞太濫典刑太輕貴㳺子弟<lb/>
雖乳臭小兒聫班侍従應奉官吏雖蒼頭奴𨽻躐取顯<lb/>
仕兩府大學而身不任責直閣待制而眼不識字伶倫<lb/>
嬖倖醫卜伎藝身被朱紫家盈金玉豈非爵賞太濫耶<lb/>
漢法大臣有罪皆棄市夷族夲朝祖宗恩徳之厚未嘗<lb/>
殺戮大臣然竄逐嶺表固有之矣近時大臣懷姦誤國<lb/>
天下疾之乃令閒居都城坐享厚禄其他朋邪謟佞之<lb/>
徒姦贓狼籍罪惡昭著方且結交權貴與之營救或貸<lb/>
<pb n="KR2f0038_WYG_150-30b"/>
而不問或朝竄夕召豈非典刑太輕耶夫爵賞濫則人<lb/>
多僥倖典刑輕則下不畏法此所以至於危亂也臣願<lb/>
陛下深鑒此弊愛惜名爵不輕以予人明正典刑不失<lb/>
其罪賞以春夏刑以秋冬如天地之無私則天下之治<lb/>
舉矣五曰廣言路臣觀自古人君茍不至有大惡如桀<lb/>
紂者未嘗不欲納諫然卒至於言路壅塞天下潰亂者<lb/>
皆權臣蔽之元帝之初聴蕭望之劉向所言及恭顯用<lb/>
事則不能容成帝之初數下明詔求言公卿奏議可述<lb/>
<pb n="KR2f0038_WYG_150-31a"/>
及外家擅權則不復聞矣國家祖宗之時大臣皆公心<lb/>
直道故朝廷詔令有未便者臣下得以直言雖天子震<lb/>
怒大臣方極力救之至熈豐以來用事者欲新法必行<lb/>
恐人異已故排斥羣議有出一言則謂之沮壞良法必<lb/>
逐之而後巳諫官御史以其黨為之觀望成風無復公<lb/>
議方太上皇帝詔求直言言之不中亦不加罪及蔡卞<lb/>
乃盡治言者如陳瓘等皆當世端人擯死不用士論痛<lb/>
惜臣觀今日其弊極矣大臣樂軟熟而憎骾切臺諫之<lb/>
<pb n="KR2f0038_WYG_150-31b"/>
官與夫搢紳之士相習一律閒居議論無敢及國家安<lb/>
危生民休戚况望於人主前争是非利害耶所以上下<lb/>
欺罔誕謾無所不至而召天下之亂也臣願陛下以前<lb/>
日為鑒擇臺諫官責其言事不稱職者凡政事法度有<lb/>
可議者詔臣下集議各獻其説無令權臣壅蔽聖聰則<lb/>
人人皆願明目張膽效區區之忠下情不患不通矣六<lb/>
曰勵風俗臣聞士大夫者風俗之所繫朝廷用賢士大<lb/>
夫以職業成政事以行義率風俗則民徳日歸於厚矣<lb/>
<pb n="KR2f0038_WYG_150-32a"/>
近時士人剽竊記問為讀書不能行其所言以纎艶浮<lb/>
巧為能文不能先以器識以傾險變詐為有材不能持<lb/>
以義節士之所尚如此而在位大臣亦以此為用人之<lb/>
先故奔競成風巧偽相扇禮義㢘恥浸以凋䘮而天下<lb/>
日流於薄也臣願陛下稍革此弊令廟堂之上選公忠<lb/>
㢘退純實篤厚之人用於朝廷其浮躁衒露傾邪險薄<lb/>
者黜之示以好惡則天下之士皆相率為善可以革浮<lb/>
薄之風成忠厚之俗也夫忠質文之政三代所以相救<lb/>
<pb n="KR2f0038_WYG_150-32b"/>
臣觀今日禮法度數失於太繁聲名文物皆非實用習<lb/>
俗滛靡人情澆偽可不救之以質歟七曰收權綱臣聞<lb/>
太阿之柄不可授於人人主之權不可移於下漢自昭<lb/>
帝之時大臣秉權宣帝承之信賞必罸揔核名實所以<lb/>
收威權於上而成中興之功及至元帝牽制文義優柔<lb/>
不斷故漢業衰焉臣觀太上皇帝夲以寛厚曠逹之性<lb/>
在位日久不防姦邪浸以欺惑故羣小狃狎權移於下<lb/>
而威令有至於不行臣願陛下深鑒此弊排斥羣邪奮<lb/>
<pb n="KR2f0038_WYG_150-33a"/>
然獨斷使威權皆出於人主則頽綱廢紀可以復振而<lb/>
天下之治無患不成矣八曰抑宦侍臣聞柔曼傾意佞<lb/>
諛盗朝漢唐禍亂皆原於此不可不知也然此曹蠱惑<lb/>
人主皆以其嗜好入之今陛下勤儉之徳出於天性聲<lb/>
色狗馬觀游宴樂皆所不近彼固無所肆其巧矣然尚<lb/>
有可戒者不宜崇其爵位任以事權盖崇其爵位則志<lb/>
得意驕任以事權則作威作福唐太宗時内侍不立三<lb/>
品不任以事惟閤門守禦廷内掃除可謂深鑒此弊矣<lb/>
<pb n="KR2f0038_WYG_150-33b"/>
至於進退人才尤不宜與之謀孔子不主癰疽瘠環孟<lb/>
子不畏臧倉聖賢君子寧没身不見任用豈肯附麗幸<lb/>
臣耶其所以夤縁干進者必朋邪憸薄之小人也懷姦<lb/>
之臣皆倚之以為重卒亂天下可不鑒之哉九曰治財<lb/>
賦臣聞古者制國用皆量入以為出是以祖宗盛時歛<lb/>
取有經用度有節無虚費無妄予故常賦之外未嘗一<lb/>
取於民間而聚歛興利之臣亦不得容其姦矣比年費<lb/>
耗百出征求無藝聚歛興利之臣専以上供為名侵漁<lb/>
<pb n="KR2f0038_WYG_150-34a"/>
百姓無所不至州縣率掠民不聊生陛下今日雖巳盡<lb/>
罷御前供奉所須之物奈何軍興之時財用窘急於取<lb/>
民者尚或未已臣願事平之後詔有司以一嵗經費立<lb/>
為定額常賦之外如茶鹽法刻民尤深者一切講究取<lb/>
其中制輕徭薄賦與民休息使海内富庶如祖宗時國<lb/>
用亦無患其不饒所謂百姓足君孰與不足也十曰崇<lb/>
儉約臣聞儉為徳之共侈為患之大帝王所以訓天下<lb/>
未有不以儉徳也比年承平既久海内富庶驕侈不期<lb/>
<pb n="KR2f0038_WYG_150-34b"/>
而至故尊卑上下内外逺近皆以滛靡相勝衣服飲食<lb/>
極其珍異車輿屋宅飾以金翠聲樂玩好觀游燕樂其<lb/>
費不貲而物價騰踊細民窮苦盖不可不節之也上之<lb/>
所行下之所效陛下在東宫儉徳著聞今日臨御専以<lb/>
敦朴為天下先夫楊綰人臣也以清徳在位能使人減<lb/>
騶徹御罷去聲樂况以一人而躬行者乎然羔羊在位<lb/>
節儉雖化自文王而有刑威之政存焉臣願陛下明詔<lb/>
四方痛革前日侈靡之弊有不懲者重寘以法自京師<lb/>
<pb n="KR2f0038_WYG_150-35a"/>
貴近始則此風可消而天下富足矣十一曰重外官臣<lb/>
聞監司天子外䑓守令民之師帥監司得人則一路受<lb/>
賜守令得人則郡縣被澤此不可不擇也近時除擢監<lb/>
司或出貴倖之門或繇宰執親黨不觀才能不問資格<lb/>
至於郡縣尤不擇人侍従之官得罪朝廷乃付以民社<lb/>
貪饕之吏干求權要乃得除郡士人以縣令為俗吏不<lb/>
肯注受吏部以縣令非要官不加銓擇故為監司者人<lb/>
微望輕不能舉善懲惡為守令者曠官慢法不能承流<lb/>
<pb n="KR2f0038_WYG_150-35b"/>
宣化上下䝉蔽肆為姦欺窮困之人無所告訴臣願陛<lb/>
下謹重外任之官凡監司有闕選卿監省郎藩府有闕<lb/>
選侍従官所以均其内外更其勞逸其餘郡守之闕盡<lb/>
歸吏部如祖宗時以分數資望依格授之仍久其任無<lb/>
令數更易至於縣令雖有吏部選格更令侍従官舉充<lb/>
其有治状優異委監司御史考察以聞特加陞擢使人<lb/>
知郡縣為重不敢不勉而四方萬里皆䝉朝廷徳澤矣<lb/>
十二曰修武備臣聞有文事者必有武備治天下國家<lb/>
<pb n="KR2f0038_WYG_150-36a"/>
未有能廢此也祖宗盛時邉備尤謹比來委任非人故<lb/>
守衛中國禦戎安邉之䇿一切壞盡是以夷狄一旦長<lb/>
驅而前良可駭嘆臣願陛下深鑒前日之弊以武事為<lb/>
急内自京師外至郡邑講求兵備盡如祖宗之時况今<lb/>
金冦雖巳出境秋冬决須復來河東河北兩路尤當備<lb/>
禦亦宜早為之計糧不可不積兵不可不募将不可不<lb/>
擇城池不可不固車馬不可不修器械不可不偹臣料<lb/>
此等廟堂講究熟矣不復具陳姑舉其略而已縁臣所<lb/>
<pb n="KR2f0038_WYG_150-36b"/>
論十二事其次第雖有先後然皆今日之急至於武備<lb/>
議者必曰當在所先而臣獨後之者盖文武以天保以<lb/>
上治内采薇以下治外至於宣王亦曰内修政事外攘<lb/>
夷狄今日雖夷狄深入禦之為先以臣觀之朝廷若法<lb/>
度修舉大臣得人賞罰無私風俗歸厚以至下情得通<lb/>
權綱不失大略如臣前項所陳則天下國家無有不治<lb/>
矣彼夷狄自當懐徳畏威望風逺遯豈足憂哉孔子曰<lb/>
逺人不服則修文徳以來之孟子曰王如施仁政可使<lb/>
<pb n="KR2f0038_WYG_150-37a"/>
制挺以橽秦楚堅甲利兵臣所聞如此惟陛下不以為<lb/>
迂濶不勝幸甚<hi>靖康元年三月上時為校書郎</hi>
　　　　上欽宗論反正六事　　　　胡舜陟<lb/>
臣觀春秋傳曰兵猶火也弗戢将自焚老氏亦曰以道<lb/>
佐人主者不以兵彊天下其事好還國家自熈寧間王<lb/>
韶建開邉之説王安石主其議遣将用兵無嵗無之瀘<lb/>
南廣南勤師逺伐至崇寧以來尤甚西開青唐以及夏<lb/>
國南築谿洞以及丹州西南則建祺祥等州皆不毛之<lb/>
<pb n="KR2f0038_WYG_150-37b"/>
地非人之境而驅赤子䧟鋒鏑死者不計其數生者竭<lb/>
其膏血凡五十餘年而又王黼童貫合謀以棄契丹百<lb/>
年之好約大金以墟其國是以上帝震怒禍我國家金<lb/>
冦慿陵莫之能禦屠戮士庶攻䧟城邑長驅於中原問<lb/>
罪於都城親王宰執為質敵國猶蕩揺邊疆搏噬不巳<lb/>
我師之出無不敗衂蹙國䘮氣失威損重此豈非所謂<lb/>
弗戢自焚其事好還乎陛下踐阼適於斯時宵旰焦勞<lb/>
未見於效盖天怒未觧人力豈能勝哉然天之與人相<lb/>
<pb n="KR2f0038_WYG_150-38a"/>
去雖逺其應甚邇今欲上觧天怒當修人事以應之書<lb/>
曰惟先格王正厥事此先王修省以應天觧上帝震怒<lb/>
之道也臣觀今日祖宗寛大之政泯滅而未舉王安石<lb/>
刻急之法為害而未除法度未得其正也士大夫之欺<lb/>
罔誕謾尚循舊習驕奢貪鄙曽不少悛風俗未得其正<lb/>
也事未見功賞已驟至及其敗事罰不加焉賞罰未得<lb/>
其正也閹官近習猶執事權頡頏恣睢無所忌憚任用<lb/>
未得其正也昔之叨冒恩寵者未加鐫削懐才抱器者<lb/>
<pb n="KR2f0038_WYG_150-38b"/>
陸沉州縣爵禄未得其正也昔之僥倖富貴者一毫不<lb/>
取火耕水耨者困於重歛賦歛未得其正也數者不正<lb/>
豈所謂正厥事乎伏望明詔三省凡是數者悉反之正<lb/>
庶幾人事修而天意得震怒一觧妖氣自銷坐致太平<lb/>
増光祖烈<hi>靖康元年十月上時為侍御史詔令三省照應施行</hi>
　<lb/>
　<lb/>
　宋名臣奏議巻一百五十<lb/>
</p>
<p>
</p>
  </div>
</body>
</text>
</TEI>
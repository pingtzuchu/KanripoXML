<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻六十二</head> <lb/>
    <p>
<pb n="KR2f0038_WYG_062-1a"/>
欽定四庫全書<lb/>
　宋名臣奏議巻六十二<lb/>
　　　　　　　　　　　　宋　趙汝愚　編<lb/>
　　百官門<lb/>
　　　内侍中<lb/>
　　　上仁宗論趙繼寵不合越次幹當天章閣<lb/>
　　　　　　　　　　　　　　　　傅堯俞<lb/>
臣伏聞差贈淑妃董氏閣使臣供奉官趙繼寵幹當天<lb/>
<pb n="KR2f0038_WYG_062-1b"/>
章閣仍指揮在幹當使臣之上事不均平人用嗟怨竊<lb/>
縁舊法内東門有闕依名次差天章閣使臣天章閣有<lb/>
闕即差後苑使臣後苑有闕即差延福宫使臣兼嘉祐<lb/>
三年八月申明甚確今天章閣而下延福宫以上幹當<lb/>
者凡十三人亦皆久侍左右以勞進遷繼寵何功直居<lb/>
前列将來内東門闕官便當次補敗紊綱紀増長僥倖<lb/>
樞密院殊不檢詳條例有請必行貪覬之徒迭相觀效<lb/>
實恐舊條日益隳廢臣又聞至和元年十一月楊永徳<lb/>
<pb n="KR2f0038_WYG_062-2a"/>
幹當延福宫但依先後繼差其時亦有約束今後延福<lb/>
宫後苑天章閣更不添人陛下念其乆事淑妃收奨繼<lb/>
寵候延福宫有闕日特差於繼寵恩意固已隆厚其天<lb/>
章閣上名之命伏望即行追寢凡有遷改乞於舊法從<lb/>
事則天聽日清人心無憾<hi>嘉祐七年十月上時為監察御史裏行</hi>
　　　　上仁宗再論李允恭趙繼寵　傅堯俞<lb/>
臣近有状乞追李允恭之孫永昌恩命及奪供奉官趙<lb/>
繼寵差遣皆不䝉降出事權膠固孤力難移早夜顧思<lb/>
<pb n="KR2f0038_WYG_062-2b"/>
措身無所伏念倖人徼寵破壊常法樞密院茍徇人情<lb/>
恣其求請致臣區區屢煩睿聽然臣所以不避誅譴而<lb/>
喋喋不巳者冀陛下矜憐特加收採防微杜漸緝正綱<lb/>
紀臣若顧避便不復言日往月來浸以増甚不知於朝<lb/>
廷損乎益乎凡事止於蘖芽差易為力謂小無害積悔<lb/>
将深使李永昌若即正典刑繼寵者豈敢妄有覬倖今<lb/>
此二人儻不追奪則兩省内侍攀援趨近各生意於繩<lb/>
墨之外矣美官重禄率歸私謁明敕著令舉為空文惟<lb/>
<pb n="KR2f0038_WYG_062-3a"/>
陛下留神念之此豈為政之體今朝廷闕失獨賴臺諫<lb/>
官數人故陛下時有所聞窒此一途聰明何寄臣謂其<lb/>
言可聽願陛下奮然行之有不能容不若明加竄黜忠<lb/>
義之士猶有不顧而言者如其是非置而不辨章奏入<lb/>
而不下使黙黙以食息悠悠於圏牢則有志者豈肯為<lb/>
陛下安職業而久留哉是不徒孤臣之羞亦非陛下之<lb/>
福至於今後依先降條貫餘人不得援例如此指揮最<lb/>
為深弊臣雖亡狀不願數聞陛下豈不惡之但未之思<lb/>
<pb n="KR2f0038_WYG_062-3b"/>
耳伏乞将臣前後論列李永昌文字及趙繼寵兩狀付<lb/>
外早賜盡法施行<hi>嘉祐七年十月上</hi>
　　　　上仁宗再論李允恭趙繼寵　傅堯俞<lb/>
臣累狀乞追李永昌恩澤奪趙繼寵差遣終未䝉降<lb/>
出近聞鄭睹者将十數年前事援繼寵例又幹當後苑<lb/>
人言未已倖進相仍事聞搢紳莫不驚駭因縁攀引殊<lb/>
無已時豈有為法馭下執政不用設官使言而陛下不<lb/>
聽如此是條禁不須設而御史可以廢也臣非不知掇<lb/>
<pb n="KR2f0038_WYG_062-4a"/>
拾細微聊以供職上不違陛下下不忤貴臣可以無害<lb/>
患而速富貴恐臣今日所得未多陛下異時為悔已甚<lb/>
故獨區區顧思而不能自已者也張昇廢陛下之法恃<lb/>
倖臣之援蔑視言者謂如無人且昇者嘗任御史厯知<lb/>
雜事遂為中執法當日謂陛下者云何而今乃所為如<lb/>
是陛下略加省察可以見其心矣伏望聖慈出臣前後<lb/>
論列文字依條施行不然誅臣以快權倖臣忠憤所激<lb/>
言不能文惟陛下留神裁處<hi>嘉祐十年十一月上</hi>
<pb n="KR2f0038_WYG_062-4b"/>
　　　上仁宗論御藥院劉保信等與授外任不得<lb/>
　　　　闇理官資　　　　　　　　司馬光<lb/>
臣伏見祖宗以來擇内臣謹信者幹當御藥院以其職<lb/>
任最為親近恐名位寖崇嵗月稍久則權勢太重不可<lb/>
制御故常用供奉官以下為之轉至内殿崇班則出為<lb/>
外官此乃祖宗深思逺慮防微杜漸髙出前古詒謀萬<lb/>
世者也近嵗以來頗隳舊法居此任者往往闇理官資<lb/>
請其俸給久而不革殊失祖宗之意深為不便今兹踐<lb/>
<pb n="KR2f0038_WYG_062-5a"/>
阼之初所宜革去積弊率由舊章竊聞幹當御藥院劉<lb/>
保信等四人亦曾自陳乞因覃恩别授外官伏望皇太<lb/>
后殿下皇帝陛下各依逐人所請及應自來内臣闇理<lb/>
官資者並除正官授以外任别擇供奉官以下素知心<lb/>
腹忠信謹慤之人使幹當御藥院仍自今後凡轉官至<lb/>
内殿崇班以上者並須出外一遵祖宗之制不得闇理<lb/>
官資依舊留任内廷差遣<hi>嘉祐八年五月上時為諫院</hi>
　　　　上英宗論張茂則年未及五十不可為押班<lb/>
<pb n="KR2f0038_WYG_062-5b"/>
　　　　　　　　　　　　　　　司馬光等<lb/>
臣等竊聞祖宗舊制内臣年未五十不得充内侍省押<lb/>
班近除張茂則年方四十八今陛下踐阼之初尤宜謹<lb/>
守祖宗法度以御左右之臣示天下至公若茂則果有<lb/>
才幹可用雖更留此闕二年俟其年至然後授之又何<lb/>
晚也臣恐茂則一開此例則内臣攀援求進者多畫<lb/>
一之法從此隳壊人人相效不可禁止不若正之于事<lb/>
之初也臣等區區所為國家重惜在此而已<hi>嘉祐八年十月上時</hi>
<pb n="KR2f0038_WYG_062-6a"/>
<hi>知諫院</hi>
　　　　上英宗論任守忠十罪　　　司馬光<lb/>
臣近者兩次上言任守忠奸邪事迹乞正典刑至今未<lb/>
聞施行臣迫於忠懇不能自已竊見守忠早以小臣獲<lb/>
事先帝幸䝉奨拔榮禄俱極日侍左右不能以忠言正<lb/>
道補益萬分專以詼諧謟諛茍求悦媚其罪一也總領<lb/>
近侍委之差遣而凌蔑同列與奪自恣附已則愛悦逆<lb/>
意則憎疾援引親黨排抑孤寒任情徇私略無顧避其<lb/>
<pb n="KR2f0038_WYG_062-6b"/>
罪二也從來所授俸禄賞賜亦不為少而恣性貪惏老<lb/>
而益甚盜竊官物受納貨賂金帛珍玩溢於私家第宅<lb/>
産業甲於京師聚歛之心曾无紀極其罪三也交結朋<lb/>
援專據權勢縱逞胸臆妄行威福所愛者雖有大罪掩<lb/>
蓋不言所惡者小有瑕疵糾擿成事使宫禁之内側足<lb/>
屏息畏憚守忠無以為比其罪四也濮王之薨守忠監<lb/>
護葬事賣弄國威輕蔑皇族乗其有喪丐奪財物所得<lb/>
甚多終不滿意遂誣長子宗懿以為不孝使之被譴感<lb/>
<pb n="KR2f0038_WYG_062-7a"/>
憤成疾以至沒身不能自雪其罪五也先帝以春秋寖<lb/>
髙未有繼嗣深思宗廟生民之重屬意聖明固非一日<lb/>
而守忠隂蓄奸心沮壊大䇿深忌國家立長立賢自欲<lb/>
於倉卒之際居中建議擇幼弱昏懦之君以邀大利如<lb/>
有唐之季定䇿國老門生天子賴先帝聰明卓然逺覽<lb/>
斷志不疑不然則太平之業幾墜於地其罪六也及陛<lb/>
下既為皇子守忠内懐憂懼日於先帝之前離間百端<lb/>
隔絶内外進對甚希使先帝為陛下之父不得施為父<lb/>
<pb n="KR2f0038_WYG_062-7b"/>
之恩陛下為先帝之子不得展為子之親其罪七也先<lb/>
帝晏駕陛下纉統不幸遇疾皇太后權同聽政守忠乗<lb/>
此之際大逞姦謀闚伺語言撰造事迹往來革面進退<lb/>
異辭使皇太后以文母之慈不免投杼之疑陛下以曾<lb/>
閔之孝乃有負恩之謗交鬬兩宫遂成深隙計其隂謀<lb/>
無所不至賴皇太后聰明確然執義不可傾移不然禍<lb/>
變之興豈可具道其罪八也及聖體既安皇太后躬還<lb/>
大政守忠不勸導陛下以勤修子道承顔順意報荅盛<lb/>
<pb n="KR2f0038_WYG_062-8a"/>
徳恢廣令譽而相時隨勢翻異炎凉欲詐輸新忠以巧<lb/>
遮舊惡用昔時讒陛下之計為今日讒皇太后之辭雖<lb/>
陛下未必聽受而使皇太后聞之不能不以介意終日<lb/>
涕泣悒怏成疾守忠但欲左右反覆自為身謀並不顧<lb/>
天下之人議陛下之善惡其罪九也皇后正位尚新<lb/>
天下聳觀令徳守忠輙為皇后畫䇿並不稟問皇太后<lb/>
矯傳教㫖開祖宗寳藏擅取金珠數萬兩以獻皇后既<lb/>
取悦一時又坐享厚賜逆婦姑之禮開驕侈之源使皇<lb/>
<pb n="KR2f0038_WYG_062-8b"/>
后受其惡名而已身收其重利為臣奸邪孰甚於此其<lb/>
罪十也守忠有大罪十皆陛下所親見衆人所共知其<lb/>
餘欺慢為姦恣横不法事類繁多不可勝言誠國之大<lb/>
賊人之巨蠧伏望陛下盡發守忠之罪明示四方斬於<lb/>
都市以懲姦慝<hi>治平元年八月上時知諫院</hi>
　　　上英宗乞御藥院等處親加選擢<lb/>
　　　　　　　　　　　　　　　　司馬光<lb/>
臣向時上殿伏見陛下宣諭以内臣差遣並一切委之<lb/>
<pb n="KR2f0038_WYG_062-9a"/>
都知司臣當日已曽奏陳以為非便今入内内侍省都<lb/>
知任守忠恃此權勢背公立私奉之者坐獲進擢忤之<lb/>
者立致排擯威福之柄盡在其手遂使宫禁之中畏憚<lb/>
其人過於人主罪盈惡積幸賴陛下神斷已斥而去之<lb/>
然儻不收還威福之柄則是去一守忠生一守忠無益<lb/>
也臣愚伏望陛下自今日巳後除内臣常程差遣依舊<lb/>
令都知司定差外其幹當御藥院内東門龍圖天章閣<lb/>
後苑化成殿延福宫等處及非時差管幹裏外要切公<lb/>
<pb n="KR2f0038_WYG_062-9b"/>
事之人並乞陛下親加選擢試之以事觀其為人忠謹<lb/>
有功者則加賞拔姦邪不職者則加貶退不必一一勘<lb/>
㑹資序檢尋體例如此則誰不懐徳畏威輸忠竭力豈<lb/>
獨内臣而已雖外朝之臣亦可用此道而治也<hi>治平元年八月</hi>
<hi>上時知諫院</hi>
　　　　上英宗論差中官為陜西鈐轄<lb/>
　　　　　　　　　　　　　　　　吕　誨<lb/>
臣近聞陜西四路各差中官一員充鈐轄專管蕃部公<lb/>
<pb n="KR2f0038_WYG_062-10a"/>
事及支公使庫錢千貫仍每嵗入奏邊事權勢甚重驚<lb/>
駭羣聽臣不識聖算之逺但聞羣臣之議不以為便亦<lb/>
恐為陛下之謀者思之未至耳但有唐以來舉兵不利<lb/>
未有不自於監軍者我朝因循前弊尚多久未更革柰<lb/>
何又増置此員如走馬承受官品至卑一路已不勝其<lb/>
害況今鈐轄寄重其實已均安撫使之權矣原朝廷之<lb/>
意必為昨來熟戸背叛弓箭手逃亡使之以時犒設專<lb/>
行姑息何其疎也臣嘗見熟戸耕佃官田並無征徭遇<lb/>
<pb n="KR2f0038_WYG_062-10b"/>
戰鬬方出一人一騎兹外更無侵擾熙熙安業界外生<lb/>
戸羡慕不足常苦諒祚誅求願為漢民不可得爾有以<lb/>
知熟戸無背漢之心明矣但為諒祚誘之以厚利刼之<lb/>
以重兵邊臣坐視殺戮不為救護彼將逃死豈得已也<lb/>
若威加邊外戎人不敢内侵熟戸自然安堵不爾雖豐<lb/>
牛酒日為犒設徒有損費何益於事哉至如士卒久不<lb/>
訓練蓋兵官不務協同借若五將軍中有一員内臣不<lb/>
喜教閲動為姑息由此卒伍驕惰他將稍嚴紀律則怨<lb/>
<pb n="KR2f0038_WYG_062-11a"/>
謗競起帥臣畏懼唯恐生事上下因循茍簡軍旅无繇<lb/>
精鋭斯中官姑息之效也疆場之事果只如此處置未<lb/>
知其利而但見其害藩籬不日隳壊将盡藩籬隳則邊<lb/>
城危矣臣前奏上乞於无事時整齊熟戸弓箭手大臣<lb/>
合議終不以為然臣觀今日處置誠未為便喑黙不言<lb/>
則負任使所謂鈐轄四人者臣欲乞朝廷省罷精擇帥<lb/>
臣凡事一切付委庶幾閫外之權專制則於責重矣惟<lb/>
聖智擇焉<hi>治平二年三月上時為侍御知雜事</hi>
<pb n="KR2f0038_WYG_062-11b"/>
　　　　上英宗論差中官為陜西鈐轄<lb/>
　　　　　　　　　　　　　　　　傅堯俞<lb/>
臣聞近差内臣四人分為陜西四路鈐轄俾專安輯熟<lb/>
戸而理其寃結仍許每嵗一入奏事臣獨念之未以為<lb/>
得縁所以置安撫經略使者正為此等耳夫不能慰安<lb/>
使叛而從賊與無故為羌戎所刼有司之過一也茍謂<lb/>
帥臣力不可為則雖内臣何益豈有邊鄙藩籬為賊掠<lb/>
去迺无一人責其任也今邊事方作處置不可失宜臣<lb/>
<pb n="KR2f0038_WYG_062-12a"/>
謂安輯之要當專督帥臣但寛其覊勒使得盡其才力<lb/>
儻猶不職重行黜免則後效可圖而威靈伸矣况理有<lb/>
非便庸可不思将來李若愚奏事茍不以為信與无用<lb/>
同言而必從則安撫經略之權遂歸於四人矣彼帥臣<lb/>
者将謟奉之不暇又敢與之較事體而爭是非哉縱若<lb/>
愚等審謹无過猶不足以為後法便著成效益有可慮<lb/>
古人謂塞其㳙㳙況勢非㳙㳙者乎伏乞收採芻蕘特<lb/>
行寝罷前事之失具存方冊臣不敢詳言惟陛下留神<lb/>
<pb n="KR2f0038_WYG_062-12b"/>
省察<hi>治平二年三月上時同知諫院</hi>
　　　　上英宗論差中官為陜西鈐轄<lb/>
　　　　　　　　　　　　　　　　趙　瞻<lb/>
臣伏聞古者天子推轂遣将則曰自閫以外将軍制之<lb/>
蓋明委任之專也故唐於諸道行軍而置總管節度以<lb/>
至領押諸蕃部落及近界諸蠻之類率入階銜遂成定<lb/>
制國朝自起西師分置戎府外有四路以扼虜境然招<lb/>
討經略安撫總管之司責任至重故未嘗不選文武賢<lb/>
<pb n="KR2f0038_WYG_062-13a"/>
明之臣以領其柄内則數州之軍民外則諸部之蕃落<lb/>
威恩刑賞處置制宜敢於纎微有不振舉比者戎事稍<lb/>
息人自謀安繒絮飲食失於侈靡藩籬族聚不復顧䘏<lb/>
向即已稱兩面今遂絶為匪人去嵗西夏兵勢壓邊思<lb/>
順酋豪既為統率諸族離弱固自歸投中國不為救營<lb/>
熟戸隨亦翻叛致此疆場蕩無斥堠賊若犯境徑至城<lb/>
下固宜朝廷熟慮更制近乃特以内臣王昭明四輩各<lb/>
當一路招撫近蕃雖留神則甚勤在制宜則殊失竊觀<lb/>
<pb n="KR2f0038_WYG_062-13b"/>
唐室興兵最多更用官人率致敗事如觀軍容及宣慰<lb/>
等名常為切齒之患令招集蕃部鎮安方陲悉皆大将<lb/>
之權豈容偏帥所撓一委斯柄将襲往弊兵機牽制統<lb/>
帥何安臣愚所見不若以此等事盡付帥臣是其官守<lb/>
誰執其咎既塞分權生事之隙又明委任責成之專即<lb/>
罷閹官無侵軍政足以前鑒史戒而後息亂原矣臣以<lb/>
久居闗陜寖識事宜比自西來兼訪道路邊人議士率<lb/>
言此失願陛下特留神斷不憚改更隨意招懐以安攜<lb/>
<pb n="KR2f0038_WYG_062-14a"/>
貳<hi>治平二年三月上時為侍御史</hi>
　　　上英宗論差中官為陜西鈐轄<lb/>
　　　　　　　　　　　　　　　　趙　瞻<lb/>
臣伏䝉陛下特出聖意擢在言職犬馬猶知報効臣子<lb/>
豈忘奮勵況聞輿論敢自循黙近日於垂拱殿輙已具<lb/>
劄子敷奏以内臣王昭明等四人分制邊任侵撓帥權<lb/>
乞賜更置專責大将至今未䝉采聽是臣所負言責之<lb/>
未塞者也此事一書國史已玷陛下元年之大政今又<lb/>
<pb n="KR2f0038_WYG_062-14b"/>
不察臣言遂為國家異日之遺恨茍能遽追前命慰快<lb/>
羣情即於反掌之間更彰納諌之徳故人人莫不為陛<lb/>
下深惜之也且如帥府處置蕃部乃是邊事萬分之一<lb/>
今以一事偶失即為添置中官将來復有事生又欲何<lb/>
以為計況彼各受密㫖嵗入朝謁邊臣疏逺日慮傾危<lb/>
軍政異同孰能主執外未制敵内先壊事昔程元振誣<lb/>
來瑱之罪魚朝恩間子儀之功故穆質諌用宦人為将<lb/>
而吐突承璀終無功于鎮定裴度奏罷諸軍監陣而李<lb/>
<pb n="KR2f0038_WYG_062-15a"/>
愬逐賊于淮蔡至如本朝鄜延敗事則斬徳和于河中<lb/>
麟府喪師則流元道于海裔豈非古今得失之明效哉<lb/>
然猶使議者惓惓疑宸𠂻之未斷怪輔臣之依違斯可<lb/>
謂事機之切不可不亟諫也臣至微賤愚忠所激義忘<lb/>
後害殊不知有一身一門之私計亦不知有羣閹羣邪<lb/>
之勢力上冒天威死有餘戮臣愚不勝激切之至<hi>治平二年</hi>
<hi>三月上</hi>
　　　上神宗論御藥院髙居簡　　司馬光<lb/>
<pb n="KR2f0038_WYG_062-15b"/>
臣聞古人有言堂上不糞則郊草不瞻矌芸言近者不<lb/>
治則不暇及逺也竊見幹當御藥院髙居簡性資姦回<lb/>
工讒善佞久處近職罪惡甚多臣謹按祖宗舊制幹當<lb/>
御藥院官至内殿崇班以上即須出外蓋以日月寖久<lb/>
官資稍髙則防其憑恃威靈竊弄權柄逺鑒漢唐之禍<lb/>
深為子孫之慮故也陛下即位之初内臣以覃恩遷官<lb/>
者盡補外職獨留御藥院四人天下首以此一事譏陛<lb/>
下之失況居簡於衆人之中最為狡猾而陛下特加寵<lb/>
<pb n="KR2f0038_WYG_062-16a"/>
信待以腹心中外指目大玷聖徳臣職在繩糾不敢不<lb/>
言伏望聖慈遵祖宗令典應幹當御藥院官至崇班以<lb/>
上者盡授以向外差遣其髙居簡乞逺加竄逐以解天<lb/>
下之惑<hi>治平四年七月上時為御史中丞</hi>
　　　　上神宗論御藥院髙居簡　司馬光<lb/>
臣近曾上言幹當御藥院髙居簡工讒善佞乞逺加竄<lb/>
逐未䝉施行昔周公以立政戒成王至虎賁綴衣趣馬<lb/>
小尹左右攜僕百司庶府亦皆擇人穆王命伯冏為大<lb/>
<pb n="KR2f0038_WYG_062-16b"/>
僕正曰昔在文武侍御僕從罔匪正人又曰簡乃僚無<lb/>
以巧言令色便辟側媚其惟吉士僕臣正厥后克正僕<lb/>
臣諛厥后自聖自古聖帝明王雖左右小臣未嘗不謹<lb/>
擇端良之人以自防逸豫之生也況陛下嗣膺寳命聖<lb/>
徳惟新善惡興衰於此乎分而使讒佞如居簡旦夕常<lb/>
在左右又寵信之此乃異日禍亂之根腹心之疾也臣<lb/>
職在去邪不敢不再三上言伏望聖明依祖宗舊制應<lb/>
幹當御藥院官崇班以上者並令出外其髙居簡仍乞<lb/>
<pb n="KR2f0038_WYG_062-17a"/>
逺加竄逐<hi>治平四年七月上</hi>
　　　上神宗論御藥院髙居簡　司馬光<lb/>
臣昨日前上殿言幹當御藥院髙居簡自先帝時竊弄<lb/>
權柄陛下復寵而信之大為聖徳之累乞治其罪陛下<lb/>
許臣送樞密院施行至今未聞有指揮不知居簡以何<lb/>
道結陛下能如此之深也居簡所能止於讒佞佞者不<lb/>
過巧言令色希意迎合快人主之欲以市其權使人主<lb/>
溺於荒宴而不自知也讒者不過離人君臣間人骨肉<lb/>
<pb n="KR2f0038_WYG_062-17b"/>
惑人主之心以固其恩使人主陷於傾危而不自悟也<lb/>
有是二者不可不察向使陛下即位嵗久功業已成而<lb/>
有讒佞之臣始得弄權天下有識者猶當寒心何則知<lb/>
其必為禍亂之階也況今初承大統當鋭精求治之時<lb/>
而遽留居簡於左右仍加寵信根蔕已牢則異日之憂<lb/>
可勝道哉此臣所以不避死亡而必當力爭者也或聞<lb/>
陛下欲待居簡自求引退然後遣去臣誠戇愚未曉所<lb/>
謂若國之大臣耆年有徳聞望素髙一旦偶有小失未<lb/>
<pb n="KR2f0038_WYG_062-18a"/>
為外人所知陛下務存終始使自引去以全其名則可<lb/>
矣其挾姦作慝者猶宜明正刑書況居簡閨闥小臣罪<lb/>
惡盈積所宜肆諸市朝宣示四方以戒憸人而尚足為<lb/>
之隱乎且居簡姦邪播聞逺近陛下今日雖為之隱天<lb/>
下耳目庸可蔽乎凡居簡所以能為惡者以其自託宫<lb/>
禁譬如狐䑕依憑城社彼唯恐離去左右豈肯自陳求<lb/>
退乎伏望陛下盡出羣臣前後所言居簡事状送居簡<lb/>
赴所司明治其罪以彰至公之道<hi>治平四年七月上</hi>
<pb n="KR2f0038_WYG_062-18b"/>
　　　　上神宗論御藥院王中正乞盡罷寄資令補<lb/>
　　　　外官　　　　　　　　　司馬光<lb/>
臣伏見陛下前者盡罷寄資内臣髙居簡等令補外官<lb/>
中外欣然無不稱頌聖徳尋聞復留陳承禮劉有方二<lb/>
人又以王中正幹當御藥院衆頗失望臣竊惟祖宗之<lb/>
意以御藥一職最為親密過供奉官以上輙令罷去<lb/>
者迺以防微杜漸詒謀萬世憂深思逺誠自古帝王之<lb/>
所不及子孫所宜謹守不可失墜者也近嵗以來左右<lb/>
<pb n="KR2f0038_WYG_062-19a"/>
之臣顧戀權勢又貪禄位遂求闇理資序豫支俸給名<lb/>
曰寄資以欺誑外人此豈祖宗之意耶今陛下欲振舉<lb/>
紀綱一新治道必當革去久弊一遵正法夫法如隄防<lb/>
常應全固迺得無患一有蟻壤泄之則漸至潰敗不可<lb/>
復救近習之臣朝夕在側因縁祈恩無有窮極不以祖<lb/>
宗舊法制之恐陛下他日亦将厭之也況王中正素聞<lb/>
姦猾頗好招權今處之要職是生一居簡也伏望陛下<lb/>
依前降指揮盡罷寄資者令補外官以成聖徳之美别<lb/>
<pb n="KR2f0038_WYG_062-19b"/>
擇内供奉以下樸直廉謹者使幹當御藥院以存祖宗<lb/>
之法<hi>治平四年七月上時為御史中丞</hi>
　　　　上神宗再論王中正及不當令内臣采訪外<lb/>
　　　　事　　　　　　　　　　司馬光<lb/>
臣竊聞陛下好令内臣采訪外事及問以羣臣能否臣<lb/>
愚竊以為非宜陛下内有兩府兩制臺諫外有提轉牧<lb/>
守皆腹心耳目股肱之臣也陛下誠能精擇其人使之<lb/>
各舉其職薦舉賢能糾按姦慝論政事得失述民間利<lb/>
<pb n="KR2f0038_WYG_062-20a"/>
害皆令列於奏牘明白啟陳其有尸禄偷安及挾私欺<lb/>
罔者小則罪黜大則誅竄誰敢不盡公竭誠以承休徳<lb/>
如此則天下之事猶一堂之上陛下何患於不知哉今<lb/>
若深處九重之内詢於近習之臣采道聽途説之言納<lb/>
曲躬附耳之奏不驗虚實即行賞罰臣恐讒邪得以逞<lb/>
其愛憎而陛下為之受其譏謗也近聞王中正差往陜<lb/>
西幹當公事有知涇州劉渙等曲加謟奉鄜延路鈐轄<lb/>
吳舜臣違失其意俄而渙等進擢舜臣降黜衆人皆言<lb/>
<pb n="KR2f0038_WYG_062-20b"/>
中正所為審或如此則是中正弄權已有其驗今陛下<lb/>
又置之肘腋委以腹心臣恐天下之人将重足接迹而<lb/>
畏之輿金輦璧而奉之矣外議又言山陵禮畢韓琦必<lb/>
求引退兩府當有遷臣切慮兩制以上萬一有無廉恥<lb/>
之人或隂結此屬以求進用者夫以堯之聰明咨于四<lb/>
岳衆言僉同然後用人猶失之於鯀況可决於近習之<lb/>
口乎凡公忠正直之士必不肯借譽左右以求自售齊<lb/>
威王所以賞即墨大夫而烹阿大夫正謂此也昔漢唐<lb/>
<pb n="KR2f0038_WYG_062-21a"/>
之衰宦官所以壊亂紀綱傾覆國家者皆由人主與之<lb/>
謀議帷幄進退羣臣故也此乃治亂安危之本不可不<lb/>
察伏望聖慈詳思臣言凡欲知天下之事當詢訪外廷<lb/>
之臣其王中正不可令幹當御藥院或姦佞之臣豫設<lb/>
機謀以經營兩府者必不可用則天下幸甚<hi>治平四年八月上時</hi>
<hi>為御史中丞</hi>
　　　　上神宗論不當差王中正等往外幹事<lb/>
　　　　　　　　　　　　　　　楊　繪<lb/>
<pb n="KR2f0038_WYG_062-21b"/>
臣謹按春秋君之始年變一年而謂之元年者欲其善<lb/>
於始也變一月而謂之正月者欲其正於始也恭惟陛<lb/>
下肇升大寳新布大令天下之民傾耳拭目以觀聽乎<lb/>
聖功睿業實所謂善之於始正之於始之時也凡百注<lb/>
措可不謹諸近聞差幹當御藥院王中正往陜西幹事<lb/>
續又差幹當御藥院李舜舉繼徃未幾又差押班王昭<lb/>
明繼往御藥院押班最為親近之職祖宗已來差出甚<lb/>
少外之官吏茍奉上所親近之人不唯擾民抑甚駭物<lb/>
<pb n="KR2f0038_WYG_062-22a"/>
今乃旬月之中差御藥院二人押班者一人接跡而行<lb/>
陛下以此輩為腹心乎則館閣臺省之臣乃朝廷所養<lb/>
以待用者豈無一人可為腹心而必用此輩乎臣近又<lb/>
聞冬至節假百官頗循舊例遊相國寺聞有小黄門隨<lb/>
而抄劄姓名臣不審陛下以之為耳目而使之然乎抑<lb/>
此輩自欲以媚於上乎如陛下使之然則非前旒蔽明<lb/>
人主不窺私之義也若其自媚於上則蔽陛下之聰明<lb/>
其可量哉臣竊意陛下之所為慕居堯舜之上而反有<lb/>
<pb n="KR2f0038_WYG_062-22b"/>
不鑑漢唐之季臣竊惑之伏乞委腹心耳目之任於世<lb/>
之賢者無俾宦者之權從此漸盛乃所以為善之於始<lb/>
正之於始之術也<hi>治平四年十一月上時為知諫院</hi>
　　　　上神宗乞定著内臣員數年未及四十不得<lb/>
　　　　入諸閨閤　　　　　　　孫　覺<lb/>
臣風聞日近行遣内臣白茂先事如茂先所坐宜在誅<lb/>
戮之科貸以不死聖恩甚厚然内臣出入宫闈宜在防<lb/>
限臣聞先帝時後宫甚肅内臣出入皆更相戒飭聳慄<lb/>
<pb n="KR2f0038_WYG_062-23a"/>
祗畏在仁宗朝入内内臣亦常限年年未四十者不得<lb/>
入諸閨閤臣謂因此事定著員數仍以年為限隔便使<lb/>
重為保任自非通詔令之處一切減損蓋宫省之内不<lb/>
可以不清而防微杜漸亦宜及其未然<hi>熙寧元年上時為右正言諫院</hi>
<hi>供職</hi>
　　　　上神宗論遣李憲措置邊事　周尹等<lb/>
臣等伏見朝廷以熈河路鬼章為冦遣内侍省押班李<lb/>
憲往以秦鳳熙河路計議措置邊事司為名中外之論<lb/>
<pb n="KR2f0038_WYG_062-23b"/>
皆謂憲雖名計議措置邊事而軍前諸将皆受憲節制<lb/>
其實大帥然自詩書以降迄于秦漢魏晉周隋上下數<lb/>
千載間不聞有以中人為将帥者此其故何也勢有所<lb/>
未便也蓋有功則負恃驕恣陵轢公卿何所忌憚無功<lb/>
則挫損國威傳笑四夷非細事也唐自睿宗以前未嘗<lb/>
以将帥屬中人至明皇承平日久志大事奢稍委近習<lb/>
㑹安南蠻渠梅叔鸞叛而楊思勉請行遂許之然猶以<lb/>
宗楚客為大都護及覃行章亂黔中始以思勉為招討<lb/>
<pb n="KR2f0038_WYG_062-24a"/>
使雖有擒滅醜虜之功而唐之禍萌於此矣及代宗用<lb/>
魚朝恩拒史思明討僕固瑒而恃功擅命幾危社稷倚<lb/>
元載除之寒心者數月以程元振判元帥行軍司馬權<lb/>
震天下元勲故老皆見斥逐洎犬戎内侵集天下兵無<lb/>
隻輪入闗者此皆已然之效也至憲宗時王承璀叛以<lb/>
吐突承璀為行營招討處置使諫官李鄘許孟容吕元<lb/>
膺段平仲白居易等衆對延英謂古無中人位大帥恐<lb/>
為四方笑乃更為招討宣慰使而承璀卒以無功輕謀<lb/>
<pb n="KR2f0038_WYG_062-24b"/>
弊賦得罪及後世區區踵其故迹而唐之禍有不可勝<lb/>
言者其源蓋起於開元也今陛下更易百度未嘗不以<lb/>
先王為法忽降詔命以中人為帥搢紳士大夫皆莫知<lb/>
所謂夫以陛下之仁聖神武駕馭豪傑雖憲百輩臣等<lb/>
知其無能為也然陛下獨不長念郤慮為萬世計乎使<lb/>
後世襲㳂故迹狃以為常進用中人常據兵柄則天下<lb/>
之患又将有不可勝言者矣陛下其忍襲開元故迹而<lb/>
忘天下之患乎方今雖乏人然文武之士布滿中外豈<lb/>
<pb n="KR2f0038_WYG_062-25a"/>
無一人可以任陛下邊事憲出入近密荷國寵榮詔下<lb/>
之日大臣不敢言小臣不敢議臣等代匱憲府以言為<lb/>
職故敢盡其狂愚<hi>熙寧九年十二月上同鄧潤甫蔡承禧彭汝礪上時為侍御史</hi>
　　　　上神宗論遣李憲措置邊事<hi>係第三狀</hi>
　　　　　　　　　　　　　　　周尹等<lb/>
臣等於十九日奏為用李憲專措置煕河事宜乞寢成<lb/>
命至今未䝉施行臣等重念古者奄人以典司内事而<lb/>
已雖漢唐之始亦未聞任事至後世始以政機兵柄假<lb/>
<pb n="KR2f0038_WYG_062-25b"/>
於所私而漢唐自是衰矣陛下議事造法逺取於三代<lb/>
以漢唐之盛為不足道而肯安襲已敝之法重回既成<lb/>
之命臣等備數憲府終未敢安也惟奄人柔媚非深長<lb/>
計慮也左右便辟以逆人君之嗜好作為聰明以投人<lb/>
君之耳目其初未嘗無不可與而其終未嘗不致天下<lb/>
之亂傳記所載非可誣也且陛下宫中所指令皆此屬<lb/>
陛下既數假寵於憲則其類莫不畏向而服從之而其<lb/>
情日自侈大憲功益髙賞不可不進及其盛而抑之則<lb/>
<pb n="KR2f0038_WYG_062-26a"/>
其中必不自滿矣以柔媚之性日習於侈大挾不自厭<lb/>
滿之心得所信向服從之類以事陛下於中此不可不<lb/>
戒也臣等知陛下聖智神武以犬馬用憲覊紲銜勒必<lb/>
無狂逸奔踶之憂而臣等區區誠如過計然反復思念<lb/>
自古未有以兵寄奄人而不亂者夫天下之事忽於其<lb/>
始則其終也必有害陛下以一方事宜屬之憲後執以<lb/>
為例則兵權必歸焉陛下以薛昌朝役於憲人習以為<lb/>
常則士大夫必見摧傷矣此必然之效也惟陛下深念<lb/>
<pb n="KR2f0038_WYG_062-26b"/>
之故臣等以謂鬼章之患小用憲之患大憲功不成其<lb/>
禍小有成其禍大昔漢唐及藝祖皆以兵定天下方其<lb/>
初中國𤓰析為八九世方乏才人不知學而祖宗震起<lb/>
於攙搶擾攘之中所以安寧者亦自多士而已未聞此<lb/>
屬有與焉今鬼章狗偷䑕盗非可畏之與國也祖宗恩<lb/>
徳庇覆之久陛下作成人才之盛非無可用之忠臣也<lb/>
陛下何重於憲而忽忘天下之士怠功臣之心兆後世<lb/>
之患哉陛下神明淵奥非羣臣所能窺測然臣等於此<lb/>
<pb n="KR2f0038_WYG_062-27a"/>
日夜念之至熟而無疑者也蓋陛下謀于心臣等謀於<lb/>
衆人陛下欲權一時臣等為萬世計惟少屈意聽納早<lb/>
賜指揮寢罷以安物論<lb/>
　　貼黄臣等訪聞煕河事宜如漸次衰息誠如此憲<lb/>
　　尤當早賜追還切恐憲到熙河復與王中正邀功<lb/>
　　生事幸如茂州之賞方事之多惟冀國家務求寧<lb/>
　　謐以恵天下臣等本欲固奏然以謂此事所繫稍<lb/>
　　大得自聖斷寢罷尤允天下之議<hi>熙寧九年十二月上</hi>
<pb n="KR2f0038_WYG_062-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋名臣奏議巻一百二</head> <lb/>
    <p>
<pb n="KR2f0038_WYG_102-1a"/>
欽定四庫全書<lb/>
　宋名臣奏議巻一百二<lb/>
　　　　　　　　　　　　宋　趙汝愚　編<lb/>
　　財賦門<lb/>
　　　理財中<lb/>
　　　　上仁宗論理財三事乞置總計使<lb/>
　　　　　　　　　　　　　　　　司馬光<lb/>
臣聞昔楚莊王以無災為懼曰天豈棄不榖乎范文子<lb/>
<pb n="KR2f0038_WYG_102-1b"/>
曰唯聖人能外内無患然則嵗小不登邊鄙有警未必<lb/>
非國家之福也伏見今春天乆不雨陛下憂勞於内公<lb/>
卿惶恐於外豈不以公私之積素不充實若遇饑饉將<lb/>
無以相恤乎一朝京師得雨逺方未徧則君臣釋然相<lb/>
慶不復以民食為念陛下安知來嵗之旱不甚於今嵗<lb/>
乎盖天降災沴蠻夷猾夏冦賊姦宄此堯舜所不能免<lb/>
也即不幸有大水大旱方二千里戎狄乗間而窺邊細<lb/>
民窮困而為盗軍旅數起乆未有功府庫之蓄積巳竭<lb/>
<pb n="KR2f0038_WYG_102-2a"/>
百姓之生業已盡陛下當此之時將以何道救之乎臣<lb/>
不知陛下與公卿大臣以此為必無而不足憂乎將以<lb/>
為有之而不為之備俟事至然後憂之也雖以陛下之聖<lb/>
明得益稷太公以為輔佐臣以為不及矣何則聖賢之<lb/>
治皆積以嵗月然後有功欲天下之家給人足固不可<lb/>
一日具也周易既濟之象曰君子以思患而豫防之思<lb/>
患而豫防之此其時矣失之愈逺救之愈難奈何日復<lb/>
一日取適目前而已矣晉武帝時何曽謂其子孫曰吾<lb/>
<pb n="KR2f0038_WYG_102-2b"/>
每見主上所説皆平生常語未嘗及經逺大計吾子孫<lb/>
其及於亂乎其後五胡争亂中州覆没生民塗炭㡬三<lb/>
百年由是觀之上下偷安不為逺謀此最國家之大患<lb/>
也詩曰哀哉為猶匪先民是程匪大猶是經維邇言是<lb/>
聼維邇言是争如彼築室于道謀是用不潰于成方今<lb/>
之政何以異此此臣之夙夜所為痛心疾首者也古之<lb/>
王者藏之於民降而不能乃藏於倉廪府庫故上不足<lb/>
則取之於下下不足則資之於上此上下所以相保也今<lb/>
<pb n="KR2f0038_WYG_102-3a"/>
民既困矣而倉廪府庫又虚陛下儻不深以為之謀臣<lb/>
恐國家異日之患不在於他在於財力屈竭而已矣今<lb/>
朝廷不循其本而救其末特置寛恤民力之官分命使<lb/>
者旁午四出争言便宜以變更舊制米鹽之事皆非朝<lb/>
廷所當預者張設科條不可勝紀或不如其舊益為民<lb/>
患或朝三暮四移左於右其間果能利民者不過放散<lb/>
縣官之物以予民耳是誠損上益下王者之仁政也然<lb/>
臣聞古之聖人養之有道用之有節上有餘財然後推<lb/>
<pb n="KR2f0038_WYG_102-3b"/>
以予民是以上下交足而頌聲作矣今入者日寡出者<lb/>
日滋其竭可立待也公家既竭不取諸民將焉取之是<lb/>
徒有利民之名而無利民之實果有益哉夫寛恤民力<lb/>
在於擇人不在於立法若守令得人則民力雖欲毋寛<lb/>
其可得乎守令非其人徒立苛法適所以擾民耳自置<lb/>
此官以來於今累年臣訪之民間未聞其困弊小瘳於<lb/>
前也然則為今之術奈何曰在隨材用人而乆任之在<lb/>
養其本原而徐取之在減損浮冗而省用之何謂隨材<lb/>
<pb n="KR2f0038_WYG_102-4a"/>
用人而任之夫人之材性各有所宜雖周孔之材不能<lb/>
徧為人之所為况其下乎固當就其所長而用之今朝<lb/>
廷用人則不然顧其出身資叙何如耳不復問其材之<lb/>
所堪也故在兩禁則欲其為嚴助司馬相如任將帥則<lb/>
欲其為衛青霍去病典州郡則欲其為龔遂黄覇尹京<lb/>
治縣邑則欲其為張敞趙廣漢司財利則欲其為孔僅<lb/>
桑𢎞羊世豈有此人哉故財用之所以匱乏者由朝廷<lb/>
不擇專曉錢榖之人也國初三司使或以諸衛將軍諸<lb/>
<pb n="KR2f0038_WYG_102-4b"/>
司使為之判官則朝士曉錢榖者皆得為之不必用文<lb/>
辭之士也先朝以數路用人文辭之士寘之館閣曉錢<lb/>
榖者為三司判官曉刑獄者為開封府推判官三者職<lb/>
業不同趣舍各異莫相渉也然後人主以時引對訪問<lb/>
以察之使令以試之積乆以觀之覈其真偽辨其臧否<lb/>
考其功效然後進之退之未必歴其職者皆湏進用不<lb/>
可復退也故羣臣各宣其用而萬事交舉矣夫官乆於<lb/>
其業而後明功乆於其事而後成是以古者世官相承<lb/>
<pb n="KR2f0038_WYG_102-5a"/>
以為氏姓先朝陳恕在三司十餘年至今稱能治財賦<lb/>
者以恕為首豈恕之材智獨異於人哉盖得乆從事於<lb/>
其職故也至於副使判官堪其事者亦未數易也是以<lb/>
先帝屢行大禮東封西祀廣修宫觀而財用有餘者用<lb/>
人專而任之乆故也近嵗三司使副使判官大率多用<lb/>
文辭之士為之以為進用之塗不復問其習與不習於<lb/>
錢榖也彼文辭之士習錢榖者固有之矣然不能專也<lb/>
於是乎有以簿書為煩而不省以錢榖為鄙而不問者<lb/>
<pb n="KR2f0038_WYG_102-5b"/>
矣又居官者出入遷徙有如郵舍或未能盡識吏人之<lb/>
面知職業之所主巳捨去矣臣頃判度支計院甫二年<lb/>
耳上自三司使下至檢法官改易皆徧甚者或更歴數<lb/>
人雖有恪勤之人夙夜盡心以治其職人情稍通綱紀<lb/>
粗立則捨之而去後來者意見各殊則曏之所為一皆<lb/>
廢壊况怠惰之人因循茍且唯思便身不顧公家者乎<lb/>
如此而望太倉有紅腐之粟水衡有貫朽之錢臣未知<lb/>
其期也凡百官莫不欲乆於其任而食貨為甚何則二<lb/>
<pb n="KR2f0038_WYG_102-6a"/>
十七年耕然後有九年之食今居官者不滿三嵗安得<lb/>
有二十七年之效乎臣愚以為朝廷宜精選朝士之曉<lb/>
練錢榖者不問其始所以進或進士或諸科或門䕃先<lb/>
使之治錢榖小事有功則使之權發遣三司判官事及<lb/>
三年而察之實效顯者然後得權三司判官事又三年<lb/>
更有實效然後得為正三司判官其無實效者退歸常<lb/>
調勿使收用其諸路轉運使不復以路分相壓使之乆<lb/>
於其任有實效者或自權為正自轉運副使為轉運使<lb/>
<pb n="KR2f0038_WYG_102-6b"/>
無實效者亦退歸常調勿復收用毎三司副使闕則選<lb/>
三司判官及諸路轉運使功效尤著者以補之三司使闕<lb/>
亦選於副使以補之三司使乆於其任能使用度豐衍<lb/>
公私富實者増其秩使與兩府同而勿改其職如此則<lb/>
異日財用之豐耗不離於已不得諉之他人必務為永<lb/>
乆之規矣其文辭之士則自有資望不必使為錢榖之<lb/>
吏以輕之也何謂養其本源而徐取之善治財者養其<lb/>
所自來而收其所有餘故用之不竭而上下交足也不<lb/>
<pb n="KR2f0038_WYG_102-7a"/>
善治財者反此夫農工商賈者財之所自來也農盡力<lb/>
則田倍收而租有餘矣工盡巧則噐斯堅而用有餘矣<lb/>
商賈通流則有無交易而貨有餘矣彼有餘而我取之<lb/>
雖多不病矣今之有司自謂能治財者臣見之矣凍餒<lb/>
其民而豐積聚者也掃土以市禄位而不恤後人者也<lb/>
捃拾麻麥而䘮丘山者也保惜一錢而費萬金者也不<lb/>
操白刃而為冦攘者也奸巧簿書而罔君上者也必曰<lb/>
養其所自來而收其所有餘則聞者以為笑矣夫使稼<lb/>
<pb n="KR2f0038_WYG_102-7b"/>
穡者饒樂而惰游者困苦則農盡力矣堅實便用者獲<lb/>
利浮偽侈靡者不售則工盡巧矣公家之利捨其細而<lb/>
取其大散諸近而收諸逺則商賈流通矣農工商賈皆<lb/>
樂其業而安其生則公家何求而不獲乎夫農天下之<lb/>
首務也古人之所重而今人之所輕豈獨輕之又困苦<lb/>
莫先焉何以言之彼農者苦身勞力衣麤食糲官之百<lb/>
賦出焉百役歸焉嵗豐則賤貿其榖以應官司之求嵗<lb/>
凶則流離凍餒先衆人填溝壑如此而望浮食之民轉<lb/>
<pb n="KR2f0038_WYG_102-8a"/>
而縁南畝難矣彼直生而不知市井之樂耳茍或知之<lb/>
則去而不返矣故以今天下之民度之農者不過二三<lb/>
而浮食者常七八矣欲倉廪之實其可得乎臣愚以為<lb/>
凡農民租税之外宜無有所預衙前當募人為之以優<lb/>
重相補不足則以坊郭之民部送綱運典領倉庫不費<lb/>
二三而農民常費八九何則儇利戇愚之性不同故也<lb/>
其餘輕役則以農民為之嵗豐則官為平糴使榖有所<lb/>
歸嵗凶則先按籍簿賙贍農民而後及浮食者民有能<lb/>
<pb n="KR2f0038_WYG_102-8b"/>
自耕種積榖多者不籍以為家貲之數如此則榖重而<lb/>
農勸矣彼百工者以時俗為心者也時俗貴用物而賤<lb/>
浮偽則百工變而從之矣時俗者以在上之人為心者<lb/>
也在上好樸素而惡浮侈則時俗變而從之矣其百工<lb/>
在官者亦當擇人而監之以工緻為上華靡為下物勒<lb/>
工名謹考其良苦而誅賞之取其數則器用無不精矣<lb/>
彼商賈者志於利而已矣今縣官數以一切之計變法<lb/>
更令棄信而奪之彼無利則棄業而從他縣官安能止<lb/>
<pb n="KR2f0038_WYG_102-9a"/>
之哉是以鹽茶棄捐征税耗損凡以此也然則縣官之<lb/>
利果何得哉善治財者不然將取之必予之將歛之必<lb/>
散之故曰日計之不足而嵗計之有餘此乃白圭猗頓<lb/>
之所知豈國家選賢擇能以治財用其智顧不如白圭<lb/>
猗頓耶患在國家任之不乆責近效而遺逺謀故也夫<lb/>
伐薪者惜其條枝養其本根則薪不絶矣若并本根而<lb/>
伐之其得薪豈不多哉後無繼矣是非難知之道也然<lb/>
有司不為者彼其心曰吾居官不日而遷不立效於目<lb/>
<pb n="KR2f0038_WYG_102-9b"/>
前以自顯顧養材以遺後之人使為功吾何頼焉是非<lb/>
特有司之罪也亦朝廷用人之法驅之使然也何謂減<lb/>
損浮冗而省用之昔太祖初得天下之時止有一百一<lb/>
十一州耳江南兩浙西川富饒之地皆為異域又承五<lb/>
代荒亂之餘府庫空竭豪傑棊布於海内戎狄窺覦於<lb/>
邉境戎車嵗駕四方多虞當是之時内給百官外奉軍<lb/>
旅誅除僣偽賞賜鉅萬未嘗聞財用不足如今日之汲<lb/>
汲也陛下承祖宗之業奄有四百餘州天下一統戎狄<lb/>
<pb n="KR2f0038_WYG_102-10a"/>
欵塞富饒之土貢賦相屬承平積乆百姓阜安是宜財<lb/>
用羡溢百倍於前奈何竭府庫之所蓄罄率土之所有<lb/>
當天下無事之時遑遑焉專救經費而不足萬一有不<lb/>
可期之災患將何以待之乎夫以國初之狹隘艱難財<lb/>
用宜不足而有餘今日之廣大安寧財用宜有餘而不<lb/>
足陛下亦嘗熟思其所以然之理乎得非太祖所養者<lb/>
皆有功可用之人陛下所養者未必盡有功可用乎臣<lb/>
竊見陛下天性恭儉不好侈靡宫室苑囿皆因祖宗之<lb/>
<pb n="KR2f0038_WYG_102-10b"/>
舊無所更造或隳頓荒翳不加修治飲饍衣食噐皿帷<lb/>
帳適足供用不極精華或苦惡弊綻亦不更易雖唐虞<lb/>
之土階三尺茅茨不翦殆無以過然左右侍御之人宗<lb/>
戚貴臣之家第宅園圃服食器用往往窮天下之珍恠<lb/>
時時鮮明唯意所欲無復分限以豪華相尚以險陋相<lb/>
誓厭舊而好新月異而嵗殊是以費用不足則請求無<lb/>
厭匄貸不止甚者或依慿詔令以發府庫之財假託供<lb/>
奉以糜縣官之物真偽莫辨多少不會陛下聖度寛仁<lb/>
<pb n="KR2f0038_WYG_102-11a"/>
不欲拒塞惡聞人過不加案詰至於頒賜外廷之臣亦<lb/>
皆踰溢常數不循舊規如曏者皇女初生所散包子之<lb/>
𩔖費用不可勝紀臣嘗聞耆舊之人言先朝公主在宫<lb/>
中俸錢不過月五千其餘後宫月給大抵倣此非時未<lb/>
嘗輕有賜予亦不甚豐竊聞近日俸給賜予比於先朝<lb/>
何啻數十倍矣漢明帝曰我子豈宜與先帝子等乎夫<lb/>
等猶不可又况過之是以祖宗之積窮於賜予困於浮<lb/>
費臣不能知其詳以外望度之十耗七八矣内藏已虚<lb/>
<pb n="KR2f0038_WYG_102-11b"/>
而浸滛於左藏矣夫府庫者聚天下之財以為民也非<lb/>
以奉一人之私也祖宗所為置内藏者以偹饑饉兵革<lb/>
非常之費非以供陛下奉養賜予之具也今内藏庫專<lb/>
以内臣掌之不領於三司其出納之多少積蓄之虚費<lb/>
簿書之是非有司莫得而知也若皆以奉養賜予而盡<lb/>
之一旦有饑饉兵革之事三司經費自不能周内藏又<lb/>
無所仰斂之於民則民巳困竭得無狼狽而不支乎此<lb/>
臣夙夜所懔懔也今陛下所以有唐虞之徳而無唐虞<lb/>
<pb n="KR2f0038_WYG_102-12a"/>
之治者其失在於不忍而好予不忍則不誅有罪好予<lb/>
則不待有功不誅有罪則奸邪欺罔而不忌不待有功<lb/>
則貪佞徼倖而無厭治道之所以不格於上下者凡以<lb/>
此也昔韓昭侯有敝袴命藏之侍者曰君亦不仁矣不<lb/>
賜左右而藏之昭侯曰吾聞明主愛一嚬一笑嚬有為<lb/>
嚬笑有為笑今袴豈特嚬笑哉吾必待有功者彼小國<lb/>
諸侯猶能重賞如是而國以富强况以四海之主不行<lb/>
無功徼倖之賞杜塞甘言悲辭之請則唐虞之治何逺<lb/>
<pb n="KR2f0038_WYG_102-12b"/>
之有哉夫府庫金帛皆生民之膏血州縣之吏鞭撻其<lb/>
丁壯凍餒其老弱銖銖寸寸而誅之今以富大之州終<lb/>
嵗之積輸之京師適足以供陛下一朝恩澤之賜貴臣<lb/>
一日飲宴之費陛下何獨不忍於目前之羣臣而忍之<lb/>
於天下之百姓乎夫以陛下㳟儉之徳擬乎唐虞而百<lb/>
姓窮困之弊均於秦漢秦漢竭天下之力以奉一身陛<lb/>
下竭天下之力以資衆人其用心雖殊其病民一也此<lb/>
臣之所以尤戚戚者也又宫掖者風俗之原也貴近者<lb/>
<pb n="KR2f0038_WYG_102-13a"/>
衆庻之法也故宫掖之所尚則外必為之貴近之所好<lb/>
則下必效之自然之勢也是以内自京師士大夫外及<lb/>
逺方之人下及軍中士伍畎畆農民其服食噐用比於<lb/>
數十年之前皆華靡而不實矣曏之所有今人見之皆<lb/>
以為鄙陋而笑之矣夫地之産有常而人𩔖日繁耕者<lb/>
寖寡而游手日衆嗜慾無極而風俗日奢欲財力之無<lb/>
屈得乎哉又府史胥徒之屬居無廪禄進無榮望皆以<lb/>
陷民為生者也上自公府省寺諸路監司州縣鄉村倉<lb/>
<pb n="KR2f0038_WYG_102-13b"/>
塲庫務之吏詞訟追呼租税徭役出納㑹計凡有毫釐<lb/>
之事闗其手者非賂遺則不行是以百姓破家壊産者<lb/>
非縣官賦役獨能使之然也大半盡於吏家矣此民人<lb/>
之所以重困也又國家比來政令寛弛百職隳廢在上<lb/>
者簡倨而不加省察在下者侵盗而恣為奸利是以每<lb/>
有營造貿置其所費財物十倍於前而所收功利曽不<lb/>
一二此國用之所以尤不足者也又自古百官皆有常<lb/>
員而國家用磨勘之法滿嵗則遷日滋月益無復限極<lb/>
<pb n="KR2f0038_WYG_102-14a"/>
是以一官至數百人則俸禄有増而無損矣又近嵗養<lb/>
兵務多不務精夫兵多而不精則力用寡而衣糧費衣<lb/>
糧費則府庫耗府庫耗則賜賚稀是以不足者豈唯民<lb/>
哉兵亦貧矣䇿之失者無甚於此也凡此數事皆以竭<lb/>
民財者陛下安得熟視而無所變更耶臣愚伏願陛下<lb/>
觀今日之弊思將來之患深自抑損先由近始凡宗室<lb/>
外戚後宫内臣以至外廷之臣俸給賜予皆循祖宗舊<lb/>
規勿復得援用近嵗僥倖之例其踰越常分妄有干求<lb/>
<pb n="KR2f0038_WYG_102-14b"/>
者一皆塞絶分毫勿許若祈請不巳者宜嚴加懲譴以<lb/>
警其餘凡文思院後苑作所為竒巧珍玩之物不急而<lb/>
無用者一皆罷省内自妃嬪外及宗戚下至臣庻之家<lb/>
敢以奢麗之物夸眩相髙及貢獻賂遺以求悦媚者亦<lb/>
明治其罪而焚毁其物於四逹之衢專用樸素以率先<lb/>
天下矯正風俗然後登用亷良誅退貪殘保祐公直消<lb/>
除奸蠧澄清庻官選練戰士不禄無功不食無用如此<lb/>
行之乆而不懈臣見御府之財將朽蠧而無所容貯太<lb/>
<pb n="KR2f0038_WYG_102-15a"/>
倉之粟將彌漫而不可盖藏農夫棄糧於畎畝商賈遜<lb/>
財於道路矣孰與今日汲汲以應目前之求懔懔以憂<lb/>
將來之困乎夫食貨者天下之急務今窮之如是而宰<lb/>
相不以為憂意者以為非巳之職故也臣願陛下復置<lb/>
總計使之官使宰相領之凡天下金帛錢榖𨽻於三司<lb/>
如内藏庫奉宸庫之𩔖總計使皆統之小事則官長專<lb/>
逹大事則謀於總計使而行之嵗終則上其出入之數<lb/>
於總計使量入以為出若入寡而出多則總計使察其<lb/>
<pb n="KR2f0038_WYG_102-15b"/>
所以然之理求其費用之可省者以奏而省之必使嵗<lb/>
餘三分之一以為儲蓄備禦不虞凡三司使副使判官<lb/>
轉運使及掌内藏庫奉宸庫之官皆委總計使察其能<lb/>
否考其功狀以奏而誅賞之若總計使乆試無效則乞<lb/>
陛下罷退其人更置之議者必以為宰相論道經邦燮<lb/>
理隂陽不當領錢榖之職是皆愚人不知治體者之言<lb/>
昔舜舉八愷使主后土奏庻艱食貿遷有無地平天成<lb/>
九功惟叙周禮冡宰以九職九賦九式九貢之法治財<lb/>
<pb n="KR2f0038_WYG_102-16a"/>
用唐制以宰相領鹽鐡度支戸部國初亦以宰相都提<lb/>
舉三司水陸發運等使是則錢榖自古及今皆宰相之<lb/>
職也今譯經潤文猶以宰相領之豈有食貨國之大政<lb/>
而謂之非宰相之事乎必若府庫空竭閭閻愁困四方<lb/>
之民流轉死亡而曰我能論道經邦燮理隂陽非愚臣<lb/>
之所知也臣不勝狂愚犯忌諱惟陛下裁察<hi>嘉祐六年上時同知</hi>
<hi>諫院</hi>
　　　　上神宗論國計　　　　　　張方平<lb/>
<pb n="KR2f0038_WYG_102-16b"/>
臣竊惟天之生民以衣食為命聖人因是而為之均節<lb/>
立君臣貴賤等衰之分以止其争且亂故禮也者文飾<lb/>
此者也刑也者防禁此者也凡所謂賞罰法令仁義亷<lb/>
恥皆縁此而後立者也衣食不足何禮刑之有哉内無<lb/>
以保其社稷外無以制其夷狄國非其國矣故食貨者<lb/>
人事之確論非髙談虚辭之可致者也今京師砥平衝<lb/>
會之地連營設衛以當山河之險則是國依兵而立兵<lb/>
待貨食而後可聚此今日天下之勢也臣在仁宗朝慶<lb/>
<pb n="KR2f0038_WYG_102-17a"/>
厯中充三司使嘉祐初再領邦計嘗為朝廷精言此事<lb/>
累有奏議所陳利害安危之理䆒其本原冗兵最為大<lb/>
患略計中等禁軍一卒嵗給約五十千十萬人嵗費五<lb/>
百萬緡臣前在三司勘會慶厯五年禁軍之數比景祐<lb/>
以前増置八百六十餘指揮四十餘萬人是増嵗費二<lb/>
千萬緡也大祖皇帝制折杖法免其徒初置壯城牢城偹<lb/>
諸役使謂之廂軍後乃展轉増創軍額今遂與禁軍數目<lb/>
㡬等此其嵗増衣糧㡬何是皆出於民力則天下安得<lb/>
<pb n="KR2f0038_WYG_102-17b"/>
不困臣慶厯五年取諸路鹽酒商稅嵗課比景徳㑹計録<lb/>
皆増及三數倍以上景徳中收商税四百五十餘萬貫<lb/>
慶厯中一千九百七十五萬餘貫景徳中收酒課四百<lb/>
二十八萬餘貫慶厯中收一千七百十萬餘貫景徳中<lb/>
收鹽税課二百五十五萬餘貫慶厯中收七百二十五<lb/>
萬餘貫但茶亦有増而不多爾天下和買紬絹本以利<lb/>
民初行於河北但資本路軍衣遂通其法以及京東淮<lb/>
南江浙景祐中諸路所買不及二百萬匹慶厯中乃至<lb/>
<pb n="KR2f0038_WYG_102-18a"/>
三百萬匹自爾時及今又二十年但聞比校督責不聞<lb/>
有寛減也如此峻取天下豈復有遺利自古有國者貨<lb/>
利之大無若是之多其費用亦無若是之廣也昔唐室<lb/>
自天寳之亂肅代之後國力大窘禁軍之餉畿甸百姓<lb/>
至挼穗以供兵食登都城門以望四方貢賦之至可謂<lb/>
危蹙矣然患難既平則兵有時而觧兵觧則民力紓矣<lb/>
今中外諸軍坐而衣食無有觧期天下困敝已如此而<lb/>
上下恬然不圖營救寳元康定中夏戎阻命西師在野<lb/>
<pb n="KR2f0038_WYG_102-18b"/>
既聚軍馬即湏入中糧草在京支還交鈔錢銀物帛一<lb/>
嵗約支一千萬以上三司無以計置即湏内帑供給慶<lb/>
厯二年三年連年支撥内庫銀紬絹只此兩次六百萬<lb/>
匹兩三司以補不足尋即支盡西事已定二紀於茲中<lb/>
間亦不聞有所處置者邦家大不幸變故仍臻頒賚之<lb/>
餘府庫虚匱宿藏舊積盖無餘㡬萬一因之以饑饉加<lb/>
之以冦戎臣恐智者難以善於後矣夫茍且者臣下及<lb/>
身之謀逺慮者陛下家國之計茲事體大在陛下所憂<lb/>
<pb n="KR2f0038_WYG_102-19a"/>
無先於此財計之任雖三司之職日生煩務常程計度<lb/>
簿書期㑹則在有司至議有繫於軍國之體事有闗於<lb/>
安危之機其根本在於中書樞宻院非有司可得預也<lb/>
今夫賦歛必降宣是祖宗規模二府共司邦計之出入<lb/>
也今欲保大豐財安民固本當自中書樞宻院同心協<lb/>
力修明真宗巳前舊典先由兵籍減省以次舉其為敝<lb/>
之大若宗室之制官人之法諸生事造端非簡便者裁<lb/>
而正之至於微末細故於國計盈虚不足為損益屬之<lb/>
<pb n="KR2f0038_WYG_102-19b"/>
有司可矣提其綱則衆目張澄其源則下流清易曰窮<lb/>
則變變則通通則乆又曰變而通之以盡利節卦之辭<lb/>
曰節以制度不傷財不害民故傷財害民之事當為制<lb/>
度以節之爾若但遵常守故齪齪細文避猜嫌顧形迹<lb/>
恤浮議而廢逺圖忽人謀而徼天幸日月逝矣嵗不我<lb/>
與雖噬臍何嗟及矣臣服在近列荷恩三朝竊見時事<lb/>
日以廹急不勝憂憤輒罄狂瞽惟陛下留神省察<hi>治平四年</hi>
<hi>閏三月上時為翰林學士承㫖</hi>
<pb n="KR2f0038_WYG_102-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0038_WYG_102-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋名臣奏議巻一百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_186-1a"/>
欽定四庫全書<lb/>
欽定續文獻通考卷一百八十六<lb/>
　經籍考<lb/>
　　子<hi>類書上</hi>
　　<hi>臣</hi>等謹案舊唐書以前之志但有雜家而無類書<lb/>
　　其以類書别為一類者自唐書始晁公武謂齊梁<lb/>
　　間士大夫之俗喜徴事以為其學淺深之候類書<lb/>
　　之起當在此時今攷分類編纂之書實始于梁公<lb/>
<pb n="KR2m0014_WYG_186-1b"/>
　　武之言良信謹依馬考例續輯如左其有抄録他<lb/>
　　書别標名目以欺世者本書已載即不復為采入<lb/>
　　以避穴複云<lb/>
宋史藝文志類書類三百七部一萬一千三百九十三<lb/>
卷<lb/>
遼金元三史不立藝文志散見各紀傳中<lb/>
明史藝文志類書類八十三部二萬七千一百八十六<lb/>
卷<lb/>
<pb n="KR2m0014_WYG_186-2a"/>
宋<lb/>
徐晉卿春秋經傳類對賦一卷<lb/>
　晉卿自序稱將仕郎秘書省校書郎里貫無攷<lb/>
　　<hi>臣</hi>等謹案左傳文繁詞縟學者往往緯以儷語見<lb/>
　　于宋藝文志者有崔昇等十餘家今並佚惟此賦<lb/>
　　尚存凡一百五十韻<lb/>
劉攽文選類林十八卷<lb/>
　攽字貢父與兄敞同舉慶厯進士歴官秘書少監出<lb/>
<pb n="KR2m0014_WYG_186-2b"/>
　知蔡州後終于中書舍人<lb/>
　　<hi>臣</hi>等謹案是編取文選字句可供詞賦之用者分<lb/>
　　門標目共五百四十九類疑南宋時業詞科者所<lb/>
　　贗託也<lb/>
吕祖謙詩律武庫前後集三十卷<lb/>
　祖謙見經類<lb/>
　　<hi>臣</hi>等謹案是編分類標題大抵皆習見之事攷祖<lb/>
　　謙年譜及宋史藝文志皆不載葢後人依託也<lb/>
<pb n="KR2m0014_WYG_186-3a"/>
周守忠姬侍類偶二卷<lb/>
　守忠見雜家類<lb/>
　　<hi>臣</hi>等謹案是書有朝奉大夫鄭域中序及守忠自<lb/>
　　序仿侍兒小名録而以四言隔句用韻凡八十有<lb/>
　　八聫大抵以太平廣記為槀本漏畧不全<lb/>
劉達可璧水羣英待問八十二卷<lb/>
　達可爵里無攷<lb/>
　　<hi>臣</hi>等謹案是書前有淳祐乙巳建安陳子和序分<lb/>
<pb n="KR2m0014_WYG_186-3b"/>
　　十六門大約為太學諸生答䇿而設<lb/>
祝穆事文類聚前集六十巻後集五十卷續集二十八<lb/>
卷别集三十二卷<lb/>
　穆見史類<lb/>
　　<hi>臣</hi>等謹案是書前集之首有淳祐丙午穆自序毎<lb/>
　　集各分總部而附以子目條分件繫葢沿歐陽詢<lb/>
　　藝文類聚徐堅初學記之體而畧變其例<lb/>
劉應李翰墨大全一百二十五巻<lb/>
<pb n="KR2m0014_WYG_186-4a"/>
　應李字希泌建陽人咸淳進士主本邑簿<lb/>
　　<hi>臣</hi>等謹案是書仿祝穆事文類聚之例分二十五<lb/>
　　門<lb/>
潘自牧記纂淵海一百卷<lb/>
　自牧字牧之金華人慶元進士知龍㳺縣事<lb/>
王應麟玉海二百巻附辭學指南四卷　小學紺珠十<lb/>
卷<lb/>
　應麟見經類<lb/>
<pb n="KR2m0014_WYG_186-4b"/>
　　<hi>臣</hi>等謹案玉海有婺郡文學李垣序稱其多識廣<lb/>
　　聞淹貫博洽其為書精密淵深區分臚列靡所不<lb/>
　　載凡三百四卷總以二十二門析之為二百六十<lb/>
　　一類紺珠分門𨽻事與諸類書畧同惟以數為綱<lb/>
　　而以所統之目係于下則應麟之剙例<lb/>
林駉源流至論前集十卷後集十卷　黄履翁源流至<lb/>
論别集十巻<lb/>
　駉字徳頌寜徳人嘗以易冠鄉薦履翁字吉父爵里<lb/>
<pb n="KR2m0014_WYG_186-5a"/>
　無攷<lb/>
章如愚山堂考索二百十二卷<lb/>
　如愚字俊卿婺州金華人慶元進士官國子博士知<lb/>
　貴州忤韓侂胄罷歸<lb/>
　　<hi>臣</hi>等謹案是書分四集前集六十六卷後集六十<lb/>
　　五卷續集五十六巻别集二十五卷共二百十二<lb/>
　　巻事必有據言必有徴葢仿杜氏通典之例<lb/>
趙崇絢雞肋一巻<lb/>
<pb n="KR2m0014_WYG_186-5b"/>
　崇絢字元素簡王元份八世孫<lb/>
方鳯野服考一卷<lb/>
　鳯一名景山字韶卿浦陽人宋末授容州文學國亡<lb/>
　不仕與謝翺吳思齊友善<lb/>
　　<hi>臣</hi>等謹案是書摭取經史及説部所記野服之制<lb/>
　　凡十六條<lb/>
陳思小字録一卷補録六卷<lb/>
　思見農家類<lb/>
<pb n="KR2m0014_WYG_186-6a"/>
　　<hi>臣</hi>等謹案思本理宗時書賈而此書卷首題為成<lb/>
　　忠郎緝熈殿國史實録院秘書省搜訪不知何時<lb/>
　　所授其書乃仿陸龜䝉侍兒小名録而稍加推廣<lb/>
楊伯嵓六帖補二十卷<lb/>
　伯嵓見經類<lb/>
謝維新古今合璧事類偹要前集六十九卷後集八十<lb/>
一卷續集五十六卷别集九十四卷外集六十六卷<lb/>
　維新字去咎建安人始末無攷自署膠庠進士葢太<lb/>
<pb n="KR2m0014_WYG_186-6b"/>
　學生也<lb/>
　　<hi>臣</hi>等謹案是書成子寳祐丁巳前集四十一門後<lb/>
　　集四十八門續集六門别集六門外集十六門共<lb/>
　　三百六十六卷一百一十七門<lb/>
陳景沂全芳偹祖五十八卷<lb/>
　景沂號肥遯天台人<lb/>
　　<hi>臣</hi>等謹案是書前有寳祐元年韓境序言理宗時<lb/>
　　曽進於朝前集二十七卷所記皆花後集三十一<lb/>
<pb n="KR2m0014_WYG_186-7a"/>
　　卷果卉草木農桑蔬藥凡七部毎一物分事實祖<lb/>
　　賦詠祖二類<lb/>
詹光大羣書類句二十七卷<lb/>
　光大里貫無攷<lb/>
　　<hi>臣</hi>等謹案是書凡分一千五百餘門前有蔡公亮<lb/>
　　序<lb/>
蕭元登古今詩材八卷<lb/>
　元登里貫無攷<lb/>
<pb n="KR2m0014_WYG_186-7b"/>
　　<hi>臣</hi>等謹案是書取唐宋人詩分類編輯間有評註<lb/>
　　皆剽竊諸家詩話殆又出詩律武庫之下<lb/>
裴良甫十二先生詩宗集韻二十卷<lb/>
　良甫字師聖里貫無攷<lb/>
　　<hi>臣</hi>等謹案是書見趙希弁讀書附志卷末稱淦川<lb/>
　　宋季用校正十二先生者唐杜甫李白髙適韓愈<lb/>
　　桞宗元孟郊宋歐陽修曾鞏蘇軾王安石黄庭堅<lb/>
　　陳師道也<lb/>
<pb n="KR2m0014_WYG_186-8a"/>
徐伯益訓女䝉求一卷<lb/>
　伯益里貫無攷<lb/>
　　<hi>臣</hi>等謹案是書倣李瀚䝉求之例類集婦女事迹<lb/>
　　括以四言韻語<lb/>
朱景元經學隊仗三卷<lb/>
　景元里貫無攷<lb/>
永嘉八面鋒十三卷<lb/>
　不著撰人名氏<lb/>
<pb n="KR2m0014_WYG_186-8b"/>
　　<hi>臣</hi>等謹案是書卷末有都穆䟦謂宋時嘗有刻本<lb/>
　　稱永嘉先生相傳為陳傅良所撰云<lb/>
羣書㑹元截江網三十卷<lb/>
　　<hi>臣</hi>等謹案是書首題太學増修中有淳祐端平年<lb/>
　　號葢理宗時程試策論之本也前有元至正七年<lb/>
　　東陽胡助序黄虞稷千頃堂書目遂誤以為助撰<lb/>
　　凡分六十五門每門各附子目<lb/>
翰苑新書前集七十巻後集上二十六卷後集下六卷<lb/>
<pb n="KR2m0014_WYG_186-9a"/>
别集十二卷續集四十二卷<lb/>
　　<hi>臣</hi>等謹案是書明陳文燭序第稱宋人不著名氏<lb/>
　　他本題謝枋得撰者葢坊賈所偽託也<lb/>
四六膏馥七巻<lb/>
　舊題楊萬里撰<lb/>
　　<hi>臣</hi>等謹案是書殊淺陋當是坊賈所託名<lb/>
八詩六帖二十九卷<lb/>
　題王狀元撰不著其名<lb/>
<pb n="KR2m0014_WYG_186-9b"/>
　　<hi>臣</hi>等謹案是書葢坊賈所為之贗本摘李杜韓桞<lb/>
　　歐王蘇黄之詩而竊白居易之書名也<lb/>
諸史偶論十卷<lb/>
　　<hi>臣</hi>等謹案是書題桞州計宗道校宗道明𢎞治進<lb/>
　　士馬平人稱校則非其所著攷所引史事至五代<lb/>
　　而止審為宋人所作<lb/>
萬卷菁華前集八十卷後集八十卷續集三十四卷<lb/>
　不著撰人名氏<lb/>
<pb n="KR2m0014_WYG_186-10a"/>
三場通用引易活法九卷<lb/>
　不著撰人名字<lb/>
　　<hi>臣</hi>等謹案是書葢宋人取説易之詞分類排比以<lb/>
　　備場屋之用者也詞雖解易而體則全是類書<lb/>
元<lb/>
陰時夫韻府羣玉二十卷<lb/>
　時夫名㓜遇以字行奉新人登宋寳祐九經科入元<lb/>
　不仕<lb/>
<pb n="KR2m0014_WYG_186-10b"/>
嚴毅増修詩學集成押韻淵海二十卷<lb/>
　毅字子仁建安人<lb/>
　　<hi>臣</hi>等謹案是書卷首有順帝至元庚辰張復序體<lb/>
　　例與韻府羣玉相近<lb/>
髙恥傳羣書鈎元十二卷<lb/>
　恥傳臨邛人<lb/>
　　<hi>臣</hi>等謹案是書前有恥傳自序後附刪節通鑑一<lb/>
　　卷題曰建置沿革又附陳騤文則一卷<lb/>
<pb n="KR2m0014_WYG_186-11a"/>
祝明聲律發䝉五卷<lb/>
　明字文卿原書二卷見髙儒百川書志後三卷潘瑛<lb/>
　所續明劉節校補瑛不知何許人節見經類<lb/>
胡炳文純正䝉求三卷<lb/>
　炳文見經類<lb/>
富大用事文類聚新集三十六巻外集十五卷<lb/>
　大用字時可里貫無攷<lb/>
祝淵事文類聚遺集十五卷<lb/>
<pb n="KR2m0014_WYG_186-11b"/>
　淵字宗禮里貫無攷<lb/>
敏求機要十六卷<lb/>
　　<hi>臣</hi>等謹案是書題月梧劉實撰鳯梧劉茂實註而<lb/>
　　撰人則於劉字下實字上空一字疑是兄弟二人<lb/>
　　本以實字連名舊本糢糊傳寫者因於撰者之名<lb/>
　　空一字也審書中所云當是宋遺民之入元者<lb/>
古賦題十卷後集五巻<lb/>
　題天厯己巳古雍劉氏翠岩家塾識葢元仁宗時所<lb/>
<pb n="KR2m0014_WYG_186-12a"/>
　刋<lb/>
排韻増廣事類氏族大全十卷<lb/>
　不著撰人名氏<lb/>
明<lb/>
寜王權原始秘書十卷<lb/>
　權見史類<lb/>
張九韶羣書拾唾十二卷<hi>一本作羣書備數</hi>
　九韶見史類<lb/>
<pb n="KR2m0014_WYG_186-12b"/>
　　<hi>臣</hi>等謹案是書仿王應麟小學紺珠之例以數記<lb/>
　　事分十二門前有李登序<lb/>
楊信民姓源珠璣六卷<lb/>
　信民江陰人永樂中官日照縣知縣<lb/>
袁均哲羣書纂類十二卷<lb/>
　均哲字庶明建昌人正統中官桞州知州<lb/>
　　<hi>臣</hi>等謹案是編補張九韶羣書拾唾之闕加以註<lb/>
　　釋凡十三門<lb/>
<pb n="KR2m0014_WYG_186-13a"/>
包瑜韻府續編四十卷<lb/>
　瑜字希賢莆田人景泰庚午舉人官教諭<lb/>
陳士元名疑四卷　姓滙四巻　姓觽十卷<lb/>
　士元見經類<lb/>
　　<hi>臣</hi>等謹案名疑博採史傳及百家雜説凡古人名<lb/>
　　字同異無不畢載雖間有訛誤然採摭繁富頗廣<lb/>
　　見聞其姓滙姓觽兩書徴引殊多疏舛<lb/>
何喬新策府羣玉三卷<lb/>
<pb n="KR2m0014_WYG_186-13b"/>
　喬新見經類<lb/>
范泓典籍便覧八卷<lb/>
　泓字本涵婺源人<lb/>
羣書集事淵海四十七巻<lb/>
　不著撰人名氏<lb/>
　　<hi>臣</hi>等謹案明史藝文志據髙儒百川書志以是書<lb/>
　　為𢎞治時人編而李東陽懐麓堂集載有此書後<lb/>
　　序稱國初人所輯内官左少監賈性捐貲鏤版是<lb/>
<pb n="KR2m0014_WYG_186-14a"/>
　　此書本出明初百川書志悮據賈性重刻之本耳<lb/>
　　書分十門五百七十二子目<lb/>
王圻三才圖㑹一百六卷<lb/>
　圻見史類<lb/>
　　<hi>臣</hi>等謹案是書輯諸書圖譜為一編凡十四類<lb/>
朱文涉覧屬比四卷<lb/>
　文睢州人<lb/>
　　<hi>臣</hi>等謹案是書末有自䟦稱書成於正徳乙巳考<lb/>
<pb n="KR2m0014_WYG_186-14b"/>
　　正徳紀年並無乙巳疑有訛誤其書每條以古人<lb/>
　　二事相似者合而論之事皆習見議論亦極膚淺<lb/>
劉定之文安策畧十卷<lb/>
　定之見經類<lb/>
　　<hi>臣</hi>等謹案是書乃所擬場屋對策之作周榮作定<lb/>
　　之年譜記此書成於宣徳九年甲寅時定之年二<lb/>
　　十六嵗葢其揣摩程試時也<lb/>
楊慎謝華啟秀八卷　哲匠金桴五巻　均藻四卷<lb/>
<pb n="KR2m0014_WYG_186-15a"/>
　慎見經類<lb/>
　　<hi>臣</hi>等謹案謝華啟秀哲匠金桴皆摘取古人新雋<lb/>
　　句一則裁為對偶一則分韻編録均藻乃韻府羣<lb/>
　　玉之流攷許慎説文無韻字小學家以均字代之<lb/>
　　引鶡冠子五均為證慎書名葢取諸此<lb/>
可知編八卷<lb/>
　舊題楊慎撰<lb/>
　　<hi>臣</hi>等謹案是書獨不見於升庵書目殆坊賈所依<lb/>
<pb n="KR2m0014_WYG_186-15b"/>
　　託也<lb/>
李黼王制考四卷<lb/>
　黼無錫人<lb/>
　　<hi>臣</hi>等謹案是書採經史中有闗制度者分類纂輯<lb/>
　　統為七十四篇前有自序<lb/>
鄒泉經史格要二十八卷<lb/>
　泉見史類<lb/>
　　<hi>臣</hi>等謹案是書以周禮六官為綱而分𨽻故實於<lb/>
<pb n="KR2m0014_WYG_186-16a"/>
　　下大抵不出文獻通考大學衍義補諸書<lb/>
羅頎物原一卷<lb/>
　頎字儀甫浙江山陰人<lb/>
　　<hi>臣</hi>等謹案頎以宋髙承事物紀原不能黜妄崇真<lb/>
　　故更訂此編分十八門共二百三十有九條<lb/>
吳昭明五車霏玉三十四卷<lb/>
　昭明始末無攷<lb/>
　　<hi>臣</hi>等謹案是編為汪道昆増訂道昆字伯玉歙縣<lb/>
<pb n="KR2m0014_WYG_186-16b"/>
　　人嘉靖進士官兵部左侍郎明史附見王世貞傳<lb/>
　　中<lb/>
浦南金修辭指南二十卷<lb/>
　南金吳縣人嘉靖舉人官國子監助教<lb/>
　　<hi>臣</hi>等謹案是編取爾雅左腴漢雋書叙指南四書<lb/>
　　彚為一編分二十部四十類<lb/>
施仁左粹類纂十二巻<lb/>
　仁字宏濟長洲人嘉靖舉人<lb/>
<pb n="KR2m0014_WYG_186-17a"/>
黄省曽騷苑四卷<lb/>
　省曽見史類<lb/>
　　<hi>臣</hi>等謹案是編摘楚辭字句以供剽竊之用乃劉<lb/>
　　攽文選雙字之類省曽原書三卷後一巻為張所<lb/>
　　敬補所敬字長輿自署曰清河從郡望也<lb/>
張之象楚騷綺語六巻<lb/>
　之象見史類<lb/>
㳺日章駢語雕龍四巻<lb/>
<pb n="KR2m0014_WYG_186-17b"/>
　日章字學絅莆田人嘉靖進士官至知府<lb/>
　　<hi>臣</hi>等謹案是編以駢偶之詞類𨽻古事分十七門<lb/>
　　晉安林世勤為之註釋<lb/>
詩學事類二十四卷　韻學事類十二卷　韻學淵海<lb/>
十二卷<lb/>
　題李攀龍撰攀龍字于麟歴城人嘉靖進士官河南<lb/>
　按察使事迹具明史文苑傳<lb/>
　　<hi>臣</hi>等謹案三書皆龎雜弇陋必坊賈所偽託也<lb/>
<pb n="KR2m0014_WYG_186-18a"/>
唐順之荆川稗編一百二十卷<lb/>
　順之見史類<lb/>
　　<hi>臣</hi>等謹案是編仿章如愚山堂考索之例薈萃羣<lb/>
　　言區分類聚始之以六經終之以六官六經所不<lb/>
　　能盡則條次九流諸家之學術凡為類二十有七<lb/>
　　六官所不盡則賅之以史傳凡為類二十有五云<lb/>
耿隨朝名物類考四卷<lb/>
　隨朝字敬菴滑縣人嘉靖進士官至山西按察司副<lb/>
<pb n="KR2m0014_WYG_186-18b"/>
　使<lb/>
　　<hi>臣</hi>等謹案是書詮釋名物分十五門葢爾雅之支<lb/>
　　流<lb/>
異物彚苑五卷　彚苑詳註三十六卷<lb/>
　舊題王世貞撰世貞見史類<lb/>
　　<hi>臣</hi>等謹案兩書皆剽剟諸書而成疑託名世貞者<lb/>
　　也<lb/>
古今類腴十八卷<lb/>
<pb n="KR2m0014_WYG_186-19a"/>
　不著撰人名氏<lb/>
　　<hi>臣</hi>等謹案是書前有吳一鵬序云是玉麟洲作麟<lb/>
　　洲王世懋别號也見史類是書凡分十門一百二<lb/>
　　十一子目皆採掇成語以備舉業之用殆坊賈偽<lb/>
　　託必非出世懋手也<lb/>
　<lb/>
　<lb/>
　<lb/>
<pb n="KR2m0014_WYG_186-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百八十六<lb/>
</p>
<p>
</p>
  </div>
</body>
</text>
</TEI>
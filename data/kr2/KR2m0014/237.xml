<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_237-1a"/>
　欽定四庫全書<lb/>
　　欽定續文獻通考巻二百三十七<lb/>
　　　四裔考<lb/>
　　　　<hi>臣</hi>等謹案馬端臨作四裔考各述其國俗與夫中<lb/>
　　　　土交通者所以誌區㝢之攸分也粤稽禹貢五服<lb/>
　　　　周官九畿皆由侯甸以迄要荒自古疆域率視政<lb/>
　　　　教所及為限而聲靈之所震疊徳化之所覃被則<lb/>
　　　　荒徼絶域琛賮畢至圖經載記由來尚矣若乃淮<lb/>
<pb n="KR2m0014_WYG_237-1b"/>
　　　徐呉楚在成周胥為蠻夷孟子謂舜為東夷之人文<lb/>
　　　　王為西夷之人上天篤生神聖固不擇地無足為<lb/>
　　　　諱者彼鴻溝判東西長江限南北島夷索虜交相<lb/>
　　　　詆諆坐井面牆方隅自域葢出自史氏拘墟之見<lb/>
　　　烏覩所謂大無外之規乎我<lb/>
　　　朝肇興東土本金源女直境實居其地而非其部人<lb/>
　　　　迨<lb/>
列祖奄一區宇薄海内外悉主悉臣幅員之廣亘古未有<lb/>
<pb n="KR2m0014_WYG_237-2a"/>
　　前代所列為四裔者今則盡隷版圖制同郡縣自<lb/>
　　不得更以徼外目之苐厯代史册惟就一朝形勢<lb/>
　　以為畦畛據事直書用志沿革爰採掇舊文覈之<lb/>
　大清一統志以徵往代紀載之實且昭<lb/>
聖朝㑹同之盛焉<lb/>
　東夷<lb/>
　　髙麗<hi>耽羅附</hi>
遼聖宗統和三年七月詔諸道各完戎器以備東征髙<lb/>
<pb n="KR2m0014_WYG_237-2b"/>
麗<lb/>
　八月以遼澤沮洳罷師十年以東京留守蕭恒徳等<lb/>
　伐髙麗十一年髙麗王治遣朴良柔奉表請罪詔取<lb/>
　女直鴨渌江東數百里地賜之十三年十一月遣使<lb/>
　册治為王十四年三月王治表乞為婚即以駙馬蕭<lb/>
　恒徳女嫁之十五年十一月治薨詔其姪誦權知國<lb/>
　事十六年十一月册誦為王二十八年五月誦為西京<lb/>
　留守康肇所弑擅立誦從兄詢八月帝自將伐髙<lb/>
<pb n="KR2m0014_WYG_237-3a"/>
　麗詢奉表乞罷師不許十一月大軍渡鴨渌江肇拒<lb/>
　戰于銅州敗之肇復出右皮室祥衮耶律達魯擒肇<lb/>
　等銅霍貴寜等州皆降詢上表請朝許之以政事舍<lb/>
　人馬保佑為開京留守安州團練使王八為副留守<lb/>
　太子太師伊林將騎兵一千送保佑等赴開京守將<lb/>
　卓思正殺我使者十人領兵出拒保佑等復還遣巴<lb/>
　雅爾博諾攻開京遇敵于京西敗之詢棄城遁去遂<lb/>
　焚開京至清江而還開泰元年四月詢遣蔡忠順來<lb/>
<pb n="KR2m0014_WYG_237-3b"/>
　乞稱臣如舊詔詢親朝八月詢奉表稱病不能朝詔<lb/>
　復取六州地三年五月詔國舅祥衮蕭迪里東京留<lb/>
　守耶律托實等討髙麗造浮梁于鴨渌江城保宣義<lb/>
　定逺等州四年以樞密使耶律世良殿前都檢㸃蕭<lb/>
　虚烈總兵伐髙麗五年正月戰于郭州西破之六年<lb/>
　九月樞密使蕭合卓等攻髙麗興化軍不克師還七<lb/>
　年十月復伐髙麗我軍不利八月遣郎君哈布爾等<lb/>
　率諸部兵㑹大軍討髙麗九年詢以降表進釋其罪<lb/>
<pb n="KR2m0014_WYG_237-4a"/>
　太平二年詢薨遣使來報嗣位即遣使册王欽為王<lb/>
　　<hi>臣</hi>等謹按髙麗即朝鮮馬端臨考載髙麗事終于<lb/>
　　宋寜宗慶元五年七月詔禁商人持銅錢入其國<lb/>
　　葢絶之也若髙麗與遼相為終始二百餘年自太<lb/>
　　祖九年至太宗天顯二年遣使進貢已見土貢考<lb/>
　　又考厯代甲子圖聖宗統和三年即宋太宗雍熙<lb/>
　　二年至太平二年則真宗天禧二年也端臨考與<lb/>
　　遼史所載類可叅觀若此後多不相符者<lb/>
<pb n="KR2m0014_WYG_237-4b"/>
興宗重熙十五年八月册髙麗王欽子徽為王<lb/>
　時以欽薨遣使來告故也二十三年六月徽請官其<lb/>
　子詔加檢校太尉至道宗太康四年徽請賜鴨渌江<lb/>
　以東地不許九年八月徽薨九月以徽子三韓國公<lb/>
　勲權知國事十二月勲薨大安元年十一月册勲子<lb/>
　運為國王十年夏運薨子昱遣使來告夀隆元年十<lb/>
　一月昱病命其子顒權知國事三年三月昱薨五年<lb/>
　十月顒乞封册六年封顒為三韓國公天祚帝乾統<lb/>
<pb n="KR2m0014_WYG_237-5a"/>
　五年十一月顒薨子俁遣使來告八年四月封俁為<lb/>
　三韓國公贈其父顒為國王天慶十年遼乞兵于髙<lb/>
　麗以禦金金人責之未幾而遼亡<lb/>
　　顧炎武日知録曰遼史外紀有髙麗王子三韓國<lb/>
　　公勲三韓國公顒三韓國公俁其地理志有髙州<lb/>
　　三韓縣辰韓為扶餘弁韓為新羅<hi>北史以辰韓為新羅</hi>馬韓<lb/>
　　為髙麗開泰中聖宗伐髙麗俘三國之遺人置縣<lb/>
　　據此乃俘三國之人置縣于内地而取三韓之名<lb/>
<pb n="KR2m0014_WYG_237-5b"/>
　　耳<hi>正如漢時上郡有龜茲縣不可便以為西域之國</hi>今人乃謂遼東為三<lb/>
　　韓是以内地而目之為外國非也<lb/>
　　<hi>臣</hi>等謹按厯代甲子圖興宗重熙十五年即宋仁<lb/>
　　宗慶厯二年道宗夀隆元年即宋哲宗元祐三年<lb/>
　　天祚帝天慶十年則宋徽宗政和四年也以宋史<lb/>
　　及端臨考叅之徽之卒在元豐六年即大安六年<lb/>
　　而遼史謂為太康九年運為勲之弟而遼史謂為<lb/>
　　子運立四年卒而遼史謂為十年彼此不符類多<lb/>
<pb n="KR2m0014_WYG_237-6a"/>
　　如是<lb/>
金穆宗<hi>世祖弟</hi>時髙麗始通使<lb/>
　時戚屬有疾髙麗有善醫者居女直之完顔部使診<lb/>
　視之即愈乃送之歸因謂髙麗人金部屬日强兵益<lb/>
　精悍年榖豐稔髙麗王聞之乃通使康宗<hi>亦世祖弟</hi>時髙<lb/>
　麗殺金使者阿果星根二人太祖將兵大破之進圍<lb/>
　其城髙麗復請和許歸亡入之民罷九城之戍復所<lb/>
　侵故地遂與之和太祖收國元年九月克遼黄龍府<lb/>
<pb n="KR2m0014_WYG_237-6b"/>
　遂攻保州保州近髙麗遼侵髙麗置保州至是盡降<lb/>
　二年閏正月髙麗遣使來賀㨗且曰保州本吾故地<lb/>
　願以見還帝諭以俟有表請當别議太宗天㑹四年<lb/>
　六月國王王楷遣使奉表稱藩優詔答之凡通使往<lb/>
　來一依事遼舊制熙宗皇統六年正月楷薨子晛嗣<lb/>
　立世宗大定十一年四月晛弟翼陽公晧廢晛自立<lb/>
　詐稱讓國遣使以表來上大約稱先臣楷遺訓傳位<lb/>
　于弟又言其子有罪不可立之意乃却其使者而以<lb/>
<pb n="KR2m0014_WYG_237-7a"/>
　詔書遣使詳問王晛使至髙麗竟不得見晛乃以詔<lb/>
　授晧轉取晛表附奏其表與前表大概相同晧尋遣<lb/>
　使請封十二年遂賜封册章宗承安三年晧表自陳<lb/>
　衰病以國讓其弟晫是嵗晧薨晫嗣立泰和四年晫<lb/>
　薨子韺嗣立衛紹王至寜元年韺薨明年宣宗遷汴<lb/>
　遼東道里不通矣<lb/>
元太祖十三年髙麗國人洪大宣詣軍中降<lb/>
　先是契丹人瑠格等竄據髙麗江東城至是遣兵征<lb/>
<pb n="KR2m0014_WYG_237-7b"/>
　之洪大宣來降共討滅瑠格<lb/>
太宗三年八月命將征髙麗設官分鎮所取之地而還<lb/>
　時以髙麗殺使者命將薩喇達征其國取四十餘城<lb/>
　國人洪福源迎降于軍乃使招其主王瞮瞮遣其弟<lb/>
　懐安公侹請降薩喇達承制設官分鎮之遂班師明<lb/>
　年六月髙麗盡殺所置嚕噶齊七十二人以叛遂率<lb/>
　王京及諸州縣民竄居江華島八月復遣兵討之十<lb/>
　月㬚遣使上表陳情五年四月詔諭㬚悔過來朝終<lb/>
<pb n="KR2m0014_WYG_237-8a"/>
　不至至十三年秋㬚以族子綧為己子入質憲宗末<lb/>
　遣其世子倎入朝<lb/>
世祖中統元年三月命髙麗世子倎歸國為王<lb/>
　陜西宣撫使亷希憲言髙麗遣倎入覲㑹憲宗將兵<lb/>
　伐宋倎留三年不遣今其父已死若立倎遣歸國彼<lb/>
　必懐徳于我是不煩兵而得一國也帝是其言故有<lb/>
　是命二年六月倎更名禃遣子愖奉表以聞八月遣<lb/>
　使䕶愖歸國至元三年二月帝欲通好日本以髙麗<lb/>
<pb n="KR2m0014_WYG_237-8b"/>
　與日本隣可為鄉導乃遣使先至髙麗諭之五年帝<lb/>
　以太祖法制凡内屬之國納質助軍輸糧設驛編户<lb/>
　籍置長官已嘗明諭髙麗而稽延至今太宗時王綧<lb/>
　等已入質驛傳已粗立餘率未奉行今將問罪于宋<lb/>
　其所助士卒舟艦幾何輸糧則就為儲積至若設官<lb/>
　及户版事其意謂何特遣使持詔問之六年七月遣<lb/>
　使相視耽羅等處道路詔禃選官引達<hi>以人言耽羅海道往南宋</hi>
　<hi>日本甚易故也</hi>八月世子愖入朝奏國人林衍擅廢禃立其<lb/>
<pb n="KR2m0014_WYG_237-9a"/>
　弟安慶公淐事議者言今之髙麗乃古新羅百濟髙<lb/>
　句麗三國併而為一大凡藩鎮權分則易制乃于次<lb/>
　年正月詔西京内屬改東寜府畫慈悲嶺為界置安<lb/>
　撫使率兵戌之二月遣軍送禃就國十一年五月皇<lb/>
　女和塔拉都哩黙色下嫁于愖七月禃薨子愖襲十<lb/>
　三年七月愖遣使奉表賀平宋十一月奏改名暙十<lb/>
　八年六月暙言本國置驛四年民畜淍敝勅併為二<lb/>
　十站二十年五月立征東行中書省以髙麗國王與<lb/>
<pb n="KR2m0014_WYG_237-9b"/>
　安塔哈共事三十年二月暙復改名昛成宗大徳元<lb/>
　年十一月從昛請以世子謜為王二年七月中書省<lb/>
　奏謜當廢復以其父昛為王昛復位八年而薨子謜<lb/>
　復襲王位謜尚布達實哩公主十一年進爵瀋陽王<lb/>
　繼襲位髙麗國王生子燾燾受遜位以仁宗皇慶二<lb/>
　年四月封髙麗國王是年其弟暠立為世子以其父<lb/>
　瀋陽王謜請于朝故也謜又嘗更名章<lb/>
　　元史外夷傳曰髙麗之與國眈羅元世祖既臣服<lb/>
<pb n="KR2m0014_WYG_237-10a"/>
　　髙麗以眈羅為南宋日本衝要亦甚注意至元十<lb/>
　　年命將平之即其地立眈羅國招討司屯鎮邉軍<lb/>
　　千七百人三十一年髙麗王上言眈羅之地自祖<lb/>
　　宗以來臣屬其國林衍逆黨金通精既平之後尹<lb/>
　　邦實充招討副使以計求徑隷朝廷乞仍舊帝曰<lb/>
　　此小事可使還屬髙麗遂復隷焉<lb/>
明太祖即位之元年遣使齎璽書賜髙麗國王<lb/>
　二年封髙麗國王顓為王秋帝以顓惟知崇信佛氏<lb/>
<pb n="KR2m0014_WYG_237-10b"/>
　以書諭之大畧謂王公設險未嘗去兵民以食為天<lb/>
　國必有出政之所因賜六經四書通鑑三年正月命<lb/>
　使往祀其國之山川五年表請遣子弟入學帝以入<lb/>
　學固美事但涉海逺不欲者勿强七年顓為權相李<lb/>
　仁人所弑先是顓無子以寵臣辛肫之子禑為子于<lb/>
　是仁人立禑十年至十七年每請顓諡號襲王爵未<lb/>
　允十八年命封禑為髙麗國王賜顓諡恭愍二十年<lb/>
　十二月命户部咨髙麗王鐵嶺北東西之地舊屬開<lb/>
<pb n="KR2m0014_WYG_237-11a"/>
　元者遼東統之鐵嶺之南舊屬髙麗者本國統之各<lb/>
　正疆界毋侵越二十一年十月禑請遜位于其子昌<lb/>
　二十二年李成桂廢昌而立定昌國院君瑶二十五<lb/>
　年九月髙麗知密直司事趙胖等奏言本國自恭愍<lb/>
　王薨無嗣權臣李仁人以辛肫子禑主國事昏亂好<lb/>
　殺至欲興師犯邉大將李成桂以為不可而囬軍禑<lb/>
　負罪惶懼遜位于子昌國人弗順啓請恭愍之妃安<lb/>
　氏擇宗親瑶權國事已及四年昏戾信讒戕<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>勲舊<lb/>
<pb n="KR2m0014_WYG_237-11b"/>
　子奭痴騃不慧國人謂瑶不足主社稷今以安氏命<lb/>
　退瑶于私第王氏子姓無可當輿望者中外人心咸<lb/>
　繫成桂臣等與國人耆老共推主國事惟聖主俞允<lb/>
　帝以髙麗僻處東隅非中國所治令禮部移諭果能<lb/>
　順天道合人心不啟邉釁使命往來實爾國之福冬<lb/>
　成桂請更國號命仍古號曰朝鮮二十六年六月請<lb/>
　更己名曰旦從之至惠帝建文初旦表陳年老以子<lb/>
　芳逺襲位許之<lb/>
<pb n="KR2m0014_WYG_237-12a"/>
　　<hi>臣</hi>等謹按明史外國傳永樂間降祭海嶽祝文稱<lb/>
　　李成桂為仁人子又祖訓亦載仁人子成桂更名<lb/>
　　曰旦後成桂子芳逺奏辨太宗許令改正正徳時<lb/>
　　修㑹典嘉靖八年重修會典其君臣皆奏辨先世<lb/>
　　無篡逆事萬厯初屢乞㑹典為其先康獻王雪寃<lb/>
　　十六年正月㑹典成請給前書以終前命許之葢<lb/>
　　成桂之自立與仁人本異族也<lb/>
成祖永樂元年朝鮮請冕服書籍許之<lb/>
<pb n="KR2m0014_WYG_237-12b"/>
　帝嘉其能慕中國禮賜金印圭冕及經籍綵幣十二<lb/>
　月又從芳逺請立其子禔為世子六年秋遣使來告<lb/>
　其父旦之喪命官弔祭賜諡康獻十六年奏世子禔<lb/>
　不肖第三子祹孝弟力學國人所屬請立為嗣併陳<lb/>
　已年老請以祹理國事命封祹為國王時帝已遷北<lb/>
　都朝鮮益近而事大之禮益恭朝廷亦待以加禮二<lb/>
　十年芳逺卒賜諡恭定二十一年七月祹請立嫡子<lb/>
　珦為世子從之<lb/>
<pb n="KR2m0014_WYG_237-13a"/>
宣宗宣徳八年朝鮮請遣子弟入學不許<lb/>
　其王祹奏遣子弟詣太學或遼東學帝不允賜五經<lb/>
　四書性理通鑑綱目諸書至英宗正統元年三月放<lb/>
　朝鮮婦女金黒等五十三人還其國<hi>金黒等自宣徳初至京師至是</hi>
　<hi>遣中官送回</hi>景帝景泰元年祹卒賜弔祭諡莊憲封子珦<lb/>
　為國王冬賜珦誥命封其子𢎞暐為世子三年秋珦<lb/>
　卒賜諡恭順子嗣立三年以年幼且嬰夙疾請以叔<lb/>
　瑈權國事七年上表遜位乃封瑈為國王瑈請立子<lb/>
<pb n="KR2m0014_WYG_237-13b"/>
　暲為世子從之成化四年瑈卒賜諡惠莊封世子晄<lb/>
　為王六年晄病篤以所生子幼命其兄故世子暲之<lb/>
　子娎權國事晄卒腸諡襄悼命娎嗣位十年追贈暲<lb/>
　為國王諡懐簡十九年四月封娎長子㦕為世子孝<lb/>
　宗𢎞治七年十二月娎卒賜諡康靖明年四月封㦕<lb/>
　為國王十五年冬封㦕長子□為世子武宗正徳二<lb/>
　年㦕以子□夭請以國事付其弟懌遂嗣位十五年<lb/>
　冬封懌子峼為世子世宗嘉靖二十三年冬懌卒諡<lb/>
<pb n="KR2m0014_WYG_237-14a"/>
　恭禧二十四年其子峼立未踰年卒諡榮靖九月峼<lb/>
　弟權國事峘遣使謝祭諡并請襲封詔許之三十一<lb/>
　年冬以洪永間所賜樂器敝壊奏求律管更乞遣樂<lb/>
　官赴京校習許之穆宗隆慶元年冬峘卒諡恭憲命<lb/>
　其姪昖襲封<lb/>
神宗萬厯二十年七月以朝鮮被倭難命出師東征<lb/>
　先是倭酋平秀吉者薩摩州人初隨倭闗白信長㑹<lb/>
　信長為其下所弑秀吉遂統信長兵自號闗白刼降<lb/>
<pb n="KR2m0014_WYG_237-14b"/>
　六十餘州朝鮮與日本對馬島相望時有倭夷往來<lb/>
　互市十九年十一月朝鮮奏平秀吉聲言明年三月<lb/>
　入犯詔兵部申飭海防至是年五月秀吉遂分渠帥<lb/>
　行長清正等率舟師逼釡山鎮潛渡臨津時朝鮮承<lb/>
　平乆兵不習戰昖又湎酒弛備猝島夷作難望風皆<lb/>
　潰昖棄王城令次子琿攝國事奔平壤已復走義州<lb/>
　願内屬部議令駐劄險要以待天兵圖恢復而是時<lb/>
　倭已入王京毁墳墓刼王子陪臣剽府庫八道幾盡<lb/>
<pb n="KR2m0014_WYG_237-15a"/>
　没旦暮且渡鴨渌江請援之使絡繹于道廷議以朝<lb/>
　鮮為國藩籬在所必争由是出師東征并有封貢之<lb/>
　議自倭亂朝鮮七載喪師數十萬糜餉數百萬中朝<lb/>
　與屬國迄無勝算至二十六年七月平秀吉死而禍<lb/>
　始息二十七年四月以平倭詔告天下<lb/>
　　王圻曰髙麗之釜山去日本之對馬島僅一日程<lb/>
　　相傳舊屬日本為大海限隔棄于朝鮮先是日本<lb/>
　　以嵗歉借朝鮮榖萬斛迨後遣使往索日本乃以<lb/>
<pb n="KR2m0014_WYG_237-15b"/>
　　釜山地為言朝鮮所遣使謂之曰我鴨淥江北有<lb/>
　　朝鮮地因三道江阻絶乆為大唐所有<hi>大唐指中國也</hi>汝<lb/>
　　能助我復此地則釜山亦可歸也日本人以為然<lb/>
　　平秀吉果領兵赴朝鮮未至京而昖遁走一國為<lb/>
　　墟特命重臣提兵往救踰年相持不退兵部尚書<lb/>
　　石星輕聴沈惟敬言<hi>惟敬嘉興人市中無賴也</hi>加遊擊銜往諭<lb/>
　　日本罷兵惟敬隂許議和且許復寜波貢道事泄<lb/>
　　逮惟敬下獄與星皆擬重典更調兵増餉費至百<lb/>
<pb n="KR2m0014_WYG_237-16a"/>
　　萬彼此互有勝負倭衆盤據釜山葢屋治田為乆<lb/>
　　留計至平秀吉病死倭始撤歸而其時疲中國以<lb/>
　　捍外藩七八年矣<lb/>
三十六年十月封朝鮮世子琿為王<lb/>
　先是髙麗王昖庶長子臨海君珒陷賊中驚憂成疾<lb/>
　次子光海君琿收集流散頗著功績請立為嗣時國<lb/>
　儲未建中外恫疑禮部尚書范謙于朝鮮易封事三<lb/>
　疏力持卒不許至是昖卒從其國臣民請許之次年<lb/>
<pb n="KR2m0014_WYG_237-16b"/>
　二月諡昖曰昭敬至熹宗天啓三年四月朝鮮國人<lb/>
　廢琿而立其姪綾陽君倧四年四月封倧為國王<lb/>
愍帝崇禎十年正月朝鮮告急命調各鎮舟師赴援<lb/>
　三月山東巡撫顔繼祖奏屬國失守江華已破世子<lb/>
　被擒國王出降宜急勅鎮臣以堅守皮島為第一義<lb/>
　帝以不能協圖匡救切責之亡何皮島亦破朝鮮遂<lb/>
　降于<lb/>
大清與明絶矣<lb/>
<pb n="KR2m0014_WYG_237-17a"/>
　　王圻曰髙麗分八道中曰京畿統三郡<hi>楊根豐徳水城</hi>三<lb/>
　　府<hi>漢城開城長湍</hi>七州<hi>楊廣潤果/驪谷坡</hi>三縣<hi>交河三登土山</hi>東曰江源<lb/>
　　統七郡<hi>忓城通川松岳髙城平海寜越旌善</hi>五府<hi>襄陽江陵三陟淮陽鐵原</hi>四州<lb/>
　　<hi>原江槐溟</hi>十縣<hi>平康安昌烈山麒麟酒泉丹城蹄麟蔚珍瑞和歙谷</hi>本濊貊地西<lb/>
　　曰黄海統三郡<hi>遂安延安平邦</hi>三府<hi>平山瑞/興承天</hi>五州<hi>黄海白仁愛</hi>
　　八縣<hi>安岳三和龍岡江西咸從牛峯文化長淵</hi>古朝鮮馬韓舊地南曰<lb/>
　　全羅統三郡<hi>靈巖古阜珍島</hi>二府<hi>全州/南原</hi>四州<hi>羅濟光昻</hi>二十三<lb/>
　　縣<hi>萬頃茂長鎮安扶安全渠康津興徳黄成樂安昌平濟南㑹寜大江臨波古臯南陽富順扶寜</hi>
<pb n="KR2m0014_WYG_237-17b"/>
　　<hi>庥仁緒城海南神云移安</hi>本弁韓地東南曰慶尚統七郡<hi>蔚山咸陽</hi>
　　<hi>熊川陜川永川梁山清道</hi>六府<hi>金海善山寜海/密陽安東昌原</hi>五州<hi>泗慶尚晉蔚</hi>一<lb/>
　　十三縣<hi>清河東萊義城義興閒慶巨濟昌寜三嘉安隂昌原山隂髙靈守城</hi>乃辰韓<lb/>
　　地西南曰忠清統四郡<hi>清風溫陽天安林川</hi>九州<hi>忠矜興清靖禮公幸</hi>
　　<hi>洪</hi>七縣<hi>永春抉餘保寜報恩石城連山燕岐</hi>皆古馬韓域東北曰咸<lb/>
　　鏡統三郡<hi>端川蜀莫寜逺</hi>五府<hi>咸興鏡城永/興惠州安邉</hi>九州<hi>延徳開利城蘇</hi>
　　<hi>合㑹寜燕隋</hi>本髙句麗地西北曰平安統九郡<hi>嘉山那山价川</hi>
　　<hi>熙川云興宣州江界慈山龍川</hi>九府<hi>平壤成川見仁寜邉定逺江東合蘭昌城廣利</hi>一十<lb/>
<pb n="KR2m0014_WYG_237-18a"/>
　　六州<hi>安靈定青鐵平撫常義宿綱渭朔銀買昇</hi>六縣<hi>徳川孟山陽徳中和泰川江東</hi>本<lb/>
　　朝鮮故地其忠清慶尚全羅三道地廣物衆州縣<lb/>
　　雄巨最為富庶俗尚詩書人才之多倍于諸道平安<lb/>
　　咸鏡二道境接靺鞨俗尚弓馬兵卒精强東西南瀕<lb/>
　　海北隣女直西北抵鴨渌江東西二千里南北四千里<lb/>
　　日本<hi>雞籠山附</hi>
元世祖至元三年八月遣使往日本<lb/>
　先是元年從髙麗人趙彛等言以日本國可通擇可<lb/>
<pb n="KR2m0014_WYG_237-18b"/>
　奉使者至是命兵部侍郎赫徳等充國信使持國書<lb/>
　道由髙麗髙麗國王禃遣使導詔使往不至而還五<lb/>
　年九月命赫徳等復持書往至對馬島為日本人所<lb/>
　拒僅執其塔二郎彌二郎二人而還六年六月命送還<lb/>
　執者俾中書省牒其國亦不報十月又命秘書監趙<lb/>
　良弼往至八年九月髙麗王植遣通事道送至其國<lb/>
　日本始遣彌四郎者入朝帝宴勞遣之九年二月五<lb/>
　月髙麗王兩以書往皆不報十一年三月命以舟師征<lb/>
<pb n="KR2m0014_WYG_237-19a"/>
　日本十月入其國敗之而官軍不整又矢盡惟擄掠四<lb/>
　境而歸十二年二月遣禮部侍郎杜世忠等往使復致<lb/>
　書亦不報十四年日本遣商人持金來易銅鐵許之十<lb/>
　七年二月日本殺國使杜世忠等十八年正月命日本<lb/>
　行省右丞相阿爾哈右丞范文虎及征東元帥實都洪<lb/>
　察球爾等率十萬人征之行省官議事不相下全師盡<lb/>
　喪十萬之衆得還者敗卒于閶莫青吳萬五三人耳二<lb/>
　十一年以其俗尚佛遣王積翁與補陀僧如智徃使舟<lb/>
<pb n="KR2m0014_WYG_237-19b"/>
　中有不願行者共謀殺積翁不果至二十三年帝以日本<lb/>
　未嘗内侵今交阯犯邉宜置日本専事交阯成宗大徳<lb/>
　三年遣僧寜一山者附商舶往使日本而日本人竟不至<lb/>
　　明史外國傳曰日本古倭奴國唐咸亨初改日本<lb/>
　　以近東海日出而名也地環海惟東北限大山有<lb/>
　　五畿七道三島共一百十五州統五百八十七郡<lb/>
　　其小國數十皆服屬焉國小者百里大者不過五<lb/>
　　百里户小者千多不過一二萬國主世以王為姓<lb/>
<pb n="KR2m0014_WYG_237-20a"/>
　　羣臣亦世官宋以前皆通中國朝貢不絶元數遣<lb/>
　　使招之不至乃命舟師征之至五龍山遭暴風軍<lb/>
　　盡没後終元世未嘗通明興方國珍張自誠相繼<lb/>
　　誅服諸豪亡命往往糾島人入宼山東濵海州縣<lb/>
　　<hi>臣</hi>等謹案馬瑞臨考載日本疆土所至與國王世<lb/>
　　系及物産風俗甚詳其奉職貢自漢武帝迄宋寜<lb/>
　　宗嘉泰時未嘗絶王圻本謂遼時亦入貢究未見<lb/>
　　于史金之世概無聞焉故續考㫁自元始<lb/>
<pb n="KR2m0014_WYG_237-20b"/>
明太祖洪武二年三月遣使詔諭日本國<lb/>
　時遣行人楊載往且詰以入寇之故其王良懐不奉<lb/>
　命復寇山東轉掠温台明州旁海民遂寇福建沿海<lb/>
　郡三年又遣萊州府同知趙秩責讓之良懐禮遇甚<lb/>
　優遣其僧奉表稱臣且送還被掠人口帝念其俗侫<lb/>
　佛可以西方教誘之乃命僧祖闡等至其國國人頗<lb/>
　敬信而王則傲慢無禮拘之二年而後還京時良懐<lb/>
　年少有持明者與之争立國内亂又頻入寇掠命移<lb/>
<pb n="KR2m0014_WYG_237-21a"/>
　牒責之自後胡惟庸謀逆欲藉日本為助乃厚結寜<lb/>
　波衛指揮林賢佯奏賢罪謫居日本令交通其君臣<lb/>
　尋奏復賢職遣使召之其王遣僧如瑶率兵四百餘<lb/>
　人詐稱入貢且獻巨燭蔵火藥刀劍其中既至而惟<lb/>
　庸已敗計不行越數年其事始露乃族賢而怒日本<lb/>
　決意絶之専以防海為務後著祖訓列不征之國十<lb/>
　五日本與焉自是倭使不至而海上之驚亦漸息<lb/>
　　王圻曰倭風順四五日可至寜波六七日可至天<lb/>
<pb n="KR2m0014_WYG_237-21b"/>
　　津衛七八日可至登萊但登萊等處海中多礁石<lb/>
　　不便行舟耳倭之始通中國實自遼東由六朝及<lb/>
　　今乃從南道浮海猝自温州寜波入東北風迅自<lb/>
　　彼來此約可四五日程而西南風迅自此之彼亦<lb/>
　　約四五日程葢其去遼甚逺而去閩浙甚邇若盡<lb/>
　　其國界則東西長行可四五月南北短行三月而<lb/>
　　皆極于海其西北至髙麗也必由對馬島開洋順<lb/>
　　風僅一二日南至琉球也必由薩摩州開洋順風<lb/>
<pb n="KR2m0014_WYG_237-22a"/>
　　七日其貢使之來必由博多開洋厯五島而入中<lb/>
　　國以造舟水手俱在博多故也貢舶回則徑收長<lb/>
　　門抽分司官在焉故也<lb/>
成祖永樂三年十一月日本王源道義遣使獻賊俘于<lb/>
朝<lb/>
　先是對馬臺岐諸島賊掠濵海居民因倭使諭其王<lb/>
　捕之王發兵盡殲其衆縶其魁二十人以獻六年十<lb/>
　二月其國世子源義特遣使來告父䘮賜諡恭獻封<lb/>
<pb n="KR2m0014_WYG_237-22b"/>
　義特為國王時海上復以倭警告九年寇磐石十五<lb/>
　年寇松門金鄉平陽十七年倭船入王家山島都督<lb/>
　劉榮率精兵疾馳入望海堝賊數千人分乗二十舟<lb/>
　直抵馬雄島進圍望海堝榮發伏出戰竒兵㫁其歸<lb/>
　路賊奔櫻桃園榮合兵攻之斬獲千二百九十餘榮<lb/>
　封廣寜伯自是倭不敢窺遼東二十年倭寇象山至<lb/>
　英宗正統四年五月倭船四十艘連破台州桃渚寜<lb/>
　波大嵩二千户所又陷昌國衞大肆殺掠八年五月<lb/>
<pb n="KR2m0014_WYG_237-23a"/>
　寇海寜景帝景泰四年貢使至臨清掠居民貨天順<lb/>
　初其王源義政移書朝鮮王令轉請遣使謝罪廷議<lb/>
　使臣不得仍前肆擾成化四年十一月倭使傷人于<lb/>
　市曲赦之孝宗𢎞治九年三月王源義髙遣使來京<lb/>
　還至濟寜其下仍持刀殺人詔嚴防禁武宗正徳五<lb/>
　年春時劉瑾竊柄納其王源義澄所使宋素卿黄金<lb/>
　千兩賜飛魚服前所未有也素卿鄞縣朱氏子名縞<lb/>
　幼習歌唱倭使見悦之而縞叔澄負其直因以縞償<lb/>
<pb n="KR2m0014_WYG_237-23b"/>
　至是充正使至蘇州澄與相見後事覺法當死瑾庇<lb/>
　之謂已自首並獲免<lb/>
　　<hi>臣</hi>等謹按王圻謂永樂初西洋之役雖威震海表<lb/>
　　而華人習知逺夷饒金寳夷人亦知我海道奸闌<lb/>
　　出入彼此相糾故海中寇盜復起若非廣寜之捷<lb/>
　　厥禍未已然以明史考之則倭之搆禍實與明代<lb/>
　　相終始矣<lb/>
世宗嘉靖二年五月議絶倭使<lb/>
<pb n="KR2m0014_WYG_237-24a"/>
　時其使宗設先抵寜波未幾素卿偕瑞佐復至互争<lb/>
　真偽素卿賄市舶太監賴恩宴時坐素卿于宗設上<lb/>
　船後至又先為騐發宗設怒與之鬭殺瑞佐焚其舟<lb/>
　追素卿至紹興城下素卿竄匿他所免凶黨還寜波<lb/>
　所過焚掠奪船出海都指揮劉錦戰没巡按御史歐<lb/>
　珠㨿素卿狀言西海路多羅氏義興者向屬日本統<lb/>
　轄無入貢例因貢道必經西海正徳朝勘合為所奪<lb/>
　我不得已以𢎞治朝勘合由南海路起程比至寜波<lb/>
<pb n="KR2m0014_WYG_237-24b"/>
　因詰其偽致啓釁部議素卿言未可信宜移咨其王<lb/>
　究治報可御史熊蘭等交章言素卿罪重不可貸請<lb/>
　并治賴恩及海道副使張芹等閉闗絶貢事方議行<lb/>
　㑹宗設黨中林望古多羅逸出之舟為暴風飄至朝<lb/>
　鮮朝鮮人擊斬三十級生禽二賊以獻給事中夏言<lb/>
　因請逮赴浙江㑹所司與素卿雜治至四年獄成素<lb/>
　卿及中林望古多羅並論死十八年七月其王源義<lb/>
　晴貢使至寜波守臣以聞時不通貢者已十七年敕<lb/>
<pb n="KR2m0014_WYG_237-25a"/>
　巡按御史督同三司官覈果誠心效順如制遣送否<lb/>
　則却囬且嚴居民交通之禁至二十三年七月部議<lb/>
　却之其人利互市留海濵不去巡按御史髙節請治<lb/>
　沿海文武將吏罪嚴禁奸豪交通内地諸奸利其交<lb/>
　易多為之囊橐終不能盡絶二十六年十二月倭犯<lb/>
　寜台二郡大肆殺掠二郡將吏並獲罪時各島諸倭<lb/>
　嵗常侵掠濵海奸民又往往勾之浙江巡撫兼制福<lb/>
　興等軍事朱紈乃嚴為申禁獲交通者不俟命輒以<lb/>
<pb n="KR2m0014_WYG_237-25b"/>
　便宜斬之由是閩浙大姓素為倭内主者失利而怨<lb/>
　紈紈又數驣疏于朝顯言大姓通倭狀以故閩浙人<lb/>
　皆怨之而閩尤甚巡按御史周亮閩産也上疏詆紈<lb/>
　請改巡撫為巡視以殺其權其黨在朝者左右之竟<lb/>
　如其請又奪紈官羅織其檀殺罪紈自殺自是海禁<lb/>
　復弛亂益滋甚三十二年三月諸倭大舉入寇初浙<lb/>
　江設市舶以中官主之駐寜波帝即位盡撤中官并<lb/>
　撤市舶海濵奸人遂撡其利始猶商主之及嚴禁通<lb/>
<pb n="KR2m0014_WYG_237-26a"/>
　畨遂移之貴官家負其直者愈甚索之急則以危言<lb/>
　嚇之或又以好言紿之倭喪其貲不得返已大恨而<lb/>
　大奸若汪直徐海陳東麻葉軰素窟其中以内地不<lb/>
　得逞悉逸海島為主謀倭聴指揮入寇海中巨盜遂<lb/>
　襲倭服飾旗號並分艘掠内地無不大利倭患日劇<lb/>
　迋議復設巡撫三十一年七月以僉都王忬任之而<lb/>
　勢已不可撲滅至是汪直勾引諸倭連艦數百蔽海<lb/>
　而至浙東西江南北濵海數千里同時告警三十三<lb/>
<pb n="KR2m0014_WYG_237-26b"/>
　年以李天寵代忬又命兵部尚書張經總督軍務徵<lb/>
　兵四方協力進勦<lb/>
　　王圻曰倭之入寇隨風所之東北風猛則由薩摩<lb/>
　　或五島至大小琉球而仍視風之變遷北多則犯<lb/>
　　廣東多則犯閩彭湖島分舶或之泉州等處或之<lb/>
　　梅花所長樂縣等處若正東風猛則必由五島厯<lb/>
　　天堂官渡水而視風之變遷東北多則至烏沙門<lb/>
　　分䑸或過韭山海閘門而犯温州或由舟山之南<lb/>
<pb n="KR2m0014_WYG_237-27a"/>
　　而犯定海經大猫洋入金塘蛟門則犯象山奉化<lb/>
　　由東西而入湖頭則犯昌國入石蒲闗則犯台州<lb/>
　　入桃渚海門松門諸港正東風多則至李西嶴壁<lb/>
　　下陳錢分䑸或由洋山之南而犯臨觀犯錢塘或<lb/>
　　由洋山之北而犯青村南滙犯太倉或過南沙而<lb/>
　　入大江過茶山入瞭角嘴犯𤓰儀常鎮等若在大<lb/>
　　洋而風歘東南也則犯淮揚登萊過歩州洋亂沙<lb/>
　　入鹹城口則犯淮安入廟灣港則犯揚州再越而<lb/>
<pb n="KR2m0014_WYG_237-27b"/>
　　北則犯登萊若在五島開洋而南風方猛則趨遼<lb/>
　　陽趨天津大抵倭舶之來恒在清明之後前乎此<lb/>
　　風候不常難準定清明後方多東北風且積乆不<lb/>
　　變過五月風自南來不利于行矣重陽後風亦有<lb/>
　　東北者過十月風自西北來亦非所利故防海者<lb/>
　　以三四五月為大汛九十月為小汛其停橈之處<lb/>
　　焚刧之權雖曰在倭而其帆檣所向一視乎風實<lb/>
　　有天意有備者率勝前此入寇者多薩摩肥後長<lb/>
<pb n="KR2m0014_WYG_237-28a"/>
　　門三州之人其次則大隅筑後博多日向攝摩津<lb/>
　　州伊紀等島而豐前豐後和泉之人亦間有之皆<lb/>
　　因商于薩摩而附行者葢日本之民有貧有富有<lb/>
　　淑有慝富而淑者或附貢舶或因商舶而來其在<lb/>
　　寇舶率皆貧而惡者且山城君<hi>山城君倭王别號也</hi>號令乆<lb/>
　　不行于諸島而山口豐後出雲又各専一軍如中<lb/>
　　國總督府之義相吞噬今惟豐後强頗併肥前等<lb/>
　　六島而有之山口出雲俱以貪滅亡倭盖無常尊<lb/>
<pb n="KR2m0014_WYG_237-28b"/>
　　定主矣<lb/>
三十四年九月官軍殲倭賊于楊林橋<lb/>
　先是倭賊抄掠四出復合新倭突犯嘉興至王江涇<lb/>
　乃為張經擊斬千九百餘級餘奔柘林其他倭復掠<lb/>
　蘇州境出入太湖大抵真倭十之三從倭者十之七<lb/>
　倭法嚴人皆致死官軍素怯所至奔潰帝遣工部侍<lb/>
　郎趙大華督察軍情文華顛倒功罪諸軍益解體經<lb/>
　天寵並被逮代以楊宜胡宗憲時賊勢蔓延江浙無<lb/>
<pb n="KR2m0014_WYG_237-29a"/>
　不蹂躪新倭來益衆益肆毒毎自焚其舟登岸刼掠<lb/>
　自杭州北新闗西剽淳安突徽州至太平府復犯南<lb/>
　京又抵滸墅為官軍所圍追及於楊林橋殲之是役<lb/>
　也賊不過六七十人而經行數千里殺傷幾四千人<lb/>
　厯八十餘日始滅應天巡撫曹邦輔以㨗聞文華忌<lb/>
　其功以倭巢于陶宅乃大集浙直兵與宗憲親將之<lb/>
　又約邦輔合勦並營于松江之甎橋倭悉鋭來衝遂<lb/>
　大敗文華氣奪賊益熾自樂清登岸流刧黄巖諸縣<lb/>
<pb n="KR2m0014_WYG_237-29b"/>
　被殺擄者無算至嵊縣乃殲之亦不滿二百人而深<lb/>
　入三府厯五十日始平其先一枝自山東日照流刧<lb/>
　東安衞以至清河阻雨為徐邳軍所殲亦不過數十<lb/>
　人流害千里殺戮千餘其悍如此而文華自甎橋之<lb/>
　敗見倭寇勢盛侵犯無虛日乃妄以寇息請還朝<lb/>
　　王圻曰倭國在海東南其地分五畿七道<hi>詳馬端臨考</hi>
　　最為雄長居邪馬臺王自稱泰伯後唐咸亨年間<lb/>
　　更號為日本其人嗜酒信巫輕生好殺性貪譎以<lb/>
<pb n="KR2m0014_WYG_237-30a"/>
　　刧掠為生兵刄極犀利裸身赴鬭慣舞雙刀輕儇<lb/>
　　跳躍能以寡勝衆至刧營設伏華人輒墮其術其<lb/>
　　俗飲食常用磁器漆器尊敬處用土器有筋匙男<lb/>
　　披髮而束之人佩短刀婦人拔其眉黛其額髮垂<lb/>
　　背而續之以髢長曳地男女冶容者黒其齒㑹時<lb/>
　　蹲坐為禮道遇尊長脱鞋履而過人喜啜茶道傍<lb/>
　　有茶店邀人啜茶如漢人入酒館也富貴家用茶<lb/>
　　末僧徒習佛經者知漢字男女服染青質白文男<lb/>
<pb n="KR2m0014_WYG_237-30b"/>
　　衣過膝而止其城池附在山城葢築四座名聚快<lb/>
　　樂院俱在大界等處毎城週圍三四里大石髙聳<lb/>
　　三四重河濶二十餘丈内葢大樓閣有九層粧黄<lb/>
　　金下隔睡房百餘間嘗東西遊卧令人不知以防<lb/>
　　隂害其國有天王者自開闢以來相傳至今不與<lb/>
　　國事不轄兵馬惟世享國王供奉而已有國王者<lb/>
　　受國事掌兵馬盛衰强弱更替不常有官名闗白<lb/>
　　者即丞相職代相更替専國政兵馬國中平原橘<lb/>
<pb n="KR2m0014_WYG_237-31a"/>
　　膝四姓為日本巨族相竊據為國王天王子娶于<lb/>
　　其族國王子娶諸大臣家刑無笞杖賦三分之一<lb/>
　　無他徭工役皆募為之長于步戰怯于水陣精刀<lb/>
　　法鳥銃而疎鎗弓大舟毎駕櫓三十六枝次三十<lb/>
　　枝又次二十枝近亦有閩人教造閩船者其民有<lb/>
　　犯罪者不論輕重犯贓者不論多寡即時殺之<lb/>
三十五年遣使諭日本<lb/>
　從縂督胡宗憲請遣寜波諸生蔣洲陳可願往諭日<lb/>
<pb n="KR2m0014_WYG_237-31b"/>
　本國王禁戢島寇招還通畨奸商許立功免罪乃留<lb/>
　洲傳諭各島而送可願先還時兩浙皆被倭而慈谿<lb/>
　焚殺獨慘餘姚次之浙西柘林乍浦烏鎮皂林間皆<lb/>
　為賊巢前後至者二萬餘人七月宗憲言賊首毛海<lb/>
　峯自陳可願還一敗倭寇于舟山再敗之瀝表徐海<lb/>
　陳東麻葉方連兵攻圍桐鄉宗憲設計間之海遂擒<lb/>
　東葉以降盡殲其餘衆于下浦未幾復蹴海于梁莊<lb/>
　海亦授首餘黨盡滅江南浙西諸寇略平而江北則<lb/>
<pb n="KR2m0014_WYG_237-32a"/>
　犯丹陽及掠𤓰州燒漕船者明春復犯如臯海門攻<lb/>
　通州掠揚州髙郵入寶應遂侵淮安府集于廟灣逾<lb/>
　年乃克其浙東則盤据舟山亦先後為官軍所襲三<lb/>
　十六年宗憲遣蔣洲招汪直等十月豐後太守源義<lb/>
　鎮等遣其屬隨直等抵舟山之岺港既入見宗憲厚<lb/>
　禮之令謁巡按御史王本固于杭州本固以屬吏其<lb/>
　黨王滶等遂焚舟登山據岑港堅守逾年新倭大至<lb/>
　屢寇浙東三郡其在岑港者徐移之柯梅造新船出<lb/>
<pb n="KR2m0014_WYG_237-32b"/>
　海宗憲亦不之追十一月賊揚帆南去泊泉州之浯<lb/>
　嶼掠同安諸縣攻福寜州破福安寜徳明年四月遂<lb/>
　圍福州經月不解福清永福諸城皆被攻燬蔓延于<lb/>
　興化奔突于漳州其患盡移于福建而潮廣間亦紛<lb/>
　紛以倭警聞矣<lb/>
四十年浙東江北諸倭寇以次平<lb/>
　明年十一月倭陷興化府大殺掠移據平海衛逺近<lb/>
　震動亟徵俞大猷戚繼光劉顯諸將合擊之其侵犯<lb/>
<pb n="KR2m0014_WYG_237-33a"/>
　他州縣者亦為諸將所破福建亦平其後廣東巨寇<lb/>
　曽一本黄朝太等無不引倭為助隆慶時破碣石甲<lb/>
　子諸衛所化州石城吳川陽江諸縣悉遭焚掠并轉<lb/>
　入雷亷瓊三郡萬厯二年又犯寜紹台温四郡䧟廣<lb/>
　東銅鼓衛雙魚所三年犯電白四年犯定海八年犯<lb/>
　浙江韭山及福建澎湖東湧十年犯温州又犯廣東<lb/>
　十六年犯浙江然是時疆吏懲嘉靖之禍海防頗飭<lb/>
　賊來輒失利其犯廣東者為蜑賊梁本豪勾引勢尤<lb/>
<pb n="KR2m0014_WYG_237-33b"/>
　猖獗縂督陳瑞集衆軍擊之斬首千六百餘級沉其<lb/>
　船百餘艘本豪亦授首帝為告謝郊廟宣㨗受賀<lb/>
　　王圻曰國初懲倭之詐縁海備禦幾于萬里其大<lb/>
　　為衛置軍四千六百四十人其次為所置軍一千<lb/>
　　一百餘人又次為巡檢司置弓兵百人少亦不下<lb/>
　　數十人皆大小相維經緯相錯星羅碁布狼顧犬<lb/>
　　防故所在製有數百料大船八櫓哨船若風尖快<lb/>
　　船髙把哨船十漿飛船凡五等至如定海昌國貢<lb/>
<pb n="KR2m0014_WYG_237-34a"/>
　　道所經切近彼島則船數倍蓰他處而以時出哨<lb/>
　　各有限準如三月為頭哨四月為二哨五月為三<lb/>
　　哨號大汎至六月收港避風及秋七八九月亦如<lb/>
　　前為小汎汎畢回衛休息責令各取印信到單海<lb/>
　　物為騐若至各港次嶴所則又設有水寨營栅以<lb/>
　　止舍之而統以指揮千百户鎮撫縂以閫職督以<lb/>
　　憲臣所以制禦之者密矣而嵗乆人玩法去盜生<lb/>
　　二十年來山頺瀾倒當事者見不可用遂别募以<lb/>
<pb n="KR2m0014_WYG_237-34b"/>
　　充逺徵以禦改造巨艦一切從宜而舊法因廢不<lb/>
　　講則亦懲咽之過矣自頃客兵驕暴鮮克宣勞故<lb/>
　　中外争言鄉兵似矣然狥名弗思終屬具文夫所<lb/>
　　謂鄉者對客兵而言豈謂是荷鋤秉耜穡奴牧豎<lb/>
　　然哉竊謂衛所縣司軍壯弓兵之類宜因舊法潤<lb/>
　　澤損益之務足故伍或抽羨丁或僉壯士無論軍<lb/>
　　舍通融凑攢優與津給而以其半哨守其半團練<lb/>
　　更迭肄之俾皆可戰或慮一時未習不足應猝則<lb/>
<pb n="KR2m0014_WYG_237-35a"/>
　　量留舊募以備緩急乆之或可盡罷此目前備禦<lb/>
　　之長䇿也<lb/>
神宗萬厯十九年倭酋陷朝鮮命出師東征<lb/>
　日本故有王其下稱闗白者最尊時朝鮮奏倭酋闗<lb/>
　白平秀吉聲言明年來犯不知其謀已也二十年遂<lb/>
　陷朝鮮中國亦喪師糜餉垂七載闗白死禍始休<hi>見前</hi>
　<hi>朝鮮條</hi>諸倭亦皆退守島巢東南稍安秀吉凡再傳而<lb/>
　亡終明之世通倭之禁甚嚴閭巷小民至指倭相詈<lb/>
<pb n="KR2m0014_WYG_237-35b"/>
　罵甚以噤其小兒女云<lb/>
　　王圻曰平秀吉自丙戌年<hi>萬厯十四年</hi>擅改倭國山城<lb/>
　　壬辰<hi>二十年</hi>入寇髙麗將天王二十九年改為文禄<lb/>
　　元年吉自為大閣王<hi>猶言國王也</hi>以闗白與養子孫七<lb/>
　　郎每年元旦率大臣一謁天王他時並不相接時<lb/>
　　平清盛秉政父子兄弟盤據要路驕奢淫虐道路<lb/>
　　側目原賴朝竄伊豆州起兵據闗東乗勝逐平氏<lb/>
　　平氏仍據筑前等九州與原各分其地連年相攻<lb/>
<pb n="KR2m0014_WYG_237-36a"/>
　　殺賴朝之孫為原家康亦歸服于秀吉嘗計取六<lb/>
　　十六州分為二闗東號相板闗西號赤門闗二闗<lb/>
　　各有船隻數千二月悉至千丈溪㸃齊選兵自十<lb/>
　　八嵗至五十而止善機詐者雖年七十亦用之其<lb/>
　　所奪州必質其子弟各州實非心服乃威計所迫<lb/>
　　耳<lb/>
　　雞籠山<lb/>
　　明史雞籠山傳曰世宗嘉靖末倭寇擾閩大將戚<lb/>
<pb n="KR2m0014_WYG_237-36b"/>
　　繼光敗之倭遁居于雞籠山之淡水洋其黨林道<lb/>
　　乾從之己道乾懼為倭所併又懼官軍追擊揚帆<lb/>
　　直抵浡泥攘其邉地以居號道乾港而雞籠遭倭<lb/>
　　焚掠國殘破初悉居海濵既遭倭難稍稍避居山<lb/>
　　後忽中國漁舟從魍港飄至遂往來通販以為常<lb/>
　　至萬厯末紅毛畨泊舟于此因事耕鑿設闤闠稱<lb/>
　　臺灣焉崇禎八年給事中何楷陳靖海之䇿言自<lb/>
　　袁進李忠楊禄楊䇿鄭芝龍李魁竒鍾斌劉香相<lb/>
<pb n="KR2m0014_WYG_237-37a"/>
　　繼為亂海上嵗無寜息今欲靖寇氛非墟其窟不<lb/>
　　可其窟維何臺灣是也臺灣在彭湖島外距漳泉<lb/>
　　止兩日夜程地廣而腴初貧民時至其地䂓魚鹹<lb/>
　　之利後見兵威不及往往聚而為盜近則紅毛築<lb/>
　　城其中與奸民互市屹然一大部落墟之之計非<lb/>
　　可干戈從事必嚴通海之禁俾紅毛無從謀利奸<lb/>
　　民無從得食出兵四犯我師乗其墟而擊之可大<lb/>
　　得志紅毛舍此而去然後海氛可靖也時不能用<lb/>
<pb n="KR2m0014_WYG_237-37b"/>
　　又曰雞籠山在彭湖嶼東北故名北港又名東畨<lb/>
　　去泉州甚邇地多深山大澤聚落星散無君長有<lb/>
　　十五社社多者千人少或五六百人無徭賦以子<lb/>
　　女多者為雄聴其號令雖居海中酷畏海不善撡<lb/>
　　舟老死不與鄰國往來永樂時鄭和徧厯東西洋<lb/>
　　靡不獻琛恐後獨東畨逺避不至和惡之家貽一<lb/>
　　銅鈴俾挂諸項葢擬之狗國也四時以草青為嵗<lb/>
　　首土宜五榖而不善水田地多竹大至數拱長十<lb/>
<pb n="KR2m0014_WYG_237-38a"/>
　　丈以竹構屋覆之以茅廣且長聚族而居中多大<lb/>
　　溪流入海水淡故其外名淡水洋<lb/>
　　又曰其地北自雞籠南至浪嶠可一千餘里東自<lb/>
　　多羅滿西至王城可九百餘里水道順風自雞籠<lb/>
　　淡水至福州港口五更可達自臺灣港至彭湖嶼<lb/>
　　四更可至自彭湖至金門七更可達東北至日本<lb/>
　　七十更可達南至呂宋六十更可達葢海道不可<lb/>
　　以里計舟人分一晝夜為十更故以更計道里云<lb/>
<pb n="KR2m0014_WYG_237-38b"/>
　　佛郎機<hi>美洛居附</hi>
武宗正徳十三年正月佛郎機遣使請封<lb/>
　佛郎機近滿刺加時據其地逐其王遣使臣加必丹<lb/>
　末等請封始知其名詔給方物之直遣還其人乆留<lb/>
　不去剽刧行旅至掠小兒為食已而夤縁鎮守中貴<lb/>
　許入京師帝南巡其使火者亞三因江彬侍帝左右<lb/>
　帝學其語以為戲其留懐逺驛者益掠買良民築室<lb/>
　立寨為乆居計亞三侍帝驕甚從駕入都居㑹同館<lb/>
<pb n="KR2m0014_WYG_237-39a"/>
　見提督主事梁焯不屈膝焯怒撻之彬大詬曰彼嘗<lb/>
　與天子嬉戲肯跪汝小官耶十六年帝崩亞三下吏<lb/>
　治自言本華人為畨人所使乃伏法絶其朝貢其年<lb/>
　七月又以接濟朝使為詞擕土物求市守臣請抽分<lb/>
　如故事詔復拒之<lb/>
　　明史佛郎機傳曰其人長身髙鼻貓睛鷹嘴拳髮<lb/>
　　赤鬚好經商恃强陵轢諸國無所不往後又稱干<lb/>
　　系臘國所産多犀象珠貝衣服華潔貴者冠賤者<lb/>
<pb n="KR2m0014_WYG_237-39b"/>
　　笠見尊者則去之初奉佛教後奉天主教市易但<lb/>
　　伸指示數雖累千金不立約契有事指天為誓不<lb/>
　　相負自滅滿剌加巴西呂宋三國海外諸畨無敢<lb/>
　　與抗者<lb/>
　　又曰正徳十五年御史邱道隆言滿剌加乃敕封<lb/>
　　之國而佛郎機敢併之且㗖吾以利邀求封貢决<lb/>
　　不可許宜却其使臣明示順逆令還滿刺加疆土<lb/>
　　方許朝貢倘執迷不悛必檄告諸畨聲罪致討御<lb/>
<pb n="KR2m0014_WYG_237-40a"/>
　　史何鰲言佛郎機最㓙狡兵械較諸畨獨精前嵗<lb/>
　　駕大舶突入廣東㑹城礟聲殷地留驛者逺制交<lb/>
　　通入都者禁驁争長今聴其往來貿易勢必争鬭<lb/>
　　殺傷南方之禍殆無紀極祖宗朝貢有定期防有<lb/>
　　常制故來者不多近因布政吳廷舉謂缺上供香<lb/>
　　不問何年來即取貨致畨舶不絶于海澨蠻人雜<lb/>
　　還于州城禁防既疎水道益熟此其所以乗機突<lb/>
　　至也乞悉驅在澳畨舶及畨人潛居者禁私通嚴<lb/>
<pb n="KR2m0014_WYG_237-40b"/>
　　守備庻一方獲安疏下禮部言道隆先宰順徳鰲<lb/>
　　即順徳人故深晣利害宜俟滿剌加使臣至迋詰<lb/>
　　佛郎機侵奪鄰邦擾亂内地之罪奏請處置其他<lb/>
　　悉如御史言報可<lb/>
世宗嘉靖二年佛郎機入寇官軍撃走之<lb/>
　先是其將别都盧以巨礟利兵肆掠滿剌加諸國横<lb/>
　行海上復率其屬疎世利等駕五舟撃破巴西國至<lb/>
　是遂寇新㑹之西草灣指揮柯榮百户王應恩禦之<lb/>
<pb n="KR2m0014_WYG_237-41a"/>
　轉戰至稍州向化人潘丁茍先登衆齊進生擒别都<lb/>
　盧疎世利等四十二人斬首三十五級獲其二舟餘<lb/>
　賊復率三舟接戰應恩陣亡賊亦敗遁官軍得其礟<lb/>
　即名為佛郎機副使汪鋐進之朝九年秋鋐累官右<lb/>
　都御史上言塞上墩臺城堡當用其所進佛郎機坐<lb/>
　收不戰之功帝悦即從之火礟之有佛郎機自此始<lb/>
　然將士不善用迄莫能制寇也二十六年佛郎機犯<lb/>
　漳州初廣東文武官月俸多以畨貨代時貨至者寡<lb/>
<pb n="KR2m0014_WYG_237-41b"/>
　有議復許佛郎機通市者給事中王希文力爭乃定<lb/>
　令諸畨貢不以時及勘合差失者悉行禁止由是畨<lb/>
　舶幾絶巡撫林富以粤中公私諸費多資商税畨舶<lb/>
　不至則公私皆窘因言許佛郎機互市其利有四<hi>一供</hi>
　<hi>御用一充軍餉一粤西仰給粤東有徵發可濟措辦一小民懋遷為生得以販易衣食其中</hi>從之<lb/>
　自是佛郎機得入香山澚為市而其徒又越境商于<lb/>
　福建往來不絶至是年朱紈為巡撫嚴禁通畨其人<lb/>
　無所獲利則整衆犯漳州之月港浯嶼副使柯喬等<lb/>
<pb n="KR2m0014_WYG_237-42a"/>
　禦却之二十八年佛郎機犯詔安官軍迎擊于走馬<lb/>
　溪生擒賊首李光頭等九十六人餘遁去巡撫朱紈<lb/>
　用便宜斬之怨紈者御史陳九徳遂劾其專擅遣給<lb/>
　事中杜汝禎往騐言此滿剌加商人嵗招海濵無賴<lb/>
　之徒往來鬻販無僭號流刧事紈擅自行誅誠如所<lb/>
　劾遂被逮自殺葢不知滿剌加即佛郎機也自紈死<lb/>
　海禁復弛佛郎機遂縱横海上無所忌而其市香山<lb/>
　澳壕鏡者至築室連城雄踞海畔若一國然將吏不<lb/>
<pb n="KR2m0014_WYG_237-42b"/>
　肖者反視為外府矣<lb/>
　　明史佛郎機傳曰嘉靖四十四年偽稱滿剌加入<lb/>
　　貢已改稱蒲都麗家守臣以聞下部議言必佛郎<lb/>
　　機假托乃却之萬厯中破滅呂宋盡擅閩粤海上<lb/>
　　之利勢益熾至三十四年又于隔水青州建寺髙<lb/>
　　六七丈閎敞竒閟非中國所有知縣張大猷請毁<lb/>
　　其髙墉不果明年番禺舉人盧廷龍請盡逐澳中<lb/>
　　諸畨出居浪白外海還我壕鏡故地當事不能用<lb/>
<pb n="KR2m0014_WYG_237-43a"/>
　　番人既築城聚海外雜畨廣通貿易至萬餘人吏<lb/>
　　其土者皆畏懼莫敢詰甚有利其寶貨佯禁而隂<lb/>
　　許之者總督戴燿在事十三年養成其患畨人又<lb/>
　　潛匿倭賊敵殺官軍四十二年總督張鳴岡檄畨<lb/>
　　人驅倭出海因請申明約束從之居三年設叅將<lb/>
　　于中路雍陌營調千人戍之防禦漸密天啓元年<lb/>
　　守臣慮其終為患遣監司馮從龍等毁其所築青<lb/>
　　州城畨亦不敢拒其時大西洋人來中國亦居此<lb/>
<pb n="KR2m0014_WYG_237-43b"/>
　　澳葢畨人本求市易初無不軌謀中國疑之過甚<lb/>
　　迄不許其朝貢又無力以制之故議者紛然然終<lb/>
　　明之世此畨固未嘗為變也<lb/>
　　明神宗實録萬厯四十二年總督張鳴岡上言粤<lb/>
　　之有澳夷猶疽之在背也澳之有倭賊猶虎之傅<lb/>
　　翼也今檄畨人驅倭出海一旦斥遣不費一矢此<lb/>
　　聖天子威徳所致惟是倭去而畨尚存有謂宜勦<lb/>
　　除者有謂宜移之浪白外洋就船貿易者顧兵難<lb/>
<pb n="KR2m0014_WYG_237-44a"/>
　　輕動而壕鏡在香山内地官軍環海而守彼日食<lb/>
　　所需咸仰于我一懐異志我即致其死命若移之<lb/>
　　外洋則巨海茫茫奸宄安詰制禦安施不如申明<lb/>
　　約束内不許一奸闌出外不許一倭䦨入無啓釁<lb/>
　　無弛防相安無患之為愈也部議從之<lb/>
　　按明史佛郎機傳壕鏡在香山縣南虎跳門外先<lb/>
　　是暹羅占城𤓰哇琉球浡泥諸國互市俱在廣州<lb/>
　　設市舶司領之<hi>互詳市糴考</hi>正徳時移于髙州之電白<lb/>
<pb n="KR2m0014_WYG_237-44b"/>
　　縣嘉靖十四年指揮黄慶納賄請于上官移之壕<lb/>
　　鏡嵗輸課二萬金佛郎機遂得混入髙棟飛甍櫛<lb/>
　　比相望閩粤商人趨之若騖乆之其來益衆諸國<lb/>
　　人畏之遂專為所據矣<lb/>
　　美洛居<lb/>
　　明史美洛居傳曰神宗萬厯時為佛郎機所攻其<lb/>
　　酋戰敗請降乃宥令復位嵗以丁香充貢不設戍<lb/>
　　兵而去已紅毛畨横海上知佛郎機兵已退乘虛<lb/>
<pb n="KR2m0014_WYG_237-45a"/>
　　直搗城下執其酋語之曰若善事我我為若主殊<lb/>
　　勝佛郎機也酋不得已聴命復位如故佛郎機酋<lb/>
　　聞之大怒率衆來攻道為華人所殺<hi>語具呂宋傳</hi>時紅<lb/>
　　毛畨雖據美洛居率一二嵗率衆返國既返復來<lb/>
　　佛郎機酋子既襲位欲竟父志大舉兵來襲值紅<lb/>
　　毛畨已去遂破美洛居殺其酋立己所親信主之<lb/>
　　無何紅毛畨又破其城逐佛郎機所立酋而立美<lb/>
　　洛居故王之子自是嵗搆兵人不堪命華人流寓<lb/>
<pb n="KR2m0014_WYG_237-45b"/>
　　者遊説兩國令各罷兵分國中萬老髙山為界山<lb/>
　　以北屬紅毛畨南屬佛郎機始稍休息而美洛居<lb/>
　　竟為兩國所分<lb/>
　　又曰美洛居俗訛為米六合居東海中頗稱饒富<lb/>
　　酋出威儀甚備所部合掌伏道旁男子削髮女椎<lb/>
　　結地有香山雨後香墮沿流滿地居民拾取不竭<lb/>
　　其酋委積充棟以待商舶之售東洋不産丁香獨<lb/>
　　此地有之可以辟邪故華人多市易<lb/>
<pb n="KR2m0014_WYG_237-46a"/>
　　渤海<hi>新羅靺鞨濊貊附</hi>
遼太祖天贊四年十二月舉兵親征渤海大諲譔<lb/>
　閏月圍扶餘府次年正月拔其城誅其守將又遇諲<lb/>
　譔老相兵破之遂圍輝罕城諲譔素服槀索牽牛率<lb/>
　僚屬三百餘人出降帝優禮而釋之越數日諲譔復<lb/>
　叛攻其城破之駕幸城中諲譔請罪馬前詔以兵衛<lb/>
　諲譔及族屬以出二月改元天顯又改浡海國為都<lb/>
　木達輝罕城為天福册太子倍為人皇王以主之七<lb/>
<pb n="KR2m0014_WYG_237-46b"/>
　月衛送大諲譔于皇都西築城以居之其後又改扶<lb/>
　餘為黄龍府<lb/>
　　<hi>臣</hi>等謹按葉隆禮契丹國志云先是渤海國王大<lb/>
　　諲譔本與奚契丹為唇齒國太祖初興併吞八部<lb/>
　　繼及奚國大諲譔深憚之隂與新羅諸國結援太<lb/>
　　祖知之集議未決後因遊獵有黄龍在其氊屋上<lb/>
　　連發三矢殪之龍墜其前後太子徳光建黄龍府<lb/>
　　即其地也今以紀考之則以扶餘府為黄龍府有<lb/>
<pb n="KR2m0014_WYG_237-47a"/>
　　不相合者又太祖九年十月及天贊四年十一月<lb/>
　　新羅皆有通貢事天顯元年二月渤海既平靺鞨<lb/>
　　與濊貊兩國俱來貢太宗㑹同元年八月靺鞨又<lb/>
　　來貢以己見土貢考苐附載之若遼以後則諸國<lb/>
　　俱無可述者<lb/>
　　又按契丹國志四至隣國謂東南至新羅國西以<lb/>
　　鴨渌江東八里黄土嶺為界至保州一十一里若<lb/>
　　靺鞨則謂為東北境與鐵驪為界無君長統轄春<lb/>
<pb n="KR2m0014_WYG_237-47b"/>
　　夏居室中秋冬則穿地為洞深可數丈居以避寒<lb/>
　　不進貢契丹亦不爭戰惟以細鷹等與契丹交易<lb/>
　　<hi>見互市門</hi>西南至上京五千里而濊貊則不載<lb/>
　　哈斯罕<lb/>
遼聖宗開泰元年哈斯罕大王呼勒希來朝<lb/>
　至天祚帝天慶六年十一月東面行軍副統馬格等<lb/>
　攻之敗績哈斯罕始與遼絶金時哈斯罕其所屬部<lb/>
　也<lb/>
<pb n="KR2m0014_WYG_237-48a"/>
　　鐵驪<lb/>
遼興宗重熈十六年鐵驪仙門來朝加右監門衛大將<lb/>
軍<lb/>
　　<hi>臣</hi>等謹按遼史鐵驪自太祖迄道宗朝無嵗不貢<lb/>
　　<hi>見土貢考</hi>此則以仙門始入貢而特加以官耳至天祚<lb/>
　　帝乾統時鐵驪貢遂絶<lb/>
　　又按契丹國志鐵驪<hi>作鐵离</hi>國言語衣服屋宇耕養<lb/>
　　稍通阿異眉等國無君長皆雜處山林西南至上<lb/>
<pb n="KR2m0014_WYG_237-48b"/>
　　京五千餘里<lb/>
　　博羅滿達<hi>烏舎附</hi>
遼聖宗太平七年博羅滿達部遣使來貢<lb/>
　其後人户亦往往來附以方物進者嵗相踵<lb/>
　　<hi>臣</hi>等謹按遼史聖宗太平二年鐵驪遣使獻烏舍<lb/>
　　十六户王圻云博羅滿達部多烏舍民户疑烏舍<lb/>
　　乃博羅滿達鄰部也若三部入貢事俱見土貢考<lb/>
　　又按契丹國志烏舍等國各一萬餘户西南至生<lb/>
<pb n="KR2m0014_WYG_237-49a"/>
　　女直國界衣服耕種屋宇語言與女直異西至上<lb/>
　　京四千餘里<lb/>
　　富珠哩<lb/>
遼聖宗統和二十二年富珠哩偕烏舍等部來朝<lb/>
　開泰時亦如之<lb/>
　　<hi>臣</hi>等謹按哈斯罕鐵驪博羅滿達烏舍富珠哩等<lb/>
　　俱不知其所自始惟見于遼史遼後亦無可述者<lb/>
　　又按渤海以下諸國王圻續考皆列為東南夷今<lb/>
<pb n="KR2m0014_WYG_237-49b"/>
　　考遼之建國東至髙麗南至宋登萊州西至雲中<lb/>
　　府北至䝉古以契丹國志地里圖及鄰國四至考<lb/>
　　之則渤海新羅靺鞨在其東鐵驪烏舍在其東北<lb/>
　　故改附于東夷之後<lb/>
　<lb/>
　<lb/>
　<lb/>
欽定續文獻通考卷二百三十七<lb/>
</p>
<p>
</p>
  </div>
</body>
</text>
</TEI>
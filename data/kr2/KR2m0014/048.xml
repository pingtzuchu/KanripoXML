<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_048-1a"/>
欽定四庫全書<lb/>
欽定續文獻通考卷四十八<lb/>
　學校考<lb/>
　　祠祭褒贈先聖先師録後<lb/>
宋寧宗嘉定十七年正月詔補先聖孔子裔元用為通<lb/>
直郎并録程頤後<lb/>
　至九月理宗即位詔以先聖四十九代孫行可為迪<lb/>
　功郎授判司簿尉寳慶元年克平山東以元用權襲<lb/>
<pb n="KR2m0014_WYG_048-1b"/>
　封衍聖公仙源令二年改濟州通判兼京東西路安<lb/>
　撫使主管機宜文字紹定三年十二月詔録用先聖<lb/>
　四十九代孫璨補官寶祐四年五月賜先聖五十代<lb/>
　孫元龍迪功郎授初品官<lb/>
理宗寳慶二年六月以孔子五十二代孫萬春襲封衍<lb/>
聖公<lb/>
　後萬春卒子洙襲宋亡讓爵始罷封<lb/>
淳祐元年正月釋奠於孔子詔以周敦頤張載程顥程<lb/>
<pb n="KR2m0014_WYG_048-2a"/>
頤朱熹從祀黜王安石<lb/>
　先是端平二年正月詔議胡瑗孫明復邵雍歐陽修<lb/>
　周敦頤司馬光蘇軾張載程顥程頤等十人從祀孔<lb/>
　子廟庭升子思十哲未果行至是詔曰朕惟孔子之<lb/>
　道自孟軻後不得其傳至我朝周敦頤張載程顥程<lb/>
　頤真見實踐深探聖域千載絶學始有指歸中興以<lb/>
　來又得朱熹精思明辨表裏渾融使大學論孟中庸<lb/>
　之書本末洞徹孔子之道益以大明於世朕每觀五<lb/>
<pb n="KR2m0014_WYG_048-2b"/>
　臣論著啓沃良多其令學官列諸從祀以示崇奬之<lb/>
　意王安石謂天命不足畏祖宗不足法人言不足恤<lb/>
　乃萬世罪人豈宜從祀孔子廟庭黜之封敦頤汝南<lb/>
　伯載郿伯顥河南伯頤伊陽伯<lb/>
　　<hi>臣</hi>等謹按封爵獨不及朱子者朱子於寳慶三年<lb/>
　　正月已贈信國公至紹定二年又改封徽國公故<lb/>
　　也<lb/>
景定二年正月命皇太子謁孔子於太學<lb/>
<pb n="KR2m0014_WYG_048-3a"/>
　諭曰虎闈齒胄太子事也此禮廢久矣如設奠舍菜<lb/>
　之事我朝未嘗廢也然敦師敬道又不可拘舊制可<lb/>
　令太子謁拜焉太子既謁孔子還即請以故秘閣修<lb/>
　撰張栻著作郎吕祖謙從祀從之封栻華陽伯祖謙<lb/>
　開封伯<lb/>
度宗咸淳三年正月詣太學謁孔子行舍菜禮<lb/>
　詔封曾子郕國公子思沂國公與顔子孟子同配享<lb/>
　先聖封顓孫師陳國公升十哲位復以邵雍司馬光列<lb/>
<pb n="KR2m0014_WYG_048-3b"/>
　從祀雍封新安伯其序兖國公郕國公沂國公鄒<lb/>
　國公居正位之東面西向北上為配位費公閔捐薛<lb/>
　公冉雍黎公端木賜衞公仲由魏公卜商居殿上東<lb/>
　面西向北上鄆公冉耕齊公宰子徐公冉求吳公言<lb/>
　偃陳公顓孫師居殿上西面東向北上為從祀東廡<lb/>
　金鄉侯澹臺滅明任城侯原憲汝陽侯南宫适萊蕪<lb/>
　侯曽㸃須昌侯商瞿平輿侯漆雕開睢陽侯司馬耕<lb/>
　平隂侯有若東阿侯巫馬施陽榖侯顔幸上蔡侯曹<lb/>
<pb n="KR2m0014_WYG_048-4a"/>
　卹枝江侯公孫龍馮翊侯秦商雷澤侯顔高上邽侯<lb/>
　壤駟赤成紀侯石作蜀鉅平侯公夏首膠東侯后處<lb/>
　濟陽侯奚容蒧富陽侯顔祖滏陽侯句井疆鄄城侯<lb/>
　秦祖即墨侯公祖句兹武城侯縣成汧源侯燕伋寃<lb/>
　句侯顔之僕建成侯樂欬堂邑侯顔何林慮侯狄黑<lb/>
　鄆城侯孔忠徐城侯公西蒧臨濮侯施之常華亭侯<lb/>
　秦非文登侯申棖濟隂侯顔噲泗水侯孔鯉蘭陵伯<lb/>
　荀况睢陵伯穀梁赤萊蕪伯高堂生樂壽伯毛萇彭<lb/>
<pb n="KR2m0014_WYG_048-4b"/>
　城伯劉向中年伯鄭衆緱氏伯杜子春良鄉伯盧植<lb/>
　滎陽伯服䖍司空王肅司徒杜預昌黎伯韓愈河南<lb/>
　伯程顥新安伯邵雍温國公司馬光華陽伯張栻几<lb/>
　五十二人並西向西廡單父侯宓不齊高密侯公冶<lb/>
　長北海侯公晳哀曲阜侯顔無繇共城侯高柴壽張<lb/>
　侯公伯寮益都侯樊須鉅野侯公西赤千乗侯梁鱣<lb/>
　臨沂侯冉孺沭陽侯伯䖍諸城侯冉季濮陽侯漆雕<lb/>
　哆高苑侯漆雕徒父鄒平侯商澤當陽侯任不齊牟<lb/>
<pb n="KR2m0014_WYG_048-5a"/>
　平侯公良孺新息侯秦冉梁父侯公肩定聊城侯鄡<lb/>
　單祁鄉侯罕父黑淄川侯申黨厭次侯榮旂南華侯<lb/>
　左人郢朐山侯鄭國樂平侯原亢胙城侯㢘潔博平<lb/>
　侯叔仲會高堂侯邽巽臨朐侯公西輿如内黄侯蘧<lb/>
　瑗長山侯林放南頓侯陳亢陽平侯琴張博昌侯步<lb/>
　叔乗中都伯左邱明臨淄伯公羊高乗氏伯伏勝考<lb/>
　城伯戴聖曲阜伯孔安國成都伯揚雄岐陽伯賈逵<lb/>
　扶風伯馬融高密伯鄭康成任城伯何休偃師伯王<lb/>
<pb n="KR2m0014_WYG_048-5b"/>
　弼新野伯范甯汝南伯周敦頤伊陽伯程頤郿伯張<lb/>
　載徽國公朱熹開封伯吕祖謙凡五十二人並東向<lb/>
　　黄震曰往嵗顔孟配享並列於先聖左近升曾子<lb/>
　　子思又並列先聖左而虚其右不以相向震聞太<lb/>
　　學博士陸鵬升云初制顔孟配享左顔而右孟熙<lb/>
　　豐新經盛行以王安石為聖人歿而躋之配享位<lb/>
　　顔子下故左則顔子及王安石右則孟子未幾安<lb/>
　　石壻蔡卞當國謂安石不宜在孟子下遷安石於<lb/>
<pb n="KR2m0014_WYG_048-6a"/>
　　右與顔子對而移孟子位第三次顔子之下遂左<lb/>
　　列顔孟而右列安石又未幾蔡卞再欲升安石壓<lb/>
　　顔子漸次而升為代先聖張本優人李氏以藝諫<lb/>
　　託為公冶長以刺卞乃止然顔孟左而安石右遂<lb/>
　　為定制南渡後安石罷配享宜遷孟子以對顔子<lb/>
　　如舊制議者失於討論故安石既去其右遂虚而<lb/>
　　顔孟並列於左岳珂嘗記其事後增曾子子思又<lb/>
　　並列於左亦未有討論者<lb/>
<pb n="KR2m0014_WYG_048-6b"/>
　　日知録曰周程張朱五子之從祀定於理宗淳祐<lb/>
　　元年顔曽思孟四子之配享定於度宗咸淳三年<lb/>
　　自此之後國無異論士無異習歴元至明先王之<lb/>
　　統亡而先王之道存理宗之功大矣<lb/>
　　又曰孟子言他日子夏子張子游以有若似聖人<lb/>
　　欲以所事孔子事之彊曽子曾子曰不可江漢以<lb/>
　　濯之秋陽以暴之皜皜乎不可尚已慈谿黄氏震<lb/>
　　曰門人以有若言行氣象類孔子而欲以事孔子<lb/>
<pb n="KR2m0014_WYG_048-7a"/>
　　之禮事之有若之所學何如也曽子以孔子自生<lb/>
　　民以來未之有非有若之所可繼而止之而非貶<lb/>
　　有若也有若雖不足以比孔子而孔門之所推尚<lb/>
　　一時無及有若可知咸淳三年升從祀以補十哲<lb/>
　　衆議必有若也祭酒為書力詆有若不當升而升<lb/>
　　子張不知論語一書孔子未嘗深許子張據孟子<lb/>
　　此章則子張正欲事有若者也陸象山天資高明<lb/>
　　指心頓悟不欲人從事學問故嘗斥有子孝弟之<lb/>
<pb n="KR2m0014_WYG_048-7b"/>
　　説為支離奈何習其説者不察而剙攻之於千載<lb/>
　　之下邪當時之論如此愚按論語首篇即録有子<lb/>
　　之言者三而與曽子並稱曰子門人實欲以二子<lb/>
　　接孔子之傳者傳記言孔子之卒哀公誄之有若<lb/>
　　之喪悼公弔焉其為魯人所重又可知矣十哲之<lb/>
　　祀允宜釐正<lb/>
遼太祖神册三年五月詔建孔子廟命皇太子春秋釋<lb/>
奠<lb/>
<pb n="KR2m0014_WYG_048-8a"/>
　帝問侍臣曰受命之君當事天敬神有大功徳者朕<lb/>
　欲祀之何先皆以佛對帝曰佛非中國教皇太子倍<lb/>
　對曰孔子大聖萬世所尊祀宜先帝大悦遂有是詔<lb/>
四年八月謁孔子廟<lb/>
道宗清寧六年六月命以時祭先聖先師<lb/>
　時中京初置國子監故有是命<lb/>
全熙宗天會十五年立孔子廟於上京<lb/>
天眷三年十一月以孔子四十九代孫璠襲封衍聖公<lb/>
<pb n="KR2m0014_WYG_048-8b"/>
奉祀事<lb/>
　至皇統三年璠卒子拯襲封加文林郎世宗大定元<lb/>
　年拯卒弟摠襲封章宗明昌元年摠卒子元措襲封<lb/>
　皆加文林郎<lb/>
皇統元年二月親祭孔子廟北面再拜<lb/>
　退謂侍臣曰朕幼年游佚不知志學嵗月逾邁深以<lb/>
　為悔孔子雖無位其道可尊使萬世景仰凡人為善<lb/>
　不可不勉自是頗讀尚書論語及五代遼史諸書或<lb/>
<pb n="KR2m0014_WYG_048-9a"/>
　以夜繼焉<lb/>
海陵天徳二年十二月初定襲封衍聖公俸格有加於<lb/>
常品<lb/>
世宗大定元年以顔子子歆從祀廟庭<lb/>
十四年更定孔子廟釋奠儀數<lb/>
　國子監言嵗春秋仲月上丁日釋奠於文宣王用本<lb/>
　監官房錢六十貫止造茶食等物以大小楪排設用<lb/>
　留守司樂以樂工為禮生率倉場等官陪位於古禮<lb/>
<pb n="KR2m0014_WYG_048-9b"/>
　未合其釋奠器物行禮次序合行下詳定夫兖國公<lb/>
　親承聖教者也鄒國公功扶聖教者也當於先聖像<lb/>
　左右列之今孟子以燕服在後堂宣聖像側還虛一<lb/>
　位禮宜遷孟子像於宣聖右與顔子相對改塑冠冕<lb/>
　裝飾法服一遵舊制禮官乃參酌唐開元禮定擬釋<lb/>
　奠儀數文宣王兖國公鄒國公每位籩豆各十犧尊<lb/>
　一象尊一簠簋各二爼二祝版各一皆設案七十二<lb/>
　賢二十一先儒每位各籩一豆一爵一兩廡各設象<lb/>
<pb n="KR2m0014_WYG_048-10a"/>
　尊二總用籩豆各二百二十三簠簋各六爼六犧尊<lb/>
　三象尊七爵九十四其尊皆有坫罍二洗二篚勺各<lb/>
　二羃六正位並從祀藉尊罍爼豆席約用三十幅尊<lb/>
　席用葦爼豆席用莞牲用羊豕各三酒二十瓶禮行<lb/>
　三獻以祭酒司業博士充分獻官二讀祝官一太官<lb/>
　令一捧祝官二罍洗官一爵洗官一巾篚官二禮直<lb/>
　官十一學生以儒服陪位樂用登歌太樂令一員本<lb/>
　署官充樂工三十九人迎神三奏來寧之曲初獻盥<lb/>
<pb n="KR2m0014_WYG_048-10b"/>
　洗奏靜寧之曲升階奏肅寧之曲奠幣奏和寧之曲<lb/>
　降階奏安寧之曲兖國公酌獻奏輯寧之曲鄒國公<lb/>
　酌獻奏泰寧之曲亞終獻奏咸寧之曲送神奏來寧<lb/>
　之曲章宗明昌三年八月復定祝詞稱皇帝謹遣及<lb/>
　登歌改用太常樂工其獻官并執事與享者並法服<lb/>
　陪位學官公服宣宗遷汴建廟會朝門内嵗祀如儀<lb/>
　宣聖顔孟各羊一豕一餘同小祀共用羊八無豕其<lb/>
　諸州釋奠並遵唐儀<lb/>
<pb n="KR2m0014_WYG_048-11a"/>
二十年十二月特授襲封衍聖公孔摠兖州曲阜令封<lb/>
爵如故<lb/>
　時召摠至京師欲與之官尚書省奏摠主先聖祀事<lb/>
　若加任使守奉有缺帝曰然乃授曲阜縣令至章宗<lb/>
　承安二年二月摠子元措嗣封仍世襲兼曲阜令宣<lb/>
　宗貞祐三年十月以山東盜賊縱横元措聖人之後<lb/>
　恐罹其害是使之奉祀而反絶之也乃召為太常博<lb/>
　士<lb/>
<pb n="KR2m0014_WYG_048-11b"/>
　　闕里志曰自宋皇祐三年詔自今仙源縣官於孔<lb/>
　　氏子弟中選用崇寧間又詔文宣王後當聽一人<lb/>
　　注兖州仙源縣官有丞有簿有尉大抵皆世官也<lb/>
　　金末及元常以衍聖公兼知縣事故有世襲縣尹<lb/>
　　云<hi>按曲阜縣以曲阜山名宋大中祥符間改為仙源縣至金復為曲阜縣</hi>
章宗明昌元年三月詔修曲阜孔子廟學<lb/>
　次年五月詔諸郡邑文宣王廟隳廢者復之三年十<lb/>
　月勅翰林學士党懷英撰修曲阜宣聖廟碑文六年<lb/>
<pb n="KR2m0014_WYG_048-12a"/>
　四月以曲阜宣聖廟工畢賜衍聖公以下三獻法服<lb/>
　及登歌樂一部仍遣太常舊工往教孔氏子弟以備<lb/>
　祭禮<lb/>
二年四月詔襲封衍聖公孔元措視四品秩<lb/>
　至三年四月詔曰衍聖公秩視四品階止八品不稱<lb/>
　可超遷中議大夫永著于令宣宗貞祐中元措為中<lb/>
　奉大夫<lb/>
四年八月釋奠孔子廟北面再拜親王百官太學生陪<lb/>
<pb n="KR2m0014_WYG_048-12b"/>
位<lb/>
承安二年二月上丁親祀孔子<lb/>
　以親王攝亞終獻皇族陪祀文武羣臣助奠帝親為<lb/>
　贊文舊封公者封為國公侯者為國侯郕伯以下皆<lb/>
　封侯<lb/>
四年二月詔刺史州郡無宣聖廟學者並増修之<lb/>
泰和五年三月諭有司進士名有犯孔子諱者避之仍<lb/>
著為令<lb/>
<pb n="KR2m0014_WYG_048-13a"/>
　先是明昌三年十一月詔臣庶名犯古帝王而姓復<lb/>
　同者禁之周公孔子之名亦令迴避至是復申諭之<lb/>
哀宗天興元年八月釋奠孔子<lb/>
元太祖初平燕京宣撫王檝以金樞宻院為宣聖廟春<lb/>
秋率諸生行釋菜禮仍取舊岐陽石鼓列廡下<lb/>
太宗五年六月詔仍以孔子五十一代孫元措襲封衍<lb/>
聖公<lb/>
　太祖時元措從金宣宗南遷以從弟元用主祀事<hi>宋理</hi>
<pb n="KR2m0014_WYG_048-13b"/>
　<hi>宗平山束令元用權襲衍聖公仙源令</hi>太師國王穆呼哩統諸道兵至<lb/>
　山東承制封拜遂令元用權襲元措封世襲曲阜令<lb/>
　給衍聖公印二十年元用從征益都以其子之全權<lb/>
　襲至帝四年三月以書至金索翰林學士趙秉文等<lb/>
　二十七家元措與焉至是元措自汴還命襲封如舊<lb/>
　之全止充曲阜令憲宗時元措卒其子與族人爭求<lb/>
　襲爵世祖在潛藩謂之曰苐往力學俟有成徳達材<lb/>
　吾則官之<lb/>
<pb n="KR2m0014_WYG_048-14a"/>
　　<hi>臣</hi>等謹按闕里志言元措無子以姪之固庶子湞<lb/>
　　嗣爵憲宗八年族人以湞不事儒雅攻之褫其爵<lb/>
　　罷為維州尹亦無子嗣遂絶王圻所載聖裔亦略<lb/>
　　同而姚樞傳則言元措子有與族人爭襲事樞為<lb/>
　　當時人宜若可據然既為元措子則封爵其所應<lb/>
　　得又何至與之爭豈即族人攻湞之事樞傳偶誤<lb/>
　　記耶<lb/>
冬勅修孔子廟<lb/>
<pb n="KR2m0014_WYG_048-14b"/>
九年命衍聖公孔元措修闕里宣聖廟官給其費<lb/>
　又詔給孔廟洒掃户百如舊制世祖至元二年罷四<lb/>
　年正月復勅修廟成宗大徳五年復給洒掃二十八<lb/>
　户九年八月又給曲阜林廟洒掃户以尚珍署田五<lb/>
　十頃供嵗祀至武宗時定闕里代祠之禮牲用太牢<lb/>
　禮物别給白金一百五十兩綵幣表裏各十有三匹<lb/>
　四年冬復遣祭酒劉賡往祀牲禮如舊仁宗延祐之<lb/>
　末及泰定帝文宗初皆循是典錦幣雜綵有加焉<lb/>
<pb n="KR2m0014_WYG_048-15a"/>
　　元史王磐傳曰曲阜孔子廟歴代給民百户以供<lb/>
　　洒掃復其家世祖時尚書省以括户之故盡収為<lb/>
　　民磐言林廟户百家嵗賦鈔不過六百貫僅比一<lb/>
　　六品官終年俸耳聖朝疆域萬里財賦億萬計豈<lb/>
　　愛一六品官俸不以待孔子哉且於帑庫所益無<lb/>
　　多其捐國體甚大時論韙之<lb/>
世祖中統二年六月詔宣聖廟及管内書院有司嵗時<lb/>
致祭月朔釋奠有侵擾䙝瀆者罪之<lb/>
<pb n="KR2m0014_WYG_048-15b"/>
　　陶宗儀輟耕録曰内翰王鶚自保定應聘瀕行故<lb/>
　　人馬雲漢以宣聖畫像為贈既達北庭值秋丁鶚<lb/>
　　奏行釋奠禮世祖説即命舉其事鶚為祝文行三<lb/>
　　獻禮禮畢進胙於帝帝既飲福熟其胙命左右均<lb/>
　　霑所賜自是春秋二仲嵗以為常<lb/>
三年正月修宣聖廟成<lb/>
　自憲宗時帝在潛邸特命修理宣聖廟殿庭及即位<lb/>
　賜以玉斚俾永為祭器至是廟成<lb/>
<pb n="KR2m0014_WYG_048-16a"/>
至元四年五月勅上都重建孔子廟<lb/>
十年三月定孔廟釋奠儀制<lb/>
　命春秋釋奠執事官各公服如其品陪位諸儒襴帶<lb/>
　唐巾行禮<lb/>
十三年六月以孔子五十三代孫曲阜縣尹治兼權主<lb/>
祀事<lb/>
　治為之全子憲宗二年充曲阜管民長官中統元年<lb/>
　改曲阜令至是命權主祀事至成宗元貞元年治入<lb/>
<pb n="KR2m0014_WYG_048-16b"/>
　覲授中議大夫襲封衍聖公秩四品及孔思晦入襲<lb/>
　治仍止充曲阜令傳思誠克欽希章皆世襲<lb/>
十九年十一月江南襲封衍聖公孔洙入覲以為國子<lb/>
祭酒兼提舉浙東道學校事就給俸禄與䕶持林廟璽<lb/>
書<lb/>
　自宋南渡初孔子四十八代孫衍聖公端友扈從至<lb/>
　臨安寓衢州無子以姪玠嗣封四傳至洙而宋亡帝<lb/>
　命廷臣擬所立或言孔氏子孫在衢州者乃其宗子<lb/>
<pb n="KR2m0014_WYG_048-17a"/>
　至是召洙赴闕洙遜於居曲阜者帝曰寧違榮而不<lb/>
　違親真聖人後也故有是命<lb/>
三十一年七月<hi>時成宗已即位</hi>詔中外崇奉孔子<lb/>
　又詔曲阜林廟上都大都諸路府州縣邑廟學書院<lb/>
　贍學土地及貢士莊以供春秋二丁朔朢祭祀修完<lb/>
　廟宇自是天下郡邑廟學無不完葺釋奠悉如舊儀<lb/>
　　閻復曲阜廟碑曰聖上嗣服之初祗述祖考之成<lb/>
　　訓興學養士嚴祀宣聖自曲阜始明年元貞改元<lb/>
<pb n="KR2m0014_WYG_048-17b"/>
　　先聖五十三代孫密州尹治入朝璽書賜命中議<lb/>
　　大夫襲封衍聖公月俸有千秩視四品孔氏世爵<lb/>
　　弗傳者久至是乃復申命有司制考辟雍作廟於<lb/>
　　京師由是四方嚮風崇建廟學惟恐居後闕里祠<lb/>
　　宇燬於金季之亂閣號奎文若大中門闥存者無<lb/>
　　幾右轄嚴公忠濟保魯嘗假清臺頒厯錢佐營繕<lb/>
　　之費嵗戊申始復鄆國後寢以寓先聖顔孟十哲<lb/>
　　像至元丁卯衍聖公治尹曲阜主祀事將圖起廢<lb/>
<pb n="KR2m0014_WYG_048-18a"/>
　　奎文杏壇齋廳黌舍即其舊而新之禮殿則未遑<lb/>
　　也國初封建宗室畫濟兖單三州為魯國大長公<lb/>
　　主駙馬濟寧王分地置濟寧總管府屬縣十六曲<lb/>
　　阜其一也濟寧守臣阿勒坦布哈恭承詔旨會府<lb/>
　　尹僚佐鄉長者謀以廟役為任首出錢幣萬緡衆<lb/>
　　翕然助之經始於大徳二年之春屬嵗祲中止續<lb/>
　　事於五年之秋不期月而告成殿矗重簷亢以層<lb/>
　　基繚以脩廊大成有門七十二賢有廡泗沂二公<lb/>
<pb n="KR2m0014_WYG_048-18b"/>
　　有位黼座既遷更塑鄆國像於後寢締構堅貞規<lb/>
　　模壯麗大小以楹計者百二十有六貲用以緡計<lb/>
　　者十萬有奇於是衍聖公治遣其子曲阜令思誠<lb/>
　　奉表以聞且以廟碑為請會選胄子入學擢思誠<lb/>
　　國子監丞特勅中書賜田五千畝以供粢盛户二<lb/>
　　十八以應洒掃仍下翰林書其事於石<lb/>
成宗大徳十年八月京師文宣王廟成行釋奠禮牲用<lb/>
太牢樂用登歌<lb/>
<pb n="KR2m0014_WYG_048-19a"/>
　先是京師未有孔子廟而國學寓他署大徳六年六<lb/>
　月左丞相哈喇哈斯乃奏始建之七年十月給洒掃<lb/>
　户五至是廟成製法服三襲命翰林院定樂名樂章<lb/>
十一年七月<hi>時武宗已即位</hi>加封至聖文宣王為大成至聖文<lb/>
宣王<lb/>
　制曰先孔子而聖者非孔子無以明後孔子而聖者<lb/>
　非孔子無以法所謂祖述堯舜憲章文武儀範百王<lb/>
　師表萬世者也可加大成至聖文宣王遣使闕里祀<lb/>
<pb n="KR2m0014_WYG_048-19b"/>
　以太牢嗚呼父子之親君臣之義永惟聖教之尊天<lb/>
　地之大日月之明奚罄名言之妙尚資神化祚我皇<lb/>
　元翰林承旨閻復之辭也<lb/>
武宗至大二年正月制大成至聖文宣王春秋二丁釋<lb/>
奠用太牢<lb/>
　釋奠儀凡祝版三各一尺二寸廣八寸木用楸梓柏<lb/>
　文曰維年月日皇帝敬遣某官等致祭於大成至聖<lb/>
　文宣王於先師曰維年月日某官等致祭於某國公<lb/>
<pb n="KR2m0014_WYG_048-20a"/>
　幣三用絹各長一大八尺其牲齊器皿之數牲用牛<lb/>
　一羊五豕五以犧尊實泛齊象尊實醴齊皆三有上<lb/>
　尊加羃有勺設堂上太尊實泛齊山罍實醴齊有上<lb/>
　尊著尊實盎齊犧尊實醴齊象尊實沈齊壺尊實三<lb/>
　酒皆有上尊設堂下盥洗位在阼階之東以象尊實<lb/>
　醴齊有上尊加羃有勺設於兩廡近北爵洗位在階<lb/>
　下近南籩十豆十簠二簋二豋三鉶三爼三有毛血<lb/>
　豆正配位同籩豆皆二簠一簋一爼一從祀皆同凡<lb/>
<pb n="KR2m0014_WYG_048-20b"/>
　銅之器六百八十有一宣和爵坫一豆二百四十有<lb/>
　八簠簋各一百一十有五豋六犧尊象尊各六山尊<lb/>
　二壺尊六著尊太尊各二罍二洗二龍勺二十有七<lb/>
　坫二十有八爵一百一十有八竹木之器三百八十<lb/>
　有四籩二百四十有八篚三爼百三十有三陶器三<lb/>
　瓶二香爐一籩巾二百四十有八簠簋布二百四十<lb/>
　有八爼巾百三十有三黄巾蒙單十其樂用登歌其<lb/>
　日用春秋二仲月上丁有故改用仲丁前期一日晡<lb/>
<pb n="KR2m0014_WYG_048-21a"/>
　時三獻官監祭官各具公服詣省牲所阼階東西向<lb/>
　立以北為上少頃引贊者引三獻官監祭官巡牲一<lb/>
　匝北向立以西為上待禮牲者折身曰充贊者曰告<lb/>
　充畢禮牲者又折身曰腯贊者曰告腯畢贊者復引<lb/>
　三獻官監祭官詣神厨視滌溉畢還齋所釋服釋奠<lb/>
　之日丑前五刻初獻官及兩廡分奠官二員各具公<lb/>
　服於幕次諸執事者具儒服先於神門外西序東向<lb/>
　立以北為上明贊承傳贊先詣殿庭前再拜畢明贊<lb/>
<pb n="KR2m0014_WYG_048-21b"/>
　升露階東南隅西向立承傳立於神門階東南隅西<lb/>
　向立掌儀先引諸執事者各司其事引贊者引初獻<lb/>
　官兩廡分奠官㸃視陳設㸃視畢就次初獻官釋公<lb/>
　服司鐘者擊鐘初獻已下各服其服齊班於幕次掌<lb/>
　儀㸃視班齊詣明贊報知引禮者引監祭官監禮官<lb/>
　就位西向立明贊唱曰典樂官以樂工進次唱曰諸<lb/>
　執事者就位次諸生就位次陪位官就位各就位訖<lb/>
　明贊唱曰獻官就位引贊者進前請就位至位西向<lb/>
<pb n="KR2m0014_WYG_048-22a"/>
　立明贊唱曰闢户俟户闢迎神之曲九奏樂止初獻<lb/>
　官以下皆再拜明贊唱諸執事者各司其事俟執事<lb/>
　者立定唱曰初獻官奠幣引贊者進前請詣盥洗位<lb/>
　盥洗之樂作至位北向立搢笏盥手帨手出笏樂止<lb/>
　及階升殿之樂作樂止詣大成至聖文宣王神位前<lb/>
　北向立稍前奠幣之樂作搢笏跪三上香奉幣者以<lb/>
　幣授初獻初獻受幣奠訖出笏就拜興平身少退再<lb/>
　拜兖國公鄒國公神位前奠幣俱如上儀樂止退復<lb/>
<pb n="KR2m0014_WYG_048-22b"/>
　位及階降殿之樂作樂止就位西向立俟立定明贊<lb/>
　唱曰禮饌官進爼奉爼之樂作乃進爼樂止進爼畢<lb/>
　明贊唱曰初獻官行禮引贊者進前詣盥洗位盥洗<lb/>
　之樂作至位北向立搢笏盥手帨手出笏詣爵洗位<lb/>
　至位北向立搢笏執爵滌爵拭爵以爵授執事者如<lb/>
　是者三出笏樂止詣酒尊所及階升殿之樂作樂止<lb/>
　至酒尊所西向立搢笏執爵舉羃司尊者酌犧尊之<lb/>
　泛齊以爵授執事者如是者三出笏詣大成至聖文<lb/>
<pb n="KR2m0014_WYG_048-23a"/>
　宣王神位前北向立酌獻之樂作稍前搢笏跪三上<lb/>
　香執爵三祭酒奠爵出笏樂止祝人東向跪讀祝祝<lb/>
　在獻官之左讀畢與以次詣兖國公鄒國公神位前<lb/>
　酌獻之樂作樂止讀祝如上儀退復位至階降殿之<lb/>
　樂作樂止就位西向立其亞終獻及分獻官酌獻行<lb/>
　禮並同上儀三獻畢明贊唱曰禮饌者徹籩豆徹豆<lb/>
　之樂作禮饌者跪移先聖前籩豆略離席樂止諸執<lb/>
　事者退復位送神之樂作初獻官以下皆再拜樂止<lb/>
<pb n="KR2m0014_WYG_048-23b"/>
　祝人取祝幣人取幣詣瘞次望瘞之樂作三獻官詣<lb/>
　望瘞位北向立曰可瘞埋畢退復位至殿庭前候樂<lb/>
　止典樂官以樂工出明贊唱曰闔户初獻官以下退<lb/>
　詣圓揖位初獻官在西亞終獻及分獻以下在東陪<lb/>
　位官東班在東西班在西圓揖禮畢退復位引贊者<lb/>
　引獻官詣幕次更衣其飲福受胙除國學外諸處仍<lb/>
　依常例<lb/>
仁宗皇慶二年六月詔以宋儒周敦頤程顥程頤張載<lb/>
<pb n="KR2m0014_WYG_048-24a"/>
邵雍司馬光朱熹張栻吕祖謙及故中書左丞許衡從<lb/>
祀孔子廟庭<lb/>
　至延祐六年十二月加封敦頤道國公文宗至順元<lb/>
　年閏七月加封顥豫國公頤洛國公<lb/>
　　<hi>臣</hi>等謹按宋儒九人宋時已列從祀但廟在臨安<lb/>
　　未通於北故仁宗至是復詔行之<lb/>
延祐三年六月朔封孟子父為邾國公母為邾國宣獻<lb/>
夫人<lb/>
<pb n="KR2m0014_WYG_048-24b"/>
　至文宗至順三年改封孟子父為郰國公母為郰國<lb/>
　夫人<lb/>
以孔子五十四代孫思晦襲封衍聖公授中議大夫加<lb/>
月俸百緡至五百緡賜四品印<lb/>
　初延祐元年十二月勅中書省定議孔子後當襲封<lb/>
　者以名聞至是孔氏族人議思晦嫡長且賢宜襲封<lb/>
　事上政府未決帝親取孔氏譜牒按之曰以嫡應襲<lb/>
　封者思晦也復奚疑遂有是授至泰定帝泰定三年<lb/>
<pb n="KR2m0014_WYG_048-25a"/>
　山東㢘訪副使王鵬南言思晦襲爵上公而階止四<lb/>
　品於格弗稱且失尊崇意明年升嘉議大夫然尚用<lb/>
　四品印文宗至順二年七月以藝文少監歐陽原功<lb/>
　言改賜三品印順帝元統元年思晦卒子克堅襲封<lb/>
　至正六年進通奉大夫八年四月幸學賜從二品銀<lb/>
　印十五年徵克堅為同知太常禮儀院事以子希學<lb/>
　襲封<lb/>
　　<hi>臣</hi>等謹按王圻所載聖裔及闕里志孔子四十六<lb/>
<pb n="KR2m0014_WYG_048-25b"/>
　　代孫曰宗愿生子若䝉若虛若愚若䝉於北宋襲<lb/>
　　衍聖公坐事廢以若虛襲若䝉子有端友端操若<lb/>
　　虛卒端友襲建炎初端友與端操子玠扈從南渡<lb/>
　　寓三衢遂權以衢州學為祠堂賜田五百頃供祀<lb/>
　　以玠繼端友襲焉玠生搢搢生文逺文逺生萬春<lb/>
　　萬春生洙宋時皆襲封此衍聖公之在衢者也端<lb/>
　　操留魯子璠於金初襲衍聖公璠生拯拯傳弟摠<lb/>
　　摠生元措從宣宗南遷皆襲封元太宗平汴梁取<lb/>
<pb n="KR2m0014_WYG_048-26a"/>
　　元措還東平仍舊封傳姪之固子湞憲宗八年坐<lb/>
　　罪奪爵無子此衍聖公之在魯者也思晦者若愚<lb/>
　　七世孫也若愚子曰端立端立生琥琥生拂拂二<lb/>
　　子長元孝次元用元孝生之厚之厚生浣浣生思<lb/>
　　晦自湞失爵嗣絶襲封推若愚之後而元用及子<lb/>
　　之全之全子治三世皆權襲至是思晦襲而封爵<lb/>
　　始定矣<lb/>
七月詔春秋釋奠於先聖以顔子曽子子思孟子配享<lb/>
<pb n="KR2m0014_WYG_048-26b"/>
　至文宗至順元年閏七月加贈顔子兖國復聖公曽<lb/>
　子郕國宗聖公子思沂國述聖公孟子鄒國亞聖公<lb/>
　　許約曰自唐祀夫子配以顔子至宋升孟子與顔<lb/>
　　子並配然當時未知道統之傳也自伊洛之學興<lb/>
　　性理之説明始以顔曽思孟並列於夫子之左盖<lb/>
　　得夫子之傳者顔曽子思也得曽思之傳者孟子<lb/>
　　也故江南諸路學廟皆以四子並配以子張居七<lb/>
　　十二子之首自兩廡升於十哲補曽子之闕此當<lb/>
<pb n="KR2m0014_WYG_048-27a"/>
　　因而不當革者也今京師學廟與河北諸路府學<lb/>
　　並循亡金之舊左顔右孟與夫子並居南面有是<lb/>
　　理哉孟子學於子思子思學於曽子是知孟子乃<lb/>
　　曽子門人之弟子曽子乃孟子師之師也今屈曽<lb/>
　　子於從祀之中降子思於廊廡之末師之師不過<lb/>
　　一籩一豆門人牲牢幣帛一與先聖等又豈有是<lb/>
　　理哉况今天下一家豈容南北之禮各異或謂學<lb/>
　　校所以明人倫路㸃皆父也回參皆子也子先父<lb/>
<pb n="KR2m0014_WYG_048-27b"/>
　　食於理安乎竊以為不然廟學乃國家通祀猶朝<lb/>
　　廷之禮也父為庶僚子為宰職各以其徳與勲也<lb/>
　　如遇朝會殿廷班列則父雖尊安能超越於子之<lb/>
　　上哉葢抑私親而昭公道尊道統以崇正學乃所<lb/>
　　以明人倫也如今序傳道之配使顔曽思孟並列<lb/>
　　於夫子之左虚其右隅以避古者神位之方自兩<lb/>
　　廡升子張於十哲以補曽子之闕不惟先儒師弟<lb/>
　　之禮不廢使南北無二制天下無異禮亦可以見<lb/>
<pb n="KR2m0014_WYG_048-28a"/>
　　我朝明道統得禮之中足以垂世無窮矣<lb/>
　　<hi>臣</hi>等謹按四子配享始於宋末故約有南北各異<lb/>
　　之説至配位皆列於左黄震嘗謂宋失於討論而<lb/>
　　約則言宜虚右隅以避古者神位之方見各不同<lb/>
　　攷神道尚右明宋濂亦議及之第其説小異耳總<lb/>
　　之孔子既正位南向從祀者東西兩廡分列乃獨<lb/>
　　列四配於左而闕其右殊非體制記曰禮從宜約<lb/>
　　之言存而不論可也<lb/>
<pb n="KR2m0014_WYG_048-28b"/>
英宗至治二年正月勅有司䘏孔氏子孫貧乏者<lb/>
文宗天厯二年九月建顔子廟於曲阜所居陋巷<lb/>
　至至順元年十一月新廟落成順帝元統二年割益<lb/>
　都鄒縣牧地三十頃徵其嵗入以給常祀<lb/>
至順元年閏七月加封孔子父齊國公為啓聖王母魯<lb/>
國太夫人顔氏為啓聖王夫人<lb/>
　衍聖公孔思晦上言宣聖封王而父爵猶公願加褒<lb/>
　崇乃詔加封至三年正月加封孔子妻鄆國夫人亓<lb/>
<pb n="KR2m0014_WYG_048-29a"/>
　官氏為大成至聖文宣王夫人五月封顔子父無繇<lb/>
　為杞國公諡文裕母齊姜氏杞國夫人諡端獻妻宋<lb/>
　戴氏兖國夫人諡貞素<lb/>
十二月以漢儒董仲舒從祀孔子廟位列七十二子下<lb/>
二年正月勅建孔子廟於後衞<lb/>
順帝元統元年命浙江行省範銅造和寧宣聖廟祭器<lb/>
凡百三十有五事<lb/>
十九年十一月浙江行省請以宋儒楊時李侗胡安國<lb/>
<pb n="KR2m0014_WYG_048-29b"/>
蔡沈真德秀五人從祀孔子廟<lb/>
　至二十二年八月禮部定擬封時吳國公侗越國公<lb/>
　安國楚國公沈建國公徳秀福國公俱贈太師給詞<lb/>
　頭宣命遣官齎往福建行省訪各人子孫給付如無<lb/>
　子孫者於其故所居鄉里郡縣學或書院祠堂内安<lb/>
　置施行十二月又追諡朱熹父松為獻靖改封熹齊<lb/>
　國公<lb/>
明太祖洪武元年二月以太牢祀先師孔子於國學<lb/>
<pb n="KR2m0014_WYG_048-30a"/>
　初帝如江淮府首謁孔子廟至是即位禮成勅有司<lb/>
　祀以太牢仍遣使祭告闕里臨行諭曰仲尼之道廣<lb/>
　大悠久與天地並有天下者莫不䖍修祀事朕為天<lb/>
　下主期大明教化以行先聖之道今既釋奠成均仍<lb/>
　遣爾修祀事於闕里爾其敬之又定制每嵗仲春秋<lb/>
　上丁<hi>七年二月上丁日食改用仲丁</hi>先期皇帝齋戒獻官陪祀執事<lb/>
　官皆散齋二日致齋一日前祀一日皇帝服皮弁服<lb/>
　御奉天殿降香至日遣官以丞相初獻翰林學士亞<lb/>
<pb n="KR2m0014_WYG_048-30b"/>
　獻國子祭酒終獻十七年勅每月朔望祭酒率本監<lb/>
　官并監生行釋菜禮<lb/>
八月詔先聖裔襲封衍聖公及授曲阜知縣並如前代<lb/>
制<lb/>
　至十一月以孔子五十六代孫希學為衍聖公希大<lb/>
　為曲阜知縣皆世襲希學階資善大夫正二品給銀<lb/>
　印入朝班亞丞相置官屬掌書典籍司樂知印奏差<lb/>
　書寫各一人六年希大以罪免命自後曲阜知縣擇<lb/>
<pb n="KR2m0014_WYG_048-31a"/>
　孔氏子孫堪任者為之於是遂改世襲為世職知縣<lb/>
　十四年希學卒子訥襲封每嵗入覲給符乗傳時既<lb/>
　革丞相官遂令班文官首惠帝建文二年訥卒子公<lb/>
　鑑襲四年卒子彦縉襲景帝景泰六年彦縉卒孫𢎞<lb/>
　緒襲憲宗成化五年𢎞緒奪爵弟𢎞泰襲十六年𢎞<lb/>
　泰卒𢎞緒子聞韶襲世宗嘉靖二十五年聞韶卒子<lb/>
　貞幹襲三十五年貞幹卒子尚賢襲熹宗天啓元年<lb/>
　尚賢卒從弟子蔭植襲愍帝崇禎元年加至太子<lb/>
<pb n="KR2m0014_WYG_048-31b"/>
　太傅<lb/>
二年江西崇仁縣訓導羅恢請正孔廟從祀之制<lb/>
　恢言孔廟從祀當以道學論有若優於宰我論語記<lb/>
　有若言行者四皆有禆世教記宰予言行者四皆見<lb/>
　責聖人宜以有若居十哲而宰予居兩廡公伯寮阻<lb/>
　壞聖門不宜從祀蘧伯玉孔子故人行年六十而化<lb/>
　今在兩廡六十位次之下未當宜例升孔聖殿不報<lb/>
三年五月詔正祀典革諸神封號惟孔子封爵仍舊<lb/>
<pb n="KR2m0014_WYG_048-32a"/>
　又命曲阜廟庭嵗官給牲幣供祀事<lb/>
四年三月初命進士釋褐孔子廟行釋菜禮著為令<lb/>
八月國子司業宋濂以考祭孔子禮稽緩謫安逺知縣<lb/>
　濂上孔子廟堂議帝不懌坐考祀孔子禮不以時奏<lb/>
　謫之十一月召還<lb/>
　　㲾濂孔子廟堂議曰世之言禮者咸取法於孔子<lb/>
　　不以古之禮祀孔子䙝祀也䙝祀不敬不敬則無<lb/>
　　福奈何今之人與古異也古者主人西面几筵在<lb/>
<pb n="KR2m0014_WYG_048-32b"/>
　　西也漢章帝幸魯祠孔子帝西面再拜開元禮先<lb/>
　　聖東向先師南向三獻官西向猶古意也今襲開<lb/>
　　元二十七年之制遷神南面非神道尚右之義矣<lb/>
　　古者木主棲神天子諸侯廟皆有主大夫束帛士<lb/>
　　結茅為菆無像設之事開元禮設先聖神座於堂<lb/>
　　上兩楹間先聖東北皆莞席尚掃地而祭也今因<lb/>
　　開元八年之制摶土而肖像焉失神而明之之義<lb/>
　　矣古者灌鬯焫蕭求神於陰陽也今用薰薌代之<lb/>
<pb n="KR2m0014_WYG_048-33a"/>
　　非簡乎古者朝覲會同郊廟祭饗皆設庭燎司烜<lb/>
　　共之火師監之示嚴敬也今以東炬當之非瀆乎<lb/>
　　古之有道有德者使教焉死則以為樂祖祭於瞽<lb/>
　　宗謂之先師若漢禮有髙堂生樂有制氏詩有毛<lb/>
　　公書有伏生也又凡始立學者必釋奠於先聖先<lb/>
　　師釋奠必有合謂國無先聖先師則所釋奠者當<lb/>
　　與鄰國合若唐虞有䕫伯夷周有周公魯有孔子<lb/>
　　則不合也當是時學者各祭其先師非其師弗學<lb/>
<pb n="KR2m0014_WYG_048-33b"/>
　　非其學弗祭學校既廢天下莫知所師孔子集羣<lb/>
　　聖之大成顔曽思孟實傳其道尊之以為先聖先<lb/>
　　師而通祀於天下固宜若七十二子止於國學設<lb/>
　　之庶幾弗悖禮意開元禮國學祀先聖孔子顔子<lb/>
　　等七十二賢配諸州惟配顔子今以荀况之言性<lb/>
　　惡揚雄之事王莽王弼之宗莊老賈逵之忽細行<lb/>
　　杜預之建短喪馬融之黨附勢家亦厠其中吾不<lb/>
　　知其何説也古者立學專以明倫子雖齊聖不先<lb/>
<pb n="KR2m0014_WYG_048-34a"/>
　　父食久矣故禹不先鯀湯不先契文武不先不窋<lb/>
　　宋祖帝乙鄭祖厲王猶尚祖也今回參伋坐饗堂<lb/>
　　上而其父列食於廡間顛倒彝倫莫此為甚吾不<lb/>
　　知其何説也古者士見師以菜為贄故始入學者<lb/>
　　必釋菜以禮其先師其學官時祭皆釋奠今專用<lb/>
　　春秋非矣釋奠有樂無尸釋菜無樂是二釋之重<lb/>
　　輕以樂有無也今襲用魏漢律所製大晟樂乃先<lb/>
　　儒所謂亂世之音可乎哉古者釋奠釋菜名義雖<lb/>
<pb n="KR2m0014_WYG_048-34b"/>
　　存而儀注皆不可考開元禮彷彿儀禮饋食篇節<lb/>
　　文為詳所謂三獻獻後各飲福即尸酢主人主婦<lb/>
　　及賔之義也今憚其煩惟初獻得行之可乎哉他<lb/>
　　如廟制之非宜冕服之無章器用雜乎雅俗升降<lb/>
　　昧乎左右此類甚多雖更僕不可盡若乃建安熊<lb/>
　　氏欲以伏羲為道統之宗神農黄帝堯舜禹湯文<lb/>
　　武次而列焉臯陶伊尹太公周公暨稷契夷益𫝊<lb/>
　　說箕子皆天下公卿之師式宜秩祀天子之樂若<lb/>
<pb n="KR2m0014_WYG_048-35a"/>
　　孔子實兼祖述憲章之任其為通祀則自天子下<lb/>
　　達茍如其言則道統益尊三皇不汩於醫師太公<lb/>
　　不辱於武夫矣昔周立四代之學學有先聖虞庠<lb/>
　　以舜夏學以禹殷學以湯東膠以文王復各取當<lb/>
　　時左右四聖成其徳業者為之先師以配享焉此<lb/>
　　固天子立學之法也<lb/>
七年正月勅修曲阜孔子廟<lb/>
　至二十一年四月中書科庶吉士解縉於大庖西上<lb/>
<pb n="KR2m0014_WYG_048-35b"/>
　封事大畧言方今宜更正太學祀典而闕里仍建叔<lb/>
　梁紇廟贈以王爵配以顔路曾晳孔鯉一洗歴代之<lb/>
　因仍帝以其年少敢言頗納之英宗正統三年五月<lb/>
　三氏學教授裴侃復言顔孟之父倛封公惟伯魚子<lb/>
　晳仍侯乞追封公爵偕顔孟父俱配啓聖殿孝宗𢎞<lb/>
　治十四年四月南京禮部侍郎兼國子監祭酒謝鐸<lb/>
　陳維持風教四事其一曰正祀典以究明倫之實亦<lb/>
　請於闕里立廟祀叔梁紇以顔路曾晳孔鯉諸賢配<lb/>
<pb n="KR2m0014_WYG_048-36a"/>
　享皆不果行<lb/>
十五年四月詔天下通祀孔子并頒釋奠儀注<lb/>
　初帝於四年更定釋奠儀物改初制籩豆之八為十<lb/>
　籩用竹其簠簋豋鉶及豆初用木者易以瓷各為高<lb/>
　案牲易以熟樂生六十人舞生四十八人引舞二人<lb/>
　凡百一十人並擇國子生及公卿子弟在學者豫教<lb/>
　肄之六年八月翰林國史院學士承旨詹同侍講學<lb/>
　士樂韶鳳等上所製釋奠樂章迎神曰咸和奠帛初<lb/>
<pb n="KR2m0014_WYG_048-36b"/>
　獻曰寧和亞獻曰安和終獻曰景和徹饌及望瘞送<lb/>
　神皆曰咸和於是禮部尚書牛諒復以所定禮儀進<lb/>
　自遣官傳制以至行事皆典儀唱禮迎神三獻徹饌<lb/>
　皆奏樂樂用同等所定樂章制曰可遂定制齋戒前<lb/>
　一日太常司官宿於本司次日奏致齋二日升殿傳<lb/>
　制遣官行禮其正祭陳設正壇犢一羊一豕一籩豆<lb/>
　各十豋一鉶一簠簋各二帛一白色織文曰禮神制<lb/>
　帛共設酒尊三爵三篚一於壇東西南向設祝文案<lb/>
<pb n="KR2m0014_WYG_048-37a"/>
　於壇西四配位每位羊一豕一籩豆各十簠簋各一<lb/>
　豋一鉶二爵三帛一篚一十哲位東五壇共豕一帛<lb/>
　一篚一爵三每位籩豆各四鉶一簠簋各一酒盞一<lb/>
　西五壇陳設同東廡五十三位十三壇共豕一帛一<lb/>
　篚一爵三每壇籩豆各四簠簋各一酒盞四西廡五<lb/>
　十二位共十三壇陳設同東廡至是又諭禮部尚書<lb/>
　劉仲質曰孔子明帝王之道以教後世其功參乎天<lb/>
　地今天下廟學並建而報祀之禮止行京師豈非缺<lb/>
<pb n="KR2m0014_WYG_048-37b"/>
　典乃復定制凡府州縣學籩豆以八器物牲牢皆殺<lb/>
　於國學三獻禮同十哲兩廡一獻其祭各以正官行<lb/>
　之十七年復定有司朔望謁廟學禮六月命禮部製<lb/>
　大成樂器至二十六年樂器成頒於天下府學令州<lb/>
　縣學凖其式<lb/>
五月新建太學孔子廟成帝親詣釋奠<lb/>
　廟在學東門左右列㦸二十四自經始以來帝數臨<lb/>
　視至是落成既遣官致祭復親釋奠有加禮至三十<lb/>
<pb n="KR2m0014_WYG_048-38a"/>
　年以國學孔子廟隘令工部改作其制皆帝所規畫<lb/>
　也<lb/>
　自後嗣君即位必親一釋奠為定例詳幸學門<lb/>
十八年十月詔免孟子後裔及凡聖賢後裔輸作者<lb/>
　洪武五年嘗罷孟子配享踰年以孟子辨異端闢邪<lb/>
　説發明孔子之道復配享如故至是詔曰孟子傳道<lb/>
　有功名教歴年既久子孫甚微近有以罪輸作者豈<lb/>
　禮先賢之意哉其加意問訪凡聖賢後裔輸作者皆<lb/>
<pb n="KR2m0014_WYG_048-38b"/>
　免之<lb/>
二十九年三月以行人司副楊砥言罷漢揚雄從祀益<lb/>
以董仲舒<lb/>
　至憲宗成化三年七月封仲舒廣川伯<lb/>
仁宗洪熙元年賜衍聖公來朝第宅<lb/>
　時衍聖公孔彦縉來朝館於民舍帝聞之顧侍臣曰<lb/>
　四裔朝貢之使皆有公館先聖子孫獨寓宿民家何<lb/>
　以稱崇儒重道之意遂命工部賜宅東安門外至英<lb/>
<pb n="KR2m0014_WYG_048-39a"/>
　宗天順中以賜第湫隘命擇大第易之<lb/>
宣宗宣徳三年正月命禮部考正從祀先賢名位頒示<lb/>
天下<lb/>
　四川萬縣訓導李譯言各處從祀先賢多有差訛且<lb/>
　失次序若不考正實乖祀典帝是之命禮部考正頒<lb/>
　示焉至英宗正統元年六月以忠州訓導宋廣言復<lb/>
　較定之<lb/>
十年四月<hi>時英宗已即位</hi>以元學士吳澄從祀孔子廟庭<lb/>
<pb n="KR2m0014_WYG_048-39b"/>
　從慈利縣教諭蔣明之言也至孝宗𢎞治四年正月<lb/>
　南京祭酒謝鐸疏言吳澄生長於淳祐貢舉於咸淳<lb/>
　受宋之恩已如此其久為國子司業為翰林學士歴<lb/>
　元之官乃如彼其榮迹其所為曾不及洛邑之頑民<lb/>
　何敢望首陽之高士乞黜澄以從莽大夫之例十四<lb/>
　年四月鐸因地震建言復疏斥之不果罷世宗嘉靖<lb/>
　九年釐正祀典始用其言<lb/>
英宗正統二年六月以宋儒胡安國蔡沈真德秀從祀<lb/>
<pb n="KR2m0014_WYG_048-40a"/>
孔子廟庭<lb/>
　至憲宗成化三年七月封安國建寧伯沈崇安伯徳<lb/>
　秀浦城伯<lb/>
三年五月禁天下祀孔子於釋老宫祭物非土地所産<lb/>
者以所産代<lb/>
九年二月詔復宋儒周敦頤程顥程頤司馬光朱熹子<lb/>
孫<lb/>
景帝景泰三年五月詔顔孟二氏子孫世以嫡長各一<lb/>
<pb n="KR2m0014_WYG_048-40b"/>
人襲翰林院五經博士<lb/>
　時以顔子五十九代孫希惠孟子五十六代孫希文<lb/>
　襲<lb/>
六年六月以宋儒朱熹九代孫梃為翰林院世襲五經<lb/>
博士<lb/>
　九月授程頤十七代孫克仁七年五月授周敦頤十<lb/>
　二代孫冕皆世襲翰林院五經博士至孝宗𢎞治十<lb/>
　五年四月科臣戴鋭言熹乃徽之婺源人婺源舊有<lb/>
<pb n="KR2m0014_WYG_048-41a"/>
　祠今燬於火宜令有司撤而新之春秋以時致祭詔<lb/>
　從其請世宗嘉靖二年四月御史王完言熹宗族墳<lb/>
　墓在建安者已置博士世祀其次子四世孫勲還居<lb/>
　婺源宜如衢州孔廟例官其嫡長孫一人主祀事從<lb/>
　之乃又授熹十一代孫墅為翰林院五經博士仍令<lb/>
　世襲增置婺源縣祭田二百畝令二支子孫収所入<lb/>
　以供嵗祀羨餘計丁均給蠲其徭役其後熹宗天啓<lb/>
　二年授張載十四代孫文運愍帝崇禎三年授邵<lb/>
<pb n="KR2m0014_WYG_048-41b"/>
　雍二十七代孫繼祖皆世襲翰林院五經博士惟程<lb/>
　顥之後明初失傳崇禎三年河南廵按李日宣請以<lb/>
　頤後為之嗣從之遂以頤裔孫接道世襲翰林院五<lb/>
　經博士<lb/>
憲宗成化元年十二月詔議元儒劉因從祀<lb/>
　時國子監助教李伸言因當兵燹之餘其著述雖多<lb/>
　殘缺不備觀其遺文所載河圖辨太極圖後記諸篇<lb/>
　皆足以繼往開來有功名教在元嘗因許衡吳澄並<lb/>
<pb n="KR2m0014_WYG_048-42a"/>
　稱衡既從祀於當時澄亦褒榮於今日獨因未得通<lb/>
　祀實為缺典命儒臣公議太常寺少卿兼侍讀學士<lb/>
　劉定之以為不當列祀孔廟可令直𨽻容城縣立祠<lb/>
　祀之詔從其議至三年六月定之請用胡安國蔡沈<lb/>
　例增元儒陳澔從祀勅下江西考其行事以聞議亦<lb/>
　寢四年五月廣東博羅縣訓導游宣請以宋儒熊禾<lb/>
　從祀大學士彭時議却之<lb/>
　　劉定之駁劉因從祀議曰謹按元儒劉因徳性剛<lb/>
<pb n="KR2m0014_WYG_048-42b"/>
　　正學識明悟所作詩文理趣出人意表而進退之<lb/>
　　際安於義命是以裕宗不能留世祖不能致可謂<lb/>
　　賢矣然而建言者遽欲以因列諸孔廟從祀則事<lb/>
　　體甚重不可以不辨建言者謂顔子未嘗著書而<lb/>
　　配享孔子不可以因未著書而不之取夫顔子何<lb/>
　　可當也孔子之道傳之顔子後世取信於孔子之<lb/>
　　言其言備於論語載於中庸見於孟子存於易繋<lb/>
　　辭等書不一而足雖顔子未嘗著書何害其為傳<lb/>
<pb n="KR2m0014_WYG_048-43a"/>
　　道今烏得以因未著書而仰攀顔子為比哉建言<lb/>
　　者又謂從祀諸賢其中亦有可疵議者因無可疵<lb/>
　　議奈何反不得從祀夫左邱明以下經師二十二<lb/>
　　人雖其中不無可議然當世衰道徴火於秦黄老<lb/>
　　於漢佛於魏晉之時而此二十二人者守其遺經<lb/>
　　轉相付授講説註釋各竭其才以待後之學者則<lb/>
　　其為功殆亦猶文武成康之子孫雖衰替微弱無<lb/>
　　所振作尚能保守姬姓之宗祀譜牒以閲歴春秋<lb/>
<pb n="KR2m0014_WYG_048-43b"/>
　　戰國不亡而幸存者也雖有大過亦當宥之况小<lb/>
　　失乎愚竊以仲尼素王也七十子助其創業者也<lb/>
　　二十二經師助其垂統者也遇其有過議而貸之<lb/>
　　猶得陪從也非是之比而徒曰我無過可以陪從<lb/>
　　未之前聞也建言者又謂與因同時若許衡吳澄<lb/>
　　其學與徳無以踰於因亦得從祀因豈得獨遺夫<lb/>
　　因之與衡澄其徳學無大弗若也其功則有弗若<lb/>
　　也何也衡以其行道之功澄以其明道之功當元<lb/>
<pb n="KR2m0014_WYG_048-44a"/>
　　氏奮自朔漠統據函夏其時知堯舜禹湯文武周<lb/>
　　公之道傳之孔子足以撫世御極衡實首倡率之<lb/>
　　知是道之可行至於澄所作諸經纂言發揮洞達<lb/>
　　自朱子以後依經立説者鮮克儷之是以我朝太<lb/>
　　宗文皇帝命儒臣修輯五經四書性理大全於澄<lb/>
　　之説多所採入可謂能明是道者矣而因之説未<lb/>
　　有採則是因既未若衡之道行於當時又未若澄<lb/>
　　之道明於後世其不從祀未必為闕典矣宜倣楊<lb/>
<pb n="KR2m0014_WYG_048-44b"/>
　　時例令所在官司建祠奉祀庶足以伸敬先賢勸<lb/>
　　勵來學亦聖時崇儒重道之舉也<lb/>
十二年九月以祭酒周洪謨言增孔子廟樂舞為八佾<lb/>
籩豆各十二<lb/>
　洪謨請易孔子封號為神聖廣運因言孔子所封乃<lb/>
　當時天王之王既正南面之位宜服冕十二旒衣十<lb/>
　二章十籩十豆各増為十二六佾之舞増為八佾之<lb/>
　舞又古者鳴球琴瑟堂上之樂笙鏞柷敔堂下之樂<lb/>
<pb n="KR2m0014_WYG_048-45a"/>
　而干羽舞於兩階今舞羽居上而樂器居下非制也<lb/>
　宜令典樂者改正下禮部議尚書鄒幹言正統十二<lb/>
　年三月巡按直𨽻御史李奎請加封孔子英宗以孔<lb/>
　子萬世帝王所尊已有大成至聖之號不必増益今<lb/>
　神聖廣運出於伯益贊堯之詞不若大成至聖本於<lb/>
　孟子中庸猶可以擬議也洪武中新建南京太學止<lb/>
　設神主不設塑像今北監所有塑像皆因元舊不忍<lb/>
　撤毁耳以此觀之冕旒葢因塑像之舊亦非聖朝之<lb/>
<pb n="KR2m0014_WYG_048-45b"/>
　制而籩豆佾舞之數則祖宗斟酌已有定式矧易諡<lb/>
　號加器數舉不足為孔子重輕惟佾舞居上宜行太<lb/>
　常寺考正之餘仍舊便洪謨復疏爭之詔加籩豆佾<lb/>
　舞之數及改羽舞居下如所請至孝宗𢎞治九年増<lb/>
　樂舞為七十二人如天子之制<lb/>
　　周洪謨復請正封號增器數疏曰臣近言孔子封<lb/>
　　號冕服籩豆佾舞等事禮部尚書鄒幹等議稱洪<lb/>
　　武年間新創南京太學止用神主不設塑像今國<lb/>
<pb n="KR2m0014_WYG_048-46a"/>
　　子監有塑像者不過因前元之舊亦非聖朝之制<lb/>
　　臣以為不然自古帝王之有天下莫不因所當因<lb/>
　　革所當革太祖正祀典百神封號凡前代所封者<lb/>
　　盡行革去惟孔子封號仍存其舊天下郡縣元時<lb/>
　　三皇廟像以民間不可䙝瀆亦皆革去惟孔子塑<lb/>
　　像除南京太學用神主外天下府州縣元時塑像<lb/>
　　悉存其舊所因所革皆以定一代之規垂萬世之<lb/>
　　法豈可謂所革者為聖朝之制而所因者非聖朝<lb/>
<pb n="KR2m0014_WYG_048-46b"/>
　　之制乎又謂諡號器數之加否不足為孔子重輕<lb/>
　　所貴乎孔子之道者在身體力行乃為尊崇之實<lb/>
　　臣以為孔子之道不外乎禮樂今欲體孔子之道<lb/>
　　亦莫先乎禮樂若不能備其禮樂則無以將其誠<lb/>
　　敬報本之義既疎體道之功安在今查得唐開元<lb/>
　　中始封孔子為文宣王被以衮冕樂用宫縣當時<lb/>
　　衮冕之名通乎上下天子之衮冕十二旒十二章<lb/>
　　一品之衮冕九旒九章宫縣者天子之樂也樂既<lb/>
<pb n="KR2m0014_WYG_048-47a"/>
　　用天子之宫縣服必用天子之衮冕是唐之奉孔<lb/>
　　子者已用天子之禮樂矣今冕服既用天子之禮<lb/>
　　而佾舞則用諸侯之樂以禮論樂則樂不備以樂<lb/>
　　論禮則禮為僭禮既不明樂又不稱孔子在天之<lb/>
　　靈必所不享夫禮樂之因於前元者既已缺畧則<lb/>
　　法制之明於聖朝者當為釐正若復因循不果後<lb/>
　　世君子必見非笑乞勅内閣大臣并六部三法司<lb/>
　　六科十三道等官詳議首則正其封號合無表明<lb/>
<pb n="KR2m0014_WYG_048-47b"/>
　　孔子周人當用周制其所封乃當時天王之王非<lb/>
　　後世國王之王故從前以來皆用天子冕服封號<lb/>
　　既正則冕服與封號相稱而禮不為僭矣次則增<lb/>
　　其器數合無將十籩十豆增為十二籩十二豆六<lb/>
　　佾之舞為八佾器數既加則舞佾與冕旒相稱而<lb/>
　　樂不為缺矣<lb/>
　　<hi>臣</hi>等謹按洪謨之奏禮部駁疏甚正至孔子諡號<lb/>
　　成化三年五月兵部侍郎商輅嘗請冠以徳配天<lb/>
<pb n="KR2m0014_WYG_048-48a"/>
　　地四字部議不從洪謨所擬尤為後世神號套語<lb/>
　　故次疏中不復言之矣<lb/>
孝宗𢎞治元年八月少詹事程敏政上考正孔廟祀典<lb/>
議<lb/>
　時給事中張九功請罷荀况揚雄馬融王弼等從祀<lb/>
　而進故禮部侍郎薛瑄敏政因上議極言馬融等宜<lb/>
　罷且多所釐正並為禮部尚書周洪謨所却而止至<lb/>
　武宗正徳元年七月兵部郎中何孟春請崇先聖以<lb/>
<pb n="KR2m0014_WYG_048-48b"/>
　帝號而補縣亶公孫尼子列從祀疏下禮部亦格不<lb/>
　行<lb/>
　　程敏政考正祀典疏曰邇者言官欲黜文廟從祀<lb/>
　　諸賢之有罪者詔禮部集議臣愚亦在預議之例<lb/>
　　疑其所言尚有未盡而議者相持憚於改作臣考<lb/>
　　之於書揆之於心不敢妄為異同謹畫一條陳上<lb/>
　　凟聖覽伏乞采而行之一唐貞觀二十一年始以<lb/>
　　左邱明等二十二人從祀孔子廟庭葢當是時聖<lb/>
<pb n="KR2m0014_WYG_048-49a"/>
　　學不明議者無識拘於註疏謂釋奠先師如詩有<lb/>
　　毛公禮有高堂生書有伏生之類遂以專門訓詁<lb/>
　　之學為得聖道之傳而并及馬融等臣考歴代正<lb/>
　　史馬融初應鄧隲之召為秘書歴官南郡太守以<lb/>
　　貪濁免官髠徙朔方自刺不殊又不拘儒者之節<lb/>
　　前授生徒後列女樂為梁冀草奏殺忠臣李固作<lb/>
　　西第頌以美冀為正直所羞劉向初以獻賦進喜<lb/>
　　誦神仙方術嘗上言黄金可成鑄作不驗下吏當<lb/>
<pb n="KR2m0014_WYG_048-49b"/>
　　死其兄陽城侯救之獲免所著洪範五行傳最為<lb/>
　　舛駁使箕子經世之徵言流為隂陽術家之小技<lb/>
　　賈逵以獻頌為郎不修小節專以附會圖讖以至<lb/>
　　貴顯王弼與何晏倡為清談所註易傳祖老莊而<lb/>
　　范甯追究晉室之亂以為王何之罪深於桀紂何<lb/>
　　休則止有春秋解詁一書黜周王魯又註風角等<lb/>
　　書班之於孝經論語戴聖為九江太守治行多不<lb/>
　　法懼何武劾之而自免後為博士毁武於朝及子<lb/>
<pb n="KR2m0014_WYG_048-50a"/>
　　賔客為盜繋獄而武平心決之得不死則又造謝<lb/>
　　不慙王肅在魏以女適司馬昭當是時昭簒魏之<lb/>
　　勢已成肅為世臣封蘭陵侯官至中領軍乃坐觀<lb/>
　　成敗及毋邱儉文欽起兵討賊肅又為司馬師畫<lb/>
　　䇿以濟其惡若好人佞已乃其過之小者杜預所<lb/>
　　著亦止有左氏經傳集解而守襄陽則數餽遺洛<lb/>
　　中要人伐吳之際又因斫癭之譏盡殺江陵之人<lb/>
　　凡此諸人其於名教得罪非小而議者謂能守其<lb/>
<pb n="KR2m0014_WYG_048-50b"/>
　　遺經轉相授受以待後之學者不為無功臣竊以<lb/>
　　為不然夫守其遺經若左邱明公羊高穀梁赤之<lb/>
　　於春秋伏勝孔安國之於書毛萇之於詩高堂生<lb/>
　　之於儀禮后倉之於禮記杜子春之於周禮可以<lb/>
　　當之葢秦火之後惟易以卜筮僅存而餘經非此<lb/>
　　九人則幾乎熄矣此其功之不可泯者以之從祀<lb/>
　　可也若融等不過訓詁此九人所傳者耳况其書<lb/>
　　行於唐故唐得以備經師之數祀之今當理學大<lb/>
<pb n="KR2m0014_WYG_048-51a"/>
　　明之後易用程朱詩用朱子書用蔡氏春秋用胡<lb/>
　　氏又何取於漢魏以來駁而不正之人使安享天<lb/>
　　下之祀哉至於鄭衆盧植鄭康成服䖍范甯五人<lb/>
　　雖若無過然其所行亦未能以窺聖門所著亦未<lb/>
　　能以發聖學若五人者得預從祀則漢唐以來當<lb/>
　　預者尚多臣愚乞將戴聖劉向賈逵馬融何休王<lb/>
　　肅王弼杜預八人褫爵罷祀鄭衆盧植鄭康成服<lb/>
　　䖍范甯五人各祀於其鄉后倉在漢初説禮數萬<lb/>
<pb n="KR2m0014_WYG_048-51b"/>
　　言號后氏曲臺記戴聖等皆受其業葢今禮記之<lb/>
　　書非后氏則不復傳於後矣乞加封爵與左邱明<lb/>
　　等一體從祀則偽儒免欺世之名賢者受專門之<lb/>
　　祀而情文兩得矣一孔子弟子見於家語自顔回<lb/>
　　而下七十六人家語之書出於孔氏當得其實而<lb/>
　　司馬遷史記所載多公伯寮秦冉顔何三人文翁<lb/>
　　成都廟壁所畫又多蘧瑗林放申棖三人先儒謂<lb/>
　　後人以所見增益殆未可據臣考宋邢昺論語註<lb/>
<pb n="KR2m0014_WYG_048-52a"/>
　　疏申棖孔子弟子在家語作申續史記作申黨其<lb/>
　　實一人也今廟庭從祀申棖封文登侯在東廡申<lb/>
　　黨封淄川侯在西廡重複無稽公伯寮愬子路以<lb/>
　　沮孔子乃聖門之蟊螣蘧瑗孔子稱為夫子決非<lb/>
　　及門之士林放雖嘗問禮然家語史記邢昺註疏<lb/>
　　朱子集註俱不載諸弟子之例秦冉顔何疑亦為<lb/>
　　字畫相近之誤如申棖申黨者但不可考耳臣愚<lb/>
　　以為申棖申黨位號宜存其一公伯寮秦冉顔何<lb/>
<pb n="KR2m0014_WYG_048-52b"/>
　　蘧瑗林放五人既不載於家語七十子之數宜罷<lb/>
　　其祀若瑗放二人不可無祀則乞祀瑗於衞祀放<lb/>
　　於魯或附祭於本處鄉賢祠仍其舊爵以見優崇<lb/>
　　賢者之意亦庶乎名實相符而不舛於禮也洪武<lb/>
　　二十九年行人司司副楊砥建議請黜揚雄進董<lb/>
　　仲舒太祖高皇帝嘉其言而行之然荀况揚雄實<lb/>
　　相伯仲而况以性為惡以禮為偽以子思孟子為<lb/>
　　亂天下以子張子夏子游為賤儒故程子有荀卿<lb/>
<pb n="KR2m0014_WYG_048-53a"/>
　　過多揚雄過少之説今言者欲并黜况之祀宜也<lb/>
　　然臣竊以為漢儒莫若董仲舒唐儒莫若韓愈而<lb/>
　　尚有可議者一人文中子王通是也通之言行先<lb/>
　　儒以為僣經而不得比於董韓然程子曰王通隠<lb/>
　　徳君子也論其粹處殆非荀揚所及若續經之類<lb/>
　　皆非其作朱子曰文中子論治體處高似仲舒而<lb/>
　　本領不及爽似仲舒而純不及又曰韓子原道諸<lb/>
　　篇若非通所及者然終不免文士之習利達之求<lb/>
<pb n="KR2m0014_WYG_048-53b"/>
　　若覽古今之變措諸事業恐未若通之精到懇惻<lb/>
　　而有條理也至於河汾師道之立出於魏晉佛老<lb/>
　　之餘迨今人以為盛則通固豪傑之士也今董韓<lb/>
　　並列從祀而通不預疑為闕典臣又按宋儒自周<lb/>
　　子以下九人同列從祀而尚有可議者一人安定<lb/>
　　胡瑗是也瑗之言行先儒以為少著述而不得比<lb/>
　　於濂洛然程子看詳學制曰宜建尊賢堂以延天<lb/>
　　下道徳之士如胡瑗張載邵雍使學者得以矜式<lb/>
<pb n="KR2m0014_WYG_048-54a"/>
　　朱子小學書亦備載瑗事以為百世之法臣以為<lb/>
　　自秦漢以來師道之立未有過瑗者而不得與張<lb/>
　　邵並侑於宣聖之廟其為闕典或又甚矣又顔子<lb/>
　　曾子子思配享在廟而其父顔無繇曾㸃孔鯉列<lb/>
　　坐廡下於義未安請令各處廟學如鄉賢祠之制<lb/>
　　别立一祠中祀啓聖王叔梁紇而以無繇㸃鯉及<lb/>
　　孟子父邾國公孟孫氏配享程子父永年伯程珦<lb/>
　　朱子父獻靖公朱松從祀則重道之典明倫之義<lb/>
<pb n="KR2m0014_WYG_048-54b"/>
　　兩得之矣<lb/>
　　黄佐南雍志曰后倉言行無可考者王通僭經宋<lb/>
　　儒所不取若孟春所謂公孫尼子者作樂記緇衣<lb/>
　　吐辭為經宜列從祀敏政乃不之及何耶<lb/>
　　<hi>臣</hi>等謹按顔曾父不宜列廡下其説已見宋洪邁<lb/>
　　容齋隨筆中<hi>詳具馬端臨考</hi>至明則宋濂而後解縉倡闕<lb/>
　　里别建啓聖祠以四子父配享之議而裴侃謝鐸<lb/>
　　等踵而言之至令各處廟學皆立祠祀啓聖進程<lb/>
<pb n="KR2m0014_WYG_048-55a"/>
　　朱父以從祀則自敏政始至嘉靖九年更正祀典<lb/>
　　全用其議故疏語備録焉<lb/>
八年七月封宋儒楊時將樂伯從祀孔子廟庭<lb/>
　先是憲宗成化元年九月蕭山縣民有請以時從祀<lb/>
　孔子廟者禮部議謂宜於時故郡令有司建立祠宇<lb/>
　春秋致祭乃命延平府立時祠以羅從彦李侗配享<lb/>
　至是南京祭酒謝鐸國子監博士楊廷用復先後以<lb/>
　為請從之<lb/>
<pb n="KR2m0014_WYG_048-55b"/>
十二年十二月闕里孔廟燬勅有司重建<lb/>
　闕里孔廟自太祖洪武七年修建後成祖永樂十五<lb/>
　年八月憲宗成化二年二月屢勅修葺皆御製文紀<lb/>
　之至是燬乃命重建至十七年閏四月廟成遣大學<lb/>
　士李東陽祭告并立御製碑文翰林院檢討劉端言<lb/>
　今闕里文廟告成文物一新惟夫子加封之典尚因<lb/>
　襲故元之舊未能改正所謂大成者孟子取譬之詞<lb/>
　而所謂文宣者又齊亂主高洋之諡皆不可以擬夫<lb/>
<pb n="KR2m0014_WYG_048-56a"/>
　子盛徳之形容宜節去大成文宣四字别定為尊榮<lb/>
　美諡因此祭告而并新之命下其奏於所司<lb/>
武宗正德元年四月授故衍聖公孔𢎞泰子聞詩翰林<lb/>
院五經博士<lb/>
　初𢎞泰以兄𢎞緒罪廢權襲封及卒爵歸𢎞緒子聞<lb/>
　韶而聞詩充三氏學生至是聞韶言文臣例有廕録<lb/>
　𢎞泰歴爵三十餘年身沒之後子孫不霑一命乞録<lb/>
　聞詩以榮其終身下吏部議無例但𢎞泰勤勞已久<lb/>
<pb n="KR2m0014_WYG_048-56b"/>
　授其子一銜亦足以昭聖明推恩先聖從厚之意從<lb/>
　之故有是命<lb/>
六月授衢州聖裔孔彦繩世襲翰林院五經博士主衢<lb/>
州廟祀<lb/>
　自元世祖時衍聖公孔洙讓其爵於曲阜宗弟治自<lb/>
　是曲阜之後世襲為公而嫡派之在衢者遂無禄孝<lb/>
　宗𢎞治十八年衢州府知府沈杰求得洙六世孫彦<lb/>
　繩請授以官俾主衢之廟祀且言其先世所賜祭田<lb/>
<pb n="KR2m0014_WYG_048-57a"/>
　在西安者宜減其税以供祭祀修葺之費禮部以聞<lb/>
　帝可之至是有是授并減祭田税彦繩卒十四年子<lb/>
　承美襲承美卒世宗嘉靖二十六年子𢎞章襲𢎞章<lb/>
　卒神宗萬厯五年子聞音襲聞音卒四十三年子貞<lb/>
　運襲時以在曲阜者為北宗在西安者為南宗云<lb/>
二年七月命山東修理曾子廟<lb/>
　從巡按御史金洪請也<lb/>
十一月授衍聖公孔聞韶弟聞禮世襲翰林院五經博<lb/>
<pb n="KR2m0014_WYG_048-57b"/>
士奉子思廟祀事<lb/>
　聞韶奏子思廟在鄒縣南去魯五十餘里主祀缺人<lb/>
　請擇族中之賢者授以博士世職俾主其祀且以聞<lb/>
　禮名上從之<lb/>
十六年詔建孔氏家廟之在衢州者官給錢董其役<lb/>
世宗嘉靖九年十月始祀先聖先師於文華殿東室<lb/>
　文華殿東室舊有釋氏像帝以其不經撤之乃奉皇<lb/>
　師伏羲氏神農氏軒轅氏帝師陶唐氏有虞氏王師<lb/>
<pb n="KR2m0014_WYG_048-58a"/>
　夏禹王商湯王周文王武王九聖南向左先聖周公<lb/>
　右先師孔子東西向帝親為祭文行奉安神位禮禮<lb/>
　畢令輔臣張璁及講官徐縉等入拜仍定每嵗春秋<lb/>
　開講前期躬親釋奠之制十六年移祀於永明殿後<lb/>
　行禮如初其後常遣官代祭穆宗隆慶初仍於文華<lb/>
　殿東室行禮<lb/>
十一月更正孔廟祀典<lb/>
　時大學士張璁請於大成殿後别立室祀叔梁紇而<lb/>
<pb n="KR2m0014_WYG_048-58b"/>
　以顔路曾晳孔鯉配之帝以為然因言聖人尊天與<lb/>
　尊親同今籩豆十二牲用犢全用祀天儀亦非正禮<lb/>
　其諡號章服悉宜改正璁縁帝意言孔子宜稱先聖<lb/>
　先師不稱王祠宇宜稱廟不稱殿祀宜用木主其塑<lb/>
　像宜燬籩豆用十樂用六佾配位公侯伯之號宜削<lb/>
　止稱先賢先儒其從祀申黨公伯寮秦冉等十二人<lb/>
　宜罷林放蘧瑗等六人宜各祀於其鄉后倉王通歐<lb/>
　陽修胡瑗蔡元定宜從祀帝命禮部會翰林諸臣議<lb/>
<pb n="KR2m0014_WYG_048-59a"/>
　編修徐階疏陳易號毁像之不可帝怒謫階官乃御<lb/>
　製正孔子祀典説大約謂孔子以魯僭王為非寧肯<lb/>
　自僭天子之禮復為正孔子祀典申記俱付史館璁<lb/>
　因作正孔子廟祀典或問奏之帝以為議論詳正并<lb/>
　令禮部集議於是御史黎貫等言聖祖初正祀典天<lb/>
　下嶽瀆諸神皆去其號惟先師孔子如故良有深意<lb/>
　陛下疑孔子之祀上擬祀天之禮夫子之不可及也<lb/>
　猶天之不可階而升雖擬諸天亦不為過自唐尊孔<lb/>
<pb n="KR2m0014_WYG_048-59b"/>
　子為文宣王已用天子禮樂宋真宗嘗欲封孔子為<lb/>
　帝或謂周止稱王不當加帝號而羅從彦之論則謂<lb/>
　加帝號亦可至周敦頤則以為萬世無窮王祀孔子<lb/>
　邵雍則以為仲尼以萬世為王其辨孔子不當稱王<lb/>
　者止吳澄一人而已伏望博考羣言務求至當時貫<lb/>
　疏中言莫尊於天地亦莫尊於父師陛下敬天尊親<lb/>
　不應獨疑孔子王號為僭帝因大怒疑貫借此以斥<lb/>
　其追尊皇考之非詆為姦惡下法司會訊褫其職給<lb/>
<pb n="KR2m0014_WYG_048-60a"/>
　事中王汝梅等亦極言不宜去王號并止毁像帝皆<lb/>
　斥為謬論於是禮部會諸臣議人以聖人為至聖人<lb/>
　以孔子為至宋真宗稱孔子為至聖其意已備今宜<lb/>
　於孔子神位題至聖先師孔子去其王號及大成文<lb/>
　宣之稱改大成殿為先師廟大成門為廟門其四配<lb/>
　稱復聖顔子宗聖曽子述聖子思子亞聖孟子十哲<lb/>
　以下凡及門弟子皆稱先賢某子左邱明以下皆稱<lb/>
　先儒某子不復稱公侯伯遵聖祖首定南京國子監<lb/>
<pb n="KR2m0014_WYG_048-60b"/>
　規制製木為神主仍擬大小尺寸著為定式其塑像<lb/>
　即令屛撤春秋祭祀遵國初舊制十籩十豆天下各<lb/>
　學八籩八豆樂舞止六佾凡學别立一祠中叔梁紇<lb/>
　題啓聖公孔氏神位以顏無繇曽㸃孔鯉孟孫氏配<lb/>
　俱稱先賢某氏從祀之賢申黨即申棖釐去其一公<lb/>
　伯寮秦冉顔何荀况戴聖劉向賈逵馬融何休王肅<lb/>
　王弼杜預吳澄罷祀林放蘧瑗盧植鄭衆鄭康成服<lb/>
　䖍范甯各祀於其鄉后倉王通歐陽修胡瑗宜增入<lb/>
<pb n="KR2m0014_WYG_048-61a"/>
　命悉如議行又以行人薛侃議進陸九淵從祀時以<lb/>
　璁力主衆不敢違遂定制殿中先師南面四配東西<lb/>
　向稍後十哲閔子損冉子雍端木子賜仲子由卜子<lb/>
　商冉子耕宰子予冉子求言子偃顓孫子師皆東西<lb/>
　向兩廡從祀先賢澹臺滅明宓不齊原憲公冶長南<lb/>
　宫适高柴漆雕開樊須司馬耕公西赤有若琴張申<lb/>
　棖陳亢巫馬施梁鱣公晳哀商瞿冉孺顔幸伯䖍曹<lb/>
　恤冉季公孫龍漆雕哆秦商漆雕徒父顔髙商澤壤<lb/>
<pb n="KR2m0014_WYG_048-61b"/>
　駟赤任不齊石作蜀公良孺公夏首公肩定后處鄡<lb/>
　單奚容蒧罕父黑顔祖榮旂秦祖左人郢句井疆鄭<lb/>
　國公祖句兹原亢縣成㢘潔燕伋叔仲噲顔之僕邽<lb/>
　巽樂欬公西輿如狄黒孔忠公西蒧步叔乗施之常<lb/>
　秦非顔噲先儒左邱明公羊高穀梁赤伏勝高堂生<lb/>
　孔安國毛萇董仲舒后倉杜子春王通韓愈胡瑗周<lb/>
　敦頤程顥歐陽修邵雍張載司馬光程頤楊時胡安<lb/>
　國朱熹張栻陸九淵吕祖謙蔡沈真徳秀許衡凡九<lb/>
<pb n="KR2m0014_WYG_048-62a"/>
　十一人明年國子監建啓聖公祠成從尚書李時言<lb/>
　春秋祭祀與文廟同日籩豆牲帛視四配東西配位<lb/>
　視十哲從祀先儒程珦朱松蔡元定視兩廡輔臣代<lb/>
　祭文廟則祭酒祭啓聖祠南京祭酒於文廟司業於<lb/>
　啓聖祠<lb/>
　　日知録曰古人每事必祭其始之人耕之祭先農<lb/>
　　也桑之祭先蠶也學之祭先師也一也舊唐書太<lb/>
　　宗貞觀二十一年二月壬申詔以左邱明卜子夏<lb/>
<pb n="KR2m0014_WYG_048-62b"/>
　　公羊高穀梁赤伏勝高堂生戴聖毛萇孔安國劉<lb/>
　　向鄭衆杜子春馬融盧植鄭康成服䖍賈逵何休<lb/>
　　王肅王弼杜預范甯等二十二人代用其書垂於<lb/>
　　國胄自今有事於太學並令配享宣尼廟堂葢所<lb/>
　　以報傳註之功迄乎宋之仁英未有改易可謂得<lb/>
　　古人敬學尊師之意者矣神宗元豐七年始進荀<lb/>
　　况揚雄韓愈三人此三人之書雖有合於聖人而<lb/>
　　無傳註之功不當祀也祀之者為王安石配享王<lb/>
<pb n="KR2m0014_WYG_048-63a"/>
　　雱從祀地也理宗寶慶三年進朱熹淳祐元年進<lb/>
　　周敦頤張載程顥程頤景定二年進張栻吕祖謙<lb/>
　　度宗咸淳三年進邵雍司馬光以今論之唯程子<lb/>
　　之易傳朱子之四書章句集註易本義詩傳及蔡<lb/>
　　氏之尚書集傳胡氏之春秋傳陳氏之禮記説是<lb/>
　　所謂代用其書垂於國胄者爾南軒之論語解東<lb/>
　　萊之讀書記抑又次之而太極圖通書西銘正蒙<lb/>
　　亦羽翼六經之作也至有明嘉靖九年欲以制禮<lb/>
<pb n="KR2m0014_WYG_048-63b"/>
　　之功葢其豐昵之失而逞私妄議輒為出入殊乖<lb/>
　　古人之旨夫以一事之瑕而廢傳經之祀則宰我<lb/>
　　之短喪冉有之聚斂亦不當列於十哲乎棄漢儒<lb/>
　　保殘守缺之功而奬末流論性談天之學於是語<lb/>
　　録之書日増月益而五經之義委之榛蕪自明人<lb/>
　　之議從祀始也<lb/>
　　又曰嘉靖之從祀進歐陽修者為大禮也出於在<lb/>
　　上之私意也進陸九淵者為王守仁也出於在下<lb/>
<pb n="KR2m0014_WYG_048-64a"/>
　　之私意也與宋人之進荀揚韓三子而安石封舒<lb/>
　　王配享同一道也<lb/>
十四年十一月詔授河南儀封縣孔子六十代孫承寅<lb/>
為國子學正世襲<lb/>
　初孔子之裔名徳倫者唐時為褒聖侯家於河南寧<lb/>
　陵徳倫二子長崇基次子嘆崇基嗣侯其裔端友宋<lb/>
　時襲衍聖公從高宗南渡世居衢州子嘆之後留寧<lb/>
　陵元末徙居儀封英宗正統中詔訪聖賢子孫兩地<lb/>
<pb n="KR2m0014_WYG_048-64b"/>
　皆復其家在衢曰彦繩者武宗初已授世襲翰林博<lb/>
　士承寅在儀封至是以彦繩例請故有是詔<lb/>
　　<hi>臣</hi>等謹按孔子之後支庶繁衍散處不一第無顯<lb/>
　　名於世者故其地或不傳有居温州者宋淳祐中<lb/>
　　以温有永嘉書院奉宣聖燕居像而裔孫檜始著<lb/>
　　至明洪武中平陽有曰克表者以博學篤行薦為<lb/>
　　翰林修撰葢孔子五十五世孫也<lb/>
十八年二月授曾子五十九代孫質粹世襲翰林院五<lb/>
<pb n="KR2m0014_WYG_048-65a"/>
經博士<lb/>
　自西漢末曾子十四代孫據避亂徙豫章子孫散居<lb/>
　撫吉諸郡間明興詔訪聖賢之後武宗時山東僉事<lb/>
　錢鋐訪得曾子之後一人於嘉祥山中未幾而沒至<lb/>
　帝十二年以學士顧鼎臣言詔求曾子嫡嗣於是江<lb/>
　西撫按以質粹名聞命回嘉祥以衣巾奉祀至是有<lb/>
　是授<lb/>
穆宗隆慶五年九月以故禮部侍郎薛瑄從祀孔子廟<lb/>
<pb n="KR2m0014_WYG_048-65b"/>
庭位宋儒吕祖謙之下<lb/>
　先是憲宗成化元年十二月國子監助教李伸及孝<lb/>
　宗𢎞治間給事中張九功都御史姚鏌等屢請進瑄<lb/>
　從祀以少著述為議者所格世宗嘉靖十九年御史<lb/>
　楊瞻樊得仁等復以為言命集廷臣議因衆論不一<lb/>
　而止至是六科給事中韓楫等十三道御史馬三樂<lb/>
　等交章奏請禮部乃議覆允行明臣從祀自瑄始<lb/>
神宗萬厯十二年十一月以故新建伯兵部尚書王守<lb/>
<pb n="KR2m0014_WYG_048-66a"/>
仁翰林檢討陳獻章處士胡居仁從祀孔子廟庭<lb/>
　時御史詹事講李頤請以守仁獻章居仁從祀下禮<lb/>
　部集羣臣詳議以聞而議者雜舉多端於守仁尤訾<lb/>
　詆禮部尚書沈鯉乃疏請獨祀居仁其守仁獻章二<lb/>
　人姑俟將來論定大學士申時行議奏仍並祀之<lb/>
　　申時行請祀王守仁等疏曰彼訾詆守仁獻章者<lb/>
　　謂其各立門户必離經叛聖如佛老莊列之徒而<lb/>
　　後可若守仁言致知出於大學言良知本於孟子<lb/>
<pb n="KR2m0014_WYG_048-66b"/>
　　獻章主靜沿於宋儒周敦頤程顥皆祖述經訓羽<lb/>
　　翼聖真豈其自創一門户耶謂其禪家宗旨必外<lb/>
　　倫理遺世務而後可今孝友如獻章出處如獻章<lb/>
　　而謂之禪可乎氣節如守仁文章如守仁功業如<lb/>
　　守仁而謂之禪可乎謂其無功聖門豈必著述而<lb/>
　　後為功聖賢於道有以身發明者比於以言發明<lb/>
　　功尤大也謂其崇王則廢朱不知道固互相發明<lb/>
　　並行而不悖在宋時朱陸兩家如讐隙今並祀學<lb/>
<pb n="KR2m0014_WYG_048-67a"/>
　　宫朱氏之學昔既不以陸廢今獨以王廢乎誠祀<lb/>
　　守仁獻章一以明真儒之有用而不安於拘曲一<lb/>
　　以明實學之自得而不專於見聞斯於聖化大有<lb/>
　　禆益若居仁之純心篤行衆議所歸亦宜併祀伏<lb/>
　　惟聖明裁斷主持益此三賢列於薛瑄之次以昭<lb/>
　　熙代文運之隆<lb/>
二十三年七月以宋儒周敦頤父輔成從祀啓聖祠<lb/>
　時又有國子監學録張養䝉上釐正祀典四事一孟<lb/>
<pb n="KR2m0014_WYG_048-67b"/>
　軻之父不得槩曰孟孫氏葢訛傳懿子何忌非軻父<lb/>
　也宜改書先賢孟激公而懿子亦應從祀兩廡一林<lb/>
　放蘧瑗不宜改祀於鄉葢不見傳記而從祀者不止<lb/>
　林放不待及門而從祀者不止蘧瑗况一探本超乎<lb/>
　時尚一出處合乎聖人從祀正協輿論一蔡元定精<lb/>
　詣卓識早聞性道與顔曾之父不同今從啓聖若以<lb/>
　沈之故崇報其父非所以彰元定之賢也合將元定<lb/>
　改祀文廟東廡一輔成既得比例於珦松則張載之<lb/>
<pb n="KR2m0014_WYG_048-68a"/>
　父亦應比例於輔成<lb/>
三十七年六月以宋儒羅從彦李侗從祀孔子廟庭<lb/>
　從福建學臣熊尚文請也<lb/>
　　<hi>臣</hi>等謹按明所増從祀先儒漢董仲舒宋胡安國<lb/>
　　蔡沈真德秀楊時及侗皆元時所已祀者至明而<lb/>
　　皆復以為請何耶安國等五人祀於至正之季當<lb/>
　　日或未及通行仲舒之祀則在文宗至順間豈亦<lb/>
　　未載祀典頒示天下與若從彦為朱子淵源所自<lb/>
<pb n="KR2m0014_WYG_048-68b"/>
　　至是始侑食廟庭則尚文表章之功為不可少矣<lb/>
愍帝崇禎十四年八月改稱左邱明為先賢<lb/>
　以邱明親受經於聖人故也并改宋儒周敦頤程顥<lb/>
　程頤張載朱熹邵雍亦稱先賢位七十子下漢唐諸<lb/>
　儒之上然僅國學更置之闕里廟庭及天下學宫未<lb/>
　遑頒行也<lb/>
十六年授仲子六十二代孫于陛翰林院世襲五經博<lb/>
士<lb/>
<pb n="KR2m0014_WYG_048-69a"/>
　從衍聖公孔蔭植請也仍賜泗水縣濟寧州田六十<lb/>
　餘頃廟户三十一以奉仲子祭祀<lb/>
　　<hi>臣</hi>等謹按明代録後之典宋儒六子皆世襲而孔<lb/>
　　門十哲中惟録仲子之後一人且至是而始行則<lb/>
　　其為闕典多矣<lb/>
　<lb/>
　<lb/>
　<lb/>
<pb n="KR2m0014_WYG_048-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷四十八<lb/>
</p>
<p>
</p>
  </div>
</body>
</text>
</TEI>
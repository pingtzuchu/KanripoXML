<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_132-1a"/>
欽定四庫全書<lb/>
欽定續文獻通考卷一百三十二<lb/>
　兵考<lb/>
　　舟師水戰<hi>車戰</hi>
明太祖初在和陽巢湖帥廖永安等以水軍千膄來附<lb/>
　先是太祖欲圖集慶患無舟楫乙未五月巢湖帥廖<lb/>
　永安以水軍千艘來附敗元將蠻子海牙遂定渡江<lb/>
　之計至丙申年九月置金山水寨丁酉年七月置秦<lb/>
<pb n="KR2m0014_WYG_132-1b"/>
　淮翼水軍庚子年閏五月破陳友諒於龍灣獲巨艦<lb/>
　戰舸名混江龍塞斷江撞倒山江海鼇者凡百餘艘<lb/>
　至辛丑癸卯間凡與陳友諒戰及大破之於鄱陽湖<lb/>
　皆舟師之功丙午正月康茂才敗張士誠兵所獲又<lb/>
　有樓船斗船之名<lb/>
洪武元年二月詔御史大夫湯和於眀州造海舟漕運<lb/>
北征軍餉<lb/>
三年七月置水軍二十四衛<lb/>
<pb n="KR2m0014_WYG_132-2a"/>
　毎衛船五十艘軍士三百五十人繕理遇征調則益<lb/>
　兵操之<lb/>
　　兵志曰洪武初於都城南新江口置水兵八千已<lb/>
　　稍置萬二千造舟四百艘又設陸兵於北岸浦子<lb/>
　　口相犄角所轄沿江諸郡上自九江廣濟黄梅下<lb/>
　　抵蘇松通泰中包安慶池和太平凡盜賊私鹽悉<lb/>
　　令巡捕兼防倭寇四年十二月命靖海侯呉楨籍<lb/>
　　方國珍所部温台慶元三府軍士及蘭秀山無田<lb/>
<pb n="KR2m0014_WYG_132-2b"/>
　　糧之民凡十一萬餘人𨽻各衛為軍且禁沿海民<lb/>
　　私出海時國珍及士誠餘衆多竄島嶼間勾倭為<lb/>
　　冦<lb/>
四年正月征西將軍湯和等率京衛荆湘舟師由瞿塘<lb/>
趨重慶伐蜀<lb/>
四月置長淮衛於臨濠統領水軍<lb/>
五年八月詔浙江福建瀕海九衛造海舟六百六十艘<lb/>
防倭寇十一月又詔造多櫓快船以備倭寇<lb/>
<pb n="KR2m0014_WYG_132-3a"/>
　至明年正月從徳慶侯廖永忠言令廣洋江隂横海<lb/>
　水軍四衛添造多櫓快船無事沿海巡徼遇寇則以<lb/>
　火船薄戰<hi>火字疑大字之悞</hi>快船逐之詔呉楨充總兵官領<lb/>
　四衛兵節制京衛及沿海諸衛軍毎春以舟師出海<lb/>
　分路防倭迄秋乃還<lb/>
十五年三月籍廣東蜑户萬人為水軍<lb/>
　蜑人附海島無定居或為寇盜故籍而用之後至二<lb/>
　十五年十二月又以廣東都司言徙東莞香山等縣<lb/>
<pb n="KR2m0014_WYG_132-3b"/>
　逋逃蜑户輂人一千餘户為兵<lb/>
十七年八月命東川侯胡海等督造海舟一百八十艘<lb/>
二十年六月勅福建以海舟百艘廣東倍之以九月㑹<lb/>
浙江捕倭<lb/>
是年命江夏侯周徳興選閩人為沿海戍兵并定置沿<lb/>
海衛所<lb/>
　時抽福建福興漳泉四府三丁之一為沿海戍兵得<lb/>
　萬五千人移置衛所於要害處築城十六復置定海<lb/>
<pb n="KR2m0014_WYG_132-4a"/>
　盤石金鄉海門四衛於浙金山衛於松江之小官場<lb/>
　及青村南滙嘴城二千戸所又置臨山衛於紹興及<lb/>
　三山瀝海等千戸所而寧波温台並海地先已置八<lb/>
　千户所曰平陽三江龍山霩<graphic n="KR1790" url="https://raw.githubusercontent.com/kanripo/KR-Gaiji/master/images/KR1790.png" mimeType="image/png"/>大松錢倉新河松門<lb/>
　皆屯兵設守<lb/>
　　湯和傳曰洪武二十年十一月信國公湯和徃浙<lb/>
　　西沿海築城籍兵戍守時倭冦海上命和徃視之<lb/>
　　和與方鳴謙俱問以禦倭之䇿鳴謙曰倭海上來<lb/>
<pb n="KR2m0014_WYG_132-4b"/>
　　則海上禦之耳請量地遠近置衛所陸聚步兵水<lb/>
　　具戰艦則倭不得入入亦不得傅岸近海民四丁<lb/>
　　籍一以為軍戍守之可無煩客兵也和從其言度<lb/>
　　地浙東西並海築五十九城籍紹興等府民四丁<lb/>
　　以上者以一丁為戍兵凡得兵五萬八千七百五<lb/>
　　十餘人<lb/>
　　實録曰洪武二十七年六月互徙浙江福建沿海<lb/>
　　土軍初於閩浙瀕海之地籍民丁禦倭而土人為<lb/>
<pb n="KR2m0014_WYG_132-5a"/>
　　軍反為鄉里之患乃詔互徙之既而以道逺勞苦<lb/>
　　止於各都司沿海衛所相近者令互居之<lb/>
二十三年四月詔濵海衛所每百戸置船三艘巡邏盜<lb/>
賊巡檢司亦如之<lb/>
　先是正月從鎮海衛軍士陳仁言以蘇州太倉衛當<lb/>
　大海之口命造海舟四月又定此制<lb/>
二十五年十一月建山東寧海衛五總寨萊州衛八總<lb/>
寨<lb/>
<pb n="KR2m0014_WYG_132-5b"/>
　從山東都司周彦言也共轄小寨四十八已復命重<lb/>
　臣勲戚魏國公徐輝祖等分巡沿海<lb/>
成祖永樂元年五月命福建都司造海舟百三十七艘<lb/>
命蘇州鎮海二衛添造舟船選軍防倭<lb/>
　從鎮海衛軍張琬言也<lb/>
　　<hi>臣</hi>等謹按兵志言太祖厭日本詭譎絶其貢使故<lb/>
　　終洪武建文時不為患武偹志言胡惟庸謀叛時<lb/>
　　納兵貢艘中惟庸敗事發太祖著訓示後世毋與<lb/>
<pb n="KR2m0014_WYG_132-6a"/>
　　倭通而巡海築城諸政防禦甚周倭不得間小小<lb/>
　　入與我兵相勝負故不能深入為患也<lb/>
二年清逺伯王友充總兵官帥舟師巡海<lb/>
至六年命豐城侯李彬等縁海捕倭復招島人蜑户賈<lb/>
　竪漁丁為兵防備益嚴<lb/>
　　<hi>臣</hi>等謹按實録六年十月命李彬操沿江舟師十<lb/>
　　二月安逺伯桞升率舟師縁海捕倭又命都指揮<lb/>
　　江清張真等徃廣東福建各統舟師備倭盖自後<lb/>
<pb n="KR2m0014_WYG_132-6b"/>
　　歲以為常也考兵志書六年李彬等縁海捕倭而<lb/>
　　實録則書彬操沿江舟師則操江亦即始於彬也<lb/>
　　操江始用勛臣其後兼用都御史<lb/>
五年正月新城侯張輔等以舟師破交趾賊於禾凡江<lb/>
　輔等征交趾進克禾凡江大敗之獲賊艦百餘艘三<lb/>
　月賊入富良江連舟十餘里以海艘横截江中而用<lb/>
　划船載木立柵輔等又大敗之獲賊舟無算至七年<lb/>
　五月輔等再征交趾就叱覽山取材造舟八月以划<lb/>
<pb n="KR2m0014_WYG_132-7a"/>
　船戰船齊進又大敗之得其船四百餘艘<lb/>
十年十二月命江楚兩浙及鎮江諸府衛造海風船六<lb/>
十一艘<lb/>
十七年倭寇遼東總兵官劉江殱之於望海堝<lb/>
　倭寇遼東時江偵倭將至伏兵望海堝而别遣竒兵<lb/>
　斷其歸路倭中伏奔捕馘無孑遺當是時方招來諸<lb/>
　島夷絡繹海上倭乘為欺詐賴是捷倭遂大懼自後<lb/>
　百餘年間海上無大侵犯朝廷閲數歲一令大臣巡<lb/>
<pb n="KR2m0014_WYG_132-7b"/>
　警而已<lb/>
宣宗宣徳十年三月罷浙江水寨海船仍設快船哨備<lb/>
　浙江沿海地方洪武間立衛所置哨船分守應援<lb/>
　倭不敢犯永樂間内官使海外回請調集官軍駕使<lb/>
　海船於沈家門立水寨守備自是屢患倭寇至是有<lb/>
　言海船重大非得順風便潮不能赴援宜復洪武之<lb/>
　舊改為快船各依衛所守備於港口哨瞭彼此應援<lb/>
　為便㑹議行之<lb/>
<pb n="KR2m0014_WYG_132-8a"/>
六月以南京各衛風快船四百艘作戰船令都督陳政<lb/>
總督操江<lb/>
英宗正統五年正月造浙江海舟<lb/>
　洪武間浙江沿海衛所備倭海舟七百三十艘歲久<lb/>
　廢壊大半御史有以為言者下浙江議先造一百三<lb/>
　十二艘<lb/>
七年二月命浙江定海等衛海船出海巡哨<lb/>
　廵按御史趙忠與備倭都指揮等言觀海定海臨山<lb/>
<pb n="KR2m0014_WYG_132-8b"/>
　寧海四衛雖皆近海惟定海所屬為衝要之所請將<lb/>
　各衛所屬官軍海船各分其半毎三月一交代俱赴<lb/>
　本境海道巡哨其他衛所毎年俱限正月出海七月<lb/>
　還本所屯守從之<lb/>
景帝景泰三年正月允福建守臣請以備倭軍船分立<lb/>
五寨<lb/>
　鎮守福建尚書薛希璉等言備倭軍船分為九澳星<lb/>
　分勢弱福寧之𤇺火門福州之小埕澳興化之南日<lb/>
<pb n="KR2m0014_WYG_132-9a"/>
　山泉州之涪㠗漳州之西門澳亦曰銅山五處俱係<lb/>
　要地欲將出海官軍分立五寨哨捕仍令出海備倭<lb/>
　都指揮等徃來巡督庻得無患從之後廢<lb/>
改造江南崇明沙備倭船<lb/>
　備倭都指揮翁紹宗言崇明備倭船樓櫓髙大一泊<lb/>
　港渚非大信潮水不得出請改造如浙江八櫓船輕<lb/>
　淺可用從之<lb/>
世宗嘉靖元年四月議處新江口江防事冝<lb/>
<pb n="KR2m0014_WYG_132-9b"/>
　南京都御史胡瓚等言新江口官軍舍餘原額一萬<lb/>
　六百餘名今役占老弱耗減過半宜清查撥補以備<lb/>
　操練江船原額三百四十多不堪用戰船濶大不利<lb/>
　風浪宜驗看修補又言新江口專習水戰宜將各船<lb/>
　官軍編定且招募習水之人分教各船有風則習巡<lb/>
　哨小船無風則習大船庻人船相得緩急有賴兵部<lb/>
　議覆從之至七年九月命遣專官並科臣閲視新江<lb/>
　口戰船<lb/>
<pb n="KR2m0014_WYG_132-10a"/>
　　王圻續通考曰新江口戰船永樂五年額設一百<lb/>
　　三十一隻宣徳以後増至三百一十九至成化十<lb/>
　　年堪操者止一百四十隻其拆卸未造内三四百<lb/>
　　料者俱改造二百料快船至嘉靖七年造完戰巡<lb/>
　　等船四百隻毎十隻作一幇十一年額定二百隻<lb/>
　　内兩班操守一百二十二隻備補二十八隻改輕<lb/>
　　淺便利船五十隻<lb/>
三年四月詔南京造蜈蚣船<lb/>
<pb n="KR2m0014_WYG_132-10b"/>
十九年復設鎮守江淮總兵官提督上下江防給旗牌<lb/>
符勅<lb/>
　先是八年江隂賊侯仲金等作亂科臣夏言等請設<lb/>
　鎮守江淮總兵官於瀕江要㑹處所付以捕討之責<lb/>
　帝是其言從之已而冦平罷不設至是沙賊黄良等<lb/>
　復起帝詰兵部以罷總兵之故乃復設後復裁罷<lb/>
十三年十一月詔浙江出海操備軍士三年一更増設<lb/>
金鄉磐石守備<lb/>
<pb n="KR2m0014_WYG_132-11a"/>
　按察司副使戴金言出海駕船操備軍士徃者議以<lb/>
　歲更交代頻煩人無固志後議九年乃更則久戍不<lb/>
　堪宜令三年畨上至海防阨塞莫如温之金鄉磐石<lb/>
　統三衛九所五寨宜増設守備詔從之<lb/>
二十六年始設浙江巡撫<lb/>
　時倭患漸起始設巡撫浙江兼管福建海道提督軍<lb/>
　務都御史已改巡撫為巡視<lb/>
　　<hi>臣</hi>等謹按兵志不書設自何年考武備志云始於<lb/>
<pb n="KR2m0014_WYG_132-11b"/>
　　嘉靖丁未則為是年也倭冦浙東二十八年七月<lb/>
　　朱紈為巡撫尋死遂不設巡撫至三十一二年復<lb/>
　　命王忬為巡視<hi>綱目三編亦作巡撫武備志則云巡視</hi>則改巡視在<lb/>
　　三十一年也<lb/>
三十三年調撥山東民兵及青州水陸槍手千人赴淮<lb/>
揚聴總督南直軍務都御史張經調用<lb/>
　　<hi>臣</hi>等謹按兵志作二十三年考張經之為總督乃<lb/>
　　三十三年若二十三年則倭患尚未熾其誤明矣<lb/>
<pb n="KR2m0014_WYG_132-12a"/>
　　總督之設始為張經繼為周珫楊宜三十五年楊<lb/>
　　宜罷代以胡宗憲宗憲被逮罷總督以浙江巡撫<lb/>
　　兼任軍事<lb/>
是年八月増造南京新江口兵船二百艘<lb/>
　額船四百以操江御史潘珍奏減其半至是魏國公<lb/>
　徐鵬舉以海寇繹騷請改沙船増復舊額從之<lb/>
十二月命總㑹南直𨽻浙江水戰兵船以禦倭寇<lb/>
　兵部議總督軍務侍郎張經疏言倭寇入擾其船必<lb/>
<pb n="KR2m0014_WYG_132-12b"/>
　由海洋其來必由浙東請合浙之東西江之南北各<lb/>
　把總兵船為一體毎總以其半為遊兵半為守兵倘<lb/>
　賊入本總則併力截殺入他總則守兵固守汛地而<lb/>
　令遊兵追捕與他總互相䇿應詔允之經疏凡陳七<lb/>
　事一言備倭之法其最急者在勾補逃軍乞於見在<lb/>
　數内選收趫健餘丁習水戰者又言呉浙間耆民沙<lb/>
　民鹽徒礦徒類皆可用請於各府所屬州縣各編置<lb/>
　數百名皆從之至明年二月應天巡撫周琉陳禦倭<lb/>
<pb n="KR2m0014_WYG_132-13a"/>
　三䇿言㨿海上陳錢馬路諸山扼倭夷出沒之路置<lb/>
　福船二百蒼山船三百與兩浙兵船㑹哨於諸島之<lb/>
　間來則擊之去則擣之致人而不致於人上也以沙<lb/>
　船五百迭哨於蘇州海口選土兵萬餘列戍於松江<lb/>
　之䕶塘俟賊登岸而掩擊之中也集蘇松輕舸五六<lb/>
　百艘遊哨於黄浦呉淞大港小港之間使賊不敢深<lb/>
　入舟不敢横行下也兵部議覆從之<lb/>
改金山㕘將為副總兵<lb/>
<pb n="KR2m0014_WYG_132-13b"/>
　先是倭冦益肆乃増設金山㕘將分守蘇松海防至<lb/>
　是改為副總兵轄沿海至鎮江與狼山副總兵水陸<lb/>
　相應増募狼山福山水兵萬人福蒼沙船三百艘調<lb/>
　募江南北徐邳官民兵充戰守而杭嘉湖亦増㕘將<lb/>
　及兵備道是時防江之軍又調九江安慶官軍守京<lb/>
　口圖山等地<lb/>
三十五年三月分江兵為輕兵重兵以勦倭寇<lb/>
　兵部尚書許論以江南新場餘倭未平請選嵩盧徐<lb/>
<pb n="KR2m0014_WYG_132-14a"/>
　沛之兵為輕兵又調募邊兵及廣兵俱犄角賊巢之<lb/>
　傍為重兵毎戰則以重兵結寨自固而遣輕兵更出<lb/>
　其餘不足用者為冗兵各遣還鎮從之<lb/>
南京御史屠仲律上言守海口事宜<lb/>
　時倭縱掠杭嘉蘇松踞柘林城為窟穴大江南北皆<lb/>
　被擾監司任環敗之總督張經亦有王家涇之捷乃<lb/>
　遁出海復犯蘇州於是仲律上言五事其守海口云<lb/>
　守平陽港黄花澳㨿海門之險使不得犯温台守寧<lb/>
<pb n="KR2m0014_WYG_132-14b"/>
　海闗湖頭灣遏三江之口使不得窺寧紹守鱉子門<lb/>
　乍浦硤使不得近杭嘉守呉淞劉家河七了港使不<lb/>
　得掩蘇松且宜修飭海舟大小相比或百或五十聫<lb/>
　為一䑸募慣習水工領之而充以原額水軍於諸海<lb/>
　口量緩急置防部是其議兵部亦言浙直通㤗間最<lb/>
　利水戰徃時多用沙船破賊請厚賞招徕之防禦之<lb/>
　法守海島為上宜以太倉崇明嘉定上海沙船及福<lb/>
　蒼東莞等船守普陀大衢陳錢山乃浙直分路之始<lb/>
<pb n="KR2m0014_WYG_132-15a"/>
　狼福二山約束首尾交接江洋亦要害地宜督水師<lb/>
　固守報可已復令直𨽻呉淞江劉家河福山港鎮江<lb/>
　圌山五總添設遊兵聴金山副總兵調度<lb/>
三十七年増設閩廣浙軍官<lb/>
　先是三十六年總督胡宗憲誅海賊徐海汪直直部<lb/>
　三千人復勾倭入寇閩廣益騷至是年都御史王詢<lb/>
　請分福建之福寧為一路領以㕘將駐海寧水防自<lb/>
　流江烽火門俞山小埕至南日山漳泉為一路領以<lb/>
<pb n="KR2m0014_WYG_132-15b"/>
　㕘將駐詔安水防自南日山至浯嶼銅山元鍾走馬<lb/>
　溪安邊館水陸兵皆聴節制福建省城介在南北去<lb/>
　海僅五十里宜更設㕘將選募精銳部領哨船與主<lb/>
　客兵相應接部覆從之廣東惠潮亦増設㕘將駐掲<lb/>
　陽福建巡撫都御史游震得言浙江温處與福寧接<lb/>
　壤倭所出沒宜進戚繼光為副總兵守之而増設福<lb/>
　寧守備𨽻繼光漳州之月濵亦増設守備𨽻總兵官<lb/>
　俞大猷延津邵為八閩上游宜募兵以備緩急皆允<lb/>
<pb n="KR2m0014_WYG_132-16a"/>
　行既而宗憲被逮罷總督官以浙江巡撫趙炳然兼<lb/>
　理軍事炳然請令定海總兵屬浙江金山總兵屬南<lb/>
　直俱兼理水陸軍務互相䇿應皆從之<lb/>
四十二年復福建五水寨舊制<lb/>
　時莆田倭寇平福建巡撫譚綸疏言景泰時薛希璉<lb/>
　奏建五寨守扼外洋法甚周悉冝復舊以烽火門南<lb/>
　日浯嶼三䑸為正兵銅山小埕二䑸為遊兵寨設把<lb/>
　總分汛地明斥堠嚴㑹哨改三路㕘將守備分新募<lb/>
<pb n="KR2m0014_WYG_132-16b"/>
　浙兵為二班各九千人春秋畨上各縣民壯皆補用<lb/>
　精悍毎府領以武職一人兵備使者以時閲視帝皆<lb/>
　是之<lb/>
改狼山副總兵為鎮守總兵官兼轄大江南北<lb/>
　　仇俊卿曰海寇之來每自南而北度南麂山則自<lb/>
　　廣入閩矣過流江寨則出閩入浙東矣越海門則<lb/>
　　又浙西矣踰寳山至呉淞沙上則又自浙入江南<lb/>
　　矣以海道之切於江北者言之狼山當江海之吭<lb/>
<pb n="KR2m0014_WYG_132-17a"/>
　　而廖角掘港皆揚之東南界朐山㨿淮海之首鬰<lb/>
　　州嚶游山皆淮之東北境中包周家橋射陽湖雲<lb/>
　　梯闗廓灣等處皆沿海衝要之區<lb/>
定操江及應鳯巡撫分轄軍務之界<lb/>
　給事中范宗呉言故事操江都御史防江應鳯二巡<lb/>
　撫防海後因倭警遂以鎮江而下通常狼福諸處𨽻<lb/>
　之操江以故二撫臣得委其責操江又以向非本屬<lb/>
　兵難遥制亦漠然視之非諉任責成意宜以圌山三<lb/>
<pb n="KR2m0014_WYG_132-17b"/>
　江㑹口為操撫分界報可其後増上下兩江巡視御<lb/>
　史得舉劾有司將領而以南京僉都御史兼理操江<lb/>
　不另設<lb/>
穆宗隆慶二年十月汰江防増募水兵<lb/>
　江防舊惟水操京軍後以倭患増募水兵六千餘人<lb/>
　歳費兵餉七萬餘至是提督操江御史呉時來請汰<lb/>
　簡以甦民困留四之一餘悉罷遣並裁中軍把總等<lb/>
　官已復令分汛設守而責以上下南北互相䇿應又<lb/>
<pb n="KR2m0014_WYG_132-18a"/>
　從都御史宋儀望言諸軍皆分駐江上不得居城市<lb/>
六年五月<hi>時神宗已即位</hi>復廣東濵海商船<lb/>
　廣東濵海之地舊有商民自造烏櫓白艚横江等船<lb/>
　廣中勦賊毎藉其力後以浙江勦賊借用遂盡壊之<lb/>
　至是科臣秦舜翰督臣殷正茂等皆請復之舜翰言<lb/>
　宜弛其税課編其保甲不復役為戰船惟大舉乃調<lb/>
　用正茂言請勅浙閩勿復再借則船自為戰商自為<lb/>
　守從之<lb/>
<pb n="KR2m0014_WYG_132-18b"/>
神宗萬厯二年正月浙江撫臣陳海防六事<lb/>
　撫臣方宏靜陳六事一復額兵言近例毎船兵五十<lb/>
　餘名而又用貼駕之軍操舟宜革貼駕軍兵而募民<lb/>
　兵以足原額并復福蒼等船副舵以備正舵事故之<lb/>
　用一整戰船凡戰船之用福船取其髙大以便衝犂<lb/>
　艟<graphic n="KR2827" url="https://raw.githubusercontent.com/kanripo/KR-Gaiji/master/images/KR2827.png" mimeType="image/png"/>蒼山取其堅固以便撞擊沙魚小哨喇唬取其<lb/>
　快捷以便邀截必木體堅牢攻具悉備庻能逺哨成<lb/>
　功一練舟師在船水兵舊有水操陸操之規近來船<lb/>
<pb n="KR2m0014_WYG_132-19a"/>
　兵僅取撑駕遇賊鮮不僨事宜於春防汛畢則操練<lb/>
　於陸過小汛則教演於水其三為利器械處餉費編<lb/>
　漁甲下兵部議皆從之<lb/>
　　<hi>臣</hi>等謹按兵志及王鶴鳴水戰說詳論各舟之制<lb/>
　　福船有六一號二號俱名福船三號哨船又名草<lb/>
　　船四號冬船又名海滄船五號鳥船亦名開浪船<lb/>
　　亦號快船福船髙大如樓耐風濤且禦火可容百<lb/>
　　人底尖上濶首昻尾髙柁樓三層帆桅二傍䕶以<lb/>
<pb n="KR2m0014_WYG_132-19b"/>
　　板設木女牆及礮牀中為四層最下實土石次寢<lb/>
　　息所次左右六門中置水櫃揚帆炊㸑皆在是最<lb/>
　　上如露臺穴梯而登傍置翼板可憑以戰矢石火<lb/>
　　器皆俯瞰而發敵舟小者相遇即犂沉之而敵又<lb/>
　　難仰攻戚繼光云倭船矮小福船乘風下壓如車<lb/>
　　碾螳螂鬬船力而不鬬人力是以毎毎取勝但無<lb/>
　　風不可使海滄船視福船稍小風小亦可動蒼山<lb/>
　　船首尾皆快帆櫓兼用櫓設船旁近後毎傍五枝<lb/>
<pb n="KR2m0014_WYG_132-20a"/>
　　毎枝二跳毎跳二人以板閘跳上露首於外其制<lb/>
　　上下三層下實土石上為戰場中層寢處張帆下<lb/>
　　柁皆在上層隘於廣福船而濶於沙船戚繼光云<lb/>
　　倭舟一入裏海大福船海滄不能入必用蒼船逐<lb/>
　　之衝敵便捷温州人謂蒼山鐵也艟<graphic n="KR2827" url="https://raw.githubusercontent.com/kanripo/KR-Gaiji/master/images/KR2827.png" mimeType="image/png"/>即改蒼船<lb/>
　　為之其制稍大比海滄小而無立壁最為得中沙<lb/>
　　船沙民所使在太倉崇明嘉定有之其船能調戧<lb/>
　　使鬬風然惟便於北洋而不便於南洋可各港協<lb/>
<pb n="KR2m0014_WYG_132-20b"/>
　　守小洋出哨盖其底平不能破深水之大浪也漁<lb/>
　　船於諸船中至小而其用為至重以之出海毎載<lb/>
　　三人一執布帆一執槳一執鳥嘴銃易進易退隨<lb/>
　　波上下敵舟瞭望所不及用之頗得其力叭喇唬<lb/>
　　船浙中多用之福之烽火門亦有之底尖面濶首<lb/>
　　尾一様底用龍骨直透前後毎邊十槳或八槳其<lb/>
　　疾如飛有風䜿桅用布帆甚便追逐哨探倭奴號<lb/>
　　曰軟帆亦畏憚之開浪船以其頭尖故名四槳一<lb/>
<pb n="KR2m0014_WYG_132-21a"/>
　　櫓其行如飛不拘風潮順逆廣船視福船尤大鐵<lb/>
　　力木為之以衝他船必碎福船但用松杉不能當<lb/>
　　也其制下窄上寛狀若兩翼在裏海則穏在外洋<lb/>
　　則揺動所恃者有發鑛佛郎機中敵必碎以火毬<lb/>
　　之類從髙擲下敵舟必焚福船亦然廣船有大戰<lb/>
　　艦尖尾船大頭船之名總名烏艚兵志言海舟以<lb/>
　　舟山之烏艚為首盖舟山亦有此船式也又有横<lb/>
　　江船數號其稱白艚者福建式也鷹船與沙船相<lb/>
<pb n="KR2m0014_WYG_132-21b"/>
　　需為用沙船可以接戰然無翼蔽鷹船兩頭俱鋭<lb/>
　　進退如飛其傍釘大茅竹竹間設忩可發銃箭牕<lb/>
　　内舷外隱人可以盪槳先駕此入賊隊沙船隨進<lb/>
　　短兵相接可以制勝網梭船定海臨海象山皆有<lb/>
　　之其形如梭乃魚船之小者竹桅布帆僅容二三<lb/>
　　人遇風浪輒舁之山麓可用之哨探蜈蚣船象形<lb/>
　　也其制始於東南夷以駕佛郎機銃銃之重者千<lb/>
　　斤小者六百五十斤其法流入中國可駕諸火攻<lb/>
<pb n="KR2m0014_WYG_132-22a"/>
　　之具凡海舟無風不可動惟蜈蚣船底尖面濶兩<lb/>
　　旁列楫數十其行如飛兩頭船兩頭製柁因風四<lb/>
　　馳諸船無逾其利八槳船閩廣浙直皆有之可供<lb/>
　　哨探之用不能擊賊也盖自嘉靖以來東南日備<lb/>
　　倭患故海舟之制特詳<lb/>
三月改造南京戰船<lb/>
　南京兵部尚書劉體乾言南京先因倭變造船體制<lb/>
　重大不便駕使改造沙船十二隻八槳船四隻樓艙<lb/>
<pb n="KR2m0014_WYG_132-22b"/>
　沙船三隻小梭船二隻選慣水年少有力軍丁四百<lb/>
　八十名統領把總一員哨總二員演習水戰以防盜<lb/>
　賊從之<lb/>
八月命兩廣置船厰造戰船<lb/>
　從督臣殷正茂言於肇慶府近郭建厰製造<lb/>
十九年八月増設福建海船<lb/>
　時倭警頗急浙撫常居敬請増福船三十二隻毎隻<lb/>
　兵七十名福撫趙參魯請於五寨兵共添福鳥船四<lb/>
<pb n="KR2m0014_WYG_132-23a"/>
　十隻海壇浯銅各増福鳥海船皆允之<lb/>
二十年八月募江南沙船沙兵<lb/>
　時以用師救朝鮮故也<lb/>
九月調浙江江南沙唬等船赴天津防倭<lb/>
　　兵志曰倭冦朝鮮朝廷大發兵徃援先後六年於<lb/>
　　是設巡撫官於天津防畿甸<lb/>
是年設京口兵備使者<lb/>
　時以倭警言者請復設京口總兵南京兵部尚書衷<lb/>
<pb n="KR2m0014_WYG_132-23b"/>
　貞吉等謂既有呉淞總兵不宜兩設乃設兵備使者<lb/>
　毎春汛調備倭都督統衛所水陸軍赴鎮江後七年<lb/>
　操江耿定力奏長江千餘里上江列營五兵備臣三<lb/>
　下江列營五兵備臣二宜委以簡閲訓練即以精否<lb/>
　為兵備殿最部議以為然故事南北總哨官五日一<lb/>
　㑹哨於適中地將領官亦月兩至江上㑹哨其後多<lb/>
　不行崇禎中復以勲臣任操江偷惰成習㑹哨巡徼<lb/>
　皆虚名非有實矣<lb/>
<pb n="KR2m0014_WYG_132-24a"/>
三十年十二月増置遼東黄骨旅順二島水軍<lb/>
　撫臣趙楫言遼左為薊鎮外藩而金復海盖乃全遼<lb/>
　之心腹復州㕘將金州守備原為防倭而設惟黄骨<lb/>
　島旅順二衛海口設兵单弱請以山東遊擊統水兵<lb/>
　千餘留駐旅順於金復二營撥兵三百名添千總一<lb/>
　員駐黄骨島部覆從之其後從按臣温如璋言汰其<lb/>
　大半改設守備<lb/>
　　兵志曰萬厯之末從南直巡按御史顔思忠言分<lb/>
<pb n="KR2m0014_WYG_132-24b"/>
　　淮安大營兵六百守廖角嘴從福建巡撫丁繼嗣<lb/>
　　言設兵自浙入閩之三江及劉澳而易海澄團練<lb/>
　　營土著軍以浙兵<lb/>
熹宗天啟時築城於澎湖<lb/>
　先是萬厯中許孚逺撫閩奏築福州海壇山因及澎<lb/>
　湖諸嶼且言浙東沿海陳錢金塘玉環南麂諸山俱<lb/>
　宜經理遂設南麂副總兵而澎湖不暇及其地遥峙<lb/>
　海中逶迤如修蛇多岐港零嶼其中空濶可藏巨艘<lb/>
<pb n="KR2m0014_WYG_132-25a"/>
　初為紅毛所㨿至是因巡撫南居益言乃奪之設遊<lb/>
　擊一把總二統兵三千築礮臺以守<lb/>
　　兵志曰自世宗世倭患以來沿海大都㑹各設總<lb/>
　　督巡撫兵備副使及總兵官㕘將遊擊等員而諸<lb/>
　　所防禦於廣東則分東中西三路設三㕘將於福<lb/>
　　建則有五水寨於浙則有六總一金鄉盤石二衛<lb/>
　　一松門海門二衛一昌國衛及錢倉爵溪等所一<lb/>
　　定海衛及廓衢大嵩等所一觀海臨山二衛一海<lb/>
<pb n="KR2m0014_WYG_132-25b"/>
　　寧衛分統以四㕘將於南直𨽻則乍浦以東金山<lb/>
　　衛設㕘將黄浦以北呉松江口設總兵於淮揚則<lb/>
　　總兵駐通州遊擊駐廟灣又於揚州設陸兵遊擊<lb/>
　　待調遣於山東則登萊青三府設巡察海道之副<lb/>
　　使管理民兵之㕘將總督沿海兵馬備倭之都指<lb/>
　　揮於薊遼則大沽海口宿重兵領以副總兵而以<lb/>
　　密雲永平兩遊擊為應援山海闗外則廣寧中前<lb/>
　　等五所兵守各汛以寧前㕘將為應援而金復海<lb/>
<pb n="KR2m0014_WYG_132-26a"/>
　　盖諸軍皆任防海三岔以東九聨城外創鎮江城<lb/>
　　設遊擊統兵千七百哨海上北與寛奠㕘將陸營<lb/>
　　相接共計凡七鎮而守備把總分守巡徼㑹哨者<lb/>
　　不下數百員以三四五月為大汛九十月為小汛<lb/>
　　盖遭倭甚毒故設防亦最密云<lb/>
　　<hi>臣</hi>等謹按以上皆㨿史書而㕘以王圻續通考明<lb/>
　　代禦倭之法頗為詳備今雖不及多采擇其簡要<lb/>
　　者附書於末<lb/>
<pb n="KR2m0014_WYG_132-26b"/>
　　王圻續通考曰按古今論撡法戰法皆詳於陸而<lb/>
　　畧於江海何耶盖陸地可撡江海不可撡陸戰可<lb/>
　　以人謀為主江海之戰不可以人謀為主故不同<lb/>
　　也撡法重分合進退江海中全以風潮為主風有<lb/>
　　順逆潮亦有順逆順而徃逆即不可回矣若欲隊<lb/>
　　勢整齊連比為䑸則遇風擊碎若欲各自散行各<lb/>
　　認旗號則參差不齊不成陣勢此其所以難也惟<lb/>
　　沙船鷹船出入風浪履險若夷故先用鷹船衝敵<lb/>
<pb n="KR2m0014_WYG_132-27a"/>
　　而沙船繼之戰無不勝此鷹船沙船相須為用者<lb/>
　　也<lb/>
　　又曰造船必用使船之人則造必堅固而使必愛<lb/>
　　惜否則其弊百出或又云移修造之費僱沙耆民<lb/>
　　自造新船就委之出洋尤簡易而有實用<lb/>
　　又曰接江海禦敵豈無取勝之法歟曰有鬬船力<lb/>
　　不鬬人力此勝之之法也如遇賊舟小者則以吾<lb/>
　　大舟犂而沉之遇賊舟大者則戧奪上風用火器<lb/>
<pb n="KR2m0014_WYG_132-27b"/>
　　以攻之當前衝敵者一舟之人皆賞觀望不應援<lb/>
　　者一舟之人皆戮賞戮尤以督哨之人與舵工為<lb/>
　　重毎船必設舵二副舵工二三人備不虞也撡演<lb/>
　　則置船於陸地集水兵而教之兵械火器之設施<lb/>
　　金鼓旗幟之照㑹前後左右之列哨饑飽勞逸之<lb/>
　　更代晝夜風雨之防守山島沙磧之收泊號令約<lb/>
　　束之轉報習之於平陸用之於江海此<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>之法也<lb/>
　　海中有風時多舟易散而難聚有時遇賊而同哨<lb/>
<pb n="KR2m0014_WYG_132-28a"/>
　　離逺則勢孤而罷有時鄰哨相近而風大作亦不<lb/>
　　敢戰惟是舵工巧妙能占上風撞碎賊舟或乘風<lb/>
　　火攻或揚灰沙以迷賊目方得勝勢也今人傳海<lb/>
　　戰利用火箭銃炮弓弩殆非也火箭㣲風可用若<lb/>
　　無風則帆不可焚風急則火反熄至銃砲弓矢因<lb/>
　　舟蕩様發去無準惟鏢鎗鈎鎗鐃鈎三件舟在上<lb/>
　　風以鐃鈎住下風之舟鈎足鏢身胥為有用之器<lb/>
　　唐順之曰制賊小船衝突之説灘淺處多釘暗樁<lb/>
<pb n="KR2m0014_WYG_132-28b"/>
　　船過必碎此一説也先發制人一着惟有望斗毎<lb/>
　　夜各水軍編定福船十隻毎隻望斗一人坐在斗<lb/>
　　上有賊動靜雖月黑之夜若抬船撑船必有一兩<lb/>
　　把火光我船便可做手脚不患大船趕不上也月<lb/>
　　明之夜尤纎悉必見至如小船叭喇唬八槳船宜<lb/>
　　多置銃手火器既多賊來必死打又有望斗人先<lb/>
　　報動靜不患小船制賊不下也惟是望斗人一夜<lb/>
　　與銀一兩報賊的當因以成功即當給與衝烽重<lb/>
<pb n="KR2m0014_WYG_132-29a"/>
　　賞悞事定以軍法斬首盖賞重則罰亦重也<lb/>
　　王圻續通考海船論曰或問海洋戰艘何者為善<lb/>
　　曰各有所宜也北洋利用沙船南洋利用廣福船<lb/>
　　蘇州近洋多暗沙伏途易於膠淺沙船底平而輕<lb/>
　　能調戧使鬬風不畏滚塗浪且可抛鐵猫故利用<lb/>
　　沙船也閩浙逺洋寥濶風濤拍天廣福蒼山鐵之<lb/>
　　類重而底尖可以破浪且可下木錠故利用廣福<lb/>
　　船也然呉淞白茆福山等港復設福蒼船何也盖<lb/>
<pb n="KR2m0014_WYG_132-29b"/>
　　賊舟有大小小舟以沙船禦之足矣若遇大舟必<lb/>
　　福船凌風駕濤勢如山摧賊舟遇之即碎所謂鬬<lb/>
　　船力不鬬人力且奪上風施火器故設之以備用<lb/>
　　盖東洋深淺非沙民不能知福船大小非福人不<lb/>
　　能駕福人操舟而以沙民為嚮導所謂設福船者<lb/>
　　如此即西北至於揚子江東南至於大七小七俱<lb/>
　　可用非盡用大福船也至廣船大於福船但廣船<lb/>
　　難用其故有七非我軍門所轄則難制一也毁壊<lb/>
<pb n="KR2m0014_WYG_132-30a"/>
　　須鐵力木修理則難繼二也造船大戸倩人駕使<lb/>
　　任其敝而不惜三也造費浩大移文修造理勢難<lb/>
　　行四也此船在廣饒魚鹽之利不樂於雇五也欲<lb/>
　　許其帶貨則廣貨之來一踰梅嶺即浮長江四通<lb/>
　　八達非如浙直之風濤可畏故帶貨亦所不願六<lb/>
　　也廣人自以魚鹽取西南諸畨之利不必如福船<lb/>
　　之當㗖以取中國之利七也知此則廣船之難用<lb/>
　　亦可見矣<lb/>
<pb n="KR2m0014_WYG_132-30b"/>
　　又福船沙船論曰或問福船與沙船海戰孰利曰<lb/>
　　福船者至利之器也敵舟小者相遇則犂沉之而<lb/>
　　敵又難於仰攻此其制誠盡善矣但髙大如城非<lb/>
　　人力可驅全仗順風順潮而回翔有所不便又其<lb/>
　　喫水深惟利空濶大洋在裏海則易膠淺須跟哨<lb/>
　　船接濟故又有海滄船之設其犂賊舟與福船同<lb/>
　　而喫水稍淺風小亦可動至於撈取首級非革撇<lb/>
　　船蒼山鐵不可此皆福船之别名而異用也<hi>論中所載</hi>
<pb n="KR2m0014_WYG_132-31a"/>
　　<hi>福船之式已詳前按中故節去之</hi>水戰非鄉兵所宜乃沙民之長<lb/>
　　技也蓋沙民生長海濵土著之民為主而用沙耆<lb/>
　　民沙船兵輔之賊舟豈有能入者哉<lb/>
　　車戰<lb/>
　　<hi>臣</hi>等謹按車戰必如周時一車甲士三人左持弓<lb/>
　　右持矛中執綏方是其制蓋古者軍旅之際猶有<lb/>
　　禮焉故戰法若此自騎兵興而車戰漸廢遲速利<lb/>
　　鈍之間車不如騎逺矣漢魏以後用車大率行則<lb/>
<pb n="KR2m0014_WYG_132-31b"/>
　　以之載糗糧止則環而為營其用以衝敵致勝者<lb/>
　　間亦有之亦止為騎兵之輔㫁無純用車戰者至<lb/>
　　唐以後益不復尚房琯陳濤斜之敗由於用車遂<lb/>
　　為談兵者所詬病北宋時亦曾講論用車之術載<lb/>
　　在馬端臨通考南宋偏安舟師為重遼金元則專<lb/>
　　尚騎射車制槩不置議惟有明一代頗多製造習<lb/>
　　用之法然亦空言而無禆實用特不可不載以資<lb/>
　　後人之考鏡耳夫因時制宜期於克敵豈可拘泥<lb/>
<pb n="KR2m0014_WYG_132-32a"/>
　　古法哉<lb/>
明太祖洪武五年十二月造獨轅車<lb/>
　魏國公徐逹督山西河南造八百輛曹國公李文忠<lb/>
　督北平山東造一千輛以備征進之用<lb/>
　　<hi>臣</hi>等謹按王圻續通考言四處各造一千八百輛<lb/>
　　與兵志異疑王本誤也<lb/>
成祖永樂八年北征用武剛車三萬輛以運餽餉<lb/>
　先是七年十月帝將親征命夏原吉等議餽運帝曰<lb/>
<pb n="KR2m0014_WYG_132-32b"/>
　工部所造武剛車足可輸運道逺則沿途築城貯之<lb/>
　於是原吉等議宣府以北用車三萬輛運糧二十萬<lb/>
　石踵軍而行<lb/>
英宗正統十二年九月大同造小火車備邊<lb/>
　時邊事孔亟大同總兵官朱冕等言戰用車古法也<lb/>
　今通計步隊合用車八百五十輛已造完小火車三<lb/>
　百八十餘輛呈様至京試驗餘請令山東河南歇班<lb/>
　官軍造之以備戰陣從之自是言車戰者相繼<lb/>
<pb n="KR2m0014_WYG_132-33a"/>
十四年九月造戰車一千輛<lb/>
　給事中李侃請以驘車千輛鐵索聨絡騎卒處中毎<lb/>
　車翼以刀牌手五人賊犯陣刀牌手擊之賊退則開<lb/>
　索縱騎毎車箱上用牛皮十六張下用牛馬皮二十<lb/>
　四張後皮不足雜以蘆蓆木板車成遣尚書周忱祭<lb/>
　而用之下車式於邊境<lb/>
十一月寧夏造獨馬小車<lb/>
　所下戰車之式毎車用七馬駕之軍士十數人縵輪<lb/>
<pb n="KR2m0014_WYG_132-33b"/>
　籠轂兵仗之制備但可以平原曠野列營遏敵至寧<lb/>
　夏等處地方多屯田町畦溝渠不利駕使總兵官張<lb/>
　泰等言宜易小車其制用馬一匹駕轅中藏兵器遇<lb/>
　險阻以人力推挽外以抗敵鋒内以聚騎兵毎試稱<lb/>
　利詔從其請<lb/>
景帝景泰元年定襄伯郭登請仿古制為偏箱車<lb/>
　時登鎮大同請造偏箱車轅長丈三尺濶九尺髙七<lb/>
　尺五寸箱用薄板置銃出則左右相連前後相接鈎<lb/>
<pb n="KR2m0014_WYG_132-34a"/>
　環牽互車載衣糧器械並鹿角二屯處十五步外設<lb/>
　為藩毎車鎗礮弓弩刀牌甲士共十人無事輪畨推<lb/>
　挽外以長車二十載大小將軍銃毎方五輛轉輸樵<lb/>
　採皆在圍中又用四輪車一列五色旗視敵指揮廷<lb/>
　議此可以守難於攻戰命登酌行<lb/>
　　<hi>臣</hi>等謹按兵志言蘭州守備李進請造獨輪小車<lb/>
　　上施皮屋前用木板畫獸面鑿口置椀口銃四鎗<lb/>
　　四神機箭十四樹旗一行為陣止為營此亦是元<lb/>
<pb n="KR2m0014_WYG_132-34b"/>
　　年之事<lb/>
　　又實録載二年六月石亨言近造戰車蠢大請改<lb/>
　　為偏箱車一千輛詔内官監為之則偏箱固不獨<lb/>
　　在大同也<lb/>
　　實録曰是年十二月箭匠周四章言神機短鎗人<lb/>
　　執一把不能相繼請為車安四板箱内藏短鎗二<lb/>
　　十把神機箭六百枝臨用以五把安車上為又以<lb/>
　　駕之可相繼而發車用四人一人推二人旁扶一<lb/>
<pb n="KR2m0014_WYG_132-35a"/>
　　人執㸑命試其可用而後造之<lb/>
二年吏部郎中李賢請造戰車<lb/>
　賢疏言今之拒馬木止能拒馬不能避箭挨牌止能<lb/>
　避箭不能拒馬惟戰車兼之蓋即漢時衛青武剛車<lb/>
　之類青見單于兵陣必以武剛車自環為營兵法謂<lb/>
　是車有巾有葢為先驅焉臣惟武剛車徒能避其弓<lb/>
　馬今之戰車不但能避弓馬又有取勝之道火鎗是<lb/>
　也中國之長無出於火鎗使火鎗者須遮蔽其身然<lb/>
<pb n="KR2m0014_WYG_132-35b"/>
　後發而取中臣觀車制四圍箱板内藏其人下留銃<lb/>
　眼上闢小牕長一丈五尺髙六尺五寸<hi>五寸兵志作四寸今從實</hi>
　<hi>録</hi>前後左右横排鎗刀毎車前後占地五步以四面<lb/>
　用車一千輛計方可十六餘里欲行則行欲止則止<lb/>
　内藏軍馬糧草輜重以此禦敵使馬不能衝陣箭不<lb/>
　能傷人彼若近前火鎗齊發竒兵繼出若彼逺避我<lb/>
　勢益張我威益振所謂長策莫善於此帝令亟行<lb/>
　　<hi>臣</hi>等謹按實録載天順八年都督同知趙輔上戰<lb/>
<pb n="KR2m0014_WYG_132-36a"/>
　　車制略與李賢意同内言車制如民間小車但前<lb/>
　　增三面木板廣一丈二尺髙六尺繪飛虎獸面上<lb/>
　　為小牕下虚銃眼三面閣矛頭毎車一輛占地一<lb/>
　　丈二尺設若用車千輛四面約六里有竒或遇險<lb/>
　　阻亦可輟之而過下兵部議行此占地一丈二尺<lb/>
　　與李賢所謂占地五步廣狹則不同也<lb/>
英宗天順四年正月造輕車五百輛<lb/>
　　<hi>臣</hi>等謹按時并造火銃火炮各三千當即用之車<lb/>
<pb n="KR2m0014_WYG_132-36b"/>
　　上者<lb/>
憲宗成化二年製軍隊小車<lb/>
　從郭登言也登言軍士出征備車以為齎載而軍士<lb/>
　亦舁鹿角隨行人民交擾毎步隊小車六輛輛九人<lb/>
　二人挽七人放銃畨代毎輛可載九人資装車前張<lb/>
　布為盾畫猊首上以鐵索鈎連下立木樁支柱逺望<lb/>
　若城壘然<lb/>
八年寧都諸生何京上禦敵車式<lb/>
<pb n="KR2m0014_WYG_132-37a"/>
　京所上車式一人可挽上施鐵網前施拒馬兩網穴<lb/>
　發鎗弩行則歛之戰則展之五十車為一隊用士三<lb/>
　百七十五人以至五萬五千乗隨宜可用令遣赴延<lb/>
　綏與總兵官議之<lb/>
　　<hi>臣</hi>等謹按兵志及實録十二年都御史李賓請造<lb/>
　　偏箱車與鹿角參用兵部尚書項忠請驗閲以登<lb/>
　　髙陟險不便已之至二十年宣大總督余子俊請<lb/>
　　造戰車大率以萬人為一軍毎軍車五百輛毎輛<lb/>
<pb n="KR2m0014_WYG_132-37b"/>
　　步卒十人駕馭之車隙補以鹿角命工部計其費<lb/>
　　速與之既成遲重不可用時人謂之鷓鴣車<lb/>
十三年造雷火車中立樞軸旋轉發礮<lb/>
　從甘肅總兵官王璽奏也璽言兵車向無定式但火<lb/>
　器俱在車尾向後設置必下營已定旋轉方用如檯<lb/>
　營結陣且行且戰則三面受敵何以制禦今稍為増<lb/>
　益中立管心木安置轉軸上設神炮試驗便利兵部<lb/>
　議以為可用<lb/>
<pb n="KR2m0014_WYG_132-38a"/>
孝宗𢎞治十五年五月陜西總制秦紘以全勝車制來<lb/>
上<lb/>
　紘疏請用隻輪車名曰全勝車髙五尺四寸廂濶二<lb/>
　尺四寸前後通長一丈四尺在上放銃者二人在下<lb/>
　推車並放銃者四入毎車重不過二石遇險但用四<lb/>
　人肩行車上下前後通用布甲以遮矢石甲上皆畫<lb/>
　猛獸毎遇賊先發車十輛或五輛直衝賊陣前有阻<lb/>
　塞則首車向前放銃後有追襲則尾車向後放銃若<lb/>
<pb n="KR2m0014_WYG_132-38b"/>
　入賊陣則各車兩廂放銃其餘車輛或犄角夾攻或<lb/>
　邀賊歸路命同鎮巡等官制造試驗以聞後至嘉靖<lb/>
　十五年總制劉天和復言全勝車之便略謂寧夏先<lb/>
　年總兵官仇鉞曽用屯堡田車以解寧化寨之圍近<lb/>
　年總兵官王效曾用拽柴空車遏興武營套虜之入<lb/>
　今各邊有國初以來厯年所造戰車但皆雙輪大車<lb/>
　毎輛二十餘人挽之少遇溝澗險阻即不能越以是<lb/>
　不適於用惟𢎞治年間全勝車幸存破損八輛略備<lb/>
<pb n="KR2m0014_WYG_132-39a"/>
　規制臣因再加損益其制輪髙三尺一寸夾輪轅四<lb/>
　尺七寸二分下施四足前二釘以圓鐵轉軸行則懸<lb/>
　之左右廂各廣九寸五分於上安熟鐵小佛郎機一<lb/>
　及流星炮或一窩鋒一箱上為架用銅鐵神鎗一及<lb/>
　各邊近年所造三眼品字鐵銃一飛火鎗筒一挿倒<lb/>
　馬長鎗開山巨斧各二斬馬刀撓鈎各一並火藥鉛<lb/>
　子鍁钁鹿角等器通不過重一百五十餘觔箱前樹<lb/>
　獸面牌繪以虎猊之像兩面各掛虎頭挨牌戰則張<lb/>
<pb n="KR2m0014_WYG_132-39b"/>
　之以避矢兩車相連可蔽三四十人毎車二人輪推<lb/>
　之一人挽之二人翼之戰則各隨地形環布為陣馬<lb/>
　軍居中敵逺則使火器稍近則施强弩弓矢逼近則<lb/>
　用火箭敵騎圍繞則火器弓弩四向齊發止則環列<lb/>
　為營傍施鹿角連以鐵繩復製為隨車小帳以免軍<lb/>
　士露宿修邊耕穫俱可用以防衛而車制輕便亦可<lb/>
　趨利以前險阻䧟沙亦可扛擡以過毎車費銀二兩<lb/>
　餘毎車千輛當軍千人一月之費命從其制<lb/>
<pb n="KR2m0014_WYG_132-40a"/>
　　<hi>臣</hi>等謹按兵志言𢎞治十六年間住知府范吉獻<lb/>
　　先鋒霹靂車考之實録吉上言兵事獻陣法戰法<lb/>
　　及先鋒霹靂車如軍一萬先用霹靂車五百輛分<lb/>
　　於五軍寇大至發霹靂車火銃以破之寇小至發<lb/>
　　先鋒車小銃强弩以摧之寇將疲則出鐵騎以突<lb/>
　　之稍見利即收還隊旋出先鋒車長刀牌手以砍<lb/>
　　之更發霹靂車大刀長鎗以䧟之二車迭進則五<lb/>
　　十步一止退則三十步一止以車為正以馬為竒<lb/>
<pb n="KR2m0014_WYG_132-40b"/>
　　命送陜西總制秦紘處聴用<lb/>
世宗嘉靖十一年南給事中王希文條上車制<lb/>
　希文言彷韓琦郭固議車之制造車前銳後方上置<lb/>
　七鎗為櫓三層層置九牛神弩一發十矢旁翼以卒<lb/>
　行載甲兵止為營陣隨地險夷廣狹而更易其制毎<lb/>
　出塞必萬輛長驅而前下邊鎮酌行<lb/>
　　<hi>臣</hi>等謹按王圻續通考言十二年以團營收貯先<lb/>
　　年戰車改造載銃手車七百輛三十年造單輪車<lb/>
<pb n="KR2m0014_WYG_132-41a"/>
　　一千輛雙輪車四百輛單輪弩車四十輛兵志言<lb/>
　　嘉靖十三年有司奏準京營教演兵車共四千輛<lb/>
　　毎輛步卒五人神鎗夾靶鎗各二王圻續通考亦<lb/>
　　於四十三年載之言毎輛前帶鹿角木上安拒馬<lb/>
　　鎗迎風牌一面兩旁偏廂牌二面竹桿鎗一根及<lb/>
　　鐵鍋鐵索之屬夫自正統以來言車戰者多矣然<lb/>
　　未嘗一當敵也是時方整飭武備上書言事者多<lb/>
　　錦衣衛軍人施義自陳所造偏廂解合車及倒馬<lb/>
<pb n="KR2m0014_WYG_132-41b"/>
　　撒萬全神鎗神臂弓旋風炮等軍器又去任知縣<lb/>
　　王塤陳攻守二策言有衝陣戰車皆籍其名於官<lb/>
　　有警聴用然皆未可見之施行姑存其説云爾<lb/>
穆宗隆慶三年二月命薊昌二鎮立兵車七營<lb/>
　時以薊鎮練兵事任戚繼光繼光上議請車騎合練<lb/>
　詔令總督譚綸議之綸言兵法易戰一車當步卒八<lb/>
　十人險戰當四十人今薊昌二鎮所謂易地險地在<lb/>
　在有之可練為兵車七營以東西路副總兵及撫督<lb/>
<pb n="KR2m0014_WYG_132-42a"/>
　標共四營分駐建昌遵化石匣密雲薊遼二營駐三<lb/>
　屯昌平總兵一營駐昌平毎營用重車一百五十六<lb/>
　輛輕車二百五十六輛步卒四千騎兵三千十二路<lb/>
　二千里之間車騎相兼可禦敵數萬帝韙之命給造<lb/>
　費然特以遏衝突施火器亦未嘗以戰<lb/>
　　戚繼光傳曰繼光議立車營車一輛用四人推挽<lb/>
　　戰則結方陣而馬步軍處其中又製拒馬器體輕<lb/>
　　便利遏寇騎衝突寇至火器齊發稍近則步軍持<lb/>
<pb n="KR2m0014_WYG_132-42b"/>
　　拒馬器排列而前間以長鎗筤筅寇奔則騎軍逐<lb/>
　　北又置輜重營隨其後而以南兵為選鋒入衛兵<lb/>
　　主䇿應本鎮兵專戍守節制精明器械犀利薊門<lb/>
　　軍容遂為諸邊冠<lb/>
八月設遼東廣寧戰車營<lb/>
　從巡撫魏學曾請也車倣偏箱之制毎二輛中設拒<lb/>
　馬鎗一架塞其隙車架上下用綿絮布帳圍之以避<lb/>
　矢石車上載佛郎機二桿下置雷飛炮快鎗各六桿<lb/>
<pb n="KR2m0014_WYG_132-43a"/>
　毎拒馬鎗架上樹長鎗十二桿下置雷飛炮快鎗各<lb/>
　六桿毎車用卒二十五人共車一百二十輛步卒三<lb/>
　千人<lb/>
六年十二月<hi>時神宗已即位</hi>薊鎮三營造輜重營大車各八十<lb/>
輛<lb/>
　薊遼督撫疏請於宻雲遵化三屯各輜重營改造大<lb/>
　車二百四十輛毎車用驘八頭毎營用車士三千三<lb/>
　營九千附以火器服載便利可省轉輸之難免野掠<lb/>
<pb n="KR2m0014_WYG_132-43b"/>
　之患部議從之<lb/>
神宗萬厯三年二月造京營戰車一千四百四十輛<lb/>
　從總督戎政彰武伯楊炳議也<lb/>
　　<hi>臣</hi>等謹按王圻續通考載是年造車一千二百輛<lb/>
　　毎輛用二號佛郎機三架馬銃二架地連珠二架<lb/>
　　湧珠炮二位及快鎗旗盾叉長鎗大砍刀之屬當<lb/>
　　即此事也惟輛數稍不符耳<lb/>
　　又按實録言萬厯十九年三月山西督臣蕭大亨<lb/>
<pb n="KR2m0014_WYG_132-44a"/>
　　請造輜重車又造獨輪車二百輛兵志言萬厯末<lb/>
　　經畧熊廷弼請造雙輪戰車毎車火礮二翼以十<lb/>
　　卒皆持火鎗天啟中直𨽻巡按御史易應昌進戸<lb/>
　　部主事曹履吉所製鋼輪車小衝車等式以禦敵<lb/>
　　皆罕得其用蓋兵事原非空言小智所能取效車<lb/>
　　之為用止可以運輜重䕶營衞耳若以之當敵固<lb/>
　　斷難恃為致勝之具也<lb/>
　<lb/>
<pb n="KR2m0014_WYG_132-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百三十二<lb/>
</p>
<p>
</p>
  </div>
</body>
</text>
</TEI>
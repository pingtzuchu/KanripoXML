<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_025-1a"/>
欽定四庫全書<lb/>
欽定續文獻通考卷二十五<lb/>
　市糴考<lb/>
　　<hi>臣</hi>等謹案馬端臨作市糴考其於市則始自周官<lb/>
　　泉府之法而迄於宋寧宗嘉泰時其於糴則始自<lb/>
　　齊管仲魏李悝糶糴斂散之法而迄於宋寧宗嘉<lb/>
　　定時凡厯朝之得失于兹畧具已故以市而言宋<lb/>
　　自寧宗以後屢講求和買而有重額之弊有暗科<lb/>
<pb n="KR2m0014_WYG_025-1b"/>
　　之弊貽害實多金元時每申抑配需索之禁明初<lb/>
　　凡民間貨物價值令親民官按月申報以慿照價<lb/>
　　收買其後中使四出以採辦為名任意虐取而民<lb/>
　　不勝其滋擾若夫市舶互市之法遼金各有𣙜場<lb/>
　　元既定江南始立市舶之制明初於沿海設三市<lb/>
　　舶司逮倭患既興而市舶尋罷至於馬市之設原<lb/>
　　所以戢邊嘉靖時宣府大同之馬市朝議以為大<lb/>
　　害其實總由於威令不行駕馭無策非盡互市之<lb/>
<pb n="KR2m0014_WYG_025-2a"/>
　　必不可開也以糴而言則常平義倉和糴之制遼<lb/>
　　金元及明雖時廢時置亦曾兼採而用之然或沿<lb/>
　　為具文或視為利藪名存實亡故諸弊叢出而非<lb/>
　　盡古法之必不可行於後也今自宋慶元而後以<lb/>
　　至於明凡市糴之可考者俱依次臚載庶知法與<lb/>
　　人之不可偏廢而裕國利民之道亦未嘗不相資<lb/>
　　云<lb/>
　　均輸市易和買<lb/>
<pb n="KR2m0014_WYG_025-2b"/>
宋寧宗慶元二年五月減諸路和市折帛錢三年<lb/>
　帝初即位即詔兩浙江東西和買紬絹折帛錢太重<lb/>
　可自來年匹減錢一貫五百文三年後别聽㫖所減<lb/>
　之錢令内藏封樁兩庫撥還<hi>事在紹熙五年十月</hi>至慶元元年<lb/>
　户部侍郎袁說友上言臨安餘杭二縣和買科取之<lb/>
　弊乞將餘杭縣經界元科之額配以絹數不分等則<lb/>
　以二十四貫定敷一匹衮科而下足額而止損其餘<lb/>
　以惠末産之民如此則吏不得而制民民無資於詭<lb/>
<pb n="KR2m0014_WYG_025-3a"/>
　户亦救弊之良策也詔令集議是年議上如所奏行<lb/>
　之<lb/>
　　宋史趙必愿傳曰必愿知處州陳折帛納銀之害<lb/>
　　如所請除之<lb/>
　　大學衍義補曰宋朝預買紬絹謂之和買絹夫買<lb/>
　　而謂之和必兩無虧損上下同欲而無抑配之謂<lb/>
　　也當時所謂和買猶是民以乏錢而須賣官以先<lb/>
　　期而便民乃其後之弊且至與夏稅並輸民家營<lb/>
<pb n="KR2m0014_WYG_025-3b"/>
　　運生生之具悉從折計而為民無窮之害矣<lb/>
開禧三年詔紹興府均敷和買<lb/>
　先是孝宗乾道九年秘書郎趙粹中言兩浙和買莫<lb/>
　重於紹興而會稽為最縁田薄稅重詭名隱寄多分<lb/>
　子戸自經界後至乾道五年累經推排減落物力走<lb/>
　失愈重民力困竭若據畆均輸可絶詭户之弊淳熙<lb/>
　八年詔兩淮漕臣吳琚與帥臣張子顔措置子顔等<lb/>
　言勢家豪民分析版籍以自托於下户是不可不抑<lb/>
<pb n="KR2m0014_WYG_025-4a"/>
　然弊必有原謂如浙東和買凡二十八萬一千七百<lb/>
　三十有八合台明衢處婺之數不滿一十三萬而紹<lb/>
　興一郡獨當一十四萬六千九百三十有八則是以<lb/>
　一郡視五郡之輸而又贏一萬有竒此重額之弊也<lb/>
　又如賃牛物力以其有資民用不忍科配酒坊鹽亭<lb/>
　户以其嘗趁官課難令再敷至於坍江落海之田壞<lb/>
　地漂没僧道寺觀之産或奉詔蠲免而省額未除不<lb/>
　免陰配民户此暗科之弊也二弊相乗民不堪命於<lb/>
<pb n="KR2m0014_WYG_025-4b"/>
　是規避之心生而詭户之志起舊例物力三十八貫<lb/>
　五百為第四等降一文以下即為第五等為詭户者<lb/>
　志於規避往往止就二三十貫之間立為砧基今若<lb/>
　自有産有丁係真五等依舊不科其有産無丁之戸<lb/>
　將實管田産錢一十五貫以上並科和買其一十五<lb/>
　貫以下則存而不敷庶幾偽五等不可逃真五等不<lb/>
　受困於是詔紹興府攢宫田園諸寺觀延祥莊并租<lb/>
　牛耕牛合蠲和買並於省額除之坊場鹽亭户見敷<lb/>
<pb n="KR2m0014_WYG_025-5a"/>
　和買物力及坍江田放生池合減租稅物力並覈實<lb/>
　取㫖十一年臣僚言兩浙東西四路和買不均之弊<lb/>
　送户部給舍等官詳議鄭丙邱崈議畆頭均科之說<lb/>
　至公至平詔施行之十六年知紹興府王希吕言均<lb/>
　敷和買曩者亟於集事不暇覈實一切以為詭户而<lb/>
　科之於是物力自百文以上皆不免於和買貧民始<lb/>
　不勝其困乞將剏科和買二萬五十七匹有竒盡放<lb/>
　則民被實惠矣於是詔下戸和買二萬五十餘匹住<lb/>
<pb n="KR2m0014_WYG_025-5b"/>
　催一年又減元額四萬四千匹有竒均敷一節令知<lb/>
　紹興府洪邁從長施行光宗紹熙元年邁定其法上<lb/>
　之詔依所措置推行至是又申此詔紹興貧民下戸<lb/>
　稍寛矣<lb/>
　　紹定時侍御史李鳴復奏曰會稽郡賦重民貧以<lb/>
　　和買一色言之其為額當一路之半雖淳熙特與<lb/>
　　蠲減紹熙并與均科而民仍困於供輸此無他其<lb/>
　　為額太重故也祖宗時貨輕而錢重錢之在官者<lb/>
<pb n="KR2m0014_WYG_025-6a"/>
　　先期而給絹之在民者易嵗而輸官民相資是謂<lb/>
　　和買時異事變名存實亡價直勿償鑿空科取無<lb/>
　　復有所謂買矣送輸稍緩鞭撻即加無復有所謂<lb/>
　　和矣嘉定庚辰朝廷將累嵗實催之數按為定額<lb/>
　　一半理估行之十四載民力稍寛端平初元復催<lb/>
　　正色二年仍行理估三年又催正色今以侍郎趙<lb/>
　　與懽申請將列郡和買一體施行難乎其為辭矣<lb/>
　　臣自到官以來士夫論議民庶陳情莫不以和買<lb/>
<pb n="KR2m0014_WYG_025-6b"/>
　　為重困今不敢乞如淳熙之減額得如嘉定之一<lb/>
　　半理估足矣或曰放行一郡恐有援例而起者何<lb/>
　　以拒之是不然會稽之特加優恤以其為額太重<lb/>
　　也以其有陵寢在也以其為毓聖之地也無是三<lb/>
　　者而何例之援乎前淳熙十六年詔紹興府和買<lb/>
　　絹内特減四萬四千餘匹不聞他郡援例也况鑑<lb/>
　　湖古未有租今變為湖田輸於大農者六萬此會<lb/>
　　稽額外之産也朝廷獨知取而不知予乎乞將和<lb/>
<pb n="KR2m0014_WYG_025-7a"/>
　　買絹一項仍照嘉定十三年例一半理估施行使<lb/>
　　怨咨之氣消歌頌之聲作此實祈天永命之一非<lb/>
　　但為一郡設也<lb/>
嘉定二年命臨安府物價俱給見錢<lb/>
　以臣僚言輦轂之下買物於舖戸無從得錢凡臨安<lb/>
　府未支物價令即日盡數給還是後買物須給見錢<lb/>
　違者許陳訴於臺<lb/>
理宗嘉熙三年令諸路州縣官司買物並以時直不許<lb/>
<pb n="KR2m0014_WYG_025-7b"/>
輙用官價違者以贓定罪<lb/>
　自隆興元年詔軍興以來一應收買軍需蓋造營寨<lb/>
　之類並係科撥錢糧和買措置尚慮官吏夤縁掊斂<lb/>
　不即還直許令人户越訴監司按治以聞淳熙元年<lb/>
　罷市令司詔官司收買物色並依民間市價不得科<lb/>
　抑減剋如違以違制論臨安府及屬縣交易儈保錢<lb/>
　豁減十之五七年詔諸路州縣亦如之至是臣僚言<lb/>
　今官司以官價買物行舖以時值計之什不得二三<lb/>
<pb n="KR2m0014_WYG_025-8a"/>
　重以遷延嵗月而不償胥卒並縁為奸積日既久類<lb/>
　成白著至有遷居以避其擾改業以逃其害者甚而<lb/>
　日用所需瑣瑣之物販夫販婦所資錐刀以營升斗<lb/>
　者亦皆以官價强取之終日營營而錢本俱成乾没<lb/>
　商旅不行衣食路絶乞申嚴禁從之<lb/>
　　大學衍義補曰宮中用度或有所闕不能不求之<lb/>
　　市肆然不必設場務專官使遇有所用遣廉謹之<lb/>
　　人齎見錢隨時價兩平交易而不折以他物不限<lb/>
<pb n="KR2m0014_WYG_025-8b"/>
　　以異時不易以壞幣則官府有實用而小民無怨<lb/>
　　聲矣<lb/>
度宗咸淳元年閏五月以錢三十萬命臨安府通變平<lb/>
物價<lb/>
遼太宗置南京城北有市百物山㣥命有司治其征餘<lb/>
四京及他州縣貨産貿遷之地置亦如之<lb/>
　時南京外城謂之漢城分南北市中為看樓晨集南<lb/>
　市夕集北市又上京南城亦謂之漢城南當横街各<lb/>
<pb n="KR2m0014_WYG_025-9a"/>
　有樓對峙下列井肆<lb/>
　　周廣順中胡嶠記曰上京西樓有邑屋市肆交易<lb/>
　　無錢而用布有綾錦<lb/>
天顯四年七月觀市<lb/>
聖宗統和三年十一月禁行在市易布帛不中尺度者<lb/>
<hi>時以西幸又將東征故云行在</hi>
　　遼史食貨志曰令有司諭諸行宫布帛短狹不中<lb/>
　　度者不鬻於市<lb/>
<pb n="KR2m0014_WYG_025-9b"/>
六年七月觀市<lb/>
　至十九年七月又觀市二十一年五月又觀市<lb/>
七年三月詔開竒峯路通易州市<lb/>
　時以南北府市場人少宜率當部車百乗赴集故有<lb/>
　是詔<lb/>
　　遼史耶律隆運傳曰統和中運隆為大丞相以南<lb/>
　　京平州嵗不登奏免百姓農器錢及請平諸郡商<lb/>
　　賈價並從之<lb/>
<pb n="KR2m0014_WYG_025-10a"/>
興宗重熙十六年七月觀市<lb/>
　至二十一年七月又觀市<lb/>
道宗咸雍七年四月禁布帛短狹不中尺度者<lb/>
　至太康七年十一月除布絹尺度短狹之令<lb/>
太康六年七月觀市<lb/>
金海陵正隆六年四月詔汝州百五十里内州縣量遣<lb/>
商賈赴温湯置市<lb/>
　時幸汝州温湯故有是詔<lb/>
<pb n="KR2m0014_WYG_025-10b"/>
世宗大定二十四年八月詔免上京今年市稅<hi>時以五月</hi>
<hi>至上京</hi>
章宗明昌元年七月詔罷西北路蝦䗫山市場<lb/>
承安元年五月以久旱徙市<lb/>
　越數日詔復市如常<lb/>
五年正月如春水諭㸃檢司車駕所至仍令百姓市易<lb/>
泰和三年四月諭省司官中所用物如民間難得毋强<lb/>
市之<lb/>
<pb n="KR2m0014_WYG_025-11a"/>
宣宗興定三年正月議行均輸又勅和市邊城軍需無<lb/>
至抑配貧民<lb/>
元世祖中統四年九月民間所賣布帛有踈薄狹短者<lb/>
禁之<lb/>
至元元年正月立諸路平準庫<lb/>
　主平物價使相依準不至低昻至二十年十月又立<lb/>
　和林平準庫<lb/>
十三年正月立回易庫於諸路凡十有一掌市易幣帛<lb/>
<pb n="KR2m0014_WYG_025-11b"/>
諸物<lb/>
勅大都路總管府和雇和買權豪與民均輸<hi>按此與上條所係月日相</hi>
<hi>連應係同時降勅</hi>
　三月又勅上都和雇和買並依大都路至十八年九<lb/>
　月勅大都新安縣民復和雇和買<lb/>
十九年九月命軍站户出錢助民和雇和買<lb/>
　先是十六年十月張融訴西京軍戸和雇和買有司<lb/>
　匿所給價鈔計萬八千錠官吏坐罪以融為侍衛軍<lb/>
<pb n="KR2m0014_WYG_025-12a"/>
　總把至是有是命二十八年二月伊蘇岱爾等言近<lb/>
　制和雇和買不及軍家今一切與民同詔自今軍勿<lb/>
　輸三十年十一月勅中書省凡出征軍毋以和雇和<lb/>
　買煩其家<lb/>
二十二年正月從左丞盧世榮奏立市易司<lb/>
　世榮奏隨朝官吏增俸州郡未及可於各都立市易<lb/>
　司領諸牙儈人計商人貨物四十分取一以十為率<lb/>
　四給牙儈六為官吏俸國家以兵得天下不藉糧餽<lb/>
<pb n="KR2m0014_WYG_025-12b"/>
　惟資羊馬宜於上都隆興等路以官錢買幣帛易羊<lb/>
　馬於北方選䝉古人牧之收其皮毛筋骨酥酪等物<lb/>
　十分為率官取其八二與牧者馬以備軍興羊以充<lb/>
　賜予帝善之<lb/>
成宗元貞元年十二月詔大都路凡和雇和買及一切<lb/>
差役以諸色戸與民均當<lb/>
二年正月詔蠲兩都站户和雇和買<lb/>
　至大德元年十二月免上都至大都并宣徽等十三<lb/>
<pb n="KR2m0014_WYG_025-13a"/>
　站户和雇和買七年三月追收元降除免和雇和市<lb/>
　璽書<lb/>
大徳二年十二月詔諸路和市價直隨給其主違者罪<lb/>
之<lb/>
武宗至大四年三月<hi>時仁宗已即位</hi>禁諸王駙馬經過州郡不<lb/>
得非理需索應和買隨即給價<lb/>
仁宗延祐七年十一月<hi>時英宗已即位</hi>平章政事特們徳爾言<lb/>
和市織幣薄惡由董市者不謹請免右丞髙昉等官仍<lb/>
<pb n="KR2m0014_WYG_025-13b"/>
令郡縣更造徵其元直不許<lb/>
　　元史姦臣𫝊曰英宗即位特們徳爾即奏委平章<lb/>
　　王毅右丞髙昉等徵理在京倉庫所貯糧虧七十<lb/>
　　八萬石責償於倉官及監臨出内者所貢幣帛紕<lb/>
　　繆者責償於本處官吏之董其事者仍立程嚴督<lb/>
　　違者杖之<lb/>
明制内外軍民官司並不得指以和雇和買擾害於民<lb/>
如果官司闕用之物照依時直兩平收買或客商中買<lb/>
<pb n="KR2m0014_WYG_025-14a"/>
物貨隨即給價如減駁價值及不即給價者赴告上司<lb/>
以不應治罪<lb/>
　凡民間市肆賣買貨物價直須從州縣親民衙門按<lb/>
　月從實申報上司以憑置辦軍需等項照價收買又<lb/>
　各府州縣每月初旬取勘諸物時估逐一覆實依期<lb/>
　開報毋許高擡少估虧官損民上司收買一應物料<lb/>
　照依按月時估兩平收買給價毋致虧民及縱吏胥<lb/>
　舖甲剋落作弊<lb/>
<pb n="KR2m0014_WYG_025-14b"/>
　　明史食貨志曰洪武時宫禁中市物視時估率加<lb/>
　　十錢其損上益下如此<lb/>
太祖洪武元年十二月命較勘斛斗秤尺并定時估物<lb/>
價<lb/>
　詔中書省命在京兵馬司并管市司三日一次較勘<lb/>
　街市斛斗秤尺并依時估定其物價在外府州各城<lb/>
　門兵馬一體兼領市司<lb/>
　　大明令曰斛斗秤尺司農司照中書省原降鐵斗<lb/>
<pb n="KR2m0014_WYG_025-15a"/>
　　鐵升較定則樣製造發直隸府各州及呈中書省<lb/>
　　轉發行省令各府依法製造較勘付各州縣倉庫<lb/>
　　收支行用其牙行市舖須赴官印烙鄉村人民所<lb/>
　　用與官降相同方許行使<lb/>
　　顧炎武日知録曰法不一則民巧生故古帝王必<lb/>
　　以謹權量為先務其於天下則五嵗巡狩而一正<lb/>
　　之虞書同律度量衡是也其於國中則每嵗而再<lb/>
　　正之禮記月令日夜分則同度量鈞衡石角斗甬<lb/>
<pb n="KR2m0014_WYG_025-15b"/>
　　正權概是也今北方之量鄉異而邑不同至有以<lb/>
　　五斗為一斗者一鬨之市兩斗並行至其土地以<lb/>
　　二百四十步為畆亦有三百六十步七百二十步<lb/>
　　為畆者其步弓以五尺為步亦有六尺七尺八尺<lb/>
　　為步者此之謂工不信度也<lb/>
成祖永樂五年五月命有司嵗辦物料悉給官錢非土<lb/>
地所有者禁勿取<lb/>
　開平衛卒蔣文霆言今有司嵗辦各色物料里長所<lb/>
<pb n="KR2m0014_WYG_025-16a"/>
　領官錢悉以入已名為和買其實强取於民萬不償<lb/>
　一若其土産尚可措辦況非土地所有須多方徵求<lb/>
　以致傾財破産者有之凡若此者非止一端今後宜<lb/>
　令有司除常賦外妄取民一錢者以受財枉法論其<lb/>
　各色物料非土所有者禁勿取從之<lb/>
　　明史食貨志曰永樂初斥言五色石者且以温州<lb/>
　　輸礬困民罷染色布然内使之出始於是時工役<lb/>
　　繁興徵取稍急非土所有民破産購之軍器之需<lb/>
<pb n="KR2m0014_WYG_025-16b"/>
　　尤無算<lb/>
仁宗洪熙元年六月<hi>時宣宗已即位</hi>趣中官在外採辦者還罷<lb/>
所市物<lb/>
　詔各處閘辦金銀鈔造紙劄坐買靛青除已閘辦造<lb/>
　完見收在官者解送外餘悉停罷以蘇民力其原差<lb/>
　官員等速即囘還如託故稽遲以違制論又巡按浙<lb/>
　江御史尹崇高奏所差内官内使於江浙市買諸物<lb/>
　每物置局拘集動擾供給繁勞朝廷所需甚微民間<lb/>
<pb n="KR2m0014_WYG_025-17a"/>
　所費甚大宜皆取囘惟令有司買納帝諭尚書吳中<lb/>
　等曰差遣中人本出權宜豈知勞擾如此今詔書已<lb/>
　罷買諸物若買完者即令囘京未完者悉皆停止又<lb/>
　諭尚書夏原吉等曰各處軍民艱難已甚凡在先有<lb/>
　坐派造辦紵絲紗羅氁段香貨銀硃金箔及海味果<lb/>
　品等物即遣人馳驛往諭已辦完在官者令原差監<lb/>
　辦官管運囘京未辦者悉停罷如嵗額不在此例仍<lb/>
　前科擾民者必罪不赦<lb/>
<pb n="KR2m0014_WYG_025-17b"/>
　　大學衍義補曰今宮闈官府有所匱乏輙一切取<lb/>
　　之州郡州郡則取之於民蓋於常賦外斂錢收買<lb/>
　　以應徵求及領價之際文移上下展轉伺侯動經<lb/>
　　旬月所得不償所費凡買辦皆如此九重上何由<lb/>
　　知之哉<lb/>
七月諭工部察懲有司買辦物料短給價者<lb/>
　副都御史戈謙言朝廷買辦諸色物料有司給價十<lb/>
　不及一況展轉剋減物主所得幾何且一夫耕作除<lb/>
<pb n="KR2m0014_WYG_025-18a"/>
　夏秋二税所存無幾茍再侵耗民不貧困者寡矣願<lb/>
　今後欲有買辦如果不係軍需急用之物乞且停止<lb/>
　候民力完實年榖豐稔然後派買實為民便帝曰科<lb/>
　買諸物每令實與價錢虧價損民有司之過宜速行<lb/>
　戒約有不悛者必加之罪<lb/>
八月内官鄭和等奏奉勅修理南京宮殿當用金箔請<lb/>
令有司市買命於天財庫支鈔買用須依時直勿虧小<lb/>
民<lb/>
<pb n="KR2m0014_WYG_025-18b"/>
　時應天府尹薛均奏自永樂二十年至今年六月工<lb/>
　部及光禄寺買民間緞匹等物價鈔乞於南京天財<lb/>
　庫給民帝諭戸部曰有司不恤民如此其速支給今<lb/>
　後官買物不即給直者罪坐有司十一月尚書吳中<lb/>
　言制造御用物料不足帝曰服食器用當從朴素所<lb/>
　用物料就庫藏中給取不必買於民十二月尚書夏<lb/>
　原吉奏官買順天府民絲漆等物當給價鈔而所司<lb/>
　折以靛青未便帝曰靛青非染工不用如不言幾虧<lb/>
<pb n="KR2m0014_WYG_025-19a"/>
　民矣其悉給鈔靛青收貯以俟别用<lb/>
宣宗宣徳二年三月勅買事神之物毋得擾民<lb/>
　太常寺奏犧牲所羊少不足供祭請支價遣官收買<lb/>
　於平陽府帝曰朕昔侍皇考見太常寺奏買犧牲聖<lb/>
　意惓惓以事神為重愛民為心葢事神之物若有一<lb/>
　毫損民民心不悦神必不享爾等當體此意自是年<lb/>
　之後每遇祀事必以為誡<lb/>
四月停陜西買辦<lb/>
<pb n="KR2m0014_WYG_025-19b"/>
　諭尚書吳中曰陜西去年薄收百姓艱難一切買辦<lb/>
　之物悉停止<lb/>
三年三月命各倉斗斛一準洪武中制度<lb/>
　各倉官為較勘印烙木籌上刋年月及提調官吏姓<lb/>
　名亦用印烙凡官斛籌非官印烙者不用私造者問<lb/>
　罪至七年令重鑄鐵斛每倉各以一給之永為法則<lb/>
　較勘行使<lb/>
四月令從公買辦毋蹈前弊<lb/>
<pb n="KR2m0014_WYG_025-20a"/>
　帝聞買辦物件支官錢屢有告訐剋減者故有是令<lb/>
五年二月詔凡土産之處如收買數多量免他役以優<lb/>
恤之不許概於不産之地收買科擾<lb/>
　至八年令各處買賣諸色物件聴差殷實大户齎價<lb/>
　於出産地方收買供用四月以各處旱下寛恤詔凡<lb/>
　坐派買辦採辦物件及虧欠孳牧牲口并一應紙劄<lb/>
　悉行蠲免九年正月以揚州淮安鳯陽徐州等府州<lb/>
　縣連嵗亢旱勅巡撫侍郎曹𢎞一切買辦盡行停止<lb/>
<pb n="KR2m0014_WYG_025-20b"/>
　越數日乂詔買辦銅鐵諸物俱待秋成後減半解納<lb/>
　所遣官員即令回部十年正月復勅停罷南京工部<lb/>
　及各處買辦物料<lb/>
六年十二月内官袁琦等以採辦為名虐取財物伏誅<lb/>
　内官袁琦狡險欺謾假以幹辦公務奏遣内官内使<lb/>
　凌辱官史毒虐軍民恣肆貪婪金寶錦綺以千萬計<lb/>
　特伏凌遲并斬阮巨隊等十人勅天下諸司知之<lb/>
　　食貨志曰帝因㤗安税課局大使郝智言召還所<lb/>
<pb n="KR2m0014_WYG_025-21a"/>
　　遣官勅自今更不許輙遣自軍器軍需外凡買辦<lb/>
　　者盡停止然寛免之詔屢下内使屢勅撤還而奉<lb/>
　　行不實宦者輙名採辦虐取於民誅袁琦阮巨隊<lb/>
　　等十餘人患乃稍息<lb/>
九年令應天府買辦物料於都稅司支鈔給主<lb/>
英宗初罷諸處採買及造下西洋船木諸冗費<lb/>
正統元年令部頒鐵斛等於倉庫<lb/>
　各布政司府州縣倉分嵗收糧五十萬石及折收倉<lb/>
<pb n="KR2m0014_WYG_025-21b"/>
　庫嵗收布絹等物十萬匹以上者工部各給鐵斛一<lb/>
　銅尺木秤各一<lb/>
　　是年二月陜西按察副使金濂奏西安原降鐵斛<lb/>
　　銅尺木秤便於收支今甘肅等衛倉庫因無前項<lb/>
　　斛與尺秤作弊多端乞行各布政司及直隸府州<lb/>
　　悉照原式成造以慿收支較勘九月儹運糧儲總<lb/>
　　兵官各處巡撫侍郎至京會議軍民利便事宜一<lb/>
　　蘓松諸處官倉原有洪武中頒降鐵斛升斗年久<lb/>
<pb n="KR2m0014_WYG_025-22a"/>
　　廢失出納之際軍民受弊應令府縣量計合用鐵<lb/>
　　斛升斗備料送付南京工部會官依式鑄造頒給備<lb/>
　　用命准行之<lb/>
二年命御史會同戸部及府縣官監視買辦物料<lb/>
　凡買辦物料戸部委官一員會同府縣委官拘集行<lb/>
　舖估計時價闗出官錢仍委御史一員會同給與舖<lb/>
　户收買送納至三年又令遇有買辦之類皆估計價<lb/>
　鈔數目照舊具奏限一月内赴庫領散不許過違八<lb/>
<pb n="KR2m0014_WYG_025-22b"/>
　年又令朝廷所用物件免有司買辦查出産地方於<lb/>
　存留糧内折收解京沿途官司應付船隻脚力南直<lb/>
　隸府并山東者送北京該衙門收江南廣東浙江湖<lb/>
　廣江西四川者送南京該衙門收嵗終具奏九年令<lb/>
　嵗用果品廚料照舊支領官錢派買不許於存畱糧<lb/>
　内折徵又凡遇造作等項急用物料止於官庫闗用<lb/>
　有不敷者方許具奏先給官價派買<lb/>
四年四月敕遼東都司衛所凡祭祀儀物俱照洪武定<lb/>
<pb n="KR2m0014_WYG_025-23a"/>
例支取官錢兩平收買毋許科斂害人<lb/>
　從署都指揮僉事畢恭言也<lb/>
景帝景泰二年頒等秤天平於内外<lb/>
　令工部成造等秤天平各四十頒給户部及在外收<lb/>
　支衙門掌管用使其所屬各許依式成造應用<lb/>
六年令京城内不係長久開舖及小本買賣俱免買辦<lb/>
憲宗成化元年六月命光禄寺祭祀筵宴等俱循舊例<lb/>
買辦<lb/>
<pb n="KR2m0014_WYG_025-23b"/>
　每年牲口不許過十萬果品不許粘砌至四年給事<lb/>
　中陳越言光禄市物槩以勢取負販遇之如被刼掠<lb/>
　夫光禄所供昔皆足用今不然者宣索過額侵漁妄<lb/>
　費也大學士彭時亦以為言請照宣徳正統間例斟<lb/>
　酌供用禁止買辦於是減魚果嵗額十之一<lb/>
二年五月命内官監斟酌年例物料其急於用者出内<lb/>
帑銀市之不急者姑已之<lb/>
　工部奏内官監請促辦年例物料若松木黑炭等共<lb/>
<pb n="KR2m0014_WYG_025-24a"/>
　計七百七十七萬有竒縁四方水旱相仍民困已甚<lb/>
　若復徵需似乖初年明詔與民休息之意帝以小民<lb/>
　貧困正當寛恤故有是令<lb/>
五年命重發鐵斛依式置造以為永久定規<lb/>
　以新舊鐵斛大小不一仍令工部照洪武年間鐵斛<lb/>
　式様重新鑄造發江南江北山東河南兌糧諸處令<lb/>
　兌糧官員依式製造木斛送漕運衙門較勘印烙給<lb/>
　發交兌至十五年又令鑄鐵斛頒給江西湖廣二布<lb/>
<pb n="KR2m0014_WYG_025-24b"/>
　政司及各兌糧水次并支糧倉分較造木斛印烙收<lb/>
　用其鐵斛仍識以成化十五年奏准鑄成永為法則<lb/>
　十三字及監鑄官員匠作姓名於上<lb/>
　　是年又令京城内外并順天府所屬地方凡諸色<lb/>
　　貨物行人依式製造平等斛斗秤尺天平等赴官<lb/>
　　較勘印烙方許行使違者如律治罪知情扶同互<lb/>
　　相借用者事發一體究治<lb/>
孝宗𢎞治元年命光禄減增加供應<lb/>
<pb n="KR2m0014_WYG_025-25a"/>
　初光禄俱預支官錢市物行頭吏役因而侵蝕乃令<lb/>
　各行先報納而後償價遂有遊手號為報頭假以供<lb/>
　應為名抑價倍取以充私槖御史李鸞以為言帝命<lb/>
　禁止<lb/>
七月罷鎮守内外官採辦<lb/>
　先是仁宗時令中官鎮守邊塞英宗復設各省鎮守<lb/>
　又有守備分守中官布列天下及憲宗時益甚購書<lb/>
　採藥之使搜取珍玩靡有孑遺抑賣鹽引私採禽鳥<lb/>
<pb n="KR2m0014_WYG_025-25b"/>
　糜官帑納私賂動以巨萬計太嶽太和山降真諸香<lb/>
　通三嵗用七千斤至是倍之内府物料有至五六倍<lb/>
　者孝宗立頗有減省至是時甘肅巡撫羅明言鎮守<lb/>
　分守内外官競尚貢獻各遣使於所屬邊衛搜方物<lb/>
　名曰採辦實扣軍士月糧馬價或巧取番人犬馬竒<lb/>
　珍且設膳乳諸房僉廚役造酥油諸物比及起運沿<lb/>
　途騷擾乞悉罷之報可<lb/>
十八年八月<hi>時武宗已即位</hi>令各處嵗辦非土産及有事故皆<lb/>
<pb n="KR2m0014_WYG_025-26a"/>
酌價赴京收買<lb/>
　給事中戴銑言各處歲辦多非土産勞費不堪宜令<lb/>
　實開土産有無造冊送部會派之時有者仍納本色<lb/>
　其非土産及兵荒事變令通融酌量齎價赴京收買<lb/>
　從之至正徳元年正月給事中周璽等言近來工作<lb/>
　日繁科派日增皆近倖好興土木藉此占役軍夫規<lb/>
　取料價且因勞以邀賞耳今後物非土産宜勿派工<lb/>
　役果不可已者令部科估計後奏行下所司知之<lb/>
<pb n="KR2m0014_WYG_025-26b"/>
武宗正徳元年頒銅法<lb/>
　時議准工部行寶源局如法製造銅法三十二副每<lb/>
　副大小二十箇俱鏨正徳元年寶源局造字號送部<lb/>
　印發江浙等布政司及各運司并南直隸府州各依<lb/>
　式様支給官錢一體改造用使<lb/>
二月命重刋戒諭收納之㫖於諸司永示遵守<lb/>
　給事中鄒軒等奏内府各監局各庫各倉場及各門<lb/>
　内官内使人等每縁收納錢糧刻削無厭先帝晚年<lb/>
<pb n="KR2m0014_WYG_025-27a"/>
　洞察民隱頒㫖戒諭今復玩愒恬不知畏諸所解納<lb/>
　百方巧取粟米布絹價倍時估民甚苦之宜令諸司<lb/>
　重刻諭㫖懸布遵行凡故違者罪無赦<lb/>
世宗嘉靖二年定市易諸法<lb/>
　凡城市鄉村諸色牙行及船埠頭准選有抵業人戸<lb/>
　充應官給印信文簿附寫客商船戸住貫姓名路引<lb/>
　字號物貨數目每月赴官查照私充者杖諸物行人<lb/>
　評估物價或貴或賤令價不平者計所增減之價論<lb/>
<pb n="KR2m0014_WYG_025-27b"/>
　罪買賣諸物兩不和同而把持行市專取其利及販<lb/>
　鬻之徒通同牙行共為奸詐者杖若見人有所買賣<lb/>
　在傍髙下比價以相惑亂而取利者笞凡私造斛斗<lb/>
　秤尺及作弊增減者官降不如法者提調官失勘者<lb/>
　其在市行使不經官司較勘印烙者倉庫官吏私自<lb/>
　增減官降收支不平者監臨官知而不舉及失覺察<lb/>
　者凢造器用之物不堅固真實及絹布等紕薄短狹<lb/>
　而貨賣者各定罪有差<lb/>
<pb n="KR2m0014_WYG_025-28a"/>
四月令京城辦納物料皆先給與價<lb/>
　給事中汪應軫等請革京城舖户言古者徙豪傑以<lb/>
　實京師我朝亦有富戸皆重根本至於和買之法則<lb/>
　自宋南渡始殊非善政今和買不給直獨累京城以<lb/>
　戕根本其不善尤有甚焉臣以為革之便如不可革<lb/>
　則宜照例給價務在兩平事下戸部議覆請令戸工<lb/>
　二部凡辦納物料皆當先給以價從之<lb/>
二十七年五月給事中羅崇奎等言諸商重困之弊帝<lb/>
<pb n="KR2m0014_WYG_025-28b"/>
嘉納之<lb/>
　時户部言京師召集諸商納貨取直内則據諸司之<lb/>
　通關實收外則據兩縣總部九門官之時估情法適<lb/>
　中公私均便邇者民偽日滋初意漸失其入官應役<lb/>
　者皆傭販賤夫漂流弱户有司利其無援輙百方牟<lb/>
　奪之而富商即有一二置籍往往詐稱窮困旋入旋<lb/>
　出非所以安人心而一治體也請以十年為率命科<lb/>
　道官一為清理貧者除之富者即豪强不得隱匿帝<lb/>
<pb n="KR2m0014_WYG_025-29a"/>
　命科道官如議選委令審覈戸口徧置尺籍務在公<lb/>
　平足以經久既而崇奎等復言部臣之說意在革弊<lb/>
　而未悉弊源竊謂今日諸商所以重困者其弊有四<lb/>
　夫物有貴賤價有低昂今當事者賤則樂於減貴則<lb/>
　逺嫌而不敢增一也諸商殫力經營計早得公家之<lb/>
　利而收納不得一遭風雨遂不可用二也既收之後<lb/>
　經管官更代不常不即給直或遂以沉閣三也幸給<lb/>
　直矣而官司折閱於上番校齮齕於下名雖平估而<lb/>
<pb n="KR2m0014_WYG_025-29b"/>
　所得不能半之四也四弊不除竊恐審編未久而潰<lb/>
　亂又隨之矣臣以為宜先去四弊而不必復為編審<lb/>
　即編審亦不必科道其各場監收主事滿一嵗然後<lb/>
　代毋數更易帝嘉納其言令戸部𠫭酌行審編用科<lb/>
　道官仍如前議<lb/>
　　<hi>臣</hi>等謹案先是上供之物任土作貢曰嵗辦不給<lb/>
　　則官出錢以市曰採辦其後本折兼收採辦愈繁<lb/>
　　於是召商置買物價多虧商賈匿迹至是户部以<lb/>
<pb n="KR2m0014_WYG_025-30a"/>
　　覈實編審為請崇奎等復言諸弊若除商自樂赴<lb/>
　　帝雖納其言而仍編審如部議至二十九年工科<lb/>
　　又奏舖商編審之日舊商報之臣等核之報之不<lb/>
　　實則失在舊商核之不真則失在臣等若豪猾之<lb/>
　　徒公以賄免則罪在奸商乞勅部即令新商投認<lb/>
　　供役其有遷延遲悞賄託求退者許送法司究罪<lb/>
　　則舖商無偏累之苦而科臣等亦可免公役躭延<lb/>
　　之慮矣蓋當時召商及編審之弊大畧如此<lb/>
<pb n="KR2m0014_WYG_025-30b"/>
三十一年更定時估法<lb/>
　自本年為始每半年一次將供用等庫并各倉場合<lb/>
　用糧草等項令山東河南二道管糧官員查訪行令<lb/>
　宛大二縣造冊送科道與巡視中城御史及該司與<lb/>
　九門委官公同𠫭酌如先估與市價相合不必更易<lb/>
　其間物料時有貴賤價有低昂應增應減務酌量時<lb/>
　直上半年不過正月下半年不過七月依期照例會<lb/>
　估三十三年又行令十三布政司南北直隸所屬凡<lb/>
<pb n="KR2m0014_WYG_025-31a"/>
　遇會派年例錢糧務以京估為準有餘者減不足者<lb/>
　增<lb/>
穆宗隆慶四年六月户部條議恤商六事從之<lb/>
　一定時估物價與時低昂而錢糧因時辦納若先時<lb/>
　估計則貴賤無慿此後估價上半年定於五月下半<lb/>
　年定於八月務隨時估價不得執一一議給價太倉<lb/>
　闗各草場料草原數少者給以全價數多者給以三<lb/>
　分之一完日補給皆以時估為率一嚴禁革各庫監<lb/>
<pb n="KR2m0014_WYG_025-31b"/>
　局及牛羊象馬房等倉西安等門典守官吏有索求<lb/>
　抑勒者悉治其罪一裁冗費量減各倉場草束斤數<lb/>
　及脚夫庫秤之冗食一酌坐買凡草料數多一時難<lb/>
　猝辦者量於秋冬孟月坐買不得仍前全坐致費高<lb/>
　價陳草發賣或如數補放未給價者速給之一公僉<lb/>
　報各商果貧困不能供役者具狀驗實方許舉保富<lb/>
　戸更代<lb/>
神宗萬厯九年命加減物料價銀<lb/>
<pb n="KR2m0014_WYG_025-32a"/>
　令九門鹽法委官會同科道將各倉場料草及各庫<lb/>
　物料價銀𠫭酌往年近日舊冊量加增減著為定規<lb/>
　以後非物價大相懸絶不得再行會估<lb/>
熹宗天啟元年三月戸部尚書汪應蛟覆奏甲丁庫錢<lb/>
糧四欵從之<lb/>
　一免稅謂丁字庫油漆銅錫等項既派商辦納復照<lb/>
　单比稅各商何堪宜移知宣課司凡召辦俱免納稅<lb/>
　以滋重困一革鋪墊謂外解錢糧鋪墊已屬陋規此<lb/>
<pb n="KR2m0014_WYG_025-32b"/>
　外復有茶果見面科斂名色宜嚴諭庫璫盡行裁革<lb/>
　一截支謂商價不給輙以掲借傾家今後召買必先<lb/>
　給價如恐領銀虚冒應照截支之議錢糧收到即給<lb/>
　價銀未完之數另行追比續完之價再為截支一平<lb/>
　估謂京師物價騰貴先年㑹估較今價不啻天淵容<lb/>
　移知巡視諸臣及劄九門鹽法部司等官㑹同估直<lb/>
　照時價通融增減仍責商人召辦物料依期進納悉<lb/>
　從所請至三年六月給事中郭興言等奏京師有上<lb/>
<pb n="KR2m0014_WYG_025-33a"/>
　納之錢糧便有鋪墊之常例敲骨剥髓牢不可破先<lb/>
　年巡青商人止借辦草場草料尚苦不支後因十庫<lb/>
　商人巧為脫卸致令巡青商人代辦十庫錢糧貧役<lb/>
　重累膏盡血竭查萬厯四十八年以前商人無十庫<lb/>
　之累夏秋估價毫不假借每嵗費銀止二十七萬餘<lb/>
　兩自天啟元年代辦十庫錢糧商人稱苦議價不免<lb/>
　稍寛嵗費幾至三十五萬今正值春估之時增之則<lb/>
　病國減之則病商展轉反覆計無所出莫若查照舊<lb/>
<pb n="KR2m0014_WYG_025-33b"/>
　規免其代辦勅令巡視十庫諸臣照舊招商供辦事<lb/>
　有專屬責無他諉一舉而兩得矣詔付部議<lb/>
　　<hi>臣</hi>等謹案食貨志自嵗辦改為採辦不免加派累<lb/>
　　及舖户然嘉靖末年嵗用止十七萬兩隆慶時裁<lb/>
　　為十五萬萬厯初年減至十三四萬中年漸增幾<lb/>
　　三十萬而舖户之累滋甚時中官進納索賂名鋪<lb/>
　　墊錢費不訾所支不足相抵民不堪命相率避匿<lb/>
　　乃僉京師富戸為商令下被僉者如赴死重賄營<lb/>
<pb n="KR2m0014_WYG_025-34a"/>
　　免官司宻鈎若緝姦盜至天啟時而商累益重乃<lb/>
　　有不得一錢者矣<lb/>
五年七月巡青給事中霍維華等以商人苦累酌議規<lb/>
則命如議行之<lb/>
　一議估價物價與時消長原無一定乃從前估價止<lb/>
　就舊數稍為增減今議依季定估照市價不得一毫<lb/>
　任意増減一議放銀各商領銀漫不稱兌且如搭錢<lb/>
　而復折銀暮四朝三總屬敝政今議著各商公同敲<lb/>
<pb n="KR2m0014_WYG_025-34b"/>
　針照數稱兌不得分毫短少其辦完料價及時給放<lb/>
　毋得因循滋累一議僉報商人每遇僉報或求情面<lb/>
　倖免或挾夙恨妄報株連蔓引延累無窮今議定編<lb/>
　審之期即著舊役商人各自查訪每一人許報二名<lb/>
　二名擇僉一名如報者不堪即著舊商仍自充役或<lb/>
　不及編審之年有物故消乏查審情真者亦酌此法<lb/>
　行之則事不煩而民不擾亦足免衙役市棍詐騙之<lb/>
　害矣命如議申飭行之<lb/>
<pb n="KR2m0014_WYG_025-35a"/>
　　大學衍義補曰昔人謂市者商賈之事古之帝王<lb/>
　　其物貨取之任土作貢而有餘未有市物者也市<lb/>
　　昉於周官泉府初立法時本以懋遷有無曲為貧<lb/>
　　民地初無一毫征利富國之意焉後世則爭商賈<lb/>
　　之利利民庶之有豈古人立法之初意哉市賈之<lb/>
　　事乗時貴賤以為斂散則是以人君而為商賈之<lb/>
　　所為雖曰推抑商賈居貨待價之謀而貧吾民也<lb/>
　　富亦吾民也彼之所有孰非吾之所有況物貨居<lb/>
<pb n="KR2m0014_WYG_025-35b"/>
　　之既多則價何至甚貴哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷二十五<lb/>
</p>
<p>
</p>
  </div>
</body>
</text>
</TEI>
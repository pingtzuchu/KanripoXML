<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_049-1a"/>
欽定四庫全書<lb/>
欽定續文獻通考卷四十九<lb/>
　學校考<lb/>
　　幸學養老<lb/>
宋寜宗嘉泰三年正月幸太學謁大成殿<lb/>
　禮成御化元堂命國子祭酒李寅仲講尚書周官篇<lb/>
　遂幸武學謁武成殿監學官進秩一級諸生推恩賜<lb/>
　帛有差<lb/>
<pb n="KR2m0014_WYG_049-1b"/>
　　<hi>臣</hi>等謹按宋史理志孝宗淳熈四年幸武學肅揖<lb/>
　　武成王不拜是年如淳熈之儀盖亦肅揖而已<lb/>
理宗淳祐元年正月幸太學<lb/>
　宗武兩學官屬生員並赴太學陪位候車駕至學詣<lb/>
　先聖文宣王位三上香執爵三祭酒俯伏興再拜在<lb/>
　位官皆再拜遂御崇化堂宰臣使相執政並起居執<lb/>
　經官由東階講官由西階並升堂于御前分東西相<lb/>
　向立次引國子監三學學官學生一班北面再拜賛<lb/>
<pb n="KR2m0014_WYG_049-2a"/>
　各就坐賜茶命祭酒曹觱講禮記中庸篇講畢皆起<lb/>
　立班再拜成禮監學官各進一秩諸生推恩賜帛有<lb/>
　差以紹定三年所製伏羲堯舜禹湯文武周孔顔曽<lb/>
　思孟道統十三贊就賜國子監宣示諸生復親書朱<lb/>
　熹白鹿洞規賜焉<lb/>
景定五年詔郡縣行鄉飲之禮<lb/>
度宗咸淳三年正月幸太學<lb/>
　禮部尚書陳宗禮執經國子祭酒雷宜中講中庸各<lb/>
<pb n="KR2m0014_WYG_049-2b"/>
　進一秩宜中賜紫章服太學武學宗學國子監宗正<lb/>
　寺官醫官監書庫門庖等各進一秩推恩三學前廊<lb/>
　與免省試内舍上舍及已免省試者與升甲起居學<lb/>
　生與泛免一次内該曽經兩幸太學補上州文學如<lb/>
　願在學者聰其在籍諸生地逺不及赴起居者並行<lb/>
　泛免一次諸齋長諭推恩有差<lb/>
養老儀<lb/>
　養老于太學皇帝服通天冠絳紗袍乗金輅至太學<lb/>
<pb n="KR2m0014_WYG_049-3a"/>
　酌獻文宣王三祭酒再拜歸御幄北車駕初出量時<lb/>
　刻遣使迎三老五更於其第三老五更俱服朝服乗<lb/>
　安車導從至太學就次國老庻老有司預戒之各服<lb/>
　朝服集於其次大樂正帥工人二舞入立於庭東上<lb/>
　閣門御史臺太常寺客省四方館自下分引百官宗<lb/>
　室客使學生等以次入就位如視學班太常寺博士<lb/>
　贊三老五更俱出次引國老庻老立於後重行異位<lb/>
　禮直官通事舍人引左輔奏請中嚴少頃又奏外辦<lb/>
<pb n="KR2m0014_WYG_049-3b"/>
　皇帝出大次侍衞如常儀大樂正令撞黄鐘之鐘右<lb/>
　五鐘皆應協律郎跪俛伏舉麾興宫架乾安之樂作<lb/>
　皇帝即御坐樂止典儀曰再拜在位官皆再拜三老<lb/>
　五更杖而入各左右二人夾扶太常博士前引史臣<lb/>
　執筆以從三老五更入門宫架和安之樂作至宫架<lb/>
　北北向立以東為上奉禮郎引羣老隨入位於其後<lb/>
　樂止博士揖進三老在前五更在後仍杖夾扶宮架<lb/>
　和安之樂作至西階下樂止博士揖三老五更自西<lb/>
<pb n="KR2m0014_WYG_049-4a"/>
　階升堂國老庻老立堂下三老五更當御坐揖羣老<lb/>
　亦損皇帝為興次奉禮郎揖國老升堂博士引三老<lb/>
　五更奉禮郎引國老以下各於席後立典儀贊各就<lb/>
　坐贊者承傳宫架尊安之樂作三老五更就坐三公<lb/>
　授几九卿正履訖殿中監尚食奉御進珍差及黍稷<lb/>
　等先詣御坐前進呈遂設於三老前樂止尚食奉御<lb/>
　詣三老坐前執醤而饋訖尚醖奉御詣酒尊所取爵<lb/>
　酌酒奉御執爵奉於三老次太官良醖令以次進珍<lb/>
<pb n="KR2m0014_WYG_049-4b"/>
　羞酒食於五更羣老之前皆食大樂正引工人升登<lb/>
　歌奏惠安之樂三終史臣既録三老所論善言善行<lb/>
　宫架作申安之樂憲言成福之舞畢文舞退作受成<lb/>
　告功之舞畢三老以下降筵博士引三老五更於堂<lb/>
　下當御坐前奉禮郎引羣老復位俱揖皇帝為興三<lb/>
　老五更降階至堂下宫架和安之樂作出門樂止禮<lb/>
　直官通事舍人引左輔前奏禮畢退復位典儀贊拜<lb/>
　訖皇帝降坐太常卿導還大次百僚以次退車駕還<lb/>
<pb n="KR2m0014_WYG_049-5a"/>
　宫三老五更升安車導從還翼日詣闕表謝<lb/>
　　<hi>臣</hi>等謹按視學必先釋奠於先聖先師與祠祭禮<lb/>
　　本相通而淳祐元年及咸淳三年又適各有其事<lb/>
　　故兩見之至養老之典其廢已久宋史著是儀不<lb/>
　　知定於何年而馬端臨考未及載存之以偹其制<lb/>
　　云<lb/>
元世祖至元二十八年詔民年八十以上與免一子雜<lb/>
泛差役使之侍養<lb/>
<pb n="KR2m0014_WYG_049-5b"/>
　至成宗大徳九年二月詔民年八十以上許存侍丁<lb/>
　一人九十以上存侍丁二人並免雜役六月又賜年<lb/>
　八十以上者帛一匹九十以上者二匹武宗至大四<lb/>
　年仁宗即位三月詔凡年九十以上者人賜絹二匹<lb/>
　八十以上者一匹<lb/>
順帝至正八年四月幸國子監<lb/>
明太祖洪武十五年正月新建太學成釋奠於孔子遂<lb/>
視學<lb/>
<pb n="KR2m0014_WYG_049-6a"/>
　先是帝諭禮部尚書劉仲質曰國學新成朕將釋菜<lb/>
　令諸儒議禮議者曰孔子雖聖人臣也禮宜一奠而<lb/>
　再拜朕以為孔子明道徳以教後世豈可以職位論<lb/>
　昔周太祖入孔子祠將拜左右曰孔子陪臣不宜拜<lb/>
　周太祖曰百世帝王之師敢不拜乎遂再拜朕深嘉<lb/>
　其明斷不惑於左右之言今朕有天下敬禮百神於<lb/>
　先師之禮宜加尊仲質乃與儒臣定議前期一日有<lb/>
　司灑掃殿堂設御幄於大成門東上南向設御座於<lb/>
<pb n="KR2m0014_WYG_049-6b"/>
　彛倫堂正中至日學官率諸生迎駕於成賢街左駕<lb/>
　入櫺星門止於大成門外入御幄服皮弁服導引官<lb/>
　導出御幄就位百官各就位導引官導詣盥洗所搢<lb/>
　圭盥帨出圭詣酒尊所酌酒詣先師神位前再拜百<lb/>
　官皆再拜搢圭執事官跪進爵遂獻爵授執事官奠<lb/>
　於神位前出圭再拜百官皆再拜四配十哲兩廡分<lb/>
　獻如常儀導引官復導入御幄易常服升輿詣學學<lb/>
　官率諸生先列於堂下東西駕至彛倫堂升御座學<lb/>
<pb n="KR2m0014_WYG_049-7a"/>
　官率諸生行禮畢東西序立於堂下三品以上及侍<lb/>
　從官以次入堂東西序立贊進講祭酒司業博士助<lb/>
　教四人以次升堂由西門入至中堂贊舉經案於御<lb/>
　前禮部官奏請授經於講官祭酒跪受賜講官坐乃<lb/>
　以經置講案叩頭就西南隅設几榻坐講賜大臣及<lb/>
　翰林儒臣坐皆叩頭序坐於東西諸生圜立以聽講<lb/>
　畢出堂門復位贊唱有制學官諸生列班俱北面跪<lb/>
　聽宣諭五拜叩頭禮畢學官率諸生出成賢街跪候<lb/>
<pb n="KR2m0014_WYG_049-7b"/>
　駕還明日祭酒率學官上表謝制曰可至是釋奠禮<lb/>
　成退御講筵祭酒吳顒等以次講畢帝復取尚書大<lb/>
　禹臯陶謨洪範親為講説反復開諭聞者莫不悚悦<lb/>
　遂賜宴竟日而還明日顒率博士龔斆等上表謝客<lb/>
　賜羅衣二襲諸生許恒等四百三十人各賜春夏布<lb/>
　衣<lb/>
十六年頒鄉飲酒圖式令府州縣嵗以正月望十月朔<lb/>
日舉行於學宫<lb/>
<pb n="KR2m0014_WYG_049-8a"/>
　初帝以海内晏安思化民成俗以復於古命禮部考<lb/>
　儀禮及唐宋之制又采周官屬民讀法之㫖參定毎<lb/>
　嵗孟春正月孟冬十月有司偕學官率士大夫之老<lb/>
　者行之於學宫其民間里社以百家為一㑹糧長或<lb/>
　里長主之百人内以年最長者為正賔餘以齒序坐<lb/>
　毎季行之於里中大都皆本於正齒位之説而賔興<lb/>
　賢能春秋習射亦可通行焉五年正月遂詔天下學<lb/>
　校舉行之十四年二月諭有司曰鄉飲之禮所以叙<lb/>
<pb n="KR2m0014_WYG_049-8b"/>
　尊卑别貴賤先王舉以教民使之隆愛敬識亷恥知<lb/>
　禮譲也朕即位以來雖已舉行而鄉閭里社之間恐<lb/>
　未徧習令時和年豐民間無事宜申舉舊章其府州<lb/>
　縣則令長官主之鄉閭里社則令賢而長者主之年<lb/>
　髙有徳者居上年髙淳篤者次之以齒為序其有違<lb/>
　條犯法之人列於外坐同類者成席不許雜於善良<lb/>
　之中如此則家識亷恥人知禮譲父慈子孝兄友弟<lb/>
　㳟夫和婦順之道不待教而興所謂晏然而不亂和<lb/>
<pb n="KR2m0014_WYG_049-9a"/>
　樂而不流者也孔子曰吾觀於鄉而知王道之易易<lb/>
　政謂此也至是復頒圖示式其制以府州縣長吏為<lb/>
　主以鄉之致仕官有徳行者一人為賔擇年髙有徳<lb/>
　者為僎賔其次為介又其次為三賓又其次為衆賓<lb/>
　教職為司正贊禮贊引讀律皆使能者前期設賓席<lb/>
　於堂北兩楹之間少西南面主席於阼階上西面介<lb/>
　席於西階上東面僎席於賓東南面三賓席於賔西<lb/>
　南面皆專席不屬衆賓六十以上者席於西序東面<lb/>
<pb n="KR2m0014_WYG_049-9b"/>
　北上賓多則設席於西階北面東上僚佐席於東序<lb/>
　西面北上設衆賓五十以下者位於堂下西階之西<lb/>
　當席東面北上賓多則又設位於西階之南北面東<lb/>
　上司正及讀律者位於堂下阼階之南北面西上設<lb/>
　主之贊者位於阼階之東西面北上設主及僚佐以<lb/>
　下次於東廊賓介及衆賓次於庠門之外僎次亦在<lb/>
　門外設酒尊於堂上東南隅加勺羃用葛巾爵洗於<lb/>
　阼階下東南篚一於洗西實以爵觶盥洗在爵洗東<lb/>
<pb n="KR2m0014_WYG_049-10a"/>
　設卓案於堂上下席位前陳豆於其上六十者三豆<lb/>
　七十者四豆八十者五豆九十者六豆堂下者二豆<lb/>
　主人豆如賓之數皆實以菹醢至期賓將及門執事<lb/>
　者進報曰賔至主人率僚屬出迎於門外主西面賓<lb/>
　以下皆東面三揖三譲而後升堂相向再拜升坐執<lb/>
　事者報僎至迎坐如前儀贊禮唱司正揚觶司正詣<lb/>
　盥洗位次詣爵洗位取觶於篚洗觶升自西階詣尊<lb/>
　所酌酒進兩楹之間北面立在坐者皆起司正揖僎<lb/>
<pb n="KR2m0014_WYG_049-10b"/>
　賓以下皆報揖司正乃舉觶言曰㳟惟朝廷率由舊<lb/>
　章敦崇禮教舉行鄉飲非為飲食几我長幼各相勸<lb/>
　勉為臣竭忠為子盡孝長㓜有序兄友弟㳟内睦宗<lb/>
　族外和鄉里無或廢墜以黍所生言畢贊禮唱司正<lb/>
　飲酒飲畢揖報如初司正復位僎賓以下皆坐贊禮<lb/>
　唱讀律令執事舉律令案於堂之中讀律令者詣案<lb/>
　前北向立讀皆如揚觶儀有過之人俱赴正席立聽<lb/>
　讀畢復位贊禮唱供饌執事者舉饌案至賓前次僎<lb/>
<pb n="KR2m0014_WYG_049-11a"/>
　次介次主三賔以下各以次舉訖贊禮唱獻賔主降<lb/>
　詣盥洗及爵洗位洗爵酌酒至賔前置於席稍退兩<lb/>
　拜賔答拜又詣僎前亦如之主退復位贊禮唱賔酬<lb/>
　酒賔起僎從之詣盥洗爵洗位如儀至主前置爵賔<lb/>
　僎主皆再拜各就坐執事者於介三賔衆賓以下以<lb/>
　次斟酒訖贊禮唱飲酒或三行或五行供湯三品畢<lb/>
　贊禮唱徹饌在坐者皆興僎主僚屬居東賔介三賔<lb/>
　衆賔居西皆再拜贊禮唱送賔以次下堂分東西行<lb/>
<pb n="KR2m0014_WYG_049-11b"/>
　仍三揖出庠門而退里中則毎嵗春秋社祭㑹飲畢<lb/>
　舉行所用酒殽即一百家内供辦坐以齒次年老者<lb/>
　雖至貧上坐少者雖至富必下坐不許攙越有過犯<lb/>
　者雖年長而富亦坐席末聽讀律受戒諭供飲酒畢<lb/>
　同退如不行赴飲及强坐衆賔之上者為頑民許主<lb/>
　席及諸人首告遷之邉逺主席及衆賔容隠者同罪<lb/>
　其各里社以里長主席選年最髙有徳人所推服者<lb/>
　一人為賔次一人為介餘以年齒叙坐如其鄉有致<lb/>
<pb n="KR2m0014_WYG_049-12a"/>
　仕者主席請以為僎擇通文學者一人揚觶一人讀<lb/>
　律一人贊禮前期主詣賔門請曰某日行鄉飲酒禮<lb/>
　吾子年髙徳劭敢請為賔賔曰某固陋恐辱命敢辭<lb/>
　主曰詢諸衆莫若吾子賢敢固請賔曰夫子申命之<lb/>
　某不敢辭主遂拜賔答拜請介亦如之執事者設賔<lb/>
　席於堂中稍西南向設主席於堂東南西向賔六十<lb/>
　以上者席於堂中上兩序東西相向如賔多年幼者<lb/>
　席於堂下阼階之南北面西上至日主迎賔及獻酬<lb/>
<pb n="KR2m0014_WYG_049-12b"/>
　揚觶讀律酒數行皆如學宫儀其時敢有喧嘩失禮<lb/>
　者許揚觶者以禮責之其或因而致爭競者主席者<lb/>
　㑹衆罪之飲畢明日賔介僎衆賔詣主家拜謝鄉飲<lb/>
　之賜主出門外拜謂辱屈昨日之來至二十二年復<lb/>
　定制民間以三等分坐次年髙無公私犯者自為一<lb/>
　席坐於上等有因公受過及招犯在官者為一席序<lb/>
　坐中門之外其曽犯奸盗詐偽及一應重罪者為一<lb/>
　席序坐東門之外執壺供事各用本等三家子弟各<lb/>
<pb n="KR2m0014_WYG_049-13a"/>
　要分别主者不分别及有過之人不赴者以違制論<lb/>
　　王圻續通考曰按圖席主對大賓主位於東南大<lb/>
　　賓位於東北介對僎介位於西南僎賓位於西北<lb/>
　　是四正也三僎自大賓以次而東三賓自僎賓以<lb/>
　　次而西司正從主而位于東南以教官為之主揚<lb/>
　　觶僚屬居東衆賓居西太祖此制不獨行於官而<lb/>
　　又令各行于里社不怒而勸懲攸屬不言而情文<lb/>
　　交洽審若此不啻唐虞三代之風矣惜乎為有司<lb/>
<pb n="KR2m0014_WYG_049-13b"/>
　　者視為故事未聞有實力行之者而况可責之里<lb/>
　　社之小民哉<lb/>
十九年四月詔有司行養老之政<lb/>
　初制民年七十以上者許一丁侍養免其襍泛差役<lb/>
　至是令所在有司審耆民年八十九十鄰里稱善者<lb/>
　備其年甲行實具狀奏聞貧無産業者八十以上毎<lb/>
　人月給米五斗肉五斤酒三斤九十以上嵗加帛一<lb/>
　匹絮五斤其有田産僅足自贍者所給酒肉絮帛亦<lb/>
<pb n="KR2m0014_WYG_049-14a"/>
　如之其應天鳯陽二府富民年八十以上賜爵里士<lb/>
　九十以上賜爵社士皆與縣官平禮二十年閏六月<lb/>
　命禮部復申諭之至惠帝建文元年詔軍民男婦有<lb/>
　八十九十者賜米一石肉十斤酒三斤九十者加賜<lb/>
　帛一匹綿一斤成祖永樂十九年詔民年八十以上<lb/>
　給絹二匹布二匹酒一斗肉十斤有司時加存恤二<lb/>
　十二年令民年七十以上及篤廢殘疾者許一丁侍<lb/>
　養不能自存者有司賑給八十以上者仍賜絹二匹<lb/>
<pb n="KR2m0014_WYG_049-14b"/>
　綿二斤酒一斗時加存問英宗天順八年詔凡民年<lb/>
　七十以上免一丁差後有司嵗給酒十缾肉十斤八<lb/>
　十以上者加綿二斤布二匹九十以上者給冠帶毎<lb/>
　嵗宴待一次百嵗以上者給板木<lb/>
惠帝建文元年三月幸太學<lb/>
二年正月復幸太學<lb/>
　　<hi>臣</hi>等謹按明制幸學歴代皆一行而惠帝兩年中<lb/>
　　乃再舉之其後世宗及莊烈帝亦兩幸學其未行<lb/>
<pb n="KR2m0014_WYG_049-15a"/>
　　者仁宣兩朝耳仁宗在位未久自不及行宣宗十<lb/>
　　年之内竟未一舉豈史闕載耶<lb/>
成祖永樂四年三月幸太學<lb/>
　先是勅禮部議視學禮尚書鄭賜言宋制謁孔子服<lb/>
　鞾袍再拜帝曰見先師禮不可簡至是皮弁四拜一<lb/>
　如太祖洪武間儀退御彛倫堂祭酒胡儼講尚書堯<lb/>
　典司業張智講易㤗卦講畢宣諭諸生命光祿寺賜<lb/>
　百官茶次日儼等表謝賜祭酒以下宴於奉天門諸<lb/>
<pb n="KR2m0014_WYG_049-15b"/>
　生宴於丹墀仍賜儼及智紵絲羅衣各二襲學官王<lb/>
　峻用等三十五人紵絲衣各一襲監生朱瑨等三千<lb/>
　七十四人鈔各五錠<lb/>
英宗正統九年三月重建太學成釋奠於孔子遂視學<lb/>
　初成祖遷都北京太學因元之陋正統元年十月吏<lb/>
　部主事李賢以為言詔是之八年七月乃命工部重<lb/>
　建至是功成帝臨視錦衣衛設鹵簿太常寺設大樂<lb/>
　於午門外駕出鹵簿太樂以次前導樂設而不作餘<lb/>
<pb n="KR2m0014_WYG_049-16a"/>
　儀仍舊制退御彛倫堂祭酒李時勉講尚書益稷司<lb/>
　業趙琬講易乾卦文言駕還御奉天門百官行慶賀<lb/>
　禮次日時勉等率學官監生上表謝帝具皮弁服御<lb/>
　奉天殿百官朝服侍班行禮畢賜祭酒以下衣服鈔<lb/>
　錠如例是日賜公侯駙馬伯武官都督以上文官三<lb/>
　品及翰林學官宴於奉天門又明日百官等復謝<lb/>
景帝景泰二年二月幸太學<lb/>
　禮如正統賚學官監生有加焉<lb/>
<pb n="KR2m0014_WYG_049-16b"/>
憲宗成化元年三月幸太學釋奠於孔子加牲用樂<lb/>
　前期一日太常寺設大成樂器於殿上列樂舞生於<lb/>
　階下之東西至日帝進爵臨奠時樂作帝受爵獻畢<lb/>
　授執事官奠於神位前樂止分獻官以次奠爵訖出<lb/>
　殿門外東西向立典儀唱送神樂作帝受爵樂止餘<lb/>
　如舊儀時衍聖公率孔顔孟三氏襲封子孫陪祀次<lb/>
　日同監官上表謝賜衍聖公紵絲衣一襲犀帶一博<lb/>
　士顔議孟希文及孔氏族人各賜衣帶有差餘仍宴<lb/>
<pb n="KR2m0014_WYG_049-17a"/>
　賚如例<lb/>
　　<hi>臣</hi>等謹按自後視學衍聖公及三氏子孫皆陪祀<lb/>
　　至世宗嘉靖十二年禮部奏請先期遣行人召衍<lb/>
　　聖公及顔孟二氏博士并孔氏老成族人五人顔<lb/>
　　孟族各二人一同馳驛赴京迎駕陪祀遂為永制<lb/>
孝宗𢎞治元年三月幸太學釋奠於孔子加幣<lb/>
　先是吏部尚書王恕言我朝列聖即位之後所行之<lb/>
　禮有一行而不再舉者惟耕耤田及幸太學二事耕<lb/>
<pb n="KR2m0014_WYG_049-17b"/>
　耤田有獻幣三獻齋戒省牲之禮幸學釋奠何獨不<lb/>
　然下禮部㑹議於是禮部及詹事府國子監翰林院<lb/>
　春坊等官言禮記曰凡學春官釋奠於其先師註云<lb/>
　釋奠者但奠置所祭之物而已無食飲酬酢等事以<lb/>
　其於行禮非報功也又云凡始立學者必釋奠於先<lb/>
　聖先師及行事必以幣註云諸侯初受封立學行釋<lb/>
　奠之事必以奠幣為禮也又云凡釋奠者必有合也<lb/>
　有國故則否註云凡行釋奠之禮必有合樂之事若<lb/>
<pb n="KR2m0014_WYG_049-18a"/>
　國有凶喪則否又云大學始教皮弁祭菜示敬道也<lb/>
　註云學者入學之初有司衣弁皮之服祭先師以萍<lb/>
　藻之菜示以尊敬道藝也葢古者敬師之禮以菜為<lb/>
　贄故始入學者必釋菜以禮其先師而學官四時之<lb/>
　祭乃皆釋奠釋奠釋菜皆祭之略者也故以行禮而<lb/>
　行釋奠則無幣差厚于釋菜之意即今天子視學所<lb/>
　行是也以報功而行釋奠則有幣即今二丁所行<lb/>
　是也至成化元年視學始加牲用樂雖極尊崇之禮<lb/>
<pb n="KR2m0014_WYG_049-18b"/>
　然既非釋奠之正又非釋奠之全卒至紛紛實由於此<lb/>
　今恕言奠物三獻之理必須讀祝飲福受胙始為全<lb/>
　備原無舊典固難擅行且欲比以先農之祀又係大<lb/>
　明集禮所載洪武舊制亦難擅改宜但于視學之前<lb/>
　致齋一日至期加幣一叚樂設而不作餘仍其舊帝<lb/>
　曰尊先師當以禮既成化初年有所舉不可廢至是<lb/>
　遂加幣用太牢改分獻為分奠餘儀皆仍舊制<lb/>
武宗正徳元年三月幸太學<lb/>
<pb n="KR2m0014_WYG_049-19a"/>
　儀如舊惟樂設而不作<lb/>
世宗嘉靖元年二月幸太學<lb/>
　儀如舊次日賜宴奉天門禮部及太常光祿鴻臚執<lb/>
　事官皆與焉又次日祭酒等謝恩賜勅以勉勵之後<lb/>
　復更定儀注車駕至櫺星門即降輦歩入御幄易服<lb/>
　祭畢仍自御幄歩出櫺星門外餘如舊儀次日使衍<lb/>
　聖公三氏子孫及祭酒司業宴于禮部<lb/>
十二年三月以更正孔廟祀典復幸太學<lb/>
<pb n="KR2m0014_WYG_049-19b"/>
　命大臣致奠啟聖公祠習禮公侯伯俱迎駕聼講跪<lb/>
　聆宣諭班列于學官之次諸生之前<lb/>
　祭酒吕柟據開元禮圖叅定養老禮儀嵗季春之月<lb/>
　擇吉日行養老禮于太學有司先奏定三師三少致<lb/>
　仕者用徳行年髙一人為三老次一人為五更三品<lb/>
　上下年徳髙劭者為羣老并開具致政之老與其孤<lb/>
　姓名事狀以聞前期三日設御幄于太學堂後設御<lb/>
　座于太學堂正中南向莞筵粉純加藻席畫純次席<lb/>
<pb n="KR2m0014_WYG_049-20a"/>
　黼純設三老座于西楹近北東向設五更座次三老<lb/>
　東向皆莞筵粉純加藻席畫純設羣老位于西階上<lb/>
　東向皆蒲筵緇布純加莞席元帛純凡席皆不相屬<lb/>
　設致政之老與其孤舘幕于門外太常卿展宫縣列<lb/>
　舞綴于庭設升歌于堂上及舉麾位等一如元㑹之<lb/>
　儀有司設樽于東楹之西北向左𤣥酒有坫以置爵<lb/>
　前期一日有司具牲帛祭器祭先師孔子遣官行禮<lb/>
　齋宿省牲陳設奠獻一如丁祭之儀惟祝文曰維某<lb/>
<pb n="KR2m0014_WYG_049-20b"/>
　年月日朔甲子皇帝謹遣某致祭于先師孔子是月<lb/>
　某日養三老五更羣老于太學用幣敬申奠告以顔<lb/>
　子曾子子思子孟子配尚享昧爽卒事復命又設先<lb/>
　老位于廟門之前陳設如儀至日黎明鼓徴警衆設<lb/>
　六佾舞生皆至駕乃出宫太學官率諸生迎駕于太<lb/>
　學路左駕至太學官及諸生俯伏稽首興傳㫖迎三<lb/>
　老五更于其第三老五更皆朝服乗安車導從如常<lb/>
　儀擇史官充惇史二人朝服從之其羣老及致政之<lb/>
<pb n="KR2m0014_WYG_049-21a"/>
　老與其孤則有司先戒之宿于太學以俟駕至太學<lb/>
　堂上命官釋奠于先老禮畢太常卿導皇帝入御幄<lb/>
　易冠服出升御座執大圭協律郎跪俯伏舉麾金奏<lb/>
　姑洗之均樂止太常少卿導三老五更皆杖各二人<lb/>
　夾扶左右惇史執筆以從自西階升堂皇帝興揖進<lb/>
　欲拜三老五更去杖攝齊皆稽首遜辭乃不果拜揖<lb/>
　就座三老五更皆坐三公授几九卿正履進珍饈及<lb/>
　黍稷等皇帝省訖遂設于三老五更前工升歌鹿鳴<lb/>
<pb n="KR2m0014_WYG_049-21b"/>
　三終太常卿引皇帝詣三老座前以大圭授侍臣執<lb/>
　醬而饋饋訖以次進珍饈酒食于五更前又設酒食<lb/>
　于羣老前太常卿引皇帝詣酒尊所取爵贊酌酒訖<lb/>
　太常卿引皇帝于三老座前執爵而酳酳訖退即座<lb/>
　三老以下皆坐光禄卿進酒皇帝飲三老以下皆飲<lb/>
　酒各三爵笙入三終光禄卿進加肴羮飲酒各三爵<lb/>
　間歌三終三老乃論父子君臣長幼之道治政之要<lb/>
　五更亦如之皇帝俱虚躬聴受惇史執筆録之乃大<lb/>
<pb n="KR2m0014_WYG_049-22a"/>
　合六樂羽舞大韶以雲門咸池合之干舞大武以大<lb/>
　夏大濩合之皇帝興冕而總干三老以下皆興稽首<lb/>
　遜辭皇帝復即座三老以下皆復坐飲酒各三爵樂<lb/>
　九變畢太常卿跪奏樂闋致政之老與其孤舘于門<lb/>
　外者飲酒食畢皆入侍制命有司曰養爾老幼毋違<lb/>
　朕命三老以下趨出賜三老五更襲衣冠帶牢醴采<lb/>
　幣其餘帛衣米肉三老以下序立于庭皆拜三稽首<lb/>
　興分班序立有司奏禮畢車駕還宫明日三老率五<lb/>
<pb n="KR2m0014_WYG_049-22b"/>
　更以下詣闕表謝議奏不行<lb/>
穆宗隆慶元年八月幸太學<lb/>
　時朝鮮國陪臣吏曹叅判洪春年等以奉表至京乞<lb/>
　留觀禮至日亦與焉<lb/>
神宗萬厯四年八月幸太學<lb/>
　釋奠禮畢雨甚免進講次日行慶賀禮賞賚如舊仍<lb/>
　頒諭勸勵師生<lb/>
　　<hi>臣</hi>等謹按王圻續通考載萬厯元年八月幸太學<lb/>
<pb n="KR2m0014_WYG_049-23a"/>
　　命大學士陳以勤釋奠于先師孔子賜輔臣羊酒<lb/>
　　鈔錠有差及考神宗實録無之而是年幸學後勅<lb/>
　　諭國子監師生有朕以沖齡纘承鴻業四載于兹<lb/>
　　南北郊禋殷禮咸秩兹率舊典祗謁先師孔子厥<lb/>
　　禮告成之語則元年無幸學之事可知又幸學無遣<lb/>
　　官釋奠之理而以勤此時亦致仕久矣圻言無據<lb/>
　　故不存<lb/>
熹宗天啟五年三月幸太學<lb/>
<pb n="KR2m0014_WYG_049-23b"/>
愍帝崇禎二年正月幸太學<lb/>
十四年八月重建太學成釋奠于孔子復視學<lb/>
　初欽天監擇日值上丁命丁祭如常儀釋奠别擇日<lb/>
　行至是禮畢入敬一亭觀世宗所立程子四箴碑遂<lb/>
　命禮部取廟學諸碑俱摹榻進覧石鼓文殘缺並令<lb/>
　察補改宋儒六子稱先賢仍命儒臣纂六子格言<lb/>
　<lb/>
欽定續文獻通考卷四十九<lb/>
</p>
<p>
</p>
  </div>
</body>
</text>
</TEI>
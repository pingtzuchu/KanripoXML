<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_246-1a"/>
欽定四庫全書<lb/>
欽定續文獻通考卷二百四十六<lb/>
　四裔考<lb/>
　西南夷<lb/>
　　廣西土司二<hi>廣東瓊州附</hi>
　　太平<lb/>
元置太平路於麗江以控制左江溪洞州縣<lb/>
　太平漢屬交阯號麗江唐為羈縻州𨽻邕州宋平嶺<lb/>
<pb n="KR2m0014_WYG_246-1b"/>
　南於左右二江溪峒立五寨其一曰太平與古萬遷<lb/>
　隆永平横山四寨各領州縣峒屬邕州建武軍節度<lb/>
　元仍為五寨後廢乃置太平路於麗江<lb/>
明太祖洪武二年改太平路為府<lb/>
　先是帝以左江太平土官黄英衍等遣使齎印詣平<lb/>
　章楊璟降旋遣中書照磨蘭以權齎詔往諭左右兩<lb/>
　江溪峒官民曰睠兹兩江地邉南徼風俗質朴自唐<lb/>
　宋以來黄岑二氏代居其間世亂則保境土世治則<lb/>
<pb n="KR2m0014_WYG_246-2a"/>
　修職貢良由其審時知幾故能若此頃者命将南征<lb/>
　八閩克靖兩廣平定爾等不煩師旅奉印來歸嚮慕<lb/>
　之誠良足嘉尚其益懋厥職以安居民以權至廣西<lb/>
　衛鎮撫彭宗等以兵䕶送将抵兩江適來賓洞蠻寇<lb/>
　掠楊家寨居民以權謂奉詔逺來見賊不撃何以庇<lb/>
　民乃督宗等擊之賊敗走遂安輯其地兩江皆懾服<lb/>
　焉至是乃改為太平府<lb/>
宣宗宣徳元年崇善土知縣趙暹作亂官軍平之<lb/>
<pb n="KR2m0014_WYG_246-2b"/>
　暹謀廣地界遂招納亡叛攻左州執故土官奪其印<lb/>
　殺其母大肆擄掠占據村洞四十餘所造火器建旗<lb/>
　幟僣稱王署偽官流刼州縣帝命總兵官顧興祖㑹<lb/>
　廣西三司勦捕暹扼寨拒守進圍之紿出所奪各州<lb/>
　印撫諭脇從官民使復職業暹計窮從間道遁伏兵<lb/>
　邀擊及其黨皆就禽<lb/>
　　<hi>臣</hi>等謹按明史土司傳太平領州縣以十數大約<lb/>
　　元屬太平路明初皆以世職授歸附之土官而設<lb/>
<pb n="KR2m0014_WYG_246-3a"/>
　　流官佐之太平州舊名瓠陽為西原農峒地唐為<lb/>
　　波州宋𨽻太平寨元土官為李以忠鎮逺州舊名<lb/>
　　古隴宋置𨽻邕州元土官為趙勝昌茗盈州宋置<lb/>
　　亦𨽻邕州元土官為李鐡釘安平州舊名安山亦<lb/>
　　西原農洞地唐置波州宋析為安平州元土官為<lb/>
　　李郭佑思同州舊名永寧為西原地唐置邕州宋<lb/>
　　𨽻太平寨元土官為黄克嗣養利州元土官為趙<lb/>
　　日泰萬承州舊名萬陽唐置萬承萬形二州宋省<lb/>
<pb n="KR2m0014_WYG_246-3b"/>
　　萬形𨽻太平寨元土官為許郭安全茗州舊名連<lb/>
　　岡為西原地宋置𨽻邕州元土官為李添慶結安<lb/>
　　州舊名營周亦西原農峒地宋置結安峒𨽻太平<lb/>
　　寨元土官為張仕榮龍英州舊名英山宋為峒元<lb/>
　　改州土官為李世賢結倫州舊名邦兠亦西原農<lb/>
　　峒地宋置安峒𨽻太平寨元改州峒長為馮萬傑<lb/>
　　都結州元土官農姓上下凍州舊名凍江宋置凍<lb/>
　　州元分上下凍二州尋合為一土官為趙貼從思<lb/>
<pb n="KR2m0014_WYG_246-4a"/>
　　城州亦西原農峒地唐置州宋分為上下思城二<lb/>
　　州𨽻太平寨元至元間并為一土官為趙雄傑永<lb/>
　　康州宋置縣𨽻遷隆寨元土官楊姓左州舊名左<lb/>
　　陽唐置𨽻邕州宋𨽻古萬寨元土官為黄勝爵羅<lb/>
　　陽縣舊名福利陀陵縣舊名駱陀皆宋置元土官<lb/>
　　為黄宣黄富俱於洪武初歸附者也<lb/>
　　思明<lb/>
元世祖至元二十四年置思明路<lb/>
<pb n="KR2m0014_WYG_246-4b"/>
　思明唐置州𨽻邕州都督府宋𨽻邕州永平寨至是<lb/>
　改為路<lb/>
　　<hi>臣</hi>等謹按元史世祖紀改思明等四州並為路係<lb/>
　　二十三年十一月事<lb/>
明太祖洪武初改思明路為府<lb/>
　二十五年思明知州門三貴謀殺知府黄廣平廣平<lb/>
　覺而殺之乃以病死聞於朝詔逮鞫之帝謂刑部曰<lb/>
　蠻冦相殺性習固然廣平不以實言宜繩以法今姑<lb/>
<pb n="KR2m0014_WYG_246-5a"/>
　宥之使其改過命給道里費遣還<lb/>
二十九年遣使諭安南還思明舊地<lb/>
　土官黄廣成奏自故元改思明路所轄左江一路州<lb/>
　縣峒寨東至上思州南至銅柱元兵征交阯去銅柱<lb/>
　百里設永平寨置兵戌守命交人供其軍餉元季擾<lb/>
　亂交人以兵攻破永平寨遂越銅柱二百餘里侵奪<lb/>
　思明屬地邱温如嶅慶逺淵脱等五縣逼民附之以<lb/>
　是五縣嵗賦皆土官代輸前者本府失理於朝遂致<lb/>
<pb n="KR2m0014_WYG_246-5b"/>
　交人侵迫益甚及告禮部立站於洞登洞登實思明<lb/>
　地而交阯乃稱屬銅柱界蒙朝廷遣官覈其事建武<lb/>
　志尚可考乞敕安南還舊封庻疆域復正嵗賦不虛<lb/>
　帝令户部録所奏遣官往諭安南三十年安南王陳<lb/>
　日焜議論往復久而不決以譯者言不達意復為書<lb/>
　曉之安南終辯論不已無還地意廷臣議其抗命當<lb/>
　誅帝以蠻人怙頑不悛終必取禍姑待之三年廣成<lb/>
　又奏安南侵奪其禄州西平州永平寨地請遣使諭<lb/>
<pb n="KR2m0014_WYG_246-6a"/>
　還從之<lb/>
　　明史土司傳曰景泰三年土知府黄<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>致仕以子<lb/>
　　鈞襲<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>庻兄都指揮<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>欲殺鈞代以已子<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>守備<lb/>
　　潯州托言徴兵思明府令其子紏衆結營於三十<lb/>
　　里外馳至府襲殺<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>一家支解<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>及鈞甕塟後圃<lb/>
　　仍歸原寨明日乃入城詐發哀遣人報<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>捕賊以<lb/>
　　掩其迹方殺<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>時<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>僕福童得免走憲司訴其事<lb/>
　　且以徴兵檄為證郡人亦言殺<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>一家者<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>父子<lb/>
<pb n="KR2m0014_WYG_246-6b"/>
　　也<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>自度禍及乃謀迎合朝廷意奏永固國本事<lb/>
　　請易儲奏入帝命多官㑹議以聞<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>為此舉衆皆<lb/>
　　驚愕謂必有受其賂而教之者或疑侍郎江淵云<lb/>
　　事成<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>得釋罪且進秩英宗復辟<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>聞自殺帝命<lb/>
　　發棺戮屍其子震亦為都督韓雍捕誅<lb/>
世宗嘉靖四十一年以勦平猺獞功命土官知州男黄<lb/>
承祖暫襲本職<lb/>
　至萬厯十六年思明州土官黄拱聖謀奪襲殺其母<lb/>
<pb n="KR2m0014_WYG_246-7a"/>
　兄拱極等五人而思明知府黄承祖乘亂掠村寨為<lb/>
　之援按臣請以拱聖及諸凶正法思明州改屬流府<lb/>
　革承祖冠帶立功自贖而追其所掠更令族人黄恩<lb/>
　䕶拱極妻許氏撫遺孤世延待其長官之三十三年<lb/>
　總督戴耀奏思明叛目已禽土官黄應雷縱僕起釁<lb/>
　棄印而逃斷難復官黄應宿爭地殺戮六哨成仇且<lb/>
　係義子不應襲職黄應聘係承祖㓜子人心推戴似<lb/>
　應承襲知府以存黄氏宗祀但年甫七嵗暫令流官<lb/>
<pb n="KR2m0014_WYG_246-7b"/>
　同知署府事待至十五歳交印接管應雷既廢不宜<lb/>
　同城應降為土舎其後永襲土舎給田養贍制其出<lb/>
　入應宿仍管故業俱屬思明府節制從之<lb/>
　　明史土司傳曰崇禎十三年總督張鏡心疏報土<lb/>
　　官殺職官思明州黄日章黄徳志等鼓衆叛逆帝<lb/>
　　令速禽首惡以靖地方論者以黄<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>神奸身逭大<lb/>
　　盩世濟其兇傳及四世猶併思明州而有之王綱<lb/>
　　隳矣然骨肉相屠至是四見蓋天道云<lb/>
<pb n="KR2m0014_WYG_246-8a"/>
　　又曰思明州東抵思明府西抵交阯界南抵西平<lb/>
　　州北抵龍英州土官黄姓與思明府同族洪武初<lb/>
　　黄君壽歸附授世襲知州後為黄<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>所并萬厯十六<lb/>
　　年黄拱聖之亂改屬太平上石西州宋屬承平寨<lb/>
　　元屬思明路明初屬思明府至萬厯三十八年<lb/>
　　改屬太平府州更土官趙氏何氏黄氏凡三姓皆<lb/>
　　絶始改流官下石西州宋分石西州置元屬思明<lb/>
　　路洪武二年土官閉賢歸附授世襲知州設流吏<lb/>
<pb n="KR2m0014_WYG_246-8b"/>
　　目佐之忠州宋置𨽻邕州元屬思明路洪武初土<lb/>
　　官黄威慶率子中謹歸附授威慶江州知州中謹<lb/>
　　忠州知州皆世襲其鄰地有四峒者界於南寧思<lb/>
　　明忠江之間思明忠州屢肆侵奪副使翁萬達議<lb/>
　　改峒名四都𨽻之南寧地方稍定隆慶三年冬思<lb/>
　　明府土官黄承祖奏取四都地忠州土官黄賢相<lb/>
　　爭之遂擅立總管諸名目分兵數千戌守因縱令<lb/>
　　剽掠為禍甚烈僉事譚惟鼎調永康典史李材以<lb/>
<pb n="KR2m0014_WYG_246-9a"/>
　　計禽賢相斃之於獄議改流官不果遂改𨽻州於<lb/>
　　南寧仍以州印予賢相子有瀚俾襲職憑祥宋為<lb/>
　　憑祥洞屬永平寨元屬思明路洪武十八年土蠻<lb/>
　　李昇歸附置憑祥鎮巡檢屬思明府永樂二年置<lb/>
　　縣成化八年升為州以昇孫廣寧為知州廣寧有<lb/>
　　十子廣寧死諸子爭立不決凡三四年乃以孫珠<lb/>
　　襲知州職嘉靖十年珠死弟珍珏爭立珍挈印走<lb/>
　　况村珏攝州事十四年州目李清趙琪等謀納珍<lb/>
<pb n="KR2m0014_WYG_246-9b"/>
　　許思明府黄朝以州屬之朝遂以兵納珍於憑祥<lb/>
　　珏奔罄栁既珍悔屬思明與朝隙朝以外婦所生子<lb/>
　　時芳詭云廣寧孫以兵千人納之時珍滛縱為部<lb/>
　　民所怨於是廣寧季子寰以尊屬謀廢立十七年<lb/>
　　寰遂殺珍而附於安南莫登庸藉為嚮導總督蔡<lb/>
　　經屬副使翁萬達禽之論死於是珏與時芳復爭<lb/>
　　立時芳倚思明勢州民皆右之萬達黜珏而論時<lb/>
　　芳死更立李佛嗣珍為知州憑祥遂定<lb/>
<pb n="KR2m0014_WYG_246-10a"/>
　　又曰江州界東抵忠州西抵龍州南抵思明北抵<lb/>
　　太平府宋置州𨽻古萬寨元屬思明路明初土官<lb/>
　　歸附世襲知州嘉靖四十二年以平猺獞功准江<lb/>
　　州土官子黄恩暫署本職<lb/>
　　又曰思陵宋置州屬永平寨元屬思明路洪武初<lb/>
　　省入思明府二十一年復置州其界東至忠州西<lb/>
　　北至思明南至交阯<lb/>
　　思恩<lb/>
<pb n="KR2m0014_WYG_246-10b"/>
元以思恩州屬田州路<lb/>
　思恩漢屬交阯唐為州屬邕乃澄州止戈縣地宋開<lb/>
　寳間廢澄州以止戈賀水無虞三縣省入上林治平<lb/>
　間以上林之止戈入武縁𨽻邕元屬田州路歴代羈<lb/>
　縻而已<lb/>
明英宗正統三年進思恩土知州岑瑛職為知府仍掌<lb/>
州事<lb/>
　先是洪武時田州土知府岑堅子永昌為思恩土知<lb/>
<pb n="KR2m0014_WYG_246-11a"/>
　州永昌死子瑛襲至是以瑛有謀畧善治兵從征蠻<lb/>
　冦屢有功故有是命因與知府岑紹交惡從總兵官<lb/>
　等議升思恩為府俾瑛紹各守彊土以杜侵爭<lb/>
憲宗成化十六年思恩土知府岑鐩㑹討土目黄明之<lb/>
亂平之<lb/>
　鐩瑛之子也田州府土目黄明作亂知府岑溥避入<lb/>
　思恩鐩會鎮守官討平之巡撫朱英請奨鐩功鐩死<lb/>
　子濬襲𢎞治十二年田州土官岑溥為子猇所殺猇<lb/>
<pb n="KR2m0014_WYG_246-11b"/>
　亦死次子猛㓜頭目黄驥李蠻搆難督府命濬調衆<lb/>
　䕶猛驥厚賂濬并獻其女且約分地與濬濬以兵屬<lb/>
　驥送猛至田州不得入猛遂久留濬所及總鎮諸官<lb/>
　攝濬乃出猛襲知府濬從索故分地不得怒約泗城<lb/>
　東蘭二州攻刼田州殺掠萬計城郭為墟濬兵二萬<lb/>
　據舊田州刼龍州印納故知府趙源妻岑氏及總兵<lb/>
　官詣田州勘治黄驥懼匿濬所先是濬築石城於丹<lb/>
　良荘屯兵千餘人截江道以括商利官命毁之不聴<lb/>
<pb n="KR2m0014_WYG_246-12a"/>
　㑹官軍自田州還乘便毁其城濬兵來拒官軍敗之<lb/>
　總鎮及巡按等官請治濬罪而㕘政武清納濬賂曲<lb/>
　䕶之十七年濬掠上林武縁等縣又攻破田州猛僅<lb/>
　以身免總鎮以聞兵部請調三廣兵勦之十八年濬<lb/>
　死城中人獻其首思恩遂平<lb/>
世宗嘉靖七年思恩設土巡檢九司<lb/>
　先是兵部議濬既伏誅不宜再録其後改設流官擇<lb/>
　其可者以雲南知府張鳯升廣西右㕘政掌思恩府<lb/>
<pb n="KR2m0014_WYG_246-12b"/>
　事正徳七年増設鳯化縣治時初設流官諸蠻未服<lb/>
　相繼作亂嘉靖四年都御史盛應期遣官軍平之六<lb/>
　年土目王受與田州盧蘇謀煽亂勢復熾新建伯王<lb/>
　守仁受命至一意招撫而檄受等破八寨賊因列思<lb/>
　恩地為九土巡檢司管以頭目曰興隆曰那馬曰白<lb/>
　山曰定羅曰舊城曰下旺曰安定曰都陽曰古零授<lb/>
　王受白山司巡檢得比於世官又以思恩舊治瘴霧<lb/>
　昏塞宜更之爽塏於是擇地荒田建新郡割武縁止<lb/>
<pb n="KR2m0014_WYG_246-13a"/>
　戈二里益之又議割上林三里而移鳯化縣治於其<lb/>
　處蓋寓犬牙相錯之意巡撫林富謂遷郡及割止戈<lb/>
　里應如守仁議至以三里當設衛而併鳯化縣裁之<lb/>
　遂令府治益孤其後九司頭目日恣所轄蠻民不堪<lb/>
　知府陳璜曲加綏戢目把劉觀盧囬以復土為名鼓<lb/>
　衆作亂副使翁萬達因有事安南計禽盧囬殺之招<lb/>
　囬從亂者三十餘人最後東蘭岑瑄詐稱岑濬子起<lb/>
　雲謀復土官為九司頭目所縳萬厯七年督撫吳文<lb/>
<pb n="KR2m0014_WYG_246-13b"/>
　華謂九司日以驕黠編氓甚少緩急難恃請割南寧<lb/>
　武縁縣屬思恩自是思恩稱巨鎮云<lb/>
　　鎮安<hi>歸順州附</hi>
元世祖至元十八年召溪洞新附官鎮安州岑從毅入<lb/>
覲<lb/>
　先是宋於鎮安峒建右江宣撫司元改鎮安路時從<lb/>
　毅縱兵殺掠迫死知州李顯祖故召之入覲二十九<lb/>
　年從毅降以老疾詔其子斗榮襲佩虎符為鎮安路<lb/>
<pb n="KR2m0014_WYG_246-14a"/>
　軍民總管泰定帝泰定三年鎮安路總管岑修廣為<lb/>
　弟修仁所攻來告又岑世興及鎮安路岑修文合山<lb/>
　獠角蠻六萬餘人為冦命湖廣雲南行省招諭之<lb/>
明太祖洪武元年改鎮安路為府<lb/>
　鎮安路歸附以舊治僻逺移建廢凍州改為府永樂<lb/>
　中向武知州黄世鐵侵奪鎮安髙寨等地朝廷遣兵<lb/>
　討平之以其地屬鎮安成化八年知府岑永壽姪宗<lb/>
　紹紏集土兵攻破府治殺傷嫡母流刼鄉村都指揮<lb/>
<pb n="KR2m0014_WYG_246-14b"/>
　岑瑛禽斬之嘉靖十四年田州盧蘇作亂紏歸順州<lb/>
　土官岑瓛攻毁鎮安府帝命新建伯王守仁治之<lb/>
　　明史土司傳曰時蘇倡亂田州無主鎮安府土官<lb/>
　　男岑真寳以兵納岑邦佐於田州歸順州岑瓛蘇<lb/>
　　壻也及向武州黄仲金皆與真寳隙乘真寳入田<lb/>
　　州蘇遣瓛及仲金襲破鎮安真寳聞亂走還蘇㑹<lb/>
　　目兵追圍之武陵寨瓛等遂發真寳父母墓焚其<lb/>
　　骸分兵占據諸洞寨真寳訴之軍門督諭瓛等久<lb/>
<pb n="KR2m0014_WYG_246-15a"/>
　　之乃解官軍歸真寳於是瓛與真寳互相訐巡按<lb/>
　　御史言土蠻自相讐非有所侵犯從末减<lb/>
　　又曰歸順州舊為峒𨽻鎮安府永樂間鎮安知府<lb/>
　　岑志綱分其第二子岑永綱領峒事傳子瑛屢率<lb/>
　　兵報効𢎞治九年總督鄧廷瓉言鎮安府之歸順<lb/>
　　峒舊為州治洪武初裁革今其峒主岑瑛每効勞<lb/>
　　於官乞設州治授以土官知州凡出兵令備土兵<lb/>
　　五千仍嵗領土兵二千赴梧州聴調詔從之増設<lb/>
<pb n="KR2m0014_WYG_246-15b"/>
　　流官吏目一員瑛死子璋襲復從璋奏以本州改<lb/>
　　𨽻布政使璋多智畧田州岑猛以不法獲譴都御<lb/>
　　史姚鏌将舉兵討之璋猛婦翁也鏌慮璋黨猛召<lb/>
　　都指揮沈希儀謀希儀雅知璋女失寵恨猛又知<lb/>
　　部下千户趙臣雅善璋希儀因使趙臣語璋圖猛<lb/>
　　璋受命時猛子邦彦守工堯隘璋詐遣兵千人助<lb/>
　　邦彦言天兵至以姻黨故且與爾同禍今發精兵<lb/>
　　來幸努力堅守邦彦欣納之璋遣人報希儀曰謹<lb/>
<pb n="KR2m0014_WYG_246-16a"/>
　　以千人内應矣時田州兵殊死戰諸将莫利當隘<lb/>
　　者希儀獨引兵當之約戰三合歸順兵大呼曰敗<lb/>
　　矣田州兵驚潰希儀麾兵乘之斬首千餘級邦彦<lb/>
　　死焉猛聞敗欲自經而璋先已築别館使人請猛<lb/>
　　時猛倉皇不知所出遂挈印從璋使走歸順璋詭<lb/>
　　為猛草奏促猛出印實封之璋既知猛印所在乃<lb/>
　　鴆殺猛斬其首并府印函之間道馳軍門為讒言<lb/>
　　所阻竟不論功璋死次子瓛襲嘉靖四年提督盛<lb/>
<pb n="KR2m0014_WYG_246-16b"/>
　　應期以瓛先助猛逆攻泗城許自新出兵討賊自<lb/>
　　贖從之十四年田州盧蘇叛紏瓛攻鎮安府瓛破<lb/>
　　鎮安并發岑真寳父母墳墓事聞革冠帶許立功<lb/>
　　贖瓛後從征交阯卒於軍子代襲<lb/>
　　田州<hi>恩城州等附</hi>
元置田州路軍民總管府<lb/>
　田州古百粤地漢屬交阯郡唐𨽻邕州宋始置田州<lb/>
　屬邕州横山寨元改置田州路<lb/>
<pb n="KR2m0014_WYG_246-17a"/>
明太祖洪武元年田州土官降<lb/>
　初改路為府省來安府入焉後改州領縣一曰上林<lb/>
　時大兵下廣西右江田州府土官岑伯顔遣使齎印<lb/>
　詣平章楊璟降六年田州溪峒蠻賊竊發伯顔討平<lb/>
　之十七年田州知府伯顔子岑堅泗州知州岑善忠<lb/>
　率其土兵討捕猺冦令選取壮丁各五千人立二衛<lb/>
　以善忠子振堅子永通為千户統衆守禦且耕且戰<lb/>
　此古人以蠻攻蠻之法從都指揮耿良奏也<lb/>
<pb n="KR2m0014_WYG_246-17b"/>
英宗天順元年田州頭目吕趙作亂命勦捕之<lb/>
　吕趙偽稱敵國大将軍張旗幟鳴鉦鼓率衆刼掠南<lb/>
　丹州又據向武州命武進伯朱瑛及土官岑瑛勦捕<lb/>
　三年勢愈獗殺知府岑鑑占據地方偽稱太平王圖<lb/>
　謀岑氏宗族冐襲知府職事四年廵按御史吳禎奏<lb/>
　奉勅勦捕反賊吕趙選調官軍土兵攻破功饒婪鳯<lb/>
　二闗直擣府城吕趙㩦妻子挾知州岑鐸等宵遁官<lb/>
　軍追至雲南富州奪囬鐸等及其子若壻斬首四十<lb/>
<pb n="KR2m0014_WYG_246-18a"/>
　九級賊衆悉降趙以數騎走鎮安府追及之斬趙及<lb/>
　其子與從賊者獲其妻孥及偽太平王木印無敵将<lb/>
　軍銅印并鳯旗盔甲等物復委知府岑鏞仍掌府事<lb/>
　撫安人民田州平帝遣使齎敕奨諭禎等并敕鏞謹<lb/>
　守法度保全宗族成化元年遣使齎敕諭鏞并賜銀<lb/>
　幣以其所部土官狼兵屢調勦有勞且有事於大藤<lb/>
　峽也<lb/>
憲宗成化十六年田州頭目黄明作亂尋被誅<lb/>
<pb n="KR2m0014_WYG_246-18b"/>
　知府岑溥走避思恩總督朱英調軍捕明明敗走為<lb/>
　恩城知州岑欽所執并族屬誅之已溥復與欽交惡<lb/>
　<hi>欽溥叔也</hi>欽攻奪田州逐溥時泗城州土官岑應方恃兵<lb/>
　強復黨欽殺擄人民二萬六千餘與欽分割田州而<lb/>
　據其地至𢎞治三年總制遣官䕶溥之子猇入田為<lb/>
　欽所遏居潯州按察使陶魯率官軍次南寧欽拒敵<lb/>
　敗走而應復援之入城陳兵以備巡撫秦紘請合貴<lb/>
　州湖廣及兩廣兵勦之欽勢蹙乞兵於應遂匿應所<lb/>
<pb n="KR2m0014_WYG_246-19a"/>
　五年總鎮官因檄應捕欽欽從應飲殺應父子於坐<lb/>
　收其兵以拒官軍已而應弟岑接佯以兵送欽至田<lb/>
　州界亦殺其父子以報事聞廷議仍命溥還田州<lb/>
孝宗𢎞治十八年以流官掌田州府事<lb/>
　先是十二年岑溥為子猇所殺猇亦自殺次子猛方<lb/>
　四嵗溥母岑氏及頭目黄驥䕶之赴制府告襲歸至<lb/>
　南寧頭目李蠻來迎驥慮蠻奪已權殺其使蠻率兵<lb/>
　至舊田州驥懼誣蠻将為變乞以兵納乃調思恩岑<lb/>
<pb n="KR2m0014_WYG_246-19b"/>
　濬率兵衛猛濬受驥賂納其女挾猛約分其六甲地<lb/>
　比至田州蠻拒不納驥復以猛奔思恩幽之事覺總<lb/>
　督鄧廷瓉檄副總兵歐磐等攝濬久乃出猛置於會<lb/>
　城得奏命猛襲知府驥濬怒其事之不由已出也要<lb/>
　泗城岑接東蘭韋祖鋐各起兵攻蠻接兵二萬先入<lb/>
　田州殺掠男女驅之溺水死者無算括府庫放兵大<lb/>
　掠城郭為墟濬兵二萬攻舊田州據之殺掠男女五<lb/>
　千三百餘人蠻逃去歐磐及㕘政武清等詣田州府勘<lb/>
<pb n="KR2m0014_WYG_246-20a"/>
　治遣兵送猛還府驥懼罪匿濬家有司請治濬罪<lb/>
　初蠻之迎猛也無他念及猛在外蠻守土以待其歸<lb/>
　驥爭權首亂濬接祖鋐黨惡以致兹變清受濬賂曲<lb/>
　右之且誣蠻占據府治阻兵弄權事竟不直於是廷<lb/>
　瓉言思恩岑濬罪惡正在逐捕而田州岑猛亦宜乘<lb/>
　此區畫降府為州毋基異日尾大之患從之至是廷<lb/>
　議以思田既平宜設流官岑猛世濟兇惡致陷府治<lb/>
　宜降授千户而遴選才望者假以方面職銜守田州<lb/>
<pb n="KR2m0014_WYG_246-20b"/>
　仍賜敕以重其權帝然之於是以平樂知府謝湖為<lb/>
　右參政掌府事時岑猛已降福建平海衛千户遷延<lb/>
　不行及湖至復陳兵自衛令祖母岑氏奏乞於廣西<lb/>
　極邉率部立功以便祭養而總督陳金奏猛據舊巢<lb/>
　要求府佐不赴平海衛㕘政謝湖不即赴任為猛所<lb/>
　拒納餽遺而徇其要求宜逮問時猛遣人重賂劉瑾<lb/>
　得㫖留猛而禠湖并及前撫潘蕃劉大夏猛竟得同<lb/>
　知攝府事猛撫輯遺民兵復振稍復侵旁郡自廣嘗<lb/>
<pb n="KR2m0014_WYG_246-21a"/>
　言督撫有調發願立功冀復舊職㑹江西盗起陳金<lb/>
　檄猛從征猛所至剽掠然以賊平論功遷指揮同知<lb/>
世宗嘉靖六年田州告捷於京師<lb/>
　岑猛論功遷官非其初意頗怨望先是二年率兵攻<lb/>
　泗城拔六寨遂克州治岑接告急於軍門言猛無故<lb/>
　興兵攻寨猛言接非岑氏後據其祖業欲得所侵地<lb/>
　時方有上思州之役徴兵皆不至四年提督盛應期<lb/>
　巡按謝汝儀議大征猛條征調事宜而應期以他事<lb/>
<pb n="KR2m0014_WYG_246-21b"/>
　去詔以都御史姚鏌代命懸金購猛然鏌知猛無反<lb/>
　心猛方奏辯鏌亦緩師而汝儀與鏌郤乃誣鏌之子<lb/>
　淶納猛萬金亷得淶書獻之鏌惶恐乃再疏請征於<lb/>
　是部趣鏌尅期進鏌偕總兵官朱麟發兵八萬以都<lb/>
　指揮沈希儀張經等統之分道並入猛聞大兵至令<lb/>
　其下毋交兵裂帛書寃状陳軍門乞憐鏌不聴督兵<lb/>
　益急沈希儀斬猛長子邦彦於工堯隧猛懼謀岀奔<lb/>
　而歸順州知州岑璋猛婦翁也其女失愛璋欲藉此<lb/>
<pb n="KR2m0014_WYG_246-22a"/>
　報猛甘言誘猛走歸順鴆殺之斬首以獻六年鏌以<lb/>
　田州平告捷京師乃請改田州為流官并陳善後七<lb/>
　事詔俱從之<lb/>
七年新建伯王守仁撫定田州<lb/>
　先是改設流官姚鏌留㕘議汪必東僉事申惠㕘将<lb/>
　張經以兵萬人鎮其地知府王熊兆署府事㑹必東<lb/>
　惠皆移疾他駐惟經熊兆在府兵勢分防守稍懈逆<lb/>
　黨盧蘇王受等乃為偽印誑言猛在且借交阯兵二<lb/>
<pb n="KR2m0014_WYG_246-22b"/>
　十萬以圖興復蠻民信之聚衆薄府城經出擊兵少<lb/>
　不敵欲引還而城中隂為内應呼譟四出官軍腹背<lb/>
　受攻力戰不支突圍渡江走爭舟溺死者甚衆賊沿<lb/>
　江置闌索伏藥弩夾岸並起官軍且戰且行扺向武<lb/>
　失士卒三四百人賊遂入據府城燒倉粟以萬計御<lb/>
　史石金上其事頗委罪前撫盛應期生事召釁而給<lb/>
　事中鄭自璧因請仍檄湖廣永順保靖兵併力勦賊<lb/>
　帝以四方兵數萬方歸休豈可復調命再計機宜以<lb/>
<pb n="KR2m0014_WYG_246-23a"/>
　聞時盧蘇等雖據府叛佯聴撫遣人迎署府事王熊<lb/>
　兆而其黨王受等糾衆萬餘攻據思恩城已而亦投<lb/>
　牒上官願聴招撫姚鏌以兵未集姑受之以緩其謀<lb/>
　遣牒者檄東蘭歸順鎮安泗城向武諸土官各勒兵<lb/>
　自効且責失事守巡㕘将等官立功自贖復疏調湖<lb/>
　廣永保土兵江西汀贛畬兵俱㑹於南寧併力進勦<lb/>
　帝以蠻亂日久鎮巡官受命大征未及殄絶輙奏捷<lb/>
　散兵使餘孽復滋罪不容逭姑赦前過益圖新功乃<lb/>
<pb n="KR2m0014_WYG_246-23b"/>
　起王守仁總督軍務同鏌討之至是悉受撫歸業<lb/>
　　明史土司傳曰守仁威名素重及督軍務調兵數<lb/>
　　萬人至諸蠻心懾守仁至南寧道中見受等勢盛<lb/>
　　度亦未可卒滅上疏極陳用兵利害兵部議所見<lb/>
　　未確復陳五事令詳計其宜於是守仁又疏云思<lb/>
　　田禍結兩省已踰二年今必欲窮兵盡勦則有十<lb/>
　　患若罷兵行撫則有十善臣與按臣及藩臬諸将<lb/>
　　領等攄心極論今日之局撫之為是臣抵南寧遂<lb/>
<pb n="KR2m0014_WYG_246-24a"/>
　　盡撤調集防守之兵數日内解歸者數萬惟湖兵<lb/>
　　數千道阻逺仍使分留南寧解甲休養待間而動<lb/>
　　而盧蘇王受願得歸境投生乞宥一死臣等諭以<lb/>
　　朝廷威徳令齎飛牌歸巢曉諭期以速降無死蘇<lb/>
　　受等皆羅拜踴躍歡聲雷動尋率衆至南寧城下<lb/>
　　分屯四營蘇受等囚首自縳與頭目數百人赴軍<lb/>
　　門請命臣等復諭之曰朝廷既赦爾罪爾等擁衆<lb/>
　　負固騷動一方若不示罰何以雪憤於是下蘇受<lb/>
<pb n="KR2m0014_WYG_246-24b"/>
　　於軍門各杖一百乃解其縛又諭之曰今日宥爾<lb/>
　　死者朝廷好生之徳必杖爾者人臣執法之義衆<lb/>
　　皆叩首悦服願殺賊立功臣隨至其營撫定其衆<lb/>
　　七萬餘人於二月二十六日悉命歸業不折一矢<lb/>
　　不傷一人而全活數萬生靈即古舞干之化奚以<lb/>
　　加焉疏聞帝嘉之<lb/>
　　又曰帝遣行人齎敕奨賚於是守仁復疏曰田州<lb/>
　　外捍交阯内屏各郡深山絶谷猺獠盤據使盡誅<lb/>
<pb n="KR2m0014_WYG_246-25a"/>
　　其人異日雖欲改土為流誰為編户非惟自撤其<lb/>
　　籓籬而拓土開疆以資鄰敵非計之得也今岑氏<lb/>
　　世効邉功猛獨詿誤觸法雖未伏誅聞已病死臣<lb/>
　　謂治田州非岑氏不可請降田州府為田州而官<lb/>
　　其子以存岑氏之後查猛有二子長邦佐自㓜出<lb/>
　　繼為武靖知州武靖當猺賊之衝邦佐才足制馭<lb/>
　　宜仍舊職而今所建州請以猛㓜子邦相授吏目<lb/>
　　署州事俟後遞升為知州以承岑氏之祀設土廵<lb/>
<pb n="KR2m0014_WYG_246-25b"/>
　　檢諸司即以盧蘇王受等九人為之以殺其勢添<lb/>
　　設田寧府統以流官知府以總其權從之<lb/>
　　又曰八年守仁於思田既議設流官又議移南丹<lb/>
　　衛於八寨改思恩府城於荒田改設鳯化縣治於<lb/>
　　三里添設流官縣於思龍増築五鎮城堡於五屯<lb/>
　　及侍郎林富繼之乂言田州界居南寧泗城交通<lb/>
　　雲貴交阯為備非一不宜改設流官南丹衛設在<lb/>
　　賓州既不足以遥制八寨遷八寨又不得以還䕶<lb/>
<pb n="KR2m0014_WYG_246-26a"/>
　　賓州為今日計獨上林之三里守仁所議設縣者<lb/>
　　遷南丹衛於此夫設縣則割賓州之地以益思恩<lb/>
　　是顧彼而失此也遷衛則扼八寨之吭以還䕶賓<lb/>
　　州是一舉而兩得也然不宜屬田州而仍屬南寧<lb/>
　　為便其議與守仁頗有異同詔從富言<lb/>
　　又曰初邦相兄邦彦有子芝依大母林氏瓦氏居<lb/>
　　官給養田其後邦相惡蘇專擅宻與頭目盧玉等<lb/>
　　謀誅蘇及芝又侵削二氏原食荘田二氏遂與蘇<lb/>
<pb n="KR2m0014_WYG_246-26b"/>
　　合謀以芝奔梧州赴軍門告襲蘇又為芝疏請尋<lb/>
　　令人刺邦相邦相覺殺行刺者而蘇遂伏兵殺盧<lb/>
　　玉等以兵圍邦相宅乘夜與瓦氏縊死之事聞帝<lb/>
　　命守仁亟為勘處蘇之殺邦相也歸順鎮安泗城向<lb/>
　　武諸土官羣起搆難互相訐奏當事者謂芝承襲<lb/>
　　未定田州無主致令鄰封覬覦當給劄付令芝管<lb/>
　　事蘇又請早給芝冠帶以撫田州而自願裹糧立<lb/>
　　功及追補累年所逋糧賦部議以土蠻讐殺當從<lb/>
<pb n="KR2m0014_WYG_246-27a"/>
　　末減皆令立功贖罪三十二年芝死子大壽方四<lb/>
　　嵗土人莫葦冐岑姓及土官岑施相煽搆亂提督<lb/>
　　郎檟奏令思恩守備張啟元暫駐田州鎮之三十<lb/>
　　四年田州土官婦瓦氏以狼兵應調至蘇州勦倭<lb/>
　　𨽻總兵俞大猷麾下以殺賊多詔賞瓦氏及其孫<lb/>
　　男岑大壽大禄銀幣餘令軍門奨賞四十二年以<lb/>
　　平廣西猺獞功准岑大禄實受知州職<lb/>
光宗泰昌元年田州土官作亂督臣請正其罪從之<lb/>
<pb n="KR2m0014_WYG_246-27b"/>
　總督許𢎞綱奏土官岑懋仁肆惡起釁窺占上林<hi>上林</hi>
　<hi>在田州東洪武二年土官黄嵩歸附授世襲知縣流官典史佐之</hi>納叛人黄得隆等<lb/>
　糾衆破城擅殺土官黄徳勲擄其妻女印信乞正其<lb/>
　罪詔令懋仁速獻印執送諸犯聴按臣分别正法違<lb/>
　則進勦有功優叙從之田州世岑氏改流者再而終<lb/>
　不果盧蘇再叛弑主終逸於罰論者以為失刑云<lb/>
　　明史土司傳曰恩城唐置州宋元仍舊明初因之<lb/>
　　𨽻廣西成化十九年知州岑欽與田州土官岑溥<lb/>
<pb n="KR2m0014_WYG_246-28a"/>
　　相讐殺<hi>詳田州土司傳</hi>有司以恩城宜裁革從之州遂廢<lb/>
　　又曰上隆宋置州𨽻横山寨元屬田州路明因之<lb/>
　　洪熈元年土知州岑瓊母陳氏來朝宣徳四年瓊<lb/>
　　卒無子土人訴於朝願得陳氏襲職詔以為知<lb/>
　　州<lb/>
　　又曰都康宋置州𨽻横山寨元屬田州路明洪武<lb/>
　　間為蠻獠所據三十二年復置𨽻布政司土官馮<lb/>
　　姓其界東南抵龍英西至鎮安北至向武<lb/>
<pb n="KR2m0014_WYG_246-28b"/>
　　泗城<hi>利州附</hi>
元以泗城州屬田州路軍民總管府<lb/>
　泗城州宋置𨽻邕州横山寨元屬田州路其界東抵<lb/>
　東蘭西抵上林長官司南抵田州北抵永寧明初移<lb/>
　治古磡洞𨽻廣西<lb/>
明太祖洪武五年泗城歸附<lb/>
　時以土官岑善忠世襲知州至宣徳八年致仕女土<lb/>
　官盧氏奏襲職土官岑豹率土兵千五百餘人謀害<lb/>
<pb n="KR2m0014_WYG_246-29a"/>
　已又棄毁故土官岑瑄塑像所為不孝難俾襲職豹<lb/>
　叔利州知州顔亦奏豹興兵謀殺盧氏州民被害都<lb/>
　督山雲奏豹實故土官瑄姪人所信服應襲職盧氏<lb/>
　瑄妻豹伯母初借襲今致仕宜量撥田土以贍終身<lb/>
　仍請敕豹無肆侵擾帝敕雲㑹三司巡按究豹與盧<lb/>
　氏是非從公判决<lb/>
英宗正統二年都督山雲乞發兵勦泗城<lb/>
　泗城土官岑豹攻利州掠其叔顔妻子財物不服撫<lb/>
<pb n="KR2m0014_WYG_246-29b"/>
　諭増兵拒守雲乞勦之帝不許五年顔奏豹侵占及<lb/>
　掠擄罪頭目黄祖亦奏豹殺其弟籍其家岑瑄女亦<lb/>
　奏豹占奪田地人民囚其母盧氏帝遣官齎敕諭之<lb/>
　并敕廣西貴州總兵官親詣其地令速還所侵掠如<lb/>
　不服相機禽捕正徳六年總兵官栁溥奏委官諭豹<lb/>
　退還原占利州地豹時面從及回占如故今顔欲以<lb/>
　利州利甲等荘易泗城古那等甲開設利州衙門宜<lb/>
　從其請發附近官軍送顔赴彼撫治蠻民倘豹仍拒<lb/>
<pb n="KR2m0014_WYG_246-30a"/>
　逆則率兵勦捕之十年豹復奏顔占據其地帝令速<lb/>
　予議處不可因循貽邉方害成化元年豹聚衆四萬<lb/>
　攻刼上林殺土官岑志威據其境土兵部言豹強獷<lb/>
　如此宜調兵禽捕明正典刑從之未幾豹死𢎞治三<lb/>
　年豹之子應復據上林及貴州鎮寧等處一十八城<lb/>
　時恩城土官岑欽攻奪田州應與欽黨既復相讐殺<lb/>
　<hi>詳田州土司傳</hi>兵部奏欽連年搆禍而應黨之復據上林長<lb/>
　官司流毒不少今天厭禍假手相殘實地方之幸所<lb/>
<pb n="KR2m0014_WYG_246-30b"/>
　占鄰壤及土官印信數多亦宜勘斷以除禍本并令<lb/>
　應弟接退還侵地及印信乃許承襲泗城地廣兵多<lb/>
　宜選頭目量授職銜分轄以殺其勢詔下總鎮官區<lb/>
　處十年總督鄧廷瓉奏接往年隨征都匀府江等處<lb/>
　有功乞畧其祖父罪令承襲世職以圖報効廷臣議<lb/>
　刼印侵地雖係接祖父罪然再四撫諭接不肯歸之<lb/>
　於官遽使襲職則志益驕非馭土官法十二年田州<lb/>
　土目黄驥作亂要接為聲援殺掠男婦刼燒倉庫民<lb/>
<pb n="KR2m0014_WYG_246-31a"/>
　廬又刼府學及横山驛印記遂據興仁十四年貴州<lb/>
　賊婦米魯作亂提督王軾請調接領土兵二萬營於<lb/>
　砦布河因敕接自備兩月餉尅期調赴<lb/>
　　明史土司傳曰𢎞治十八年泗城土官岑九仙奏<lb/>
　　自始祖岑彭以來世襲土官至豹子應罹欽之禍<lb/>
　　子孫滅亡殆盡其弟接衆推䕶印累著勞勩乞令<lb/>
　　襲職俾轄蠻衆兵部尚書劉大夏等議豹乃叛臣<lb/>
　　餘孽子應復自取滅亡今接者人皆傳稱為梁接<lb/>
<pb n="KR2m0014_WYG_246-31b"/>
　　非應親枝又不知岑九仙是何逋逃冐為奏擾大<lb/>
　　夏先在兩廣見岑氏譜岑之始祖木納罕於元至<lb/>
　　正年間與田州知府之祖伯顔一時授官今九仙<lb/>
　　妄援漢岑彭世次塵瀆聖聴請治其罪其岑接應<lb/>
　　襲與否前已令鎮巡官勘奏岑九仙雖蠻人難以<lb/>
　　深究亦當摘發以破其奸從之<lb/>
穆宗隆慶二年泗城蠻作亂官軍擊走之<lb/>
　時黄豹黄豸等據貴州程番府麻嚮大華等司時出<lb/>
<pb n="KR2m0014_WYG_246-32a"/>
　擄掠官軍進勦豹等遁去泗城延袤頗廣兵力亦勁<lb/>
　與慶逺諸州互相雄長其流惡自豹而應而接且三<lb/>
　世領縣一曰程縣長官司二曰安隆曰上林<lb/>
　　明史土司傳曰利州漢屬交阯號板麗荘宋建利<lb/>
　　州𨽻横山寨元因焉土官亦岑姓洪武初歸附授<lb/>
　　知州以流官吏目佐之正統元年泗城岑豹據其<lb/>
　　地并掠知州岑顔妻子財物七年豹復與顔相仇<lb/>
　　殺帝敕令罷兵而豹終殺顔及其子得奪州印去<lb/>
<pb n="KR2m0014_WYG_246-32b"/>
　　遂以流官判州事數十年間屢經諸司勘奏移檄<lb/>
　　督追歴岑應岑接二世如故嘉靖二年歸併泗城<lb/>
　　龍州<lb/>
元成宗大徳中升龍州為萬户府<lb/>
　龍州古百粤地漢屬交阯宋置龍州𨽻太平寨至是<lb/>
　升為萬户府<lb/>
明太祖洪武八年改龍州𨽻廣西布政司<lb/>
　土官知州趙帖堅言地臨交阯所守闗隘二十七處<lb/>
<pb n="KR2m0014_WYG_246-33a"/>
　有警須申報太平達總司比報下已涉旬月恐誤事<lb/>
　機乞奉議泗城二州𨽻廣西便從之<lb/>
孝宗𢎞治十二年思恩土官岑濬刼龍州<lb/>
　先是趙帖堅無子以姪宗壽襲宗壽死子景升襲景<lb/>
　升無嗣以叔仁政襲仁政再傳為趙源源死無子岑<lb/>
　濬率兵攻田州囬刼龍州奪其印納故知府源妻岑<lb/>
　氏詔下鎮巡官勦賊而議立為源後者以源庻兄浦<lb/>
　有二子相居長當立相弟楷不能無望則謀於岑氏<lb/>
<pb n="KR2m0014_WYG_246-33b"/>
　以僕韋隊子璋詭云遺腹岑氏恃兄子猛方兵雄楷<lb/>
　遂奏言璋實源子當立為相所簒事下督府勘未决<lb/>
　璋賂鎮守大監𫝊倫舎人詭稱有詔檄猛調二萬兵<lb/>
　納璋入龍州左江大震相挈印奔况村都御史楊旦<lb/>
　討璋猛殺之相乃歸<lb/>
　　明史土司傳曰相二子長燧次寳相枝拇寳亦枝<lb/>
　　拇相絶愛之曰肖我當立猛乃以寳去髠為奴嘉<lb/>
　　靖元年相死州人立燧楷弑之州人立其族弟煖<lb/>
<pb n="KR2m0014_WYG_246-34a"/>
　　時王守仁提督兩廣幕客岑伯髙用事楷賂伯髙<lb/>
　　言煖非趙裔當立者楷也遣上思州知州黄熊兆<lb/>
　　覈之熊兆黨伯髙言楷當立以州印畀楷楷遂殺<lb/>
　　煖龍州大亂州目黄安等潜往田州購寳寳時為<lb/>
　　奴楊布家十三年矣安等行百金購得之言之督<lb/>
　　府都御史林富謂楷勢已張毋持之急乃令楷攝<lb/>
　　職俟寳長讓之楷復時時謀殺寳富諭楷令以印<lb/>
　　還寳寳謝以五千金益以腴田三十一村楷計寳<lb/>
<pb n="KR2m0014_WYG_246-34b"/>
　　弱易與不如邀厚利而徐圖之遂聴命楷復求韋<lb/>
　　璋之子應育之令往來寳所寳妻黄氏思明府土<lb/>
　　官黄朝女也貳於寳而與應通應乃厚結州目又<lb/>
　　數遣人與向武州締好乞兵為衛寳日荒悍刑狡<lb/>
　　男子王良為閽楷知良恨寳激使内應良許之楷<lb/>
　　以千人夜至寳寢門呼良良開門納楷兵執寳寢<lb/>
　　所斬之以他盗聞應以兵千人據州并結朝自援<lb/>
　　都御史蔡經屬副使翁萬達謀之萬達謂楷狙詐<lb/>
<pb n="KR2m0014_WYG_246-35a"/>
　　未可速圖韋應巽愞寡慮可旦夕禽斷其中堅然<lb/>
　　後可次第獲督撫善之萬達行部至太平使人以<lb/>
　　他事召朝諭之計論應當死言楷才勇正須藉為<lb/>
　　龍州當一面耳時諸言楷事者故不為理州人大<lb/>
　　譁萬達愈厚楷楷信之遂統精兵千人詣萬達言<lb/>
　　状并以三十一村地獻萬達召楷及州目鄧瑀等<lb/>
　　入見伏壮士刼之曰汝罪大宜自為計誠死尚可<lb/>
　　為爾子留一官楷自分無生理乃手書諭其黨曰<lb/>
<pb n="KR2m0014_WYG_246-35b"/>
　　業已如此亂無益也可善輔我子以存趙萬達即<lb/>
　　杖楷斃之以楷書諭其州人時楷子匡時生四年<lb/>
　　矣立之一州悉定乃以十三村還龍州十八村𨽻<lb/>
　　崇善縣於是龍州趙氏仍得襲<lb/>
　　奉議<hi>向武附</hi>
元以奉議州屬兩江道<lb/>
　奉議宋置州初屬靜江軍節度使後屬廣西經畧安<lb/>
　撫司至是屬廣西兩江道宣慰司<lb/>
<pb n="KR2m0014_WYG_246-36a"/>
明太祖洪武七年以土官黄志威為奉議州知州<lb/>
　志威舊為田州府總管來歸附<hi>志威即向武土知州世鐵父</hi>六年<lb/>
　招撫奉議等州百十七處人民皆欽服帝嘉其功命<lb/>
　以安州侯州陽縣屬之至是以為知州兼守禦直𨽻<lb/>
　廣西行省至二十八年奉議南丹等處蠻人梗化都<lb/>
　督楊文討平龍州移兵勦奉議賊帝遣使諭文等近<lb/>
　聞奉議兩江溪峒等處林木隂翳蛇虺遺毒草莽中<lb/>
　雨過流毒溪澗飲之令人死師入其地行營駐劄勿<lb/>
<pb n="KR2m0014_WYG_246-36b"/>
　飲山溪水泉恐餘毒傷人宜鑿井以飲其慎察之師<lb/>
　至奉議州蠻冦悉竄入山林據險自固文督諸将分<lb/>
　兵捕之復分道攻南丹叛冦<lb/>
　　明史土司傳曰初楊文等駐師奉議州之東南分<lb/>
　　兵追捕賊黨且遣人招降其脅從者賊皆焚廬舎<lb/>
　　走山谷憑險阻立柵自固文督将士屢攻破之賊<lb/>
　　衆潰㪚左副将軍韓觀等遂分兵追討都康向武<lb/>
　　富勞上林諸州縣破其更吾蓮花大藤峽等寨斬<lb/>
<pb n="KR2m0014_WYG_246-37a"/>
　　向武土官黄世鐡并其黨萬八千三百餘人招降<lb/>
　　蠻民復業者六百四十八户徙置象州武山縣蠻<lb/>
　　冦遂平時兵部尚書致仕唐鐸㕘議軍事以朝廷<lb/>
　　嘗命征勦畢日置衛守之乃㑹諸将相度形勢置<lb/>
　　奉議等衛并向武河池懐集武仙賀縣等處守禦<lb/>
　　千户所設官軍鎮守詔從其言正統五年土官黄<lb/>
　　宗允科歛刼殺甚且欲戕其母母避之殺母侍者<lb/>
　　以洩怒為母所告帝敕總兵官栁溥及三司按騐<lb/>
<pb n="KR2m0014_WYG_246-37b"/>
　　以聞嘉靖四年田州岑猛叛奉議土官嘗助猛攻<lb/>
　　泗城州提督盛應期許其自新令出兵討賊以功<lb/>
　　贖罪後土官知州死皆以土叛官掌州事論者以<lb/>
　　奉議彈九地三面交迫田州獨南界鎮安其勢甚<lb/>
　　蹙明初置衛銓官如宋元故事蓋欲中斷田鎮以伐<lb/>
　　其謀云<lb/>
　　又曰向武宋置州𨽻横山寨元𨽻田州路其界東<lb/>
　　北抵田州西抵鎮安南抵鎮逺洪武二年詔以黄<lb/>
<pb n="KR2m0014_WYG_246-38a"/>
　　志威之子世鐡為知州許世襲二十一年以向武<lb/>
　　州叛蠻梗化官軍討平之置守禦千户所領縣一<lb/>
　　曰富勞元置洪武間為蠻獠所據建文時復置仍<lb/>
　　𨽻向武州永樂初省武林入焉土官亦黄氏世襲<lb/>
　　廣東瓊州<lb/>
　　<hi>臣</hi>等謹按瓊州自明洪武時已升為府特以其地<lb/>
　　多黎岐故明史土司傳標瓊州二字以目之即如<lb/>
　　前湖廣四川貴州雲南廣西俱用府州名之意也<lb/>
<pb n="KR2m0014_WYG_246-38b"/>
元世祖至元十五年以瓊州路屬海北海南道宣慰司<lb/>
　瓊州居環海中漢武帝平南粤始置珠崖儋耳二郡<lb/>
　歴晉隋唐宋叛服不一至是改置瓊州路文宗天厯<lb/>
　二年又改乾寧軍民安撫司<lb/>
明太祖洪武元年改乾寧安撫司為瓊州府<lb/>
　時征南将軍廖永忠平廣東改為府以崖州吉陽軍<lb/>
　儋州萬安軍俱為州南建州為安定縣𨽻焉六年儋<lb/>
　州宜倫縣民陳昆六等作亂攻陷州城調兵勦之以<lb/>
<pb n="KR2m0014_WYG_246-39a"/>
　儋萬二州山深地曠詔置守禦千户所七年儋州黎<lb/>
　人符君勝等及海南羅屯等洞黎人澄邁縣賊王官<lb/>
　舎亂俱官軍討平之十五年萬崖二州民陳鼎叔等<lb/>
　作亂陷陵水縣為海南衛官軍擊敗追至藤橋斬鼎<lb/>
　叔等三百餘人餘黨悉平十七年儋州宜倫縣黎民<lb/>
　唐那虎等亂海南衛指揮張信發兵討之那虎及其<lb/>
　黨鄭銀等敗遁信追禽之送京師知州魏世吉受賄<lb/>
　縱銀去帝命遣力士即其州杖世吉責其捕所縱者<lb/>
<pb n="KR2m0014_WYG_246-39b"/>
成祖永樂三年遣官齎敕諭生黎之未附者<lb/>
　瓊州所屬七縣八洞生黎八千五百人崖州抱有等<lb/>
　十八村一千餘户俱已向化惟羅活諸洞生黎尚未<lb/>
　歸附命通判劉銘齎敕撫諭之又從御史汪俊民言<lb/>
　以瓊州周圍皆海中有大小五指黎母等山皆生熟<lb/>
　黎人所居比嵗軍民有逃入黎洞者甚且引誘生黎<lb/>
　侵擾居民屢使招諭未見信從且山水峻惡風氣亦<lb/>
　異罹其瘴毒鮮能全活有宜倫縣熟黎峒首王賢佑<lb/>
<pb n="KR2m0014_WYG_246-40a"/>
　嘗奉命招諭黎民歸化者多仍詔賢佑量授以官俾<lb/>
　招諭未服并戒約諸峒無納逋逃其熟黎則令隨産<lb/>
　納税悉免差徭其生黎歸化者免税三年峒首則量<lb/>
　所招民數多寡授以職自是通計前後所撫諸黎共<lb/>
　千六百七十處户三萬有竒十九年崖州民以私忿<lb/>
　相戰鬭衛将利漁所欲發兵勦之瓊州知州王伯貞<lb/>
　執不可乃遣寧逺縣丞黄童按視果仇殺逮治數人<lb/>
　黎人遂安<lb/>
<pb n="KR2m0014_WYG_246-40b"/>
宣宗宣徳元年澄邁等縣黎作亂命官討之<lb/>
　時澄邁縣黎王觀珠瓊山縣黎王觀政等聚衆殺土知<lb/>
　縣流刼鄉村殺掠人畜命廣東三司勘實致討二年<lb/>
　指揮王瑀等追捕黎賊兵至金雞嶺賊率衆拒敵敗<lb/>
　之生禽賊首王觀政及從賊二百六十二人斬首二<lb/>
　百六十七級餘衆潰奔走入山招撫復業黎八百一<lb/>
　十二户以捷聞械送觀政等至京帝謂尚書蹇義<lb/>
　曰蠻性雖難馴然至為變必有激宜嚴戒撫黎諸官<lb/>
<pb n="KR2m0014_WYG_246-41a"/>
　寛以馭之若生事激變國有常刑正統九年崖州守<lb/>
　禦千户陳政聞黎賊出没領軍搜捕賊乃圍熟黎村<lb/>
　黎首出見政等輙殺之又焚其廬舎殺其妻孥擄其<lb/>
　財物各黎激變政及官軍百人皆為所殺事聞坐副<lb/>
　千户洪瑜激變律斬景泰三年敕諭萬州土判官王<lb/>
　琥撫諭該管村峒黎人各安生業不得倣傚别峒生<lb/>
　黎所為其官軍亦不得擅入村峒擾害激變天順五<lb/>
　年敇兩廣巡撫葉盛以海南賊五百餘占據城池可馳<lb/>
<pb n="KR2m0014_WYG_246-41b"/>
　至瓊相機撫捕勿使滋蔓<lb/>
孝宗𢎞治十五年黎賊符南蛇反鎮兵討之<lb/>
　時户部主事馮顒奏府治在大海南有五指山峒黎<lb/>
　人雜居外有三州十縣一衛十一所永樂間置土官<lb/>
　州縣以統之黎民安堵如故成化間黎人作亂三度<lb/>
　征討将領貪功殺戮無辜迨知府張桓余濬貪殘苛<lb/>
　斂大失黎心釀成今日南蛇之禍臣本土人頗知時<lb/>
　勢乞仍考原設應襲土官子舎使集土兵可得數萬<lb/>
<pb n="KR2m0014_WYG_246-42a"/>
　聴鎮巡官節制有能禽首惡符南蛇者復其祖職以<lb/>
　蠻攻蠻不數月可奏績矣詔從之<lb/>
世宗嘉靖十九年崖萬二州黎岐叛<lb/>
　總督蔡經以二州黎岐叛亂攻逼城邑請設㕘将一<lb/>
　員駐劄瓊州分守二十八年崖州賊首那燕等聚衆<lb/>
　四千人為亂詔發兩廣官軍九千勦之給事鄭廷鵠<lb/>
　條陳三事下部議行之二十九年總兵官陳圭總督<lb/>
　歐陽必進等将兵進勦斬賊五千三百八十級俘一<lb/>
<pb n="KR2m0014_WYG_246-42b"/>
　千四十九人奪牛羊器械倍之招撫三百七十六人<lb/>
　捷聞帝嘉其功賜圭必進禄米廕襲有差<lb/>
　　鄭廷鵠奏畧曰瓊州諸黎盤居山峒而州縣反環<lb/>
　　其外其地彼髙而我下其土彼膏腴而我鹹鹵其<lb/>
　　勢彼聚而我㪚故自開郡來千六百餘年無嵗不<lb/>
　　遭黎害然無如今日甚矣今日黎患非九千兵可<lb/>
　　辦必添調狼土官兵兼召募打手集數萬衆一鼓<lb/>
　　而四面攻之然後可克嘗考勦除黎患其大舉有<lb/>
<pb n="KR2m0014_WYG_246-43a"/>
　　二元至元辛夘曽空其穴勒石五指山其時雖建<lb/>
　　屯田府立定安㑹同二縣惜其經畧未盡故所得<lb/>
　　旋失嘉靖庚子又嘗大渡師徒攻毁巢岡無處不<lb/>
　　至於是議者謂徳霞地勢平衍擬建城立邑招新<lb/>
　　民耕守業已舉行中道而廢旋為賊資以至復有<lb/>
　　今日謹條三事一崖黎三面郡縣惟東南連郎温<lb/>
　　脚二峒岐賊實當萬州陵水之衝崖賊被攻必借<lb/>
　　二峒東江以分我兵勢計須先分竒兵攻二峒而<lb/>
<pb n="KR2m0014_WYG_246-43b"/>
　　以大兵徑擣崖賊彼此自救不暇莫能相顧則殱<lb/>
　　滅可期傳聞賊首那燕已入凡陽搆集岐賊此必<lb/>
　　多方誤我且訛言搖惑以堅諸部助逆之心宜開<lb/>
　　示慰安以解狐疑之黨一隋唐郡縣輿圖可考今<lb/>
　　多陷入黎中蕩平後悉宜恢復并以徳霞千家<lb/>
　　羅活等膏腴之地盡還州縣設立屯田且耕且守<lb/>
　　仍由羅活磨斬開路以達安定由徳霞沿溪水以達<lb/>
　　昌化道路四達井邑相望非徒懾奸銷萌而王路<lb/>
<pb n="KR2m0014_WYG_246-44a"/>
　　益開拓矣一軍威既振宜建㕘将府於徳霞各州<lb/>
　　縣許以便宜行事以鎮安人心其新附之民中有<lb/>
　　異志者或遷之海北地方屯田或編入附近衛所<lb/>
　　戎籍如漢徙潳山蠻故事又擇仁明慈惠之長久<lb/>
　　任而安輯之則瓊人受萬世利矣疏下兵部議詔<lb/>
　　悉允行<lb/>
神宗萬厯十四年長田峒黎出掠官軍平之<lb/>
　時兵備道既遣兵執戮之草子坡諸黎召衆來報復<lb/>
<pb n="KR2m0014_WYG_246-44b"/>
　戰於長沙營斬黎首四百級於是黄村田尾諸峒黎<lb/>
　皆出降<lb/>
　　明史土司傳曰瓊州黎人居五指山中者為生黎<lb/>
　　不與州人交其外熟黎雜耕州地原姓黎後多姓<lb/>
　　王及符熟黎之産半為湖廣福建奸民亡命及南<lb/>
　　恩藤梧髙化之征夫利其土占居之各稱酋首成<lb/>
　　化間副使涂棐設計犁掃漸就編差𢎞治間符南<lb/>
　　蛇之亂連郡震驚其小醜侵突無時而息云<lb/>
<pb n="KR2m0014_WYG_246-45a"/>
　　西南夷附録<lb/>
　　<hi>臣</hi>等謹按王圻續通考明成祖永樂七年及宣宗<lb/>
　　宣徳六年皆遣太監鄭和往諭諸蕃故将受詔諸<lb/>
　　國入職方者附録於後今仍之如左<lb/>
　　龍牙犀角<lb/>
　　地内平而外尖民皆蟻附而居之氣候常熱以親<lb/>
　　戚尊長為重一日不見則持酒肴問安地産沈速<lb/>
　　降香等<lb/>
<pb n="KR2m0014_WYG_246-45b"/>
　　龍涎嶼<lb/>
　　嶼浮海内波擊雲騰每至春間羣龍來集交戱遺<lb/>
　　涎畨人乃駕獨木舟登嶼採歸設遇風波則人俱<lb/>
　　下海旋即至岸其涎初若脂膠黑色有魚腥氣久<lb/>
　　則成大塊或大魚腹中割出亦覺腥氣迨焚之其<lb/>
　　香清逺貨於蘇門官秤一斤金錢一百九十二准<lb/>
　　中國銅錢四萬九千文<lb/>
　　龍牙門<lb/>
<pb n="KR2m0014_WYG_246-46a"/>
　　在三佛齊之西北山門相對若龍角状中通船山<lb/>
　　塗田瘠氣候常熱四五月間滛雨以擄掠為豪遇<lb/>
　　有畨船則駕小舟迎敵若得順風則倖脱否則被<lb/>
　　其截刼泛海者宜慎焉<lb/>
　　吉里地悶<lb/>
　　地在連迦羅之東滿山茂林皆檀香樹無别種商<lb/>
　　販聚十二所有酋長田肥穀茂朝熱暮寒商船染<lb/>
　　病十死八九蓋其地多瘴氣也<lb/>
<pb n="KR2m0014_WYG_246-46b"/>
　　假里馬丁<lb/>
　　地與交攔山相望海洋中氣候常熱俗甚囂薄雖<lb/>
　　有溪田米穀少収惟種芭焦採其實以為食<lb/>
　　麻逸凍<lb/>
　　地在交攔山之西南洋海中山峻地平氣候稍熱<lb/>
　　田禾倍収國尚節義婦人䘮夫則削髪𠢐面絶食<lb/>
　　七日多有並逝者得甦亦不再嫁至焚夫日類自<lb/>
　　赴火死<lb/>
<pb n="KR2m0014_WYG_246-47a"/>
　　<hi>臣</hi>等謹按王圻續通考不載土司故以上諸處皆<lb/>
　　載於海洋後今附此以便觀覽<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_246-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷二百四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_200-1a"/>
欽定四庫全書<lb/>
欽定續文獻通考卷二百<lb/>
　帝系考<lb/>
　　太上皇<hi>遼金元明皆無</hi>　太皇太后　皇太后<lb/>
宋理宗即位尊楊皇后曰皇太后同聽政寶慶三年上<lb/>
尊號曰夀明皇太后紹定元年加上慈睿三年又加仁<lb/>
福五年崩諡曰恭聖仁烈皇后<lb/>
　　<hi>臣</hi>等謹按此即馬端臨考所載夀明皇后也但彼<lb/>
<pb n="KR2m0014_WYG_200-1b"/>
　　列后妃門且畧而未備今詳載於此<lb/>
度宗即位尊皇后謝氏曰皇太后咸淳三年上尊號曰<lb/>
夀和皇太后五年加上聖福恭帝即位尊為太皇太后<lb/>
宋亡降於元降封夀春郡夫人越七年終<lb/>
恭帝即位尊母全皇后為皇太后宋亡從恭帝入朝於<lb/>
燕京後為尼而終<lb/>
端宗即位冊母楊淑妃為太后同聽政及聞帝昺投海<lb/>
死亦自沈於海<lb/>
<pb n="KR2m0014_WYG_200-2a"/>
遼太祖即位尊母蕭氏為皇太后太后字伊木沁約尼<lb/>
氏宰相塔喇之女太宗即位尊為太皇太后天顯八年<lb/>
崩興宗重熈二十一年追謚宣簡皇后<lb/>
　　<hi>臣</hi>等謹按此即后妃傳所載徳祖宣簡皇后蕭氏<lb/>
　　也傳稱天顯十一年崩祔徳陵而太宗紀八年十<lb/>
　　一月太皇太后崩遣使告哀於晉九年𦵏於徳陵<lb/>
　　則傳文之誤明矣又后妃傳篇首云太祖稱帝尊<lb/>
　　祖母曰太皇太后母曰皇太后王圻續通考採而<lb/>
<pb n="KR2m0014_WYG_200-2b"/>
　　載之今考太祖元年紀並無尊祖母之文契丹國<lb/>
　　志亦無可考太祖之祖母乃元祖簡獻皇后蕭氏<lb/>
　　傳中亦不詳其崩於何年記載多疎弗可深考矣<lb/>
　　又按契丹國志與續綱目皆言太祖舒嚕后有母<lb/>
　　有姑皆踞榻受其拜夫使舒嚕后受姑之拜則姑<lb/>
　　之未尊為皇太后可知此契丹國志綱目所以無<lb/>
　　尊為皇太后之文也今以正史為據而載之且疑<lb/>
　　受拜之事或未可信<lb/>
<pb n="KR2m0014_WYG_200-3a"/>
太宗即位尊母蕭氏為應天皇太后㑹同初晉使馮道<lb/>
韋勲上尊號曰廣徳至仁昭烈崇簡太宗崩世宗即位<lb/>
於鎮陽太后遣少子魯呼以兵逆撃相持數日各罷兵<lb/>
趨上京既而聞太后魯呼復有異謀遷於祖州穆宗應<lb/>
厯三年崩諡曰貞烈重熈中更諡淳慶<lb/>
世宗即位尊母蕭氏<hi>義宗之妃</hi>為皇太后天祿五年察克作<lb/>
亂被弑興宗重熈二十年諡柔貞<lb/>
　　<hi>臣</hi>等謹按義宗妃尊為后者二人一諡端順一諡<lb/>
<pb n="KR2m0014_WYG_200-3b"/>
　　柔貞見義宗傳端順后應先薨義宗傳與世宗紀<lb/>
　　皆不詳載<lb/>
聖宗即位尊母蕭氏為皇太后攝國政統和元年上尊<lb/>
號曰承天皇太后二十四年加上尊號曰睿徳神畧應<lb/>
運啟化<hi>契丹國志於睿徳神畧應運啟化下尚有法道洪仁聖武開統八字</hi>二十七年崩<lb/>
諡曰聖神宣獻重熈二十年改諡睿知<lb/>
　　聖宗紀曰統和元年五月詔近臣議皇太后上尊<lb/>
　　號冊禮樞密使韓徳度以後漢太后臨朝故事草<lb/>
<pb n="KR2m0014_WYG_200-4a"/>
　　定上之<lb/>
　　<hi>臣</hi>等謹按后妃傳云聖宗時皇太后攝國政明逹<lb/>
　　治道聞善必從故羣臣咸竭其才習知軍政澶淵<lb/>
　　之役將士用命聖宗稱遼盛主后教訓為多契丹<lb/>
　　國志亦云聖宗年少太后専政武功殿聖宗居之<lb/>
　　文化殿太后居之<lb/>
興宗即位母元妃蕭氏自立為太后攝政重熈元年上<lb/>
尊號曰法天應運仁徳章聖二十三年加上尊號曰仁<lb/>
<pb n="KR2m0014_WYG_200-4b"/>
慈聖善欽孝廣徳安靜貞純懿和寛厚崇覺儀天道宗<lb/>
立尊為太皇太后清寧三年崩諡曰欽哀<lb/>
　　契丹國志曰聖宗臨崩屬子宗真曰皇后事我四<lb/>
　　十年以其無子故命汝為嗣我死汝母子切毋殺<lb/>
　　之遺命以齊天為皇太后順聖為太妃元妃匿之<lb/>
　　自為皇太后令人誣告齊天謀叛囚於上京縊殺<lb/>
　　之<lb/>
　　<hi>臣</hi>等謹按興宗紀載尊母元妃蕭氏為皇太后而<lb/>
<pb n="KR2m0014_WYG_200-5a"/>
　　后妃傳則書自立為皇太后考紀文興宗初年皇<lb/>
　　太后聴政帝不親庶務羣臣表請不從重熈三年<lb/>
　　五月皇太后還政於帝躬守慶陵與傳云重熈三<lb/>
　　年后隂欲立少子重元重元以所謀白帝乃收太<lb/>
　　后符璽遷於慶州七括宫之事相合則當興宗初<lb/>
　　立未親庶政傳中自立之書法信矣苐紀載重熈<lb/>
　　八年始迎太后還京二十三年始上尊號曰仁慈<lb/>
　　聖善云云與重熈元年之尊號固兩相異也今后<lb/>
<pb n="KR2m0014_WYG_200-5b"/>
　　妃傳中乃以二十三年之尊號屬之元年而謂六<lb/>
　　年秋即奉迎侍飬獨不考七年二月尚有遣使慶<lb/>
　　州問安之事耶史筆舛錯如此<lb/>
道宗即位尊母皇后蕭氏為皇太后清寧二年上尊號<lb/>
曰慈懿仁和文惠孝敬廣愛宗天<hi>前為后時已上尊號此是為太后尊號</hi>
太康二年崩諡曰仁懿<lb/>
　　<hi>臣</hi>等謹按契丹國志云尊為睿聖洪慈順天皇太<lb/>
　　后徽號與史傳不同又云清寧五年崩與太康二<lb/>
<pb n="KR2m0014_WYG_200-6a"/>
　　年亦差十餘年矣<lb/>
金熈宗天㑹<hi>仍太宗年號</hi>十三年九月尊太祖后赫舍哩氏<lb/>
為太皇太后十四年正月崩諡曰欽憲<lb/>
又尊太宗后唐古氏為太皇太后皇統三年三月崩諡<lb/>
曰欽仁<lb/>
　　<hi>臣</hi>等謹按金太祖太宗之世雖正位建元而禮儀<lb/>
　　未備如太祖將伐遼入見肅宗宣靖皇后富察氏<lb/>
　　后命太祖正坐號令諸將自後太祖每出師還輙<lb/>
<pb n="KR2m0014_WYG_200-6b"/>
　　率諸將上謁獻所俘獲此豈非以太后之禮奉之<lb/>
　　者而名號未崇紀載闕如故今所纂輯斷自熈宗<lb/>
　　時始<lb/>
海陵天徳二年正月尊嫡母圖克坦氏為皇太后正隆<lb/>
六年八月弑之大定間諡曰哀及宗幹降封遼王后亦<lb/>
追降為妃<lb/>
又尊生母大氏為皇太后貞元元年四月崩諡曰慈憲<lb/>
大定七年降封太妃削諡號及宗幹降封遼王追降大<lb/>
<pb n="KR2m0014_WYG_200-7a"/>
氏與順妃李氏寧妃蕭氏文妃圖克坦氏俱為夫人<lb/>
　　金史后妃傅曰圖克坦氏宗幹正室無子次室李<lb/>
　　氏生鄭王充大氏生三子長即海陵也大氏事圖<lb/>
　　克坦甚謹相得歡甚海陵以其母嫡妾之分心常<lb/>
　　不安及弑熙宗圖克坦見海陵不賀海陵衘之至<lb/>
　　天徳四年海陵遷中都獨留圖克坦於上京大氏<lb/>
　　常思念之貞元元年大氏臨終謂海陵必迎致之<lb/>
　　三年迎至中都海陵外極恭順太后以為誠然及<lb/>
<pb n="KR2m0014_WYG_200-7b"/>
　　謀伐宋諫止之海陵益不悦樞密使布薩師恭征<lb/>
　　契丹辭謁太后太后言涉江伐宋疲弊中國我嘗<lb/>
　　諫止之不聴契丹事復如此奈何海陵意太后以<lb/>
　　充為子充四子皆成立恐師恭將兵在外太后或<lb/>
　　有異圖乃使人弑太后并令殺太后同乳妹安圖<lb/>
　　及郡君博索額嚕温徹辰等自軍中召師恭還殺<lb/>
　　之<lb/>
章宗即位尊母圖克坦氏為皇太后<hi>顯宗之妃</hi>明昌二年崩<lb/>
<pb n="KR2m0014_WYG_200-8a"/>
諡曰孝懿<lb/>
　　后妃傳曰后父貞尚遼王宗幹女梁國公主后生<lb/>
　　章宗明昌元年禮官議以五月奉上册寶后弗許<lb/>
　　帝屢為之請后曰世宗服未終遽衣錦繡佩珠玉<lb/>
　　於禮何安當俟服闋行之帝諭有司曰太后執意<lb/>
　　甚堅其待來年明昌二年正月崩<lb/>
哀宗即位尊母皇后温都氏<hi>本姓王氏賜姓温都氏</hi>為皇太后天<lb/>
興元年京城破后北遷不知所終<lb/>
<pb n="KR2m0014_WYG_200-8b"/>
又尊生母元妃温都氏<hi>即王皇后之女兄</hi>為皇太后正大八年<lb/>
七月崩諡曰明恵<lb/>
元成宗即位尊太母元妃伯竒音濟齊鴻吉哩氏<hi>裕宗之妃</hi>
為皇太后大徳四年崩諡曰裕聖皇后至大三年加諡<lb/>
徽仁<lb/>
　　<hi>臣</hi>等謹按元史定宗紀與后妃傳載太宗崩六皇<lb/>
　　后鼐瑪錦氏稱制攝國者五年定宗立朝政多出<lb/>
　　於后此豈非定宗所當尊為皇太后者乎定宗憲<lb/>
<pb n="KR2m0014_WYG_200-9a"/>
　　宗二朝本紀禮文未備無尊為太后之文惟憲宗<lb/>
　　二年正月紀有皇太后崩四字邵經邦𢎞簡錄以<lb/>
　　為此乃憲宗生母莊聖皇后繅勒噶塔納竒唻氏<lb/>
　　也憲宗元年亦未嘗有尊生母為皇太后之文皆<lb/>
　　無可詳考又王圻續通考有世祖時尊后鴻吉哩<lb/>
　　氏為皇太后一條考世祖初年紀文並無此事且<lb/>
　　世祖與憲宗同母乃竒唻氏世祖之后二人則皆<lb/>
　　鴻吉哩氏王圻所載誤甚故今所纂輯斷自成宗<lb/>
<pb n="KR2m0014_WYG_200-9b"/>
　　朝始<lb/>
成宗即位尊太母元妃伯藍也怯赤𢎞吉剌氏<hi>裕宗之妃</hi>為<lb/>
皇太后大徳四年崩諡曰裕聖皇后至大三年加諡徽<lb/>
仁<lb/>
武宗即位尊太母元妃塔濟鴻吉哩氏為皇太后后為<lb/>
阿禪孫昆都特穆爾之女<hi>順宗之妃</hi>至大三年上尊號曰儀<lb/>
天興聖慈仁昭懿夀元仁宗延祐二年加上尊號曰全<lb/>
徳泰寧福慶英宗即位尊為太皇太后加上尊號曰徽<lb/>
<pb n="KR2m0014_WYG_200-10a"/>
文崇祐至治二年九月崩諡曰昭獻元聖<lb/>
　　<hi>臣</hi>等謹按昭獻元聖皇后后妃傳書至治三年二<lb/>
　　月崩紀作二年九月崩今考紀文至治二年十二<lb/>
　　月已有定諡太皇太后曰昭獻元聖之文是紀是<lb/>
　　而傳非矣<lb/>
英宗即位尊母鴻吉哩氏為太后<lb/>
　　<hi>臣</hi>等謹按此即仁宗莊懿慈聖皇后鴻吉哩氏也<lb/>
　　傳曰英宗即位上尊號為皇太后至治二年崩考<lb/>
<pb n="KR2m0014_WYG_200-10b"/>
　　英宗紀延祐七年正月仁宗崩三月帝即位頒詔<lb/>
　　天下尊太后為太皇太后並無尊皇后為皇太后<lb/>
　　之語八月祔仁宗聖文欽孝皇帝莊懿慈聖皇后<lb/>
　　於太廟其明年始改為至治元年則傳云至治二<lb/>
　　年崩之謬明矣表云延祐七年上尊諡與祔廟之<lb/>
　　事相符但傳中備載即位時上皇太后尊號之冊<lb/>
　　文皆是生前崇奉之語其至治二年上諡冊中有<lb/>
　　云為天下母而養弗逮履天子位而報則豐則又<lb/>
<pb n="KR2m0014_WYG_200-11a"/>
　　似未曽身為皇太后者續通鑑綱目延祐七年七<lb/>
　　月既並書尊皇太后為太皇太后尊皇后為皇太<lb/>
　　后矣後止書太皇太后崩而皇太后崩失載邵逺<lb/>
　　平續𢎞簡録載英宗嗣位尊為皇太后之冊文與<lb/>
　　元史后妃傳無異然后妃傳止曰遣某官某奉册<lb/>
　　上尊號而已𢎞簡録乃備書儀天興聖慈仁昭懿<lb/>
　　夀元全徳泰寧福慶之尊號此乃仁宗延祐三年<lb/>
　　加上順宗元妃為皇太后之號而英宗即位再加<lb/>
<pb n="KR2m0014_WYG_200-11b"/>
　　徽文崇祐尊為太皇太后者也其誤滋甚王圻續<lb/>
　　通考不載此事當亦闕疑之意也苐思后果未曽<lb/>
　　為太后則必崩於仁宗朝而仁宗紀並未一書且<lb/>
　　后妃傳所載尊為皇太后之冊文語似可據意者<lb/>
　　仁宗崩時后猶未崩曽有尊為太后之事未幾即<lb/>
　　崩距仁宗之崩不逺故於八月同袝太廟乎今據<lb/>
　　傳文書之而存其疑以俟考焉<lb/>
寧宗即位尊文宗皇后鴻吉哩氏為皇太后順帝元統<lb/>
<pb n="KR2m0014_WYG_200-12a"/>
二年上尊號曰贊天開聖仁夀徽懿昭宣至元元年八<lb/>
月詔議加禮乃議尊皇太后為太皇太后加上尊號曰<lb/>
贊天開聖徽懿宣昭貞文慈祐儲善衍慶福元六年六<lb/>
月撤文宗廟主詔去太皇太后尊號安置東安州尋崩<lb/>
　　續通鑑綱目曰至元二年尊為太皇太后許有壬<lb/>
　　諫以為非禮且言推恩之法近重而逺輕今尊皇<lb/>
　　太后為太皇太后是推而逺之乃反輕矣監察御<lb/>
　　史台哈布哈率同列上章言嬸母不宜加徽稱太<lb/>
<pb n="KR2m0014_WYG_200-12b"/>
　　后聞之怒欲殺言者既而怒解曰風憲有臣如此<lb/>
　　豈不能守祖宗之法乎命賜金幣以旌其直<lb/>
　　至元元年詔曰永惟皇太后後其所生之子一以<lb/>
　　至公為心親挈大寶畀予兄弟定策兩朝功徳隆<lb/>
　　盛雖嘗奉上尊號朕心猶為未盡命大臣特議加<lb/>
　　禮至六年六月詔曰叔嬸布逹實哩恃其勢𦦨不<lb/>
　　立明考之冡嗣而立孺稚之弟伊埒哲伯奄復不<lb/>
　　年諸王大臣以賢以長扶朕踐位國之大政屬不<lb/>
<pb n="KR2m0014_WYG_200-13a"/>
　　自遂者詎能枚舉布逹實哩本朕之嬸乃隂搆奸<lb/>
　　臣弗體朕意僣膺太皇太后之號迹其閨門之禍<lb/>
　　罪惡尤重削其鴻名徙東安州安置<lb/>
明恵帝建文元年尊母妃吕氏<hi>興宗妃</hi>為皇太后后夀州<lb/>
人太常卿本之女四年燕兵入太后随其子允熈居興<lb/>
宗陵永樂元年復稱皇嫂懿文太子妃<lb/>
　　<hi>臣</hi>等謹按吕后為興宗繼妃興宗元妃常氏開平<lb/>
　　王遇春女洪武十一年薨諡敬懿恵帝即位追尊<lb/>
<pb n="KR2m0014_WYG_200-13b"/>
　　孝康皇后成祖復降稱為太子妃見興宗傳<lb/>
宣宗即位尊母皇后張氏為皇太后英宗即位尊為太<lb/>
皇太后正統七年十月崩上尊諡曰誠孝恭肅明徳𢎞<lb/>
仁順天啟聖昭皇后<lb/>
　　明史后妃傳曰宣宗崩英宗方九嵗宫中訛言將<lb/>
　　召立襄王矣太后趣召諸大臣至乾清宫指太子<lb/>
　　泣曰此新天子也浮言乃息大臣請垂簾太后曰<lb/>
　　毋壞祖宗法第悉罷一切不急務時時朂帝向學<lb/>
<pb n="KR2m0014_WYG_200-14a"/>
　　委任股肱故終太后世王振不敢專大政<lb/>
英宗即位尊母皇后孫氏為皇太后景帝時尊為上聖<lb/>
皇太后英宗復辟上徽號曰聖烈慈夀天順六年九月<lb/>
崩上尊諡曰孝恭懿憲慈仁莊烈齊天配聖章皇后<lb/>
　　后妃傳曰英宗在迤北太后數寄禦寒衣裘及還<lb/>
　　南内數人省視石亨等謀奪門先密白太后許之<lb/>
景帝即位尊母賢妃呉氏為皇太后英宗復辟復稱宣<lb/>
廟賢妃成化中薨<lb/>
<pb n="KR2m0014_WYG_200-14b"/>
憲宗即位尊母皇后錢氏為慈懿皇太后成化四年六<lb/>
月崩上尊諡曰孝莊獻穆𢎞恵顯仁恭天欽聖睿皇后<lb/>
　錢皇后無子憲宗立上兩宫徽號下廷臣議太監夏<lb/>
　時希貴妃意欲獨尊周貴妃為太后大學士李賢彭<lb/>
　時持不可中官傳貴妃㫖豈有無子而稱太后者言<lb/>
　徳間有故事彭時曰宣徳胡后上表讓位故正統初<lb/>
　不加尊今日事異安得為比賢亦極言之議遂定彭<lb/>
　時以兩宫同稱則無别錢皇后請加二字以便稱謂<lb/>
<pb n="KR2m0014_WYG_200-15a"/>
　從之越數日中官覃包至内閣曰帝意固如是但廹<lb/>
　於太后不敢自主非二公力爭幾誤大事<lb/>
又尊生母貴妃周氏為皇太后成化二十三年四月上<lb/>
徽號曰聖慈仁夀孝宗即位尊為太皇太后𢎞治十七<lb/>
年三月崩上尊諡曰孝肅貞順康懿光烈輔天承聖睿<lb/>
皇后<lb/>
孝宗即位尊母皇后王氏為皇太后至武宗即位尊為<lb/>
太皇太后正徳五年上尊號曰慈聖康夀十三年崩上<lb/>
<pb n="KR2m0014_WYG_200-15b"/>
尊諡曰孝貞莊懿恭靖仁慈欽天輔聖純皇后<lb/>
　　<hi>臣</hi>等謹按憲宗后胡氏以杖萬貴妃而廢後孝宗<lb/>
　　生於西宫后保抱惟謹及即位念后恩命服膳皆<lb/>
　　如母后禮此亦以皇太后之禮事之者也但未復<lb/>
　　尊號故不載<lb/>
武宗即位尊母皇后張氏為皇太后正徳五年上尊號<lb/>
曰慈夀世宗入繼稱聖母加上尊號曰昭聖嘉靖三年<lb/>
加上康恵已改稱皇伯母十五年復加恭安二十年崩<lb/>
<pb n="KR2m0014_WYG_200-16a"/>
諡曰孝康靖肅莊慈哲懿翊天贊聖敬皇后<lb/>
　　<hi>臣</hi>等謹按皇伯母之稱由於張璁繼統不繼嗣之<lb/>
　　説當時議禮之大案千載而下自有公評至張后<lb/>
　　有定䇿迎立之功而世宗事之日薄興國太后誕<lb/>
　　節特勅朝賀燕賚而后誕免賀諸臣爭者皆得罪<lb/>
　　其後推怨張氏坐太后弟延齡謀逆論死太后敝<lb/>
　　𥜗席藁以請亦不見聴延齡之罪終無確証即以<lb/>
　　待皇伯母之恩誼律之亦有愧多矣<lb/>
<pb n="KR2m0014_WYG_200-16b"/>
世宗即位尊祖母邵氏<hi>憲宗妃睿宗母</hi>為皇太后嘉靖元年上<lb/>
尊號曰夀安十一月崩諡曰孝恵康肅温仁懿順恊天<lb/>
祐聖皇太后七年改稱太皇太后十五年改稱皇后<lb/>
又尊生母蔣氏<hi>睿宗妃</hi>為興國太后后大興人父為玉田<lb/>
伯斆嘉靖三年上尊號曰本生章聖皇太后是年秋用<lb/>
張璁等言去本生號尊為聖母七年上尊號曰慈仁十<lb/>
五年加上康靖貞夀十七年崩上尊諡曰慈孝貞順仁<lb/>
敬誠一安天誕聖獻皇后<lb/>
<pb n="KR2m0014_WYG_200-17a"/>
　初議追尊禮禮臣咸謂宜考孝宗而稱興王為皇叔<lb/>
　父妃為皇叔母不允進士張璁以繼統不繼嗣之説<lb/>
　進命廷臣集議楊廷和等抗䟽力爭皆不聴㑹妃至<lb/>
　通州聞考孝宗恚曰安得以吾子為他人子留不進<lb/>
　帝涕泣願避位羣臣以慈夀太后命改稱興獻后元<lb/>
　年改稱興國太后三年乃上尊號稱本生皇太后尋<lb/>
　用張璁等言定稱孝宗為皇伯考昭聖太后為皇伯<lb/>
　母獻皇帝為皇考章聖皇太后為聖母至九年明倫<lb/>
<pb n="KR2m0014_WYG_200-17b"/>
　大典成頒示天下<lb/>
神宗即位尊母皇后陳氏為仁聖皇太后萬厯六年加<lb/>
上徽號曰貞懿十年再加康靜二十四年崩諡曰孝安<lb/>
貞懿恭純温恵佐天𢎞聖皇后<lb/>
又尊生母貴妃李氏為慈聖皇太后萬厯六年加上徽<lb/>
號曰宣文十年再加明肅二十九年加貞夀端獻三十<lb/>
四年加恭熹四十三年崩上尊諡曰孝定貞純欽仁端<lb/>
肅弼天祚聖皇太后<lb/>
<pb n="KR2m0014_WYG_200-18a"/>
　　舊制天子立尊皇后為皇太后若有生母稱太后<lb/>
　　者則加徽號以别之是時太監馮保欲媚貴妃因<lb/>
　　以並尊諷大學士張居正居正不能違也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_200-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷二百<lb/>
</p>
<p>
</p>
  </div>
</body>
</text>
</TEI>
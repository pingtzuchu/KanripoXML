<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_219-1a"/>
欽定四庫全書<lb/>
欽定續文獻通考卷二百十九<lb/>
　物異考<lb/>
　　金異<lb/>
　　<hi>臣</hi>等謹按馬端臨通考載金異始於周威烈王二<lb/>
　　十三年迄於宋寧宗慶元二年自後考之宋史無<lb/>
　　可見者遼金元明四朝亦不多有今但據正史書<lb/>
　　之他書間從附録<lb/>
<pb n="KR2m0014_WYG_219-1b"/>
遼太祖神册元年二月将稱尊號改元掘地為壇得金<lb/>
鈴因名其地曰金鈴岡<lb/>
聖宗統和十四年閏七月五院部進穴地所得金馬<lb/>
道宗大安七年六月倒塌嶺人進古鼎有文曰萬嵗永<lb/>
為寶用<lb/>
　　<hi>臣</hi>等謹按聖宗道宗兩朝事俱互見土貢門<lb/>
元世祖至元十三年霧靈山伐木官劉氏言檀州大路<lb/>
錐山出鐵鑛有司覆視之尋立四冶<lb/>
<pb n="KR2m0014_WYG_219-2a"/>
　　<hi>臣</hi>等謹按王圻續通考載至元中有趙生者宋宗<lb/>
　　室子家貧居閩之深山業薪以自給一日伐木溪<lb/>
　　滸見一巨蛇章質盡白昂首吐舌若将噬生生棄<lb/>
　　斧奔避歸以告妻因念白者豈寶物變幻耶即拉<lb/>
　　夫同徃蛇尚未去見其夫婦來迴首遡流而上尾<lb/>
　　之行數百步則入一巖穴中就啟之得石石隂刻<lb/>
　　押字與嵗月姓名乃黄巢手瘞治為九穴中穴置<lb/>
　　金甲餘八穴金銀無算後金甲歸一路官珍襲甚<lb/>
<pb n="KR2m0014_WYG_219-2b"/>
　　至任滿他適其妻徙至榻下一夕聞繞榻風雨聲<lb/>
　　頃刻而止頗怪之夫婦共取視鐍鑰如故啟籠無<lb/>
　　有矣又載嵗壬午杭州張存於畨中獲聖鐵一塊<lb/>
　　厚廣僅及二寸作法撒沙布地噙鐵於口刀刃不<lb/>
　　能傷其身有烏瑪喇奉使來取試以鐵納於羊口<lb/>
　　籠其首作法撒沙驗之劍果無所傷去鐵復揮應<lb/>
　　手首落遂就進呈考歴代甲子圖所謂壬午乃世<lb/>
　　祖至元十九年也<lb/>
<pb n="KR2m0014_WYG_219-3a"/>
成宗大德元年雲州聚陽山等冶言鑛石煽煉銅貨不<lb/>
出<lb/>
順帝至正二十三年石州有人持鎗矛忽生火焰抺之<lb/>
即無揺之即有<hi>互見火異門</hi>
明太祖洪武十一年正月元旦甲戌早朝殿上金鐘始<lb/>
叩忽斷為二<lb/>
　　<hi>臣</hi>等謹按王圻續通考載洪武八年庫錢庫銀飛<lb/>
　　或曰此隂盛陽微之徵時南臺民家屋上有錢䜿<lb/>
<pb n="KR2m0014_WYG_219-3b"/>
　　立瓦上各貫以竹或得一二十文皆庫錢也又一<lb/>
　　日廣積庫内鎮庫銀重數百斤忽穿庫飛出有一<lb/>
　　儒生夜坐見田間火起曰此必有寶因標識其地<lb/>
　　比旦徃視標在秧田中去土尺許得白銀有硃填<lb/>
　　廣積字重不可舉遂告相識者十八人同掘取分<lb/>
　　爭不平乃聞於官帝曰此銀已失三塊矣殆天所<lb/>
　　以畀是儒也其賜之餘止與傭工錢<lb/>
穆宗隆慶六年七月七日有物轟轟飛至直𨽻華亭海<lb/>
<pb n="KR2m0014_WYG_219-4a"/>
濱墜於地乃鐘也鑄時年月具在識者謂其來自閩云<lb/>
熹宗天啟六年五月丁未京城石獅擲出城外銀錢器<lb/>
皿飄至昌平閲武塲中<lb/>
愍帝崇禎六年五月癸巳有鐵斧飛落霍山縣<lb/>
　　<hi>臣</hi>等謹按明史五行志所載金異有互見於諸門<lb/>
　　者如太祖洪武十一年六月丁卯夜寧夏衛風雨<lb/>
　　兠鍪旗槊皆有火光惠帝建文二年四月乙卯燕<lb/>
　　王營於蘇家橋兵端火光如毬上下相擊金鐵錚<lb/>
<pb n="KR2m0014_WYG_219-4b"/>
　　錚弓弦自鳴此已見於火異門者也洪武十二年<lb/>
　　十二月甲子徐州衛譙樓銅壺自鳴乙丑復鳴武<lb/>
　　宗正徳四年三月甲寅蓋州衛城樓鐘自鳴者三<lb/>
　　七年文登秦始皇廟鐘鼓自鳴成山衛如之神宗<lb/>
　　萬厯二十六年五月庚寅古浪城樓大鐘自鳴者<lb/>
　　三愍帝崇禎八年十二月辛巳夜四鼔山東鎮南<lb/>
　　城樓大礟鳴如鐘至黎明大吼一聲乃止十三年<lb/>
　　三月丙申蘄州城隍廟古鐘自鳴此當見於物自<lb/>
<pb n="KR2m0014_WYG_219-5a"/>
　　鳴者也憲宗成化十三年六月壬子雨錢於京師<lb/>
　　世宗嘉靖六年五月甲午京師雨錢此别見於天<lb/>
　　雨異物者也故不贅載<lb/>
　　玉石之異<lb/>
　　<hi>臣</hi>等謹按馬端臨通考玉石之異亦終於慶元二<lb/>
　　年自後宋史無可見者惟王圻續通考載理宗端<lb/>
　　平元年八月戊寅紹慶府黄登進對奏武泰建節<lb/>
　　之邦在唐為武泰軍節度使今陛下潛藩升為紹<lb/>
<pb n="KR2m0014_WYG_219-5b"/>
　　慶府龍飛一年之先大雨洗土石骨皆龍鱗或係<lb/>
　　登傅會之語未可知也遼金二史亦無可考故竟<lb/>
　　從元始<lb/>
元世祖至元二年十一月己丑瀆山大玉海成勅置廣<lb/>
寒殿<lb/>
　　王圻曰丞相巴延嘗至于闐國鑿井得一玉佛髙<lb/>
　　三四尺色如截肪照之見筋骨脈絡即貢上方又<lb/>
　　有白玉一段髙六尺濶五尺長十七步以重不可<lb/>
<pb n="KR2m0014_WYG_219-6a"/>
　　致<lb/>
武宗至大元年正月豳王徹伯爾進玉六百二十五斤<lb/>
<hi>互見土貢考</hi>
順帝至正十年正月甲戌隕石於棣州色黑中微有金<lb/>
星先有聲自西北來至州二十里而隕三月慶元奉化<lb/>
州南山石笑開其碎而大者有山川人物禽獸草木之<lb/>
文　二十七年七月龍山大石起立<lb/>
明太祖洪武十二年左丞相胡惟庸宅井上生石笋去<lb/>
<pb n="KR2m0014_WYG_219-6b"/>
之復旁出者三<lb/>
熹宗天啓四年河南臨漳得玉璽巡撫副都御史程紹<lb/>
以聞<lb/>
　臨漳民耕地漳濱得玉璽龍紐龜形方四寸厚三寸<lb/>
　文曰受命于天既壽永昌以獻紹紹聞之於朝畧言<lb/>
　秦璽不足徵久矣今璽出適在臣疆既不當復埋地<lb/>
　下又不合私秘人間欲遣官恭進闕廷跡渉貢媚且<lb/>
　至尊所寶在徳不在璽故先馳奏聞候命進止昔王<lb/>
<pb n="KR2m0014_WYG_219-7a"/>
　孫圉不寶玉珩齊威王不寶照乗前史美之今尚有<lb/>
　一代名賢如鄒元標馮從吾孫慎行等皆憂國奉公<lb/>
　白首魁艾其他詞林臺諫一錮不起者皆盛朝珍寶<lb/>
　臣不能汲致明廷徒獻符貢瑞臣竊羞之伏願惟賢<lb/>
　是寶勿事虛拘亟圖登進彼區區秦璽之真偽又安<lb/>
　足計哉<lb/>
　　<hi>臣</hi>等謹按明代玉石之異見於志者甚少考王圻<lb/>
　　續通考太祖洪武九年二月泰安民於蒿里得玉<lb/>
<pb n="KR2m0014_WYG_219-7b"/>
　　匣内有玉簡十六獻於朝騐其刻乃宋真宗祀太<lb/>
　　山后土文仍瘞其地三十一年即建文二年正月<lb/>
　　辛酉朔凝命神寶成先是惠帝在儲宫時嘗夢神<lb/>
　　人致上帝命授以重寶及元年使者還自西方得<lb/>
　　青玉於雪山踰二尺質理温栗至是郊祀宿齋宫<lb/>
　　夕夢若有覩乃驚寤遂命玉人琢之為大璽方一<lb/>
　　尺六寸九分賜名凝命神寶其文曰天命明徳表<lb/>
　　正萬邦精一執中宇宙永昌孝宗𢎞治十三年六<lb/>
<pb n="KR2m0014_WYG_219-8a"/>
　　月二十二日獲玉璽於趙倫村在陜西西安府鄠<lb/>
　　縣道安里有常命于天既壽永昌八字皆篆文人<lb/>
　　曰即傳國璽<lb/>
　　<hi>臣</hi>等又按明史黄尊素傳熹宗天啟四年八月河<lb/>
　　南進玉璽厰閹魏忠賢欲侈其事命由大明門進<lb/>
　　行受璽禮百僚表賀尊素上言昔宋哲宗得璽蔡<lb/>
　　確等競言祥瑞改年元符宋祚卒不競本朝𢎞治<lb/>
　　時陜西獻玉璽止令取進給賞五金此祖宗故事<lb/>
<pb n="KR2m0014_WYG_219-8b"/>
　　宜從事獲中止可為王圻續通考陜西進璽之證<lb/>
　　也<lb/>
　　白𤯝白祥<lb/>
宋度宗咸淳九年江南平地産白毛臨安尤多<lb/>
遼太祖天顯元年正月己未白氣貫日<lb/>
金世宗大定五年六月丙午京師地生白毛　二十年<lb/>
五月丙寅京師地生黑白毛　二十三年三月癸丑地<lb/>
生白毛五月丁亥復生白毛　二十九年五月<hi>時章帝已即位</hi>
<pb n="KR2m0014_WYG_219-9a"/>
丁未地生白毛<lb/>
章宗明昌元年二月癸丑地生白毛<lb/>
　　<hi>臣</hi>等謹按王圻續通考載哀宗至大三年三月省<lb/>
　　前有氣微黄自東北至西南其狀如虹中有白物<lb/>
　　十餘徃來飛翔已見雲氣門<lb/>
元仁宗皇慶元年六月丁卯天雨毛<lb/>
順帝元統二年六月彰徳雨白毛　六年七月延安路<lb/>
鄜州雨白毛如馬鬃所屬邑亦如之　至正十三年四<lb/>
<pb n="KR2m0014_WYG_219-9b"/>
月冀寧榆次縣雨白毛如馬鬃七月泉州路雨白絲<lb/>
十八年五月益都雨白氂　十九年三月遵化路連日<lb/>
雨氂　二十五年五月甲子京師雨氂長尺許如馬鬃<lb/>
　二十七年五月朔白氣亘天山東天雨毛益都天雨<lb/>
氂<lb/>
　　<hi>臣</hi>等謹按王圻續通考載仁宗皇慶二年八月黄<lb/>
　　梅縣天雨毛順帝至正十九年八月安仁怪物見<lb/>
　　空中白色頭黑尾鋭雷震忽失所在志皆不見又<lb/>
<pb n="KR2m0014_WYG_219-10a"/>
　　載順帝至正十八年四月山東天雨白毛殆即志<lb/>
　　五月益都事二十五年五月京師天雨毛殆即志<lb/>
　　五月甲子日事也特重出耳<lb/>
明太祖洪武十九年九月丙子天雨絮<lb/>
宣宗宣徳元年七月甲午地生毛長尺餘<lb/>
英宗正統八年十一月浙江地生白毛<lb/>
憲宗成化十三年四月甘肅地裂生白毛　十五年五<lb/>
月常州地生白毛　十七年四月南京地生白毛<lb/>
<pb n="KR2m0014_WYG_219-10b"/>
孝宗𢎞治元年五月丙寅瀘州長寧縣雨毛<lb/>
武宗正徳十二年四月金華地生黑白毛長尺餘<lb/>
世宗嘉靖七年十二月望白氣亘天津<lb/>
　<lb/>
　<lb/>
　<lb/>
　<lb/>
欽定續文獻通考卷二百十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_028-1a"/>
欽定四庫全書<lb/>
欽定續文獻通考卷二十八<lb/>
　土貢考<lb/>
　　<hi>臣</hi>等謹按馬端臨作土貢考謂古之土貢即在賦<lb/>
　　稅之中猶曰當其租入云爾後世則租自租而貢<lb/>
　　自貢矣唐代每年常貢馬氏皆依諸郡分列而於<lb/>
　　宋之土貢則云土産已見地里考惟録罷免蠲除<lb/>
　　之詔㫖然於元豐間聖節南郊進奉之數仍備載<lb/>
<pb n="KR2m0014_WYG_028-1b"/>
　　之當時諸路所奉皆金銀錢帛之屬不盡任土所<lb/>
　　有也遼之軍國經費多仰給於鄰國歲幣及諸屬<lb/>
　　國歲貢方物史載諸部之入貢者徃徃一歲屢見<lb/>
　　或一月屢見而名與數俱未及詳金制多承遼舊<lb/>
　　遼時所貢如白鹿白麝白雉白兎等史所必書而<lb/>
　　金史則不多概見元史所載貢獻事跡最繁明初<lb/>
　　令天下貢土所有以為常額珍奇不與焉自中官<lb/>
　　競尚貢獻以採辦為名而誅求發運其弊且不可<lb/>
<pb n="KR2m0014_WYG_028-2a"/>
　　勝言矣今自宋嘉泰以後考史志所有者以次臚<lb/>
　　載至於外國之貢原與任土不同然周官太宰所<lb/>
　　職九曰物貢謂九州之外各以其所貴為䞇是足<lb/>
　　以騐聲教之所及故亦附詳焉<lb/>
　　厯代土貢<hi>進奉羡餘</hi>
宋寧宗嘉泰元年十月詔免瑞慶節諸道入貢<lb/>
　先是紹興三十二年孝宗即位七月罷諸路聖節進<lb/>
　奉隆興元年詔自後内外主兵官進奉㑹慶聖節沈<lb/>
<pb n="KR2m0014_WYG_028-2b"/>
　香不得過二十兩馬不得過四匹餘物並不得投進<lb/>
　乾道八年天中聖節知光州滕瑞自書聖夀萬嵗四<lb/>
　字約二丈餘兼造山棚髙三丈餘凡用絹五十匹褾<lb/>
　背投進帝曰滕瑞不修郡政以此獻諛特降一官淳<lb/>
　熙十五年正月詔免諸州軍㑹慶節進奉二年至是<lb/>
　復有此詔<lb/>
是年真里富國獻馴象二<lb/>
　至開禧元年十二月又獻瑞象<lb/>
<pb n="KR2m0014_WYG_028-3a"/>
嘉定五年九月遵義砦夷楊煥來獻馬<lb/>
理宗紹定五年免陵寢進獻<lb/>
　詔大行皇太后陵寢諸路監司州府軍監寺止進慰<lb/>
　表其餘禮物並令免進仍勿以助修奉攢宫為名有<lb/>
　所貢獻<lb/>
六年卻歸正畨臣康守正王全所獻馬<lb/>
　初紹興三十一年髙宗謂輔臣曰近大將入覲有以<lb/>
　寶貨鞍馬獻者惟馬不可缺餘皆却之至是帝既却<lb/>
<pb n="KR2m0014_WYG_028-3b"/>
　所獻復出御札賜輔臣曰近康守正王全以馬來獻<lb/>
　朕方禁飭臣下勿受餽遺豈肯自開此門兼恐逺人<lb/>
　以此窺朕好尚昔漢文却千里馬朕素慕之卿等以<lb/>
　為何如輔臣乞宣付史館從之<lb/>
　　宋史董槐𫝊曰槐提㸃廣西刑獄邕州之地西通<lb/>
　　諸蠻夷南引交趾及符奴月烏流麟之屬數冦邊<lb/>
　　槐與約毋相侵推赤心遇之皆伏不動又與交趾<lb/>
　　約五事一無犯邊二歸侵地三還所掠生口四奉<lb/>
<pb n="KR2m0014_WYG_028-4a"/>
　　正朔五通貿易於是遣使來獻方物大象<lb/>
景定元年詔監司郡守今後移易窠名輒行獻羨者依<lb/>
祖宗故典行之著為令<lb/>
　先是紹興三十一年兩浙轉運司獻䟎積錢二萬緡<lb/>
　臨安府獻五萬緡命樁留外府并下諸路切戒毋得<lb/>
　科敷孝宗隆興元年十二月詔諸路州軍嵗起上供<lb/>
　錢物例有拖欠監司郡守却以羨餘進獻僥冐賞典<lb/>
　今後上供錢物須官依限起發數足如輒行率斂進<lb/>
<pb n="KR2m0014_WYG_028-4b"/>
　獻本部按劾以聞於是廣東提刑司獻緡錢十五萬<lb/>
　詔即撥賜廣西充今年上供錢乾道三年湖南安撫<lb/>
　使劉珙入見論羨餘之弊曰州縣賦入有常大郡僅<lb/>
　足支遣小郡往往匱乏而近者四方尚有以贏餘獻<lb/>
　者不過重折苗米或倍稅商人此民之未便者也望<lb/>
　詔止之帝嘉納焉淳熙二年十一月提㸃坑冶王楫<lb/>
　進羨餘十萬緡詔却之<hi>互見坑冶考</hi>五年四月知紹興府<lb/>
　張津進羨餘四十萬緡詔以代民輸和買身丁之半<lb/>
<pb n="KR2m0014_WYG_028-5a"/>
　五月禁諸路州軍責屬縣進羨餘六年正月蠲䕫州<lb/>
　路上供金銀至是以倪垕獻羨希賞再削一官仍著<lb/>
　是令<lb/>
　　孝宗乾道九年侍御史蘇嶠奏曰伏覩廣南提舉<lb/>
　　廖顒劄子廣州都監倉有積下鹽本銀計錢十一<lb/>
　　萬一千餘貫又本路州府逐年拘收常平諸色錢<lb/>
　　物内有寛剰錢五萬貫欲行起發少助朝廷經費<lb/>
　　奉㫖並赴南庫送納者臣竊謂陛下即位以來屢<lb/>
<pb n="KR2m0014_WYG_028-5b"/>
　　却羨餘之獻故近年監司州縣稍知遵守此盛徳<lb/>
　　之事而小人急於自進時以一二嘗試朝廷只緣<lb/>
　　乾道七年提舉官章潭獻錢二十萬貫特轉一官<lb/>
　　不及期年轉為廣西運判廖顒實繼其後故到官<lb/>
　　未幾便為此舉愚弄朝廷莫此為甚訪聞此錢並<lb/>
　　係鹽本錢潭到任時尚有三四十萬緡皆是前官<lb/>
　　累次儲積不敢妄用潭取其半以獻今顒所獻止<lb/>
　　十一萬緡已是竭澤所餘無幾後人何以為繼異<lb/>
<pb n="KR2m0014_WYG_028-6a"/>
　　時課額不登誰任其咎乞特降㫖却而不受即以<lb/>
　　此錢付本司依舊充鹽本常平寛剰錢亦乞樁留<lb/>
　　本路為水旱賑貸之備詔從之<lb/>
　　宋史葉顒傳曰顒知處州青田令陳光獻羨餘百<lb/>
　　萬顒以所獻充所賦繼知常州初至郡無旬月儲<lb/>
　　未一年餘緡錢二十萬或勸獻羨顒曰名羨餘非<lb/>
　　重征則橫斂是民之膏血也以利易賞心實恥之<lb/>
二年十一月安南國貢象二<lb/>
<pb n="KR2m0014_WYG_028-6b"/>
　初孝宗淳熙十年十一月廣西奏安南牒辦章表投<lb/>
　進方物帝曰象乃無用之物經由道路重困吾民除<lb/>
　不受外將入貢之物十分為率止受一分就界上交<lb/>
　納至是復貢象五年五月安南國奉表謝恩又進方<lb/>
　物詔却之仍賜金帛以奬恭順<lb/>
　　劉珙傳曰乾道時安南貢象所過發夫除道毁屋<lb/>
　　廬數十州騷然珙為湖南安撫使奏曰象之用於<lb/>
　　郊祀不見於經驅而逺之則有若周公之典且使<lb/>
<pb n="KR2m0014_WYG_028-7a"/>
　　吾中國之疲民困於逺夷之野獸豈仁聖之所為<lb/>
　　哉<lb/>
度宗咸淳二年八月安南國遣使賀登位進方物<lb/>
　九年六月安南國又進方物特賜金五百兩帛百匹<lb/>
荆湘貢茶片<lb/>
　荆南府租額錢三十一萬五千一百四十八貫三百<lb/>
　七十五文納潭鼎澧岳歸陜州荆南府片散茶共八<lb/>
　十七萬五千三百五十七斤<lb/>
<pb n="KR2m0014_WYG_028-7b"/>
　漢陽軍租額錢二十一萬八千三百一十一貫五十<lb/>
　一文納鄂州片茶二十三萬八千三百斤半<lb/>
　蘄州蘄口額錢三十五萬九千八百三十九貫八百<lb/>
　一十四文納潭州興國軍片茶五十萬斤<lb/>
　麻城場買茶二十八萬四千二百七十斤賣錢一萬<lb/>
　二千五百四十貫<lb/>
　蘄州洗馬場買茶四十萬斤賣錢二萬六千三百六<lb/>
　十貫<lb/>
<pb n="KR2m0014_WYG_028-8a"/>
　王祺場買茶一十八萬二千二百二十七斤賣錢一<lb/>
　千九百五十三貫九百九十二文<lb/>
　石橋塲買茶五十五萬斤賣錢三萬二千八十貫<lb/>
福建路每年常貢<lb/>
　福州荔支乾荔支煎生荔支<hi>紹興初貢二十四年罷</hi>紅蕉花布<lb/>
　<hi>大中祥符天聖元祐間俱貢紹興初罷</hi>乾薑沙魚<hi>建炎三年罷</hi>鹿角菜紫菜<lb/>
　<hi>俱宣和七年罷</hi>蕉乾<hi>建炎初罷</hi>上供銀六萬八千七百四十一兩<lb/>
　四錢大禮銀<hi>毎遇郊祀年别進奉九千兩</hi>上供錢六千貫無額上<lb/>
<pb n="KR2m0014_WYG_028-8b"/>
　供錢一萬五千五百一十八貫七百五十文甲葉六<lb/>
　萬八千九百一十五片黄牛皮九百四段六十尺羊<lb/>
　皮一千八百一十二張一十丈認發建寧府黄牛皮<lb/>
　四十八段羊皮八十九張泛抛每歲兩科甲葉六萬<lb/>
　五千片黄牛皮八百段羊皮七百張<lb/>
　建寧府上供細色茶五綱粗色茶七綱練布又年額<lb/>
　上供銀九千七百五十四兩大禮助賞銀三千七百<lb/>
　五十六兩聖節銀大禮進奉銀各一千七百兩提㸃<lb/>
<pb n="KR2m0014_WYG_028-9a"/>
　司進奉銀三十七兩五錢<hi>以上俱建安甌寧嘉禾松溪政和五縣所貢</hi>
　泉州蕉布<hi>永春縣出</hi>生苧布各二十匹綿一百兩<hi>南安縣出俱淳</hi>
　<hi>祐中貢</hi>山薑花三十朶橄欖子上色一萬顆次色三萬<lb/>
　顆<hi>治平六年罷</hi>綿一百兩蕉布葛布共五十匹<hi>元豐中貢</hi>松子<lb/>
　五百斤<hi>宣和六年詔減後罷</hi>上供銀九千六百四十二兩三錢<lb/>
　上供錢一萬五千七百六十五貫七十五文大禮賞<lb/>
　給錢一萬八千九百九貫三百九十五文春冬衣賜<lb/>
　錢二萬六千二百貫五百二十五文犒軍錢三千七<lb/>
<pb n="KR2m0014_WYG_028-9b"/>
　百二十三貫四百文<lb/>
　漳州鮫魚皮柑橘<lb/>
　汀州蠟燭二百條上供銀七千九百四十五兩八錢<lb/>
　三分五釐聖節進奉銀大禮銀各二千兩上供錢九<lb/>
　千七百七十貫九百一文<lb/>
　南劍州土茴香茶又銀六千三百七十兩<hi>此順昌一縣所供</hi>
　邵武軍上供銀一千四百四十一兩四錢乾㑹聖節<lb/>
　銀二百五十兩大禮銀四百兩<lb/>
<pb n="KR2m0014_WYG_028-10a"/>
　興化軍綿一百兩葛布一十匹上供錢七千五百四<lb/>
　十貫文節旦上供銀共一千八百三十三兩三錢三<lb/>
　分四釐<lb/>
　　<hi>臣</hi>等謹按王圻續通考及謝方叔傳孝宗淳熙六<lb/>
　　年趙雄等奏謝賜新荔支流香酒帝曰朕却獻方<lb/>
　　物四方珍味嘉果俱不至昨太上皇帝賜到新荔<lb/>
　　支即以分賜卿等朕聞舊日京師謂之獻時新逺<lb/>
　　方奔走争先勞人動衆害物甚多朕欲痛革此事<lb/>
<pb n="KR2m0014_WYG_028-10b"/>
　　故盡却時新之物葢世俗既競時新則不待物性<lb/>
　　成就争先採摘甚可惜也及度宗即位謝方叔既<lb/>
　　罷相歸豫章以琴一鶴一金丹一來進葢以舊學<lb/>
　　故也賈似道疑其有希望再相意諷權右司郎官<lb/>
　　盧越等劾之以為不當誘人主以聲色之好制置<lb/>
　　使吕文德願以已官贖其罪方得免論者曰專權<lb/>
　　忌能似道固不能無責而間居以玩好丹劑為人<lb/>
　　主夀坐受貶削有愧金鏡多矣<lb/>
<pb n="KR2m0014_WYG_028-11a"/>
遼太祖二年八月幽州進合歡𤓰<lb/>
五年七月薩勒題洎諸蕃使來貢<lb/>
七年十月和州回鶻來貢<lb/>
九年十月新羅國遣使貢方物<lb/>
　至天贊三年十一月又來貢<lb/>
髙麗遣使進寶劍<lb/>
吳越王錢鏐遣滕彦休來貢<lb/>
　至神冊元年六月彦休復來貢五年五月吳越王遣<lb/>
<pb n="KR2m0014_WYG_028-11b"/>
　滕彦休貢犀角珊瑚授官以遣天贊二年四月復遣<lb/>
　使來貢太宗天顯七年二月又遣使獻寶器㑹同三<lb/>
　年正月九月四年十月六年三月俱來貢<lb/>
　　<hi>臣</hi>等謹按遼㑹同六年即晉天福七年吳越忠獻<lb/>
　　王佐初立之年也嗣是又三十餘年而後納土於<lb/>
　　宋今考遼史則自㑹同六年後即不復貢於遼矣<lb/>
神冊三年三月晉吳越渤海髙麗回鶻凖卜黨項及幽<lb/>
鎮定魏潞等州各遣使來貢<lb/>
<pb n="KR2m0014_WYG_028-12a"/>
　　<hi>臣</hi>等謹按是年即梁太祖貞明四年也歐陽修五<lb/>
　　代史載唐哀帝天祐元年晉王李克用㑹契丹安<lb/>
　　巴堅於雲中約為兄弟至是其子存朂嗣立已十<lb/>
　　年猶稱唐天祐十五年不載通貢於遼史<lb/>
天贊二年六月波斯國來貢<lb/>
　遼屬國可紀者五十有九朝貢無常波斯其一也<lb/>
三年九月大食國來貢<lb/>
　至聖宗開泰九年十月貢象及方物<lb/>
<pb n="KR2m0014_WYG_028-12b"/>
回鶻巴哩遣使來貢<lb/>
　四年四月回鶻烏穆珠汗遣使貢謝聖宗開泰五年<lb/>
　六月回鶻獻孔雀興宗重熙二十一年十一月回鶻<lb/>
　阿爾斯蘭遣使貢名馬文豹道宗大安五年五月回<lb/>
　鶻貢良馬七年七月回鶻遣使貢異物不納厚賜遣<lb/>
　之<lb/>
十月髙麗日本二國來貢<lb/>
國外烏爾古迪里八部等共十部來貢<lb/>
<pb n="KR2m0014_WYG_028-13a"/>
　此十部不能成國附庸於遼時叛時服各有職貢猶<lb/>
　唐人之有羈縻州云<lb/>
太宗天顯三年正月黄龍府婁尼河女直逹嚕噶來貢<lb/>
　二月逹嚕噶來貢<lb/>
二月特哩衮呢嚕古進白狼<lb/>
　至㑹同元年二月室韋進白麃六年六月錫爾古勒<lb/>
　濟部進白麝穆宗應厯二年十月司徒隆科等獻白<lb/>
　雉聖宗統和十四年閠七月五院部進穴地所得金<lb/>
<pb n="KR2m0014_WYG_028-13b"/>
　馬興宗重熙二十一年九月平州進白兎道宗大安<lb/>
　七年六月倒塌嶺人進古鼎有文曰萬嵗永為寶用<lb/>
　　<hi>臣</hi>等謹按遼之土貢史未及詳以上所録皆非常<lb/>
　　貢又天顯九年正月南京進白麞㑹同六年六月<lb/>
　　莫州進白鵲穆宗應厯二年十一月朔州民進黑<lb/>
　　兎十五年六月伊楞古進良馬聖宗統和九年八<lb/>
　　月東京進三足烏十二年十二月髙麗進妓樂却<lb/>
　　之二十年七月髙麗進本國地理圖二十六年五<lb/>
<pb n="KR2m0014_WYG_028-14a"/>
　　月又進龍鬚草席興宗重熙二十一年九月平州<lb/>
　　進白兎道宗太康三年九月玉田貢嘉禾天祚帝<lb/>
　　天慶三年六月烏梁海國貢良犬凡此類亦非常<lb/>
　　貢也<lb/>
十月唐遣使遺玉笛<lb/>
　七年七月遺紅牙笙其盧龍軍節度使趙徳軍進時<lb/>
　果<lb/>
五年三月人皇王獻白紵<lb/>
<pb n="KR2m0014_WYG_028-14b"/>
十月又進玉笛<lb/>
七年十一月凖卜貢海東青鶻三十連<lb/>
　至興宗重熙十七年六月凖卜獻馬駝二萬十八年<lb/>
　六月凖卜貢馬駝珍玩二十二年七月凖卜大王通<lb/>
　特古斯率諸却長獻馬駝道宗太康四年六月凖卜<lb/>
　諸酋長進良馬<lb/>
九年正月黨項進駝鹿<lb/>
　九月黑車子室韋貢名馬穆宗應厯二年四月鐵驪<lb/>
<pb n="KR2m0014_WYG_028-15a"/>
　進鷹鶻十三年五月烏梁海國所進花鹿生麝聖宗<lb/>
　統和十三年五月髙麗進鷹十二月鐵驪遣使貢鷹<lb/>
　馬二十四年八月沙州燉煌王曹夀進大食國馬及<lb/>
　美玉太平元年十月迪里酋長頗白來貢馬駝興宗<lb/>
　重熙十九年六月輝發哈斯罕博囉滿達却各貢馬<lb/>
　道宗清寧八年五月武都温特哩衮圖圖爾噶等乞<lb/>
　歳貢馬駝許之大安元年正月五國酋長來貢良馬<lb/>
　夀隆二年八月八部進馬<lb/>
<pb n="KR2m0014_WYG_028-15b"/>
十二年三月晉遣使來貢<lb/>
　十一年十一月冊石敬瑭為大晉皇帝至是遣使來<lb/>
　貢六月遣使請上尊號及歸雁門以北與幽薊之地<lb/>
　仍歲貢帛三十萬匹詔不許八月復遣使來貢至㑹<lb/>
　同元年十月遣使來謝冊禮復進獨峰駝及名馬二<lb/>
　年正月貢珍幣并遣使謝免沿邊四州錢幣七月進<lb/>
　犀帶八月貢歲幣奏輸戌亥二歲金幣於燕京三年<lb/>
　四月進茶藥又進端午節物五月進弓矢九月貢名<lb/>
<pb n="KR2m0014_WYG_028-16a"/>
　馬十月貢布四年二月進香藥三月以許祀南郊遣<lb/>
　使來謝進黄金十鎰四月進櫻桃七月進水晶硯八<lb/>
　月進犀弓竹矢五年四月進射桞鞍馬六月晉齊王<lb/>
　重貴遣使來貢時敬瑭殂重貴立稱孫不稱臣帝始<lb/>
　有南伐之意六年二月晉遣使進先帝遺物六月遣<lb/>
　使貢金八月復貢金七年十月天授節諸國進賀惟<lb/>
　晉不至至九年而晉亡矣<lb/>
八月太原劉知逺遣使來貢<lb/>
<pb n="KR2m0014_WYG_028-16b"/>
　至穆宗應厯元年十二月漢遣使獻弓矢鞍馬二年<lb/>
　十月又進葡萄酒三年三月進毬衣及馬九月貢藥<lb/>
　四年二月進茶藥十二月遣使來貢七年五月遣使<lb/>
　來貢十六年八月貢金器鎧甲十二月遣使來貢十<lb/>
　九年三月進白麃景宗保寧二年十二月三年十月<lb/>
　五年正月皆來貢七年二月漢雁門節度使劉繼文<lb/>
　來朝貢方物九年八月遣使進葡萄酒<lb/>
　　<hi>臣</hi>等謹按葉隆禮契丹國志遼太宗既立石敬瑭<lb/>
<pb n="KR2m0014_WYG_028-17a"/>
　　為晉帝臨别時言劉知逺等皆剏業功臣無大故<lb/>
　　勿相棄也然不載十二年八月劉知逺遣使來貢<lb/>
　　事至㑹同十一年六月知逺稱帝於晉陽未及四<lb/>
　　載即為後周廣順元年知逺弟崇自立於太原為<lb/>
　　周所攻乃於世宗天禄五年六月遣使稱姪乞援<lb/>
　　且求封冊嗣是𫝊三世几二十餘年皆進貢於遼<lb/>
　　迨景宗乾亨元年六月劉繼元降宋遼不能救而<lb/>
　　漢遂亡<lb/>
<pb n="KR2m0014_WYG_028-17b"/>
是月南唐李昪遣使來貢<lb/>
　至㑹同元年六月南唐來貢二年五月又遣使來貢<lb/>
　三年四月進白龜四年正月又遣使來貢穆宗應厯<lb/>
　二年正月進犀兕甲萬屬三月五月復來貢三年三<lb/>
　月五年十月七年六月俱來貢<lb/>
　　<hi>臣</hi>等謹按契丹國志載㑹同元年五月呉徐誥欲<lb/>
　　結遼取中國遣使以美女珍玩泛海修好遼太宗<lb/>
　　亦遣使報之七月誥稱帝國號南唐復姓名李昪<lb/>
<pb n="KR2m0014_WYG_028-18a"/>
　　則此稱南唐李昇亦從後追書之詞耳又天㑹元<lb/>
　　年南唐建國即晉天福二年自此至應厯七年几<lb/>
　　二十二年書貢不絶而七年後不復見者葢其時<lb/>
　　為周所伐又十餘年且俘於宋矣<lb/>
世宗天禄五年正月周遣使致良馬<lb/>
　時郭威自立國號周遣朱憲來告即遣使致良馬<lb/>
聖宗統和元年十月命毎歲諸節度使貢獻如契丹宫<lb/>
例止進鞍馬<lb/>
<pb n="KR2m0014_WYG_028-18b"/>
　從燕京留守于越休哥言也<lb/>
十二月以顯州歲貢綾錦分賜左右<lb/>
四年十月西夏遣使來貢<lb/>
　時李繼遷叛宋始來附自後六年七年俱來貢八年<lb/>
　三月又來貢十二月遣使封繼遷為夏國王十年十<lb/>
　月來貢十二年又入貢十三年三月來貢八月進馬<lb/>
　十四年正月十五年二月十二月十六年二月俱來<lb/>
　貢十九年遣李文冀來貢<hi>冀本紀作貴</hi>二十年正月進馬<lb/>
<pb n="KR2m0014_WYG_028-19a"/>
　駝二十三年三月繼遷薨其子徳昭遣使上遺物開<lb/>
　泰元年四月徳昭遣使進良馬太平元年十二月來<lb/>
　貢十一年聖宗崩報哀於夏遣使來進賻幣興宗重<lb/>
　熙元年徳昭薨子元昊立二年正月七年三月遣使<lb/>
　來貢十二月四月進馬駝十三年十月進方物十四<lb/>
　年正月進鶻閠五月來貢十七年元昊薨子諒祚立<lb/>
　二月遣使上遺物十八年六月遣使來貢留之不遣<lb/>
　二十年五月諒祚母表乞如黨項權進馬駝牛羊等<lb/>
<pb n="KR2m0014_WYG_028-19b"/>
　物二十三年正月貢方物五月諒祚乞進馬駝詔嵗<lb/>
　貢之是月遣使來貢道宗咸雍四年諒祚薨子秉常<lb/>
　立三月遣使獻遺物十二月遣使來貢九年十二月<lb/>
　來貢太康五年十月八年六月俱來貢大安二年秉<lb/>
　常薨子乾順立遣使上遺物天祚帝乾統五年六月<lb/>
　遣使貢方物天慶三年六月遣使來貢<lb/>
六年五月詔威裕悅部自今止進牛馬<lb/>
　威裕悅部以嵗貢貂䑕青䑕皮非土産皆於他處貿<lb/>
<pb n="KR2m0014_WYG_028-20a"/>
　易以獻乞改貢故有是詔<lb/>
十五年三月烏舎烏哲圖以地逺乞嵗時免進鷹馬貂<lb/>
皮詔以生辰正且貢如舊餘免<lb/>
四月罷奚王部歲貢<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>
十月罷奚王諸部貢物<lb/>
二十一年十二月罷三京諸道貢<lb/>
二十二年三月罷畨部賀千齡節及重五冬至貢<lb/>
十二月宋遣李繼昌請和願歲輸銀十萬兩絹二十萬<lb/>
<pb n="KR2m0014_WYG_028-20b"/>
匹許之<lb/>
　至二十三年十月宋歲幣始至後為常<lb/>
開泰七年三月命東北約囉都圖阿里鄂羅木愽諾里<lb/>
鐡驪等五部歲貢貂皮六萬五千馬三百<lb/>
八年七月詔凖卜依舊歲貢馬千七百駝四百四十貂<lb/>
䑕皮萬青䑕皮二萬五千<lb/>
九年十月詔遣官督黨項部宋犀族貢<lb/>
　西南招討奏黨項部有宋犀族輸貢不時常有他意<lb/>
<pb n="KR2m0014_WYG_028-21a"/>
　宜以時遣使督之詔曰邊鄙小族歲有常貢邊臣驕<lb/>
　縱徴斂無度彼懐懼不能自達耳苐遣清慎官將示<lb/>
　以恩信無或侵漁自然効順耳<lb/>
興宗重熙十一年閏九月北院樞宻副使耶律仁先遣<lb/>
人報宋歳增銀絹十萬兩匹文書稱貢<lb/>
　時宋請增歲幣銀絹以償十縣地産<hi>謂取晉陽及瓦橋以南十縣</hi>
　仁先與翰林學士劉六符使宋仍議書貢宋難之仁<lb/>
　先曰曩者石晉報徳本朝割地以獻周人攘而取之<lb/>
<pb n="KR2m0014_WYG_028-21b"/>
　是非利害灼然可見宋無詞以對六符曰本朝兵強<lb/>
　將勇海内共知人人願從事於宋若恣其俘獲以飽<lb/>
　所欲與進貢字孰多況大兵駐燕萬一南進何以禦<lb/>
　之顧小節忘大患悔將何及宋乃定議歲幣稱貢至<lb/>
　十八年六月以遼師伐夏遣使致贐禮二十四年正<lb/>
　月遣使餽馴象道宗夀隆四年正月遣使餽錦綺天<lb/>
　祚帝天慶五年七月遣使致助軍銀絹<lb/>
　　<hi>臣</hi>等謹按宋史富弼傳曰契丹謂南朝遺我之詞<lb/>
<pb n="KR2m0014_WYG_028-22a"/>
　　當曰獻否則曰納弼争之契丹主曰南朝既懼我<lb/>
　　矣於二字何有若我擁兵而南得無悔乎弼曰本<lb/>
　　朝兼愛南北故不憚更成何名為懼或不得已至<lb/>
　　於用兵則當以曲直為勝負非使臣之所知也契<lb/>
　　丹主曰卿勿固執古亦有之弼曰自古惟唐高祖<lb/>
　　借兵於突厥當時贈遺或稱獻納其後頡利為太<lb/>
　　宗所擒豈復有此禮哉弼聲色俱厲契丹知不可<lb/>
　　奪乃曰吾當自遣人議之復使劉六符来弼歸奏<lb/>
<pb n="KR2m0014_WYG_028-22b"/>
　　曰臣以死拒之彼氣折矣可勿許也朝廷竟以納<lb/>
　　字與之與遼史文書稱貢之説各異<lb/>
十二年五月鄂囉博囉滿逹部二使来貢失期宥而遣<lb/>
之<lb/>
道宗太康三年正月省諸道春貢金帛及停周嵗所輸<lb/>
尚方銀<lb/>
大安三年四月免諸路貢輸之半<lb/>
十月罷節度使以下官進珍玩<lb/>
<pb n="KR2m0014_WYG_028-23a"/>
四年四月減諸路常貢服御物<lb/>
夀隆三年六月詔罷諸路馳驛貢新<lb/>
　先是太康八年二月詔北南院官凡給繹者必先奏<lb/>
　聞惟貢新許馳驛至是罷之<lb/>
天祚帝乾統九年十二月髙麗遣使來貢<lb/>
　　<hi>臣</hi>等謹按遼本紀及兵衛志髙麗西夏女直俱在<lb/>
　　五十九屬國中而髙麗與遼相為始終二百餘年<lb/>
　　先是聖宗太平九年大延琳作亂南北女直皆從<lb/>
<pb n="KR2m0014_WYG_028-23b"/>
　　延琳髙麗亦稽其貢及渤海平仍歲貢不絶是後<lb/>
　　女直起兵建國號金反索歲貢方物於遼天慶十<lb/>
　　年乞兵於髙麗以禦金金人責之未幾而遼亡保<lb/>
　　大二年天祚播遷夏兵來援為金所敗請臨其國<lb/>
　　六月遣使冊李乾順為夏國皇帝而天祚被執歸<lb/>
　　金葢屬國之中二國最大而尤恭順也<lb/>
新羅國進貢物<lb/>
　金器二百兩金抱肚一條五十兩金鈔羅五十兩金<lb/>
<pb n="KR2m0014_WYG_028-24a"/>
　鞍轡馬一匹五十兩紫花綿紬一百匹白綿紬五百<lb/>
　匹細布一千匹粗布五千匹銅器一千斤法清酒醋<lb/>
　共一百瓶腦先茶十斤藤造器物五十事成形人參<lb/>
　不定數無灰木刀擺十箇细紙墨不定數不論年歲<lb/>
　惟以八節貢獻<lb/>
　又横進物為粳米五百石糯米五百石織成五綵御<lb/>
　金不定數<lb/>
西夏國進貢物<lb/>
<pb n="KR2m0014_WYG_028-24b"/>
　細馬二十匹粗馬二百匹駝一百綺錦二百匹織成<lb/>
　錦被褥五合蓰蓉甘石石井鹽各一千斤沙狐皮一<lb/>
　千張兎鶻五隻犬子十隻不論年歳惟以八節貢獻<lb/>
髙昌國龜兹國于闐國大食國小食國甘州沙州涼州<lb/>
諸小國進貢物<lb/>
　玉珠犀乳香琥珀碙砂瑪瑙器賓鐡兵器斜合黑皮<lb/>
　褐里絲門得絲怕里絲<hi>褐里絲以下皆細毛織成以二丈為疋</hi>皆三年<lb/>
　一次貢獻<lb/>
<pb n="KR2m0014_WYG_028-25a"/>
金太祖天輔四年髙麗貢方物<lb/>
　至太宗天會四年髙麗國王王楷奉表稱藩自後貢<lb/>
　使不絶海陵貞元二年十二月遣使貢方物先是髙<lb/>
　麗使音别有私進禮物以為常至世宗大定五年萬<lb/>
　春節帝以使者私進不應典禮詔罷之十七年賀正<lb/>
　旦禮物玉帶乃石似玉者有司請移問帝曰彼小國<lb/>
　無辨識者誤以為玉耳且人不易物惟徳其物若復<lb/>
　却之豈禮體耶乃止章宗泰和七年正月是時用兵<lb/>
<pb n="KR2m0014_WYG_028-25b"/>
　伐宋夏亦有故獨髙麗遣使來迨宣宗遷汴遼東道<lb/>
　路不通興定三年遼東行省奏髙麗復有奉表朝貢<lb/>
　之意乃遣使撫諭終以道路不通未遑迎迓詔行省<lb/>
　且羈縻勿絶其好然自是不復通問矣<lb/>
七年正月宋遣趙良嗣言若得燕京即納銀絹二十萬<lb/>
匹綾二萬匹以代燕地租税<lb/>
　至太宗天㑹三年十月伐宋十二月宋給事中李鄴<lb/>
　等奉金百鋌請復修好四年正月都統宗望許宋修<lb/>
<pb n="KR2m0014_WYG_028-26a"/>
　好增歳幣六年七月宋貶號稱臣遣使奉表容州觀<lb/>
　察使曹勛求許歳幣自是每春季差人至泗州交納<lb/>
　熙宗皇統二年二月宋遣使來許歲幣銀絹二十五<lb/>
　萬兩匹世宗大定五年正月宋遣使以國書來奉歲<lb/>
　幣二十萬二十八年二月遣使獻先帝遺留物及朝<lb/>
　辭以所獻禮物中玉器五玻璃器二十及弓劍之屬<lb/>
　使還遺宋曰此皆爾國前主珍玩之物所宜寶藏以<lb/>
　無忘追慕今受之義有不忍歸告爾主使知朕意也<lb/>
<pb n="KR2m0014_WYG_028-26b"/>
　自此徃來不絶至泰和中搆兵後復以書幣乞和至<lb/>
　八年二月復請増歳幣至三十萬迨宣宗貞祐三年<lb/>
　三月宋賀長春節使朝辭請減歲幣如大定例帝以<lb/>
　本自稱賀不宜别有祈請諭遣之興定元年四月以<lb/>
　宋歲幣不至命烏古論度夀經畧南邊貢使遂絶<lb/>
太宗天㑹二年正月夏人奉誓表請朝貢<lb/>
　夏國王李乾順請自今以後几歲時朝賀貢進表章<lb/>
　使人徃復等事一切依臣事遼國舊例至熙宗天眷<lb/>
<pb n="KR2m0014_WYG_028-27a"/>
　二年子仁孝嗣位世宗大定八年其臣任得敬專國<lb/>
　政欲分割夏國因賀正旦乞良醫亦附表進禮物帝<lb/>
　却之十年復却得敬貢物八月仁孝誅得敬深念世<lb/>
　宗恩厚十七年獻本國所造百頭帳帝曰夏國貢獻<lb/>
　自有方物可却之仁孝再以表上曰所進帳本非珍<lb/>
　異使人亦已到邊若不䝉包納則下國深誠無所展<lb/>
　效四方鄰國以為夏國不預大朝眷愛之數將何所<lb/>
　安乃許與正旦使同來至章宗以後雖通使如故而<lb/>
<pb n="KR2m0014_WYG_028-27b"/>
　無納貢事矣<lb/>
四年八月新城縣進白烏<lb/>
五年正月回鶻哈喇汗遣使入貢<lb/>
　十月沙州回鶻呼喇繖汗遣使入貢熙宗天眷元年<lb/>
　八月回鶻遣使朝貢<lb/>
　　<hi>臣</hi>等謹按金史屬國貢獻不多概見而回鶻獨著<lb/>
　　至貞元時以回紇與宋髙麗夏並稱殆以其國為<lb/>
　　較大歟<lb/>
<pb n="KR2m0014_WYG_028-28a"/>
熙宗皇統七年十一月兵部尚書秉徳進三角羊<lb/>
海陵大徳三年四月罷歲貢鷹隼<lb/>
閏四月命大官常膳惟進魚肉舊貢鵝鴨等悉罷之<lb/>
貞元元年正月詔有司受宋髙麗夏回紇貢獻<lb/>
　以皇弟兖薨不視朝故也<lb/>
世宗大定三年十一月罷貢金線段匹<lb/>
四年正月罷路府州元日及萬春節貢獻<lb/>
十三年七月罷歲課雉尾<lb/>
<pb n="KR2m0014_WYG_028-28b"/>
二十年十月詔罷西北路招討司所進馬駝鷹鶻等物<lb/>
二十六年十二月罷逓送荔支<lb/>
　帝退朝御香閣左諫議大夫黄久約言逓送荔支非<lb/>
　便帝諭之曰朕不知也今令罷之越二日帝謂宰臣<lb/>
　曰有司奉上惟沽辦事之名不問利害如何朕嘗欲<lb/>
　得新荔支兵部遂於道路特設舖逓比因諫官黄久<lb/>
　約言方知之夫為人無識一旦臨事便至顛倒宫中<lb/>
　事無大小朕嘗親覽者以不得人故也如使得人寧<lb/>
<pb n="KR2m0014_WYG_028-29a"/>
　復他慮次日又謂宰臣曰朕年來惟以省約為務常<lb/>
　膳止四五味已饜飫之比初即位十減七八宰臣曰<lb/>
　天子自有制不同餘人帝曰天子亦人耳妄費安用<lb/>
　又久約使宋還道經宿泗見貢新枇杷子者州縣調<lb/>
　民夫逓進亦奏罷之<lb/>
二十七年五月罷太府監日進時果<lb/>
　時并罷海蘭路所貢海葱詔曰葱果應用幾何徒勞<lb/>
　人耳惟上林諸果三日一進<lb/>
<pb n="KR2m0014_WYG_028-29b"/>
二十九年十二月<hi>時章宗已即位</hi>宻州進白雉<lb/>
章宗明昌四年正月諭東京路副使王勝毋進鷹<lb/>
　遣諭之曰汝職非輕民間利害官吏邪正畧不具聞<lb/>
　而乃以鷹進此豈汝職也後毋復爾<lb/>
泰和元年十一月諭工部毋以進柑擾民<lb/>
　諭曰比聞懐州有橙結實官吏檢視已嘗擾民今復<lb/>
　進柑得無重擾民乎其誡所司遇有則進無則已<lb/>
宣宗貞祐三年九月陳州鎮防軍段仲連進羊三百詔<lb/>
<pb n="KR2m0014_WYG_028-30a"/>
遷三官<lb/>
　　<hi>臣</hi>等謹按史臣論宣宗南開宋衅西啟夏侮兵力<lb/>
　　既分功不補患乃至以進羊遷官亦可慨矣<lb/>
哀宗正大元年正月邠州節度使伊喇瑪納布貢白兎<lb/>
却之<lb/>
　詔曰得賢臣輔佐年榖豐登此上瑞也焉事此為令<lb/>
　有司給道里費縱之夲土禮部其徧諭四方使知朕<lb/>
　意<lb/>
<pb n="KR2m0014_WYG_028-30b"/>
六年五月隴州防禦使舒穆嚕棟爾進黄鸚鵡<lb/>
　詔曰外方獻珍禽異獸違物性損人力令勿復進<lb/>
天興元年四月許州進櫻桃<lb/>
　時帝在南京<lb/>
諸路貢物<lb/>
　上京路㑹寧府嵗貢秦王魚<hi>大定十二年罷</hi>又貢猪二萬<hi>大定</hi>
　<hi>二十五年罷</hi>哈蘭路貢海葱<hi>大定二十七年五月罷</hi>
　東京路復州貢鹿筋<hi>大定八年十月罷</hi>
<pb n="KR2m0014_WYG_028-31a"/>
　西京路大同府貢瑪瑙環子瑪瑙數珠蔚州貢地簟<lb/>
　中都路涿州貢羅平州貢櫻桃綾<lb/>
　河東南路京兆府同州貢圓筋繭角羊<hi>大定十一年罷</hi>
　　以上俱據地理志所載姑録如右然其詳不可得考矣<lb/>
元太祖二年伊徳爾訥哷部阿勒達爾部皆通使來獻<lb/>
名鷹<lb/>
　　王圻曰按馬貴與考凡外國貢獻俱不録豈以不<lb/>
　　列職方非任土歟元起沙漠版圖遍海外視諸國<lb/>
<pb n="KR2m0014_WYG_028-31b"/>
　　猶六服耳故稍摘其雅馴者著於篇且亦以志當<lb/>
　　時之好尚焉<lb/>
　　<hi>臣</hi>等謹按王圻續通考於遼金二代曾載與國之<lb/>
　　貢而元獨缺焉其他所載挂漏亦多今詳稽紀傳<lb/>
　　事以類叙使後有考云<lb/>
九年三月金遣使奉金帛童男女五百馬三千以獻<lb/>
　初帝貢歲幣於金金主使衛王允濟受貢於静州帝<lb/>
　見允濟不為禮允濟歸欲請兵攻之㑹庚午歲金主<lb/>
<pb n="KR2m0014_WYG_028-32a"/>
　璟殂允濟嗣位有詔至國傳言當拜受帝問新君為<lb/>
　誰曰衛王也帝遽南面唾曰我謂中原皇帝是天上<lb/>
　人做此等庸懦亦為之耶何以拜為即乗馬北去金<lb/>
　使還言允濟益怒欲俟帝再入貢就進塲害之帝知<lb/>
　之遂與金絶益嚴兵為備辛未歲二月帝自將南伐<lb/>
　屢敗金兵至是年甲戌春三月駐蹕中都北郊諸將<lb/>
　請乗勝破燕帝不許乃遣使諭金主曰汝山東河北<lb/>
　郡縣悉為我有所守惟燕京耳天既弱汝我復迫汝<lb/>
<pb n="KR2m0014_WYG_028-32b"/>
　於險天其謂我何我今還軍汝不能犒師以彌我諸<lb/>
　將之怒耶金主遂遣使求和奉衛紹王女岐國公主<lb/>
　及金帛等以獻<lb/>
　　<hi>臣</hi>等謹按元紀太祖稱帝歳在丙寅即金章宗泰<lb/>
　　和六年也至二十一年遣唐慶責歲幣於金太宗<lb/>
　　元年金遣使來歸太祖賵却之復遣使來聘不受<lb/>
　　六年金遂亡矣<lb/>
十三年髙麗請歲貢方物<lb/>
<pb n="KR2m0014_WYG_028-33a"/>
　至世祖中統二年六月三年六月四年三月俱遣使<lb/>
　入貢至元元年四月詔修世見禮遣其臣來貢二年<lb/>
　八月貢方物八年正月遣使奉歲貢五月遣貢方物<lb/>
　九年正月遣使奉歲貢十一年正月十二年正月俱<lb/>
　遣使奉歲貢十六年正月奉歲幣又獻方物十八年<lb/>
　正月遣使奉歲帛十九年正月遣使貢細布四百匹<lb/>
　二十二年六月遣使來貢二十五年五月十月十二<lb/>
　月二十六年正月二十七年正月二十八年正月俱<lb/>
<pb n="KR2m0014_WYG_028-33b"/>
　遣使來貢及方物成宗大徳十年正月遣使來貢泰<lb/>
　定帝致和元年正月遣使獻方物文宗天厯二年正<lb/>
　月至順三年十一月俱遣使貢方物<lb/>
　　<hi>臣</hi>等謹按元史外國傳太祖十一年契丹人金山<lb/>
　　元帥陸格等領衆九萬餘竄入髙麗國十二年九<lb/>
　　月攻抜江東城據之是年帝遣哈齋濟達喇等領<lb/>
　　兵征之國人洪大宣詣軍中降與哈齋濟等同攻<lb/>
　　圍之髙麗王<hi>名闕</hi>奉牛酒出迎王師且遣其樞宻<lb/>
<pb n="KR2m0014_WYG_028-34a"/>
　　院使趙冲共討滅陸格冲請歳輸貢賦達喇曰爾<lb/>
　　國道逺難於徃來每歲可遺使十人來貢自後連<lb/>
　　七歳絶信使至太宗三年八月命薩喇達征其國<lb/>
　　迺有王㬚遣其弟懐安王侹請和事則此云太祖<lb/>
　　十三年乃太宗三年之訛也又當定宗憲宗之世<lb/>
　　歲貢不入故自定宗二年至憲宗八年凡四命將<lb/>
　　征之抜其城十有四憲宗末㬚遣其世子倎入朝<lb/>
　　世祖中統二年三月遣使入貢六月倎更名植三<lb/>
<pb n="KR2m0014_WYG_028-34b"/>
　　年十月詔諭植籍編民出師旅輸糧餉助軍儲是<lb/>
　　月遣使入貢四年自三月至於六月凡三遣使入<lb/>
　　貢五年改元又遣使入貢自是終世祖三十一年<lb/>
　　其國入貢者凡三十有六又自成宗元貞至仁宗<lb/>
　　皇慶二年㬚傳其子植植傳其子昛昛傳其子謜<lb/>
　　謜傳其子燾燾傳其弟暠數十年間歲修職貢不<lb/>
　　絶焉<lb/>
憲宗七年九月禁回鶻獻珍玩<lb/>
<pb n="KR2m0014_WYG_028-35a"/>
　時所獻水精盆珍珠傘等物可值銀三萬餘錠帝曰<lb/>
　方今百姓疲弊所急者錢耳朕獨有此何為却之賽<lb/>
　音諤徳齊以為言稍償其直且禁其勿復有所獻<lb/>
八年二月安南遣使獻方物<lb/>
　至世祖中統二年九月至元二年七月四年九月十<lb/>
　一月七年十一月十年十月俱遣使來貢十六年七<lb/>
　月十七年十二月俱遣使貢馴象十八年閏八月遣<lb/>
　使貢方物十九年九月遣使進犀兕金銀器香藥等<lb/>
<pb n="KR2m0014_WYG_028-35b"/>
　物二十年八月以方物來獻二十一年閏五月遣使<lb/>
　貢玉杯金瓶珠絛金領及白猿緑鳩幣帛等物七月<lb/>
　以方物來獻二十三年五月二十四年四月九月二<lb/>
　十六年四月閏十月二十七年正月二十八年九月<lb/>
　俱遣使貢方物成宗元貞元年三月二年五月俱遣<lb/>
　使獻方物大徳二年九月聖誕節交趾貢方物十一<lb/>
　月又貢方物六年六月以馴象二及硃砂來獻八年<lb/>
　十月十年十月俱遣使貢方物仁宗皇慶二年四月<lb/>
<pb n="KR2m0014_WYG_028-36a"/>
　延祐四年六月五年正月俱遣使貢方物七年英宗<lb/>
　即位十月遣其臣貢方物至治二年正月十一月俱<lb/>
　遣使貢方物㤗定帝㤗定元年十月二年三月四年<lb/>
　十月十二月俱遣使貢方物致和元年五月安南國<lb/>
　及八洞蠻酋遣使獻方物文宗天厯元年九月至順<lb/>
　二年五月三年四月十年十二月十五年六月俱遣<lb/>
　使來貢十六年七月交趾貢馴象十七年正月六月<lb/>
　俱奉歳貢并方物<lb/>
<pb n="KR2m0014_WYG_028-36b"/>
　　外國傳曰中統二年安南遣人詣闕獻書乞三年<lb/>
　　一貢遂從其請三年九月復詔自中統四年始每<lb/>
　　三年以蘓合油光香金銀硃砂沉香檀香犀角玳<lb/>
　　瑁珍珠象手綿白磁盞等物來貢至元三年十二<lb/>
　　月遣使上表三通其一進獻方物六年十一月上<lb/>
　　書陳情謂陛下須索巨象數頭此獸軀體甚大歩<lb/>
　　行甚遲不如上國之馬候於後貢之年當奉獻又<lb/>
　　具表納貢七年十一月中書省移牒令以所索之<lb/>
<pb n="KR2m0014_WYG_028-37a"/>
　　象與歲貢偕來又責前所貢藥物品味未佳十年<lb/>
　　遣使來貢十四年十五年貢方物及馴象二十四<lb/>
　　年九月遣使入貢二十六年四月遣使貢方物二<lb/>
　　十七年遣使來貢三十年遣陪臣來貢又是年五<lb/>
　　月成宗即位遣使上表進方物大徳十一年武宗<lb/>
　　即位下詔諭之屢遣使來貢至大四年八月遣使<lb/>
　　奉表來朝自仁宗延祐初元以及英宗至治之末<lb/>
　　疆塲寧謐貢獻不絶㤗定帝㤗定元年遣陪臣來<lb/>
<pb n="KR2m0014_WYG_028-37b"/>
　　貢文宗至順三年四月遣其臣來貢方物<lb/>
　　<hi>臣</hi>等謹按元史紀傳所載土貢事每多大同小異<lb/>
　　今具録之以備叅考<lb/>
世祖中統二年六月勅平陽路安邑縣葡萄酒自今毋<lb/>
貢<lb/>
　至成宗元貞二年三月罷太原平陽路釀進葡萄酒<lb/>
　其葡萄園民恃為業者皆還之<lb/>
至元元年正月東川都元帥楊大淵進花羅紅邊絹各<lb/>
<pb n="KR2m0014_WYG_028-38a"/>
百五十匹優詔諭之<lb/>
　詔曰所貢幣帛已見忠勤卿守邊陲宜加優恤今後<lb/>
　以此自給俟有㫖乃進<lb/>
八月禁勿以官物進獻<lb/>
二年正月八東乞兒部牙西來朝貢銀鼠皮二千<lb/>
四年正月百濟遣其臣梁浩來貢<lb/>
七年十二月金齒驛國三部酋長阿匿福勒丁阿匿𤓰<lb/>
來内附獻馴象三馬十九匹<lb/>
<pb n="KR2m0014_WYG_028-38b"/>
　至二十五年十一月金齒遣使貢方物二十六年三<lb/>
　月金齒人塞完以人戸來歸仍進象三二十九年十<lb/>
　二月木忽魯甸金齒土官入見貢方物三十一年成<lb/>
　宗即位六月雲南金齒路進馴象三大徳二年九月<lb/>
　聖誕節金齒國貢方物武宗至大四年仁宗即位五<lb/>
　月金齒諸國獻馴象<lb/>
八年五月牢魚國來貢<lb/>
十三年四月勅以碩達勒遼分地歲輸皮革自今並入<lb/>
<pb n="KR2m0014_WYG_028-39a"/>
上都<lb/>
九月勅常徳府歲貢包茅<lb/>
十六年六月雲南都元帥愛魯克尼雅斯拉鼎等軍還<lb/>
獻馴象十二<lb/>
　至二十二年九月雲南貢方物三十一年成宗即位<lb/>
　十二月曲靖澂江普安等路夷官各以方物來貢大<lb/>
　徳五年八月雲南武定路土官羣則獻方物七年閏<lb/>
　五月雲南行省平章伊蘇岱爾入朝以所獲軍中金<lb/>
<pb n="KR2m0014_WYG_028-39b"/>
　五百兩為獻帝曰是金卿効死所獲者賜鈔千錠㤗<lb/>
　定帝㤗定三年九月雲南行省諸路土官並奉方物<lb/>
　來獻致和元年三月雲南土官撒加布降奉方物來<lb/>
　獻文宗天厯元年九月雲南盂定路土官來貢方物<lb/>
　十月雲南銀羅甸土官哀贊等徹里路土官刁賽等<lb/>
　來貢方物十二月雲南土官普雙等及姚州知州髙<lb/>
　明各來貢方物二年十一月雲南威楚路土官胒放<lb/>
　來朝貢至順元年二月雲南麓川等土官來貢方物<lb/>
<pb n="KR2m0014_WYG_028-40a"/>
　三月雲南木邦路土官渾都來貢方物二年二月雲<lb/>
　南景東甸蠻官阿只弄遣子罕旺來朝獻馴象乞陞<lb/>
　甸為景東軍民府阿只弄知府事罕旺為千戸常賦<lb/>
　外歲增輸金五千兩銀七百兩從之五月雲南威楚<lb/>
　路之蒲蠻猛吾來朝貢願入銀為歳賦順帝元統元<lb/>
　年十月雲南□羅土官渾鄧馬弄來貢方物二年正<lb/>
　月雲南土酋姚安路髙明來獻方物至元四年八月<lb/>
　雲南老告土官八那遣姪那賽齎象馬來朝十五年<lb/>
<pb n="KR2m0014_WYG_028-40b"/>
　八月雲南死可伐等降令其子莽三以方物來貢十<lb/>
　六年正月雲南土官阿蘆降遣姪腮幹以方物來貢<lb/>
　是月占城馬八兒諸國遣使以珍物及象犀各一來<lb/>
　獻至十七年八月占城馬八兒國皆遣使奉表稱臣<lb/>
　貢寶物犀象十八年九月占城國來獻方物十九年<lb/>
　十一月馬八兒國遣使以金葉書及土物來貢二十<lb/>
　一年正月馬八兒國遣使貢珍珠異寶縑段八月占<lb/>
　城國王乞回唆都軍願以土物歲修職貢遣使奉表詣<lb/>
<pb n="KR2m0014_WYG_028-41a"/>
　闕獻三象二十一年十一月占城國奉表賀聖誕節獻<lb/>
　禮幣及象二二十二年九月真蠟占城貢樂工十人<lb/>
　及藥材鰐魚皮等物二十三年正月馬八兒國遣使<lb/>
　進銅盾九月馬八兒及須門那等凡十國各遣其子<lb/>
　弟上表來覲仍貢方物二十四年二月馬八兒貢方<lb/>
　物三月遣使進竒獸一類騾而巨毛黒白間錯名阿<lb/>
　塔必即二十六年十二月馬八兒進花驢二二十八<lb/>
　年八月馬八兒遣使進花牛二水牛土彪各一武宗<lb/>
<pb n="KR2m0014_WYG_028-41b"/>
　至大四年仁宗即位十二月占城遣使奉表貢方物<lb/>
　皇慶元年十一月占城國進犀象延祐元年閏三月<lb/>
　馬八兒國王昔剌木丁遣其臣愛思丁貢方物英宗<lb/>
　至治二年正月占城遣使來貢方物三年七月占城<lb/>
　國王遣其弟保佑八剌遮奉表貢方物㤗定帝㤗定<lb/>
　四年五月占城貢方物七月占城獻馴象二致和元<lb/>
　年正月占城貢方物且言為交趾所侵詔諭解之文<lb/>
　宗至順二年二月占城遣其臣髙暗都剌來朝貢三<lb/>
<pb n="KR2m0014_WYG_028-42a"/>
　年三月占城遣使奉金書表及方物來貢順帝至元<lb/>
　二年五月占城遣使獻方物且言交趾遏其貢道詔<lb/>
　遣使宣諭交趾<lb/>
　　<hi>臣</hi>等謹按外國傳至元十六年十二月遣使至占<lb/>
　　城諭其主入朝至十七年二月始遣使貢方物奉<lb/>
　　表降十九年以負固弗服遣兵征之二十年正月<lb/>
　　乃使人奉國王信物雜布二百匹大銀三錠小銀<lb/>
　　五十七錠碎銀一甕為質來歸欵嗣後遷延不肯<lb/>
<pb n="KR2m0014_WYG_028-42b"/>
　　出降二十一年三月官軍遂回四月又奉表歸欵<lb/>
　　是年命發兵假道交趾伐占城然亦不果行葢與<lb/>
　　紀所載有不同者若馬八兒國則自至元間奉表<lb/>
　　稱藩二十三年海外諸國凡十曰馬八兒曰須門<lb/>
　　那曰僧急里曰南無力<hi>紀作南馬里</hi>曰馬蘭丹曰那旺<lb/>
　　曰丁呵兒曰來來曰急蘭亦□曰蘇木都剌皆遣<lb/>
　　使貢方物自此以後事多不載<lb/>
七月阿爾哈雅入覲獻金三千五百八十兩銀五萬三<lb/>
<pb n="KR2m0014_WYG_028-43a"/>
千一百兩<lb/>
　　胡粹中曰世祖天資仁厚宇量寛宏獨好利之心差<lb/>
　　勝耳得江南後即陳宋寶玉於殿廷又撿覈新舊<lb/>
　　錢榖置徴理司立規措所𣙜茶酤賣及阿里海牙<lb/>
　　入朝受所獻金銀又受江浙行省平章蒙古岱獻<lb/>
　　真珠一百斤<hi>事在二十一年正月</hi>故令權奸若阿哈瑪特僧<lb/>
　　格盧世榮皆以言利進葢上有好者下必有甚焉<lb/>
　　者矣於是阿里瑪欲殺崔斌則誣以盗糧四十萬<lb/>
<pb n="KR2m0014_WYG_028-43b"/>
　　僧格欲害郭孝楊居寛則奏其虧欠鈔六千餘錠<lb/>
　　蒙古岱謀陷劉宣則言其阻壊錢糧終至元之世<lb/>
　　江南三省盜起不止皆由於鈎考理筭刻剥生民<lb/>
　　葢好利之弊一至於此當時阿喇卜丹坐盗鈔二<lb/>
　　萬嘉木楊喇勒智發宋陵取金銀八千五百兩受<lb/>
　　獻鈔十餘萬寶玉無筭盧世榮盗官物金銀二萬<lb/>
　　餘錠他物稱是茍上之人不欲曷至此哉<lb/>
十二月八里灰貢海青<lb/>
<pb n="KR2m0014_WYG_028-44a"/>
　回回等所過供食羊非自殺者不食百姓苦之帝曰<lb/>
　彼吾奴也飲食敢不隨我朝乎詔禁之<lb/>
十八年五月圖耽羅國今歲貢白紵<lb/>
　至二十八年十一月遣使貢東紵百匹成宗大德二<lb/>
　年五月以方物來貢<lb/>
閏八月命播州每歳親貢方物<lb/>
　至二十七年二月播州安撫使楊漢英進雨氊千又<lb/>
　是時同進者駙馬鐡别赤進羅羅斯雨氊六十刀五<lb/>
<pb n="KR2m0014_WYG_028-44b"/>
　十弓二十五月叙州等處諸部蠻夷進雨氊八百仁<lb/>
　宗延祐五年十月播州南寧長官洛麽遣人以方物<lb/>
　來覲是後㤗定帝㤗定四年七月播州蠻謝烏窮來<lb/>
　獻方物<lb/>
十九年九月招討使楊庭堅招撫海外南畨皆遣使來<lb/>
貢<lb/>
　先是十七年十一月翰林學士承㫖和爾果斯等言<lb/>
　俱藍馬八闍婆交趾等國俱遣使進表乞答詔從之<lb/>
<pb n="KR2m0014_WYG_028-45a"/>
　至是年七月闇婆國貢金佛塔是月俱藍國主遣使<lb/>
　奉表進寶貨黒猿一蘇木達國相臣那里八合剌攤<lb/>
　赤因事在俱藍國聞詔代其主打古兒遣使奉表進<lb/>
　指環印花綺段及錦衾二十合寓俱藍國伊囉勒昆<lb/>
　主綽和爾薩勒達亦遣使奉表進七寶項牌一藥物<lb/>
　二瓶<lb/>
　　<hi>臣</hi>等謹按外國傳海外諸畨惟馬八兒與俱藍足<lb/>
　　以綱領諸國而俱藍又為馬八兒後障先是十六<lb/>
<pb n="KR2m0014_WYG_028-45b"/>
　　年十二月遣廣東招討司達嚕噶齊楊廷壁招之<lb/>
　　十七年三月附表以進言來歳遣使入貢至二十<lb/>
　　三年諸國凡十皆來降<hi>已見十六年占城國條</hi>與紀所載年<lb/>
　　月小異<lb/>
二十一年正月桑阿克達爾遣使進緬國所貢珍珠珊<lb/>
瑚異綵及七寶束帶<lb/>
　二十六年閏十月緬國遣使來貢方物三十一年成<lb/>
　宗即位十月遣使貢馴象十元貞元年二月緬國來<lb/>
<pb n="KR2m0014_WYG_028-46a"/>
　獻舎利寶玩八月進馴象三二年十一月緬王遣其<lb/>
　子來貢方物大徳四年四月遣使進白象七月緬人<lb/>
　以方物來朝五年六月遣使進馴象九十月遣使入<lb/>
　貢七年八月遣使獻馴象四武宗至大元年正月進<lb/>
　馴象六五月又進馴象六仁宗延祐二年六月緬國<lb/>
　王遣其子脱剌合等來貢方物六年七月緬國趙欽<lb/>
　撒以方物來覲泰定帝泰定元年十月緬國王子吾<lb/>
　者那等争立嵗貢不入命雲南行省諭之三年正月<lb/>
<pb n="KR2m0014_WYG_028-46b"/>
　緬國亂遣使乞師獻馴象方物文宗至順三年遣使<lb/>
　奉方物來朝貢<lb/>
　　<hi>臣</hi>等謹按外國傳先是詔宗王桑阿克達爾等將<lb/>
　　兵征緬二十年十一月破其江頭城至二十四年<lb/>
　　緬始平乃定歲貢方物則此時所進未必即其所<lb/>
　　貢也又是年四月本紀載雲南行省為破緬國江<lb/>
　　頭城進童男女八十人并銀器幣帛則亦俘掠得<lb/>
　　之用以進獻耳嗣是大徳元年二月緬王遣使入<lb/>
<pb n="KR2m0014_WYG_028-47a"/>
　　朝請歲輸銀二千五百兩帛千匹馴象二十糧萬<lb/>
　　石三年三月復自陳部民為金齒殺掠率皆貧乏<lb/>
　　以致上供金幣不能如期輸納乃止命間歲貢象<lb/>
　　四年四月遣使進白象七月奉方物入朝十月遣<lb/>
　　使來貢亦與本紀所載有異<lb/>
九月海南貢白虎獅子孔雀<lb/>
十一月福建行省遣使人八合魯思招降南巫里别里<lb/>
剌理倫大力等四國各遣其相奉表以方物來貢<lb/>
<pb n="KR2m0014_WYG_028-47b"/>
十二月荆湖占城行省遣八畨劉繼昌諭降龍昌寧龍<lb/>
延萬等赴闕奉羊馬白氊來貢<lb/>
二十二年九月勅自今貢物惟地所産非所産者毋輒<lb/>
上<lb/>
二十三年十月馬法國進鞍勒氊甲<lb/>
二十四年六月百官獻馬以給衛士<lb/>
　以職守不得從征乃顔故也<lb/>
七月𢎞州匠官以犬兔毛製如西錦者以獻授匠官知<lb/>
<pb n="KR2m0014_WYG_028-48a"/>
𢎞州<lb/>
八月女人國貢海人<lb/>
　至二十六年閏十月羅斛女人二國遣使貢方物<lb/>
二十五年五月烏瑪喇來獻璞玉<lb/>
九月鬼國建都皆遣使來貢方物<lb/>
二十六年四月置浙東江東江西湖廣福建木綿提舉<lb/>
司責民歲輸木綿十萬匹<lb/>
　至二十八年五月罷江南六提舉司歳輸木綿<lb/>
<pb n="KR2m0014_WYG_028-48b"/>
六月西畨進黒豹<lb/>
二十七年九月金竹府知府掃閭貢馬及雨氊<lb/>
二十八年八月咀喃藩邦遣使進金書寶塔及黒獅子<lb/>
畨布藥物<lb/>
　十月羅斛國王遣使上表以金書字仍貢黄金象齒<lb/>
　丹頂鶴五色鸚鵡翠毛犀角篤耨龍腦等物是月中<lb/>
　書省言洞蠻請歳進馬五十匹雨氊五十被刀五十<lb/>
　握丹砂雌雄黄等物率二歲一上詔從之十一月新<lb/>
<pb n="KR2m0014_WYG_028-49a"/>
　添葛蠻安撫率洞官阿汾青貴來貢方物十二月八<lb/>
　畨洞官吳金叔等以所部内附詣闕貢方物二十九<lb/>
　年二月金竹酋長騷驢貢馬氊各二十有七從其請<lb/>
　減所部貢馬降詔招諭之賜新附黒蠻衣襖遣回命<lb/>
　進所産硃砂雄黄之精善者無則止是月幹羅斯招<lb/>
　附桑州生苖羅甸國古州等峒酋長三十一詣闕貢<lb/>
　獻十一月提督溪錦州銅人等洞酋長楊秀朝等入<lb/>
　見進方物<lb/>
<pb n="KR2m0014_WYG_028-49b"/>
二十九年閏六月罷福建歲造象齒幋帶<lb/>
是月回回人和卓哈資售大珠却之<lb/>
　三十年二月回回瑪哈瑪迪沙等獻大珠邀價鈔數<lb/>
　萬錠帝曰珠何為當留是錢以賙貧者<lb/>
三十年正月勅福建毋進鶻<lb/>
　二月却江淮行樞宻院官不憐吉帶進鷹仍勅自今<lb/>
　禁戢軍官無從禽擾民違者論罪至成宗大徳八年<lb/>
　四月詔諸王駙馬進捕鷹雞皆有定戸自今非鷹師<lb/>
<pb n="KR2m0014_WYG_028-50a"/>
　而乘傳冐進者罪之十年四月詔凡匿鷹犬者沒家<lb/>
　資之半笞三十來獻者給之以賞武宗至大二年正<lb/>
　月徳哷特穆爾布哈進鷹犬命歲以幣帛千匹鈔千錠<lb/>
　與之<lb/>
三十一年五月<hi>時成宗已即位</hi>雲南部長邊習四川散毛洞主<lb/>
單順等來貢方物<lb/>
　六月必察不里城敢木丁遣使來貢<lb/>
　　是時趙天麟上䇿曰方今纂組綾綿金珠璧貝殊<lb/>
<pb n="KR2m0014_WYG_028-50b"/>
　　方異物珍羞美饌以至俳優賤物亦已多矣彼斑<lb/>
　　斕之獸粲錯之馬有之不足増光無之不足為歉<lb/>
　　近年來重譯來呈望風並凑府無虚月史不絶書<lb/>
　　若以帝王大體珍禽異獸不育於國不寶逺物則<lb/>
　　逺人格真知言者也且異物蕩心其害一使外國<lb/>
　　聞之以國家有嗜好其害二水陸轉運役人非細<lb/>
　　其害三有三害而無一利伏望詔四逺之納欵者<lb/>
　　聴書檄奏聞而不獻物子弟入朝而不納賄則化<lb/>
<pb n="KR2m0014_WYG_028-51a"/>
　　天下以徳示天下以無欲將見西畨東徼之主君<lb/>
　　毳幕靈州之酋長承恩來享慕道來王矣<lb/>
成宗元貞元年六月詔遼陽省進海東青鶻<lb/>
九月𤓰哇遣使來獻方物<lb/>
　至大徳二年九月聖誕節又貢方物英宗至治三年<lb/>
　二月天夀節遣使來貢㤗定帝㤗定二年三月遣使<lb/>
　奉表及方物來朝貢三年二月遣使貢方物四年十<lb/>
　二月遣使獻金文豹白猴白鸚鵡各一文宗至順三<lb/>
<pb n="KR2m0014_WYG_028-51b"/>
　年三月遣其臣奉金書表及方物來朝貢順帝至正<lb/>
　二十三年五月遣使淡濛加加殿進金表貢方物<lb/>
　　<hi>臣</hi>等謹按外國傳祇書世祖至元二十九年三十<lb/>
　　年征𤓰哇國事不載奉表入貢兹從本紀<lb/>
二年正月回紇布爾罕獻獅豹藥物<lb/>
五月罷四川馬湖進獨本葱<lb/>
是月也伊克黙色進紫檀<lb/>
十一月答馬剌一本王遣其子進象十六<lb/>
<pb n="KR2m0014_WYG_028-52a"/>
大徳元年二月蒙陽甸酋長遣其弟獻方物且請歳貢<lb/>
銀千兩<lb/>
是月減福建提舉司歲織段三千匹其所織者加文繡<lb/>
増其歲輸衲服二百其車渠帶工别立提舉司掌之<lb/>
六月罷亦奚不薛嵗貢馬及氊衣<lb/>
三年正月暹畨沒剌由羅斛諸國各以方物來貢<lb/>
五月海南速古臺速龍探奔奚里諸畨以虎象及杪羅<lb/>
木舟來貢<lb/>
<pb n="KR2m0014_WYG_028-52b"/>
五年二月永寧路總管瓊磋來朝獻馬三十餘匹<lb/>
八月征緬萬户曵剌福山等進馴象六<lb/>
七年二月禁諸人非奉㫖毋得以寶貨進獻<lb/>
七月叛賊麻你降貢金五百兩童男女二百人却之<lb/>
八年七月諸王哈贊自西域遣使來貢珍物<lb/>
九年四月東川路蠻官阿葵以馬二百五十匹金二百<lb/>
五十兩及方物來獻<lb/>
十年三月崆古王遣使來貢<lb/>
<pb n="KR2m0014_WYG_028-53a"/>
十月青山叛蠻紅犵獠等來附仍貢方物<lb/>
十一年七月<hi>時武宗已即位</hi>使鄂勒哲偕竒爾台鄂諾往徴竒<lb/>
爾濟蘇部達嚕噶騬馬鷹鷂<lb/>
武宗至大元年正月豳王徹伯爾進玉六百一十五斤<lb/>
九月太尉托克托奏泉州大啇哈濟特濟格進異木沈<lb/>
檀可搆宮室者勅江浙行省驛致之<lb/>
　是月泉州大商嗎哈丹達爾進珍異及寶帶西域馬<lb/>
閏十一月罷江南進沙糖及遼陽省進雕豹<lb/>
<pb n="KR2m0014_WYG_028-53b"/>
二年四月令自今逺方以竒獸異寶來者依驛遞其商<lb/>
人因有所獻者自備資力<lb/>
　中書省言江浙杭州驛半歲之間使人過者千二百<lb/>
　餘有僧烏遜寶合鼎等進獅豹鴉鶻留二十有七日<lb/>
　人畜食肉千三百餘斤因以此為請從之<lb/>
九月占八國王遣其弟來貢白面象<lb/>
四年五月<hi>時仁宗已即位</hi>罷鬼蠻來貢方物<lb/>
六月諸王達爾瑪吉爾迪遣使進馴象<lb/>
<pb n="KR2m0014_WYG_028-54a"/>
是月罷只合尺巴喇噶遜所造上供酒<lb/>
仁宗皇慶元年二月西北諸王額森布哈遣使貢珠寶<lb/>
皮幣馬駝<lb/>
　三月西北諸王額森布哈等遣使以槖駝方物入貢<lb/>
二年二月西北諸王額森布哈進馬駝璞玉<lb/>
八百媳婦來獻馴象二<lb/>
　九月其大小薩爾滿獻馴象及方物延祐二年十月<lb/>
　遺使貢馴象二至㤗定帝㤗定三年五月八百媳婦<lb/>
<pb n="KR2m0014_WYG_028-54b"/>
　蠻招南通遣其子招三聴奉方物來朝七月又遣使<lb/>
　來獻馴象方物四年二月招南通來獻方物致和元<lb/>
　年五月遣子哀招獻馴象文宗天厯元年十一月使<lb/>
　者哀昭以方物來貢<lb/>
延祐元年三月暹國王遣其臣愛耽入貢<lb/>
　至六年正月暹國遣使奉表來貢方物英宗至治三<lb/>
　年正月暹國遣使來貢<lb/>
五年五月順元等處軍民宣撫司阿晝以洞蠻酋黒冲<lb/>
<pb n="KR2m0014_WYG_028-55a"/>
子子昌奉方物來覲<lb/>
九月太平路縂管率土官黄法扶何凱並以方物來貢<lb/>
七年四月<hi>時英宗已即位</hi>却獻七寶帶<lb/>
　時有獻七寶帶者因近臣以進帝曰朕登大位不聞<lb/>
　卿等薦賢而為人進帶是以利誘人也其還之七月<lb/>
　禁獻珍寶製衮冕<lb/>
九月遣茂札木等使占城占臘龍牙門索馴象<lb/>
十月酉陽土官冉世昌遣其子率大小石隄洞蠻入貢<lb/>
<pb n="KR2m0014_WYG_028-55b"/>
英宗至治二年二月諸王竒卜遣使進文豹又遣使進<lb/>
海東青鶻<lb/>
十月押濟思國遣使來貢方物<lb/>
三年正月八畨洞蠻酋長遣使來貢<lb/>
征東末吉地兀者戸以貂鼠水獺海狗皮來獻詔存恤<lb/>
三歳<lb/>
二月天夀節賓丹等國遣使來貢<lb/>
四月故羅羅斯宣慰使迷古妻漂末權領司事遣其子<lb/>
<pb n="KR2m0014_WYG_028-56a"/>
娑住那來獻方物<lb/>
㤗定帝㤗定元年正月八畨生蠻韋光正等及楊黄五<lb/>
種人以戸來附請歳輸布二千五百匹置長官司以撫<lb/>
之<lb/>
二月諸王徹伯爾博囉各遣使來貢<lb/>
　至三月諸王保賽音遣使朝貢四月諸王保賽音遣<lb/>
　使來貢諸王徹伯爾等遣其宗親特穆爾布哈等奉<lb/>
　馴豹西馬來朝貢二年正月諸王徹伯爾遣使貢方<lb/>
<pb n="KR2m0014_WYG_028-56b"/>
　物九月諸王活濟遣使貢金浮圖又諸王牙即貢馬十<lb/>
　二月諸王保賽音遣使貢珠三年正月諸王保賽音<lb/>
　遣使獻西馬五月藩王徹伯爾遣使來獻豹七月諸<lb/>
　王保賽音獻駝馬八月保賽音又遣使獻玉及獨峰<lb/>
　駝十一月又遣使來獻虎及馬是月諸王諤斯伯獻<lb/>
　文豹四年三月諸王倬斯巴勒保賽音等以文豹西馬<lb/>
　佩刀珠寶等物來獻保賽音遣使獻文豹獅子七月<lb/>
　周王和實拉及諸王掲珠濟達等來貢十月諸王圖<lb/>
<pb n="KR2m0014_WYG_028-57a"/>
　魯卜穆爾哈爾滿等獻玉及葡萄酒十二月諸王索<lb/>
　羅遣使貢碙砂致和元年二月諸王伊濟遣使來貢<lb/>
　方物<lb/>
髙昌王伊都呼帖特穆爾布哈遣使進葡萄酒<lb/>
三月月直延民真只海阿答罕來獻大珠<lb/>
六月廣西左右兩江黄勝許岑世興乞遣其子弟朝貢<lb/>
許之<lb/>
　至九月岑世興遣其弟興元來朝貢四年十二月右<lb/>
<pb n="KR2m0014_WYG_028-57b"/>
　江諸寨土官岑世忠等獻方物致和元年三月雲南<lb/>
　安隆寨土官岑世忠與其兄世興相攻籍其民戸來<lb/>
　附歳輸布三千匹請立宣撫司以總之不允<lb/>
二年五月龍牙門蠻遣奉表貢方物<lb/>
　七月大小車里蠻來獻馴象思州洞蠻揚銀千等來<lb/>
　獻方物三年三月八畨巖霞洞蠻來降願歲輸布二<lb/>
　千五百匹設蠻夷官鎮撫之至至順二年五月八畨<lb/>
　西蠻官阿路馬奉方物入貢三年二月八畨苖蠻駱<lb/>
<pb n="KR2m0014_WYG_028-58a"/>
　度來貢方物順帝至正六年三月八畨龍宜來進馬<lb/>
五月罷造福建歲供蔗餳<lb/>
八月西畨土官撒加布來獻方物<lb/>
四年七月八兒忽部晃忽來獻方物<lb/>
八月勅應獵者捕禽獸以進<lb/>
　時奉元路治中單鵠言令民採捕珍禽異獸不便請<lb/>
　罷之故有是詔<lb/>
九月阿察赤的斤獻木綿大行帳<lb/>
<pb n="KR2m0014_WYG_028-58b"/>
湖廣土官宋王保來獻方物<lb/>
致和元年三月雅濟國遣使獻方物<lb/>
文宗天厯元年十月以河南江西湖廣入貢鴐鵝太頻<lb/>
令減其數以省驛傳<lb/>
十一月雲南威楚路土官胒放失等九十九寨土官必<lb/>
也姑等各以方物來貢<lb/>
　至二年二月廣西思明路軍民總管黄克順來貢方<lb/>
　物雲南行省䝉通蒙筭甸土官阿三木開南土官哀<lb/>
<pb n="KR2m0014_WYG_028-59a"/>
　放八百媳婦金齒九十九洞銀沙羅甸咸來貢方物<lb/>
　九月思明州土官黄宗永遣其子來貢虎豹方物至<lb/>
　順元年八月忠州土官黄祖顯遣其子宗忠來朝獻<lb/>
　方物十月烏䝉路土官阿朝歸順遣其通事阿累等<lb/>
　貢方物<lb/>
二年四月占臘國來貢羅香木及象豹白猿<lb/>
至順元年二月凡遇慶禮進表贄獻令如舊<lb/>
　中書省言舊制正旦天夀節内外諸司各有贄獻頃<lb/>
<pb n="KR2m0014_WYG_028-59b"/>
　者罷之今江浙省臣言聖恩公溥覆幬無疆而臣等<lb/>
　殊無補報請如舊制為宜從之<lb/>
三月茂巴勒斯來貢葡萄酒<lb/>
　又西畨哈喇和卓來貢葡萄酒諸王哈爾滿遣使來<lb/>
　貢葡萄酒至二年正月哈爾滿又遣使來貢葡萄酒<lb/>
　六月諸王綽斯本伊特甘布哈爾滿駙馬鄂勒哲特<lb/>
　爾遣使來獻葡萄酒十二月西域諸王圖堅特穆爾<lb/>
　遣使獻西馬及葡萄酒三年二月諸王達爾瑪實哩<lb/>
<pb n="KR2m0014_WYG_028-60a"/>
　哈爾滿各遣使來貢葡萄酒西馬金鴉鶻<lb/>
七月舒蘇台蘇爾嘉額勒錦伯克等部獻人口牧畜命<lb/>
酬其直<lb/>
二年二月諸王伊蘇額布根貢犛牛<lb/>
　至十月雅克特穆爾取犛牛五千於西域來獻十一<lb/>
　月荆王伊蘇額布根獻犛牛四百<lb/>
四月竒徹台以名園為獻命御史臺給贓罰鈔千錠酬<lb/>
其直<lb/>
<pb n="KR2m0014_WYG_028-60b"/>
六月懐德府洞蠻二十一洞田先什用等以方物來貢<lb/>
八月西域諸王麻答遣使來朝貢<lb/>
　十月保賽音使者還西域詔酬其所貢藥物價直<lb/>
是月布色台之孫伊嚕特穆爾瑪魯額森來獻實喇努<lb/>
三年四月諸王保賽音遣使貢方物<lb/>
　七月保賽音遣使以七寶水晶等物來貢十月寧宗<lb/>
　已即位保賽音遣使來貢㙮里牙八十八斤佩刀八<lb/>
　十<lb/>
<pb n="KR2m0014_WYG_028-61a"/>
是月四川師壁散毛盤速出三洞蠻野王等二十三人<lb/>
來貢方物<lb/>
　又四川大盤洞謀者什用等十四人來貢方物至順<lb/>
　帝元統二年正月大盤洞蠻謀各什用遣男謀者什<lb/>
　用來貢方物<lb/>
諸王不别居法郎遣使貢方物<lb/>
　至七月諸王逹爾瑪實哩等遣使來貢虎豹北邊諸<lb/>
　王月即别遣使來朝貢<lb/>
<pb n="KR2m0014_WYG_028-61b"/>
順帝元統二年十月却天鵝之獻<lb/>
至元二年十一月宗王伊遜特穆爾進西馬三匹<lb/>
　至至正十二年八月齊王實勒們獻馬一萬五千匹<lb/>
　於京師十三年八月親王奇爾濟蘇特穆爾獻馬<lb/>
至正二年七月拂郎國貢異馬長一丈三尺三寸髙六<lb/>
尺四寸身純黑後二蹄皆白<lb/>
　至十三年九月西歪剌歹僧格實哩獻馬一百匹又<lb/>
　札你馴之地獻大薩哈連察察爾宻實勒刀弓鎖子<lb/>
<pb n="KR2m0014_WYG_028-62a"/>
　甲及青白西馬各二匹<lb/>
福州路貢物<lb/>
　錦荔支二十萬顆錦圓眼二十萬顆柑二千二百顆<lb/>
　橙三千顆<hi>俱閩侯官懐安縣貢</hi>鯋魚皮一百二十張<hi>福清州閩侯官懐安</hi>
　<hi>長樂羅源五縣貢</hi>沙魚皮一百五張<hi>福青州閩侯官長樂連江羅源五縣貢</hi>繡<lb/>
　段一百匹衲襖三百領剌白繫腰<lb/>
泉州路貢物<lb/>
　砂哩别金櫻煎及金櫻子一十石<lb/>
<pb n="KR2m0014_WYG_028-62b"/>
福寧州貢物<lb/>
　沙魚皮一十五張御茶<hi>連寧貢</hi>
　　<hi>臣</hi>等謹按王圻續通考謂各省所貢惟閩可考聊<lb/>
　　録於左<lb/>
　<lb/>
　<lb/>
　<lb/>
欽定續文獻通考卷二十八<lb/>
</p>
<p>
</p>
  </div>
</body>
</text>
</TEI>
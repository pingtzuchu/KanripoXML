<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_131-1a"/>
欽定四庫全書<lb/>
欽定續文獻通考卷一百三十一<lb/>
　兵考<lb/>
　　舟師水戰<lb/>
宋寧宗開禧元年正月初置澉浦水軍<lb/>
嘉定九年正月置馬軍司水軍<lb/>
　時汪綱知高郵軍慮湖可以入淮招水卒五千人造<lb/>
　百艘列三砦以戒非常及知紹興府招水軍刺叉手<lb/>
<pb n="KR2m0014_WYG_131-1b"/>
　教習甚専不令他役創營千餘間寬整堅密増置甲<lb/>
　兵威聲赫然<lb/>
理宗紹定三年十一月增置澉浦水軍<lb/>
　時殿前司奏乞撥本司一千人令嘉興府瀕海漁業<lb/>
　慣熟風濤少壯趫捷之人試驗刺充澉浦水軍仍增<lb/>
　置統制官一員通行部轄從之<lb/>
淳祐三年八月令福建安撫司照沿海例團結福泉漳<lb/>
興化民船以備分番遣戍<lb/>
<pb n="KR2m0014_WYG_131-2a"/>
　又詔福州延祥荻蘆兩寨置武濟水軍摘本州廂禁<lb/>
　習水者充千五百人為額<lb/>
五年五月詔沿江湖南江西湖廣兩浙制帥漕司及許<lb/>
浦水軍司共造輕捷戰船千艘置遊擊軍壯士三萬人<lb/>
分備捍禦<lb/>
七年二月詔令封樁下庫支十七界㑹子十二萬貫付<lb/>
淮西安撫使造舭<graphic n="KR2917" url="https://raw.githubusercontent.com/kanripo/KR-Gaiji/master/images/KR2917.png" mimeType="image/png"/>船<lb/>
十二年正月創制遊擊軍水步各半四月置池州遊擊<lb/>
<pb n="KR2m0014_WYG_131-2b"/>
水軍<lb/>
　時牟子才知太平州修采石戰艦百餘艘造兵仗以<lb/>
　千計王埜節制和州等處巡江引水軍大閲舳艫創<lb/>
　蒙衝萬艘<lb/>
　帝昺祥興二年正月厓山之役張世傑以舟師碇海<lb/>
　中棊結巨艦千餘艘中艫外舳貫以大索四周起樓<lb/>
　棚如城堞居帝其中元軍攻之艦堅不動又以舟載<lb/>
　茅沃以膏脂乘風縱火焚之檻堅塗泥縛長木以拒<lb/>
<pb n="KR2m0014_WYG_131-3a"/>
　火舟火不能爇<lb/>
　　兵志曰水軍之制建炎初從李綱請沿江河淮帥<lb/>
　　府各制水兵招善舟楫者充立軍號曰凌波樓船<lb/>
　　軍<hi>已見馬氏通考</hi>其戰艦有海鰍水蛸馬雙車得勝十棹<lb/>
　　大飛旗捷防沙平底水飛馬之名隆興以後至於<lb/>
　　寳祐景定間江淮沿流堡隘相望守禦益繁民勞<lb/>
　　益甚迨咸淳末廣東籍蛋丁閩海招舶船民船公<lb/>
　　私俱弊矣<lb/>
<pb n="KR2m0014_WYG_131-3b"/>
沿江水軍<hi>建炎置</hi>
明州水軍<hi>紹興置</hi>
福州荻蘆延祥砦<hi>紹興置</hi>
鎮江駐劄御前水軍<hi>乾道三年招三百人淳熙五年増千五百人</hi>
沿海水軍<hi>乾道置</hi>
潮州水軍<hi>乾道置</hi>
江隂水軍<hi>乾道置</hi>
廣東水軍<hi>乾道五年増至二千人制按此軍志中不言何年始</hi>
<pb n="KR2m0014_WYG_131-4a"/>
平江許浦水軍<hi>乾道七年七千人淳熙五年増五百人  按此當是乾道時置</hi>
江州水軍<hi>淳熙時招置</hi>
池州都統司水軍<hi>淳熙元年千人嘉定中増至三千人  按此當淳熙時置</hi>
漳州水軍<hi>紹興元年漳泉共六百人  按此當是紹興置</hi>
泉州水軍<hi>見上</hi>
殿前澉浦水<hi>開禧元年一千五百人</hi>
鄂州都統司水軍<hi>開禧十五年</hi>
太平州采石駐劄御前水軍<hi>嘉定十四年五千人  按此當是嘉定置</hi>
<pb n="KR2m0014_WYG_131-4b"/>
建康都統司靖安水軍<hi>元𨽻都統司嘉定中𨽻御前</hi>
馬軍行司唐灣水軍<hi>元𨽻馬軍行司嘉定中𨽻御前</hi>
通州水軍<hi>乾道置</hi>
池州清溪鷹汊控海水軍<hi>建炎置</hi>
兩淮水軍<hi>紹興置</hi>
遼興宗重熙十七年命天德軍節度使耶律都沁造戰<lb/>
船<lb/>
　成樓船百三十艘上置兵下立馬規制堅壯及西征<lb/>
<pb n="KR2m0014_WYG_131-5a"/>
　帝御戰艦絶河擊之大捷而歸<lb/>
金太宗天㑹八年四月梁王宗弼以舟師與宋韓世忠<lb/>
戰於江中敗之<lb/>
　時宗弼自平江引師還將濟江韓世忠以舟師抗江<lb/>
　口接戰江中宗弼舟小契丹漢軍沒者二百餘人不<lb/>
　得濟遂自鎮江泝流而上世忠襲之宋弼循南岸世<lb/>
　忠循北岸且戰且行世忠艨艟大艦數倍宗弼軍出<lb/>
　宗弼軍前後數里以輕舟來挑戰一日數接將至黄<lb/>
<pb n="KR2m0014_WYG_131-5b"/>
　天蕩宗弼乃因老鸛河故道開三十里通秦淮一日<lb/>
　夜而成得至江寧㑹伊喇古自天長引軍來援乃將<lb/>
　北渡世忠與之相持於黄天蕩伊喇古軍江北宗弼<lb/>
　軍江南世忠以海艦進泊金山下分兩道出金兵背<lb/>
　以鐵綆貫大鈎授健者毎縋一綆則曳一舟而沉之<lb/>
　宗弼募人破海舟之䇿有閩人王姓者教以舟中載<lb/>
　土以平板鋪之穴船板以櫂槳俟風息則出海舟無<lb/>
　風不能動也且以火箭射其箬篷則不攻自破宗弼<lb/>
<pb n="KR2m0014_WYG_131-6a"/>
　然之及天霽風止以小舟出江世忠絶流擊之海舟<lb/>
　無風不能動宗弼命善射者乘輕舟以火箭射之煙<lb/>
　燄蔽天宋軍大潰世忠僅以身免宗弼遂濟江<lb/>
十三年興燕雲兩河夫四十萬之蔚州交牙山採木為<lb/>
筏由唐河及開創河道運至雄州之北虎川造戰船<lb/>
　時因劉豫遣人持海道圖及木作戰船小樣來獻欲<lb/>
　由海道入侵江南故有是役<lb/>
熙宗天眷間命韓國公錫黙阿里督造戰船<lb/>
<pb n="KR2m0014_WYG_131-6b"/>
　阿里自結髪從軍大小數十戰尤習舟楫江淮用兵<lb/>
　無役不從時人以水星目之至海陵正隆間復命造<lb/>
　戰船<lb/>
海陵天德間命戸部侍郎韓錫籍水手於山東<lb/>
　時蘇保衡為水軍都統制趨杭州俾錫部船三百㑹<lb/>
　廣陵適保衡敗還喪船過半令錫補足之<lb/>
正隆四年二月造戰船於通州十月帝親觀之<lb/>
五年三月東海縣民張旺徐元等反遣都水監徐文等<lb/>
<pb n="KR2m0014_WYG_131-7a"/>
率舟師九百浮海討之<lb/>
　時命之曰朕意不在一邑將試舟師耳<lb/>
十月籍諸路水手得三萬人<lb/>
六年二月徵諸道水手運戰船<lb/>
　時海陵欲觀水戰使武捷軍總管富察世傑領水軍<lb/>
　百人試之宋人舟大而多世傑舟小而急進至中流<lb/>
　取勝而還及伐宋師至西采石欲渡江右領軍副都<lb/>
　督烏雅富埒琿曰宋軍船高大我船卑小恐不可遽<lb/>
<pb n="KR2m0014_WYG_131-7b"/>
　渡海陵怒其阻兵事乃遣别將先渡江舟小不可戰<lb/>
　遂失利兩明安及兵士二百餘人皆䧟沒<lb/>
宣宗興定三年九月詔沿河造戰艦付行院帥府<lb/>
元世祖至元三年河南等路統軍副使董文炳造戰艦<lb/>
五百艘習水戰預謀取宋方畧<lb/>
五年正月勅陜西五路四川行省造戰艦五百艘付宣<lb/>
撫使劉整<lb/>
七年三月都元帥阿珠圍守襄陽詔教水軍七萬餘人<lb/>
<pb n="KR2m0014_WYG_131-8a"/>
造戰艦五千艘<lb/>
　時劉整與阿珠計曰我精兵突騎所當者破惟水戰<lb/>
　不如宋耳奪彼所長則事濟矣乃日練水軍雖雨不<lb/>
　能出亦畫地為船而習之<lb/>
八年五月命高麗軍民總管洪俊奇往羅州道監造戰<lb/>
船<lb/>
　十一年又命監造戰船經營日本國事十九年又命<lb/>
　于平灣黑堝兒監造戰船七百艘<lb/>
<pb n="KR2m0014_WYG_131-8b"/>
十年正月命經畧使忻都史樞等率兵船大小百有八<lb/>
艘討耽羅賊黨<lb/>
　　<hi>臣</hi>等謹按史言耽羅乃高麗與國世祖既臣服高<lb/>
　　麗以耽羅為南宋日本要衝亦注意焉是年高麗<lb/>
　　叛賊林衍之餘黨遁入耽羅故發舟師往討六月<lb/>
　　即平之<lb/>
三月教練水軍於興元金洋州汴梁等處造船二千艘<lb/>
　從㕘知行省漢軍都元帥劉整之請也<lb/>
<pb n="KR2m0014_WYG_131-9a"/>
六月勅襄陽造戰船千艘<lb/>
十一年二月造戰船八百艘於汴梁<lb/>
　三月㕘知政事董文炳軍駐鎮江宋張世傑等陳大<lb/>
　艦萬艘碇焦山下江中勁卒居前文炳身犯之乘輪<lb/>
　船大呼突陣諸將繼起自寅至午宋師大敗世傑收<lb/>
　遺卒復戰又破之遂東走於海文炳船小不可入海<lb/>
　乃還獲戰船七百艘十二年二月元軍次丁家洲宋<lb/>
　淮西制置使夏重以戰艦二千五百艘横亘江中賈<lb/>
<pb n="KR2m0014_WYG_131-9b"/>
　似道將兵殿其後丞相巴延命左右翼萬戸率騎兵<lb/>
　夾江而進砲聲震百里宋軍潰同平章事阿珠促戰<lb/>
　船進挺身登舟手柁衝敵船麾何瑋李庭等深入巴<lb/>
　延命步騎左右掎之追殺百五十餘里得船二千餘<lb/>
　艘七月宋張世傑等以舟師萬艘駐焦山東毎十船<lb/>
　為一舫聫以鐵鎖以示必死阿珠登石公山望之曰<lb/>
　可燒而走也遂選强健善射者千人載以巨艦分兩<lb/>
　翼夾射阿珠居中合勢進擊繼以火矢燒其篷檣煙<lb/>
<pb n="KR2m0014_WYG_131-10a"/>
　燄漲天宋兵既碇舟死戰欲走不能前軍争赴水死<lb/>
　後軍㪚走追至圖山獲黄白鷂船七百餘艘自是宋<lb/>
　人不能軍矣<lb/>
三月以舟九百艘征日本<lb/>
　先是至元六七年間世祖詔諭高麗國王植送國信<lb/>
　使趙良弼通好日本十年良弼復使至太宰府而還<lb/>
　至是命鳯州經畧使實都高麗軍民總管洪茶邱以<lb/>
　千料舟巴圖爾輕疾舟汲水小舟各三百共九百艘<lb/>
<pb n="KR2m0014_WYG_131-10b"/>
　載士卒一萬五千征之十月入其國敗之而官軍不<lb/>
　整又矢盡惟擄掠四境而歸十二年又遣使致書十<lb/>
　七年為其所殺十八年正月命日本行省左丞相阿<lb/>
　婁罕右丞范文虎及實都洪察球爾等率十萬人征<lb/>
　之八月諸將未見敵喪全師以還有敗卒于閶脫歸<lb/>
　言官軍六月入海七月至平壺島移五龍山八月一<lb/>
　日風破舟五日文虎等各自擇堅好船乘之棄士卒<lb/>
　十餘萬於山下所出師十萬之衆得還者三人耳<lb/>
<pb n="KR2m0014_WYG_131-11a"/>
十六年十一月命湖北道宣慰司劉深教練鄂州漢軍<lb/>
新附水軍<lb/>
十八年二月勅通政院昆都與郭漢整治水驛自叙州<lb/>
至荆南凡十九站增戸二千一百船二百十二艘<lb/>
十月勅以海船百艘新舊軍及水手合萬人期以明年<lb/>
正月征海外諸番<lb/>
　　<hi>臣</hi>等謹按外國𤓰哇傳言海外諸畨多出奇寳取<lb/>
　　貴於中國世祖出師諸畨者惟𤓰哇之役為大至<lb/>
<pb n="KR2m0014_WYG_131-11b"/>
　　元二十九年二月詔福建行省㑹江西湖廣行省<lb/>
　　兵二萬發舟千艘給糧一年征𤓰哇三十年先遣<lb/>
　　人率五百餘人船十艘往招諭之大軍繼進水陸<lb/>
　　並行水軍遣副元師圖古徳埒克萬戸禇懷逺李<lb/>
　　忠等乘鑽鋒船前進㑹大軍於八節澗獲其鬼頭<lb/>
　　大船百餘艘是役也戰功甚多兹擇其用水師事<lb/>
　　節採之<lb/>
　　又按外國琉球傳至元二十八年九月海船副萬<lb/>
<pb n="KR2m0014_WYG_131-12a"/>
　　戸楊祥請以六千軍往降之不聽命則伐之朝廷<lb/>
　　從其請二十九年三月自汀路尾澳舟行祥乘小<lb/>
　　舟至一低山下令軍官領二百餘人小舟十一艘<lb/>
　　載軍器領三嶼人陳輝等登岸為岸上人殺死者<lb/>
　　三人遂還<lb/>
二十年正月命䝉古軍習舟師者二千人特黙齊萬人<lb/>
習水戰五百人征日本<lb/>
　以淮西宣慰使昻吉爾上言民勞乞寢兵尋罷之至<lb/>
<pb n="KR2m0014_WYG_131-12b"/>
　二十三年世祖以日本未嘗相侵而交趾犯邊宜置<lb/>
　日本専事交趾嗣後雖有造船議征之事而終不果<lb/>
　行至成宗時江浙平章政事伊蘇岱爾乞用兵日本<lb/>
　亦不許<lb/>
二十一年正月詔分道征緬於阿昔阿禾兩江造船二<lb/>
百艘順流攻之拔江頭城<lb/>
　　<hi>臣</hi>等謹按外國傳云二十年十一月宗王桑阿克逹<lb/>
　　爾命伊克徳濟取道於阿昔江達鎮西阿禾江造<lb/>
<pb n="KR2m0014_WYG_131-13a"/>
　　舟二百下流至江頭城斷緬人水路自將一軍徑<lb/>
　　抵其國破其江頭城紀文在二十一年與傳異者<lb/>
　　蓋紀下詔之時而遂繫其事非再舉也至二十三<lb/>
　　年十月又命招討司張萬等造戰船將兵六千人<lb/>
　　征緬旋亦平定<lb/>
二十二年立江西江淮湖廣造船提舉司<lb/>
四月以征日本船運糧江淮及教軍水戰<lb/>
六月命女直碩達勒達造船二百艘及造征日本迎風<lb/>
<pb n="KR2m0014_WYG_131-13b"/>
船<lb/>
十月勅習泛海者募水工至千人者為千戸百人者為<lb/>
百戸<lb/>
　先是括江淮水手中書省奏江淮人皆能遊水恐因<lb/>
　此揺動者衆乃罷至是勅樞密院備征日本故又有<lb/>
此勅至十一月遣使告髙麗發兵萬人船六百五十艘<lb/>
　來助征十一月赦囚徒黥其面又招宋時販私鹽軍<lb/>
　習海道者為水工以征日本<lb/>
<pb n="KR2m0014_WYG_131-14a"/>
是年命鎮南王征安南<lb/>
　　<hi>臣</hi>等謹按世祖命鎮南王征占城假道安南令安<lb/>
　　南運糧送至占城助軍及官軍進發安南發兵抗<lb/>
　　拒遂先征之是年十一月官軍六道進攻破諸隘<lb/>
　　惟興道王<hi>安南國中臣之封王者</hi>尚有兵船千萬艘距萬刼<lb/>
　　<hi>地名</hi>遂遣兵士於沿江求船且置場剏造選各翼水<lb/>
　　軍令烏瑪喇巴圖部領數與戰皆敗之至二十四<lb/>
　　年詔發江淮江西湖廣三省蒙古漢劵軍七萬人<lb/>
<pb n="KR2m0014_WYG_131-14b"/>
　　船五百艘雲南兵六千人海外四州黎兵萬五千<lb/>
　　海道糧運萬戸張文虎費拱辰陶大明運糧十七<lb/>
　　萬石分道以進十一月烏瑪喇樊楫以兵由海道<lb/>
　　經王山雙門安邦口遇交趾船四百餘艘擊之多<lb/>
　　斬獲奪其舟百艘至二十五年正月安南王陳日烜<lb/>
　　及其子走入海鎮南王以諸軍追之次天長海口<lb/>
　　不知其所之引兵還交趾城命烏瑪喇將水兵迓<lb/>
　　張文虎等糧船由大滂口趨塔山遇賊船千餘擊<lb/>
<pb n="KR2m0014_WYG_131-15a"/>
　　破之至安邦口不見張文虎船鎮南王與諸將恐<lb/>
　　糧盡師老無以支久乃全師而還張文虎糧船以<lb/>
　　去年十二月次屯山遇交趾艘三十艘擊之所殺<lb/>
　　畧相當至緑水洋賊船益多不能敵乃沉米於海<lb/>
　　趨瓊州費拱辰糧船以十一月次惠州風不能進<lb/>
　　漂至瓊州與張文虎合徐慶糧船漂至占城亦至<lb/>
　　瓊州凡亡士卒二百二十人船十一艘糧萬四千<lb/>
　　三百石鎮南王因賊兵大集從間道歸至三十年<lb/>
<pb n="KR2m0014_WYG_131-15b"/>
　　廷臣又議征之尋亦停罷<lb/>
　　又按是時之攻占城以阻於安南不果行而其先<lb/>
　　之以水師征占城者亦有之至元十九年立占城<lb/>
　　行省十一月行省官率兵自廣州航海至占城港<lb/>
　　港口北連海海口有小港五通其國官軍依海岸<lb/>
　　屯駐占城兵治木城為守二十年正月行省以十<lb/>
　　五日夜半發船攻城遣將以兵千六百人由水路<lb/>
　　攻木城舟行至天明泊岸為風濤所碎者十六七<lb/>
<pb n="KR2m0014_WYG_131-16a"/>
　　與之戰勝之嗣是占城亦奉表歸欵矣<lb/>
二十三年二月命湖廣行省統征交趾海船三百<lb/>
二十六年四月以納顔人戸充海船水軍<lb/>
　先是二月尚書省臣言行泉<hi>按元於泉州府立行中書省升泉州路總管府</hi>
　<hi>故云行泉府史誤刋作臬</hi>府所統海船萬五千艘以新附人駕之<lb/>
　緩急殊不可用宜招集納顔及星納噶爾流㪚戸為<lb/>
　軍自泉州至杭州立海站十五站置船五艘水軍二<lb/>
　百専運畨夷貢物及啇販竒貨且防禦海道為便從<lb/>
<pb n="KR2m0014_WYG_131-16b"/>
　之至是省臣又言納顔以反誅其人戸月給米萬七<lb/>
　千五百二十三石父母妻子俱在北方恐生他志請<lb/>
　徙置江南充沙布鼎所請海船水軍又從之至三十<lb/>
　一年九月<hi>時成宗已即位</hi>以和囉羅及納顔之黨七百餘人<lb/>
　𨽻同知樞密院布琳濟達習水戰<lb/>
二十七年十一月詔增置江淮戰船海船<lb/>
　江淮行省言水戰之法舊止十所今擇瀕海沿江要<lb/>
　害二十二所分兵閲習伺察諸盜錢塘控扼海口舊<lb/>
<pb n="KR2m0014_WYG_131-17a"/>
　置戰船二十艘故海賊時出奪船殺人今増置戰船<lb/>
　百艘海船二十艘庶盜不敢發從之<lb/>
成宗大徳六年正月海道漕運船令特黙齊軍與江南<lb/>
水手相㕘教習以防海冦<lb/>
十年四月置崑山嘉定等處水軍上萬戸府<lb/>
　　<hi>臣</hi>等謹按世祖時既征海外諸畨而海運一事尤<lb/>
　　為全代國用所關故巡海之制最為𦂳要兵志中<lb/>
　　雖紛紀時事而未見詳明沿及順帝時海道多梗<lb/>
<pb n="KR2m0014_WYG_131-17b"/>
　　考王思誠傳載其於至正時陳防海之䇿言初開<lb/>
　　海道置海仙鶴哨船往來警邏今敝船十數艘止<lb/>
　　於劉家港口以捕盜為名實不出海以致冦盜猖<lb/>
　　獗宜即萊州洋等處分兵嚴守不令泊船島嶼禁<lb/>
　　鎮民與梢水為婚有能捕賊者即以船畀之獲賊<lb/>
　　首者賞以官仍移江浙河南二省列戍江海諸口<lb/>
　　以詰海啇還者審非㓂賊始令泊岸下年糧船開<lb/>
　　洋之前遣將士乘海仙鶴於二月中旬入海庶幾<lb/>
<pb n="KR2m0014_WYG_131-18a"/>
　　海道寧息朝廷多是其議此實當時急要之務然<lb/>
　　其實效亦未見何如耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_131-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_211-1a"/>
欽定四庫全書<lb/>
欽定續文獻通考卷二百十一<lb/>
　象緯考<lb/>
　　兩儀<lb/>
明史天文志曰楚詞言圜則九重孰營度之渾天家言<lb/>
天包地如卵裹黄則天有九重地為渾圓古人已言之<lb/>
矣西洋之說不背於古而有驗於天其言九重天也曰<lb/>
最上為宗動天無星辰每日帶各重天自東而西左旋<lb/>
<pb n="KR2m0014_WYG_211-1b"/>
一周次列宿天次填星天次嵗星天次熒惑天次太陽<lb/>
天次金星天次水星天最下太隂天自恒星天以下八<lb/>
重天皆隨宗動天左旋然各天皆有右旋之度自西而<lb/>
東與蟻行磨上之喻相符其右旋之度雖與古有増減<lb/>
然無大異惟恒星之行即古歳差之度古謂恒星千古<lb/>
不移而黄道之節氣每歳西退彼則謂黄道終古不動<lb/>
而恒星每歳東行由今考之恒星實有動移其說不謬<lb/>
至於分周天為三百六十度命日為九十六刻使每時<lb/>
<pb n="KR2m0014_WYG_211-2a"/>
得八刻無竒零以之布算製器甚便也其言地圓也曰<lb/>
地居天中其體渾圓與天度相應中國當赤道之北故<lb/>
北極常現南極常隠南行二百五十里則北極低一度<lb/>
北行二百五十里則北極髙一度東西亦然<hi>亦二百五十里差一</hi>
<hi>度也</hi>以周天度計之知地之全周為九萬里也以周徑宻<lb/>
率求之得地之全徑為二萬八千六百四十七里又九<lb/>
分里之八也又以南北緯度定天下之縱凡北極出地<lb/>
之度同則四時寒暑靡不同若南極出地之度與北極<lb/>
<pb n="KR2m0014_WYG_211-2b"/>
出地之度同則其晝夜永短靡不同惟時令相反此之<lb/>
春彼為秋此之夏彼為冬耳以東西經度定天下之衡<lb/>
兩地經度相去三十度則時刻差一辰若相距一百八<lb/>
十度則晝夜相反焉<lb/>
　　<hi>臣</hi>等謹按馬端臨象緯考先恒星後七曜不及兩<lb/>
　　儀夫日月五星皆麗乎天交食凌犯之視差皆因<lb/>
　　乎地則兩儀固象緯之所從出也故從明天文志<lb/>
　　録於首其曰宗動天帶各重天左旋每日一周自<lb/>
<pb n="KR2m0014_WYG_211-3a"/>
　　東而西者乃以赤極為樞<hi>宗動天循赤道左旋以南北極為樞因黄道亦</hi>
　　<hi>各有南北極故别名曰赤極亦曰赤道極</hi>距赤極九十度而横絡天中<lb/>
　　者赤道也其曰恒星以下八重天各有右旋之度<lb/>
　　自西而東者乃以黄極為樞<hi>恒星以下八重天循黄道右旋不以宗動</hi>
　　<hi>天之南北極為樞而亦自有其南北極故名黄極亦曰黄道極</hi>距黄極九十度而<lb/>
　　為太陽所由行月五星皆出入於此者黄道也其<lb/>
　　曰恒星之行即古歳差之度者古法皆謂恒星不<lb/>
　　動而黄道西移西法則謂黄道不動而恒星東行<lb/>
<pb n="KR2m0014_WYG_211-3b"/>
　　盖黄道與赤道斜交惟冬夏至二線黄赤同經春<lb/>
　　秋分二㸃黄赤同緯其餘經緯錯綜在在皆不等<lb/>
　　假使恒星不動而黄道西移則恒星之黄道經緯<lb/>
　　度宜每歳不同而赤道經緯度宜終古不變今測<lb/>
　　恒星之黄道經度歳差有常而緯度不變赤道經<lb/>
　　度則歲差各異而緯度尤殊自夏至至冬至半周<lb/>
　　天黄道自北而南者赤緯亦漸差而南自冬至至<lb/>
　　夏至半周天黄道自南而北者赤緯亦漸差而北<lb/>
<pb n="KR2m0014_WYG_211-4a"/>
　　觀之唐志所測各宿去極度數自鬼至斗十四宿<lb/>
　　<hi>夏至至冬至十四宿</hi>率比舊多<hi>唐測鬼宿與舊同餘宿皆比舊多是亦漸差而南</hi>自<lb/>
　　牛至井十四宿<hi>冬至至夏至十四宿</hi>率比舊少<hi>唐測危宿與舊同女宿比</hi>
　　<hi>舊多一度餘宿皆比舊少是亦漸差而北</hi>今之所測適與符合以是知<lb/>
　　恒星果隨黄道東行而非黄道之西移也至於地<lb/>
　　圓之說南行二百五十里而北極低一度北行二<lb/>
　　百五十里而北極髙一度者乃以古八寸之尺而<lb/>
　　言若以今十寸之尺而論則二百里而差一度地<lb/>
<pb n="KR2m0014_WYG_211-4b"/>
　　全周三百六十度為七萬二千里全徑為二萬二<lb/>
　　千九百一十八里又十分里之三半徑為一萬一<lb/>
　　千四百五十九里又二十分里之三以圓三徑一<lb/>
　　約略計之則地之全徑為二萬四千里半徑為一<lb/>
　　萬二千里也又曰東西亦二百五十里而差一度<lb/>
　　者乃以赤道下地之大徑而言若赤道南北則其<lb/>
　　度漸狹至南北極之下則三百六十度止一轉丸<lb/>
　　而已若夫天度則不可以里數論盖凡圜皆三百<lb/>
<pb n="KR2m0014_WYG_211-5a"/>
　　六十度在地靣一度為二百里在天則距地愈逺<lb/>
　　而其度愈濶月天最卑距地最近者為地半徑五<lb/>
　　十倍有餘則一度已為一萬餘里馬端臨考引帝<lb/>
　　王世紀一度二千九百三十二里周天一百七萬<lb/>
　　九百一十三里其亦不足據矣<lb/>
　　七政<lb/>
明史天文志曰日月五星各有一重天其天皆不與地<lb/>
同心故其距地有髙卑之不同其最髙最卑之數皆以<lb/>
<pb n="KR2m0014_WYG_211-5b"/>
地半徑凖之太陽最髙距地為地半徑者一千一百八<lb/>
十二最卑一千一百零二太隂最髙五十八最卑五十<lb/>
二填星最髙一萬二千九百三十二最卑九千一百七<lb/>
十五歳星最髙六千一百九十最卑五千九百一十九<lb/>
熒惑最髙二千九百九十八最卑二百二十二太白最<lb/>
髙一千九百八十五最卑三百辰星最髙一千六百五<lb/>
十九最卑六百二十五若欲得七政去地之里數則以<lb/>
地半徑一萬四千三百二十四里通之又謂填星形如<lb/>
<pb n="KR2m0014_WYG_211-6a"/>
𤓰兩側有兩小星如耳嵗星四周有四小星遶行甚疾太白<lb/>
光有盈缺如月之弦望用窺逺鏡視之皆可悉睹也<lb/>
　　<hi>臣</hi>等謹按七曜之行度占驗馬端臨考已詳之矣<lb/>
　　　古今所同兹不復述至各天髙卑距地之逺近創<lb/>
　　自西法新書而實為九重之確據日月之大小闇<lb/>
　　　虛之濶狹皆可按數而稽其説一為不同心天一<lb/>
　　　為小輪法雖殊而理則一也<hi>具詳新法</hi>馬端臨考載張<lb/>
　　　衡靈憲曰日月徑當天周七百三十六分之一地<lb/>
<pb n="KR2m0014_WYG_211-6b"/>
　　　廣二百四十二分之一今以日月距地推之日徑<lb/>
　　　為地徑百分之五百零七月徑為地徑百分之二<lb/>
　　十七然日距地逺月距地近故視之皆為半度則<lb/>
　　　所謂日月徑當天周七百三十餘分之一者近是<lb/>
　　　而謂地度二百餘分之一者為非又載沈括筆談<lb/>
　　曰或問予以日月之形如丸耶如扇也若如丸則<lb/>
　　　其相遇豈不相礙乎予對曰日月之形如丸日月<lb/>
　　　氣也有形而無質故相值而無礙今以日月距地<lb/>
<pb n="KR2m0014_WYG_211-7a"/>
　　考之月距地為地半徑五十餘倍日距地為地半<lb/>
　　徑一千一百餘倍則月在日下尚有地半徑一千<lb/>
　　餘倍故日食視之相值而不相礙耳若曰日月氣<lb/>
　　也故無礙假使日月同髙則雖氣亦豈即無礙乎<lb/>
　　是不可不熟思也<lb/>
　　恒星<hi>天漢附</hi>
明史天文志曰崇禎初禮部尚書徐光啟督修厯法上<lb/>
見界總星圖以為囘囘立成所載有黄道經緯度者止<lb/>
<pb n="KR2m0014_WYG_211-7b"/>
二百七十八星其繪圖者止十七座九十四星並無赤<lb/>
道經緯今皆崇禎元年所測黄赤二道經緯度畢具後<lb/>
又上赤道兩總星圖其說謂常現常隠之界隨北極髙<lb/>
下而殊圖不能限且天度近極則漸狹而見界圖從赤<lb/>
道以南其度反寛所繪星座不合仰觀因從赤道中剖<lb/>
渾天為二一以北極為心一以南極為心從心至周皆<lb/>
九十度合之得一百八十度者赤道緯度也周分三百<lb/>
六十度者赤道經度也乃依各星之經緯㸃之逺近位<lb/>
<pb n="KR2m0014_WYG_211-8a"/>
置形勢皆合天象至於恒星循黄道右旋惟黄道緯度<lb/>
無古今之異而赤道經緯則嵗嵗不同然亦有黄赤俱<lb/>
差甚至前後易次者如觜宿距星唐測在參前三度元<lb/>
測在參前五分今測已侵入參宿故舊法先觜後參今<lb/>
不得不先參後觜不可强也又有古多今少古有今無<lb/>
者如紫㣲垣中六甲六星今止有一華盖十六星今止<lb/>
有四傳舍九星今五天厨六星今五天牢六星今二又<lb/>
如天理四勢五帝内座天柱天牀大贊府大理女御内<lb/>
<pb n="KR2m0014_WYG_211-8b"/>
厨皆全無也天市垣之市樓六星今二太㣲垣之常陳<lb/>
七星今三郎位十五星今十長垣四星今二五諸侯五<lb/>
星全無也角宿中之庫樓十星今八亢宿中之折威七<lb/>
星今無氐宿中之亢池六星今四帝席三星今無尾宿<lb/>
中天龜五星今四斗宿中之鼈十四星今十三天籥農<lb/>
丈人俱無牛宿中之羅堰三星今二天田九星俱無女<lb/>
宿中之趙周秦代各二星今各一扶匡七星今四離珠<lb/>
五星今無虛宿中之司危司禄各二星今各一敗臼四<lb/>
<pb n="KR2m0014_WYG_211-9a"/>
星今二離瑜三星今二天壘城十三星今五危宿中之<lb/>
人五星今三杵三星今一臼四星今三車府七星今五<lb/>
天鈎九星今六天錢十星今四盖屋二星今一室宿中<lb/>
之羽林軍四十五星今二十六螣蛇二十二星今十五<lb/>
八魁九星今無壁宿中之天廐十星今三奎宿中之天<lb/>
溷七星今四畢宿中之天節八星今七咸池三星今無<lb/>
觜宿中之座旗九星今五井宿中之軍井十三星今五<lb/>
鬼宿中之外厨六星今五張宿中之天廟十四星今無<lb/>
<pb n="KR2m0014_WYG_211-9b"/>
翼宿中之東甌五星今無軫宿中之青邱七星今三其<lb/>
軍門土司空器府俱無也又有古無今有者筞星旁有<lb/>
客星萬厯元年新出先大今小南極諸星古所未有近<lb/>
年浮海之人至赤道以南徃徃見之因測其經緯度其<lb/>
餘増入之星甚多並詳恒星表其論雲漢起尾宿分兩<lb/>
𣲖一經天江南海市樓過宗人宗星渉天津至螣蛇一<lb/>
由箕斗天弁河鼔左右旗渉天津至車府而㑹於螣蛇<lb/>
過造父直趨附路閣道大陵天船漸下而南行厯五車<lb/>
<pb n="KR2m0014_WYG_211-10a"/>
天闗司恠水府傍東井入四瀆過闕邱弧矢天狗之墟<lb/>
抵天社海石之南踰南船帶海山貫十字架宻蜂傍馬<lb/>
腹經南門絡三角龜杵而屬於尾宿是為帶天一周以<lb/>
理推之隠界自應有雲漢其所見當不誣又謂雲漢為<lb/>
無數小星大陵鬼宿中積尸亦然考天官書言星漢皆<lb/>
金之散氣則星漢本同類得此可以相證又言昴宿有<lb/>
三十六星皆得之於窺逺鏡者凡測而入表之星共一<lb/>
千三百十七㣲細無名者不與其大小分為六等内一<lb/>
<pb n="KR2m0014_WYG_211-10b"/>
等十六星二等六十七星三等二百零七星四等五百<lb/>
零三星五等三百三十八星六等二百一十六星悉具<lb/>
黄赤二道經緯度列表二卷入光啟所修崇禎厯書中<lb/>
　　<hi>臣</hi>等謹按史記天官書漢書天文志恒星止分中<lb/>
　　宫四方晉隋天文志則分中宫二十八宿及在二<lb/>
　　十八宿之外者其中宫之星凡三垣及二十八宿<lb/>
　　以上之列星近中宫者皆屬之其二十八宿之星<lb/>
　　則止二十八宿及附宿之星而已其二十八宿以<lb/>
<pb n="KR2m0014_WYG_211-11a"/>
　　下之列星近地平者則皆屬之二十八宿之外焉<lb/>
　　隋丹元子步天歌始將恒星分屬三垣二十八宿<lb/>
　　三垣之星固在中宫其二十八宿之星則不論近<lb/>
　　中宫與近地平止計星之經度分屬各宿鄭樵天<lb/>
　　文略宗之而又採諸家之言備於歌後宋史天文<lb/>
　　志附載近代諸儒之説考訂尤詳馬端臨象緯考<lb/>
　　因摭附於各段之末其説亦極備矣遼金皆仍前<lb/>
　　代之舊元郭守敬新製渾儀所測宿度又與前代<lb/>
<pb n="KR2m0014_WYG_211-11b"/>
　　不同眀季西洋法入中國崇禎元年所測諸星悉<lb/>
　　具黄赤經緯度載於崇禎新書明史撮其大要入<lb/>
　　於天文志今按馬端臨象緯考云古今志天文者<lb/>
　　述天官星之名義大略皆同兩朝志亦出入晉隋<lb/>
　　二史但能言其去極若干度某宿若干度為異然<lb/>
　　亦惟赤道經緯度耳西法所測悉具黄赤經緯度<lb/>
　　可不謂尤精宻歟至所上星圖其見界總星圖即<lb/>
　　一行盖天圖也然赤道以外衆星疏宻之狀唐書<lb/>
<pb n="KR2m0014_WYG_211-12a"/>
　　已云與仰觀小殊則從赤道分為南北二圖豈非<lb/>
　　著圖之良法歟至於恒星循黄道東行緯度終古<lb/>
　　如一而經度之差有常赤道則經緯俱差而各星<lb/>
　　之差又多寡不等<hi>距黄道近赤道逺則赤道之嵗差多距黄道逺赤道近則赤道</hi>
　　<hi>之嵗差少</hi>眀史云觜宿距星唐測在參前三度<hi>唐書作二度元</hi>
　　<hi>史作一度</hi>元測在參前五分今測已侵入參宿者乃據<lb/>
　　赤道而言盖參宿距星赤道之嵗差少觜宿距星<lb/>
　　赤道之嵗差多故古測觜在參前今測則觜在參<lb/>
<pb n="KR2m0014_WYG_211-12b"/>
　　後然列宿在天黄道皆有定次若據赤道而論非<lb/>
　　惟觜能過參後鬼亦能過柳後推之中外各宫星<lb/>
　　凡二星經度相近者皆將前後易位則欲以星紀<lb/>
　　度者反以度紊星烏所謂齊七政而恊五紀者乎<lb/>
　　故列宿之次當以黄道為主且各宿距星惟人所<lb/>
　　指古今亦有不同唐書天文志曰奎誤距以西大<lb/>
　　星故壁損二度奎増二度今復距西南大星即奎<lb/>
　　壁各得本度張中央四星為朱鳥嗉外二星為翼<lb/>
<pb n="KR2m0014_WYG_211-13a"/>
　　比距以翼而不距以膺故張増二度半七星減二<lb/>
　　度半今復距以膺則七星張各得本度由是觀之<lb/>
　　則宿之距星古已有更易者矣至於觜參二宿其<lb/>
　　以何星作距古無眀文唐書云古以參右肩為距<lb/>
　　失之太逺通考載宋兩朝天文志云觜三星距西<lb/>
　　南星參十星距中星西第一星西法觜宿距中上<lb/>
　　星參宿亦距中西一星今按觜宿西南星在中上<lb/>
　　星前僅一分五十秒可以不計而西南星小中上<lb/>
<pb n="KR2m0014_WYG_211-13b"/>
　　星大則以中上星作距可也若參宿以中西一星<lb/>
　　作距星則觜宿黄道度已在參宿後用歲差推其<lb/>
　　赤道度亦與古測不符惟以參宿中東一星作距<lb/>
　　星則觜宿黄道恒在參宿前一度弱與古法先觜<lb/>
　　後參之序合今已依次改正又云恒星有古多今<lb/>
　　少古有今無者後漢書註引張衡靈憲云三光有<lb/>
　　似珠玉神守精存麗其職而宣其明及其衰神歇<lb/>
　　精斁於是乎有隕星恒星之隠顯有無豈亦猶其<lb/>
<pb n="KR2m0014_WYG_211-14a"/>
　　説歟梅文鼎文集云西法黄道十二象與中土異<lb/>
　　而囘囘與歐邏巴復自不同至黄道内外之星或<lb/>
　　以為六十象或以為六十二象而貫索一星囘囘<lb/>
　　以為缺椀歐邏巴以為冕旒其餘星名亦多互異<lb/>
　　今所傳之圖皆因西法所列而變從中法之星座<lb/>
　　星名或以西星合古圖而有疑似不敢輙定遂並<lb/>
　　収之而有增附之星或以古星求西圖而弗得其<lb/>
　　處不能强合遂芟去之而成古有今亡之星要之<lb/>
<pb n="KR2m0014_WYG_211-14b"/>
　　皆徐李諸公譯西星而酌為之非西傳之舊此論<lb/>
　　最為明確今又有即其増附之星収入本座而與<lb/>
　　古合者矣惟大贊府古無是星步天歌云上衛少<lb/>
　　衛次上丞後門東邊大贊府盖或以垣牆丞衛諸<lb/>
　　星為贊襄之府或訛輔為府今不可考至近南極諸<lb/>
　　星與隠界雲漢理宜有之廣東諸省已有見者<lb/>
　本朝著有恒星表當詳載之兹不具述<lb/>
　　二十八宿度<lb/>
<pb n="KR2m0014_WYG_211-15a"/>
元史厯志曰列宿著於天為舎二十有八為度三百六<lb/>
十五有竒非日躔無以校其度非列舍無以紀其度周<lb/>
天之度因二者以得之天體渾圓當二極南北之中絡<lb/>
以赤道日月五星之行常出入於此天左旋日月五星<lb/>
遡而右轉昔人厯象日月星辰謂此也然列舍相距度<lb/>
數累代所測不同非㣲有動移則前人所測或有未宻<lb/>
古用闚管今新製渾儀測用二綫所測度數分秒與前<lb/>
代不同者今列於左<lb/>
<pb n="KR2m0014_WYG_211-16a"/>
</p>
<p>
<pb n="KR2m0014_WYG_211-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_211-17b"/>
　<lb/>
眀史天文志曰崇禎元年所測二十八宿黄赤度分皆<lb/>
不合於古夫星既依黄道行而赤道與黄道斜交其度<lb/>
不能無増減者勢也而黄道度亦有増減者或推測有<lb/>
得失抑恒星之行亦或各有遲速歟謹列其數以備叅<lb/>
考<lb/>
<pb n="KR2m0014_WYG_211-18a"/>
</p>
<p>
<pb n="KR2m0014_WYG_211-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_211-19b"/>
　<lb/>
　<lb/>
　<lb/>
　　<hi>臣</hi>等謹按二十八宿距度古測皆以赤道為定前<lb/>
　　漢未有黄道宿度後漢雖有黄道宿度而未知有<lb/>
　　歲差無論已隋以後知有歲差而宿距猶以赤道<lb/>
　　為定盖以恒星為不動而節氣西移則赤道宿度<lb/>
　　應古今皆同而黄道宿度應歲有増減故惟測定<lb/>
<pb n="KR2m0014_WYG_211-20a"/>
　　赤道度而黄道度則以比例求之隋志云赤道常<lb/>
　　定紘帶天中儀極攸凖是也至於赤道宿度古今<lb/>
　　不同則自唐迄元皆未能知其故由今考之恒星<lb/>
　　循黄道東行其東行之度各宿皆相等則各宿之<lb/>
　　相距亦宜恒相等若赤道與黄道斜交其嵗差之<lb/>
　　度各宿皆不同則各宿之相距自亦古今不同宋<lb/>
　　史云赤道古今不移星舍冝無盈縮元史云列宿<lb/>
　　相距度數古今所測不同非㣲有動移則前人所<lb/>
<pb n="KR2m0014_WYG_211-20b"/>
　　測或有未宻是皆未知赤道宿度之本應古今不<lb/>
　　同也盖天體至大其行至速而其度有常其中㣲<lb/>
　　渺之差必積乆而始著故自唐虞至晉始覺嵗之<lb/>
　　有差覺有差矣而歲之差而西即天之差而東<hi>日之</hi>
　　<hi>節氣屬嵗星之次舍屬天</hi>則差之在歲與在天已難辨且天帶<lb/>
　　赤道左旋日星雖循黄道右旋而亦隨天西轉則<lb/>
　　差之由黄道與由赤道更難知矣宋史云自漢太<lb/>
　　初後至唐開元初八百年間悉無更易今雖測驗<lb/>
<pb n="KR2m0014_WYG_211-21a"/>
　　與古不同亦歳月未乆新法兩備其數誠知其難<lb/>
　　矣至以赤道度求黄道度用比例率其術甚疎則<lb/>
　　其黄道宿度尤不足據宋史云天度不齊古人特<lb/>
　　持其大網後世漸極於精宻理固然亦勢使然也<lb/>
　　西法合古今之測候始知恒星循黄道東行故宿<lb/>
　　距專以黄道為定黄道宿度既定每年遞加嵗差<lb/>
　　五十一秒即得逐年黄道宿度各宿之歳差皆同<lb/>
　　則各宿之相距亦同至以黄道度求赤道度用弧<lb/>
<pb n="KR2m0014_WYG_211-21b"/>
　　線三角法推算視古為精而各宿所差不等則各<lb/>
　　宿之相距亦自古今不等也眀史云崇禎元年所<lb/>
　　測各宿黄赤度分皆與古不合固其冝已然自崇<lb/>
　　禎元年至今黄道宿度亦㣲有不合即新法内之<lb/>
　　各表與指亦有互異盖當時甫經創修差有纎㣲<lb/>
　　積乆始著惟在隨時精測順天求合斯古今不易<lb/>
　　之良法耳<lb/>
　　十二次宿度<lb/>
<pb n="KR2m0014_WYG_211-22a"/>
元史厯志曰黄道十二次宿度危十二度六十四分九<lb/>
十一秒入娵訾之次辰在亥　奎一度七十三分六十<lb/>
三秒入降婁之次辰在戍　胃三度七十四分五十六<lb/>
秒入大梁之次辰在酉　畢六度八十八分五秒入實<lb/>
沈之次辰在申　井八度三十四分九十四秒入鶉首<lb/>
之次辰在未　柳三度八十六分八十秒入鶉火之次<lb/>
辰在午　張十五度二十六分六秒入鶉尾之次辰在<lb/>
已　軫十度七分九十七秒入夀星之次辰在辰　氐<lb/>
<pb n="KR2m0014_WYG_211-22b"/>
一度一十四分五十二秒入大火之次辰在卯　尾三<lb/>
度一分一十五秒入析木之次辰在寅　斗二度七十<lb/>
六分八十五秒入星紀之次辰在丒　女二度六分三<lb/>
十八秒入元枵之次辰在子<lb/>
眀史天文志曰十二宫之名見於爾雅大低皆依星宿<lb/>
而定<hi>如婁奎為降婁心為大火朱鳥七宿為鶉首鶉尾之類</hi>故宫有一定之宿宿<lb/>
有常居之宫由來尚矣唐以後始用歲差然亦天自為<lb/>
天歲自為歲宫與星仍舊不易西洋之法以中氣過宫<lb/>
<pb n="KR2m0014_WYG_211-23a"/>
<hi>如日躔冬至即為星紀宫之類</hi>而恒星既有歲進之差於是宫無定宿<lb/>
而宿可以遞居各宫此變古法之大端也兹以崇禎元<lb/>
年各宿交宫之黄赤度分列於左方以志權輿云<lb/>
<pb n="KR2m0014_WYG_211-24a"/>
　　梅文鼎曰周天列宿分十二宫古今厯法各各迥<lb/>
　　異要其大端之改易有三自隋以前未用歲差故<lb/>
　　天之十二宫皆隨節氣而定如冬至日躔度即為<lb/>
　　丒初之類一也唐一行始定用嵗差分天自為天<lb/>
　　歲自為歲故冬至漸移而宫度不變以後諸家遵<lb/>
　　用之所以明季言太陽過宫以雨水三朝過亥二<lb/>
　　也若今西法則未嘗不用歲差而十二宫又復隨<lb/>
　　節氣而移三也三者之法未敢斷其孰優然平心<lb/>
<pb n="KR2m0014_WYG_211-24b"/>
　　論之則一行似勝盖既用歲差則節氣之躔度年<lb/>
　　年不同故帝堯冬至日在虛而今在箕已差五十<lb/>
　　餘度若再積其差冬至必且在尾在心在氐房在<lb/>
　　角亢顧猶以冬至之故而名之曰丒宫則東方七<lb/>
　　宿不得為蒼龍而皆變元武北方宿反為白虎西<lb/>
　　方宿反為朱鳥而南方朱鳥為蒼龍名實盡乖即<lb/>
　　西法之金牛白羊諸宫皆將易位非命名取象之<lb/>
　　初㫖即不如天自為天歲自為歲之為無弊矣故<lb/>
<pb n="KR2m0014_WYG_211-25a"/>
　　新厯之推步實精而此等尚在可酌不無俟於後<lb/>
　　來之論定耳<lb/>
　　<hi>臣</hi>等謹案星紀至析木十二宫名皆以二十八宿<lb/>
　　取義是宫本因星而定者也西法以太陽中氣過<lb/>
　　宫而恒星歲差有東行之度於是星行遞進宫次<lb/>
　　遞遷以致名義不符論者以為變古法之大端紛<lb/>
　　紛如聚訟焉由今考之爾雅夀星角亢等名與北<lb/>
　　極北辰並列蓋皆所以釋星名與太陽節氣過宫<lb/>
<pb n="KR2m0014_WYG_211-25b"/>
　　無涉也前漢志云星紀初斗十二度大雪中牽牛<lb/>
　　初冬至蓋宫次固以星名而初中非有定度當其<lb/>
　　時大雪日躔斗十二度冬至日躔牛初度故即命<lb/>
　　斗十二度為星紀初牛初度為星紀中耳後漢志<lb/>
　　注月令章句云周天分為十二次日至其初為節<lb/>
　　至其中為中氣自斗六度至須女二度謂之星紀<lb/>
　　之次大雪冬至居之則是後漢之時星已差東六<lb/>
　　度矣唐志日度議云古厯日有常度天周為歲終<lb/>
<pb n="KR2m0014_WYG_211-26a"/>
　　故係星度於節氣其説似是而非故乆而益差虞<lb/>
　　喜覺之使天為天歲為歲宋志云自漢太初至今<lb/>
　　已差一氣有餘大約中氣前後乃得本月宫次又<lb/>
　　云説者不知歲差之法以堯典校之月令逮於今<lb/>
　　日已不啻差一次求其說而不得遂以節氣有初中<lb/>
　　之殊失之逺矣由是觀之自漢至宋已差一氣<lb/>
　　有餘而自堯時至漢又不止差一氣則是星紀初<lb/>
　　大雪中冬至云者乃前漢時之適然而前古與後<lb/>
<pb n="KR2m0014_WYG_211-26b"/>
　　今皆不得合者也後漢差度無幾故減星度以就<lb/>
　　宫唐以後差度漸逺節氣與星次既不得合故以<lb/>
　　天自為天嵗自為嵗然日有盈縮而節氣用平分<lb/>
　　星行黄道而紀宫以赤道則嵗與天猶非其真元<lb/>
　　授時黄道十二次皆比前漢少數度其度不均明<lb/>
　　大統因之而𢎞治間日躔過宫乃在中氣後三日<lb/>
　　至十二日不等盖日行有盈縮黄道有斜正故交<lb/>
　　宫之日度多寡不同若積之又乆則交宫將過次<lb/>
<pb n="KR2m0014_WYG_211-27a"/>
　　月節而交宫之宿度又不可用則其黄道十二次<lb/>
　　亦未可為定率也西法之興始於多禄某於中國<lb/>
　　為漢順帝時其以中氣過宫亦與漢之節氣過宫<lb/>
　　正等盖當其時交宫已近中氣故又移中氣之星度<lb/>
　　以就宫而分至為黄赤起算之端則以中氣過宫<lb/>
　　尤為整齊簡要但當時中氣所差之度未及一宿<lb/>
　　而至今則所差之宿已過一宫故論者每致辯於<lb/>
　　名義之不符然欲不以中氣過宫而仍係宫於星<lb/>
<pb n="KR2m0014_WYG_211-27b"/>
　　則又有不可者盖古法惟有宿度故交節與過宫<lb/>
　　兩不相妨今法有經度又有宿度宫可以不係於<lb/>
　　宿而經度不可不係於宫此其立法之不同而不<lb/>
　　可以强合者也今按天有九重宗動天以赤極為<lb/>
　　樞挈恒星以内八重天左旋一日一周恒星以内<lb/>
　　八重天又同以黄極為樞而各有右旋之度節氣<lb/>
　　過宫太陽天也列宿歲差恒星天也日與恒星既<lb/>
　　各居一重天則日天與恒星天宜各有十二次合<lb/>
<pb n="KR2m0014_WYG_211-28a"/>
　　之則名義不符分之則日星各正然則太陽冬至<lb/>
　　宜直曰入丑宫或曰初宫不必曰星紀之次大寒<lb/>
　　宜直曰入子宫或曰一宫不必曰元枵之次十二<lb/>
　　氣莫不皆然則節氣在太陽天有常度而不紊於<lb/>
　　恒星是乃歳自為歲也其歲差之度不曰恒星東<lb/>
　　行而曰恒星天右旋盖以恒星為東行故宫有定<lb/>
　　而星無定且星惟當黄道者其東行為大圈若在<lb/>
　　黄道南北者其東行則皆距等圈凡日月星在天<lb/>
<pb n="KR2m0014_WYG_211-28b"/>
　　之行皆係大圈無有行距等圈之理隋天文志葛<lb/>
　　洪云苟辰宿不麗於天天為無用便可言無何必<lb/>
　　復曰有之而不動今曰恒星天右旋則天行為太<lb/>
　　圈星與宫在恒星天皆有常位而不紊於節氣是<lb/>
　　乃天自為天也至於列宿之在天前漢以斗十二<lb/>
　　度起星紀初最為近古<hi>後漢志從正月起娵訾晉志從角亢起夀星不如從</hi>
　　<hi>冬至起星紀與古今皆合</hi>其宿分亦適均惟以今之實測黄道<lb/>
　　宿度均布於十二宫而以今之厯元冬至日躔不<lb/>
<pb n="KR2m0014_WYG_211-29a"/>
　　及斗十二度之差為星紀初距冬至之應與日躔<lb/>
　　宫度相減再減厯元後之歲差即日天當恒星天<lb/>
　　之度也如此則日躔猶是宿度亦猶是而前古後<lb/>
　　今皆合論定者當有所折衷矣<lb/>
　　州郡躔次<lb/>
眀史天文志曰周禮保章氏以星土辨九州之地所封<lb/>
之域皆有分星以觀妖祥唐貞觀中李淳風撰法象志<lb/>
因漢書十二次度數以唐州縣配而一行則以為天下<lb/>
<pb n="KR2m0014_WYG_211-29b"/>
山河之象存乎南北兩界其説詳矣洪武十七年大眀<lb/>
清類天文分野書成頒賜秦晉二王共書大略謂晉天<lb/>
文志分野始角亢者以東方蒼龍為首也唐始女虛危<lb/>
者以十二支子為首也今始斗牛者以星紀為首也古<lb/>
言天者皆由斗牛以紀星故曰星紀是之取耳兹取其<lb/>
所配直𨽻十三布政司府州縣衛及遼東都司分星録<lb/>
之<lb/>
　斗三度至女一度星紀之次也直𨽻所屬之應天太<lb/>
<pb n="KR2m0014_WYG_211-30a"/>
　平寧國鎮江池州徽州常州蘇州松江九府暨廣徳<lb/>
　州屬斗分鳯陽府夀滁六安三州泗州之盱眙天長<lb/>
　二縣揚州府髙郵通泰三州廬州府無為州安慶府<lb/>
　和州皆斗分淮安府斗牛分浙江布政司所屬之杭<lb/>
　州湖州嘉興嚴州紹興金華衢州處州寧波九府皆<lb/>
　牛女分台州温州二府斗牛須女分江西布政司所<lb/>
　屬皆斗分福建布政司所屬皆牛女分廣東布政司<lb/>
　所屬之廣州府亦牛女分恵州女分肇慶南雄二府<lb/>
<pb n="KR2m0014_WYG_211-30b"/>
　徳慶州皆牛女分湖州府牛分雷州瓊州二府崖儋<lb/>
　萬三州髙州府化州廣西布政司所屬梧州府之蒼<lb/>
　梧藤岑溪容四縣皆牛女分<lb/>
　女二度至危十二度元枵之次也山東布政司所屬<lb/>
　之濟南府樂安徳濵三州皆危分泰安州青州府皆<lb/>
　虚危分萊州府膠州登州府寧海州東昌府髙唐州<lb/>
　皆危分東平州之陽榖東阿平隂三縣北平布政司<lb/>
　所屬之滄州皆須女虛危分<lb/>
<pb n="KR2m0014_WYG_211-31a"/>
　危十三度至奎一度娵訾之次也河南布政司所屬<lb/>
　之衛輝彰徳懷慶三府北平之大名府開州山東東<lb/>
　昌之濮州館陶冠臨清三縣東平州之汶上夀張二<lb/>
　縣皆室壁分<lb/>
　奎二度至胃三度降婁之次也山東濟寧府之兖州<lb/>
　滕嶧二縣青州府之莒州安邱諸城䝉隂三縣濟南<lb/>
　府之沂州直𨽻鳯陽府之泗邳二州五河虹懷逺三<lb/>
　縣淮安府之海州桃源清河沭陽三縣皆奎婁分<lb/>
<pb n="KR2m0014_WYG_211-31b"/>
　胃四度至畢六度大梁之次也北平之真定府昴畢<lb/>
　分定冀二州皆昴分晉深趙三州皆畢分廣平順徳<lb/>
　二府皆昴分祁州昴畢分河南彰徳府之磁州山東<lb/>
　髙唐州之恩縣山西布政司所屬之大同府應朔渾<lb/>
　源蔚四州皆昴畢分<lb/>
　畢七度至井八度實沈之次也山西之太原府石忻<lb/>
　代平定保徳岢嵐六州平陽府皆參分綘蒲吉隰觧<lb/>
　霍六州皆觜參分澤汾二州皆參分潞沁遼三州皆參<lb/>
<pb n="KR2m0014_WYG_211-32a"/>
　井分<lb/>
　井九度至柳三度鶉首之次也陜西布政司所屬之<lb/>
　西安府同華乾耀邠五州鳯翔府隴州延安府鄜綏<lb/>
　徳葭三州漢中府金州臨洮平涼二府静寧州皆井<lb/>
　鬼分涇州鬼分慶陽府寧州鞏昌府階徽秦三州皆<lb/>
　井鬼分四州布政司所屬惟緜州觜分合州參井分<lb/>
　餘皆井鬼分雲南布政司所屬皆井鬼分<lb/>
　柳四度至張十五度鶉火之次也河南之河南府陜<lb/>
<pb n="KR2m0014_WYG_211-32b"/>
　州皆柳分南陽府鄧汝裕三州汝寧府之信陽羅山<lb/>
　二縣開封府之均許二州陜西西安府之商縣華州<lb/>
　之洛南縣湖廣布政司所屬徳安府之隨州襄陽府<lb/>
　之均州光化縣皆張分<lb/>
　張十六度至軫九度鶉尾之次也湖廣之武昌府興<lb/>
　國州荆州府歸夷陵荆門三州黄州府蘄州襄陽徳<lb/>
　安二府安陸沔陽二州皆翼軫分長沙府軫旁小星<lb/>
　曰長沙應其地衡州府桂陽州永州府全道二州岳<lb/>
<pb n="KR2m0014_WYG_211-33a"/>
　州常徳二府澧州辰州府沅州漢陽府靖郴二州寶<lb/>
　慶府武岡鎮逺二州皆翼軫分廣西所屬除梧州府<lb/>
　之蒼梧藤容岑溪四縣屬牛女分餘皆翼軫分廣東<lb/>
　之連州亷州府欽州韶州府皆翼軫分<lb/>
　軫十度至氐一度夀星之次也河南之開封府角亢<lb/>
　分鄭州氐分陳州亢分汝寧府光州懷慶府之孟濟<lb/>
　源温三縣直𨽻夀州之霍邱縣皆角亢氐分<lb/>
　氐二度至尾二度大火之次也河南開封府之杞太<lb/>
<pb n="KR2m0014_WYG_211-33b"/>
　康儀封蘭陽四縣歸徳睢二州山東之濟寧府皆房<lb/>
　心分直𨽻鳯陽府之潁州房分徐宿二州夀州之䝉<lb/>
　城縣潁州之亳縣皆房心分<lb/>
　尾三度至斗二度析木之次也北平之北平府尾箕<lb/>
　分涿通薊三州皆尾分覇州保定府皆尾箕分易安<lb/>
　二州皆尾分河間府景州皆尾箕分永平府尾分灤<lb/>
　州尾箕分遼東都指揮司尾箕分朝鮮箕分<lb/>
　　<hi>臣</hi>等謹按晉天文志分野躔次馬端臨考已詳之<lb/>
<pb n="KR2m0014_WYG_211-34a"/>
　　矣一行據山河南北兩界以配十二次比晉志皆<lb/>
　　少數度具載唐書明史載大明清類天文分野又<lb/>
　　用授時黄道宿度夫九土既有分星則地與天相<lb/>
　　應似不應隨法而變也今亦載之以備參考<lb/>
　　日月行道<lb/>
元史厯志曰當二極南北之中横絡天體以紀宿度者<lb/>
赤道也出入赤道為日行之軌者黄道也赤道與黄道<lb/>
交貫月行之所由也古人隨方立名分為八行與黄道<lb/>
<pb n="KR2m0014_WYG_211-34b"/>
而九其實一也惟其隨交遷徙變動不居故強以方色<lb/>
名之月道出入日道兩相交值當朔則日為月所掩當<lb/>
望則月為日所衝故皆有食然涉交有逺近食分有淺<lb/>
深皆可以數推之日道距赤道之逺為度二十有四月<lb/>
道出入日道不踰六度其距赤道也逺不過三十度近<lb/>
不下十八度出黄道外為陽入黄道内為隂隂陽一周<lb/>
分為四象月當黄道為正交出黄道外六度為半交復<lb/>
當黄道為中交入黄道内六度為半交四象周厯是謂<lb/>
<pb n="KR2m0014_WYG_211-35a"/>
一交之終以日計之得二十七日二十一刻二十二分二<lb/>
十四秒每一交退天一度二百分度之九十三凡二百<lb/>
四十九交退天一周有竒終而復始<lb/>
　　<hi>臣</hi>等謹按尚書洪範云日月之行則有冬有夏蔡<lb/>
　　傳本於漢志其言日行四時所至亦據漢書而言<lb/>
　　　後此則宿度漸差然其為有冬有夏則一也至於<lb/>
　　月行有冬夏則周禮致月周髀七衡之説義甚簡<lb/>
　　明漢志轉與經義相逺周禮曰馮相氏冬夏致日<lb/>
<pb n="KR2m0014_WYG_211-35b"/>
　　春秋致月鄭氏註曰冬至日在牽牛景丈三尺夏<lb/>
　　至日在東井景尺五寸此長短之極賈公彦疏曰<lb/>
　　春分日在婁月上弦於東井望於角下弦於牽牛<lb/>
　　秋分日在角月上弦於牽牛望於婁下弦於東井<lb/>
　　周髀曰凡為日月運行之圜周七衡周而六間以<lb/>
　　當六月節日夏至在東井極内衡冬至在牽牛極<lb/>
　　外衡故日三百六十五日四分日之一一歲一外<lb/>
　　極一内極三十日十六分日之七月一外極一内<lb/>
<pb n="KR2m0014_WYG_211-36a"/>
　　極盖黄道與赤道斜交出入赤道南北二十四度<lb/>
　　<hi>今測為二十三度半</hi>日行黄道一歲一周天春秋分正當赤<lb/>
　　道夏至入赤道北東至出赤道南故日行一歲之<lb/>
　　間有冬有夏周禮言冬夏致日周髀言日一嵗一<lb/>
　　内極一外極皆一義也七衡六間云者内一衡為<lb/>
　　夏至之日道次二衡為小滿大暑之日道次三衡<lb/>
　　為榖雨處暑之日道次四衡為春分秋分之日道<lb/>
　　次五衡為雨水霜降之日道次六衡為大寒小雪<lb/>
<pb n="KR2m0014_WYG_211-36b"/>
　　之日道次七外衡為冬至之日道即隨天西轉之<lb/>
　　日軌也月道與日道斜交出入黄道南北六度<hi>今測</hi>
　　<hi>為五度半</hi>兩交正當黄道出黄道南為陽厯為正交入<lb/>
　　黄道北為隂厯為中交距交一象限去黄道六度<lb/>
　　為半交月行二十七日有竒而交一終每交退天<lb/>
　　一度半弱十八年有竒而退天一周朔當交則日<lb/>
　　食望當交則月食日行一歲惟兩次值交而月行<lb/>
　　一月必與日一㑹如朔在春分交在二至則月上<lb/>
<pb n="KR2m0014_WYG_211-37a"/>
　　弦行夏至道下弦行冬至道朔在秋分交在二至<lb/>
　　則月上弦行冬至道下弦行夏至道此月行冬極<lb/>
　　外衡夏極内衡之正軌也又如朔在春分入陽厯<lb/>
　　望在秋分入隂厯則月上弦行夏至南六度下弦<lb/>
　　行冬至北六度朔在秋分入隂厯望在春分入陽<lb/>
　　厯則月上弦行冬至北六度下弦行夏至南六度<lb/>
　　此月行冬不及外衡夏不及内衡之極致也又如<lb/>
　　朔在春分入隂厯望在秋分入陽厯則月上弦行<lb/>
<pb n="KR2m0014_WYG_211-37b"/>
　　夏至北六度下弦行冬至南六度朔在秋分入陽<lb/>
　　厯望在春分入隂厯則月上弦行冬至南六度下<lb/>
　　弦行夏至北六度此月行冬過外衡夏過内衡之<lb/>
　　極致也然月行雖有過不及之殊而其為有冬夏<lb/>
　　則一每月亦皆有冬夏但不能皆在午中故月行<lb/>
　　一月之間有冬有夏與日行一歲同而惟春秋得<lb/>
　　以兩見周禮言春秋致月周髀言月一月一内極<lb/>
　　一外極亦一義也洪範傳云月有九行若以過内<lb/>
<pb n="KR2m0014_WYG_211-38a"/>
　　衡外衡而言則内衡之北外衡之南各有一道並<lb/>
　　七衡而為九即隨天西轉之月軌也前漢天文志<lb/>
　　云黒道二出黄道北赤道二出黄道南<hi>此赤道非天之赤道</hi>
　　<hi>唐宋志别名曰朱道</hi>白道二出黄道西青道二出黄道東立<lb/>
　　春春分東從青道立秋秋分西從白道立冬冬至<lb/>
　　北從黒道立夏夏至南從赤道一似一歲始行交<lb/>
　　一終又似一歲已遍閲九道讀者多不可曉今以<lb/>
　　唐宋志考之月道以朔交為交初望交為交中入<lb/>
<pb n="KR2m0014_WYG_211-38b"/>
　　黄道内為隂出黄道外為陽<hi>内即北外即南因月道冇方色故以内外</hi>
　　<hi>别之</hi>交初在冬至入隂則月行青道入陽則月行白<lb/>
　　道盖冬至之朔日月同在北方之宿自北而西入<lb/>
　　黄道内則必在黄道東故為青道出黄道外則必<lb/>
　　在黄道西故為白道凡月行一道必匝天一周交<lb/>
　　初在冬至之宿交中必在夏至之宿而交初後半<lb/>
　　交則在春分之宿交中後半交則在秋分之宿以<lb/>
　　其出黄道東而為青道故專舉春分之宿而言其<lb/>
<pb n="KR2m0014_WYG_211-39a"/>
　　實一周皆青道也以其出黄道西而為白道故專<lb/>
　　舉秋分之宿而言其實一周皆白道也八行皆倣<lb/>
　　此例至於合宿雖每年一周天而月道之交每年<lb/>
　　僅退天二十度弱<hi>月行二十七日冇竒而交一終每年行十三交冇竒每交退天</hi>
　　<hi>一度半弱每年約退天二十度弱</hi>計四年半有竒交行退天九度<lb/>
　　而月道始移一方<hi>自立春之宿出黄道東南為青道行四十五度至春分之宿出</hi>
　　<hi>黄道正東仍為青道行四十五度至立夏之宿始為朱道故至四年半交行退天九十度而月道始</hi>
　　<hi>移一方也</hi>故率以四年半行二青道四年半行二朱道<lb/>
<pb n="KR2m0014_WYG_211-39b"/>
　　四年半行二白道四年半行二黒道計十八年有<lb/>
　　竒而九道一周然則青朱白黒特以方色為名春<lb/>
　　夏秋冬亦各隨方而舉究之九道實一道耳是故<lb/>
　　唐宋以來以九道為月道之總名而推算之法則<lb/>
　　一元授時則直以月道為白道明大統及西法皆<lb/>
　　與授時同以推月行經緯悉無違失至於測月軌<lb/>
　　之髙下則必兼論黄道與周禮周髀相合後漢志<lb/>
　　云九道術乆廢永元中復命史官以九道法候弦<lb/>
<pb n="KR2m0014_WYG_211-40a"/>
　　望驗無有差亦與周禮鄭註近似馬端臨考載沈<lb/>
　　括云月行有遲有速難可以一術御故分為數段<lb/>
　　每段以一色名之以别算位而已天官家不知其<lb/>
　　意遂以為實有九道甚可嗤也雖未能眀言其故<lb/>
　　而已心議其非豈史志九道皆失洪範本義而周<lb/>
　　禮周髀獨存古遺法歟故具詳其説以備叅考<lb/>
　　極度<lb/>
宋史天文志曰極星之在紫垣為七曜三垣二十八宿<lb/>
<pb n="KR2m0014_WYG_211-40b"/>
衆星所拱是為北極為天之正中而自唐以來厯家以<lb/>
儀象考測則中國南北極之正實去極星之北一度有<lb/>
半此盖中原地勢之度數也中興更造渾儀太史令丁<lb/>
師仁乃言臨安府地勢向南於北極髙下當量行移易<lb/>
局官吕璨言渾天無量行更易之制若用於臨安與天<lb/>
參合移之他往必有差忒遂罷議後十餘年邵鍔鑄儀<lb/>
則果用臨安北極髙下為之以清臺儀校之實去極星<lb/>
四度有竒也<lb/>
<pb n="KR2m0014_WYG_211-41a"/>
元史天文志曰四海測景之所凡二十有七南海北極<lb/>
出地一十五度衡嶽北極出地二十五度嶽臺北極出<lb/>
地三十五度和林北極出地四十五度題勒北極出地<lb/>
五十五度北海北極出地六十五度大都北極出地四<lb/>
十度太强上都北極出地四十三度少北京北極出地<lb/>
四十二度强益都北極出地三十七度少登州北極出<lb/>
地三十八度少髙麗北極出地三十八度少西京北極<lb/>
出地四十度少太原北極出地三十八度少安西府北<lb/>
<pb n="KR2m0014_WYG_211-41b"/>
極出地二十四度半強興元北極出地三十三度半强<lb/>
成都北極出地二十一度半强<hi>按今成都北極髙三十度四十一分不應差至九度</hi>
<hi>有餘此史誤也</hi>西涼州北極出地四十度强東平北極出地三<lb/>
十五度太大名北極出地三十六度南京北極出地三<lb/>
十四度太强河南府陽城北極出地三十四度太弱揚<lb/>
州北極出地三十三度鄂州北極出地三十一度半吉<lb/>
州北極出地二十六度半雷州北極出地二十度太瓊<lb/>
州北極出地一十九度太<lb/>
<pb n="KR2m0014_WYG_211-42a"/>
明史天文志曰宣城梅文鼎云極度晷影常相因知北<lb/>
極出地之髙即可知各節氣午正之影測得各節氣午<lb/>
正之影亦可知北極之髙然其術非易易也圭表之<lb/>
法表短則分秒難明表長則影虚而淡郭守敬所以立<lb/>
四丈之表用影符以取之也日體甚大豎表所測者日<lb/>
體上邊之影横表所測者日體下邊之影皆非中心之<lb/>
數郭守敬所以於表端架横梁以測之也其術可謂善<lb/>
矣但其影符之制用銅片鑽鍼芥之孔雖前低後仰以<lb/>
<pb n="KR2m0014_WYG_211-42b"/>
向太陽但太陽之髙低每日不同銅片之欹側安能俱<lb/>
合不合則光不透臨時遷就而日已西移矣須易銅片<lb/>
以圓木左右用兩板架之如車軸然則轉動甚易更易<lb/>
圓孔以直縫而用始便也然影符止可去虚淡之弊而<lb/>
非其本必須正其表焉平其圭焉均其度焉三者缺一<lb/>
不可以得影三者得矣而人心有粗細目力有利鈍任<lb/>
事有誠偽不可不擇也知乎此庶幾晷影可得矣西洋<lb/>
之法又有進焉謂地半徑居日天半徑千餘分之一則<lb/>
<pb n="KR2m0014_WYG_211-43a"/>
地面所測太陽之髙必少於地心之實髙於是有地半<lb/>
徑差之加近地有清䝉氣能升卑為髙則晷影所推太<lb/>
陽之髙或多於天上之實髙於是又有清䝉差之減是<lb/>
二差者皆近地多而漸髙漸減以至於無地半徑差至<lb/>
天頂而無清䝉差至四十五度而無也崇禎初西洋人<lb/>
測得京省北極出地度分北京四十度<hi>周天三百六十度度六十分立</hi>
<hi>算下同</hi>南京三十二度半山東三十七度山西三十八度<lb/>
陜西三十六度河南三十五度浙江三十度江西二十<lb/>
<pb n="KR2m0014_WYG_211-43b"/>
九度湖廣三十一度四川二十九度廣東二十三度福<lb/>
建二十六度廣西二十五度雲南二十二度貴州二十<lb/>
四度<hi>以上極度惟兩京江西廣東四處皆係實測其餘則據地圖約計之</hi>又以十二度度<lb/>
六十分之表測京師各節氣午正日影夏至三度三十<lb/>
三分芒種小暑三度四十二分小滿大暑四度十五分<lb/>
立夏立秋五度六分榖雨處暑六度二十三分清明白<lb/>
露八度六分春秋分十度四分驚蟄寒露十二度二十<lb/>
六分雨水霜降十五度五分立春立冬十七度四十七<lb/>
<pb n="KR2m0014_WYG_211-44a"/>
分大寒小雪二十度四十七分小寒大雪二十三度三<lb/>
十分冬至二十四度四分<lb/>
　　<hi>臣</hi>等謹案天之樞紐不動處謂之北辰辰本無星<lb/>
　　因極星最近北辰故北辰又曰北極朱子云極星<lb/>
　　亦微動辰不動乃天之中猶磨之心宋史云中國<lb/>
　　南北極之心去極星一度半是也北極髙度隨地<lb/>
　　不同南北相去二百里而差一度宋中興更造渾<lb/>
　　儀太史令丁師仁言臨安地勢向南於南北髙下<lb/>
<pb n="KR2m0014_WYG_211-44b"/>
　　當量加移易其説是局官吕燦言渾天無量行更<lb/>
　　易之制明永樂遷都順天仍用應天冬夏晝夜時<lb/>
　　刻皆非也元四海測景之所凡二十有七深得堯<lb/>
　　命羲和遺法崇禎元年定各省南北極髙度據地<lb/>
　　圖約計之猶未盡確我<lb/>
　朝皆用實測渾儀北極出地隨地髙下乃為盡善云<lb/>
　　東西偏度<lb/>
明史天文志曰以京師子午線為中而較各地所偏之<lb/>
<pb n="KR2m0014_WYG_211-45a"/>
度凡節氣之早晩月食之先後胥視此盖人各以見日<lb/>
出入為東西為夘酉以日中為南為午而東方見日早<lb/>
西方見日遲東西相距三十度則差一時<hi>東方之午乃西方之</hi>
<hi>已西乃之午乃東方之未也</hi>相距九十度則差三時<hi>東方之午乃西方之夘西方之</hi>
<hi>午乃東方之酉也</hi>相距一百八十度則晝夜時刻俱反對矣<hi>東方</hi>
<hi>之午乃西方之子</hi>西洋人湯若望曰天啓三年九月十五夜戍<lb/>
初初刻望月食京師初虧在酉初一刻十二分而西洋<lb/>
意大里雅諸國望在晝不見推其初虧在己正三刻四<lb/>
<pb n="KR2m0014_WYG_211-45b"/>
分相差三時二刻八分以里差計之殆距京師之西九<lb/>
十九度半也故欲定東西偏度必須兩地同測一月食<lb/>
較其時刻若早六十分時之二則為偏西一度遲六十<lb/>
分時之二則為偏東一度<hi>節氣之遲早亦同</hi>今各省差數未得<lb/>
測驗據廣輿圖計里之方約畧條列或不致甚舛也南<lb/>
京應天府福建福州府並偏東一度山東濟南府偏東<lb/>
一度十五分山西太原府偏西六度湖廣武昌府河南<lb/>
開封府偏西三度四十五分陜西西安府廣西桂林府<lb/>
<pb n="KR2m0014_WYG_211-46a"/>
偏西八度半浙江杭州府偏東三度江西南昌府偏西<lb/>
二度半廣東廣州府偏西五度四川成都府偏西十三<lb/>
度貴州貴陽府偏西九度半雲南雲南府偏西十七度<lb/>
　　<hi>臣</hi>等謹按偏度載崇禎新書交食厯指眀史云其<lb/>
　　時開局修書未暇分測度數實多未確存之以備<lb/>
　　考訂我<lb/>
　朝坤輿全圖悉本實測乃無遺憾云<lb/>
　　中星<lb/>
<pb n="KR2m0014_WYG_211-46b"/>
宋史天文志曰四時中星見於堯典而後世考驗冬至<lb/>
之日堯時躔虛至於三代則躔於女春秋時在牛至後<lb/>
漢永元已在斗矣大約六十餘年輙差一度開禧占測<lb/>
已在箕宿校之堯時幾退四十餘度盖太陽日行一度<lb/>
而㣲遲緩一年周天而㣲差積累分秒而躔度見焉厯<lb/>
家考之萬五千年之後所差半周天寒暑將易位世未<lb/>
有知其説者焉<lb/>
元史厯志曰以堯典中星考之其時冬至日在女虚之<lb/>
<pb n="KR2m0014_WYG_211-47a"/>
交及考之前史漢元和二年冬至日在斗二十一度晉<lb/>
太元九年退在斗十七度宋元嘉十年在斗十四度末<lb/>
梁大同十年在斗十二度隋開皇十八年仍在斗十二<lb/>
度唐開元十二年在斗九度半今退在箕十度取其距<lb/>
今之年距今之度校之多者七十餘年少者不下五十<lb/>
年輙差一度宋慶元間改統天厯取大衍歲差率八十<lb/>
二年及開元所距之差五十五年折取其中得六十七<lb/>
年為日却行一度之差施之今日質諸天道實為密近<lb/>
<pb n="KR2m0014_WYG_211-47b"/>
明史天文志曰古今中星不同由於嵗差而嵗差之説<lb/>
中西復異中法謂節氣差而西西法謂恒星差而東然<lb/>
其歸一也今將李天經湯若望等所推崇禎元年京師<lb/>
昬旦時刻中星列於後<lb/>
　春分戍初二刻五分昬北河三中寅正一刻一十分<lb/>
　旦尾中清明戌初三刻十三分昬七星偏東四度<hi>昬旦</hi>
　<hi>時或無正中之星則取中前中後之大星用之距中三度以内者為時不及一刻可勿論四度以上去中</hi>
　<hi>稍逺故紀其偏度焉</hi>寅正初刻二分旦帝座中榖雨戌正一刻<lb/>
<pb n="KR2m0014_WYG_211-48a"/>
　七分昬翼偏東七度寅初二刻八分旦箕偏東四度<lb/>
　立夏戍正三刻二分昬軫偏東五度寅初初刻十三<lb/>
　分旦箕偏西四度小滿亥初初刻十二分昬角中丑<lb/>
　正三刻三分旦箕中芒種亥初一刻十二分昬大角<lb/>
　偏西六度丒正二刻三分旦河鼓二中<lb/>
　夏至亥初二刻五分昬房中丒正一刻一十分旦須<lb/>
　女中小暑亥初一刻十二分昬尾中丑正二刻三分<lb/>
　旦危中大暑亥初初刻十二分昬箕偏東七度丒正<lb/>
<pb n="KR2m0014_WYG_211-48b"/>
　三刻三分旦營室中立秋戌正三刻二分昬箕中寅<lb/>
　初三刻十三分旦婁偏東六度處暑戌正一刻七分<lb/>
　昬織女一中寅初二刻八分旦婁中白露戍初三刻<lb/>
　十三分昬河鼓二偏東四度寅正初刻二分旦昴偏<lb/>
　東四度<lb/>
　秋分戍初二刻五分昬河鼓二中寅正一刻十一分<lb/>
　旦畢偏西五度寒露戍初初刻十四分昬牽牛中寅<lb/>
　正三刻一分旦參四中霜降酉正三刻十一分昬須<lb/>
<pb n="KR2m0014_WYG_211-49a"/>
　女偏西五度夘初初刻四分旦南河三偏東六度立<lb/>
　冬酉正二刻一十分昬危偏東四度夘初一刻五分<lb/>
　旦輿鬼中小雪酉正一刻十二分昬營室偏東七度<lb/>
　夘初二刻二分旦張中大雪酉正一刻五分昬營室<lb/>
　偏西八度夘初二刻一十分旦翼中<lb/>
　冬至酉正一刻二分昬土司空中夘初二刻十三分<lb/>
　旦五帝座中小寒酉正一刻五分昬婁中夘初二刻<lb/>
　一十分旦角偏東五度大寒酉正一刻十三分昬天<lb/>
<pb n="KR2m0014_WYG_211-49b"/>
　囷一中夘初二刻二分旦亢中立春酉正二刻一十<lb/>
　分昬昴偏西六度夘初一刻五分旦氐中雨水酉正<lb/>
　三刻十一分昬參七中夘初初刻四分旦貫索一中<lb/>
　驚蟄戌初初刻十四分昬天狼中寅正三刻一分旦<lb/>
　心中<lb/>
　　梅文鼎曰厯之最難知者有二其一里差其一歲<lb/>
　　差是二差者有微有著非積差而至於著雖聖人<lb/>
　　不能知而非其距之甚逺則所差甚微非目力可<lb/>
<pb n="KR2m0014_WYG_211-50a"/>
　　至不能入算故古未有知歲差者自晉虞喜宋何<lb/>
　　承天祖冲之隋劉焯唐一行始覺之或以百年差<lb/>
　　一度或以五十年或以七十五年或以八十三年<lb/>
　　未有定説元郭守敬定為六十六年有八月囘囘<lb/>
　　泰西差法略似而守敬又有上攷下求増減歲餘<lb/>
　　天週之法則古之差遲而今之差速是謂歲差之<lb/>
　　差可謂精到若夫日月星辰之行度不變而人所<lb/>
　　居有東南西北正視側視之殊則所見各異謂之<lb/>
<pb n="KR2m0014_WYG_211-50b"/>
　　里差亦曰視差自漢及晉未有知之者也北齊張<lb/>
　　子信始測交道有表裏此方不見食者人在月外<lb/>
　　必反見食宣明本之為氣刻時三差而大衍有九<lb/>
　　服測食定晷漏法元人四海測驗二十七所而近<lb/>
　　世歐邏巴航海數萬里以身所經山海之程測北<lb/>
　　極為南北差測月食為東西差里差之説至是而<lb/>
　　確是盖合數千年之積測以定歲差合數萬里之<lb/>
　　實驗以定里差距數逾逺差積逾多而曉然易辨<lb/>
<pb n="KR2m0014_WYG_211-51a"/>
　　且其為法既推之數千年數萬里而凖則施之近<lb/>
　　用可以無惑法至今日屢變益精以此然余亦謂<lb/>
　　定於唐虞之時何也不能預知者差之數萬世不<lb/>
　　易者求差之法古之聖人以日之所在不可以目<lb/>
　　視而器窺也故為之中星以紀之鳥火虛昴此萬<lb/>
　　世求歲差之根數也又以日之出入發斂不可以<lb/>
　　一方之所見為定也故為之嵎夷昧谷南交朔方<lb/>
　　之宅以分候之此萬世求里差之定法也學者知<lb/>
<pb n="KR2m0014_WYG_211-51b"/>
　　合數千年數萬里之心思耳目以定法而後能精<lb/>
　　密又知合數千年數萬里之心思耳目以為之精<lb/>
　　密者適以成古聖人未竟之緒則當思羲和以後<lb/>
　　凡有能出一新智立一㨗法埀之至今者皆有其<lb/>
　　所以立法之故及其乆而必變也又皆有所以變<lb/>
　　之説於是焉反覆推論必使理解氷釋無纎毫疑<lb/>
　　似於吾之心則吾之心即古聖人之心亦即天之<lb/>
　　心而古今中外之見可以不設而要於至是夫如<lb/>
<pb n="KR2m0014_WYG_211-52a"/>
　　是則古人之精意可使常存不致湮沒於耑已守<lb/>
　　殘之士而過此以往或有差變之㣲出於今法之<lb/>
　　外亦可本其常然以深求其變而徐為之修改以<lb/>
　　衷於無弊則善於立法者也<lb/>
　　<hi>臣</hi>等謹按極度偏度中星皆馬端臨考所不載而<lb/>
　　於象緯所闗甚大極度為地緯晝夜長短所由分<lb/>
　　也偏度為地經交食早晚所由異也中星為協時<lb/>
　　正日之要法歲差所由著也今皆從史志補之俾<lb/>
<pb n="KR2m0014_WYG_211-52b"/>
　　有考焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷二百十一<lb/>
</p>
<p>
</p>
  </div>
</body>
</text>
</TEI>
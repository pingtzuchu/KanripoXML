<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_220-1a"/>
欽定四庫全書<lb/>
欽定續文獻通考卷二百二十<lb/>
　物異考<lb/>
　　歳凶<lb/>
　　<hi>臣</hi>等謹按馬端臨通考所載歳凶始於魯莊公二<lb/>
　　十八年訖於宋寧宗嘉定十七年自髙宗紹興後<lb/>
　　遇有賑濟事即以注綴於其下今以賑濟見於國<lb/>
　　用考故不贅載<lb/>
<pb n="KR2m0014_WYG_220-1b"/>
宋理宗嘉熙四年紹興府荐饑臨安府大饑嚴州饑<lb/>
　　<hi>臣</hi>等謹按理宗紀淳祐六年泉州歳饑十二年衢<lb/>
　　信饑寶祐六年湖北諸郡饑皆見於賑濟門矣若<lb/>
　　王圻續通考載理宗嘉熙四年温州饑開慶元年<lb/>
　　又饑景定三年臨安及揚真泰饑史所不見附録<lb/>
　　於此<lb/>
度宗咸淳七年江南大饑八年冬襄陽饑人相食<lb/>
　　<hi>臣</hi>等謹按度宗紀咸淳二年六月衢州饑亦見於<lb/>
<pb n="KR2m0014_WYG_220-2a"/>
　　賑濟門王圻續通考又載咸淳四年七月有襄陽<lb/>
　　饑事<lb/>
恭帝徳祐二年正月揚州饑三月揚州穀價騰湧人相<lb/>
食<lb/>
　　<hi>臣</hi>等謹按瀛國公紀元年五月饒信州饑令民入<lb/>
　　粟補官不知志何以不載也<lb/>
遼聖宗統和八年十一月吐谷渾民饑　二十五年十<lb/>
二月饒州饑　開泰元年十二月奉聖州饑　六年十<lb/>
<pb n="KR2m0014_WYG_220-2b"/>
月南京路饑　七年四月川饒二州饑　太平九年八<lb/>
月燕大饑<lb/>
興宗景福元年七月薊州民饑十月黄龍府饑<lb/>
道宗咸雍四年春西京及雍州朔州饑　七年十一月<lb/>
饒州饑　八年歳饑　太康元年正月雲州饑四月平<lb/>
州饑閏四月平灤二州饑九月南京饑　二年二月黄<lb/>
龍府及南京路饑　三年二月中京饑　四年正月東<lb/>
京饑　大安三年春中京饑四月義州饑　四年春上<lb/>
<pb n="KR2m0014_WYG_220-3a"/>
京南京及平錦來三州饑　八年十月西北路饑　壽<lb/>
隆五年十月遼州饑　六年十月平州饑<lb/>
　　<hi>臣</hi>等謹按以上所載皆互見賑恤門<lb/>
天祚帝乾統十年歳大饑　天慶八年十二月山前諸<lb/>
路大饑<lb/>
　時乾顯宜錦興中等路斗粟直數縑民削榆皮食之<lb/>
　既而人相食<lb/>
金太宗天會六年冬伊蘭路饑　十年伊蘭海蘭等路<lb/>
<pb n="KR2m0014_WYG_220-3b"/>
饑<lb/>
熙宗皇統二年二月熙河路饑<lb/>
章宗明昌二年秋山東河北旱饑<lb/>
衛紹王大安二年四月山東河北饑斗米至千餘錢<lb/>
宣宗貞祐四年春河朔饑人相食<lb/>
哀宗天興二年歳饑<lb/>
　十月縱饑民老稚嬴疾者出城給以船聽採城壕菱<lb/>
　芡水草以食<lb/>
<pb n="KR2m0014_WYG_220-4a"/>
　　<hi>臣</hi>等謹按金史帝紀太宗天會元年咸州以南蘇<lb/>
　　復州以北年穀不登世宗大定三年二月灤州饑<lb/>
　　十二年五月山東東路和倫明安民饑章宗明昌<lb/>
　　四年四月河州饑衛紹王崇慶元年五月河東陜<lb/>
　　西大饑斗米錢數千宣宗興定五年京東歳饑皆<lb/>
　　已見賑濟門若王圻續通考載崇慶二年京兆饑<lb/>
　　斗米至八千錢考衛紹王紀崇慶無二年次年即<lb/>
　　改元至寧亦不聞京兆饑也<lb/>
<pb n="KR2m0014_WYG_220-4b"/>
元世祖中統元年五月澤州益州饑　二年六月塔齊<lb/>
爾部饑七月桓州饑　三年五月甘州饑閏九月濟南<lb/>
郡俱饑<lb/>
　　<hi>臣</hi>等謹按王圻續通考載元代歳饑㝡為繁冗以<lb/>
　　帝紀考之每因賑恤而追書其事已詳賑恤門矣<lb/>
至元二年四月遼東饑　五年九月益都饑　六年十<lb/>
一月濟南及固安髙唐二州饑　七年五月東京饑七<lb/>
月山東淄萊等州饑　八年正月西京益都饑　九年<lb/>
<pb n="KR2m0014_WYG_220-5a"/>
四月京師饑七月碩達勒達部饑　十七年三月髙郵<lb/>
郡饑　十八年二月浙東饑四月通泰崇明等州饑<lb/>
十九年九月真定路饑民流徙鄂州　二十三年七月<lb/>
宣寧路饑　二十四年九月平灤路饑十二月蘇常湖<lb/>
秀四州饑　二十五年十一月烏梁海部饑　二十六<lb/>
年春哈瑪爾部及安西甘州等路饑四月遼陽路饑冬<lb/>
武平及檀州饑蠡州及河間保定二路饑<lb/>
　　<hi>臣</hi>等謹按世祖紀二十六年兩書河間保定饑一<lb/>
<pb n="KR2m0014_WYG_220-5b"/>
　　則弛河泊之禁一則發義倉糧賑之仍免今歳田<lb/>
　　租也今從志餘多類此<lb/>
二十七年二月開元路寧逺縣饑四月浙東婺州及河<lb/>
間任邱保定定興等縣九月河東山西道俱饑<lb/>
　　<hi>臣</hi>等謹按世祖紀所載是歳各部民户饑不可勝<lb/>
　　數皆以賑恤事而書之者<lb/>
二十八年三月真定河間保定平灤太原平陽等路及<lb/>
杭州平江鎮江廣徳太平徽州饑九月武平路十二月<lb/>
<pb n="KR2m0014_WYG_220-6a"/>
洪寛女真部大都内郡饑　二十九年正月清州興州<lb/>
二月輝州龍山里州和中二縣及東安固安薊棣四州<lb/>
三月威寧昌州閏六月南陽懐孟衛輝等路俱饑　三<lb/>
十年十月京師饑<lb/>
　　<hi>臣</hi>等謹按成宗紀至元三十一年成宗己即位十<lb/>
　　月遼陽行省所屬九縣饑十二月巴雅爾台呼喇<lb/>
　　珠所𨽻一千户饑俱詳賑恤門<lb/>
成宗元貞二年四月平陽絳州太原陽曲台州黄巖饑<lb/>
<pb n="KR2m0014_WYG_220-6b"/>
　大徳元年六月廣徳路七月寧海州文登牟平等縣<lb/>
饑　三年八月揚州淮安等郡饑　四年二月湖北饑<lb/>
三月寧國太平二路九月建康常州江陵等郡饑　六<lb/>
年五月福州饑六月杭州嘉興湖州廣徳寧國饒州太<lb/>
平紹興慶元婺州等郡及大同路饑七月建康路十一<lb/>
月保定路饑　七年二月真定路五月太原龍興南康<lb/>
袁州瑞州撫州等路髙唐南豐等州六月浙西七月常<lb/>
徳路俱饑　八年六月烏撒烏䝉益州<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>部東川等路<lb/>
<pb n="KR2m0014_WYG_220-7a"/>
饑　九年三月常寧州饑五月寳慶路八月揚州饑<lb/>
十年三月濟州任城饑四月漢陽淮安道州柳州七月<lb/>
黄州沅州永州九月成都十一月揚州辰州俱饑<lb/>
　　<hi>臣</hi>等謹按元史陳孚傳大徳七年兩浙大饑台州<lb/>
　　諸路尤甚是其時不止於浙西饑也又武宗紀大<lb/>
　　徳十一年武宗已即位秋冬間書饑者不一而足<lb/>
　　皆見賑恤門<lb/>
武宗至大元年二月益都般陽濟寧濟南東平泰安大<lb/>
<pb n="KR2m0014_WYG_220-7b"/>
饑六月山東河南江淮等郡大饑　二年七月徐州邳<lb/>
州饑<lb/>
　　<hi>臣</hi>等謹按元史胡長孺傳至大元年兩浙大饑<hi>詳賑</hi>
　　<hi>恤門</hi>不知志何以不載也<lb/>
仁宗皇慶元年六月鞏昌河州路饑　二年三月晉寧<lb/>
大同大寧四川鞏昌甘肅等郡四月真定保定河間等<lb/>
路五月順徳冀寧二路六月上都俱饑　延祐元年六<lb/>
月衡州七月台州十二月歸徳汝寧沔陽安豐等郡俱<lb/>
<pb n="KR2m0014_WYG_220-8a"/>
饑　二年正月晉寧宣徳懐孟衛輝益都般陽等路十<lb/>
二月漢陽路俱饑　三年二月河間濟南濱棣等處四<lb/>
月遼陽葢州及南豐州五月寳慶桂陽澧州潭州永州<lb/>
道州袁州俱饑　四年正月汴梁饑　五年四月上都<lb/>
饑　六年八月山東濟寧饑　七年<hi>時英宗已即位</hi>五月大同<lb/>
雲内豐勝諸郡邑及瀋陽路八月廣東新州新城縣俱<lb/>
饑<lb/>
　　<hi>臣</hi>等謹按仁宗延祐七年之八月五行志誤作八<lb/>
<pb n="KR2m0014_WYG_220-8b"/>
　　年今從紀改正又以地理志考之廣東新州所領<lb/>
　　縣一為新興恐新城亦新興之訛也若建昌路之<lb/>
　　新城則屬江西行省矣<lb/>
英宗至治元年正月蘄州蘄水縣饑七月南恩新州十<lb/>
一月鞏昌成州十二月慶元真定二路俱饑　二年三<lb/>
月河南淮東淮西諸郡延安延長宜川二縣奉元路四<lb/>
月東昌霸州九月臨安河西縣俱饑　三年二月京師<lb/>
三月平江嘉定州崇明黄巖二州十一月鎮江丹徒沅<lb/>
<pb n="KR2m0014_WYG_220-9a"/>
州黔陽縣十二月歸澧二州俱饑<lb/>
泰定帝泰定元年正月惠州新州南恩州信州上饒縣<lb/>
廣徳路廣徳縣岳州臨湘華容等縣饑二月慶元紹興<lb/>
二路綏徳州米脂清澗二縣三月臨洮狄道縣石州離<lb/>
石縣四月江陵軍監利縣五月贛州吉安臨江等郡崑<lb/>
山南恩等州八月冀寧延安江州安陸杭州建昌常徳<lb/>
全州桂陽辰州南安等路屬州縣九月紹興南康二路<lb/>
十一月泉州及中牟延津二縣俱饑　二年正月梅州<lb/>
<pb n="KR2m0014_WYG_220-9b"/>
及禄施英徳二州閏正月河間真定保定瑞州四郡二<lb/>
月鳳翔路三月薊漷徐邳等州濟南肇慶江州惠州四<lb/>
月杭州鎮江寧國南安潯州潭州等路五月廣徳袁州<lb/>
撫州六月寧夏路九月瓊州成州及徳慶路十二月濟<lb/>
南延川等郡俱饑　三年二月河間保定真定三路三<lb/>
月大都永平奉元十一月瀋陽大寧永平廣寧金復州<lb/>
甘肅額齊訥路俱饑　四年正月遼陽諸郡二月奉元<lb/>
長清萊蕪二縣建康淮安蘄州屬縣四月通薊等州漁<lb/>
<pb n="KR2m0014_WYG_220-10a"/>
陽永清等縣七月武昌江夏縣俱饑　致和元年二月<lb/>
乾州饑三月晉寧冀寧奉元延安等路四月保定東昌<lb/>
般陽彰徳大寧五路屬縣五月河南東平大同等郡七<lb/>
月威寧長安縣涇州靈臺縣俱饑<lb/>
文宗天厯二年正月大同及東勝州涿州房山范陽等<lb/>
縣饑四月奉元耀州乾州華州及延安邠寧諸縣饑流<lb/>
民數十萬大都興和順徳大名彰徳懐慶衛輝汴梁中<lb/>
興等路泰安髙唐曹冠徐邳等州江東浙西二道俱饑<lb/>
<pb n="KR2m0014_WYG_220-10b"/>
八月忻州十月漢陽武昌常徳澧州等路饑鳳翔府大<lb/>
饑　三年正月寧海州文登牟平縣懐慶衡州二路真<lb/>
定汝寧揚廬蘄黄安澧等郡饑二月河南大饑三月東<lb/>
昌須城堂邑縣沂莒膠宻寧海五州臨清定陶光山等<lb/>
縣鞏昌蘭州定西州四月徳州清平縣俱饑　至順二<lb/>
年二月集慶嘉興二郡及江隂州檀順濰宻昌平五州<lb/>
六月興和路髙原咸平等縣九月思州鎮逺府俱饑十<lb/>
二月河南大饑　三年四月大理中慶路五月常寧州<lb/>
<pb n="KR2m0014_WYG_220-11a"/>
七月滕州八月大都寳坻縣俱饑<lb/>
順帝元統元年夏兩淮大饑　二年春淮西七月池州<lb/>
十一月濟南萊蕪縣俱饑　至元元年春益都路沂水<lb/>
日照䝉隂莒四縣及龍興路夏京師俱饑是歳沅州道<lb/>
州寳慶及邵武建寧饑　二年順州及淮西安豐浙西<lb/>
松江浙東台州江西江撫袁瑞湖北沅州盧陽縣俱饑<lb/>
　三年大都及濟南蘄州杭州平江紹興溧陽瑞州臨<lb/>
江俱饑　五年上都開平縣桓州興和寳昌州濮州之<lb/>
<pb n="KR2m0014_WYG_220-11b"/>
鄄城冀寧之文城益都之膠密莒濰四川遼東瀋陽路<lb/>
湖南衡州江西袁州八畨順元等處皆饑　六年順徳<lb/>
之邢臺濟南之歴城大名之元城徳州之清平泰安之<lb/>
奉符長清淮安之山陽等縣歸徳邳州益都般陽處州<lb/>
婺州四郡皆饑　至正元年春京畿州縣真定河間濟<lb/>
南及湖南饑夏彰徳及温州饑　二年保徳州大饑<lb/>
三年衛輝冀寧忻州大饑人相食　四年霸州大饑人<lb/>
相食東平路東阿陽穀汶上平隂四縣皆大饑冬保定<lb/>
<pb n="KR2m0014_WYG_220-12a"/>
河南饑　五年春東平路須城東阿陽穀三縣及徐州<lb/>
大饑人相食夏濟南汴梁河南邠州瑞州温州邵武饑<lb/>
　六年五月陜西饑　七年彰徳懐慶東平東昌晉寧<lb/>
等處饑　九年春膠州大饑人相食鈞州新鄭宻縣饑<lb/>
　十四年春浙東台州江東饒閩海福州邵武汀州江<lb/>
西龍興建昌吉安臨江廣西靜江等郡皆大饑人相食<lb/>
　十七年河南大饑　十八年春莒州蒙隂縣大饑斗<lb/>
米金一斤冬京師大饑人相食彰徳山東亦如之　十<lb/>
<pb n="KR2m0014_WYG_220-12b"/>
九年正月至五月京師大饑銀一錠得米僅八斗死者<lb/>
無算濟南及益都之髙苑莒之䝉隂河南之孟津新安<lb/>
黽池等縣皆大饑人相食　二十一年霸州饑民多殍<lb/>
死<lb/>
　　<hi>臣</hi>等謹按以上俱從志登載若王圻續通考又有<lb/>
　　紀志皆不載者悉闕之<lb/>
明太祖洪武二年湖廣陜西饑　四年陜西洊饑　五<lb/>
年濟南東昌萊州大饑樹皮草實食為之盡　六年蘇<lb/>
<pb n="KR2m0014_WYG_220-13a"/>
州揚州真定延安饑　七年北平所屬州縣三十三饑<lb/>
　十五年河南饑　十九年春河南洊饑夏青州饑<lb/>
二十年山東三府饑　二十三年湖廣三府二州饑<lb/>
二十四年山東及太原饑徐沛民食草實　二十五年<lb/>
山東洊饑<lb/>
成祖永樂元年北畿山東河南及鳳陽淮安徐州上海<lb/>
饑　二年蘇松嘉湖四府饑　四年南畿浙江陜西湖<lb/>
廣府州縣衛十四饑　五年順天保定河間饑　十年<lb/>
<pb n="KR2m0014_WYG_220-13b"/>
山東饑　十二年直省州縣二十四饑　十三年順天<lb/>
青州開封三府饑　十四年平陽大同二府饑　十八<lb/>
年青萊二府饑<lb/>
仁宗洪熙元年北畿饑山東河南湖廣及南畿州縣三<lb/>
十四饑<lb/>
宣宗宣徳元年直省州縣二十九饑　二年直省縣十<lb/>
四饑　三年直省州縣十五饑　六年直省縣十饑<lb/>
八年以水旱告饑者府州縣七十有六　九年南畿山<lb/>
<pb n="KR2m0014_WYG_220-14a"/>
東浙江陜西山西江西四川多告饑湖廣尤甚　十年<lb/>
揚徐滁南昌大饑<lb/>
　　<hi>臣</hi>等謹按王圻續通考宣宗宣徳朝止載八年山<lb/>
　　東旱饑其畧而不詳如此<lb/>
英宗正統三年春平凉鳳翔西安鞏昌漢中慶陽兖州<lb/>
七府及南畿三州二縣江西浙江六縣饑　四年直省<lb/>
州縣衛十八及山西隰州大同宣府偏頭關諸處饑<lb/>
五年直省十府一州二縣饑陜西大饑　六年直省州<lb/>
<pb n="KR2m0014_WYG_220-14b"/>
縣二十六饑　八年夏湖南饑秋應天鎮江常州三府<lb/>
饑　九年春蘇州府饑是歳雲南陜西乏食　十年陜<lb/>
西山西饑　十二年夏淮安岳州襄陽荆州郴州俱洊<lb/>
饑　十三年寧紹二府屬饑<lb/>
景帝景泰元年大名順徳廣平保定處州太原大同七<lb/>
府饑　二年大名廣平又饑順天保定西安臨洮大同<lb/>
解州饑　三年淮徐大饑死者相枕藉　四年徐州洊<lb/>
饑河南山東及鳳陽饑　五年兩畿十府饑　六年春<lb/>
<pb n="KR2m0014_WYG_220-15a"/>
兩畿山東山西浙江江西湖廣雲南貴州饑蘇松尤甚<lb/>
　七年北畿山東江西雲南又饑河南亦饑<lb/>
英宗天順元年北畿山東並饑<hi>𤼵塋墓研道樹殆盡父子或相食</hi>　二<lb/>
年長沙辰州永州常徳岳州五府及銅鼓五開諸衛饑<lb/>
　四年湖廣及鎮逺府都匀平越諸衛饑　六年陜西<lb/>
饑<lb/>
憲宗成化元年兩畿浙江河南饑　二年南畿饑　四<lb/>
年兩畿湖廣山東河南無麥鳳陽及陜西寧夏甘凉饑<lb/>
<pb n="KR2m0014_WYG_220-15b"/>
　五年陜西洊饑　六年順天河間真定保定四府饑<lb/>
<hi>食草木殆盡</hi>山西兩廣雲南並饑　八年山東饑　九年山<lb/>
東又大饑<hi>骼無餘胔</hi>　十三年南畿山東饑　十四年北畿<lb/>
湖廣河南山東陜西山西饑　十五年江南饑　十六<lb/>
年北畿山東雲南饑　十八年南畿遼東饑　十九年<lb/>
鳳陽淮安揚州三府饑　二十年陜西饑道殣相望畿<lb/>
南及山西平陽饑　二十一年北畿山東河南饑　二<lb/>
十三年陜西大饑<hi>武功民有殺食宿客者</hi>淮北山東亦饑<lb/>
<pb n="KR2m0014_WYG_220-16a"/>
　　<hi>臣</hi>等謹按王圻續通考載二十年七月河北燕南<lb/>
　　諸省大饑志不載<lb/>
孝宗𢎞治元年應天及浙江饑　六年山東饑　七年<lb/>
保定真定河間三府饑　八年蘇松嘉湖四府饑　十<lb/>
四年順天永平河間河南四府饑遼東大饑　十五年<lb/>
遼東洊饑兖州饑　十六年浙江山東及南畿四府三<lb/>
州饑　十七年淮揚廬鳯洊饑人相食<hi>或發瘞胔以繼之</hi>　十<lb/>
八年延安諸府饑<lb/>
<pb n="KR2m0014_WYG_220-16b"/>
世宗嘉靖二年應天及滁州大饑　三年湖廣河南大<lb/>
名臨清饑南畿諸郡大饑<hi>父子相食道殣相望奥彌千里</hi>　四年河間<lb/>
瀋陽大同三衛饑　五年順天保定河間三府大饑<lb/>
六年遼東大饑　八年真定廬鳯淮揚五府徐滁和三<lb/>
州及山東河南湖廣山西陜西四川饑襄陽尤甚　九<lb/>
年畿内河南湖廣山東山西大饑　十二年北畿山東<lb/>
饑　十五年湖廣大饑　十七年北畿饑河南鄖陽襄<lb/>
陽三府饑　二十年保定遼東饑　二十一年順天永<lb/>
<pb n="KR2m0014_WYG_220-17a"/>
平饑　二十四年順天永平洊饑南畿亦饑　二十五<lb/>
年順天饑江西亦饑　二十七年鞏昌漢中大饑　三<lb/>
十一年宣大二鎮大饑人相食　三十二年南畿廬鳯<lb/>
淮揚山東河南陜西並饑　三十三年順天及榆林饑<lb/>
　三十六年遼東大饑人相食　三十九年順天永平<lb/>
饑　四十年兩畿山西饑　四十三年北畿山東大饑<lb/>
　四十四年順天饑　四十五年淮徐饑<lb/>
　　<hi>臣</hi>等謹按王圻續通考載世宗嘉靖十四年蘇松<lb/>
<pb n="KR2m0014_WYG_220-17b"/>
　　淮揚江西湖廣嵗凶户部尚書梁材請改折漕糧<lb/>
　　以寛民力十八年鄭鈞饑十九年河南鄖襄饑聞<lb/>
　　承天興陵工饑民就食者餓死載道御史姚虞繪<lb/>
　　圖以聞志皆不載<lb/>
穆宗隆慶元年蘇松二府大饑　二年湖廣饑<lb/>
神宗萬厯元年淮鳯二府饑民多為盗　十年延安慶<lb/>
陽平凉臨洮鞏昌大饑　十三年湖廣饑　十五年七<lb/>
月黄河以北民食草木富平蒲城同官諸縣饑<hi>有以石為糧者</hi>
<pb n="KR2m0014_WYG_220-18a"/>
　十六年河南饑民相食蘇松湖三府饑　二十二年<lb/>
河南大饑<lb/>
　給事中楊明繪中州饑民圖以進巡按陳登雲進饑<lb/>
　民所食鴈糞帝覽之動容<lb/>
二十八年山東及河間饑　二十九年兩畿饑阜平縣<lb/>
饑<hi>有食其稚子者</hi>
　時蘇州饑民毆殺税使七人<lb/>
三十七年山西饑　四十年南畿洊饑鳯陽尤甚　四<lb/>
<pb n="KR2m0014_WYG_220-18b"/>
十三年浙江饑　四十四年山東饑甚人相食河南及<lb/>
淮徐亦饑　四十五年北畿民食草木山東屬邑多饑<lb/>
　四十六年陜西饑　四十八年湖南大饑<lb/>
愍帝崇禎元年陜西饑延鞏民相聚為盜　二年山西<lb/>
陜西饑　五年淮揚諸府饑流殍載道　六年陜西山<lb/>
西大饑淮揚洊饑<hi>有夫妻雉經於樹及投河者塩城教官王明佐至自縊於官署</hi>　七<lb/>
年京師饑太原大饑人相食<lb/>
　御史龔廷獻繪饑民圖以進<lb/>
<pb n="KR2m0014_WYG_220-19a"/>
九年南陽大饑<hi>有母烹其女者</hi>江西亦饑　十年浙江大饑人<lb/>
相食　十二年兩畿山東山西陜西江西饑河南大饑<lb/>
人相食盧氏嵩伊陽三縣尤甚　十三年北畿山東河<lb/>
南陜西山西浙江三吳皆饑<hi>自淮而北至南畿樹皮食盡發瘞胔以食</hi>　十<lb/>
四年南畿饑<lb/>
　金壇民於延慶寺近山見人云此地深入尺餘其土<lb/>
　可食如言取之淘磨為粉而食取者日衆又長山十<lb/>
　里亦出土堪食其色青白類茯苓又石子澗土黄赤<lb/>
<pb n="KR2m0014_WYG_220-19b"/>
　狀如猪肝俗呼觀音粉食之多腹痛隕墜以死是嵗<lb/>
　畿南山東洊饑徳州斗米千錢父子相食行人斷絶<lb/>
　大盗滋矣<lb/>
　　地震<lb/>
宋寧宗嘉定十四年五月丙申西川地震<lb/>
　　<hi>臣</hi>等謹按馬端臨通考載地震訖於嘉定十四年<lb/>
　　之正月未載五月丙申事今據宋史五行志補録<lb/>
理宗寳慶元年八月己酉地震　嘉熙四年十二月丙<lb/>
<pb n="KR2m0014_WYG_220-20a"/>
辰地震　淳祐元年十二月庚辰夜地震　寳祐三年<lb/>
五月辛酉嘉定與叙南同日地震<lb/>
度宗咸淳七年嘉定府城震者三<lb/>
　　<hi>臣</hi>等謹按度宗紀是年七月壬午四川制置使朱<lb/>
　　禩孫奏夏五以來嘉定地震者再與志小異<lb/>
十年十月<hi>時恭帝已即位</hi>己巳閩中地震　徳祐元年三月乙<lb/>
亥閩中地大震<lb/>
遼太宗天顯十二年四月甲申地震<lb/>
<pb n="KR2m0014_WYG_220-20b"/>
穆宗應厯二年十一月己巳地震<lb/>
聖宗統和九年九月己酉南京地震　太平二年三月<lb/>
地震雲應二州屋摧地陷隗白山裂數百歩泉涌成流<lb/>
道宗清寧三年七月甲申南京地震　咸雍四年七月<lb/>
南京地震　太康二年十一月南京地震民舍多壞<lb/>
金熙宗天㑹十五年七月丙戌夜京師地震　天眷三<lb/>
年十二月丁丑地震　皇統四年十月甲辰地震十一<lb/>
月甲辰河朔諸郡地震<lb/>
<pb n="KR2m0014_WYG_220-21a"/>
海陵正隆五年二月辛未河東陜西地震<lb/>
　時鎮戎徳順等軍大風壞廬舍民多壓死海陵問司<lb/>
　天馬貴中等曰何為地震貴中等曰伏陽逼隂所致<lb/>
　又問震而大風何也對曰土失其性則地以震風為<lb/>
　號令人君嚴急則有烈風及物之灾<lb/>
世宗大定四年三月庚子夜京師地震　五年六月丙<lb/>
午京師地震有聲自西北來殷殷如雷七月戊申又震<lb/>
十月丁丒又震　七年九月庚辰地震　二十年五月<lb/>
<pb n="KR2m0014_WYG_220-21b"/>
丙寅京師地震　二十七年四月辛丑京師地㣲震<lb/>
章宗明昌六年二月丁丑京師地震　承安五年五月<lb/>
庚辰地震<lb/>
衛紹王大安元年十一月丙申平陽地震有聲自西北<lb/>
來戊戌夜又震<hi>自復震動浮山縣尤劇城廨民居圯者十七八死者凡二三千人</hi>　二<lb/>
年二月乙酉地大震有聲殷殷然六月七月至九月晦<lb/>
其震不一<lb/>
宣宗興定三年四月癸未陜右黑風晝起有聲如雷頃<lb/>
<pb n="KR2m0014_WYG_220-22a"/>
之地大震<hi>平凉鎮戎徳順尤甚廬舍傾壓死者以萬計雜畜倍之</hi>
哀宗正大四年六月丙辰地震<lb/>
元世祖至元二十一年九月戊子京師地震<lb/>
　　<hi>臣</hi>等謹按世祖紀戊子作甲申與志小異<lb/>
二十六年正月丙戍地震<lb/>
　先是帝在潜邸聞金進士李冶賢召問古今事又問<lb/>
　昨地震何如對曰天裂為陽不足地震為隂有餘夫<lb/>
　地道隂也隂太盛則變常今之地震或奸邪在側或<lb/>
<pb n="KR2m0014_WYG_220-22b"/>
　女謁盛行或讒慝交至或刑罰失中或征伐驟舉五<lb/>
　者必有一於此矣夫天之愛君如愛其子故示此以<lb/>
　警之耳茍能辨奸邪去女謁屏讒侫省刑罰慎征討<lb/>
　上當天心下恊人意則可以轉咎為休帝嘉納之<lb/>
　　<hi>臣</hi>等謹按王圻續通考載至元元年十一月興國<lb/>
　　路地震四年八月漢陽地震十一年八月松滋枝<lb/>
　　江地震紀與志皆不載<lb/>
二十七年二月癸未泉州地震丙戍泉州地復震八月<lb/>
<pb n="KR2m0014_WYG_220-23a"/>
癸巳武平路地大震<hi>壓死按察司官及總管府官王連等及民七千二百二十人壞倉庫</hi>
<hi>局四百八十間民居不可勝數</hi>九月戊申武平又震<lb/>
　是嵗地震北京尤甚地陷黑沙水涌出人死傷數十<lb/>
　萬帝深憂之時駐蹕龍虎臺遣鄂爾根薩里召集賢<lb/>
　翰林兩院官詢致灾之由議者畏桑哥莫敢語及時<lb/>
　政先是僧格理算天下錢糧民不聊生集賢直學士<lb/>
　趙孟頫勸令鄂爾根薩里入奏帝赦天下盡與蠲除<lb/>
　庶幾天變可弭帝從之草詔已具僧格怒謂必非帝<lb/>
<pb n="KR2m0014_WYG_220-23b"/>
　意孟頫曰凡錢糧未徴者其人死亡已盡非及時除<lb/>
　免之他日言事者倘以失陷錢糧數百萬歸咎尚書<lb/>
　省豈不為丞相深累耶僧格悟民始獲蘇<lb/>
二十八年八月乙丑朔<hi>乙丑志作己丑以世祖紀考之上為七月壬戌下為是月丙寅</hi>
<hi>故改正</hi>平陽路地震<lb/>
　時壞廬舍萬有八百二十六區壓死者百五十人<lb/>
成宗元貞元年三月壬戍地震　大徳六年十二月辛<lb/>
酉雲南地震戊辰亦如之　七年八月辛夘夕地震太<lb/>
<pb n="KR2m0014_WYG_220-24a"/>
原平陽尤甚<hi>壞官民廬舍十萬計平陽趙城縣范宣義郇堡徙十餘里</hi>太原徐溝祁<lb/>
縣及汾州平遙介休西河孝義等縣地震成渠泉涌黑<lb/>
沙汾州北城陷長一里東城陷七十餘歩<lb/>
　詔問致灾之由及弭灾之道保章正齊履謙按春秋<lb/>
　言地為隂而主静妻道臣道子道也三者失其道則<lb/>
　地為之不寧弭之之道大臣當返躬責已去專制之<lb/>
　威以答天變不可徒為禳禱也時帝寢疾宰臣有專<lb/>
　威福者故履謙言及之<lb/>
<pb n="KR2m0014_WYG_220-24b"/>
八年正月平陽地震不止<lb/>
　時宫觀摧圯者千四百區道士死傷者千餘人軍民<lb/>
　不可勝計皇后召平章政事阿錫頁問曰灾異如此<lb/>
　殆下民所致耶對曰天地示警民何與焉<lb/>
九年四月己酉大同路地震有聲如雷<hi>壞廬舍五千八百壓死者一千</hi>
<hi>四百餘人</hi>懷仁縣地裂二所涌水盡黑<hi>其一廣十八步深十五丈其一廣六十六</hi>
<hi>步深一丈五月癸亥以地震改平陽路為晉寧太原路為冀寧</hi>十一月壬子大同地震<lb/>
十二月丙子地震　十月正月晉寧冀寧地震不止<lb/>
<pb n="KR2m0014_WYG_220-25a"/>
十一年八月<hi>時武宗已即位</hi>壬寅開城路地震<hi>王宫及官民廬舍皆壞壓死故</hi>
<hi>秦王妃伊囉幹等五千餘人</hi>戊午冀寧路地震<lb/>
武宗至大元年六月丁酉鞏昌隴西寧逺縣地震雲南<lb/>
烏撒烏䝉地三日而大震者六九月己酉蒲縣地震十<lb/>
月癸巳蒲縣靈縣地震<lb/>
　　<hi>臣</hi>等謹按九月己酉紀作丙寅十月靈縣紀作陵<lb/>
　　縣存以備考<lb/>
二年十二月壬戍陽曲縣地震有聲　三年十二月戊<lb/>
<pb n="KR2m0014_WYG_220-25b"/>
申冀寧路地震　四年<hi>時仁宗已即位</hi>三月己亥寧夏路地震<lb/>
七月癸未甘州地震大風有聲如雷閠七月甲子寧夏<lb/>
地震<lb/>
仁宗皇慶二年六月己未朔京師地震丙寅亦如之七<lb/>
月壬寅又震<lb/>
　　<hi>臣</hi>等謹按五行志作六月丙寅京師地震己未丙<lb/>
　　辰壬寅俱震與此異己未日前作丙寅後作丙辰<lb/>
　　又於壬寅不書七月皆志之訛也故從紀<lb/>
<pb n="KR2m0014_WYG_220-26a"/>
延祐元年二月戊辰大寧路地震四月甲申朔又震有<lb/>
聲如雷八月丁未冀寧汴梁等路陟縣武安縣地震十<lb/>
一月癸酉大寧地震如雷　三年九月己未冀寧晉寧<lb/>
等郡俱地震十月壬午河南地震　四年正月壬戌冀<lb/>
寧地震七月辛夘又震九月壬辰嶺北地震三日　五<lb/>
年正月甲戌懿州地震二月癸巳朔和寧路地震五月<lb/>
己夘徳慶路地震<lb/>
英宗至治二年九月癸亥地震十一月癸夘地震<lb/>
<pb n="KR2m0014_WYG_220-26b"/>
　　<hi>臣</hi>等謹按英宗紀是年十一月乙夘宣徳府宣徳<lb/>
　　縣地屢震已見賑濟門<lb/>
泰定帝泰定元年四月庚辰以風烈月食地震手詔戒<lb/>
飭百官十二月庚申奉元路同州地震有聲如雷<lb/>
　是年六月車駕在上都先是以灾異詔百官集議中<lb/>
　書平章政事張珪與樞宻院御史臺翰林集賢兩院<lb/>
　官議言前宰相特們徳爾專政十年群邪並進如逆<lb/>
　賊特克實之徒名為義子實其腹心終以遺患搆成<lb/>
<pb n="KR2m0014_WYG_220-27a"/>
　弑逆其子索諾木親與逆謀今復回給所籍家産其<lb/>
　諸子尚在京師夤縁再入宿衛宜仍籍家産竄其子<lb/>
　孫以懲大姦諸王諳達布哈博囉伊嚕音特穆爾庫<lb/>
　魯克布哈等弑逆之黨天地不容宜誅之以謝天下<lb/>
　遼王托克托居鎮遼東國家有變報復讐忿殺親王<lb/>
　妃主百餘人分其羊馬畜産殘忍骨肉今不之罪乃<lb/>
　復厚賜放還臣恐國之紀綱由此不振况今死者含<lb/>
　寃感傷和氣宜奪削其爵土置之他所以彰天威武<lb/>
<pb n="KR2m0014_WYG_220-27b"/>
　備卿濟蘭前太尉布哈詐稱奉㫖令鷹師强收鄭國<lb/>
　寳妻噶哈刑曹逮鞫服實竟原其罪縱惡如此何以<lb/>
　為政成宗以來賈胡中賣寳石之弊分珠寸石售直<lb/>
　數萬以經國有用之寳而易此不濟饑寒之物皆時<lb/>
　貴與鄂拓克中寳之人妄稱呈獻冒給回賜髙其直<lb/>
　且十倍蠶蠧國財暗行分用請禁止之自古聖君惟<lb/>
　誠於治政可以動天地感鬼神初未嘗徼福於僧道<lb/>
　也至元三十年醮祠佛事之目止百有二大徳七年<lb/>
<pb n="KR2m0014_WYG_220-28a"/>
　再立功徳使司積五百有餘今年一增其目明年即<lb/>
　指為例已倍四之三矣比年佛事愈繁享國不永致<lb/>
　灾愈速事無應驗斷可知矣宜罷功徳使司及累朝<lb/>
　忌日醮祠佛事名目止令宣政院主領修舉餘悉停<lb/>
　罷游惰之徒妄投宿衛部屬及宦者女紅太醫隂陽<lb/>
　之屬不可勝數耗國損民宜如世祖時支請之數給<lb/>
　之餘悉簡汰庫特齊牧養馬駝嵗有常法宜如大徳<lb/>
　團槽之制所賜諸王公主駙馬及百官宦者之田悉<lb/>
<pb n="KR2m0014_WYG_220-28b"/>
　拘還官其僧道典買民田及民間所施産業宜悉役<lb/>
　之左右之臣非有功勲勞效著明實跡不加賞賜請<lb/>
　皆著為令凡數千言詞甚切至帝終不能從<lb/>
三年十二月丁亥寧夏路地震如雷發自西北連震者<lb/>
三<hi>三紀作四</hi>　四年三月癸夘和寧路地震如雷八月鞏昌<lb/>
通渭縣山崩碉門地震有聲如雷鳯翔興元成都陜州<lb/>
江陵等郡地同日震九月壬寅寧夏地震十一月辛夘<lb/>
冀寧路陽曲縣地震　致和元年七月辛酉朔寧夏地<lb/>
<pb n="KR2m0014_WYG_220-29a"/>
震己夘大寧路地震十月<hi>時文宗已即位</hi>壬寅大寧路又震<lb/>
　　<hi>臣</hi>等謹按王圻續通考載文宗天厯元年二月合<lb/>
　　肥縣地震十月大寧路地震考帝紀天厯改元即<lb/>
　　在泰定帝之致和元年九月十三日其年二月並<lb/>
　　無合肥地震事若十月之大寧地震則當係於致<lb/>
　　和不必重見也<lb/>
文宗至順二年四月庚戍真定陟縣地一日五震或三<lb/>
震月餘乃止<lb/>
<pb n="KR2m0014_WYG_220-29b"/>
　　<hi>臣</hi>等謹按五行志庚戌作丁亥考文宗紀前為戊<lb/>
　　申後甲寅則志之訛也故從紀若紀稱真定武陟<lb/>
　　縣地震逾月不止以地理志考之真定路有陟縣<lb/>
　　武陟則屬懷慶路乃紀之訛也故從志<lb/>
三年四月戊申大寧路地震五月戊寅京師地震有聲<lb/>
八月己酉隴西地震九月丁丑夜京師地震有聲<lb/>
　　<hi>臣</hi>等謹按三年志作四年訛也續通鑑綱目既書<lb/>
　　三年秋八月京師隴西地震九月地震又書四年<lb/>
<pb n="KR2m0014_WYG_220-30a"/>
　　夏五月京師地震蓋兼採紀志而王圻續通考復<lb/>
　　兼採紀志與綱目重叠書之不知三年十月庚子<lb/>
　　寧宗即位十一月壬辰崩四年六月己巳順帝遂<lb/>
　　即位改為元統元年爾時並無地震事也<lb/>
順帝元統元年十一月癸夘安慶潛山縣地震十二月<lb/>
饒州徳興縣餘干樂平二州地震　二年五月信州地<lb/>
震八月辛未京師地震　至元元年十一月壬寅興國<lb/>
路地震十二月丙午安慶路地震所屬宿松太湖潛山<lb/>
<pb n="KR2m0014_WYG_220-30b"/>
三縣同時俱震廬州蘄州黄州亦如之是月饒州地亦<lb/>
震　二年正月乙丑宿松地震　三年八月壬午京師<lb/>
地大震凡六日癸未河南地震<lb/>
　京師震時太廟梁柱裂各室墻壁皆壞壓損儀物文<lb/>
　宗神主及御床盡碎西湖寺神御殿壁仆壓損祭器<lb/>
　自是累震至丁亥方止所損人民甚衆戊子修理文<lb/>
　宗神主并廟中諸物<lb/>
　　<hi>臣</hi>等謹按五行志載三年八月辛亥夜京師地震<lb/>
<pb n="KR2m0014_WYG_220-31a"/>
　　壬午又大震考順帝紀是年七月有庚戍太白晝<lb/>
　　見壬子車駕幸乾元寺事計自辛亥至壬午越三<lb/>
　　十餘日是志之訛也<lb/>
四年二月乙酉奉聖州地震八月辛未宣徳府地大震<lb/>
丙子京師地震日二三次至乙酉乃止<lb/>
　先是正月丙申以地震赦天下至八月癸未又以地<lb/>
　震改宣徳府為順寧府奉聖州為保安州<lb/>
　　<hi>臣</hi>等謹按五行志載三年八月順州龍慶州及懷<lb/>
<pb n="KR2m0014_WYG_220-31b"/>
　　來縣皆以辛巳夜地震壞官民房舍傷人及畜牧<lb/>
　　宣徳府亦如之遂改為順寧是未核宣徳之地震<lb/>
　　改名乃在四年也又載四年春保安州及瑞州路<lb/>
　　新昌州地震七月己酉保安州地大震八月宻州<lb/>
　　安邱縣地震此又奉聖所以改名之故而紀之互<lb/>
　　異處亦多矣<lb/>
至正元年二月己未汴梁路地震　二年四月辛丑冀<lb/>
寧路平晉縣地震聲如雷裂地尺餘民居皆傾十二月<lb/>
<pb n="KR2m0014_WYG_220-32a"/>
己酉<hi>志作乙酉</hi>京師地震　三年二月鈞州新鄭宻縣地震<lb/>
十二月膠州及屬邑髙宻地震　四年八月莒州䝉隂<lb/>
縣地震十二月東平路東阿陽榖平隂三縣及漢陽地<lb/>
震　五年正月薊州地震所領四縣及東平汶上縣亦<lb/>
如之十二月乙丑鎮江地震　六年二月益都路益都<lb/>
昌樂夀光三縣濰州北海膠州即墨縣地震三月髙苑<lb/>
縣地震壞民居九月戊子<hi>志作戊午</hi>邵武地震翌日地中有<lb/>
聲如鼓夜復如之　七年二月益都臨淄臨朐濰州之<lb/>
<pb n="KR2m0014_WYG_220-32b"/>
昌邑膠州之髙宻濟南之棣州地震三月東平路東阿<lb/>
陽穀平隂三縣地震河水動搖五月臨淄地又震七日<lb/>
乃止十一月鎮江丹陽縣地震　九年六月台州地震<lb/>
　十年冀寧徐溝縣地震　十一年四月冀寧路汾忻<lb/>
二州文水平晉榆次夀陽四縣晉寧之榆社懷慶河内<lb/>
修武二縣及孟州皆地震聲如雷<hi>圯房屋壓死者甚衆</hi>八月丁丑<lb/>
中興路公安松滋枝江三縣峽荆門二州地震　十二<lb/>
年二月丙戌霍州靈邱縣地震三月<hi>志作閏三月丁丑</hi>陜西地<lb/>
<pb n="KR2m0014_WYG_220-33a"/>
震<lb/>
　時莊浪定西静寧㑹州尤甚移山湮谷陷没廬舍有<lb/>
　不見其跡者㑹州公㕔墻圯得弩五百餘張長丈餘<lb/>
　短者九尺人莫能開挽改定西為安定州㑹州為㑹<lb/>
　寧州<lb/>
十三年三月莊浪定西静寧㑹州地震　十四年四月<lb/>
癸巳朔汾州介休縣地震泉涌七月孝義縣地震十一<lb/>
月寧國路地震所領寧國旌徳二縣亦如之淮安路海<lb/>
<pb n="KR2m0014_WYG_220-33b"/>
州地震十二月己酉紹興地震　十五年六月丁丑冀<lb/>
寧保徳州地震　十六年正月薊州地震凡十日所領<lb/>
四縣亦如之六月雷州地大震　十八年二月乙亥冀<lb/>
寧臨州地震五月益都地震　十九年五月甲午慶元<lb/>
地震　二十年二月延平順昌縣地震　二十二年三<lb/>
月南雄路地震　二十三年十二月丁巳台州地震<lb/>
二十五年十月壬申興化路地震有聲如雷　二十六<lb/>
年三月海州地震如雷六月壬子朔汾州介休縣地震<lb/>
<pb n="KR2m0014_WYG_220-34a"/>
七月辛巳朔<hi>志作辛亥</hi>冀寧路徐溝縣石忻臨三州汾之孝<lb/>
義平遙二縣同日地震是月河南府鞏縣地震　二十<lb/>
七年五月山東地震十月丙辰福州地震十二月庚午<lb/>
又震有聲如雷　二十八年六月庚子朔冀寧文水徐<lb/>
溝三縣汾州孝義介休三縣臨州保徳州隰之石樓縣<lb/>
及陜西皆地震十月辛巳陜西地又震<lb/>
明太祖洪武四年正月己丑鞏昌臨洮慶陽地震　五<lb/>
年四月戊戌梧州府蒼梧賀州恭城立山等處地震六<lb/>
<pb n="KR2m0014_WYG_220-34b"/>
月癸夘太原府陽曲縣地震七月辛亥又震壬戌京師<lb/>
地震八月癸未太原府徐溝縣西北空中有聲地震凡<lb/>
三日戊戌陽曲又震九月壬戌又震者再十月戊寅辛<lb/>
夘復震<hi>是年陽曲地凡七震</hi>　八年七月戊辰京師地震十二月<lb/>
戊子又震　十一年四月乙巳寧夏地震壞城垣　十<lb/>
三年十二月甲戌福州府廣州府河州地震　十九年<lb/>
六月辛丑雲南地震十一月己夘復震有聲　二十三<lb/>
年正月庚辰山東地震<lb/>
<pb n="KR2m0014_WYG_220-35a"/>
　　<hi>臣</hi>等謹按五行志又稱自六年至十四年陽曲地<lb/>
　　復八震不記月日應從附録<lb/>
惠帝建文元年三月甲午京師地震<lb/>
成祖永樂元年十一月甲午北京地震山西寧夏亦震<lb/>
　二年十一月癸丑京師濟南開封並震有聲　六年<lb/>
五月壬戌京師地震　十一年八月甲子京師地震<lb/>
十三年九月壬戌北京地震　十四年九月癸夘北京<lb/>
地震　十八年六月丙午北京地震　二十二年六月<lb/>
<pb n="KR2m0014_WYG_220-35b"/>
壬申南京地震<lb/>
仁宗洪熙元年二月戊午六安衛地震凡七日<hi>是嵗南京地震</hi>
<hi>凡四十有三</hi>
宣宗宣徳元年七月癸巳京師地震有聲自東南迄西<lb/>
北<hi>是嵗南京地震者九</hi>　二年春南京地屢震　三年南京地屢<lb/>
震　四年兩京地震　五年正月壬子南京地震辛酉<lb/>
又震<lb/>
英宗正統三年三月己亥京師地震庚子又震甲辰又<lb/>
<pb n="KR2m0014_WYG_220-36a"/>
震者再　四年六月乙未復震八月己亥又震　五年<lb/>
十月庚午朔蘭州莊浪地震十日十月十一月屢震<hi>壊城</hi>
<hi>堡廬舍壓死人畜</hi>　十年二月丁巳京師地震<lb/>
景帝景泰二年七月癸丑京師地震　三年南京地震<lb/>
　五年十月庚子京師地震有聲起西迄東南<lb/>
英宗天順元年十月乙巳南京地震<lb/>
憲宗成化元年四月甲申鈞州地震二十三日乃止<lb/>
三年四川地屢震五月壬申宣府大同地震冇聲威逺<lb/>
<pb n="KR2m0014_WYG_220-36b"/>
朔州亦震<hi>壞墩臺牆垣壓傷人</hi>　四年八月癸巳京師地震有聲<lb/>
十二月戊戌湖廣地震　五年十二月丙辰汝寧武昌<lb/>
漢陽岳州同日地震　六年正月丁亥河南地震是年<lb/>
湖廣亦震　十年四月壬午鶴慶地震九月己巳自寅<lb/>
至申復十五震<hi>壊廨舍民居傷人畜</hi>十月丁酉靈州大沙井驛地<lb/>
震有聲如雷<hi>自後晝夜屢震</hi>十一月甲寅一日十一震<hi>城堞房屋多圮</hi>
　十二年正月辛亥南京地震十月辛巳京師地震<lb/>
十三年正月己巳鳳陽臨淮地震有聲閏二月癸卯臨<lb/>
<pb n="KR2m0014_WYG_220-37a"/>
洮鞏昌地震四月戊戌甘肅地裂又震有聲榆林凉州<lb/>
亦震寧夏大震聲如雷<hi>城垣崩壞者八十三處</hi>甘州鞏昌榆林凉<lb/>
州及沂州剡城滕費嶧等縣同日俱震九月甲戌京師<lb/>
地三震　十四年六月廣西太平府地震至八月乙巳<lb/>
凡七震七月四川鹽井衛地連震<hi>廨宇傾覆人畜多死</hi>　十六年<lb/>
八月丁巳四川越巂衛一日七震越數日連震　十七<lb/>
年二月甲寅南京鳳陽廬州淮安揚州和州兖州及河<lb/>
南州縣同日地震五月戊戌直𨽻薊州遵化縣地震六<lb/>
<pb n="KR2m0014_WYG_220-37b"/>
月甲辰又震日三次永平府及遼東寧逺衛亦三震<lb/>
　十七年二月初十日禮部奏南京江北同日地震考<lb/>
　之傳記地動千里有大災又云春動者歳凶二月動<lb/>
　者水災今所動不止千里况南京鳳陽皆祖宗根本<lb/>
　之地宜行各處守臣理寃抑恤孤寡以消變異廣儲<lb/>
　蓄省費用以備凶荒濬河渠築河堤以防水患從之<lb/>
二十年正月庚寅京師及永平宣府遼東皆震宣府地<lb/>
裂<hi>天壽山宻雲古北口居庸關城垣墩堡多摧人有壓死者</hi>五月甲寅代州地七震<lb/>
<pb n="KR2m0014_WYG_220-38a"/>
　二十一年二月壬申泰安地震三月壬午朔復震聲<lb/>
如雷後四日復微震癸巳乙未庚子連震四月癸未鞏<lb/>
昌府固原衛及蘭河洮岷四州地俱震有聲癸巳薊州<lb/>
遵化縣地震有聲越數日復連震<hi>城垣民居有頽仆者</hi>五月壬戌<lb/>
京師地再震九月丙辰廉州梧州地震有聲連震者十<lb/>
六日十一月丙寅京師地震　二十二年九月辛亥成<lb/>
都地日七八震俱有聲次日復震<lb/>
孝宗𢎞治元年八月壬寅漢茂二州地震<hi>仆黄頭等寨碉房三十七</hi>
<pb n="KR2m0014_WYG_220-38b"/>
<hi>户人口有壓死者</hi>十二月辛卯四川地震連三日　二年五月<lb/>
庚申成都地震連三日有聲　三年十二月己未京師<lb/>
地再震　四年六月辛亥地三震八月乙卯南京地震<lb/>
淮揚二府同日震　六年三月寧夏地震連三年共二<lb/>
十震四月甲辰開封衛輝東昌兖州同日地震有聲<lb/>
七年二月丁丑曲靖地震<hi>壞房屋壓死軍民</hi>是歳兩京並六震<lb/>
　八年三月己亥寧夏地震十二次聲如雷<hi>傾倒邊牆墩臺房屋</hi>
<hi>壓傷人</hi>九月甲午至辛丑安南衛地十二震十月壬戌至<lb/>
<pb n="KR2m0014_WYG_220-39a"/>
甲子海州九震是歳南京地再震<lb/>
　八年十二月有詔修省求直言南京戸部主事胡燿<lb/>
　上疏言地震之數灾之小者也西北旱疫父子相食<lb/>
　東南饑疫骨肉流離大變也特深居九重左右䝉蔽<lb/>
　未之知耳今季廣楊鵬引用劉良輔輩左道惑亂聖<lb/>
　心齋醮費財差遣在外如虎横行吞噬無厭士大夫<lb/>
　昏夜乞哀於宫宦貴戚交相賄託不以為恥言官有<lb/>
　所舉劾贍前顧後茍且塞責如小吏徐珏忠義敢言<lb/>
<pb n="KR2m0014_WYG_220-39b"/>
　乃悞聴奸臣之愬置之於法御史王槐依阿罪之陛<lb/>
　下所以奉行天地之事羣臣所以奉行陛下之事者<lb/>
　如此隂盛陽微灾異曷由以弭乞用臣言則奸佞斥<lb/>
　隂慝消矣疏入人為燿危之未幾廣輩果以贓敗<lb/>
九年兩京地震者各二次　十年正月戊午京師山西<lb/>
地震六月乙亥海豐地震聲如雷數日乃止是歳真定<lb/>
寧夏榆林鎮畨靈州太原皆震屯留尤甚<hi>如舟将覆屋瓦皆落</hi>
十三年七月己巳京師地震十月戊申南京鳳陽同時<lb/>
<pb n="KR2m0014_WYG_220-40a"/>
地震　十四年正月庚戌朔延安慶陽二府同華諸州<lb/>
咸陽長安諸縣潼關諸衛連日地震有聲如雷朝邑尤<lb/>
甚頻震十七日<hi>城垣民舍多摧壓死人畜甚衆</hi>縣東地坼水溢成河自<lb/>
夏至冬復七震是日陜州永寧盧氏二縣平陽府安邑<lb/>
滎河二縣俱震有聲蒲州自是日至戊午連震丁丑福<lb/>
興泉漳四府地俱震二月蒲州地又震至三月癸亥凡<lb/>
二十九震八月癸酉貴州地三震十月辛酉南京地震<lb/>
　時兵部尚書馬文升上言考之歴代固有地震未有<lb/>
<pb n="KR2m0014_WYG_220-40b"/>
　震於正月朔日者亦未有震開而裂水将成河者此<lb/>
　乃非常之異古今所未見者也伏望祗畏變異修省<lb/>
　刻責行仁政以安養斯民重臺諫以廣開言路府庫<lb/>
　之金幣重為撙節以備𦂳急之用無益之齋醮暫免<lb/>
　修設以省浪費之繁念錢糧之空虛止傳奉無例之<lb/>
　官憫畿民之艱窘禁奏討有礙之地遵聖祖之訓每<lb/>
　清晨視朝法列聖之規日奏事二次疏入帝韙之云<lb/>
　視朝奏事朕自加省織造絨褐内官便取回餘俱議<lb/>
<pb n="KR2m0014_WYG_220-41a"/>
　行之<lb/>
十五年九月丙戌南京徐州大名順徳濟南東昌兖州<lb/>
同日地震濮州尤甚<hi>壊城垣民舍壓死百餘人</hi>是日開封彰徳平陽<lb/>
澤潞亦震十月甲子山西應朔代三州山隂馬邑陽曲<lb/>
等縣地俱震聲如雷丁卯南京地震　十六年二月庚<lb/>
申南京地震　十八年六月癸亥寧夏地震聲如雷九<lb/>
月癸巳杭嘉紹寧四府地震有聲甲午南京及蘇松常<lb/>
鎮淮揚寧七府通和二州同日地震辛丑蒲解二州絳<lb/>
<pb n="KR2m0014_WYG_220-41b"/>
夏平陸滎河聞喜芮城猗氏七縣地俱震有聲安邑萬<lb/>
全尤甚<hi>民有壓死者</hi>
武宗正徳元年二月癸酉至乙亥郃陽地震者十餘次<lb/>
有聲如雷四月癸丑雲南府連日再震木宻關地震如<lb/>
雷凡五<hi>壞城垣屋舍壓傷人</hi>八月丁巳萊州府鼇山衛地震聲如<lb/>
雷以後屢震萊州自九月至十二月地震四十五俱有<lb/>
聲如雷　二年九月庚午雲南府南安州新興州三日<lb/>
連震<hi>揺撼民舍人有死者</hi>　四年五月己亥夜武昌見碧光如電<lb/>
<pb n="KR2m0014_WYG_220-42a"/>
者六有聲如雷已而地震<lb/>
　　<hi>臣</hi>等謹按王圻續通考正徳元年正月丙寅天鳴<lb/>
　　地震六月震郊壇及太廟奉天殿五年七月四川<lb/>
　　威茂潼川等處皆地震有聲如雷史不載<lb/>
六年四月乙未楚雄地三日五震至明年五月又連震<lb/>
十三日十月甲辰大理府鄧川州劍川州洱海衛地震<lb/>
鶴慶劍川尤甚<hi>壞城垣房廨人有壓死者</hi>十一月戊午京師地震保<lb/>
定河間二府及八縣三衛山東武定州同日皆震霸州<lb/>
<pb n="KR2m0014_WYG_220-42b"/>
連三日十九震　七年五月壬子楚雄府自是日至甲<lb/>
子地連震聲如雷八月己巳騰衝衛地震二日<hi>壞城樓官民廨</hi>
<hi>宇赤水涌出田禾盡没死傷甚衆</hi>　八年十二月戊戌成都重慶二府<lb/>
潼川卭二州地俱震　九年六月甲辰鳳陽府地震有<lb/>
聲八月乙巳京師大震十月壬辰叙州府太原府代平<lb/>
榆次等十州縣大同府應州山隂馬邑二縣俱地震有<lb/>
聲　十年五月壬辰雲南趙州永寧衛地震踰月不止<lb/>
有一日二三十震者<hi>黒氣如霧壊城垣官廨民居不可勝計死者數千人傷倍之</hi>
<pb n="KR2m0014_WYG_220-43a"/>
八月丁丑大理府地震至九月乙未復大震四日　十一<lb/>
年八月戊戌南京地震武昌亦震十二月己未楚雄大<lb/>
理二府蒙化景東二衛俱震　十二年四月甲子撫州<lb/>
府及餘干豐城二縣泉州府俱地震浙江金鄉衛自是<lb/>
日至七月己丑凡十有五震六月戊辰雲南新興州及<lb/>
通海河西嶍峩諸縣地震<hi>壞城樓房屋民有壓死者</hi>九月己卯濟青<lb/>
登萊四府地震是歳泉州二月至六月金華二月至七<lb/>
月皆數震　十三年六月己巳大理府及趙鄧川二州<lb/>
<pb n="KR2m0014_WYG_220-43b"/>
浪穹縣地震是日䝉化亦震十月甲午十一月癸卯又<lb/>
震　十四年二月丁丑京師地震九月丙午昌平州宣<lb/>
府開平等衛亦震丙辰福興泉三府地震　十五年三<lb/>
月丙申安寧姚安賓川䝉化鶴慶俱地震蒙化震二日<lb/>
<hi>仆城垣廬舍民有壓死者</hi>八月辛酉景東衛地震聲如雷<hi>揺仆城牆廨宇地多</hi>
<hi>拆裂</hi>乙丑濟南東昌開封地震<lb/>
世宗嘉靖二年正月南京鳳陽山東河南陜西地震七<lb/>
月壬申浙江定海諸衛地震<hi>城堞盡毁</hi>　三年正月丙寅朔<lb/>
<pb n="KR2m0014_WYG_220-44a"/>
兩畿河南山東陜西同時地震辛巳蘇常鎮三府地震<lb/>
是年南京震者再　四年八月癸卯徐州鳳陽一衛三<lb/>
州縣及懐慶開封二府俱地震聲如雷九月壬申鳳陽<lb/>
徐州及開封二縣復震　五年四月癸亥永昌騰衝騰<lb/>
越同日地震貴州安南衛地震聲如雷壬申復震　六<lb/>
年十月戊辰京師地震　十二年八月丁酉京師地震<lb/>
　十五年十月庚寅京師又震順天永平保定萬全都<lb/>
司各衛所俱震聲如雷　十六年九月癸酉雲南地震<lb/>
<pb n="KR2m0014_WYG_220-44b"/>
　十八年七月庚寅楚雄臨安廣西又震　十九年四<lb/>
月庚午洮州甘肅俱震　二十一年九月甲戌平陽固<lb/>
原寧夏洮州同日地震有聲十一月丁巳鞏昌固原西<lb/>
安鳳陽地震　二十二年三月乙巳太原震有聲凡十<lb/>
日明年三月復如之四月庚辰福興泉漳四府地震<lb/>
二十三年三月朔太原地震有聲者十日<lb/>
　　<hi>臣</hi>等謹按王圻續通考載嘉靖二年十二月地震<lb/>
　　自下弦起至明年元旦連日大震十一年正月十<lb/>
<pb n="KR2m0014_WYG_220-45a"/>
　　八日青州府地震聲吼如雷十九日雲南尋甸軍<lb/>
　　民府陸凉衛地震倒塌城牆房屋四月十五日雲<lb/>
　　南府地震六月二十五日陜西隆徳縣地震如雷<lb/>
　　九月十七日福州府地震二十一日寧夏衛地震<lb/>
　　十二年正月癸巳隆慶右衛地震如雷威川州亦<lb/>
　　如之二十四年遼東海寧衛地震有聲如雷志不<lb/>
　　載<lb/>
二十七年七月戊寅京師地震順天保定二府俱震八<lb/>
<pb n="KR2m0014_WYG_220-45b"/>
月癸丑京師復震登州府及廣寧衛亦震　三十年九<lb/>
月乙未京師地震有聲　三十一年二月癸亥鳳陽府<lb/>
地震有聲三月丙戌山西亦如之　三十四年十二月<lb/>
壬寅山西陜西河南同時地震聲如雷<lb/>
　時渭南華州朝邑三原蒲州等處尤甚或地裂泉湧<lb/>
　中有魚物或城郭房屋陷入地中或平地突成山阜<lb/>
　或一日數震或累日震不止河渭大泛華嶽終南山<lb/>
　鳴河清數日官吏軍民壓死八十三萬有奇<lb/>
<pb n="KR2m0014_WYG_220-46a"/>
三十七年正月庚申陜西地震三月丁丑昌平州地震<lb/>
五月丁卯蒲州地連震三日聲如雷六月甲申又震十<lb/>
月丙午華州地震聲如雷至壬子又震戊午復大震傾<lb/>
陷廬舍甚多　三十八年七月辛巳南京地震有聲<lb/>
三十九年四月嘉興湖州地震<hi>屋廬揺動如帆河水激撞魚皆躍起</hi>　四<lb/>
十年二月戊戌甘肅山丹衛地震有聲<hi>壊城堡廬舍</hi>六月壬<lb/>
午太原大同榆林地震寧夏固原尤甚<hi>城垣墩臺府屋皆摧地湧黒黄</hi>
<hi>沙水壓死軍民無算壞廣武紅寺等城</hi>　四十一年正月丙申京師地震<lb/>
<pb n="KR2m0014_WYG_220-46b"/>
是歳寧夏地震　四十五年正月癸巳福建福興泉三<lb/>
府同日地震<lb/>
　　<hi>臣</hi>等謹按王圻續通考三十六年十二月兖州地<lb/>
　　震三十七年七月河南南陽府地震三十九年竹<lb/>
　　谿縣地震四月寧夏地震六月香山新㑹縣地震<lb/>
　　有聲志不載<lb/>
穆宗隆慶二年三月甲寅陜西慶陽西安漢中寧夏山<lb/>
西蒲州安邑湖廣鄖陽及河南十五州縣同日地震戊<lb/>
<pb n="KR2m0014_WYG_220-47a"/>
寅京師地震是日山東登州四川順義等縣同日震<hi>樂亭</hi>
<hi>地裂三丈餘者二寧逺城崩</hi>四月癸未懐慶南陽汝寧寧夏同日地<lb/>
震乙酉鳳翔平凉西安慶陽地震<hi>壞城傷人</hi>　三年十一月<lb/>
庚辰京師地震　四年四月戊戌京師地震　五年六<lb/>
月辛卯朔京師地震者三<lb/>
　　<hi>臣</hi>等謹按王圻續通考所載二年地震事自正月<lb/>
　　至四月不可勝書與志互有異同今從志不贅載<lb/>
神宗萬厯元年八月戊申荆川地震至丙寅方息　二<lb/>
<pb n="KR2m0014_WYG_220-47b"/>
年二月癸亥長汀地震<hi>裂成坑陷没民居</hi>　三年正月甲戌湖<lb/>
廣江西地震五月戊戌朔㐮陽鄖陽及南陽府屬地震<lb/>
三日己亥信陽亦震六月戊子福汀漳等府及廣東之<lb/>
海陽縣俱地震九月戊午京師地震十月丁卯又震己<lb/>
卯岷州衛地震己丑至壬午連百餘震　四年二月庚<lb/>
辰薊遼地震辛巳又震　五年二月辛巳騰越二十餘<lb/>
震次日復震<hi>壊廟廡倉舍千餘間民居圮者十之七壓死軍民甚衆</hi>　七年七月<lb/>
戊午京師地震　八年五月壬午遵化數震七日乃止<lb/>
<pb n="KR2m0014_WYG_220-48a"/>
七月甲午井坪路地大震<hi>摧城垣數百丈</hi>　九年四月己酉蔚<lb/>
州地震聲如雷大同鎮堡各州縣同時地震有聲　十<lb/>
一年二月戊子承天府地震　十二年二月丁卯京師<lb/>
地震五月甲午又震　十三年二月丁未淮安揚州廬<lb/>
州及上元江寧江浦六合俱地震三月戊寅山西山隂<lb/>
縣地震旬有五日乃止八月己酉京師地震　十四年<lb/>
四月癸酉京師地震　十五年三月壬辰開封府屬地<lb/>
震者三彰徳衛輝懐慶同日震五月山西地震　十六<lb/>
<pb n="KR2m0014_WYG_220-48b"/>
年六月庚申京師地再震　十七年七月己未杭州温<lb/>
州紹興地震　十八年六月丙子甘肅臨洮地震<hi>壞城郭廬</hi>
<hi>舍壓死人畜無算</hi>八月福建地屢震　十九年三月己巳昌平<lb/>
州地震十月戊戌山丹衛地震　二十三年五月丁酉<lb/>
京師地震十二月癸亥陜西地震聲若雷　二十四年<lb/>
十一月福建地震　二十五年正月壬辰朔四川地震<lb/>
三日八月己卯遼陽廣寧諸衛地震甲申京師地震宣<lb/>
府薊鎮等處俱震十二月乙酉京師地震　二十六年<lb/>
<pb n="KR2m0014_WYG_220-49a"/>
正月朔寧夏地震八月丁丑京師地震有聲　二十七<lb/>
年七月辛未承天沔陽岳州地震　二十八年二月戊<lb/>
寅京地地震<hi>自艮方西南行如是者再</hi>
　　<hi>臣</hi>等謹按王圻續通考載神宗萬厯二十二年九<lb/>
　　月山東十一月蘇州府地震二十三年正月松江<lb/>
　　府地震二十七年四月永平府九月灤州等處地<lb/>
　　震志不載<lb/>
三十一年四月丙午承天府鍾祥縣地震<hi>房屋多有摧裂者</hi>五<lb/>
<pb n="KR2m0014_WYG_220-49b"/>
月戊寅京師地震　三十二年閏九月庚辰鞏昌及醴<lb/>
泉地一日十餘震<hi>城郭民居並摧白陽吳泉界地裂</hi>　三十三年五月<lb/>
辛丑陸川地震有聲<hi>壊城垣府屋壓死男婦無算</hi>九月丙申京師地<lb/>
震者再自東北向西南行　三十四年六月丙辰陜西<lb/>
地震　三十五年七月乙卯松潘茂州汶州地震數日<lb/>
　三十六年二月戊辰京師地震七月丁酉又震　三<lb/>
十七年六月辛酉甘肅地震<hi>紅崖清水諸堡壓死軍民八百四十餘人圯邊墩八</hi>
<hi>百七十里裂東關地</hi>　四十年二月乙亥雲南大理武定曲靖地<lb/>
<pb n="KR2m0014_WYG_220-50a"/>
大震次日又震緬甸亦震五月戊戌雲南大理曲靖復<lb/>
大震　四十二年九月庚午山西河南地震　四十三<lb/>
年二月己卯揚州地震<hi>狼山寺殿壊塔傾</hi>八月乙亥楚雄地震<lb/>
如雷十月辛酉京師地震　四十五年五月甲戌鳳陽<lb/>
府地震乙亥復震　四十六年六月壬午京師地震九<lb/>
月乙卯再震畿輔山西州縣一十有七及紫荆關馬水<lb/>
沿河二口偏頭神池同日地震　四十八年二月庚戌<lb/>
雲南及肇慶惠州荆州襄陽承天沔陽京山皆地震<lb/>
<pb n="KR2m0014_WYG_220-50b"/>
熹宗天啓二年二月癸酉濟南東昌河南海寧地震三<lb/>
月癸卯濟南東昌屬縣八連震三日九月甲寅平凉隆<lb/>
徳諸縣鎮戎平虜諸所馬剛雙峰諸堡地震如翻<hi>壊城垣七</hi>
<hi>千九百餘丈屋宇萬一千八百餘區壓死男婦萬二千餘口</hi>十一月癸卯陜西地震<lb/>
　三年四月庚申朔京師地震十月乙亥復震閏十月<lb/>
乙卯雲南地震十二月丁未南畿六府二州俱地震揚<lb/>
州尤甚是月戊戌京師地又震　四年二月丁酉薊州<lb/>
永平山海地屢震<hi>壞城郭廬舍</hi>甲寅京師地震<hi>宫殿動揺有聲銅缸之水</hi>
<pb n="KR2m0014_WYG_220-51a"/>
<hi>騰波震盪</hi>三月丙辰戊午又震庚申又震者三六月丁亥保<lb/>
定地震<hi>壊城郭傷人畜</hi>八月己酉陜西地震十二月癸卯南京<lb/>
地震　六年六月丙子京師地震濟南東昌及河南一<lb/>
州六縣同日震天津三衛宣府大同俱數十震山西靈<lb/>
邱晝夜數震月餘方止<hi>城郭廬舍並摧壓死人民無算</hi>七月辛未河南<lb/>
地震九月甲戌福建地震十二月戊辰寧夏石空寺堡<lb/>
地大震<hi>礌山石殿傾倒壓死僧人</hi>是年南京地亦震　七年寧夏各<lb/>
衛營屯堡自正月己巳至二月己亥凡百餘震<hi>大如雷小如鼔</hi>
<pb n="KR2m0014_WYG_220-51b"/>
<hi>如風城垣房屋邊牆墩䑓悉圮</hi>十月癸丑南京地震自西北迄東南隆<lb/>
隆有聲<lb/>
愍帝崇禎元年九月丁卯京師地震　三年九月戊戌<lb/>
南京地震　四年六月乙丑臨洮鞏昌地震<hi>壊廬舍損民畜</hi>
五年四月丁酉南京四川地震十月丁卯山西地震十<lb/>
一月甲寅雲南地震　六年七月戊戌陜西地震　八<lb/>
年冬山西地震　九年三月戊辰福建地震　十年正<lb/>
月丙午南京地震七月壬午雲南地震十月乙卯四川<lb/>
<pb n="KR2m0014_WYG_220-52a"/>
地震十二月陜西西安及海刺同時地震數月不止<lb/>
十一年九月壬戌遼東地震　十二年二月癸巳京師<lb/>
地震　十三年十一月戊子南京地震　十四年三月<lb/>
戊寅福建地震四月丙寅湖廣地震五月戊子甘肅地<lb/>
震六月丙午福建地震七月甲午四川地震　十五年<lb/>
五月丙戌兩廣地震七月甲申山西地震　十六年九<lb/>
月鳳陽地屢震十一月丙申山東地震　十七年正月<lb/>
庚寅朔鳳陽地震乙卯南京地震三月辛卯廣東地震<lb/>
<pb n="KR2m0014_WYG_220-52b"/>
　　山崩　地陷　地移　地長　川竭<lb/>
宋理宗寳慶二年七月戊辰遂安休寧兩縣界山裂<lb/>
度宗咸淳十年八月癸丑<hi>時帝㬎已即位</hi>天目山崩<lb/>
　餘杭民溺死者無算<lb/>
遼天祚帝保大二年十二月居庸關崖石自崩<lb/>
　時秦晉王淳妻伊徳妃以勁兵守居庸及金兵臨關<lb/>
　崖石自崩戌卒多壓死不戰自潰<lb/>
　　<hi>臣</hi>等謹按金史凡山崩川竭等俱無所見元史帝<lb/>
<pb n="KR2m0014_WYG_220-53a"/>
　　紀世祖至元二十七年八月癸巳武平地陷已見<lb/>
　　地震門若王圻續通考至元六年九月奉化州山<lb/>
　　崩水涌及桃源山崩事紀不載考五行志乃順帝<lb/>
　　至元六年五月六月之訛也<lb/>
元成宗大徳元年七月丙戌郴州路耒陽州衡州之酃<lb/>
縣大水山崩<hi>溺死三百餘人</hi>　七年八月辛卯平陽太原地裂<lb/>
成渠　九年四月乙酉大同懐仁縣地裂二所涌水盡<lb/>
黒<hi>漂出松柏朽木</hi>　十年三月乙未道州營道等處暴雨江溢<lb/>
<pb n="KR2m0014_WYG_220-53b"/>
山裂<hi>漂蕩民居溺死者衆</hi>
武宗至大三年六月襄陽峽州路荆門州大水山崩<hi>壞官</hi>
<hi>廨民居二萬一千八百二十九間死者三千四百六十六人</hi>
仁宗延祐二年五月乙丑秦州成紀縣山移是夜疾風<lb/>
電雹北山南移至夕河川次日再移<hi>平地特出土阜髙者二三丈陷没民</hi>
<hi>居</hi>　四年七月己丑成紀縣山崩<hi>土石潰徙壞田稼廬舍壓死居民</hi>
五年二月丁酉秦州秦安縣山崩五月己卯鞏昌隴西<lb/>
縣南土山崩<hi>壓死居民</hi>　六年八月伏羗縣山崩<lb/>
<pb n="KR2m0014_WYG_220-54a"/>
　　<hi>臣</hi>等謹按五行志五年七月戊子鞏昌路寧逺縣<lb/>
　　山崩八月秦州成紀縣暴雨山崩朽壤起覆没畜<lb/>
　　産與伏羗縣山崩連書之考武宗紀皆不載且五<lb/>
　　年八月有戊子車駕至自上都事不應七月内有<lb/>
　　戊子若伏羗山崩則又訛六年為五年也<lb/>
英宗至治元年八月壬戌秦州成紀縣山崩　二年十<lb/>
二月甲子朔南康建昌州大水山崩<hi>死者四十七人</hi>
泰定帝泰定元年七月戊申定州屯河溢山崩八月癸<lb/>
<pb n="KR2m0014_WYG_220-54b"/>
未秦州成紀縣大雨山崩水溢<hi>壅土至來谷河成邱阜</hi>　二年四<lb/>
月戊申鞏昌路伏羗縣大雨山崩六月丁未秦州秦安<lb/>
山移九月丁丑漢中道文州霖雨山崩　四年八月鞏<lb/>
昌府通渭縣山崩又天全道山崩<hi>飛石斃人</hi>
文宗至順元年七月己未通渭山崩　四年八月<hi>時順帝已</hi>
<hi>即位</hi>壬申鞏昌徽州山崩九月庚申泰州山崩十月丙寅<lb/>
鳳州山崩十一月丙申鞏昌成紀縣地裂山崩辛亥秦<lb/>
州地裂山崩<lb/>
<pb n="KR2m0014_WYG_220-55a"/>
順帝元統二年八月辛未京師鷄鳴山崩䧟為池<hi>池方百里</hi>
<hi>人死者甚衆</hi>
至元二年正月乙丑宿松縣地裂五月壬申秦州山崩<lb/>
　四年六月信州路靈山裂七月丙辰鞏昌府山崩<hi>壓死</hi>
<hi>人民</hi>　六年六月己亥秦州成紀縣山崩地坼<lb/>
　　<hi>臣</hi>等謹按五行志載六年五月甲子慶元奉化州<lb/>
　　山崩水涌出平地溺死人甚衆六月庚戌桃源鄉<lb/>
　　山崩壓溺民居五十三家死者三百六十餘人即<lb/>
<pb n="KR2m0014_WYG_220-55b"/>
　　王圻續通考以世祖年號相同而誤載於前者然紀<lb/>
　　於後至元中亦不載恐前志或别有誤故從附録<lb/>
至正二年四月辛丑平晉縣地裂六月壬子濟南山崩<lb/>
七月庚午惠州路羅浮山崩<hi>凡二十七處壊民居塞田澗</hi>　三年二<lb/>
月秦州成紀縣鞏昌府寧逺㐲羗縣山崩　六年六月<lb/>
廣州増城縣羅浮山崩七年五月河東地坼泉涌<hi>崩城䧟屋</hi>
<hi>傷人民</hi>　八年五月庚子廣西山崩灕江溢　九年七月<lb/>
庚寅永春縣南象山崩<hi>壓死者甚衆</hi>　十年三月奉化州山<lb/>
<pb n="KR2m0014_WYG_220-56a"/>
石裂有禽鳥草木山川人物之形五月甲子龍興寧州<lb/>
大雨山崩數十處丙寅瑞州上髙縣䝉山崩　十二年<lb/>
閏三月丁丑莊浪定西靜寧㑹州移山陷谷十月丙午<lb/>
霍州趙城縣霍山崩涌石數里<hi>前三日山鳴如雷禽獸驚散</hi>　十三<lb/>
年七月汾州白彪山坼　十五年四月寧國敬亭麻姑<lb/>
華陽諸山崩　十七年十月靜江路東門地陷城東石<lb/>
山崩十二月丁酉慶元路象山縣鵝鼻山崩　二十六<lb/>
年三月贛榆縣吳山崩六月壬子紹興路山隂縣卧龍<lb/>
<pb n="KR2m0014_WYG_220-56b"/>
山裂七月丙辰泉州同安縣三秀山崩是月河南府鞏<lb/>
縣山崩十二月庚午蒲城洛水和順崖崩<hi>其崖戴石有巖穴可居是</hi>
<hi>日壓死避亂者七十餘人</hi>　二十七年六月丁亥沂水山崩<hi>聲如雷</hi>七<lb/>
月丙戌靜江靈川縣大藏山石崖崩<lb/>
　　<hi>臣</hi>等謹按王圻續通考載二十六年六月沂水山<lb/>
　　崩殆即二十七年之訛又載二十八年龍興靜安<lb/>
　　縣山石迸裂人多死者六月忻州䝉昌山有巨石<lb/>
　　大如屋崩裂墜地聲震如雷七月廣西靈川縣臨<lb/>
<pb n="KR2m0014_WYG_220-57a"/>
　　江石崖崩考紀與志皆不載或六月之山石崩裂<lb/>
　　以沂水而訛作忻州七月之靈川崖崩以一事而<lb/>
　　複作兩歳耳<lb/>
明太祖洪武六年正月壬戌朔伏羗髙山崩<lb/>
　　<hi>臣</hi>等謹按馬端臨通考山崩之後附以川竭然明<lb/>
　　史中絶無可見者<lb/>
英宗正統八年十一月浙江紹興山移於平田是歳陜<lb/>
西二處山崩　十三年通渭平凉華亭三縣山傾軍民<lb/>
<pb n="KR2m0014_WYG_220-57b"/>
壓死者八十餘口<lb/>
景帝景泰三年七月永新珠坑村地陷十七所　六年<lb/>
二月甲午安福大雷雨白泉陂羊塘地陷二<hi>一深三丈廣十餘丈</hi>
<hi>一深六尺廣一丈有奇</hi>
英宗天順四年十月星子山裂<lb/>
憲宗成化八年七月隴州北山吼三日裂成溝長半里<lb/>
尋復合　十三年四月戊戌甘肅地裂　十六年四月<lb/>
壬子巨津州金沙江北岸白石雪山斷裂里許<hi>兩岸山合山上</hi>
<pb n="KR2m0014_WYG_220-58a"/>
<hi>草木如故下塞江流禾黍盡没久之其下漸開水始泄</hi>六月長樂平地出小阜人<lb/>
畜踐之輙陷明年復湧一髙山　十七年十二月辛丑<lb/>
壽陽縣城南山崩聲如牛吼　二十年正月庚寅宣府<lb/>
地裂湧沙出水九月辛巳費縣地陷<hi>深三尺縱横三丈許</hi>　二十<lb/>
二年六月壬辰漢中府及寧羗衛地裂<hi>或十餘丈或六七丈</hi>寳雞<lb/>
縣地裂<hi>長三里濶丈餘</hi>　二十一年三月壬午泰山動揺<lb/>
孝宗𢎞治元年八月戊申宣府葛峪堡地陷<hi>深三尺長五十步濶</hi>
<hi>一丈</hi>沙河中湧疄<hi>髙一丈長七十步</hi>　三年六月乙巳河州山崩<lb/>
<pb n="KR2m0014_WYG_220-58b"/>
地陷　九年六月庚寅山隂蕭山二縣同日大雨山崩<lb/>
　十一年六月丙子桂林地有聲若雷旋陷九處<hi>大者圍十</hi>
<hi>七丈小者七丈或三丈</hi>　十四年正月朝邑縣東地坼八月癸丑<lb/>
四川可渡河巡檢司地裂而陷<hi>湧泉數十派衝壤橋梁莊舍壓死人畜甚衆</hi>
閏七月烏撒軍民府大雨山崩　十五年八月戊申宣<lb/>
府合河口石山崩九月丙戌濮州地裂湧水<hi>壓死百餘人</hi>
十八年六月丙子河州沙子溝夜大雷雨石岸山崩移<lb/>
七八里<hi>崩處裂為溝田廬民畜俱陷</hi>
<pb n="KR2m0014_WYG_220-59a"/>
武宗正徳元年十二月癸亥即墨三表山石崩　四年<lb/>
三月甲寅遼東東山大家峪山崩二處約丈餘廣寧大<lb/>
興堡地陷<hi>長四尺寛三尺深四丈餘</hi>　五年六月癸巳秦州山崩<hi>傷屋</hi>
<hi>廬禾稼甚衆</hi>龍王溝口山亦崩　六年七月丙寅䕫州獐子<lb/>
溪驟雨山崩　十年五月雲南趙州永寧衛地裂　十<lb/>
三年五月癸亥黒鹽井山崩井塞　十五年八月辛酉<lb/>
景東衛地多坼裂丁丑趙州大雨山崩<lb/>
世宗嘉靖四年七月乙酉清源賈家山崩　五年四月<lb/>
<pb n="KR2m0014_WYG_220-59b"/>
壬申貴州歹蘇屯山崩　十九年十二月己巳峩眉宋<lb/>
皇觀山鳴震裂湧泉水八日　二十一年六月乙酉歸<lb/>
州沙子嶺大雷雨崖石崩裂塞江流二里許　二十六<lb/>
年七月癸酉澄城麻陂山界頭嶺晝夜吼數日山忽中<lb/>
斷移走<hi>東西三里南北五里</hi>　三十二年閏九月庚辰白陽呉泉<lb/>
界地裂三丈　三十四年十二月壬寅渭南華州朝邑<lb/>
三原蒲州等處地裂<hi>或城郭房屋陷入地中或平地突成山阜</hi>　四十年六<lb/>
月壬午太原大同榆林等處地湧黒黄沙水<lb/>
<pb n="KR2m0014_WYG_220-60a"/>
　　<hi>臣</hi>等謹按王圻續通考載嘉靖四十二年北京觀<lb/>
　　象臺忽崩陷時尚書雷禮覔臺四圍並無餘土不<lb/>
　　知土從何去三日後訪知臺土移填於城外一潭<lb/>
　　潭且夷矣<lb/>
穆宗隆慶二年三月戊寅樂亭地裂三丈餘者二黒沙<lb/>
水湧出五月庚戌永樂州山崩七月辛酉陵川地裂三<lb/>
十餘步　四年八月湖州山崩成湖　五年二月丙午<lb/>
廣西靖江王府及宗室所居布政司官署俱地陷<lb/>
<pb n="KR2m0014_WYG_220-60b"/>
神宗萬厯二年二月癸亥長汀地裂成坑　五年二月<lb/>
辛巳騰越山崩　六年二月辛卯臨桂村田中青烟直<lb/>
上隨裂地丈餘<hi>鼓聲轟轟民居及大樹石皆陷</hi>　二十五年六月泰山<lb/>
崩　二十六年正月戊子長樂地陷五丈　二十七年<lb/>
八月甲午狄道城東山崩<hi>其下衝成一溝山南耕地湧出大小山五髙二十餘丈</hi>
　三十二年閏九月庚寅白陽呉泉界地裂三丈　三<lb/>
十三年六月庚午靈川社壇陷有聲八月丙午鎮江<lb/>
西南華山裂　三十七年六月辛酉甘肅南山崩　四<lb/>
<pb n="KR2m0014_WYG_220-61a"/>
十五年八月濟南地裂者二<lb/>
熹宗天啓元年四月癸丑延綏孤山城陷<hi>長三十五丈入地二丈七</hi>
<hi>尺</hi>　三年閠十月乙夘仁夀長山裂聲振如雷<hi>長七里寛三尺</hi>
<hi>深不可測</hi>　四年二月甲寅樂亭地裂<hi>湧黑水高尺餘</hi>
愍帝崇禎六年正月丁巳鎮江地裂數丈　九年七月<lb/>
丁未清江城陷十二月鎮江金雞嶺土山崩　十七年<lb/>
秦州有二山相距甚逺民居其間者數百萬家一日地<lb/>
震兩山合居民並入其中<lb/>
<pb n="KR2m0014_WYG_220-61b"/>
　　<hi>臣</hi>等謹按以上所書多互見地震門不復分注<lb/>
　　地生異物<lb/>
宋度宗咸淳九年江南地生白毛臨安尤多<lb/>
　　<hi>臣</hi>等謹按宋史載地生白毛僅見如右若遼史則<lb/>
　　無之至金之大定五年六月二十年五月二十三<lb/>
　　年三月五月二十九年五月明昌元年二月明之<lb/>
　　正統八年十一月成化十三年四月十五年五月<lb/>
　　十七年四月正徳十二年四月皆有地生白毛事<lb/>
<pb n="KR2m0014_WYG_220-62a"/>
　　以己見白𤯝白祥門兹不贅載<lb/>
金哀宗正大七年十二月新衛州城北三里許有影在<lb/>
沙上如舊衛州城狀寺塔宛然數日乃滅<lb/>
　　<hi>臣</hi>等謹按地生異物考元明正史俱無可見惟王<lb/>
　　圻續通考載明憲宗成化十三年二月甲午浙江<lb/>
　　山陰縣地忽涌泉如血高尺餘嘉靖四十四年浙<lb/>
　　江慈谿民家地涌血江西廬山田中涌血數畝高<lb/>
　　並如之三十七年浙江東陽民家地裂五六處各<lb/>
<pb n="KR2m0014_WYG_220-62b"/>
　　涌血如線高尺許凝為片人就食之掘地無所見<lb/>
　　三十九年湖廣竹谿地震出血神宗萬厯二十六<lb/>
　　年九月蕭山民家竈前地下湧出鮮血約高尺許<lb/>
　　此皆可補史所未載者故附錄焉<lb/>
　　黄眚黄祥<lb/>
宋恭帝徳祐元年三月辛巳終日黄沙蔽天或曰䘮氛<lb/>
　　<hi>臣</hi>等謹按遼史無所為黄眚黄祥王圻續通考亦<lb/>
　　闕焉<lb/>
<pb n="KR2m0014_WYG_220-63a"/>
金章宗承安五年十月庚子雲色黄而風霾<lb/>
宣宗貞祐三年十月丙申昏西北有霧氣如積土至二<lb/>
更乃散<lb/>
　　<hi>臣</hi>等謹按王圻續通孝載貞祐元年九月元妃淑<lb/>
　　妃王氏受封大風昏霾黄氣充塞天地蓋據后妃<lb/>
　　傳王氏姊妹初受封日如此也<lb/>
哀宗正大元年正月戊午大風飄端門瓦昏霾不見日<lb/>
黄氣塞天　二年正月甲申有黄黑之祲<lb/>
<pb n="KR2m0014_WYG_220-63b"/>
　　<hi>臣</hi>等謹按金史哀宗紀元年正月戊申朔詔改元<lb/>
　　庚子帝居廬百官始奏事戊午始視朝尊皇后温<lb/>
　　都氏元妃温都氏<hi>即后妃傳所謂元妃淑妃王氏姊妹也</hi>皆為皇太<lb/>
　　后號其宫一曰仁聖一曰慈聖百官入賀於隆徳<lb/>
　　殿是日大風飄端門瓦與志相合志更云昏霾不<lb/>
　　見日黄氣塞天而又云人以為壬辰癸巳之兆蓋<lb/>
　　受封及受尊號時前後並如此誠可異矣<lb/>
元順帝至元二十六年四月乙丑奉元路黄霧四塞<lb/>
<pb n="KR2m0014_WYG_220-64a"/>
明英宗正統十一年二月辛酉有異氣現華蓋殿金頂<lb/>
及奉天殿鴟吻之上<lb/>
憲宗成化九年四月乙亥京師雨土　十三年四月戊<lb/>
戌陜西甘肅氷厚五尺間以雜沙有青紅黄黑四色<lb/>
孝宗𢎞治十年三月己酉雨土　十一年四月辛巳雨<lb/>
土　十七年二月甲辰鄖陽均州雨沙<lb/>
世宗嘉靖元年正月丁夘雨黄沙　十三年二月己未<lb/>
雨微土　二十一年象山雨黄霧行人口耳皆塞<lb/>
<pb n="KR2m0014_WYG_220-64b"/>
穆宗隆慶元年三月甲寅南鄭雨土<lb/>
神宗萬厯二十五年二月癸亥湖州雨黄沙　四十六<lb/>
年三月庚午暮刻雨土濛濛如霧如霰入夜不止　四<lb/>
十七年二月甲戌從未至酉塵沙漲天其色赤黄　四<lb/>
十八年山東省城及泰安肥城皆雨土<lb/>
愍帝崇禎十二年二月壬申濬縣有黑黄雲起旋分為<lb/>
二頃之四塞狂風大作黄埃漲天間以青白氣五步之<lb/>
外不辨人踪至昏始定　十四年正月壬寅黄埃漲天<lb/>
<pb n="KR2m0014_WYG_220-65a"/>
　　<hi>臣</hi>等謹按以上所書正史皆互見於恒風恒陰及<lb/>
　　天雨異物門<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_220-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷二百二十<lb/>
</p>
<p>
</p>
  </div>
</body>
</text>
</TEI>
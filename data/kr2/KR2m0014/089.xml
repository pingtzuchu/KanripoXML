<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_089-1a"/>
欽定四庫全書<lb/>
欽定續文獻通考卷八十九<lb/>
　王禮考<lb/>
　　上尊號徽號<lb/>
宋寜宗寶慶三年十二月詔上皇太后尊號命有司具<lb/>
儀注<lb/>
　詔曰皇太后宜上尊號有司詳具儀注朕當親率羣<lb/>
　臣詣慈明殿奉上册寶<lb/>
<pb n="KR2m0014_WYG_089-1b"/>
理宗紹定三年加上皇太后尊號亦親率羣臣詣慈明<lb/>
殿上册寶與是年同<lb/>
遼奉册皇太后儀<lb/>
　前期陳設於元和殿如皇帝受册之儀至日皇帝御<lb/>
　𢎞政殿册入侍從班入門外金吾列仗文武分班侍<lb/>
　中解劍奏中嚴宣徽使請木契喚仗皆如之樂工入<lb/>
　閤使門外文武班中間立喚承受官聲喏趨至閤使<lb/>
　後立閤使鞠躬揖稱奉敕喚仗承受官鞠躬聲喏揖<lb/>
<pb n="KR2m0014_WYG_089-2a"/>
　引聲奉敕喚仗文武合班再拜殿中監押仗入文武<lb/>
　官入亦如之宣徽使押内諸司供奉官天橋班候皇<lb/>
　太后御紫宸殿乘平頭輦童子女童隊樂引至金鑾<lb/>
　門閤使奏内諸司起居訖贊引駕自下先行至元和<lb/>
　殿皇太后入西北隅閤内更衣侍中解劍上殿奏外<lb/>
　辦宣徽受版入奏侍中降復位協律郎舉麾樂作大<lb/>
　樂令太常卿導引皇太后升坐宣徽使贊扇合簾捲<lb/>
　扇開樂止符寶郎奉寶置皇太后坐右左右金吾大<lb/>
<pb n="KR2m0014_WYG_089-2b"/>
　將軍對揖鞠躬奏軍國内外平安東上閤門副使引<lb/>
　丞相東門入西上閤門副使引親王西門入通事舍<lb/>
　人引文武班入如儀樂作至位樂止文武班趨進相<lb/>
　向再拜退復位東西上閤門使宣徽使自𢎞政殿引<lb/>
　皇帝御肩輿至西便門下引入門樂作至殿前位樂<lb/>
　止宣徽使贊皇帝拜問皇太后聖躬萬福拜皇帝御<lb/>
　西閤坐合班起居如儀北府宰相押册中書樞密令<lb/>
　史八人舁册東西上閤門使引册宣徽使引皇帝送<lb/>
<pb n="KR2m0014_WYG_089-3a"/>
　册樂作至殿前置册位樂止宣徽使贊皇帝再拜稱<lb/>
　萬嵗羣臣陪位揖翰林學士四人大將軍四人舁册<lb/>
　皇帝捧册行三舉武授册舁之西階上殿樂作置太<lb/>
　后坐前樂止皇帝册西面東立舍人引丞相當殿再<lb/>
　拜三呼萬嵗解劍西階上殿樂作至讀册位樂止俛<lb/>
　伏跪讀册訖俛伏三呼萬嵗復班位宣徽使引皇帝<lb/>
　下殿樂作至殿前位樂止皇帝拜舞蹈拜訖引皇帝<lb/>
　西階上殿至皇太后坐前位俛伏跪致詞訖俛伏興<lb/>
<pb n="KR2m0014_WYG_089-3b"/>
　引西階下至殿前位拜舞蹈拜鞠躬侍中臨軒宣太<lb/>
　后答稱有制皇帝再拜宣訖引皇帝上殿樂作至西<lb/>
　閤樂止丞相親王侍從文武合班贊拜舞蹈三呼萬<lb/>
　嵗如儀丞相上賀侍中宣答如儀丞相以下出舉樂<lb/>
　出門樂止侍中奏禮畢宣徽使索扇扇合下簾皇太<lb/>
　后起舉樂入閤樂止文武官出門外分班侍從兵部<lb/>
　吏部起居金吾仗出如儀閤使奏放仗皆如皇帝受<lb/>
　册之儀<lb/>
<pb n="KR2m0014_WYG_089-4a"/>
金奉册皇太后儀<lb/>
　海陵天徳二年正月詔有司擇日奉册唐殷國妃岐<lb/>
　國太妃仍别建宫名合行典禮禮官檢詳條奏以聞<lb/>
　其日質明有司各具繖扇侍衞如儀及兵部約量差<lb/>
　軍兵并文武百官詣兩宫迎請引導皇太后入内並<lb/>
　赴受册殿入御幄侍衞如式次奉册太尉等俱以册<lb/>
　置于案皆盛以匣覆以帕詣别殿門外幄次教坊提<lb/>
　㸃率教坊入侍衞官各就列皇帝常服乘輿至别殿<lb/>
<pb n="KR2m0014_WYG_089-4b"/>
　後幄次通事舍人引宣徽使版奏中嚴復位少頃又<lb/>
　奏外辦幄簾捲教坊樂作扇合兩宫皇太后出自後<lb/>
　幄並即御座南向扇開樂止<hi>分左右少退</hi>通事舍人引文<lb/>
　武百僚班左入依品重行西向立定通事舍人喝起<lb/>
　居班依常朝例起居七拜訖引文武百僚班分東西<lb/>
　相向立通事舍人太常博士贊引太常卿前導押册<lb/>
　官押册而行奉册太尉讀册中書令舉册官以次從<lb/>
　之次押寶官押寶而行奉寶司徒讀寶侍中舉寶官<lb/>
<pb n="KR2m0014_WYG_089-5a"/>
　以次從之俱自正門入教坊樂作至殿庭西階下少<lb/>
　東北向於褥位少置樂止册北寶南通事舍人太常<lb/>
　博士贊引太常卿前導押册官押册升樂作奉册太<lb/>
　尉等從之進至兩宫太后座前褥位樂止<hi>兩宫册寶齊上齊讀</hi>
　舉册官夾侍奉册太尉各搢笏北向跪俛伏興退立<lb/>
　讀册中書令俱進向册前跪奏稱攝中書令具官臣<lb/>
　某謹讀册舉册官單跪舉中書令各搢笏讀訖執笏<lb/>
　俛伏興搢笏奉册興于位東迴册函北向並進跪置<lb/>
<pb n="KR2m0014_WYG_089-5b"/>
　于御座前褥位中書令舉册官俱降還位奉册太尉<lb/>
　並降階東向以俟押寶官押寶升樂作奉寶司徒等<lb/>
　從之進至兩宫皇太后座前褥位樂止舉寶官夾侍<lb/>
　奉寶司徒各搢笏北向跪俛伏興退立讀寶侍中俱<lb/>
　進當寶前跪奏稱攝侍中具官臣某謹讀寶舉寶官<lb/>
　單跪對舉侍中各搢笏讀訖執笏俛伏興搢笏奉寶<lb/>
　興于位東迴寶西北向並進跪置于御座前褥位册<lb/>
　之南通事舍人太常博士贊引太尉司徒以次應行<lb/>
<pb n="KR2m0014_WYG_089-6a"/>
　事官俱降自西階復本班序立宣徽使一員詣皇帝<lb/>
　御幄前俛伏跪奏臣某謹請皇帝詣兩宫皇太后前<lb/>
　行稱賀之禮俛伏興贊引皇帝再拜又奏請北向跪<lb/>
　皇帝賀曰嗣皇帝臣某言<hi>云云</hi>俛伏興又再拜訖又<lb/>
　奏請皇帝少立内侍承㫖退西向稱兩宫太后㫖<hi>云</hi>
　<hi>云</hi>皇帝再拜宣徽使前引皇帝歸幄常服乘輿還内<lb/>
　侍衞如來儀應階下文武百僚重行立定通事舍人<lb/>
　喝拜在位皆再拜通事舍人引太師詣西階升俛伏<lb/>
<pb n="KR2m0014_WYG_089-6b"/>
　跪奏稱文武百僚具官臣某等稽首言皇太后殿下<lb/>
　顯對册儀永安帝養仰祈福壽與天同休俛伏興降<lb/>
　自西階復位立定通事舍人贊在位官皆再拜舞蹈<lb/>
　三呼萬嵗又再拜宣徽使升自東階取㫖退臨階西<lb/>
　向稱兩宫皇太后㫖通事舍人賛在位者皆再拜畢<lb/>
　宣曰公等忠敬盡心推崇協力膺兹令典感愧良深<lb/>
　宣訖還位通事舍人贊謝宣諭拜在位官皆再拜舞<lb/>
　蹈三呼萬嵗又再拜通事舍人分引應北向官各分<lb/>
<pb n="KR2m0014_WYG_089-7a"/>
　班東西立宣徽使升自東階奏稱具官臣等言禮畢<lb/>
　降還位扇合皇太后並興教坊樂作降座還殿後幄<lb/>
　次扇開樂止通事舍人引宣徽使奏解嚴中書侍郎<lb/>
　等各帥捧册床官升殿跪捧册並置於床次門下侍<lb/>
　郎等各帥捧寶床官升殿跪捧寶並置於床訖通事<lb/>
　舍人引詣東上閤門投進所司文武百僚以次出皇<lb/>
　太后常服乘輿各還本宫引導如來儀文武百僚詣<lb/>
　東上閤門拜表賀皇帝退禮畢各赴本宫受内外命<lb/>
<pb n="KR2m0014_WYG_089-7b"/>
　婦稱賀所司預於殿内設皇太后御座司賓引内外<lb/>
　命婦于殿庭北向依序立尚儀奏請皇太后常服即<lb/>
　座司贊曰再拜命婦皆再拜司賓引班首詣西階升<lb/>
　跪賀稱妾某氏等言伏惟皇太后殿下天資聖善昭<lb/>
　受鴻名凡在照臨不勝欣忭興降階復位司贊曰再<lb/>
　拜内外命婦皆再拜尚宫承㫖降自西階于命婦之<lb/>
　北東向立司贊曰再拜在位者皆再拜尚宫乃宣答<lb/>
　曰膺兹典禮感愧良深司贊曰再拜在位者皆再拜<lb/>
<pb n="KR2m0014_WYG_089-8a"/>
　退赴别殿賀皇帝亦如賀皇太后之儀惟不致詞不<lb/>
　宣答<lb/>
　　<hi>臣</hi>等謹按海陵本紀天徳二年正月癸巳尊嫡母<lb/>
　　圖克坦氏及母大氏皆為皇太后名圖克坦氏宫<lb/>
　　曰永壽大氏宫曰永寜志所云唐殷國妃者海陵<lb/>
　　之嫡母圖克坦氏也岐國太妃者生母大氏也<lb/>
元太皇太后上尊號進册寶儀<lb/>
　前期二日儀鸞司設進發册寶案於大明殿御座之<lb/>
<pb n="KR2m0014_WYG_089-8b"/>
　前掌謁設進册寶案于太皇太后殿座榻前設受册<lb/>
　寶案于座榻上並册西寶東侍儀司設册使副位于<lb/>
　廷中北面册官位右寶官位左禮儀使位于前以北<lb/>
　為上太皇太后殿廷亦如之至期大昕羣臣皆公服<lb/>
　叙位闕前侍儀使禮儀使引册使引册奉册舉册讀<lb/>
　册捧册官由月華門入侍儀使禮儀使引册副引寶<lb/>
　奉寶舉寶讀寶捧寶官由日精門入至露階下依板<lb/>
　位立侍儀使捧牙牌入至寢殿前跪報外辦内侍入<lb/>
<pb n="KR2m0014_WYG_089-9a"/>
　奏出傳制曰可侍儀使俛伏興皇帝出閤升輦鳴鞭<lb/>
　三入大明殿升御座鳴鞭三司晨報時鷄唱畢侍儀<lb/>
　使禮儀使引册使以下陞自東階由左門入至御榻<lb/>
　前相向立掌儀贊曰奏中嚴侍儀使捧牙牌跪奏曰<lb/>
　中嚴又贊曰就拜曰興曰平身曰復位曰禮儀使稍<lb/>
　前跪曰册使以下皆跪禮儀使奏請進發太皇太后<lb/>
　册寶掌儀贊曰就拜曰興曰平身曰復位曰内謁者<lb/>
　稍前曰搢笏奉册寶上進曰册使副捧册寶官稍前<lb/>
<pb n="KR2m0014_WYG_089-9b"/>
　曰搢笏曰内謁者跪進册寶皇帝興以册授册使册<lb/>
　使跪受興以授捧册官出笏以寶授册副册副跪受<lb/>
　興以授捧寶官出笏侍儀使禮儀使引冊引寶官導<lb/>
　册寶由正門出册使以下奉隨至階下掌儀贊曰以<lb/>
　冊寶置於案曰出笏復位方輿舁行樂作侍儀使禮<lb/>
　儀使引冊引寶前導册使以下奉隨至興聖宫前奠<lb/>
　案樂止侍儀使以導從入至太皇太后寢殿前跪報<lb/>
　外辦掌謁入啟出傳㫖曰可侍儀使俛伏興侍儀使<lb/>
<pb n="KR2m0014_WYG_089-10a"/>
　掌謁前導太皇太后陞殿導太皇太后時侍儀使入<lb/>
　至大明殿跪奏册寶至興聖宫請行禮駕興鳴鞭三<lb/>
　侍儀使前引導從至興聖宫陞御座侍儀使出至案<lb/>
　所樂作方輿入至露階下奠案册使副立于案前冊<lb/>
　官東向寶官西向方輿分退立于兩廡樂止尚引引<lb/>
　殿前班入起居位相向立起居拜舞如元正儀禮畢<lb/>
　宣贊唱曰各恭事贊引册使以下退至起居位通班<lb/>
　舍人唱曰攝某官具官<hi>或太尉具官無常</hi>臣某以下起居引贊<lb/>
<pb n="KR2m0014_WYG_089-10b"/>
　贊曰鞠躬曰平身進入丹墀知班唱曰班齊宣贊唱<lb/>
　曰拜通贊贊曰鞠躬曰拜曰興曰拜曰興曰平身宣<lb/>
　贊唱曰各恭事進至案前依位立宣贊唱曰太尉以<lb/>
　下進上册寶掌儀贊曰捧册寶官稍前搢笏捧册寶<lb/>
　侍儀使引册寶官前導册使奉隨至御榻進册寶案<lb/>
　前掌儀唱曰跪捧册寶官皆跪曰以册寶置於案曰<lb/>
　捧册寶官出笏復位曰太尉以下皆跪曰讀舉冊寶<lb/>
　官興俱至案前跪掌儀贊曰舉册官搢笏取冊于匣<lb/>
<pb n="KR2m0014_WYG_089-11a"/>
　置于盤對舉曰讀册讀冊官稱臣某謹讀册讀畢舉<lb/>
　册官納册于匣掌儀贊曰出笏曰舉寶官搢笏取寶<lb/>
　於盝對舉曰讀寶讀寶官稱臣某謹讀寶讀畢舉寶<lb/>
　官納寶于盝掌儀贊曰出笏曰就拜曰興曰平身曰<lb/>
　衆官皆興曰復位曰太尉司徒奉册寶官稍前曰捧<lb/>
　册寶官稍前曰搢笏曰捧册寶上進曰皇帝躬授太<lb/>
　皇太后册寶太皇太后以册寶授内掌謁内掌謁置<lb/>
　于案皇帝興進酒太皇太后舉觴飲畢皇帝復御座<lb/>
<pb n="KR2m0014_WYG_089-11b"/>
　畢掌儀贊曰衆官皆復位侍儀使引册使以下分左<lb/>
　右出就位皇帝率皇后及諸妃公主降丹墀北面拜<lb/>
　賀陞殿皇太子及諸王拜賀陞殿典引引百官入就<lb/>
　起居位通事舍人唱曰文武百僚具官臣某以下起<lb/>
　居曰鞠躬曰平身引至丹墀拜位知班報班齊宣贊<lb/>
　唱曰拜通贊贊曰鞠躬曰拜曰興曰拜曰興曰平身<lb/>
　侍儀使詣班首前請進酒雙引至殿宇下褥位立俟<lb/>
　舞旋列定通贊唱曰分班樂作侍儀使引班首由南<lb/>
<pb n="KR2m0014_WYG_089-12a"/>
　東門入宣徽使奉隨至御榻前班首跪曲終班首祝<lb/>
　贊曰册寶禮畢臣等不勝欣忭願上太皇太后皇帝<lb/>
　億萬嵗壽宣徽使應曰如所祝班首俛伏興詣進酒<lb/>
　位<hi>以下並同元正儀</hi>
皇太后上尊號進册寶儀<lb/>
　同前儀<lb/>
太皇太后加上尊號進册寶儀<lb/>
　同前儀<lb/>
<pb n="KR2m0014_WYG_089-12b"/>
明上尊號徽號儀<lb/>
　明制天子登極奉母后或母妃為皇太后則上尊號<lb/>
　其後或以慶典推崇皇太后則加二字或四字為徽<lb/>
　號世宗時上兩宫皇太后增至八字上徽號致詞而<lb/>
　上尊號則止進寶册上尊號自宣宗登極尊皇太后<lb/>
　始先期遣官祭告天地宗社帝親告太宗皇帝大行<lb/>
　皇帝几筵是日鳴鐘鼓百官朝服奉天門設册寶綵<lb/>
　輿香亭中和韶樂及大樂設而不作内官設皇太后<lb/>
<pb n="KR2m0014_WYG_089-13a"/>
　寶座陳儀仗于宫中設册寶案于寶座前設皇帝拜<lb/>
　位于丹陛正中親王拜位于丹墀内女樂設而不作<lb/>
　皇帝冕服御奉天門奉册寶官以册寶置輿中内侍<lb/>
　舉輿皇帝隨輿降階陞輅百官於金水橋南北向立<lb/>
　輿至皆跪過興隨至思善門外橋南北向立皇帝至<lb/>
　思善門内降輅皇太后陞座輿至丹陛皇帝由左門<lb/>
　入至陛右北向立親王冕服各就位奏四拜皇帝及<lb/>
　王以下皆四拜奉册寶官以册寶由殿中門入立于<lb/>
<pb n="KR2m0014_WYG_089-13b"/>
　左皇帝由殿左門入至拜位跪親王百官皆跪奏搢<lb/>
　圭奏進册奉册官以册跪進皇帝受册獻訖執事官<lb/>
　跪受置案左奏進寶奉寶官以寶跪進皇帝受寶獻<lb/>
　訖執事官跪受置案右奏出圭奏宣册執事官跪宣<lb/>
　讀皇帝俛伏興由左門出至拜位奏四拜𫝊唱百官<lb/>
　同四拜禮畢駕興是日皇帝奉皇太后謁奉先殿及<lb/>
　几筵行謁謝禮禮畢皇太后還宫服燕居冠服陞座<lb/>
　皇帝率皇后皇妃親王公主及六尚等女官行慶賀<lb/>
<pb n="KR2m0014_WYG_089-14a"/>
　禮翌日外命婦四品以上行進表箋禮宣宗宣徳以<lb/>
　後儀同英宗正統初尊太皇太后儀同天順八年二<lb/>
　月增命婦致詞云某夫人妾某氏等恭惟皇太后陛<lb/>
　下尊居慈極永膺福壽孝宗𢎞治十八年上兩宫尊<lb/>
　號改皇太后致詞云尊居慈闈茂隆福壽世宗嘉靖<lb/>
　元年二月上尊號以四宫行禮過勞分為二日又以<lb/>
　武宗服制未滿莊肅皇后免朝賀命婦賀三宫亦分<lb/>
　日上徽號自英宗天順二年正月奉皇太后始致詞<lb/>
<pb n="KR2m0014_WYG_089-14b"/>
　云嗣皇帝臣伏惟皇太后陛下功徳兼隆顯崇徽號<lb/>
　永膺福壽率土同歡命婦進表慶賀致詞云某夫人<lb/>
　妾某氏等恭惟皇太后陛下徳同坤厚允恊徽稱福<lb/>
　壽無疆輿情歡戴餘如常儀後上徽號及加上徽號<lb/>
　仿此憲宗成化二十三年禮部具儀上未及皇太子<lb/>
　妃禮特命増之<lb/>
　　册立<hi>册封附</hi>
遼册皇后儀<lb/>
<pb n="KR2m0014_WYG_089-15a"/>
　至日南北臣僚内外命婦詣端拱殿幕次皇后至閤<lb/>
　侍中奏中嚴引命婦班入就東西相向位立皇帝臨<lb/>
　軒命使發册使副押册至端拱殿門外侍中奏外辦<lb/>
　所司承㫖索扇扇合舉麾樂作皇后出閤升坐扇開<lb/>
　簾捲偃麾樂止引命婦合班面殿起居八拜皇后降<lb/>
　坐樂作至殿下褥位樂止引册入置皇后褥位前侍<lb/>
　中傳宣皇后四拜命婦陪位皆拜引讀册官至皇后<lb/>
　褥位前俛伏跪讀訖皇后四拜陪位者皆拜引皇后<lb/>
<pb n="KR2m0014_WYG_089-15b"/>
　升殿使臣引册置皇后坐前册案退西向侍立命婦<lb/>
　當殿稱賀四拜引班首東階上殿致詞訖東階下殿<lb/>
　復位四拜侍中奏宣答稱有教㫖四拜宣答訖四拜<lb/>
　班首上殿進酒皇后賜押册使副等酒訖侍中奏禮<lb/>
　畢承㫖索扇樂作皇后起入閤樂止分引命婦等東<lb/>
　西門出<lb/>
皇帝納后儀<lb/>
　擇吉日至日后族畢集吉旦后出私舍坐於堂皇帝<lb/>
<pb n="KR2m0014_WYG_089-16a"/>
　遣使及媒者以牲酒饔餼至門執事者以告使及媒<lb/>
　者入謁再拜平身立少頃拜進酒於皇后次及后之<lb/>
　父母宗族兄弟酒徧再拜納幣致詞再拜訖后族皆<lb/>
　坐特哩衮夫人四拜請就車后辭父母伯叔父母兄各<lb/>
　四拜宗族長者皆再拜皇后升車父母飲后酒致戒<lb/>
　詞徧及使者媒者送者發軔伯叔父母兄飲后酒<lb/>
　如初教坊遮道賛祝后命賜以物后族追拜進酒遂<lb/>
　行將至宫門宰相傳勅賜皇后酒徧及送者既至特<lb/>
<pb n="KR2m0014_WYG_089-16b"/>
　哩衮率皇族奉迎再拜皇后車至便殿東南七十步<lb/>
　止特哩衮夫人請降車負銀<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>捧縢履黄道行後一人<lb/>
　張羔裘若襲之前一婦人捧鏡却行置鞍於道后過<lb/>
　其上乃詣神主室三拜南北向各一拜酹酒向謁者<lb/>
　一拜起居訖再拜次詣舅姑御容拜奠酒選皇族諸<lb/>
　婦宜子孫者再拜之授以<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>縢又詣諸帝御容拜奠<lb/>
　酒神賜襲衣珠玉珮餙拜受服之后姊若妹陪拜者<lb/>
　各賜物皇族迎者后族送者徧賜酒皆相偶飲訖后<lb/>
<pb n="KR2m0014_WYG_089-17a"/>
　坐别殿送后者退食於次媒者傳㫖命送后者列於<lb/>
　殿北竢皇帝即御坐選皇族尊者一人當奥坐主婚<lb/>
　禮命執事者往來致詞於后族引后族之長率送后<lb/>
　者升當御坐皆再拜又一人少進附奏送后之詞退<lb/>
　復位再拜后族之長及送后者向當奥者三拜南北<lb/>
　向各一拜向謁者一拜后族之長跪問聖躬萬福再<lb/>
　拜復奏送后之詞又再拜當奥者與媒者行酒三周<lb/>
　命送后者再拜皆坐終宴翼日皇帝晨興詣先帝御<lb/>
<pb n="KR2m0014_WYG_089-17b"/>
　容拜奠酒訖復御殿宴后族及羣臣皇族后族偶飲<lb/>
　如初百戲角觗戲馬較勝以為樂又翼日皇帝御殿<lb/>
　賜后族及贐送后者各有差受賜者再拜進酒再拜<lb/>
　皇帝御别殿有司進皇后服飾之籍酒五行送后者辭<lb/>
　訖皇族獻后族禮物后族以禮物謝當奥者禮畢<lb/>
册皇太子儀<lb/>
　前期一日設幄坐於宣慶殿設文武官幕次於朝堂<lb/>
　并殿廷板位大樂令陳宫縣皆如皇帝受册儀守宫<lb/>
<pb n="KR2m0014_WYG_089-18a"/>
　設皇太子次於朝堂北西向乘黄令陳金輅朝堂門<lb/>
　外西向皇太子儀仗笳簫鼓吹等陳宣慶門外典儀<lb/>
　設皇太子版位於殿横街南近東北向設文武官五<lb/>
　品以上位於樂縣東西餘官如常儀至日門下侍郎<lb/>
　奉册中書侍郎奉寶綬各置於案令史二人絳服對<lb/>
　舉案立寶案在横街北西向册案在北門下侍郎中<lb/>
　書侍郎並立案後侍中版奏中嚴皇太子逺遊冠絳<lb/>
　紗袍秉珪出太子舍人引入就版位北面殿立東宫<lb/>
<pb n="KR2m0014_WYG_089-18b"/>
　官三師以下皆從立皇太子東南西向太子入門樂<lb/>
　作至位樂止典儀賛皇太子再拜在位者皆再拜中<lb/>
　書令立太子東北西向門下侍郎引册案中書侍郎<lb/>
　取册進授中書令退復位傳宣官稱有制皇太子再<lb/>
　拜傳宣訖再拜中書令跪讀册訖俛伏興皇太子再<lb/>
　拜受册退授左庶子中書侍郎取寳進授中書令皇<lb/>
　太子進受寳退授左庶子中書令以下退復位舁案<lb/>
　者以案退典儀賛再拜皇太子拜在位者皆再拜太<lb/>
<pb n="KR2m0014_WYG_089-19a"/>
　子舍人引皇太子退樂作出門樂止侍中奏禮畢皇<lb/>
　太子升金輅左庶子以下夾侍儀仗鼓吹等並列宣<lb/>
　慶門外三師三少諸宫臣於金輅前後導從鳴鐃而<lb/>
　行還東宫宫庭先設仗衞如式至宫門鐃止皇太子<lb/>
　降金輅舍人引入就位坐文武宫臣序班稱賀禮畢<lb/>
册王妃公主儀<lb/>
　至日押册使副并讀册等官押册東便門入持節前<lb/>
　導至殿册案置横街北少東引使副等面殿立而鞠<lb/>
<pb n="KR2m0014_WYG_089-19b"/>
　躬侍中臨軒稱有制皆再拜鞠躬宣制訖舞蹈五拜<lb/>
　引册於宣慶門出使副等押領儀仗册案赴各私第<lb/>
　㕔前向闕陳列設傳宣受册拜褥册案置褥左去羃<lb/>
　葢使副案右序立受册者就位立傳宣稱有制再拜<lb/>
　宣制訖舁册人舉册匣於褥前跪捧引讀册者與受<lb/>
　册者皆俛伏跪讀訖皆俛伏興受册者謝恩國王五<lb/>
　拜王妃公主四拜<lb/>
金册皇后儀<lb/>
<pb n="KR2m0014_WYG_089-20a"/>
　天徳二年十月九日册妃圖克坦氏為皇后前一日<lb/>
　儀鸞司設座勤政殿南向設羣臣次於朝堂大樂令<lb/>
　展宫縣於殿庭設協律郎舉麾位於樂縣西北東向<lb/>
　閤門設百官班位於庭並如常朝之儀又設典儀位<lb/>
　於班位之東北賛者二人在南少却俱西向設册使<lb/>
　副位於殿門外之東又設册使副受命位於百官班<lb/>
　前又設册寶幄次二於殿後東廂俱南向其日諸衞<lb/>
　勒所部畧列黄麾細仗於庭符寳郎奉八寶置於左<lb/>
<pb n="KR2m0014_WYG_089-20b"/>
　右吏部侍郎奉册禮部侍郎奉寳匣皆置於床訖出<lb/>
　就門外班大樂令協律郎樂工典儀賛者各入就位<lb/>
　羣官等依時刻集朝堂俱就次各服朝服侍中約刻<lb/>
　版奏請中嚴通事舍人引羣官入就庭東西相向立<lb/>
　以北為上又引册使副立於東偏門西向門下侍郎<lb/>
　引主節奉節立於殿下東廊横街北中書令中書侍<lb/>
　郎帥舉捧册官奉册床立於節南侍中門下侍郎帥<lb/>
　舉捧寶官奉寶床立於册床之南俱西面侍中版奏<lb/>
<pb n="KR2m0014_WYG_089-21a"/>
　外辦殿上索扇協律郎舉麾宫縣作皇帝服通天冠<lb/>
　絳紗袍出自東房曲直華盖警蹕侍衞如常儀即座<lb/>
　南向坐簾捲樂止通事舍人引册使副入宫縣作使<lb/>
　副就受命位侍中中書令門下侍郎中書侍郎舉捧<lb/>
　官依舊西面立羣臣合班横行北面如常朝之儀立<lb/>
　定典儀曰再拜賛者承傳班首以下羣官在位者皆<lb/>
　再拜班首問起居又再拜閤門官引攝侍中出班承制<lb/>
　降詣使副東北西向稱有制使副稍前鞠躬再拜攝<lb/>
<pb n="KR2m0014_WYG_089-21b"/>
　侍中宣制曰命公等持節授后册寶宣制訖又俱再<lb/>
　拜侍中還班門下侍郎引主節詣册使所主節以節<lb/>
　授門下侍郎門下侍郎執節西向授太尉太尉受付<lb/>
　主節主節立於使副之左右門下侍郎退還班位中<lb/>
　書侍郎引册床門下侍郎引寶床立於册使東北西<lb/>
　向以次授與太尉太尉皆捧受册床置於北寳床置<lb/>
　於南侍中中書令禮儀使舉捧册寶官及舁床者退<lb/>
　於東西塼道之左右相向立門下侍郎中書侍郎退<lb/>
<pb n="KR2m0014_WYG_089-22a"/>
　還班位典儀曰再拜贊者承傳羣官在位者皆再拜訖<lb/>
　分班東西相向立捧舉舁册寶牀者進册牀先行讀册<lb/>
　官次之寶牀次行讀寶官次之舉舁官各分左右通事<lb/>
　舍人引册使隨之以行持節者前導太尉初行宫縣樂作<lb/>
　出殿門樂止攝侍中出班升殿奏侍中臣言禮畢殿上<lb/>
　索扇簾降宫縣作降座入自東房樂止通事舍人引羣<lb/>
　官在位者以次出俟太尉司徒復命禮畢還内先是有<lb/>
　司預設太尉司徒本品革車鹵簿於門外至殿門左右<lb/>
<pb n="KR2m0014_WYG_089-22b"/>
　排列俟使副出鼓吹振作禮儀使舉捧官執節者并<lb/>
　擡舁人以册寶少駐於泰和門太尉司徒及讀册寶<lb/>
　官暫歸幕次内侍閤門引入泰和殿俟至殿下位鼓<lb/>
　吹止有司預供張泰和殿設皇后座於扆前殿上埀<lb/>
　簾又設東西房於殿之左右稍北又設受册位於殿<lb/>
　庭西階之南東向又設内命婦次於殿之左右大樂<lb/>
　令設宫縣於庭協律郎設舉麾位於殿上又設册寶<lb/>
　次於門外又設行事官次於門左右又設外命婦次<lb/>
<pb n="KR2m0014_WYG_089-23a"/>
　於門外之内其日諸衛於殿門外略設黄麾細仗有<lb/>
　司設二步障於殿之西階簾前設扇左右各十紅繖<lb/>
　一在西階欄之外又設舉册寶案位於使副之前北<lb/>
　向又設宣徽使位於北廂南向司贊設内外命婦以<lb/>
　下陪列位於殿庭塼道之左右每等重行異位北向<lb/>
　内命婦在後又設司贊位於東階東南贊者二人在<lb/>
　南少退俱西向質明執事官大樂令等各就位皇后<lb/>
　常服乘龍飾肩輿至泰和殿後閤近仗導衞如常儀<lb/>
<pb n="KR2m0014_WYG_089-23b"/>
　宣徽使奏中嚴册使副入門宫縣作俟册使庭中立<lb/>
　樂止册在北寶在南使副立於床後禮儀使帥持節<lb/>
　者立於前舉捧册寶官立於册寶床左右讀册寶官<lb/>
　各立於其後宣徽使奏外辦内侍閤門官引后出後<lb/>
　閤宫縣作簾捲皇后降自西階左右步障繖扇從至<lb/>
　階下望勤政殿御閤所在立樂止冊使進立於右宣<lb/>
　曰有制閤門使内侍贊再拜册使宣曰制遣太尉臣<lb/>
　某司徒臣某恭授后册寶閤門使内侍贊再拜册使<lb/>
<pb n="KR2m0014_WYG_089-24a"/>
　少退中書令侍中及舉捧官率擡舁人奉册寶以次<lb/>
　進於前宫縣作册寶床自東階升並置於殿之前楹<lb/>
　間册床在北寶床在南中留讀册寶官立位並去帕<lb/>
　及蓋擡舁人執之退立於西朶殿舉擡官分左右相向<lb/>
　立讀册寶官各立於床之東西向立既定樂止閤門<lb/>
　使内侍贊再拜捧謝表官以表授左立内侍内侍以<lb/>
　授后受訖以付右立内侍内侍持表立於右閤門使<lb/>
　贊再拜訖册使退宫縣作持表内侍以表付閤門官<lb/>
<pb n="KR2m0014_WYG_089-24b"/>
　隨册使行册使副至門鼓吹振作如來儀入西偏門<lb/>
　鼓吹止册使副至御閤所在俛伏跪奏太尉臣某司<lb/>
　徒臣某奉制授册寶禮畢俛伏興退持表閤門官進<lb/>
　表近侍接入進讀訖退初册使退及門樂止閤門内<lb/>
　侍引后自西階升殿宫縣作繖扇止於簾外退於左<lb/>
　右朶殿前步障止於階下卷之后於座前南向立樂<lb/>
　止中書令詣册床南立北向稱中書令臣某謹讀册<lb/>
　讀畢降自東階立於欄外第一墀上西向次侍中詣<lb/>
<pb n="KR2m0014_WYG_089-25a"/>
　寶床南立北向揖稱侍中臣某讀寶讀畢降階立於<lb/>
　中書令之北西向内侍閤門引升座宫縣作坐定樂<lb/>
　止舉捧官以次招擡舁人持帕盖覆匣床奉置殿之<lb/>
　左右册床在東寶床在西置訖舉捧官以次降階立<lb/>
　於中書令侍中之後立定合班北向閤門贊再拜拜<lb/>
　訖降東階退出殿門其擡舁人置册寶床於東西訖<lb/>
　各由朶殿下階於侍中等班後直出殿門以俟復入<lb/>
　擡舁入宫受册表謝訖内侍跪奏禮畢閤門引内外<lb/>
<pb n="KR2m0014_WYG_089-25b"/>
　命婦陪立者以次進就北向位班首初行宫縣作至<lb/>
　位樂止閤門曰再拜命婦皆再拜閤門引班首自西<lb/>
　階升樂作至階樂止進當座前北向躬致稱賀訖降<lb/>
　自西階樂作至位樂止閤門曰再拜舍人承傳命婦<lb/>
　等皆再拜閤門使前承令降自西階詣命婦前西北<lb/>
　東向稱有教㫖命婦等皆拜閤門使宣曰祇奉聖恩<lb/>
　授以册寶榮幸之至兢厲増深所賀知舍人曰再拜<lb/>
　命婦皆再拜訖内侍引内命婦還宫班首初行樂作<lb/>
<pb n="KR2m0014_WYG_089-26a"/>
　出門樂止内侍引外命婦出次宣徽使奏稱禮畢降<lb/>
　座宫縣作入自東房樂止歸閤宫縣作至閤樂止更<lb/>
　常服内侍承教㫖宣外命婦入㑹並如常儀㑹畢閤<lb/>
　門引外命婦降階横班北向舍人曰再拜訖以次出<lb/>
　還宫如來儀中書門下侍郎復以引進司帥擡舁人<lb/>
　進册寶入内付與都㸃檢司退别日㑹羣臣㑹妃主<lb/>
　宗室等賜酒設食簮花教坊作樂如内宴之儀十一<lb/>
　日朝永壽永寧两宫皇后既受册越二日内侍設座<lb/>
<pb n="KR2m0014_WYG_089-26b"/>
　於所御殿南向其日夙興宣徽使版奏中嚴質明諸<lb/>
　侍衛宫人俱詣寝殿奉迎宣徽使版奏外辦后首餙<lb/>
　禕衣御車内侍前導降自西階以出侍衛如常儀至<lb/>
　太后之裏門外降車障扇侍衛如常儀入立於西廂<lb/>
　東向將至宣徽使版奏請中嚴既降車宣徽使版奏<lb/>
　外辦太后常服宣徽使引升座南向宣徽使引后進<lb/>
　升自西階北面再拜進跪致謝詞存撫賜酒食並如<lb/>
　家人之儀禮畢宣徽使贊再拜訖宣徽使引降自西<lb/>
<pb n="KR2m0014_WYG_089-27a"/>
　階以出出門宣徽使奏禮畢降座囘宫<lb/>
册皇太子儀<lb/>
　大定八年正月册皇太子禮官擬奏皇太子乘輿至<lb/>
　翔龍門東宫官導從不乘馬册皇太子前三日遣使<lb/>
　同日奏告天地宗廟册前一日宣徽院帥儀鸞司設<lb/>
　御座於大安殿當中南向設皇太子次於門外之東<lb/>
　西向又設文武百官應行事官東宫官等次於門外<lb/>
　之東西廊又設册寶幄次於殿後東廂俱南向又設<lb/>
<pb n="KR2m0014_WYG_089-27b"/>
　受册位於殿庭横階之南工部官與監造册寶官公<lb/>
　服自製造所導引册寶床由宣華門入約宣徽院同<lb/>
　進呈畢赴幄次安置大樂令帥其屬展樂縣於庭其<lb/>
　日兵部帥其屬設黄麾仗於大安殿門之内外其日<lb/>
　質明文武百僚應行事官並朝服入次東宫官各朝<lb/>
　服自東宫乘馬導從至左翔龍門外下馬各就次通<lb/>
　事舍人分引百官入立班東西相向次引侍中中書令<lb/>
　門下侍郎中書侍郎及捧舁册寶官詣殿後幄次前<lb/>
<pb n="KR2m0014_WYG_089-28a"/>
　立少頃奉册寶出幄次由大安殿東降至庭中褥位<lb/>
　權置訖奉引册寶官立於其後皇太子服逺遊冠朱<lb/>
　明衣出次執圭三師三少已下導從立於門外侍中<lb/>
　奏中嚴符寶郎奉八寶由東西偏門分入升置御座<lb/>
　之左右侍中奏外辦内侍承㫖索扇扇合皇帝服通<lb/>
　天冠絳紗𫀆以出曲直華蓋侍衛如常儀鳴鞭宫縣<lb/>
　樂作皇帝出自東序即御座爐烟升扇開簾捲樂止<lb/>
　典儀贊引皇太子入門宫縣樂作至位樂止師少已<lb/>
<pb n="KR2m0014_WYG_089-28b"/>
　下從入立於皇太子位東南西向典儀贊皇太子再<lb/>
　拜搢圭舞蹈又再拜奏聖躬萬福又再拜引近東西<lb/>
　向立師少以下并奉引册寶官等各赴百官東班樂<lb/>
　作至位樂止通事舍人引百官俱横班北向典儀贊<lb/>
　拜在位官皆再拜搢笏舞蹈又再拜起居又再拜畢<lb/>
　百官各還東西班師少以下并行事官各還立位典<lb/>
　儀贊引皇太子赴受冊位樂作至位樂止侍中承㫖<lb/>
　稱有制皇太子以下應在位官皆再拜躬身侍中宣<lb/>
<pb n="KR2m0014_WYG_089-29a"/>
　制曰册某王為皇太子又再拜通事舍人太常博士<lb/>
　引中書令詣讀册位中書侍郎引册匣置於前捧册<lb/>
　官西向跪捧皇太子跪讀畢俛伏興皇太子再拜中<lb/>
　書令詣捧册位奉册授皇太子搢圭跪受册以授右<lb/>
　庶子右庶子跪受皇太子俛伏興右庶子以册興置<lb/>
　於床中書令以下退復本班次通事舍人太常博士<lb/>
　引侍中詣奉寶位門下侍郎引寶盝立於其右侍中<lb/>
　奉寶授皇太子搢圭跪受以授左庶子左庶子跪受<lb/>
<pb n="KR2m0014_WYG_089-29b"/>
　皇太子俛伏興左庶子以寶興置於床侍中以下退<lb/>
　復本班典儀贊再拜畢引皇太子退初行樂作左右<lb/>
　庶子帥其屬舁册寶床以出出門樂止侍中奏禮畢<lb/>
　内侍承㫖索扇扇合簾降鳴鞭樂作皇帝降座入自<lb/>
　西序還後閤侍衛如來儀扇開樂止侍中奏解嚴所<lb/>
　司承㫖放仗衛以次出皇太子入次改服公服還東<lb/>
　宫導從如來儀册後二日兵部設黄麾仗於仁政殿<lb/>
　門之内外陳設並如大安殿之儀百官服朝服皇太<lb/>
<pb n="KR2m0014_WYG_089-30a"/>
　子公服至次改服逺逰冠朱明衣通事舍人引百官<lb/>
　入至階下立班東西相向典儀引皇太子執圭出次<lb/>
　立於門外侍中奏中嚴少頃又奏外辦皇帝出自東<lb/>
　序即座簾捲通事舍人引百官俱横班北向典儀贊<lb/>
　拜在位官皆再拜搢笏舞蹈又再拜起居又再拜訖<lb/>
　分班皇太子捧表入至拜表位立俟閤門使將至单<lb/>
　跪捧表閤門使接表皇太子俛伏興典儀贊再拜搢<lb/>
　圭舞蹈又再拜俟讀表畢侍中承㫖退稱有制典儀<lb/>
<pb n="KR2m0014_WYG_089-30b"/>
　贊再拜興躬身侍中宣訖典儀贊再拜搢圭舞蹈又<lb/>
　再拜引皇太子退侍中奏禮畢扇合鳴鞭入西序還<lb/>
　後閤侍衛如來儀侍中奏解嚴放仗百官以次出後<lb/>
　二日百官奉表稱賀如常儀<lb/>
元册皇后儀<lb/>
　前期二日儀鸞司設發册寶案於大明殿御座前稍<lb/>
　西設發寶案稍東掌謁設香案於皇后殿前設册案<lb/>
　於殿内座榻前稍西寶案稍東設受册案於座榻上<lb/>
<pb n="KR2m0014_WYG_089-31a"/>
　稍西設受寶案於稍東侍儀司設版位册使副位於<lb/>
　廷中北面册官位於右寶官位於左禮儀使位於册<lb/>
　案前主節位於太尉左皇后殿廷亦如之至期大昕<lb/>
　引賛叙太尉以下於闕廷各公服侍儀使禮儀使引<lb/>
　册使引册奉册舉册讀册捧册官由月華門入侍<lb/>
　儀使禮儀使引册副引寶奉寶舉寶讀寶捧寶官由<lb/>
　日精門入至露階下依板位立侍儀使捧牙牌入至<lb/>
　寢殿前跪報外辦内侍入奏出傳制曰可侍儀使俯<lb/>
<pb n="KR2m0014_WYG_089-31b"/>
　伏興皇帝出閤升輦鳴鞭三侍儀使引導從導皇帝<lb/>
　入大明殿陞御座鳴鞭三司晨報時鷄唱畢尚引引<lb/>
　殿前班入起居位起居賛拜舞蹈三呼如儀宣賛唱<lb/>
　曰各恭事引賛引册使以下入就位掌儀舍人引承<lb/>
　奉班都知侍儀使禮儀使主節捧册捧寶官升自左<lb/>
　階由南東門入至御座前分左右相向立掌儀賛曰<lb/>
　禮儀使稍前跪曰太尉以下皆跪禮儀使跪奏請進<lb/>
　發皇后册寶掌儀賛曰就拜曰興曰平身曰太尉以<lb/>
<pb n="KR2m0014_WYG_089-32a"/>
　下皆興曰復位掌儀賛曰内謁者稍前曰搢笏曰捧<lb/>
　冊寶跪進皇帝曰以冊寶授捧冊寶官捧冊寶官跪受興<lb/>
　掌儀贊曰主節官搢笏持節禮儀使引節導冊寶由正門<lb/>
　出至露階南向立禮儀使稱有制承奉班都知唱曰<lb/>
　太尉以下皆再拜通贊曰鞠躬曰拜曰興曰拜曰興<lb/>
　曰平身禮儀使宣制曰命太尉某等持節授皇后册<lb/>
　寶通贊贊曰鞠躬曰拜曰興曰拜曰興曰平身降至<lb/>
　露階下依次就位掌儀唱曰以册寶置於案曰出笏<lb/>
<pb n="KR2m0014_WYG_089-32b"/>
　曰復位方輿舁以行樂作侍儀使禮儀使引太尉及<lb/>
　册寶官奉隨至皇后宫庭奠案樂止掌儀唱曰捧册<lb/>
　寶官稍前搢笏捧册寶使太尉以下奉隨由正階躋<lb/>
　至案前掌儀贊曰以册寶置於案曰出笏曰復位侍<lb/>
　儀使稍前跪報外辦内侍入啟出傳制曰可侍儀使<lb/>
　俯伏興皇后出閤詣褥位太尉稱制遣臣某等恭授<lb/>
　皇后册寶内侍贊禮曰跪掌儀贊曰太尉以下皆跪<lb/>
　内侍贊皇后曰上香曰上香曰三上香曰拜曰興曰<lb/>
<pb n="KR2m0014_WYG_089-33a"/>
　拜曰興掌儀贊曰太尉以下皆興皇后陞殿立於座<lb/>
　榻前承奉班都知唱曰太尉以下進册寶掌儀唱曰<lb/>
　捧册寶官稍前搢笏捧册寶由正門至殿内掌儀贊<lb/>
　曰以册寶跪置於案曰捧册寶官出笏興復位曰太<lb/>
　尉以下皆跪曰舉册官興至案前跪曰搢笏取册於<lb/>
　匣置於盤對舉曰讀册官興至案前跪曰讀册讀册<lb/>
　官稱臣某謹讀册讀畢納册於匣掌儀贊曰出笏舉<lb/>
　寶官興至案前跪搢笏取寶於盝對舉曰讀寶官興<lb/>
<pb n="KR2m0014_WYG_089-33b"/>
　至案前跪曰讀寶讀寶官稱臣某謹讀寶讀畢納寶<lb/>
　於盝掌儀贊曰出笏曰太尉以下皆就拜曰興曰平<lb/>
　身捧册寶官以册寶授太尉太尉以授掌謁掌謁以<lb/>
　册寶置於受册寶案掌儀唱曰太尉以下跪曰衆官<lb/>
　皆跪太尉致祝辭曰册寶禮畢伏願皇后與天同算<lb/>
　司徒應曰如所祝就拜興平身太尉進酒樂作皇后<lb/>
　飲畢樂止禮儀使引節引主節由正門以出侍儀使<lb/>
　引太尉以下由左門至階下北面立承奉班都知唱<lb/>
<pb n="KR2m0014_WYG_089-34a"/>
　曰太尉以下皆再拜通贊曰鞠躬曰拜曰興曰拜曰<lb/>
　興曰平身侍儀使引太尉以下還詣皇帝御座前跪<lb/>
　奏曰奉制授皇后册寶謹以禮畢就拜興由左門以<lb/>
　出降詣旁折位侍儀使引導從導皇后詣大明殿前<lb/>
　謝恩掌謁贊曰拜曰興曰拜曰興侍儀使分退掌謁<lb/>
　導皇后升御座典引引丞相以下入起居位起居贊<lb/>
　拜如儀侍儀使詣右丞相前請進酒雙引升殿至宇<lb/>
　下褥位立侍儀使分左右北向立俟前行色曲將半<lb/>
<pb n="KR2m0014_WYG_089-34b"/>
　舞旋列定通贊唱曰分班樂作侍儀使引右丞相由<lb/>
　南東門入宣徽使奉隨至御榻前右丞相跪宣徽使<lb/>
　立於東南曲終右丞相祝贊曰册寶禮畢臣等不勝<lb/>
　慶忻同上皇帝皇后萬萬嵗壽宣徽使應曰如所祝<lb/>
　右丞相俯伏興退詣進酒位<hi>進酒進表章禮物贊拜僧道賀獻大宴殿王並</hi>
　<hi>如元正儀</hi>宴畢鳴鞭三侍儀使導駕引進使導后還寢殿<lb/>
　如來儀<lb/>
册皇太子儀<lb/>
<pb n="KR2m0014_WYG_089-35a"/>
　前期三日右丞相率百僚至金玉局册寶案前舍人<lb/>
　贊曰鞠躬曰拜曰興曰拜曰興曰平身曰班首稍前<lb/>
　曰跪曰在位官皆跪曰搢笏曰上香曰上香曰三上<lb/>
　香曰出笏曰就拜曰興曰拜曰興曰拜曰興曰平身<lb/>
　侍儀使舍人分引羣臣儀衛音樂導至中書省正位<lb/>
　安置前期二日儀鸞司設發册案於大明殿御座西<lb/>
　發寶案於東典寶官設香案於太子殿前階上設册案<lb/>
　於西寶案於東又設受册案於殿内座榻之西受寶<lb/>
<pb n="KR2m0014_WYG_089-35b"/>
　案於東侍儀司設板位太尉册使副位於大明殿廷<lb/>
　太尉位居中册官位於右寶官位於左禮儀使位於<lb/>
　前主節官位於太尉之左太子殿廷亦如之樂位布<lb/>
　置亦如之右丞相率百僚朝服至中書省册寶案前<lb/>
　叙立定舍人贊曰鞠躬曰拜曰興曰拜曰興曰平身<lb/>
　曰班首稍前曰跪曰搢笏曰在位官皆跪曰上香曰<lb/>
　上香曰三上香曰出笏曰就拜曰興曰拜曰興曰拜<lb/>
　曰興曰平身舍人分引羣臣儀衛導從音樂傘扇導<lb/>
<pb n="KR2m0014_WYG_089-36a"/>
　至闕前控鶴奠案方輿官舁之由中道入崇天門册<lb/>
　使以下奉隨至露階下方輿官置册案於西寶案於<lb/>
　東分退立於两廡册使副北面引册官舉册官讀册<lb/>
　官捧册官位於册案西東向引寶官舉寶官讀寶官<lb/>
　捧寶官位於寶案東西向掌儀舍人贊曰捧册官稍<lb/>
　前曰搢笏曰捧册又贊曰捧寶官稍前曰搢笏曰捧<lb/>
　寶侍儀使引進使引册官引寶官前導捧册寶官次<lb/>
　之册使副以下奉隨升大明殿午階由正門入至進<lb/>
<pb n="KR2m0014_WYG_089-36b"/>
　發册寶案前册使副北向立引册官引寶官舉册官<lb/>
　舉寶官以下分左右夾册寶案立掌儀贊曰以册寶<lb/>
　置於案曰出笏曰復位侍儀使引奉册使以下由左<lb/>
　門出百辟趨退至期大昕引贊引册使以下皆公服<lb/>
　叙位於闕廷侍儀使導從皇帝出閤鳴鞭三陞大明<lb/>
　殿登御座尚引引殿前班入起居位起居贊拜如儀<lb/>
　宣贊唱曰各恭事引贊引册使以下入就位掌儀舍<lb/>
　人引承奉班都知侍儀使禮儀使主節郎捧册捧寶<lb/>
<pb n="KR2m0014_WYG_089-37a"/>
　官升自左階由左門入至御座前分左右立掌儀贊<lb/>
　曰禮儀使稍前曰跪曰衆官皆跪禮儀使奏請發皇<lb/>
　太子册寶掌儀唱曰就拜曰興曰平身曰衆官皆興<lb/>
　曰復位曰内謁者稍前曰搢笏曰捧册寶跪進皇帝<lb/>
　曰以册寶授捧册寶官捧册寶官跪受興掌儀贊曰<lb/>
　主節郎搢笏持節禮儀使引節導册寶由正門以出<lb/>
　至露階南向立禮儀使稱有制承奉班都知唱曰太<lb/>
　尉以下皆再拜掌儀贊曰鞠躬曰拜曰興曰拜曰興<lb/>
<pb n="KR2m0014_WYG_089-37b"/>
　曰平身禮儀使宣制曰上命太尉等持節授皇太子<lb/>
　册寶掌儀贊曰鞠躬曰拜曰興曰拜曰興曰平身禮<lb/>
　儀使引節導册寶降至露階下依次就位掌儀贊曰<lb/>
　以册寶置於案曰出笏曰復位方輿舁以行樂作侍<lb/>
　儀使禮儀使主節前導册使以下奉隨由正門出至<lb/>
　闕前方輿奠案控鶴舁以行至皇太子殿廷控鶴奠<lb/>
　案方輿舁以行入至露階下奠案方輿退樂止册使<lb/>
　以下以次立掌儀贊曰捧册寶官稍前搢笏捧册寶侍<lb/>
<pb n="KR2m0014_WYG_089-38a"/>
　儀使引節主節導册寶以行册使以下由正階躋節<lb/>
　立於香案之西掌儀贊曰捧册寶官跪以册寶置於<lb/>
　案曰出笏曰興曰就位右庶子跪報外備内侍入啟<lb/>
　出傳㫖曰可右庶子俛伏興皇太子出閤立於香案<lb/>
　前掌儀贊曰皇太子跪曰上香曰上香曰三上香曰<lb/>
　拜曰興曰拜曰興太尉前稱制遣臣某等恭授皇太<lb/>
　子册寶復位掌儀贊曰皇太子拜曰興曰拜曰興請<lb/>
　皇太子詣褥位南向立曰皇太子跪曰諸執事官皆<lb/>
<pb n="KR2m0014_WYG_089-38b"/>
　跪曰舉册官興至案前曰跪曰讀册讀畢曰納册於<lb/>
　匣曰出笏掌儀唱曰舉寶官興至案前曰跪曰讀寶<lb/>
　讀畢曰納寶於盝曰出笏曰舉册寶官讀册寶官皆<lb/>
　興復位掌儀贊曰太尉進授册寶侍儀使引太尉司<lb/>
　徒至册寶案前搢笏以册寶跪進皇太子恭受以授<lb/>
　左右庶子左右庶子搢笏跪受掌儀贊曰皇太子興<lb/>
　册使以下皆興右庶子捧册左庶子捧寶導皇太子<lb/>
　入殿右庶子奠册於受册案左庶子奠寶於受寶案<lb/>
<pb n="KR2m0014_WYG_089-39a"/>
　引節引主節立於殿西北引贊引太尉以下降階復<lb/>
　位北向立承奉班都知唱曰太尉以下皆再拜掌儀<lb/>
　贊曰鞠躬曰拜曰興曰拜曰興曰平身樂作侍儀使<lb/>
　詣太尉前請進酒太尉入至殿内進酒畢降復位樂<lb/>
　止侍儀使禮儀使主節導太尉以下還詣大明殿御<lb/>
　座前跪奏曰奉制授皇太子册寶謹以禮畢俯伏興<lb/>
　降詣位侍儀使左右庶子導皇太子詣大明殿御座<lb/>
　前謝恩右庶子贊曰拜曰興曰拜曰興進酒又贊曰<lb/>
<pb n="KR2m0014_WYG_089-39b"/>
　拜曰興曰拜曰興降殿還府侍儀使詣右丞相前請<lb/>
　進酒雙引升殿至宇下褥位立侍儀使分左右北向<lb/>
　立俟前行色曲將半舞旋列定通贊唱曰分班樂作<lb/>
　侍儀使右丞相由南東門入宣徽使奉隨至御榻前<lb/>
　右丞相跪宣徽使立於東南曲終右丞相祝贊曰皇<lb/>
　太子册寶禮畢臣等不勝慶忻同上皇帝皇后萬萬<lb/>
　嵗壽宣徽使應曰如所祝右丞相俯伏興退詣進酒<lb/>
　位進酒進表章禮物贊拜如元正儀駕興鳴鞭三侍<lb/>
<pb n="KR2m0014_WYG_089-40a"/>
　儀使導駕還寢殿如來儀皇太子還府陞殿典引引<lb/>
　羣臣入就起居位通班自班西行至中道唱曰具官<lb/>
　某以下起居典引贊曰鞠躬曰平身進就拜位宣贊<lb/>
　唱曰拜通贊贊曰鞠躬曰拜曰興曰拜曰興曰平身<lb/>
　侍儀使詣班首前請進酒雙引由左階下至殿宇下<lb/>
　褥位立侍儀分左右北向立俟前行色曲將半舞旋<lb/>
　列定通贊唱曰分班班首入左門右庶子隨至座前<lb/>
　班首跪右庶子立於東南俟曲終班首致祝詞曰册<lb/>
<pb n="KR2m0014_WYG_089-40b"/>
　寶禮畢願上殿下千秋之壽右庶子應曰如所祝班<lb/>
　首俯伏興退至進酒位搢笏捧觴北向立右庶子退<lb/>
　復位俟舞旋至露階樂舞至第四拍班首進酒宣贊<lb/>
　唱曰文武百僚皆再拜通贊贊曰鞠躬曰拜曰興曰<lb/>
　拜曰興曰平身班首自東門出復位樂止通贊唱曰<lb/>
　合班中書押進箋及禮物案至横階下進讀箋官由<lb/>
　左階躋進讀禮物官至階下俟進讀箋官至宇下先<lb/>
　讀箋目次讀箋讀畢俯伏興降至階下進讀禮物官<lb/>
<pb n="KR2m0014_WYG_089-41a"/>
　升階至宇下跪讀禮物狀畢俯伏興退同讀箋官至<lb/>
　横階隨箋案西行至右廡下禮物案東行至左廡下<lb/>
　各付所司宣贊唱曰拜通贊贊曰鞠躬曰拜曰興曰<lb/>
　拜曰興曰平身右庶子導皇太子還閤<lb/>
明册皇后儀<lb/>
　太祖初定制凡册皇后前期三日齋戒遣官告祭天<lb/>
　地宗廟前一日侍儀司設册寶案於奉天殿御座前<lb/>
　設奉節官位於册案之東掌節者位於其左稍退設<lb/>
<pb n="KR2m0014_WYG_089-41b"/>
　承制官位於其南俱西向設正副使受制位於横街<lb/>
　之南北向設承制宣制官位於其北設奉節奉册奉<lb/>
　寶官位於其東北俱西向設正副使受册寶褥位於<lb/>
　受制位之北北向典儀二人位丹陛上南贊禮二人<lb/>
　位正副使北知班二人位贊禮之南俱東西相向百<lb/>
　官及侍從位如朝儀是日早列鹵簿陳甲士設樂如<lb/>
　儀内官設皇后受册位及册節寶案于宫中設香案<lb/>
　於殿上設權置册寶案於香案前設女樂於丹陛質<lb/>
<pb n="KR2m0014_WYG_089-42a"/>
　明正副使及百官入鼓三嚴皇帝衮冕御奉天殿禮<lb/>
　部官奉册寶各置於案諸執事官各入就殿上位立<lb/>
　樂作四拜興樂止承制官奏發皇后册寶承制訖由<lb/>
　中門出降自中陛至宣制位曰有制正副使跪承制<lb/>
　官宣制曰册妃某氏為皇后命卿等持節展禮宣畢<lb/>
　由殿西門入正副使俯伏興執事者舉寶册案由中<lb/>
　門出降自中陛奉節官率掌節者前導至正副使褥<lb/>
　位以案置於北掌節者脱節衣以節授奉節官奉節<lb/>
<pb n="KR2m0014_WYG_089-42b"/>
　官以授正使正使以授掌節者掌節者跪受興立於<lb/>
　正使之左奉節官退引禮引正使詣受册位奉册官<lb/>
　以册授正使正使跪受置於案退復位副使受寶亦<lb/>
　如之樂作正副使四拜興樂止正使隨册副使隨寶<lb/>
　掌節者前導舉案者次之樂作出奉天門樂止侍儀<lb/>
　奏禮畢駕興百官出掌節者加節衣奉册寶官皆搢<lb/>
　笏取册寶置龍亭内儀仗大樂前導至中宫門外樂<lb/>
　作皇后具九龍四鳯冠服禕衣出閤至殿上南向立<lb/>
<pb n="KR2m0014_WYG_089-43a"/>
　樂止正副使奉册寶權置於門外所設案上引禮引<lb/>
　正副使及内使監令俱就位正使詣内使監令前稱<lb/>
　册禮使臣某副使臣某奉制授皇后册寶内使監令<lb/>
　入告皇后出復位引禮引内外命婦入就位正使奉<lb/>
　册授内使監令内使監令跪受以授内官副使授寶<lb/>
　亦如之各復位内使監令率奉册奉寶内官入各置<lb/>
　於案尚儀引皇后降陛詣庭中位立内官奉册寶立<lb/>
　於皇后之東西内使監令稱有制尚儀奏拜皇后拜<lb/>
<pb n="KR2m0014_WYG_089-43b"/>
　樂作四拜興樂止宣制訖奉册内官以册授讀册内<lb/>
　官讀訖以授内使監令内使監令跪以授皇后皇后<lb/>
　跪受以授司言奉寶如前儀受訖以授司寶尚儀奏<lb/>
　拜皇后拜如前内使監令出詣正副使前稱皇后受<lb/>
　册禮畢使者退詣奉天殿横街南北面西上立給事<lb/>
　中立於正副使東北西向正副使再拜復命曰奉制<lb/>
　册命皇后禮畢又再拜給事中奏聞乃退皇后既受<lb/>
　册寶升座引禮引内命婦班首一人詣殿中賀位跪<lb/>
<pb n="KR2m0014_WYG_089-44a"/>
　致詞曰兹遇皇后殿下膺受册寶正位中宫妾等不<lb/>
　勝懽慶謹奉賀贊拜樂作再拜興樂止退復位又引<lb/>
　外命婦班首一人入就殿上賀位如内命婦儀禮畢<lb/>
　俱出皇后降座樂作還閤樂止次日百官上表箋稱<lb/>
　賀皇帝御殿受賀如常儀遂卜日行謁廟禮先遣官<lb/>
　用牲牢行事告以皇后將祗見之意前期皇后齋三<lb/>
　日内外命婦及執事内官齋一日設皇后拜位於廟<lb/>
　門外及廟中設内命婦陪祀位於廟庭南外命婦陪<lb/>
<pb n="KR2m0014_WYG_089-44b"/>
　祀位於内命婦之南司贊位皇后拜位之東司賓位<lb/>
　内命婦之北司香位香案右陳盥洗於階東司盥洗<lb/>
　官位其所至日内外命婦各翟衣集中宫内門外皇<lb/>
　后具九龍四鳯冠服禕衣出内宫門升輿至外門外<lb/>
　降輿升重翟車鼔吹設而不作尚儀陳儀衛次外命<lb/>
　婦次内命婦皆乘車前導内使監扈從宿衛陳兵仗<lb/>
　前後導從皇后至廟門司賓引命婦先入皇后降車<lb/>
　司贊導自左門入就位北向立命婦各就位北向立<lb/>
<pb n="KR2m0014_WYG_089-45a"/>
　司贊奏拜司賓贊拜皇后及命婦皆再拜興司贊請<lb/>
　詣盥洗位盥手帨手由東陛升至神位前司贊奏上<lb/>
　香者三司香捧香於右皇后三上訖導復位贊拜如<lb/>
　前司贊奏禮畢皇后出自廟之左門命婦以次出皇<lb/>
　后升車命婦前導如來儀過廟鼓吹振作皇后入宫<lb/>
　是日皇帝宴羣臣於謹身殿皇后宴内外命婦於中<lb/>
　宫皆如正旦宴會儀及成祖即位册皇后徐氏其制<lb/>
　小異皇帝皮弁服御華蓋殿翰林院官以詔書用寶<lb/>
<pb n="KR2m0014_WYG_089-45b"/>
　訖然後御奉天殿傳制皇后受册禮畢翰林院以詔<lb/>
　書授禮部官禮部官奉詔書於承天門開讀皇帝還<lb/>
　宫率皇后具服詣奉先殿謁告畢皇后具服於内殿<lb/>
　俟皇帝升座贊引女官導詣拜位行謝恩禮樂作八<lb/>
　拜興樂止禮畢次日皇帝皇后受賀宴㑹如前儀天<lb/>
　順八年增定親王於皇帝前慶賀次詣皇太后慶賀<lb/>
　次詣皇后前八拜儀嘉靖十三年册皇后方氏禮臣<lb/>
　具儀注有謁告内殿儀無謁告太廟世廟之禮帝命<lb/>
<pb n="KR2m0014_WYG_089-46a"/>
　議增于是禮臣以儀上先期齋三日所司陳設如時<lb/>
　祫儀至日皇帝御輅皇后妃御翟車同詣太廟命官<lb/>
　奉七廟主升神座訖皇帝奉髙皇帝主皇后奉髙皇<lb/>
　后主出升神座迎神上香奠帛祼獻樂作止皆如儀<lb/>
　次詣世廟行禮同上儀穆宗隆慶元年增定頒詔次<lb/>
　日命婦行見皇后禮<lb/>
天子納后儀<lb/>
　正統七年英宗大婚始定儀注凡納采問名前期擇<lb/>
<pb n="KR2m0014_WYG_089-46b"/>
　日遣官告天地宗廟至期設御座制案節案鹵簿綵<lb/>
　輿中和大樂如儀禮部陳禮物於丹陛上及文樓下<lb/>
　質明皇帝冕服陞座百官朝服行禮訖各就位正副使<lb/>
　朝服四拜執事舉制案節案由中門出禮物隨之俱<lb/>
　置丹陛中道傳制官宣制曰兹選某官某女為皇后<lb/>
　命卿等持節行納采問名禮正副使四拜駕興舉制<lb/>
　節案由奉天門中門出正副使取節及制書置綵輿<lb/>
　中儀仗大樂前導出大明門釋朝服乘馬行詣皇后<lb/>
<pb n="KR2m0014_WYG_089-47a"/>
　第第中設使者幕次於大門外左南向設香案於正<lb/>
　堂設制節案於南别設案於北使者至引禮導入幕<lb/>
　次執事官陳禮物於正堂使者出次奉制書於案禮<lb/>
　官先入立於東主婚朝服出立於西禮官曰奉制建<lb/>
　后遣使行納采問名禮引主婚者出迎使者捧制書<lb/>
　及節主婚者隨至堂置制書及節於案正副使分立<lb/>
　案左右主婚者四拜詣案前跪正使取納采制宣曰<lb/>
　朕承天序欽紹鴻圖經國之道正家為本夫婦之倫<lb/>
<pb n="KR2m0014_WYG_089-47b"/>
　乾坤之義實以相宗祀之敬恊奉養之誠所資惟重<lb/>
　祇遵聖母皇太后命遣使持節以禮采擇宣訖授主<lb/>
　婚者主婚者授執事者置於北案上稍左副使取問<lb/>
　名制宣曰朕惟夫婦之道大倫之本正位乎内必資<lb/>
　名家特遣使持節以禮問名尚佇來聞宣訖授如前<lb/>
　置案上稍右主婚者俛伏興執事舉表案以表授主<lb/>
　婚者主婚者跪授正使表曰臣某伏承嘉命正使某<lb/>
　官某等重宣制詔問臣名族臣女臣夫婦所生先臣<lb/>
<pb n="KR2m0014_WYG_089-48a"/>
　某官某之曾孫先臣某官某之孫先臣某官某之外<lb/>
　孫臣女今年若干謹具奏聞主婚者俛伏興退四拜<lb/>
　使者出置表綵輿中主婚者前曰請禮從者酒饌畢<lb/>
　主婚者捧幣以勞使者使者出主婚者送至大門外<lb/>
　使者隨綵輿入大明門左門至奉天門外以表節授<lb/>
　司禮監復命次納吉納徴告期傳制遣使並如前儀<lb/>
　但納徴用元纁束帛六馬榖圭等物制詞曰兹聘某<lb/>
　官某女為皇后命卿等持節行納吉納徴告期禮皇<lb/>
<pb n="KR2m0014_WYG_089-48b"/>
　后第陳設如前惟更設玉帛案使者至以制書玉帛<lb/>
　置案上六馬陳堂下執事先設皇后冠服諸物於正<lb/>
　堂禮官入主婚者出迎執事舉玉帛案正使捧納吉<lb/>
　納徵制書副使捧告期制書執節者捧節以次入各<lb/>
　置於案主婚者四拜詣案前跪正使取制書宣曰大<lb/>
　婚之卜龜筮師士協從敬循禮典遣使持節告吉又<lb/>
　宣曰卿女有貞静之徳稱母儀之選宜共承天地宗<lb/>
　廟特遣使持節以禮納徵宣訖授主婚者正副使又<lb/>
<pb n="KR2m0014_WYG_089-49a"/>
　捧圭及元纁以授主婚者俱如前儀副使取制書宣<lb/>
　曰嵗令月良吉日某甲子大婚維宜特遣使持節以<lb/>
　禮告期宣訖授如前儀主婚者四拜使者持節出主<lb/>
　婚者禮使者使者還復命如初次發册奉迎所司陳<lb/>
　設如前儀禮部陳雁及禮物於丹陛上内官監陳皇<lb/>
　后鹵簿車輅於奉天門外制詞曰兹册某官某女為<lb/>
　皇后命卿等持節奉册寶行奉迎禮正副使以册寶<lb/>
　置綵輿中隨詣皇后第至門取制書册寶置案上禮<lb/>
<pb n="KR2m0014_WYG_089-49b"/>
　官先入主婚者朝服出見禮官曰奉制册后遣使持<lb/>
　節奉册寶行奉迎禮主婚者出迎執事者舉案前行<lb/>
　使者奉制書及節執事者以雁及禮物從之至堂中<lb/>
　各置於案使者左右立主婚者四拜退立於西南女<lb/>
　官以九龍四鳯冠禕衣進皇后内官陳儀仗於中堂<lb/>
　前設女樂於堂下作止如常儀使者以節册寶授司<lb/>
　禮監官内贊導入中堂皇后具服出閤詣香案前向<lb/>
　闕立四拜贊宣册皇后跪宣册官宣訖以授皇后皇<lb/>
<pb n="KR2m0014_WYG_089-50a"/>
　后搢圭受册以授女官女官跪受立於西贊宣寶如<lb/>
　宣册儀贊出圭贊興四拜訖皇后入閤司禮監官持<lb/>
　節出授使者報受册寶禮畢主婚者詣案前跪正使<lb/>
　取奉迎制宣訖授主婚者副使進雁及禮物主婚者<lb/>
　皆跪受如前儀主婚者興使者四拜出主婚者禮使<lb/>
　者如初女官奏請皇后出閤自東階下立香案前四<lb/>
　拜陞堂南向立主婚者進立於東西向曰戒之敬之<lb/>
　夙夜無違退立於東階母進立於西東向施衿結帨<lb/>
<pb n="KR2m0014_WYG_089-50b"/>
　曰勉之敬之夙夜無違退立於西階内執事請乘輿<lb/>
　皇后降階升輿導從出儀仗大樂前行次綵輿正副<lb/>
　使隨次司禮監官擁導從大明門中門入百官朝服<lb/>
　於承天門外班迎候輿入乃退皇后至午門外鳴鐘<lb/>
　鼓鹵簿止正副使以節授司禮監復命授册寶官捧<lb/>
　册寶儀仗女樂前導進奉天門至内庭幕次司禮監<lb/>
　以册寶授女官皇后出輿由西階進皇帝由東階降<lb/>
　迎於庭揖皇后入内殿帝詣更服處具衮冕后詣更<lb/>
<pb n="KR2m0014_WYG_089-51a"/>
　服處更禮服同詣奉先殿行謁廟禮祭畢還宫合卺<lb/>
　帝更皮弁陞内殿后更衣從陞各陞座東西相向執<lb/>
　事者舉饌案於前女官取四金爵酌酒以進既飲進<lb/>
　饌復進酒進飯訖女官以两卺酌酒合和以進既飲<lb/>
　又進饌畢興易常服帝從者餕后之饌后從者餕帝<lb/>
　之饌次日早帝后皆禮服候太后陞座帝后進座前<lb/>
　宫人以腵脩盤立於后左帝后皆四拜執事舉案至<lb/>
　宫人以腵脩盤授后后捧置於案女官舉案后隨至<lb/>
<pb n="KR2m0014_WYG_089-51b"/>
　太后前進訖復位帝后皆四拜三日早帝冕服后禮<lb/>
　服同詣太后宫行八拜禮還宫帝服皮弁陞座女官<lb/>
　導后禮服詣帝前行八拜禮后還宫陞座引禮導在<lb/>
　内親屬及六尚等女官行八拜禮次各監局内官内<lb/>
　使行八拜禮是日皇帝御奉天殿頒詔如常儀四日<lb/>
　早皇帝服衮冕御華蓋殿親王八拜次執事官五拜<lb/>
　遂陞奉天殿百官進表行慶賀禮是日太后及皇后<lb/>
　各禮服陞座親王入八拜出次内外命婦慶賀及外<lb/>
<pb n="KR2m0014_WYG_089-52a"/>
　命婦進表箋皆如常儀五日行盥饋禮尚膳監具膳<lb/>
　脩皇后禮服詣太后前四拜尚食以膳授皇后皇后<lb/>
　捧膳進於案復位四拜退立於西南俟膳畢引出<lb/>
册妃嬪儀<lb/>
　洪武三年册孫氏為貴妃定制皇帝不御殿承制官<lb/>
　宣制曰妃某氏特封某妃命卿等持節行禮但授册<lb/>
　無寶餘並如中宫儀永樂七年定册妃禮皇帝皮弁<lb/>
　服御華蓋殿𫝊制至宣宗立孫貴妃始授寶憲宗封<lb/>
<pb n="KR2m0014_WYG_089-52b"/>
　萬貴妃始稱皇非洪武之舊矣嘉靖十一年帝册九<lb/>
　嬪禮官上儀注先日所司陳設儀仗如朔望儀至期<lb/>
　皇帝具衮冕告太廟世廟訖易皮弁服御華蓋殿百<lb/>
　官公服入行禮正副使朝服承制舉節册至九嬪宫<lb/>
　九嬪迎於宫門外隨至拜位女官宣册九嬪受册先<lb/>
　後八拜送節出宫門復命九嬪隨具服候皇后率詣<lb/>
　奉先殿謁告及詣皇帝皇后前謝恩俱如册妃禮惟<lb/>
　圭用次玉榖文銀册少殺於皇妃五分之一二十年<lb/>
<pb n="KR2m0014_WYG_089-53a"/>
　册徳妃張氏以妃將就室而帝方静攝不傳制不謁<lb/>
　告内殿餘並如舊<lb/>
册皇太子及皇太子妃儀<lb/>
　明興定制册皇太子所司陳設如册后儀設皇太子<lb/>
　拜位於丹陛上中嚴皇帝衮冕御謹身殿皇太子冕<lb/>
　服俟於奉天門外辦皇帝御奉天殿引禮導皇太子<lb/>
　入奉天東門樂作由東階升至丹陛位樂止百官各<lb/>
　就丹陛位樂作皇太子再拜興樂止承制官由殿中<lb/>
<pb n="KR2m0014_WYG_089-53b"/>
　門出立於門外曰有制皇太子跪宣制曰册長子某<lb/>
　為皇太子皇太子俯伏興樂作再拜樂止引禮導皇<lb/>
　太子由殿東門入樂作内贊導至御座前樂止内贊<lb/>
　贊跪贊宣册宣畢贊搢圭贊授册皇太子搢圭跪受<lb/>
　册以授内侍復贊授寶如授册儀贊出圭皇太子出<lb/>
　圭俯伏興由殿東門出執事官舉節册寶隨出皇太<lb/>
　子復位樂作四拜興樂止由東階降樂作至奉天門<lb/>
　樂止儀仗鼓樂迎册寶至文華殿持節官持節復命<lb/>
<pb n="KR2m0014_WYG_089-54a"/>
　禮部官奉詔書赴午門開讀百官迎詔至中書省頒<lb/>
　行侍儀奏禮畢駕興還宫皇太子詣内殿候皇后升<lb/>
　座行朝謝禮四拜恭謝曰小子某兹受册命謹詣母<lb/>
　后殿下恭謝復四拜禮畢親王世子郡王俟於文華<lb/>
　殿丹陛上皇太子升座親王以下由東陛升就拜位<lb/>
　四拜長王恭賀曰小弟某兹遇長兄皇太子榮膺册<lb/>
　寶不勝忻忭之至謹率諸弟詣殿下稱賀賀畢皆四<lb/>
　拜皇太子興以次出諸王詣中宫四拜長王致詞賀<lb/>
<pb n="KR2m0014_WYG_089-54b"/>
　畢皆四拜出是日皇太子詣武英殿見諸叔行家人<lb/>
　禮四拜諸叔西向坐受見諸兄行家人禮二拜諸兄<lb/>
　西向立受次日百官進表箋慶賀内外命婦慶賀中<lb/>
　宫如常儀乃擇日太子謁太廟洪武二十八年皇太<lb/>
　子親王俱授金册不用寶永樂二年定先三日齋戒<lb/>
　遣官祭告天地宗廟受册寶畢先詣太廟謁告後至<lb/>
　奉天殿謝恩乃入謝中宫二十二年十月册東宫以<lb/>
　梓宫在殯樂設而不作奉先殿行禮畢仍詣几筵謁<lb/>
<pb n="KR2m0014_WYG_089-55a"/>
　告宣徳二年十一月皇子生羣臣表請立太子三年<lb/>
　二月行禮以太子尚幼乃命正副使授册寶於文華<lb/>
　門成化十一年以册立皇太子禮成文武官分五等<lb/>
　賜綵縀有差嘉靖十八年二月册東宫帝詣南郊告<lb/>
　上帝詣太廟告皇祖自北郊及列聖宗廟以下皆遣<lb/>
　官時太子方二嵗保姆奉之迎册寶於文華殿門詣<lb/>
　皇帝前謝恩皇后貴妃代太子八拜詣皇后前貴妃<lb/>
　代八拜詣貴妃前保姆代四拜餘如常儀其皇太子<lb/>
<pb n="KR2m0014_WYG_089-55b"/>
　妃受册與皇太子同日傳制節册將至内殿妃降自<lb/>
　東階迎置於案贊就拜位贊跪妃跪贊宣册女官跪<lb/>
　取册立宣畢贊授册贊搢圭女官以册授妃妃搢圭<lb/>
　受册訖以授女官女官跪受捧立贊出圭興四拜禮<lb/>
　畢内官持節出妃送至殿外正副使持節復命是日<lb/>
　妃具禮服詣奉先殿行謁告禮隨詣宫門俟皇帝皇<lb/>
　后升座入謝恩行八拜禮又詣各宫皇妃前行四拜<lb/>
　禮還宫詣皇太子前亦四拜禮畢升座王妃公主郡<lb/>
<pb n="KR2m0014_WYG_089-56a"/>
　主及外命婦於丹墀拜賀如儀<lb/>
册親王及王妃儀<lb/>
　洪武三年定制册命親王先期告宗廟所司陳設如<lb/>
　册東宫儀至期皇帝御奉天殿皇太子親王由奉天<lb/>
　東門入樂作陞自東陛皇太子由殿東門入内贊導<lb/>
　至御前侍立位親王入至丹陛拜位樂止贊拜樂作<lb/>
　再拜興樂止承制官承制如儀諸王皆跪宣制曰封<lb/>
　皇子某為某王某為某王宣畢諸王俯伏興贊拜樂<lb/>
<pb n="KR2m0014_WYG_089-56b"/>
　作再拜興樂止引禮導王由殿東門入樂作内贊引<lb/>
　至御座前拜位樂止王跪贊授册捧册官以册授讀<lb/>
　册官讀訖以授丞相丞相授王王搢圭受以授内使<lb/>
　授寶如上儀訖王出圭俯伏興引禮導王出復位以<lb/>
　次引諸王入殿授册寶如儀内使以册寶置綵亭訖<lb/>
　贊拜樂作諸王皆四拜興樂止内使舉亭前行親王<lb/>
　由東階降樂作出奉天東門樂止禮部尚書請詔書<lb/>
　用寶赴午門開讀禮畢皇帝還宫皇太子出王年幼<lb/>
<pb n="KR2m0014_WYG_089-57a"/>
　則遣官齎册寶授之丞相承制至王所東北立西南<lb/>
　向宣制最幼者行保抱之禮是日親王朝謝皇后太<lb/>
　子與東宫受册朝謝同親王各自行賀幼者詣長者<lb/>
　行四拜禮百官詣親王賀亦行四拜禮丞相至殿上<lb/>
　跪文武官於庭中丞相致詞曰某官某等兹遇親王<lb/>
　殿下榮膺册寶封建禮成無任忻忭之至賀畢丞相<lb/>
　及百官復四拜次日皇太子冕服於奉天殿朝賀皇<lb/>
　帝太子致詞曰長子某兹遇諸弟某受封建國謹詣<lb/>
<pb n="KR2m0014_WYG_089-57b"/>
　父皇陛下稱賀賀中宫致詞曰謹詣母后殿下稱賀<lb/>
　百官進表箋賀皇帝及中宫東宫如東宫受册儀内<lb/>
　外命婦賀中宫致詞曰妾某氏等兹遇親王受封建<lb/>
　國恭詣皇后殿下稱賀是日百官及命婦各賜宴擇<lb/>
　日諸王謁太廟時秦晉燕楚吳五王皆長而齊潭趙<lb/>
　魯四王方幼故兼具其制靖江王則以親王封故視<lb/>
　秦晉儀二十八年定制親王嫡長子年十嵗授金册<lb/>
　寶立為王世子次嫡及庶子皆封郡王凡王世子必以<lb/>
<pb n="KR2m0014_WYG_089-58a"/>
　嫡長王年三十正妃未有嫡子其子止為郡王待王<lb/>
　與正妃年五十無嫡子始立庶長子為王世子襲封<lb/>
　朝廷遣人行册命之禮成化末封興岐益衡雍五王<lb/>
　帝親告奉先殿遣使就各王府册之罷臨軒禮而諸<lb/>
　王當襲封者俱於嵗終遣官册封嘉靖中改於孟春<lb/>
　著為令册王妃與册太子妃儀同<lb/>
册公主儀<lb/>
　洪武九年七月命使册公主設册案於乾清宫御座<lb/>
<pb n="KR2m0014_WYG_089-58b"/>
　之東南册用銀字鍍金皇帝皇后升御座遣使捧册<lb/>
　傳制如儀使者至華蓋殿公主拜受其儀畧與册太<lb/>
　子妃同凡皇姑曰大長公主皇姊妹曰長公主皇女<lb/>
　曰公主親王女曰郡主郡王女曰縣主孫女曰郡君<lb/>
　曾孫女曰縣君元孫女曰鄉君郡主以下受誥封不<lb/>
　册命<lb/>
　　皇太子親王婚　公主下嫁<lb/>
宋理宗景定二年昇國公主下降<lb/>
<pb n="KR2m0014_WYG_089-59a"/>
　初公主年及筓詔議選尚宰臣請用唐太宗下降士<lb/>
　人故事欲以進士第一人尚主遂取周震炎廷謝日<lb/>
　公主適從屏内窺見意頗不懌帝微知之乃選楊太<lb/>
　后姪孫鎮尚主進封周國公主<lb/>
遼公主下嫁儀<lb/>
　選公主諸父一人為婚主凡當奥者媒者致詞之儀<lb/>
　自納幣至禮成大畧如納后儀擇吉日詰旦媒者趣<lb/>
　尚主之家詣宫竢皇帝皇后御便殿率其族入見進<lb/>
<pb n="KR2m0014_WYG_089-59b"/>
　酒訖命皇族與尚主之族相偶飲翼日尚主之家以<lb/>
　公主及壻率其族入見致宴於皇帝皇后獻贐送者<lb/>
　禮物訖朝辭賜公主青幰車一送終車一以擬送終<lb/>
　之用<hi>二車之制詳見後后妃以下車輦鹵簿門</hi>至覆尸儀物咸在賜其壻<lb/>
　朝服四時襲衣鞍馬凡所須無不備選皇族一人送<lb/>
　至其家　親王女封公主者婚儀倣此以親䟽為降<lb/>
　殺<lb/>
明皇太子納妃儀<lb/>
<pb n="KR2m0014_WYG_089-60a"/>
　洪武元年定制凡行禮皆遣使持節如皇帝大婚儀<lb/>
　納采問名制曰奉制納某氏女為皇太子妃命卿等<lb/>
　行納采問名禮至妃第儐者出詣使者前曰敢請事<lb/>
　使者曰儲宫納配屬於令徳邦有常典使某行納采<lb/>
　之禮儐者入告主婚者曰臣某之子昧於壼儀不足<lb/>
　以備采擇恭承制命臣某不敢辭儐者出告使者入<lb/>
　陳禮物於庭宣制曰某奉詔采擇奠雁禮畢使者出<lb/>
　儐者復詣使者前曰敢請事使者曰儲宫之配采擇<lb/>
<pb n="KR2m0014_WYG_089-60b"/>
　既諧將加卜筮奉制問名儐者入告主婚者曰制以<lb/>
　臣某之女可以奉侍儲宫臣某不敢辭儐者出告使<lb/>
　者復入陳禮奠雁如儀宣制曰某奉詔問名將謀諸<lb/>
　卜筮主婚者曰臣某第幾女某氏出次納吉儐者請<lb/>
　事如前使者曰謀諸卜筮其占協從制使某告吉儐<lb/>
　者入告主婚者曰臣某之子蠢愚懼弗克堪卜筮云<lb/>
　吉惟臣之幸臣謹奉典制儐者出告使者入陳禮奠<lb/>
　雁如儀宣制曰奉制告吉又次納徵儐者出告使者<lb/>
<pb n="KR2m0014_WYG_089-61a"/>
　入陳玉帛禮物不奠雁宣制曰某奉制告成又次請<lb/>
　期詞曰詢於龜筮某月某日吉制使某告期主婚者<lb/>
　曰敢不承命陳禮奠雁如儀又次告廟遣使持節授<lb/>
　册寶儀注悉見前又次醮戒皇帝服通天冠絳紗袍<lb/>
　御奉天殿百官侍立引進導皇太子至丹陛四拜入<lb/>
　殿東門就席位東向立司爵以醆進皇太子跪搢圭<lb/>
　受醆祭酒司饌以饌進跪受亦如之興就席坐飲食<lb/>
　訖導詣御座前跪皇帝命之曰徃迎爾相承我宗事<lb/>
<pb n="KR2m0014_WYG_089-61b"/>
　勗帥以敬皇太子曰臣某謹奉制㫖俛伏興出至丹<lb/>
　陛四拜畢皇帝還宫皇太子出又次親迎前一日有<lb/>
　司設皇太子次於妃氏大門外南向東宫官次於南<lb/>
　東西相向至日質明東宫官具朝服陳鹵簿鼓吹於<lb/>
　東宫門外皇太子冕服乘輿出侍衛導從如儀至宫<lb/>
　門降輿升輅東宫官皆從至妃第囘轅南向降輅升<lb/>
　輿至次降輿入就次東宫官皆就次先是皇太子將<lb/>
　至主婚者設會宴女至期妃服䄖翟花釵出就閤南<lb/>
<pb n="KR2m0014_WYG_089-62a"/>
　面立傅姆立於左右主婚者具朝服立於西階之下<lb/>
　引進導皇太子出次立於大門之東西向儐者朝服<lb/>
　出立於門東曰敢請事引進跪啟訖皇太子曰某奉<lb/>
　制親迎引進受命興承傳於儐者儐者入告導主婚<lb/>
　者出迎於大門外之西東向再拜皇太子答拜引進<lb/>
　導皇太子入門而左執雁者從儐者導主婚者入門<lb/>
　而右皇太子陞東階進立於閤門户前北向立主婚<lb/>
　者升西階立於西東向引進啓奠雁執奠者以雁進<lb/>
<pb n="KR2m0014_WYG_089-62b"/>
　皇太子受雁以授主婚者主婚者跪受興以授左右<lb/>
　退立於西皇太子再拜降自東階出至次以俟主婚<lb/>
　者不降送初皇太子入門妃母出立於閤門外奠雁<lb/>
　位之西南向皇太子拜訖宫人傅姆導妃出立於母<lb/>
　左主婚者命之曰戒之戒之夙夜恪勤毋或違命母<lb/>
　命之曰勉之勉之爾父有訓徃承惟欽庶母申之曰<lb/>
　恭聽父母之言宫人傅姆擎執導從妃乘輿出門降<lb/>
　輿乘鳯轎皇太子揭簾訖遂升輅侍從如來儀至東<lb/>
<pb n="KR2m0014_WYG_089-63a"/>
　宫門外降輅乘輿至閤降輿入俟於内殿門外之東<lb/>
　西面司閨導妃詣内殿門外之西東面皇太子揖妃<lb/>
　入行合卺禮如中宫儀又次朝見其日妃詣内殿陛<lb/>
　下候皇帝陞座司閨導妃入北面立再拜自西階升<lb/>
　宫人奉棗栗盤進至御座前授妃妃奠於御前退復<lb/>
　位再拜禮畢詣皇后前奉腵修盤如上儀又次醴妃<lb/>
　次盥饋次謁廟次羣臣命婦朝賀皆如儀四年册開<lb/>
　平王常遇春女為皇太子妃禮部上儀注太祖覽之<lb/>
<pb n="KR2m0014_WYG_089-63b"/>
　曰贄禮不用笄但用金盤翟車用鳯轎雁以玉為之<lb/>
　古禮有親迎執綏御輪今用轎則揭簾是矣其合卺<lb/>
　依古制用匏妃朝見入宫中乘小車以帷幕蔽之謁<lb/>
　廟則皇太子俱徃禮成後三日乃宴羣臣命婦著為<lb/>
　令成化二十二年更定婚禮凡節册等案俱由奉天<lb/>
　左門出皇太子親迎由東長安門出親迎日妃服燕<lb/>
　居服隨父母家廟行禮執事者具酒饌妃飲食訖父<lb/>
　母坐堂上妃詣前各四拜父命之曰爾徃大内夙夜<lb/>
<pb n="KR2m0014_WYG_089-64a"/>
　勤慎孝敬無違母命之曰爾父有訓爾當敬承合卺<lb/>
　前於皇太子内殿各設拜位皇太子揖妃入就位再<lb/>
　拜妃四拜然後各升座廟見後百官朝賀致詞曰某<lb/>
　官臣某等恭惟皇太子嘉禮既成益綿宗社隆長之<lb/>
　福臣某等不勝欣忭之至謹當慶賀帝賜宴如正旦<lb/>
　儀命婦詣太后皇后前賀亦賜宴致詞曰皇太子嘉<lb/>
　聘禮成益綿景福餘大率如洪武儀<lb/>
親王婚禮<lb/>
<pb n="KR2m0014_WYG_089-64b"/>
　宣制曰册某氏為某王妃納采致詞曰某王之儷屬<lb/>
　於懿淑使某行納采禮問名詞曰某既受命將加諸<lb/>
　卜筮奉制問名主婚者曰制以臣某之子可以奉侍<lb/>
　某王臣某不敢辭納吉詞曰卜筮協從使某告吉主<lb/>
　婚者曰臣某之子愚弗克堪卜貺之吉臣與有幸謹<lb/>
　奉典制納徵詞曰某王之儷卜既協吉制使某以儀<lb/>
　物告成主婚者曰奉制賜臣以重禮臣某謹奉典制<lb/>
　請期詞曰某月日涓吉制使某告期主婚者曰謹奉<lb/>
<pb n="KR2m0014_WYG_089-65a"/>
　命醮戒命曰徃迎爾相用承厥家朂帥以敬其親迎<lb/>
　合卺朝見盥饋並如皇太子盥饋畢王皮弁服妃翟<lb/>
　衣詣東宫前行四拜禮東宫坐受東宫妃立受二拜<lb/>
　答二拜王與妃至妃家妃父出迎王先入妃父從之<lb/>
　至堂王立於東妃父母立於西王四拜妃父母立受<lb/>
　二拜答二拜王中坐其餘親屬見王四拜王皆坐受<lb/>
　妃入中堂妃父母坐妃四拜其餘序家人禮太祖之<lb/>
　世皇太子皇子有二妃洪武八年十一月徵衛國公<lb/>
<pb n="KR2m0014_WYG_089-65b"/>
　鄧愈女為秦王次妃不傳制不發册不親迎正副使<lb/>
　行納徵禮冠服擬唐宋二品之制儀仗視正妃稍减<lb/>
　婚之日王皮弁服導妃謁奉先殿王在東稍前妃西<lb/>
　稍後禮畢入宫王與正妃正坐次妃詣王前四拜復<lb/>
　詣正妃前四拜次妃東坐宴飲成禮次日朝見拜位<lb/>
　如謁殿謁中宫不用棗栗腵修餘並同<lb/>
公主婚禮<lb/>
　凡公主出降行納采問名禮壻家備禮物表文於家<lb/>
<pb n="KR2m0014_WYG_089-66a"/>
　庭望闕再拜掌婚者奉至内東門詣内使前曰朝恩<lb/>
　貺室於某官某之子某習先人之禮使臣某請納采<lb/>
　以表跪授内使内使跪受奉進内殿執雁及禮物者<lb/>
　從入内使出掌婚者曰將加卜筮使臣某問名進表<lb/>
　如初内使出曰有制掌婚者跪内使宣曰皇帝第㡬<lb/>
　女封某公主掌婚者俯伏興入就次賜宴出納吉儀<lb/>
　與納采同掌婚者致詞曰加諸卜筮占曰從吉謹使<lb/>
　臣某敢告納徵壻家具元纁玉帛乘馬表文如儀掌<lb/>
<pb n="KR2m0014_WYG_089-66b"/>
　婚者致詞曰朝恩貺室某官某之子某有先人之禮<lb/>
　使臣某以束帛乘馬納徵請期詞曰某命臣某謹請<lb/>
　吉日親迎日壻公服告廟曰國恩貺室於某以某日<lb/>
　親迎敢告將行父醮於㕔隨意致戒壻再拜出至内<lb/>
　東門内内使延入次執雁及奉禮物者各陳於庭其<lb/>
　日公主禮服辭奉先殿詣帝后前四拜受爵帝后隨<lb/>
　意訓戒受命訖又四拜降階内命婦送至内殿門外<lb/>
　公主陞輦至内東門降輦壻揭簾公主陞轎壻出次<lb/>
<pb n="KR2m0014_WYG_089-67a"/>
　立執雁者以雁跪授壻壻受雁跪進於内使内使跪<lb/>
　受以授左右壻再拜先出乘馬還公主鹵簿車輅後<lb/>
　發公侯百官命婦送至府壻先候於門公主至壻揭<lb/>
　簾公主降同詣祠堂壻東公主西皆再拜進爵讀祝<lb/>
　又再拜出詣寢室壻公主相向再拜各就坐壻東公<lb/>
　主西進饌合卺如儀復相向再拜明日見舅姑舅姑<lb/>
　坐於東西向公主立於西東向行四拜禮舅姑答二<lb/>
　拜苐十日駙馬朝見謝恩行五拜禮初洪武九年太<lb/>
<pb n="KR2m0014_WYG_089-67b"/>
　祖以太師李善長子祺為駙馬都尉尚臨安公主先<lb/>
　期告奉先殿下嫁前二日命使册公主册後次日謁<lb/>
　奉先殿又定駙馬受誥儀吏部官捧誥命置龍亭至<lb/>
　太師府駙馬朝服拜受次日善長及駙馬謝恩後十<lb/>
　日始請婚期二十六年稍更儀注然儀注雖存其拜<lb/>
　舅姑及公主駙馬相向拜之禮終明之世寔未嘗行<lb/>
　也𢎞治二年册封仁和長公主重定婚儀入府公主<lb/>
　駙馬同拜天地行八拜禮堂内設公主座於東西向<lb/>
<pb n="KR2m0014_WYG_089-68a"/>
　駙馬東向座餘如前儀嘉靖二年工科給事中安磐<lb/>
　等言駙馬見公主行四拜禮公主坐受二拜雖貴賤<lb/>
　本殊而夫婦分定于禮不安不聴愍帝崇禎元年<lb/>
　教習駙馬主事陳鍾盛言臣教習駙馬鞏永固駙馬<lb/>
　黎明于府門外月臺四拜云至三月後則上堂上門<lb/>
　上影壁行禮如前始視膳于公主前公主飲食于上<lb/>
　駙馬侍立于旁過此方議成婚駙馬餽菓餚書臣公<lb/>
　主答禮書賜皆大失禮夫既合卺則儼然夫婦安有<lb/>
<pb n="KR2m0014_WYG_089-68b"/>
　跪拜數月稱臣侍膳然後成婚者會典行四拜于<lb/>
　合卺之前明合卺後無拜禮也以天子館甥下同𨽻<lb/>
　役豈所以尊朝廷帝是其言令永固擇日成婚<lb/>
　<lb/>
　<lb/>
　<lb/>
　<lb/>
欽定續文獻通考卷八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_227-1a"/>
欽定四庫全書<lb/>
欽定續文獻通考卷二百二十七<lb/>
　物異考<lb/>
　　毛蟲之異<lb/>
宋度宗咸淳九年十一月辛夘黎明有虎出於揚州市<lb/>
毛色㣲黑都撥𤼵官曹安國率良家子數十人射之<lb/>
　制置使李庭芝占曰十日之内殺一大将於是臠其<lb/>
　肉於城外而厭之<lb/>
<pb n="KR2m0014_WYG_227-1b"/>
　　王圻曰建炎間荆南張四者虎突至其家急登梁<lb/>
　　喘伏虎未之見也升堂脱其皮變為男子遍歴室<lb/>
　　中及居側林莾中尋之張乃下取其皮縳置梁上<lb/>
　　暮虎還視其皮大咤曰吾奉天符取十七人止餘<lb/>
　　汝在善還我皮當捨汝張乃應之曰還皮易耳汝<lb/>
　　即食我奈何曰我雖異類不忍負信遂出懐中天<lb/>
　　符索筆勾其名擲皮下虎䝉於體復故形哮吼奮<lb/>
　　迅跳出明日聞六十里外夜大雷震死一虎<lb/>
<pb n="KR2m0014_WYG_227-2a"/>
遼太祖神册六年十二月癸亥有白虎縁壘而上<lb/>
　時圍涿州是日破其郛<lb/>
太宗以唐天復二年生獵者獲白鹿人以爲瑞　天顯<lb/>
三年二月己亥特哩衮尼嚕古進白狼　九年正月己<lb/>
亥南京進白麞　㑹同元年二月壬午室韋進白麃十<lb/>
月壬寅晉遣使進獨峯駞　二年四月癸巳東京路奏<lb/>
狼食人　三年三月癸未獵水門獲白鹿　四年二月<lb/>
丙申皇太子獲白麞　六年六月己未奚楚庫勒部進<lb/>
<pb n="KR2m0014_WYG_227-2b"/>
白麝<lb/>
穆宗應厯二年十一月己夘朔州民進黒兎　十四年<lb/>
十二月丙午以黒兎祭神　十八年六月甲戌特烈於<lb/>
雕巢中得牝犬來進　十九年三月甲子漢遣使進白<lb/>
麃<lb/>
聖宗統和四年十二月辛卯伐宋㨗還次白佛塔川獲<lb/>
自落馴狐<lb/>
　帝以為吉徴祭天地<lb/>
<pb n="KR2m0014_WYG_227-3a"/>
興宗重熈五年九月癸巳獵黄花山獲熊三十六<lb/>
　　<hi>臣</hi>等謹按遼史所載白狼白麝等多互見土貢門<lb/>
金太祖未即位時使烏色伐髙麗為具於毬塲以待㨗<lb/>
音有二麞渡水而至獲之<lb/>
　帝曰此休徴也克之必矣言未既而㨗書至衆大異<lb/>
　之<lb/>
熈宗皇統三年七月庚辰太原路進獬豸　七年十一<lb/>
月乙亥兵部尚書秉德進三角羊<lb/>
<pb n="KR2m0014_WYG_227-3b"/>
　　<hi>臣</hi>等謹按三年七月庚辰志作丙寅今從紀<lb/>
海陵正隆六年十月丁未大軍渡淮将至廬州獲白鹿<lb/>
　時自将伐宋以為武王白魚之兆<lb/>
章宗泰和八年八月乙酉有虎至陽春門外<lb/>
　駕出射獲之<lb/>
宣宗興定元年十月邠州進白兎　二年五月庚子秦<lb/>
陜狼害人　元光元年十月上獵近郊獲白兔<lb/>
　羣臣以為瑞明日御便殿置鈴於項将縱之兔驚躍<lb/>
<pb n="KR2m0014_WYG_227-4a"/>
　不已忽斃几上<lb/>
二年十一月開封有虎晝害人<lb/>
　是時屢有妖怪二年之中白日虎入正門吏部及宫<lb/>
　中有狐狼鬼夜哭於輦路<lb/>
哀宗天興初荆王守純府第每夜羣狐號鳴秉燭逐捕<lb/>
則失所在<lb/>
　未幾哀宗遷歸德崔立以城降而守純等皆死青城<lb/>
元太祖十九年角端見<lb/>
<pb n="KR2m0014_WYG_227-4b"/>
　時帝至印度國駐軍鐡門闗有獸髙數丈鹿形馬尾<lb/>
　色緑而獨角作人言謂侍衛者曰汝主冝早還以問<lb/>
　耶律楚材對曰此瑞獸也其名角端旄星之精也能<lb/>
　言四方語好生惡殺聖人在位則此獸奉書而至且<lb/>
　能日馳萬八千里靈異如鬼神不可犯也今大軍征<lb/>
　西已四年盖上天惡殺遣之告陛下願承天心宥此<lb/>
　數國人命實無疆之福乃班師<lb/>
　　陶九成曰稽之前志神禹氏治水功成天降飛兔<lb/>
<pb n="KR2m0014_WYG_227-5a"/>
　　日行三萬里而未嘗善言也又后土鐡蹄之獸善<lb/>
　　言而未聞獨角也軒轅獲飛黄而獨角漢武獲獸<lb/>
　　併角而五蹄又未嘗聞其善言能走也及聖祖誕<lb/>
　　膺天命而角端出焉夫一角者所以明海宇之一<lb/>
　　萬八千里之渉者所以示無逺弗屆也<lb/>
世祖至元十九年俱藍國進黑猿一　二十四年三月<lb/>
丙辰馬八兒國進竒獸一類騾而巨毛黑白閒錯名阿<lb/>
塔必即　二十六年六月己未西畨進黑豹　二十八<lb/>
<pb n="KR2m0014_WYG_227-5b"/>
年八月戊子咀喃藩邦進黒獅子<lb/>
　　王圻曰至元二十八年虎入南城翰林侍講學士<lb/>
　　趙與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>上䟽言權臣專政之咎<lb/>
成宗元貞二年正月海州牟平縣獲白鹿於聖水山以<lb/>
獻<lb/>
　　<hi>臣</hi>等謹按元貞惟有二年志作三年誤也<lb/>
武宗至大二年九月占八國貢白面象<lb/>
英宗至治二年二月辛亥諸王徹伯爾遣使進文豹<lb/>
<pb n="KR2m0014_WYG_227-6a"/>
泰定帝泰定三年九月湖州長興州民王俊家牛生一<lb/>
獸鱗身牛尾口目皆赤墮地即大鳴<lb/>
　母不乳之具圖以上不知何獸或曰此瑞也宜俾史<lb/>
　<hi>臣</hi>紀録<lb/>
四年三月諸王保賽音遣使獻獅子十二月𤓰哇遣使<lb/>
獻金豹白猴各一<lb/>
文宗天厯二年四月占臘國貢白猿<lb/>
順帝至正十年彰德境内狼狽為害<lb/>
<pb n="KR2m0014_WYG_227-6b"/>
　夜如人形入人家哭就人懐抱中取小兒食之<lb/>
　　王圻曰是年浙江鄉試八月二十二日夜院中彷<lb/>
　　彿見一物馳過甚疾其狀如猛獸者軍卒從而喧<lb/>
　　哄因出角端為賦題<lb/>
二十三年正月福州連江縣有虎入於縣治　二十四<lb/>
年七月福州白晝獲虎於城西<lb/>
　時績溪縣嘗有羣虎入境又有猛獸如彪逐虎食之<lb/>
　虎駭而悉去<lb/>
<pb n="KR2m0014_WYG_227-7a"/>
　　<hi>臣</hi>等謹按元史所載毛蟲之異亦多互見於土貢<lb/>
　　門<lb/>
明太祖洪武九年十月有虎晝入漢西門傷二人<lb/>
成祖永樂十六年正月陜西耀州民獻元兔<lb/>
　尚書呂震請賀不許<lb/>
宣宗宣德八年閏八月編脩許彬進麒麟獅子福鹿元<lb/>
虎稱為四祥<lb/>
孝宗𢎞治十一年六月有熊自西直門入城<lb/>
<pb n="KR2m0014_WYG_227-7b"/>
　時郎中何孟春謂熊入城當備盗亦宜慎火宋紹興<lb/>
　間熊抵永嘉城州守髙世則以熊字能火戒郡中慎<lb/>
　火果延燒廬舍此其兆也是年城内多火災<lb/>
世宗嘉靖五年七月南城縣有虎具人手足　四十五<lb/>
年六月大醫院吏目李乾獻免體備五色以為瑞兔<lb/>
　　<hi>臣</hi>等謹按王圻續通考三十七年胡宗憲獻白虎<lb/>
　　白鹿三十九年秋宗憲又進白鹿夀芝四十年春<lb/>
　　正月陜西商南山萬夀宫前芝叢中土人得白鹿<lb/>
<pb n="KR2m0014_WYG_227-8a"/>
　　廵撫以獻是年二月南京錦衣衛指揮徐繼勲獻<lb/>
　　白鹿四十三年甲子五月十八日又得一瑞桃<hi>明史</hi>
　　<hi>世宗紀作乙夘乃十四日獲桃於御帳羣臣表賀</hi>是日内畜玉兔生二子<lb/>
　　閣臣徐階等率百官上表賀盖其時樂報嘉祥羣<lb/>
　　相獻媚故不特醫院小臣已也又其事見於土貢<lb/>
　　門者甚多茲不贅載<lb/>
　　麒麟<lb/>
金熈宗皇統五年閏十月戊寅大明府進牛生麟<lb/>
<pb n="KR2m0014_WYG_227-8b"/>
元成宗大徳九年二月大同平地縣穆爾德濟家牛生<lb/>
麒麟而死<lb/>
武宗至大四年六月<hi>時仁宗已即位</hi>大同宣寧縣民瑪竒家牛<lb/>
生一犢其質有鱗無毛其色青黄類麟以其鞟上之<lb/>
　　<hi>臣</hi>等謹按王圻續通考載仁宗皇慶元年六月武<lb/>
　　安樂陽村産麒麟二年二月樂陽村麒麟又生始<lb/>
　　生其母懼而不近三步之外直視之而鳴麟亦鳴<lb/>
　　聲不類犢史不載<lb/>
<pb n="KR2m0014_WYG_227-9a"/>
英宗至治元年三月己丑大同路麒麟生<lb/>
泰定帝泰定三年湖州府長興州民家牛生一獸麟身<lb/>
牛尾<hi>互見毛蟲之異門</hi>
順帝至正九年三月陳州牛生黄犢火光滿室麻頂緑<lb/>
角間生緑毛不乳而死<lb/>
明成祖永樂十二年榜葛剌王表獻麒麟<lb/>
　上命免賀<lb/>
十三年麻林國進麒麟<lb/>
<pb n="KR2m0014_WYG_227-9b"/>
　尚書吕震請表賀上曰翰林徃日修五經四書性理<lb/>
　大全朕則許之麒麟有無何所損益其已之<lb/>
　　<hi>臣</hi>等謹按外國獻麒麟互見土貢考<lb/>
　　騶虞<lb/>
　　<hi>臣</hi>等謹按馬端臨通考麒麟後附以騶虞今考宋<lb/>
　　寧宗慶元以後及遼金元明正史内俱未之見惟<lb/>
　　王圻續通考有三條載入毛蟲之異一門謹録於<lb/>
　　左<lb/>
<pb n="KR2m0014_WYG_227-10a"/>
明成祖永樂二年秋周王以騶虞來獻　十一年六月<lb/>
山東曹縣獻騶虞白質黑章性仁而馴<lb/>
宣宗宣徳四年二月襄城伯李隆獻騶虞二素質黒文<lb/>
馴狎不驚<lb/>
　　馬異<lb/>
宋寧宗嘉定十三年華容鄧氏馬産龍駒<lb/>
　事聞命有司立馬監於此以識其祥後復産於其隣<lb/>
　又蒋粹翁政和人宋季爲太學生元混一天下隠於<lb/>
<pb n="KR2m0014_WYG_227-10b"/>
　滿月山嘗言其先世家九峰山下畜一牝馬舍側有<lb/>
　龍潭馬入浴其中龍與之媾而生龍駒龍首馬身狀<lb/>
　如負河圖者後牧於山林竟失所在<lb/>
　　<hi>臣</hi>等謹按遼金二代無馬異可考<lb/>
元順帝至正二年七月拂郎國貢異馬長一丈三尺三<lb/>
寸髙六尺四寸身純黒後二蹄皆白<lb/>
明成祖永樂十八年九月諸城進龍馬<lb/>
　民有牝馬牧於海濵一日雲霧晦𡨕有物蜿蜒與馬<lb/>
<pb n="KR2m0014_WYG_227-11a"/>
　接産駒具龍文其色青蒼謂之龍馬云<lb/>
宣宗宣德七年五月忻州民武煥家馬生一駒鹿耳牛<lb/>
尾玉面瓊蹄肉文被體如鱗七月滄州畜官馬一産二駒<lb/>
　州以為祥獻於朝帝曰物理之常何足異也<lb/>
憲宗成化十七年六月興濟馬生二駒<lb/>
孝宗𢎞治元年二月景寧屏風山有異物成羣大如羊<lb/>
狀如白馬數以萬計首尾相啣迤邐騰空而去<lb/>
　　牛禍<lb/>
<pb n="KR2m0014_WYG_227-11b"/>
宋理宗端平元年八月紹慶府黄登進對奏到任後牛<lb/>
生獨角<lb/>
　　<hi>臣</hi>等謹按黄登進對叠奏祥瑞王圻續通考備載<lb/>
　　之不足信也遼則無可見者<lb/>
金熈宗皇統七年十一月乙亥兵部尚書完顔秉德進<lb/>
三角牛<lb/>
元世祖至元十六年四月益都樂安縣朱十五家牛生<lb/>
㹀犢兩頭四耳三尾其色黄生而即死<lb/>
<pb n="KR2m0014_WYG_227-12a"/>
武宗至大四年大同宣寧牛生一犢狀類麟<lb/>
泰定帝泰定三年湖州長興州牛生一獸鱗身牛尾<lb/>
　　<hi>臣</hi>等謹按上二條互見毛蟲之異及麒麟門<lb/>
順帝至正十年秋襄陽民家牛生犢五足前三後二<lb/>
十六年春汴梁祥符縣牛生犢雙首二日即死　二十<lb/>
八年五月東昌聊城縣錢鎮撫家牛生黄犢六足前二<lb/>
後四二日而死<lb/>
明武宗正德十二年徐州牛産犢一頭二舌两尾八足<lb/>
<pb n="KR2m0014_WYG_227-12b"/>
世宗嘉靖五年七月南陽牛産犢一首兩身　六年十<lb/>
一月漳浦有牛産犢三目三角　十一年二月銅仁黄<lb/>
㹀産犢滿身有紋即死　十二年山東平山衛牛生犢<lb/>
有紋前兩足及尾悉具鱗甲中皆毳毛<lb/>
　　王圻曰嘉靖四十年福建漳浦縣牛生犢三目三<lb/>
　　角人以為牛妖<lb/>
神宗萬厯十三年九月光山牛産一物火光滿地鱗甲<lb/>
森然一夕斃　三十七年五月歴城髙苑二縣牛各産<lb/>
<pb n="KR2m0014_WYG_227-13a"/>
犢雙頭三眼兩鼻二口　三十八年三月獲嘉牛産犢<lb/>
一身兩頭四眼四耳两口兩足一尾　三十九年二月<lb/>
汲縣牛産犢一膞兩頭兩口四眼兩耳七蹄四月降夷<lb/>
部牛産犢人頭羊耳　四十五年八月開州牛産犢兩<lb/>
口三眼<lb/>
　　<hi>臣</hi>等謹按王圻續通考萬厯二十四年正月瀘州<lb/>
　　張四兒家訟於州稱四兒業屠牛衛軍馬洋回回<lb/>
　　種也性亦嗜食牛自鄉牽牛赴州至大渡口登舟<lb/>
<pb n="KR2m0014_WYG_227-13b"/>
　　牽繩忽斷牛奔入市過四兒家四兒恃力直前縳<lb/>
　　之不能制大懼奔入一店中牛亦追入店四兒登<lb/>
　　樓牛亦登樓觸四兒腸出死牛下樓復轉入一牛<lb/>
　　肉肆適其主他出盡毁其家噐業始徐徐出郊聞<lb/>
　　之客店樓小梯狹而牛上下無碍其事甚怪<lb/>
熹宗天啟元年十月㑹寧牛産異獸徧體鱗甲有火光<lb/>
　三年十月沅陵㹀生犢一身兩頭三尾　七年三月<lb/>
莒州牛産犢如麟<lb/>
<pb n="KR2m0014_WYG_227-14a"/>
愍帝崇禎十三年襄陽牛産犢兩頭二目<lb/>
　　豕禍<lb/>
　　<hi>臣</hi>等謹按馬端臨通考豕禍起春秋迄慶元自後<lb/>
　　宋遼金三朝無可見者<lb/>
元順帝至正三年秋建寜浦縣民家豕生豚二尾八足<lb/>
　十五年鎮江民家豕生豚如象形　二十四年春正<lb/>
月庚辰保徳州民家豕生豚一身二首八蹄二尾<lb/>
　　<hi>臣</hi>等謹按王圻續通考載至正十二年江寧永寧<lb/>
<pb n="KR2m0014_WYG_227-14b"/>
　　鄉陸氏家一猪産十四兒内一豚人之首靣手足<lb/>
　　而猪身二十四年海鹽趙氏宰猪小腸皆已脩治<lb/>
　　忽併如蛇蜿蜒而走将及里許而止此亦豕異也<lb/>
明世宗嘉靖七年杭州民家有豕肉膜間生字<lb/>
神宗萬厯二十三年春三河民家生八豕一類人形手<lb/>
足俱備額上一目　三十八年四月燕河路營生豕一<lb/>
身二頭六蹄二尾六月大同後衛生豕兩頭四眼四耳<lb/>
　四十七年六月黄縣生豕雙頭四耳一身八足七月<lb/>
<pb n="KR2m0014_WYG_227-15a"/>
寧逺生豕身白無毛長鼻象嘴<lb/>
熹宗天啟三年七月辰州翫平溪生豕猪身人足一目<lb/>
　四年三月神木生豕額多一鼻逆生目深藏皮肉合<lb/>
則不見四月榆林生豕一首二身二尾八足六月霍州<lb/>
生豕二身二眼象鼻四耳四乳<lb/>
愍帝崇禎元年三月石泉生豕類象鼻一目甚大身無<lb/>
毛皮肉皆白　六年二月建昌生豕二身一首八蹄二<lb/>
尾　十五年七月聊城生豕一首二尾七蹄<lb/>
<pb n="KR2m0014_WYG_227-15b"/>
　　羊禍<lb/>
　　<hi>臣</hi>等謹按馬端臨通考羊禍亦起春秋左傳迄慶<lb/>
　　元三年自後宋遼元無所考<lb/>
金熈宗皇統七年十一月乙亥兵部尚書秉徳進三角<lb/>
羊<lb/>
　　<hi>臣</hi>等謹按此已見毛蟲之異反牛禍門以志作牛<lb/>
　　紀作羊故互載之<lb/>
明神宗萬厯三十八年四月崞縣民家羊産羔一首二<lb/>
<pb n="KR2m0014_WYG_227-16a"/>
眼四耳三尾八足　三十九年四月降夷部産羊羔人<lb/>
而羊身<lb/>
　　犬異<lb/>
宋恭帝德祐元年五月壬申揚州禁軍民毋得蓄犬城<lb/>
中殺犬數萬輸皮納官<lb/>
遼穆宗應厯十八年六月甲戍特烈於鵰巢中得牝犬<lb/>
來進<hi>互見毛蟲之異門</hi>
　　<hi>臣</hi>等謹按金史無犬異可見王圻續通考亦闕之<lb/>
<pb n="KR2m0014_WYG_227-16b"/>
元成宗元貞丙申秋大都南城武仲祥家有乳犬懐胎<lb/>
左脇下忽腫成瘡六七日後於瘡内生五子色皆青蒼<lb/>
每當脊梁自頂至尾生逆毛一道又數日瘡亦平復<lb/>
順帝至正二十一年昆明縣玊案山下産赤小犬色如<lb/>
火羣吠遍野　二十二年八月上海縣金夀一家已閹<lb/>
雄狗生小狗八其一嘴爪紅如鮮血<lb/>
明世宗嘉靖二十年民家生一犬八足四耳四目<lb/>
神宗萬厯四十七年七月懐寧民家産一犬長五寸髙<lb/>
<pb n="KR2m0014_WYG_227-17a"/>
四寸一頭二身八脚状如人<lb/>
　　下體生上之疴<lb/>
　　<hi>臣</hi>等謹按馬端臨通考載下體生上之疴所有禽<lb/>
　　獸凡三條考宋寧宗以後及遼金元明正史俱無<lb/>
　　所見謹從其闕<lb/>
　　羽蟲之異<lb/>
　　<hi>臣</hi>等謹按王圻續通考載宋永州澹巖有馴狐凡<lb/>
　　貴客至則鳴鄒浩將至而狐鳴寺僧出迎浩怪之<lb/>
<pb n="KR2m0014_WYG_227-17b"/>
　　僧以狐鳴為言浩常有詩云走入山來亦偶然初<lb/>
　　聞消息與人傳馴狐底事先知得隔夜飛鳴報老<lb/>
　　禅此應載入毛蟲之異不宜混入羽蟲也又長安<lb/>
　　女紹蘭適任宗宗為賈湘中數年不歸暏梁燕而<lb/>
　　語之曰吾聞燕自海東來往必由湘中欲憑汝附<lb/>
　　書於夫言訖淚下燕頡頏若有所諾復曰若允當<lb/>
　　拍我懷燕遂棲膝上蘭以詩繫定云一自去重湖<lb/>
　　臨窗泣血書殷勤慿燕翼寄與薄情夫宗時在荆<lb/>
<pb n="KR2m0014_WYG_227-18a"/>
　　州忽燕子柏於肩解足書視之感泣遂歸以年月<lb/>
　　無所繫附錄之<lb/>
遼太宗生時獵者獲白鷹人以為瑞　天顯九年八月<lb/>
帝自将南伐伊喇嘉哩手接飛鴈帝異之因以祭天地<lb/>
　十一年九月自将援石敬塘有飛鴛自墜而死南府<lb/>
　額爾竒木和倫得之以獻卜之吉帝曰此從珂自滅<lb/>
　之兆也<lb/>
景帝乾亨二年閏三月庚午有鴇飛止御帳獲以祭天<lb/>
<pb n="KR2m0014_WYG_227-18b"/>
聖宗統和四年四月親伐宋次沙姑河之北淀以近侍<lb/>
納穆爾所進自落鴇祭天地　九年八月壬午東京進<lb/>
三足鳥<lb/>
興宗重熈中崇義軍烏鵲同巢<lb/>
　　崇義節度使劉伸政務簡静民用不擾致有此應<lb/>
　　詔褒遷其官<lb/>
金太宗天會四年八月甲寅新城縣進白烏　九年七<lb/>
月丙申咸州所貢白雀音忽異常<lb/>
<pb n="KR2m0014_WYG_227-19a"/>
　時帝御西樓聽政聞白雀音忽有異起視之見東樓<lb/>
　外光明中有像巍然髙五丈許下有紅雲承之若世<lb/>
　所謂佛者乃擎跽修䖍久之而沒<lb/>
熈宗天眷十五年七月辛巳有司進四足雀<lb/>
世宗大定二十九年十二月丁亥宻州進白鶉白雉各<lb/>
一<lb/>
章宗明昌元年六月庚子都水進異卵<lb/>
宣宗元光二年正月辛酉日午有鶴千餘翔於殿庭移<lb/>
<pb n="KR2m0014_WYG_227-19b"/>
刻乃去又烏鵲夜驚飛鳴蔽天<lb/>
哀宗正大六年五月隴州防禦使舒穆嚕棟爾進黄鸚<lb/>
鵡<lb/>
元太祖十世祖孛端又兒得馴鷹以給膳<lb/>
　時勃端察爾居巴爾圗敖拉之地食飲無所得適有<lb/>
　蒼鷹摶野獸而食以緡設機取之鷹即馴狎乃臂鷹<lb/>
　獵禽以為膳或缺即繼似有天相之<lb/>
世祖至元十五年四月濟南無棣縣獲白雉以獻　二<lb/>
<pb n="KR2m0014_WYG_227-20a"/>
十年十月癸未羅斛國貢丹頂鶴五色鸚鵡<lb/>
　　黄瑜雙槐嵗抄曰元成宗元貞二年雙燕巢於燕<lb/>
　　人栁湯佐之宅一夕家人舉燈照蠍其雄驚墜猫<lb/>
　　食之雌彷徨悲鳴不已朝夕守巢哺諸雛成翼而<lb/>
　　去明年雌獨來復巢其處自是春去秋來凡六稔<lb/>
　　觀者譁然目為貞燕<lb/>
成宗大徳三年七月揚州淮安蝗在地者為鶖啄食飛<lb/>
者以翅擊死乃禁捕鶖<lb/>
<pb n="KR2m0014_WYG_227-20b"/>
泰定帝泰定四年十二月爪哇遣使獻白鸚鵡一<lb/>
文宗天厯元年十月賜特穆爾海東白鶻青鶻各一<lb/>
至順三年二月諸王逹爾嗎實哩哈爾滿各遣使來貢<lb/>
金鴉鶻<lb/>
順帝至元三年七月河南武陟縣鷹食蝗<lb/>
　時禾将熟有蝗自東來縣尹張寛仰天祝曰寜殺縣<lb/>
　尹毋殺百姓俄有魚鷹羣飛啄食之<hi>互見蝗門</hi>
　　<hi>臣</hi>等謹按葉夢得石林詩話江淮間有水禽號魚<lb/>
<pb n="KR2m0014_WYG_227-21a"/>
　　虎或即中州所謂魚鷹也<lb/>
　　<hi>臣</hi>等謹按王圻續通考載世祖至元五年秋七月<lb/>
　　螟生牧野南尋有鸜鵒自西北踰山來方六七里<lb/>
　　間林木皆滿遂下啄蝗食且盡乃作陣飛去此與<lb/>
　　淮揚之鶖武陟之鷹事相類紀志皆不載<lb/>
至正十一年五月興國有大鳥百餘飛至郡西白郎山<lb/>
巔状如人立去而復至者數次　十九年京師鴟鴞夜<lb/>
鳴逹旦連月乃止有杜鵑啼於城中居庸闗亦如之<lb/>
<pb n="KR2m0014_WYG_227-21b"/>
二十七年三月丁丑朔萊州招逺縣大社里黑風大起<lb/>
有大鳥自南飛至<lb/>
　鳥状類鶴色蒼白展翅如席俄頃飛去遺下粟黍稻<lb/>
　麥黄黒豆蕎麥於張家屋上約數升許是年大稔<lb/>
明太祖洪武十一年戊午元旦早朝有鴟鴞自天而隕<lb/>
見者異之<lb/>
孝宗𢎞治十四年正月保定知府獻白鴉<lb/>
　尚書傅澣劾其不當奏詔斥遣之<lb/>
<pb n="KR2m0014_WYG_227-22a"/>
世宗嘉靖四十一年湖廣廵撫徐南金獻白鵲<lb/>
神宗萬厯二十五年二月壬午岳州民家有鴨含絮裹<lb/>
火飛上屋入竹椽茅茨中火四起延燒数百家　四十三<lb/>
年四月壬午雙鶴銜火飛集掖縣海神廟殿明日廟火<lb/>
愍帝崇禎六年汝寧有鳥鳩身猴足鳯陽惡鳥數萬兔<lb/>
頭鷄身鼠足供饌甚肥犯其骨立死<lb/>
　　鳯凰<lb/>
　　<hi>臣</hi>等謹按馬端臨通考載鳯凰自虞至宋熈寕七<lb/>
<pb n="KR2m0014_WYG_227-22b"/>
　　年止此後宋無可考<lb/>
遼天祚帝乾統四年十月己酉鳳凰見於漷隂<lb/>
金章宗泰和二年八月丙申鳯凰見於磁州武安縣鼓<lb/>
山石聖臺<lb/>
　時有大鳥十集於臺上其羽五色爛然文多赤黄赭<lb/>
　冠雞項尾濶而脩状若鯉尾而長髙可逾人九子差<lb/>
　小侍旁亦髙四五尺禽鳥萬數形色各異或飛或蹲<lb/>
　或歩或立皆成行列首皆正向如朝拱然初自東南<lb/>
<pb n="KR2m0014_WYG_227-23a"/>
　來勢如連雲聲如殷雷林木震動牧者驚惶即驅牛<lb/>
　擊物以驚之殊不為動俄有大鳥如鵰鶚者怒來搏<lb/>
　擊之民益恐奔告縣官以為鳯凰也命工圗上之留<lb/>
　二日西北去按視其處糞迹數頃其色各異遺禽數<lb/>
　千累日不能去所食皆巨鯉大者丈餘魚骨蔽地以<lb/>
　其事告宗廟詔中外<lb/>
元順帝至正十一年廣西慶逺府有異禽雙飛見於述<lb/>
昆鄉飛鳥千百随之<lb/>
<pb n="KR2m0014_WYG_227-23b"/>
　其一飛去其一留止者為獞人射死首長尺許毛羽<lb/>
　五色有藏之以獻於帥府者久而其色鮮明如生<lb/>
明熹宗天啟二年九月鳯凰至河南禹州身長丈餘百<lb/>
鳥相從止七日去<lb/>
　　<hi>臣</hi>等謹按明史帝紀及五行志俱無可考<lb/>
　　雞禍<lb/>
宋度宗咸淳五年常州雞羽生距<lb/>
　　<hi>臣</hi>等謹按遼金二代雞禍無可考<lb/>
<pb n="KR2m0014_WYG_227-24a"/>
元順帝至正十七年春三月上海李勝一家雞伏七雞<lb/>
一雛作牡雞状鼓翼長鳴　十八年戊戌春正月錢塘<lb/>
盧子明家一雞伏九雛一雛有四足二足在翼下不數<lb/>
日皆死　二十二年龍泉縣人家一雞二形翼左右分<lb/>
雄雌能鳴能伏　二十五年瑞安縣鄭鎮撫家有雄雞<lb/>
生子殺之腹中有子纍纍然<lb/>
明孝宗𢎞治十四年華容民劉福家雞雛三足　十七<lb/>
年六月崇明民顧孟文家雞生雛猴頭而人形身長四<lb/>
<pb n="KR2m0014_WYG_227-24b"/>
寸有尾活動無聲<lb/>
世宗嘉靖四年長垣民王憲家雞抱卵内成人形耳目<lb/>
口鼻四肢皆具<lb/>
神宗萬厯二十二年六月靖邉營軍家雌雞化為雄<lb/>
愍帝崇禎九年淮安民家牝雞啼躍化為雄　十年宣<lb/>
武門外民家白雞喙距純赤重四十斤<hi>或曰此鷔也所見之處國亡</hi>
　十四年太倉衛指揮姜周輔家雞伏子兩頭四翼八<lb/>
足<lb/>
<pb n="KR2m0014_WYG_227-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_227-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷二百二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_118-1a"/>
欽定四庫全書<lb/>
欽定續文獻通考卷一百十八<lb/>
　樂考<lb/>
　　俗部樂<hi>女樂附見</hi>
　　自周陳以前雅鄭淆雜隋文帝平陳盡得清商樂<lb/>
　　以其源自漢也謂為九代遺聲立清商署以肄之<lb/>
　　乃分雅俗二部雅部如梁之十二雅用諸郊廟朝<lb/>
　　廷者是也俗部十二調正宫黄鍾宫中吕宫南吕<lb/>
<pb n="KR2m0014_WYG_118-1b"/>
　　宫各有商羽變宫至唐増髙宫道調仙吕為二十<lb/>
　　八調皆從濁至清下則益濁上則益清慢者過節<lb/>
　　急者流蕩其後聲氣䆮殊或以倍四為度復有中<lb/>
　　管之格有與律吕同名而聲不近雅者其宫調乃<lb/>
　　應夾鍾之律燕設用之蔡元定所謂燕樂是也大<lb/>
　　抵俗樂諸曲悉源於雅樂後失其傳而更為妖聲<lb/>
　　艶詞耳唐元宗天寳樂曲皆以邊地名若凉州伊<lb/>
　　州甘州之類又詔道調法曲與新聲合作其調惟<lb/>
<pb n="KR2m0014_WYG_118-2a"/>
　　以羽為宫於是漢樂府絶矣宋元以來因金之北<lb/>
　　曲變為南戯惟酒筵用之<lb/>
宋理宗紹定三年始製新樂曲姜夔乃進大樂議<lb/>
　　畧曰古樂止用十二宫周六樂奏六律歌六吕惟<lb/>
　　十二宫也王大食三侑注云朔日月半隨月用律<lb/>
　　亦十二宫也十二管各備五聲合六十聲五聲成<lb/>
　　一調故十一調古人於十二宫又特重黄鍾一宫<lb/>
　　而已齊景公作徴招角招之樂師涓師曠有以清<lb/>
<pb n="KR2m0014_WYG_118-2b"/>
　　商清角清徴為調者惟迎氣有五引而已隋書云<lb/>
　　梁陳雅樂並用宫聲是也若鄭譯之八十四調其<lb/>
　　實則有黄鍾太蔟夾鍾仲吕林鍾夷則無射七律<lb/>
　　之宫商羽而已於其間又闕太蔟之商羽焉國朝<lb/>
　　大樂諸曲多襲唐舊竊謂郊廟用樂咸當以宫為<lb/>
　　曲其間皇帝升降盥洗之類用黄鍾者羣臣以太<lb/>
　　蔟易之此周人王用王夏公用鷔夏之義也<lb/>
　　<hi>臣</hi>等謹按宋教坊樂分為四部凡聖節三大宴為<lb/>
<pb n="KR2m0014_WYG_118-3a"/>
　　十九次陳奏間以雜戯繼以致詞稱述徳美舞用<lb/>
　　女弟子隊小兒隊各十次有雲韶部黄門樂也鈞<lb/>
　　容部軍中樂也孝宗乾道以後不置教坊小兒及<lb/>
　　女童隊亦旋罷故諸樂工器數惟詳於前考云<lb/>
　　樂叶圖徴云教坊家有部有色部有部頭色有色<lb/>
　　長元周伯清訛呼部頭為務頭可笑也部如法部<lb/>
　　胡部之類色如雜劇色觱栗部旋色參軍色之類<lb/>
　　諸以雜劇色為首雜劇用四人或五人末泥色主<lb/>
<pb n="KR2m0014_WYG_118-3b"/>
　　張引戯分付副凈色發喬副末色打諢又或添一<lb/>
　　人收孤老其吹曲破斷送者謂之把色見宋氏灌<lb/>
　　園古杭夢逰録漢鐃歌曲多不可句讀沈約云樂<lb/>
　　人以聲音相傳訓詁不可復解凡古樂録皆大字<lb/>
　　是辭細字是聲聲辭合寫故致然耳此説卓矣<lb/>
　　齊東野語曰思陵朝掖庭有菊夫人者善歌舞妙<lb/>
　　音律為仙韶院之冠宫中號為菊部頭<lb/>
　　稿簡贅筆曰劉貢父詩話云俳優言河市樂說者<lb/>
<pb n="KR2m0014_WYG_118-4a"/>
　　云起居駙馬在南都家樂甚盛誚詆南河市中樂<lb/>
　　人故得此名其實不然唐元和中燕呉行記其中<lb/>
　　已有河市字大都是不𨽻軍中在市者散樂名貢<lb/>
　　父謂是今散樂是也乃髙駙馬非居也河中在處<lb/>
　　臨河者皆曰河市如今之藝人於市肆作塲謂之<lb/>
　　打野泊皆謂不著所今謂之打野呵<lb/>
　　楊慎丹鉛總録曰女樂之興本由巫覡周禮所謂<lb/>
　　以神仕者在男曰巫在女曰覡巫咸在上古已有<lb/>
<pb n="KR2m0014_WYG_118-4b"/>
　　之汲冢周書所謂神巫用國觀楚辭九歌所言巫<lb/>
　　以歌舞悦神其衣被情態與今倡優何異伊尹書<lb/>
　　云敢有恒舞於宫酣歌於室時謂巫風巫山神女<lb/>
　　之事流傳至今蓋有以也晉夏統傳女巫章丹陳<lb/>
　　珠二人並有國色莊服雅麗歌舞輕迴其解佩禠<lb/>
　　紳不待低帷昵枕矣其惑人又豈下於陽阿北里<lb/>
　　哉<lb/>
　　陳正敏遁齋間覽曰宋王子醇初平熙河教軍士<lb/>
<pb n="KR2m0014_WYG_118-5a"/>
　　為訝鼓戯子醇與西人對陣命軍士百餘人為訝<lb/>
　　鼓隊出軍前敵見驚愕遂撃破之<lb/>
　　墨莊漫録曰淮西村人多作炙手歌以大長竹數<lb/>
　　丈刳去中節獨㽞其底築地逄逢若鼓聲男女把<lb/>
　　臂成圍撫髀而歌<lb/>
　　<hi>臣</hi>等謹按楊循吉金小史云少帝出幸金營尼瑪<lb/>
　　哈促左右進酒帳下有伶人作樂奉尼瑪哈為太<lb/>
　　公伊尹尼瑪哈不喜曰太公伊尹古聖人也吾安<lb/>
<pb n="KR2m0014_WYG_118-5b"/>
　　可冀其萬一覩其人而語帝曰這幾個樂人是大<lb/>
　　宋人今日煞好公事<lb/>
遼有國樂正月朔日朝賀用宫懸雅樂元㑹用大樂曲<lb/>
破後用散樂角觝終之是夜皇帝燕飲用國樂　春飛<lb/>
放杏堝皇帝射獲頭鵞薦廟燕飲樂工數十人執小樂<lb/>
器侑酒<lb/>
聖宗太平元年冊承天皇太后童子弟子<hi>禮志作女童</hi>隊樂<lb/>
引太后輦至金鑾門<lb/>
<pb n="KR2m0014_WYG_118-6a"/>
　　葉隆禮契丹國志曰有諢子部百人夜以五十人<lb/>
　　畨直四鼓將盡歌於帳前名曰聒帳<lb/>
　　又曰正月一日國主以糯米飯白羊髄相和為團<lb/>
　　如拳大於逐帳内各散四十九个候五更三㸃國<lb/>
　　主等各於本帳内窻中擲米團在帳内如得雙數<lb/>
　　當夜動畨樂飲宴如得隻數更不作樂便令師巫<lb/>
　　十二人外邊繞帳撼鈴執箭唱呌於帳内諸天爐<lb/>
　　内爆鹽并燒地拍鼠謂之驚鬼本帳人第七日方<lb/>
<pb n="KR2m0014_WYG_118-6b"/>
　　出乃禳度之法北呼為賽音伊能伊<lb/>
　　又曰七月十三日夜國主離行宫向西三十里卓<lb/>
　　帳宿先於彼處造酒食至十四日應隨從諸軍並<lb/>
　　隨部落動畨樂設宴至暮國主却歸行宫謂之迎<lb/>
　　節十五日動漢樂大宴十六日早却往西方令随<lb/>
　　行兵大喊三聲謂之送節此節為薩蘭賽音<lb/>
　　又曰臘日國主帶甲戎裝應畨漢臣諸使司以上<lb/>
　　並戎裝五更三㸃坐朝動樂飲酒罷各等第賜御<lb/>
<pb n="KR2m0014_WYG_118-7a"/>
　　甲羊馬北呼此節為綽哈雅布<lb/>
　　張舜民畫墁録曰契丹待南使樂列三百餘人舞<lb/>
　　者更無囘旋止於頓挫伸縮手足而已<lb/>
金熙宗皇統二年宰臣奏自古並無伶人赴朝參之例<lb/>
所有教坊人員只宜聴候傳宣不合同百寮赴起居從<lb/>
之<lb/>
　　樂志曰元日聖誕稱賀曲宴外國使則教坊奏之<lb/>
　　其樂器名不傳<lb/>
<pb n="KR2m0014_WYG_118-7b"/>
海陵貞元三年八月増置教坊人數<lb/>
章宗明昌二年有司奏太常工人數少即以渤海漢人<lb/>
教坊及大興府樂人兼習以備用<lb/>
承安四年八月減教坊長行五十人渤海教坊長行三<lb/>
十人<lb/>
哀宗天興二年七月奉安祖宗御容於乾元寺擬用優<lb/>
樂以王鶚諫而止<lb/>
　是時遷蔡太祖太宗及后妃御容至自汴京奉安於<lb/>
<pb n="KR2m0014_WYG_118-8a"/>
　乾元寺左宣徽使温都七十五奏當用樂帝曰樂須<lb/>
　太常奈何七十五曰市有優樂可假用之權左右司<lb/>
　員外郎王鶚奏曰世俗之樂豈可施於帝王之前遂<lb/>
　止<lb/>
　　<hi>臣</hi>等謹按天興元年三月元兵攻汴急右丞舒嚕<lb/>
　　嘗命作江水曲使城上之人静夜唱之蓋河朔先<lb/>
　　有此曲以寄謳吟之思至是計出無聊冀收坐嘯<lb/>
　　吹箎之效也<lb/>
<pb n="KR2m0014_WYG_118-8b"/>
　　又按金初國俗有詛祝之歌凡有被殺者必須巫<lb/>
　　覡以詛祝殺之者迺繋刃於杖端與衆至其家歌<lb/>
　　而詛之曰取爾一角指天一角指地之牛無名之<lb/>
　　馬向之則華面背之則白尾横視之則有左右翼<lb/>
　　者其聲哀切悽婉若蒿里之音既而以刃畫地刼<lb/>
　　取畜産財物而還其家一經詛祝家道輙敗<lb/>
太宗六年九月宴宋使用女樂俳優<lb/>
　　鄒伸之使䝉日録曰端平甲午<hi>按是年為宋理宗端平元年元太宗</hi>
<pb n="KR2m0014_WYG_118-9a"/>
　　<hi>六年也</hi>九月初一日抵燕京守將保喇巴圖出迎館<lb/>
　　人使於王檝宅堂重九日宴人使女樂俳優畢集<lb/>
　　葉子竒草木子曰元立教坊司掌天下伎樂有駕<lb/>
　　前承應雜戯飛竿走索踢弄藏<graphic n="KR1954" url="https://raw.githubusercontent.com/kanripo/KR-Gaiji/master/images/KR1954.png" mimeType="image/png"/>等伎<lb/>
　　又曰俳優戯文始於王魁永嘉人作之識者曰若<lb/>
　　見永嘉人作相宋當亡及宋將亡乃永嘉陳宜中<lb/>
　　作相<lb/>
世祖至元八年二月迎白傘盖逰皇城用教坊儀鳯司<lb/>
<pb n="KR2m0014_WYG_118-9b"/>
樂<lb/>
　以帝師帕克斯巴之言於大明殿御座上置白傘蓋<lb/>
　一頂每嵗二月十五日於大殿啟建白傘盖佛事用<lb/>
　諸色儀仗社直迎引傘盖周游皇城内外云與衆生<lb/>
　袚除不祥導迎福祉教坊司雲和署掌大樂鼓板杖<lb/>
　鼓篳篥龍笛琵琶筝<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>七色凡四百人興和署掌妓<lb/>
　女雜扮隊戯一百五十人祥和署掌雜把戯男女一<lb/>
　百五十人儀鳯司掌漢人回回河西三色細樂每色<lb/>
<pb n="KR2m0014_WYG_118-10a"/>
　各三隊凡三百二十四人<lb/>
　　阿錫頁傳曰世祖嘗詔都城大作佛事集教坊伎<lb/>
　　樂及儀仗以迎導愛薛奏曰髙麗新附山東初定<lb/>
　　江南未下天下疲弊此無益之費甚無謂也帝嘉<lb/>
　　納之<lb/>
英宗至治間燕人史騾兒善琵琶䝉帝愛幸帝嗜酒無<lb/>
敢諌者一旦御紫檀飲騾兒歌殿前歡曲有酒神仙之<lb/>
句帝怒叱左右殺之後悔曰騾以酒諷我也<lb/>
<pb n="KR2m0014_WYG_118-10b"/>
　　元掖庭記曰順帝為英英起采芳館於璚華島内<lb/>
　　癸巳秋乘龍船泛月池上池起浮橋三處每處分<lb/>
　　三洞洞上結綵為飛樓樓上置女樂<lb/>
　　輟耕録曰白翎雀者國朝教坊大曲也始甚雍容<lb/>
　　和緩終則急躁繁促殊無有餘不盡之意竊嘗病<lb/>
　　焉後見陳雲嶠先生云白翎雀生於烏桓朔漠之<lb/>
　　地雌雄和鳴自得其樂世皇因命伶人碩徳閶製<lb/>
　　曲以名之曲成上曰何其末有怨怒衰婺<hi>疑作瞀</hi>之<lb/>
<pb n="KR2m0014_WYG_118-11a"/>
　　音乎時譜已傳矣故至今卒莫能改<lb/>
　　又曰天子凡宴饗一人執酒觴立於右階一人執<lb/>
　　拍板立於左階執板者抑揚其聲贊曰斡脱執觴<lb/>
　　者如其聲和之曰打弼則執板者節一板從而王<lb/>
　　侯卿相合坐者坐合立者立於是衆樂皆止别奏<lb/>
　　曲以飲陪位之官謂之喝盞並沿襲亡金舊禮至<lb/>
　　今不廢諸王大臣非有賜命不敢用焉<lb/>
明太祖洪武五年正月建蔣山法㑹三日奏獻佛樂章<lb/>
<pb n="KR2m0014_WYG_118-11b"/>
　帝於蔣山太平興國寺建廣薦法㑹度兵死者躬自<lb/>
　禮佛行三獻禮奏獻佛樂章八曲舞者十人<lb/>
　　宋濓蔣山佛㑹記曰皇帝御寳厯之四年海宇無<lb/>
　　虞洽於大康於是恭黙思道端居穆清重念元季<lb/>
　　兵興有生之類不得正命而終動億萬計靈氛糾<lb/>
　　蟠充塞下上弔奠靡至煢然無依天隂雨濕之夜<lb/>
　　其聲或啾啾有聞宸衷䀌傷若疚在躬謂洗滌隂<lb/>
　　鬱升陟陽明惟大雄氏之教為然乃冬十有二月<lb/>
<pb n="KR2m0014_WYG_118-12a"/>
　　詔徴江南有道浮屠十人詣於南京命欽天監臣<lb/>
　　差以榖旦就蔣山太平興國禪寺啟建廣薦法㑹<lb/>
　　上宿齋室却葷肉弗御者一月復勅中書右丞相<lb/>
　　汪廣洋左丞相胡惟庸移書城社之神具宣上意<lb/>
　　俾神達諸㝠期以畢集五年春正月辛酉昧爽上<lb/>
　　服皮弁服臨奉天殿羣臣服朝衣左右侍尚寳卿<lb/>
　　梁子忠啟御撰章疏識以皇帝之寳上再拜燎香<lb/>
　　於爐復再拜躬視疏已授禮部尚書陶凱凱捧從<lb/>
<pb n="KR2m0014_WYG_118-12b"/>
　　黄道出午門寘龍輿中備法仗鼓吹導至蔣山天<lb/>
　　界總持萬金及蔣山主僧行容率僧伽千人持香<lb/>
　　花出迎萬金取疏入大雄殿用梵法從事白而焚<lb/>
　　之退閲三藏諸文自辛酉至癸亥止當癸亥日時<lb/>
　　加申諸浮屠行祠事已上服皮弁服搢玉珪上殿<lb/>
　　面大雄氏北向立羣臣各衣法服以從和聲郎舉<lb/>
　　麾奏悦佛之樂首曰善世曲上再拜迎羣臣亦再<lb/>
　　拜樂再奏昭信曲上跪進熏薌奠幣復再拜樂三<lb/>
<pb n="KR2m0014_WYG_118-13a"/>
　　奏延慈曲相以悦佛之舞舞人十其手各有所執<lb/>
　　或香或燈或珠玊明水或青蓮花氷桃暨名荈衣<lb/>
　　食之物勢皆低昂以應節上行初獻禮跪進清淨<lb/>
　　饌史冊祝復再拜亞終二獻同其所異者不用冊<lb/>
　　光禄卿徐興祖進饌樂四奏曰法喜曲五奏曰禪<lb/>
　　悦曲舞同三獻已上還大次羣臣退諸浮屠旋遶<lb/>
　　大雄氏寳座演梵咒三周以寓攀駐之意初劚山<lb/>
　　右地成六十次漫以堊至是令軍士五百負湯實<lb/>
<pb n="KR2m0014_WYG_118-13b"/>
　　之湯蒸氣成雲諸浮屠速幽爽入浴象衣使其更<lb/>
　　以綵幢法樂引至三解脱門門内五歩築方壇髙四<lb/>
　　尺上升壇東向坐侍儀使溥博西向跪受詔而出<lb/>
　　集幽爽而戒飭之詔已引入殿致參佛之禮聴法<lb/>
　　於徑山禪師宗泐受昆尼戒於天竺法師慧日復<lb/>
　　引而出命軌範師咒飯摩伽佗解法食凡四十有<lb/>
　　九飯已夜將半上復上殿羣臣從如初樂六奏徧<lb/>
　　應曲執事者徹豆上再拜羣臣同樂七奏妙濟曲<lb/>
<pb n="KR2m0014_WYG_118-14a"/>
　　上拜送者再羣臣復同樂八奏善成曲上至望燎<lb/>
　　位燎已上還大次解嚴羣臣趨出濓聞前事二日<lb/>
　　凄風戒寒飛雪灑空山川慘澹不辨草木鑾輅一<lb/>
　　至雲開日明祥光冲融布滿寰宇天顔懌如厯陛<lb/>
　　而升嚴恭對越儼如象馭陟降在庭諸威神衆拱<lb/>
　　衛圍繞下逮㝠靈來歆來享焄蒿悽愴聳人毛髪<lb/>
　　皆精誠動乎天地感乎鬼神不可以聲音笑貌為<lb/>
　　也肆惟皇上自臨御以來即詔禮官稽古定制京<lb/>
<pb n="KR2m0014_WYG_118-14b"/>
　　師有泰厲之祭王國有國厲之祭若郡厲邑厲鄉<lb/>
　　厲類皆有祭其興哀於無祀之鬼可謂備矣然聖<lb/>
　　慮淵深猶恐未盡幽明之故特徴内典附以先王<lb/>
　　之禮確然行之而不疑豈非仁之至者乎昔周文<lb/>
　　王葬朽骨天下稱賢夫瘞骨且爾矧欲挽其靈明<lb/>
　　於生道者則我皇上好生之仁廣衍無際將不間<lb/>
　　於顯幽誠與天地之徳同大非言辭之可贊也猗<lb/>
　　與盛哉<lb/>
<pb n="KR2m0014_WYG_118-15a"/>
　　欽録集云洪武五年壬子春即蔣山寺建廣薦法<lb/>
　　㑹命四方名徳沙門先㸃校藏經命宗泐撰獻佛<lb/>
　　樂章既成進呈御署曲名曰善世曰昭信曰延慈<lb/>
　　曰法喜曰禪悦曰徧應曰妙濟曰善成凡八章勅<lb/>
　　太常諧協歌舞之節用之著為定制<lb/>
六年二月禁教坊及天下樂人勿得以古先帝王聖賢<lb/>
忠臣義士為優戯<lb/>
成祖永樂五年二月命西僧尚師達爾瑪於靈谷寺啟<lb/>
<pb n="KR2m0014_WYG_118-15b"/>
建法壇薦祀皇祖皇妣尚師率天下僧伽舉塲普度大<lb/>
齋科十有四日<lb/>
武宗正徳二年十二月錦衣衛都指揮同知于永致仕<lb/>
永色目人善隂道秘戯得幸於豹房言回回女晢潤瑳<lb/>
粲大勝中國上悦之時都督昌佐亦色目人永矯㫖索<lb/>
佐家囘女善西域舞者十二人以進<lb/>
三年七月諭慶成宴始用雜戯<lb/>
　明外史江彬傳彬因錢寧見帝談兵帝悦擢都指揮<lb/>
<pb n="KR2m0014_WYG_118-16a"/>
　僉事出入豹房同卧起每團練大内間以角觝戱帝<lb/>
　戎服臨之既心忌寧欲導帝巡幸逺寧因數言宣府<lb/>
　樂工多美婦人且可觀邊釁瞬息馳千里何鬱鬱居<lb/>
　大内為廷臣所制帝然之又導帝由西安厯偏頭闗<lb/>
　抵大原大徴女樂有劉良女者晉府樂工楊騰妻也<lb/>
　以謳進遂大寵載歸初延綏總兵官馬昂罷免有女<lb/>
　弟善歌嫁指揮畢春有娠矣昻因彬奪歸進於帝召<lb/>
　入豹房大寵傳陞昻右都督<lb/>
<pb n="KR2m0014_WYG_118-16b"/>
世宗嘉靖十九年正月乙未貴妃閻氏薨禮部上喪禮<lb/>
儀注一靈柩前儀仗内使女樂三十二人并花幡雪栁<lb/>
女隊子二十八人<lb/>
　　樂典注曰教坊之樂有院本有雜劇有㸑弄有女<lb/>
　　樂<lb/>
　　又曰古雅樂設宫懸於庭而奏之舞必應歌故太<lb/>
　　師掌六律六同合隂陽之聲登歌合奏撃拊下管<lb/>
　　合奏鐘鼓無律吕各自分奏之理後世知分而不<lb/>
<pb n="KR2m0014_WYG_118-17a"/>
　　知合遂改周禮古本以合為令夫既掌之矣所令<lb/>
　　何事豈非悮乎樂府雜録二十八調宫商角羽分<lb/>
　　平上去入而無徴詞盖新樂也七宫多以商為宫<lb/>
　　而黄鍾反在其後七羽黄鍾首應夾鍾曰仲吕調<lb/>
　　太蔟應仲吕曰正平調七角則以變宫為角南吕<lb/>
　　應無射曰越角應鍾應黄鍾曰大食角七角復自<lb/>
　　為七商黄鍾應無射曰越調太蔟應黄鍾曰大食<lb/>
　　調餘如之<lb/>
<pb n="KR2m0014_WYG_118-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百十八<lb/>
</p>
<p>
</p>
  </div>
</body>
</text>
</TEI>
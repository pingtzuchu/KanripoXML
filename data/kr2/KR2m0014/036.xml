<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_036-1a"/>
欽定四庫全書<lb/>
欽定續文獻通考卷三十六<lb/>
　選舉<lb/>
　　舉官<lb/>
宋寧宗嘉定八年三月詔大郡嵗舉亷吏二人小郡一<lb/>
人<lb/>
　至十二年五月詔侍從兩省臺諫各舉文武可用之<lb/>
　才二三人又命監司守臣舉十科政績所知自代露<lb/>
<pb n="KR2m0014_WYG_036-1b"/>
　章列薦並籍記審察任滿則取其舉數多有政績行<lb/>
　誼者升擢之<lb/>
　　江東轉運司副使真徳秀奏曰太平興國中嘗詔<lb/>
　　諸道轉運司察訪部下官吏凡罷軟不勝任及黷<lb/>
　　於貨賄者俾條上其事狀其清白自守幹局不凡<lb/>
　　者亦許其明揚臣仰見祖宗盛時選用監司付以<lb/>
　　事權者盖欲其公於刺舉責任之意不輕也自嘉<lb/>
　　泰開禧以來公道不行請囑日盛郡縣之官有罪<lb/>
<pb n="KR2m0014_WYG_036-2a"/>
　　狀彰灼為監司者甫欲按劾已求要路之援以自<lb/>
　　脱甚者得以施其反噬之計於是刺之權有不行<lb/>
　　矣嵗舉之員往往奪於權貴之命孤寒無援者雖<lb/>
　　盡心職業不免陸沉之嘆膏梁庸騃茍有所挾則<lb/>
　　若執劵以取償焉於是舉之權又有所不行矣是<lb/>
　　以州縣之間賢否不分民受其病今陛下更新大<lb/>
　　政公道昭明寖還乾道淳熙之舊矣獨縉紳間親<lb/>
　　故請託之弊未能盡革臣愚欲望聖慈詔戒中外<lb/>
<pb n="KR2m0014_WYG_036-2b"/>
　　士大夫相與維持公道使將指承命者得以展澄<lb/>
　　清之志而賢不肖有所甄别於治道豈小補哉<lb/>
理宗寳慶元年詔今後見供職及在外帶職從官依元<lb/>
祐十科舊制嵗舉三人<lb/>
　從右正言糜洒請也是年八月擢知袁州趙䈣夫直<lb/>
　秘閣福建提㸃刑獄以旌亷吏又詔侍從給諫卿監<lb/>
　郎官并在外前執政侍從帥臣監司各舉亷吏三人<lb/>
　　權司封郎官許應龍乞設十科劄子曰臣聞天下<lb/>
<pb n="KR2m0014_WYG_036-3a"/>
　　固有不一之才人主當無執一之見盖人才之在<lb/>
　　天下若十指然小大長短雖若不齊而皆適於用<lb/>
　　兼收並蓄則皆有以自見而天下無不舉之事茍<lb/>
　　用一而廢一則互相傾軋必有分朋植黨之弊夫<lb/>
　　人才不同彼此異見其來非一日矣足一躡軍門<lb/>
　　視文士如仇讐首一戴儒冠輕武弁如草芥矯矯<lb/>
　　特立則以静重為苟容處事詳審則以剛直為沽<lb/>
　　譽長於吏才則以明經術者為腐儒專於學問則<lb/>
<pb n="KR2m0014_WYG_036-3b"/>
　　以了官事者為俗吏少俊則以老成為遲鈍寛厚<lb/>
　　則以嚴明為苛刻各分黨與判乎其不相入也人<lb/>
　　主用才惟求以辦吾事濟吾治而已安可主一而<lb/>
　　廢一哉陛下建用皇極無黨無偏耆徳者召之文<lb/>
　　學者用之吏事者任之或長於將畧或精於財計<lb/>
　　或以循良稱或以讜直名莫不擢用固無一毫好<lb/>
　　惡之私然求賢之詔屢下剡薦之牘交馳而人心<lb/>
　　多私罕以實應靖退不競者無由自達單寒寡援<lb/>
<pb n="KR2m0014_WYG_036-4a"/>
　　者未免見遺臣願陛下開衆正而達四聰使任薦<lb/>
　　舉者悉叅公論舉能其官則錫以進賢之賞稱匪<lb/>
　　其人則加以謬舉之罰如此則真才實能皆為吾<lb/>
　　用何事不立惟陛下與大臣亟圖之<lb/>
紹定元年右正言梁成大奏乞申嚴薦舉法<lb/>
　成大奏除升陟所知政績姑從舊法改官亷吏犯入<lb/>
　已贓者許舉主悔舉又選人改官舉主五員内用職<lb/>
　司一員始為及格近奔競巧取者或用職司三四員<lb/>
<pb n="KR2m0014_WYG_036-4b"/>
　甚至五員而寒畯終身不得職司乞勅吏部止用一<lb/>
　員過數毋令收使俱從之<lb/>
二年二月詔嵗舉亷吏或犯姦贓保任同坐監司臣申<lb/>
嚴覺察<lb/>
　四月詔郡縣官闕毋令藝術人及豪民罷吏借補權<lb/>
　攝<lb/>
淳祐元年正月詔舉文武才<lb/>
　宰執侍從兩省卿監郎官帥臣監司各舉一二人悉<lb/>
<pb n="KR2m0014_WYG_036-5a"/>
　疏其才能委堪任用者指實以聞<lb/>
四年詔臺諫耳目之官例由親擢自今不許大臣薦進<lb/>
七年十月監察御史陳垓建言銓法十弊乞申戒飭從<lb/>
之<lb/>
　一曰添差數多破法耗財二曰抽差員衆州縣廢職<lb/>
　三曰攝局違法蠧政害民四曰須入不行徼幸撓法<lb/>
　五曰奏辟不應奔競日甚六曰改任巧捷紊亂官常<lb/>
　七曰薦舉不公多歸請託八曰借補繁多官資泛濫<lb/>
<pb n="KR2m0014_WYG_036-5b"/>
　九曰瘝曠職守役心外求十曰匿過居官翫視國法<lb/>
八年二月勅吏部凡未歴郡者不許為郎已為郎者更<lb/>
迭補外未歴縣者必令須入已作縣者須及任滿闕次<lb/>
必依先後毋或改差<lb/>
十年詔改官班引之人先赴都堂或御史臺各試書判<lb/>
合理法者許集注如不通且令為丞再試中方與入<lb/>
景定四年正月詔侍從臺諫給舍卿監郎官以上及制<lb/>
總監司各舉所知不拘員限不如所舉行連坐法<lb/>
<pb n="KR2m0014_WYG_036-6a"/>
　次年詔侍從兩省於内外官舉堪監司郡守者疏其<lb/>
　實以聞令中書籍記遇有官闕精加審察取旨擢用<lb/>
　如犯贓私坐以謬舉之罰<lb/>
度宗咸淳元年詔侍從給舍臺諫卿監郎官各舉所知<lb/>
二人摭實狀限三日以聞<lb/>
　時以初即位有此詔次年復詔各舉所知二人<lb/>
五年三月詔舉亷吏<lb/>
　詔曰吏以亷稱自古有之今絶不聞豈不自章顯而<lb/>
<pb n="KR2m0014_WYG_036-6b"/>
　壅於上聞與其令侍從卿監郎官各舉亷吏將顯擢<lb/>
　焉<lb/>
七年十二月詔舉亷能材堪縣令者<lb/>
　侍從臺諫給舍各舉十人卿監郎官各舉五人制帥<lb/>
　監司各舉六人知州軍監各舉二人<lb/>
遼聖宗統和十二年十一月詔諸部所俘宋人有官吏<lb/>
儒生抱器能者具以名聞<lb/>
　　遼史張儉傳曰故事車駕經行長吏必有所獻聖<lb/>
<pb n="KR2m0014_WYG_036-7a"/>
　　宗嘗獵雲中節度使進曰臣境無他産惟幕僚張<lb/>
　　儉一代之寳願以為獻先是帝夢四人侍側賜食<lb/>
　　人二口至聞儉名始悟召見容止朴野訪以世務<lb/>
　　占奏三十餘事由此顧遇特異踐厯清華號稱明<lb/>
　　幹<lb/>
興宗重熙九年十二月詔諸職官有治民安邊之畧者<lb/>
悉具以聞<lb/>
十年十月詔東京留守察官吏有亷幹清彊者具以名聞<lb/>
<pb n="KR2m0014_WYG_036-7b"/>
金制文武選皆吏部統之自從九品至從七品職事官<lb/>
部擬正七品以上呈尚書省以聽制授<lb/>
　凡文散官謂之文資官武散官謂之右職又謂之右<lb/>
　選文資則進士為優右職則軍功為優皆循資有升<lb/>
　降定式而不可越自餘舉人勞效應襲恩例之外入<lb/>
　仕之途尚多而所定之時不一若牌印䕶衛令史之<lb/>
　出職則皇統時所定者也檢法知法國史院書寫則<lb/>
　海陵所置者也若宗室將軍宫中諸局承應人宰相<lb/>
<pb n="KR2m0014_WYG_036-8a"/>
　書表太子䕶衛妃䕶衛王府祗候郎君内侍及宰相<lb/>
　之子并譯史通事省祗候郎君親軍驍騎諸格則定<lb/>
　於世宗之時及章宗所置之太常檢討内侍寄禄官<lb/>
　皆仕進之門戸也凡外任循資官謂之常調選為朝<lb/>
　官謂之隨朝吏部選者謂之部選尚書省選者謂之<lb/>
　省選部選分四季擬授省選理資考升遷<lb/>
世宗大定二年詔隨朝六品外路五品以上各舉亷能<lb/>
官一人<lb/>
<pb n="KR2m0014_WYG_036-8b"/>
　三年定制若察得所舉相同即擬旌除若聲跡穢濫<lb/>
　所舉官量約降罰至九年諭宰臣曰朕思得忠亷之<lb/>
　士與之共治故嘗命五品以上各舉所知於今數年<lb/>
　矣以天下之大豈無其人亦由在上者知而不舉耳<lb/>
　參知政事魏子平奏曰可命當舉官者毎任須舉一<lb/>
　人視其當否以為旌賞帝曰一任舉一人則人才或<lb/>
　難恐涉於濫又少有所犯則罪舉者故人益畏而不<lb/>
　敢舉宋國辟舉之官有犯罪者所舉官雖宰執亦不<lb/>
<pb n="KR2m0014_WYG_036-9a"/>
　免降黜人情始慕進故多亷慎既得任用或失所守<lb/>
　宰執自掌黜陟之權豈可因所舉而置罪耶十年又<lb/>
　詔曰舉人之法若定三品官當舉幾人是使小官皆<lb/>
　諂媚於上也惟任滿詢察前政則得人矣<lb/>
三年八月詔祖宗時有勞効未曽遷賞者五品以上奏<lb/>
聞六品以下及無職事者尚書省約量升除<lb/>
　時又詔監當官遷散官至三品尚任縣令者與省除<lb/>
　四年勅隨朝六品以繁劇局分官有闕者省不得擬<lb/>
<pb n="KR2m0014_WYG_036-9b"/>
　注其具闕及人以聞六年制官至三品朝廷約量勞<lb/>
　績嵗月特予遷除七年勅外路四品以上職事官并<lb/>
　五品合升除官皆具闕及人以聞六品以下尚書省<lb/>
　擬定而後奏<lb/>
　　金史髙衎傳曰大定初每季選人至吏部託以檢<lb/>
　　閲舊籍謂之檢卷有滯留至後季尚不得去者衎<lb/>
　　三為吏部知其弊及授尚書嵗餘銓事修理選人<lb/>
　　便之<lb/>
<pb n="KR2m0014_WYG_036-10a"/>
八年七月詔自今朝官出外即令體訪外任職官亷能<lb/>
者及草萊之士可助治者具姓名以聞<lb/>
　時帝求賢甚切十一年諭宰臣曰昨觀貼黄五品以<lb/>
　上闕員甚多而難於得人三品以上朕則知之五品<lb/>
　以下不能盡識也卿等曽無一言見舉者國家之務<lb/>
　朕豈能獨盡哉二十六年三月尚書省擬奏除授帝<lb/>
　曰卿等在省未嘗薦士止限資格安能得人古有布<lb/>
　衣入相者聞宋亦多用山東河南流寓疎逺之人皆<lb/>
<pb n="KR2m0014_WYG_036-10b"/>
　不拘於貴近也以本朝境土之大豈無其人朕難遍<lb/>
　知卿又不舉外官三品以上必有可用之人但無由<lb/>
　得進耳<lb/>
二十六年四月詔職官犯除名者毋復舉用<lb/>
　諭尚書省曰比有上書言職官犯除名不可復用此<lb/>
　言極當如軍朝急速權可使用今天下無事復用此<lb/>
　輩何以戒将來<lb/>
二十九年十一月<hi>時章宗已即位</hi>諭尚書省自今五品以上官<lb/>
<pb n="KR2m0014_WYG_036-11a"/>
各舉所知嵗限所舉之數如不舉者坐以蔽賢之罪仍<lb/>
依唐制凡五品以上官到任即舉自代並從提刑司採<lb/>
訪之<lb/>
　時以選舉十事命尚書省定擬其一減資考使可用<lb/>
　者不至衰老其二隨朝考滿人果才能免回降其三<lb/>
　隨路提刑所訪亷能官就令隨宜遷注其四許宰相<lb/>
　與求仕官相見以訪才能其五薦賢毋避親故如數<lb/>
　各舉所知不舉者罪之其六舉自代其七内外五品<lb/>
<pb n="KR2m0014_WYG_036-11b"/>
　以上官長於僚屬内舉才能官一人數外舉者聽其<lb/>
　八監臨諸物料内及草澤隠逸之士皆聽薦舉其九<lb/>
　親軍出職内有尤長武藝勇敢過人者令内外官舉<lb/>
　提刑司察之其十定前項各欵隨色嵗舉一人<lb/>
章宗明昌元年八月詔選才幹官為諸州刺史皆召見<lb/>
戒諭之<lb/>
三年十月詔應保舉官及試中書判者委官覆察言行<lb/>
相副者量與升除隨朝及六品以下各隨所長用之<lb/>
<pb n="KR2m0014_WYG_036-12a"/>
六年八月詔宫中承應人出職後三年内犯贓罪者元<lb/>
舉官連坐不在去官之限著為令<lb/>
承安三年二月諭宰臣選任才能雖資品未及亦具以<lb/>
聞毋避親故<lb/>
四年立審官院<lb/>
　勅宰臣曰凡除授恐未盡當今無門下省雖有給事<lb/>
　而無封駁司可設審官院使於擬奏未受時詳審得<lb/>
　當然後授之凡所送令詳審者以五日内奏或申省<lb/>
<pb n="KR2m0014_WYG_036-12b"/>
三月諭尚書省官員必須改除者議之其日月淺者毋<lb/>
數改易<lb/>
　先是尚書省於明昌四年正月奏推官蘇徳秀為禮<lb/>
　部主事帝曰百官當使久於其職彼方任理官復改<lb/>
　户曹又除禮部人材豈能兼之但中材勝於新人事<lb/>
　既經練亦必有濟後不可輕易改除至是有是諭<lb/>
泰和二年十二月詔監察御史非特旨不許舉官<lb/>
七年正月勅宰臣舉才幹官同議南征事<lb/>
<pb n="KR2m0014_WYG_036-13a"/>
六月詔朝官六品外官五品以上及親王舉通錢榖官<lb/>
一人不舉者罰舉不當者論如律<lb/>
宣宗貞祐三年三月詔沿河州縣官罷軟不勝任者汰<lb/>
去令五品以上官公舉仍許今年到部人内先擇能者<lb/>
量緩急易之<lb/>
興定元年詔隨朝七品外路六品以上職事官舉正七<lb/>
品以下職事官年未六十不犯贓堪使任者一人<lb/>
三年十月定保舉縣令能否升黜舉主制<lb/>
<pb n="KR2m0014_WYG_036-13b"/>
　繼以舉官或私其親或徇於請求或謬於鑒裁而妄<lb/>
　舉數嵗之間以濫去者九十餘人五年十二月乃罷<lb/>
　其制<lb/>
十一月詔隨朝七品外路六品以上官二嵗舉縣令一<lb/>
人<lb/>
　初貞祐四年三月監察御史完顔綏蘭上言臣近被<lb/>
　命體問外路官亷幹者擬以差遣若懦弱不公者罷<lb/>
　之具申朝廷别議擬注臣伏念彼懦弱不公之人雖<lb/>
<pb n="KR2m0014_WYG_036-14a"/>
　令罷去不過止以待闕者代之其能否又未可知或<lb/>
　反不及前官盖徒有選賢之虚名而無得人之實跡<lb/>
　古語云縣令非其人百姓受其殃今若後官更劣則<lb/>
　為患滋甚豈朝廷恤民之意哉夫守令治之本也乞<lb/>
　命隨朝七品外路六品以上官各舉堪充司縣長官<lb/>
　者仍明著舉官姓名他日察其能否同定賞罰庶幾<lb/>
　其可詔議行之至是始定其制<lb/>
四年八月勅掌兵官不聽舉縣令<lb/>
<pb n="KR2m0014_WYG_036-14b"/>
哀宗至大元年命監察御史司農司官先訪察隨朝七<lb/>
品外路六品以上官清慎明潔可為舉主者然後移文<lb/>
使舉所知仍用六事課殿最以升黜舉主<lb/>
元選官之法從七品以下屬吏部正七品以上屬中書<lb/>
三品以上非有司所與奪由中書取進止自六品至九<lb/>
品為勅授則中書牒署之自一品至五品為宣授則以<lb/>
制命之三品以下用金寳二品以上用玉寳有特旨者<lb/>
則有告詞<lb/>
<pb n="KR2m0014_WYG_036-15a"/>
　凡選用不拘常格省參議都司郎中員外髙第者拜<lb/>
　叅預政事六曹尚書侍郎及臺幕官監察御史出為<lb/>
　憲司官外補官已制授入朝或用勅除朝蹟秩視六<lb/>
　品外任或為長伯在朝諸院由判官至使寺監由丞<lb/>
　至卿館閣由屬官至學士有遞升之法其吏部月選<lb/>
　凡解由到部即行照勘合得七品者呈省從七以下<lb/>
　本部注擬其餘流外人員不拘多寡並以一月一次<lb/>
　銓注<lb/>
<pb n="KR2m0014_WYG_036-15b"/>
世祖至元十五年四月命行中書省舉亷能吏以聞其<lb/>
貪殘不勝任者劾罷之<lb/>
十九年九月命各道提刑按察司舉亷能吏加等遷叙<lb/>
　　監察御史魏初疏曰舊制常叅官諸州刺史上任<lb/>
　　三日舉一人自代况風紀之職與常員異請自今<lb/>
　　監察御史按察司官在任一嵗各舉一人自代所<lb/>
　　舉不當有罰不惟砥礪風節亦可為國得人<lb/>
二十年四月禁近侍為人求官紊亂選法<lb/>
<pb n="KR2m0014_WYG_036-16a"/>
二十四年閏二月詔行省宣慰司毋濫舉官吏<lb/>
二十八年詔路府州縣除達嚕噶齊外長官並宜選用<lb/>
漢人素有聲望及勲臣故家并儒吏出身資格相應者<lb/>
佐貳官遴選色目漢人叅用<lb/>
成宗元貞元年二月命中書省振理選法<lb/>
　省臣言近者阿哈瑪特僧格怙勢賣官不别賢否止<lb/>
　憑解由遷調選法大壞宜令亷訪使體覆以聞省臺<lb/>
　選官覈實定其殿最以明黜陟其亷訪司官亦令省<lb/>
<pb n="KR2m0014_WYG_036-16b"/>
　臺同選為宜從之<lb/>
三月詔自後諸司毋得奏舉官屬專令中書奏擬<lb/>
　先是至元十九年十二月御史中丞崔彧言選用臺<lb/>
　察官若由中書必有偏徇之弊御史宜聽本臺選擇<lb/>
　從之至是省臣言樞宻院御史臺例應奏舉官屬其<lb/>
　餘諸司不宜奏請今皆請之非便故有是詔至大徳<lb/>
　七年二月又詔諸司舉用人員並經中書省毋得擅<lb/>
　奏十一年武宗即位八月中書省臣言内降旨與官者<lb/>
<pb n="KR2m0014_WYG_036-17a"/>
　八百八十餘人已除三百未議者猶五百餘請自今<lb/>
　越奏者勿與帝是其言又御史臺臣言中書省樞宻<lb/>
　院御史臺宣政院得自選官具有成憲今監察御史<lb/>
　亷訪司官非本臺公選而從諸臣所請自内降旨非<lb/>
　祖宗成法帝嘉納之九月中書省臣言内外選法向<lb/>
　者有旨一遵世祖成制兩宫近侍銓叙惟上所命比<lb/>
　有應入常調者夤縁驟遷其已仕廢黜及未嘗入仕<lb/>
　者亦後請自内降旨臣等奏請禁止䝉賜允從自後<lb/>
<pb n="KR2m0014_WYG_036-17b"/>
　所降内旨復有百餘臣等已嘗銓擇奉行第中書政<lb/>
　務他人又得輒請責以整飭其效實難自今銓選請<lb/>
　如前制非由中書議者毋得越奏詔從之<lb/>
大徳元年四月中書省及御史臺議定臺憲舉官事宜<lb/>
　副萬户阿喇卜丹御史中丞崔彧等陳臺憲諸事省<lb/>
　臺集議言乞依舊例御史臺不立選其用人則於常<lb/>
　調官選之惟監察御史首領官今御史臺自選亷訪<lb/>
　司必擇䝉古人為使或闕則以色目世臣子孫為之<lb/>
<pb n="KR2m0014_WYG_036-18a"/>
　其次叅以色目漢人各省文案行臺差官檢覈宿衛<lb/>
　近侍奉特㫖令臺憲擢用者必須明奏然後任之行<lb/>
　臺御史任滿而有効績者或遷内臺或呈中書省遷<lb/>
　調亷訪司亦如之其不稱職者省臺擇人代之未歴<lb/>
　有司者授以牧民之職經省臺同選者聽御史臺自<lb/>
　調中書省或用臺察之人亦宜與御史臺同議各官<lb/>
　府憲司官毋得輒入體察制可<lb/>
二年十二月詔亷訪司嵗舉所部亷幹者各二人<lb/>
<pb n="KR2m0014_WYG_036-18b"/>
七年二月詔慎選文翰師儒官<lb/>
　翰林院宜選通經史能文辭者國子學宜選年髙徳<lb/>
　劭能文辭者並須資格相應之人不得預保布衣之<lb/>
　士若果才徳素著合不次超擢者别行具聞其後至<lb/>
　大四年仁宗即位四月詔國子監師儒之職有才徳<lb/>
　者不拘品級雖布衣亦聽選用閏七月中書平章政<lb/>
　事鄂勒哲李孟等言方今進用儒者而老成日以凋<lb/>
　謝宜訪四方儒士成材者擢任國學翰林秘書太常<lb/>
<pb n="KR2m0014_WYG_036-19a"/>
　或儒學提舉等職俾學者有所激勸帝是其言詔自<lb/>
　今勿限資級果才而賢雖白身亦用之<lb/>
九年二月詔臺院部五品以上官各舉亷能識治體者<lb/>
三人行省臺宣慰司亷訪司各舉五人<lb/>
　　<hi>臣</hi>等謹按成宗紀及元典章並云詔御史臺翰林<lb/>
　　集賢院六部於五品以上各舉三人與志文互異<lb/>
　　據志則五品以上皆得舉人據紀則五品以上乃<lb/>
　　指所舉亷能之人而言恐五品以上職官無幾不<lb/>
<pb n="KR2m0014_WYG_036-19b"/>
　　應各舉三人如是之多今從志又元典章是詔在<lb/>
　　九年六月亦與紀不同<lb/>
武宗至大三年十月詔尚書省事繁重諸司有才識明<lb/>
達者並從尚書省選任樞宻院御史臺及諸有司毋輒<lb/>
奏用違者論罪其或私意請託罷之不叙<lb/>
四年二月<hi>時仁宗已即位</hi>命臺官選正直之人為亷訪司官體<lb/>
察郡縣有亷能愛民者不次擢用<lb/>
　六月又命侍臣咨訪内外才堪佐國者悉以名聞七<lb/>
<pb n="KR2m0014_WYG_036-20a"/>
　月勅御史臺選更事老成者為監察御史<lb/>
仁宗延祐七年十一月<hi>時英宗已即位</hi>詔監察御史肅政亷訪<lb/>
司於常選人中每嵗舉可任守令者一人<lb/>
　並須指陳亷能實跡色目官初舉漢官覆察漢官初<lb/>
　舉色目官覆察限次年三月内申臺呈省籍其姓名<lb/>
　以備擢用既用之後考其政績成敗與元舉官同示<lb/>
　賞罰違期不舉罪亦及之<lb/>
英宗至治三年正月詔常調官外不次銓用者但升以<lb/>
<pb n="KR2m0014_WYG_036-20b"/>
職勿升其階<lb/>
九月勅諭百司凡銓授官遵世祖舊制<lb/>
泰定帝㤗定元年二月以舊制臺憲嵗舉守令推官二<lb/>
人有罪連坐非便命中書於常選擇人用之<lb/>
文宗至順二年九月監察御史陳思謙上銓選法從之<lb/>
　思謙言銓衡之弊入仕之門太多黜陟之法太簡州<lb/>
　郡之任太淹朝省之除太速欲設三䇿以救四弊一<lb/>
　曰至元三十年以後増設衙門冗濫不急者從實減<lb/>
<pb n="KR2m0014_WYG_036-21a"/>
　并其外有選法者并入中書二曰宜叅酌古制設辟<lb/>
　舉之科令三品以下各舉所知得才則受賞失實則<lb/>
　受罰三曰古者刺史入為三公郎官出宰百里盖使<lb/>
　外職識朝廷治體内官知民間利病今後歴縣尹有<lb/>
　能聲善政者授郎官御史歴郡守有竒才異績者任<lb/>
　憲使尚書其餘各驗資品通選在内者不得三考連<lb/>
　任京官在外者須兩任乃遷内職績非出類守不敗<lb/>
　官者則循以年勞處以常調凡朝缺官員須二十月<lb/>
<pb n="KR2m0014_WYG_036-21b"/>
　之上方許遷除帝可其奏命中書議行之<lb/>
三年十月<hi>時寜宗已即位</hi>復詔監察御史肅政亷訪司并内外<lb/>
三品以上正官嵗舉才堪守令者一人申達省部録用<lb/>
稱職者舉官優加旌擢犯贓私者量其輕重黜罰<lb/>
　至順帝元統二年十月命臺憲部官各舉才堪守令<lb/>
　者一人至正五年十二月詔定薦舉守令法七年十<lb/>
　二月以連年水旱民多失業選擇臺閣名臣二十六<lb/>
　人出為守令八年四月詔京官三品以上嵗舉守令<lb/>
<pb n="KR2m0014_WYG_036-22a"/>
　一人守令到任三月亦舉一人自代十二年三月詔<lb/>
　隨朝一品職事及省臺院部諸正官各舉循良才幹<lb/>
　智勇兼全堪充守令者二人知人多者不限員數各<lb/>
　處試用守令並授兼管義兵防禦諸軍奥魯勸農事<lb/>
　所在上司不許擅差守令既已優升其佐貳官員比<lb/>
　依入廣例量升二等任滿驗守令全治者與真授不<lb/>
　治者全削二等依本等叙半治者減一等叙雜職人<lb/>
　員其有智勇之士並依上例凡除常選官於殘破郡<lb/>
<pb n="KR2m0014_WYG_036-22b"/>
　縣及迫近賊境之處升四等稍近賊境升二等十六<lb/>
　年二月命六部諸監院正官各舉才堪守令者一人<lb/>
　中書省斟酌用之或任内害民受贓者舉官量事輕<lb/>
　重降職<lb/>
　　王圻曰元舊制銓曹有行止科吏主之日具内外<lb/>
　　官十名上中書省中書籍以遷擢其後吏怠不為<lb/>
　意任者淹滯有待選十餘年者至正時危素責吏<lb/>
　　日具五名五日一上中書吏樂易集各思奉職而<lb/>
<pb n="KR2m0014_WYG_036-23a"/>
　　久滯者獲伸<lb/>
明制任官之事文歸吏部武歸兵部而吏部凡四司文<lb/>
選掌銓選考功掌考察其職尤要選人初授者曰聽選<lb/>
升任者曰升遷<lb/>
　其法毎年吏部六考六選凡引選六類選六逺方選<lb/>
　二聽選及考定升降者雙月大選其序定於單月改<lb/>
　授改降丁憂候補者單月急選其揀選三嵗一舉行<lb/>
　凡升遷必滿考若員缺應補不待滿者曰推升内閣<lb/>
<pb n="KR2m0014_WYG_036-23b"/>
　大學士吏部尚書由廷推或奉特旨侍郎以下及祭<lb/>
　酒吏部㑹同三品以上廷推太常卿以下部推通叅<lb/>
　以下吏部於宏政門㑹選詹事由内閣各衙門由各<lb/>
　掌印在外官惟督撫廷推九卿共之吏部主之布按<lb/>
　員缺三品以上官㑹舉監司則序遷惟防邊兵備率<lb/>
　由選擇保舉付以勅書其他在外府州縣正佐在内<lb/>
　大小九卿之屬員皆常選官選授遷除一切由吏部<lb/>
太祖洪武十五年正月命天下朝覲官各舉所知一人<lb/>
<pb n="KR2m0014_WYG_036-24a"/>
　至成祖永樂元年詔京官文職七品以上外官至縣<lb/>
　令各舉所知一人量才擢用後以貪汚聞者舉主連<lb/>
　坐仁宗洪熙元年八月宣宗即位命京官五品以上<lb/>
　及給事御史外官布按兩司正佐及府州縣正官各<lb/>
　舉所知惟見任府州縣正佐及曽犯贓罪者不許薦<lb/>
　舉其他官及屈在下僚或軍民中有亷潔公正才堪<lb/>
　撫字者悉以名聞世宗嘉靖七年詔兩京三品以上<lb/>
　及科道官各舉所知仍從吏部議奏定奪<lb/>
<pb n="KR2m0014_WYG_036-24b"/>
　　孫承澤春明夢餘録曰夫以天下之大人才之廣<lb/>
　　而僅取用於銓衡一司網疎甚矣欲使官得其人<lb/>
　　人盡其才舍保舉其奚由焉夫保舉與薦舉異薦<lb/>
　　舉者誠有所知一舉焉而臣之心畢矣保舉者舉<lb/>
　　其顯復保其㣲舉其始復保其終故薦舉者上世<lb/>
　　之法也保舉者晚世之法也明主好賢如渴而又<lb/>
　　慎之以不得已非薄視天下也保而舉之不厭慎<lb/>
　　也<lb/>
<pb n="KR2m0014_WYG_036-25a"/>
仁宗洪熙元年定制凡布按二司知府有缺令三品以<lb/>
上京官保舉<lb/>
　先是成祖永樂九年吏部尚書蹇義言在外布按二<lb/>
　司府州縣官承流宣化以撫字為職必須得人得人<lb/>
　之法在銓選精嚴薦舉有法宜令在内文職七品以<lb/>
　上在外五品以上及州縣正官各舉所知賢能亷幹<lb/>
　堪任牧民及風憲者一人吏部考驗酌用其所保非<lb/>
　才或授職之後闒冗卑汚舉主連坐詔是其言命所<lb/>
<pb n="KR2m0014_WYG_036-25b"/>
　司速行之至是復定是制其後復以知府多循資格<lb/>
　不稱任宣宗宣徳六年五月命大臣薦舉郎中况鍾<lb/>
　趙豫莫愚羅以禮員外郎陳本深邵旻馬儀御史何<lb/>
　文淵陳鼎俱授知府賜勅遣之其冬復用薛廣等二<lb/>
　十九人十年詔府州縣官亷勤公正能恤民者親臨<lb/>
　上司宜以禮待仍具其政績以聞英宗正統二年九<lb/>
　月大學士楊士竒言宣德七年以前藩臬二司及府<lb/>
　州縣正官惟聽吏部所舉權衡獨擅聞見不廣未盡<lb/>
<pb n="KR2m0014_WYG_036-26a"/>
　得人百姓受害是以宣宗皇帝勅令大臣保舉自此<lb/>
　得人遂多間有一二非才盖縁舉主審察不至或徇<lb/>
　私不公所致昔唐太宗命在京三品以上舉郡守縣<lb/>
　令後来致天下斗米三錢之效近来有等京官無人<lb/>
　舉保造為謗語專欲隳壞良法伏望聖斷仍遵先帝<lb/>
　勅旨行但所舉之人籍記舉主後有犯贓必明正舉<lb/>
　主之罪則人知謹畏不敢徇私官必得人矣詔從之<lb/>
　十一年御史黄裳言國初給事御史奏遷方面郡守<lb/>
<pb n="KR2m0014_WYG_036-26b"/>
　近年方面郡守率由羣臣保升給事御史以糾叅為<lb/>
　職豈能無忤於一人乞勅吏部仍按例奏請十二年<lb/>
　給事中余忭復言方面郡守有缺吏部當奏請上裁<lb/>
　尚書王直英國公張輔等言方面郡守保舉升用稱<lb/>
　職者多未可擅更易詔從輔直言而仍採忭疏許言<lb/>
　官指劾十三年御史凃謙復陳舉薦得方面郡守輒<lb/>
　改前操之弊請仍遵洪武舊制於内外九年考滿官<lb/>
　内揀選升授或親選朝臣才望者任之詔可景帝景<lb/>
<pb n="KR2m0014_WYG_036-27a"/>
　泰間給事中林聰又陳推舉驟遷之弊言今缺叅政<lb/>
　等官三十餘員請暫令三品以上官保舉自後惟布<lb/>
　按兩司三品以上官連名共舉共餘悉付吏部詔並<lb/>
　從之憲宗成化五年科道官復奏請保舉方面吏部<lb/>
　因併及郡守詔從言官請而令知府員缺仍聽吏部<lb/>
　推舉旋以會舉多未當并方面官第令吏部推兩員<lb/>
　以聞罷保舉之令至孝宗𢎞治十二年復詔部院大<lb/>
　臣各舉方面郡守吏部因請依往年御史馬文升遷<lb/>
<pb n="KR2m0014_WYG_036-27b"/>
　按察使屠滽遷僉都御史之例超擢一二以示激勸<lb/>
　而未經大臣薦舉者亦兼採之並從其議武宗正德<lb/>
　八年詔兩京堂上官五品以上及在外巡撫巡按布<lb/>
　按二司正官各舉賢能出衆堪任守令之人又詔在<lb/>
　京在外堪任知府者許兩京文職三品以上各舉所<lb/>
　知後照所舉旌勞連坐<lb/>
　　春明夢餘録曰保舉一事三楊當國時謂借以攫<lb/>
　　吏部之權部意不平事遂漸寢<lb/>
<pb n="KR2m0014_WYG_036-28a"/>
　　明史選舉志曰宣徳三年况鍾趙豫等以薦擢守<lb/>
　　蘇松諸府賜勅行事十年用郭濟姚文等為知府<lb/>
　　亦如之其所奏保者郎中員外御史及司務行人<lb/>
　　寺副皆與不依常調也復多有政績部曹及御史<lb/>
　　由堂上官薦引類能其官而長吏部者蹇義郭璡<lb/>
　　亦屢奉勅諭帝又慮諸臣畏連坐而不舉則語大<lb/>
　　學士楊溥以全才之難謂一言之薦豈能保其終<lb/>
　　身欲得賢才尤當厚教養之法故其時吏治蒸蒸<lb/>
<pb n="KR2m0014_WYG_036-28b"/>
　　稱極盛焉沿及英宗一遵厥舊然行之既久不能<lb/>
　　無弊所舉或鄉里親舊僚屬門下素相私比者方<lb/>
　　面大吏方正謝莊等由保舉而得罪而無官保舉<lb/>
　　者在内御史在外知府往往九年不遷<lb/>
英宗正統元年十一月詔京官三品以上舉堪任御史<lb/>
者四品及侍從言官舉堪任知縣者各一人<lb/>
　至七年罷薦舉縣令之制十年四月復命舉州縣治<lb/>
　行卓異者憲宗成化七年正月又以都御史李賓言<lb/>
<pb n="KR2m0014_WYG_036-29a"/>
　命在京五品以上及給事中御史各舉堪任州縣者<lb/>
　一人二十三年詔天下有司官員有才行超卓者許<lb/>
　六部都察院通政司大理寺堂上及各撫按官舉保<lb/>
十四年詔下僚有才能出衆者聽風憲官及上司薦舉<lb/>
擢用<lb/>
　至孝宗𢎞治九年詔在外凡布按二司府州縣及教<lb/>
　官有政績才行者並許撫按奏舉世宗嘉靖四十四<lb/>
　年三月吏部尚書嚴訥疏言今年朝覲之後請令来<lb/>
<pb n="KR2m0014_WYG_036-29b"/>
　朝官各舉所屬府佐以下治行卓異者如國初馮堅<lb/>
　以典史擢都御史王興宗以直㕔擢布政司故事超<lb/>
　擢一二以鼓其志從之四月乃以潮州府同知王化<lb/>
　為廣東副使鳳陽府同知江東為陜西僉事辰州府<lb/>
　通判邵元美為四川僉事廣安州知州張澤為雲南<lb/>
　僉事溆浦教諭李珙為大理寺評事碣石衛經厯鄧<lb/>
　文通為肇慶府同知東寧衛經厯蔡琮為淮安府通<lb/>
　判福清縣縣丞陳永為興化府通判河内縣典史薛<lb/>
<pb n="KR2m0014_WYG_036-30a"/>
　侃為曹縣知縣<lb/>
景帝景泰三年詔文官罷職無贓犯而才學可用者並<lb/>
聽在京四品以上在外撫按方面及府州縣正官薦舉<lb/>
聽用<lb/>
憲宗成化七年定制有司官必三年六年政績卓異方<lb/>
許薦舉仍令吏部先察舉主<lb/>
　至世宗嘉靖二十一年詔撫按官毋得以升遷任淺<lb/>
　及去任久者一槩薦舉神宗萬厯十二年詔部院考<lb/>
<pb n="KR2m0014_WYG_036-30b"/>
　察正數官員不許一槩混舉<lb/>
孝宗𢎞治六年詔各撫按及布按二司遇府州縣官才<lb/>
行俱優者無分舉貢吏員出身一體保舉五品以上果<lb/>
有才徳出衆者開報吏部奏請定奪<lb/>
　初太祖嘗御奉天門選官且諭毋拘資格選人有即<lb/>
　授侍郎者進士監生及薦舉者叅錯互用給事御史<lb/>
　亦初授升遷各半永宣以後漸循資格而臺省尚多<lb/>
　初授至是資格始拘舉貢雖與進士並稱正途而軒<lb/>
<pb n="KR2m0014_WYG_036-31a"/>
　輊低昂不啻霄壤故有是詔至世宗嘉靖四十四年<lb/>
　又詔各撫按於所屬中不論舉貢進士但有賢能一<lb/>
　體保舉穆宗隆慶三年六月掌吏部大學士髙拱言<lb/>
　國初進士舉人並用乃後進士偏重而舉人甚輕至<lb/>
　於今極矣宜破拘攣之見以開功名之路凡自授官<lb/>
　以後惟考政績不必問其出身吏部自行體訪茍係<lb/>
　賢能即一體升取各撫按官一體保薦無分彼此有<lb/>
　所輕重詔嘉納之然勢已積重不能復返<lb/>
<pb n="KR2m0014_WYG_036-31b"/>
十六年詔各撫按及布按二司訪察所屬亷能幹濟者<lb/>
明開堪任某官具奏升用<lb/>
　穆宗隆慶元年命兩京九卿及各科道廣詢博訪有<lb/>
　才畧過人忠誠任事者或堪各邊督撫或堪各邊兵<lb/>
　備有司或堪清理屯鹽無分見任去任各具疏薦日<lb/>
　後所舉之人果有成績舉主一體升賞如僨事殃民<lb/>
　併坐舉主<lb/>
世宗嘉靖十一年定舉主連坐法<lb/>
<pb n="KR2m0014_WYG_036-32a"/>
　諭吏部朝覲年分考察既畢備查被黜方面有司等<lb/>
　官追究所舉巡按御史四人以上革職閑住二人以<lb/>
　上降一級調外任一人罰俸半年著為令<lb/>
穆宗隆慶四年六月詔於諸都寺屬及南京科道各省<lb/>
藩臬中有志行特出人所共推者一體蒐訪遇京堂缺<lb/>
每嵗間擢數人<lb/>
　從大學士陳以勤請也<lb/>
神宗萬厯十九年八月吏部侍郎趙志臯前禮部侍郎<lb/>
<pb n="KR2m0014_WYG_036-32b"/>
張位以不由廷推入閣吏部尚書陸光祖争之命勿為<lb/>
例<lb/>
　時閣臣員缺志臯位以大學士申時行薦遂用之光<lb/>
　祖言舊制閣臣必由廷推若令一人宻薦恐開植黨<lb/>
　之門帝是之明年位建言會推大臣宜令九卿科道<lb/>
　各舉所知送之吏部類奏取自上裁吏部尚書孫鑨<lb/>
　以為會推乃爵人於朝之義官至大臣敡歴已久才<lb/>
　品已定會推之時九卿科道俱在如有不當自宜面<lb/>
<pb n="KR2m0014_WYG_036-33a"/>
　相争引何必類奏給事中史孟麟疏云如輔臣之言<lb/>
　則始以一部之權分而散之於諸司究也以諸司之<lb/>
　權合而收之於禁宻聽自上裁㫖由閣票内託上意<lb/>
　外諉廷推誰執其咎議遂寢<lb/>
二十二年始行掣籖法<lb/>
　吏部尚書孫丕揚思杜權貴請謁之弊乃創為掣籖<lb/>
　法大選急選悉聽選人自掣諸寄無所容然銓政自<lb/>
　此一變<lb/>
<pb n="KR2m0014_WYG_036-33b"/>
　　春明夢餘録曰選法之壞自萬厯甲午掣籖始也<lb/>
　　丕揚欲杜權貴請謁之弊為大選掣籖之法一時<lb/>
　　稱公于慎行嘗譏其非體謂古人見除吏條格却<lb/>
　　而不視以為一吏足矣奈何衡鑑之地自處於一<lb/>
　　吏之職而無所秉成亦已陋矣至於人才長短各<lb/>
　　有所宜員格髙下各有所便地方繁簡各有所合<lb/>
　　道里逺近各有所準而以探丸之智為挈瓶之守<lb/>
　　是掩鏡可以索照而持衡可以懸决也熹宗初趙<lb/>
<pb n="KR2m0014_WYG_036-34a"/>
　　南星掌吏部疏言掣籖之法自古未有自萬厯年<lb/>
　　間始用之以示公其初即不能行遂有造籖之弊<lb/>
　　討缺者無不如意御史翟學程之疏至以為可笑<lb/>
　　良亦無怪其然荀卿曰探籌取鈎所以為公此假<lb/>
　　設以見行法之在人耳而不意天下之果有此事<lb/>
　　也似宜變之以復祖宗之舊遂停抽籖之法至天<lb/>
　　啓末復行終明世不復更人因譏銓部為籖部<lb/>
　　<hi>臣</hi>等謹按明史選舉志言萬厯二十九年文選員<lb/>
<pb n="KR2m0014_WYG_036-34b"/>
　　外郎倪斯蕙條上銓政十八事其一曰議掣籖尚<lb/>
　　書李戴擬行報可孫丕揚踵而行之而丕揚傳則<lb/>
　　言萬厯二十二年拜吏部尚書患中貴請謁乃造<lb/>
　　為掣籖法贊亦及之李戴傳則言時在外府佐及<lb/>
　　州縣正佐官盡用掣籖法戴視事謹守新令幸無<lb/>
　　罪而已考神宗實録二十三年五月載曹上吉一<lb/>
　　事云吏部尚書孫丕揚選法用掣籖頗稱無私則<lb/>
　　掣籖不始於戴而始於丕揚無疑且實録載二十<lb/>
<pb n="KR2m0014_WYG_036-35a"/>
　　九年李戴疏陳銓政十八事不報而志乃云擬行<lb/>
　　報可亦屬失考<lb/>
愍帝崇禎元年五月復外吏久任及保舉連坐之法<lb/>
十一年五月䇿試考選官於中左門<lb/>
　　明史選舉志曰明制給事御史謂之科道科五十<lb/>
　　員道百二十員洪武至天順成化間進士舉貢監<lb/>
　　生皆得選補其選擢者推官知縣而外或由學官<lb/>
　　其後監生及新科進士皆不得與或庶吉士改授<lb/>
<pb n="KR2m0014_WYG_036-35b"/>
　　或取内外科目出身三年考滿者内則兩京五部<lb/>
　　主事中行評博國子監博士助教等外則推官知<lb/>
　　縣自推知入者謂之行取其有特薦則俸雖未滿<lb/>
　　亦得與焉嘉靖萬厯間常令部曹不許改科道後<lb/>
　　亦間行之舉貢推知例得與進士同考選大抵僅<lb/>
　　四之一嘉靖間又常令監生與選旋罷不行其考<lb/>
　　選之例優者授給事中次者御史又次者以部曹<lb/>
　　用雖臨時考試而先期有訪單出於九卿臺省諸<lb/>
<pb n="KR2m0014_WYG_036-36a"/>
　　臣之手往往據以為髙下崇禎二年考選畢吏部<lb/>
　　以中書二人訪單互異上請帝責以推諉而不悟<lb/>
　　訪單之非體也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_036-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷三十六<lb/>
</p>
<p>
</p>
  </div>
</body>
</text>
</TEI>
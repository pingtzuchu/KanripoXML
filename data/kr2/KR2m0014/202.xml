<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>定續文獻通考卷二百二</head> <lb/>
    <p>
<pb n="KR2m0014_WYG_202-1a"/>
欽定四庫全書<lb/>
　定續文獻通考卷二百二<lb/>
　帝系考<lb/>
　　皇太子　皇子<lb/>
　　<hi>臣</hi>等謹按宋理宗無子以母弟榮王與芮之子為<lb/>
　　子即度宗也度宗子即恭帝端宗帝昺皆已詳帝<lb/>
　　號厯年今所纂斷自遼始<lb/>
遼太祖四子<lb/>
<pb n="KR2m0014_WYG_202-1b"/>
　太宗居二餘三人長為文獻欽義皇帝倍三為章肅<lb/>
　皇帝魯呼皆淳欽皇后生四為雅爾噶宫人蕭氏生<lb/>
　倍小字托雲神冊元年立為皇太子後薨於太宗時<lb/>
　諡曰文武元皇王其子世宗即位改諡讓國皇帝統<lb/>
　和中更諡文獻興宗重熈中定諡文獻欽義皇帝廟<lb/>
　號義宗<hi>其封為東丹王事詳封建考</hi>魯呼一名鴻觀太宗天顯五<lb/>
　年立為皇太弟繼冊為壽昌皇太子世宗即位太后<lb/>
　怒遣魯呼將兵往擊以耶律烏哲諫乃與世宗議和<lb/>
<pb n="KR2m0014_WYG_202-2a"/>
　後因太后復謀廢立徙祖州穆宗時其子喜隱反辭<lb/>
　連及囚之死於囚所統和中追諡欽順皇帝重熈中<lb/>
　更諡章肅皇帝雅爾噶天顯三年救耶律沙於定州<lb/>
　為李嗣源所獲石晋立始還後薨<lb/>
　　<hi>臣</hi>等謹按契丹國志曰自在太子名阮太祖第二<lb/>
　　子母曰舒嚕氏從征渤海平封為自在太子尋薨<lb/>
　　諡曰恭順皇帝一子伊喇趙王為景宗所害契丹<lb/>
　　國志世系圖太祖惟三子一太宗一東丹王一自<lb/>
<pb n="KR2m0014_WYG_202-2b"/>
　　在太子與史言四子異自在太子不知何人恭順<lb/>
　　之諡與魯呼之諡欽順相似餘皆逈異不可得而<lb/>
　　深考矣<lb/>
　　又按遼史皇子表自肅洽四子始至太祖已四世<lb/>
　　矣今斷自太祖之子始而以上諸祖之嗣續則列<lb/>
　　之皇族太祖以下各帝之孫曾行亦俱列之皇族<lb/>
　　以皇子門止應載一世也<lb/>
太宗五子<lb/>
<pb n="KR2m0014_WYG_202-3a"/>
　長為穆宗餘四人二為齊王雅斯哈靖安皇后生保<lb/>
　寧四年薨三為天徳天禄二年以謀反誅四為冀王<lb/>
　廸里乾亨初與宋師戰歿於陣五為越王必舒皆宫<lb/>
　人蕭氏生<lb/>
　　<hi>臣</hi>等謹按皇族表於太宗系止書翼王廸里一支<lb/>
　　意雅斯哈天徳必舒皆無嗣也契丹國志世系圖<lb/>
　　太宗子為穆宗蒙古伊喇趙王三人䝉古不知何<lb/>
　　人伊喇志又言是自在太子子葉氏本書中亦多<lb/>
<pb n="KR2m0014_WYG_202-3b"/>
　　舛訛<lb/>
世宗三子<lb/>
　二為景宗餘二人長哈勒布早薨景宗立追冊為皇<lb/>
　太子諡莊聖三寧王扎穆妃甄氏生<hi>皇子表曰舊史皇族傳哈勒布</hi>
　<hi>列在第三木詳所出景宗行居二而舊史本傳云景宗親祭於墓追冊為太子當是世宗嫡長子也扎穆</hi>
　<hi>舊史書在第一景宗時封寧王保寧八年奪爵繞和元年復爵今考聖宗紀曰統和元年奉遺詔召先帝</hi>
　<hi>庶兄質睦復封寧王質睦當即扎穆實景宗庶兄舊史未為大悮又景宗紀云祭皇兄哈勒布墓則二人</hi>
　<hi>皆景宗兄哈勒布當是嫡長子但哈勒布之母並無明文可據今且依表書之而存其疑焉</hi>
<pb n="KR2m0014_WYG_202-4a"/>
　　<hi>臣</hi>等謹按契丹國志世系圖世宗六子長景宗餘<lb/>
　　為平王荆王吳王寧王河間王皆不書名惟寧王<lb/>
　　據史文當即扎穆餘不可考<lb/>
景宗四子<lb/>
　長為聖宗餘三人次秦晋王隆慶薨後贈皇太弟三<lb/>
　齊王隆佑皆睿智皇后生四藥師努未詳所出早卒<lb/>
　　<hi>臣</hi>等謹按景宗紀乾亨三年三月皇子罕巴卒罕<lb/>
　　巴表中無有豈卒在弱齡故不書抑即藥師努耶<lb/>
<pb n="KR2m0014_WYG_202-4b"/>
　　又契丹國志世系圖景宗有子曰鄭格亦不知為<lb/>
　　何人<lb/>
聖宗六子<lb/>
　長為興宗餘五人二秦王重元欽哀皇后生興宗立<lb/>
　為皇太弟道宗冊為皇太叔清寧九年其子尼嚕古<lb/>
　反軍潰重元自殺三桞城郡王布古徳未詳所出四<lb/>
　燕王武格五格爾皆布威氏生六混同郡王海古勒<lb/>
　姜氏生<lb/>
<pb n="KR2m0014_WYG_202-5a"/>
　　王圻續通考曰按聖宗紀開泰七年皇子宗真封<lb/>
　　梁王宗元永清軍節度宗簡右衞大將軍宗愿左<lb/>
　　驍衞大將軍宗偉右衞大將軍宗真即興名餘名<lb/>
　　與上不同又止五人蓋名乃後時改易而格爾暴<lb/>
　　疾薨故止五耳<lb/>
　　<hi>臣</hi>等謹按契丹國志宗元即太叔重元又言其子<lb/>
　　曰洪孝同受誅洪孝其即尼嚕古乎又志中世系<lb/>
　　圖聖宗子晋王宗元齊王宗熈長沙王宗哲魯王<lb/>
<pb n="KR2m0014_WYG_202-5b"/>
　　宗正豳王宗徳宗教徳爾吉與興宗共八人宗熈<lb/>
　　宗哲等名與史中宗簡宗愿又不同無從叅考而<lb/>
　　合一之<lb/>
興宗三子<lb/>
　長為道宗餘二人皆仁懿皇后生二宋魏王和羅噶<lb/>
　乾統三年冊為皇太叔從獵於慶州薨三秦魏王阿<lb/>
　林清寧時從秋獵薨<lb/>
　　<hi>臣</hi>等謹按契丹國志燕王洪道本名濟嚕海道宗<lb/>
<pb n="KR2m0014_WYG_202-6a"/>
　　同母弟又世系圖載楚王洪孝晋王洪徳皆道宗<lb/>
　　弟洪孝與重元子同名豈即其人與是道宗之同<lb/>
　　祖弟耳其名爵皆與史異<lb/>
道宗一子<lb/>
　皇太子濬宣懿皇后生清寧九年封梁王咸雍元年<lb/>
　冊為皇太子太康三年為耶律伊蘇所誣殺後諡曰<lb/>
　昭懐太子其子天祚帝即位上諡曰大孝順聖皇帝<lb/>
　廟號順宗<lb/>
<pb n="KR2m0014_WYG_202-6b"/>
　　<hi>臣</hi>等謹按契丹國志作秦王元吉與正史異<lb/>
天祚六子<lb/>
　長晉王額嚕温文妃生出繼大丞相耶律隆運後保<lb/>
　大元年南軍都統耶律伊都與文妃宻謀立之不果<lb/>
　伊都降金文妃伏誅額嚕温不與謀得免耶律薩巴<lb/>
　等復謀立之事覺縊死二梁王雅里元妃生元祚奔<lb/>
　夏衆推稱帝三燕王塔嚕早薨未詳所出四趙王錫<lb/>
　訥埒五秦王定六許王寧皆為金師所獲並未詳所<lb/>
<pb n="KR2m0014_WYG_202-7a"/>
　出<lb/>
　　<hi>臣</hi>等謹按天祚紀有長子趙王母為趙昭容之語<lb/>
　　今表云趙王行居四而未詳所出與紀又異<lb/>
金太祖子<lb/>
　景宣皇帝宗峻豐王烏里趙王宗傑聖穆皇后唐古<lb/>
　氏生遼王宗斡光懿皇后費摩氏生宋王宗望陳王<lb/>
　宗雋瀋王額魯欽憲皇后赫舎哩氏生睿宗皇帝宗<lb/>
　堯豳王鄂爾多宣獻皇后布薩氏生梁王宗弼衞王<lb/>
<pb n="KR2m0014_WYG_202-7b"/>
　宗强曹王宗敏元妃烏庫哩氏生紀王錫訥埓息王<lb/>
　寧嘉莒王雅遜崇妃蕭氏生鄴王斡琿娘子特訥克<lb/>
　生又有任王威赫亦崇妃蕭氏生<lb/>
　　<hi>臣</hi>等謹按金史載太祖十六子止有鄴王斡琿以<lb/>
　　上十六人宗室表亦然王圻仍之考后妃傳崇妃<lb/>
　　蕭氏與其子任王威赫皆為海陵所殺海陵紀所<lb/>
　　書同則為太祖子無疑今特增入又豈即錫訥埒<lb/>
　　寧嘉雅遜三人中之一而有二名且封國亦有改<lb/>
<pb n="KR2m0014_WYG_202-8a"/>
　　易與<lb/>
　宗峻本名勝額在諸子中最嫡天會二年薨其子熈<lb/>
　宗即位追上尊諡曰景宣皇帝廟號徽宗海陵降之<lb/>
　為豐王世宗復追尊之宗堯初名宗輔本名鄂爾多<lb/>
　其子世宗即位追上尊諡曰立徳顯仁啟聖廣運文<lb/>
　武簡肅皇帝廟號睿宗宗雋本名額爾衮天眷二年<lb/>
　以謀反誅宗傑本名穆里延天㑹五年薨宗强本名<lb/>
　阿嚕皇統二年薨宗敏本名阿里布海陵簒立時殺<lb/>
<pb n="KR2m0014_WYG_202-8b"/>
　之宗望本名斡喇布又作斡里雅布天會五年薨宗<lb/>
　斡本名阿爾本太祖庶長子皇統時薨其子海陵簒<lb/>
　立追諡憲古𢎞道文昭武烈章孝睿明皇帝大定二<lb/>
　十二年削帝號追封皇伯太師遼王宗弼本名緼綽<lb/>
　又作烏珠皇統八年薨餘不可悉考<lb/>
太宗十四子<lb/>
　宋王宗磐本名富勒呼天眷二年以謀逆誅豳王宗<lb/>
　固本名呼嚕<hi>宗固兄逆誅詳</hi>　<hi>多因誣以謀所引傳文</hi>代王宗雅虞王<lb/>
<pb n="KR2m0014_WYG_202-9a"/>
　阿里布滕王呼沙呼薛王宗懿陳王宗本本名阿嚕<lb/>
　翼王呼蘭天眷二年亦以逆誅豐王宗美本名呼爾<lb/>
　察鄆王實圖美霍王哈必蘇蔡王沃哩畢王宗哲徐<lb/>
　王宗順<lb/>
　　<hi>臣</hi>等謹按傳曰太宗十四子冨勒呼呼嚕呼拉布<lb/>
　　阿魯岱阿里布呼沙呼阿林阿嚕呼蘭呼爾察實<lb/>
　　圖美哈必蘇沃里和碩今取表中所列合之哈必<lb/>
　　蘇阿嚕岱阿林和碩當是代王宗雅薛王宗懿畢<lb/>
<pb n="KR2m0014_WYG_202-9b"/>
　　王宗哲徐王宗順苐不能分指其本名之所屬矣<lb/>
　　又諸王之所自出亦皆無可考<lb/>
　　宗固宗本傳曰海陵在熈宗時見太宗諸子勢强<lb/>
　　而宗磐尤䟦扈與呼蘭相繼皆以逆誅熈宗厚於<lb/>
　　宗室禮遇不衰海陵嘗私議之及簒立猜忌益深<lb/>
　　遂與秘書監蕭裕謀殺太宗諸子誣以反狀乃殺<lb/>
　　宗本宗美遣使殺東京留守宗懿北京留守卞繼<lb/>
　　又殺益都尹畢王宗哲平陽尹禀左宣徽使京<hi>京宗</hi>
<pb n="KR2m0014_WYG_202-10a"/>
　　<hi>固子本名和色哩卞本名克實禀本名呼爾哈卞與禀皆太宗孫未詳何人之子</hi>而中京<lb/>
　　留守宗雅喜事佛世稱善大王者亦竟殺之太宗<lb/>
　　子孫死者七十餘人太宗後遂絶<hi>太宗紀更有宗翰子孫三十餘</hi>
　　<hi>人諸宗室五十餘人皆同時死</hi>
熈宗二子<lb/>
　皇太子濟安悼平皇后生皇統二年三月立為皇太<lb/>
　子十二月薨諡英悼魏王道濟賢妃生皇統四年八<lb/>
　月熈宗殺之<lb/>
<pb n="KR2m0014_WYG_202-10b"/>
　　熈宗子傳贊曰國初制度未立太宗熈宗皆自安<lb/>
　　班貝勒即位熈宗立皇太子始正名位定制度焉<lb/>
海陵四子<lb/>
　皇太子光英圖克坦后生天徳四年二月立為皇太<lb/>
　子海陵伐宋光英居守汴京命圖們額里頁䕶衞之<lb/>
　及海陵遇害額里頁遂殺之崇王元壽元妃大氏生<lb/>
　天徳三年薨宿王舒蘇鄂博柔妃唐古氏生正隆元<lb/>
　年生三年薨滕王廣陽才人南氏生正隆二年生三<lb/>
<pb n="KR2m0014_WYG_202-11a"/>
　年薨<lb/>
　　<hi>臣</hi>等謹按光英之為皇太子事在天徳四年而天<lb/>
　　徳三年二月帝有謂侍臣昨日太子生日皇后獻<lb/>
　　朕田家稼穡圖朕甚賢之之語則光英未立以前<lb/>
　　當已稱太子矣<lb/>
　　又按王圻續通考於海陵四子皆云母氏未詳今<lb/>
　　考傳中皆詳載之<lb/>
世宗十子<lb/>
<pb n="KR2m0014_WYG_202-11b"/>
　衞紹王居七餘九人顯宗皇帝允恭趙王蘇尼越王<lb/>
　薩魯昭徳皇后生鎬王永中越王永功皆元妃張氏<lb/>
　生鄭王永蹈潞王永徳皆元妃李氏生豫王永成昭<lb/>
　儀梁氏生䕫王永升才人舒穆嚕氏生<lb/>
　允恭後賜名永廸皇統六年生大定二年立為太子<lb/>
　二十五年薨諡宣孝其子章宗即位追諡體道𢎞仁<lb/>
　英文睿徳光孝皇帝廟號顯宗<lb/>
　　鄭王永蹈傳曰明昌三年氷蹈因崔温郭諫馬太<lb/>
<pb n="KR2m0014_WYG_202-12a"/>
　　初私説䜟記災祥言永蹈當得位乃陰結内侍伺<lb/>
　　帝起居其家奴上變詔鞠問賜永蹈及妃卞玉二<lb/>
　　子安春愛新公主長樂自盡後㤗和七年以衞王<lb/>
　　永濟子阿禪為永蹈後<lb/>
　　鎬王永中傳曰初置王傅府尉官名為官屬實檢<lb/>
　　制之永中自以世宗長子且老矣動有掣制情殊<lb/>
　　鬱鬱明昌四年鄭王永蹈以謀逆誅增置諸王司<lb/>
　　馬一員檢察門户後鎬王傅尉以永中第四子鄂<lb/>
<pb n="KR2m0014_WYG_202-12b"/>
　　蘭哈瑪爾語渉不道又第二子實圖美撰詞曲有<lb/>
　　不遜語家奴徳格首永中與侍妾瑞雪言我得天<lb/>
　　下以爾為妃遣官覆按狀同詔賜永中死實圖美<lb/>
　　鄂蘭哈瑪爾等棄市貞祐二年徙永中妻子鄭州<lb/>
　　安置四年徙南京子孫禁錮自明昌至正大末幾<lb/>
　　四十年天興初弛禁未幾南京亦不守矣<lb/>
章宗六子<lb/>
　絳王洪裕欽懐皇后生大定二十六年生二十八年<lb/>
<pb n="KR2m0014_WYG_202-13a"/>
　薨荆王洪靖資明夫人林氏生明昌三年生四年薨<lb/>
　榮王洪熈明昌三年生未彌月薨英王洪衍明昌四<lb/>
　年生未幾薨壽王洪輝承安二年五月生十月薨母<lb/>
　氏皆未詳葛王徳里元妃李氏生泰和二年八月生<lb/>
　三年薨<lb/>
衞紹王六子<lb/>
　皇太子從恪大安元年封胙王二年立為太子琚瑄<lb/>
　璪母氏皆未詳餘二人缺名至寧末呼沙呼殺衞王<lb/>
<pb n="KR2m0014_WYG_202-13b"/>
　從恪兄弟皆廢居中都又徙南京禁錮二十餘年哀<lb/>
　宗開興時崔立為亂勒兵入見太后傳令立從恪為<lb/>
　梁王後崔立送欵於元至青城死焉<lb/>
　　<hi>臣</hi>等謹按傳言大安元年封子六人為王胙王外<lb/>
　　有任王鞏王不知為何人所封號<lb/>
宣宗四子<lb/>
　袁宗居三餘三人皇太子守忠母氏未詳貞祐元年<lb/>
　立為太子三年薨諡莊獻立其子鏗為皇太孫始二<lb/>
<pb n="KR2m0014_WYG_202-14a"/>
　歳尋薨諡冲懐元齡早卒或曰莊獻太子母弟或曰<lb/>
　麗妃史氏生荆王守純真妃龎氏生守純三子長肅<lb/>
　國公額爾克次戴王某次鞏王特伯天興時額爾克<lb/>
　出質後守純及諸宗室皆死青城<lb/>
　　<hi>臣</hi>等謹按皇子門止應載帝之子一世餘當列之<lb/>
　　皇族今以守忠之子曾立為皇太孫則不宜與諸<lb/>
　　皇族並列守純之子或早卒或國亡竄死未成族<lb/>
　　分故附見於此<lb/>
<pb n="KR2m0014_WYG_202-14b"/>
元太祖六子<lb/>
　三為太宗餘五人長卓沁太子早薨次二察罕台太子<lb/>
　次四睿宗圖類次五烏拉齊次六科爾戬太子<lb/>
　圖類太宗同母弟太祖崩後監國者踰年太宗壬辰<lb/>
　歳薨其子憲宗世祖相繼為帝憲宗初立追諡英武<lb/>
　皇帝世祖至元十一年改諡景襄廟號睿宗<lb/>
太宗七子<lb/>
　長為定宗餘六人次二庫騰太子次三庫春太子太<lb/>
<pb n="KR2m0014_WYG_202-15a"/>
　宗八年薨次四哈喇徹爾王次五哈斯大王次六哈<lb/>
　坦大王次七黙哷大王<lb/>
　　𢎞簡録曰至元二年分四親王南京屬州鄭州𨽻<lb/>
　　哈坦鈞州𨽻明埓睢州𨽻博囉齊蔡州𨽻海都蓋<lb/>
　　皆太宗子孫博囉齊乃庫春之孫海都乃哈斯之<lb/>
　　子而明埓應即黙哷音相通也<lb/>
　　宗室世系表曰按憲宗紀有云太宗以子裕隆不<lb/>
　　材故不立為嗣今考經世大典帝系篇及歳賜録<lb/>
<pb n="KR2m0014_WYG_202-15b"/>
　　並不見裕隆名故不敢列之世表<lb/>
　　<hi>臣</hi>等謹按今元史憲宗紀無此文表中所引當是<lb/>
　　元代國史<lb/>
定宗三子<lb/>
　長呼察大王次二諾果太子次三和和大王<lb/>
憲宗五子<lb/>
　長巴爾圖大王次二烏蘇岱大王次三玉隆哈實大<lb/>
　王次四河平王錫里濟次五璸都<lb/>
<pb n="KR2m0014_WYG_202-16a"/>
世祖十子<lb/>
　長多爾濟王次二裕宗皇帝珍戬次三安西王莾噶<lb/>
　拉至元十七年薨次四北安王諾木罕大徳五年薨<lb/>
　次五雲南王和克齊至元八年薨次六阿雅噶濟大<lb/>
　王次七西平王鄂囉齊次八寧王庫庫楚皇慶二年<lb/>
　薨次九鎮南王托歡大徳五年薨次十和搭拉特穆<lb/>
　爾王<hi>按世祖諾爾布皇后傳云有子一人名時黙齊表中不載不可詳考</hi>
　珍戬世祖嫡子至元十年立為皇太子後世祖春秋<lb/>
<pb n="KR2m0014_WYG_202-16b"/>
　髙南䑓御史請内禪帝震怒太子憂懼得疾薨帝追<lb/>
　悔諡明孝太子其次三子成宗即位追諡文惠明孝<lb/>
　皇帝廟號裕宗長子噶瑪拉至元中出鎮北邊封梁<lb/>
　王進晉王大徳六年薨泰定帝即位追尊光聖孝仁<lb/>
　皇帝廟號顯宗文宗時毁其廟室次子達爾瑪巴拉<lb/>
　至元二十九年薨武宗即位追諡昭聖衍孝皇帝廟<lb/>
　號順宗<lb/>
　　<hi>臣</hi>等謹按皇子門例止載一代今顯宗順宗不宜<lb/>
<pb n="KR2m0014_WYG_202-17a"/>
　　載入皇族故附載於此<lb/>
成宗一子<lb/>
　徳壽大徳九年立為皇太子未幾薨<lb/>
武宗子<lb/>
　已詳帝號厯年門<lb/>
仁宗二子<lb/>
　長為英宗餘一人安王温都遜布哈英宗即位後被<lb/>
　殺<lb/>
<pb n="KR2m0014_WYG_202-17b"/>
泰定四子<lb/>
　長阿爾濟雅巴泰定元年立為皇太子泰定帝崩丞<lb/>
　相都爾蘇立以為帝齊王伊嚕特穆爾舉兵圍上都<lb/>
　都爾蘇奉之出降後不知所終次二晉王巴特瑪<lb/>
　雅爾藏布次三蘇蘇太子次四允丹藏布太子俱早<lb/>
　薨<lb/>
明宗二子<lb/>
　已詳帝號厯年門<lb/>
<pb n="KR2m0014_WYG_202-18a"/>
文宗三子<lb/>
　長喇特納達哈至順元年封燕王尋立為皇太子次<lb/>
　年薨次二雅克特古斯初名古嚕達喇順帝至元六<lb/>
　年被放髙麗為從臣伊徹察喇所弑次三太平訥太<lb/>
　子早薨<lb/>
順帝三子<lb/>
　長阿裕實哩達喇至元十三年立為太子後從帝奔<lb/>
　應昌不知所終餘二子早世名無考<lb/>
<pb n="KR2m0014_WYG_202-18b"/>
　　<hi>臣</hi>等謹按𢎞簡録附載明洪武三年元主之子蘇<lb/>
　　都爾降於明不知即順帝子否也<lb/>
明太祖二十六子<lb/>
　成祖居四餘二十五人太子標奏王樉晉王棡周王<lb/>
　橚皆髙皇后生楚王楨胡充妃生齊王槫潭王梓達<lb/>
　定妃生魯王檀郭寧妃生蜀王椿代王桂谷王橞郭<lb/>
　惠妃生湘王栢胡順妃生遼王植韓妃生慶王㮵余<lb/>
　妃生寧王權楊妃生岷王楩韓王松同妃生潘王模<lb/>
<pb n="KR2m0014_WYG_202-19a"/>
　趙貴妃生唐王桱李賢妃生郢王棟劉惠妃生伊王<lb/>
　㰘葛麗妃生肅王楧母郜無名號趙王杞安王楹皇<lb/>
　子楠皆未詳所生母<lb/>
　長子標太祖為吳王立為世子洪武元年立為皇太<lb/>
　子二十二年薨諡曰懿文太子其子惠帝即位追尊<lb/>
　為孝康皇帝廟號興宗成宗即位復降稱太子<lb/>
　　<hi>臣</hi>等謹按史料止稱二十四子豈以趙王杞生三<lb/>
　　歳而殤皇子楠踰月而殤故畧之與王圻續通考<lb/>
<pb n="KR2m0014_WYG_202-19b"/>
　　引天潢玉牒亦有稱二十四子者然王圻仍以二<lb/>
　　十六子為實又王圻封建考内所載諸王之母間<lb/>
　　有不同如以魯王為郭貴妃生岷王為湘王同母<lb/>
　　亦胡順妃生又代王之母鄭曉云徐妃武寕王女<lb/>
　　或曰下邳人考代王傳王妃乃武寧王徐達女也<lb/>
　　王圻之言誤矣<lb/>
惠帝二子<lb/>
　文奎建文元年立為皇太子燕師入年七嵗矣莫知<lb/>
<pb n="KR2m0014_WYG_202-20a"/>
　所終文圭年二歳成祖入幽之中都廣安宫號為建<lb/>
　庶人英宗復辟始釋出之未幾卒<lb/>
　　<hi>臣</hi>等謹按文圭之出在天順復辟時聼居鳯陽婚<lb/>
　　娶出入自便年已五十七歳矣未幾卒史不言其<lb/>
　　有子史料有録建庶人後人數之語豈文圭或有<lb/>
　　子抑興宗子允熥允熞允熈之後裔與史傳中無<lb/>
　　可詳考王圻封建考亦云文圭卒建文嗣絶又附<lb/>
　　載傳信録言成祖入宮時建文有㓜子老嫗教之<lb/>
<pb n="KR2m0014_WYG_202-20b"/>
　　牽成祖衣哭跪而求食成祖育諸宫中此所載當<lb/>
　　不足信<lb/>
成祖四子<lb/>
　長為仁宗餘三人漢王髙煦趙王髙燧俱文皇后生<lb/>
　髙爔未詳所生母<lb/>
仁宗十子<lb/>
　長為宣宗餘九人越王瞻墉襄王瞻墡昭皇后生鄭<lb/>
　王瞻峻蘄王瞻垠淮王瞻墺李賢妃生荆王瞻堈張<lb/>
<pb n="KR2m0014_WYG_202-21a"/>
　順妃生滕王瞻塏梁王瞻垍衞王瞻埏郭貴妃生<lb/>
　　<hi>臣</hi>等謹按王圻封建考既以髙煦為成祖次子髙<lb/>
　　燧為成祖三子又以仁宗子瞻峻瞻墉瞻墡瞻堈<lb/>
　　瞻墺瞻㙐<hi>即滕王名與史異</hi>瞻垍瞻埏八人皆以為成祖<lb/>
　　子而云永樂二十二年十月封子八人為王獨不<lb/>
　　思成祖崩於是年之七月至十月仁宗已即位故<lb/>
　　封其子為王乎王圻之舛誤甚矣<lb/>
宣宗子<lb/>
<pb n="KR2m0014_WYG_202-21b"/>
　已詳帝號厯年門<lb/>
英宗九子<lb/>
　長為憲宗餘八人崇王見澤周皇后生徳王見潾皇<lb/>
　子見湜吉王見浚忻王見治萬宸妃生許王見淳王<lb/>
　惠妃生秀王見㴻髙淑妃生徽王見沛韋徳妃生<lb/>
　　<hi>臣</hi>等謹按明史云英宗九子孫承澤春明夢餘錄<lb/>
　　云英宗十子於史傳所載九人外多榮王一人考<lb/>
　　鄭汝璧皇明世系亦無榮王明史徳王傳曰見潾<lb/>
<pb n="KR2m0014_WYG_202-22a"/>
　　於景泰三年封榮王天順元年封為徳王則榮王<lb/>
　　即徳王也春明夢餘録列為二人誤矣至史料僅<lb/>
　　書英宗七子今考其所不載者見湜見澤也見湜<lb/>
　　固早卒而見澤於成化十年就藩汝寧𢎞治十八<lb/>
　　年始薨其子襲爵史料亦缺之是不可解<lb/>
景㤗帝一子<lb/>
　見濟杭妃生始為郕王世子景㤗三年立為太子是<lb/>
　年薨諡曰懐獻天順元年仍降稱世子<lb/>
<pb n="KR2m0014_WYG_202-22b"/>
憲宗十四子<lb/>
　孝宗居三餘十三人皇第一子萬貴妃生悼恭太子<lb/>
　祐極柏賢妃生興獻帝祐杭岐王祐棆雍王祐橒邵<lb/>
　后生益王祐㯽衡王祐楎汝王祐梈張徳妃生壽王<lb/>
　祐榰姚安妃生涇王祐橓申王祐楷楊恭妃生榮王<lb/>
　祐樞潘端妃生皇第十子王敬妃生第一子第十子<lb/>
　皆未名殤<lb/>
　　<hi>臣</hi>等謹按春明夢餘録作憲宗十三子缺第一子<lb/>
<pb n="KR2m0014_WYG_202-23a"/>
　　而以皇十子為皇八子與史異考録中載崇禎時<lb/>
　　諭徳許士柔上言帝系䟽内亦有憲宗純皇帝十<lb/>
　　有三子之語史料雖云十四子而所列仍止十三<lb/>
　　人無第十子疑十三子為得其實耳<lb/>
　祐杭第四子也成化二十三年封興王正徳十四年<lb/>
　薨諡曰獻王薨二年而世子入嗣大統是為世宗初<lb/>
　追尊為興獻帝嘉靖三年加稱為本生皇考孝穆獻<lb/>
　皇帝㝷去本生字七年明倫大典成加上尊諡曰恭<lb/>
<pb n="KR2m0014_WYG_202-23b"/>
　睿淵仁寛穆純聖獻皇帝十七年通州同知豐坊請<lb/>
　加尊廟號稱宗以配上帝九月加上尊號知天守道<lb/>
　洪徳淵仁寛穆純聖恭獻敬文孝皇帝廟號睿宗<lb/>
孝宗二子<lb/>
　長為武宗餘一人蔚王厚煒<lb/>
世宗八子<lb/>
　穆宗居三餘七人哀冲太子載基閻貴妃生莊敬太<lb/>
　子載壑王貴妃生景王載圳盧靖妃生頴王載□江<lb/>
<pb n="KR2m0014_WYG_202-24a"/>
　肅妃生戚王載□趙懿妃生薊王載㙺陳雍妃生均<lb/>
　王載□趙榮妃生<lb/>
穆宗四子<lb/>
　神宗居三餘三人憲懐太子翊鉞孝懿李后生潞王<lb/>
　翊鏐孝定李后生靖王翊鈴母氏無考<lb/>
神宗八子<lb/>
　長為光宗餘七人福王常洵沅王常治鄭貴妃生瑞<lb/>
　王常浩周端妃生惠王常潤桂王常瀛李貴妃生邠<lb/>
<pb n="KR2m0014_WYG_202-24b"/>
　王常淑永思王常溥母氏無考<lb/>
光宗七子<lb/>
　長為熹宗五為莊烈帝餘五人簡王由㰒王皇后生<lb/>
　齊王由楫王選侍生懐王由模李選侍生湘王由栩<lb/>
　定懿妃生惠王由橏敬妃生<lb/>
熹宗三子<lb/>
　懐冲太子慈然母氏未詳悼懐太子慈焴范貴妃生<lb/>
　獻懐太子慈炅任容妃生<lb/>
<pb n="KR2m0014_WYG_202-25a"/>
愍帝七子<lb/>
　太子慈烺懐隱王慈烜定王慈烱周皇后生永王慈<lb/>
　炤悼靈王慈煥悼懐王及皇七子皆田貴妃生<lb/>
　　傳曰慈烺將選婚以寇警暫停京師䧟賊獲太子<lb/>
　　偽封宋王後不知所終及由崧在南京時有自北<lb/>
　　來稱太子者騐之以為駙馬都尉王昺孫王之明<lb/>
　　者偽為之繫獄中袁繼咸劉良佐黄徳功皆上䟽<lb/>
　　争而左良玉兵起以救太子為名真偽莫能知也<lb/>
<pb n="KR2m0014_WYG_202-25b"/>
　　後降於我<lb/>
大清定王永王亂後不知所終慈烜慈煥皆早薨悼懐<lb/>
　　王及皇七子皆早殤名俱無考<lb/>
　　<hi>臣</hi>等謹按春明夢餘録云穆宗二子神宗潞王神<lb/>
　　宗五子光宗福王惠王桂王瑞王崇禎帝三子皇<lb/>
　　太子永王定王以史傳証之其缺畧多矣<lb/>
　<lb/>
欽定續文獻通考卷二百二<lb/>
</p>
<p>
</p>
  </div>
</body>
</text>
</TEI>
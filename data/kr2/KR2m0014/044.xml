<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_044-1a"/>
欽定四庫全書<lb/>
欽定續文獻通考卷四十四<lb/>
　選舉考<lb/>
　　吏道<lb/>
宋寧宗嘉定七年七月詔省吏毋授參議官<lb/>
八年五月詔贓吏毋得減年參選著為令<lb/>
遼道宗太康九月十一月定諸令史譯史遷叙等級<lb/>
金制省令史選取之門有四曰文資曰女直進士曰右<lb/>
<pb n="KR2m0014_WYG_044-1b"/>
職曰宰執子<lb/>
　文資者舊惟聽左司官舉用熙宗皇統八年始定選<lb/>
　進士勾補之制海陵正隆二年罷進士止於密院臺<lb/>
　及六部吏人内選充世宗大定元年以胥吏既多貪<lb/>
　墨委之外路幹事又不知大體徒多擾動二年罷吏<lb/>
　人復用進士自是相沿不易而考滿升除之制則章<lb/>
　宗泰和八年衞紹王大安三年宣宗貞祐五年興定<lb/>
　五年時有更定焉女直省令史大定二十三年命以<lb/>
<pb n="KR2m0014_WYG_044-2a"/>
　女直進士依漢兒進士例補省令史章宗明昌元年<lb/>
　定制三考者與漢人兩考者同除五年復以辛苦既<lb/>
　同資考難異稍更其制宰執子省令史大定十二年<lb/>
　定承廕及終場舉人試補之制十七年又定三品職<lb/>
　事官及宰執之子并在省宗室郎君試補之制二十<lb/>
　八年二十九年又定宗室第二從親第三從親第四<lb/>
　從親及宰執子出職試補之制右職省令史譯史皇<lb/>
　統八年定考遷出職格正隆二年大定二年三年二<lb/>
<pb n="KR2m0014_WYG_044-2b"/>
　十七年復更定之其外又有省女直譯史省通事御<lb/>
　史臺樞密院令史譯史部令史女直知法檢法太常<lb/>
　寺檢討省祗候郎君國史院書冩内侍御直内直凡<lb/>
　宮中諸局分承應䕶衞之類以及内外諸吏員其出<lb/>
　職皆有成格雖前後略有損益而定制則莫能渝焉<lb/>
世宗大定二年詔縣吏闕令推舉行止修舉為鄉里所<lb/>
重者充<lb/>
　至十二年又諭宰臣曰外路司吏止論名次上下恐<lb/>
<pb n="KR2m0014_WYG_044-3a"/>
　未得人若其下有亷慎熟閑吏事委所屬保舉試不<lb/>
　中程式者付隨朝近下局分承應以待再試至章宗<lb/>
　泰和八年以僉東京按察司事楊雲翼言書吏皆不<lb/>
　用本路人以别路書吏特薦申部類試中選者補用<lb/>
三年定外路吏移轉法<lb/>
　時以外路司吏久不升轉往往交通豪右為奸命與<lb/>
　孔目官每三十月則一轉移於他處後尋罷至章宗<lb/>
　泰和四年僉河東按察司事張行信言自罷移轉法<lb/>
<pb n="KR2m0014_WYG_044-3b"/>
　後吏勢寖重恣為豪奪民不敢言今又無朝差都目<lb/>
　止令上名吏人兼管經歴六案文字與同類分受賄<lb/>
　賂吏目通歴三十年始得出職常在本處侵漁不便<lb/>
　遂詔依舊制三十月移轉年滿出職以杜把握州府<lb/>
　之弊<lb/>
七月詔吏人但犯贓罪罷者雖遇赦而無特㫖不許復<lb/>
叙<lb/>
　時又勅隨朝司屬吏員通事譯吏勾當過雜班月日<lb/>
<pb n="KR2m0014_WYG_044-4a"/>
　如到部者並不理筭至宣宗興定二年七月詔擇明<lb/>
　幹官提控銓選無違失者與升擢令譯史不任事者<lb/>
　驗已歴俸月放滿别選能者<lb/>
命京府州縣及轉運司胥吏之數視其户口多寡增減<lb/>
之<lb/>
　先是户部郎中曹望之言隨處胥吏猥多乞減其半<lb/>
　詔胥吏仍舊但禁用貼書至是復有是命<lb/>
二十九年八月<hi>時章宗已即位</hi>定品官子孫試補吏員格<lb/>
<pb n="KR2m0014_WYG_044-4b"/>
　臣僚言諸州府吏人不宜試補隨朝吏員乞以五品<lb/>
　以上子孫試補蓋職官之後清勤者多故為可任也<lb/>
　尚書省謂吏人試補之法行之已久若止收承廕人<lb/>
　復恐不閑案牘或致敗事舊格惟許五品職官子孫<lb/>
　投試今省部試者尚少以所定格法未寛故也遂定<lb/>
　制散官五品而任七品散官未至五品而執事五品<lb/>
　其兄弟子孫已承廕者並許投試而六部令史内吏<lb/>
　人試補者仍舊<lb/>
<pb n="KR2m0014_WYG_044-5a"/>
章宗明昌二年五月詔御史臺令史並以終塲舉人充<lb/>
　時按察司書吏亦以終塲舉人内選補遷加出職同<lb/>
　臺部<lb/>
　　顧炎武日知錄曰金史李完傅言尚書省令史正<lb/>
　　隆間用雜流大定初以太師張浩奏請始統取進<lb/>
　　士天下以為當今乞以三品官子孫及終塲舉人<lb/>
　　委臺官辟用上納其言選舉志言終金之代科目<lb/>
　　得人為盛諸宫䕶衛及省臺部譯史令史通事仕<lb/>
<pb n="KR2m0014_WYG_044-5b"/>
　　進皆列於正班其以令史官至宰執者移刺道魏<lb/>
　　子平孟浩梁肅張萬公粘割榦特勒董師中王蔚<lb/>
　　馬惠迪馬謀柏伯通賈鉉孫鐸孫即康賈益謙皆<lb/>
　　有傳<lb/>
三年十一月改提刑司令史為書史<lb/>
元制省部臺院有掾史令史譯史通事知印宣使典吏<lb/>
各路府州縣有都吏目令史書史司吏典吏<lb/>
世祖至元六年十月定上都等處嵗貢數<lb/>
<pb n="KR2m0014_WYG_044-6a"/>
　每嵗上都等路貢令史二名儒人一名司吏一名北<lb/>
　京等處嵗貢或儒或吏一名十九年定按察司上路<lb/>
　總管府每三年貢儒吏各一名下路總管府每二年<lb/>
　貢一名儒吏遞進<lb/>
九年八月命吏人優暇讀書<lb/>
　按察司覃嘉言府縣人吏雖曾入學至十嵗以上率<lb/>
　棄學業就吏禮義之敎懵然未知以致受贓曲法遭<lb/>
　罹刑憲今後各處人吏宜于簿書優暇之際從各處<lb/>
<pb n="KR2m0014_WYG_044-6b"/>
　官長拘鈐就師教訓兼之讀書但能渉獵一經一史<lb/>
　參通義理亦足以正心修已革去趨利循習之弊矣<lb/>
　從之<lb/>
十九年定掾令史取充之制<lb/>
　中書省掾於樞宻院御史臺令史内取臺院令史於<lb/>
　六部令史内取六部令史以諸路嵗貢人吏補充内<lb/>
　外職官材堪省掾及院臺部令史者亦許擢用<lb/>
定諸路嵗貢吏法<lb/>
<pb n="KR2m0014_WYG_044-7a"/>
　諸州府𨽻省部者儒學教授選本管免差儒户子弟<lb/>
　入學讀書習業非儒戸而願學者聴遇按察司本路<lb/>
　總管府嵗貢之時於學生内選行義修明文學優贍<lb/>
　通經史逹時務者保申解貢各路司吏有闕於所屬<lb/>
　衙門人吏内選取委本路長官參佐同儒學教授考<lb/>
　試習行移算術字畫謹嚴語言辨利詩書論孟内通<lb/>
　一經者為中式然後補充按察司書吏有闕府州司<lb/>
　吏内勾補至嵗貢時本州本路以上再試貢解凡諸<lb/>
<pb n="KR2m0014_WYG_044-7b"/>
　嵗貢吏當該官司於見役人内公選以性行醇謹儒<lb/>
　吏兼通者為上才識明敏吏事熟閑者次之日月雖<lb/>
　多才能無取者不許呈貢<lb/>
　　<hi>臣</hi>等謹按元典章試選臺院及按察司書吏首論<lb/>
　　行止次取吏能次計日月行止曰事父母孝曰友<lb/>
　　于兄弟曰勤謹曰亷潔曰謙讓曰循良曰篤實曰<lb/>
　　慎黙曰自來不曾犯贓私罪經斷吏能曰行遣熟<lb/>
　　閑曰語言辨利曰通習條法曰曉解儒書曰算數<lb/>
<pb n="KR2m0014_WYG_044-8a"/>
　　精明曰字畫端正<lb/>
二十二年詔各道按察司嵗貢儒吏各一人<lb/>
　自二十三年為始每嵗於書吏内貢儒人諳吏事吏<lb/>
　人知經史者各一人以次籍記遇各部令史有闕補<lb/>
　用若隨路司吏及嵗貢儒人先補按察書吏然後貢<lb/>
　之於部按察書吏依先例選取考試惟以經史吏業<lb/>
　不失章指者為中選至成宗元貞元年韶諸路有儒<lb/>
　通吏事吏通經術性行脩謹者各路薦舉亷訪司試<lb/>
<pb n="KR2m0014_WYG_044-8b"/>
　選每道嵗貢二人省臺委官立法考試必中程式方<lb/>
　許錄用大徳二年詔宣慰亷訪司自大徳三年為始<lb/>
　每道選儒吏兼通應轉補各部寺監令史者嵗貢二<lb/>
　人依至元新格發遣到部試驗收補武宗至大元年<lb/>
　復從至元十九年制上路三嵗貢二人下路二嵗貢<lb/>
　一人英宗至治二年又詔各道亷訪司書吏先儘儒<lb/>
　人不敷者吏員内充貢各歴一考依例試貢<lb/>
　　鄭介夫太平䇿略曰吏之與儒可相有而不可相<lb/>
<pb n="KR2m0014_WYG_044-9a"/>
　　無者也儒不通吏則為腐儒吏不通儒則為俗吏<lb/>
　　必儒吏兼通可以蒞政臨民漢書稱以儒術餙吏<lb/>
　　治正此謂也今吟一篇詩習半行字即名為儒檢<lb/>
　　舉式例㑹計出入即名為吏吏則指儒為不識時<lb/>
　　務之書生儒則詆吏為不通古今之俗子儒吏本<lb/>
　　出一途析而為二遂致人員之冗莫甚于此時也<lb/>
　　乆任於内者但求速化未知民瘼之艱難乆任於<lb/>
　　外者惟務茍祿不諳中朝之體統今朝廷既未定<lb/>
<pb n="KR2m0014_WYG_044-9b"/>
　　取人之科當思所以救弊之䇿百官自三品以下<lb/>
　　九品以上並内外互相注授歴外一任則升之朝<lb/>
　　隨朝一任則補之外凡任於外者必由内發任於<lb/>
　　内者必從外取庶使儒通於吏吏出於儒儒吏不<lb/>
　　致扞格内外無分重輕矣<lb/>
成宗大徳九年詔凡選府州教授年四十以下願試吏<lb/>
員程式者依例試補各部令史<lb/>
英宗至治元年二月詔吏員以九十月為滿方許出職<lb/>
<pb n="KR2m0014_WYG_044-10a"/>
違者監察亷訪司紏察追改<lb/>
文宗天厯元年詔㢘訪司書吏以職官教授吏員鄉貢<lb/>
進士參用<lb/>
順帝至正六年四月詔左右二司六部吏屬於午後講<lb/>
習經史<lb/>
明初命有司設司吏許各保貼書二名其後定設掾史<lb/>
令史書吏司吏典吏旋又設提控都吏通吏胥吏獄典<lb/>
攅典各以政事繁簡為額其簽充之例以農民身家無<lb/>
<pb n="KR2m0014_WYG_044-10b"/>
過年三十以下能書者選用若曾經各衙門主冩文案<lb/>
攅造文册及充𨽻兵與市民並不許濫充<lb/>
　　邱濬大學衍義補曰本朝入仕之途於科目監生<lb/>
　　之外有史員凡在外藩臬衛府州縣任自辟舉以<lb/>
　　六年或三年為滿限至部分撥在内諸司以三年<lb/>
　　為考依資格叙用<lb/>
太祖洪武十七年定在外二品衙門以下通吏等考滿<lb/>
升轉格<lb/>
<pb n="KR2m0014_WYG_044-11a"/>
十九年更定内外諸司吏員役滿轉補並以三年為滿<lb/>
　　日知錄曰大明㑹典洪武二十六年定凡舉人出<lb/>
　　身第一甲第一名從六品第二第三名正七品賜<lb/>
　　進士及第第二甲従七品賜進士出身第三甲正<lb/>
　　八品賜同進士出身而一品衙門提控正七品出<lb/>
　　身二品衙門都吏從七品出身一品二品衙門掾<lb/>
　　史典史二品衙門令史正八品出身其與進士不<lb/>
　　甚相逺也後乃立格以限其所至而吏員之與科<lb/>
<pb n="KR2m0014_WYG_044-11b"/>
　　第高下天淵矣故國初之制謂之三塗並用薦舉<lb/>
　　一塗也進士監生一塗也吏員一塗也或以科與<lb/>
　　貢為二塗非也<lb/>
二十六年詔凡戸部吏不許用江西浙江蘇松人<lb/>
三十一年更定吏員出身事例並以九年考滿出身<lb/>
成祖永樂七年六月詔御史勿用吏員<lb/>
　時車駕在北京命署吏部事兵部尚書方賔簡御史<lb/>
　之才者張循理等二十八人召至行在帝問其出身<lb/>
<pb n="KR2m0014_WYG_044-12a"/>
　賔言循理等二十四人由進士監生洪秉等四人由<lb/>
　吏帝曰用人雖不專一塗然御史國之司直必有學<lb/>
　識達治體㢘正不阿乃可任之若刀筆吏知利不知<lb/>
　義知刻薄不知大體用之任風紀使人輕視朝廷遂<lb/>
　黜秉等為序班仍諭自今御史勿復用吏人<lb/>
　　<hi>臣</hi>等謹按成祖以刀筆之吏不可使任風紀斯言<lb/>
　　可謂得政體矣然如况鍾之守蘇州黄子威之守<lb/>
　　松江並治行超卓為一時良二千石似又未可概<lb/>
<pb n="KR2m0014_WYG_044-12b"/>
　　以吏少之也其他由掾史顯者如滕𢡟徳張度胡<lb/>
　　禎徐輝李友直李信徐晞李質郎本中萬祺俱累<lb/>
　　官至尚書王鍾劉本道李亨陳寧汪河葉春王春<lb/>
　　劉敏王詔呉復俱累官至侍郎樂韶鳯累官至祭<lb/>
　　酒吕本累官至太常卿楊時習汪𢡟俱累官至大<lb/>
　　理卿黄政累官僉都御史余節累官御史中丞張<lb/>
　　苖累官通政使郝郁累官光祿卿平思累官陜西<lb/>
　　左參政葢其時資格未行選用之途尚寛士之艱<lb/>
<pb n="KR2m0014_WYG_044-13a"/>
　　於進取者不以就吏為恥而吏員儒士均得應舉<lb/>
　　雖為兩途未懸絶也及去開創稍逺流品漸重士<lb/>
　　多以科目進高自矜許軒輊判然毋亦成祖此詔<lb/>
　　顯為區别有以啟之遂成積重難返之勢與<lb/>
宣宗宣徳三年詔慎選吏員<lb/>
　諭吏部曰往時選用嚴慎吏員授官者少比年吏典<lb/>
　考滿嵗以千計不分賢否一概錄用亷能幾何貪墨<lb/>
　塞路其精擇之<lb/>
<pb n="KR2m0014_WYG_044-13b"/>
七年定吏員類試之制<lb/>
　凡吏員三考滿當授官者吏部通引于内府㑹同六<lb/>
　部都察院翰林院堂上官出題南北類試以錦衣衛<lb/>
　堂上官及御史給事中監之其文義粗曉行移得當<lb/>
　書冩無謬三事俱可取者為一等二事可取者為二<lb/>
　等三者俱無可取罷為民<lb/>
憲宗成化十五年革貴州土吏<lb/>
　初雲南貴州四川土吏太祖時不與出身考滿後仍<lb/>
<pb n="KR2m0014_WYG_044-14a"/>
　囘原衙門供役宣宗宣徳元年令土吏考滿到部發<lb/>
　本布政司改調别衙門至帝成化四年詔雲南土吏<lb/>
　兩考役滿免送赴部即於本布政司給由照例調用<lb/>
　至是以臣僚言革貴州土吏至孝宗𢎞治十三年并<lb/>
　革四川永寧等處土吏改設流吏<lb/>
世宗嘉靖十八年定考揀都吏之制<lb/>
　每嵗春秋二季吏部考試酌取其經考二次不中者<lb/>
　即照本等參撥其餘各量原定繁簡之缺分為急撥<lb/>
<pb n="KR2m0014_WYG_044-14b"/>
　大撥二項以考列一二等者分别充補<lb/>
神宗萬厯七年詔各邊方督撫等衙門書吏及吏兵工<lb/>
三部都吏令典并錦衣衛令典不得假軍功効勞等名<lb/>
希免初覆考<lb/>
詔在外各布政司通吏聽於令史内考選不許捐充<lb/>
　　謝肇淛五雜爼曰從來仕宦法網之宻無如今日<lb/>
　　者上自宰輔下至驛遞倉巡莫不以虚文相酬應<lb/>
　　而京師猶可外吏則愈甚矣大抵官不留意政事<lb/>
<pb n="KR2m0014_WYG_044-15a"/>
　　一切付之胥曹而胥曹之所奉者不過已往之舊<lb/>
　　牘歴年之成規不敢分毫踰越而上之人既以是<lb/>
　　責下則下之人亦不得不以故事虚文應之一有<lb/>
　　不應則上之胥曹又乘隙而繩以法矣故郡縣之<lb/>
　　吏宵旦竭蹷惟日不足而吏治卒以不振者職此<lb/>
　　之由也<lb/>
　<lb/>
　<lb/>
<pb n="KR2m0014_WYG_044-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷四十四<lb/>
</p>
<p>
</p>
  </div>
</body>
</text>
</TEI>
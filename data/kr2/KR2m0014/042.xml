<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_042-1a"/>
欽定四庫全書<lb/>
欽定續文獻通考卷四十二<lb/>
　選舉考<lb/>
　　方伎<lb/>
宋寧宗嘉定四年詔太史局生必俟試中方得轉補<lb/>
　　<hi>臣</hi>等謹按自大觀四年以算學士歸之太史局淳<lb/>
　　熙元年春聚局生子弟試厯算崇天宣明太衍<lb/>
　　三經取其通習者五年以紀元厯試九年以統元<lb/>
<pb n="KR2m0014_WYG_042-1b"/>
　　厯試十四年定以崇天紀元統元厯三嵗一試此<lb/>
　　南宋試太史局生之法也<lb/>
理宗淳祐十二年復太史局試秘書省制<lb/>
　秘書省言舊典以太史局𨽻秘書省今引試局生不<lb/>
　經秘書非也稽之於令諸局官應試厯算天文三式<lb/>
　官毎嵗附試通等則以精熟為上精熟等則以習他<lb/>
　書多為上習書等則以占事有驗為上諸局生補及<lb/>
　二年以上者並許就試一年試厯算一科一年試天<lb/>
<pb n="KR2m0014_WYG_042-2a"/>
　文三式兩科每科取一人諸同知算造官闕有試翰<lb/>
　林天文官闕有試諸靈臺郎有應試補直長者諸正<lb/>
　名學生有試問景祐新書者諸判局闕而令差諸秤<lb/>
　漏官五年而轉資者無不屬於秘書而局官等人各<lb/>
　置脚色遇有差遣改補功過之類並申秘書今乃一<lb/>
　切自行陳請殊乖初意自今有違令補差及不經秘<lb/>
　書公試補中者中書執奏改正仍從舊制申嚴試法<lb/>
　從之<lb/>
<pb n="KR2m0014_WYG_042-2b"/>
　初髙宗紹興中復置醫學以醫師主之翰林局醫生<lb/>
　并奏試人並試經義一十二道取六通為合格孝宗<lb/>
　乾道三年罷局而存御醫諸科後更不置局而存畱<lb/>
　醫學科令每舉附省闈别試所解發太常寺掌行其<lb/>
　事淳熈十五年命内外白身醫士經禮部先附銓闈<lb/>
　試脉義一塲三道取其二通者赴次年省試經義三<lb/>
　塲一十一道以五通為合格五取其一補醫生俟再<lb/>
　赴省試升補八通翰林醫學六通祗候其特補薦補<lb/>
<pb n="KR2m0014_WYG_042-3a"/>
　並停光宗紹熙二年復置太醫局銓試依舊格其省<lb/>
　試三塲以第一塲定去留墨義大義等題倣此<lb/>
金制凡司天臺學士女直二十六人漢人五十人聴官<lb/>
民家年十五以上三十以下試補又三年一次選草澤<lb/>
人補充其試以宣明厯試推步婚書地理新書試合婚<lb/>
安塟并易筮法六壬課三命五星之術<lb/>
　哀宗正大初有臨渙人武禎善占天文徵至京除司<lb/>
　天臺管勾及至蔡州禎子亢又以右丞完顔仲徳薦<lb/>
<pb n="KR2m0014_WYG_042-3b"/>
　授司天長行<lb/>
凡醫學十科大興府學生三十人餘京府二十人散府<lb/>
節鎮十六人防禦州十人每月試疑難以所對優劣加<lb/>
懲勸三年一次試諸太醫雖不係學生亦聴試補<lb/>
　世宗大定十五年泰安人紀天錫上其所著醫書授<lb/>
　醫學博士<lb/>
元世祖中統二年五月詔立醫學<lb/>
　遣太醫院副使王安仁授以金牌往諸路設立醫學<lb/>
<pb n="KR2m0014_WYG_042-4a"/>
　其生員擬免本身檢醫差占等役俟其學有所成每<lb/>
　月試以疑難視其所對優劣量加勸懲後又定醫學<lb/>
　之制設諸路提舉綱維之其隨路學校每嵗出降十<lb/>
　三科疑難題目具呈太醫院下諸路醫學令生員依<lb/>
　式習課年終置簿解送本司定其優劣<lb/>
至元十三年正月詔凡儒學卜筮及通曉天文厯數之<lb/>
士所在官司具以名聞<lb/>
　先是有趙城人田忠良精陰陽術用太保劉秉忠薦<lb/>
<pb n="KR2m0014_WYG_042-4b"/>
　召侍左右又帝嘗命秉忠選太史官屬授大名人靳<lb/>
　徳進天文星厯卜筮三科管勾至是以江南平有是<lb/>
　詔十五年湘潭人張康至授著作佐郎至十六年二<lb/>
　月又遣使訪求通皇極數鄱陽祝泌子孫七月遣牙<lb/>
　牙納术崔或至江南訪求術藝之士二十六年七月<lb/>
　復遣牙牙僧住詣江南搜訪之忠良贈至趙國公諡<lb/>
　忠獻徳進至魏國公諡文穆<lb/>
十四年八月定管匠官止於匠官内流轉<lb/>
<pb n="KR2m0014_WYG_042-5a"/>
　元官制分内外任外任中又分民職軍職匠職等名<lb/>
　匠職官甚多與軍民職官相等亦謂之局院官是年<lb/>
　定是制<lb/>
　時有渾源人孫成善為甲贈至神川郡公諡忠恵子<lb/>
　拱世其業亦贈至神川郡公諡文莊囬囬人阿喇卜<lb/>
　丹以善製砲世襲副萬户囬囬人伊斯瑪音亦以善<lb/>
　製砲世襲職波羅國人阿爾尼格尼以善粧塑贈至<lb/>
　太師涼國公諡敏恵劉元繼之亦官至昭文館大學<lb/>
<pb n="KR2m0014_WYG_042-5b"/>
　士<lb/>
二十二年四月定選試太醫法<lb/>
　每三年一次選試先於八月内隨各路總管府試十<lb/>
　三科經論至明年二月赴大都省試中選者注定名<lb/>
　闕聞奏充太醫承應其府試中選人充各路學官至<lb/>
　武宗至大四年閏七月仁宗即位禁醫人非選試及<lb/>
　著籍者毋行醫學<lb/>
　　郭微緇素録曰十三科者大方脈雜醫科小方脈<lb/>
<pb n="KR2m0014_WYG_042-6a"/>
　　科風科產科眼科口齒兼咽喉科正兼金瘡骨科<lb/>
　　瘡種科鍼炙科祝由書禁科其法考較醫經辨驗<lb/>
　　藥味合試經書則素問難經聖濟録本草千金翼<lb/>
　　方也元惟重其選故名醫特多<lb/>
二十七年五月括天下陰陽户口仍立各路教官有精<lb/>
於藝者令各嵗貢一人<lb/>
二十八年六月始置諸路陰陽學<lb/>
　其腹裏江南若有通曉陰陽之人各路官司詳加取<lb/>
<pb n="KR2m0014_WYG_042-6b"/>
　勘毎路設教授以訓誨之有術藝精通者每嵗録呈<lb/>
　省府赴都試驗果有異能則於司天臺内許令近侍<lb/>
　仁宗延祐初令凡陰陽人皆教授官管轄之而上屬<lb/>
　於太史<lb/>
　　<hi>臣</hi>等謹按元典章試陰陽人皆三元經書内出題<lb/>
　　有占算三命五星周易六壬數學等書婚元則占<lb/>
　　才大義書宅元則周書袐奥八宅通真論塋元則<lb/>
　　地理新書塋元總論地理明真論所分科目大約<lb/>
<pb n="KR2m0014_WYG_042-7a"/>
　　亦以此定元貞元年二月定其制<lb/>
武宗至大元年二月詔諸内侍太醫陰陽樂人毋授常<lb/>
選散官<lb/>
　至順帝至正中有以音樂得幸者帝命為崇文監丞<lb/>
　㕘政朶兒直班他擬一人以進帝恕曰選法盡由中<lb/>
　書耶朶兒直班頓首曰用幸人居清選恐後世議陛<lb/>
　下今選他人臣實有罪帝悦而從之<lb/>
明制天文生用世業子弟選補又命府州縣舉陰陽人<lb/>
<pb n="KR2m0014_WYG_042-7b"/>
補正術等官<lb/>
　明初置太史監後改欽天監掌厯數天文地理之事<lb/>
　凡習業者分四科自五官正以下與天文生陰陽人<lb/>
　各専一科凡天文生有缺初令天下訪取仍㑹禮部<lb/>
　考驗收用後止選世業子弟立師教習有成遇缺選<lb/>
　補其教師亦量升授孝宗𢎞治十一年命訪世業原<lb/>
　籍子孫并山林隱逸之士及致仕退閒官吏監生生<lb/>
　員軍民人等有能精通天文厯數陰陽地理五星子<lb/>
<pb n="KR2m0014_WYG_042-8a"/>
　平遁甲大定并六壬占課灼龜等術者毎府不過一<lb/>
　二人試中取用凡天下府州縣舉到隂陽人堪任正<lb/>
　術等官者俱從吏部送本監考中咨囬選用不中者<lb/>
　遣還原籍為民原保官吏治罪<lb/>
　太祖時張中善數學以鄧愈薦召之從征陳友諒舟<lb/>
　次孤山無風不得進中以洞元法祭之風大作遂達<lb/>
　鄱陽成祖時金忠善易卜與靖難功厯官兵部尚書<lb/>
　皇甫仲和精天文推步學授欽天監正而袁珙善相<lb/>
<pb n="KR2m0014_WYG_042-8b"/>
　人術受知藩邸及帝即位拜太常寺丞子忠徹亦傳<lb/>
　父業英宗天順初瞽者仝寅善京房術帝復辟寅有<lb/>
　力焉授以官不受至以方術得幸者憲宗時則有僧<lb/>
　繼曉鄧常恩李孜省趙玉芝世宗時則有邵元節陶<lb/>
　仲文之類<lb/>
凡醫士俱以世業子弟試補或令在外訪保以充<lb/>
　初置醫學提舉司後改太醫院凡習業分十三科自<lb/>
　御醫以下與醫士醫生各専一科凡醫士俱以父祖<lb/>
<pb n="KR2m0014_WYG_042-9a"/>
　世業代補或令在外訪保醫官醫士以充孝宗𢎞治<lb/>
　五年命選醫家子弟推堪任敎師者二三人敎之每<lb/>
　季考試三年或五年堂上官一員同醫官二員試其<lb/>
　通曉本科者收充醫士未通曉者許習學一年再試<lb/>
　三試不中者黜之若五年考試成材者多其敎師亦<lb/>
　量加升授各府州縣醫學官生提舉官按時考校遇<lb/>
　太醫院醫士醫生及本處醫官有缺保送選用其徴<lb/>
　至京者禮部㑹同考試高等入御藥房次入太醫院<lb/>
<pb n="KR2m0014_WYG_042-9b"/>
　下者遣還<lb/>
　時以醫舉者惠帝時戴思恭成祖時盛寅呉訥孝宗<lb/>
　時呉傑世宗時許紳慶厯間李時珍思恭寅傑並官<lb/>
　太醫院使訥有學行嘗侍内廷備顧問歴官南京副<lb/>
　都御史紳累加禮部尚書領太醫院事宫變營救甚<lb/>
　力加太子太保時珍官楚王府奉祠正<lb/>
　又成祖時安南黎澄子叔林並善造神鎗澄官尚<lb/>
　書叔林官侍郎而以能書舉者尤衆如太祖時周淵<lb/>
<pb n="KR2m0014_WYG_042-10a"/>
　袁復成祖時金問宣宗時凌晏如張天駿沈度度弟<lb/>
　粲英宗時陳學景帝時趙榮世宗時張電談相等皆<lb/>
　厯位通顯至景帝時陸祥以石工蒯祥以木工世宗<lb/>
　時徐杲亦以木工累擢至工部侍郎尚書時稱為匠<lb/>
　官<lb/>
　<lb/>
　<lb/>
　<lb/>
<pb n="KR2m0014_WYG_042-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_127-1a"/>
欽定四庫全書<lb/>
欽定續文獻通考卷一百二十七<lb/>
　兵考<lb/>
　　郡國兵<hi>鄉兵</hi>
宋寧宗嘉定二年十月命京湖制置司募逃卒及放㪚<lb/>
忠義以補廂禁軍額<lb/>
　至理宗紹定五年四月李日邁奏乞行下諸郡招選<lb/>
　放散軍人驍勇可用者填廂禁軍闕額從之<lb/>
<pb n="KR2m0014_WYG_127-1b"/>
三年二月詔楚州武鋒軍嵗給累重錢如大軍例<lb/>
　　<hi>臣</hi>等謹按此軍名見兵志禁軍門乾道之末諸州<lb/>
　　都統司各軍目内<lb/>
四年六月更定四川諸軍軍額<lb/>
七年六月置嘉定府邊丁二千人以備蠻命制置安撫<lb/>
諸司給其費<lb/>
　時籍土丁之壯健者二千人月廪之俾守諸寨蠻人<lb/>
　聞知有備遂不敢輕出抄掠<lb/>
<pb n="KR2m0014_WYG_127-2a"/>
九年正月命諸州招填軍籍<lb/>
十七年五月詔覈實兩淮京湖四川江上諸軍之數<lb/>
　時國子司業劉爚接伴金使於盱眙軍還言兩淮之<lb/>
　地藩蔽江南干戈盜賊之後宜加經理必於招集流<lb/>
　㪚之中就為足食足兵之計臣觀淮東其地平博膏<lb/>
　腴有陂澤水泉之利而荒蕪實多其民勁悍勇敢習<lb/>
　邊鄙戰鬭之事而安集者少誠能經畫郊野招集㪚<lb/>
　亡約頃畆以授田使無廣占抛荒之患列溝洫以儲<lb/>
<pb n="KR2m0014_WYG_127-2b"/>
　水且備戎馬馳突之虞為之具田器貸種糧相其險<lb/>
　易聚為室廬使相保䕶聫以什伍教以擊刺使相糾<lb/>
　率或鄉為一團里為一隊建其長立其副平居則耕<lb/>
　有警則守有餘力則戰帝嘉納之至理宗寳慶三年<lb/>
　知滁州趙范上書史彌逺曰有遏冦之兵有㳺擊之<lb/>
　兵有討賊之兵今寳應之逼山陽天長之逼盱眙各<lb/>
　増戍兵萬人遣良將統之此遏冦之兵也盱眙之冦<lb/>
　素無儲蓄金人亦無以養之不過分兵擄掠而食當<lb/>
<pb n="KR2m0014_WYG_127-3a"/>
　量出精兵授以勇校募土豪出竒設伏以勦殺之此<lb/>
　逰擊之兵也維揚金陵合肥各聚二三萬人人物必<lb/>
　精將校必勇器械必利教閲必熟紀律必嚴賞罰必<lb/>
　公其心術念慮必人人思親其上而死其長信能行<lb/>
　此半年而可以強國一年而可以討賊矣或謂揚州<lb/>
　不可屯重兵恐連賊禍是不然揚州者國之北門一<lb/>
　以統淮一以蔽江一以守運河豈可無備哉善守者<lb/>
　敵不知所攻今若設寳應天長二屯以扼其衝復重<lb/>
<pb n="KR2m0014_WYG_127-3b"/>
　二三帥閫以張吾勢賊將不知所攻而敢犯我揚州<lb/>
　哉紹定三年范又為書告廟堂請罷調停之議一請<lb/>
　檄沿江制置司調王明本軍駐泰興港以扼泰州下<lb/>
　江之㨗徑一請檄射陽湖人為兵屯其半高郵以制<lb/>
　賊後屯其半𤓰州以扼賊前一請速調淮西兵合滁<lb/>
　陽六合諸軍圖救江西朝㫖乃許范刺射陽湖兵毋<lb/>
　過二萬人就聴節制<lb/>
　　王萬傳曰萬通判鎮江府論屯戍曰戎司舊分地<lb/>
<pb n="KR2m0014_WYG_127-4a"/>
　　戍守殿歩兵戍真陽六合鎮江兵戍揚楚盱眙建<lb/>
　　康馬司兵戍滁濠定逺都統司兵戍廬和安豐以<lb/>
　　至池司兵戍舒蘄巢縣江司兵戍蘄黄浮光地勢<lb/>
　　皆順皆以統制部之出外皆常有帥臣居内以本<lb/>
　　軍財賦葺營柵撫士卒備器械以故軍事常整辦<lb/>
　　遇警急則帥臣親統軍兵以行比乃有以建康馬<lb/>
　　帥而知黄州者都統而知光州者以池司都統而<lb/>
　　在楚州以鎮江都統而在應天者將不知兵兵不<lb/>
<pb n="KR2m0014_WYG_127-4b"/>
　　屬將往往以本軍之財資他處之用以致營柵壊<lb/>
　　而莫脩士卒貧而莫給器械鈍而莫繕宜與盡還<lb/>
　　舊制<lb/>
　　名臣奏議曰禮部尚書魏了翁奏曰今凡江上諸<lb/>
　　軍皆非阜陵分𨽻之舊騎司之軍昔戍於滁濠定<lb/>
　　逺也今移之浮光建康戎司昔戍於安豐廬和也<lb/>
　　今移之泗水京口戎司昔戍於真掦楚泰高郵盱<lb/>
　　眙𤓰州塩城諸處也今置之新復諸郡池地戎司<lb/>
<pb n="KR2m0014_WYG_127-5a"/>
　　昔戍於舒蘄巢縣也今置之淮東許浦諸處水軍<lb/>
　　昔處之近輔所以拱衛行都也今徙之東海自餘<lb/>
　　荆鄂四川軍分大抵皆非舊戍夫以京師之重獨<lb/>
　　有殿歩二軍而近境諸屯皆戍極邊殆非防㣲杜<lb/>
　　漸之意臣愚謂宜急循舊制凡沿江沿海之卒置<lb/>
　　之舊屯而以時戍邊庶幾連營列柵聲勢連亘可<lb/>
　　以擬緩急之須可以消奸慝之萌昔王黼童貫既<lb/>
　　得幽之空城即移舊邊之戍以守新邊及新邊既<lb/>
<pb n="KR2m0014_WYG_127-5b"/>
　　棄舊境亦失往鍳明甚而今之新進少年獨未知<lb/>
　　懲創乎此新復之郡既未可保而上江之備已為<lb/>
　　之一空臣愚謂宜急循阜陵分𨽻之舊宿師於江<lb/>
　　南而分戍於淮漢庶幾根本先固人心不揺既可<lb/>
　　以厚重門之守又可以省分劵之費惟陛下曲留<lb/>
　　聖意<lb/>
理宗紹定四年申嚴帥臣考州郡兵數<lb/>
　臣僚言州郡有禁卒有壯城有廂軍有土兵一州之<lb/>
<pb n="KR2m0014_WYG_127-6a"/>
　財自足以給一州之兵比年尺籍多虚月招嵗補悉<lb/>
　成文具盖州郡吝養兵之費所招無二三逃亡已六<lb/>
　七宜申嚴帥臣於郡守到罷具兵額若干逃故若干<lb/>
　招填若干攷其數而黜陟之<lb/>
　　汪綱傳曰綱提舉淮東常平上言曰州郡禁軍本<lb/>
　　非供役乃就糧外郡耳今不為戰鬭用乃使之供<lb/>
　　力役緩急戍守專倚大軍指日待更不安風土豈<lb/>
　　若土兵生長邊地墳墓室家人自為守耶當精擇<lb/>
<pb n="KR2m0014_WYG_127-6b"/>
　　伉壯廣其尺籍悉𨽻御前軍額分擘劵給以助州<lb/>
　　郡衣糧之功大率如山陽武鋒軍制則邊面不必<lb/>
　　抽江上之戍江上不必岀禁閫之師生劵更番勞<lb/>
　　費俱息矣<lb/>
　　王霆傳曰霆為沿江制置幕官上言曰招募良家<lb/>
　　子不可以夤縁關節冒濫其間防守江面全藉正<lb/>
　　軍若義軍民兵特可為聲援耳而所謂大軍羸病<lb/>
　　者多兵械損舊豈不敗事調兵防江當於江岸創<lb/>
<pb n="KR2m0014_WYG_127-7a"/>
　　屋居之使之專心守禦諸軍伍法既廢平居則無<lb/>
　　以稽其虚籍冒濫之弊糾其竄逸生事之人緩急<lb/>
　　則無以致其迸力向敵之志連其逃陣不進之心<lb/>
　　尉繚子所以著束部伍之令太公謂伍法為要者<lb/>
　　此也用兵不以人數多寡為勝負惟教習之精否<lb/>
　　則勝負之形可見矣<lb/>
　　王萬傳曰萬通判鎮江府論用兵曰當以五千人<lb/>
　　為屯每屯一將二長一大將一路又合一大將而<lb/>
<pb n="KR2m0014_WYG_127-7b"/>
　　併合於制置為總統淮東可精兵三萬光黄可二<lb/>
　　萬東西夾擊而沿江制司㑹合肥兵共二萬以牽<lb/>
　　制行則結營陣止則依城壘行則齎乾糧止則就<lb/>
　　食州縣<lb/>
嘉熈四年四川宣撫使孟珙條上流備禦<lb/>
　珙言宜為籓籬三層乞創制副司及移關外都統一<lb/>
　軍於䕫任涪南以下江面之責為第一層備鼎澧為<lb/>
　第二層備辰沅靖桂為第三層峽州松滋須各屯萬<lb/>
<pb n="KR2m0014_WYG_127-8a"/>
　人舟師𨽻焉歸州屯三千人鼎澧辰沅靖各五千人<lb/>
　郴桂各千人如是則江南可保矣<lb/>
淳祐六年五月詔諸鎮募兵造舟置馬以嚴邊防<lb/>
寳祐五年十一月詔京湖帥臣黄平清浪平溪分置屯<lb/>
戍<lb/>
開慶元年正月詔戍蜀將士頻年戰禦暴露可憫命蒲<lb/>
擇之從優犒師春防畢日即與更戍其輙逃師者從軍<lb/>
令<lb/>
<pb n="KR2m0014_WYG_127-8b"/>
　時軍器少監牟子才言全蜀盛時官軍七八萬人通<lb/>
　忠義軍為十四萬今官軍不過五萬而已宜招新軍<lb/>
　三萬并撫慰田楊二家使嵗以兵來如此則蜀猶可<lb/>
　保否則不出三年蜀必亡矣<lb/>
度宗咸淳六年三月詔贑吉南安三郡立砦屯兵<lb/>
　時三郡境數被冦雖有砦卒冦出没無時莫能相救<lb/>
　詔即要衝立四砦砦屯兵百使地勢聫絡禦冦為便<lb/>
　三郡擇將官領之<lb/>
<pb n="KR2m0014_WYG_127-9a"/>
雄淮軍<lb/>
　寧宗開禧三年九月命淮西轉運司措置雄淮軍嘉<lb/>
　定元年江淮制置司汰雄淮軍歸農淮東揀刺八千<lb/>
　餘人以補鎮江大軍及武鋒軍之闕淮西揀刺二萬<lb/>
　六千餘人以為御前定武軍<lb/>
義士壯士<lb/>
　寧宗時沈作賔知平江府請得節制許浦水軍詔可<lb/>
　郡有使臣故海盗也作賔使招誘其黨既至慰勉之<lb/>
<pb n="KR2m0014_WYG_127-9b"/>
　又得強勇者幾千人置將以統之號曰義士復募郡<lb/>
　城内外惡少亦幾千人號曰壯士衣糧器械皆視官<lb/>
　軍而輕捷善鬭過之於是海盜不警市井無譁<lb/>
民兵<lb/>
　寜宗嘉定十七年趙范知揚州務脩軍政籍民為半<lb/>
　年兵春夏在田秋冬教閲官免建砦而私不廢農理<lb/>
　宗嘉熈二年十月淮東總領財賦知鎮江府吳潜言<lb/>
　宗子趙時□集真滁豐濠四郡流民十餘萬團結十<lb/>
<pb n="KR2m0014_WYG_127-10a"/>
　七砦其強壯二萬可籍為兵從之度宗咸淳四年四<lb/>
　月右正言黄鏞言今守邊急務非兵農合一不可一<lb/>
　曰屯田二曰民兵川蜀屯田為先民兵次之淮襄民<lb/>
　兵為先屯田次之此足食足兵良策也不報<lb/>
　　名臣奏議曰司令許應龍進故事曰臣聞民兵可<lb/>
　　用勝於官兵盖邊陲之民迫近敵境而間探素審<lb/>
　　從事鞍馬而弓矢素精兼屋廬妻子皆欲其保䕶<lb/>
　　其自衛之計尤切今為之糾合使之捍禦非特國<lb/>
<pb n="KR2m0014_WYG_127-10b"/>
　　之利亦民之利也但區處民兵要必有法蠲其力<lb/>
　　而使之安教以技擊而使之熟擇其精鋭而重賞<lb/>
　　之則感激而思奮統以隅總而倡率之則緩急之<lb/>
　　足恃抑又有所當察者出戰則民兵當其鋒勝捷<lb/>
　　則官軍爭其賞既無所獲誰肯効力是以雖有民<lb/>
　　兵之名而末底安邊之績者其患實由於此必於<lb/>
　　奏凱之際為之分别官軍有功則賞官軍民兵得<lb/>
　　勝則賞民兵所行既公其誰不服比者官軍間有<lb/>
<pb n="KR2m0014_WYG_127-11a"/>
　　敗䘐闕額未補若就沿邊招募於勢尤便盖其人<lb/>
　　精悍又習戰鬬使之戍守不惟省生劵之費又且<lb/>
　　無調發之勞一舉而兩得實因時權宜之長䇿也<lb/>
　　又中書舍人袁甫乞團結民兵劄子曰臣聞方今<lb/>
　　邊面之患在乎兵少而力分盖兵少則備疎力分<lb/>
　　則贍薄敵攻其虚如蹈無人之境本朝康定初契<lb/>
　　丹擾北元昊叛西可謂甚急矣始詔河北河東路<lb/>
　　強壯陜西京東西路新置弓手皆以二十五人為<lb/>
<pb n="KR2m0014_WYG_127-11b"/>
　　團置團官四團為都置正副都頭各一人五都為<lb/>
　　指揮置使年二十係籍各置弓弩分番教習官日<lb/>
　　給糧二升河北在籍者二十九萬三千河東十四<lb/>
　　萬四千陜西亦十五萬而卒以此制西北兩路未<lb/>
　　聞事勢急遽之時而不可以行團結之䇿也臣之<lb/>
　　愚計謂宜急行下沿邊州郡舉行團結民兵之政<lb/>
　　其間或有規模已成者更須精加整葺務令縝宻<lb/>
　　如其未曽結習之地宜及今嚴加要束亟為措置<lb/>
<pb n="KR2m0014_WYG_127-12a"/>
　　處處有保甲人人知固守無枵虚踈薄之患有周<lb/>
　　圍捍禦之功此實當今至大至急之務也<lb/>
　　<hi>臣</hi>等謹按團結民兵之法詳見於知漢陽黄幹之奏<lb/>
　　其法以五家為一小甲五甲為一大甲四大甲為一團<lb/>
　　長一里之内總數團長為一里正一鄉之内總數<lb/>
　　里正為一鄉官一縣之地分為四隅每隅之内總<lb/>
　　數鄉官為一隅官以察奸慝以䕶鄉井幹為臨川<lb/>
　　令行之三年人以為便此即應龍所謂統以隅總<lb/>
<pb n="KR2m0014_WYG_127-12b"/>
　　而倡率之亦即甫處處有保甲之説也<lb/>
忠勇軍<lb/>
　寧宗嘉定時知隨州吳柔勝築隨州及棗陽城招四<lb/>
　方亡命得千人立軍曰忠勇軍廪以總所闕額營柵<lb/>
　器械悉備理宗紹定四年七月詔制總諸帥戎司凡<lb/>
　忠勇死義之家並與優給其有子才藝異衆者令赴<lb/>
　樞宻院審視録用之<lb/>
　　<hi>臣</hi>等謹按王圻續通考載參知政事李鳴復奏言<lb/>
<pb n="KR2m0014_WYG_127-13a"/>
　　軍之有忠勇初以陜西弓箭手刺為之興洋曰義<lb/>
　　士金州曰保勝京西曰保捷而關中則謂之忠勇<lb/>
　　考兵志熈寧以後侍衛歩軍内有忠勇之名在成<lb/>
　　都則川陜間皆有之也<lb/>
忠義軍<lb/>
　寧宗嘉定二年四月江淮制置司言汝廬濠三州忠<lb/>
　義軍歸農六月京湖制置司言放諸州新軍及忠義<lb/>
　人歸農八年五月命利州路安撫司招刺忠義人十<lb/>
<pb n="KR2m0014_WYG_127-13b"/>
　年六月又招募京西忠義人十一年正月利州將麻<lb/>
　仲率忠義人焚秦州永寧砦詔四川忠義人立功賞<lb/>
　視官軍五月命四川制置司招進忠義人時淮東安<lb/>
　撫司崔與之因滁有山林之阻創五砦結忠義民兵<lb/>
　金侵淮西沿邊之民得附山自固金人自是疑設伏<lb/>
　不敢深入<lb/>
忠順軍<lb/>
　寧宗時知棗陽孟宗政招唐鄧蔡壯士二萬餘人號<lb/>
<pb n="KR2m0014_WYG_127-14a"/>
　忠順軍命江海總之衆不安制置司以宗政子珙代<lb/>
　海珙分其軍為三衆乃帖然<lb/>
茶商軍<lb/>
　寧宗時湖北茶商羣聚暴横峽州教授鄭清之白總<lb/>
　領何炳曰此輩精悍宜籍為兵緩急可用炳亟下召<lb/>
　募之令趨者雲集號曰茶商軍後多頼其用<lb/>
防江軍寜淮軍<lb/>
　理宗紹定初知建康趙善湘創置<lb/>
<pb n="KR2m0014_WYG_127-14b"/>
招信軍<lb/>
　理宗紹定五年十月金將以盱眙軍來降改為招信<lb/>
　軍<lb/>
忠衛軍先鋒軍<lb/>
　理宗端平元年十一月京湖制置司創鎮北軍詔以<lb/>
　襄陽府駐劄御前忠衛軍為名嘉熈三年正月知岳<lb/>
　州孟珙復襄陽奏襄樊為朝廷根本非甲兵十萬不<lb/>
　足分守乃以蔡息降人置忠衛軍襄郢降人置先鋒<lb/>
<pb n="KR2m0014_WYG_127-15a"/>
　軍又開慶元年孫子秀知常州淮兵數百人浮寓貢<lb/>
　院給餉不時死者相繼子秀請於朝創名忠衛軍置<lb/>
　砦以居<lb/>
忠<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>軍<lb/>
　理宗嘉熈元年知臨安府趙與懽招刺三千人為忠<lb/>
　<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>軍<lb/>
寧武軍飛鶻軍<lb/>
　理宗嘉熈四年四川宣撫使孟珙招集麻城縣巴河<lb/>
<pb n="KR2m0014_WYG_127-15b"/>
　安樂磯管公店淮民三百五十有九人皆沿邊經戰<lb/>
　之士號寧武軍又回鶻愛里八都魯帥壯士百餘老<lb/>
　稚百一十五人馬二百六十匹來降創飛鶻軍<lb/>
忠義軍虎翼軍<lb/>
　理宗嘉熈四年十一月詔荆鄂都統制張順以私錢<lb/>
　招襄漢潰卒創忠義虎翼兩軍及援安慶池州有功<lb/>
　特予官兩轉<lb/>
山水寨<lb/>
<pb n="KR2m0014_WYG_127-16a"/>
　理宗淳祐三年六月資政殿學士知温州趙與懽乞<lb/>
　廢併諸寨増置鎮海寨兵以備倉猝從之十年十月<lb/>
　詔淮西疆埸延袤八百餘里近令沿江制司團結耕<lb/>
　屯漸已就緒但制閫置司江南相去差逺可令淮西<lb/>
　提舉李子逹就司空山創司提舉本路山寨<lb/>
　　王圻曰李鳴復奏曰寨之有家計向者吳玠實創<lb/>
　　之岷曰仇池鳯曰秋防原階曰楊家崖成曰董家<lb/>
　　山是四者皆有險可恃有泉可飲又為之糧以食<lb/>
<pb n="KR2m0014_WYG_127-16b"/>
　　為之屋以居無事則寓於州有事則歸於寨其為<lb/>
　　慮盖甚悉也古人設險守國殆不過此吳曦之變<lb/>
　　以後邊帥欲築城以為守而家計寨之實遂廢曩<lb/>
　　時蜀帥又欲列柵以為固而山寨之役遂興夫謂<lb/>
　　之山寨與前所謂家計寨若類矣而實非也盖家<lb/>
　　計寨凡四擇地利之絶險者為之而山寨則為數<lb/>
　　七十無其險也家計寨之設乃官與民相保聚其<lb/>
　　力足以捍敵而山寨則家自為活無其力也彩畫<lb/>
<pb n="KR2m0014_WYG_127-17a"/>
　　成圖但詫觀美多張虚勢無補實用是驅之使就<lb/>
　　死地也以山寨之受禍也而併與其足以避禍者<lb/>
　　廢而不葺亦未之思耳臣謂家計寨宜復舊者此<lb/>
　　也<lb/>
武勝軍<lb/>
　理宗淳祐四年七月詔收沿淮失業壯丁為武勝軍<lb/>
　以五千人為額<lb/>
威敵軍<lb/>
<pb n="KR2m0014_WYG_127-17b"/>
　理宗景定二年知潭州汪立信以潭為湖湘重鎮創<lb/>
　威敵軍所募精鋭數千人後頼其用<lb/>
　是年襄陽被圍急立信移書賈似道曰内郡何事乎<lb/>
　多兵宜盡出之江干以實外禦算見兵可七十餘萬<lb/>
　人老弱柔脆十分汰二為選兵五十餘萬人而沿江<lb/>
　之守則不過七千里若距百里為屯屯有守將十屯<lb/>
　為府府有總督其尤要害處輙參倍其兵無事則汎<lb/>
　舟長淮往來㳺徼有事則東西齊奮戰守並用刁斗<lb/>
<pb n="KR2m0014_WYG_127-18a"/>
　相聞餽餉不絶互相應援以為聫絡選宗室親王忠<lb/>
　良有幹用大臣立為統制分東西二府以蒞此上䇿<lb/>
　也<lb/>
鎮邊軍<lb/>
　度宗咸淳元年三月京湖制置司創置<lb/>
武鋭軍<lb/>
　度宗咸淳五年兩淮制置司李庭芝募汴南流民二<lb/>
　萬餘人屯駐揚州號武鋭軍<lb/>
<pb n="KR2m0014_WYG_127-18b"/>
武定軍<lb/>
　恭帝徳祐元年十一月元兵既破廣徳軍陳宜中倉<lb/>
　皇發臨安民年十五以上者皆籍為兵號武定軍<lb/>
　　<hi>臣</hi>等謹按宋末有生劵軍熟券軍<hi>度宗咸淳九年四川制司有言</hi>
　　<hi>戍兵生劵人之語當即召募之民兵也熟券事無可徵</hi>請糧軍通事軍<hi>通事軍宋</hi>
　　<hi>以招納北地䝉古人為之</hi>福建畬軍手號軍手記軍湼手軍<hi>此三</hi>
　　<hi>軍當異名而同實恭帝初有執民為兵盡湼刺之之事湼刺本宋時舊制也</hi>江南鹽徒<lb/>
　　軍土兵之名宋史中皆不詳載元史中每有宋亡<lb/>
<pb n="KR2m0014_WYG_127-19a"/>
　　後招集其遺軍之事今摘録其名於此<lb/>
　　又按兵志載熈寧以後之制凡河北至四川十二<lb/>
　　路歩軍騎軍之額其總名如河北改號崇勝四川<lb/>
　　改號克寜之類通考皆已載入而其各指揮之名<lb/>
　　考史文於分注中皆無中興以後故皆不載而備<lb/>
　　録建炎後禁廂二條於左以補通考所未備<lb/>
　　建炎後禁廂兵威果<hi>安吉嘉興杭平江常嚴鎮江紹興慶元温台婺處隆興江寜國南康</hi>
　　<hi>潭永衢道邵武建寧南劍全福興化漳汀</hi>全捷<hi>中興立杭婺安吉平江泉鎮江紹興慶元寜國</hi>
<pb n="KR2m0014_WYG_127-19b"/>
　　<hi>寳應福</hi>雄節<hi>杭安吉嘉興平江常嚴温鎮/江紹興江隂慶元台婺處</hi>武衛<hi>鎮江紹興</hi>
　　<hi>温婺潭</hi>威捷<hi>杭温鎮江/紹興婺潭</hi>雄捷<hi>中興立/紹興</hi>威勝<hi>中興立寳慶慶元</hi>
　　翼虎<hi>中興立隆興</hi>雄畧<hi>中興立吉潭永衢/隆興全福廣容</hi>忠節<hi>中興立隆興撫</hi>
　　<hi>臨江寧國江建昌興國南康</hi>武雄<hi>撫隆興江建昌吉興國南安袁臨江寜國南康</hi>靖安<lb/>
　　<hi>中興立全寳慶</hi>靜江<hi>桂陽郴/衡道金</hi>廣節<hi>中興立邵武福漳建寜南劍興化汀</hi>廣二<lb/>
　　廣三指揮<hi>中興立全</hi>親効<hi>中興/立廣</hi>澄海<hi>廣循連南雄封英徳南恩恵潮藤容</hi>
　　<hi>賀徳慶昭高欽雷</hi>
　　建炎後廂兵武嚴宣効壯役<hi>中興立</hi>備軍<hi>中興立</hi>神衛<lb/>
<pb n="KR2m0014_WYG_127-20a"/>
　　剩員<hi>𨽻侍衛步軍中興𨽻廂軍</hi>廣豐倉剩員<hi>中興/立</hi>廣効<hi>中興有揀中廣</hi>
　　<hi>効在廣効立字按立字當作上</hi>御營喝探<hi>中興在/京師</hi>武和<hi>開封一指揮中</hi>
　　<hi>興左右二指揮在京</hi>武肅<hi>中興在/京師</hi>忠靖<hi>一指揮開/化屬步軍</hi>奉化<hi>屬步軍三</hi>
　　<hi>指揮中興有揀中奉化在奉化上</hi>勁勇<hi>在/京</hi>崇勝<hi>一指揮中興有揀中崇勝在崇勝上</hi>
　　雄猛<hi>一指揮</hi>保寧<hi>中興有揀中保/寧在保寧上</hi>寧淮<hi>中興在淮南</hi>捍江<lb/>
　　<hi>杭</hi>宣節<hi>中興在寳慶潭永武岡/郴衡全桂陽靖道沅</hi>効勇<hi>中興江東西</hi>保節<lb/>
　　<hi>中興五指揮</hi>克寧<hi>中興/四川</hi>寧江<hi>中興立/一指揮</hi>清化<hi>中興/廣西</hi>牢城<hi>諸州</hi>
　　<hi>以待有罪配𨽻人</hi>崇節<hi>中興杭安吉平江江隂常嚴鎮江温慶元台婺江東西  按奉化本</hi>
<pb n="KR2m0014_WYG_127-20b"/>
　　<hi>京東路總軍名勁武本京西路總軍名崇勝本河北路總軍名雄猛本河東路總軍名保寧本陜西</hi>
　　<hi>路總軍名寕准本淮南路總軍名宣節本荆湖路總軍名効勇本江南路總軍名保節本福建路總</hi>
　　<hi>軍名克寧本四川路總軍名清化本廣南路總軍名崇節本兩浙路總軍名皆見史志與通考自中</hi>
　　<hi>興之後京東京西河北河東陜西五路之地皆已屬金故此五路軍名分注中並不書其在何地大</hi>
　　<hi>約地既失而軍名尚存耳餘諸軍皆各著其地與前各路相合惟福建仍屬宋地而保節不書地名</hi>
　　<hi>當是偶遺之耳</hi>開江<hi>中興/平江</hi>横江<hi>中興平/江杭</hi>寧節<hi>中興台福寧國建寧靖</hi>
　　清務<hi>中興婺</hi>山場<hi>中興/婺</hi>効勇<hi>中興隆興撫贑建昌興國南安袁吉臨江寧國</hi>
　　<hi>南康</hi>靖安<hi>中興立潭/永常徳</hi>靜江<hi>二指/揮</hi>威果<hi>見禁/軍</hi>雄畧<hi>中興四指</hi>
<pb n="KR2m0014_WYG_127-21a"/>
　　<hi>揮</hi>澄海<hi>中興武/岡全</hi>豐國監<hi>中興立/建寧</hi>駕綱<hi>中興/立</hi>長運<hi>中興</hi>
　　<hi>立</hi>脩江<hi>中興/杭</hi>都作院<hi>中興/杭</hi>小作<hi>中興/立杭</hi>清河閘<hi>中興立杭</hi>
　　開湖司<hi>中興立杭</hi>北城堰<hi>中興/立杭</hi>西河廣濟<hi>中興立杭</hi>樓店務<lb/>
　　<hi>中興立杭</hi>長安堰閘<hi>中興/立杭</hi>壯城<hi>帥府望/郡立之</hi>鼓角匠船務<hi>中興</hi>
　　<hi>立杭役按自豐國監以及在杭諸軍皆所以備給使工  之事非可用以戰守者今以其亦為軍名</hi>
　　<hi>故依史志備列之</hi>
　　又按兵志所載建炎後鄉兵皆已載馬端臨考<hi>通考</hi>
　　<hi>於南渡後所列鄉兵之目核之兵志惟少槍杖手與湖南鄉社二軍然通考已於北宋時類叙之矣</hi>
<pb n="KR2m0014_WYG_127-21b"/>
　　<hi>福建槍杖手通考言紹興五年罷之兵志中失載此語</hi>兵志於光宗寧宗而<lb/>
　　後鄉兵之制絶無紀載惟書山水砦兵亦詳列於<lb/>
　　左<lb/>
　　建炎後砦兵兩浙西路臨安府十三砦<hi>外沙海内管界茶槽</hi>
　　<hi>南蕩東梓上管赭山黄灣砍石奉口許村下塘</hi>安吉州七砦<hi>管界安吉秀塞吕小幽嶺</hi>
　　<hi>下塘北豪臯塘</hi>平江府八砦<hi>吳江吳長許浦福山白茅江灣楊林角頭</hi>常山五<lb/>
　　砦<hi>管界小河馬跡香蘭分界</hi>江隂軍二砦<hi>申港/石牌</hi>嚴州五砦<hi>威平港口</hi>
　　<hi>鳯林茶山管界</hi>兩浙東路慶元府十砦<hi>浙東結琦三姑管界大嵩海口白峯</hi>
<pb n="KR2m0014_WYG_127-22a"/>
　　<hi>岱山鳴鶴公塘</hi>温州十三砦<hi>城下管界館頭青奥梅奥鹿西浦門南監東北三尖北監</hi>
　　<hi>小鹿大荆</hi>台州六砦<hi>管界亭塲吳都/白塔松門臨門</hi>處州二砦<hi>管界梓亭</hi>江<lb/>
　　南東路南康軍五砦<hi>大孤山水陸四望山河湖左望</hi>江南西路隆<lb/>
　　興府七砦<hi>都廵鄔子松門港口定江杉甫管界</hi>撫州七砦<hi>城南㑹田樂安鎮馬</hi>
　　<hi>旗歩招擕湖平</hi>江州六砦<hi>管界江内茭石馬/當城子頭孤山</hi>興國二砦<hi>池口</hi>
　　<hi>□湖</hi>袁州四砦<hi>都巡四縣/管界白斜</hi>臨江軍三砦<hi>水軍水陸管界</hi>吉州<lb/>
　　十六砦<hi>富田走馬塍永和鎮觀山明徳沙溪西平山楊宅栗傳禾山勝鄉造口秀洲新砦北</hi>
　　<hi>鄉黄茅峽</hi>荆湖南路永州三砦<hi>都廵同巡/衡永界</hi>寳慶三砦<hi>黄茅</hi>
<pb n="KR2m0014_WYG_127-22b"/>
　　<hi>西縣盧溪</hi>郴州五砦<hi>管界安福清/要赤石上猶</hi>武岡軍十砦<hi>三門石查真良</hi>
　　<hi>岳溪臨口闗峽黄石新寧綏寜永和</hi>道州四砦<hi>管道寧逺江華永明</hi>金州四砦<lb/>
　　<hi>上軍角口吉寜平塘</hi>福建路邵武軍十砦<hi>同巡檢大寺水口永安明溪仁壽西</hi>
　　<hi>安永平軍口梅口</hi>建寜府七砦<hi>黄琦籌嶺盆亭麻沙水吉苦竹仁壽</hi>南劍州<lb/>
　　八砦<hi>滄峽洛陽浮流巖前同巡仁夀萬安黄土</hi>泉州五砦<hi>都巡同巡石井小兠三縣</hi>
　　福州四砦<hi>辜嶺甘蔗五縣水石</hi>興化軍二砦<hi>同巡巡鹽</hi>漳州二砦<lb/>
　　<hi>同巡虎嶺</hi>廣西路賀州二砦<hi>臨賀/富川</hi>昭州四砦<hi>昭平雲峒酉嶺直山</hi>
　　欽州二砦<hi>西縣管界</hi>
<pb n="KR2m0014_WYG_127-23a"/>
遼太祖神冊元年十二月收山北八軍<lb/>
太宗大同元年魏博節度使趙延壽請以晉降卒戍南<lb/>
邊從之<lb/>
　時晉軍降者二三十萬人遣杜重威將之南行及河<lb/>
　帝以兵衆恐為變欲悉擁而納之河流以言者諌而<lb/>
　止次陳橋久雪士卒凍餒咸怨重威相聚而泣帝意<lb/>
　猶欲誅之延壽請盡徙其家於恒定雲翔之間每嵗<lb/>
　分畨使戍南邊可以無患帝悦而從之<lb/>
<pb n="KR2m0014_WYG_127-23b"/>
聖宗統和初總南面軍務耶律休格均戍兵立更休法<lb/>
四年十一月置諸部監勒所部各守營伍毋相錯雜<lb/>
興宗重熈初西北路招討使耶律達嚕請减軍籍三千<lb/>
二百八十人<lb/>
十五年七月籍諸路軍<lb/>
二十年十月括諸道軍籍<lb/>
道宗清寧二年六月命有司籍軍補邊戍<lb/>
四年三月募天徳鎮武東勝等處勇捷者籍為軍<lb/>
<pb n="KR2m0014_WYG_127-24a"/>
大安九年十月遣使籍諸路兵<lb/>
天祚帝天慶四年詔中京上京長春遼西四路計户産<lb/>
出軍<lb/>
　時初敗於女直召南府宰相張琳付以東征事琳以<lb/>
　軍國大計舊制漢人不與辭不允乃奏曰前日之敗<lb/>
　失於輕舉若用漢兵二十萬分道進計無不克者帝<lb/>
　許其半仍詔中京等四路計户産出軍時有起至二<lb/>
　百軍者生業蕩㪚民甚苦之四路軍甫集尋復遁去<lb/>
<pb n="KR2m0014_WYG_127-24b"/>
五年六月籍諸路兵有雜畜十頭以上者皆從軍<lb/>
　　契丹國志曰高永昌叛於渤海使張琳討之始招<lb/>
　　所謂轉户軍盖遼東渤海乃夙所仇若其轉户則<lb/>
　　使從良庶幾捐軀奮命命下得兵二萬餘<lb/>
七年十二月遣伊勒希巴扎拉與太公鼎諸路募兵<lb/>
　　契丹國志曰耶律淳僣號之初漢軍多而畨軍少<lb/>
　　蕭幹建議籍東西奚二千餘人及嶺外南北大王<lb/>
　　伊實王皮室伊喇司遼民竄山谷沙漠間者令州<lb/>
<pb n="KR2m0014_WYG_127-25a"/>
　　縣招之得萬餘户户選一人為軍支贍家錢三十<lb/>
　　貫謂之瘦軍<lb/>
大首領部族軍<lb/>
　遼時親王大臣體國如家征伐之際往往置私甲以<lb/>
　從王事大者千餘騎小者數百人著籍皇府國有戎<lb/>
　政量出三五千騎留餘兵為部族根本有太子軍偉<lb/>
　王軍永康王軍千越王軍麻答軍五押軍<lb/>
衆部族軍<lb/>
<pb n="KR2m0014_WYG_127-25b"/>
　　<hi>臣</hi>等謹按約尼九帳族横帳三父房族國舅帳巴<lb/>
　　哩伊蘇濟勒族國舅部族此營衛志中標曰内四<lb/>
　　部族者也此外衆部族兵衛志云分𨽻南北府守<lb/>
　　衛四邊頋以營衛志中所列㕘考不無同異今㨿<lb/>
　　二志互為証訂詳列於左<lb/>
𨽻北府者二十八部<lb/>
　侍從宫帳者奚王府部<lb/>
　鎮南境者五院部六院部<hi>兵衛志言北王府錫哩軍南王府錫哩軍即五院六</hi>
<pb n="KR2m0014_WYG_127-26a"/>
　<hi>院部所云南北府乃南北大王府實皆屬北宰相府也奚王府部五六院部與南府所屬之伊實部所謂</hi>
　<hi>四大王府為大部族也</hi>
　屬東北路招討司者威部<lb/>
　屬東北路統軍司者奚六部初奚有五部曰約囉伯<lb/>
　特敖拉美嘉綽里特降於太祖號五部奚天賛八<lb/>
　年又置托輝部遂號六部奚聖宗合敖拉美嘉托輝<lb/>
　三部為一専號敖拉部特置南尅部北尅部以足六<lb/>
　部之數<lb/>
<pb n="KR2m0014_WYG_127-26b"/>
　　<hi>臣</hi>等謹按此奚王府六部即所謂侍從宫帳之奚<lb/>
　　王府部也既云侍從宫帳為大部族何列於小部<lb/>
　　族而屬東北路招討司乎考營衛志云敖拉部自<lb/>
　　統和十二年合三部為一本屬奚王府聖宗分置<lb/>
　　又云統和二年<hi>此二年當是十二年之誤</hi>以奚府二尅分置南<lb/>
　　北二部又云綽里特部居潭州北約囉部居潭利<lb/>
　　二州間伯特部松山平州之間又云奚王和碩鼐<lb/>
　　討烏舍敗績籍六部𨽻北府以此度之當是未分<lb/>
<pb n="KR2m0014_WYG_127-27a"/>
　　置以前専備侍從宫帳不屬統軍司所轄及後或<lb/>
　　合或分之後始屬東北路或仍有兼侍從者未可<lb/>
　　知也綽里特部兵衛志中不載當是偶遺之耳<lb/>
　屬東北路統軍司者又有圖嚕部珠展達嚕噶部河<lb/>
　西部<lb/>
　　<hi>臣</hi>等謹按營衛志又有巴爾斯布古徳部聖宗置<lb/>
　　𨽻北府屬東北路統軍司戍境内居境外兵衛志<lb/>
　　中不載不知何故<lb/>
<pb n="KR2m0014_WYG_127-27b"/>
　屬西北路招討司者圖嚕卜部室韋部阿雅女直部<lb/>
　　<hi>臣</hi>等謹按兵衛志西北路招討司所屬止此三部<lb/>
　　營衛志中又有圖嚕卜室韋部本名大小二黄室<lb/>
　　韋户太祖置為二部𨽻北府屬東北路統軍司戍<lb/>
　　泰州東北又有納喇諾觀部營衛志云與圖嚕卜<lb/>
　　室韋部同節度使戍泰州東百官志北面部族官<lb/>
　　中亦有此部名兵衛志中皆不載<lb/>
　屬西南路招討司者納喇部烏庫哩部<hi>營衛志作烏爾古納喇部</hi>
<pb n="KR2m0014_WYG_127-28a"/>
　<hi>亦曰湼離部</hi>納喇永安部黙古斯部吉達部鼐竒特唐古<lb/>
　部呼喇唐古部<hi>自納喇永安以下營衛志皆作屬西南面招討司面字與路字其義當同</hi>
　<hi>也</hi>
　屬黄龍府都部署司者烏延突厥部阿雅突厥部北<lb/>
　唐古部<hi>營衛志又云南唐古部聖宗置𨽻北府兵衛志則屬南府</hi>五國部<hi>博和哩國博諾</hi>
　<hi>國鄂羅木國伊埓圖國伊哷呼國皆於聖宗時來附合置為部</hi>
　屬烏爾古徳哷勒統軍司者達嚕特迪里部<lb/>
　戍威烏爾古部者北徳哷勒部<lb/>
<pb n="KR2m0014_WYG_127-28b"/>
　　<hi>臣</hi>等謹按營衛志中又有圖吉部<hi>其初由圖嚕卜部分出</hi>𨽻<lb/>
　　南府亦戍威烏爾古部兵衛志𨽻南北中皆不載<lb/>
𨽻南府者十六部<lb/>
　鎮駐西南境者伊實部<lb/>
　屬西南路招討司者匹勒部<hi>此㨿兵衛志書營衛志則云𨽻北府屬西北路</hi>
　<hi>招討司末知孰是</hi>達勒達徳哷勒部匹勒達嚕噶部伊徳女<lb/>
　直部<hi>伊徳女直營衛志止言𨽻南府缺屬其路句</hi>
　　<hi>臣</hi>等謹按營衛志又有阿敦烏爾古部聖宗置𨽻<lb/>
<pb n="KR2m0014_WYG_127-29a"/>
　　南府屬西南面招討司戍黒山北兵衛志中不載<lb/>
　　不知何故<lb/>
　屬西北路招討司者卓時部<lb/>
　屬東北路統軍司者㙮瑪布古徳部<lb/>
　屬東北路女直兵馬司者伊實阿爾威部<lb/>
　　<hi>臣</hi>等謹按兵衛志於伊實阿爾威部下有自東京<lb/>
　　都部署司至伊實阿爾威部衍文六行<lb/>
　屬東京都部署司者卓特阿爾威部揚珠部<hi>按營衛志云薩</hi>
<pb n="KR2m0014_WYG_127-29b"/>
　<hi>拉噶部掦珠部諾延昭部本皆奚之三營降於太祖聖宗各置為部皆𨽻南府以備畋獵之役薩拉噶居澤</hi>
　<hi>州東揚珠部居潭州南皆不言所屬諾延昭部不言其居而言屬東京都部署司兵衛志則東京都部署</hi>
　<hi>司下止揚珠一部而薩拉噶則屯駐本境諾延昭部缺焉其異同處無可詳考</hi>刷部克珍部<lb/>
　戍倒塌嶺者鄂博庫部<lb/>
　　<hi>臣</hi>等謹按營衛志鄂博庫部不言何屬止云與薩<lb/>
　　拉噶三部同居望雲縣東又有特哩特黙部聖宗<lb/>
　　所置𨽻南府戍倒塌嶺居槖駞岡兵衛志中又不<lb/>
　　載其中必有錯誤無可詳考<lb/>
<pb n="KR2m0014_WYG_127-30a"/>
　屯駐本境者薩拉噶部南唐古部色克圖部<lb/>
　　<hi>臣</hi>等謹按南唐古部營衛志云𨽻北府色克圖部<lb/>
　　營衛志亦云𨽻北府居慈仁縣北屬東北路統軍<lb/>
　　司與兵衛志異末知孰是<lb/>
　　又按營衛志云太祖以約尼氏舊部族分置者十<lb/>
　　部増置者八聖宗以舊部族置者十六増置十八<lb/>
　　合之當得五十二部兵衛志分𨽻南北府者止四<lb/>
　　十四部凡兵衛志所無者今皆増入按語内而其<lb/>
<pb n="KR2m0014_WYG_127-30b"/>
　　缺載之故則無可考<lb/>
　　又按營衛志有遼國外十部曰烏爾古部徳哷勒<lb/>
　　八部威古特部輝發部頁穆部武都温部特爾格<lb/>
　　部回鶻部長白山部博囉滿達部不能成國附庸<lb/>
　　於遼時叛時服猶唐人之有羈縻州則其兵卒當<lb/>
　　亦非常供遼所驅䇿者也<lb/>
五京鄉丁<lb/>
　上京臨潢府統轄有丁一十六萬七千二百<lb/>
<pb n="KR2m0014_WYG_127-31a"/>
　東京遼陽府統轄有丁四萬一千四百<lb/>
　南京析津府統轄有丁五十六萬六千<lb/>
　西京大同府統轄有丁三十二萬二千七百<lb/>
　中京大定府統轄丁籍莫考可見者三韓縣丁一萬<lb/>
　已上五京民丁可見者一百一十萬七千三百為鄉<lb/>
　兵<lb/>
屬國軍<lb/>
　遼屬國可紀者五十有九朝貢無常有事則遣使徵<lb/>
<pb n="KR2m0014_WYG_127-31b"/>
　兵或下詔專征不從者討之助軍衆寡各從其便無<lb/>
　常額<lb/>
　　<hi>臣</hi>等謹按屬國軍其目皆見兵衛志及百官志中<lb/>
　　北面屬國官此不備列<lb/>
邊境戍兵<lb/>
　東京至鴨緑西北峯為界黄龍府正兵五千咸州正<lb/>
　兵一千<lb/>
　東京沿女直界至鴨緑江軍堡凡七十各守軍二十<lb/>
<pb n="KR2m0014_WYG_127-32a"/>
　人計正兵一千四百<lb/>
　來逺城宣義軍營八太子營正兵三百大營正兵六<lb/>
　百蒲州營正兵二百新營正兵五百加陀營正兵三<lb/>
　百王海城正兵三百栁白營正兵四百沃野營正兵<lb/>
　一千<lb/>
　神虎軍城正兵一萬太康十年置<lb/>
　右一府一州二城七十堡八營計正兵二萬二千<lb/>
　　<hi>臣</hi>等謹按以上所列邊境戍兵皆東境邊戍備高<lb/>
<pb n="KR2m0014_WYG_127-32b"/>
　　麗女直者也史志不能詳載各邊軍數故云其立<lb/>
　　國規模布置簡要舉一可知三邊<lb/>
　　又按百官志北面邊防官中其軍名可志者長春<lb/>
　　路諸司内有黄龍府鐵驪軍<hi>軍召亦見重熈九年十一月紀</hi>南京<lb/>
　　諸司内有侍衛控鶴燕京禁軍南皮室軍北皮室<lb/>
　　軍西京諸司内有金肅軍西北路諸司内有契丹<lb/>
　　軍吐渾軍舒嚕軍禁軍奚王府舍利軍大室韋軍<lb/>
　　小室韋軍北王府軍特們軍羣牧軍宫分軍西北<lb/>
<pb n="KR2m0014_WYG_127-33a"/>
　　路金吾軍西北路禁軍東路諸司内約囉等十軍<lb/>
　　凡此官名中之帯軍名者或有専見於此如金肅<lb/>
　　軍之類或有共見他處如禁軍侍衛控鶴皮室軍<lb/>
　　室韋軍之類皆用以防邊者也<lb/>
　　又按契丹國志渤海有子弟軍天慶四年八月遣<lb/>
　　海州刺史高仙壽統渤海子弟軍三千人應江寜<lb/>
　　援是也<lb/>
金太祖天輔二年三月命羅索為萬户戍黄龍府<lb/>
<pb n="KR2m0014_WYG_127-33b"/>
　羅索言黄龍府地僻且逺宜重戍守乃命合諸路穆<lb/>
　昆以羅索為萬戸鎮之<lb/>
熈宗天眷二年詔諸州郡不得從元帥擅使僉軍俟見<lb/>
御畫牌劄方許僉發<lb/>
　時宗盤達蘭謀叛之後故有是詔<lb/>
海陵貞元元年遷都於汴後遂徙上京路太祖遼王宗<lb/>
幹秦王宗翰之明安併為哈濟明安及右諌議沃哩布<lb/>
明安太師朂宗正宗敬之族處之中都鄂倫和尚呼喇<lb/>
<pb n="KR2m0014_WYG_127-34a"/>
三國公太保昂詹事烏里頁輔國博勒和定逺蘇勒庫<lb/>
杲國公伯特八明安處之山東阿嚕之族處之北京諳<lb/>
達族屬處之河間<lb/>
二年命兵部尚書蕭仲㳟等與舊軍皆分𨽻諸總管府<lb/>
節度使授田牛使之耕食以蕃衛京國<lb/>
正隆四年二月調諸路明安穆昆軍年二十以上五十<lb/>
以下者皆籍之雖親老丁少亦不許留侍<lb/>
　時他使者惟恐不如詔書得數多獨富察世傑往海<lb/>
<pb n="KR2m0014_WYG_127-34b"/>
　蘭路得數少海陵怪問之對曰海蘭地接高麗今若<lb/>
　多籍其丁即有緩急何以為備海陵喜曰他人用心<lb/>
　不能及也尚書令諾延温都思忠言山後契丹諸郡<lb/>
　恐未可盡起不聴<lb/>
五年七月遣使僉諸路漢軍<lb/>
六月四月遣使徵諸道兵<lb/>
　以將南伐立三道都統制府及左右領軍大都督將<lb/>
　三十二軍以神䇿神威神捷神鋭神毅神翼神勇神<lb/>
<pb n="KR2m0014_WYG_127-35a"/>
　果神畧神鋒武勝武定武威武安武捷武平武成武<lb/>
　毅武鋭武掦武翼武震威定威信威勝威捷威烈威<lb/>
　毅威震威畧威果威勇為名軍置都總管副總管及<lb/>
　巡察使各一員<lb/>
　　大金國志曰時聚兵將南征令户部尚書梁球兵<lb/>
　　部尚書蕭徳温先計女直契丹奚家三部之衆不<lb/>
　　限丁數悉僉起之凡二十四萬壯者為正軍弱者<lb/>
　　為伊勤希一正軍一伊勒希副之類為一十二萬<lb/>
<pb n="KR2m0014_WYG_127-35b"/>
　　又中原漢兒與渤海軍總一十七路惟中都路造<lb/>
　　軍器河南路修汴京免僉外其一十五路每路一<lb/>
　　萬通為二十七萬效唐制分二十七軍軍數一定<lb/>
　　遂以百户為穆昆千戸為明安萬戸為統軍其統<lb/>
　　軍則有正副諸軍悉令畨漢相兼無獨用一色人<lb/>
　　者<lb/>
　　𤓰爾佳呼喇傳曰正隆末山東盗起山東路統軍<lb/>
　　司選諸軍八百人作十謀克命行軍𤓰爾佳呼喇<lb/>
<pb n="KR2m0014_WYG_127-36a"/>
　　將之與驍騎軍皆𨽻㸃檢司<lb/>
　　思敬傳曰大定二年思敬以副元帥經畧山東初<lb/>
　　明安穆昆屯田山東各隨所受地主㪚處州縣世<lb/>
　　宗不欲明安穆昆與民户雜處欲使相聚居之遣<lb/>
　　戸部郎中完顔讓往元帥府議之思敬與山東路<lb/>
　　總管圖克坦克寧議曰大軍方進伐宋宜以家屬<lb/>
　　權寓州縣量留軍衆以為備禦俟邊事寧息明安<lb/>
　　穆昆各使聚居則軍民俱便還奏帝從之其後遂<lb/>
<pb n="KR2m0014_WYG_127-36b"/>
　　以明安穆昆自為保聚其田土與民田犬牙相入<lb/>
　　者互易之<lb/>
世宗大定三年詔河北山東等路所僉軍有父兄俱亡<lb/>
<hi>亡字疑已字之訛</hi>充甲軍子弟又為伊勒希恐其家更無丁男<lb/>
有誤農種與免一丁以驅丁充伊勒希無驅丁者於本<lb/>
明安穆昆内騐富強有驅丁者僉充<lb/>
五年與宋和好已定罷兵命元帥府諸新舊軍以六萬<lb/>
人留戍餘並放還<lb/>
<pb n="KR2m0014_WYG_127-37a"/>
　布薩忠義奏官軍一十七萬三千三百餘人留馬歩<lb/>
　軍一十一萬六千二百屯戍帝曰今已許宋講好而<lb/>
　屯戍尚多可除舊軍外選馬一萬五千伊勒希稱是<lb/>
　歩軍虞候司軍共選一萬五千及僉發軍一萬與舊<lb/>
　軍通留六萬富強丁多者摘留貧難者伊勒希官給<lb/>
　富者就用其奴其存留馬歩軍於河北東西大名府<lb/>
　率賔呼爾哈㑹寧咸平府濟州東京哈斯罕等路軍<lb/>
　内揀取其西南西北招討司臨潢府泰州北京博索<lb/>
<pb n="KR2m0014_WYG_127-37b"/>
　海蘭山東東西路並行放還<lb/>
十二年徙東北等戍邊漢軍於内地<lb/>
十七年遷西南西北招討司契丹餘黨於烏庫哩實壘<lb/>
部及上京之地又以兩路招討司及烏庫哩實壘部族<lb/>
臨潢泰州等路分置堡戍<lb/>
　初𠫭知政事宗叙嘗請募貧民戍邊屯田給以廪粟<lb/>
　貧者無艱食之患而富家免更代之勞得專農業<lb/>
　帝善其言而末行也至是帝謂宰臣曰戍邊之卒嵗<lb/>
<pb n="KR2m0014_WYG_127-38a"/>
　冒寒暑往來畨休以馬牛往戍往往皆死且奪其農<lb/>
　時敗其生業朕甚憫之朕欲使百姓安於田里而邊<lb/>
　圉強固卿等何術可以致此左丞相赫舎哩良弼曰<lb/>
　邊地不堪耕種不能久戍所以畨代耳帝曰卿等以<lb/>
　此急務為末事耶往嵗𠫭政宗叙嘗為朕言此事若<lb/>
　宗叙可謂盡心於國家者矣今以兩路招討司烏庫<lb/>
　哩實壘部族臨潢泰州等路分置堡戍詳定以聞<lb/>
十八年命部族乣軍分番守邊<lb/>
<pb n="KR2m0014_WYG_127-38b"/>
二十年詔戍邊軍士年五十五以上許以其子及同居<lb/>
弟姪承替以奴代者罪之<lb/>
二十一年三月詔遣大興尹完顔托果斯遷河北東路<lb/>
兩明安<lb/>
　帝曰朕始令移此欲令與女直户相錯安置久則自<lb/>
　相姻親不生異意此長久之利也今者伊瑪河明安<lb/>
　相錯以居甚符朕意而約羅河明安不如此可再遣<lb/>
　兵部尚書張納延按視其地以雜居之<lb/>
<pb n="KR2m0014_WYG_127-39a"/>
二十三年遣刑部尚書伊喇慥遷山東東路八穆昆處<lb/>
之河間其棄地以山東東路特赫河明安下扎哈穆昆<lb/>
額勒敏鄂勒歡明安下錫布穆昆佛們山穆昆九村人<lb/>
戸徙於瑠僧安和二穆昆之舊地其未徙者之地皆薄<lb/>
惡且鄰冦遣使詢願徙者相可居之地圖以進<lb/>
二十四年十一月尚書省奏徙率賔呼爾哈三明安二<lb/>
十四穆昆以實上京<lb/>
　時以上京刷和倫之地廣而腴遣刑部尚書烏哩頁<lb/>
<pb n="KR2m0014_WYG_127-39b"/>
　出府庫錢以濟行資牛畜遷速頻一明安呼爾哈二<lb/>
　明安二十四穆昆以實之盖欲上京兵多他日可為<lb/>
　緩急之備也二十五年四月又詔於率賔呼宗哈兩<lb/>
　路明安下選三十穆昆為三明安移置於率督畔窟<lb/>
　之地以實上京<lb/>
　是時多易置河北山東所屯之舊括民地而為之業<lb/>
　户頒牛而使之耕畜甲兵而為之備乃大重其權授<lb/>
　諸王以明安之號或新置者特賜之名宗室户百七<lb/>
<pb n="KR2m0014_WYG_127-40a"/>
　十明安二百二穆昆千八百七十八東北路部族乣<lb/>
　軍曰徳哷勒部曰唐古部二部五乣其他又有珠嚕<lb/>
　部族烏爾古部族實壘部族䝉古部族竒嚕部族布<lb/>
　㙮布部族西北西南二路之乣軍曰蘇穆坦乣曰伊<lb/>
　埓圖乣曰古勒敦乣曰唐古乣曰哈瑪爾乣曰穆騰<lb/>
　乣曰䝉古乣曰荗乣曰呼敦乣凡九其諸路曰海蘭<lb/>
　曰扶餘曰博索曰率賔曰呼爾哈曰伊蘭伊蘭後廢<lb/>
　皆在上京之鄙或置總管府或置節度使領之<lb/>
<pb n="KR2m0014_WYG_127-40b"/>
二十六年十月詔増河防軍數<lb/>
章宗明昌三年七月詔増北邊軍千二百人分置諸堡<lb/>
泰和四年六月罷西北路鎮防十三千戸<lb/>
六年四月盡徵諸道籍兵<lb/>
　時河南統軍司奏請益兵備宋詔平章政事布薩揆<lb/>
　為河南宣撫司籍諸道兵<lb/>
十一月起河南民兵十七萬入淮十萬入荆襄又起河<lb/>
北十萬戍居庸闗及韓水大鷄川以防北邊<lb/>
<pb n="KR2m0014_WYG_127-41a"/>
衛紹王大安三年十二月僉陜西兩路漢軍五千人赴<lb/>
中都<lb/>
　時又選籍山西士為兵<lb/>
宣宗貞祐二年正月都提控李英令壯士李雄等招募<lb/>
軍民旬日得萬餘人擇衆所推服者領之<lb/>
　　伊喇托卜嘉傳曰伊喇托卜嘉為彰化軍節度使<lb/>
　　上言河東地險人勇歩兵為天下最可盡調以戍<lb/>
　　諸隘從之自是河東郡縣屯兵少不可守矣<lb/>
<pb n="KR2m0014_WYG_127-41b"/>
三年四月遣使同山西宣撫司選其民勇健者為軍又<lb/>
諭田琢留山西流民少壯者充軍<lb/>
　時朝廷欲起代州戍兵五千宣撫使胥鼎上言嶺外<lb/>
　軍已皆南徙代為邊要正宜益兵保守今更損其力<lb/>
　一朝兵至何以待之平陽以代為籓籬豈可撤去尚<lb/>
　書省奏宜如所請詔從之<lb/>
八月分渭南州郡歩兵屯平原令宣撫使治邠州副使<lb/>
治同州之澄城以統之更以歩騎守㳂渭諸津又増歩<lb/>
<pb n="KR2m0014_WYG_127-42a"/>
軍萬人戍京以西四萬戍京以東<lb/>
十月以同華舊屯陜西兵及河南所移歩騎舊𨽻陜州<lb/>
宣撫司者改𨽻陜西行省<lb/>
　初同華舊屯陜西軍及河南歩騎九千餘人皆𨽻陜<lb/>
　州宣撫使永錫至是丞相布薩端奏潼闗之西皆陜<lb/>
　西地請此軍𨽻行省緩急可使朝廷從之<lb/>
十一月詔河北西路宣撫副使田琢徙其兵屯陜<lb/>
　時河北行省侯摯入見奏河北兵食少請令河北宣<lb/>
<pb n="KR2m0014_WYG_127-42b"/>
　撫副使田琢汰遣老弱就食歸徳琢奏此輩嶺外失<lb/>
　業父子兄弟合為一軍若離而分之定生他變乞以<lb/>
　全軍南渡或徙衛州防河詔盡徙屯陜<lb/>
四年四月罷河北瀕河州縣寨官<lb/>
　監察御史陳規上言河北瀕河州縣率距一舍為一<lb/>
　寨籍居民為兵數寨置總領官一人並以宣差從宜<lb/>
　為名其人大抵皆閑官義軍之長偏禆之屬尤多無<lb/>
　頼輩徵逐宴飲取給於下日以為常及敵至則伏匿<lb/>
<pb n="KR2m0014_WYG_127-43a"/>
　不出敵去騷動如初臣謂宜皆罷之苐委宣撫司從<lb/>
　宜措畫足矣制可<lb/>
十月詔宿糧州縣屯兵其僉民為兵者就署隊長以自<lb/>
防遏<lb/>
　時元兵取潼闗次嵩汝間御史臺請以陜西兵扼拒<lb/>
　潼闗與右副元帥富察伊爾必斯為犄角之勢選在<lb/>
　京勇敢之將十數人各付精兵數千隨宜伺察且戰<lb/>
　且守復諭河北亦以此待之詔付尚書省平章政事<lb/>
<pb n="KR2m0014_WYG_127-43b"/>
　珠格高琪奏曰臺官素不習兵備禦方畧非所知也<lb/>
　遂寢高琪止欲以重兵屯駐南京以自固州郡殘破<lb/>
　不復恤也<lb/>
　是月招撫使完顔仲元上書陜西一路最為重地潼<lb/>
　闗禁坑及商州諸隘俱當預備向者中都居庸最為<lb/>
　要害乃由小嶺紫荆遶出我軍腹背受兵卒不能守<lb/>
　近日由禁坑出遂失潼闗當選精兵分地戍之其後<lb/>
　乃置秦藍守禦<lb/>
<pb n="KR2m0014_WYG_127-44a"/>
十二月勅諸州縣僉籍軍民以備土冦<lb/>
興定元年十二月籍瀕河埽兵<lb/>
三年閏三月以南伐師還罷南邊州郡籍民為兵者<lb/>
　時翰林直學士行三司事李復亨上言近日興師伐<lb/>
　宋恐宋人乘虚掩襲南鄙故籍邊郡民為軍今大軍<lb/>
　已還乞罷遣歸本業從之<lb/>
四月選陜西歩騎精鋭六千人實京兆又選精鋭六萬<lb/>
分屯平凉涇邠乾耀等州<lb/>
<pb n="KR2m0014_WYG_127-44b"/>
八月命樞密遣官簡嶺外諸軍之武健者養之彰徳邢<lb/>
洛衛濬懐孟等處城弱者罷遣<lb/>
五年十月分京畿戍卒萬二千河中民兵八千以許州<lb/>
元帥赫舍哩鶴壽將之屯潼闗西<lb/>
　　陳規傳曰貞祐四年七月規為監察御史上言今<lb/>
　　之將帥大抵先論出身官品平居則意氣自高遇<lb/>
　　敵則首尾退縮將帥既自畏怯士卒又誰肯前又<lb/>
　　居常裒刻納其饋獻士卒因之以擾良民而莫可<lb/>
<pb n="KR2m0014_WYG_127-45a"/>
　　制以此責其畏法死事豈不難哉况今軍官數多<lb/>
　　自千户而上有萬戸有副統有都統有副提控號<lb/>
　　令不一動相牽制竊聞國初取天下元帥而下惟<lb/>
　　有萬户所統軍士不下數萬人專制一路豈在多<lb/>
　　哉多則難擇少則易精今之軍法毎二十五人為<lb/>
　　一穆昆四穆昆為一千户穆昆之下有佛寧一人<lb/>
　　旗鼓司火頭五人其任戰者纔十有八人而已又<lb/>
　　為頭目選其壯健以給使令則是一千戸所統不<lb/>
<pb n="KR2m0014_WYG_127-45b"/>
　　及百人不足成隊伍矣古之良將常與士卒同甘<lb/>
　　苦今官軍既有廩俸又有養糧一日之給兼數十<lb/>
　　人之用將帥則豊飽有餘士卒則饑寒不足曷若<lb/>
　　裁省冗食而加之軍士哉伏乞明勅大臣精選通<lb/>
　　曉軍政者分詣諸路編列隊伍要必五十人為一<lb/>
　　穆昆四穆昆為一千户五千户為一萬户謂之㪚<lb/>
　　將萬人設一都統謂之大將總之帥府數不足者<lb/>
　　皆併之其副都副提控及無軍虚設都統萬户者<lb/>
<pb n="KR2m0014_WYG_127-46a"/>
　　悉罷省仍勅督院大臣及内外五品以上各舉方<lb/>
　　畧優長武勇出衆材堪將帥者一二人不限官品<lb/>
　　以充萬户以上都統元帥之職千户以上選軍中<lb/>
　　有謀畧武藝為衆所服者充申明軍法居常教閲<lb/>
　　必使將帥明於竒正虚實之數士卒熟於坐作進<lb/>
　　退之節至於弓矢鎧仗須令自負習於勞苦若有<lb/>
　　所犯必刑無赦則將帥得人士氣日振可以待敵<lb/>
　　矣帝覽書不悦詔付尚書省詰之<lb/>
<pb n="KR2m0014_WYG_127-46b"/>
　　<hi>臣</hi>等謹按宣宗南渡後國家多事臣下之談兵者<lb/>
　　紛紛競起然多不見施行且所言無當此陳規所<lb/>
　　言二十五人為一穆昆考志言南渡時盡以河朔<lb/>
　　戰兵三十萬分𨽻河南行樞密及帥府往往蔽匿<lb/>
　　強壯驅羸弱使戰不能取勝後乃遂至如規所言<lb/>
　　不成隊伍矣<lb/>
元光元年正月詔徙中京唐鄧商虢許陜等州屯軍及<lb/>
諸軍家屬赴京兆同華就糧屯<lb/>
<pb n="KR2m0014_WYG_127-47a"/>
十月徙彰徳招撫使杜光軍於衛州<lb/>
二年五月徙晉陽公郭文振兵於益州又徙權平陽公<lb/>
史詠兵於解州河中府<lb/>
八月立民兵砦長<lb/>
　時遣官分行蔡息陳亳唐鄧裕諸州洎司農司州縣<lb/>
　吏仝議凡民丁相聚立砦避兵與各巡檢司相依者<lb/>
　五千户以上署砦長一員百戸増副一員仍先遷一<lb/>
　官能安民弭盗勸農者論功注授<lb/>
<pb n="KR2m0014_WYG_127-47b"/>
　　實嘉紐勒琿傳曰時實嘉紐勒琿為昌武軍節度<lb/>
　　使上言商洛重地西控秦陜東接河南軍務繁密<lb/>
　　宜選才幹之士為防禦使攝帥職以鎮之又舊來<lb/>
　　諸隘守禦之官並從帥府辟置其所辟者多其親<lb/>
　　暱植産營私專事漁獵及當代去又復保留此最<lb/>
　　害之甚者宜令樞密選舉以革其弊又州之戍兵<lb/>
　　艱於餽運亦合依土屯田以免轉輸之費又言毎<lb/>
　　年防秋諸隘守者不遇數十人餘衆盡屯保安石<lb/>
<pb n="KR2m0014_WYG_127-48a"/>
　　門大荆洛南以為應援中間相距遂至百里倉猝<lb/>
　　豈能徵集宜近隘築營徙見兵居之以待緩急又<lb/>
　　南邊新設巡檢十員兵卒千人此乃平時以詰奸<lb/>
　　細者已有大軍宜悉罷去朝廷畧施行之<lb/>
十月徙晉陽公郭文振等兵於衛州<lb/>
又詔石壕店沔池永寜縣各屯兵千人<lb/>
十二月徙沿淮巡檢邊軍於内地<lb/>
哀宗天興元年十月詔徵諸道兵入援<lb/>
<pb n="KR2m0014_WYG_127-48b"/>
二年七月遣使分詣諸道選兵㑹於蔡得精鋭萬人<lb/>
十月徵諸道兵<lb/>
渤海軍<lb/>
　渤海八明安之軍也太宗天㑹四年七月出金牌命<lb/>
　貝勒岱酬以所領渤海軍八明安為萬户<lb/>
奚軍<lb/>
　奚人約尼扎古雅九明安之兵也奚軍初徙於山西<lb/>
　後分遷河東<lb/>
<pb n="KR2m0014_WYG_127-49a"/>
漢軍<lb/>
　凡漢軍有事則僉取於民事已則或亦放免其長勝<lb/>
　軍則天㑹間郭藥師所統而降者皆遼水側人也以<lb/>
　鄉土歸金皆愁怨思歸左副元帥宋王宗望令罷還<lb/>
　正隆間又嘗罷諸路漢軍而所存者猶有威勇威烈<lb/>
　威捷順徳及韓常之軍之號<lb/>
中都永固軍<lb/>
　大定時置<lb/>
<pb n="KR2m0014_WYG_127-49b"/>
鎮防軍<lb/>
　諸軍中取以更代戍邊者宣宗興定五年五月知延<lb/>
　安府完顔哈達上言河南陜西鎮防軍皆分屯諸路<lb/>
　在營惟老稚而已乞選老成人為各路統軍以鎮撫<lb/>
　之且督其子弟習騎射將來可用詔從之<lb/>
保甲軍<lb/>
　　<hi>臣</hi>等謹按此軍見前兵制泰和八年閏四月條内<lb/>
分畨屯戍軍<lb/>
<pb n="KR2m0014_WYG_127-50a"/>
永屯軍<lb/>
驅軍<lb/>
　金初所免遼人奴婢使屯守泰州者以上三軍皆在<lb/>
　西北邊<lb/>
邊鋪軍<lb/>
　守河南陜西邊界者<lb/>
河東三虞候順徳軍<lb/>
諸路効節軍<lb/>
<pb n="KR2m0014_WYG_127-50b"/>
　章宗所置掌司弓手者京府節鎮設三十人防刺設<lb/>
　二十人<lb/>
威勇軍<lb/>
　宣宗興定二年選募河南陜西弩弓軍二千人為一<lb/>
　軍賜號威勇<lb/>
射糧軍<lb/>
　諸路所募五年一籍皆刺三十以下十七以上強壯<lb/>
　者兼充雜役章宗明昌六年十一月禁射糧軍應役<lb/>
<pb n="KR2m0014_WYG_127-51a"/>
　但成隊伍不得持兵器及可以傷人者衛紹王崇慶<lb/>
　元年五月僉射糧軍一萬赴中都宣宗貞祐四年十<lb/>
　一月放免諸司局射糧兵卒嘗選充軍者<lb/>
牢城軍<lb/>
　司防築之役以嘗為竊盗者充之<lb/>
土軍<lb/>
　司警捕之事<lb/>
義軍<lb/>
<pb n="KR2m0014_WYG_127-51b"/>
　宣宗貞祐三年𤓰爾佳實倫同知太原府事奏請招<lb/>
　集義軍設置長校各立等差都統授正七品職副統<lb/>
　正八品萬户正九品千戸正班任使穆昆雜班仍三<lb/>
　十人為一穆昆五穆昆為一千户四千户為一萬户<lb/>
　四萬户為一副統兩副統為一都統外設一總領提<lb/>
　控制可<hi>兵志曰自穆昆至都統皆復國初之名也然又外設總領故時皆稱元帥為總領云</hi>
　　<hi>臣</hi>等謹按義軍又名忠義軍又選為飛虎軍已見<lb/>
　　禁衛兵内<lb/>
<pb n="KR2m0014_WYG_127-52a"/>
弓箭手軍<lb/>
　章宗泰和五年五月詔河南宣撫使布薩揆於臨洮<lb/>
　徳順秦鞏各置弓箭手四千人八月奏罷宣宗貞祐<lb/>
　三年九月樞密院言西邊弓箭手有才武出衆獲功<lb/>
　未推賞者令宣撫司覈實以聞從之時詔諸道按察<lb/>
　司講究防秋陜西按察轉運使盧庸陳便宜曰自鄜<lb/>
　延至積石雖多溝坂無長沙大山屏蔽恃弓箭手禦<lb/>
　侮其人皆剛猛善鬬熟於地利夏人畏之向以徙屯<lb/>
<pb n="KR2m0014_WYG_127-52b"/>
　他所故多邊患須令人情樂土且耕且戰緩急將自<lb/>
　奮也四年十一月平西軍節度使納罕富拉㙮言陜<lb/>
　西弓箭手不習騎射可選善騎者代之興定二年六<lb/>
　月樞密院言元兵南下意不在河北而在陜西河東<lb/>
　各路義兵土兵畨漢弓箭手宜於農隙教閲以備緩<lb/>
　急<lb/>
决勝軍<lb/>
　宣宗興定二年七月籍邳海等州義軍及脅從歸國<lb/>
<pb n="KR2m0014_WYG_127-53a"/>
　而充軍者人給地三十畆有力者五十畆仍蠲差税<lb/>
　日支粮二升號决勝軍<lb/>
　　侯摰傳曰摰權移邳州行省上言東平以東累經<lb/>
　　殘毁至於邳海尤甚海之民户曽不滿百而屯軍<lb/>
　　五千邳户僅及八百軍以萬計夫古之取兵以八<lb/>
　　家為率一家充軍七家給之猶有傷生廢業疲於<lb/>
　　道路之難今兵多而民不足使蕭何劉晏復生亦<lb/>
　　無所施其術伏見邳海之間貧民失業者甚衆日<lb/>
<pb n="KR2m0014_WYG_127-53b"/>
　　食野菜無所依倚恐因而嘯聚以益敵乞募選為<lb/>
　　兵自十月給糧使充戍役至二月罷之人授地三<lb/>
　　十畆貸之種粒而騐所收穫量數取之逮秋復𨽻<lb/>
　　兵伍且戰且耕公私俱利亦望被俘之民易於招<lb/>
　　集也詔施行之<lb/>
屯田軍<lb/>
　熈宗皇統五年創置凡女直契丹之人皆自本部徙<lb/>
　居中州與百姓雜處計其戸口授以官田春秋量給<lb/>
<pb n="KR2m0014_WYG_127-54a"/>
　衣馬若遇出兵始給其錢糧自燕山之南淮隴之北<lb/>
　皆有之多至六萬人皆築壘於村落間世宗大定二<lb/>
　年命刑部尚書蘇保衡與工部尚書宋永兵部侍郎<lb/>
　完顔額哩頁往河南山東陜西宣問屯田軍人有曽<lb/>
　破大敵及攻城野戰立功者具姓名以聞或以寡敵<lb/>
　衆或與敵相當能先登敗敵者正軍及擐甲阿爾錫<lb/>
　補官一階明安穆昆以功狀上尚書省曽隨海陵軍<lb/>
　至淮上破敵者亦准上遷賞衛紹王大安三年徵陜<lb/>
<pb n="KR2m0014_WYG_127-54b"/>
　西屯田軍衛中都以鳯翔治中盧庸僉三司事主兵<lb/>
　食至潞州放還<lb/>
家户軍<lb/>
人丁軍<lb/>
　皆民軍也家戸軍以家産高下定人丁軍以丁數多<lb/>
　寡定諸稱家戸者不以丁數論故家口至於乏絶人<lb/>
　丁至於傭賤俱不得免熈宗皇統二年春雲中家戸<lb/>
　軍女戸陳氏婦姑持産業契書共告於元帥府以父<lb/>
<pb n="KR2m0014_WYG_127-55a"/>
　子俱陣亡無可充軍願盡納産業於官以免軍役元<lb/>
　帥怒其阻壊軍法殺之<lb/>
硬軍<lb/>
　海陵正隆六年五月令諸處統軍擇其精於射者得<lb/>
　五千人皆用茸絲聫甲紫茸為上黄茸青茸次之號<lb/>
　硬軍亦曰細軍<lb/>
陜西勇敢軍<lb/>
　衛紹王崇慶元年五月僉陜西勇敢軍二萬赴中都<lb/>
<pb n="KR2m0014_WYG_127-55b"/>
花帽軍<lb/>
　完顔仲元本姓郭氏大安中李雄募兵與完顔阿林<lb/>
　俱應募累功至節度使賜姓完顔宣宗時此軍最強<lb/>
　號花帽軍貞祐四年詔以招撫使完顔仲元完顔阿<lb/>
　林軍猥多差為三等上等備征伐中下給戍守懦弱<lb/>
　者皆罷去量給地以贍其家<lb/>
　　兵志曰元制凡邊境置兵之州三十八鳯翔延安<lb/>
　　鄧鞏熈泗頴蔡隴秦河海壽唐商洮蘭㑹積石鎮<lb/>
<pb n="KR2m0014_WYG_127-56a"/>
　　戎保安綏徳保徳環葭澳寜邊東勝浄慶來逺桓<lb/>
　　昌海蘭博索扶餘率賔呼爾哈置於要州者十一<lb/>
　　南京東京益都京兆太原臨洮臨潢豊㤗撫盖及<lb/>
　　宣宗南遷乣軍潰去兵勢益弱遂盡擁明安户之<lb/>
　　老稚渡河僑置諸總管府以統之器械既缺糧□<lb/>
　　不給僅存其名而已<lb/>
　<lb/>
　<lb/>
<pb n="KR2m0014_WYG_127-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百二十七<lb/>
</p>
<p>
</p>
  </div>
</body>
</text>
</TEI>
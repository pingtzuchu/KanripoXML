<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_026-1a"/>
欽定四庫全書<lb/>
欽定續文獻通考卷二十六<lb/>
　市糴考<lb/>
　　市舶互市<lb/>
宋寧宗開禧三年住博買乳香<lb/>
　初茶鹽礬之外惟香之為利博故以官為市高宗建<lb/>
　炎四年泉州抽買乳香一十三等八萬六千七百八十<lb/>
　斤有竒詔取赴𣙜貨務打套給賣陸路以三千斤水<lb/>
<pb n="KR2m0014_WYG_026-1b"/>
　路以一萬斤為一綱紹興元年詔廣南市舶司抽買<lb/>
　到香依行在品搭成套召人算請其所售之價每五<lb/>
　萬貫易以輕貨輸行在孝宗淳熈二年郴桂寇起以<lb/>
　科買乳香為言詔湖南路見有乳香並輸行在𣙜貨<lb/>
　務免科降十二年分撥𣙜貨務乳香於諸路給賣每<lb/>
　及一萬貫輸送左藏南庫十五年以諸路分賣乳香<lb/>
　擾民令止就𣙜貨務招客算請光宗紹熈三年以福<lb/>
　建舶司乳香虧數詔依前博買至是乃住博買至嘉<lb/>
<pb n="KR2m0014_WYG_026-2a"/>
　定十二年臣僚言以金銀博買洩之逺夷為可惜命<lb/>
　有司止以綿帛錦綺瓷漆之屬博易聴其來之多寡<lb/>
　若不至亦任之不必以為重也<lb/>
　　宋史王居安傳曰寧宗初居安知興化軍條奏便<lb/>
　　民事言番舶多得香犀象翠崇侈俗洩銅鏹有損<lb/>
　　無益宜遏絶禁止<lb/>
　　又儒林傳曰番舶至泉州者畏苛征嵗不三四嘉<lb/>
　　定中真徳秀以右文殿修撰知泉州首寛之至者<lb/>
<pb n="KR2m0014_WYG_026-2b"/>
　　驟増至三十六艘<lb/>
理宗寳祐六年八月詔申嚴倭船入界之禁<lb/>
景定四年七月置𣙜場於樊城<lb/>
　時潼川安撫副使劉整以瀘州叛率所部入於元四<lb/>
　川宣撫使呂文徳復瀘州進開府儀同三司整言於<lb/>
　元世祖曰南人惟恃吕文徳耳然可以利誘也請遣<lb/>
　人以玉帶餽之求置𣙜場於襄陽城外乃使使請於<lb/>
　文徳文徳許之元使者曰南人無信安豐等處𣙜場<lb/>
<pb n="KR2m0014_WYG_026-3a"/>
　每為盜所掠願築土墻以䕶貨物文徳為請於朝開<lb/>
　𣙜場於樊城外築土墻於鹿門山外通互市内築堡<lb/>
　壁元又築堡於白鶴由是敵有所守以遏南北之援<lb/>
　出兵哨掠兵威益熾文徳弟文煥知為所賣以書諫<lb/>
　止文徳始悟然事已無及惟自咎耳<lb/>
　　<hi>臣</hi>等謹按食貨志及孝宗紀乾道元年襄陽鄧城<lb/>
　　鎮夀春花靨鎮光山縣中渡市皆置𣙜場以守臣<lb/>
　　措置通判提轄五年省提轄官淳熙二年臣僚言<lb/>
<pb n="KR2m0014_WYG_026-3b"/>
　　溪峒緣邊州縣置博易場官主之七年以塞外諸<lb/>
　　戎販珠玉入黎州官常邀市之黷貨啟釁非便止<lb/>
　　令商賈百姓收買八月詔禁黎州官吏市番商物<lb/>
　　又汪大猷𫝊孝宗時大猷知泉州毗舍耶嘗掠海<lb/>
　　濵居民嵗遣戍兵防之戍兵以真臘大賈為毗舍<lb/>
　　耶犯境大猷曰毗舍耶靣目黒如漆語言不通此<lb/>
　　豈毗舍耶耶遂遣之故事番商與人爭鬭非傷折<lb/>
　　罪皆以牛贖大猷曰安有中國用島夷俗者茍在<lb/>
<pb n="KR2m0014_WYG_026-4a"/>
　　吾境當用吾法三佛齊請鑄銅瓦三萬詔泉廣二<lb/>
　　州守臣督造付之大猷奏法銅不下海中國方禁<lb/>
　　銷銅奈何為其所役卒不與皆係寧宗以前互市<lb/>
　　事馬端臨考所未載今附記之<lb/>
恭帝徳祐元年三月詔復茶鹽市舶法<lb/>
五月罷市舶分司令通判任舶事<lb/>
　先是乾道二年罷兩浙路提舉以守倅及知縣監官<lb/>
　共事轉運司督之三年詔廣南兩浙市舶司所發舟<lb/>
<pb n="KR2m0014_WYG_026-4b"/>
　還因風水不便船破檣壊者即不得抽解至是復有<lb/>
　是令<lb/>
　　<hi>臣</hi>等謹按食貨志舊法細色綱龍腦珠之類每一<lb/>
　　綱五千兩其餘犀象紫礦乳檀香之類為麄色每<lb/>
　　綱一萬斤凡起一綱遣衙前一名部送支脚乗贍<lb/>
　　家錢一百餘緡大觀以後張大其數象犀紫礦皆<lb/>
　　作細色起發以舊日一綱分為三十二綱多費脚<lb/>
　　乗贍家錢三千餘貫至乾道七年詔廣南起發麄<lb/>
<pb n="KR2m0014_WYG_026-5a"/>
　　色香藥物貨每綱二萬斤加耗六百斤依舊支破<lb/>
　　水脚錢一千六百六十二貫有竒淳熈二年福建<lb/>
　　廣南市舶司麄細物貨並以五萬斤為一綱光寧<lb/>
　　以後不可考矣<lb/>
遼太宗時雄州高昌渤海立互市以通南京西北諸部<lb/>
高麗之貨<lb/>
　時女直以金帛布蜜蠟諸藥材及鐵离靺鞨于厥等<lb/>
　部以蛤珠青䑕貂䑕膠魚之皮牛羊駝馬毳罽等物<lb/>
<pb n="KR2m0014_WYG_026-5b"/>
　來易於遼者道路繦屬<lb/>
　　遼史地理志曰上京南門之東有囬鶻營囬鶻商<lb/>
　　販留居上京置營居之<lb/>
㑹同二年五月禁南京鬻牝羊出境<lb/>
聖宗統和十五年七月禁吐谷渾别部鬻馬于宋<lb/>
二十三年振武軍及保州並置𣙜場<lb/>
　時北院大王耶律舒嚕以本部俸羊多闕部人貧乏<lb/>
　請以羸老之羊及皮毛嵗易南中之絹彼此利之<lb/>
<pb n="KR2m0014_WYG_026-6a"/>
　　<hi>臣</hi>等謹按是年即宋真宗景徳二年也先是二十<lb/>
　　二年十二月澶淵之役彼此議和至是年二月復<lb/>
　　置𣙜場於振武軍馬端臨考亦載景徳初通好北<lb/>
　　戎乃復於雄霸州安肅軍置三𣙜場當亦在是時<lb/>
興宗重熈八年五月禁朔州鬻羊於宋<lb/>
十一年六月禁氊銀鬻於宋<lb/>
遼鄰國市易物<lb/>
　女直國以金帛布黄蠟天南星人參白附子松子蜜<lb/>
<pb n="KR2m0014_WYG_026-6b"/>
　等於邊上交易訖即歸本國契丹商賈人等亦入其<lb/>
　國交易<lb/>
　烏舍國阿里眉國波國嚕國等嵗以大馬蛤珠青䑕<lb/>
　皮貂皮膠魚皮蜜蠟諸物販與北番任便徃来交易<lb/>
　鐵离國阿里眉國以王馬蛤珠鷹鶻青䑕貂䑕等皮<lb/>
　膠魚皮等物交易<lb/>
　韎<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>國以細鷹鶻鹿細白布青䑕皮銀䑕皮大馬膠<lb/>
　魚皮等交易<lb/>
<pb n="KR2m0014_WYG_026-7a"/>
　鐵离喜失牽國以羊馬牛駝皮毛之衣交易<lb/>
　蒙古里國于厥國别古里國達達國各以牛羊駝馬<lb/>
　皮毳之物交易<lb/>
金初於西北招討司之燕子城北羊城之間置𣙜場以易<lb/>
北方牧畜<lb/>
　　金史食貨志曰𣙜場者與敵國互市之所也皆設<lb/>
　　場官嚴厲禁廣屋宇以通二國之貨嵗之所獲亦<lb/>
　　大有助於經用焉<lb/>
<pb n="KR2m0014_WYG_026-7b"/>
熈宗皇統元年正月夏國請置𣙜場許之<lb/>
　至世宗大定二年四月夏使朝辭乞互市從之三年<lb/>
　市馬於夏國之𣙜場十二年帝謂宰臣曰夏國以珠<lb/>
　玉易我絲帛是以無用易我有用也乃減罷保安蘭<lb/>
　州𣙜場二十一年正月夏國王李仁孝上表乞復置<lb/>
　𣙜場帝以保安蘭州無所産而且稅少惟於綏徳為<lb/>
　要地可復設互市命省臣議之宰臣以陕西鄰西夏<lb/>
　邊民私越境盜竊縁有𣙜場故奸人得徃來擬東勝<lb/>
<pb n="KR2m0014_WYG_026-8a"/>
　可依舊設陜西者並罷之帝曰東勝與陜西道路隔<lb/>
　絶貿易不通其令環州置一場尋於綏徳州復置一<lb/>
　場章宗明昌二年正月諭有司夏國使可令館内貿<lb/>
　易一日尚書省言故事許貿易三日從之承安二年<lb/>
　九月以夏使朝辭詔答許復保安蘭州𣙜場<lb/>
二年五月許宋人之請遂各置𣙜場於兩界<lb/>
　九月命夀州鄧州鳳翔府等處皆置𣙜場至海陵正隆四<lb/>
　年正月罷鳳翔府唐鄧潁蔡鞏洮等州并膠西縣所<lb/>
<pb n="KR2m0014_WYG_026-8b"/>
　置者而専置於泗州尋伐宋亦罷之世宗大定四年<lb/>
　以尚書省奏復置泗夀蔡唐鄧潁宻鳳翔秦鞏洮諸<lb/>
　場十七年二月諭宰臣曰宋人喜生事背盟或與達<lb/>
　實交通<hi>謂西遼耶律達實</hi>恐枉害生靈不可不備其陜西沿<lb/>
　邊𣙜場可止留一處餘悉罷之令所司嚴察奸細承<lb/>
　安三年宋界諸場以伐宋皆罷泰和八年八月以與<lb/>
　宋和宋人請如舊置之遂復置於唐鄧夀泗息州及<lb/>
　秦鳳之地<lb/>
<pb n="KR2m0014_WYG_026-9a"/>
　　<hi>臣</hi>等謹按皇統二年即宋髙宗紹興十二年也是<lb/>
　　年五月亦置淮西京西陜西諸路𣙜場正隆四年<lb/>
　　即紹興二十九年也是年二月亦罷沿邊𣙜場存<lb/>
　　其在盱眙者葢宋金𣙜場置罷大畧皆遥相應云<lb/>
海陵正隆五年八月命𣙜貨務起赴南京<lb/>
　　金史地理志曰海陵貞元元年更號汴京為南京<lb/>
　　府三一曰開封有藥市四𣙜場<lb/>
世宗大定七年禁秦州場不得賣米麵及羊豕之腊并<lb/>
<pb n="KR2m0014_WYG_026-9b"/>
可作軍器之物入外界<lb/>
　至宣宗貞祐元年秦州𣙜場為宋人所焚二年陜西<lb/>
　安撫副使烏庫哩揚珠復開設之<lb/>
　　金史完顔弼𫝊曰烏庫哩揚珠置秦州𣙜場弼為<lb/>
　　陜西路統軍使以擅置移文問之揚珠曰近日入<lb/>
　　見許山外從宜行事秦州自宋兵焚蕩𣙜場幾一<lb/>
　　年矣今既安帖復宜開設彼此獲利嵗收以十萬<lb/>
　　計對境天水軍移文來請如俟報可實慮後時弼<lb/>
<pb n="KR2m0014_WYG_026-10a"/>
　　奏其事宰臣以揚珠雖擅舉而無違失苟利於民<lb/>
　　専之亦可帝曰朕固嘗許其從宜也<lb/>
十三年正月寛𣙜場誤犯邊界罪<lb/>
　尚書省奏南客車俊等因𣙜場貿易誤犯邊界罪當<lb/>
　死帝曰本非故意可免罪發還毋令彼國知之恐復<lb/>
　治其罪<lb/>
二十一年十二月禁夀州𣙜場受分例<lb/>
　　食貨志曰分例者商人贄見場官之錢幣也<lb/>
<pb n="KR2m0014_WYG_026-10b"/>
章宗明昌二年七月修泗州等處𣙜場<lb/>
　尚書省以泗州𣙜場自前闗防不嚴遂奏定從大定<lb/>
　五年制官為増修舍屋倍設䦨禁委場官及提控所<lb/>
　拘𣙜以提刑司舉察惟東勝静慶州來逺軍者仍舊<lb/>
　餘皆修完之<lb/>
承安二年秦州非子場復置於保安蘭州<lb/>
　　食貨志曰泗州場大定間嵗獲五萬三千四百六<lb/>
　　十七貫承安元年増為十萬七千八百九十三貫<lb/>
<pb n="KR2m0014_WYG_026-11a"/>
　　六百五十三文宋亦嵗得課四萬三千貫秦州非<lb/>
　　子城場大定間嵗三萬三千六百五十六貫承安<lb/>
　　元年嵗獲十二萬二千九十九貫又興定元年集<lb/>
　　賢諮議官吕鑑言嘗監息州𣙜場每場獲布數千<lb/>
　　疋銀數百兩兵興之後皆失之<lb/>
三年十月開𣙜場於錫喇努尋定見錢入外界罪<lb/>
　從行樞宻院奏也先是九月行樞密院奏薩察等告<lb/>
　開𣙜場擬於錫喇努安置許自今年十一月貿易尋<lb/>
<pb n="KR2m0014_WYG_026-11b"/>
　定制隨路𣙜場若以見錢入外界與外人交易者徒<lb/>
　五年三斤以上死<lb/>
宣宗貞祐三年七月議聴𣙜場互市用銀計數稅之<lb/>
　時共議於帝前帝曰如此是公使銀入外界也平章<lb/>
　穆延盡忠恭知政事烏庫哩徳升曰賞賜之用莫如<lb/>
　銀絹而府庫不足以給之互市雖有禁而私易者自<lb/>
　如若稅之則歛不及民而用自足平章珠格高琪曰<lb/>
　小人敢犯法不行耳况許之乎今軍未息而産銀之<lb/>
<pb n="KR2m0014_WYG_026-12a"/>
　地皆在外界不禁則公私指日罄矣帝曰當熟計之<lb/>
興定二年四月侍御史完顔蘇哷請宣諭高麗復開互<lb/>
市從之<lb/>
　時參知政事伊爾必斯貸糧高麗不應輙以兵掠其<lb/>
　境詔遣人往諭使知興兵非上國意故蘓哷有此請<lb/>
　　金史完顔蘇哷𫝊曰蘇哷言臣近請宣諭高麗復<lb/>
　　開互市事若令行省遣諭之不過隣境領受恐中<lb/>
　　間不通於高麗無由知朝廷本意彼世為藩輔未<lb/>
<pb n="KR2m0014_WYG_026-12b"/>
　　嘗闕禮如遣信使明持恩詔諭之貸糧開市二者<lb/>
　　必有一濟茍俱不從則其曲在彼然後别議圖之<lb/>
　　可也帝是其言<lb/>
元世祖中統元年四月置互市於漣水軍禁私商不得<lb/>
越境犯者死<lb/>
　七月又立互市於潁州漣水光化軍<lb/>
　　<hi>臣</hi>等謹按是年即宋理宗景定元年也時賈似道<lb/>
　　當國稱臣納幣而帝以初立内難未寧故設為互<lb/>
<pb n="KR2m0014_WYG_026-13a"/>
　　市以通和好焉<lb/>
二年五月申嚴沿邊軍民越境私商之禁私販馬匹者<lb/>
死<lb/>
　八月宋私商七十五人入宿州議置於法詔宥之還<lb/>
　其貨聴𣙜場貿易仍檄宋邊將還北人之留南者<lb/>
七月於高麗鴨緑江西立互市<lb/>
　從巴爾斯岱爾請也至次年正月罷高麗互市諸王<lb/>
　塔齊爾請置之不從<lb/>
<pb n="KR2m0014_WYG_026-13b"/>
三年三月獲私商南界者四十餘人命釋之<lb/>
　十月中書省奏與宋互市庶止私商及復逋民之䧟<lb/>
　於宋者且覘漣海二州不允<lb/>
四年五月以禮部尚書馬伊濟貝兼領潁州光化互市<lb/>
至元元年正月罷南邊互市申嚴販馬越境私商之禁<lb/>
　五月釋宋私商五十七人給糧遣歸其國二年三月<lb/>
　罷南北互市括民間南貨官給其直九年十二月遣<lb/>
　宋議互市使者南歸<lb/>
<pb n="KR2m0014_WYG_026-14a"/>
十一年正月立建都寧逺都䕶府兼領互市監<lb/>
十二年二月議以中統鈔易宋交㑹并發蔡州鹽貿易<lb/>
藥材<lb/>
十三年四月𠡠南商貿易京師者無禁<lb/>
十四年四月置𣙜場於碉門黎州與吐番貿易<lb/>
是年立泉州等處市舶司<lb/>
　帝既定江南凡隣海諸郡與番國往還互易舶貨者<lb/>
　其貨以十分取一粗者以十五分取一以市舶官主<lb/>
<pb n="KR2m0014_WYG_026-14b"/>
　之其發舶回帆必著其所至之地驗其所易之物給以<lb/>
　公文為之期日大抵皆因宋舊制而為之法至是始<lb/>
　立市舶司一於泉州令孟古岱領之立市舶司三於<lb/>
　慶元上海澉浦令福建安撫司楊發督之毎嵗招集<lb/>
　舶商於番邦博易珠翠香貨等物及次年回帆依例<lb/>
　抽解然後聴其貨賣時客船自泉福販土産之物者<lb/>
　其所徴亦與番貨等上海市舶提控王楠以為言於<lb/>
　是定雙抽單抽之法雙抽者番貨也單抽者土貨也<lb/>
<pb n="KR2m0014_WYG_026-15a"/>
　　元史刑法志曰諸舶商大船給公驗小船給公憑<lb/>
　　每大船一帶柴水船八櫓船各一驗憑隨船而行<lb/>
　　或有驗無憑及數外夾帶即同私販犯人杖一百<lb/>
　　七船物並沒官内一半付告人充賞公驗内批寫<lb/>
　　貨物不實及轉變渗泄作弊同漏舶法舶司官吏<lb/>
　　容隠斷罪不敘<lb/>
十五年十一月詔諭沿海官司通日本國人市舶<lb/>
　是年八月詔行中書省索多蒲夀庚等曰諸番國列<lb/>
<pb n="KR2m0014_WYG_026-15b"/>
　居東南島嶼者皆有慕義之心可因番舶諸人宣布<lb/>
　朕意誠能來朝朕將寵禮之其徃來互市各從所欲<lb/>
　至是復有是詔至二十九年六月日本來互市風壊<lb/>
　三舟惟一舟達慶元路十月至四明求互市舟中甲<lb/>
　仗皆具恐有異圖詔立都元帥府令哈喇岱將之以<lb/>
　防海道<lb/>
　　<hi>臣</hi>等謹按宋史瀛國公紀初蒲夀庚提舉泉州舶<lb/>
　　司擅番舶利者三十年景炎元年十一月端宗欲<lb/>
<pb n="KR2m0014_WYG_026-16a"/>
　　入泉州詔撫夀庚而夀庚有異志及舟至泉夀庚<lb/>
　　來謁請駐蹕張世傑不可或勸世傑留夀庚則凡<lb/>
　　海舶不令自随世傑不從縱之歸既而舟不足乃<lb/>
　　掠其舟并沒其資夀庚乃怒殺諸宗室及士大夫<lb/>
　　與淮兵之在泉者十二月遂以城降元又考元世<lb/>
　　祖紀至元十五年<hi>即宋景炎三年</hi>三月詔孟古岱索多蒲<lb/>
　　夀庚行中書省事於福州鎮撫平海諸郡故至八<lb/>
　　月復詔之如此此蒲夀庚畔宋入元之始末也<lb/>
<pb n="KR2m0014_WYG_026-16b"/>
十八年九月詔商賈市舶物貨已經泉州抽分者諸處<lb/>
貿易止令輸税<lb/>
十九年令以錢易海外金珠貨物<lb/>
　用中書左丞耿仁言以鈔易銅錢令市舶司以錢易<lb/>
　海外金珠貨物仍聴舶户通販抽分十月泉州市舶<lb/>
　司孟古岱言舶商皆以金錢易香木於是下令禁之<lb/>
　惟鐵不禁<lb/>
二十年六月定市舶抽分例舶貨精者取十之一粗者<lb/>
<pb n="KR2m0014_WYG_026-17a"/>
取十之五<lb/>
二十一年設市舶都轉運司於杭泉二州<lb/>
　官自具船給本選人入番貿易諸貨其所獲之息以<lb/>
　十分為率官取其七所易人得其三凡權勢之家皆<lb/>
　不得用己錢入番為賈犯者罪之仍籍其家産之半<lb/>
　其諸番客旅就官船買賣者依例抽之<lb/>
九月併市舶入鹽運司立福建等處鹽課市舶都轉運<lb/>
司<lb/>
<pb n="KR2m0014_WYG_026-17b"/>
　至二十二年正月又詔立市舶都轉運司六月又省<lb/>
　市舶司入轉運司二十三年八月以市舶司𨽻泉府<lb/>
　司十一月改廣東轉運市舶提舉司為鹽課市舶提<lb/>
　舉司十二月復置泉州市舶提舉司二十四年閏二<lb/>
　月改福建市舶都轉運司為都轉運鹽使司<lb/>
　　<hi>臣</hi>等謹按食貨志云二十二年併福建市舶司入<lb/>
　　於鹽運司改曰都轉運使領福建漳泉鹽貨市舶<lb/>
　　考元典章又作二十三年三月合併市舶轉運司<lb/>
<pb n="KR2m0014_WYG_026-18a"/>
　　俱與紀異<lb/>
罷禁海商<lb/>
二十三年正月禁齎金銀銅錢越海互市<lb/>
二十四年四月發新鈔十一萬六百錠銀千五百九十<lb/>
三錠金百兩付江南各省與民互市<lb/>
　從江淮行省叅政實都請也<lb/>
二十五年禁廣州官民毋得運米至占城諸番出糶<lb/>
四月從行泉府司沙布鼎烏瑪喇請置鎮撫海船千戸<lb/>
<pb n="KR2m0014_WYG_026-18b"/>
所市舶提舉司<lb/>
二十六年正月江淮行省平章沙木斯鼎上市舶司嵗<lb/>
輸珠四百斤金三千四百兩詔貯之以待貧乏者<lb/>
　閏十月江西宣慰使胡頥孫援沙布鼎例請至元鈔<lb/>
　千錠為行泉府司嵗輸珍異物為息從之<lb/>
二十八年六月禁䝉古人往回回地為商賈者<lb/>
　二十九年閏六月回回人和卓穆蘓售大珠帝以無<lb/>
　用却之<lb/>
<pb n="KR2m0014_WYG_026-19a"/>
二十九年六月禁兩浙廣東福建商賈航海者<lb/>
　以征𤓰哇故暫禁之俟舟師已發後從其便時伊克<lb/>
　黙色又招其瀕海諸國皆遣使者來附亦以禁商泛<lb/>
　海留京師及三十一年十月弛商禁皆遣還其國<lb/>
十一月命市舶驗貨抽分<lb/>
　中書省定抽分之數及漏税之法凡商旅販泉福等<lb/>
　處已抽之物於本省有市舶之地賣者細色於二十<lb/>
　五分之中取一粗色十分之中取一免其輸税其就<lb/>
<pb n="KR2m0014_WYG_026-19b"/>
　市舶司買者止於賣處收稅而不再抽漏舶貨物依<lb/>
　例斷沒<lb/>
三十年四月定市舶抽分雜禁<lb/>
　行大司農燕公楠翰林學士承㫖留夢炎言泉州上<lb/>
　海澉浦温州廣東杭州慶元市舶司凡七所上海等<lb/>
　皆十五取一獨泉州三十分取一自今諸處宜悉依<lb/>
　泉州為定制從之仍以温州市舶司并入慶元杭州<lb/>
　市舶司併入稅務凡金銀銅鐡男女並不許私販入<lb/>
<pb n="KR2m0014_WYG_026-20a"/>
　番行省行泉府司市舶司官每年於回帆之日皆前<lb/>
　期至抽解之所以待舶船之至先封其堵以次抽分<lb/>
　違期及作弊者罪之<lb/>
　　刑法志曰諸市舶金銀銅錢鐵貨男女人口絲棉<lb/>
　　段疋銷金綾羅米糧軍器等不得私販下海違者<lb/>
　　舶商船主綱首事頭火長各杖一百七船物没官<lb/>
　　有首告者以沒官物内一半充賞亷訪司常加糾<lb/>
　　察諸市舶司于回帆物内三十分抽稅一分輙以<lb/>
<pb n="KR2m0014_WYG_026-20b"/>
　　非理受財者計贓以枉法論番國遣使奉貢仍具<lb/>
　　貢物報市舶司稱驗若有夾帶不與抽分者以漏<lb/>
　　舶論海門鎮守軍官輙與番邦回舶頭目等人通<lb/>
　　情渗泄舶貨者杖一百七除名不叙<lb/>
　　<hi>臣</hi>等謹按元典章載是年八月所定市舶則法二<lb/>
　　十二條除元史食貨刑法二志撮其大要外一權<lb/>
　　要富戶興販舶船恃勢欺隠被人首告㫁没治罪<lb/>
　　即於錢物内以三分之一充賞一所司官員勒令<lb/>
<pb n="KR2m0014_WYG_026-21a"/>
　　舶商帯貨取利作弊者被人首告糾斷如前例一<lb/>
　　僧道伊嚕勒昆達實密過番興販一例抽分一冬<lb/>
　　汛北風發時請令公據公憑明填所往何處不許<lb/>
　　越過他國至次年夏汛南風回帆止赴元舶司抽<lb/>
　　分不許越投他處一大小船所領公驗公憑各在<lb/>
　　船随行違者即是私販許諸人告捕給賞斷罪一<lb/>
　　番船南船請給公騐公憑或回帆有被風遭刼事<lb/>
　　故須往官司陳騐得實方許銷元給憑騐字號如<lb/>
<pb n="KR2m0014_WYG_026-21b"/>
　　妄稱者依例斷罪一海商自番國及海南買販物<lb/>
　　貨雖赴市舶抽分而在船巧為藏匿者即斷如漏<lb/>
　　舶一舶商梢水人等趂辦課程應優恤其家所在<lb/>
　　有司除免雜役一舶商開船市舶司輪差正官一<lb/>
　　員親行檢視各無違帶之物方許開洋併附蛓之<lb/>
九月立海北海南博易提舉司稅依市舶司例<lb/>
三十一年<hi>時成宗已即位</hi>詔有司勿拘海舶聼其自便<lb/>
成宗元貞元年閏四月詔禁行省行泉府司抽分市舶<lb/>
<pb n="KR2m0014_WYG_026-22a"/>
船貨而同匿其珍細者<lb/>
　又以舶船至岸隠漏物貨者多命就海中逆而閱之<lb/>
二年八月禁舶商毋以金銀過海諸使海外國者不得為商<lb/>
　是年又禁海商以細貨于馬八兒唄喃梵答剌亦納<lb/>
　三畨國交易别出鈔五萬錠令沙木斯鼎等議規運<lb/>
　之法<lb/>
大徳元年罷泉府司<lb/>
　次年倂澉浦上海入慶元市舶提舉司直𨽻中書省<lb/>
<pb n="KR2m0014_WYG_026-22b"/>
二年置制用院<lb/>
　七年以禁商下海罷之<lb/>
三年六月申禁海商以人馬兵仗往諸番貿易<lb/>
七年二月禁諸人毋以金銀絲線等物下番<lb/>
九年八月商胡塔齊爾以寳貨來獻以鈔六萬錠售其<lb/>
直<lb/>
十年四月倭商有慶等抵慶元貿易以金鎧甲為獻命<lb/>
江浙行省平章阿喇卜丹等備之<lb/>
<pb n="KR2m0014_WYG_026-23a"/>
武宗至大元年復立泉府院整治市舶司事<lb/>
　十一月中書省言行泉院専以守寳貨為任宜禁私<lb/>
　獻寳貨者十一月追囘囘商虎符次年罷行泉府院<lb/>
　以市舶提舉司𨽻行省四年仁宗即位又罷之六月<lb/>
　拘收泉府司元給諸商販璽書<lb/>
二年九月詔海舶興販金銀銅錢綿絲布帛下海者禁<lb/>
之<lb/>
仁宗延祐元年復立市舶提舉司<lb/>
<pb n="KR2m0014_WYG_026-23b"/>
　仍禁人下番官自發船貿易回帆之日細物十分抽<lb/>
　二粗物十五分取二<lb/>
　　元史姦臣𫝊曰延祐改元特們徳爾為右丞相奏<lb/>
　　往時使富民往諸番商販悉獲厚利商者益衆中<lb/>
　　國物輕番貨反重今請以江浙右丞曹立領其事<lb/>
　　發舟十綱給牒以往歸則徴税如制私往者没其<lb/>
　　貨從之<lb/>
　　又王克敬𫝊曰克敬除江浙行省左右司都事延<lb/>
<pb n="KR2m0014_WYG_026-24a"/>
　　祐四年往四明監倭人互市先是往監者懼外番<lb/>
　　人情叵測必嚴兵自衞如待大敵克敬至悉去之<lb/>
　　且撫之以恩意衆皆帖然無敢譁者<lb/>
七年四月<hi>時英宗已即位</hi>罷市舶司禁賈人下番<lb/>
　以下番之人將絲銀細物易於外國因併提舉司罷<lb/>
　之<lb/>
英宗至治二年三月復置市舶提舉司於泉州慶元廣<lb/>
東三路禁子女金銀絲綿下番<lb/>
<pb n="KR2m0014_WYG_026-24b"/>
三年聴海商貿易歸徴其稅<lb/>
泰定帝泰定元年令諸海舶至者止行省抽分<lb/>
文宗天厯元年以中買寳貨蠧耗國財詔加禁止<lb/>
　中買寳貨之制泰定三年命省臣依累朝呈獻例給<lb/>
　價是年以蠧耗國財禁之凡中獻者以違制論九月<lb/>
　中書左丞相拜布哈又言回囘人哈哈達自至治間<lb/>
　貸官鈔違制别往番邦得寳貨無算法當没官而倒<lb/>
　剌沙私其種人不許今請籍其家從之<lb/>
<pb n="KR2m0014_WYG_026-25a"/>
十一月詔日本舶商至福建博易者江浙行省選廉吏<lb/>
徴其稅<lb/>
順帝元綂二年十一月中書省請發兩䑸船下番為皇<lb/>
后營利<lb/>
明太祖洪武初設市舶司於太倉黄渡尋改於浙江福<lb/>
建廣東三市舶司<lb/>
　三年二月罷太倉黄渡市舶司凡番船至太倉者<lb/>
　命軍衞有司封籍其數送赴京師八月瓊州海商<lb/>
<pb n="KR2m0014_WYG_026-25b"/>
　以香貨入京道溺死有司請騐數征其什一入官帝<lb/>
　曰其人既不幸死將誰征令同行者與鬻之而歸<lb/>
　所貨資於其家尋復設市舶司於寧波泉州廣州<lb/>
　寧波通日本泉州通琉球廣州通占城暹羅西洋諸<lb/>
　國<lb/>
　　明史食貨志曰海外諸國入貢許附載方物與中<lb/>
　　國貿易因設市舶司置提舉官以領之所以通逺<lb/>
　　情抑姦商俾法禁有所司因以消其釁隙也<lb/>
<pb n="KR2m0014_WYG_026-26a"/>
二年九月定朝貢附至番貨欲與中國貿易者官抽六<lb/>
分給價償之仍免其税<lb/>
　時定番王朝貢禮遂著為令<lb/>
　　<hi>臣</hi>等謹按明律曰凡泛海客商舶船到岸将貨物<lb/>
　　盡實報官抽分不得停塌沿海土商牙儈之家違<lb/>
　　者有罪<lb/>
四年諭福建行省占城海舶貨物皆免征以示懷柔之<lb/>
意<lb/>
<pb n="KR2m0014_WYG_026-26b"/>
　是年九月戶部言高麗及三佛齊入貢其高麗海舶<lb/>
　至太倉三佛齊海舶至泉州海口並請徴其税詔勿<lb/>
　徴<lb/>
　　<hi>臣</hi>等謹按邱濬大學衍義補曰明雖沿前代市舶<lb/>
　　司之名而無抽分之法惟浙閩廣三處設官以待<lb/>
　　海外諸番之進貢者盖懐柔逺人實無所利其入<lb/>
　　也今考實録則官抽六分固未嘗無法苐給價以<lb/>
　　償勿征其稅則依然無所利之意耳<lb/>
<pb n="KR2m0014_WYG_026-27a"/>
八年五月遣内使往河州市馬<lb/>
　初西番素産馬其所用貨泉與中國異自更錢幣馬<lb/>
　之至者益少乃命内使趙成以羅綺綾帛并巴茶往<lb/>
　市之仍命河州守将善加撫循以通互市馬稍来集<lb/>
　率厚其直償之成又宣諭徳意自是番酋感悅而山<lb/>
　後歸徳等州西番諸部皆以馬来售矣<lb/>
九年五月禁秦蜀軍民毋得入西番互市<lb/>
二十年三月高麗表請不受馬直不聴<lb/>
<pb n="KR2m0014_WYG_026-27b"/>
　時仍諭延安侯唐勝宗俟高麗馬至擇其可用者以<lb/>
　直償之駑弱不堪者量减其直<lb/>
二十五年二月諭令西番回回来互市者毋入城<lb/>
　先是曾遣囘囘使西域諸國留其家屬居於西凉逗<lb/>
　留五年不還其餘回回居邊上者又數刼掠為邊将<lb/>
　所獲事聞帝以回回使者朝貢往来恐其因生邊釁<lb/>
　命徙居揚州既而復有願挈家回本地者帝始疑其<lb/>
　為覘我中國至是命遣使至甘肅諭都督宋晟等自<lb/>
<pb n="KR2m0014_WYG_026-28a"/>
　今西番回回来互市者止於甘肅城外三十里毋令<lb/>
　入城若朝貢之使欲入城者聴至建文四年九月時<lb/>
　成祖已即位陕西行都司奏回回可古思於寧夏市<lb/>
　馬請官市之以資邊用從之命有司償其直上中下<lb/>
　馬各給絹布有差軍民私市者禁之至十月又勅寧<lb/>
　夏總兵白福曰回回来市馬者須立官市於城外定<lb/>
　其價官與収馬為長久法仍嚴出境之禁永樂元年<lb/>
　十月又諭都督宋晟曰凡進貢回回有馬欲賣者聴<lb/>
<pb n="KR2m0014_WYG_026-28b"/>
　於陕西從便交易湏約束軍民勿侵擾之<lb/>
二十七年正月命嚴禁私下諸番互市者<lb/>
　帝以海外諸國多詐絶其往来唯琉球真臘暹羅許<lb/>
　入貢而縁海之人往往私下諸番貿易香貨因誘蠻<lb/>
　夷為盜命禮部嚴禁絶之違者必寘之重法凡番香<lb/>
　番貨皆不許販鬻其見有者限以二月銷盡其兩廣<lb/>
　所産香本聴土人自用亦不許越嶺貨賣盖慮其雜<lb/>
　市番香故併及之<lb/>
<pb n="KR2m0014_WYG_026-29a"/>
成祖永樂元年八月設三市舶提舉司<lb/>
　帝以海外畨國朝貢附帶物貨交易者湏有官専主<lb/>
　之遂命吏部依洪武初制於浙江福建廣東設市舶<lb/>
　提舉司𨽻布政使至三年九月以海外諸番貢使益<lb/>
　多命福建浙江廣東市舶提舉司各設馹以館之福<lb/>
　建曰来逺浙江曰安逺廣東曰懐逺<lb/>
　　<hi>臣</hi>等謹按洪武時既設市舶司至是乃定為提舉一員副<lb/>
　　提舉二員吏目一員分從五從六從九品有差互<lb/>
<pb n="KR2m0014_WYG_026-29b"/>
　　見職官考<lb/>
九月日本國貢使所載兵器命官為市之<lb/>
　禮部尚書李至綱奏日本貢使已至寧波凡番使入<lb/>
　中國不得私載兵器鬻於民具有禁令冝命有司㑹<lb/>
　檢番舶中刀槊之類籍封之送至京師帝不許至綱<lb/>
　復奏刀槊之類在民間不冝私有則亦無所鬻惟當<lb/>
　籍封送京帝曰無所鬻則官為凖中國之直市之毋<lb/>
　拘法禁以阻逺人歸慕之心<lb/>
<pb n="KR2m0014_WYG_026-30a"/>
十月西洋瑣里及刺泥國来互市免徴稅<lb/>
　西洋瑣里國王遣使来貢附載胡椒與民互市有司<lb/>
　請徴稅命勿徴又刺泥國回回哈只馬哈没竒刺泥<lb/>
　等来貢因附載胡椒與民互市有司請徴其稅帝亦<lb/>
　不聴<lb/>
　　大學衍義補曰國家每嵗恒以番夷所貢胡椒蘇<lb/>
　　木折支京官常俸盖不擾中國之民而得外邦之<lb/>
　　助以視前代算間架經總制錢之類濫取於民者<lb/>
<pb n="KR2m0014_WYG_026-30b"/>
　　豈不猶賢乎哉<lb/>
三年三月福餘衞部屬来市馬<lb/>
　諭兵部曰福餘衞指揮使鼐爾布哈等奏其部屬欲<lb/>
　来貨馬計兩月始達京師今天氣尚熱邊人畏夏可<lb/>
　遣人往遼東諭保定侯孟善令就廣寧開京擇水草<lb/>
　便處立市俟馬至官給其直即遣歸至五年二月勅<lb/>
　鎮守遼東保定侯孟善緣外邦人来貢及互市者悉<lb/>
　從其便但禁戢士卒勿擾之六年十一月遼東總兵<lb/>
<pb n="KR2m0014_WYG_026-31a"/>
　巫凱上廣寧馬市所市福餘衛馬牛之數帝曰中國<lb/>
　非無馬牛而與為市蓋其服用物皆賴中國若絶之<lb/>
　必生怨心朝廷許其互市亦是懐柔之仁也<lb/>
十二月命河洮西寧諸處與西番易馬給以好茶<lb/>
　帝聞守邊頭目等多用茶之惡謬者欺之甚且侵損<lb/>
　其財物故諭兵部令巡按御史采察之<lb/>
　　食貨志曰明初東有馬市西有茶市皆以馭邊省<lb/>
　　戍守費永樂間設馬市三一在開原南闗以待海<lb/>
<pb n="KR2m0014_WYG_026-31b"/>
　　西一在開原城東五里一在廣寧皆以待朶顔三<lb/>
　　衛定直四等上直絹八匹布十二次半之下二等<lb/>
　　各以一逓減既而城東廣寧市廢惟開原南闗馬<lb/>
　　市獨存<lb/>
四年冬朶顔福餘泰寧三衛饑請以馬易米帝命有司<lb/>
第其馬之髙下各倍價給之<lb/>
　既而隂附韃靼掠邊戍復假市馬來窺伺帝下詔切<lb/>
　責令以其馬贖罪十二年春納馬三千於遼東帝𠡠<lb/>
<pb n="KR2m0014_WYG_026-32a"/>
　守将王真一馬各予布四疋<lb/>
六年正月設交阯雲屯市舶司<lb/>
　置提舉及副各一員接西南諸國朝貢者<lb/>
　　<hi>臣</hi>等謹按食貨志雲屯作雲南今從實録<lb/>
宣宗宣徳八年六月命嚴私通番國之禁<lb/>
　八月復勅漳州衞指揮同知石宣等嚴通番之禁至<lb/>
　英宗正統十四年六月從福建廵海僉事董應軫言<lb/>
　舊例瀕海居民私通外國貿易番物洩漏事情及引<lb/>
<pb n="KR2m0014_WYG_026-32b"/>
　海賊刼掠邊地者正犯極刑家人戍邊知情故縱者<lb/>
　罪同比年民往往嗜利㤀禁復命申明禁之景帝景<lb/>
　泰三年六月命刑部出榜禁約福建沿海居民毋得<lb/>
　収販中國貨物置造軍器駕海船交接琉球國招引<lb/>
　為冦時有言黃蕭養之亂多由海冦故禁之也<lb/>
　　大學衍義補曰國家富有萬國固無待於海島之<lb/>
　　利然中國之物自足於用而外國不可無中國之<lb/>
　　物故私通溢出斷不能絶雖律有明禁而利之所<lb/>
<pb n="KR2m0014_WYG_026-33a"/>
　　在民不畏死每犯法而罪之又再犯者并因以罪<lb/>
　　應禁之官吏盖不徒無其利而又有其害矣<lb/>
英宗正統三年四月立大同馬市<lb/>
　時衞喇特遣使貢馬尚書魏源等請援遼東開原例<lb/>
　開馬市帝以馬市勞軍民勿置尋以大同巡撫盧睿<lb/>
　言大同立市庶逺人駝馬軍民得與平價交易且遣<lb/>
　達官指揮李原等通驛語禁貨兵器銅鐡從之<lb/>
四年四月禁夷人市耕牛及銅鐡器<lb/>
<pb n="KR2m0014_WYG_026-33b"/>
　遼東都指揮僉事畢恭奏夷人歸自京師道過邊境<lb/>
　輙以所得綵幣或駑馬市耕牛及銅鐡器臣以耕牛<lb/>
　邊人所恃以為生而銅鐡器外國所資以為用乞禁<lb/>
　勿與市命如所奏<lb/>
景帝景㤗三年五月𤓰哇國使臣乞以賜物貿易油麻<lb/>
之類於廣東許之<lb/>
憲宗成化二年八月以茶及青稞與西番市馬<lb/>
　兵部奏陕西各邊屢奏缺馬西寧至甘州番族多産<lb/>
<pb n="KR2m0014_WYG_026-34a"/>
　馬地彼所缺者茶與青稞若與互市則善馬一匹不<lb/>
　過用茶百斤青稞十五石價值既輕較之京師關領<lb/>
　又免路途瘦損宜查陜西官茶并糴買青稞就彼互<lb/>
　市從之<lb/>
十四年三月復開遼東三衛馬市<lb/>
　時陳鉞撫遼東復開之通事劉海姚安肆侵牟朶顔<lb/>
　諸部懐怨擾廣寧不復来市兵部尚書王越請令叅<lb/>
　将布政使官各一貟監之毋有所侵剋遂治海安二<lb/>
<pb n="KR2m0014_WYG_026-34b"/>
　人罪尋令海西及朶顔三衛入市開原月一市廣寧<lb/>
　月二市以互市之稅充撫賞<lb/>
孝宗𢎞治元年五月命北人入貢者聴其貿易<lb/>
　給事中夏祚等言彼外稱納貢内蓄奸謀恐譯字通<lb/>
　事貪其賄賂以中國情事告之為害匪淺尚書余子<lb/>
　俊以為待之不厚恐傷向化之心但乞榜示京師<lb/>
　軍民不許欺凌聴其公平貿易為便祚等遂復劾子<lb/>
　俊帝曰開市亦舊例惟禁約私交毋漏洩情事有司<lb/>
<pb n="KR2m0014_WYG_026-35a"/>
　其知之十八年五月福餘衞酋長諾納海等欵塞悔過<lb/>
　請通互市如故至武宗正徳時令騐放入市者依期<lb/>
　出境不得挾弓矢非互市日毋輙近塞垣<lb/>
武宗正徳元年十月以御馬監劉彞管福建市舶司事<lb/>
三年十月命各番進貢毋得入境市物其以物售之者<lb/>
治以重罪<lb/>
　通事王喜等奏哈密使臣舍音和善等来貢夾帶私<lb/>
　物虚縻供給禮部奏各番朝貢例許稍挾私貨盖羈<lb/>
<pb n="KR2m0014_WYG_026-35b"/>
　縻逺人宜俯順其情也且哈密城池之役舍音和喜<lb/>
　亦與有勞須加寛假以示恩意其獲賜鈔錠數多輸<lb/>
　之於彼既無所治而載之於途大有所費宜移文鎮<lb/>
　巡等官聴其量帶方物来京貿易但不可入境市物<lb/>
　以勞驛𫝊帝從之故有是命<lb/>
十二月許泰寧等三衛番人入貢還市牛及田器<lb/>
　禮部請遣通事伴回為之平市仍命鎮巡官戒之勿<lb/>
　雜市違禁器物因擾害地方制可<lb/>
<pb n="KR2m0014_WYG_026-36a"/>
四年三月詔以内官監畢真代熊宣領廣東市舶司<lb/>
　暹羅國船有為風飄泊至廣東境者鎮巡官㑹議稅<lb/>
　其貨以備軍需市舶太監熊宣計得預其事以要利<lb/>
　乃奏請於帝禮部議阻之詔以宣妄攬事權令回南<lb/>
　市辦事以真代之至五年七月真言舊制泛海諸船<lb/>
　皆市舶司専理近領於鎮巡及三司官乞如舊便禮<lb/>
　部議市舶職司進貢方物其泛海客商及風舶番船<lb/>
　非勅㫖所載例不當預中㫖令如熊宣舊例行宣先<lb/>
<pb n="KR2m0014_WYG_026-36b"/>
　任市舶嘗以奏請兼理為禮部所劾而劉瑾私真乃<lb/>
　謬以為例云<lb/>
世宗嘉靖二年罷市舶司<lb/>
　時日本使宗設宋素卿分道入貢互爭真偽市舶中<lb/>
　官賴恩納素卿賄右素卿宗設遂大掠寧波給事中<lb/>
　夏言言倭患起於市舶遂罷之市舶既罷日本海賈<lb/>
　往来自如海上奸豪與之交通法禁無所施轉為冦<lb/>
　賊二十六年倭冦百艘久泊寧台數千人登岸焚刼<lb/>
<pb n="KR2m0014_WYG_026-37a"/>
　浙江巡撫朱紈訪知泊主皆貴官大姓市番貨皆以<lb/>
　虚值轉鬻牟利而值不時給以是搆亂乃嚴禁海禁<lb/>
　毁艅艎奏請鐫諭戒大姓不報然是後通番大猾紈<lb/>
　輙以便冝誅之御史陳九徳劾紈専殺啟釁帝逮紈<lb/>
　聴勘紈既黜奸徒益無所憚外内交訌釀成禍患汪<lb/>
　直徐海陳東麻葉等起而海上無寧日矣三十五年<lb/>
　倭冦大掠福建浙直都御史胡宗憲遣其客蒋洲陳<lb/>
　可願使倭宣諭還報倭志欲通貢市兵部議不可乃<lb/>
<pb n="KR2m0014_WYG_026-37b"/>
　止<lb/>
　　大學衍義補曰查户律有舶商匿貨之條固未嘗<lb/>
　　禁人泛海為商也苐當如前代互市之法庻幾置<lb/>
　　市之名與事相稱或者謂恐招邊患則以前代史<lb/>
　　册考之海上諸番從未有為邊冦者且暹羅𤓰哇<lb/>
　　隔越漲海地勢不接非西北諸番比惟日本號為<lb/>
　　倭奴人工巧而國貧窘屢為沿海之冦當遵祖訓<lb/>
　　不與之通若他國當令濵海之處有欲經販者先<lb/>
<pb n="KR2m0014_WYG_026-38a"/>
　　期赴告舶司審勘無碍即許自陳造舶若千料収<lb/>
　　販貨物若干種經行某國何時回還並不敢私帯<lb/>
　　禁物透漏情事待其回帆差官封檢抽分之餘方<lb/>
　　許變賣如此則嵗計常賦之外未必不得其助亦<lb/>
　　足國用之一端也<lb/>
　　<hi>臣</hi>等謹按王圻考謂祖訓有云日本限山隔海得<lb/>
　　其地不足以供給得其民不足以使令毋使興兵<lb/>
　　致伐但夷中百貨皆中國不可缺者夷必欲售而<lb/>
<pb n="KR2m0014_WYG_026-38b"/>
　　中國必欲得之故設立市舶司自市舶罷而利孔<lb/>
　　在下奸豪外交内訌海上無寧日矣圻之意盖以<lb/>
　　海舶不可罷也然若邱濬大學衍義補則謂諸番<lb/>
　　可以泛海互市惟日本常為冦斷宜遵祖訓不與<lb/>
　　之通云<lb/>
三十年三月以總兵仇鸞言詔於大同宣府開馬市命<lb/>
侍郎史道總理之<lb/>
　諳達以去嵗冬自宣府求貢朝議不允入春請求益<lb/>
<pb n="KR2m0014_WYG_026-39a"/>
　數屢叩宣大諸邊陳欵求通貢市于是宣大督撫蘇<lb/>
　祐等以其事聞畧曰去年諳達逆天犯順震驚畿輔<lb/>
　今者復屢以貢市為請雖變詐難以遽信而揆情度<lb/>
　勢有難直拒者在諳達以求貢為名其詞順而朝廷<lb/>
　許之其體尊苐當不忘戒備外示羈縻内修戰守令<lb/>
　其将各部人衆於宣大延寧分投開市以我之布帛<lb/>
　米糧易彼之牛羊騾馬既可以中彼所欲亦可因以<lb/>
　壮我邊備詔兵部㑹廷臣議咸寧侯仇鸞等議永樂<lb/>
<pb n="KR2m0014_WYG_026-39b"/>
　成化間諳達等求開馬市皆嘗設於遼東以待海西<lb/>
　女直及朶顔三衛諸國今冝比照遼東事例暫為允<lb/>
　許請令練習邊事大臣一員奉勑詣大同選委彼所<lb/>
　素服之叅遊一員㑹同總督鎮巡召集部落宣諭威<lb/>
　徳許於大同五堡邊外開立馬市兵部發馬價銀十<lb/>
　萬兩買紬縀等物充用其宣府咸寧諸鎮聴各督撫<lb/>
　酌量地方與就近各國部落開市每年四次俱於季<lb/>
　終約限馬數仍諭各鎮嚴兵益備用戒不虞其綏撫<lb/>
<pb n="KR2m0014_WYG_026-40a"/>
　防範事宜悉聴差去大臣酌議務求經乆可行俟市<lb/>
　易畢日還京帝意猶未决以問大學士嚴嵩嵩以一<lb/>
　年四次期宻而費廣惟許開二次為宜乃命嵗開二<lb/>
　次馬價如議給發各總鎮仍嚴緝姦細無令私自交<lb/>
　通爭利啟釁漏洩邊情違者重治不貸尋又諭吏部<lb/>
　致仕侍郎史道以原職兼僉都御史前赴大同經畧<lb/>
　邊事兵部員外郎楊繼盛以讐耻未雪而遽議和示<lb/>
　弱大辱國乃奏言十不可五謬疏入帝頗心動仍下<lb/>
<pb n="KR2m0014_WYG_026-40b"/>
　鸞及大學士嚴嵩尚書趙錚等議鸞攘臂詈曰䜿子<lb/>
　目不覩冦宜其易之諸大臣遂言遣官已行勢難中<lb/>
　止已而諳達數敗盟入冦大同市則冦宣府宣府市<lb/>
　則冦大同幣未出境警報随至帝始悔之召道還然<lb/>
　諸部嗜馬市利未敢公言大舉而邊臣亦多畏懾以<lb/>
　互市㗖之明年罷大同馬市宣府猶未絶抄掠不已<lb/>
　乃并絶之<lb/>
　　繼盛疏畧曰去嵗諳達悖逆大肆猖獗今求開馬<lb/>
<pb n="KR2m0014_WYG_026-41a"/>
　　市之書大肆無状宜决策北伐問罪興師而廷議<lb/>
　　以開市許之請陳其不可者有十夫開馬市者和<lb/>
　　議之别名也彼辱我如是不能聲討反與之和忘<lb/>
　　天下之大仇一不可也頃下北伐之命天下方引<lb/>
　　領以望王師而一旦改為和議失天下之大信二<lb/>
　　不可也以堂堂天朝而下與彼為市損國家之大<lb/>
　　威三不可也天下豪傑莫不思决一死戰聞馬市<lb/>
　　既開則謂朝廷無意于報讐灰豪傑効用之志四<lb/>
<pb n="KR2m0014_WYG_026-41b"/>
　　不可也自去嵗来天下頗習武事和市既成則封<lb/>
　　守日潰将士日偷懈天下修武之心五不可也宣<lb/>
　　大吏民向雖私通猶畏法而不敢肆今以互市為<lb/>
　　解私通勾引開邊方交搆之門六不可也天下罹<lb/>
　　水旱征役之苦人人思亂特畏威而不敢動耳今<lb/>
　　謂國家兵威不足将啟百姓不靖之漸七不可也<lb/>
　　去嵗深入雖未一戰猶以我倉卒無備也今議兵<lb/>
　　半年而竟許和市長外國輕中國之心八不可也<lb/>
<pb n="KR2m0014_WYG_026-42a"/>
　　彼變詐無常今我遣重臣載金帛至邊彼或違約<lb/>
　　不來或因互市而斬闗以入或今日互市而明日<lb/>
　　入寇或遣衆而駕言别部落或以羸馬而過索重<lb/>
　　價或因市馬而過要重賞或别有分外不堪之求<lb/>
　　是墮邊人狡猾之計九不可也嵗費數十萬得馬<lb/>
　　數萬匹互市不已則彼馬日少而我財亦乏計将<lb/>
　　安出不為國家深長之慮十不可也夫為此議者<lb/>
　　曰我外為市以羈縻之而内寛吾力以修武備夫<lb/>
<pb n="KR2m0014_WYG_026-42b"/>
　　寇欲無厭也萬一不能盡如其意勢必敗盟則彼<lb/>
　　之入寇為有名我之不應其求為失信曾足以羈<lb/>
　　縻之乎如果修武備以圖戰守則固無藉此為矣<lb/>
　　其謬一曰方今急缺馬正欲市之夫馬不過為北<lb/>
　　征計耳如互市可無事則又安用馬况彼安肯以<lb/>
　　良馬予我乎其謬二曰暫許市以結其心漸将通貢<lb/>
　　可為永利夫今稱貢者豈古所謂咸賔来王者乎<lb/>
　　不過賄以重利以茍安目前耳况市則我猶得<lb/>
<pb n="KR2m0014_WYG_026-43a"/>
　　以少償其費貢則彼徒手取重利矣其謬三曰彼<lb/>
　　既利我必不失信不知醜類日衆其用日繁市馬<lb/>
　　之利足盡供其衆乎不足安肯守小信而自困縱<lb/>
　　可羈縻不過二三年将何以善其後哉其謬四曰<lb/>
　　佳兵不祥與其勞師動衆於千里之外而勝負難<lb/>
　　必孰若暫開馬市休兵息民而急修内治之為上<lb/>
　　噫是猶人身癰疽内攻而憚用藥石可乎損國威<lb/>
　　養冦患必自此始其謬五此十不可五謬者人皆<lb/>
<pb n="KR2m0014_WYG_026-43b"/>
　　知之然有為陛下主其事者故公卿大夫莫敢一<lb/>
　　言乞陛下奮獨斷悉按言開互市者更發明詔選<lb/>
　　将練兵不出十年臣請為陛下竿諳達之首於藳<lb/>
　　街以示天下萬世<lb/>
三十九年正月淮揚巡撫唐順之議復三市舶司部議<lb/>
從之<lb/>
　順之先以右通政視師浙直既擢淮揚巡撫乃條上<lb/>
　海防善後事冝凡七事其一謂浙福廣三省原設三<lb/>
<pb n="KR2m0014_WYG_026-44a"/>
　市舶司所以収其利權而操之於上使奸民不得乗<lb/>
　其便今數者皆廢壊冝令諸路酌時修舉從之<lb/>
　　王圻曰呉萊論市舶云辛毗對魏文帝言罷<lb/>
　　我互市任彼貿易中國免徼利之名外國知効<lb/>
　　順之實計莫便於此葢惟商道不通而利之所<lb/>
　　在人必趨之不免巧生計較商轉而為冦商道既通則<lb/>
　　冦復轉而為商彼既犯國禁思圖苟安因㗖引勢<lb/>
　　家惹起奸圖按國初禁海之例始因倭夷違諭而來<lb/>
<pb n="KR2m0014_WYG_026-44b"/>
　　繼恨林賢巨燭之變<hi>見明史外國傳</hi>故欲閉絶之非以通商<lb/>
　　之不便也惟不通商而止通貢所以正徳年間各<lb/>
　　道爭貢以規市利在彼國則强請勘合倭王遂不能<lb/>
　　制在中國則有宗設宋素卿之禍而漳寜惡少負固横<lb/>
　　行推厥所由各有行商之意而終貽地方之害耳<lb/>
四十四年九月罷寧波市舶司<lb/>
　先是言者嘗欲比廣東事例開市舶以通海夷至是<lb/>
　浙江巡撫劉畿言寧波舊設市舶司聴其貿易征其<lb/>
<pb n="KR2m0014_WYG_026-45a"/>
　舶税行之未㡬以近海奸民侵利啟釁故議裁革今<lb/>
　人情狃一時之安又復議覆不知浙江沿海港口多<lb/>
　而兵船少最難關防此釁一開則島夷嘯聚其害有<lb/>
　不可勝言者户部亦以為然事遂寝<lb/>
穆宗隆慶五年九月復開宣大等處互市<lb/>
　先是嘉靖三十九年正月㓂犯宣府洗馬林等堡副<lb/>
　總兵馬芳督兵拒却之又福餘衛夷人長博囉等入開<lb/>
　原馬市索賞不遂夜襲殺哨軍遁出闗至隆慶四年<lb/>
<pb n="KR2m0014_WYG_026-45b"/>
　十月諳達孫巴罕鼐濟來降五年八月許河套部互<lb/>
　市九月三鎮貢市成葢自封貢互市之議起而宣大<lb/>
　互市復開邊境稍靜然撫賞甚厚要求滋甚邊費反<lb/>
　過當矣<lb/>
　　<hi>臣</hi>等謹按外國𫝊諳達請輸馬與中國鐵鍋布帛<lb/>
　　互市總督王崇古條議立互市其規如𢎞治初北<lb/>
　　部三貢例番以金銀牛馬皮張馬尾等物商販以<lb/>
　　緞紬布疋釡鍋等物開市日來者以三百人駐邊<lb/>
<pb n="KR2m0014_WYG_026-46a"/>
　　外我兵五百駐市場期盡一月市場陜西三邊有<lb/>
　　原立場堡大同於左衛北威逺堡邊外宣府於萬<lb/>
　　全右衛張家口邊外山西於水泉營邊外兵部採<lb/>
　　其議定市令秋市成西部濟農等亦請市詔予市<lb/>
　　江山堡暨清水營又諳達二子曰賓圖居松山曰<lb/>
　　巴圖居西海並求互市多桀驁諳達諭之亦漸馴<lb/>
　　自是約束諸部無入犯嵗來貢市西塞以寧此所<lb/>
　　謂互市復開邊境稍寧者也<lb/>
<pb n="KR2m0014_WYG_026-46b"/>
神宗萬厯二十七年二月分遣中官領浙江福建廣東<lb/>
市舶司<lb/>
　自嘉靖末年福建開而復禁至是復通福建互市惟<lb/>
　禁市硝黄已而兩市舶司悉復以中官領職如故<lb/>
　　王圻曰今之論者一曰市舶當開一曰市舶不當<lb/>
　　開皆非也貢舶與市舶一事也凡外夷貢者皆設<lb/>
　　市舶司領之許帶他物官設牙行與民貿易謂之<lb/>
　　互市是有貢舶即有互市非入貢即不許其互市<lb/>
<pb n="KR2m0014_WYG_026-47a"/>
　　矣西番琉球從未㓂邊其通貢有不待言者日本<lb/>
　　叛服不常故獨限其人舟之數定以十年之期今<lb/>
　　第言市舶當開而不論是期非期是貢非貢則分<lb/>
　　貢與市為二不必俟貢而常可互市紊祖宗之典<lb/>
　　章矣市舶與商舶二事也貢舶為王法所許司於<lb/>
　　市舶貿易之公也海商為王法所不許不司於市<lb/>
　　舶貿易之私也日本原無商舶乃西洋原貢諸夷<lb/>
　　載貨舶廣東之私澳官稅而貿易之既而欲避抽<lb/>
<pb n="KR2m0014_WYG_026-47b"/>
　　稅省陸運福人導之改泊海滄月港浙人又導之<lb/>
　　改泊雙嶼每嵗夏來冬去豈可與貢舶相混乎顧<lb/>
　　海商常恐遇冦海㓂惟恐不遇商自甲申嵗凶雙<lb/>
　　嶼貨壅而日本貢使適至海商遂販貨以隨售倩<lb/>
　　倭以自防官司禁之不得西洋船原回私澳東洋<lb/>
　　船徧布海洋而向之商舶悉變為冦舶矣故不知<lb/>
　　者謂倭冦之患起於市舶不開市舶不開由於入<lb/>
　　貢不許許入貢通市舶中外得利冦志冺矣是不<lb/>
<pb n="KR2m0014_WYG_026-48a"/>
　　然夫貢有定期使其來以時未嘗不許則市舶未<lb/>
　　嘗不通何開之有使其來無定時騐無佐証雖欲<lb/>
　　許得乎貢不可許市舶獨可開乎大抵善施恩者<lb/>
　　施之於威伸之後則人知恩今冦犯順數年雖屢<lb/>
　　大捷而禍猶未殄倭未知畏須肅清之後俟其請<lb/>
　　罪來貢然後許之則撫下之仁事上之義兩得之<lb/>
　　矣<lb/>
二十三年開遼東義州木市<lb/>
<pb n="KR2m0014_WYG_026-48b"/>
　從巡撫李化龍請也二十六年又從巡撫張思忠奏<lb/>
　罷之遂并罷馬市<lb/>
　　李化龍𫝊曰萬厯二十二年化龍巡撫遼東邊塞<lb/>
　　讋服進兵部侍郎明年小徳沁悔禍欵塞請開木<lb/>
　　市於義州化龍許之上疏言木市開有五利河西<lb/>
　　無木皆在邊外叛亂以來仰給河東以邊警又不<lb/>
　　時至故河西木甚貴市通則材木不可勝用利一<lb/>
　　所疑于徳沁者無信耳彼重市為生路當市時必<lb/>
<pb n="KR2m0014_WYG_026-49a"/>
　　不行掠即今年市而明年掠我已収今年不掠之<lb/>
　　利矣利二遼東馬市成祖所開無他賞本聴商民<lb/>
　　與交易木市與馬市等有利於民不費於官利三<lb/>
　　大舉之害酷而希零竊之害輕而數小徳沁不掠<lb/>
　　錦義零竊少矣又西不助長昂東不助綽哈則敵<lb/>
　　勢漸分即寧前廣寧患亦漸減且大舉先得報又<lb/>
　　得預為備利四零竊既希邊人益得備利五疏入<lb/>
　　從之化龍尋以病去木市亦停其後總兵官馬林<lb/>
<pb n="KR2m0014_WYG_026-49b"/>
　　復議開市與巡撫李植相左論久不决小徳沁遂<lb/>
　　復為冦云<lb/>
二十九年十二月詔復朶顔馬市<lb/>
　時長昂與董呼哩等皆納欵又請復寧前木市亦許<lb/>
　之<lb/>
　　李成梁𫝊曰是年成梁再鎮遼東時土蠻長昂及<lb/>
　　巴圖爾已死冦抄漸稀而開原廣寧之前復開馬<lb/>
　　木二市諸部耽市賞利爭就欵以故成梁復鎮八<lb/>
<pb n="KR2m0014_WYG_026-50a"/>
　　年遼左少事<lb/>
三十年閏二月復河套諸部貢市<lb/>
　至三十三年夏詔革東部市賞三十五年許東部宰<lb/>
　桑及哈爾吉等復貢市閏六月復河套諸部貢市<lb/>
熹宗天啟三年正月紅夷遣人求互市<lb/>
　福建巡撫商周祚言紅夷入我彭湖専人求市辭尚<lb/>
　恭順及見所請不允突駕五舟犯我内地被官兵殺<lb/>
　傷後乃遣人請罪仍求互市葢夷雖無内地另市之<lb/>
<pb n="KR2m0014_WYG_026-50b"/>
　例而閩商給引販咬𠺕吧者原未嘗不與紅夷交易<lb/>
　今許止遵舊例仍往咬𠺕吧市販不許在内地另開<lb/>
　互市之名諭令速離彭湖揚帆歸國詔兵部議至四<lb/>
　月周祚以紅夷遵諭拆城徙舟報聞命兵部知之<lb/>
　　<hi>臣</hi>等謹按明實録紅毛夷者乃西南賀蘭國逺夷<lb/>
　　從來不通中國惟閩商每嵗給引販大泥國及咬<lb/>
　　𠺕吧紅夷就彼地轉販萬厯三十二年有奸民潘<lb/>
　　秀賈大泥國勾引以來據彭湖求市中國不許苐<lb/>
<pb n="KR2m0014_WYG_026-51a"/>
　　令仍舊於大泥貿易嗣因途逺商船去者絶少即<lb/>
　　給領該澳文引者或貪路近利多隂販吕宋夷滋<lb/>
　　逺望疑吕宋之截留其賈船也大發夷衆先攻吕<lb/>
　　宋復攻香山澳俱為所敗不敢歸國遂流突閩海<lb/>
　　彭湖城而據之辭曰自衛實為要挾求市之計但<lb/>
　　此夷所恃巨艦大砲便於水而不便於陸又其志<lb/>
　　不過貪漢財物耳既要挾無所得漸有悔心諸將<lb/>
　　懼禍者復以互市餌之彼拆城逺徙故餌令聴命<lb/>
<pb n="KR2m0014_WYG_026-51b"/>
　　實未嘗一大創之也<lb/>
四月詔發馬價銀赴大同預備明年互市<lb/>
　太僕寺發銀三萬解赴大同預備四年互市馬價之<lb/>
　用從樞臣董漢儒請也五年正月又於常盈庫貯馬<lb/>
　價銀内動支一萬兩差官解赴陜西備五年互市五<lb/>
　月通政使恭議楊紹震言冝令各官撫賞俱用折色<lb/>
　而别以布帛茶酒及竒異玩好等物置為官市高其<lb/>
　價而貨之使彼中吾術而莫喻利歸我而不知部覆<lb/>
<pb n="KR2m0014_WYG_026-52a"/>
　請移咨樞輔採擇施行帝然之至愍帝崇禎元年革<lb/>
　廣寧及薊鎮塞外諸部賞諸部饑告糴不許自此遂<lb/>
　無復有貢市事<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_026-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷二十六<lb/>
</p>
<p>
</p>
  </div>
</body>
</text>
</TEI>
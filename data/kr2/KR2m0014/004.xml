<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_004-1a"/>
欽定四庫全書<lb/>
欽定續文獻通考卷四<lb/>
　田賦考<lb/>
　　屯田<lb/>
宋寧宗嘉定三年五月經理兩淮屯田<lb/>
　國子司業劉爚接伴金使於盱眙軍還言兩淮之地<lb/>
　藩蔽江南干戈盜賊之後宜加經理必于招集流散<lb/>
　之中就為足食足兵之計淮東地平博膏腴有陂澤<lb/>
<pb n="KR2m0014_WYG_004-1b"/>
　水泉之利而荒蕪實多其民勁悍勇敢習邉鄙戰鬬<lb/>
　之事而安集者少誠能經畫郊野招集散亡約頃畆<lb/>
　以授田使毋廣占抛荒之患列溝洫以儲水且備戎<lb/>
　馬馳突之虞為之具田器貸種糧相其險易聚為室<lb/>
　廬使相保䕶聨以什伍教以擊刺使相糾率或鄉為<lb/>
　一團里為一隊平居則耕有警則守有餘力則戰帝<lb/>
　嘉納之後又奏使沿邉之民各自什伍教閲于鄉有<lb/>
　急則相救援無事則耕稼自若軍政隠然寓于田里<lb/>
<pb n="KR2m0014_WYG_004-2a"/>
　之間此非一時之利也<lb/>
七年以京西屯田募人耕種<lb/>
十三年措置四川屯田<lb/>
　初奉寧保定軍節度使呉玠平蜀以軍儲不繼治襃<lb/>
　城堰為屯田民謂不便因漕臣郭大中言約中其數<lb/>
　使民自耕而嵗入多于屯田孝宗乾道五年三月四<lb/>
　川宣撫使鄭剛中撥軍耕種以嵗收租米對減成都<lb/>
　路對糴米一十二萬石贍軍然兵民雜處村疃為擾<lb/>
<pb n="KR2m0014_WYG_004-2b"/>
　百端又數百里外差民保甲教耕有二三年不代者<lb/>
　民甚苦之知興元府晁公武欲以三年所收最髙一<lb/>
　年為額等第均數召佃放兵及保甲以䕶邉從之淳<lb/>
　熈中游仲鴻知中江縣時闗外營田凡萬四千頃畆<lb/>
　僅輸七升仲鴻建議請以兵之當汰者授之田存赤<lb/>
　籍遲以數年汰者衆耕者多則横斂一切之賦可次<lb/>
　第以減為大將呉挺所沮而止至是宣撫安丙總領<lb/>
　任處厚言紹興十五年諸州共墾田二千六百五十<lb/>
<pb n="KR2m0014_WYG_004-3a"/>
　餘頃夏秋輸租一十四萬一千餘石餉所屯將兵罷<lb/>
　民和糴為利甚溥乾道四年以後屯兵歸軍教閲而<lb/>
　營田付諸州募佃遂致租利䧟失驕將豪民乘時占<lb/>
　據弊不可悉今豪强移徙田土荒閒正當播種之秋<lb/>
　宜命總領所與宣撫司措置其逃絶之田闗内外亦<lb/>
　多有之為數不貲其利不在營田之下乞併括從之<lb/>
　其後理宗端平元年十月知大寧監邵潛言昔鄭剛<lb/>
　中嘗於蜀之闗隘雜兵民屯田嵗收粟二十餘萬石是<lb/>
<pb n="KR2m0014_WYG_004-3b"/>
　後屯田之利既廢糧運之費益増宜詔帥臣縱兵民<lb/>
　耕之所收之粟計直以償則總所無轉輸之苦邉闗<lb/>
　有儲峙之豐戰有餘勇守有餘備矣亦從之<lb/>
　　<hi>臣</hi>等謹按宋史吴玠傳玠與敵對壘且十年常苦逺<lb/>
　　餉勞民益治屯田嵗收至十萬斛又調戍兵治襃<lb/>
　　城廢堰民知灌溉可恃願歸業者數萬家若然則<lb/>
　　玠之屯田民固甚便之矣志所云與傳異<lb/>
十五年七月詔江淮荆襄四川制置監司條畫營田来<lb/>
<pb n="KR2m0014_WYG_004-4a"/>
上<lb/>
　先是孝宗隆興二年江淮都督府參贊陳俊卿言欲<lb/>
　以不披帶人擇官荒地標旗立砦多買牛犂縱耕其<lb/>
　中官不收租人自樂從數年之後墾田必多榖必賤<lb/>
　所在有屯則村落無盜賊之憂軍食既足則饋餉無<lb/>
　轉運之勞此誠經乆守淮之䇿詔從之淳熈十年鄂<lb/>
　州副都統制郭杲言棗陽屯田興置二十餘年未能<lb/>
　大有益於邉計非田之不良盖人力有所未至今邉<lb/>
<pb n="KR2m0014_WYG_004-4b"/>
　陲無事正宜修舉為實邉之計夲司有荒熟田七百<lb/>
　五十頃乞降錢三萬緡收買耕牛農具便可施功如<lb/>
　將來更有餘力可括荒田接續開墾亦從所請至帝<lb/>
　慶元時流民來歸權直學士院莊夏言荆襄兩淮多<lb/>
　不耕之田計口授地貸以屋廬牛具吾乗其始至可<lb/>
　以得其欲彼幸其不死可以忘其勞兵民可合屯田<lb/>
　可成此萬世一時也至是復有是詔<lb/>
　　司封郎中魏了翁奏曰四川制置司措置利州路營<lb/>
<pb n="KR2m0014_WYG_004-5a"/>
　　屯田見已置局經理凡在邉鄙莫不踴躍但西邉<lb/>
　　自罹寇以來原堡多隳地利悉棄以故流人乆不<lb/>
　　復業榖粟自貴兵民交敝今若遽行屯田則宜葺<lb/>
　　邉堡宜用兵耕而邉堡則諸将慮事謹審欲及冬<lb/>
　　時伺乘機便乃可修築兵耕則自頃年累減軍額<lb/>
　　以來以之坐守尚多闕數矧今乆戍之餘難復再<lb/>
　　加役使臣竊謂有屯田有墾田二者相近而不同<lb/>
　　墾田者何大兵之後田多荒莱如諸路有閒田寺<lb/>
<pb n="KR2m0014_WYG_004-5b"/>
　　觀有常住皆當廣行招誘使人開墾因可復業則<lb/>
　　耕穫之寔效徃徃多於屯田惟毋責屯田之虚名<lb/>
　　而先究開墾之寔利則庻㡬矣今日所當墾之田<lb/>
　　如利之西路則皂郊之内湫池諸谷水闗之内崖<lb/>
　　石諸鎮利之東路則洋川之内青座華陽鳯集之<lb/>
　　内盤車諸嶺大率昔為膏腴今成荒棄至于金川<lb/>
　　近襄亦多有之其田去邉或百里或二三百里有<lb/>
　　髙山大陵之險可據有原堡兵戍之援可恃亦有<lb/>
<pb n="KR2m0014_WYG_004-6a"/>
　　敵騎從来所不曽至之處若更得土豪之助則指<lb/>
　　日可成今聞三路土豪有願自備費用自用土人<lb/>
　　者亦有願畧資官司給助者若聴其施工畧計所<lb/>
　　耕可數千頃則明年此時便收地利縱官未立額<lb/>
　　或量行輸租潛裕兵民使漸食賤粟比之頃嵗人<lb/>
　　苦斛貴官苦糴貴其利害豈不萬萬相絶乎況耕<lb/>
　　田之民又皆可用之兵不數年間邉食既豐兵丁亦<lb/>
　　足家自為守人自為戰比于倉卒遣兵戍守亦萬<lb/>
<pb n="KR2m0014_WYG_004-6b"/>
　　不侔若是則雖無屯田之名而有屯田之實無飬<lb/>
　　兵之費而又可潛制驕蹇之兵保蜀之策無大于<lb/>
　　此<lb/>
　　宋史汪綱傳曰綱提舉淮東常平有獻言制司廣<lb/>
　　買荒田開墾以為營田綱以為荒瘠之地不難變<lb/>
　　而工力水利非乆不可棄産欺官良田終不可得<lb/>
　　耗費公帑開墾難就曷若勸民盡耕閒田甽澮湮<lb/>
　　塞則官為之助變瘠為沃使民有餘蓄晁錯入粟<lb/>
<pb n="KR2m0014_WYG_004-7a"/>
　　之議本朝便糴之法在其中矣制司知其無益乃<lb/>
　　止<lb/>
十七年正月復命淮東西湖北路轉運司提督營屯田<lb/>
理宗端平元年正月命王旻守隨州王安國守棗陽蔣<lb/>
成守光化楊恢守均並益兵飭備經理唐鄧屯田<lb/>
　時金初亡還師信陽故有是命至八月又以臣僚言<lb/>
　屯五萬人於淮之南北且田且守置屯田判官一員<lb/>
　經紀其事暇則教以騎射初弛田租三年又三年則取<lb/>
<pb n="KR2m0014_WYG_004-7b"/>
　其半九月又詔南京留守趙葵措置河南京東營田<lb/>
　邉備西京留守全子才措置唐鄧息州營田邉備<lb/>
嘉熈四年二月以孟珙為四川宣撫使大興屯田<lb/>
　初紹定元年珙為忠順軍統制白制置司剏平堰于<lb/>
　棗陽自城至軍西十八里由八壘河經漸水側水跨<lb/>
　九阜建通天槽八十三丈溉田十萬頃立十莊三轄<lb/>
　使軍民分屯嵗收十五萬石至是宣撫四川兼屯田<lb/>
　大使軍無宿儲遂大興屯田調夫築堰募農給種首<lb/>
<pb n="KR2m0014_WYG_004-8a"/>
　秭歸尾漢口為屯二十為莊百七十為頃十八萬八<lb/>
　千二百八十上屯田始末與所減劵食之數降詔奬<lb/>
　諭<lb/>
是年令流民屯田<lb/>
　於邉江七十里内分田以耕遇警則用以守江於邉<lb/>
　地三五十里内亦分田以耕遇警則用以守城在砦<lb/>
　者則耕四野之田而用以守砦田在官者免其租在<lb/>
　民者以所收十之一二歸其主俟三年事定則各還<lb/>
<pb n="KR2m0014_WYG_004-8b"/>
　元業<lb/>
淳祐十二年十月詔襄樊已復措置屯田修渠堰<lb/>
　至寳祐三年二月詔撥封樁庫十八界㑹十萬銀二<lb/>
　千兩付李夢庚措置襄陽屯田<lb/>
寳祐二年四月詔邉兵貧困可憫閒田甚多擇其近便<lb/>
者分給耕種制司守臣治之<lb/>
　元年七月詔四川安撫制置使余玠以興元歸附之<lb/>
　兵分𨽻本路諸州都統務撫存之仍各給良田制司<lb/>
<pb n="KR2m0014_WYG_004-9a"/>
　濟以錢粟至是復有是詔<lb/>
　　宋史余玠𫝊曰玠入蜀築青居大獲釣魚雲頂天<lb/>
　　生凡十餘城皆因山為壘碁布星分為諸郡治所<lb/>
　　屯兵聚糧計又屬嘉定俞興開屯田於成都蜀以<lb/>
　　富實<lb/>
三年三月詔沿邉耕屯課入登羨管屯田官推賞荆㐮<lb/>
兩淮及山砦如之<lb/>
　先是寳慶二年三月以荆湖制置使陳晐經理屯田<lb/>
<pb n="KR2m0014_WYG_004-9b"/>
　有緒詔奨之紹定元年以通判襄陽府史嵩之經理<lb/>
　屯田襄陽積榖六十八萬加其官三年又以經理棗<lb/>
　陽軍屯田成轉兩官至是課入登羨者管幹官並推<lb/>
　賞後景定三年五月詔廣西静江屯田小試有效其<lb/>
　邕欽宜融栁象潯諸州守臣能任責措置經畧安撫<lb/>
　提領課以殿最仍條具來上<lb/>
度宗咸淳三年詔除淮蜀湖㐮屯田舊欠<lb/>
　詔曰淮蜀湖襄之民所種屯田既困重額又困苛取<lb/>
<pb n="KR2m0014_WYG_004-10a"/>
　流離之餘口體不充及遇水旱收租不及而催輸急<lb/>
　于星火民何以堪其日前舊欠悉除之復催者以違<lb/>
　制論<lb/>
　次年四月右正言黄鏞言今守邉急務非兵農合一<lb/>
　不可一曰屯田二曰民兵川蜀屯田為先民兵次之<lb/>
　淮襄民兵為先屯田次之此足食足兵之良策也不<lb/>
　報<lb/>
遼制凡在屯者力耕公田不輸賦税<lb/>
<pb n="KR2m0014_WYG_004-10b"/>
太宗㑹同五年正月詔以契丹分屯南邉<lb/>
聖宗統和十二年十二月賜南京統軍司貧戸耕牛<lb/>
　時西北路招討使蕭達林以邉事問于耶律昭昭以書<lb/>
　答曰西北諸郡毎當農時一夫偵候一夫治公田二夫<lb/>
　給糺官之役大率四丁無一室處芻牧之事仰給妻<lb/>
　孥一遭寇掠貧窮立至春夏賑恤吏多雜以糠粃重<lb/>
　以掊克不過數月又復告困且畜牧者富國之本有<lb/>
　司防其隐沒聚之一所不得各就水草便地兼以逋<lb/>
<pb n="KR2m0014_WYG_004-11a"/>
　亡戍卒隨時補調不習風土故日瘠月損馴至耗竭<lb/>
　為今之計莫若賑窮薄賦給以牛種使遂耕穫置游<lb/>
　兵以防盜掠頒俘獲以助伏臘散畜牧以就善地期<lb/>
　以數年富强可望達林然之<lb/>
太平七年六月禁屯田不得擅貸官粟<lb/>
興宗初命耶律唐古勸督耕稼以給西軍<lb/>
　時西畨來侵詔議守禦計命唐古率衆田臚朐河側<lb/>
　是嵗上熟明年移屯鎮州凡十四稔積粟數十萬斛<lb/>
<pb n="KR2m0014_WYG_004-11b"/>
　斗米數錢<lb/>
　　<hi>臣</hi>等謹案唐古本傳統和二十四年補小将軍厯豪州刺<lb/>
　　史唐古部詳衮重熈間改烏延党項部節度使四<lb/>
　　年致仕其屯田臚朐河及移屯鎮州事俱在重熙前<lb/>
　　而食貨志則云道宗初年時唐古致仕已二十年<lb/>
　　兩文互異當以傳為是<lb/>
重熙十三年四月詔選南北府兵富者援山西路餘屯<lb/>
田于天徳軍<lb/>
<pb n="KR2m0014_WYG_004-12a"/>
　至道宗太安末太子洗馬劉輝上書言四邊諸番為患<lb/>
　士卒逺戍中國之民困于飛輓非長乆之策為今<lb/>
　之計莫若城鹽濼實以漢戸使耕田聚糧以為西北<lb/>
　之費言雖不行識者韙之<lb/>
金制屯田戸佃官地者有司移明安穆昆督之<lb/>
太祖收國元年正月以伐遼所得耕具數千給諸軍<lb/>
　遼人本欲屯田且戰且守故倂其耕具獲之<lb/>
天輔五年二月分諸路明安穆昆之民萬戸屯泰州賜<lb/>
<pb n="KR2m0014_WYG_004-12b"/>
耕牛五十<lb/>
　時伐遼取泰州徙遼降人居之命千戸穆昆宗雄按<lb/>
　視泰州地土宗雄包其土来奏曰其土如此可種植<lb/>
　也由是徙萬餘家屯田泰州以博勒和為都統又以<lb/>
　孟格城之地分賜烏庫哩達勒達二部及契丹人其<lb/>
　未墾者聼任力占射<lb/>
太宗天㑹九年四月詔新徙戍邉戸乏耕牛者給以官<lb/>
牛别委官勸督力作其續遷戍戸在中路者姑止之即<lb/>
<pb n="KR2m0014_WYG_004-13a"/>
其地種藝俟畢穫而行及来春農時至戍所<lb/>
熙宗天眷三年十二月始置屯田軍於中原<lb/>
　時既取江南猶慮中原士民懷貳始創屯田軍凡女<lb/>
　直奚契丹之人皆自本部徙居中州與百姓雜處計<lb/>
　其戸口授以官田使自播種春秋量給其衣遇出師<lb/>
　始給錢米凡屯田之所自燕南至淮隴之北俱有之<lb/>
　皆築壘於村落間<lb/>
世宗大定三年以正隆兵興農桑失業明安穆昆屯田<lb/>
<pb n="KR2m0014_WYG_004-13b"/>
多不如法遣戸部侍郎魏子平等分道勸農<lb/>
　其後又以山東路所括民田分給女直屯田人戸二<lb/>
　十一年黄河移故道梁山濼水退甚廣遣使安置屯<lb/>
　田民又帝意不欲明安穆昆與民戸雜居凡山東兩<lb/>
　路屯田與民田互相犬牙者皆以官田對易之又御<lb/>
　史中丞張九思言屯田明安人為盜徴償家貧輙賣<lb/>
　所種屯地凡家貧不能徴償者止令事主以其地招<lb/>
　佃收其租入估價與徴償相當即以其地還之臨洮<lb/>
<pb n="KR2m0014_WYG_004-14a"/>
　尹完顔讓亦論屯田貧人徴償賣田乞用九思議詔<lb/>
　可<lb/>
二十二年令山東屯田戸相聚屯種<lb/>
　以山東屯田戸隣于邉鄙命聚之一處俾協力蠶種右<lb/>
　丞相諤格楞元忠曰彼方之人以所得之地為家雖<lb/>
　兄弟不同處故貧者衆參政鈕粘禄額特埒曰舊時<lb/>
　兄弟雖析猶相聚種今則不然宜令約束之<lb/>
章宗明昌元年八月勅隨處係官閒地百姓已請佃者仍<lb/>
<pb n="KR2m0014_WYG_004-14b"/>
舊未佃者付明安穆昆屯田<lb/>
承安五年九月命樞宻使内族宗浩禮部尚書賈鉉佩<lb/>
金符行省山東等路括地給軍<lb/>
　時中都山東河北屯駐軍人地土不贍官田多為民所<lb/>
　冐占主兵者言比嵗征伐軍多敗䘐盖由屯田地寡不<lb/>
　免飢寒故無鬭志願括民田之冐税者分給之則士氣<lb/>
　自倍朝議已定平章政事張萬公獨上書言其不可<lb/>
　者五大畧以為軍旅之後瘡痍未復百姓拊摩之不<lb/>
<pb n="KR2m0014_WYG_004-15a"/>
　暇何可重擾一也通檢未乆田有定籍括之必不能<lb/>
　盡適足増猾吏之弊長告訐之風二也浮費侈用不<lb/>
　可勝計推之以養軍可斂不及民而無待于奪民之<lb/>
　田三也兵丁失于選擇强弱不别而使同田共食振<lb/>
　厲者無以盡其力疲劣者得以容其奸四也奪民而<lb/>
　與軍得軍心而失天下心其禍有不可勝言者五也<lb/>
　必不得已乞以冐地之已括者召民蒔之以所入贍<lb/>
　軍則軍有坐獲之利而民無被奪之怨矣書奏不報<lb/>
<pb n="KR2m0014_WYG_004-15b"/>
　遂命宗浩等括之凡得地三十餘萬頃順天軍節度<lb/>
　使張行簡上言比者括官田給軍既一定矣有告欲<lb/>
　别給者輒從其告至今未已名曰官田實取之民以<lb/>
　與之臣所管已撥深澤縣地三百餘頃復告水占沙<lb/>
　鹻者三之一若悉從之何時可定臣謂當限以月日<lb/>
　不許再告為便下尚書省議奏請如實有水占河塌<lb/>
　不可耕種按視覆同然後改撥若沙鹻瘠薄當凖已<lb/>
　撥為定制曰可<lb/>
<pb n="KR2m0014_WYG_004-16a"/>
泰和四年九月定屯田户自種及租佃法<lb/>
　舊令軍人所授之地不得租賃與人違者苖付地主至<lb/>
　明昌元年三月勅力不足者許人承佃隨地所産納租<lb/>
　其自欲折錢輸納者從民所欲不願承佃者毋强至是定<lb/>
　制所撥地止十里内自種之每丁四十畆續進丁同此餘<lb/>
　者許令便宜租賃及兩和分種違者錢業還主至五年二<lb/>
　月帝又聞六路括地時其間屯田軍戸多有冒名増口以請官<lb/>
　地及包取民田而民有空輸税賦虚抱物力者應詔陳言<lb/>
<pb n="KR2m0014_WYG_004-16b"/>
　人多論之遣官分往追照案慿尚書省奏遣官徒滋訟<lb/>
　言乃令虚抱税石已輸送入官者於税内每嵗續扣之<lb/>
宣宗貞祐三年七月議括官田及牧馬地以贍河北軍戸<lb/>
之徙河南者既而罷之<lb/>
　時方南遷既徙河北軍戸於河南議所以處之者宰臣<lb/>
　言當指官田及牧地分畀之已爲民佃者則俟秋穫<lb/>
　後仍日給米一升折以分鈔太常丞舒穆嚕世勣曰<lb/>
　荒田牧地耕闢費力奪民素墾則民失所况軍户<lb/>
<pb n="KR2m0014_WYG_004-17a"/>
　率無牛宜令軍戸分人歸守本業至春復還為固守<lb/>
　計帝卒從宰臣議侍御史劉元規乃上言向者河北<lb/>
　山東已為此舉民之塋墓井竈悉為軍有怨嗟争訟<lb/>
　至今未絶若復行之將大失衆心荒田不可耕徒有<lb/>
　得地之名而無享利之實縱得熟土不能親耕而復<lb/>
　令民佃之所得㡬何而使紛紛交病哉帝大悟罷之<lb/>
十月復遣使授軍戸荒田及牧馬地<lb/>
　先是括地既罷至八月北方侵及河南由是盡起諸<lb/>
<pb n="KR2m0014_WYG_004-17b"/>
　路軍戸南來共圖保守復議得軍糧之術或益賦或<lb/>
　與軍田二者孰便參政髙汝礪言河南官民地相半<lb/>
　又多全佃官地之家一旦奪之何以自活小民易動<lb/>
　難安一時避賦遂有捨田之言及與人又復悔悔則<lb/>
　忿心生矣如山東撥地時腴地盡入富家瘠者乃付<lb/>
　貧戸無益於軍而民有損惟當倍益官租以給軍食<lb/>
　復以係官荒田牧地量數與之令其自耕則民不失<lb/>
　業官不厲民矣從之至是汝礪又言河北軍戸徙居<lb/>
<pb n="KR2m0014_WYG_004-18a"/>
　河南者幾萬口<hi>疑當作百萬口</hi>人日給粟一升嵗費三百<lb/>
　六十萬石半以給直猶支三百萬<hi>疑當作二百萬</hi>河南租地計<lb/>
　二十四萬頃嵗租纔一百五十六萬乞於經費之外<lb/>
　倍徴以給之帝命右司諫馮開等五人分諸郡就授<lb/>
　以荒官田及牧地可耕者人三十畆十一月又以括<lb/>
　荒田及牧馬地給軍事命汝礪總之汝礪還奏今頃<lb/>
　畆之數較之舊籍甚少復多瘠惡不可耕又僻逺之<lb/>
　處必徙居以就之彼皆不能自耕必以與人又當取<lb/>
<pb n="KR2m0014_WYG_004-18b"/>
　租於數百里之外況今農田且不能盡闢豈有餘力<lb/>
　以耕叢薄交固草根糾結之荒地哉詢諸軍户皆曰<lb/>
　得半糧猶足自養得田不能耕復罷其廪將何所賴<lb/>
　臣知初籍地之時未嘗按閲其實所以不如其數不<lb/>
　得其處也若復考計州縣必各妄承風㫖追呼究訐<lb/>
　以應命不足其數則妄指民田以充之所在又騷然<lb/>
　矣今民之賦役三倍平時飛輓轉輸日不暇給而復<lb/>
　爲此舉何以堪之且軍户蹔遷行有還期何爲以此<lb/>
<pb n="KR2m0014_WYG_004-19a"/>
　病民病民而軍獲利猶不可爲況無所利乎惟陛下<lb/>
　加察遂詔罷給田但半給糧半給實直焉<lb/>
四年命河南民能開牧地及官荒地者半爲永業半給<lb/>
軍户<lb/>
　時復遣官括河南牧馬地既籍其數帝命省院議所<lb/>
　以給軍者宰臣曰今軍户當給糧者四十四萬八千<lb/>
　餘口計當口占六畆有竒繼來者不與焉相去數百<lb/>
　里者豈能以六畆之故而逺來哉兼月支口糧不可<lb/>
<pb n="KR2m0014_WYG_004-19b"/>
　遽罷臣等竊謂軍户願佃者即當計口給之其餘僻<lb/>
　逺不願者宜準近制係官荒地許軍民耕闢例令軍<lb/>
　民得占蒔之院官曰牧馬地少且乆荒難耕軍户復<lb/>
　乏農器不給之則彼自支糧外更無從得食非蓄鋭<lb/>
　待敵之計給之則亦未能遽減其糧若得遲以嵗月<lb/>
　俟頗成倫次亦漸可以省官廪今奪於有力者即以<lb/>
　授其無力者恐無以耕乞令司縣官勸率民户借牛<lb/>
　破荒至來春然後給之司縣官能率民戸以助耕而<lb/>
<pb n="KR2m0014_WYG_004-20a"/>
　無騷動者量加官賞庶幾有所激勸宰臣復曰若如<lb/>
　所言則司縣官貪慕官賞必將抑配以擾民況民家<lb/>
　之牛量地而畜之比年以來農功甫畢倂力轉輸猶<lb/>
　恐不及豈有暇耕他人之田惟如前奏爲便詔再議<lb/>
　之乃議民有能開牧馬地及官荒地作熟田者以半<lb/>
　給之爲永業半給軍戸奏可省臣又奏自古用兵且<lb/>
　耕且戰是以兵食交足今諸帥分兵不啻百萬一充<lb/>
　軍伍咸仰於官至於婦子居家安坐待哺蓋不知屯<lb/>
<pb n="KR2m0014_WYG_004-20b"/>
　田爲經乆之計也願下明詔令諸帥府各以其軍耕<lb/>
　耨亦以逸待勞之策詔從之<lb/>
興定二年二月命諸軍徧授屯田<lb/>
　諭樞宻院曰中京商虢諸州軍人願耕屯田比已括<lb/>
　地授之聞徐宿軍獨不願受意謂予田必絶其廪給<lb/>
　也朕肯爾耶其以朕意曉之<lb/>
三年七月籍邳海等州義軍及脅從歸國而充軍者人<lb/>
給地三十畆有力者五十畆仍蠲差税日支糧二升<lb/>
<pb n="KR2m0014_WYG_004-21a"/>
　先是二年九月邳州行省侯摯言東平以東屢經殘<lb/>
　毁邳海之間貧民失業者甚衆日食野菜無所依倚<lb/>
　恐因而嘯聚以益敵乞募選爲兵自十月給糧使充<lb/>
　戍役至二月罷之人授地三十畆貸之種粒而驗所<lb/>
　收穫量數取之逮秋復𨽻兵伍且戰且耕公私俱利<lb/>
　亦望被俘之民易於招集也至是詔施行之至四年<lb/>
　十月移刺不言軍户自徙于河南數歲尚未給田兼<lb/>
　以移徙不常莫得安居故貧者甚衆請括諸屯處官<lb/>
<pb n="KR2m0014_WYG_004-21b"/>
　田人給三十畆仍不移屯它所如此則軍户可以得<lb/>
　所官糧可以漸省宰臣奏前此亦有言授地者樞宻<lb/>
　院以謂俟事緩而行之今河南罹水災流亡者衆所<lb/>
　種麥不及五萬頃殆減徃年大半嵗入不能足若撥<lb/>
　授之爲永業俟有獲即罷其家糧亦省費之一端也<lb/>
　從之至五年正月京南行三司舒穆嚕鄂囉言京南東<lb/>
　西三路屯軍老㓜四十萬口歲費糧百四十餘萬石<lb/>
　皆坐食民租甚非善計宜括逋户舊耕田南京一路<lb/>
<pb n="KR2m0014_WYG_004-22a"/>
　舊墾田三十九萬八千五百餘頃内官田民耕者九<lb/>
　萬九千頃有竒今饑民流離者大半東西南路計亦<lb/>
　如之朝廷雖招使復業民恐既復之後生計未定而<lb/>
　賦斂隨之往往匿而不出若分給軍户人三十畆使<lb/>
　之自耕或召人佃種可數歲之後蓄積漸饒官糧可<lb/>
　罷令省臣議之仍不行<lb/>
　　<hi>臣</hi>等謹按金自南遷後國計窘廹無嵗不議括田考其<lb/>
　　時民庻流離概無樂土外困於南北之爭戰内困于<lb/>
<pb n="KR2m0014_WYG_004-22b"/>
　　旦暮之轉輸所頼永業尚存暫可延活而官又奪<lb/>
　　之名曰牧地荒地其實多民地耳既而授之諸軍<lb/>
　　人非習耕之人地乂非易耕之地或與之而不受<lb/>
　　或受之而不耕授田之詔雖屢見於紀中俱托之<lb/>
　　空言未見實用卒之口糧廪給仍不可省農具牛<lb/>
　　種反有所増謀國者至此亦可謂拙甚矣而當時<lb/>
　　若宣撫副使田琢奏方且逺引趙充國諸葛亮黄<lb/>
　　霸虞詡諸故事欲公私交利貧富相資以成家給<lb/>
<pb n="KR2m0014_WYG_004-23a"/>
　　人足國富兵强之上治噫亦何其迂逺而不切於<lb/>
　　時勢也<lb/>
元太祖十六年舒穆嚕拜達勒屯田於霸州<lb/>
　拜達勒為霸州等路元帥鎮守固安水寨令軍士屯<lb/>
　田且耕且戰披荆棘立廬舍數年之間城市悉完爲<lb/>
　燕京外蔽<lb/>
憲宗二年立經畧司於汴屯田唐鄧等州<lb/>
　時有宋兵世祖言之於帝立經畧司以孟克史天澤<lb/>
<pb n="KR2m0014_WYG_004-23b"/>
　等爲使授之兵牛敵至則禦敵去則耕仍置屯田萬<lb/>
　户於鄧完城以備之至世祖中統四年張晉亨戍宿<lb/>
　州首言汴堤南北沃壤閒曠宜屯田以資軍食乃分<lb/>
　兵列營以時種藝選千夫長督勸之期年皆獲其利<lb/>
三年正月汪特格修治利州且屯田<lb/>
七月屯田鳯翔<lb/>
　亦從世祖奏也至世祖中統二年十月詔鳯翔府種<lb/>
　田户𨽻平陽兵籍毋令出征務耕屯以給軍餉<lb/>
<pb n="KR2m0014_WYG_004-24a"/>
世祖中統三年三月始立左右等衛屯田<lb/>
　調樞宻院二千人於東安州南永清縣東荒土及本<lb/>
　衛元占牧地立屯開耕爲左衛屯田又調本衛軍二<lb/>
　千人於永清益津等處開耕爲右衛屯田<lb/>
　又至元元年正月以益都武衛軍屯田燕京官給牛<lb/>
　種至十八年發迤南軍於涿州霸州保定定興等處<lb/>
　分設廣備萬益等六屯是爲武衛屯田<lb/>
　又至元四年於武清香河等縣置中衛屯田十一年<lb/>
<pb n="KR2m0014_WYG_004-24b"/>
　遷於河西務等處<lb/>
　又至元十五年九月以各省軍入備侍衛者於霸州<lb/>
　保定涿州荒地立前衛屯田又後衛屯田亦是時置<lb/>
　後以永清等處田畆低下遷昌平縣之太平莊<lb/>
　又至元二十四年發欽察衛軍分置左右手屯田千<lb/>
　户所及欽察屯田千户所於清州諸處爲左右欽察<lb/>
　衛屯田<lb/>
　又至元十八年九月大都立䝉古站屯田編户歲輸<lb/>
<pb n="KR2m0014_WYG_004-25a"/>
　包銀者及真定等路闌遺户並令屯田其在真定者<lb/>
　與免皮貨至二十年四月樞宻院言䝉古侍衛軍於<lb/>
　新城等處屯田沙礫不可耕乞改撥良田二十三年<lb/>
　二月樞宻院奏前遣䝉古軍萬人屯田所獲除歲費<lb/>
　之外可糶鈔三千錠乞分廪諸翼軍士之貧乏者並<lb/>
　從之至二十六年二月罷䝉古侍衛軍從人之屯田<lb/>
　者别以鄂端巴實伯里回還漢軍及大名衛輝兩翼<lb/>
　新附軍與前後二衛迆東還戍士卒合併屯田於大<lb/>
<pb n="KR2m0014_WYG_004-25b"/>
　都路霸州及河間等處是爲左翼屯田萬户府又右<lb/>
　翼屯田萬户府置立歲月與左翼同至成宗大德元<lb/>
　年十一月發真定軍人於武清縣崔黄口増置屯田<lb/>
　又至元二十九年十一月命各萬户府摘大同隆興<lb/>
　太原平陽等處軍於音扎噶竒勤地及紅城周迴立<lb/>
　屯開耕仍命西京宣慰司領其事後改立大同等處<lb/>
　屯儲萬户府以領之成宗以後改置不一至英宗至<lb/>
　治元年始改爲忠翊侍衛屯田<lb/>
<pb n="KR2m0014_WYG_004-26a"/>
　　<hi>臣</hi>等謹按以上皆樞宻院所轄又有左衛率府宗仁衛宣<lb/>
　　忠扈衛屯田亦𨽻樞宻院見武宗英宗文宗朝<lb/>
至元二年五月詔西川山東南京等路戍邊軍屯田<lb/>
五年九月立河南屯田<lb/>
　先是二年正月以河南北荒田分給䝉古軍耕種詔<lb/>
　孟州之東黄河之北南至徐州等處凡荒閒地土令<lb/>
　都元帥阿珠阿婁罕等領士卒幷摘各萬户漢軍立<lb/>
　屯耕種至六年以攻襄樊軍餉不足發南京河南歸<lb/>
<pb n="KR2m0014_WYG_004-26b"/>
　徳諸路編民於唐鄧申裕等處立屯爲南陽府民屯<lb/>
　八年正月中書省言河南等處屯田人户皆内地中<lb/>
　產之民逺徙失業宜還之本籍其南京南陽歸徳等<lb/>
　民賦自今悉折輸米糧貯于便近地以給襄陽軍食<lb/>
　前所屯田冝令州郡募民耕佃從之九年七月河南<lb/>
　省臣言往歲徙民實邊屯耕以貧苦悉散還家今唐<lb/>
　鄧蔡息徐邳之民愛其田廬仍守故屯願以絲銀準<lb/>
　折輸粮而内地州縣轉粟餉軍者反厭苦之冝令沿<lb/>
<pb n="KR2m0014_WYG_004-27a"/>
　邊州郡仍舊輸糧内地州郡驗户折鈔就沿邊和糴<lb/>
　制可至成宗大徳元年十二月又徙襄陽屯田哈喇<lb/>
　婁軍於南陽户受田百五十畆給牛種田具仁宗皇<lb/>
　慶元年三月遣户部尚書瑪勒經理河南屯田<lb/>
　又至元十八年十月以各翼漢軍及各路新附軍分<lb/>
　置十屯於徳安等處立屯田萬户府三十一年改總<lb/>
　管府<lb/>
　又至元二十一年二月江淮行省言安豐之芍陂池<lb/>
<pb n="KR2m0014_WYG_004-27b"/>
　可溉田萬餘頃乞置三萬人立屯中書省議發軍士<lb/>
　二千人姑試行之後屯户至一萬四千八百有竒是<lb/>
　爲芍陂屯田萬户府<lb/>
　又至元二十三年以江淮新附漢軍立洪澤南北三<lb/>
　屯設萬户府以統之三十一年罷三屯萬户止立洪<lb/>
　澤屯田萬户府其屯地在淮安路之白水塘黄家疃<lb/>
　等處至仁宗延祐元年六月發軍増墾河南芍陂等<lb/>
　處屯田順帝至元元年三月命屯儲御軍于河南芍<lb/>
<pb n="KR2m0014_WYG_004-28a"/>
　陂洪澤徳安三處屯種<lb/>
　　<hi>臣</hi>等謹按以上皆河南行省所轄<lb/>
七年創立高麗屯田<lb/>
　時東征日本欲積糧餉爲進取計遂以高麗户及發<lb/>
　中衛等軍立屯田於王京東寧府鳯州等十一處<lb/>
　　<hi>臣</hi>等謹按高麗屯田無所轄因東征暫置而已殊方荒徼<lb/>
　　亦資其地利以充軍儲故元史地理志謂高麗守<lb/>
　　東藩執臣禮惟謹爲古所未見也<lb/>
<pb n="KR2m0014_WYG_004-28b"/>
十年十月以西川編民東川義士軍屯田餉潼川青居<lb/>
戍兵<lb/>
　四川屯田凡二十九處至十一年僉潼川府編民及<lb/>
　義士軍立屯是爲潼川府民屯<lb/>
　又十一年僉長寧軍等處編民立敘州宣撫司民屯<lb/>
　又僉䕫路等處編民置䕫路總管府及重慶路兩處<lb/>
　民屯<lb/>
　又十二年僉順慶等處編民置順慶路及成都路兩<lb/>
<pb n="KR2m0014_WYG_004-29a"/>
　處民屯<lb/>
　又十三年從利路元帥言廣元實東西兩川要衝以<lb/>
　襃州無主人口置廣元路民屯<lb/>
　又十九年僉紹慶路等處編民置紹慶嘉定兩路民<lb/>
　屯<lb/>
　又二十一年摘䝉古漢軍及嘉定新附軍於崇慶州<lb/>
　青城等處置嘉定萬户府軍屯<lb/>
　又二十一年從四川行省議除沿邊重地分軍鎮守<lb/>
<pb n="KR2m0014_WYG_004-29b"/>
　餘軍於成都諸處擇膏腴地立屯開種凡創立十四<lb/>
　屯一曰䕫路萬户府軍屯一曰成都等路萬户府軍<lb/>
　屯置於崇慶州義興鄉楠木園一曰河東陜西等路<lb/>
　萬户府軍屯置於灌州之青城陶埧及崇慶州之大<lb/>
　册頭等處一曰廣安等處萬户府軍屯置於崇慶州<lb/>
　之七寳埧一曰保寧萬户府軍屯置於崇慶州晉源<lb/>
　縣之金馬一曰敘州萬户府軍屯置於灌州之青城<lb/>
　一曰五路萬户府軍屯置於崇慶州之大栅鎮孝感<lb/>
<pb n="KR2m0014_WYG_004-30a"/>
　鄉及灌州青城縣之懷仁鄉一曰興元金州等處萬<lb/>
　户府軍屯置於崇慶州晉源縣孝感鄉一曰隨路八<lb/>
　都萬户府軍屯置於灌州青城温江縣一曰舊附等<lb/>
　軍萬户府軍屯置於灌州青城縣崇慶州等處一曰<lb/>
　礮手萬户府軍屯置於灌州青城縣龍池鄉一曰順<lb/>
　慶軍屯置於晉源縣義興鄉江源縣將軍橋一曰平<lb/>
　陽軍屯置於灌州青城崇慶州大栅頭一曰遂寧州<lb/>
　軍屯<lb/>
<pb n="KR2m0014_WYG_004-30b"/>
　又二十六年發軍於沿江下流漢初等處置順慶等<lb/>
　處萬户府軍屯<lb/>
　又二十六年保寧府言本管軍人一户或二丁三丁<lb/>
　父兄子弟應役實爲重倂若又遷於成都屯種去家<lb/>
　隔逺逃匿必多乞令本府在營士卒及䕫路守鎮軍<lb/>
　人止於保寧沿江屯種從之置保寧萬户府軍屯<lb/>
　又二十七年撥廣安舊附漢軍於新明等處置廣安<lb/>
　等處萬户府軍屯<lb/>
<pb n="KR2m0014_WYG_004-31a"/>
　　<hi>臣</hi>等謹按以上皆四川行省所轄又有敘州等處<lb/>
　　重慶五路兩軍屯見成宗仁宗朝<lb/>
十一年正月立陜西屯田<lb/>
　以安西王所管編民立於櫟陽涇陽終南渭南十九<lb/>
　年又以拘收軍站齊哩克昆户立於安西平涼二十<lb/>
　九年又立鳯翔鎮原彭原民屯㝷改爲軍屯三十年<lb/>
　復更爲民屯同𨽻陜西屯田總管府<lb/>
　又陜西等處萬户府屯田十九年二月以盩厔南係<lb/>
<pb n="KR2m0014_WYG_004-31b"/>
　官荒地發歸附軍立孝子林張馬村軍屯二十年以<lb/>
　南山廵哨軍户立於盩厔之杏園莊寧州之大昌原<lb/>
　二十一年發文安新附軍立屯於亞柏鎮復以燕京<lb/>
　戍守新附軍立屯於德順州之威戎<lb/>
　又桂齊延安總管府屯十九年以拘收放良布埒齊<lb/>
　及漏籍户立屯於延安路特黙齊草地<lb/>
　　<hi>臣</hi>等謹按以上皆陜西等處行中書省所轄<lb/>
　　元史李徳輝傳曰至元時徳輝爲皇子安西王相<lb/>
<pb n="KR2m0014_WYG_004-32a"/>
　　至則視瀕涇營牧故地可得數千頃起廬舍疏溝<lb/>
　　儈假牛種田具與貧民二千家屯田其中歲得粟<lb/>
　　麥芻藁萬計<lb/>
是年立甘肅等處屯田<lb/>
　先是八年正月僉發隨州鄂州降人住中興至是編<lb/>
　爲屯户置寧夏營田司屯田二十三年十月徙甘州<lb/>
　新附軍千人屯田中興千人屯田伊里哈<lb/>
　又十一年從安撫司請以招收放良人民置寧夏路<lb/>
<pb n="KR2m0014_WYG_004-32b"/>
　放良官屯田<lb/>
　又十六年正月立河西屯田給耕具遣官領之十八<lb/>
　年正月命肅州沙州𤓰州置管軍萬户府屯田於甘<lb/>
　州黒山子滿峪泉水渠鴨子趐等處二十四年七月<lb/>
　河西𤓰沙等處立色辰屯田十二月發河西甘肅等<lb/>
　處富民千人往色辰地與漢軍新附軍雜居耕植至<lb/>
　成宗大徳七年六月御史臺言𤓰沙二州自昔爲邊<lb/>
　鎮重地今大軍屯駐甘州使官民反居邊外非宜乞以<lb/>
<pb n="KR2m0014_WYG_004-33a"/>
　䝉古軍萬人分鎮險隘立屯田以供軍實從之<lb/>
　又至元十八年以太原新附軍之在甘州者充屯田<lb/>
　軍二十二年七月遷甘州新附軍往屯亦集乃鑿合<lb/>
　即渠開種二十五年四月又命甘肅行省發新附軍<lb/>
　三百人屯田亦集乃<lb/>
　又十九年三月發迤南新附軍往屯寧夏等處二<lb/>
　十一年又遣塔塔爾千户所管軍徃屯是爲寕夏<lb/>
　等處新附軍萬户府屯田<lb/>
<pb n="KR2m0014_WYG_004-33b"/>
　　<hi>臣</hi>等謹按以上皆甘肅等處行中書省所轄<lb/>
　　元史多爾濟傳曰多爾濟西夏寧州人年十五通<lb/>
　　古註論語孟子尚書世祖以西夏子弟多俊逸欲<lb/>
　　試用之召見於香閣奏對稱㫖帝問欲何仕對<lb/>
　　曰西夏營田實占正軍儻有調用則又妨耕作土<lb/>
　　瘠野曠十未墾一南軍屯聚以來子弟蕃息稍衆<lb/>
　　若以其成丁者别編入籍以實屯力則地利多而兵<lb/>
　　有餘矣請爲其總管以盡措畫帝可之乃授中興<lb/>
<pb n="KR2m0014_WYG_004-34a"/>
　　路新民總管至官録其子弟之壯者墾田塞黄河<lb/>
　　九口開其三流凡三載賦額増倍<lb/>
七月徙生劵軍屯田和琳<lb/>
　至二十年令西京宣慰司送牛一千赴和琳屯田二<lb/>
　十一年六月從噶達蘓請移阿拉克岱和琳屯田軍<lb/>
　與其所部相合屯田五條河三十年命戍和琳漢軍四<lb/>
　百留百人餘令耕屯杭愛<hi>杭愛疑即青海之譌</hi>成宗元貞元年<lb/>
　摘六衛漢軍千名赴青海屯田大徳元年正月摘和<lb/>
<pb n="KR2m0014_WYG_004-34b"/>
　琳漢軍置屯於五條河三年以五條河軍悉倂入青<lb/>
　海仁宗延祐三年罷青海屯田復立屯於五條河六<lb/>
　年分揀䝉古軍五千人復屯田青海七年命依世祖<lb/>
　舊制青海五條河俱設屯田英宗時立萬户府是<lb/>
　爲嶺北行省屯田<lb/>
　又至元十七年十二月從阿爾婁官人言於瑪納齊<lb/>
　等處舊置驛所設立屯田至二十八年發虎賁親軍<lb/>
　二千人入屯二十九年増一千凡立三十四屯於上<lb/>
<pb n="KR2m0014_WYG_004-35a"/>
　都是爲虎賁親軍都指揮使司屯田<lb/>
　　<hi>臣</hi>等謹按以上皆腹裏所轄又有大同等處屯儲<lb/>
　　總管府屯田亦屬腹裏見成宗朝<lb/>
十二年五月命三衛新附生劵軍赴巴達克山屯田<lb/>
是年始立雲南屯田<lb/>
　于大理金齒等處所轄州縣拘刷漏籍人户置<lb/>
　立屯田十四年益以本府編民十八年續僉永<lb/>
　昌府民増入二十六年至二十八年於爨僰軍内<lb/>
<pb n="KR2m0014_WYG_004-35b"/>
　僉立大理軍屯是爲大理金齒等處宣慰司都元<lb/>
　帥府軍民屯<lb/>
　又十二年僉鶴慶路編民立民屯二十七年僉爨<lb/>
　僰軍立軍屯是爲鶴慶路軍民屯田<lb/>
　又十二年以漏籍人户立中慶民屯二十七年以爨<lb/>
　僰軍立軍屯是爲中慶路軍民屯田<lb/>
　又十二年以漏籍人户立曲靖路及澂江仁徳府民<lb/>
　屯二十六年以爨僰軍立軍屯是爲曲靖等處宣慰<lb/>
<pb n="KR2m0014_WYG_004-36a"/>
　司兼管軍萬户府軍民屯田<lb/>
　又十二年以漏籍人户立臨安民屯二處二十七年<lb/>
　續立爨僰軍屯是爲臨安宣慰司兼管軍萬户府軍<lb/>
　民屯田<lb/>
　又十五年於威楚提舉鹽使司拘刷漏籍人户立威<lb/>
　楚提舉屯田又拘刷本路漏籍立民屯二十七年以<lb/>
　爨僰軍立軍屯爲威楚路軍民屯田<lb/>
　又十六年以各路編民立建昌㑹川路德昌路三處<lb/>
<pb n="KR2m0014_WYG_004-36b"/>
　民屯二十年以爨僰軍立徳昌軍屯二十三年以爨<lb/>
　僰軍立建昌軍屯至二十七年以爨僰土軍立會通<lb/>
　民屯總爲羅羅斯宣慰司兼管軍萬户府軍民屯田<lb/>
　又二十七年以雲南戍軍糧餉不足於河曲禄勸二<lb/>
　州僉爨僰軍立屯是爲武定路總管府軍屯<lb/>
　又二十七年以爨僰軍立烏撒路軍屯及東川路民<lb/>
　屯是爲烏撒宣慰司軍民屯田<lb/>
　又三十年梁王遣使詣雲南行省言以漢軍置立屯<lb/>
<pb n="KR2m0014_WYG_004-37a"/>
　田次年屯於烏䝉後遷新興州是爲梁千户翼軍屯<lb/>
　　<hi>臣</hi>等謹按以上皆雲南行省所轄又有烏䝉等處<lb/>
　　軍屯見仁宗朝<lb/>
十六年三月給千户瑪納部下巴圖軍及土渾川軍屯<lb/>
田牛具<lb/>
五月詔漣海等州募民屯田置總管府及提舉司領之<lb/>
　時募民開耕漣海州荒地官給禾種自備牛具所得<lb/>
　子粒官得十之四民得十之六仍免屯户徭役十八<lb/>
<pb n="KR2m0014_WYG_004-37b"/>
　年六月命中書省㑹計漣海屯田官給之資與歲入<lb/>
　之數便則行之否則罷去十月募民屯田淮西二十<lb/>
　五年正月以平江鹽兵屯田於淮東西又江淮行省<lb/>
　言兩淮土曠民寡兼倂之家皆不輸税又管内七十<lb/>
　餘城止屯田兩所宜増置淮東西兩道勸農營田司<lb/>
　督使耕之制可二十七年以所轄提舉司一十九處<lb/>
　倂爲十二其後再倂為八俱𨽻淮東淮西屯田打捕<lb/>
　總管府<lb/>
<pb n="KR2m0014_WYG_004-38a"/>
　又十六年以大都屬邑編民于寳坻縣立寳坻屯田<lb/>
　又二十二年于豐潤縣立豐潤署屯田<lb/>
　又二十三年於兖州立尚珍署屯田<lb/>
　　<hi>臣</hi>等謹按以上皆宣徽院所轄<lb/>
十八年以福建調軍糧儲費用依腹裏例置汀漳屯田<lb/>
　發年老鎭守士卒又募南安等縣居民立屯耕作至<lb/>
　成宗元貞三年又摘戍軍於南詔黎畬各立屯田大<lb/>
　徳元年二月以新附軍屯田漳州二年正月置汀州<lb/>
<pb n="KR2m0014_WYG_004-38b"/>
　屯田<lb/>
　　<hi>臣</hi>等謹按以上江浙等處行中書省所轄<lb/>
二十年八月敕大名真定北京衛輝四路屯駐新附軍<lb/>
於東京屯田<lb/>
　至二十一年五月發新附軍於根敦扎卜置立屯田二<lb/>
　十六年又分京師應役新附軍屯田哈斯罕關東荒<lb/>
　地三十年又併伊嚕特穆爾塔斯哈雅兩萬户新附<lb/>
　軍入金復州立屯耕作是爲金復州萬户府屯田<lb/>
<pb n="KR2m0014_WYG_004-39a"/>
　二十三年又以大寧遼陽平濼諸路拘刷漏籍改良<lb/>
　布哷齊人户及僧道之還俗者立屯於瑞州之西瀕<lb/>
　海荒地開耕設打捕屯田總管府成宗大徳四年罷<lb/>
　之止立大寧路海陽等處打捕屯田所<lb/>
　又二十九年十月以蠻軍女直户於咸平府立浦峪<lb/>
　路屯田萬户府三十年於楚勒罕拉林等處立屯成<lb/>
　宗大徳二年撥蠻軍户屬肇州䝉古萬户府止存女<lb/>
　直户依舊立屯<lb/>
<pb n="KR2m0014_WYG_004-39b"/>
　　<hi>臣</hi>等謹按以上皆遼陽等處行中書省所轄又有<lb/>
　　肇州䝉古屯田萬户府見成宗朝<lb/>
二十一年十一月以江淮間自襄陽至於東海多荒田<lb/>
命司農司立屯田法募人開耕免其六年租税幷一<lb/>
切雜役<lb/>
二十二年正月遷廣濟署屯田於清滄<lb/>
　以崔黄口空城屯田歲澇不收故遷之後以尚珍署<lb/>
　舊領屯夫及遷濟南河間平灤真定保定各路屯夫<lb/>
<pb n="KR2m0014_WYG_004-40a"/>
　併入<lb/>
　又二十四年八月以北京採取材木百姓立永平屯<lb/>
　田總管府於灤州<lb/>
　又營田提舉司不詳其建置之始以軍民布埓齊<lb/>
　等户立于大都漷州之武清縣<lb/>
　　<hi>臣</hi>等謹按以上皆大農司所轄<lb/>
二十五年立衡州等處屯田<lb/>
　調徳安屯田軍士分置衡州之清化永州之烏符武<lb/>
<pb n="KR2m0014_WYG_004-40b"/>
　岡之白倉立屯田二十七年募衡陽縣無產民増入<lb/>
　是爲湖南道宣慰司衡州等處屯田<lb/>
　又三十年召募民户倂發新附士卒于海南海北置<lb/>
　立屯田至成宗元貞元年以其地多瘴癘縱屯軍二<lb/>
　千人還各翼留二千人與民屯種大徳三年悉令還<lb/>
　役止令民户屯種是爲海北海南道宣慰司都元帥<lb/>
　府民屯<lb/>
　　<hi>臣</hi>等謹按以上皆湖廣等處行中書省所轄又所<lb/>
<pb n="KR2m0014_WYG_004-41a"/>
　　轄廣西兩江道宣慰司都元帥獞兵屯田見仁宗朝<lb/>
　　又按兵志所載世祖時各省屯田惟湖廣置立最<lb/>
　　後考本紀至元十二年五月遣高達安撫湖南詔<lb/>
　　諭曰昔我國家出征所獲城邑即委而去之未嘗<lb/>
　　置兵戍守以此連年征伐不息夫爭國家者取其<lb/>
　　土地人民而已今欲保守新附城壁使百姓安業<lb/>
　　力農䝉古人未之知也湖南州郡皆汝舊部曲未<lb/>
　　歸附者何以招懷生民何以安業聴汝爲之是初<lb/>
<pb n="KR2m0014_WYG_004-41b"/>
　　平湖廣時即爲戍守農田之計矣<lb/>
二十七年正月給塔齊爾回回屯田三千户牛種<lb/>
三月立江南營田提舉司<lb/>
　至三十年正月河南江北行省言掦州䝉古台所立<lb/>
　屯田四萬餘頃官種外宜聽民耕墾從之復命舊𨽻<lb/>
　納顔實納塔拉女直戸四百屯田揚州<lb/>
成宗元貞二年七月肇州萬户府立屯田給以農具種<lb/>
食<lb/>
<pb n="KR2m0014_WYG_004-42a"/>
　以納顔布拉噶齊及打魚碩逹勒逹女直等户於肇州<lb/>
　旁近地開耕<lb/>
是年改立敘州軍屯<lb/>
　遷遂寧屯軍於敘州宣化縣喁口上下荒地開種<lb/>
大徳二年正月屯田贛州<lb/>
　以贛州路所轄信豐會昌龍南安逺等處爲賊所出<lb/>
　没發寨兵及宋舊役弓手與抄數漏籍立屯耕守以<lb/>
　鎮遏之<lb/>
<pb n="KR2m0014_WYG_004-42b"/>
　　<hi>臣</hi>等謹按是爲贛州路南安寨兵萬户府屯田江<lb/>
　　西等處行中書省所轄<lb/>
是年立廣西兩江道獞兵屯田<lb/>
　募牧蘭等處及融慶溪洞猺獞民丁於上浪忠州諸<lb/>
　處開屯耕種十年續置藤州屯田<lb/>
　　<hi>臣</hi>等謹按廣西開屯元史兵志云始于大徳其實<lb/>
　　世祖已肇行之至元時邕管徼外蠻數爲寇二十九<lb/>
　　年廣西兩江道宣慰副使烏克遜澤循行並徼得阸塞<lb/>
<pb n="KR2m0014_WYG_004-43a"/>
　　處募民伉徤者四千六百餘户置十屯列營堡以<lb/>
　　守之陂水墾田築八堨以節瀦洩得稻田若干畆<lb/>
　　歲收粟若干石爲軍儲邊民賴之次年有㫖發湖<lb/>
　　湘富民萬家屯田廣西以圖交阯湖廣行省平章<lb/>
　　哈喇哈斯奏往年逺征無功瘡痍未復今又徙民<lb/>
　　瘴鄉必將怨叛遂報罷民皆感悦及廣西元帥府<lb/>
　　請募南丹五千户屯田事上行省哈喇哈斯曰此<lb/>
　　土著之民誠爲便之内足以實空地外足以制交<lb/>
<pb n="KR2m0014_WYG_004-43b"/>
　　阯之寇可不煩士卒而饋餉有餘即命度地立爲<lb/>
　　五屯給牛種農具詳見哈喇哈斯傳至是則又以<lb/>
　　土寇逃之交趾遺有水田從部民言募民屯種至<lb/>
　　十年則又以平大任洞賊以其所遺田土續置屯<lb/>
　　田取本路之地授之本地之民仍祖哈喇哈斯之<lb/>
　　遺意也<lb/>
四年二月於西京黄華嶺立屯田<hi>黄華嶺紀作太和嶺</hi>
　大同黄華嶺等處田土頗廣命立屯開耕所屬山隂<lb/>
<pb n="KR2m0014_WYG_004-44a"/>
　雁門馬邑鄭陽洪濟金城寧武凡七屯六年十月置<lb/>
　大同黄華嶺屯田罷軍儲所立屯儲軍民總管萬户<lb/>
　府十年四月樞宻院言太和嶺屯田舊置屯儲總管<lb/>
　府專督其程人給地五十畆歲輸糧三十石或他役<lb/>
　不及耕作者悉如數徴人致重困乞令軍官統治以<lb/>
　宣慰使總其事視軍民所收多寡以爲賞罰從之十<lb/>
　一年放罷漢軍還紅城屯所止存民夫在屯仁宗時<lb/>
　改萬户府爲總管府<lb/>
<pb n="KR2m0014_WYG_004-44b"/>
武宗至大元年六月置左衛率府屯田<lb/>
　命置於大都路漷州武清縣及保定路新城縣至英<lb/>
　宗至治元年以武衛與左衛率府屯地隔絶不便耕<lb/>
　作以兩衛田互異之分置三翼屯田千户所<lb/>
十一月覈天下屯田<lb/>
　中書省言天下屯田百二十餘所由所用非人以至<lb/>
　廢弛除四川甘肅應昌府雲南爲地絶逺其餘當選<lb/>
　習農務者往與行省宣慰司親履其地可興者興可<lb/>
<pb n="KR2m0014_WYG_004-45a"/>
　廢者廢各具籍以聞從之<lb/>
二年二月令各衛屯田官三年一易<lb/>
四月摘漢軍五千給田十萬頃於直沽海口屯種又益<lb/>
以康里軍二千立鎭守海口屯儲親軍都指揮使司<lb/>
仁宗延祐元年十二月敕經界諸衛屯田<lb/>
三年立烏䝉軍屯<lb/>
　雲南行省言烏䝉乃雲南咽喉之地别無屯戍軍馬<lb/>
　其地廣濶土脉膏腴者皆有古昔屯田之蹟乞發畏<lb/>
<pb n="KR2m0014_WYG_004-45b"/>
　吾兒及新附漢軍屯田鎮遏從之<lb/>
七年發軍於重慶路三堆中嶆趙市等處屯耕<lb/>
英宗至治二年八月立宗仁衛屯田<lb/>
　發五衛漢軍於大寧等處創立屯田分置兩翼屯田<lb/>
　千户所<lb/>
文宗至順元年十二月立宣忠扈衛屯田<lb/>
　命收聚訖一萬俄羅斯給地一百頃立宣忠扈衛親<lb/>
　軍萬户府屯田依宗仁衛例<lb/>
<pb n="KR2m0014_WYG_004-46a"/>
順帝元統二年十月立湖廣黎兵屯田一十三所<lb/>
　每所兵千人屯户五百皆土人爲之官給田土牛種<lb/>
　農具免其差徭<lb/>
至正十六年十二月命大司農司屯種雄覇二州以給<lb/>
京師號京糧<lb/>
十七年四月監察御史五十九請選軍官兼路府州縣<lb/>
之職以勸農事從之<lb/>
　五十九言武備莫重于兵而養兵莫先于食今朝廷<lb/>
<pb n="KR2m0014_WYG_004-46b"/>
　撥降鈔錠措置農具命總兵官于河南克復州郡且<lb/>
　耕且戰甚合寓兵于農之意爲今之計權命總兵官<lb/>
　從宜于軍官内選委能撫字軍民者兼路府州縣之<lb/>
　職務要農事有成軍民得所則擾民之害以除而匱<lb/>
　乏之憂亦釋矣帝嘉納焉<lb/>
十八年二月於萊州立三百六十屯田<lb/>
　每屯相去三十里造大車百輛挽運糧儲官民田十<lb/>
　止收二分冬則陸運夏則水運<lb/>
<pb n="KR2m0014_WYG_004-47a"/>
元各處屯田數<lb/>
　樞宻院所轄<hi>左衛屯田一千三百一十頃六十五畆右衛田數同中衛一千三十七頃八十</hi>
　<hi>二畆前衛一千頃後衛一千四百二十八頃一十四畆武衛一千八百四頃四十五畆左翼萬户府一千</hi>
　<hi>三百九十九頃五十二畆右翼萬户府六百九十九頃五十畆忠翊侍衛二千頃左右欽察衛左手千户</hi>
　<hi>所一百三十七頃五十畆右手千户所二百一十八頃五十畆欽察千户所三百頃左衛率府一千五百</hi>
　<hi>頃宗仁衛二千頃宣忠扈衛一百頃</hi>
　大農司所轄<hi>永平總管府田一萬一千六百一十四頃四十九畆營田提舉司三千五百二</hi>
　<hi>頃九十三畆廣濟署一萬二千六百頃三十八畆</hi>
<pb n="KR2m0014_WYG_004-47b"/>
　宣徽院所轄<hi>淮東淮西屯田打捕總管府田一萬五千一百九十三頃三十九畆豐閏署三</hi>
　<hi>百四十九頃寳坻屯四百五十頃尚珍署九千七百一十九頃七十二畆</hi>
　腹裏所轄<hi>大同等處屯儲總管府田五千頃虎賁親軍都指揮使司四千二百二頃七十九畆</hi>
　<hi>嶺北行省六千四百餘頃</hi>
　遼陽等處行中書省所轄<hi>大寧路海陽等處打捕所田二百三十頃五十畆浦</hi>
　<hi>峪路萬户府四百頃金復州萬户府二千六百二十三頃肇州䝉古萬户府田數未詳</hi>
　河南行省所轄<hi>南陽府民屯田二萬六百六十二頃七畆洪澤萬户府三萬五千三百一</hi>
　<hi>十二頃二十一畆芍陂萬户府田數未詳徳安等處軍民總管府八千八百七十九頃九十六畆</hi>
<pb n="KR2m0014_WYG_004-48a"/>
　陜西等處行中書省所轄<hi>陜西等處總管府鳯翔田九十頃一十二畆鎭原田</hi>
　<hi>四百二十六頃八十五畆櫟陽田一千二十頃九十九畆涇陽田一千二十頃九十九畆彭原田五百四</hi>
　<hi>十五頃六十八畆安西田四百六十七頃七十八畆平凉田一百一十五頃二十畆終南田九百四十三</hi>
　<hi>頃七十六畆渭南田一千二百二十二頃三十一畆陜西等處萬户府孝子林田二十三頃八十畆張馬</hi>
　<hi>村田七十三頃八十畆杏園莊田一百一十八頃三十畆大昌原田一百五十八頃七十九畆亞柏鎭田</hi>
　<hi>二百六十八頃五十九畆威戎田一百六十四頃八十畆桂齊延安總管府田四百八十六畆</hi>
　甘肅等處行中書省所轄<hi>寧夏等處新附軍萬户府田一千四百九十八頃三</hi>
　<hi>十三畆管軍萬户府一千一百六十六頃六十四畆寧夏營田司一千八百頃寧夏路放良官屯四百四</hi>
<pb n="KR2m0014_WYG_004-48b"/>
　<hi>十六頃五十畆亦集乃九十一頃五十畆</hi>
　江西等處行中書省所轄<hi>贛州路南安寨兵萬户府畝田五百二十四頃六十八</hi>
　江浙等處行中書省所轄<hi>汀州田二百五十二頃漳州田二百五十頃</hi>
　高麗國<hi>田數未詳</hi>
　四川行省所轄<hi>廣元路民屯田九頃六十畆敘州宣撫司民屯紹慶路民屯嘉定路民屯</hi>
　<hi>順慶路民屯潼川府民屯䕫慶路總管府民屯重慶路民屯成都路民屯田數俱未詳保寧萬户府軍屯</hi>
　<hi>一百一十八頃二十七畆敘州等處萬户府軍屯四十一頃八十三畆重慶五路守鎮萬户府軍屯四百</hi>
　<hi>二十頃䕫路萬户府軍屯五十六頃七十畆成都路等萬户府軍屯四十二頃七十畆河東陜西等路萬</hi>
<pb n="KR2m0014_WYG_004-49a"/>
　<hi>户府軍屯二百八頃七畆廣安等處萬户府軍屯二十六頃二十五畆保寧府萬户府軍屯七十五頃九</hi>
　<hi>十五畆敘州萬户府軍屯三十八頃六十七畆五路萬户府軍屯二百三頃一十七畆興元金州等處萬</hi>
　<hi>户府軍屯五十六頃五路八都萬户府軍屯一百六十二頃五十七畆舊附等軍萬户府軍屯一百二十</hi>
　<hi>九頃五十畆礮手萬户府軍屯一十六頃八十畆順慶軍屯九十八頃八十七畆平陽軍屯六十九頃六</hi>
　<hi>十五畆遂寧州軍屯三百五十頃嘉定萬户府軍屯二頃二十七畆順慶等處萬户府軍屯一百一十四</hi>
　<hi>頃八十畆廣安等處萬户府軍屯二十頃六十五畆</hi>
　雲南行省所轄<hi>其制與中原不同凡田四畆爲一雙威楚提舉司田二百六十五雙大理</hi>
　<hi>金齒等處宣慰司都元帥府軍民屯二萬二千一百五雙鶴慶路軍民屯軍屯田六百八䨇民屯田四百</hi>
<pb n="KR2m0014_WYG_004-49b"/>
　<hi>雙俱己業武定路總管府軍屯七百四十八雙威楚路軍民屯民屯官給荒田四千三百三十雙自備己</hi>
　<hi>業田一千一百七十五雙軍屯官給荒田六十雙自備己業一千五百三十六雙中慶路軍民屯民屯官</hi>
　<hi>給田一萬七千二十二雙自備己業二千六百二雙雙軍屯官給田二百三十四雙自備己業田二千六百</hi>
　<hi>曲靖路等處宣慰司兼管軍萬户府軍民屯曲靖路民屯官給田一千四百八十雙自備己業田三千雙</hi>
　<hi>澂江軍民屯田數未詳仁徳府民屯官給田一百六十雙軍屯己業田四百雙烏撒宣慰司軍民屯田數</hi>
　<hi>未詳皆自備己業臨安宣慰司兼管軍萬户府軍民屯民屯二處共四千雙軍屯一千一百五十二雙梁</hi>
　<hi>千户翼軍屯三千七百八十九雙羅羅斯宣慰司兼管軍萬户府軍民屯田數未詳烏蒙等處總管府軍</hi>
　<hi>屯一千二百五十頃</hi>
<pb n="KR2m0014_WYG_004-50a"/>
　湖廣等處行中書省所轄<hi>海北海南道宣慰司都元帥府民屯瓊州路田二百</hi>
　<hi>九十二頃九十八畆雷州路一百六十五頃五十一畆高州路四十五頃化州路五十五頃二十四畆亷</hi>
　<hi>州路四頃八十六畆廣西兩江道宣慰司都元帥獞兵屯田水田五百四十五頃七畆續増田二百八頃</hi>
　<hi>一十九畆湖南道宣慰司衡州等處屯田清化田一百二十頃一十九畆烏符一百三頃五十畆白倉八</hi>
　<hi>十六頃九十二畆</hi>
　　元史兵志曰元初用兵征討遇堅城大敵必屯田<lb/>
　　以守之海内既一于是内而各衛外而行省皆立<lb/>
　　屯田以資軍餉或因古之制或以地之宜大抵芍<lb/>
<pb n="KR2m0014_WYG_004-50b"/>
　　陂洪澤甘肅𤓰沙因昔人之制其地利蓋不減于<lb/>
　　舊和琳陜西四川等地則因地之宜而肇爲之亦<lb/>
　　未嘗遺其利至于雲南八番海南海北雖非屯田<lb/>
　　之所而以爲蠻夷腹心之地則又因制兵屯旅以<lb/>
　　控扼之由是天下無不可屯之兵無不可耕之地<lb/>
　　矣<lb/>
　<lb/>
欽定續文獻通考卷四<lb/>
</p>
<p>
</p>
  </div>
</body>
</text>
</TEI>
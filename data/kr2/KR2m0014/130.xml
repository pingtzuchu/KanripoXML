<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_130-1a"/>
欽定四庫全書<lb/>
欽定續文獻通考卷一百三十<lb/>
　兵考<lb/>
　　教閲<lb/>
宋寧宗慶元元年十一月命宰執大閲<lb/>
二年三月命諸軍射鐡簾<lb/>
嘉泰三年十月命兩淮諸州以仲冬教閲民兵萬弩手<lb/>
四年四月命内外諸軍詳度純隊法<lb/>
<pb n="KR2m0014_WYG_130-1b"/>
六月詔沿江四川軍帥簡練軍實<lb/>
開禧元年六月命諸路安撫司教閲禁軍<lb/>
　　名臣奏議曰袁説友上言曰今日之所豫備者莫<lb/>
　　先於修軍政而軍政之最切者莫大於治軍實夫<lb/>
　　軍實者武藝車徒器械是也臣嘗得之於宿將謂<lb/>
　　軍中如弓弩手如鎗刀手皆有升加等則弩手之<lb/>
　　高强者則有四石與五石馬其用鐡搭者則加以<lb/>
　　三斗矣弓手之高强者則有二石五斗焉鎗手之<lb/>
<pb n="KR2m0014_WYG_130-2a"/>
　　高强者則有五百六百□者馬刀手之高强者則<lb/>
　　有格鬬屢勝者焉力愈强則斗力□力愈高矣必<lb/>
　　有此武藝則有此升加與之增食錢增衣賜所增<lb/>
　　多寡視其藝之高下統帥等日試月比毎季屬之<lb/>
　　總領親與審擇從實升加升加既畢即增請給然<lb/>
　　後士伍激勸一遇征行莫非强勇之士今江蜀諸<lb/>
　　屯豈不知此而升加之法百不舉一臣又知其説<lb/>
　　矣軍中既無餘力總司復無餘財誠恐升加既多<lb/>
<pb n="KR2m0014_WYG_130-2b"/>
　　月支必廣既有犒設復添衣賜自度無以辦此不<lb/>
　　復敢事勸激遂使士卒有勇莫施有力莫見人材<lb/>
　　沈鬱緩急無用豈不深可惜哉臣愚欲望睿斷行<lb/>
　　下諸處統帥將弓弩手鎗刀手毎日比試籍定斗<lb/>
　　力石力與□數格鬬勝數最高强者候至一季取<lb/>
　　其最高者不限以人數多寡令總領同統帥親與<lb/>
　　審試不得徇情須從實升加犒設外照格增添請<lb/>
　　給各具名奏聞諸軍士卒自皆踴躍自奮願以勇<lb/>
<pb n="KR2m0014_WYG_130-3a"/>
　　力競相呈露一有邊警以此禦敵臣知所向無前<lb/>
　　矣<lb/>
理宗寶慶元年十一月御射殿閲射藝遷補有差<lb/>
二年六月御射殿閲諸班直射藝換授有差<lb/>
嘉熈四年閏十二月閲軍頭司武技<lb/>
　淳祐四年董槐知建康府時軍政弛弗治乃為賞二<lb/>
　等以教射春秋教肄士卒坐作進退撃刺之技歳餘<lb/>
　盡為精兵<lb/>
<pb n="KR2m0014_WYG_130-3b"/>
淳祐十一年十二月詔邊事未息武備當嚴諸路帥閫<lb/>
守臣講明激厲使各自衛鄉井弓弩箭隻聴從其便<lb/>
　時臺臣又條陳軍匠不閑閲習之弊按舊制禁兵毋<lb/>
　私役比歳凡州軍屯營駐劄之處多循舊習毎一州<lb/>
　軍匠無慮數百工藝雖精撃刺不習設有小警何能<lb/>
　授甲乞申嚴帥守及統兵官應軍匠聴歸營伍閑習<lb/>
　訓練勿競作無益虚縻廩稍以妨軍實<lb/>
寶祐六年十二月詔廣南制置大使李曽伯城築闗隘<lb/>
<pb n="KR2m0014_WYG_130-4a"/>
訓練民兵峒丁申嚴防遏<lb/>
度宗咸淳元年八月命步帥陳奕沿江案閲軍防賜錢<lb/>
二十萬給用<lb/>
　至三年臣僚言諸軍統領統制正將副將正欲在軍<lb/>
　訓練閑於武事一有調用令下即行士悉將智將悉<lb/>
　士勇所向無敵今江南州郡沿江制閫置帳前官專<lb/>
　任營運不為軍計實為家謀絶無戰陣新功率從帳<lb/>
　前升差大略一軍僅二三千而使臣至五六百以供<lb/>
<pb n="KR2m0014_WYG_130-4b"/>
　雜役九年臣僚言比者招募軍兵一時徒取充數以<lb/>
　覬賞格湼刺之後更不教閲主兵官苦於勞役日夜<lb/>
　罔休一或稍違即罹囹圄搒掠之酷兵不堪命而死<lb/>
　者逃者接踵也今請以新招軍分𨽻諸隊使之熟紀<lb/>
　律習事藝或旬或月上各郡閲試蓋弊至於此而訓<lb/>
　練之制大壊矣<lb/>
遼太宗天顯三年正月閲北尅南尅兵籍及皮室伊喇<lb/>
摩哩三軍<lb/>
<pb n="KR2m0014_WYG_130-5a"/>
四年十月幸諸營閲軍籍又以雲中郡縣未下大閲六<lb/>
軍<lb/>
十二年二月詔諸部休養士卒七月詔諸郡治甲兵<lb/>
㑹同三年五月閲騎兵六月閲歩卒均於南郊<lb/>
七年閏十二月閲諸道軍於温榆河<lb/>
九年九月閲諸道兵於漁陽西棗林淀<lb/>
聖宗統和元年十月將征高麗親閲東京留守耶律穆<lb/>
濟所總兵馬<lb/>
<pb n="KR2m0014_WYG_130-5b"/>
四年十一月以南伐皇太后親閲輜重兵甲<lb/>
十四年十月命劉遂教南京神武軍士劒法<lb/>
興宗重熈四年十二月詔諸軍礟弩弓劒手以時閲習<lb/>
十四年十二月觀漢軍習礟射撃劒<lb/>
道宗壽隆元年九月詔西京礟人弩人教西北路漢軍<lb/>
金太宗天㑹三年八月詔有司揀閲善射勇健之士以<lb/>
備宋<lb/>
十年詔分遣呼沙呼等十二人閲諸路丁壯調赴軍<lb/>
<pb n="KR2m0014_WYG_130-6a"/>
海陵正隆二年制戰陣之法十有餘條因大儺耀兵有<lb/>
飛龍騰蛟吼虎魚麗之變以示威武<lb/>
世宗大定十年正月大閲於燕山之北五日而罷<lb/>
二十二年三月命尚書省申勑西北路招討司勒明安<lb/>
穆昆官督部人習武備<lb/>
七月集諸軍講武於宛平澤第賞有差<lb/>
章宗明昌六年五月詔諸路明安穆昆農隙講武本路<lb/>
提刑司察其惰者罰之<lb/>
<pb n="KR2m0014_WYG_130-6b"/>
泰和八年十一月御臨武殿試䕶衛<lb/>
宣宗貞祐三年三月勅河東河北大名長貳官訓練隨<lb/>
處義兵鄰境有警責其救援<lb/>
　十月河東宣撫使胥鼎上言臣所將義軍皆從來背<lb/>
　本趨末勇猛兇悍盜竊亡命之徒茍無訓練統攝官<lb/>
　以制之則朋黨聚植無所不至乞許臣便宜置總領<lb/>
　義軍使副及彈壓仍毎五千人設訓練一員不惟預<lb/>
　防閑使有畏忌且令武藝精熟人各為用從之<lb/>
<pb n="KR2m0014_WYG_130-7a"/>
四年十月詔射生獵户練習武藝<lb/>
　七月監察御史陳規上言昔周世宗嘗言兵貴精而<lb/>
　不貴多百農夫不能養一戰士奈何朘民脂膏養此<lb/>
　無用之卒比者凡戰多敗非由兵少正以兵多而不<lb/>
　分健懦故為敵所乗懦者先奔健者不能獨戰而遂<lb/>
　潰此所以取敗也今莫若選差習兵公正之官將已<lb/>
　籍軍人隨其所長而類試之其武藝出衆者别作一<lb/>
　軍量増口糧時加訓練視等第而賞之如此則人人<lb/>
<pb n="KR2m0014_WYG_130-7b"/>
　激厲争效所長而衰懦者亦有可用之漸矣帝不悦<lb/>
元光二年四月遣官閲河南帥府見兵<lb/>
哀宗天興二年八月閲兵於蔡州見山亭<lb/>
十月閲射於子城中者賞賚有差<lb/>
元世祖中統二年八月以宋降將王青為總管教武衛<lb/>
軍習射<lb/>
至元五年三月敕阿里等詣軍前閲視軍籍<lb/>
　　<hi>臣</hi>等謹按時與宋交兵故也<lb/>
<pb n="KR2m0014_WYG_130-8a"/>
七年五月命樞宻院閲實軍數<lb/>
九年正月詔元帥府統軍司總管萬户府閲實軍籍<lb/>
七月閲大都京兆等處特黙齊奴户名籍<lb/>
成宗大德二年正月遣使閲諸省兵<lb/>
四年二月命李庭訓練各衛軍士<lb/>
武宗至大四年九月<hi>時仁宗已即位</hi>命樞宻院閲各省軍馬<lb/>
十月敕諸衛漢軍練習武事<lb/>
仁宗延祐元年十月以御史臺臣言命樞宻院官設法<lb/>
<pb n="KR2m0014_WYG_130-8b"/>
教練士卒一應軍官襲職者必試以武事而後任之<lb/>
七年十一月<hi>時英宗已即位</hi>遣使閲實各行省戍兵<lb/>
英宗至治元年十月命樞宻院遣官整視各郡兵馬<lb/>
三年正月遣回回礟手萬户赴汝寧新蔡遵世祖舊制<lb/>
教習礟法<lb/>
泰定帝泰定三年八月遣奈瑪台簡閲邊兵<lb/>
　十一月御史臺臣言比年營繕以衛軍供役廢武事<lb/>
　不講請遵世祖舊制教習五衛親軍以備扈從不報<lb/>
<pb n="KR2m0014_WYG_130-9a"/>
四年二月詔同僉樞宻院事雅克特穆爾教閲諸衛軍<lb/>
明太祖洪武四年正月命魏國公徐達徃北平宋國公<lb/>
馮勝徃陜西衛國公鄧愈徃襄陽各操練軍馬七月命<lb/>
徐達自北平徃山西練兵<lb/>
　　<hi>臣</hi>等謹按兵志言太祖起布衣䇿羣力取天下即<lb/>
　　位後屢命元勲宿將分道練兵而其制未定此指<lb/>
　　洪武六年以前言之也考實録及明史本紀癸卯<lb/>
　　年帝親閲武於雞籠山乙巳年親閲將士習戰丁<lb/>
<pb n="KR2m0014_WYG_130-9b"/>
　　未年御㦸門閲將士所以訓誡之者備切而自後<lb/>
　　六年正月徐達李文忠練兵山西北平十年正月<lb/>
　　梅思祖徃濟南青州簡閲兵馬藍玉練兵東昌史<lb/>
　　不勝書而九年十月詔秦晉六王治兵鳯陽二十<lb/>
　　三年六月遣楊顒閲雲南九衛軍馬楊鎮閲貴州<lb/>
　　衛所軍馬二十四年五月漢衛六王練兵臨清蓋<lb/>
　　終洪武之世訓練未嘗少怠焉<lb/>
六年正月定議教練軍士律<lb/>
<pb n="KR2m0014_WYG_130-10a"/>
　帝命中書省臣同大都督府御史臺六部議教練軍<lb/>
　士律凡各衛所務以時練習騎卒必善馳及鎗刀步<lb/>
　兵必善弓弩及鎗凡射以十二箭之半逺可到近可<lb/>
　中者為試中逺可到將士以一百六十歩軍士以一<lb/>
　百二十歩近可中以五十步凡彀弩以十二箭之五<lb/>
　逺可到蹶張以八十步划車以一百五十步近可中<lb/>
　蹶張以四十步划車以六十步<hi>㑹典内止云蹶張以八十步划車以六十</hi>
　<hi>步兵志本於㑹典故亦有脱去今從實録</hi>凡用鎗以進退習熟為試中在<lb/>
<pb n="KR2m0014_WYG_130-10b"/>
　京衛所以五千人為率取五之一指揮以下等官更<lb/>
　畨率赴御前驗試餘以次畨試在外都司衛所毎衛<lb/>
　五千人亦取五之一千户以下等官更畨率赴京師<lb/>
　試驗餘以次畨試所試軍士如歩騎皆善將領各以<lb/>
　其能受賞否則軍士給錢六百為道里費將領自指<lb/>
　揮使以下所統軍士三分至六分不中者次第奪俸<lb/>
　七分以上次第降官至為軍止都指揮軍士四分以<lb/>
　上不中者奪俸一年六分以上罷職<lb/>
<pb n="KR2m0014_WYG_130-11a"/>
三月閲武於教塲<lb/>
　　王沂曰初定鼎金陵置五軍營設大教塲<hi>在都外南</hi>
　　<hi>二里</hi>小教塲<hi>在皇城/迤西</hi>至永樂間設神機營<hi>在大教塲右</hi>浦<lb/>
　　子口<hi>在大江之北</hi>嘉靖十四年設池河演武塲<hi>在定逺縣東二</hi>
　　<hi>十里</hi>時雖遷都於北而在南兵衛不廢且練習以時<lb/>
　　皆轄於兵部及操江都御史蓋以重根本而飭江<lb/>
　　防云<lb/>
十六年五月勅天下衛所善射者十選一更畨赴京較<lb/>
<pb n="KR2m0014_WYG_130-11b"/>
閲<lb/>
　勅天下衛所於農隙以善射者十選其一更畨赴京<lb/>
　較試以優劣為千百户賞罰至次年二月諭兵部以<lb/>
　近邊將士既來恐城守空虚盜賊竊發令邊衛軍士<lb/>
　較射止就本衛不必赴京<lb/>
十九年十一月詔陜西諸衛土著鐡甲馬軍赴京聴操<lb/>
二十年閲武於午門外命將軍衛士日習射於丹墀<lb/>
二十一年正月詔天下衛所軍士分班赴京較試武藝<lb/>
<pb n="KR2m0014_WYG_130-12a"/>
　詔天下各都司衛所馬步軍士各分為十班將弁以<lb/>
　廕叙乆次升者統之冬月至京閲試凡操練務在弓<lb/>
　必滿射必中角必勝有不如法及不閑習者罰指揮<lb/>
　千百户年深慣戰及屯田者免試仍先下操練法於<lb/>
　各衛俾遵行之<lb/>
二十二年詔五軍府比試軍士分三等賞鈔<lb/>
　又各給鈔三錠為路費不中者亦給之明年再試不<lb/>
　如式軍移戍雲南官謫從征總小旗降為軍武臣子<lb/>
<pb n="KR2m0014_WYG_130-12b"/>
　弟襲職試騎步射不中程令還衛署事與半俸二年<lb/>
　後仍試如故者亦降為軍<lb/>
成祖入立遣官閲視天下衛所官軍<lb/>
　　<hi>臣</hi>等謹按永樂中毎遣侯伯宿將出外操練簡閲<lb/>
　　皆如洪武時<lb/>
永樂八年二月帝駐驆興和大閲兵<lb/>
　　<hi>臣</hi>等謹按兵志言成祖五駕北征六師嘗自較閲<lb/>
　　實録於二十年二十一年皆備書之兹不詳述<lb/>
<pb n="KR2m0014_WYG_130-13a"/>
十三年十一月勅諸守將及各都司諸衛選軍操練赴<lb/>
北京閲視<lb/>
　令諸衛所歩騎兵遣將統領以明年春陜西甘肅寧<lb/>
　夏大同遼東諸守將及中都留守河南等都司徐宿<lb/>
　等衛分駐真定德州操練俟赴北京閲視又勅周秦<lb/>
　肅晉四王選䕶衛軍五千赴真定操練又勅岷州西<lb/>
　寧臨洮各衛選土軍舍人餘丁以明年春赴北京操<lb/>
　練<lb/>
<pb n="KR2m0014_WYG_130-13b"/>
　　<hi>臣</hi>等謹按實録止言陜西甘肅官軍駐真定餘悉<lb/>
　　駐徳州以地勢度之自陜西至遼東諸守將當皆<lb/>
　　駐真定也<lb/>
二十二年十一月<hi>時仁宗已即位</hi>始命近畿諸衛官軍更畨詣<lb/>
京師操練<lb/>
　帝因英國公張輔等言調直𨽻及近京軍畨上操備<lb/>
　諭以畢農而來先農務遣歸既而輔言邊軍比悉放<lb/>
　還京軍少請調山東河南中都淮揚諸衛校閲又勅<lb/>
<pb n="KR2m0014_WYG_130-14a"/>
　河南山東山西大寧及中都將領凡軍還取衣裝者<lb/>
　以三月畢務七月至京老弱者選代官給之馬歳春<lb/>
　秋畨上共十六萬人大寧七萬七百餘中都山東逓<lb/>
　殺河南最少僅一萬四千有竒定為例<lb/>
　　<hi>臣</hi>等謹按大寧等四處所謂四都司之軍歳以班<lb/>
　　操至者也志又云後允成國公朱勇等請罷鞏昌<lb/>
　　諸衛及階文千户所班軍代以陜西内地卒山東<lb/>
　　衛士沿海備倭沿海衛士復内調通州衛士<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>淮<lb/>
<pb n="KR2m0014_WYG_130-14b"/>
　　安粟安慶衛士赴京操不便皆更之已并放還陜<lb/>
　　西班軍皆附書於仁宗時後而不詳載何年之制<lb/>
　　考之實録及大政記諸書山東沿海通州安慶諸<lb/>
　　軍以彼此不便互相代換之制則宣徳五年尚書<lb/>
　　張本所請而從之者也陜西縁邊衛所以陜西内<lb/>
　　地衛所官軍代換則亦係同時張本所請志言朱<lb/>
　　勇等請當是勇與本同建議也至志云已并放還<lb/>
　　陜西班軍考實録宣徳八年兵部議以陜西兩班<lb/>
<pb n="KR2m0014_WYG_130-15a"/>
　　赴京操備官軍五千九百六十人分三班更代常<lb/>
　　留二班在衛守備從之至宣徳十年英宗初即位<lb/>
　　實録又言尚書王驥及張輔等議以陜西西北俱<lb/>
　　臨邊境宜遣還官軍各守分地其腹裏衛分仍更<lb/>
　　畨赴京操備遂遣陜西邊衛班軍俱還原衛蓋止<lb/>
　　就邊徼者言之並非陜西全省之軍皆放還也兵<lb/>
　　志中略而不詳故備核之<lb/>
宣宗宣徳三年四月命各都司摘選屬衛精鋭軍士專<lb/>
<pb n="KR2m0014_WYG_130-15b"/>
一操備<lb/>
五年十月帝巡宣府駐驆洗馬林閲兵<lb/>
英宗正統三年二月闢安定門外地為教塲<lb/>
六年閏十一月操練陜西下班官軍<lb/>
　時命㑹官議陜西邊務兵部尚書楊士竒等言陜西<lb/>
　更畨操備官軍率一年一更其下班者恐有疎縱遇<lb/>
　警難以調用因詔以毎歳九月中至正月終三日一<lb/>
　操餘月令其休息<lb/>
<pb n="KR2m0014_WYG_130-16a"/>
十四年二月令神機營操習刀牌<lb/>
　鎮逺侯顧興祖言神機營操練鎗銃俱係火器恐遇<lb/>
　風雨或敵人猝至必致悞事宜毎隊添設長牌五面<lb/>
　長刀五把於前斫馬脚遮弓矢乞於㓜軍内撥六千<lb/>
　名操習聴調從之<lb/>
景帝景泰元年六月大同總兵官郭登上操軍法<lb/>
　登上言大同東西二路各有叅將操守其本處並河<lb/>
　南山西調來操備軍選年力精壯拽弓六十斤以上<lb/>
<pb n="KR2m0014_WYG_130-16b"/>
　者為頭撥當先破敵餘者為二撥毎隊白牌一面通<lb/>
　冩五十人姓名以慿試驗㸃閘五人各帶小圓牌一<lb/>
　面互冩五人姓名背刻軍令一人有功五人同功一<lb/>
　人退縮五人同罪毎五百騎委都指揮一員管領使<lb/>
　功無相撓責有所歸帝善而從之<lb/>
　　<hi>臣</hi>等謹按兵法以伍為要故校士之法莫先於東<lb/>
　　伍王圻本言靖逺伯王驥守備南京嘗閲師覆舟<lb/>
　　山問其將校曰部伍行列若何皆對曰隊各五十<lb/>
<pb n="KR2m0014_WYG_130-17a"/>
　　人始為一字列聞鐘鼓聲則變而為方員直斜之<lb/>
　　勢今日所校練是也驥笑曰如此何以約束士卒<lb/>
　　俾就紀律哉凡兵五人為伍必一人居中執旗標<lb/>
　　四人者立四面皆聴一人所使中一人恒堅立不<lb/>
　　動赴敵則四人必聴中一人使四人者相顧應四<lb/>
　　人死中一人不得獨生由五人為二十五人共一<lb/>
　　隊最中一人執旗稍大以令其四面如前五人之<lb/>
　　法又倍而成伍則為一百二十五人其再倍則為<lb/>
<pb n="KR2m0014_WYG_130-17b"/>
　　二百五十人共一營左右前後相應而聴於中以<lb/>
　　一百二十五人五分之一居中四者寄四隅為逰<lb/>
　　兵出竒而正兵二十五人堅駐不動一一相犄角<lb/>
　　而功可成矣又以五營如前分布之則正兵一千<lb/>
　　二百五十人而又以一千二百五十人如前法為<lb/>
　　竒兵逰撃則總二千五百人為一帥相機調遣聴<lb/>
　　於中軍主將之令其下由伍而隊由隊而營各有<lb/>
　　一人為中中者一人各以將之令令其餘如是豈<lb/>
<pb n="KR2m0014_WYG_130-18a"/>
　　有紀律不嚴約束不齊而功不成者哉聞者皆稱<lb/>
　　善厥後戚繼光之練兵尤為詳備見於所著諸書<lb/>
二年十一月揀選在京官軍子姪補伍操練<lb/>
　時得軍舍人等二十七萬餘名命選取補伍操練<lb/>
十二月選官軍十萬分五營團操次年遂立團營<lb/>
　土木之難京軍没幾盡帝詔議戰守方略于謙等言<lb/>
　兵之所頼者將將得其人則兵無不精臣等議選官<lb/>
　軍十萬分五營團操每隊五十人一人管隊兩隊置<lb/>
<pb n="KR2m0014_WYG_130-18b"/>
　領隊官一員毎千人把總官一員三五千人置把總<lb/>
　都指揮一員各量其才器謀勇授之使之互相統屬<lb/>
　兵將相識如遇操練之時量調一隊或三五隊㸃閲<lb/>
　比較武藝量為勸懲使管軍者知軍士之强弱為軍<lb/>
　者知將帥之號令不致臨期錯亂難於調遣合則為<lb/>
　一營分則為五營萬一冦犯賊多則各營俱動賊少<lb/>
　或分調一二營或調一萬或三五千隨機應敵其平<lb/>
　日選大小該管頭目已定則交戰之時多用則多調<lb/>
<pb n="KR2m0014_WYG_130-19a"/>
　少用則少調止調該管頭目而士卒自隨平日相處<lb/>
　既乆同輩之人易以相救管隊之人易以使令比之<lb/>
　向日混同操練不辨强弱不知號令者不同除團營<lb/>
　之外别選精壯以備緩急調用從之三年十二月于<lb/>
　謙石亨等議選各營精鋭官軍十五萬分為十營毎<lb/>
　營置坐營都督一員號頭官一員都指揮二員把總<lb/>
　十員領隊一百管隊二百於三營提督中推一人充<lb/>
　總兵官監以内臣兵部尚書或都御史一人為提督<lb/>
<pb n="KR2m0014_WYG_130-19b"/>
　其餘官軍仍歸三大營各委頭目於本營訓練守備<lb/>
　京師名曰老家京軍之制一變<lb/>
　　<hi>臣</hi>等謹按明自宣徳以來承平日乆將帥怠惰戎<lb/>
　　伍空缺及土木之役京營戎馬喪失殆盡而兵不<lb/>
　　可問矣景帝嗣位專任干謙既却瓦剌復車駕於<lb/>
　　是整飭戎政而京軍之制一變團營之法以十五<lb/>
　　萬之衆合之為一分之為十自一營以至一隊兵<lb/>
　　將相習自一隊以至一營體制相維所以得京軍<lb/>
<pb n="KR2m0014_WYG_130-20a"/>
　　之實用而所向有功至三大營雖為老家未嘗不<lb/>
　　加之操練以備緩急厥後不求立法之實乃復於<lb/>
　　團營中選拔訓練是且以團營為老家無怪乎兵<lb/>
　　日耗而國日弱也<lb/>
　　實録曰景泰三年五月于謙等上言練兵法曰稽<lb/>
　　古陣法莫有過於黄帝破蚩尤之陣黄帝按井田<lb/>
　　作陣法大將居中專主旗鼓八部旋繞悉聴指麾<lb/>
　　若正北受敵則東北西北二陣為竒兵張左右翼<lb/>
<pb n="KR2m0014_WYG_130-20b"/>
　　以援之其正南正東正西及四隅受敵亦如之所<lb/>
　　謂常山之蛇首尾中俱相應也其以常山言者常<lb/>
　　山為北岳大將居北岳元武之位也自古如太公<lb/>
　　望孫武子韓信諸葛孔明李靖數人深明此法其<lb/>
　　名曰天地風雲龍虎鳥蛇者則孔明也蓋孔明按<lb/>
　　洛書之數以名之九數居離南方朱鳥七宿之地<lb/>
　　前朱雀也故曰鳥陣一數居坎北方元武七宿之<lb/>
　　地後元武也故曰蛇陣三數居震東方蒼龍七宿<lb/>
<pb n="KR2m0014_WYG_130-21a"/>
　　之地左青龍也故曰龍陣七數居兑西方白虎七<lb/>
　　宿之地右白虎也故曰虎陣六居西北乾之位也<lb/>
　　乾為天故曰天陣二居西南坤之位也坤為地故<lb/>
　　曰地陣四居東南巽之位也巽為風故曰風陣八<lb/>
　　居東北艮之位也艮為山山出雲故曰雲陣大將<lb/>
　　居乎中五則又所以象乎太極也一大陣之中有<lb/>
　　八陣而八小陣之中又各有八陣大陣法八卦小<lb/>
　　陣法六十四卦臣等欲將陣法教演軍士謹繪圖<lb/>
<pb n="KR2m0014_WYG_130-21b"/>
　　上進敇令依法訓練勿事虚文<lb/>
　　<hi>臣</hi>等謹按兵志云給事中鄧林進軒轅圖即古八<lb/>
　　陣法蓋即實録所載謙等上言之陣法是也昭代<lb/>
　　典則大政紀皆云給事中鄧林在兵科見團營軍<lb/>
　　無統制毎出征人馬多雜㳫致死劾其操練不如<lb/>
　　法當國者遂以事委之林乃用此陣教閲隊伍始<lb/>
　　整人以為便<lb/>
英宗天順元年四月罷團營<lb/>
<pb n="KR2m0014_WYG_130-22a"/>
　罷團營仍三營舊制閲營軍二十三萬有竒定為頭<lb/>
　撥次撥以時訓練<lb/>
四年六月罷忠義營<lb/>
　先是石亨請以招募報效子弟立營訓練至是總兵<lb/>
　官言其逋亡者多不堪立營命罷之以其餘兵分撥<lb/>
　五軍等營<lb/>
八年春<hi>時憲宗已即位</hi>復立團營増為十二<lb/>
　時命總兵官孫繼宗同本兵馬昂選頭撥官軍十二<lb/>
<pb n="KR2m0014_WYG_130-22b"/>
　萬人分營操練至成化二年復罷命分一等次等訓<lb/>
　練三年二月命馬昂與都御史林聰清理其役占等<lb/>
　弊選得一等軍十四萬三千九百有九人帝以數多<lb/>
　於四月仍分十二營而區其名有奮耀練顯四武營<lb/>
　敢果効勇四勇營立伸揚振四威營中各分五軍三<lb/>
　千神機<hi>五軍領内外馬步官軍三千領内外馬隊官軍神機領内外步隊官軍而三大營之數不</hi>
　<hi>與焉</hi>命侯十二人掌之各佐以都指揮監以内臣提督<lb/>
　以勲臣命其軍曰選鋒不任者仍為老家以供役而<lb/>
<pb n="KR2m0014_WYG_130-23a"/>
　團營之法又一變<lb/>
　　<hi>臣</hi>等謹按實録三年之分十二營時馬昂議抽京<lb/>
　　衛驍健八萬外衛八萬外衛分二班以𤓰代故京<lb/>
　　衛共十二萬分為十二營也其京外衛並三大營<lb/>
　　精兵共二十五萬分為春秋二班團操聴征三大<lb/>
　　營總兵毎月二次赴團營㑹操仍令内臣協操此<lb/>
　　十二營雖名為選鋒而其實仍即團營也馬昂林<lb/>
　　聰既清理在京之營已而兵部尚書王復請在外<lb/>
<pb n="KR2m0014_WYG_130-23b"/>
　　衛所亦當清理私役跟官辦納月錢索要財物逼<lb/>
　　迫賣放諸弊毎年一次查考亦允行之<lb/>
憲宗成化八年正月簡閲馬步官軍<lb/>
　命提督内臣裴當撫寧侯朱永定襄伯郭登通閲各<lb/>
　營馬步官軍凡馬軍之貪弱者退為步軍歩軍之精<lb/>
　壯殷實者補為馬軍其把總官亦選易之<lb/>
十年八月易置諸軍營教塲<lb/>
　初五軍營教塲在徳勝門外以為狹不能容而三千<lb/>
<pb n="KR2m0014_WYG_130-24a"/>
　營教塲地廣兵少因兩易之後増團營為十二又以<lb/>
　大教塲與團營而五軍營暫就錦衣衛教塲其地愈<lb/>
　狹英國公張懋等乃復請與三千營易置之<lb/>
十四年正月定寒暑官軍歇操例<lb/>
　南京守備奏擬官軍寒暑條例下兵部議以每年俱<lb/>
　於二月八月起操至五月十一月大暑大寒而止其<lb/>
　歇操之時仍十日一赴教塲㸃視從之<lb/>
十九年八月勅户部尚書余子俊㑹官閲視團營官軍<lb/>
<pb n="KR2m0014_WYG_130-24b"/>
　時邊警日亟以定西侯蔣琬言命太監懐恩及子俊<lb/>
　㑹官閲視賜勅行事已而奏上所閲之數共一十六<lb/>
　萬八千有餘且言兵戎國之大事近來上下徇私不<lb/>
　以為重今既閲實分為頭撥二撥頭撥專一在營屯<lb/>
　操遇有急切工役止於三大營量撥次撥官軍勿得<lb/>
　擅動團營阻壊軍法從之<lb/>
　　<hi>臣</hi>等謹按天順時毎親閲射於西苑成化九年亦<lb/>
　　仿行之兹不備録蓋因土木之變稍以兵事為重<lb/>
<pb n="KR2m0014_WYG_130-25a"/>
　　也<lb/>
孝宗𢎞治元年六月命都御史馬文升提督團營<lb/>
　京營操練舊以文武大臣協同提督後止用武職鴻<lb/>
　臚少卿李鐩以為言命文升蒞其事<lb/>
九年六月申明洪永操法<lb/>
　兵部尚書馬文升等奏飭武備請勅團營提督諸臣<lb/>
　依期操練遵舊法五日之内二日走陣下營三日演<lb/>
　武又言斬馬長刀所以摧鋒破敵京營原無師授請<lb/>
<pb n="KR2m0014_WYG_130-25b"/>
　令陜西鎮巡官揀選諳曉馬歩刀法者二十四人分<lb/>
　撥十二營教練待用從之<lb/>
十年十月揀選操練禁軍<lb/>
　兵部尚書馬文升等言臣觀厯代兵制不使權歸於<lb/>
　一人漢制有南北軍南軍䕶守皇宫禁衛之兵也北<lb/>
　軍拱䕶京師征討之兵也各有所掌而南軍尤託之<lb/>
　心腹太祖高皇帝制十六衛親軍指揮使司不𨽻五<lb/>
　府為禁兵即古之南軍也其他衛俱屬五府以備征<lb/>
<pb n="KR2m0014_WYG_130-26a"/>
　討即古之北軍也永樂中復設親軍指揮使司十二<lb/>
　衛又選天下衛所官軍年力精壯者及塞外走回男<lb/>
　子收作勇士常數千餘人俱屬御馬監更畨上直委<lb/>
　心腹内外官統領其盔甲器械俱異他軍成化以來<lb/>
　勇士精壯者少其數乃至九千之上毎郊祀駕出勇<lb/>
　士盔甲與各營無異禁兵漸至廢弛此外雖有將軍<lb/>
　圍子手不過於早朝侍衛退朝即散皇城之内防姦<lb/>
　者無幾其守衛皇城各門官軍尤疲羸至不任受甲<lb/>
<pb n="KR2m0014_WYG_130-26b"/>
　宜勅御馬監掌印内臣提督太監將見在勇士並四<lb/>
　衛操軍揀選仍勅守衛官常嚴部伍分畨上直譏察<lb/>
　出入以防㣲銷萌命如所言行之然亦未能有所整<lb/>
　飭<lb/>
十四年二月選騰驤四衛精壯軍操練<lb/>
　先是兵部嘗請以錦衣衛及騰驤等四衛軍旗勇士<lb/>
　校尉六萬八千餘人選補團營之缺為内臣所阻是<lb/>
　歳邊警命㑹議守禦之䇿兵部言四衛官軍餘丁原<lb/>
<pb n="KR2m0014_WYG_130-27a"/>
　無差役請選其精壯一萬居常操練從之<lb/>
　　兵志曰四衛軍徃徃為中官占匿先是𢎞治末勇<lb/>
　　士萬一千七百八十人旗軍三萬一百七十人歳<lb/>
　　支廩粟五十萬孝宗納廷臣言覈之又令内臣所<lb/>
　　進勇士必由兵部驗送乃給廩五年稽其人數著<lb/>
　　為令省度支金錢歳數十萬<lb/>
十八年十一月<hi>時武宗已即位</hi>選五軍三千營精鋭歸團營操<lb/>
練<lb/>
<pb n="KR2m0014_WYG_130-27b"/>
　英國公張懋兵部尚書劉大夏言奉勅簡閲十二營<lb/>
　見操官軍得精鋭者僅六萬五百餘人分為五營稍<lb/>
　弱者二萬五千人各存原伍一體操練甚不堪者二<lb/>
　百餘人發回次撥給事中葛嵩等請三千五軍等營<lb/>
　無執事精鋭者俱選送團營操練其有執事者存八<lb/>
　萬餘人以供役請將隱占多役之數一體揀選兵部<lb/>
　覆議從之已而為惠安伯張偉謬引舊制以争事遂<lb/>
　已隱占如故<lb/>
<pb n="KR2m0014_WYG_130-28a"/>
武宗正徳三年七月嚴㓜官舍人操練之例<lb/>
　英國公張懋言旗手等衛官實二萬三千七百有竒<lb/>
　而見操官舍並在逃者較之官數纔十二乞㑹官清<lb/>
　查送操但年十七以上者必送營差操而後聴其襲<lb/>
　代或隱而不報報而不送者俱如例叅究已送而三<lb/>
　逃者降祖職一級從之<lb/>
七年十月選團營官軍操練討賊<lb/>
　内官張永奉勅揀選團營官軍得十二萬三千七百<lb/>
<pb n="KR2m0014_WYG_130-28b"/>
　餘人因請精選六千為正兵又毎營各選三千為竒<lb/>
　兵共四萬二千人<lb/>
　　<hi>臣</hi>等謹按武宗時兩官廳操練之事已詳兵制是<lb/>
　　年宣府軍與京軍互兑大學士李東陽等上疏陳<lb/>
　　十不便皆不聴是後外四家軍依慿威寵市里畏<lb/>
　　而避之實録曰工科給事中潘塤疏言古者五大<lb/>
　　不在邊五細不在廷今有警則調邊將邊兵此倒<lb/>
　　持之勢也臣愚以為宜如景泰天順間添設都御<lb/>
<pb n="KR2m0014_WYG_130-29a"/>
　　史一員專理京營戎務兵部㑹同閲視將領各以<lb/>
　　所部教習多寡為優劣而賞罰之年終大閲則仿<lb/>
　　洪武間御前試驗之例以警其惰至於將軍營四<lb/>
　　衛亦各操練而大司馬及都御史舉得以綜核之<lb/>
　　公侯伯等官及勲衛等年二十五以下者送國子<lb/>
　　監都指揮等㓜官及嗣子送武學仍每月定期演<lb/>
　　習弓馬㑹操之日一體考驗年終行賞或有可以<lb/>
　　為將者不次擢用其怠於進者重罰之南京則責<lb/>
<pb n="KR2m0014_WYG_130-29b"/>
　　操江都御史以營務軍士亦乗暇教習南北直𨽻<lb/>
　　各省則遣科道官或卿佐等官分行整理三司等<lb/>
　　官朔望㑹操其㓜官及應襲子孫亦送學教習而<lb/>
　　舉其能者如此則禁旅鄉兵皆有實用安假邊兵<lb/>
　　而示人以弱哉兵部謂其言切當可行云<lb/>
十二年八月留鳯陽秋班本處操備<lb/>
　先是巡按御史陳傑言鳯陽八衛原額軍四萬六千<lb/>
　六百餘今僅萬二千六百餘除各項差役守城者僅<lb/>
<pb n="KR2m0014_WYG_130-30a"/>
　老弱百餘人大非厚本之道乞暫免京操剗革雜役<lb/>
　部議不允至是以水災故留之<lb/>
世宗嘉靖元年四月命各邊巡按御史三年一閲軍馬<lb/>
器械<lb/>
三年四月選練團營官軍<lb/>
六年十二月定下營操練之法<lb/>
　凡遇該操之時提督官照常大操三日坐營官小操<lb/>
　二日凡下營布陣不必拘泥古法止照常用三叠陣<lb/>
<pb n="KR2m0014_WYG_130-30b"/>
　及四門方營其武藝勿止以弓箭為長技毎營選箭<lb/>
　手刀手鎗手牌手銃手各一二人為教師轉相教習<lb/>
　又更營制分兵三十枝設將三十員各統三千人訓<lb/>
　練擇精鋭者為選鋒厚其賞總督大臣一月㑹操者<lb/>
　四餘日營將分練協理大臣及巡視給事御史隨意<lb/>
　入一營校閲賞罰因以擇選鋒帝又置内營於内教<lb/>
　塲練諸内使<lb/>
十三年八月免皇陵衛官軍京操<lb/>
<pb n="KR2m0014_WYG_130-31a"/>
　巡按御史李祦言河北之軍有京操而無<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>運江南<lb/>
　之衛有<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>運而無京操獨鳯陽衛軍且運且操勞苦<lb/>
　為甚且陵寢及高牆皆在其地而又無城池之限其<lb/>
　見在巡守者僅二千人耳卒然有警誰與禦之請減<lb/>
　鳯陽等八衛京操官軍三分之一以備緩急事下兵<lb/>
　部請以皇陵一衛軍盡留本衛操守七衛赴班如故<lb/>
　從之<lb/>
十五年四月分定南京四營操軍<lb/>
<pb n="KR2m0014_WYG_130-31b"/>
二十六年十一月總督三邊侍郎曽銑上營陣圖<lb/>
　時銑鋭意邊事既倡恢復河套之議陳邊務十八事<lb/>
　復上營陣圖八曰立營總圖曰遇敵駐戰圖曰選鋒<lb/>
　車戰圖曰騎兵逐陣圖曰歩兵搏戰圖曰行營進攻<lb/>
　圖曰變營長驅圖曰獲功收兵圖帝覽而嘉之下之<lb/>
　所司<lb/>
穆宗隆慶初命各營將領以教練軍士分數多寡為黜<lb/>
陟<lb/>
<pb n="KR2m0014_WYG_130-32a"/>
　全營教練者加都督僉事以次減全不教練者降祖<lb/>
　職一級革任回衛三年内教練有成操協大臣奬諭<lb/>
　恩録無功績者議罰規制雖立然將卒率媮惰操演<lb/>
　徒為具文<lb/>
元年十一月詔各邊鎮訓練軍兵設神器手教習防禦<lb/>
　時集議防禦大學士徐階等言各總督鎮巡等官自<lb/>
　來年為始各將所部軍士清占冒汰老弱選立教師<lb/>
　倍給糧餉俾教以火器弓箭鎗棒挨牌等藝於中尤<lb/>
<pb n="KR2m0014_WYG_130-32b"/>
　重火器務令時常操演第其能否而賞罰之至於城<lb/>
　守之具火器為先小如快鎗大如佛郎機一<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>蜂連<lb/>
　珠礟等類俾令各府州縣如法製造仍選軍民有勇<lb/>
　略者註為神器手免其雜差團練熟手轉發各城堡<lb/>
　教習防禦<lb/>
二年五月命都督戚繼光總理薊鎮練兵事務<lb/>
　先是薊鎮練主兵減客兵之議乆無成效至是譚綸<lb/>
　為總督而以練兵屬之戚繼光綸上疏言今之防邊<lb/>
<pb n="KR2m0014_WYG_130-33a"/>
　者皆曰乗障曰設險然計薊昌十區之地東西二千<lb/>
　餘里見卒不滿十萬分𨽻散布畫地而守勢難禦敵<lb/>
　故言者急請練兵臣就薊鎮見兵講求戰守之䇿除<lb/>
　乗障應援者皆如故昌平總兵所轄亦就彼訓練如<lb/>
　故其餘各處兵選為十枝共三萬人立為三營營分<lb/>
　為三軍一營駐宻雲一營駐遵化一營駐三屯營如<lb/>
　法訓練專備禦戰仍付繼光以總理薊遼保定等處<lb/>
　練兵總兵官之職而命巡撫劉應節專任提調臣實<lb/>
<pb n="KR2m0014_WYG_130-33b"/>
　總督之又中國長技莫如火器欲練兵三萬必欲鳥<lb/>
　銃手三千人為衝鋒而勒習邊人非遲之一年不可<lb/>
　今防秋期迫請選取浙兵三千人以濟一時之急期<lb/>
　以三年俟邊軍既練乃遣願留者聴兵部議如綸言<lb/>
　詔悉從之三年正月繼光上練兵議略言薊之地有<lb/>
　三平易交衝内地百里以南之形也半險半易近邊<lb/>
　之形也山谷仄隘林薄蓊翳邊外之形也敵入平原<lb/>
　利於車戰在近邊利於騎戰在邊外利於歩戰三者<lb/>
<pb n="KR2m0014_WYG_130-34a"/>
　迭用乃可制勝乃邊兵惟習馬耳未閑山戰林戰之<lb/>
　道惟浙兵能之臣發跡浙江思用浙人有以也今各<lb/>
　區守哨入衛之兵及巡撫總兵標下之兵各守一方<lb/>
　勢不能總練惟有總督標兵三枝付臣教練浙江三<lb/>
　千分發十區在臣標下者數百耳臣無兵可練何職<lb/>
　之能修願更與臣浙江殺手三千鳥銃手三千或於<lb/>
　西北召募或就薊鎮摘取須足馬軍五枝歩軍十枝<lb/>
　專聴臣統領車騎合練軍中所需皆宜處給方今朝<lb/>
<pb n="KR2m0014_WYG_130-34b"/>
　議紛嘵而臣擁重兵易生嫌貳請設監軍科道官以<lb/>
　督臣使得展布而無掣肘之虞也事下兵部請召還<lb/>
　總兵官郭琥而獨任繼光監軍亦不必設詔如其言<lb/>
　惟南兵勿調餘下督撫詳議以聞<lb/>
　　兵志曰先是浙江叅將戚繼光以善教士聞嘗調<lb/>
　　土兵製鴛鴦陣破倭至是已官總兵穆宗從給事<lb/>
　　中吳時來請命繼光練兵薊門薊兵精整者數十<lb/>
　　年繼光常著練兵實紀以訓士一曰練伍首騎次<lb/>
<pb n="KR2m0014_WYG_130-35a"/>
　　歩次車次輜重先選伍次較藝總之以合營二曰<lb/>
　　練膽氣使明坐作進退及上下統屬相友相助之<lb/>
　　義三曰練耳目使明號令四曰練手足使熟技藝<lb/>
　　五曰練營陣詳布陣起行結營及交鋒之正變終<lb/>
　　之以練將後多遵用之<lb/>
三年五月令兵部條議京營訓練事宜行之<lb/>
　　<hi>臣</hi>等謹按帝從大學士張居正請議行大閲之禮<lb/>
　　詔兵部條議京營訓練事宜實録載其條上七事<lb/>
<pb n="KR2m0014_WYG_130-35b"/>
　　大率皆舊時成法也故不載<lb/>
九月帝大閲京營將士於教塲<lb/>
　大閲之禮乆廢不舉帝從輔臣張居正言行之前一<lb/>
　日以親行大閲禮預告於内殿命英國公張溶祭旗<lb/>
　纛之神命固安伯陳景行守衛承天門慶都伯杜繼<lb/>
　宗吏部侍郎吕調陽守衛京城九門皇城五門命㳟<lb/>
　順侯吳繼爵安鄉伯張鋐吏部侍郎王本固户部侍<lb/>
　郎劉自强分閲千把總以下及軍士武藝御史向程<lb/>
<pb n="KR2m0014_WYG_130-36a"/>
　劉堯卿王圻蘇士潤監射至日帝戎服登壇百官扈<lb/>
　從兵部尚書承㫖號令先閲陣次閲射其餘技藝量<lb/>
　取一隊御前呈驗閲畢還宫仍詣内殿謁告次日總<lb/>
　協戎政官率將士謝恩又次日御皇極門賜勅勉勵<lb/>
　將士於教塲行賞罰次日復謝恩兵部上各將領侯<lb/>
　伯等官射中多寡一等二等三等人數㳟順侯吳繼<lb/>
　爵等亦上所分閲等第詔悉如賞格賞賚戒罰有差<lb/>
　　<hi>臣</hi>等謹按馬端臨通考備載厯代大閲儀注今以<lb/>
<pb n="KR2m0014_WYG_130-36b"/>
　　大率相仿無煩臚列故止據實録載其大略如此<lb/>
　　蓋是時居正當國綜練名實故用譚綸戚繼光李<lb/>
　　成梁等於外而邊兵强若大閲之舉亦整飭京營<lb/>
　　之一端也<lb/>
神宗萬厯元年六月兵部請序三大營將領職分令車<lb/>
戰二營合操從之<lb/>
七月兵部議上延綏練兵事務<lb/>
　延綏巡撫張守中陳練兵之法取各營堡見在之兵<lb/>
<pb n="KR2m0014_WYG_130-37a"/>
　均其多寡毎三千為一營鎮城凡四營神木靖邊定<lb/>
　邊榆林四路凡七營共十一營官兵三萬三千悉挑<lb/>
　選驍勇壯健可為戰將戰兵者行諸將分統無事之<lb/>
　日各在本地操練有警㑹調合營出戰詔令守中務<lb/>
　實舉行<lb/>
九年三月帝幸閲武塲大閲如隆慶禮<lb/>
　是時魏忠賢用事立内操又増内臣為監視及把牌<lb/>
　諸小内監益募健丁諸營軍多附之<lb/>
<pb n="KR2m0014_WYG_130-37b"/>
　　<hi>臣</hi>等謹按正徳時已有禁中之操然天子猶自領<lb/>
　　之至天啓時魏閹柄政大立内操其心更不可問<lb/>
　　故憲臣楊漣儒臣蔡毅中科臣劉懋等援引利害<lb/>
　　交章攻之而徒罹刑禍悍不可改使固有窺竊神<lb/>
　　器之意在也至愍帝時以外廷無人仍任中涓而<lb/>
　　内操不廢沿為永制崇禎八年科臣何楷又極諫<lb/>
　　之大略謂内操從無典故惟萬厯十二年以聖母<lb/>
　　謁陵扈駕始選兵三千操演内庭後即停止願皇<lb/>
<pb n="KR2m0014_WYG_130-38a"/>
　　上以神祖為法斥忠賢之謬盡撤内操用清禁地<lb/>
　　必不得已或即以内兵出之四衛屬之京營一體<lb/>
　　訓練别隊操演駕出則從毋使戈矛挺於蕭牆語<lb/>
　　亦極為愷切<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_130-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_045-1a"/>
欽定四庫全書<lb/>
欽定續文獻通考卷四<lb/>
　選舉考<lb/>
　　辟舉<lb/>
宋理宗寳慶三年定廣南東西路辟官法<lb/>
　凡通判幕職教授等官法未嘗許辟者須於各官將<lb/>
　滿之前具闕如未有代者即聼申部出闕滿三月無<lb/>
　人注擬申省下本路通判以下京官闕從諸司奏辟<lb/>
<pb n="KR2m0014_WYG_045-1b"/>
　選人闕從漕司定差作邑未滿三年作倅未滿二考<lb/>
　不許預期奏辟他闕諸司屬官不許輙自辟置或久<lb/>
　闕正官許令次官暫攝待朝命方許奏辟<lb/>
詔諸道檢法官照條格差注憲司毋得妄辟<lb/>
　從右正言梁成大奏也<lb/>
紹定三年詔縣獄官須曾厯二考有縣令舉主三員無<lb/>
過犯人許注毋得破格輕授或監司帥守辟置亦須吏<lb/>
部審實合格方許放行<lb/>
<pb n="KR2m0014_WYG_045-2a"/>
四年詔諸道監司從正任屬官外不得别令見任官入<lb/>
幕違者罪之<lb/>
五年詔二廣監司令後武臣非經公朝拔擢不許辟郡<lb/>
特科人不得辟入郡幕如遇闕守祗於鄰郡差攝著為<lb/>
令<lb/>
淳祐十一年中書省乞辟校勘檢閱等官從之<lb/>
　時又以御史臺言禁監司郡守辟親戚為屬吏又選<lb/>
　人無考第舉主不及三員及納粟人雖有考第舉主<lb/>
<pb n="KR2m0014_WYG_045-2b"/>
　並不聼辟為令又詔諸道制總監司州郡不得縁堂<lb/>
　除部注之闕攙越申辟縱元係辟闕若見任有人亦<lb/>
　不許預辟下次違者將求辟人降罷其襄蜀兩淮極<lb/>
　邉并新復州郡縣及二廣惡弱去處或遇闕官許令<lb/>
　斟酌辟上<lb/>
寳祐三年五月以監司州郡辟書冗濫詔申嚴禁止諸<lb/>
路監司帥閫不應辟而輙辟者辟主及受辟之官並與<lb/>
鐫秩<lb/>
<pb n="KR2m0014_WYG_045-3a"/>
景定二年詔有連年闕正官處許監司選辟<lb/>
三年詔安豐六縣陞為軍令沿江制司選辟軍使一次<lb/>
　以道里迢遥邉鄙險要故也<lb/>
四年詔吏部具諸路見闕知縣不拘常格限十日許人<lb/>
指射限滿無人注者令監司郡守列銜奏辟一次<lb/>
度宗咸淳九年五月四川制司朱禩孫言所部諸縣除<lb/>
正辟文臣外諸郡屬邑讀令本司不拘外縣一體選辟<lb/>
文臣奏可<lb/>
<pb n="KR2m0014_WYG_045-3b"/>
金太宗天㑹元年十月詔以空名宣頭百道給西南西<lb/>
北兩路都統完顔宗翰<lb/>
　諭之曰今寄爾以方靣如當選授必待奏請恐致稽<lb/>
　滯其以便宜從事次年二月又命都統完顔宗望凡<lb/>
　東京留守及諸闕官擇勲賢有人望者就注擬之具<lb/>
　姓名官階以聞<lb/>
世宗大定元年勅從八品以下除授不須奏聞<lb/>
二十九年二月<hi>時章宗已即位</hi>勅御史臺自今監察令本臺辟<lb/>
<pb n="KR2m0014_WYG_045-4a"/>
舉任内不稱職亦從奏罷<lb/>
　後章宗明昌三年復命尚書擬注毎一闕則具三人<lb/>
　或五人之名取㫖授之至宣宗貞祐四年又命臺官<lb/>
　辟舉以名申省定其可否<lb/>
宣宗貞祐二年命河朔諸道宣撫司權擬七品以下官<lb/>
　時播越流離官職多闕故有是命尋以所注吏部不<lb/>
　知季放之闕多至重複罷之<lb/>
三年三月詔河北州縣官令文武五品以上辟舉不聼<lb/>
<pb n="KR2m0014_WYG_045-4b"/>
以他事差占仍勒終任有勞績者但陞遥領之職應降<lb/>
罰者亦止本處居住<lb/>
　以河北殘毁吏治多茍且以求代易故著是令<lb/>
元世祖初凡諸王分地與所受湯沐邑得自舉其人以<lb/>
名聞於朝而後授其職<lb/>
　其後至元二十三年制諸王駙馬并百官保送人員<lb/>
　若曾仕者騐資厯於州縣内相間用如無厯仕從本<lb/>
　投下自用成宗大徳元年詔諸投下逹嚕噶齊從七<lb/>
<pb n="KR2m0014_WYG_045-5a"/>
　以下依例類選仁宗皇慶四年令凡投下郡邑自置<lb/>
　逹嚕噶齊其為副者罷之各投下有闕用人自於其<lb/>
　投下選用不許冐用常選人延祐四年六月勅諸王<lb/>
　駙馬功臣分地仍舊制自辟逹嚕噶齊<lb/>
至元十九年十月詔兩廣福建五品以下官從行省就<lb/>
便銓法<lb/>
二十六年六月詔雲南行省地逺州縣官多闕六品以<lb/>
下許本省選辟以聞<lb/>
<pb n="KR2m0014_WYG_045-5b"/>
　　陶安曰銓衡重守令之選而經厯次之葢不輕以<lb/>
　　授人也自幕僚不辟於長官而命於朝得以均禮<lb/>
　　抗論彼可於上此否於下彼非於前此是於後準<lb/>
　　律而裁之當也據理而行之決也其責任豈易乎<lb/>
　　哉<lb/>
　　又曰朝廷立制使士出而致用其目有三曰進士<lb/>
　　也曰學官也曰儒吏也州郡吏曺士或不屈從而<lb/>
　　進士拔十一於千百未易猝與寧受辟為學官耳<lb/>
<pb n="KR2m0014_WYG_045-6a"/>
　　<hi>臣</hi>等謹按是時不獨諸投下及兩廣諸行省許自<lb/>
　　選辟其他幕僚亦多自辟如東平嚴實辟孟棋掌<lb/>
　　書記姚樞辟王憚為詳議官董士選辟元明善為<lb/>
　　省掾嚴忠濟辟商挺為經厯又姚天福以才辟懐<lb/>
　　仁丞張孔孫以文學辟萬户議事官皆是<lb/>
明制凡内外大小官除授遷轉皆吏部主之間有撫按<lb/>
官以地方多事奏請改調陞擢者亦下吏部覆議再奏<lb/>
允行無辟舉之例<lb/>
<pb n="KR2m0014_WYG_045-6b"/>
莊烈帝崇禎十七年令豫楚被䧟州縣員缺不拘科目<lb/>
雜流士民聼撫按官選辟更置<lb/>
　時薦舉紛紛徧天下皆授以殘破郡縣卒無大效此<lb/>
　令尤一時皇遽權宜之計非常制也<lb/>
　<lb/>
　<lb/>
　<lb/>
欽定續文獻通考卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_068-1a"/>
欽定四庫全書<lb/>
欽定續文獻通考卷六十八<lb/>
　郊社考<lb/>
　　明堂<lb/>
宋寜宗嘉定八年九月祀明堂<lb/>
　　吴泳繳進明堂御劄狀曰臣嘗出入禮經讀郊特<lb/>
　　牲謂祭有祈有報有辟焉讀周官太祝謂祀有祈<lb/>
　　福祥有求永正有弭烖兵焉所謂肇禋於郊宗祀<lb/>
<pb n="KR2m0014_WYG_068-1b"/>
　　於明堂者不但曰報而已盖海内又安兵革不興<lb/>
　　年至於屢豐則鋪張揚厲而主報疆埸多事水旱<lb/>
　　間作民未有寜宇則禬禳祠禱而主祈此皆成周<lb/>
　　令典國家列聖以來成法所不能廢也粤自近嵗<lb/>
　　詞臣所撰詔赦類多頌美形容之辭而少愛人惻<lb/>
　　怛之意矧今兵祲未解民食孔艱陛下畏威一念<lb/>
　　如對上帝毖祀一忱若保赤子所宜因此時力致<lb/>
　　祈天永命之請臣用是輙援仁祖髙宗兩朝故實<lb/>
<pb n="KR2m0014_WYG_068-2a"/>
　　載之御劄所有將來合降赦書更宜推廣此意深<lb/>
　　自貶損明示四方如建炎間臣夢得所上奏疏紹<lb/>
　　興間臣益臣近臣世將諸臣所撰赦文則庶幾可以<lb/>
　　迓續天命感動人心仰昭陛下寅畏懷保之實矣<lb/>
　　<hi>臣</hi>等謹按寜宗親祀明堂者七已見馬端臨前考<lb/>
　　惟八年大享吴泳繳進御劄狀未載狀中請斥頌<lb/>
　　美形容之詞致祈天永命之請因事納規深知大<lb/>
　　體故仍王圻續通考補録之<lb/>
<pb n="KR2m0014_WYG_068-2b"/>
十七年九月<hi>時理宗已即位</hi>以次辛祀明堂<lb/>
　時大享當用九月八日在寜宗梓宫未發引之前下<lb/>
　禮官及臺諫兩省詳議吏部尚書羅㸃等言本朝每<lb/>
　三嵗一行郊祀皇祐以來始講明堂之禮至今遵行<lb/>
　稽之禮經有越紼行事之文既殯而祭之説則雖未<lb/>
　𦵏以前可以行事且紹興五年九月在孝宗以日易<lb/>
　月釋服之後未發引之前慶元六年九月亦在光宗<lb/>
　以日易月釋服之後未發引之前今兹九月八日前<lb/>
<pb n="KR2m0014_WYG_068-3a"/>
　祀十日皇帝散齋别殿百官各受誓戒係在閏八月二<lb/>
　十七日即當在以日易月未釋服之内乞下太史局<lb/>
　於九月内擇次辛日行禮則在釋服之後正與前史<lb/>
　相同乃用九月二十八日辛卯前二日朝獻景靈宫<lb/>
　前一日享太廟遣官攝事帝親大享禮成不賀<lb/>
理宗淳祐五年九月祀明堂奉太祖太宗寜宗並侑<lb/>
　三年將作少監權樞密都承㫖韓祥言竊以明堂<lb/>
　之禮累聖不廢嚴父配侑之典南渡以來事頗不同<lb/>
<pb n="KR2m0014_WYG_068-3b"/>
　髙廟中興徽宗北狩當時合祭天地於明堂以太祖<lb/>
　太宗配非廢嚴父之祀以父在故也及紹興末乃以<lb/>
　徽廟配孝宗在位二十八年娱奉堯父故無祀父之<lb/>
　典南郊明堂惟以太祖太宗配沿襲至今遂使陛下<lb/>
　追孝寜考之心有所未盡時朝散大夫康熙亦援倪<lb/>
　思所著合宫嚴父為言帝曰三后並侑之説最當是<lb/>
　後明堂以太祖太宗寜宗並侑<lb/>
　　<hi>臣</hi>等謹按王圻續通考載端平三年將以九月有<lb/>
<pb n="KR2m0014_WYG_068-4a"/>
　　事於明堂直寶謨閣知婺州陳庸熙言當舉皇祐<lb/>
　　典禮以太祖太宗寜考並配詔令禮部太常寺討<lb/>
　　論以聞其事不見於史疑禮志朝散大夫康熙即<lb/>
　　庸熙之訛而他無可證附著之以俟考<lb/>
　八年監察御史陳垓言祀者國之大事三嵗明禋將<lb/>
　享多非本物皆自見科市户今仰臣監督各備正色<lb/>
　毋以他物充代仍令奉常一體精䖍庶幾神祇祖考<lb/>
　昭格從之<lb/>
<pb n="KR2m0014_WYG_068-4b"/>
寳祐五年九月祀明堂復奉髙宗升侑<lb/>
　是年三月詔曰髙宗皇帝克紹大業寵綏萬民厄十<lb/>
　世以中興恢旋乾轉坤之烈御六飛而南渡有櫛風<lb/>
　沐雨之勞定社稷以奠鰲極之安明統系以詒燕謀<lb/>
　之永豈有光復我家之盛未隆升陪世室之尊永言<lb/>
　孝思稽古多闕所以採博士議郎之是酌人情禮制<lb/>
　之宜倣有夏之祀少康法元和之尊光武合一祖三<lb/>
　宗而並侑有德有功則參天貳地之宏規丕承丕顯<lb/>
<pb n="KR2m0014_WYG_068-5a"/>
　用秩元祀昭宣重光陟配而多歴年以陳常於時夏<lb/>
　㑹通而行典禮將大享於季秋至是奉以申侑於是<lb/>
　明堂之禮一祖三宗並配<lb/>
度宗咸淳五年九月祀明堂撤寜宗奉理宗升侑<lb/>
　至八年九月祀明堂先期起居舍人髙斯得進郊天<lb/>
　故事疏<lb/>
　　疏略曰臣聞人主事天之道惟質與忱而已大路<lb/>
　　越席掃地不壇器用陶匏牲用繭栗皆尚質也立<lb/>
<pb n="KR2m0014_WYG_068-5b"/>
　　澤聴誓皮弁聴報齊明盛服三宿七戒皆致忱也<lb/>
　　外盡乎質内盡乎忱則天之親德享道也宜矣秦<lb/>
　　漢之後文縟而掩其質敬弛而汩其忱千乘萬騎<lb/>
　　以為華寶鼎天馬以為飾而事天之本廢牡荆靈<lb/>
　　旗以禱兵方士秘術以求福而事天之心蕩欲以<lb/>
　　感動天地逆釐三神不亦難乎陛下穆卜季秋中<lb/>
　　辛以行暘館之祀今有日矣咸秩之禮昭事之忱<lb/>
　　所宜蚤戒而豫定者聖心固已孜孜於此葢自乾<lb/>
<pb n="KR2m0014_WYG_068-6a"/>
　　淳以來每遇郊禋必詔有司自事天儀物及諸軍<lb/>
　　賞給之外凡車服仗衛聲名文物之具莫不裁約<lb/>
　　而歸於儉錫賚推恩亦減承平之半或三之一可<lb/>
　　謂尚質之至矣至於前期齋殿致其精明以對越<lb/>
　　在天者尤極其嚴行事之際避黄道而不履虚小<lb/>
　　次而不御可謂至忱之極矣厥今四郊多壘財力<lb/>
　　單匱逺不逮乾淳之時臣願陛下於阜陵節約之<lb/>
　　外損之又損庶幾曰祀曰戎二者兼得乃若以忱<lb/>
<pb n="KR2m0014_WYG_068-6b"/>
　　事天又其大本記曰齋者防其邪物絶其嗜慾言<lb/>
　　不敢散其志也今距齋宿之期雖曰尚賒然臣願<lb/>
　　陛下以聖人久禱為心兢兢業業已如上帝臨汝<lb/>
　　神在其上之時則積此精誠用於一日天人相與<lb/>
　　如響應聲天神之不降地祇之不格風雨之不節<lb/>
　　寒暑之不時臣不信也<lb/>
　　<hi>臣</hi>等謹按是年九月享明堂故斯得疏云穆卜季<lb/>
　　秋行暘館之禮非謂南郊也南渡以後當郊之嵗<lb/>
<pb n="KR2m0014_WYG_068-7a"/>
　　每以貲用不足權停郊祀止享明堂葢以明堂代<lb/>
　　郊故臣僚封事統謂之郊天王圻不考日月悮載<lb/>
　　南郊特為改正<lb/>
理宗親祀明堂十二<lb/>
　<hi>嘉定十七年九月辛卯    六年九月辛亥</hi>　　<hi>紹定三年九月辛丑端平三年九月辛未</hi>
　<hi>嘉熙三年九月辛巳    五年九月辛亥</hi>　　　<hi>淳祐二年九月辛卯    八年九月辛酉</hi>
　　　<hi>十一年九月辛未五年九月辛酉</hi>　　<hi>寳祐二年九月辛亥景定元年九月辛巳</hi>
　　　<hi>四年九月辛卯</hi>
<pb n="KR2m0014_WYG_068-7b"/>
度宗親祀明堂二<lb/>
　<hi>咸淳五年九月辛酉</hi>　　　　　<hi>八年九月辛未</hi>
恭宗親祀明堂一<lb/>
　<hi>德祐元年九月辛巳</hi>
　　<hi>臣</hi>等謹按宋制三嵗一祀明堂若是年南郊則罷<lb/>
　　大享葢以勞費故不能並舉也理宗以後諸紀每<lb/>
　　舉必書惟咸淳三年親郊故二年不祀明堂非史<lb/>
　　臣失載王圻續通考有二年四年大享之文而不<lb/>
<pb n="KR2m0014_WYG_068-8a"/>
　　載五年舛繆脱漏顯然可見㨿史正之如右<lb/>
明世宗嘉靖十七年六月定明堂大饗禮<lb/>
　時致仕揚州府通州同知豐坊上疏言孝莫大於嚴<lb/>
　父嚴父莫大於配天請復古禮建明堂加尊皇考獻<lb/>
　皇帝廟號稱宗以配上帝下禮部㑹議尚書嚴嵩等<lb/>
　言昔羲農肇祀上帝或為合宫或為明堂嗣是夏后<lb/>
　氏世室殷人重屋周人作為明堂之制視夏殷加詳<lb/>
　焉葢聖王事天如子事父體尊而情親故制為一嵗<lb/>
<pb n="KR2m0014_WYG_068-8b"/>
　四享之禮冬至圜丘孟春祈榖孟夏雩壇季秋明堂<lb/>
　皆所以尊之也明堂帝而享之又以親之也今日創<lb/>
　制古法難尋要在師先王之意明堂圜丘皆所以事<lb/>
　天今大祀殿在圜丘之北禁城東南正應古之方位<lb/>
　明堂秋享即以大祀殿行之為當至配侑之禮昔周<lb/>
　公宗祀文王於明堂詩傳以為物成形於帝猶人成<lb/>
　形於父故季秋祀帝明堂而以父配之取其成物之<lb/>
　時也漢孝武明堂之享以景帝配孝章以光武配唐<lb/>
<pb n="KR2m0014_WYG_068-9a"/>
　中宗以髙祖配明皇以睿宗配代宗以肅宗配真宗<lb/>
　以太祖配仁宗以真宗配英宗以仁宗配皆世以逓<lb/>
　配此主於親親也宋錢公輔曰郊之祭以始封之祖<lb/>
　有聖人之功者配焉明堂之祭以繼體之君有聖人<lb/>
　之德者配焉於是既推周公之心為嚴父又推成王<lb/>
　之心為嚴祖是以司馬光孫抃諸臣執論於朝程朱<lb/>
　大賢倡議於下此主於祖宗之功德也今復古明堂<lb/>
　大享之制其所當配之帝亦惟二論而已若以功德<lb/>
<pb n="KR2m0014_WYG_068-9b"/>
　論則太宗再造家邦功符太祖當配以太宗若以親<lb/>
　親論則獻皇帝陛下之所自出陛下之功德即皇考<lb/>
　之功德當配以獻皇帝至稱宗之説則臣等不敢妄<lb/>
　議帝降㫖明堂秋報大禮於奉天殿行其配帝務求<lb/>
　畫一之説皇考稱宗何為不可再㑹議以聞於是户<lb/>
　部右侍郎唐胄抗疏爭之謂明堂之配不專於父今<lb/>
　奉天殿大享之祭宜配太宗帝怒下胄詔獄嵩乃再<lb/>
　㑹廷臣先議配帝之禮言考季秋成物之㫖嚴父配<lb/>
<pb n="KR2m0014_WYG_068-10a"/>
　天之文宜奉獻皇帝配帝侑食帝曰明堂秋報大典<lb/>
　當以嚴父配帝之文為正本與郊禮不同人孰無父<lb/>
　其父即祖兹禮自朕舉宜皇考配上帝嵩等復言髙<lb/>
　皇帝配圜丘皇考配秋享無庸議矣文皇帝繼體首<lb/>
　君祀天享帝獨少一配似冇未安竊謂孟春祈榖可<lb/>
　仍用屋祭之文於大祀殿舉行奉文皇帝配祀如此<lb/>
　則禮文周悉誠孝流通我皇上愛親敬祖之心兩無<lb/>
　所憾矣得㫖報聞<lb/>
<pb n="KR2m0014_WYG_068-10b"/>
　　唐胄疏畧曰宋儒朱熹嘗以天地合祀宗廟同堂<lb/>
　　為非禮謂千五百年無人整理今我皇上創兩郊<lb/>
　　建九廟使三代禮樂煥然復明於世夫三代之禮<lb/>
　　莫備於周孝經曰郊祀后稷以配天宗祀文王於<lb/>
　　明堂以配上帝又曰嚴父莫大於配天則周公其<lb/>
　　人也説者謂周公有聖人之德制作禮樂而文王<lb/>
　　適其父故引以証聖人之孝答曽子問而已非謂<lb/>
　　有天下者皆必以父配天然後為孝不然周公輔<lb/>
<pb n="KR2m0014_WYG_068-11a"/>
　　成王踐阼其禮葢為成王而制於周公為嚴父於<lb/>
　　成王為嚴祖矣然周公歸政之後未聞成王以嚴<lb/>
　　父之故廢文王配天之祭而移於武王也後世祀<lb/>
　　明堂者皆配以父此乃誤孝經之義而違先王之<lb/>
　　禮昔有問於朱熹曰周公之後當以文王配耶當<lb/>
　　以時王之父配耶熹曰只當以文王為配又問繼<lb/>
　　周者如何熹曰只以有功之祖配之由此觀之明<lb/>
　　堂之配不專於父明矣且昔我皇上入纂大統之<lb/>
<pb n="KR2m0014_WYG_068-11b"/>
　　初廷臣講禮不明執為人後之説於時推明一本<lb/>
　　力正大倫者惟席書張璁桂萼方獻夫霍韜數人<lb/>
　　可謂忠臣矣及何淵有建廟之議書等則盡力斥<lb/>
　　之其言最切者在書則曰獻皇帝入祀大内者以<lb/>
　　止生陛下一人廟祀不可缺也不敢祔廟者以未<lb/>
　　為天子大統不可干也在璁則曰先儒謂孝子心<lb/>
　　無窮分有限得為而不為與不得為而為之均為<lb/>
　　不孝皇上追尊獻考别立廟者此禮之得為者也<lb/>
<pb n="KR2m0014_WYG_068-12a"/>
　　祔獻考主於太廟者此禮之不得為者也在萼則<lb/>
　　曰仲尼有言孝子不順情以危親忠臣不兆奸以<lb/>
　　陷君淵説誠陷君矣皇上可順情而信之乎夫豈<lb/>
　　不道而數臣言之葢愛君之切也於時陛下嘉答<lb/>
　　諸臣亦云朕奉天法祖豈敢有干太廟聖明深見<lb/>
　　固已超越前代矣豈今日乃惑於豐坊之説乎苐<lb/>
　　恨禮部㑹議不能辯嚴父之非不舉文武成康之<lb/>
　　盛以告陛下而濫引漢唐宋不足法之事為言耳<lb/>
<pb n="KR2m0014_WYG_068-12b"/>
　　雖然豐坊明堂之議雖未可從而明堂之禮則不<lb/>
　　可廢葢今冬夏南北兩郊皆主於尊必秋季一大<lb/>
　　享帝於奉天殿而親親之義始備自三代以來郊<lb/>
　　與明堂各立所配之帝我太祖髙皇帝太宗文皇<lb/>
　　帝功德之盛上並帝王比之於周太祖則后稷也<lb/>
　　太宗則文王也今南北兩郊及春祈榖皆奉配太<lb/>
　　祖皇帝而太宗皇帝獨未有配甚為缺典故今奉<lb/>
　　天殿大享之祭必奉配太宗而後吾聖朝一代之<lb/>
<pb n="KR2m0014_WYG_068-13a"/>
　　大典禮始備故臣謂坊明堂之禮不可廢也若夫<lb/>
　　我皇考恭穆獻皇帝得皇上大聖人為之子不待<lb/>
　　稱宗不待議配而專廟之享亦足垂億萬年無疆<lb/>
　　之休矣<lb/>
　　明史豐熙傳曰子坊嘉靖二年進士出為南京吏<lb/>
　　部考功主事尋謫通州同知免歸家居貧乏思效<lb/>
　　張璁夏言片言取通顯十七年詣闕上書言建明<lb/>
　　堂事又言宜加獻皇帝廟號稱宗以配上帝世宗<lb/>
<pb n="KR2m0014_WYG_068-13b"/>
　　大悦未幾進號睿宗配饗元極殿其議葢自坊始<lb/>
九月大享上帝於元極殿奉睿宗配<lb/>
　帝既定獻皇帝明堂配帝復以稱宗之説集羣臣議<lb/>
　又自為明堂或問以示稱宗祔廟之意於是嚴嵩曲<lb/>
　順帝㫖乃尊獻皇帝為睿宗祔太廟時未建明堂迫<lb/>
　季秋遂大享上帝於元極寶殿奉睿宗獻皇帝配殿<lb/>
　在宫右乾隅舊名欽安殿禮成禮部請帝升殿百官<lb/>
　奉賀如郊祀慶成儀帝以大享初舉命賜宴於謹身<lb/>
<pb n="KR2m0014_WYG_068-14a"/>
　殿已而以足疾不御殿命羣臣勿賀禮官以表聞並<lb/>
　罷宴二十一年勅諭禮部季秋大享明堂成周重典<lb/>
　與郊祀並行曩以享地未定特祭於元極寶殿朕誠<lb/>
　未盡南郊舊殿原為大祀之所昨嵗已令有司撤之<lb/>
　朕自作制象立為殿恭薦名曰大享用昭寅奉上帝<lb/>
　之意乃即大祀殿舊址建大享神御殿其制六楹周<lb/>
　以白石欄上覆青瓦享殿前兩廡廡各十楹前為大<lb/>
　享門又前磚門五東西各三撤舊具服殿祭日張大<lb/>
<pb n="KR2m0014_WYG_068-14b"/>
　次其旁嵗以季秋大享上帝奉皇考睿宗配享行禮<lb/>
　如南郊陳設如祈榖二十四年禮部尚書費寀以大<lb/>
　享殿工將竣請帝定殿門名門曰大享殿曰皇乾及<lb/>
　殿成禮官具儀以請仍命暫行於元極寶殿遣官代<lb/>
　攝嵗以為常終帝世未即大享殿行禮<lb/>
穆宗隆慶元年正月罷睿宗明堂配饗<lb/>
　禮臣言我朝大享之禮自皇考舉行追崇睿宗以昭<lb/>
　嚴父配天之孝自皇上視之則睿宗為皇祖非周人<lb/>
<pb n="KR2m0014_WYG_068-15a"/>
　宗祀文王於明堂之義於是帝從其請罷大享禮命<lb/>
　元極寶殿仍改欽安殿<lb/>
　　<hi>臣</hi>等謹按明初無明堂之制世宗執嚴父配天之<lb/>
　　説特創斯禮以追隆所生元極既配之後明年幸<lb/>
　　承天享帝於龍飛殿亦奉獻皇帝配所以尊其親<lb/>
　　者至矣其後自定規制更建大享殿三年而後成<lb/>
　　一時創制更新典物隆備宜與合宫世室昭垂令<lb/>
　　典矣乃殿成而祀事不舉内殿殷薦止於代攝葢<lb/>
<pb n="KR2m0014_WYG_068-15b"/>
　　帝排正議崇私親雖矯強於一時終有惄然不自<lb/>
　　安者故禮臣敦請屢諭緩行非僅躭奉元修憚乗<lb/>
　　輿之一出也穆宗即位以禮臣議罷之允矣<lb/>
大享儀<hi>嘉靖十七年定</hi>
　前期五日皇帝詣犧牲所視牲其先一日皇帝告於<lb/>
　廟及還叅拜俱如大祀之儀次日以後命大臣輪視<lb/>
　如常儀前期四日太常寺奏祭祀如常儀諭百官致<lb/>
　齋三日前期三日皇帝詣太廟寢殿告請睿宗配帝<lb/>
<pb n="KR2m0014_WYG_068-16a"/>
　以脯醢酒果行再拜一獻禮前期二日太常卿光禄<lb/>
　卿奏省牲如常儀前期一日皇帝親填祝版於文華<lb/>
　殿夜二鼔禮部同太常堂上官請安神御版位俱如<lb/>
　祈榖之儀陳設上帝位犢一玉用蒼璧一帛十二<hi>青色</hi>
　豋一簠簋各二籩豆各十二玉爵三酒尊三篚一祝<lb/>
　案一配帝位同惟不用玉正祭儀與祈榖同<lb/>
　<lb/>
　<lb/>
<pb n="KR2m0014_WYG_068-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷六十八<lb/>
</p>
<p>
</p>
  </div>
</body>
</text>
</TEI>
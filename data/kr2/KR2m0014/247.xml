<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_247-1a"/>
欽定四庫全書<lb/>
欽定續文獻通考卷二百四十七<lb/>
　四裔考<lb/>
　西域<lb/>
　　<hi>臣</hi>等謹按一統志哈宻所屬編為旗分視各䝉古<lb/>
　　是固不得外視之矣今仍列於西域者從前史舊<lb/>
　　文耳<lb/>
　　哈宻衛<lb/>
<pb n="KR2m0014_WYG_247-1b"/>
元末以威武王古納實哩鎮哈宻<lb/>
　尋改為肅王卒弟恩克特穆爾嗣<lb/>
　　明史哈宻傳曰東去嘉峪關一千六百里漢伊吾<lb/>
　　盧地明帝置宜禾都尉領屯田唐為伊州宋入於<lb/>
　　囘紇至是時乃以宗王鎮之<lb/>
　　<hi>臣</hi>等謹按元史諸王表成宗大徳八年封楚巴威<lb/>
　　武西寜王十一年進封豳王仁宗延祐七年納古<lb/>
　　爾襲封不載古納實哩事考明成祖實録永樂二<lb/>
<pb n="KR2m0014_WYG_247-2a"/>
　　年哈宻恩克特穆爾請封爵禮部尚書李至剛等<lb/>
　　議奏其兄古納實哩元封威武王改封肅王卒恩<lb/>
　　克特穆爾繼為肅王今既内屬宜仍王爵而改封<lb/>
　　之此西域傳之所據也<lb/>
明成祖永樂元年十一月哈宻王恩克特穆爾遣使至<lb/>
京師<lb/>
　先是洪武中既定輝和爾地置安定等衛漸逼哈宻<lb/>
　恩克特穆爾懼將納欵帝初立遣官召諭之至是始<lb/>
<pb n="KR2m0014_WYG_247-2b"/>
　至明年六月封為忠順王已而迤北汗果勒齊毒死<lb/>
　之其國人以病卒聞三年二月遣官賜祭帝以其兄<lb/>
　子托克托自㓜俘入中國拔之奴𨽻中俾列宿衛欲<lb/>
　令嗣爵恐其國不從遣官問之不敢違請還主其國<lb/>
　四年春托克托為祖母所逐帝怒敕責其頭目由是<lb/>
　得還國三月立哈宻衛以其頭目為指揮千百户等<lb/>
　官明年頭目陸實等作亂帝命甘肅總兵宋晟發兵<lb/>
　應之又以恩克特穆爾妻子徃依果勒齊恐誘賊侵<lb/>
<pb n="KR2m0014_WYG_247-3a"/>
　哈宻敕守臣謹備之并敕開誠撫托克托八年托克托以暴<lb/>
　疾卒擢都指揮同知哈喇哈納為都督僉事鎮守其<lb/>
　地且封托克托從弟穆爾特穆爾為忠義王世守哈宻<lb/>
宣宗宣徳元年遣使賜祭忠義王命故王托克托子布<lb/>
逹實哩嗣忠順王<lb/>
　三年以布逹實哩年㓜命故忠義王弟托歡特穆爾<lb/>
　嗣忠義王同理國事自是二王並貢歳或三四至奏<lb/>
　求婚娶禮幣命悉予之正統二年托歡特穆爾卒封<lb/>
<pb n="KR2m0014_WYG_247-3b"/>
　其子圖卜特穆爾為忠義王未幾卒已而布逹實哩<lb/>
　亦卒封其子多卜丹實哩為忠順王<lb/>
　　明史哈宻傳曰初成祖之封忠順也以哈宻為西<lb/>
　　域要道欲其迎䕶朝使統領諸畨為西陲屏蔽而<lb/>
　　其王率庸懦又其地種落雜居一曰囘囘一曰輝和<lb/>
　　爾一曰哈拉呼其頭目不相統屬王莫能節制衆<lb/>
　　心離渙國勢漸衰及多卜丹實哩立都督丕勒鼐<lb/>
　　潜通威喇特孟克布哈等謀殺王不克王父在時<lb/>
<pb n="KR2m0014_WYG_247-4a"/>
　　納沙州叛亡百餘家屢敕王令還止還其半其使<lb/>
　　臣肆詬詈天子不加罪但令慎擇使臣以是益無<lb/>
　　忌其地北威喇特西吐魯番東沙州罕東徹辰諸<lb/>
　　衛悉與搆怨由是隣國交侵罕東兵抵城外掠人<lb/>
　　畜去沙州徹辰先後兵侵皆大獲威喇特酋額森<hi>王母</hi>
　　<hi>諾觀逹刺錫哩弟也</hi>亦遣兵圍哈宻城殺頭目俘男婦掠牛<lb/>
　　馬駝不可勝計取王母及妻北還脅王親詣威喇<lb/>
　　特迄不能自振㑹額森方東犯不復還故土以是<lb/>
<pb n="KR2m0014_WYG_247-4b"/>
　　哈宻獲少安<lb/>
英宗天順元年封哈宻伯勒格為忠順王<lb/>
　伯勒格者多卜丹實哩弟也時以多卜丹實哩卒故<lb/>
　封之四年伯勒格卒無子母遵逹實哩主國事哈宻<lb/>
　素衰㣲又婦人主國衆益離散迤北酋沙克嘉斯賚<lb/>
　乘隙襲其城大肆殺掠王母率親屬部落走苦峪數<lb/>
　告難朝廷不能援但敇其國人速議當繼者而已<lb/>
憲宗成化二年命擢巴逹瑪為右都督攝行哈宻國王<lb/>
<pb n="KR2m0014_WYG_247-5a"/>
事<lb/>
　自伯勒格之亡親屬無可襲者頭目阿齊等言托歡<lb/>
　特穆爾外孫巴達瑪可繼王母謂臣不可繼君國無<lb/>
　王者八年至是頭目交章請詞極哀乃有是命八年<lb/>
　其子哈沙以父卒請嗣職帝許之而不命其主國事<lb/>
　國中政令無所出吐魯畨蘓爾坦阿里乘機襲破其<lb/>
　城執王母奪金印以忠順王孫女為妾據守其地九<lb/>
　年四月事聞遣都督同知李文等赴甘肅時阿里留<lb/>
<pb n="KR2m0014_WYG_247-5b"/>
　其妺壻伊楞守哈宻而已擕王母金印返吐魯番文<lb/>
　等檄哈沙及徹辰罕東納克賚諸部集兵進討十年<lb/>
　冬兵至布隆濟爾川不敢進哈沙等退去苦峪文等<lb/>
　亦引還肅州帝乃命哈沙權主國事并命邊臣築苦<lb/>
　峪城移哈宻於其地十八年春哈沙紏罕東徹辰二<lb/>
　衛兵與已所部共萬人夜襲破哈宻城伊楞遁走乘<lb/>
　勢連復八城遂還居故土事聞進左都督并將士陞<lb/>
　賞有差<lb/>
<pb n="KR2m0014_WYG_247-6a"/>
孝宗𢎞治元年封哈沙為忠順王<lb/>
　時吐魯番阿里已死其子阿哈瑪特嗣為蘓爾坦偽<lb/>
　與哈沙結婚誘而殺之仍令伊楞據其地哈宻都指揮阿<lb/>
　木古朗來奔求救哈沙弟恩克布拉克率部衆逃之邊<lb/>
　方明年哈宻舊部綽克圖等率衆攻伊楞殺其弟奪<lb/>
　叛臣者彭布等人畜以歸阿木古朗又請邊臣調徹<lb/>
　辰罕東兵夜襲破其城伊楞遁去斬獲甚多時阿哈瑪特<lb/>
　桀傲甚自以地逺中國屢抗朝命帝敕責令悔罪已訪<lb/>
<pb n="KR2m0014_WYG_247-6b"/>
　獲忠順王族孫善巴將輔立之阿哈瑪特漸警懼三<lb/>
　年遣使叩關願獻還哈宻及金印明年以城印來歸<lb/>
五年春命立善巴為忠順王<lb/>
　尚書馬文升言番人重種類且素服䝉古哈宻故有<lb/>
　囘囘輝和爾哈拉呼三種北山又有舒嚕克圖訥克<lb/>
　賚相侵逼非得蒙古後裔鎮之不可今安定王族人<lb/>
　善巴乃故忠義王托克托近族從孫可主哈宻帝以<lb/>
　為然而諸畨亦共奏善巴當立故有是命并擢阿木<lb/>
<pb n="KR2m0014_WYG_247-7a"/>
　古朗都督僉事與都督同知恩克布拉克共輔之已<lb/>
　而諸番索善巴犒賞不得皆怨阿木古朗又引訥克<lb/>
　賚人掠吐魯畨牛馬阿哈瑪特怒六年春潛兵夜襲<lb/>
　哈宻殺其人百餘逃及降者各半善巴與阿木古朗<lb/>
　據達圖喇以守<hi>逹圖喇華言大土臺也</hi>圍三日不下阿木古朗<lb/>
　急調訥克賚威喇特二部兵來援俱敗去乃執善巴<lb/>
　禽阿木古朗支觧之伊楞復據守焉<lb/>
七年阿哈瑪特遣使詭言願還善巴及哈宻<lb/>
<pb n="KR2m0014_WYG_247-7b"/>
　先是伊楞據哈宻變聞大學士邱濬欲馬文升經畧<lb/>
　西陲文升以番人嗜利不善騎射自古未有西域能<lb/>
　為中國患者徐當靖之濬復以為言文升請行廷議<lb/>
　以本兵未可逺出乃推右侍郎張海都督同知緱謙<lb/>
　二人皆庸才但遣吐魯番人歸諭其主駐甘州待之<lb/>
　至是阿哈瑪特詭言願還善巴海等以聞廷議以善<lb/>
　巴被虜孱弱可知即使復還勢難復立宜革其王爵<lb/>
　居之甘州犒賚安定王諭以不復立之故令都督恩<lb/>
<pb n="KR2m0014_WYG_247-8a"/>
　克布拉克<hi>係輝和爾</hi>總理哈宻事與賽音和碩<hi>係囘囘</hi>拜逹<lb/>
　勒黙色<hi>係哈拉呼</hi>等分領三種畨人以輔之且修濬苦峪<lb/>
　城塹凡畨人散處甘凉者令悉還其地給以牛具口<lb/>
　糧我不急索善巴彼將自還也帝如其言勅諭海等<lb/>
　海等喜甚即如諭閉嘉峪關修苦峪城令流寓畨人<lb/>
　歸其地拜䟽還朝言官交章劾其無功並下吏貶秩<lb/>
　而哈宻終不還<lb/>
十年阿哈瑪特送還善巴及哈宻之衆<lb/>
<pb n="KR2m0014_WYG_247-8b"/>
　先是八年馬文升鋭意謀興復用許進巡撫甘肅偕<lb/>
　大將劉寜等潛師夜襲伊楞逸去斬其餘卒撫降餘<lb/>
　衆而還自明初以來官軍無渉其地者至是諸畨始<lb/>
　知所畏又以朝廷閉關絶貢咸怨阿哈瑪特阿哈瑪<lb/>
　特悔乃送善巴及哈宻之衆還冬起王越總制三邊<lb/>
　軍務兼經理哈宻越言哈宻不可棄善巴亦不可廢<lb/>
　宜仍其舊封令先還哈宻量給修城築室之費犒賜<lb/>
　三種畨人及徹辰罕東舒嚕克圖訥克賚諸部以奬<lb/>
<pb n="KR2m0014_WYG_247-9a"/>
　前勞且責後效報可自是哈宻復安<lb/>
十八年冬善巴子巴雅濟濟自稱蘓勒坦命封為忠順王<lb/>
　初恩克布拉克與善巴不相能當事患之令善巴娶<lb/>
　其兄哈沙女與之結好善巴嗜酒掊克失衆心部下<lb/>
　額布埒等咸怨陰搆阿哈瑪特迎其㓜子展特穆爾<lb/>
　主哈宻善巴走苦峪恩克布拉克與賽音和額在肅<lb/>
　州邊臣以二人為畨衆所服令還輔善巴與百戸董傑<lb/>
　偕行傑有膽畧計斬額布埒其下遂不敢叛乃令善<lb/>
<pb n="KR2m0014_WYG_247-9b"/>
　巴還哈宻展特穆爾還吐魯畨展特穆爾年十三其<lb/>
　母即哈沙女聞父已死兄瑪克蘓爾嗣與諸弟相讐<lb/>
　殺懼不敢歸願倚恩克布拉克曰我外祖也邊臣慮<lb/>
　與善巴隙居之甘州至是善巴卒巴雅濟濟嗣瑪克<lb/>
　蘓爾與通和且遣使求其弟展特穆爾迨正徳六年始命<lb/>
　賽音和碩偕都督瑪哈拉森送之西還吐魯畨冩酋素輕<lb/>
　朝廷潜懐異志遂以國情輸瑪克蘓爾且誘巴雅濟濟<lb/>
　叛巴雅濟濟素昏愚又滛暴心怵屬部害已瑪克蘓爾<lb/>
<pb n="KR2m0014_WYG_247-10a"/>
　又甘言誘之即欲偕恩克布拉克同徃不從奔肅州<lb/>
武宗正徳元年命都御史彭澤經畧哈宻<lb/>
　瑪克蘓爾遣和卓塔實鼎據哈宻又遣和卓瑪哈穆<lb/>
　特赴甘肅言巴雅濟濟不能守國瑪克蘓爾遣將代<lb/>
　守乞犒賜事聞命彭澤徃經畧抵甘州謂畨人嗜利<lb/>
　可因而欵也遣人諭令還侵地及王予重賞瑪克蘓<lb/>
　爾偽許之十一年正月拜疏還朝忠順王迄不返塔<lb/>
　實鼎亦不肻退復要重賞始以城來歸<lb/>
<pb n="KR2m0014_WYG_247-10b"/>
十二年冬吐魯畨復奪哈宻城據之<lb/>
　先是五月甘肅巡撫李昆上言如必欲得忠順王復<lb/>
　國乞敕瑪克蘓爾兄弟送還仍厚賜繒帛冀其效順<lb/>
　廷議宜敇責負恩嚴兵為備從之初賽音和碩與瑪<lb/>
　克蘓爾深相結故首倡逆謀已而有隙瑪克蘓爾欲<lb/>
　殺之大懼求塔實鼎為解許賂幣期至肅州畀之且<lb/>
　啗之入冦曰肅州可得也瑪克蘓爾喜令與其壻瑪<lb/>
　哈穆特俱入貢以覘虛實且徴其賂邊臣以同來和<lb/>
<pb n="KR2m0014_WYG_247-11a"/>
　卓徹伯爾乃和卓塔實鼎弟懼為變并其黨呼都克賽<lb/>
　音羈之甘州而督賽音和碩出關懼不肻去塔實鼎聞其<lb/>
　弟被拘怒復奪哈宻城請瑪克蘓爾移居之分兵脅據沙<lb/>
　州擁衆入冦至圖嚕巴官兵戰沒賊薄肅州城副使<lb/>
　陳九疇固守且先絶其内應賊知事洩大掠而去<lb/>
十五年瑪克蘓爾歸先所掠將卒及忠順王家屬復求<lb/>
貢許之<lb/>
　自賽音和碩與子穆爾瑪哈穆特壻和卓瑪哈穆特<lb/>
<pb n="KR2m0014_WYG_247-11b"/>
　及其黨實保雅逹俱以内應繫獄實保雅逹被捶死<lb/>
　械賽音和碩赴京下獄其子仍繫甘州實保雅達子<lb/>
　穆爾瑪哈穆特者賽音和碩姪壻也以入貢在京探<lb/>
　知王瓊欲傾彭澤突入長安門訟父寃瓊劾澤欺罔<lb/>
　辱國斥為民坐李昆陳九疇激變逮下吏並獲重譴<lb/>
　賽音和碩亦減死遂夤縁錢能與其壻得侍帝左右賜<lb/>
　國姓授官扈駕瑪克蘓爾以犯邊後屢求通貢不得<lb/>
　至是復求貢廷議許之而忠順王迄不還明年世宗<lb/>
<pb n="KR2m0014_WYG_247-12a"/>
　嗣位楊廷和以賽音和碩稔中國情實歸必為邊患於<lb/>
　遺詔中數其罪并其子壻伏誅而用陳九疇為甘肅<lb/>
　巡撫時瑪克蘓爾比歳來貢朝廷待之若故亦不復<lb/>
　問忠順王事<lb/>
世宗嘉靖三年瑪克蘓爾入冦邉<lb/>
　時擁二萬騎圍肅州分兵犯甘州九疇及總兵官姜<lb/>
　奭等力戰敗之斬塔實鼎明年復犯肅州分兵圍叅<lb/>
　將雲冐而以大衆抵南山九疇時已解職他將援兵<lb/>
<pb n="KR2m0014_WYG_247-12b"/>
　至賊始遁七年伊楞獲罪其主率部帳來歸邊臣受<lb/>
　之瑪克蘓爾怒其部下和拉阿薩爾引威喇特二千<lb/>
　餘騎犯肅州至老鸛堡值齊瑪爾罕使在堡中賊呼<lb/>
　與語逰擊彭濬急引兵擊走之徹辰使入持番文求<lb/>
　貢委罪威喇特詞多悖謾總督王瓊希時貴指必欲<lb/>
　議撫因言番人且悔宜原情赦罪並上濬等功狀章<lb/>
　下兵部尚書胡世寜力言哈宻不必興復帝然之自<lb/>
　是置哈宻不問許吐魯畨通貢西陲藉以息肩而哈<lb/>
<pb n="KR2m0014_WYG_247-13a"/>
　宻後為實保雅達子穆爾瑪哈穆特所有服屬吐魯<lb/>
　番迄隆慶萬厯朝猶有入貢者然非忠順王苗裔也<lb/>
　　明史哈宻傳曰當嘉靖時番冦屢犯邊城當局者<lb/>
　　無能振國威以雪讐耻而一二新進用事者反借<lb/>
　　以修怨由是封疆之獄起百户王邦竒者素憾楊<lb/>
　　廷和彭譯嘉靖六年春上言澤賂番求和廷和論<lb/>
　　殺賽音和碩誅此兩人庶哈宻可復賊不内侵桂<lb/>
　　蕚張璁輩欲藉此興大獄斥廷和澤為民盡置其<lb/>
<pb n="KR2m0014_WYG_247-13b"/>
　　子弟親黨於理有自殺者復遣官徃按畨酋伊楞<lb/>
　　言非敢獲罪天朝所以犯邊由寃殺賽音和碩實<lb/>
　　保雅逹二人故今願獻還城印贖前罪事下兵部<lb/>
　　蕚以前獄未竟必欲重興大獄與禮兵二部尚書<lb/>
　　方獻夫王時中等協議為挑激之詞言宜嚴覈激<lb/>
　　變虛實又九疇報㨗時稱瑪克蘓爾阿拉克已斃<lb/>
　　礟石下二人實未死帝固疑之覽蕚等議益疑邊<lb/>
　　臣欺罔詔責九疇欲置之死尚書金獻民侍郎李<lb/>
<pb n="KR2m0014_WYG_247-14a"/>
　　昆以上坐累者四十餘人七年正月九疇逮至下<lb/>
　　獄蕚等必欲殺之并株連廷和澤刑部尚書胡世<lb/>
　　寜力救帝稍悟九疇免死澤獻民等皆落職畨酋<lb/>
　　氣益驕而蕚又薦王瓊督三邊盡釋還九疇所擊<lb/>
　　番使許通貢畨酋迄不悔罪侮玩如故初胡世寜<lb/>
　　之救陳九疇也欲棄哈宻不守言巴雅濟濟乆歸<lb/>
　　吐魯番即還故土亦其臣屬其他族裔無可繼者<lb/>
　　囘囘一種早已歸之哈拉呼輝和爾二族逃附肅<lb/>
<pb n="KR2m0014_WYG_247-14b"/>
　　州已乆不可驅之出關然則哈宻將安興復哉乞<lb/>
　　如先朝棄交趾故事置之不問庶不以外畨疲中<lb/>
　　國詹事霍韜力駁其非迨世寜改掌兵部復以興<lb/>
　　復哈宻非中國所急為言帝命瓊熱計詳處毋聼<lb/>
　　信番言至明年甘肅巡撫唐澤亦言哈宻未易興<lb/>
　　復瓊善之據以上聞報可自是遂棄哈宻矣<lb/>
　　王圻曰鄭端簡謂是時瓊言瑪克蘓爾歸我哈宻<lb/>
　　奉約來朝貢然哈宻竟為吐魯畨所據安挿諸衛<lb/>
<pb n="KR2m0014_WYG_247-15a"/>
　　夷落皆為吐魯畨所逐失其故土駐牧西河塞上北<lb/>
　　鹵盤窟西海威喇特結巢北山河西三面皆有冦<lb/>
　　盗矣<lb/>
　　顧炎武日知録曰唐之吐番即今之吐魯番囘紇<lb/>
　　即今之囘囘是也唐書囘紇一名囘鶻元史有輝<lb/>
　　和爾部即囘鶻也其曰囘囘者亦囘鶻之轉聲也<lb/>
　　<hi>元史太祖紀以囘鶻囘囘為二國恐非</hi>其曰輝和爾者又囘鶻之轉<lb/>
　　聲也<hi>冊府元龜按國史叙鐡勒種類云伊吾以西焉耆以北有契弊烏䕶紇骨等部契弊則契</hi>
<pb n="KR2m0014_WYG_247-15b"/>
　　<hi>苾也烏䕶則烏紇也後為囘鶻紇骨則紇扢斯也轉為㸃戞斯盖畨音有緩急即傳譯語不同</hi>明<lb/>
　　㑹典哈宻古伊吾廬地在燉煌北大磧外為西域<lb/>
　　諸畨徃來要路其國部落與囘囘輝和爾三種襍<lb/>
　　居則囘囘與輝和爾又為二種矣<hi>鄭所南心史輝和爾乃韃靼為</hi>
　　<hi>父囘囘為母者也</hi>
　　栁城<lb/>
　　<hi>臣</hi>等謹按明史西域傳栁城火州與吐魯畨並列<lb/>
　　今以一統志考之吐魯畨初與栁城俱屬火州後<lb/>
<pb n="KR2m0014_WYG_247-16a"/>
　　乃併有火州栁城之地<lb/>
　國初内附貢使不絶編旗駐牧𤓰州實䝉古屬國也<lb/>
　　兹苐從明史録其舊事於左<lb/>
明成祖永樂四年五月命使齎綵幣賜栁城酋長<lb/>
　時遣鴻臚丞劉特穆爾使巴實伯里因有是命明年<lb/>
　其萬戸烏察喇濟遣使來貢七年十一年二十年及<lb/>
　宣徳正統時並入貢後不復至<lb/>
　　明史栁城傳曰一名魯陳又名桞陳城即後漢桞<lb/>
<pb n="KR2m0014_WYG_247-16b"/>
　　中地西域長史所治唐置桞中縣西去火州七十里<lb/>
　　東去哈宻千里經一大川道旁多骸骨相傳有鬼<lb/>
　　魅行旅早暮失侣多迷死出大川渡流沙在火山<lb/>
　　下有城屹然廣二三里即栁城也四面皆田園流<lb/>
　　水環繞樹木陰翳土宜穄麥豆麻有桃李棗𤓰胡<lb/>
　　蘆之屬而葡萄最多小而甘無核名𤨏𤨏葡萄畜<lb/>
　　有牛馬羊駝節候常和土人純樸男子椎結女子<lb/>
　　䝉皂布其語音類輝和爾宻邇火州及吐魯番後<lb/>
<pb n="KR2m0014_WYG_247-17a"/>
　　吐魯畨强二國並為所滅<lb/>
　　火州<lb/>
明成祖永樂四年五月命以綵幣賜火州王子哈繖<lb/>
　時命鴻臚丞劉特穆爾䕶巴實伯里使者歸因齎賜<lb/>
　之明年遣來使因言囘囘行賈京師者甘凉軍士多<lb/>
　私送出境洩漏邊務帝命御史徃按且敕總兵官宋<lb/>
　晟嚴束之七年十一年十三年並入貢正統十三年<lb/>
　後不復至<lb/>
<pb n="KR2m0014_WYG_247-17b"/>
　　明史火州傳曰又名哈喇在桞城西七十里吐魯<lb/>
　　畨東三十里即漢車師前王地隋時為髙昌國唐<lb/>
　　太宗㓕髙昌以其地為西州宋時囘鶻居之元名<lb/>
　　火州與安定曲先諸衛統號輝和爾置達嚕噶齊<lb/>
　　監治之其地多山青紅若火故名火州氣候熱五<lb/>
　　榖畜産與桞城同城方十餘里僧寺多於民居東<lb/>
　　有荒城即髙昌國都漢戊巳校尉所治西北連巴<lb/>
　　實伯里國小不能自立後為吐魯畨所并<lb/>
<pb n="KR2m0014_WYG_247-18a"/>
　　吐魯畨<lb/>
明成祖永樂五年吐魯畨遣使逹京師<lb/>
　先是遣官使巴實伯里道其地以綵幣賜其萬戸賽<lb/>
　音特穆爾自是朝貢不絶六年授其國番僧清來為<lb/>
　國師徒法泉等七人並為僧綱司官令化導畨俗二<lb/>
　十年其酋伊濟徹爾為巴實伯里酋烏蘇所逐走歸京<lb/>
　師命為都督僉事遣還故土宣徳三年其子孟克特<lb/>
　穆爾又都督蘓色弟孟克特穆爾五年僉事額森特<lb/>
<pb n="KR2m0014_WYG_247-18b"/>
　穆爾七年其酋巴喇瑪特皆來朝<lb/>
　　明史吐魯畨傳曰在火州西百里去哈宻千餘里<lb/>
　　嘉峪關二千六百里漢車師前王地隋髙昌國唐<lb/>
　　滅髙昌置西州及交河縣此則交河縣安樂城也<lb/>
　　宋復名髙昌為囘鶻所據<hi>詳馬端臨考</hi>嘗入貢元設萬<lb/>
　　户府<lb/>
　　<hi>臣</hi>等謹按葉隆禮契丹國志髙昌都交河城漢車<lb/>
　　　師前王庭也四面多大山石磧氣候温暖厥土良<lb/>
<pb n="KR2m0014_WYG_247-19a"/>
　　沃麥一歳再熟宜蠶有草名羊刺其上生蜜而味<lb/>
　　甚佳引水溉田出赤鹽其味甚美俗事天神兼信<lb/>
　　佛法其官有八長史有王將軍又有侍郎校郎至<lb/>
　　部從事階位相次亦有互市其國主親與北主評<lb/>
　　價又元史太祖紀十八年夏定西域諸城置髙昌<lb/>
　　等達嚕噶齊監治之時號為輝和爾地猶未稱吐<lb/>
　　魯畨也<lb/>
憲宗成化九年春吐魯畨襲破哈宻城<lb/>
<pb n="KR2m0014_WYG_247-19b"/>
　初其地介于闐巴實伯里諸大國間勢甚㣲弱後侵<lb/>
　掠火州桞城皆為所并國日强其酋額黙勒和卓遂<lb/>
　僣稱王成化五年其酋阿里自稱蘓勒坦奏求海青<lb/>
　鞍馬蟒服綵幣器用禮官言物多違禁不可盡從命<lb/>
　賜綵幣布帛六年復奏求和必斯筝鼓羅䩞鐙髙麗<lb/>
　布諸物廷議不許時吐魯畨愈强而哈宻以無主削弱<lb/>
　阿里欲并之至是執哈宻王母奪金印分兵守之而<lb/>
　去朝廷命李文等經畧無功而還阿里修貢如故一<lb/>
<pb n="KR2m0014_WYG_247-20a"/>
　歲中使來者三朝廷仍善待之未嘗一語嚴詰貢使益傲<lb/>
　求馴象兵部言象以備儀衛禮有進獻無求索乃却其請<lb/>
　使臣復言已得哈宻城池及威喇特阿勒坦王人馬一萬<lb/>
　又收捕庫春并伊實格頭目多喇和卓乞朝廷遣使通<lb/>
　道往來和好帝曰迤西道無阻不須遣官阿里果誠心修<lb/>
　貢朝廷不計前愆仍以禮待使臣復言徹辰諸衛素有仇<lb/>
　乞遣將士䕶行且謂阿里雖得哈宻止以物産充貢願質<lb/>
　使臣家屬於邊賜敕歸諭其王獻還城印帝從其䕶行<lb/>
<pb n="KR2m0014_WYG_247-20b"/>
　之請而賜敕諭阿里獻王母及城印即和好如初使臣還<lb/>
　復遣他使再入貢而不還哈宻十二年八月甘州守臣言<lb/>
　畨使謂王母已死城印俱存俟朝廷往諭即獻還帝<lb/>
　已却其貢使復俾入京時大臣專務姑息致遐方小醜<lb/>
　無顧忌<lb/>
十四年吐魯畨阿里子阿哈瑪特嗣為蘇勒坦<lb/>
　至𢎞治十七年阿哈瑪特死諸子爭立相仇殺已而<lb/>
　長子瑪克蘇爾嗣為蘇勒坦桀黠變詐踰於父復有吞<lb/>
<pb n="KR2m0014_WYG_247-21a"/>
　哈宻之志正徳四年其弟展特穆爾自甘州還即以<lb/>
　邉情告其兄共謀為逆九年誘忠順王善巴之子巴<lb/>
　雅濟濟叛復據哈宻朝廷遣彭澤經畧贖還城印其<lb/>
　部下塔實鼎復據之且導瑪克蘓爾侵肅州自是哈宻<lb/>
　不可復得而患且中於甘肅㑹中朝大臣自相傾䧟畨酋<lb/>
　覘知之益肆䜛搆賊腹心得侍天子中國體大虧賊氣<lb/>
　焰益盛十五年甘肅巡按潘倣奏絶其貢王瓊力主<lb/>
　欵議不納其言明年世宗立賊腹心賽音和碩伏誅<lb/>
<pb n="KR2m0014_WYG_247-21b"/>
　失所恃再謀犯邊嘉靖三年冦肅州掠甘州四年復<lb/>
　冦肅州皆失利去於是卑詞求貢仍許之而哈宻城<lb/>
　印及忠順王存亡置不復問西河稍獲休息而瑪克<lb/>
　蘓爾桀傲益甚矣至二十四年瑪克蘓爾死長子沙<lb/>
　嗣為蘓勒坦其弟瑪哈穆特亦稱蘇勒坦分據哈宻已<lb/>
　而兄弟讐殺瑪哈穆特乃結婚威喇特以抗其兄且<lb/>
　墾田沙州謀入犯邊臣諭止之乃還故土與兄同處<lb/>
　隆慶四年瑪哈穆特嗣兄職遣使謝恩其弟薩巴等三<lb/>
<pb n="KR2m0014_WYG_247-22a"/>
　人亦各稱蘓勒坦<lb/>
　　<hi>臣</hi>等謹按吐魯番事自憲宗朝後類見於哈宻威<lb/>
　　喇特等傳及土貢考中若神宗萬厯後則無事可見<lb/>
　　西畨諸衛<hi>西寧河州洮州岷州等畨族諸衛</hi>
　　<hi>臣</hi>等謹按一統志明西畨地<lb/>
　國初為厄魯特古實罕所有遣使修貢後自分為左<lb/>
　　右二境部落散處其間謂之西海諸台吉今仍<lb/>
　　明史舊文故猶稱西畨諸衛云<lb/>
<pb n="KR2m0014_WYG_247-22b"/>
元世祖至元時設吐番等處宣慰司<lb/>
　西畨即西羌族種最多自陜西厯四川雲南西徼外<lb/>
　皆是其㪚處河湟洮岷間者為中國患尤劇漢趙充<lb/>
　國張奂叚熲唐哥舒翰宋王韶之所經營皆其地元<lb/>
　封駙馬章庫為寜濮郡王鎮西寜於河州設吐畨宣<lb/>
　慰司以洮岷黎雅諸州𨽻之統治畨衆<lb/>
明太祖洪武二年既定陜西即遣官齎詔招諭吐畨諸部<lb/>
　時西畨酋長皆觀望復遣使招之乃多聽命明年五<lb/>
<pb n="KR2m0014_WYG_247-23a"/>
　月吐畨宣慰司索諾木諾爾布等以元所授印敕來上㑹<lb/>
　鄧愈克河州遂詣軍前降其鎮西武靖王布拉納亦以<lb/>
　吐畨諸部來納欵四年正月設河州衛所皆命其酋長<lb/>
　為之帶刀侍衛嗣改西寜州為衛并與西畨市馬<hi>見市糴考</hi>
　　<hi>臣</hi>等謹按元史世祖紀及諸王表百官志釋老傳<lb/>
　　當其初起朔方固已崇尚佛教及得西域以其地<lb/>
　　廣而險逺民獷而好鬭思有以因其俗而柔其人<lb/>
　　乃郡縣吐畨之地設官分職立總志院而領以國<lb/>
<pb n="KR2m0014_WYG_247-23b"/>
　　師至世祖至元二十五年十一月因唐制吐畨來<lb/>
　　朝見於宣政殿之故更名宣政院掌釋教僧徒及<lb/>
　　吐畨之境而𨽻治之其後又設吐畨等處宣慰司<lb/>
　　此明史西域傳之所據也惟駙馬章庫則元史作<lb/>
　　駙馬昌吉為小異耳<lb/>
十二年洮州十八族畨酋三副使等叛命將討之<lb/>
　時叛據納琳七站之地征西將軍沐英率軍至洮州<lb/>
　舊城冦遁去追斬其魁盡獲畜産遂於東籠山南川<lb/>
<pb n="KR2m0014_WYG_247-24a"/>
　度地築城置洮州衛命官戍守復進敗畨冦盡擒其<lb/>
　魁俘斬數萬人獲馬牛羊數十萬自是羣畨震慴不<lb/>
　敢為冦<lb/>
二十五年遣官齎金銅信符敕諭徃賜諸畨族<lb/>
　先是青海酋長史拉巴等來歸岷州亦設衛畨人歳<lb/>
　以馬易茶諸衛將士有擅索畨人馬者故齎以賜凉<lb/>
　甘肅永昌山丹臨洮鞏昌西寜洮河岷諸處諭以遇<lb/>
　有徴發必比對相符始行否則偽械至京罪之自是<lb/>
<pb n="KR2m0014_WYG_247-24b"/>
　需求遂絶<lb/>
成祖永樂時西畨諸衛僧戒行精勤者悉給印誥許世<lb/>
襲<lb/>
　洪武時西寜畨僧薩喇為書招降罕東諸郡又建佛<lb/>
　刹於碾白南川以居其衆及來朝諸敕䕶持賜寺額<lb/>
　名瞿曇寺立西寜及河州畨漢凡三僧綱司其徒遂<lb/>
　争建寺輙賜嘉名畨僧來者日衆至是又多授喇嘛<lb/>
　禪師灌頂國師之號有加至大國師西天佛子者由<lb/>
<pb n="KR2m0014_WYG_247-25a"/>
　是族種輻輳京師<hi>見土貢考</hi>西畨之勢益分其力益弱西<lb/>
　陲之患亦益寡至宣徳元年以協討安定庫春功加<lb/>
　封國師圖薩巴凌展等各給誥印<lb/>
憲宗成化四年冬洮州畨冦擁衆掠鐵城後川二寨<lb/>
　時指揮張翰等率兵敗之獲所掠人口以歸五年巡<lb/>
　按江孟綸言生畨忍藏占藏等三十餘族熟畨拉哩<lb/>
　等二十四族俱悔過來歸且還被掠人畜願供徭賦<lb/>
　誓不再犯惟熟畨緑園一族怙惡不服事聞兵部請<lb/>
<pb n="KR2m0014_WYG_247-25b"/>
　諭邊臣向化者撫綏犯順者勦滅帝納其言<lb/>
武宗正徳四年䝉古部酋額布勒鄂爾多斯襲西寜之<lb/>
青海據之<lb/>
　西寜即古湟中其西四百里有青海又曰西海水草<lb/>
　豐美畨人環居之專務畜牧日益繁滋素號樂土至<lb/>
　是額布勒二人獲罪其主擁衆西奔瞰知青海饒富<lb/>
　大肆焚掠畨人失其地多逺徙其留者不能自存反<lb/>
　為所役屬自是甘肅西寜始有海冦患九年冦詗知<lb/>
<pb n="KR2m0014_WYG_247-26a"/>
　諸道軍將擣其巢由河州渡黄河奔四川出松潘茂<lb/>
　州境直走烏斯藏及大軍引還仍返海上惟鄂爾多<lb/>
　斯遁去<lb/>
世宗嘉靖八年洮岷諸畨數犯臨洮鞏昌内地騷動<lb/>
　先是楊一清為總制議大舉勦冦代之者以兵寡餉<lb/>
　詘竟不行至是樞臣李承勲言畨為海冦所侵日益内<lb/>
　徙倘二冦交通何以善後請以西事專任總制王瓊<lb/>
　瓊集衆議且勦且撫明年二月洮州東路木舍等三<lb/>
<pb n="KR2m0014_WYG_247-26b"/>
　十一族西路達實等一十三族岷州西寜溝等十五<lb/>
　族皆聽撫惟岷州東路日嚨族西路巴爾等十五族<lb/>
　及岷州拉沁等五族恃險不服乃令兵先攻日嚨巴<lb/>
　爾二族覆其巢拉沁諸族震慴乞降乃班師自是洮<lb/>
　岷獲寜而西寜仍苦冦患十一年河套酋濟農引衆<lb/>
　西掠大破額布勒營收其部落大半而去惟其黨布<lb/>
　爾罕一枝斂衆自保自是西寜亦獲休息<lb/>
三十八年北部諳逹襲據青海縱掠諸畨<lb/>
<pb n="KR2m0014_WYG_247-27a"/>
　時諳達猖獗嵗掠宣大諸鎮又羡青海富饒擕子賓<lb/>
　圖賔都等數萬衆襲據其地布爾罕竄走遂縱掠諸<lb/>
　畨已引去留賔圖據松山賔都據青海西寧亦被其<lb/>
　患隆慶中諳達受封修貢惟謹二子亦歛戢㑹烏斯<lb/>
　藏有稱活佛者諸部多奉其教賓都乃以焚修為名<lb/>
　請建寺青海及嘉峪關外為乆居計廷臣多言不可<lb/>
　許帝竟從禮官言許之賔都既得請又近脅畨人使<lb/>
　通道松潘以迎活佛四川守臣懼逼乞令諳達約束<lb/>
<pb n="KR2m0014_WYG_247-27b"/>
　其子毋擾鄰境諳達乃以開市為請萬厯二年冬許<lb/>
　賓都市於甘肅賔圖市於莊浪嵗一次既而寺成賜額<lb/>
　仰華先是額布勒據青海邊臣猶以外冦視之至是<lb/>
　以諳達故竟視若屬畨諸酋亦以父受王封不敢大<lb/>
　為邊患而洮州之變乃起洮州番人以河州奸民負<lb/>
　其物貨入掠内地他族亦乗機為亂總督石茂華集<lb/>
　軍分討斬獲甚衆諸畨震恐誓不再犯乃還<lb/>
神宗萬厯八年八月賓都率衆擾掠畨人並及内地<lb/>
<pb n="KR2m0014_WYG_247-28a"/>
　自賓都據青海有諳達從孫齊勤台吉從之而西屢<lb/>
　掠畨人不得志邀諳達往助諳達雅欲侵威喇特乃<lb/>
　假迎活佛名擁衆西行既扺威喇特戰敗而還乃移<lb/>
　書甘肅守臣乞假道赴烏斯藏守臣不能拒遂越甘<lb/>
　肅而南㑹諸酋於海上畨人益遭蹂躪多竄徙是年<lb/>
　春始以活佛言東還而齊勤弟果勒齊及諳達庶兄<lb/>
　子永恰布遂留居青海不去至是賓都擾掠人畜諳<lb/>
　達聞之馳書切責盡還所掠帝方嘉其恭順而果勒<lb/>
<pb n="KR2m0014_WYG_247-28b"/>
　齊侵掠畨族不休守臣檄齊勤台吉約束之亦引罪<lb/>
　輸服及諳逹卒傳至孫齊哩克勢輕不能制諸酋十<lb/>
　六年九月永恰布部衆有闌入西寜者肆侵盗無所<lb/>
　憚時賓都及齊勤台吉亦皆死賓都子真相移駐莽<lb/>
　賚川果勒齊移駐寧鞏川逼近西寧日蠶食畨族畨<lb/>
　不能支則折而為冦用齊哩克又西行助之勢益熾<lb/>
十八年命尚書鄭洛經畧西陲<lb/>
　是年六月北部入舊洮州七月復深入大掠河州臨<lb/>
<pb n="KR2m0014_WYG_247-29a"/>
　洮渭源官軍屢敗績西陲大震事聞乃有是命洛前<lb/>
　督宣大軍撫諳達有恩遣使趣齊哩克東歸而大布<lb/>
　招畨之令歸附者不絶和珍二酋自知罪重又聞套<lb/>
　酋布色圖來助大敗於水泉口齊哩克復將還巢始<lb/>
　懼徙帳去留其黨克卜圖等於莽賚川官兵破走之<lb/>
　洛更進兵青海焚仰華寺逐其餘衆而還畨人復業<lb/>
　者至八萬餘人西陲暫獲休息已復聚於青海二十<lb/>
　三年永恰布諸部犯南川又連和珍二酋犯西川明<lb/>
<pb n="KR2m0014_WYG_247-29b"/>
　年諸酋復掠畨族二十七年糾叛苖犯洮岷三十四<lb/>
　年復入鎮畨海古勒城屢為官軍所破敗并撫降畨<lb/>
　族甚衆自是抄掠不能得志時為陜西患者有三大<lb/>
　冦一河套一松山一青海青海土最沃且有畨人屏<lb/>
　蔽故患猶不甚劇<lb/>
愍帝崇禎十五年西寧畨族作亂官軍勦之<lb/>
　先是流寇李自成自洮州軼出番地諸將窮追復奔<lb/>
　入塞内番族遭其蹂躪至是畨族亂官軍五道進勦<lb/>
<pb n="KR2m0014_WYG_247-30a"/>
　斬首七百有竒撫降三十八族而還明年冬自成遣<lb/>
　将䧟甘州獨西寧不下賊将尋攻破之遂進掠青海<lb/>
　諸酋多降附而眀亦亡<lb/>
　　明史西畨諸衛傳曰畨有生熟二種生畨獷悍難<lb/>
　　制熟畨納馬市茶頗柔服後寖通生畨為内地患<lb/>
　　自青海為冦所據畨不堪剽敚私饋皮幣曰手信<lb/>
　　嵗時加饋曰添巴或反為嚮導交通無忌而中國<lb/>
　　市馬亦鮮至葢已失捍外衛内之初意矣原夫髙<lb/>
<pb n="KR2m0014_WYG_247-30b"/>
　　帝甫定關中即法漢武剙河西四郡隔絶羌人之<lb/>
　　意建重鎮於甘肅以北拒䝉古南桿諸畨俾不得<lb/>
　　相合又遣西寧等四衛土官與漢官叅治令之世<lb/>
　　守且多置茶課司畨人得以馬易茶而部族之長<lb/>
　　亦許其嵗時朝貢自通名號於天子彼勢既分又<lb/>
　　動於利不敢為惡即小有蠢動邊將以偏師制之<lb/>
　　靡不應時底定自邊臣失防敵得越境闌入與畨<lb/>
　　族交通西陲遂多事然究其時之所患終在敵而<lb/>
<pb n="KR2m0014_WYG_247-31a"/>
　　不在畨故議者以太祖制馭為善<lb/>
　　安定衛<lb/>
元封宗室布延特穆爾為寧王鎮薩里輝和爾<lb/>
　安定距甘州西南一千五百里漢為婼羌唐為吐畨<lb/>
　地元封宗室布延特穆爾為寜王鎮之其地本名薩里<lb/>
　輝和爾廣袤千里東近罕東北邇沙州南接西畨居<lb/>
　無城郭以氊帳為廬舍産多駝馬牛羊<lb/>
明太祖洪武八年正月封布延特穆爾為安定王<lb/>
<pb n="KR2m0014_WYG_247-31b"/>
　先是三年遣使持詔招諭七年六月布延特穆爾遣<lb/>
　使來朝貢太祖喜厚賚其王而分其地為阿敦阿齊<lb/>
　額森特哩四部各錫以印至是遣人上元所授金銀<lb/>
　字牌請置安定阿敦二衛從之乃封為王以其部人<lb/>
　沙喇等為指揮十年王為沙喇所弑王子巴咱爾實<lb/>
　哩復讐誅沙喇沙喇部將復殺王子部内大亂番將<lb/>
　多爾濟巴勒叛走沙漠經安定大肆殺掠奪其印去<lb/>
　其衆益衰二十九年復立安定衛授其酋長官以安<lb/>
<pb n="KR2m0014_WYG_247-32a"/>
　部衆永樂元年遣官齎敕撫諭薩里諸部四年安定<lb/>
　衛徙駐庫爾坦之地<lb/>
成祖永樂十一年五月封額伯爾坦為安定王賜印誥<lb/>
　初安定王布延特穆爾被弑其子薩勒濟特沙克嘉<lb/>
　為其兄所殺部衆潰散子額伯爾坦流寓靈藏至是<lb/>
　率衆來朝自陳家難乞授職帝念其祖率先歸附故<lb/>
　令襲封至正統十一年冬額伯爾坦卒子琳沁格色<lb/>
　爾襲𢎞治三年琳沁格色爾卒子齊黙襲正徳時䝉<lb/>
<pb n="KR2m0014_WYG_247-32b"/>
　古大酋額布勒鄂爾多斯侵據青海縱掠鄰境安定<lb/>
　遂殘部衆散亡<lb/>
　　<hi>臣</hi>等謹按安定王即哈宻王宗屬也考明史列傳<lb/>
　　哈宻忠順王無子廷議安定王與之同祖遣官擇<lb/>
　　一人為其後安定王不許至𢎞治時訪求善巴於<lb/>
　　安定實忠順王之孫冊為忠順王<hi>互見前哈宻傳内</hi>命沁<lb/>
　　布遣送其家屬沁布欲立其弟綽爾濟部議不從<lb/>
　　善巴迄得立然沁布以立非已意後哈宻數被冦<lb/>
<pb n="KR2m0014_WYG_247-33a"/>
　　竟不應援𢎞治十七年率衆侵沙州大掠而去<lb/>
　　阿敦衛<lb/>
明太祖洪武八年置阿敦衛<lb/>
　衛在薩里輝和爾之地後為多爾濟巴勒殘破其衛<lb/>
　遂廢永樂四年冬酋長錫錫呼爾察等來朝請復置<lb/>
　衛設官即授錫錫等為指揮僉事洪熈時庫春酋薩<lb/>
　竒蘇邀刼朝使脅阿敦指揮蘇爾坦偕行已大軍<lb/>
　出征蘇爾坦懼率部衆逺竄失其印宣徳初遣使招<lb/>
<pb n="KR2m0014_WYG_247-33b"/>
　撫猶不敢歸依庫春雜處六年命宥其罪復故業於<lb/>
　是其子展察罕率所部還居特爾格舊地明年展察<lb/>
　罕入朝言阿敦故城在囘回境去特爾格尚一月程<lb/>
　朝貢艱乞移本土便從之迄正統後不知所終<lb/>
　　明史阿敦傳曰時西域地又有名阿敦者貢道從<lb/>
　　哈宻入與此為兩地<lb/>
　　庫春衛<lb/>
元設庫春達林元帥府<lb/>
<pb n="KR2m0014_WYG_247-34a"/>
　庫春東接安定在肅州西南古西戎漢西羌唐吐畨<lb/>
　也<lb/>
明太祖洪武時命設庫春衛官其酋長為指揮<lb/>
　時酋長入貢遂有是命後遭多爾濟巴勒之亂部衆<lb/>
　竄亡併入安定衛居阿齊之地永樂四年安定指揮<lb/>
　哈繖薩竒蘇森濟等奏安定庫春本二衛後合為一<lb/>
　比遭吐畨巴圖侵擾乞仍分為二從之即令森濟為<lb/>
　指揮使掌衛事薩竒蘇副之又從其請徙治藥王淮<lb/>
<pb n="KR2m0014_WYG_247-34b"/>
　之地洪熈時薩竒蘇偕安定部酋刼殺朝使大軍徃<lb/>
　討率衆逺遁宣徳初遣官往招撫復業者四萬二千<lb/>
　餘帳五年六月以薩竒蘇數率部衆邀刼往來貢使<lb/>
　梗塞道途命將督西寧諸衛軍及安定罕東之衆往<lb/>
　征之薩竒蘇先遁生禽其黨托克托布哈及男婦三<lb/>
　百四十餘人獲駝馬牛羊三十四萬有竒自是西畨<lb/>
　震慴薩竒蘇素狡悍每怙惡不悛至是人畜多損失<lb/>
　乃悔懼明年四月遣人請罪復待之如初令還故地<lb/>
<pb n="KR2m0014_WYG_247-35a"/>
　并歸其俘七年薩竒蘇卒命其子都哩嗣職至成化<lb/>
　時吐魯畨强庫春被其侵掠正徳七年蒙古酋鄂爾<lb/>
　多斯額布勒竄居青海庫春為所蹂躪部族竄徙其<lb/>
　衛遂亡<lb/>
　　明史庫春傳曰明初設安定阿敦庫春罕東徹辰<lb/>
　　沙州諸衛給之金牌令嵗以馬易茶謂之差發沙<lb/>
　　州徹辰𨽻肅州餘悉𨽻西寧時甘州西南盡皆畨<lb/>
　　族受邊臣覊絡惟北面防敵後諸衛盡亡額布勒<lb/>
<pb n="KR2m0014_WYG_247-35b"/>
　　據青海吐魯畨復據哈宻逼處關外諸衛遷徙之<lb/>
　　衆又環列甘肅肘腋獷悍難馴於是河西外防大<lb/>
　　敵内防諸畨兵事日亟<lb/>
　　徹辰䝉古衛<lb/>
　　<hi>臣</hi>等謹按明史徹辰䝉古沙州罕東三衛自明成<lb/>
　　祖時已置令屏蔽西陲今以一統志考之則已置<lb/>
　　安西靖逆兩㕔治之矣兹仍明史之舊故附於西<lb/>
　　域<lb/>
<pb n="KR2m0014_WYG_247-36a"/>
明成祖永樂二年九月詔設徹辰蒙古所<lb/>
　先是洪武十三年都督濮英西討次白城獲䝉古平<lb/>
　章呼都克特穆爾進至徹辰站獲豳王額琳沁及其<lb/>
　部曲千四百人金印一師還復為䝉古部人所據至<lb/>
　是有塔爾尼者自稱丞相庫珠子率所部男婦五百<lb/>
　餘人自哈喇托克托地來歸遂有是詔以塔爾尼為<lb/>
　千戸八年囘囘哈勒瑪雅叛於肅州約塔爾尼為援<lb/>
　拒不應而率部下禽賊六人以獻帝喜詔改千戸所<lb/>
<pb n="KR2m0014_WYG_247-36b"/>
　為衛擢塔爾尼指揮僉事其部下授官者三人十一<lb/>
　年以禽叛賊魯達噶來獻進秩乆之卒子䇿旺沙克嘉<lb/>
　襲進都指揮使<lb/>
英宗正統五年擢徹辰都指揮使䇿旺沙克嘉都督僉事<lb/>
　朝使往來哈宻者策旺沙克嘉具餱糧騾馬䕶送故<lb/>
　擢之嗣是威喇特兵强數侵掠隣境䇿旺沙克嘉懼<lb/>
　欲徙居肅州天子聞而諭止之令有警馳報邊將九<lb/>
　年策旺沙克嘉稱老不治事詔授其子阿蘇都督僉<lb/>
<pb n="KR2m0014_WYG_247-37a"/>
　事代之威喇特酋額森遣使欲娶䇿旺沙克嘉女為<lb/>
　子婦阿蘇拒不從而乞徙善地帝諭以土地不可棄<lb/>
　令奬率頭目圖自强又以其饑困令邊臣給之粟<lb/>
天順元年徹辰衛都督僉事阿蘇進秩左都督<lb/>
　先是景泰二年兵部尚書于謙言徹辰諸衛乆為我<lb/>
　籓籬額森無故招降結親意在撤我屏蔽宜令邊臣<lb/>
　整兵慎防并敕阿蘇悉力捍禦有警馳報發兵應援<lb/>
　從之五年額森益圖兼并遣使齎印授阿蘇脅令臣<lb/>
<pb n="KR2m0014_WYG_247-37b"/>
　服阿蘇不從報之邊臣㑹額森被殺獲已是年都指<lb/>
　揮馬雲使西域命阿蘇䕶送往還故有是擢<lb/>
憲宗成化二年阿蘇子額森達喇請襲即以父官授之<lb/>
　七年額森達喇卒子藏布達喇嗣十四年其部人言<lb/>
　藏布達喇㓜不更事指揮僉事嘉定得衆心乞遷一<lb/>
　秩俾總衛事藏布達喇亦署名推讓而罕東酋長復<lb/>
　合詞奏請且云兩衛畨人待此以靖帝納其言擢嘉<lb/>
　定都指揮僉事暫掌印務時吐魯畨猶據哈宻哈宻<lb/>
<pb n="KR2m0014_WYG_247-38a"/>
　都督哈沙結徹辰為援復其城有詔褒賞十九年鄰<lb/>
　畨伊實埒克來侵大肆殺掠徹辰遂殘破其酋長訴<lb/>
　於邊臣給之粟又命繕治其城令流移者復業徹辰<lb/>
　自是不振<lb/>
嘉靖七年授索諾木旺舒克為都督統其帳<lb/>
　先是𢎞治中阿木古朗破扎蘭猶用徹辰兵後許進<lb/>
　西征徹辰亦以兵來助至正徳八年吐魯畨遣將據<lb/>
　哈宻遂大掠徹辰奪其印而去及彭澤經畧始以印<lb/>
<pb n="KR2m0014_WYG_247-38b"/>
　來歸已畨賊犯肅州與中國為難徹辰當其衝益遭<lb/>
　蹂躪部衆不能自存盡内徙肅州之南山其城遂空<lb/>
　至是總督王瓊撫安諸郡核徹辰之衆僅千餘人乃<lb/>
　授藏布達喇子索諾木旺舒克官統其部帳<lb/>
　　明史徹辰蒙古衛傳曰出嘉峪關西行二十里曰<lb/>
　　大草灘又三十里曰黒山兒又七十里曰囘回墓<lb/>
　　墓西四十里曰騸馬城並設墩臺置瞭卒城西八<lb/>
　　十里即徹辰䝉古漢燉煌郡地晉屬晉昌郡唐屬<lb/>
<pb n="KR2m0014_WYG_247-39a"/>
　　𤓰州元如之屬沙州路<lb/>
　　沙州衛<lb/>
明成祖永樂二年命置沙州衛<lb/>
　先是洪武二十四年䝉古王子阿爾噶錫里遣使來<lb/>
　朝貢至是酋長昆濟楞邁珠率衆來歸乃有是命授<lb/>
　二人官八年邁珠卒昆濟楞掌衛事<lb/>
宣宗宣徳元年沙州饑命予榖種<lb/>
　昆濟楞以嵗荒人困遣使貸榖種百石秋成還官帝<lb/>
<pb n="KR2m0014_WYG_247-39b"/>
　曰畨人即吾人何貸為命即予之七年又奏旱灾敕<lb/>
　於肅州授糧五百石九年遣使奏罕東及西畨數肆<lb/>
　侵侮掠取人畜不獲安居乞徙察罕舊城耕牧帝敕<lb/>
　止之曰爾居沙州三十餘年戸口滋息畜牧冨饒皆<lb/>
　朝廷之力往年哈宻嘗奏爾侵擾今外侮亦自取但<lb/>
　當保境睦鄰自無外患何必遷徙又敇罕東西畨果<lb/>
　侵奪人畜速還之明年又為哈宻所侵且懼威喇特<lb/>
　見逼不能自立乃率部衆二百餘人走附塞下陳饑<lb/>
<pb n="KR2m0014_WYG_247-40a"/>
　窘狀詔邊臣發粟濟之且令議所處置邊臣請移之<lb/>
　苦峪從之自是不復還沙州但遥領其衆而已<lb/>
英宗正統九年授昆濟楞子南格等官<lb/>
　初昆濟楞去沙州朝廷命邊將繕治苦峪城率戍卒<lb/>
　助之六年冬城成入朝謝恩宴賜遣還七年率衆侵<lb/>
　哈宻掠其人畜以歸至是昆濟楞卒長子南格率其<lb/>
　弟格埒克琳沁來朝授南格都督僉事弟指揮使賜<lb/>
　敕戒諭既還其兄弟乖爭部衆擕貳甘肅鎮將任禮<lb/>
<pb n="KR2m0014_WYG_247-40b"/>
　等欲乗其窘乏遷之塞内而南格亦言欲居肅州之<lb/>
　小鉢和寺禮等遂以十一年秋令都指揮茂哈喇等<lb/>
　偕南格先赴沙州撫諭其衆而親率兵隨其後比至<lb/>
　南格意中變隂持兩端其部下多欲奔威喇特禮等<lb/>
　進兵迫之遂收其全部入塞居之甘州凡二百餘户<lb/>
　千二百三十餘人沙州遂空帝以其迫之而來情不<lb/>
　可測令禮熟計其便然自是安居内地迄無後患而<lb/>
　沙州為罕東巴特瑪斯結所有<lb/>
<pb n="KR2m0014_WYG_247-41a"/>
　　明史沙州衛傳曰自徹辰蒙古西行二百里曰苦<lb/>
　　峪自苦峪南折而西百九十里曰𤓰州自𤓰州而<lb/>
　　西四百四十里始達沙州漢燉煌郡西域之地玉<lb/>
　　門陽關並相距不逺後魏始置沙州唐因之後沒<lb/>
　　於吐番宣宗時張義湖以州内附置歸義軍授節<lb/>
　　度使宋入於西夏元為沙州路明成祖置哈宻沙<lb/>
　　州徹辰罕東四衛於嘉峪關外屏蔽西陲自正統<lb/>
　　時沙州先廢而諸衛亦漸不能自立肅州遂多事<lb/>
<pb n="KR2m0014_WYG_247-41b"/>
　　罕東衛<lb/>
明太祖洪武三十年詔置罕東衛授其酋索諾木喇實<lb/>
指揮僉事<lb/>
　先是二十五年凉國公藍玉追逃冦齊竒爾蘇至罕<lb/>
　東地其部衆多竄徙西寧薩拉為書招之遂相繼來<lb/>
　歸至是索諾木喇實遣使入貢故有是詔洪熈元年<lb/>
　官軍征庫春賊罕東指揮使吹嘉勒從征有功擢都<lb/>
　指揮僉事賜誥世襲宣徳元年又論從征庫春功擢<lb/>
<pb n="KR2m0014_WYG_247-42a"/>
　綽爾濟都指揮同知正統九年綽爾濟卒子藏布爾<lb/>
　結嗣職十一年進都指揮使<lb/>
　　明史罕東傳曰初大軍討庫春安定部内及罕東<lb/>
　　宻羅族人悉驚竄事定詔指揮陳通等徃招於是<lb/>
　　罕東復業者二千四百餘帳男婦萬七千三百餘<lb/>
　　人安定部人亦還衛<lb/>
成祖永樂十年罕東肆為剽掠降敕責之<lb/>
　時安定衛奏罕東數為盗掠去民户三百復糾西番<lb/>
<pb n="KR2m0014_WYG_247-42b"/>
　阻截關隘帝降敕切責令還所掠至正統四年罕東<lb/>
　安定合衆侵西番新藏族掠其馬牛雜畜以萬計其<lb/>
　僧訴於邊將亦切責二衛令悉歸所掠明年冬綽爾<lb/>
　濟偕巴特瑪斯結共侵掠哈宻人畜忠順王遣使索<lb/>
　之不予復賜敕戒諭然畨人以剽掠為性亦不能盡<lb/>
　從也十八年其部下掠畨族有侵入河清堡者都指<lb/>
　揮梅琛勒兵追之奪還男婦五十餘人馬牛雜畜四<lb/>
　千五百有竒以時方聽調協取哈宻諭令悔過不討<lb/>
<pb n="KR2m0014_WYG_247-43a"/>
　其罪二十二年遣官往哈宻與吐魯畨家屬四百人<lb/>
　偕行道經罕東為都督巴特瑪等掠去朝使僅免帝<lb/>
　第命人往諭如畨人例議和還所掠物而已𢎞治十<lb/>
　二年其部人侵西寧隆奔族掠去印誥及人畜兵部請<lb/>
　敕都督宣諭其下毋匿所掠盡歸其主違命則都督<lb/>
　自討從之<lb/>
憲宗成化九年罕東以兵助征吐魯畨<lb/>
　時吐魯畨䧟哈宻都督李文西征以兵來助後都督<lb/>
<pb n="KR2m0014_WYG_247-43b"/>
　罕慎復哈宻亦藉其兵賜敕奬賚𢎞治中吐魯畨復<lb/>
　據哈宻兵部馬文升訪知罕東有間道不旬日可達<lb/>
　哈宻屬巡撫許進遣人諭罕東發兵三千前行我師<lb/>
　三千後繼各持數日乾糧出其不意兼程襲之㑹罕<lb/>
　東失期不至官軍仍由大路進賊得遁去<lb/>
　　明史罕東傳曰𢎞治時吐魯畨日强數侵掠鄰境<lb/>
　　諸部皆不能支正徳中䝉古大酋入青海罕東亦<lb/>
　　遭蹂躪其衆益衰後吐魯畨復䧟哈宻直犯肅州<lb/>
<pb n="KR2m0014_WYG_247-44a"/>
　　罕東復殘破相率求内徙其城遂棄不守嘉靖時<lb/>
　　總督王瓊安輯諸部移罕東都指揮䇿丹部落於<lb/>
　　甘州<lb/>
　　罕東左衛<lb/>
明宣宗宣徳七年命巴特瑪斯結為罕東衛指揮使<lb/>
　初罕東部人安扎逃居沙州境<hi>見土貢考</hi>部落日蕃不受<lb/>
　罕東統屬至洪熈時其子巴特瑪斯結從討庫春有<lb/>
　功賞未之及至是自陳於朝乃有是命然猶居沙州<lb/>
<pb n="KR2m0014_WYG_247-44b"/>
　不還本衛正統四年沙州衛都督昆濟楞以巴特瑪<lb/>
　斯結侵居其地乞遣還賜敕宣諭巴特瑪斯結不奉<lb/>
　命時徹辰衛指揮綏赫者因殺人遁入沙州地巴特<lb/>
　瑪斯結納之綏赫者又令其子往烏斯藏取毒藥將<lb/>
　還攻徹辰徹辰都督䇿旺沙克嘉以為言亦敕諭之<lb/>
　乆之沙州全部悉内徙巴特瑪斯結遂盡有其地十<lb/>
　四年甘肅鎮臣任禮等奏巴特瑪斯結潛與威喇特<lb/>
　額森通好近又與哈宻搆兵宜令還居本衛再賜勅<lb/>
<pb n="KR2m0014_WYG_247-45a"/>
　宣諭亦不奉命成化中卒孫哲格嗣職部衆益盛<lb/>
憲宗成化十五年九月始建罕東左衛於沙州故城令<lb/>
哲格以都指揮使統治之<lb/>
　時吐魯畨强侵居哈宻哲格與之接境患其逼已欲<lb/>
　自為一衛奏請如罕東徹辰例立衛賜印捍禦西陲<lb/>
　故有是命二十一年北敵屢犯沙州哲格有斬級功<lb/>
　擢都督僉事𢎞治十七年威喇特及安定部人大掠<lb/>
　沙州人畜哲格不能自存叩嘉峪關求濟敕賑給之<lb/>
<pb n="KR2m0014_WYG_247-45b"/>
　正徳四年哲格部内畨族有刼掠鄰境者敕哲格曉<lb/>
　諭諸族悔過息兵哲格卒子竒塔特嗣十一年吐魯<lb/>
　畨復據哈宻以兵脅竒塔特降附遂犯肅州左衛不<lb/>
　克自立相率徙肅州塞内竒塔特卒子日髙嗣自竒<lb/>
　塔特内徙其部下特黙格圖巴二人仍居沙州服屬<lb/>
　吐魯畨嵗輸婦女牛馬㑹畨酋徴求苛急亦率部族<lb/>
　五千四百人來歸沙州遂為吐魯畨所有<lb/>
　　哈瑪爾<lb/>
<pb n="KR2m0014_WYG_247-46a"/>
明太祖洪武十三年都督濮英請開哈瑪爾之路以通<lb/>
商旅<lb/>
　哈瑪爾地近甘肅元諸王烏納實里居之時英練兵<lb/>
　西凉以出師畧地為請遂進兵烏納實里懼遣使納<lb/>
　欵二十三年帝聞烏納實里與别部讐殺諭甘肅都<lb/>
　督宋晟等嚴兵備之明年西域回紇來貢者多為哈<lb/>
　瑪爾所遏有從他道來者又遣兵邀殺之帝聞之怒<lb/>
　命都督僉事劉真等由凉州西出乗夜直扺城下四<lb/>
<pb n="KR2m0014_WYG_247-46b"/>
　面圍之其知院岳山夜縋城降黎明烏納實里率家<lb/>
　屬突圍遁去遂攻破其城斬豳王伯勒齊爾特穆爾<lb/>
　等一千四百人獲王子伯勒齊爾部屬千七百三十<lb/>
　人至二十五年遣使請罪帝賜白金文綺此後不復<lb/>
　見<lb/>
　<lb/>
　<lb/>
欽定續文獻通考卷二百四十七<lb/>
</p>
<p>
</p>
  </div>
</body>
</text>
</TEI>
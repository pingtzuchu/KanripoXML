<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_047-1a"/>
欽定四庫全書<lb/>
欽定續文獻通考卷四十七<lb/>
　學校考<lb/>
　　<hi>臣</hi>等謹按馬端臨作學校考叙歴代學校之制及<lb/>
　　祠祭褒贈先聖先師之首末幸學養老之儀而附<lb/>
　　之以郡國鄉黨之學竊惟司馬遷曰教化之行也<lb/>
　　建首善自京師始由内以及外故國學綦重而黨<lb/>
　　庠術序亦世主所當加意作興焉宋自立三舍法<lb/>
<pb n="KR2m0014_WYG_047-1b"/>
　　而學制日隳寧宗而後在上者教迪不以其道三<lb/>
　　學恣横把持國柄士習敗壊國踵以亡遼史闕略<lb/>
　　養士之典未詳金世宗大定初建置太學規條井<lb/>
　　井而試補州府學生主以學校提舉官遂為後世<lb/>
　　定制元世祖至元七年命中書左丞許衡為國子<lb/>
　　祭酒以教公卿大夫之子弟文教漸興庠黌寖廣<lb/>
　　其積分貢舉之法視宋制而變通之及於末造則<lb/>
　　不能無名存實亡之弊有明開國之初即振起學<lb/>
<pb n="KR2m0014_WYG_047-2a"/>
　　校府州縣學而外衛社皆詔立學其入國學者通<lb/>
　　謂之監生慎簡師儒贍給廩餼優游以琢磨之并<lb/>
　　令習射習吏事以寓政教相通之意成材之士輩<lb/>
　　出其中洪武十六年命天下歲貢士於京師而成<lb/>
　　均愈盛中葉以還教本日衰士風亦漸趨於茍且<lb/>
　　其勢然也若金元女真䝉古各學因其國俗不忘<lb/>
　　本也孔顔曽孟四氏學肇開於元増益於明崇先<lb/>
　　聖也至於各書院之設馬考不載王圻謂此乃道<lb/>
<pb n="KR2m0014_WYG_047-2b"/>
　　學淵源所繋自宋四大書院後元明增置特盛故<lb/>
　　倣王圻例附輯之至於尊師崇道之上儀臨雍養<lb/>
　　老之懿典厯代皆有可述今並詳著於篇<lb/>
　　太學<lb/>
宋寧宗開禧二年正月増太學内舍生為百二十人<lb/>
　舊法自外舍升内舍雖有校試必公試合格乃許升<lb/>
　補蓋私試皆學官自考而公試則降勅差官至是增<lb/>
　其數嘉定間又命歲終許取外舍生校最優者一人<lb/>
<pb n="KR2m0014_WYG_047-3a"/>
　升内舍<lb/>
嘉定十四年詔太學自今待補百人取三人<lb/>
　初孝宗淳熈中命諸路州軍解試終場人外其薦貢<lb/>
　不盡者百取六人赴太學謂之待補生至是僅取三<lb/>
　人至理宗仍復百取六人之制<lb/>
詔宗學解試依太學例取放每舉附國子監發解所異<lb/>
題别考<lb/>
復置諸王宫學教授<lb/>
<pb n="KR2m0014_WYG_047-3b"/>
　先是高宗紹興十四年建宗學及諸王宫大小學置<lb/>
　教授至帝嘉定九年以宫學併歸宗庠改教授為博<lb/>
　士宗諭至是復置大小宫學教授各一員前𨽻宫學<lb/>
　近屬今附宗學公私試中選者與正補宗學生年十<lb/>
　五以下者許試小學生至理宗端平二年又詔置榮<lb/>
　王府皇后宅教授各一員嘉熈元年六月詔建内小<lb/>
　學擇宗子十歲以下資質美者置師教之淳祐二年<lb/>
　置内小學教授二員七年正月建資善堂於内小學<lb/>
<pb n="KR2m0014_WYG_047-4a"/>
　置直講贊讀二員<lb/>
理宗紹定二年嚴待補生簾引注籍法<lb/>
　時以待補生外方來參齋者間有鬻帖偽冒之弊遂<lb/>
　命中選之人召升朝保官二員批書印紙仍命州郡<lb/>
　守倅結罪保明比照字跡無偽方許簾引注籍犯者<lb/>
　治罪罰及保官<lb/>
命内外學校申嚴訓士之制<lb/>
　臣僚請令國子監内外學校官於士子課程之外迪<lb/>
<pb n="KR2m0014_WYG_047-4b"/>
　以義理之學勵以行誼之實又奏近年士習萎薾乞<lb/>
　申飭胄監師儒官專意訓導使之通經習傳考訂義<lb/>
　理課試選論須合體格去浮華之習轉移士風從之<lb/>
五年定兩學補試臨時選差考官<lb/>
　以省試下第及待補生之羣試於有司者有請託賄<lb/>
　求之弊學官考文有親故交通之私命今後兩學補<lb/>
　試並從廟堂臨時選差即令入院凡用度則用國子<lb/>
　監供給學官事例未幾監察御史何處乆又言宜遵<lb/>
<pb n="KR2m0014_WYG_047-5a"/>
　舊制以武學宗學補試併就兩學於大院排日引試<lb/>
　有親嫌人依避房法且士子試考頗多考官頗少期<lb/>
　日既迫費用不敷乃增給用度仍添差考官吾貝<lb/>
淳祐六年賜諸學扁題及諸生束帛<lb/>
　詔曰朕臨朝願治毎念乏材有意作成既親書扁題<lb/>
　分賜諸學并賜諸生束帛以示激勵其令二三學官<lb/>
　於前廊長輸及齋生中公舉經明行修氣節之士别<lb/>
　議旌賞京學如之<lb/>
<pb n="KR2m0014_WYG_047-5b"/>
寳祐元年復命待補生分路取放補試員數以免逺方<lb/>
士子道路徃來之費及都城壅併之患<lb/>
　至三年復試於京師<lb/>
度宗咸淳七年正月以壽和聖福皇太后兩上尊號推<lb/>
恩三學在齋生員並特與免解赴省一次<lb/>
　自二年正月幸學禮成推恩三學生升甲免省試有<lb/>
　差至是復有是恩<lb/>
八年詔加太學餐錢寛科場恩例<lb/>
<pb n="KR2m0014_WYG_047-6a"/>
　從丞相賈似道請也<lb/>
　　周宻癸辛雜識曰三學之横盛於淳祐景定之際<lb/>
　　凡其所欲出者雖宰相臺諌亦直攻之使必去權<lb/>
　　乃與人主抗衡或少見施行則必借秦為諭動以<lb/>
　　坑儒惡聲加之時君時相略不過而問焉其所以<lb/>
　　招權受賂豪奪庇姦動搖國法作為無名之謗扣<lb/>
　　閽上書經臺投卷人畏之如狼虎若市井商賈無<lb/>
　　不被害而無所赴愬非京尹不敢過問雖一時權<lb/>
<pb n="KR2m0014_WYG_047-6b"/>
　　相如史嵩之丁大全亦末如之何也大全時極力<lb/>
　　與之為敵重修丙辰監令榜之三學時則方大猷<lb/>
　　實有力焉其後諸生竭力合黨以攻大全大全終<lb/>
　　於得罪而去至於大猷實有題名之石磨去以為<lb/>
　　敗羣之罰自此之後恣横益甚至賈似道作相度<lb/>
　　其不可以力勝遂以術籠絡每重其恩數豐其餽<lb/>
　　給増撥學田種種加厚於是諸生啖其利而畏其<lb/>
　　威雖目擊似道之罪而噤不敢發一語及賈要君<lb/>
<pb n="KR2m0014_WYG_047-7a"/>
　　去國則上書贊美極意挽留今日曰師相明日曰<lb/>
　　元老今日曰周分明日曰魏公無一人敢少指其<lb/>
　　非直至魯港潰師之後始聲其罪無乃晩乎蓋大<lb/>
　　全之治三學乃懲嵩之之不敢為似道之不敢輕<lb/>
　　治乃監大全之無能為至彭成大之為前廊竟摭<lb/>
　　為平日之贜決配南恩州學舍寂不敢發一語此<lb/>
　　其術亦有過人者<lb/>
九年命申嚴積分法<lb/>
<pb n="KR2m0014_WYG_047-7b"/>
　慶元嘉定中増外舍生至千四百員内舍校定不繋<lb/>
　上舍試年分以八分為優等至是外舍生晏泰亨以<lb/>
　七分三釐乞理為三優朝命不許遂申嚴學法今後<lb/>
　及八分者方許歲校三名如八分者止有一人而援<lb/>
　次優三優之例者亦須止少二三釐方可陳乞特放<lb/>
　庶不盡廢學法亦不過一人而止<lb/>
　　癸辛雜識曰成均舊規後來不可復見矣漫言所<lb/>
　　知者數則於此亦可想見當時學校文物之盛太<lb/>
<pb n="KR2m0014_WYG_047-8a"/>
　　學私試以孟仲季分為三場或司成無暇則併在<lb/>
　　歲晚有公試則無私試私試司成命題就差學官<lb/>
　　充考校封録之職不復經由朝廷至第三日即揭<lb/>
　　曉毎十人取一孤經則二三人亦取二名第一等<lb/>
　　常缺第二等謂之放等魁當三分第二名二分半<lb/>
　　第三等魁二分率從第二三取起第二第三一分<lb/>
　　半第四第五一分三釐餘並一分太學公試遇省<lb/>
　　試年則在省試後二月下旬引試凡二日<hi>經賦一日論策</hi>
<pb n="KR2m0014_WYG_047-8b"/>
　　<hi>一日</hi>非省試年分則隨銓試後引試係朝廷差官士<lb/>
　　子襴幞入試大約七人取一第一等缺第二等約<lb/>
　　二十人取一餘約七人取一第四第五並一分公<lb/>
　　試魁縱不該升補他日登第亦是部注教官若三<lb/>
　　名前例是教官有外校而次年公試中第二等謂<lb/>
　　之入等升又謂之正升或外舍成校人前一年已<lb/>
　　中第三等本年再中第三等謂之本等升或外舍<lb/>
　　成校定人前一年中第四等本年中第三等謂之<lb/>
<pb n="KR2m0014_WYG_047-9a"/>
　　進等升若先在三而今在四謂之退舍不能成事<lb/>
　　此外又有追補法前一年或不成校本年忽中公<lb/>
　　試第二等名為入等却用本年私試如二塲並得<lb/>
　　中魁亦當一場謂之追升可以陳乞追升内舍或<lb/>
　　止中兩塲則無用又前一年外校八分以上或優<lb/>
　　本年公試不問得失得以升榜若就試者非内舍<lb/>
　　校定以升補作内舍校定者一年止有兩試一試<lb/>
　　中則又試兩試若一年兩試俱失謂之折脚不復<lb/>
<pb n="KR2m0014_WYG_047-9b"/>
　　試第三試以三試不中則當退舍也毎年二十一<lb/>
　　人或於内有未升上舍而過省者或有事故者許<lb/>
　　二十一人之後分數少者依資次來豁較如正升<lb/>
　　内外舍人亦用狀射某人已成事缺新升内舍一<lb/>
　　年無兩升縱當年上舍試入優止理為内舍校定<lb/>
　　不可升上舍内舍一年無三色試已試公試者不<lb/>
　　許赴私試已試私試者不許赴公試上舍試毎三<lb/>
　　人取一人優等十人<hi>賦三書二餘經各一</hi>通榜魁十分亞鼎<lb/>
<pb n="KR2m0014_WYG_047-10a"/>
　　各九分餘七名並八分平六分内舍未有校定本<lb/>
　　年中舍平等者理為内校升補上舍有三等内舍<lb/>
　　平校試上舍平等或内舍優校不中上舍試或有<lb/>
　　季無校入上舍試優等亦與隨榜升補下等上舍<lb/>
　　謂之赤脚升其升補名字依上舍試榜資次蓋舍<lb/>
　　試壓公試内舍新升及無季人雖中舍試只作内<lb/>
　　校分數然舍試一中優等八分平等六分五名以<lb/>
　　前又有加分盡可趕優或前一年已有平校本年<lb/>
<pb n="KR2m0014_WYG_047-10b"/>
　　兩中舍試平等已上謂之俱平或一優一否皆為<lb/>
　　下等上舍如内舍平校人試入上舍優等當舉免<lb/>
　　省到殿元有求免人理作升甲用已升甲者升名<lb/>
　　謂之一優一平為中等上舍如内舍優校人又中<lb/>
　　上舍試優等以優中優皆是釋褐不拘名數先賜<lb/>
　　進士出身謂之上等上舍法注教官續有附黄甲<lb/>
　　第三人恩例注推官者自方熈孫始當年間有内<lb/>
　　舍優校<hi>内優三人當年積八分已上者可成舍試次年八分已上者不可成</hi>偶舍試<lb/>
<pb n="KR2m0014_WYG_047-11a"/>
　　當年分人多亦止以三人為限等四名縱積十分<lb/>
　　亦不理若以優中優則謂之兩優狀元其試兩年<lb/>
　　一次率在季秋聖旨差官命極難之題重於省試<lb/>
　　優校赴舍試如不中守三年後徑到殿中平即免<lb/>
　　省到平校人赴舍試中優即赴殿自甲子年後上<lb/>
　　舍人多陳乞解褐出身不到殿應當舉免解次舉<lb/>
　　免省赴殿謂之待年若本自免解謂之兩免相充<lb/>
　　此學法也或本未免解當年實請免謂之請免相<lb/>
<pb n="KR2m0014_WYG_047-11b"/>
　　衡並免省赴殿國子生寄理法國子生補入者升<lb/>
　　補内舍謂之寄理内舍升補上舍謂之寄理上舍<lb/>
　　未許行正食止借一日食而已升中等下等上舍<lb/>
　　合後到殿者未許到殿直待元牒主補外方理為<lb/>
　　正行食及許到殿以此牒官有請一月或半月暇<lb/>
　　者蓋欲其早成事故耳解褐舍法下等上舍先免<lb/>
　　解後免省待三年後到殿中等上舍徑到殿或特<lb/>
　　旨徑行解褐太學解試與舍試無相干太學十人<lb/>
<pb n="KR2m0014_WYG_047-12a"/>
　　取三人若參未滿年七人取一人係不滿年太學<lb/>
　　生升補一請求免已經特恩正免又一請者亦免<lb/>
　　曾於方州請舉不改名者謂之帶胎入學異時於<lb/>
　　學中請者亦免在學三十年公私試曾一中者永<lb/>
　　免在學曾一請後二十年永免太學解試都魁雖<lb/>
　　不升舍將來在第亦許升甲注部教官<lb/>
　　又曰學規五等輕者闗暇幾月不許出入此前廊<lb/>
　　所判也重則前廊闗暇監中所行也又重則遷齋<lb/>
<pb n="KR2m0014_WYG_047-12b"/>
　　或其人果不肖則所遷之齋亦不受又遷别齋必<lb/>
　　須委曲人情方可直須本齋同舍力告公堂方許<lb/>
　　放還本齋此則比之徒罪又重則下自訟齋比之<lb/>
　　黥罪自宿自處同舍亦不敢過而問焉又重則夏<lb/>
　　楚屛斥比之死罪自此不與士齒矣<lb/>
　　<hi>臣</hi>等謹按宋時又有律學筭學書學畫學醫學等<lb/>
　　類馬端臨概列之學校宋後諸學多不盡設兹别<lb/>
　　詳選舉考方伎門<lb/>
<pb n="KR2m0014_WYG_047-13a"/>
遼太祖時上京置國子監設祭酒司業監丞主簿等官<lb/>
太宗時置南京太學<lb/>
聖宗統和九年八月以南京太學生員寖廣特賜水磑<lb/>
莊一區<lb/>
道宗清寧六年六月中京置國子監<lb/>
金海陵天德三年始置國子監<lb/>
　後定制詞賦經義生百人小學生百人以宗室及外<lb/>
　戚皇后大功以上親諸公臣及三品以上官兄弟子<lb/>
<pb n="KR2m0014_WYG_047-13b"/>
　孫年十五以上者入學不及十五者入小學<lb/>
世宗大定六年置太學<lb/>
　初養士百六十人後定五品以上官兄弟子孫百五<lb/>
　十人曾得府薦及終場人二百五十人通四百人凡<lb/>
　試補太學生禮部主之曾得府薦及終場舉人俱免<lb/>
　試凡經易用王弼韓康伯註書用孔安國註詩用毛<lb/>
　萇註鄭康成箋春秋左氏傳用杜預註禮記用孔頴<lb/>
　逹疏周禮用鄭康成註賈公彦疏論語用何晏註邢<lb/>
<pb n="KR2m0014_WYG_047-14a"/>
　昺疏孟子用趙岐註孫奭疏孝經用唐明皇註史記<lb/>
　用裴駰註前漢書用顔師古註後漢書用李賢註三<lb/>
　國志用裴松之註及唐太宗晉書沈約宋書蕭子顯<lb/>
　齊書姚思㢘梁書陳書魏收後魏書李百藥北齊書<lb/>
　令狐德棻周書魏徴隋書新舊唐書新舊五代史<hi>太和</hi>
　<hi>七年十一月新定學令削去薛居正五代史止用歐陽修所撰</hi>老子用唐明皇註疏<lb/>
　荀子用楊倞註楊子用李軌宋咸柳宗元吳秘註皆<lb/>
　自國子監印之授諸學校凡學生㑹課三日作䇿論<lb/>
<pb n="KR2m0014_WYG_047-14b"/>
　一道又三日作賦及詩各一篇三月一私試以季月<lb/>
　初先試賦間一日試䇿論中選者以上五名申部遇<lb/>
　旬休節辰皆有假病則給假省親逺行則給程犯學<lb/>
　規者罰不率者黜遭䘮百日後求入學者不得與釋<lb/>
　奠禮凡國子學生三年不能充貢欲就諸局承應者<lb/>
　學官試能粗通大小各一經者聽<lb/>
十三年置女真國子學<lb/>
　自大定四年以女真大小字譯尚書頒行諸路擇明<lb/>
<pb n="KR2m0014_WYG_047-15a"/>
　安穆昆内良家子弟為學生至三千人九年取其尤<lb/>
　俊秀者百人至京師以編修官温特赫吉逹教之至<lb/>
　是始設國子學定䇿論生百人小學生百人凡取國<lb/>
　子學生之制皆與詞賦經義生同又定制毎穆昆取<lb/>
　二人若宗室每二十户内無願學者則取有物力家<lb/>
　子弟年十三以上二十以下者充凡㑹課三日作䇿<lb/>
　論一道季月私試如漢生制<lb/>
　　<hi>臣</hi>等謹按金史完顔宗憲傳言太宗時頒行女直<lb/>
<pb n="KR2m0014_WYG_047-15b"/>
　　字書宗憲年十六選入學則金之有女直學其來<lb/>
　　已乆至世宗乃復廣之諸路耳<lb/>
二十九年<hi>時章宗已即位</hi>言者乞興學校推行三舍法詔下尚<lb/>
書省集議<lb/>
　户部尚書鄧儼等謂三舍之法起於宋熈寧間王安<lb/>
　石罷詩賦專尚經術太學生初補外舍無定員由外<lb/>
　升内舍限二百人由内升上舍限百人各治一經每<lb/>
　月考試或特免解或保舉補官其法雖行而多席勢<lb/>
<pb n="KR2m0014_WYG_047-16a"/>
　力尚趨走之弊故蘇軾有三舍既興貨賂公行之語<lb/>
　是以元祐間罷之後雖復而宣和三年竟廢臣等謂<lb/>
　立法貴乎可久彼三舍之法委之學官選試啓僥倖<lb/>
　之門不可為法議遂寢<lb/>
章宗明昌二年四月增太學博士助教員<lb/>
承安四年二月詔建太學於京城之南<lb/>
　總為屋七十五區西序置古今文籍秘省新所賜書<lb/>
　東序置三代鼎<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>俎豆敦盤尊罍及春秋釋奠合用<lb/>
<pb n="KR2m0014_WYG_047-16b"/>
　祭器<lb/>
泰和元年九月更定贍學養士法<lb/>
　生員給民佃官田人六十畆歲支粟三十石國子生<lb/>
　人百八畆歲給以所入官為掌其數後或歲祲不時<lb/>
　給宣宗興定二年三月廷試進士帝怪學者益少謂<lb/>
　左丞高汝礪曰養士學糧歲稍豐熟即以本色給之<lb/>
　不然此科且廢矣<lb/>
元太宗六年設國子學總教及提舉官命侍臣子弟入<lb/>
<pb n="KR2m0014_WYG_047-17a"/>
學受業<lb/>
世祖至元六年七月立國子學<lb/>
　次年命侍臣子弟十有一人入學以長者四人從許<lb/>
　衡童子七人從王恂又命生員八十人入學為定式<lb/>
　八年三月增國子學司業博士助教各一員選隨朝<lb/>
　百官近侍䝉古人子孫及俊秀者充生徒九月選胄<lb/>
　子托克托穆爾等十人肄業國學十年九月太保劉<lb/>
　秉忠等請增置生員從之<lb/>
<pb n="KR2m0014_WYG_047-17b"/>
　　國子生博果宻等疏曰國家近已奄有江嶺之地<lb/>
　　而學校之政尚未全舉臣竊惜之為今之計如欲<lb/>
　　人才衆多通習漢法必如古昔徧立學校然後可<lb/>
　　若曰未暇宜且於大都𢎞闡國學擇䝉古人年十<lb/>
　　五以下十歲以上質美者百人百官子弟與凡民<lb/>
　　俊秀者百人俾廩給各有定制選德業允傋足為<lb/>
　　師者充司業博士助教而教育之使其教必本於<lb/>
　　人倫明於物理為之講解經傳授以修身齊家治<lb/>
<pb n="KR2m0014_WYG_047-18a"/>
　　國平天下之道其下復立數科如小學律書算之<lb/>
　　類毎科設置教授各令以本業訓導小學科則令<lb/>
　　誦讀經書教以應對進退事長之節律科則專令<lb/>
　　通曉吏書書科則專令曉習字畫筭科則專令熟<lb/>
　　嫻筭數或一藝通然後改授或一日之間更次為<lb/>
　　之俾國子學官總領其事常加㸃勘務要俱通仍<lb/>
　　以義理為主有餘力者聽令學作文字日月歲時<lb/>
　　隨其利鈍各責所就功課程其勤惰而賞罰之勤<lb/>
<pb n="KR2m0014_WYG_047-18b"/>
　　則升之上舍惰則降之下舍待其改過復升之假<lb/>
　　日則聽令學射自非假日無故不令出學數年以<lb/>
　　後上舍生學業有成就者仍聽學官保舉䝉古人<lb/>
　　若何品級諸色人若何仕進其未成就者且令依<lb/>
　　舊習學俟其可以從政然後歲聽學官舉其賢者<lb/>
　　能者使之依例入仕其中不可教者三年聽令出<lb/>
　　學凡學政因革生員增減並得不時奏聞則學無<lb/>
　　弊政而天下之材亦皆觀感而興起矣然後續立<lb/>
<pb n="KR2m0014_WYG_047-19a"/>
　　縣郡之學求以化民成俗無不可者<lb/>
　　翰林集賢學士程鉅夫奏曰臣聞國家天下必需<lb/>
　　才以為用而人材之盛全在國家教育之勤其衰<lb/>
　　也反是參之歴代可考也國家自中統建元以來<lb/>
　　中外臣僚亦時聞表表偉傑者皆自徃時故老宿<lb/>
　　儒薫陶浸灌而然歴時既乆以次淪謝臣不知更<lb/>
　　十餘年後人物當何如其瑣瑣也而主國論者恬<lb/>
　　不知怪視學校為不急謂詩書為無用不知人才<lb/>
<pb n="KR2m0014_WYG_047-19b"/>
　　盛衰張本於此臣愚欲望陛下明詔有司重學校<lb/>
　　之事慎師儒之選京師首善之地尤當興建國學<lb/>
　　選一時名流為國人矜式優以餼廩隆以禮貌四<lb/>
　　方觀感有所興起外而名都大邑教官有缺不但<lb/>
　　循常例取庸人而已必使廷臣推擇可以為人表<lb/>
　　儀者條具奏聞令有禄可養而不匱職比親民而<lb/>
　　加優視教化之興廢為考第之殿最其諸生有經<lb/>
　　明行修者特與蠲免賦役依此降詔旨施行庶國<lb/>
<pb n="KR2m0014_WYG_047-20a"/>
　　家教育有方多士鼓舞不倦他日隨取隨足無臨<lb/>
　　事乏才之嘆天下幸甚<lb/>
八年正月立京師䝉古國子學<lb/>
　命於隨朝䝉古漢人百官及集賽台官員選子弟俊<lb/>
　秀者入學并令好學者兼習筭學以通鑑節要用䝉<lb/>
　古語言譯冩教之俟生員習學成效出題試問觀其<lb/>
　所對精通者量授官職十四年又立䝉古國子監至<lb/>
　成宗大德十年二月增生員廩膳為六十員武宗至<lb/>
<pb n="KR2m0014_WYG_047-20b"/>
　大二年定伴讀員四十人以在籍上名生員學問優<lb/>
　長者補之仁宗延祐二年以所設生員百人䝉古五<lb/>
　十人色目二十人漢人三十人而百官子弟之就學<lb/>
　者常不下二三百人宜増其廩餼乃減去庶民子弟<lb/>
　一百一十四員聽陪堂學業於見供生員一百名外<lb/>
　量増五十名䝉古二十人漢人三十人其生員紙劄<lb/>
　筆墨止給三十人歲凡二次給之順帝至正十五年<lb/>
　六月中書參知政事實勒們言舊立䝉古國子監耑<lb/>
<pb n="KR2m0014_WYG_047-21a"/>
　教四集賽并愛滿官員子弟今宜諭之依先例入學<lb/>
　俾嚴為訓誨從之<lb/>
二十四年閏二月設國子監立國學<lb/>
　尚書左丞葉李奏言善政不可以徒行人材不可以<lb/>
　驟進必訓以德義摩以詩書使知古聖賢行事方略<lb/>
　然後賢良輩出唐虞三代咸有胄學漢唐明主數幸<lb/>
　辟雍非為觀美也乃薦周砥等十人為祭酒等官凡<lb/>
　廟學規制條具以聞帝皆從之於是置監官祭酒一<lb/>
<pb n="KR2m0014_WYG_047-21b"/>
　員司業二員監丞一員學官博士二員助教四員生<lb/>
　員百二十人䝉古漢人各半官給紙劄飲食仍𨽻集<lb/>
　賢院時遷都北城更立國子學於國城東而定其制<lb/>
　博士通掌學事分教三齋生員講授經㫖究正音訓<lb/>
　上嚴教導之術下考肄習之業助教掌學事而專守<lb/>
　一齋正録申明規矩督習課業凡讀書必先孝經小<lb/>
　學論語孟子大學中庸次及詩書禮記周禮春秋易<lb/>
　博士助教親授句讀音訓正録伴讀以其次傳習之<lb/>
<pb n="KR2m0014_WYG_047-22a"/>
　講説則依所讀之序正録伴讀亦以此而傳習之次<lb/>
　日抽籖令諸生復説其功課對屬詩章經解史評則<lb/>
　博士出題生員具藁先呈助教俟博士既定始録附<lb/>
　課簿以慿考校二十七年正月敕從臣子弟入國子<lb/>
　學至成宗大德七年十月增䝉古國子生百員八年<lb/>
　二月增置國子生二百員選宿衛大臣子孫充之四<lb/>
　月分教國子生於上都武宗至大二年十一月擇衛<lb/>
　士子弟充國子學生四年二月仁宗即位命中書平<lb/>
<pb n="KR2m0014_WYG_047-22b"/>
　章李孟領國子監學諭以課試諸生勉其德業閏七<lb/>
　月定國子生額為三百人仍增陪堂生二十人通一<lb/>
　經者以次補伴讀著為式皇慶二年六月命監察御<lb/>
　史檢察監學官考其殿最英宗至治元年五月命世<lb/>
　家子弟成童者入國學文宗至順二年六月監察御<lb/>
　史韓元善言歴代國學皆盛獨本朝國學生僅四百<lb/>
　員又復分䝉古色目漢人之額請凡䝉古色目漢人<lb/>
　不限員數皆得入學不報<lb/>
<pb n="KR2m0014_WYG_047-23a"/>
二十六年八月置回回國子學<lb/>
　尚書省臣言亦思替非文字宜施於用今翰林院伊<lb/>
　普迪哈魯鼎能通其字學乞授以學士之職凡公卿<lb/>
　大夫與夫富民之子皆依漢人入學之制日肄習之<lb/>
　帝可其奏遂置回回學至仁宗延祐元年四月復置<lb/>
　囘囘國子監設監官以其文字便於闗防取㑹數目<lb/>
　令依舊制篤意訓教英宗初罷囘囘國子監泰定帝<lb/>
　泰定二年閏正月以入學者衆其學官及生員五十<lb/>
<pb n="KR2m0014_WYG_047-23b"/>
　餘人已給飲膳者二十七人外助教一人生員二十<lb/>
　四人廪膳並令給之學之建置在於國都凡百司庶<lb/>
　府所設譯史皆從本學取以充焉<lb/>
成宗大德十年正月營國子學於文宣王廟西偏<lb/>
　自至元二十五年十一月修國子監以居胄子至是<lb/>
　始營於文宣王廟西至武宗至大元年五月御史臺<lb/>
　臣言成宗朝建國子監學迄今未成請畢其功制可<lb/>
　仁宗皇慶元年二月徙大都路學所寘周宣王石鼓<lb/>
<pb n="KR2m0014_WYG_047-24a"/>
　於國子監二年六月建崇文閣<lb/>
　　程鉅夫國學先聖廟碑記曰中統二年以儒臣許<lb/>
　　衡為國子祭酒選朝臣子弟充弟子員至元四年<lb/>
　　作都城畫地宫城之東為廟學基二十四年備置<lb/>
　　監學宫元貞元年詔立先聖廟久未集大德三年<lb/>
　　春丞相臣哈喇哈斯逹爾罕大懼無以祗德意乃<lb/>
　　身任之飭五材鳩衆工責成工部郎中臣賈馴晨<lb/>
　　夕匪懈十年秋廟成謀樹國子學御史臺復以為<lb/>
<pb n="KR2m0014_WYG_047-24b"/>
　　請制可至大元年冬學成<lb/>
　　吳澄賈侯修廟學頌序曰世祖皇帝至元二十四<lb/>
　　年設國子學命立孔子廟暨順德忠獻王哈喇哈<lb/>
　　孫相成宗始克繼先志成其事而工部郎中賈侯<lb/>
　　董其役廟在東北緯塗之南北東經塗之東殿四<lb/>
　　阿崇十有七仞南北五尋東西十筵者三左右翼<lb/>
　　之廣亦如之衡逹於兩廡兩廡自北而南七十歩<lb/>
　　中門崇九仞有四尺修半之廣十有一歩門東門<lb/>
<pb n="KR2m0014_WYG_047-25a"/>
　　西之廡各廣五十有二歩外門左右為齋宿之室<lb/>
　　以間計各十有五神厨神庫南直殿之左右翼以<lb/>
　　間計各七殿而廡廡而門外至於外門内至於厨<lb/>
　　庫凡四百七十有八楹肇謨於大德三年之春訖<lb/>
　　功於大德十年之秋於是設官教國子已二十年<lb/>
　　矣寄寓官舍不正其名丞相以為未稱興崇文教<lb/>
　　之實也乃營國學於廟之西中之堂為監前以公<lb/>
　　聚後以燕處旁有東西夾夾之東西各一堂以居<lb/>
<pb n="KR2m0014_WYG_047-25b"/>
　　博士東堂之東西堂之西有室東室之東西室之<lb/>
　　西有庫庫之前為六館東西嚮以居弟子員一館<lb/>
　　七室助教居中以莅之館南而東而西為兩塾以<lb/>
　　屬於門屋四周通百間踰年而成<lb/>
　　<hi>臣</hi>等謹按世祖設監立學其時有官署而無學舍<lb/>
　　大德至大間乃於先聖廟西置國子學中為監旁<lb/>
　　為六館而官師弟子始各有居息之處攷諸記序<lb/>
　　則大德十年之所營殆即至元二十五年所修之<lb/>
<pb n="KR2m0014_WYG_047-26a"/>
　　地而改葺之也崇文閣澄亦有記乃建於監學之<lb/>
　　北以櫝藏經書者<lb/>
仁宗延祐二年八月定國子生貢試積分法<lb/>
　始成宗大德八年十二月定國子生䝉古色目三歲<lb/>
　各貢一人十年閏十月又定三年各貢二人武宗至<lb/>
　大四年十二月立國子學試貢法䝉古授官六品色<lb/>
　目正七品漢人從七品試䝉古生之法宜從寛色目<lb/>
　生稍加宻漢人生則全用科塲之制至是復增生員<lb/>
<pb n="KR2m0014_WYG_047-26b"/>
　百人陪堂生二十人用集賢學士趙孟頫禮部尚書<lb/>
　元明善等所議國子學試貢之法更定之一曰升齋<lb/>
　等第六齋東西相向下兩齋左曰游藝右曰依仁凡<lb/>
　誦書講説小學屬對者𨽻焉中兩齋左曰據德右曰<lb/>
　志道講説四書課肄詩律者𨽻焉上兩齋左曰時習<lb/>
　右曰日新講説易經春秋科習明經義等程文者𨽻<lb/>
　焉毎齋員數不等每季考其所習經書課業及不違<lb/>
　規矩者以次逓升二曰私試規矩漢人驗日新時習<lb/>
<pb n="KR2m0014_WYG_047-27a"/>
　兩齋䝉古色目驗志道據德兩齋本學舉實歴坐齋<lb/>
　二週歲以上未嘗過犯者許令充試限實歴坐齋三<lb/>
　歲以上許充貢舉漢人私試孟月試經疑一道仲月<lb/>
　試經義一道季月試䇿問表章詔誥内科一道䝉古<lb/>
　色目人各試明經一道季月試䇿問一道辭理俱優<lb/>
　為上等凖一分理優調平為中等凖半分每歲中通<lb/>
　計其年積分至八分以上者升充高等生員以四十<lb/>
　名為額内䝉古色目各十名漢人二十名歲終試貢<lb/>
<pb n="KR2m0014_WYG_047-27b"/>
　員不必備惟取實材有分同闕少者以坐齋月日先<lb/>
　後多少為定其未及等及及等而無闕未補者其年<lb/>
　積分下年積筭三曰黜法科條應私試積分生員其<lb/>
　有不事課業及一切違戾規矩者初犯罰一分再犯<lb/>
　罰二分三犯除名應已補高等生員其有違戾規矩<lb/>
　者初犯殿試一年再犯除名並從學正録糾舉正録<lb/>
　知見而不糾舉者從本監議罰之應在學生員歲終<lb/>
　歴實坐齋不滿半歲者並行除名除月假外其餘告<lb/>
<pb n="KR2m0014_WYG_047-28a"/>
　假並不凖筭學正録歲終通行考校應在學生員除<lb/>
　䝉古色目别議外其餘漢人生員三年不能通一經<lb/>
　及不肯勤學者勒令出學其餘責罰並依舊規<lb/>
　　翰林國史院檢閱官袁桷國學議曰成周國學之<lb/>
　　制略見於大司樂其遺禮可法者見於文王世子<lb/>
　　三代而上詳莫得而聞焉漢武表章六經興太學<lb/>
　　至後漢為尤盛唐制微附益之而其制愈加詳宻<lb/>
　　今可考也宋朝承唐之舊而國學之制日隳至於<lb/>
<pb n="KR2m0014_WYG_047-28b"/>
　　紹興國學愈廢雖名三學而國學非真國子矣夫<lb/>
　　所謂三舍法者崇寧宣和之弊也至秦檜而復增<lb/>
　　之月書季考又甚於唐明經帖括之弊唐楊綰嘗<lb/>
　　曰進士誦當代之文而不通經史明經但記帖括<lb/>
　　或投牒自舉非虗席待賢之意宋之末造類不出<lb/>
　　此今科舉既廢而國學定制深有典學教胄子之<lb/>
　　意倘得如唐制五經各立博士俾之專治一經互<lb/>
　　為問難以盡其義至於當世之要務則略如宋胡<lb/>
<pb n="KR2m0014_WYG_047-29a"/>
　　瑗立湖學之法如禮樂刑政兵農漕運河渠等事<lb/>
　　亦朝夕講習庶足以見經濟之實徃者朱熹議貢<lb/>
　　舉制亦欲以經説㑹粹如詩則鄭氏歐陽氏王氏<lb/>
　　吕氏書則孔氏蘇氏吳氏葉氏之類先儒用心實<lb/>
　　欲見之行事自宋末年尊朱熹之學唇腐舌敝止<lb/>
　　於四書之註故凡刑獄簿書金糓户口靡宻出入<lb/>
　　皆以為俗吏而争鄙棄清談危坐卒至亡國而莫<lb/>
　　可救近者江南學校教法止於四書髫齓諸生相<lb/>
<pb n="KR2m0014_WYG_047-29b"/>
　　師成風字義精熟靡有遺忘一有詰難則茫然不<lb/>
　　能以對又近於宋世之末尚甚者知其學之不能<lb/>
　　通也於是大言以蓋之議禮止於誠敬言樂止於<lb/>
　　中和其不渉史者謂自漢而下皆霸道其不能詞<lb/>
　　章也謂之玩物䘮志又以昔之大臣見於行事者<lb/>
　　皆本於節用而愛人之一語功業之成何所不可<lb/>
　　殊不知通逹之深者必悉天下之利害灌膏養根<lb/>
　　非終於六經之格言不可也又古者教法春夏學<lb/>
<pb n="KR2m0014_WYG_047-30a"/>
　　干戈秋冬學羽籥若射御書數皆得謂之學非若<lb/>
　　今所謂四書而止儒者博而寡要故世常以儒詬<lb/>
　　誚由國學而化成於天下將見儒者之用不可勝<lb/>
　　盡儒何能以病於世哉<lb/>
泰定帝泰定三年六月更積分為貢舉並依世祖舊制<lb/>
　其貢試之法從監學所擬大概與前法略同而防閑<lb/>
　稍加嚴宻其本學正録各二員司樂一員典籍二員<lb/>
　管勾一員及侍儀舍人舊例舉積分生員充之後以<lb/>
<pb n="KR2m0014_WYG_047-30b"/>
　積分既革於上齋舉年三十以上學行堪範後學者<lb/>
　為正録通曉音律學業優贍者為司樂幹局通敏者<lb/>
　為典籍管勾其侍儀舍人於上中齋舉禮儀習熟音<lb/>
　吐洪暢曾掌春秋釋奠毎月告朔明贊衆與其能者<lb/>
　充之<lb/>
四年九月勅國子監仍舊制歲貢生員業成者六人<lb/>
　歲貢生員初定二十人歲貢二人大德七年定四十<lb/>
　人歲貢六人至大四年定四十人歲貢四人延祐四<lb/>
<pb n="KR2m0014_WYG_047-31a"/>
　年歲貢八人至是仍貢六人至文宗天厯二年定額<lb/>
　設四十名充部令史四人路教授四人<lb/>
文宗至順元年十二月以國子生積分及等者省臺集<lb/>
賢院奎章閣官同考試中式者以等第試官不中者復<lb/>
入學肄業<lb/>
順帝元統二年三月詔科舉取士國子學積分膳學錢<lb/>
糧儒人免役悉依累朝舊制學校官選有德行學問之<lb/>
人以充<lb/>
<pb n="KR2m0014_WYG_047-31b"/>
　　蘓天爵乞增廣國學生員狀曰成均實風化之原<lb/>
　　而人材乃邦家之本宜增廣員額樂育賢能昔者<lb/>
　　世祖皇帝既定中原肇新百度知為治必資於賢<lb/>
　　者而養賢必本於學宫至元七年初命中書左丞<lb/>
　　許衡為國子祭酒以教公卿大夫之子弟是時學<lb/>
　　徒未有定額其後政教既修學者寖廣迨至仁宗<lb/>
　　皇帝增多至四百員然而近歲以來員額已滿至<lb/>
　　使胄子無從進學殊非祖宗開設學校廣育羣材<lb/>
<pb n="KR2m0014_WYG_047-32a"/>
　　之美意也蓋自昔國家未有不由作興英賢而能<lb/>
　　為治者也故漢室中興圜橋門者億萬計李唐受<lb/>
　　命游成均者三千員人材之多近古未有洪惟國<lb/>
　　家海宇之廣庠序之盛又豈漢唐所可比擬獨於<lb/>
　　學徒員額猶少方今朝廷治化更新嘉惠儒術至<lb/>
　　於學校長育人材尤為先務宜從都省聞奏量擬<lb/>
　　增添生員一百名内䝉古色目五十名應入學者<lb/>
　　並如舊制錢穀所費歲支幾何人材所闗實為至<lb/>
<pb n="KR2m0014_WYG_047-32b"/>
　　重如此則賢能益盛俗化益隆其於治道實為有<lb/>
　　補<lb/>
至元六年十二月命國子監積分生員三年一次依科<lb/>
舉例入㑹試<lb/>
　先是文宗時命所貢生員每大比選士與天下士同<lb/>
　試於禮部䇿於殿廷又增置備榜而加選擇焉至是<lb/>
　定額取一十八名䝉古六名從六品出身色目六名<lb/>
　正七品出身漢人南人共六名從七品出身至正八<lb/>
<pb n="KR2m0014_WYG_047-33a"/>
　年四月中書省奏准監學生員毎歲取及分生員四<lb/>
　十人三年應貢㑹試者凡一百二十人除例取十八<lb/>
　人外今後再取副榜二十人於内䝉古色目各四名<lb/>
　前二名充司鑰下二名充侍儀舍人漢人取一十二<lb/>
　人前三名充學正司樂次四名充學録典籍管勾下<lb/>
　五名充舍人不願者聽其還齋後又詔國子生㑹試<lb/>
　不中者同終場下第舉人例授山長學正<lb/>
至正八年四月定弟子員出身及奔䘮省親等法<lb/>
<pb n="KR2m0014_WYG_047-33b"/>
明太祖初定金陵以元集慶路儒學為國子學<lb/>
　至洪武十四年改建於鷄鳴山下明年改學為國子<lb/>
　監設祭酒司業及監丞博士助教學正學録典籍掌<lb/>
　饌典簿等官分六堂以館諸生曰率性修道誠心正<lb/>
　義崇志廣業學旁以宿諸生謂之號房厚給廩餼歲<lb/>
　時賜布帛文綺襲衣巾鞾正旦元宵諸令節俱賞節<lb/>
　錢孝慈皇后積糧監中置紅倉二十餘舍養諸生之<lb/>
　妻子歴事生未娶者賜錢婚聘及女衣二襲月米二<lb/>
<pb n="KR2m0014_WYG_047-34a"/>
　石諸生在京師歲久父母存或父母亡而大父母伯<lb/>
　叔父母存皆遣歸省人賜衣一襲鈔五錠為道里費<lb/>
　其教之之法每旦祭酒司業坐堂上屬官自監丞以<lb/>
　下首領則典簿以次序立諸生揖畢質問經史拱立<lb/>
　聽命惟朔望給假餘日升堂㑹饌乃㑹講復講背書<lb/>
　翰課以為常所習自四子本經外兼及劉向説苑及<lb/>
　律令書數御製大誥毎月試經書義各一道詔誥表<lb/>
　䇿論判内科二道毎日習書二百餘字以二王智永<lb/>
<pb n="KR2m0014_WYG_047-34b"/>
　歐虞顏柳諸帖為法毎班選一人充齋長督諸生工<lb/>
　課衣冠歩履飲食必嚴飭中節夜必宿監有故而出<lb/>
　必告本班教官令齋長帥之以白祭酒監丞置集愆<lb/>
　簿有不遵者書之再三犯者決責四犯者至發遣安<lb/>
　置其堂宇宿舍飲饌澡浴俱有禁例省親畢姻回籍<lb/>
　限期以道里逺近為差違限者謫選逺方典史有罰<lb/>
　充吏者六堂諸生有積分之法司業二員分為左右<lb/>
　各提調三堂凡通四書未通經者居正義崇志廣業<lb/>
<pb n="KR2m0014_WYG_047-35a"/>
　一年半以上文理條暢者升修道誠心又一年半經<lb/>
　史兼通文理俱優者乃升率性升至率性乃積分其<lb/>
　法孟月試本經義一道仲月試論一道詔誥表内科<lb/>
　一道季月試本經史䇿一道判語二條毎試文理俱<lb/>
　優者與一分理優文劣者與半分紕繆者無分歲内<lb/>
　積八分者為及格與出身不及者仍坐堂肄業如有<lb/>
　才學超異者奏請上裁<lb/>
　　孫承澤春明夢餘録曰明制祭酒掌國學舉人貢<lb/>
<pb n="KR2m0014_WYG_047-35b"/>
　　生官生恩生功生例生夷生㓜勲臣教訓之事司<lb/>
　　業為之貳修古樂正成均之政令造以明體適用<lb/>
　　之學以孝弟禮義忠信㢘恥為之本以六經諸史<lb/>
　　為業以升堂積分及格叙用之法勵翼之不率者<lb/>
　　扑之不悛徙謫之以廩饌膳師生以力役給厨膳<lb/>
　　以賜予示恩賚以寧假悉人情以撥歴練吏事以<lb/>
　　考選汰冗濫歲中春秋上丁日祀先師則總其禮<lb/>
　　儀上謁先師幸太學祭酒司業執經進講有講章<lb/>
<pb n="KR2m0014_WYG_047-36a"/>
　　其屬有監丞坐繩愆㕔參領監事諸師生怠教不<lb/>
　　率教及膳廩不潔並糾懲書識之而堅明其約束<lb/>
　　博士坐博士㕔分經訓授助教學正學録坐正義<lb/>
　　崇志廣業修道誠心率性六堂專教誨嚴程課講<lb/>
　　説經義納之規矩典簿典出納文移受支金錢為<lb/>
　　師生饌季報諸生課業倣書以聽於翰林歲杪奏<lb/>
　　上典籍掌經史子集及制書掌饌掌飲食於是禮<lb/>
　　部翰林詹事春坊司經局若國子監官遞相流通<lb/>
<pb n="KR2m0014_WYG_047-36b"/>
　　而遷補因之<lb/>
洪武元年命品官子弟及民俊秀通文義者並充國子<lb/>
學生<lb/>
　時選周琦王璞等十餘人侍太子讀書禁中入對謹<lb/>
　身殿姿狀明秀應對詳雅帝喜因厚賜之又擇年少<lb/>
　舉人趙惟一等及貢生董㫤等入學讀書取其中尤<lb/>
　英敏者李擴等入文華殿武英殿説書謂之小秀才<lb/>
　其才學優贍聰明秀偉者使之博極羣書講明道德<lb/>
<pb n="KR2m0014_WYG_047-37a"/>
　經濟之學以期大用謂之老秀才三年命國子生就<lb/>
　京闈鄉試其後入國學者通謂之監生舉人曰舉監<lb/>
　生員曰貢監品官子弟曰廕監<hi>詳選舉考任子門</hi>捐貲曰例<lb/>
　監<hi>詳選舉考貲選門</hi>貢監内又分歲貢選貢恩貢納貢廕監<lb/>
　内又分官生恩生<lb/>
三年高麗遣其國金濤等四人來學<lb/>
　次年濤成進士歸自是日本琉球暹羅諸國皆有官<lb/>
　生入監讀書朝廷輒加厚賜并給其從人雲南四川<lb/>
<pb n="KR2m0014_WYG_047-37b"/>
　等土官時遣子弟民生入監者甚衆給賜與日本諸<lb/>
　國同監前别造房百間居之永宣間諸國來學者先<lb/>
　後絡繹迄正德嘉靖時琉球生猶有至者<lb/>
　　蔣一葵長安客話曰國初高麗遣金濤等入太學<lb/>
　　其後各國及土官亦皆遣子入監監前别造房居<lb/>
　　之名王子書房今太學前有交阯號舍蓋成祖設<lb/>
　　北監以來所以處交阯官生者<lb/>
五月詔國子生及郡縣學生員皆習射<lb/>
<pb n="KR2m0014_WYG_047-38a"/>
　帝以先王射禮乆廢弧矢之事專習於武夫而文士<lb/>
　多所未解乃命禮部考定射儀頒於官府學校遇朔<lb/>
　望則於公廨或閒地習焉二十五年八月命國子監<lb/>
　闢射圃賜諸生弓矢<lb/>
五年命功臣子弟入國子學<lb/>
　洪武初命功臣子弟從東宫親王講讀又命公侯伯<lb/>
　承襲年㓜者讀書大本堂至是令皆入國子學肄業<lb/>
　旋命韓國公李善長等考定教官生員高下分列班<lb/>
<pb n="KR2m0014_WYG_047-38b"/>
　次十四年正月又申命公侯子弟入國學十六年命<lb/>
　曺國公李文忠領監事以莅之景泰天順中公主及<lb/>
　郡主子孫時有奏請入監者憲宗成化十年令公侯<lb/>
　伯駙馬初襲授者送監讀書習禮祭酒一依學規教<lb/>
　之不率者奏聞世宗嘉靖元年從禮部請令公侯伯<lb/>
　未經任事年三十以下者送監讀書尋又令已任者<lb/>
　亦送監而少年勲戚争以入學為榮矣<lb/>
　　王琦寓圃雜記曰正統十一年太師英國公張輔<lb/>
<pb n="KR2m0014_WYG_047-39a"/>
　　暨侯伯二十餘人早朝畢奏曰臣等皆武夫不諳<lb/>
　　經典願賜一日假詣國子監聽講帝命以三月三<lb/>
　　日徃祭酒李時勉命諸生立講五經各一章講罷<lb/>
　　設酒饌飲甚懽時勉命諸生歌鹿鳴之詩賓主雍<lb/>
　　雍抵暮而散亦太平盛事也<lb/>
命國子生於諸司習吏事<lb/>
　是為歴事生吏部四十一名户部五十三名禮部十<lb/>
　三名大理寺二十八名通政司五名行人司四名五<lb/>
<pb n="KR2m0014_WYG_047-39b"/>
　軍都督府五十名謂之正歴三月上選滿日增減不<lb/>
　定又有諸司冩本户部十名禮部十八名兵部二十<lb/>
　名刑部十四名工部八名都察院十四名大理寺通<lb/>
　政司俱四名隨御史出巡四十二名謂之雜歴一年<lb/>
　滿日上選又有諸色辦事清黄一百名寫誥四十名<lb/>
　續黄五十名清軍四十名天財庫十名初以三年謂<lb/>
　之長差後改一年上選承運庫十五名司禮監十六<lb/>
　名尚寳司六名六科四十名初作短差後亦定一年<lb/>
<pb n="KR2m0014_WYG_047-40a"/>
　上選又有隨御史刷卷一百七十八名工部清匠六<lb/>
　十名俱事完日上選又有禮部寫民情條例七十二<lb/>
　名光禄司刷卷四名修齋八名參表二十名報訃二<lb/>
　十名齎俸十二名錦衣衛四名兵部查馬冊三十名<lb/>
　工部大木厰二十名後府磨筭十名御馬監四名天<lb/>
　財庫四名正陽門四名崇文宣武朝陽東直俱三名<lb/>
　阜城安定德勝西直俱二名以半年滿回監惠帝建<lb/>
　文時定考覈法上中下三等上等選用中下等任歴<lb/>
<pb n="KR2m0014_WYG_047-40b"/>
　一年再考上等者依上等用中等者不拘品級隨才<lb/>
　任用下等者回監讀書<lb/>
八年置中都國子學<lb/>
　至二十六年罷以其師生併入京師國子監<lb/>
十五年五月頒學規於國子監<lb/>
十六年二月命天下學校歲貢士於京師<lb/>
　先是毎歲天下按察司選生員年二十以上厚重端<lb/>
　秀者送監肄業至是因諌官闗賢奏設為定例府州<lb/>
<pb n="KR2m0014_WYG_047-41a"/>
　縣學歲貢生員各一人翰林考試經書義各一道判<lb/>
　語一條中式者一等入國子監二等送中都不中者<lb/>
　遣還提調教官罰停廩禄二十一年定府州縣學以<lb/>
　一二三年為差二十五年定府學歲二人州學二歲<lb/>
　三人縣學歲一人成祖永樂八年定州縣户不及五<lb/>
　里者州歲一人縣間歲一人十九年令歲貢照洪武<lb/>
　二十一年例宣宗宣德七年復照洪武二十五年例<lb/>
　英宗正統六年更定府學歲一人州學三歲二人縣<lb/>
<pb n="KR2m0014_WYG_047-41b"/>
　學間歲一人𢎞治嘉靖間仍定府學歲二人州學二<lb/>
　歲三人縣學歲一人遂為永制其孔顔孟三氏及京<lb/>
　學衛學都司土官川雲貴諸逺省按年充貢之法亦<lb/>
　間有增減至恩貢者國家有慶典或登極詔書以當<lb/>
　貢者充之而其次即為歲貢納貢視例監稍優其實<lb/>
　亦相仿也<lb/>
二十六年十月擢監生六十四人為布政使等官<lb/>
　先是天下初定以北方䘮亂之餘人鮮知學嘗遣國<lb/>
<pb n="KR2m0014_WYG_047-42a"/>
　子生林伯雲等三百六十六人分教各郡既而推及<lb/>
　他省擇其壯歲能文者為教諭等官至是乃盡擢劉<lb/>
　政龍鐔等六十四人為行省布政按察兩使及參政<lb/>
　參議副使僉事等官李擴等自文華武英擢御史擴<lb/>
　尋改給事中兼齊相府録事蓋臺諫之選亦出於太<lb/>
　學其常調者乃為府州縣六品以下官時雖復行科<lb/>
　舉而監生與薦舉人才參用者居多故其時布列中<lb/>
　外者太學生最盛成祖永樂五年選監生三十八人<lb/>
<pb n="KR2m0014_WYG_047-42b"/>
　𨽻翰林院習四夷譯書九年鍾英等五人成進士俱<lb/>
　改庶吉士自後譯書中㑹試甚多皆改庶吉士以為<lb/>
　常餘徃徃擢為給事中御史仁宗初中軍都督府奏<lb/>
　監生七人史事勤慎請注選授官帝不許仍令入學<lb/>
　由科舉以進他歴事者多不願還監於是通政司引<lb/>
　奏六科辦事監生二十人滿日例應還監仍願就科<lb/>
　辦事帝復召二十人者諭令進學蓋是時六科給事<lb/>
　中多缺諸生覬得之帝察知其意故不授官也宣宗<lb/>
<pb n="KR2m0014_WYG_047-43a"/>
　以教官多缺選用監生三百八十人而程富等以都<lb/>
　御史顧佐之薦使於各道歴政三月選擇任之所謂<lb/>
　試御史也後進士日益重薦舉寖廢舉貢日益輕迨<lb/>
　開納粟之例流品漸淆且庶民亦得援生員之例以<lb/>
　入監謂之民生亦謂之俊秀而監生益輕於是同處<lb/>
　太學而舉貢得為府佐貳及州縣正官官恩生得選<lb/>
　部院府衛司寺小京職尚為正途而援例監生僅得<lb/>
　選州縣佐貳及府首領官其授京職者乃光禄寺上<lb/>
<pb n="KR2m0014_WYG_047-43b"/>
　林苑之屬其願就逺方者則以雲貴廣西各邊省軍<lb/>
　衛有司首領及衛學王府教授之缺用終身為異途<lb/>
　矣<lb/>
　　王圻續通考曰國初太學生皆貢自郡邑選鄉學<lb/>
　　之秀彦者充之其後乃有各省鄉試舉人時進士<lb/>
　　之科未盛内而臺諫外而藩臬率以授諸太學生<lb/>
　　之成材者自制科既重太學生成材者與天下賢<lb/>
　　士盡入蒐羅於是内外要重之司皆歸進士而舉<lb/>
<pb n="KR2m0014_WYG_047-44a"/>
　　貢所稱監生者則有遺賢銓人高等不過授以省<lb/>
　　府幕僚郡佐州正而臺諫藩臬則必待其歴官有<lb/>
　　譽而後得之然亦千百而什一耳張居正當國嘗<lb/>
　　力主三途並用之議僅一行焉而輒不能繼豈太<lb/>
　　學之英能盡録於甲科耶<lb/>
　　<hi>臣</hi>等謹按王圻載洪武二年擇國子生巡行列郡<lb/>
　　舉職者竣事即擢行省左右參政各道按察司僉<lb/>
　　事及知府等官五年四月以國子生王鐸攝監察<lb/>
<pb n="KR2m0014_WYG_047-44b"/>
　　御史六年罷科舉舉賢才令國子生與所舉者參<lb/>
　　用授主事給事中御史等官八年以文華武英二<lb/>
　　堂説書李擴郎敏等為監察御史九年以黄義為<lb/>
　　參政二十年以李慶為右僉都御史二十四年以<lb/>
　　方文等六百三十九人行御史事稽覆天下百司<lb/>
　　案牘<hi>大政記作二十五年九月分監生徃各布政司考較諸司案牘</hi>二十五年以<lb/>
　　師逵墨麟夏原吉等為御史主事皆國子生也其<lb/>
　　事皆在洪武二十六年之前惟徑擢布按兩使則<lb/>
<pb n="KR2m0014_WYG_047-45a"/>
　　自劉政等始<lb/>
成祖永樂元年二月設北京國子監<lb/>
　在城東北隅即元國學遺址明初為北平府學至是<lb/>
　改焉十八年遷都乃以京師國子監為南京國子監<lb/>
　而太學生有南北之分矣<lb/>
二年六月命選㑹試下第舉人入監肄業以俟後科仍<lb/>
給以教諭俸<lb/>
　時㑹試有副榜大抵署教官故令入監者亦食其禄<lb/>
<pb n="KR2m0014_WYG_047-45b"/>
　至宣宗宣德八年命禮部尚書胡濙與大學士楊士<lb/>
　竒楊榮選副榜舉人龍文等二十四人送監進學翰<lb/>
　林院三月一考其文與庶吉士同頗示優異後不復<lb/>
　另試取副榜年二十五以上者授教職年未及者或<lb/>
　依親或入監讀書既而不拘年齒依親入監者皆聽<lb/>
　又有丁憂成婚送㓜子皆仿依親例限年復班英宗<lb/>
　正統中天下教官多缺而舉人厭其卑冷多不願就<lb/>
　十三年御史萬節請敇禮部多取副榜以就教職部<lb/>
<pb n="KR2m0014_WYG_047-46a"/>
　臣以舉人願依親入監者十之七願就教職者十之<lb/>
　三但宜各隨所欲却其請不行至憲宗成化十三年<lb/>
　御史胡璘言天下教官率多歲貢言行文章不足為<lb/>
　人師範請多取舉人選用而罷貢生勿選部議歲貢<lb/>
　如其舊而舉人教官仍許㑹試自後就教者漸多世<lb/>
　宗嘉靖中南北國學皆空虗議盡發下第舉人入監<lb/>
　且立限期以趣之然卒不能如期南京祭酒潘晟至<lb/>
　請設重罰以趣其必赴而不願入監卒不可力强也<lb/>
<pb n="KR2m0014_WYG_047-46b"/>
英宗正統六年五月設兩京武學<lb/>
　洪武間置大寧等衛儒學以教武官子弟二十年七<lb/>
　月禮部請如前代故事立武學用武舉帝曰是析文<lb/>
　武為二途輕天下無全材矣三代之上士之學者文<lb/>
　武兼備故措之於用無所不宜豈謂文武異科各求<lb/>
　專習乎即以太公之鷹揚而授丹書仲山甫之賦政<lb/>
　而式古訓召虎之經營而陳文德豈比於後世武學<lb/>
　專講韜畧不事經訓拘拘於一藝之偏陋哉今又欲<lb/>
<pb n="KR2m0014_WYG_047-47a"/>
　循舊用武舉立武學甚無謂也惠帝建文元年二月<lb/>
　始置京衛武學教授一人啓忠等齋各訓導二人成<lb/>
　祖即位罷至是成國公李勇奏選驍勇都指揮等官<lb/>
　五十一員熟嫻騎射㓜官一百員乃令兩京並建武<lb/>
　學以訓誨之其堂曰明倫六齋曰居仁由義崇禮宏<lb/>
　智惇信勸忠設教授訓導各一員其教讀之書小學<lb/>
　論語孟子大學内一本五經七書百將傳内一本就<lb/>
　於所讀書内取一節講説大義使之通曉都指揮等<lb/>
<pb n="KR2m0014_WYG_047-47b"/>
　官年長者五日一㑹聽講尋命都司衛所應襲子弟<lb/>
　年十歲以上者提學官選送武學讀書無武學者送<lb/>
　衛學或附進儒學憲宗成化中勅所司歲終考試入<lb/>
　學武生十年以上學無可取者追廩還官送營操練<lb/>
　𢎞治中從兵部尚書馬文升言刋五經七書分散兩<lb/>
　京武學及應襲舍人世宗嘉靖中移京城東武學於<lb/>
　皇城西隅廢寺俾大小武官子弟及勲爵新襲者肄<lb/>
　業其中用文武重臣教習神宗萬厯中兵部言武庫<lb/>
<pb n="KR2m0014_WYG_047-48a"/>
　司專設主事一員管理武學近者裁去請復專設教<lb/>
　官升堂都指揮執弟子禮請遵㑹典例立為程式詔<lb/>
　皆如議<lb/>
憲宗成化五年復定國子生撥厯法<lb/>
　凡監生撥厯初以入監年月為先後丁憂省祭有在<lb/>
　家延留七八年者比至入監即得取撥祭酒陳敬宗<lb/>
　李時勉先後題請一以坐監年月為淺深其後又以<lb/>
　存省京儲依親就學在家年月亦作坐堂之數其患<lb/>
<pb n="KR2m0014_WYG_047-48b"/>
　病及他事故始以虗曠論至是諸生互争年月資次<lb/>
　各援科條祭酒陳鑑以兩詞具聞乞勅禮部酌中定<lb/>
　制為禮科所駁鑑復奏互争之乃下部覆議請一一<lb/>
　精覈仍計地里逺近水程日月以為凖然文移徃來<lb/>
　紛錯繁揉上下伸縮弊端甚多卒不能畫一也<lb/>
　　邱濬大學衍義補曰按太學之教所以聚天下賢<lb/>
　　才使之講明經史切磋琢磨以成就其器業為天下<lb/>
　　國家之用非顓顓計歲月較高下以為仕進之途<lb/>
<pb n="KR2m0014_WYG_047-49a"/>
　　也三代之制比年入學中年考校必至於七年而<lb/>
　　小成九年而大成然後用之月書季考程頥尚以<lb/>
　　為教之使爭夫何士子尚在學校之中遽已立為<lb/>
　　升進之法比之私試等第其文其為爭也尤大焉<lb/>
　　是豈三代明倫之教古人大學之法哉太祖洪武<lb/>
　　初定積分法其後改制監生計年月先後撥出六<lb/>
　　部諸司歴事三閱月所司考其勤謹奏送吏部附<lb/>
　　選挨次取用方其在學校時毎月之中㑹講背書<lb/>
<pb n="KR2m0014_WYG_047-49b"/>
　　皆有定日毎季一試惟第高下以為激勸之方而<lb/>
　　於出身無所闗預又輪差於内外諸司俾其習為<lb/>
　　政事半年囘學晝則趣事於各司夕則歸宿於齋<lb/>
　　舍優㳺之以歲月琢磨之以義理束約之以規法<lb/>
　　廩食學校俾其習經史歴事各司則俾其習政法<lb/>
　　遇大比科許其就試其為教法可謂本末兼舉矣<lb/>
　　近年以來為邊事之故建議者欲存省京儲以備<lb/>
　　急用始為依親之例教法稍變祖宗之舊今疆場<lb/>
<pb n="KR2m0014_WYG_047-50a"/>
　　無事儲蓄日充請勅所司申明舊法以復祖宗養<lb/>
　　士之制<lb/>
孝宗𢎞治八年五月増歲貢實國學申定諸司歴事日<lb/>
月<lb/>
　初制監生由廣業升率性始得積分出身英宗天順<lb/>
　以前在監十餘年然後撥歴諸司歴事三月仍留一<lb/>
　年送吏部銓選其兵部清黄及隨御史出巡者則以<lb/>
　三年為率其後以監生積滯者多頻減撥歴歲月以<lb/>
<pb n="KR2m0014_WYG_047-50b"/>
　疏通之毎歲揀選優者輙與撥歴有未及一年者至<lb/>
　是監生在監者少而吏部聽選至萬餘人有十餘年<lb/>
　不得官者祭酒林瀚以坐班人少不敷撥歴請開科<lb/>
　貢禮部尚書倪岳覆奏科舉已有定額不可再増惟<lb/>
　請増歲貢人數而定諸司歴事必須日月滿後方與<lb/>
　更替使諸生坐監稍乆選人亦無壅滯至世宗嘉靖<lb/>
　十年監生在監者不及四百人諸司歴事歲額以千<lb/>
　計禮部尚書李時引岳前議言岳權宜二法一増歲<lb/>
<pb n="KR2m0014_WYG_047-51a"/>
　額以足坐班生徒一議差歴以乆坐班歲月於是府<lb/>
　州縣學以一歲二貢二歲三貢一歲一貢為差行之<lb/>
　四歲而止其諸司歴事三月考勤之後仍歴一年其<lb/>
　餘冩本一年清黄冩誥清軍清匠三年以至出巡等<lb/>
　項俱如舊例日月今國學缺人視𢎞治間更甚請將<lb/>
　前件事例叅酌舉行並從之獨不増貢額未幾復以<lb/>
　祭酒許誥提學御史胡時善之請詔増貢額如岳時<lb/>
　前議<lb/>
<pb n="KR2m0014_WYG_047-51b"/>
十七年四月南京祭酒章懋請行選貢法從之<lb/>
　初歲貢必考學行端莊文理優長者以充其後但取<lb/>
　食廩年深者懋言洪永間國子生以數千計今在監<lb/>
　科貢共止六百餘人歲貢挨次而升衰遲不振者十<lb/>
　常八九舉人坐監又毎多時差撥不敷教養䍐效近<lb/>
　年有増貢之舉而所拔亦挨次之人資格所拘英才<lb/>
　多滯乞於常貢外令提學行選貢之法不分廩膳増<lb/>
　廣生員通行考選務求學行兼優年富力强累試優<lb/>
<pb n="KR2m0014_WYG_047-52a"/>
　等者乃以充貢通計天下之廣約取五六百人以後<lb/>
　三五年一行則人才可漸及徃年矣乃下部議行之<lb/>
　自是選貢多英才入監課試輙居上等撥歴諸司亦<lb/>
　有幹局而歲貢頽老其勢日絀惟願就教而不願入<lb/>
　監世宗嘉靖二十七年祭酒程文徳請將廷試歲貢<lb/>
　惟留即選者於部而其餘盡使入監報可歲貢諸生<lb/>
　合疏言家貧親老不願入監禮部復請從其所願神<lb/>
　宗萬厯中工科給事中郭如心言選貢非祖制其始<lb/>
<pb n="KR2m0014_WYG_047-52b"/>
　欲補歲貢之乏其後遂妨歲貢之途請停其選從之<lb/>
　至莊烈帝時以監生漸少復命各省學臣開選貢以<lb/>
　充國學謄録分房一如科塲事宜苐減七義為五義<lb/>
　三塲為二塲其額州縣各一人乃奔競如鶩士風囂<lb/>
　然行之一次而罷<lb/>
　　顧炎武日知録曰永樂二十二年十月仁宗諭大<lb/>
　　學士楊士竒等曰朝廷所重安百姓而百姓不得<lb/>
　　䝉福者繇牧守匪人牧守匪人繇學校失教故歲<lb/>
<pb n="KR2m0014_WYG_047-53a"/>
　　貢中愚不肖十率七八古事不通道理不明豈可<lb/>
　　任安民之寄當日貢舉之行不過四十年而其弊<lb/>
　　已如此乃䕶局之臣猶託之祖制而相持不變乎<lb/>
武宗正德十四年定宗學教習之制<lb/>
　凡世子長子衆子將軍中尉年未弱冠者於王府長<lb/>
　史紀善伴讀教授等官内擇學行優長者為之師各<lb/>
　隨資質嚴立課程如法教誨不得虗應故事撫按提<lb/>
　學等官訪其賢否勤惰以聞神宗萬厯十年定宗室<lb/>
<pb n="KR2m0014_WYG_047-53b"/>
　子年十歲以上俱入宗學若宗子衆多則分置數師<lb/>
　於宗室中推舉一人為宗正領其事尋復増宗副二<lb/>
　人令學生誦習皇明祖訓孝順事實為善隂隲等書<lb/>
　而四書五經史鑑性理亦相兼誦讀俟年至十五許<lb/>
　照例請封先給禄米三分之一仍習學五年驗有進<lb/>
　益親王方與奏請出學支本等全禄其有縱放不循<lb/>
　禮法者學師具啓各該親郡王小則徑自訓責大則<lb/>
　叅奏降革每歲就提學官考試衣冠一如生員已復<lb/>
<pb n="KR2m0014_WYG_047-54a"/>
　令一體科舉其後宗學寖多頗有致身兩榜起家翰<lb/>
　林者<lb/>
愍帝崇禎二年以司業倪嘉善言復行積分法<lb/>
　至八年祭酒倪元璐請以貢選為正流援納為閏流<lb/>
　貢選不限撥期以積分歲滿為率援納則依原定撥<lb/>
　歴為率而歴事不分正雜惟以考定等第為歴期多<lb/>
　寡諸司教之政事勿與猥雜差遣滿日校其勤惰開<lb/>
　報吏部不率者囘監教習從之十五年十二月吏部<lb/>
<pb n="KR2m0014_WYG_047-54b"/>
　尚書鄭三俊以國學積分咨送過濫疏言國初積分<lb/>
　之典凡生員必升至率性堂方許積分歲内積至八<lb/>
　分者為及格方與出身是其間經年累月磨練作養<lb/>
　蓋以考其才兼以課其行也今之積分雖經國學按<lb/>
　月課試要不過擇其文理咨部候考其於升至率性<lb/>
　積分八分之典制實未如式臣部仰體皇上作人盛<lb/>
　心故再加考試以上卷量取通判次卷取授州同在<lb/>
　後治行超卓不妨一體優異在今不可謂之非出身<lb/>
<pb n="KR2m0014_WYG_047-55a"/>
　矣查國子監咨送積分監生除南監徐孚逺等十名<lb/>
　見在候考其北監於十四年十二月咨送十二名十<lb/>
　五年七月咨送十名閏十一月又咨送三十六名徃<lb/>
　例毎歲咨送不過一次每次不過數名今則一歲之<lb/>
　中咨送三四次一次送至數十名則濫甚矣課其文<lb/>
　藝未必皆優且言積分而又槩希正選妄覬清華此<lb/>
　尤未可輕徇者也帝是其言<lb/>
　　<hi>臣</hi>等謹按國學之政莫備於明初其諸生則取之<lb/>
<pb n="KR2m0014_WYG_047-55b"/>
　　公卿之子拔之郡國之秀廣為號舍以居之厚其<lb/>
　　衣食以養之在學十餘年始撥歴出身徃徃仕至<lb/>
　　顯宦而所重者尤在司成一席特簡大學士尚書<lb/>
　　侍郎為之及至中葉名儒輩出如李時勉陳敬宗<lb/>
　　章懋羅欽順蔡清崔銑吕柟分教南北晝則㑹饌<lb/>
　　同堂夜則燈火徹旦如家塾之教其子弟故成材<lb/>
　　之士多出其中筮仕之後知禮義重㢘隅尊主庇<lb/>
　　民事業皆有原本至萬厯以後雖屢勤振飭然求<lb/>
<pb n="KR2m0014_WYG_047-56a"/>
　　之法而不求之人如博古正誼之倪元璐講席未<lb/>
　　暖斥之而去則當日之所振飭亦徒事文具耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_047-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷四十七<lb/>
</p>
<p>
</p>
  </div>
</body>
</text>
</TEI>
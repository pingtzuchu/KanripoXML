<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_058-1a"/>
欽定四庫全書<lb/>
欽定續文獻通考卷五十八<lb/>
　職官考<lb/>
　　太后及中宫諸官屬<lb/>
　　<hi>臣</hi>等謹按太后及中宫諸官馬端臨考無其名明<lb/>
　　亦未嘗設也而遼金史志俱有臚載元代官屬更<lb/>
　　繁當録之以備考覈故增設於東宫官屬之前<lb/>
遼北面北䕶衛府官有皇太后宫左右䕶衛<lb/>
<pb n="KR2m0014_WYG_058-1b"/>
　皇太后宫有宿直等官<lb/>
　皇太后皇太妃帳皆有著帳諸局及著帳户司等官<lb/>
　<hi>俱詳見内侍省門</hi>
　又皇太后祗應司官有領皇太后諸局事知皇太后<lb/>
　宫諸司事皇太妃祗應司皇后祗應司近位祗應司<lb/>
　應天皇太后長寧宫承天皇太后崇徳宫各有行宫<lb/>
　都部署司<lb/>
　　遼史營衛志曰以上兩宫又各有提轄錫林斡里<lb/>
<pb n="KR2m0014_WYG_058-2a"/>
　　摩里徳里等<lb/>
金太后兩宫官屬有衛尉副衛尉左右典禁奉令奉丞<lb/>
太僕副僕又門衛典寳謁者各二人閣正丞食官令丞<lb/>
宫令丞醫令丞飲官令丞主藏副主藏主廩副主廪<lb/>
　哀宗正大元年置<lb/>
皇后位下女職司閨掌宫内諸事并給散宫人俸給食<lb/>
料秉儀丞儀各一人掌左右給事宣傳啓奏經籍紙筆<lb/>
之事直閤司丞各一人掌帳幕床褥輿繖洒掃鋪陳薪<lb/>
<pb n="KR2m0014_WYG_058-2b"/>
炭燈燭之事秉衣奉衣各一人掌首飾衣服器玩諸寳<lb/>
財貨裁製縑綵之事掌饌奉饌各一人掌飲食湯藥酒<lb/>
醴蔬果之事<lb/>
　依隆慶宫所設人數衛紹王大安元年定<lb/>
衛尉司官有中衛尉掌總宫中事務副尉左右常侍掌<lb/>
周䕶導從儀仗之事<hi>常侍官䕶衛三十人同東宫奉引八十人傘子四人俱同控鶴執旗</hi>
<hi>二人同儀鸞</hi>
　其屬給事局使副使又内謁者兼司寳二人<hi>内直充奉閤十</hi>
<pb n="KR2m0014_WYG_058-3a"/>
　<hi>人同東宫入殿實逹爾閤直二十人同宫闈局内直</hi>　掖庭局令丞<hi>俱内直充</hi>掌皇<lb/>
　后宫事務　宫令<hi>宫苑司儀鸞局兼</hi>　食官<hi>尚食/局兼</hi>　飲官<hi>尚醖</hi>
　<hi>署兼</hi>　醫官<hi>尚藥局太/醫院兼</hi>　主藏<hi>内藏典/給署兼</hi>　主廪<hi>太倉兼</hi>
元中政院掌中宫財賦營造供給并畨衛之士湯沐之<lb/>
邑官有院使七人同知簽院同簽院判各二人<lb/>
　成宗元貞二年始置中御府大徳四年升中政院武<lb/>
　宗至大四年併入典内院仁宗皇慶二年復為中政<lb/>
　院設官如舊其幕屬司儀長史各二人照磨兼管勾<lb/>
<pb n="KR2m0014_WYG_058-3b"/>
　承發架閣一人<lb/>
　所屬中瑞司掌奉寳冊有卿五人丞典簿各二人<lb/>
　内正司掌百工營繕之役地産孳畜之儲以供膳服<lb/>
　備賜予有卿四人少卿丞典簿各二人照磨兼管勾<lb/>
　一人凡嵗賦之額工作之程嵗終則㑹其數以逹焉<lb/>
　領署二提領所一<hi>尚工署掌營繕雜作之役凡百工名數興造程式與其材物皆經度</hi>
　<hi>而責其成功有令丞等官皇慶元年置其所隸玊列赤局掌裁製縫綫之事有提領大使副使直長等官</hi>
　<hi>延祐六年置使賛儀署掌車輿器備雜造之事有提領大  副使直長等官皇慶二年置</hi>　管領<lb/>
<pb n="KR2m0014_WYG_058-4a"/>
　六盤山等處齊哩克昆民匠都提舉司<hi>至大四年置國初未有官</hi>
　<hi>署賦無所稽後遣使覈實始著為箱設司以領之</hi>官有逹嚕噶齊都提舉各<lb/>
　一人同提舉副提舉各二人知事提控案牘各一人<lb/>
　<hi>延祐二年以民匠提舉司所領地里濶逺人戶散處於政不便乃酌逺近衆寡立奉元等路長官司凡五</hi>
　<hi>處提領所凡十處各有長官副長官提領副提領以分理之互見長官司門</hi>　翊正司掌<lb/>
　齊哩克昆民匠五千餘户嵗辦錢糧造作以供公上<lb/>
　官有令五人丞四人典簿二人照磨一人<hi>世祖至元三十一年</hi>
　<hi>始置御位下管領隨路民匠打捕鷹房奈曼等户總管府復隸正宫位下延祐六年改翊正司嵗終㑹其</hi>
<pb n="KR2m0014_WYG_058-4b"/>
　<hi>出納以逹於院而糾其弊</hi>領提舉司二<hi>一為管領上都等處諸色人匠一為管領隨路打捕</hi>
　<hi>鷹房奈曼等户各有逹嚕噶齊等官俱元貞元年置</hi>提領所一<hi>管領歸徳亳州等處管民提領</hi>
　<hi>所有提領等官成宗大徳二年置</hi>　典飲局掌醖造酒醴以供内府<lb/>
　及祭祀宴享賔客賜頒之給有大使副使各二人<hi>初置</hi>
　<hi>嘉醖局隸家令至大二年改典飲兩都分置皇慶元年撥隸中宫</hi>　管領大都等路<lb/>
　打捕民匠等户總管府掌錢糧造作之事有逹嚕噶<lb/>
　齊總管同知副總管經歴知事提控案牘照磨各一<lb/>
　人<hi>國初平定河南諸郡收聚人戸一萬五千有竒置官管領至元八年屬有司二十年改隸中尚監二</hi>
<pb n="KR2m0014_WYG_058-5a"/>
　<hi>十六年始置總管府</hi>領提舉司十有一<hi>在京二涿州保定等九路各設逹嚕噶齊等官</hi>
　提舉所二十有五<hi>大都等路及東安濟寧等處各設提領等官</hi>　管領諸<lb/>
　路打捕鷹房民匠等户總管府掌錢糧造作之事有<lb/>
　逹嚕噶齊總管同知各一人副總管二人經歴三人<lb/>
　知事提控案牘照磨各一人<hi>大徳三年置元貞元年撥隸中宫位下</hi>領<lb/>
　提舉司四<hi>大都冀寧等路各設逹嚕噶齊等官</hi>提領所十有一<hi>大都保定等處</hi>
　<hi>各設提領等官</hi>　江浙等處財賦都總管府掌江南没入貲<lb/>
　産課其所賦以供内儲有逹嚕噶齊都總管同知副<lb/>
<pb n="KR2m0014_WYG_058-5b"/>
　總管經歴知事照磨提控案牘各一人<hi>至大元年置</hi>領提<lb/>
　舉司三<hi>平江松江建康各設逹嚕噶齊等官</hi>庫局各一<hi>豐盈庫掌收本府錢帛有提領</hi>
　<hi>等官縀織染局掌織染嵗造  疋有局使一人</hi>　管領種田打捕鷹房民匠<lb/>
　等户萬户府掌歸徳亳州永宿二十餘城各䝉古漢軍種<lb/>
　田户差税有萬户經歴知事提控案牘各一人<hi>世祖中統</hi>
　<hi>二年置初隸塔齊爾王位下其後改屬中宫</hi>其屬十<hi>管領大名等處種田諸色户總管府  管</hi>
　<hi>領大都河間等路打捕鷹房總管府下管領東平路管民官各有總管等官  管領本投  大都等處諸</hi>
　<hi>色户計有逹嚕噶齊等官有管領大名等路宣撫司  燕京路管民千户所各  提領等官  管領曹州</hi>
<pb n="KR2m0014_WYG_058-6a"/>
　<hi>等處本投下民户投管領東明等處本投下户計處管領蒲城等處本  下諸色户計  管領汴梁等</hi>
　<hi>本投下種田打捕驅户四提領所各有提領等官俱中統二年置</hi>　海西遼東哈斯<lb/>
　罕等處鷹房諸色人匠齊哩克昆萬户府掌錢糧造<lb/>
　作之事有逹嚕噶齊萬户副萬户經歴知事提控案<lb/>
　牘兼照磨各一人管領哈斯罕等處肇州朶因温都<lb/>
　兒諸色人匠仍領鎮撫司一<hi>鎮撫一人</hi>千户所十有一<hi>各有</hi>
　<hi>逹嚕噶齊等官</hi>　遼陽等處金銀鐡冶都提舉司掌辦金銀<lb/>
　□鐡等課<hi>初分納中書省及中政院後以其賦盡歸中宫</hi>有都提舉同提舉<lb/>
<pb n="KR2m0014_WYG_058-6b"/>
　副提舉提控案牘各一人　管領本位下齊哩克昆<lb/>
　隨路諸色民匠打捕鷹房都總管府掌齊哩克昆二<lb/>
　萬九千户田萬五千餘頃出賦以備供奉營繕之事<lb/>
　<hi>中統二年置大徳十年隸詹事院至大三年隸徽政院延祐三年改善政司文宗天厯三年復立府</hi>官<lb/>
　有逹嚕噶齊都總管同知副總管各一人首領官經<lb/>
　歴知事照磨各一人　管領諸路打捕鷹房民匠等<lb/>
　户總管府有逹嚕噶齊總管同知副總管經歴知事<lb/>
　提控案牘照磨各一人<hi>大徳三年置</hi>其屬<hi>大都等路提舉司四各有逹嚕</hi>
<pb n="KR2m0014_WYG_058-7a"/>
　<hi>噶齊等官大都保定等提領所十有一各有提領等官</hi>　寳昌庫掌受金銀□<lb/>
　鐡之課以待儲運提領大使各一人　金銀塲提領<lb/>
　所七各設提領同提領副提領各一人　鐡冶管勾<lb/>
　所二各設管勾同管勾副管勾各二人　奉宸庫掌<lb/>
　中藏寳貨錢帛給納之事有提㸃四人副使二人提<lb/>
　控案牘一人<hi>大徳元年置</hi>　廣禧庫掌收支御膳野物職<lb/>
　視生料庫有逹嚕噶齊提舉大使各一副使二人提<lb/>
　控案牘一人<hi>大徳八年置</hi>
<pb n="KR2m0014_WYG_058-7b"/>
徽政院掌太后位下錢糧選法工役<lb/>
　初至元十九年立詹事院三十一年太子裕宗薨乃<lb/>
　以院之錢糧選法工役悉歸太后位下改為徽政院<lb/>
　以掌之泰定帝泰定元年罷立詹事如前<lb/>
　所屬有掌謁司卿少卿各四人丞典簿各二人<hi>至元三十</hi>
　<hi>一年改詹事院所屬典寳署為掌謁司設官如之</hi>　甄用監掌供須文成藏<lb/>
　珍三庫出納之事有卿三人太監少監丞各二人經<lb/>
　歴知事照磨各一人<hi>至大元年設</hi>　延福司掌供帳及扈<lb/>
<pb n="KR2m0014_WYG_058-8a"/>
　從蓋造之人有令丞各四人典簿二人照磨一人<hi>大徳</hi>
　<hi>十一年置後併入羣牧監内</hi>　章慶使司有使四人副使司丞經<lb/>
　歴都事各二人照磨管勾各一人<hi>至大三年立</hi>　奉徽庫<lb/>
　掌内府供給有提㸃大使各二人副使四人<hi>英宗至治三年</hi>
　<hi>罷併入文成等庫</hi>　夀和署署令四人署丞六人<hi>舊隸儀鳳司皇慶元</hi>
　<hi>年改隸徽政院遂為章慶使司之屬</hi>　上都掌設署署令五人署丞二<lb/>
　人<hi>至大四年立</hi>　掌醫監領監官逹嚕噶齊各一人卿四<lb/>
　人太卿太監各五人少監六人丞二人<hi>至元三十年改典醫署為</hi>
<pb n="KR2m0014_WYG_058-8b"/>
　<hi>掌醫署至大元年升監設官如上</hi>　修合司藥正司掌修合御用藥<lb/>
　餌有逹嚕噶齊一人副使直長各二人　行箧司藥<lb/>
　局掌供奉御用藥餌有逹嚕噶齊一人使副使各二<lb/>
　人　廣濟提舉司掌修合藥餌以濟貧民有逹嚕噶<lb/>
　齊提舉同提舉副提舉各一人　羣牧監掌中宫位<lb/>
　下孳畜卿三人太卿少卿監丞各二人<hi>至大四年立</hi>　掌<lb/>
　儀署掌户口房舎等令丞各二人<hi>至元二十年立隸詹事院三十一年</hi>
　<hi>改隸徽政院㤗定元年改典設署</hi>　上都掌儀署令丞各一人所掌<lb/>
<pb n="KR2m0014_WYG_058-9a"/>
　同上　江西財賦提舉司掌事産户口錢糧造作等<lb/>
　事有逹嚕噶齊提舉同提舉副提舉各一人<hi>至元二十七年</hi>
　<hi>立</hi>　織染局局使副使局副相副官各一人　桑落<lb/>
　娥眉洲管民提領所提領副提領各一人　封郭等<lb/>
　洲管民提領所提領副提領各一人　龍興打捕提<lb/>
　領所提領副提領各一人　鄂州等處民户水陸事<lb/>
　産提舉司掌太子位下江南園囿地土莊宅人户有<lb/>
　逹嚕噶齊提舉同提舉副提舉各一人<hi>至元二十一年立隸詹事</hi>
<pb n="KR2m0014_WYG_058-9b"/>
　<hi>後改隸徽政</hi>　瑞州上髙縣户計長官司領本處户八千<lb/>
　有逹嚕噶齊長官副長官各一人<lb/>
　　<hi>臣</hi>等謹按元史百官志徽政院苐附見於儲政院<lb/>
　　之下以上各官乃至元三十一年改詹事院為徽<lb/>
　　政院時所置也其後定為儲政院則此之甄用監<lb/>
　　即彼之典用監此之掌醫監即彼之典醫監而其<lb/>
　　餘官職略同官名互異者槩可知矣<lb/>
内宰司内宰六人司丞四人典簿二人照磨一人<lb/>
<pb n="KR2m0014_WYG_058-10a"/>
　至元三十一年既立徽政院改家令為内宰司泰定<lb/>
　元年復為家令司天厯元年罷未幾復立二年罷復<lb/>
　改内宰司<lb/>
　所屬典膳署掌内府飲膳之事令丞各二人<hi>至元十九年立</hi>
　<hi>隸家令司三十一年改掌膳隸内宰泰定元年復改為典膳署所隸洪濟鎮提領三人掌辦納雁隻</hi>
　柴炭局有提領大使副使各一人<hi>至元二十年以東宫位下民一百户</hi>
　<hi>燒炭二月軍一百人採薪二月供内府藏用立局以主其出納俱受詹事院劄大徳十一年隸徽政院</hi>
　　藏珍文成供須三庫分掌金銀珠玉寳貨縀匹絲<lb/>
<pb n="KR2m0014_WYG_058-10b"/>
　棉皮氊鞍轡等物俱設提㸃大使副使各二人　提<lb/>
　舉備用庫掌出納田賦財賦差發課程一切錢糧規<lb/>
　運等事有逹嚕噶齊提舉大使提控案牘各一人<hi>至元</hi>
　<hi>二十年置</hi>　嘉醖局有提㸃大使副使各二人<hi>至元十七年立掌飲</hi>
　<hi>局天厯二年改為嘉醖局</hi>　西山煤窑塲提領大使各一人副使<lb/>
　二人<hi>至元二十四年置領馬安山大峪寺石灰煤窑辦課奉皇太后位下</hi>　保定等路<lb/>
　打捕提領所提領四人<hi>至元十一年收集人户為打捕户計及招到管絲銀差發</hi>
　<hi>税糧等户立提㸃所</hi>　廣平彰徳課麥提領所<hi>至元三十年以二路渡江時駐</hi>
<pb n="KR2m0014_WYG_058-11a"/>
　<hi>驆之地召民種佃遂立所置官以統之</hi>　廣惠庫大使副使各一人<hi>至元</hi>
　<hi>三十年以鈔本五千定立庫放典牧息納於備用庫内</hi>　豐裕倉掌收貯中宫<lb/>
　位下糯米有提領等官<hi>至治二年設</hi>　備物庫掌造作顔<lb/>
　料及雜器等物庫官四人<hi>大徳十一年置</hi>
隆福宫左右都威衛使司使各三人副使僉事左右各<lb/>
二人經歴知事照磨左右各一人<lb/>
　至元十六年以侍衛親軍一萬户撥屬東宫立侍衛<lb/>
　都指揮使司三十一年改隆福宫左都威衛使司隸<lb/>
<pb n="KR2m0014_WYG_058-11b"/>
　中宫至大三年選造作軍士八百人立千户所一百<lb/>
　户翼八以領之而分局造作延祐二年置教授二至<lb/>
　治三年罷軍匠千户所所屬六<hi>鎮撫司一行軍千户所一屯田千户所二</hi>
　<hi>弩軍千户所一資食倉一有鎮撫千户大使等官</hi>
　中統三年以世祖五投下特黙齊立總管府二十一<lb/>
　年改隆福宫右都威衛使司延祐二年置儒學教授<lb/>
　一人四年增䝉古字教授一人所屬八<hi>鎮撫司一行軍所五屯田</hi>
　<hi>千户所一廣貯倉一有鎮撫千户大使等官</hi>
<pb n="KR2m0014_WYG_058-12a"/>
長信寺領大鄂爾多齊哩克昆諸事卿四人少卿寺丞<lb/>
各二人又經歴知事各一人<lb/>
　大徳五年置至大四年卿五人增少卿一人以宦者<lb/>
　為之延祐七年省寺卿少卿各一人定置如上<lb/>
　所屬諸色人匠提舉司領大都上都二鐡局并齊哩<lb/>
　克昆人匠以材木鐡炭皮貨諸色備鄂爾多各枝房<lb/>
　帳之需有逹嚕噶齊提舉副提舉各一人<hi>至元二十五年置其</hi>
　<hi>大都上都二鐡局各掌鄂爾多上下徃來造作装釘房車各有大使副使等官</hi>
<pb n="KR2m0014_WYG_058-12b"/>
長秋寺掌武宗五斡耳朶户口錢糧營繕諸事寺卿五<lb/>
人少卿寺丞各二人又經歴知事各一人<hi>皇慶二年置</hi>
　所屬諸色人匠提舉司二一掌正宫造作之役逹嚕<lb/>
　噶齊同提舉副提舉各一人一掌領武宗軍上北來<lb/>
　人匠逹嚕噶齊提舉同提舉副提舉各一人<hi>至大元年置是</hi>
　<hi>年鄂爾多三位下撥到人匠五百九十三户始置提舉司隸中政院後屬長信寺</hi>
承徽寺掌逹爾瑪實哩皇后位下錢糧營繕等事寺卿<lb/>
五人少卿寺丞各二人經歴知事各一人<hi>至治元年置</hi>
<pb n="KR2m0014_WYG_058-13a"/>
　所屬諸色人匠提舉司二各設逹嚕噶齊提舉同提<lb/>
　舉副提舉各一人<hi>至治三年置</hi>
長寧寺掌英宗蘇克巴拉皇后位下户口錢糧營繕等<lb/>
事寺卿六人少卿寺丞各二人經歴知事各一人<lb/>
長慶寺掌成宗鄂爾多及常嵗管辦禾失房子行幸集<lb/>
賽台人等衣糧之事寺卿六人少卿二人寺丞經歴知<lb/>
事各一人<hi>泰定元年置</hi>
寧徽寺隸班布爾實皇后位下寺卿六人少卿四人丞<lb/>
<pb n="KR2m0014_WYG_058-13b"/>
二人經歴知事各一人<hi>天厯二年置</hi>
延徽寺<hi>順帝至元六年二月置</hi>依累朝故事起盖伊埓哲伯皇帝<lb/>
鄂爾多置延徽寺以掌之<lb/>
徽政院<hi>順帝元統元年十二月置</hi>依太皇太后故事為皇太后置徽<lb/>
政院設立官屬三百六十有六人<lb/>
資正院<hi>至元六年十二月置</hi>為鄂勒哲呼圖克皇后置資正院院<lb/>
使六人同知僉院同僉院判各二人首領官經歴都事<lb/>
管勾照磨各一人<hi>将昭功萬户府屬除已罷繕工司外集慶路錢糧并入有司每年騐數撥</hi>
<pb n="KR2m0014_WYG_058-14a"/>
<hi>付資正院領之自後正宫皇后崩冊立完者呼圖克為皇后改置崇政院</hi>
　　<hi>臣</hi>等謹按百官志又有管領大都等路打捕鷹房<lb/>
　　臙粉人户總管府<hi>至元二十九年立大徳十一年撥隸皇太后位下有逹嚕噶齊</hi>
　　<hi>等官</hi>　管領諸路齊哩克昆民匠都總管府<hi>至元七年立十</hi>
　　<hi>四年以所隸户口善造作屬中宫十六年立織染雜造二局以司造作立提領所以司徭役延祐六</hi>
　　<hi>年改繕用司七年後改府有逹嚕噶齊等官其屬附見者河間伊都等處管民提領所二十各有提</hi>
　　<hi>領等官又織染局雜造局𢎞州衣錦院豐州毛子局縉山毛子旋局廣備庫各有大使副使等官徐</hi>
　　<hi>邳提舉司有提舉等官隸徽政院</hi>　隨路諸色民匠打捕鷹房都<lb/>
<pb n="KR2m0014_WYG_058-14b"/>
　　總管府<hi>總四鄂爾多位下户計民匠造作之事有逹嚕噶齊等官至元二十四年置官吏不</hi>
　　<hi>入常調凡鄂爾多之事復置四總管以分掌之</hi>　管領保定等路阿哈塔<lb/>
　　宻爾諸色人匠總管府<hi>至元十七年置掌太祖大鄂爾多一切事務有逹嚕</hi>
　　<hi>噶齊等官</hi>　管領打捕鷹房民匠逹嚕噶齊總管府<hi>至元</hi>
　　<hi>二十一年置掌二皇后鄂爾多位下嵗賜財物造作等事有逹嚕噶齊等官</hi>　管領隨<lb/>
　　路諸色民匠打捕鷹房等户總管府<hi>大徳二年置掌太祖鄂爾</hi>
　　<hi>多四季行營一切事務有逹嚕噶齊等官</hi>　管領隨路打捕鷹房諸色<lb/>
　　民匠齊哩克昆總管府<hi>延祐五年置掌太祖四皇后位下四季行營并嵗賜</hi>
<pb n="KR2m0014_WYG_058-15a"/>
　　<hi>造作之事有逹嚕噶齊等官</hi>　齊哩克昆諸色民匠逹嚕噶齊<lb/>
　　并管領上都奈曼提舉司<hi>掌迭只鄂爾多位下齊哩克昆諸色民匠及嵗</hi>
　　<hi>賜錢糧等事有逹嚕噶齊等官</hi>　管領大都上都諸色人匠柰曼<lb/>
　　户提舉司<hi>至元十七年置掌鄂爾多位下嵗賜等事有逹嚕噶齊等官</hi>皆在中<lb/>
　　政徽政兩院所屬之外者也附録之以備考<lb/>
　　東宫官屬<lb/>
宋理宗景定元年立皇太子以賈似道為少師<lb/>
　朱熠皮龍榮沈炎並兼太子賔客楊棟兼太子詹事<lb/>
<pb n="KR2m0014_WYG_058-15b"/>
　又置翊善賛讀等官<lb/>
　　以上據宋史職官志按理宗紀是年四月進似道<lb/>
　　少師依前右丞相兼樞宻使六月立忠王禥為皇<lb/>
　　太子楊棟葉夢鼎並詹事七月似道兼太子少師<lb/>
　　是似道為兼官而詹事又有葉夢鼎三年十月以<lb/>
　　楊棟簽書樞宻院事兼權叅知政事葉夢鼎端明<lb/>
　　殿學士同簽書樞宻院事並兼太子賔客志則不<lb/>
　　載紀志小異如此<lb/>
<pb n="KR2m0014_WYG_058-16a"/>
遼北面皇太子惕隱司掌皇太子宫帳之事官有皇太<lb/>
子惕隱<lb/>
　又有皇太子祗應司<lb/>
　皇太子亦有著帳戸司<hi>詳内侍省門</hi>
南面東宫三師府官有太子太師太傅太保少師少傅<lb/>
少保<lb/>
太子賔客院官有太子賔客詹事院官有太子詹事少<lb/>
詹事詹事丞主簿司直司官有太子司直<lb/>
<pb n="KR2m0014_WYG_058-16b"/>
左春坊官有太子左庻子中允司議郎左諭徳左賛善<lb/>
大夫<lb/>
　文學館有崇文館學士直學士太子校書郎司經局<lb/>
　有太子洗馬文學校書郎正字典設局有典設郎宫<lb/>
　門局有宫門郎<lb/>
右春坊官有太子右庶子中舎人舎人右諭徳右賛善<lb/>
大夫通事舎人<lb/>
　太子家令寺有太子家令丞主簿率更寺有太子率<lb/>
<pb n="KR2m0014_WYG_058-17a"/>
　更令丞主簿太子僕寺有太子僕丞主簿<lb/>
太子左右衛率府左右司禦率府左右清道率府左右<lb/>
監門率府左右内率府各有左右太子率等官<lb/>
金宫師府掌保䕶東宫道以徳義官有太子太師太傅<lb/>
太保少師少傅少保<lb/>
　海陵天徳四年始定制宫師府三師三少詹事院詹<lb/>
　事三寺十率府皆隸焉左右諭徳為東宫僚屬<lb/>
　詹事院掌總統東宫内外庶務官有太子詹事少詹<lb/>
<pb n="KR2m0014_WYG_058-17b"/>
　事<lb/>
　左右衛率府掌周衛導從儀仗左右監門掌門衛禁<lb/>
　鑰僕正副僕僕丞掌車馬厩牧弓箭鞍轡器物等事<lb/>
　掌寳二人掌奉寳謹其出入典儀賛儀司賛禮儀侍<lb/>
　正侍丞掌冠帶衣服左右給使之事典食令丞承奉<lb/>
　膳羞侍藥奉藥承奉醫藥掌飲令丞承奉賜茶及酒<lb/>
　果之事家令家丞掌營繕栽植鋪設及燈燭之事司<lb/>
　經正副掌經史圖籍筆硯等事司藏副掌庫藏財貨<lb/>
<pb n="KR2m0014_WYG_058-18a"/>
　出入之事司倉副掌倉庫出納薪炭等事中侍局都<lb/>
　監同監掌東閤内之禁令省察宫人廩賜給納諸物<lb/>
　轄侍人等<lb/>
　左右諭徳左右賛善掌賛諭道徳侍從文章又有内<lb/>
　直郎<lb/>
元詹事院備左右輔翼皇太子之任官有左右詹事各<lb/>
一人副詹事詹事丞院判各二人别置宫臣賔客二人<lb/>
左右諭徳左右賛善各一人校書郎二人中庶子中允<lb/>
<pb n="KR2m0014_WYG_058-18b"/>
各一人<lb/>
　至元十九年立三十一年以院之錢糧選法工役悉<lb/>
　歸太后位下改為徽政院大徳九年復立詹事院至<lb/>
　大四年至泰定元年罷立不一天厯二年改為儲政<lb/>
　院<lb/>
　所屬典牧監掌孳畜之事有卿太監少監丞各二人<lb/>
　經歴知事照磨各一人<hi>天厯二年置</hi>　儲膳司掌皇太子<lb/>
　飲膳之事有卿四人少卿丞主事各二人照磨一人<lb/>
<pb n="KR2m0014_WYG_058-19a"/>
　　典寳監卿太監少監丞各二人經歴知事各一人<lb/>
　<hi>至元十九年立典寳署大徳十一年改為監</hi>
　　<hi>臣</hi>等謹按百官志以上各官俱係詹事院司屬其<lb/>
　　實典牧監即徽政院之羣牧監典寳監即徽政院<lb/>
　　之掌謁司若儲膳司則又與儲政院家令司所掌<lb/>
　　略同盖三院改設不常故官同而名異如此<lb/>
儲政院設院使六人同知僉院同僉院判司議長史照<lb/>
磨管勾各二人<lb/>
<pb n="KR2m0014_WYG_058-19b"/>
　所屬家令司掌太子飲膳供帳倉庫家令家丞典簿<lb/>
　各二人照磨一人<hi>至元二十年置三十一年改内宰司隸徽政院泰定元年復為家令</hi>
　<hi>司</hi>　典幄署掌太子供帳令丞各二人　府正司掌<lb/>
　鞍轡弓矢等物府正府丞典簿各二人照磨一人<hi>至元</hi>
　<hi>二十年置三十一年改官政司嗣後罷立不常</hi>　資武庫掌軍器提㸃大使<lb/>
　各一人　冀用庫掌鞍轡官同上　延慶司掌修建<lb/>
　佛事使二人同知一人副使典簿各二人照磨一人<lb/>
　<hi>至元二十一年立三十一年隸徽政院大徳十一年立詹事院别立延慶司泰定元年仍隸本院事務</hi>
<pb n="KR2m0014_WYG_058-20a"/>
　　典用監掌供須文成藏珍三庫内府供給縀疋寳<lb/>
　貨等物卿四人太監少監丞各二人經歴知事照磨<lb/>
　各一人<hi>至元元年立天厯二年隸内宰司</hi>　典醫監領東宫太醫修<lb/>
　合供進藥餌有逹嚕噶齊太監少監丞各二人經歴<lb/>
　知事各一人<hi>至元十九年置典醫署三十一年改掌醫署大徳十一年立為監所屬廣濟提</hi>
　<hi>舉司掌修合藥餌以施貧民行典藥局掌供奉東宫藥餌典藥局掌修製東宫藥餌各有逹嚕噶齊等官</hi>
　　<hi>臣</hi>等謹按百官志諸總管府内有隸儲政院為管<lb/>
　　領齊哩克昆諸色民匠都總管府<hi>至大三年立天厯元年隸儲政</hi>
<pb n="KR2m0014_WYG_058-20b"/>
　　<hi>院有逹嚕噶齊等官其屬大都上都及雜造人匠三提舉司各有逹嚕噶齊等典製局典設署雜造</hi>
　　<hi>局有大使副使令丞院長等</hi>汴梁等路管民總管府<hi>元貞元年立掌各屯</hi>
　　<hi>田户差發子粒有逹嚕噶齊等官隸徽政院㤗定元年改隸詹事院後隸儲政院其屬常盈庫有大</hi>
　　<hi>使副使提領所八管佃提領十二各有提領等官</hi>又隨路諸色人匠都總<lb/>
　　管府所屬之雙線局大小木局畫油局大都上都<lb/>
　　兩鄂囉提領所上都異様毛子局氊局斜皮局隆<lb/>
　　興等路雜造鞍子局並受詹事院劄已詳總管府<lb/>
　　門<lb/>
<pb n="KR2m0014_WYG_058-21a"/>
衛候直都指揮使司<hi>至元二十年以控鶴一百三十五人隸府正司三十年隸家令司三</hi>
<hi>十一年增控鶴六十五人立衛候司以領之</hi>兼掌東宫儀從金銀器物置衛<lb/>
候一人副衛候二人及儀從庫百户<hi>大徳十一年復増懷孟從行控鶴五</hi>
<hi>百人</hi>尋升都指揮使司<lb/>
　至治四年以控鶴六百三十人歸中宫位下泰定四<lb/>
　年復立司有逹嚕噶齊佩三珠虎符都指揮使佩三<lb/>
　珠虎符副指揮使佩雙珠虎符各二人又知事提控<lb/>
　案牘各一人<lb/>
<pb n="KR2m0014_WYG_058-21b"/>
　所屬百户所凡六每所置百戸二人儀從庫大使二<lb/>
　人副使一人<lb/>
左衛率府官有率使三人副使僉事各二人經歴知事<lb/>
照磨各一人<lb/>
　至大元年撥江南行省萬户府精鋭漢軍為東宫衛<lb/>
　軍立衛率府設官十一人延祐四年改為中翊府又<lb/>
　改為御臨親軍指揮司又以御臨非古典改為羽林<lb/>
　六年復隸東宫仍為左衛率府定置如上所屬十有<lb/>
<pb n="KR2m0014_WYG_058-22a"/>
　八<hi>鎮撫所一行軍千户所十弩軍千戸所一屯田千户所三各有鎮撫逹嚕噶齊千户百户弹壓等官</hi>
　<hi>教官三有蒙古字及儒學隂陽各教授一人</hi>
右衛率府官有率使副使僉事經歴知事各二人照磨<lb/>
一人<lb/>
　延祐五年以薩勒竒諾爾迤東女直右翼屯田四萬<lb/>
　府兵合為右衛率府置官十二人後定置如上其屬<lb/>
　七<hi>鎮撫所一千户所五教官一有鎮撫千户百户彈壓教授等官</hi>
東宫官屬有皇太子宫傅官<lb/>
<pb n="KR2m0014_WYG_058-22b"/>
　順帝至正六年四月立皇太子宫傅府以昌吉等為<lb/>
　宫傅官時太子猶未受冊寳九年冬立端本堂為皇<lb/>
　太子學宫置諭徳一人賛善文學正字司經各二人<lb/>
　十三年六月冊立皇太子定置皇太子賔客二人左<lb/>
　右諭徳賛善各一人文學二人中庶子中允各一人<lb/>
　是月旋罷宫傅府立詹事院置詹事三人同知詹事<lb/>
　副詹事詹事丞各二人首領官四人中儀長史各二<lb/>
　人管勾照磨各一人其屬五<hi>家令司家令四人家丞典簿各二人照磨一人</hi>
<pb n="KR2m0014_WYG_058-23a"/>
　<hi>司府正司府正府丞典簿各二人照磨一人藏儀衛  指揮副各二人知事一人  十一月置典  庫掌</hi>
　<hi>收皇太子錢帛</hi>十七年十月置分詹事院詹事同知副使各<lb/>
　一人丞二人又經歴都事各二人照磨兼架閣一人<lb/>
　斷事二人知事一人二十七年八月命皇太子總天<lb/>
　下軍馬九月皇太子置大撫軍院知院四人同知二<lb/>
　人副使同僉各一人首領官經歴都事各二人照磨<lb/>
　兼管勾一人二十八年閏七月詔罷之<lb/>
明太子太師太傅太保掌以道徳輔導太子而謹䕶翼<lb/>
<pb n="KR2m0014_WYG_058-23b"/>
之太子少師少傅少保掌奉太子以觀三公之道徳而<lb/>
教諭焉太子賔客掌侍太子賛相禮儀規誨過失皆東<lb/>
宫大臣無定員<lb/>
　洪武元年太祖有事親征慮太子監國别設宫僚或<lb/>
　生嫌隙乃以朝臣兼宫職李善長兼太子太師徐逹<lb/>
　兼太子少傅常遇春兼太子少保治書侍御史文原<lb/>
　吉范顯祖兼太子賔客三年禮部尚書陶凱請選人<lb/>
　專任東宫官罷兼領庶於輔導有所責成帝諭以江<lb/>
<pb n="KR2m0014_WYG_058-24a"/>
　充之事可為明監立法兼領非無謂也由是東宫師<lb/>
　傅止為兼官加官及贈官惟永樂間成祖幸北京以<lb/>
　姚廣孝專為太子少師留輔太子自是以後終明世<lb/>
　皆為虛銜於太子輔導之職無與也<lb/>
詹事府詹事一人少詹事府丞各二人主簿㕔主簿一<lb/>
人録事通事舎人各二人<lb/>
　詹事掌統府坊局之政事以輔導太子少詹事佐之<lb/>
　凡入侍太子以坊局翰林官畨直進講尚書春秋資<lb/>
<pb n="KR2m0014_WYG_058-24b"/>
　治通鑑大學衍義貞觀政要諸書前期纂輯成章進<lb/>
　御然後赴文華殿講讀講讀畢率其僚屬以朝廷所<lb/>
　處分軍國重事及撫諭諸畨恩義陳説於太子凡朝<lb/>
　賀必先奏朝廷乃具啓本以進凡府僚及坊局官與<lb/>
　翰林院職互相兼試士修書皆與焉通事舎人典東<lb/>
　宫朝謁辭見之禮承令勞問之事凡廷臣朝賀進箋<lb/>
　進春進厯於太子則引入而舉案<lb/>
左右春坊大學士左右庶子左右諭徳各一人左右中<lb/>
<pb n="KR2m0014_WYG_058-25a"/>
允左右賛善左右司直郎各二人左右清紀郎一人<hi>不常</hi>
<hi>設</hi>左右司諫二人<hi>亦不常設</hi>
　春坊大學士掌太子上奏請下啓箋及講讀之事皆<lb/>
　審慎而監省之庶子諭徳中允賛善各奉其職以從<lb/>
　凡東宫監國撫軍出狩及朝㑹出入覆啓畫諾必審<lb/>
　署以移詹事諸祥眚必啓告内外庶政可為規鑒者<lb/>
　隨事而賛諭伶人僕御有改變新聲導逢非禮者則<lb/>
　陳古義申典制糾正而請斥逺之司直清紀郎掌彈<lb/>
<pb n="KR2m0014_WYG_058-25b"/>
　劾宫僚糾舉政事文華殿講讀畢諸臣班退有獨留<lb/>
　奏事及私謁者則共糾之司諫掌箴誨鑒戒以拾遺<lb/>
　補過凡有啓事於東宫與司直清紀執筆紀令㫖規<lb/>
　正其譌謬者<lb/>
司經局洗馬一人校書正字各二人<lb/>
　洗馬掌經史子集制典圖書刋輯之事立正本副本<lb/>
　貯本以備進覽凡天下圖冊上東宫者皆受而藏之<lb/>
　校書正字掌繕寫裝潢詮其訛謬而調其音切以佐<lb/>
<pb n="KR2m0014_WYG_058-26a"/>
　洗馬<lb/>
　先是洪武初置大本堂充古今圖籍其中召四方名<lb/>
　儒訓導太子親王諸儒專經面授分畨夜直巳而太<lb/>
　子居文華堂諸儒迭班侍從又選才俊之士入充伴<lb/>
　讀時時賜宴賦詩商𣙜古今評論文學是時東宫官<lb/>
　屬自太子少師少傅少保賔客外則有左右詹事同<lb/>
　知詹事院事副詹事詹事丞左右率府使同知左右<lb/>
　率府事左右率府副使諭徳賛善大夫皆以勲舊大<lb/>
<pb n="KR2m0014_WYG_058-26b"/>
　臣領其職又有文學中舎正字侍正洗馬庶子及賛<lb/>
　讀等官十五年更定左右春坊各置庶子諭徳中允<lb/>
　賛善司直郎又各設大學士尋定司經局設洗馬校<lb/>
　書正字二十二年以官聨無統始置詹事院為府定<lb/>
　詹事春坊大學士司經局洗馬雖各有印而事總於<lb/>
　詹事府二十九年增設左右春坊清紀郎司諫通事<lb/>
　舎人惠帝建文中增少卿寺丞各一人賔客二人又<lb/>
　置資徳院資徳一人資善二人其屬賛讀賛書著作<lb/>
<pb n="KR2m0014_WYG_058-27a"/>
　郎各二人掌典籍各一人成祖復舊制英宗初命大<lb/>
　學士提調講讀官<lb/>
　　明史職官志曰按詹事府多由他官兼掌天順以<lb/>
　　前或尚書侍郎都御史成化以後率以禮部尚書<lb/>
　　侍郎由翰林出身者兼掌之其協理無常員春坊<lb/>
　　大學士景泰間倪謙劉定之而後僅楊廷和一任<lb/>
　　之後不復設其司直司諫清紀郎亦不常置惟嘉<lb/>
　　靖十八年以陸深為詹事崔銑為少詹事王教羅<lb/>
<pb n="KR2m0014_WYG_058-27b"/>
　　洪先華察等為諭徳賛善洗馬皇甫涍唐順之等<lb/>
　　為司直司諫皆天下名儒自明初宋濓諸人後宫<lb/>
　　僚莫盛於此嗣是出閣講讀每㸃别員本府坊局<lb/>
　　僅為翰林官遷轉之階<lb/>
南京詹事府主簿一人<lb/>
　　諸王官屬<lb/>
　　<hi>臣</hi>等謹按馬端臨考東宫官後載太孫官屬而諸<lb/>
　　王官屬闕焉今從王圻例增輯並考宋史職官志<lb/>
<pb n="KR2m0014_WYG_058-28a"/>
　　補録之<lb/>
宋親王府官有傅長史司馬諮議㕘軍友記室㕘軍王<lb/>
府教授小學教授<lb/>
　傅及長史司馬有其官而未嘗除太宗太平興國八<lb/>
　年諸王出閣楚王府置諮議㕘軍二人翊善一人陳<lb/>
　王府置諮議翊善各一人韓王冀王益王置翊善各<lb/>
　一人後又置記室及諸王府侍講一人並以常叅官<lb/>
　兼充<hi>其後多不置諮議翊善記室或止一人</hi>真宗大中祥符九年仁宗<lb/>
<pb n="KR2m0014_WYG_058-28b"/>
　初封夀春郡王置友二人亦以常叅官兼充天禧二<lb/>
　年進封昇王友遷諮議仍置記室一人又皇姪皇孫<lb/>
　侍教南北伴讀無定數<hi>至道初太宗以皇親子孫就講學欲置侍講之職中書言</hi>
　<hi>按唐太宗改諸王侍讀為奉諸王講讀今皇孫皇姪皆環衛之職講以教授為名從之選京朝官通經者</hi>
　<hi>充其後又令王府記宣翊善侍講分兼南北宅教授大中祥符三年又有侍教之名自是南北院或有侍</hi>
　<hi>讀</hi>凡諸宫皆有教授初無定員是年英宗以宗室自<lb/>
　率府副率以上八百餘人奉朝請者四百餘人而教<lb/>
　官纔六人乃詔增置教授官凡皇族年三十已上者<lb/>
<pb n="KR2m0014_WYG_058-29a"/>
　百一十三人置講書四人年二十已上者百十三人<lb/>
　置講書四人年十五已上者三百九人增置教授五<lb/>
　人年十四以下者别置小學教授十二人并舊六為<lb/>
　二十七人以分教之其子弟不率教俾教授官本位<lb/>
　尊長具名中大宗正司量行戒責教授官不職大宗<lb/>
　正司宻訪以聞舊制親賢宅置講書髙宗紹興十二<lb/>
　年改為府教授掌教親賢宅南班宗子孝宗淳熈十<lb/>
　二年詔建魏惠憲王府置小學教授二人以館職兼<lb/>
<pb n="KR2m0014_WYG_058-29b"/>
　充掌訓皇孫既長趨朝謁則不以小學名而講習如<lb/>
　故自後皇姪皇孫皆置教授<lb/>
遼北面有親王祗應司<lb/>
　親王國官制未詳有王府近侍祗候<lb/>
　王子院掌王子各帳之事官有王子太師太保司徒<lb/>
　司空其屬有王子班郎君<lb/>
　　<hi>臣</hi>等謹按百官志大東丹國中臺省官有左右大<lb/>
　　相左右次相太祖天顯元年置景宗乾亨元年省<lb/>
<pb n="KR2m0014_WYG_058-30a"/>
　又親王亦有著帳戸司<hi>詳内侍省門</hi>
南面王傅府官有王傅<lb/>
　親王内史府官有内史長史參軍其屬有諸王文學<lb/>
　館教授伴讀<lb/>
金親王府屬官有傅掌師範輔導參議可否若親王在<lb/>
外亦兼本京節鎮有同知府尉本府長史<lb/>
　章宗明昌三年改掌警嚴侍從兼總統本府之事司<lb/>
　馬同檢校門禁總統府事文學二人掌賛導禮義資<lb/>
<pb n="KR2m0014_WYG_058-30b"/>
　廣學問記室參軍掌表箋書啓之事<hi>世宗大定七年八月始置二十</hi>
　<hi>年不專除令文學兼之</hi>
元昭功萬户都總使司官有都總使二人同知一人副<lb/>
使二人又經歴知事照磨各一人<lb/>
　至順二年立凡文宗潛邸扈從之人皆領於是府<lb/>
　其屬宫相都總管府逹嚕噶齊二人都總管一人副<lb/>
　逹嚕噶齊同知副總管各一人又經歴知事提控案<lb/>
　牘各一人<hi>至順二年罷宮相府并鶴馭司改齊哩克昆錢糧總管府為本府</hi>　織染<lb/>
<pb n="KR2m0014_WYG_058-31a"/>
　雜造人匠都總管府逹嚕噶齊總管同知各一人副<lb/>
　總管二人又經歴知事提控案牘照磨各一人<hi>至元二十</hi>
　<hi>年為管領織染縀疋匠人設總管府元貞二年以營繕浩繁亊務冗滯升為都總管府隸徽政院天厯元</hi>
　<hi>年改隸儲慶使司三年改屬官相所屬有織染綾錦紋錦中山真定𢎞州蕁摩哩納竒實六局各有大使</hi>
　<hi>副使等大名織染雜造兩提舉司有提舉副提舉等供用庫各有大使副使</hi>　管領諸路<lb/>
　打捕鷹房奈曼等户總管府掌人匠一萬三千有竒<lb/>
　嵗辦税糧皮貨採捕野物鷹鷂以供内府有逹嚕噶<lb/>
　齊都總管同知治中府判各一人又經歴知事提控<lb/>
<pb n="KR2m0014_WYG_058-31b"/>
　案牘各一人<hi>至元十二年賜東宫位下隸詹事三十一年隸徽政至大四年隸崇祥院天厯</hi>
　<hi>元年隸儲慶使司至順元年改屬宫相府所屬諸路大使司一提領所二十有二各有提領副提領廣衍</hi>
　<hi>庫管領滑山炭塲所各有大使</hi>　繕工司掌人匠營造之事卿少卿<lb/>
　丞各二人又經歴知事照磨兼提控案牘管勾承發<lb/>
　架閣各一人<hi>天厯二年置所屬金玉珠翠大都織染雜造三提舉司有逹嚕噶齊提舉等富</hi>
　<hi>昌庫有大使副使</hi>
　　<hi>臣</hi>等謹按百官志又有管領本投下大都等路齊<lb/>
　　哩克昆民匠總管府<hi>中統元年立掌户口錢帛差發等事至元九年撥隸安西</hi>
<pb n="KR2m0014_WYG_058-32a"/>
　　<hi>王位下皇慶元年又屬公主皇后位下延祐元年改隸章慶司天厯二年又改隸儲政院逹嚕噶齊</hi>
　　<hi>總管俱受朝㫖同知副總管則受安西王令㫖其所屬之管民管地五提領所受本府劄而織染提</hi>
　　<hi>舉司除同提舉而外亦受安西王令㫖焉</hi>隨路打捕鷹房諸色民匠總<lb/>
　　管府<hi>至元二十二年置掌北安王位下嵗賜錢糧之事有逹嚕噶齊等官</hi>所掌亦諸<lb/>
　　王位下之事應附見於此至於兵部所隸之管領<lb/>
　　隨路打捕鷹房民匠總管府<hi>初隸實喇大王位下後歸朝廷</hi>管領<lb/>
　　本投下大都路打捕鷹房諸色人匠都總管府<hi>掌哈</hi>
　　<hi>繖大王位下事</hi>管領本位下打捕鷹房民匠等户都總管<lb/>
<pb n="KR2m0014_WYG_058-32b"/>
　　府<hi>掌色辰於定王位下事</hi>工部所隸之隨路諸色民匠都總<lb/>
　　管府<hi>掌仁宗潛邸人匠</hi>已詳見兵工兩部兹不復贅<lb/>
内史府官有内史九人中尉六人司馬四人諮議記室<lb/>
各二人又有照磨兼管勾承發架閣庫<lb/>
　至元二十九年封晉王於太祖四鄂爾多之地改王<lb/>
　傅為内史置官十四員延祐五年給印分司京師并<lb/>
　分置官屬<lb/>
　其屬延慶司掌王府祈禳之事使三人同知二人典<lb/>
<pb n="KR2m0014_WYG_058-33a"/>
　簿一人<hi>至元二十七年置</hi>　斷事官掌王府詞訟之事官一<lb/>
　十有六人又經歴知事各一人　典軍司掌控鶴百<lb/>
　二十有六人典軍副使各二人<hi>大徳四年置</hi>
諸王傅官庫春布哈太子至齊王位下凡四十五王每<lb/>
位下各設王傅傅尉司馬三人<lb/>
　傅尉惟庫春布哈額布根鄂羅木烏遜三王有之自<lb/>
　此以下皆稱府尉别於王傅之下司馬之上而三員<lb/>
　並設又多寡不同或少至一人或多至三人者齊王<lb/>
<pb n="KR2m0014_WYG_058-33b"/>
　則又獨設王傅一人<lb/>
明王府長史司官有左右長史各一人<lb/>
　其屬有典簿一人所轄審理所審理正副各一人典<lb/>
　膳所典膳正副各一人奉祠所奉祠正副典樂各一<lb/>
　人典寳所典寳正副各一人紀善所紀善二人良醫<lb/>
　所良醫正副各一人典儀所典儀正副各一人工正<lb/>
　所工正工副各一人<hi>以上各所副官世宗嘉靖四十四年並革</hi>伴讀四人<lb/>
　教授無定員引禮舎人三人倉大使副使各一人庫<lb/>
<pb n="KR2m0014_WYG_058-34a"/>
　大使副使各一人<hi>倉庫副使後俱革</hi>郡王府教授典膳各一<lb/>
　人鎮國將軍教授一人<lb/>
　長史掌王府之政令輔相規諷以匡王失率府僚各<lb/>
　供乃事而總其庻務焉凡請名請封請婚請恩澤及<lb/>
　陳謝進獻表啓書疏長史為王奏上若王有過則詰<lb/>
　長史曾經過犯之人毋得選用是職審理掌推按刑<lb/>
　獄禁詰横暴無干國紀典膳掌祭祀賔客王若妃之<lb/>
　膳羞奉祠掌祭祀樂舞典寳掌王寳符牌紀善掌諷<lb/>
<pb n="KR2m0014_WYG_058-34b"/>
　導禮法開諭古誼及國家恩義大節以詔王善良醫<lb/>
　掌醫典儀掌陳儀式工正掌繕造修葺宫邸廨舎伴<lb/>
　讀掌侍從起居陳設經史教授掌以徳義迪王校勘<lb/>
　經籍凡宗室年十嵗以上入宗學教授與紀善為之<lb/>
　師引禮掌接對賔客賛相威儀<lb/>
　洪武三年置王相府左右相左右傅參軍府參軍各<lb/>
　一人録事二人紀善一人各以其品秩列朝官之次<lb/>
　又置典籖司諮議官尋以王府武相皆勲臣令居文<lb/>
<pb n="KR2m0014_WYG_058-35a"/>
　相上王相府官屬仍與朝官更互除授是年置王府<lb/>
　教授九年改參軍為長史罷王傅府及典籖司諮議<lb/>
　官增設伴讀四人選老成明經慎行之士任之侍讀<lb/>
　四人收掌文籍少則缺之十三年并罷王相府置左<lb/>
　右長史典簿各一人定王府孳牲所倉庫等官俱為<lb/>
　雜職二十八年置靖江王府諮議所諮議記室教授<lb/>
　各一人惠帝建文中增置親王賔輔二人伴讀伴講<lb/>
　伴書各一人長史三人郡王賔友二人教授一人記<lb/>
<pb n="KR2m0014_WYG_058-35b"/>
　室二人直史左右直史吏目各一人典印典祠典禮<lb/>
　典饌典藥五署官各一人典儀引禮舎人各二人儀<lb/>
　仗司吏目一人其賔輔三伴賔友教授進見時侍坐<lb/>
　稱名而不稱臣禮如賔師成祖初復舊制改靖江王<lb/>
　府諮議所為長史司神宗萬厯間周府設宗正一人<lb/>
　<hi>後各府亦漸置</hi>郡王府增設教授一人<lb/>
王府䕶衛指揮使司設官如京衛王府儀衛司儀衛正<lb/>
一人儀衛副二人典仗六人<lb/>
<pb n="KR2m0014_WYG_058-36a"/>
　儀衛掌侍衛儀仗䕶衛掌防禦非常䕶衛王邸有征<lb/>
　調則聴命於朝明初諸王府置䕶軍府洪武三年置<lb/>
　儀衛司司設正副各一人司仗六人四年改司仗為<lb/>
　典仗五年置親王䕶衛指揮使司每王府設三䕶衛<lb/>
　衛設前後左右中五所所千户二人百户十人又設<lb/>
　圍子手二所每所千户一人九年罷䕶軍府建文中<lb/>
　改儀衛司為儀仗司增置吏目一人成祖初復舊制<lb/>
　　駙馬都尉府<hi>明儀賔附</hi>
<pb n="KR2m0014_WYG_058-36b"/>
　　<hi>臣</hi>等謹按馬端臨考奉車駙馬騎三都尉載於大<lb/>
　　將軍官屬下今考自宋以後奉車都尉歴代皆不<lb/>
　　設其上騎都尉騎都尉則為武臣勲官而駙馬都<lb/>
　　尉皆如前代之制惟尚主者為之故改叙於諸王<lb/>
　　官屬之次并考宋寧宗以後見於帝紀者補入焉<lb/>
宋理宗景定二年十一月詔駙馬都尉楊鎮家合有賞<lb/>
典進封有差<lb/>
　時下嫁周國公主於楊鎮以鎮為宜州觀察使賜玉<lb/>
<pb n="KR2m0014_WYG_058-37a"/>
　帶尋升慶逺軍承宣使詔楊蕃孫官兩轉楊鐸楊鑑<lb/>
　官一轉並直祕閣餘轉官進封有差焉<lb/>
遼北面駙馬都尉府官有駙馬都尉掌公主帳宅之事<lb/>
　　<hi>臣</hi>等謹按百官志有大國舅司掌國舅伊蘇濟勒<lb/>
　　巴哩二帳之事太祖天顯十年合皇太后二帳為<lb/>
　　國舅司聖宗開泰三年又并二司為一帳官有伊<lb/>
　　蘇濟勒國舅太翁帳小翁帳常衮巴哩國舅大父<lb/>
　　帳少父帳常衮國舅太師太保太尉司徒司空其<lb/>
<pb n="KR2m0014_WYG_058-37b"/>
　　屬有敞史又有太翁小翁大父少父各帳詳衮司<lb/>
　　<hi>有國舅詳衮都監本族將軍小將軍</hi>國舅左右伊勒希巴及敞史國<lb/>
　　舅帳尅又國舅别部世宗置官制未詳考列朝並<lb/>
　　未設官惟遼有之故附載於此<lb/>
金有諸駙馬都尉<lb/>
　熈宗天眷三年八月初定公主郡縣主及駙馬官品<lb/>
元有諸駙馬<lb/>
　元制非勲臣世族及封國之君莫得尚主是以世聮<lb/>
<pb n="KR2m0014_WYG_058-38a"/>
　戚畹者親視諸王<lb/>
明駙馬都尉位在伯上凡尚大長公主長公主公主並<lb/>
曰駙馬都尉其尚郡主縣主郡君縣君鄉君者並曰儀<lb/>
賔嵗祿各有差皆不得與政事<lb/>
　明初駙馬都尉有典兵出鎮及掌府部事者建文時<lb/>
　梅殷為鎮守淮安縂兵官李堅為左副將軍成祖時<lb/>
　李讓掌北京行部事仁宗時沭昕宣宗時宋琥並守<lb/>
　備南京英宗時趙輝掌南京左府事其餘惟奉祀孝<lb/>
<pb n="KR2m0014_WYG_058-38b"/>
　陵攝行廟祭署宗人府事往往受命一充其任若恩<lb/>
　親侯李貞永春侯王寧京山侯崔元以恩澤封侯非<lb/>
　制也<lb/>
　又洪武七年公主府設家令司丞録事各一人二十<lb/>
　三年改家令司為中使司以内使為之<lb/>
　　<hi>臣</hi>等謹按公主府殆為未下嫁時設也故應附見<lb/>
　　於此若所云中使當屬宦官耳<lb/>
欽定續文獻通考卷五十八<lb/>
</p>
<p>
</p>
  </div>
</body>
</text>
</TEI>
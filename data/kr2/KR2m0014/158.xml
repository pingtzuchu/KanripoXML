<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_158-1a"/>
欽定四庫全書<lb/>
欽定續文獻通考卷一百五十八<lb/>
　經籍考<lb/>
　　經<hi>樂</hi>
宋史藝文志樂類一百十一部一千七卷<lb/>
遼金元三史不立藝文志散見各紀傳中<lb/>
明史藝文志樂類五十四部四百八十七卷<lb/>
　　呉澄曰經出於漢而樂獨亡其書疑多是聲音樂<lb/>
<pb n="KR2m0014_WYG_158-1b"/>
　　舞之節少有辭句可誦故秦火之後無傳諸儒不<lb/>
　　過能言樂之義而已<lb/>
　　焦竑曰漢志以禮樂著之六藝皆非孔氏之舊也<lb/>
　　然今所傳三禮為漢遺書而樂六家不可復覩矣<lb/>
　　竇公大司樂章既見于周禮河間獻王之樂記亦<lb/>
　　録于小戴則古樂不復有書而諸史相沿至取樂<lb/>
　　府教坊琵琶羯鼔之類以充樂部而欲與聖經埒<lb/>
　　可乎雖然今之樂猶古之樂也儒者覩禮樂崩壊<lb/>
<pb n="KR2m0014_WYG_158-2a"/>
　　痛為惋惜不知賈人之鐸諧黄鍾之律庖丁之刀<lb/>
　　中桑林之舞牧童之吹葉閨婦之嗚砧悉闇與音<lb/>
　　㑹樂固未嘗亡也宋李照胡瑗改鑄鐘磬冀還之<lb/>
　　古蜀人房庶葢深非之謂上古氣與聲樸後世稍<lb/>
　　稍更易而其意自存金石鐘磬也易為方響絲竹<lb/>
　　琴瑟也易為筝笛匏笙也易之以木土塤也變而<lb/>
　　為甌撃鼔而為革貫板而為木于用亦甚適已第<lb/>
　　令由今之器寄古之聲去其惉懘靡曼而一歸雅<lb/>
<pb n="KR2m0014_WYG_158-2b"/>
　　正非識禮樂之情者不能也<lb/>
　　朱彛尊曰周官成均之法所以教國子樂徳樂語<lb/>
　　樂舞三者而已樂徳則舜典命䕫教胄子𢾗言已<lb/>
　　括其要樂語則三百篇可被弦歌者是樂舞則鏗<lb/>
　　鏘鼓舞之節不可以為經大約存其綱領然則大<lb/>
　　司樂一章即樂經可知樂記如冠禮有義䘮服有<lb/>
　　𫝊即謂于今具存可也<lb/>
元<lb/>
<pb n="KR2m0014_WYG_158-3a"/>
熊朋來瑟譜六卷<lb/>
　朋來見經解類<lb/>
余載韶舞九成樂補一卷<lb/>
　載字大車天厯時人嘗為福州路儒學録以養親辭<lb/>
　官隠居終身<lb/>
劉瑾律吕成書二卷<lb/>
　瑾見詩類<lb/>
明<lb/>
<pb n="KR2m0014_WYG_158-3b"/>
張敉舞志十二卷<lb/>
　敉初名獻翼見易類<lb/>
　　朱載堉曰舞有文武文用羽籥武用干戚是也周<lb/>
　　禮舞大夏即文舞秉翟尾以為容故為之夏禹貢<lb/>
　　徐州厥貢羽畎夏翟翟乃雉屬爾雅釋鳥有九雉<lb/>
　　名一曰鸕二曰鷂三曰鷮四曰鳪五曰鷩六曰海<lb/>
　　雉七曰山雉八曰雗雉九曰鵫雉雉絶有力曰奮<lb/>
　　五彩成章曰翬南方曰<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>東方曰鶅北方曰鵗西<lb/>
<pb n="KR2m0014_WYG_158-4a"/>
　　方曰鷷此四方雉名也夫雉身有文章性又耿介<lb/>
　　故先王貴之其用不一用於五玉三帛之属貴其<lb/>
　　性也用於山龍華蟲宗彛藻火之屬貴其文也詩<lb/>
　　曰左手執籥右手秉翟書曰舞干羽于兩階此之<lb/>
　　謂歟夫雲門咸池五英六莖尚矣若大章韶濩象<lb/>
　　武則皆文舞蓋進退揖讓以為儀周折規矩以為<lb/>
　　節手舞足蹈以為態使人興感於至徳也而先儒<lb/>
　　之惑者因詩有植其鷺羽之説遂云用鷺因易有<lb/>
<pb n="KR2m0014_WYG_158-4b"/>
　　鴻羽為儀之説遂云用鴻不知易象所喻變風所<lb/>
　　指並非文舞之正例也第用翟亦分文武翟羽柄<lb/>
　　長三尺其端龍口中植翟尾三莖文舞用之柄長<lb/>
　　五尺其端龍項下垂雉羽五層武舞用之或用彩<lb/>
　　繒之帗或用彩羽之旌或用白羽之翿或用紅纓<lb/>
　　之旄隨時引舞所持以别文武二舞而已武用干<lb/>
　　戚何也干戚禮器也干與兵器之盾不同兵器之<lb/>
　　盾以革飾之者致其用也禮器之干以漆餙之者<lb/>
<pb n="KR2m0014_WYG_158-5a"/>
　　昭其象也戚與兵器之鉞不同兵器之鉞以鐡為<lb/>
　　之者取其利也禮器之戚以木為之者取其義也<lb/>
　　夫干者君子所以為衛也戚者君子所以為斷也<lb/>
　　周禮大司樂之屬有司干者所掌舞器即所謂干<lb/>
　　戚也朱干玉戚以象武功故有執干而舞仗戚而<lb/>
　　舞董之靺師旄人先王制器尚象有精意有儀文<lb/>
　　張敉是書首制度次舞名次舞容次舞節所以昭<lb/>
　　文徳象武功者於斯略見<lb/>
<pb n="KR2m0014_WYG_158-5b"/>
劉績六樂説<hi>無卷數</hi>
　績見禮類<lb/>
張敔雅樂發㣲八卷<lb/>
　敔饒州人嘉靖時官禮部員外郎<lb/>
　　<hi>臣</hi>等謹案明永樂中有張敔字伯起合肥人由貢<lb/>
　　生除御史仕至按察司僉事葢别是一人此張敔<lb/>
　　見朱載堉律吕精義第五卷及明史陸粲𫝊<lb/>
倪復鍾律通考<hi>無卷數</hi>
<pb n="KR2m0014_WYG_158-6a"/>
　復字汝新上元人正統舉人累官知南安府事學通<lb/>
　經史尤邃於鍾律<lb/>
湛水水古樂經傳三卷<lb/>
　若水見禮類<lb/>
　　若水自序略曰補樂經何為者也以樂經之缺而<lb/>
　　擬補之也樂記其𫝊也經亡而𫝊存猶幸告朔之<lb/>
　　餼羊也然而論其義理而遺度數則樂之本廢矣<lb/>
　　夫禮之起在節文節文者升降揖讓之謂也度數<lb/>
<pb n="KR2m0014_WYG_158-6b"/>
　　者律吕聲音之謂也予在西樵隠居無事間取諸<lb/>
　　家律吕之説而竊損益以文之擬為古樂經一篇<lb/>
　　而以樂記諸篇見於載籍者列於後以為之傳焉<lb/>
　　經以定其度數傳以發其義理而樂其可知矣或<lb/>
　　曰王通續經至今為誚而吾子又有是作焉不亦<lb/>
　　取譏於天下後世矣乎曰述之也非作之也擬之<lb/>
　　也非續之也夫何誚<lb/>
黄佐樂典三十六卷<lb/>
<pb n="KR2m0014_WYG_158-7a"/>
　佐字才伯號泰泉香山人正徳進士官至少詹事事<lb/>
　迹具明史文苑傳<lb/>
　　佐自述曰觀豫之象則雷出地奮即合樂之律自<lb/>
　　下而上可知矣觀䕫之言則琴瑟下管即雲和孤<lb/>
　　竹之屬可知矣觀諸商頌依我磬聲則擊石拊石<lb/>
　　合于嗚球可知矣觀於春秋萬入去籥則萬舞干<lb/>
　　戚合于英韶可知矣凡此皆大司樂成均之法也<lb/>
　　孰謂五經具在而樂獨無𫝊耶矧夫歌奏相命聲<lb/>
<pb n="KR2m0014_WYG_158-7b"/>
　　變成方即謂之樂記之經可也<lb/>
　　<hi>臣</hi>等謹案佐樂典凡五種樂均十二卷樂義九卷<lb/>
　　大司樂義三卷樂記解十一卷末一卷為詩樂<lb/>
韓邦竒苑洛志樂二十卷<lb/>
　邦竒見易類<lb/>
　　黄虞稷曰邦竒殚精四十年而成是書門人潼闗<lb/>
　　張大猷為之編次刋行<lb/>
　　黄宗羲曰邦竒著述之大者為樂律一書始鋟之<lb/>
<pb n="KR2m0014_WYG_158-8a"/>
　　日有九鶴舞於庭傳其術者為楊椒山手制十二<lb/>
　　律管吹之而其聲合今不可得其詳然聲氣之元<lb/>
　　在黄鍾之長短空圍而又不能無疑邦竒依律吕<lb/>
　　新書註中算法黄鍾長九寸空圍九分積八百十<lb/>
　　一分用圓田術三分益一得一十二以開方法除<lb/>
　　之得三分四釐六毫强為實徑之數不盡二毫八<lb/>
　　絲四忽以徑求積自相乗得一十分九釐九毫一<lb/>
　　絲六忽加入開方不盡之數得一十二分以管長<lb/>
<pb n="KR2m0014_WYG_158-8b"/>
　　九十分乗之得一千八十分為方積之數四分取<lb/>
　　三為圓積八百一十分葢蔡季通以管長九寸為<lb/>
　　九十分故以面積九分乗之得八百一十分其實<lb/>
　　用九無用十之理凡度長短之言十者皆分九為<lb/>
　　十以便算也今三呉程路尚以九計可知矣則黄<lb/>
　　鍾長九寸者八十一分以面積九分乗之黄鍾之<lb/>
　　積七百二十九分也<lb/>
蔡宗兖律同二卷<lb/>
<pb n="KR2m0014_WYG_158-9a"/>
　宗兖字我齋山隂人正徳進士言興化府教授<lb/>
劉濓樂經元義八卷<lb/>
　濂字濬伯南宫人正徳進士由杞縣知縣擢監察御<lb/>
　史<lb/>
　　樂律志曰濓謂三百之詩以詞意寓於聲音以聲<lb/>
　　音附之詞意讀之則為言歌之則為曲被之金石<lb/>
　　管絃則為樂樂經不缺三百篇皆樂經也因擬三<lb/>
　　百篇為宫商二調定樂器之品為宫商角徴羽具<lb/>
<pb n="KR2m0014_WYG_158-9b"/>
　　六律旋宫之法為陽為隂成尺量之法為累黍容<lb/>
　　黍以夷則無射為二變調與古今諸儒之説頗異<lb/>
鄧文憲律吕解注二卷<lb/>
　文憲號念齋新㑹人官晉江縣教諭<lb/>
李文利大樂律吕元聲六卷附律吕考注四卷<lb/>
　文利字乾逺號兩山莆田人成化舉人官思南府儒<lb/>
　學教授<lb/>
　　<hi>臣</hi>等謹案文利本之劉恕通鑑外紀長孫無忌隋<lb/>
<pb n="KR2m0014_WYG_158-10a"/>
　　志並吕氏春秋謂黄帝命伶倫取竹制律濶三寸<lb/>
　　九分而吹之為黄鍾之宫曰含少因而詳加考證<lb/>
　　正司馬遷九寸之誤而作其凡前知廬江縣李元<lb/>
　　校補之嘉靖三年其門人四川廵撫苑承鑾進其<lb/>
　　書於朝王廷相韓邦竒皆精心樂律者不以其説<lb/>
　　為然詳見樂考<lb/>
季本樂律纂要一卷<lb/>
　本見易類<lb/>
<pb n="KR2m0014_WYG_158-10b"/>
　　本自述曰天地之氣陽生于子以漸而進至已而<lb/>
　　極隂生于午以漸而退至亥而窮此自然之運也<lb/>
　　然隂中有陽陽中有隂陽氣有昇以弱為降隂氣<lb/>
　　常降以强為升如謂氣以漸而自子升至於亥律<lb/>
　　以漸而自黄鍾短至于應鍾而其所升所短之差<lb/>
　　多寡異數至於應鍾與黄鍾之律相隔四寸二分<lb/>
　　三釐其交接之際亦太相懸矣豈有天地循環無<lb/>
　　端之氣而可以徃而不返言哉蔡元定知其説之<lb/>
<pb n="KR2m0014_WYG_158-11a"/>
　　不通也曰陽之升始於子至亥而後窮上返下隂<lb/>
　　之升始于午至已而後窮上返下律于隂則不書<lb/>
　　故終不復始亦近于巵詞矣聖人特以聲之和者<lb/>
　　無所取衷故假候氣以為則耳<lb/>
李文察李氏樂書十九卷<lb/>
　文察字廷謙平和人嘉靖時官同知遼州事上書進<lb/>
　郊廟大禮召為太常典簿<lb/>
　　黄虞稷曰嘉靖十七年五月文察同知遼州進其<lb/>
<pb n="KR2m0014_WYG_158-11b"/>
　　書於朝時議謂其于樂理樂聲多前人所未發且<lb/>
　　于人聲中考定五音以為制律候氣之本法似徑<lb/>
　　㨗深合虞書依永和聲之㫖請令文察與太常知<lb/>
　　音律者選能歌舞生百餘人恊同肄習詔授文察<lb/>
　　太常寺典簿並同肄業<lb/>
　　李文察自序略曰作樂必以律吕者葢本於書律<lb/>
　　和聲之一言也彼言律而兼吕隂統乎陽也律吕<lb/>
　　樂之筌蹄得魚者忘筌得獸者忘蹄得樂者亦可<lb/>
<pb n="KR2m0014_WYG_158-12a"/>
　　忘律吕乎非律吕無以正樂之聲滯律吕無以得<lb/>
　　樂　之意得意在律吕前制律在得意後異代制<lb/>
　　樂萬代同理非得其意能之乎君子未考律吕先<lb/>
　　得樂意得歌聲之和而樂意得矣<lb/>
　　<hi>臣</hi>等謹案福建通志文察好古明經㑹得樂書遂<lb/>
　　審聲候氣洞悉音律以著諸篇今改其書凡古學<lb/>
　　筌蹄九卷律吕新書補注一卷青宫樂調三卷典<lb/>
　　樂要論三卷樂記補説一卷四聖圖解二卷大㫖<lb/>
<pb n="KR2m0014_WYG_158-12b"/>
　　本史記律書與周官大司樂職文而自為之説<lb/>
孫應鼇律吕分解二卷律吕發明二卷<lb/>
　應鼇見易類<lb/>
韋煥雅樂考二十卷<lb/>
　煥常熟人嘉靖中官福建仙遊縣教諭<lb/>
王邦直律吕正聲六十卷<lb/>
　邦直字子魚即墨人嘉靖中官鹽山縣縣丞<lb/>
朱載堉樂律全書<hi>無卷數</hi>律吕正論四卷　律吕質疑辨<lb/>
<pb n="KR2m0014_WYG_158-13a"/>
惑<hi>無卷數</hi>
　載堉鄭恭王厚焥之世子<lb/>
　　<hi>臣</hi>等謹案載堉為何瑭外孫承文定之緒論所作<lb/>
　　樂律全書凡十一種律吕精義内外篇各十卷律<lb/>
　　學新説四卷鄉飲樂譜六卷其樂學新説算學新<lb/>
　　説操縵古樂譜旋宫合樂譜六代小舞譜二佾綴<lb/>
　　兆圖零星小舞譜七種則皆不分卷至律吕正論<lb/>
　　乃其草創之本而律吕質疑辨惑則與律吕精義<lb/>
<pb n="KR2m0014_WYG_158-13b"/>
　　互相闡發者也<lb/>
　　載堉自序律吕精義略曰六藝殘缺聲調數術知<lb/>
　　之者鮮班志文藻足以動人失於辯而非實繼作<lb/>
　　者或失之踈畧或失之冗瑣舍本存末於樂何益<lb/>
　　唐書獨志厯而遺律宋史摭其末而遺其源蔡元<lb/>
　　定律書每條所引古人舊説乃經也本也其各條<lb/>
　　辨論乃傳也末也宋志悉删其本讀者不知此論<lb/>
　　從何而發雖宻猶踈也夫樂者聲音之學也律者<lb/>
<pb n="KR2m0014_WYG_158-14a"/>
　　度數之學也伶工樂官但能紀其鏗鏘鼓舞而不<lb/>
　　能言其義齊魯韓毛能言詩之義而不知其音太<lb/>
　　史公律書其最要者末後生鍾分百三十五字耳<lb/>
　　班固釋五音曰宫中也居中央暢四方唱始施生<lb/>
　　為四聲綱也釋六律曰黄鍾者陽氣施種於黄泉<lb/>
　　孳萌萬物為六氣元也此書論聲調數術不敢忽<lb/>
　　略而不敢藻飾者葢恐蹈舍本存末之弊也<lb/>
　　又自序樂學新説略曰漢時竇公獻古樂經其文<lb/>
<pb n="KR2m0014_WYG_158-14b"/>
　　與周官大司樂同然則樂經未嘗亡也樂官之屬<lb/>
　　凡二十分為三類大司樂樂師大胥小胥為一類<lb/>
　　葢大夫士之明樂者而為國子師若伶倫后䕫是<lb/>
　　也禮記所謂大司成疑即此官也樂師疑即樂正<lb/>
　　也大胥大學長也小胥小學長也大師小師瞽矇<lb/>
　　眡瞭四官為一類若師摯師曠師冕師涓等是也<lb/>
　　周制一命為下士二命中士三命上士四命下大<lb/>
　　夫五命中大夫此大司樂為中大夫每官有正有<lb/>
<pb n="KR2m0014_WYG_158-15a"/>
　　副其長若干佐必倍之若大司樂中大夫二人則<lb/>
　　樂師下大夫四人乃其佐也樂師又有佐焉上士<lb/>
　　八人下士十有六人又其佐也所撰新説凡四種<lb/>
　　一曰律學二曰樂學三曰算學四曰音學前二者<lb/>
　　律書之本原後二者律書之支𣲖所以羽翼是書<lb/>
　　者也夫算學謂之新説何也如周徑積羃相求之<lb/>
　　類舊則踈而新則宻平方不用商除立方不顯亷<lb/>
　　法之類舊則繁而新則簡舊以勾股為末専明九<lb/>
<pb n="KR2m0014_WYG_158-15b"/>
　　章新以勾股為首専明厯律此其異也<lb/>
　　又總論歌舞曰古人學歌以永之一字為衆妙之<lb/>
　　門學舞以轉之一字為衆妙之門所謂歌者五聲<lb/>
　　六律千變萬化舉要言之不過一氣永長而已所<lb/>
　　謂舞者三廻九轉四綱八目舉要言之不過一體<lb/>
　　旋轉而已太祖命侍臣熊鼎曰樂以人聲為主人<lb/>
　　聲和則八音諧斯訓也即舜命䕫意也李文察曰<lb/>
　　永為聲氣之元乃人心之中聲也第志㣲瞧殺固<lb/>
<pb n="KR2m0014_WYG_158-16a"/>
　　不能永而粗厲猛憤亦不能永必心平氣和不疾<lb/>
　　不徐不剛不柔然後有永聲歌到有永處而天地<lb/>
　　之氣已在我矣按古者天子用八佾士用二佾庶<lb/>
　　人無佾數獨以一人舞周禮樂師掌教國子小舞<lb/>
　　所謂小舞以其無佾數獨一人舞故名之小舞非<lb/>
　　異于大舞也朱子曰唐人舞狀有四曰招曰揺曰<lb/>
　　送其一疑即是上轉葢招為内轉揺為外轉送為<lb/>
　　下轉總不外轉之一字<lb/>
<pb n="KR2m0014_WYG_158-16b"/>
汪浩然琴瑟譜三卷　八音摘要二卷<lb/>
　浩然瓊州人<lb/>
　　<hi>臣</hi>等謹案浩然自稱廣東瓊州府正樂生員葢樂<lb/>
　　生也<lb/>
許珍律吕新書分註圖纂十三卷<lb/>
　珍字時聘號静菴天長人卷首葉良佩序有掌教吾<lb/>
　庠之語據太學題名碑良佩嘉靖進士浙江太平人<lb/>
　則珍乃太平學官也<lb/>
<pb n="KR2m0014_WYG_158-17a"/>
吕懐律吕古義三卷　簫韶考逸二卷<lb/>
　懐見易類<lb/>
張鳯翔樂經集註二卷<lb/>
　鳯翔見禮類<lb/>
　　鳯翔自序略曰禮樂至周而大備周禮大司樂文<lb/>
　　則周公所著也漢初魏竇公獻古經其文與大司<lb/>
　　樂合而學士大夫率沿為禮家言無専學也古學<lb/>
　　庸存於戴記至程子始尊信表章而古者由學入<lb/>
<pb n="KR2m0014_WYG_158-17b"/>
　　道之大法始賴以存古樂雖亡而周公所著之經<lb/>
　　固存于世觀大備于成周而樂其可知也竊取程<lb/>
　　子之意乃表而出之俾専于樂者考焉<lb/>
　　陸元輔曰鳯翔述周官大司樂以下諸官而為之<lb/>
　　注末以小戴禮樂記諸篇附焉<lb/>
瞿九思樂經以俟録<hi>無卷數</hi>
　九思見春秋類<lb/>
　　朱彛尊曰瞿氏論樂史學遷序之雖經鏤板卷帙<lb/>
<pb n="KR2m0014_WYG_158-18a"/>
　　未定非完書也<lb/>
袁應兆大樂嘉成一卷<lb/>
　應兆字瑜石江寜人崇禎舉人官休寜縣教諭<lb/>
邵儲古樂義十二卷<lb/>
　儲里貫無考<lb/>
　<lb/>
　<lb/>
　<lb/>
<pb n="KR2m0014_WYG_158-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百五十八<lb/>
</p>
<p>
</p>
  </div>
</body>
</text>
</TEI>
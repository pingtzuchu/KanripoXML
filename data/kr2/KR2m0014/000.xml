<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_000-1a"/>
　　職名<lb/>
　　三通館總裁<lb/>
經筵日講起居注官大學士兼翰林院掌院學士<hi>臣</hi>嵇　璜<lb/>
經　筵　講　官　　吏　部　尚　書　　　<hi>臣</hi>劉　墉<lb/>
經筵講官户部右侍郎兼管順天府府尹事務　<hi>臣</hi>曹文埴<lb/>
　　纂修兼總校官<lb/>
　日講起居注官翰林院侍講學士　　　　　<hi>臣</hi>曹仁虎<lb/>
　　翰　　林　　院　　侍　　讀　　　　<hi>臣</hi>莊承籛<lb/>
<pb n="KR2m0014_WYG_000-1b"/>
　　詹　事　府　右　春　坊　右　贊　善<hi>臣</hi>陳昌齊<lb/>
　　翰　　林　　院　　編　　修　　　　<hi>臣</hi>祝徳麟<lb/>
　武　英　殿　纂　修　翰　林　院編　修<hi>臣</hi>陳嗣龍<lb/>
　　翰　　林　　院　　編　　　　　　修<hi>臣</hi>黄瀛元<lb/>
　　翰　　林　　院　　編　　　　　　修<hi>臣</hi>翟　槐<lb/>
　　翰　　林　　院　　編　　　　　　修<hi>臣</hi>吴錫麒<lb/>
　　纂修兼校對官<lb/>
　　翰　　林　　院　　編　　　　　　修<hi>臣</hi>勵守謙<lb/>
<pb n="KR2m0014_WYG_000-2a"/>
　　翰　　林　　　院　　編　　修<hi>臣</hi>秦　泉<lb/>
　　翰　　林　　　院　　編　　修<hi>臣</hi>周厚轅<lb/>
　　翰　　林　　　院　　編　　修<hi>臣</hi>余　集<lb/>
　　翰　林　院　編修革職留　　任<hi>臣</hi>汪　鏞<lb/>
　　翰　　林　　　院　　編　　修<hi>臣</hi>王春煦<lb/>
　　翰　　林　　　院　　編　　修<hi>臣</hi>徐如㴻<lb/>
　　翰　　林　　　院　　編　　修<hi>臣</hi>何　循<lb/>
　　翰　　林　　　院　　編　　修<hi>臣</hi>周　瓊<lb/>
<pb n="KR2m0014_WYG_000-2b"/>
　　翰　　林　　　院　　檢　　討<hi>臣</hi>饒慶㨗<lb/>
　　翰　　林　　　院　　編　　修<hi>臣</hi>蔡廷衡<lb/>
　　翰　　林　　　院　　編　　修<hi>臣</hi>呉　璥<lb/>
　　翰　　林　　　院　　編　　修<hi>臣</hi>馮敏昌<lb/>
　　翰　　林　　　院　　編　　修<hi>臣</hi>程昌期<lb/>
　武　英殿纂修翰　林院　編　　修<hi>臣</hi>陸伯焜<lb/>
　　翰　　林　　　院　　編　　修<hi>臣</hi>甘立猷<lb/>
　　翰　　林　　　院　　編　　修<hi>臣</hi>劉汝謩<lb/>
<pb n="KR2m0014_WYG_000-3a"/>
　　翰　　林　　院　　編　　修<hi>臣</hi>陳萬青<lb/>
　　翰　　林　　院　　編　　修<hi>臣</hi>秦承業<lb/>
　　翰　　林　　院　　編　　修<hi>臣</hi>俞廷掄<lb/>
　　翰　　林　　院　　編　　修<hi>臣</hi>王　受<lb/>
　　翰　　林　　院　　編　　修<hi>臣</hi>盧䕃溥<lb/>
　　翰　　林　　院　　編　　修<hi>臣</hi>萬承風<lb/>
　　翰　　林　　院　　編　　修<hi>臣</hi>曠楚賢<lb/>
　　翰　　林　　院　　編　　修<hi>臣</hi>邵　瑛<lb/>
<pb n="KR2m0014_WYG_000-3b"/>
　文　淵　閣檢　閱内　閣　中書<hi>臣</hi>顧宗泰<lb/>
　　翰　　林　院　庶　吉　　士<hi>臣</hi>陳萬全<lb/>
　　翰　　林　院　庶　吉　　士<hi>臣</hi>王錫奎<lb/>
　　翰　　林　院　庶　吉　　士<hi>臣</hi>温汝适<lb/>
　　翰　　林　院　庶　吉　　士<hi>臣</hi>崔景儀<lb/>
　　滿纂修官<lb/>
　　理　　藩　　院　　主　　事<hi>臣</hi>巴逹爾呼<lb/>
　　工　　部　　筆　　帖　　式<hi>臣</hi>齡　椿<lb/>
<pb n="KR2m0014_WYG_000-4a"/>
　　内　　　閣　　　中　　　書<hi>臣</hi>嵩　年<lb/>
　　候　　補　　筆　　帖　　式<hi>臣</hi>嵩　年<lb/>
　　提調官<lb/>
　　内　　　閣　　　侍　　　讀<hi>臣</hi>西精額<lb/>
　文淵閣校理　武英殿提調翰林院檢討<hi>臣</hi>彭元珫<lb/>
　　收掌官<lb/>
　　刑　　　部　　　主　　　事<hi>臣</hi>伊　敏<lb/>
　　翰　　林　院　筆　帖　　式<hi>臣</hi>庫䝉額<lb/>
<pb n="KR2m0014_WYG_000-5a"/>
欽定續文獻通考凡例八則<lb/>
　　一書契已來通史之著者唐杜佑作通典宋鄭樵<lb/>
　　　作通志司馬光作通鑑通鑑詳於理亂興衰典<lb/>
　　　志詳於典章經制尚已馬端臨仿杜氏成規離<lb/>
　　　析其門類增廣其闕略撰文獻通考為卷三百<lb/>
　　　四十有八為門二十有四曰田賦曰錢幣曰户<lb/>
　　　口曰職役曰征𣙜曰市糴曰土貢曰國用曰選<lb/>
　　　舉曰學校曰職官曰郊社曰宗廟曰王禮曰樂<lb/>
<pb n="KR2m0014_WYG_000-5b"/>
　　　曰兵曰刑曰經籍曰帝系曰封建曰象緯曰物<lb/>
　　　異曰輿地曰四裔治天下之道不外理財用人<lb/>
　　　王者富教既行人才既得則一代之文物聲明<lb/>
　　　犁然具舉故其次第節目如此今奉<lb/>
命續輯自宋寧宗以後訖明莊烈帝以前貫穿五朝條<lb/>
　　　分件繫體例門目自當悉遵其舊<lb/>
　　一馬氏所著訖於宋之嘉定明臣王圻起而繼作<lb/>
　　　為續文獻通考二百五十四卷門類頗多增擴<lb/>
<pb n="KR2m0014_WYG_000-6a"/>
　　　然識解乖駮援引蕪雜往往因類遞推駢枝錯<lb/>
　　　出如河渠以作地險原非僅資灌溉經流通塞<lb/>
　　　或可自立専門以附水利田之後則舛矣封建<lb/>
　　　馬氏不載異姓圻書於宋末泛及異姓外戚并<lb/>
　　　李璮陳日照外國封爵且以魏了翁文天祥之<lb/>
　　　空言續馬書藩鎮俱不免賣菜求益之誚若輿<lb/>
　　　地考馬氏以九州為綱原以郡縣可遷山川不<lb/>
　　　易故以禹蹟所統為準而上下沿泝之圻書専<lb/>
<pb n="KR2m0014_WYG_000-6b"/>
　　　主明之郡縣繫遼金元故跡於其下則綱領倒<lb/>
　　　置矣至於忠孝節義道統方外之屬各史自有<lb/>
　　　類𫝊端臨所謂無庸參稽互察為者增輯尤為<lb/>
　　　冗贅其書誇多炫博諸如此類舉無足取間有<lb/>
　　　一二可從者亦採掇所不遺要無悖於馬氏原<lb/>
　　　例而已<lb/>
　　一馬考體局完整未易訾議而亦有踈畧失當者<lb/>
　　　如宗廟考私親條以唐之章懐四廟與漢之悼<lb/>
<pb n="KR2m0014_WYG_000-7a"/>
　　　戾定陶並列一則情篤本生一則禮隆儲嫡雖<lb/>
　　　彞典略似而尊卑較殊今於追尊追祔各廟外<lb/>
　　　别析出太子廟列諸侯宗廟之前入羣廟考<hi>説見</hi>
　　　<hi>下條</hi>體例始協帝系考附載太皇太后皇太后上<lb/>
　　　尊號冊寶天子納后冊后冊立皇太子皇太子<lb/>
　　　納妃公主受冊公主下嫁各儀此五禮中之嘉<lb/>
　　　禮也入之帝系門轉為牽混當循王圻續考之<lb/>
　　　例移入王禮又遼金事蹟實與宋代相終始當<lb/>
<pb n="KR2m0014_WYG_000-7b"/>
　　　時南北分疆文獻不足通考一書成於宋末元<lb/>
　　　初咨訪多所不逮故輿圖沿革止詳宋地遼樂<lb/>
　　　八部僅存踏鎚今諸史粲然具備蒐討㑹通可<lb/>
　　　以彌縫其闕較原書益精審焉<lb/>
　　一本館前進<lb/>
皇朝文獻通考稿本仰䝉<lb/>
聖明指示以端臨宗廟考附入歴代帝王及臣下家廟<lb/>
　　　於體例未安當别立羣廟門館<hi>臣</hi>既遵<lb/>
<pb n="KR2m0014_WYG_000-8a"/>
㫖析編復推繹<lb/>
聖意以郊社考於郊壇大祀後附以八蜡五祀各小門<lb/>
　　　其義例亦未為盡善因析出高禖八蜡五祀先<lb/>
　　　農先蠶及襍祠淫祠别為羣祀考庶典有専崇<lb/>
　　　禮無旁溷今五朝郊社宗廟亦依此類編以歸<lb/>
　　　畫一<lb/>
　　一馬氏作錢幣考以銅適用而通行原以錢為主<lb/>
　　　有宋中葉始有交子㑹子嘉定以後復有川引<lb/>
<pb n="KR2m0014_WYG_000-8b"/>
　　　湖㑹之法然鈔法啟於金源至元専用鈔而錢<lb/>
　　　幾廢明初鈔法雖壊而使用則猶與錢並行今<lb/>
　　　纂述各朝錢幣自金以下先鈔而後錢以時尚<lb/>
　　　為變通不必從馬書次第至象緯考祗言占驗<lb/>
　　　不詳推步日月薄食星辰凌犯往来皆可推算<lb/>
　　　而得所謂茍求其故千嵗之日至可坐而致也<lb/>
　　　較之占驗實信而有徴故言天文者必以推步<lb/>
　　　而後精言人事者亦以推步而加警今續考不<lb/>
<pb n="KR2m0014_WYG_000-9a"/>
　　　廢占驗之説更詳推步之法庶相為表裏云<lb/>
　　一歴代設官有因有創或名同而實異或職是而<lb/>
　　　稱殊如遼之官號多以國語裕越視三公多囉<lb/>
　　　倫穆騰視禮部伊勒希巴視刑部金之光禄寺<lb/>
　　　寄宣徽院元之都䕶府即大理寺明革中書省<lb/>
　　　而殿閣大學士其後遂為宰輔之職他若給事<lb/>
　　　中自唐以來主封駮金為内侍寄禄之官則有<lb/>
　　　合於漢少府將作二監元則互易其掌若此之<lb/>
<pb n="KR2m0014_WYG_000-9b"/>
　　　類因流溯源無不可詳其沿革今仍仿馬氏列<lb/>
　　　目而以各朝建置分屬於下其增省異同或别<lb/>
　　　類臚陳<hi>如元明之太醫院明之上林苑無可附屬則增立其條</hi>或因文移<lb/>
　　　隸<hi>如殿中監衛尉卿之職已分綴各條則節省其目</hi>各詳加案語使之<lb/>
　　　燦若列眉至宦豎執役宮廷原不得䙝溷班聯<lb/>
　　　妄假名器謹遵前奉續通典<lb/>
聖諭存内侍省官稱以明其職使而於品秩中階銜則<lb/>
　　　槩從刪汰<lb/>
<pb n="KR2m0014_WYG_000-10a"/>
　　一馬氏以文獻名書經史百家為文名臣奏議及<lb/>
　　　先儒評讚為獻葢謂杞宋足徵郯聃有藉然端<lb/>
　　　臨生南宋播遷之末又未窺金匱石室之藏見<lb/>
　　　聞終為淺狹我<lb/>
　朝右文稽古<lb/>
皇上敕儒臣採輯永樂大典並訪求遺佚彚為四庫全<lb/>
　　　書瓊笈琅函無美不備以遼金元而論則正史<lb/>
　　　外如契丹國志金國志元典章諸書均資采録<lb/>
<pb n="KR2m0014_WYG_000-10b"/>
　　　明則集禮㑹典而外一代之實録具存禮樂刑<lb/>
　　　政詔諭疏奏無不可按嵗而稽簡編之完富亘<lb/>
　　　古未有今以四庫總目校覈端臨經籍考宋代<lb/>
　　　之書其未及著録者尚多既為一一補輯而叙<lb/>
　　　述四朝以来或刪併舊目或更易新名有稍變<lb/>
　　　馬氏原例者一以四庫全書為準其散亡者則<lb/>
　　　不録<lb/>
　　一自宋以後諸家經解史評奏稿文集不乏體要<lb/>
<pb n="KR2m0014_WYG_000-11a"/>
　　　之辭足禆考證之助我<lb/>
皇上御批通鑑輯覽議論正大洞燭古今迥非墨守諸<lb/>
　　　儒所能闚見毫末允足垂萬世之法戒今各門<lb/>
　　　中有闗涉<lb/>
聖論者敬謹節録以昭<lb/>
彞訓而警瞶聾遼金元三史人地官名作史者未諳音<lb/>
　　　譯妄肆詆諆今各名業邀<lb/>
欽定更正續考悉遵照改書仍於卷尾備載舊名以便<lb/>
<pb n="KR2m0014_WYG_000-11b"/>
　　　尋繹至王圻所書廟號年號漏躐百出兹就各<lb/>
　　　卷中年號之初見者冠以某宗字様餘即不書<lb/>
　　　廟號以省繁複<hi>續通典續通志仿此</hi>
</p>
<p>
</p>
  </div>
</body>
</text>
</TEI>
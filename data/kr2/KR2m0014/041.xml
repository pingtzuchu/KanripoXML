<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_041-1a"/>
欽定四庫全書<lb/>
欽定續文獻通考卷四十一<lb/>
　選舉考<lb/>
　　童科<lb/>
宋度宗咸淳二年七月禮部侍郎李伯玉言人材貴乎<lb/>
善養不貴速成請罷童子科息奔競以保㓜穉良心詔<lb/>
自咸淳三年為始罷之<lb/>
　自寧宗嘉定十四年定童子科嵗取三人之制至是<lb/>
<pb n="KR2m0014_WYG_041-1b"/>
　罷仍詔須卓絶能文者許諸郡薦舉<lb/>
金熙宗天眷二年詔設童子科<lb/>
　凡士庶子年十三以下能誦二大經三小經又誦論<lb/>
　語諸子五千字以上府試十五題通十三以上㑹試<lb/>
　每塲十五題三塲共通四十一以上為中選所貴在<lb/>
　㓜而誦多者若年同則以誦大經多者為最<lb/>
海陵天德時以童子科無益詔罷之<lb/>
世宗大定二十九年七月<hi>時章宗已即位</hi>復設經童科<lb/>
<pb n="KR2m0014_WYG_041-2a"/>
章宗明昌三年平章政事完顔守貞請約取經童從之<lb/>
　守貞言經童之科非古也自唐諸道表薦或取五人<lb/>
　或十人近代宋仁宗以為無補罷之本朝皇統間取<lb/>
　及五十人因以為常天德時復廢今復置取輒以百<lb/>
　數恐久積多不勝銓擬乞約取之帝曰若所誦皆及<lb/>
　格如何守貞曰視最㓜而誦不訛者精選之則數亦<lb/>
　不多也復問參知政事胥持國對曰所誦通否易見<lb/>
　豈容有濫帝曰限以三十或四十人若百人皆通亦<lb/>
<pb n="KR2m0014_WYG_041-2b"/>
　可復取其精者持國曰是科蓋資教之術耳夫㓜習<lb/>
　其文長玩其義使之蒞政人才出焉如中選者加之<lb/>
　修習進士舉業則所記皆得為用臣謂可勿令遽登<lb/>
　仕途必習舉業而後官之若能擢進士第自同進士<lb/>
　任用如中府薦㑹試視其次數優其等級幾舉不得<lb/>
　薦者從本科出身似可以激勸而得人矣詔議行之<lb/>
五年定經童遷轉格<lb/>
　神童三次終塲同進士恩榜遷轉兩次終塲全免差<lb/>
<pb n="KR2m0014_WYG_041-3a"/>
　使第六任與縣令依本格遷官如一次終塲初入仕<lb/>
　則一除一差其餘並依本門户仍使應三舉然後入<lb/>
　仕每舉放四十人<lb/>
　先是以童子舉者太宗天㑹八年東平劉天驥七嵗<lb/>
　能誦詩書易禮春秋左氏傳及論語孟子命教養之<lb/>
　時尚未有選舉之制至帝明昌元年益都府申童子<lb/>
　劉住兒年十一嵗能詩賦誦大小六經所書行草頗<lb/>
　有法孝行夙成乞依宋童子李淑賜出身且加以恩<lb/>
<pb n="KR2m0014_WYG_041-3b"/>
　詔帝召至内殿試鳯凰來儀賦魚在藻詩又令賦旱<lb/>
　詩嘉之賜本科出身給錢粟官舎令肄業太學又有<lb/>
　張元素易州人八嵗試童子舉蓋尤童子中之出類<lb/>
　者也<lb/>
元成宗大徳三年始舉童子科<lb/>
　時舉童子楊山童海童五年大都提舉學校所舉安<lb/>
　西路張秦山江浙行省舉張昇甫武宗至大元年舉<lb/>
　武福安仁宗延祐三年江浙行省舉俞傳孫馮恬哥<lb/>
<pb n="KR2m0014_WYG_041-4a"/>
　六年河南路舉張答罕學士完者不花舉丁頑頑七<lb/>
　年河間縣舉杜山童大興縣舉陳𣆀英宗至治元年<lb/>
　福州路連江縣舉陳元麟三年河南行省舉張英泰<lb/>
　定帝泰定四年福州舉葉留畊文宗天厯二年舉杜<lb/>
　夙靈至順二年制舉答不歹子買來的皆以其天資<lb/>
　頴悟超出兒輩或能黙誦經文書冩大字或能綴緝<lb/>
　辭章講説經史並令入國子學教育之惟張秦山尤<lb/>
　精篆籕陳元麟能通性理葉留畊問以四書大義則<lb/>
<pb n="KR2m0014_WYG_041-4b"/>
　對曰無過事父母能竭其力事君能致其身時人以<lb/>
　遠大期之又袁遵道豐縣人年六嵗能誦五經以神<lb/>
　童薦安滔九嵗以經童登第隂㓜遇奉新人八嵗中<lb/>
　經科<lb/>
明科目之制不設童科間有以神童薦者召至親試或<lb/>
留中講讀或遣歸就舉其後多由進士致位通顕而以<lb/>
功業自表見卓然為當世名臣者葢不乏人<lb/>
　成祖永樂四年瑞安黄養正年十一能作大字令入<lb/>
<pb n="KR2m0014_WYG_041-5a"/>
　監讀書給與廩饌景帝時茶陵李東陽以戍籍居京<lb/>
　師四嵗能作徑尺書帝召試之大喜抱置膝上賜果<lb/>
　鈔後兩召講尚書大義稱㫖命入京學英宗天順初<lb/>
　休寧程敏政十嵗隨父信官四川巡撫羅綺以神童<lb/>
　薦召試聖節及瑞雪詩并經義各一篇援筆立就詔<lb/>
　讀書翰林院官給廩給憲宗成化初安寧楊一清十<lb/>
　嵗有司以竒童薦為翰林秀才命内閣擇師教之夀<lb/>
　光劉鈗八嵗亦召見愛其聰敏且拜起如禮即命為<lb/>
<pb n="KR2m0014_WYG_041-5b"/>
　中書舎人宫殿門閾高一清時同官常提之出入帝<lb/>
　慮牙牌易損命易以銀孝宗𢎞治中㑹稽董玘舉竒<lb/>
　童試不中格罷歸又洪鐘四嵗以善大書舉入翰林<lb/>
　肄業任道遜以竒童舉侍東宫書朱奎林章謝宇並<lb/>
　以㓜童舉直内閣<lb/>
　<lb/>
　<lb/>
欽定續文獻通考卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_023-1a"/>
欽定四庫全書<lb/>
欽定續文獻通考卷二十三<lb/>
　征𣙜考<lb/>
　　坑冶<lb/>
宋理宗端平三年九月詔諸路州縣坑冶毋擾害民<lb/>
　先是孝宗淳熈十年六月廣西運司奏昭州金坑五<lb/>
　遞年所入不多乞廢罷以裕民遂罷昭州歲貢金光<lb/>
　宗紹熈二年八月寛兩淮𣙜鐵之禁至是祀明堂大<lb/>
<pb n="KR2m0014_WYG_023-1b"/>
　赦詔曰諸路州縣坑冶興發在觀寺祠廟公宇居民<lb/>
　墳地及近墳園林地者法不許人告亦不得受理訪<lb/>
　聞官司利於告發更不䆒實多致擾害自今許人户<lb/>
　越訴官司并訟者重置典憲及有坑冶停閉苗脉不<lb/>
　發之所州縣勒令坑户虚認歲額提㸃鑄錢司覈實<lb/>
　追正<lb/>
　　宋史陳俊卿傳曰孝宗朝俊卿參知政事時四明<lb/>
　　獻銀礦將召冶工即禁中鍛之俊卿奏不務帝王<lb/>
<pb n="KR2m0014_WYG_023-2a"/>
　　之大而屑屑有司之細恐為有識所窺罷之<lb/>
　　又趙必愿傳曰寧宗時必愿移泉州罷白土課及<lb/>
　　免差吏𣙜鐵<lb/>
　　<hi>臣</hi>等謹按坑冶誅求抑勒有極擾民者紀載紹定<lb/>
　　五年五月臣僚言積隂霖淫自夏徂秋疑必有致<lb/>
　　咎之徴比聞蘄州進士馮杰本儒家都大坑冶司<lb/>
　　抑為鑪戸誅求日増杰妻以憂死其女繼之弟大<lb/>
　　聲因赴愬死於道路杰知不免毒其二子一妾舉<lb/>
<pb n="KR2m0014_WYG_023-2b"/>
　　火自經而死民寃至此豈不上干隂陽之和乃詔<lb/>
　　罷都大坑冶魏峴職觀此則理宗時坑冶之害有<lb/>
　　不可勝言者矣<lb/>
遼太祖五年十月置鐵冶<lb/>
　帝始併室韋其地産銅鐵金銀其人善作銅鐵器又<lb/>
　有特穆爾部者多鐵<hi>特穆爾國語鐵也</hi>部置三冶曰柳濕河<lb/>
　曰三黜古斯曰手山<lb/>
神册初平渤海置採鍊鐵户<lb/>
<pb n="KR2m0014_WYG_023-3a"/>
　時得廣州本渤海鐵利府改曰鐵利州地亦多鐵東<lb/>
　平縣本漢襄平縣故地産鐵卝置採鍊者三百戸隨<lb/>
　賦供納以諸坑冶多在國東故東京置户部司長春<lb/>
　州置鐵帛司又帝征幽薊師還次山麓得銀鐵卝命<lb/>
　置冶<lb/>
　　遼史地理志曰銀州本渤海富州太祖以銀冶更<lb/>
　　名所屬新興縣即渤海置銀冶地又太祖伐渤海<lb/>
　　遷其民於遼城建長樂縣户四千内一千户納鐵<lb/>
<pb n="KR2m0014_WYG_023-3b"/>
　　澤州本漢土垠縣地太祖俘蔚州民立寨居之採<lb/>
　　鍊䧟河銀冶<lb/>
太宗時置五冶太師<lb/>
　自太祖之父撒刺的以土産多銅始造錢幣後遂襲<lb/>
　用之以開帝業至是乃設官以總四方錢鐵<lb/>
聖宗太平五年十二月禁工匠不得銷毁金銀器<lb/>
七年五月西南路招討司奏隂山中産金銀請置冶從<lb/>
之復遣使循遼河源求産金銀之所<lb/>
<pb n="KR2m0014_WYG_023-4a"/>
　　遼史食貨志曰帝於潢河北隂山及遼河之源各<lb/>
　　得金銀卝興冶採鍊自此以迄天祚國家皆頼其<lb/>
　　利<lb/>
　　又國語解曰山金司以隂山産金置冶採鍊故以<lb/>
　　名司後改為統軍司<lb/>
興宗重熈二年十二月禁夏國使沿路私市金鐵<lb/>
道宗清寧九年正月禁民鬻銅<lb/>
十年十一月禁南京不得私貨鐵<lb/>
<pb n="KR2m0014_WYG_023-4b"/>
咸雍六年十一月禁鬻生熟鐵於囬紇凖布等界<lb/>
金海陵天徳四年十一月買珠於烏爾古徳哷勒部及<lb/>
扶餘路禁百姓私相貿易仍調兩路民夫採珠一年<lb/>
正隆二年十月初禁銅越外界<lb/>
　以議鼓鑄故也<lb/>
三年二月遣使檢視隨路金銀銅鐵冶<lb/>
　時初置錢監因有是命<lb/>
世宗大定三年制金銀坑冶許民開採百分中取一為<lb/>
<pb n="KR2m0014_WYG_023-5a"/>
稅<hi>金銀稅互見征商門</hi>
五年聽人射買寶山縣銀冶<lb/>
九年七月罷東北路採珠<lb/>
十二年正月以銅少命尚書省遣使諸路規措銅貨能<lb/>
指坑冶得實者賞<lb/>
　至十六年三月又遣使分路訪察銅礦苗脉<lb/>
　　金史食貨志曰正隆而降始議鼓鑄民間禁銅甚<lb/>
　　至銅不給用漸興窰冶凡産銅地脉遣吏境内訪<lb/>
<pb n="KR2m0014_WYG_023-5b"/>
　　察無遺且及外界而民用銅器不可闕者皆造於<lb/>
　　官而鬻之既而官不勝煩民不勝病乃聽民冶銅<lb/>
　　造器而官為立價以售此銅法之變也<lb/>
十二月詔金銀坑冶聽民開採毋得收稅<lb/>
二十七年尚書省奏聽民於農隙採銀承納官課<lb/>
　　金史張大節傳曰大定中定襄退吏誣縣民匿銅<lb/>
　　者十八村大節為户部郎中亷得其實抵吏罪民<lb/>
　　斵石頌之章宗時授震武軍節度使部有銀冶有<lb/>
<pb n="KR2m0014_WYG_023-6a"/>
　　司以為爭盜由此生付衆議皆以官𣙜為便大節<lb/>
　　曰山澤之利當與民共且貧而無業者雖嚴刑能<lb/>
　　禁其竊取乎宜明諭民授地輸課則其游手者有<lb/>
　　所資於官亦便從之<lb/>
二十九年十二月<hi>時章宗已即位</hi>甄官署丞丁用楫言開採銅<lb/>
礦之弊<lb/>
　時立代州曲陽二錢監雁門五臺民訴自立監鑄錢<lb/>
　以來有銅礦之地雖曰官運其雇直不足則令民共<lb/>
<pb n="KR2m0014_WYG_023-6b"/>
　償乞與本州司縣均為差配遂命用楫往審其利病<lb/>
　還言所運銅礦民以物力科差濟之實非所願雇直<lb/>
　既低更有刻剥之弊而相視苗脉工匠妄指人之垣<lb/>
　屋及寺觀謂當開採因以取賄又隨冶工匠日辦凈<lb/>
　銅四兩多不及數復銷銅器及舊錢送官以足之病<lb/>
　民多費未見利便遂罷二監<lb/>
章宗明昌三年禁採銅於天山界外<lb/>
　舊嘗以夫匠逾天山北界外採銅至是監察御史李<lb/>
<pb n="KR2m0014_WYG_023-7a"/>
　炳言頃聞有司奏在官銅數可支十年若復每歳令<lb/>
　夫匠過界逺採不惟多費復恐或生邊釁若支用將盡<lb/>
　之日止可於界内採鍊帝是其言遂不許出界<lb/>
三年以提刑司言封諸處銀冶禁民採鍊<lb/>
五年九月初令民撲買隨處金銀銅冶<lb/>
　御史臺復奏請令民採鍊隨處金銀銅冶帝命尚書<lb/>
　省議之宰臣議謂國家承平日久户口増息雖嘗禁<lb/>
　之而貧人茍求生計聚衆私鍊上有禁之之名而無<lb/>
<pb n="KR2m0014_WYG_023-7b"/>
　杜絶之實故官無利而民多犯法如令民射買則民<lb/>
　壯者為夫匠老稚供雜役各得均齊而射買之家亦<lb/>
　有餘利如此則可以久行比之官役雇工糜費百端者<lb/>
　有間矣遂定制有冶之地委謀克縣令藉數召募射<lb/>
　買禁權要官吏弓兵里胥皆不得與視舊塲之例令<lb/>
　州府長官一員提控提刑司訪察而禁治之帝曰此<lb/>
　終非長策參知政事胥持國曰今姑聽如此後有利<lb/>
　然後設官可也譬之酒酤盖先為坊塲而後官𣙜也<lb/>
<pb n="KR2m0014_WYG_023-8a"/>
　帝亦以為然遂從之墳山西銀山之銀窟凡百一<lb/>
　十有三<lb/>
宣宗興定三年七月汝州魯山寳豐鄧州置鐵冶<lb/>
　從攝京西路三司李復亨奏也復亨言民間銷毁農<lb/>
　具以供軍器臣竊以爲未便汝州魯山寳豐鄧州南<lb/>
　皆産鐵募工置冶可以獲利且不厲民詔尚書省行<lb/>
　之<lb/>
元興凡金銀珠玉銅鐵水銀朱砂碧甸子鉛錫之類皆<lb/>
<pb n="KR2m0014_WYG_023-8b"/>
因土人呈獻而定其嵗入之課<lb/>
　金之所産在腹裏曰益都檀景遼陽省曰大寧開元<lb/>
　江浙省曰饒徽池信江西省曰龍興撫州湖廣省曰<lb/>
　岳澧沅靖辰潭武岡寳慶河南省曰江陵襄陽四川<lb/>
　省曰成都嘉定雲南省曰威楚麗江大理金齒臨安<lb/>
　曲靖元江羅羅會川建昌徳昌栢興烏撒東川烏䝉<lb/>
　銀之所産在腹裏曰大都真定保定雲州般陽晉寧<lb/>
　懷孟濟南寧海遼陽省曰大寧江浙省曰處州建寧<lb/>
<pb n="KR2m0014_WYG_023-9a"/>
　延平江西省曰撫瑞韶湖廣省曰興國郴州河南省曰<lb/>
　汴梁安豐汝寧陜西省曰商州雲南省曰威楚大理<lb/>
　金齒臨安元江<lb/>
　珠之所産曰大都曰南京曰羅羅曰碩達勒達曰廣<lb/>
　州玉之所産曰于闐曰費里沙<lb/>
　銅之所産在腹裏曰益都遼陽省曰大寧雲南省曰<lb/>
　大理澂江<lb/>
　鐵之所産在腹裏曰河東順徳檀景濟南江浙省曰<lb/>
<pb n="KR2m0014_WYG_023-9b"/>
　饒徽寧國信慶元台衢處建寧化邵武漳福泉江西<lb/>
　省曰龍興吉安撫袁瑞贛臨江桂陽湖廣省曰沅潭<lb/>
　衡武岡寶慶永全常寧道州陜西省曰興元雲南省<lb/>
　曰中慶大理金齒臨安曲靖澂江羅羅建昌鐵之在<lb/>
　各省者獨江浙江西湖廣之課為最多凡鐵之等不<lb/>
　一有生黄鐵有生青鐵有青𤓰鐵有簡鐵毎引二百<lb/>
　斤<lb/>
　朱砂水銀之所産在遼陽省曰北京湖廣省曰沅潭<lb/>
<pb n="KR2m0014_WYG_023-10a"/>
　四川省曰思州<lb/>
　碧甸子之所産曰和林曰㑹川<lb/>
　鉛錫之所産在江浙省曰鉛山台處建寧延平邵武<lb/>
　江西省曰韶州桂陽湖廣省曰潭州<lb/>
太宗八年始置河東及檀景等處鐵冶<lb/>
　鐵在河東者是年立鑪於西京州縣撥冶户七百六<lb/>
　十煽之次年立鑪於交城縣撥冶戸一千煽之至世<lb/>
　祖至元五年始立洞冶總管府七年罷之十三年立<lb/>
<pb n="KR2m0014_WYG_023-10b"/>
　平陽等路提舉司十四年又罷之其後廢置不常成<lb/>
　宗大徳三年九月置河東山西鐵冶提舉司十一年<lb/>
　聽民煽鍊官為抽分武宗至大元年復立河東都提<lb/>
　舉司掌之所𨽻之冶八曰大通興國惠民利國益<lb/>
　國閏富豐寧<hi>豐寜之冶有二</hi>仁宗延祐三年十月勅五臺雲<lb/>
　鷲寺置鐵冶提舉司<lb/>
　在檀景等處者是年始於北京撥户煽之至世祖中<lb/>
　統二年立提舉司掌之至元二十年十月罷北京鹽<lb/>
<pb n="KR2m0014_WYG_023-11a"/>
　鐵課提舉司其後亦廢置不常大徳五年正月始併<lb/>
　檀景三提舉司為都提舉司所𨽻之冶七曰雙峰暗<lb/>
　峪銀崖大峪五峪利貞錐山<lb/>
世祖中統三年正月諸王塔齊爾請置高麗鐵冶從之<lb/>
六月勅武寧府歳輸所産鐵又立小峪蘆子武寧軍赤<lb/>
泥泉鐵冶四所<lb/>
四年正月領部阿哈瑪特請興河南等處鐵冶從之<lb/>
　四月以漏籍户一萬一千八百附籍四千三百於各<lb/>
<pb n="KR2m0014_WYG_023-11b"/>
　處起冶歳課鐵四百八十萬七千斤五月以禮部尚<lb/>
　書馬伊克努爾領已括戸三千興煽鐵冶歳輸鐵一<lb/>
　百三萬七千斤就鑄農器二十萬事易粟四萬石輸<lb/>
　官河南隨處城邑市鐵之家仍舊鼓鑄至元九年五<lb/>
　月减鐵冶戸十三年九月阿哈瑪特等以軍興國用<lb/>
　不足議復立都轉運司量増課程元額鼓鑄鐵器官<lb/>
　為局賣十九年二月立鐵冶總管府罷提舉司泰定<lb/>
　帝致和元年六月罷河南鐵冶提舉司歸有司<lb/>
<pb n="KR2m0014_WYG_023-12a"/>
　鐵在濟南等處者是年拘漏籍户三千煽之至元五<lb/>
　年立洞冶總管府二十六年四月以萊蕪鐵冶提<lb/>
　舉司𨽻山東鹽運司其後廢置不常至大元年復立<lb/>
　濟南都提舉司所提之監五曰寶城通和昆吾元國<lb/>
　富國順帝元統二年十一月以濟南萊蕪縣饑罷官<lb/>
　鐵冶一年<lb/>
　在順德等處者至元二十五年八月以河間等路鹽<lb/>
　運司兼管順徳廣平綦陽三鐵冶三十一年撥冶户<lb/>
<pb n="KR2m0014_WYG_023-12b"/>
　三千煽之大徳元年設都提舉司掌之十一月以真<lb/>
　定鐵冶𨽻順徳都提舉司罷保定紫荆關鐵冶提舉<lb/>
　司武宗至大元年閏十一月罷順徳廣平鐵冶提舉<lb/>
　司聽民自便有司稅之如舊三年正月復立廣平順<lb/>
　徳路鐵冶都提舉司至仁宗延祐六年始罷兩提舉<lb/>
　司併為順徳廣平彰徳等處提舉司所𨽻之冶六曰<lb/>
　神徳左村豐陽臨水沙窩固鎮<lb/>
　　元史刑法志曰諸鐵法無引私販者比私鹽減一<lb/>
<pb n="KR2m0014_WYG_023-13a"/>
　　等杖六十鐵没官内一半折價付告人充賞偽造<lb/>
　　鐵引者同偽造省部印信論罪官給賞鈔二錠付<lb/>
　　告人監臨正官禁治私鐵不嚴致有私鐵生發者<lb/>
　　初犯笞三十再犯加一等三犯别議黜降客旅赴<lb/>
　　冶支鐵引後不批月日出給引鐵不相隨引外夾<lb/>
　　帶鐵没官鐵已賣十日内不赴有司批納引目笞<lb/>
　　四十因而轉用同私鐵法凡私鐵農器鍋釡刀䥥<lb/>
　　斧杖及破壞生熟鐵器不在禁限江南鐵貨及生<lb/>
<pb n="KR2m0014_WYG_023-13b"/>
　　熟鐵器不得於淮漢以北販買違者以私鐵論<lb/>
至元二年二月令各路民戸從實淘金辦課毋得科斷<lb/>
鈔數<lb/>
　先是行省從長辦課未經定額許令樁配百姓包納<lb/>
　每金一錢折價一十五兩至十八兩至是江南新附<lb/>
　因科金課甚覺擾民御史臺以為言乃革淘金總管<lb/>
　府併入宣慰司令民從實採辦<lb/>
　金在益都者至元五年閏正月命于從剛髙興宗以<lb/>
<pb n="KR2m0014_WYG_023-14a"/>
　漏籍民户四千淘於登州棲霞縣每戸歳輸金四錢<lb/>
　十五年又以淘金户二千僉軍者付益都淄萊等路<lb/>
　淘金總管府依舊淘金其課於太府監輸納二十年<lb/>
　十月遣官檢覈益都淘金欺弊二十六年十一月詔<lb/>
　山東東路毋得沮淘金二十八年十一月禁沮擾益<lb/>
　都淘金至成宗大徳八年十二月復立益都淘金總<lb/>
　管府文宗至順三年五月置山東益都等處金銀銅<lb/>
　鐵提舉司<lb/>
<pb n="KR2m0014_WYG_023-14b"/>
　在遼陽者至元十年聽李徳仁於龍山縣胡碧峪淘<lb/>
　採每歳納課金三兩十三年又於遼東雙城及和州<lb/>
　等處採之二十一年六月命伊蘇岱爾所部軍六十<lb/>
　人淘金雙城仁宗延祐三年五月置遼陽金銀鐵冶<lb/>
　提舉司七年英宗即位七月以遼陽金銀鐵冶歸中<lb/>
　政院<lb/>
　在江浙者至元十九年十二月以建康淘金總管府<lb/>
　𨽻建康路二十四年立提舉司以建康等處淘金夫<lb/>
<pb n="KR2m0014_WYG_023-15a"/>
　凡七千三百六十五户𨽻之所轄金塲凡七十餘所<lb/>
　未幾以建康無金革提舉司罷淘金戸其徽饒池信<lb/>
　之課皆歸之有司成宗元貞元年十一月立江浙金<lb/>
　銀銅冶轉運司大德二年二月罷轉運司以淘金户<lb/>
　還元籍歳辦金悉責有司<lb/>
　在江西者至元二十三年撫州樂安縣小曹周歳辦<lb/>
　金一百兩順帝元統元年十一月罷富州金課<lb/>
　在湖廣者至元二十年撥常徳澧辰沅靖民萬户付<lb/>
<pb n="KR2m0014_WYG_023-15b"/>
　金塲轉運司淘焉<lb/>
　在四川者元貞元年九月以其病民罷其淘金户四<lb/>
　千還元籍罪初獻言者<lb/>
　在雲南者至元十四年諸路總納金一百五錠二十<lb/>
　八年從參政怯刺言建都地多産金可置冶令旁近<lb/>
　民鍊以輸官從之<lb/>
　　刑法志曰諸産金之地有司歳徴金課正官監視<lb/>
　　人户自執權衡兩平收受其有巧立名色廣取用<lb/>
<pb n="KR2m0014_WYG_023-16a"/>
　　錢及多秤金數尅除火耗為民害者從監察御史<lb/>
　　亷訪使糾之<lb/>
三年十二月立諸路洞冶所<lb/>
四年正月立諸路洞冶都總管府專掌金銀銅鐵丹粉<lb/>
錫綠恢辦課程<lb/>
　凡係官撥戸興煽及見設官員自備工本洞冶並聽<lb/>
　總管府催督若諸路山川有舊立洞冶都總管府即<lb/>
　將所出之物取勘見數赴制國用使司入狀立額興<lb/>
<pb n="KR2m0014_WYG_023-16b"/>
　煽毋許勢豪之家影占阻撓各處鑪冶户供鑪礦炭<lb/>
　等役所司不得擅行科差總管府設官吏合干人等<lb/>
　所在官司如有相關公事同總管府取問歸斷<lb/>
　銀在大都者中統四年八月從博爾歡等請以宣徳<lb/>
　州徳興府等處銀冶付匠戸歳取銀及石綠丹粉輸<lb/>
　官至元十一年聽王庭璧於檀州奉先等洞採之十<lb/>
　五年令關世顯等於薊州豐山採之㤗定帝㤗定二<lb/>
　年閏正月罷永興銀塲聽民採鍊以十分之一輸官文<lb/>
<pb n="KR2m0014_WYG_023-17a"/>
　宗至順二年四月全寧民王脫歡獻銀礦詔設全寧<lb/>
　銀塲提舉司<lb/>
　在雲州者至元二十七年撥民戸於望雲煽鍊設官<lb/>
　掌之二十八年又開聚陽山銀塲十一月置望雲銀冶<lb/>
　二十九年立雲州等處銀塲提舉司成宗元貞元年<lb/>
　二月立雲州銀塲都提舉司武宗至大中巴圖魯斯<lb/>
　言雲州朝河等處産銀令往試之得銀六百五十兩<lb/>
　三年六月詔立上都中都等處銀冶提舉司以巴圖<lb/>
<pb n="KR2m0014_WYG_023-17b"/>
　魯斯為達嚕噶齊十一月中書省言巴圖魯斯去歳<lb/>
　輸銀四千二百五十兩今歳復輸二千五百兩且言<lb/>
　復得新礦銀當増辦乞加授嘉議大夫從之四年六<lb/>
　月復雲州銀塲提舉司英宗至治三年正月罷上都<lb/>
　雲州興和宣徳蔚州奉聖州及雞鳴山房山黄蘆三<lb/>
　又沽金銀冶聽民採鍊以十分之一輸官<lb/>
　在遼陽者至元二十九年十月命趙徳澤吳榮領逃<lb/>
　奴無主者二百四十戸於廣寧瀋州耕田并淘銀仁<lb/>
<pb n="KR2m0014_WYG_023-18a"/>
　宗延祐二年四月諭晉王伊蘇特穆爾以先朝所賜<lb/>
　恵州銀礦洞歸還有司至七月復賜之四年於恵州<lb/>
　銀洞三十六眼立提舉司辦課<lb/>
　在江浙者至元二十一年建寧南劍等處立銀塲提<lb/>
　舉司煽鍊二十九年正月從江西行省左丞髙興請<lb/>
　罷福建銀鐵提舉司八月以福建行省㕘政魏天祐<lb/>
　獻計發民一萬鑿山鍊銀歳得萬五千兩而天祐賦<lb/>
　民鈔市銀輸官私其一百七十錠臺臣請追其贓而<lb/>
<pb n="KR2m0014_WYG_023-18b"/>
　罷福建銀冶從之十二月中書省又言寧國路六百<lb/>
　户鑿山冶銀歳額二千四百兩皆市銀以輸官未嘗<lb/>
　採之山乞罷之詔可成宗元頁元年三月罷福建銀<lb/>
　塲提舉司以有司領其歳額閠四月罷徽州路銀塲<lb/>
　在湖廣者至元十九年十二月罷湖廣行省金銀鐵<lb/>
　冶提舉司以其事𨽻各路總管府二十三年韶州路<lb/>
　曲江縣銀塲聽民煽鍊每歳輸銀三千兩<lb/>
　在河南者延祐三年李允直包羅山縣銀塲課銀三<lb/>
<pb n="KR2m0014_WYG_023-19a"/>
　錠四年李珪等包霍邱縣豹子崖銀洞課銀三十錠<lb/>
　其所得礦大抵以十分之三輸官<lb/>
　　刑法志曰諸燒造偽銀者徒造賣偽銀買主不知<lb/>
　　情價錢給主偽銀内銷提真銀没官依本犯科罪<lb/>
　銅在益都者至元十六年撥戸一千於臨朐縣七寶<lb/>
　山等處採之<lb/>
　在遼陽者至元十五年撥採木夫一千户於錦瑞州<lb/>
　雞鳴山巴山等處採之<lb/>
<pb n="KR2m0014_WYG_023-19b"/>
　在澂江者至元二十二年撥漏籍户於薩矣山煽鍊<lb/>
　凡一十有一所<lb/>
　　刑法志曰諸出銅之地民間敢私鍊者禁之<lb/>
　鉛錫在湖廣者至元八年定鉛錫課令辰沅靖等處<lb/>
　轉運印造錫引每引計錫一百斤官收鈔三百文客<lb/>
　商買引赴各冶支錫販賣無引者比私鹽减等杖六<lb/>
　十其錫入官<lb/>
八年十二月宣徽院請以䦨遺漏籍等戸淘金以勞民<lb/>
<pb n="KR2m0014_WYG_023-20a"/>
止之<lb/>
九年五月罷西番多羅干等處金銀礦户為民<lb/>
十年命烏瑪喇採碧甸子於和林<lb/>
　至二十一年雲南㑹川輸碧甸子一千餘塊二十七<lb/>
　年十一月罷㑹川採碧甸子<lb/>
十一年増費里沙淘玉戸及採朱砂水銀於北京湖廣<lb/>
諸處<lb/>
　穆爾瑪哈穆特阿里三人言淘玉之戸舊有三百經<lb/>
<pb n="KR2m0014_WYG_023-20b"/>
　亂散亡存者止七十戸其力不充而費里沙之地旁<lb/>
　近有民户六十毎同淘焉於是免其差徭與淘戸等<lb/>
　所淘之玉於古都斯和爾錫喇卜丹三人所立水站<lb/>
　逓至京師<lb/>
　朱砂水銀在北京者是年命䝉古達實以恤品人戸<lb/>
　於濟喇敏之地採鍊<lb/>
　在湖廣者沅州五寨蕭雷發等每年包納朱砂一千<lb/>
　五百兩羅管賽包納水銀二千三百四十兩潭州安<lb/>
<pb n="KR2m0014_WYG_023-21a"/>
　化縣毎年辦朱砂八十兩水銀五十兩<lb/>
十二年九月禁私造銅器<lb/>
十六年二月撥民萬户𨽻明里淘金<lb/>
二十年三月罷淮安等處淘金官惟計户取金<lb/>
　七月罷淮南淘金司至二十八年正月罷江淮淘金<lb/>
　提舉司七月又罷淘金提舉司<lb/>
六月命福建根訪銅礦<lb/>
　中書省奏銅鐵係國家必用之物除鐵貨已煽鍊外<lb/>
<pb n="KR2m0014_WYG_023-21b"/>
　銅坑未曽經理宜訪産銅之處募人興鍊禁止沮壞<lb/>
　從之<lb/>
八月立懐來淘金所<lb/>
十二月罷女直出産金銀禁并罷雲南造賣金箔規措<lb/>
所<lb/>
二十一年二月放檀州淘金五百人還家<lb/>
　至二十五年九月又罷檀州淘金戸順帝至正元年<lb/>
　十二月詔革王巴延徹爾等所獻檀景等處産金地<lb/>
<pb n="KR2m0014_WYG_023-22a"/>
　土<lb/>
二十六年四月高麗置銀冶<lb/>
　以高麗國多産銀遣工即其地發旁近民冶以輸官<lb/>
二十七年五月尚書省遣人行視雲南銀洞獲銀四千<lb/>
四十八兩奏立銀塲官<lb/>
十二月湖廣省上二年宣課珠九萬五百一十五兩<lb/>
　珠在大都者成宗元貞元年聽民於楊村直沽口撈<lb/>
　採命官買之<lb/>
<pb n="KR2m0014_WYG_023-22b"/>
　在南京者至元十一年命竒唻安山等於松阿哩江<lb/>
　阿雅勒古江呼蘭果斯江採之<lb/>
　在廣州者採於大歩海仁宗延祐四年十二月復廣<lb/>
　州採金銀珠子都提舉司至七年英宗即位六月罷<lb/>
　徽政院廣東採珠提舉司以有司領其事泰定帝泰<lb/>
　定元年七月罷廣州福建等處採珠蜑户為民仍免<lb/>
　差稅一年順帝至元三年二月㕘知政事納琳等請<lb/>
　復立廣東採珠提舉司且以採珠户四萬賜巴延六<lb/>
<pb n="KR2m0014_WYG_023-23a"/>
　年二月出巴延為河南省左丞相罷採珠提舉司<lb/>
　　元史張珪傳曰泰定元年六月中書平章政事張<lb/>
　　珪等奏廣州東莞縣大歩海及恵州珠池始自大<lb/>
　　徳元年姦民劉進程連言利分蜑户七百餘家官<lb/>
　　給之糧三年一採僅獲小珠五兩六兩入水為蟲<lb/>
　　魚傷死者衆遂罷珠户為民其後同知廣州路事<lb/>
　　塔齊爾等又獻利於實勒們創設提舉司監採亷<lb/>
　　訪司言其擾民復罷歸有司既而内正少卿魏温<lb/>
<pb n="KR2m0014_WYG_023-23b"/>
　　都爾冒啓中㫖馳驛督採耗廩食疲民驛非舊制<lb/>
　　請悉罷遣歸民從之<lb/>
　外又有鄂諾多喇琿塔哈三河之珠至元五年徙鳯<lb/>
　格等户撈之勝州延州納顔等城之珠十三年命多<lb/>
　喇卜丹等撈焉<lb/>
二十八年七月罷江南諸省買銀提舉司<lb/>
三十一年十月<hi>時成宗已即位</hi>弛江西銀冶課額<lb/>
　江西行省言銀塲歳辦萬一千錠而未嘗及數民不<lb/>
<pb n="KR2m0014_WYG_023-24a"/>
　堪命命自今從實辦之不為額<lb/>
成宗元貞二年九月命各路鐵冶官為興煽發賣<lb/>
　中書省言各路係官鐵冶累年積鐵為數甚多雖百<lb/>
　姓自備工本二八抽分而納官之數額不盡實請罷<lb/>
　其制官為煽賣從之至大徳元年十一月又命將見<lb/>
　在鐵貨及官鐵從實覈計虧短追賠外仍講䆒如何<lb/>
　興煽備細保結<lb/>
大徳元年十一月禁權豪僧道及各位下擅據礦炭山<lb/>
<pb n="KR2m0014_WYG_023-24b"/>
塲<lb/>
十二月命漳州採水晶<lb/>
　福建平章高興言漳州漳浦縣大梁山産水晶乞割<lb/>
　民百戸採之帝曰不勞民則可勞民勿取<lb/>
二年十一月罷徐邳鑪冶所進息錢<lb/>
七年六月命還西京所鬻瑟瑟<lb/>
　西京道宣慰使帕哈里鼎以瑟瑟二千五百餘斤鬻<lb/>
　於官為鈔一萬一千九百餘錠帝命除御榻所用外<lb/>
<pb n="KR2m0014_WYG_023-25a"/>
　餘未用者悉還之至武宗至大元年八月仁宗為皇<lb/>
　太子兼尚書令金州獻瑟瑟洞詹事府院請遣使採<lb/>
　之仁宗曰所寶惟賢瑟瑟何用焉若此後勿復聞<lb/>
武宗至大四年四月<hi>時仁宗已即位</hi>買賣銅器聽民自便<lb/>
仁宗皇慶二年二月諭左右勿鬻回回寶玉<lb/>
　先是至大二年八月帝以皇太子兼尚書令近侍言<lb/>
　賈人有售美珠者曰吾服御雅不喜飾以珠璣生民<lb/>
　膏血不可輕耗汝等當廣進賢才以恭儉愛人相規<lb/>
<pb n="KR2m0014_WYG_023-25b"/>
　不可以奢靡蠧財相導言者慙而退淮東宣慰使薩<lb/>
　敦獻玉觀音七寶帽頂寶帶寶鞍却之戒諭如初至<lb/>
　是諭左右曰回回以寶玉鬻於官朕思此物何足為<lb/>
　寶惟善人乃可為寶善人用則百姓安兹國家所宜<lb/>
　寶也<lb/>
延祐二年正月禁民鍊鐵<lb/>
七年二月<hi>時英宗已即位</hi>括民間係官山塲河泊窰冶廬舎<lb/>
英宗至治二年十二月免囘囘人户屯戍河西者銀稅<lb/>
<pb n="KR2m0014_WYG_023-26a"/>
泰定帝㤗定二年十月罷䝉山銀冶提舉司<lb/>
　先是至元二十九年正月江西行省巴延阿喇卜丹<lb/>
　言䝉山歲課銀二萬五千兩初制鍊銀一兩免役夫<lb/>
　田租五斗今民力日困每兩擬免一石世祖曰重困<lb/>
　吾民民何以生從之至是罷提舉司命瑞州路領之<lb/>
文宗天厯元年金銀銅鐵鉛錫歳課之數<lb/>
　金課腹裏四十錠四十七兩三錢江浙江西湖廣河<lb/>
　南雲南五省共四百四十六錠一百十六兩二錢四<lb/>
<pb n="KR2m0014_WYG_023-26b"/>
　川省麩金七兩二錢<lb/>
　銀課腹裏一錠二十五兩江浙江西湖廣雲南四省<lb/>
　共一千五百五十六錠八十六兩<lb/>
　銅課雲南省二千三百八十斤<lb/>
　鐵課江浙省額外鐵二十四萬五千八百六十七斤<lb/>
　課鈔一千七百三錠一十四兩江西省二十一萬七<lb/>
　千四百五十斤課鈔一百七十六錠二十四兩湖廣<lb/>
　河南陜西雲南四省共四十二萬一千二百二十六<lb/>
<pb n="KR2m0014_WYG_023-27a"/>
　斤<lb/>
　鉛錫課江浙省額外鉛粉八百八十七錠九兩五錢<lb/>
　鉛丹九錠四十二兩二錢黑錫二十四錠一十兩二<lb/>
　錢江西省錫一十七錠七兩湖廣省鉛一千七百九<lb/>
　十八斤<lb/>
順帝至元元年六月有司言甘肅薩里斡産金銀請遣<lb/>
官稅之<lb/>
至正十二年三月立饒州銅冶<lb/>
<pb n="KR2m0014_WYG_023-27b"/>
　中書省言張理獻言饒州徳興三處膽水浸鐵可以<lb/>
　成銅宜即其地各立銅冶塲直𨽻寶泉提舉司即以<lb/>
　張理為銅冶場官從之<lb/>
五月罷苽兒棚等處金銀塲課<lb/>
明太祖洪武元年三月近臣請開山東銀塲不許<lb/>
　時右丞相徐達下山東近臣因進言舊有銀塲可興<lb/>
　舉者帝謂銀塲之弊利於官者少損於民者多况今<lb/>
　凋瘵之餘豈可以此重勞民力言者慙而退<lb/>
<pb n="KR2m0014_WYG_023-28a"/>
六年四月命各省置鐵冶凡一十三所<lb/>
　初甲辰歳四月中書省言湖廣所屬州縣故有鐵冶<lb/>
　請募工興鍊以資軍用從之至是各省置冶江西進<lb/>
　賢新喻分宜湖廣興國黄梅山東萊蕪廣東陽山陜<lb/>
　西鞏昌各一所山西平陽二所<hi>富國豐國</hi>太原<hi>大/通</hi>潞州<hi>潤國</hi>
　澤州<hi>益國</hi>各一所歳輸鐵共七百八十三萬一千餘斤<lb/>
　至十二年三月又於湖廣茶陵置鐵冶所<lb/>
十五年四月亷州廵檢王徳亨請開階州水銀坑冶不許<lb/>
<pb n="KR2m0014_WYG_023-28b"/>
　德亨言家本階州界於西戎有水銀坑冶及青緑紫<lb/>
　泥願得兵取其地以歸於朝帝謂戸部曰盡力求利<lb/>
　商賈所為開邊啓釁帝王深戒此途一開小人規利<lb/>
　勞民傷財為害甚大豈可聽耶自後水銀塲有四川<lb/>
　梁山山西五臺陜西寧羌略陽及雲南等處皆採水<lb/>
　銀青緑又貴州銅仁大萬山長官司大崖土黄坑有<lb/>
　水銀硃砂塲局宣徳五年四月裁副使一員其思印<lb/>
　江長官司婺川縣板塲局亦皆有水銀課景㤗三年<lb/>
<pb n="KR2m0014_WYG_023-29a"/>
　命蠲思印江課婺川如舊𢎞治十八年裁板坑局大<lb/>
　使等官令本縣掌印官帶理徴課事<lb/>
五月廣平府吏王允道請開磁州鐵冶杖而流之<lb/>
　允道言磁州臨水鎮地産鐵元時嘗於此置鐵冶都<lb/>
　提舉司總轄沙窩等八冶鑪丁萬五千戸歳收鐵百<lb/>
　餘萬斤請如舊置鑪冶鐵帝曰朕聞治世天下無遺<lb/>
　賢不聞天下無遺利各冶鐵數尚多軍需不乏而民<lb/>
　生業已定若復設此必重擾之是又欲驅萬五千戸<lb/>
<pb n="KR2m0014_WYG_023-29b"/>
　於鐵冶中也命杖之流海外<lb/>
　　日知録曰太祖嘗黜言利之御史謂侍臣曰君<lb/>
　　子得位欲行其道小人得位欲濟其私行道者<lb/>
　　心存於天下國家濟私者心存於傷人害物<hi>十三</hi>
　　<hi>年五月御史周姓實録不載其名</hi>此即唐太宗責權萬紀之遺意<lb/>
　　也若杖允道流嶺南其不肩好貨之意可謂至深<lb/>
　　切矣<lb/>
十二月罷濟南青萊三府採鉛<lb/>
<pb n="KR2m0014_WYG_023-30a"/>
　三府奏歳役民二千六百六十户採鉛三十二萬三<lb/>
　千四百餘斤及今年久鑿山愈深而得鉛愈少乞停<lb/>
　其役從之<lb/>
十八年罷各布政司鐵冶<lb/>
　既而工部言山西交城産雲子鐵舊貢十萬斤繕治<lb/>
　兵器他處無有乃復設之二十六年八月復置武昌<lb/>
　府興國鐵冶二十七年正月復置吉州豐國富國二<lb/>
　鐵冶二十八年二月復置袁州府分宜鐵冶至閏九<lb/>
<pb n="KR2m0014_WYG_023-30b"/>
　月以庫内儲鐵已多復詔罷各處鐵冶令民自採而<lb/>
　歳輸課程三十分取其二三十年四月以山西交城<lb/>
　之大通吉州之豐國富國江西臨江之新喻袁州之<lb/>
　分宜湖廣武昌之興國河南之鈞州新安四川蒲江<lb/>
　之新市凡九冶採鍊病民悉革罷之至永樂時又設<lb/>
　四川龍州遼東都司三萬衛鐵冶景帝時辦事吏請<lb/>
　復陜西寧逺鐵礦工部劾其違法下獄給事中張文<lb/>
　質以為不宜塞言路乃釋之<lb/>
<pb n="KR2m0014_WYG_023-31a"/>
二十年增福建銀屏山銀課額<lb/>
　延平府尤溪縣銀屏山嘗設塲局煎鍊銀礦置鑪冶<lb/>
　四十二座嵗辦銀二千一百兩至是増其額時又有<lb/>
　請開陜西銀礦者帝曰土地所産有時而窮歲課成<lb/>
　額徴銀無已言利之官皆戕民之賊也不許至永樂<lb/>
　間有河池民言採礦亦斥之<lb/>
二十六年十二月令雲南麗江府土民以馬代所輸白<lb/>
金<lb/>
<pb n="KR2m0014_WYG_023-31b"/>
　西平侯沐春奏麗江府土民毎嵗輸白金七百六十<lb/>
　兩皆摩些洞所産土民以馬易金不諳真偽請令以<lb/>
　馬代輸為便許之<lb/>
成祖初遣中官採珠於廣東<lb/>
　令於珠池起取蜑户採之毎户給與口糧<lb/>
永樂十二年遣提督官採辦湖廣辰州貴州銅仁等處<lb/>
金銀塲課<lb/>
　時又開陜西商縣鳯凰山銀坑八所福建浦城縣馬<lb/>
<pb n="KR2m0014_WYG_023-32a"/>
　鞍等坑三所設貴州太平溪交趾宣光鎮金塲局葛<lb/>
　溪銀塲局雲南大理銀冶其不産金銀者亦屢有革<lb/>
　罷<lb/>
十九年遣御史及監生等𣙜辦浙江福建銀課<lb/>
　自後各省提督銀課及巡察開採布政司則參議主<lb/>
　之按察司則僉事主之廢置不一其御史中官亦時<lb/>
　遣焉<lb/>
仁宗時命坑冶官設守禁者悉予民<lb/>
<pb n="KR2m0014_WYG_023-32b"/>
　至宣徳三年閠四月廣東奏採番禺鉛砂六年九月<lb/>
　河南奏開嵩縣銀礦八年九月四川奏開梁山銅冶<lb/>
　始皆詔行之尋以所得不償所費而止<lb/>
宣宗宣徳三年九月免江西徳興鉛山浸銅丁夫雜役<lb/>
　二縣銅塲嵗浸銅得五十餘萬斤所用鐵炭丁夫自<lb/>
　備其差徭科徴皆不免嵗額累虧因詔有司悉免雜<lb/>
　役稅糧附近輸納仍令廣信饒徽等府辦納鐵炭之<lb/>
　家免雜役之半税糧則運輸南京淮安又令增設縣<lb/>
<pb n="KR2m0014_WYG_023-33a"/>
　丞各一員專管納課遞年所欠銅課悉予蠲免<lb/>
四年三月命巡禁四川㑹川所屬諸礦<lb/>
　黔國公沐晟言東川府㑹川衛所屬山内産青緑銀<lb/>
　銅諸礦軍民徃往潛取之其地與雲南武定府金沙<lb/>
　江及外夷接境恐生邊患乞令四川雲南三司巡禁<lb/>
　從之<lb/>
五年十一月命審浙江温處二府銀冶實弊<lb/>
　布政司王澤言平陽麗水等七縣銀冶自永樂間遣<lb/>
<pb n="KR2m0014_WYG_023-33b"/>
　官閘辦共嵗額八萬七千八百兩至今十年各塲所<lb/>
　産有僅足額者有不足者有礦盡絶者閘辦官督令<lb/>
　坑首冶夫納課不敢稍失嵗額賠累之民富者困敝<lb/>
　貧者逃亡他處坑冶其害亦然乞暫停其役因命户<lb/>
　部遣官審其實弊或減額或罷役不可重困吾民<lb/>
十年正月<hi>時英宗已即位</hi>詔各處金銀硃砂銅鐵等課悉停免<lb/>
坑冶封閉其閘辦内外官員即赴京<lb/>
　時命金銀硃砂辦收在官者俱即觧京銅鐵所在寄<lb/>
<pb n="KR2m0014_WYG_023-34a"/>
　庫惟係洪武年舊額嵗辦課銀并差發金不在停免<lb/>
　之例至八月管銀坑太監山壽奏雲南新興等七塲<lb/>
　及四川宻勒山塲以封閉坑冶鉛礦在庫旁近盜起<lb/>
　毎至焚燬藏庫戕害守者劫掠鉛礦乞嚴禁捕令總<lb/>
　兵三司捕誅之明年正月又罷貴州銅仁金錫局<lb/>
　　明史食貨志曰嵗辦皆洪武舊額也閘辦者永宣<lb/>
　　所新增也<lb/>
英宗正統三年定私煎銀礦罪<lb/>
<pb n="KR2m0014_WYG_023-34b"/>
　凡福建浙江等處軍民私煎銀礦者處以極刑家口<lb/>
　遷化外其遁逃不服追問者調官軍勦捕至五年又<lb/>
　定聚衆偷穵者發雲南邊衛充軍成化元年九月從<lb/>
　巡撫陜西御史項忠言勅陜西河南及有礦處几竊<lb/>
　取者依律治罪仍枷號示衆若三犯則奏請裁處其<lb/>
　傷人或聚衆不散者處死六年又令偷掘銀礦初犯<lb/>
　照例枷示仍充發遼東其有資給衣糧噐具及走報<lb/>
　事情者照初犯例<lb/>
<pb n="KR2m0014_WYG_023-35a"/>
九年閏七月命户部侍郎王質往浙江福建重開銀塲<lb/>
　洪武間福建各塲嵗課銀二千六百七十餘兩浙江<lb/>
　稅課二千八百餘兩永樂間福建増至三萬二千八<lb/>
　百餘兩浙江增至八萬二千七十餘兩宣徳間福建<lb/>
　又増至四萬二百七十餘兩浙江又増至九萬四千<lb/>
　四十餘兩自是地方竭而民不堪矣帝初即位下詔<lb/>
　封坑冶民大蘇息至是有盜礦脉相鬬殺者御史孫<lb/>
　毓福建叅政宋彰浙江參政俞士悦各言復開銀塲<lb/>
<pb n="KR2m0014_WYG_023-35b"/>
　則利歸於上而盜無所容事下二處三司議浙江按<lb/>
　察司軒輗等奏復開銀塲雖一時之利然凡百器具<lb/>
　皆出民間恐有司横加科斂人心揺動其患甚深為<lb/>
　今之計莫若擇官典守嚴加禁捕則盜息矣朝廷是<lb/>
　輗言己而給事中陳𫝊復請開塲中官與言利之臣<lb/>
　相與附和乃命質往經理合福建嵗課銀二萬一千<lb/>
　一百二十餘兩浙江四萬一千七十餘兩雖較宣徳<lb/>
　時減半而較洪武時已増十倍矣至内外官屬供億<lb/>
<pb n="KR2m0014_WYG_023-36a"/>
　費殆過公稅厥後民困而盜益衆至十三年八月遂<lb/>
　有鄧茂七之亂<lb/>
十年令各銀塲額課不敷不許𣲖民包納<lb/>
　凡額數不敷皆許於别坑有礦處煎補又不敷者具<lb/>
　奏處置其提督官吏及諸坑首匠作稱課不及額掊<lb/>
　斂民財侵盜官銀者依律治罪<lb/>
景帝景㤗元年二月復罷採浙江福建諸處銀課<lb/>
　先是福建賊鄧茂七以開礦作亂正統十四年正月<lb/>
<pb n="KR2m0014_WYG_023-36b"/>
　免浙江福建銀課二月御史丁瑄等斬茂七於延平<lb/>
　民始安戢至是從御史畢鸞等奏取回閘辦官令都<lb/>
　布按三司巡礦官提調各府縣䕶守坑塲又從僉都<lb/>
　御史陳詔言以浙江處州銀課二萬五千二百兩即<lb/>
　留本處賞給有功民快人等<lb/>
六年十二月擢獻寳石屠宗順屠芝官<lb/>
　升宗順為副千户芝為百户仍於御用監辦事<lb/>
英宗天順二年仍開浙江福建等處銀礦<lb/>
<pb n="KR2m0014_WYG_023-37a"/>
　自景㤗元年封閉銀塲後尋以盜礦者多從兵部尚<lb/>
　書孫原貞請開浙江銀塲因并開福建至是各遣内<lb/>
　使一員辦事官一員照舊煎辦令各鎮守太監提督<lb/>
　至四年命中官羅永之浙江羅珪之雲南馮譲之福<lb/>
　建何能之四川課額浙閩大畧如舊雲南十萬兩有<lb/>
　竒四川萬三千有竒總十八萬三千有竒<lb/>
四年命雲南雜犯死罪以下無力者俱發新興等塲充<lb/>
礦夫採辦銀課<lb/>
<pb n="KR2m0014_WYG_023-37b"/>
七年復詔封閉各處坑塲停止煎辦銀課取回内外官<lb/>
員<lb/>
八年遣内使一員監守廣東平江珠池<lb/>
　自成祖初遣中官採珠後宣宗時有請令中官採東<lb/>
　莞珠池者繫之獄景㤗中嘗遣中官採珠於雷亷平<lb/>
　江等珠池至是復有採珠之役因遣中官監守之至<lb/>
　成化九年令監守亷州楊梅珠池奉御兼營永安珠<lb/>
　池二十年又遣中官一員守雷州樂民珠池二十三<lb/>
<pb n="KR2m0014_WYG_023-38a"/>
　年令取回廣東新添守珠池官𢎞治七年又遣中官<lb/>
　一員監守楊梅青鶯平江三珠池兼廵捕亷瓊二府<lb/>
　帶管永安珠池<lb/>
　　梁斗輝曰按粤通志珠池率十年一採守池中官<lb/>
　　并參随人員毎嵗供應等費銀萬餘兩計十年則<lb/>
　　為數十萬餘而臨採復費以萬計雖有所得不償<lb/>
　　所失矣<lb/>
憲宗成化三年仍遣内使提督浙江福建銀課四川雲<lb/>
<pb n="KR2m0014_WYG_023-38b"/>
南令鎮守中官提督採辦<lb/>
　時又開湖廣金塲武陵等十二縣凡二十一塲嵗役<lb/>
　民夫五十五萬死者無筭得金僅五十三兩於是復<lb/>
　閉而浙江銀礦以缺額量減雲南屢開屢停<lb/>
九年三月減雲南銀課十之五<lb/>
　巡按御史胡涇等奏雲南所屬楚雄大理洱海臨安<lb/>
　等衛軍全充礦夫嵗給糧布採辦之初洞淺礦多課<lb/>
　額易完軍獲衣糧之利未見其病近日洞深利少軍<lb/>
<pb n="KR2m0014_WYG_023-39a"/>
　士多以瘴毒死煎辦不足或典妻鬻子賠補其數甚<lb/>
　至流徙逃生哨聚為盜以致軍丁消耗乞行停免詔<lb/>
　減銀課之半礦夫稱之<lb/>
十七年定雲南私販銅貨罪<lb/>
　自成化五年定四川軍民偷採白銅者為首枷示依<lb/>
　律治罪至是因封閉雲南路南州銅塲免徴銅課乃<lb/>
　定路南凡私販銅貨出境本身處死全家發烟瘴充<lb/>
　軍二十年又定雲南寧州等處軍民客商有偷採銅<lb/>
<pb n="KR2m0014_WYG_023-39b"/>
　礦私煎及潛販出境者照路南州例究治<lb/>
孝宗𢎞治五年詔豁減浙江福建諸處嵗辦銀課仍填<lb/>
塞礦穴取回諸添設廵礦官<lb/>
　時雲南減二萬兩温處萬兩餘罷浦城廢坑銀冶四<lb/>
　川山東礦穴亦先後封閉十八年二月又禁宻雲私<lb/>
　開銀塲<lb/>
　　大學衍義補曰聖王取民之賦無所謂金銀銅鐵<lb/>
　　之征者豈不以山澤之利取之有窮而生之不繼<lb/>
<pb n="KR2m0014_WYG_023-40a"/>
　　乎我朝坑冶之利比前代不及什之一二間或有<lb/>
　　之隨取隨竭曩者浙之温處閩之建福開塲置官<lb/>
　　内臣守之憲臣督之而所得不償所費乃多行革<lb/>
　　罷均其課於民賦中然今不徒無其利而又受其<lb/>
　　害各處不逞之徒往往以競利起亂焉所冝嚴守<lb/>
　　捕法築塞之栅塹之庶不至聚衆争奪貽禍於一<lb/>
　　方生靈耳<lb/>
十二年罷廣東監守珠池中官<lb/>
<pb n="KR2m0014_WYG_023-40b"/>
十三年四月申定盜掘礦砂罪著為例<lb/>
　凡盜掘銀銅錫水銀等礦砂但係山洞捉獲曾經持<lb/>
　杖拒捕者不論人之多寡礦之輕重及聚衆至三十<lb/>
　人以上分礦至三十斤以上者俱不分初再犯發邊<lb/>
　衛充軍若不及數人不拒捕初犯枷號發落再犯免<lb/>
　枷號亦發邊充軍其私家收藏道路背負者止理見<lb/>
　獲照常發落不許巡捕人員逼令展轉攀指違者叅<lb/>
　究治罪<lb/>
<pb n="KR2m0014_WYG_023-41a"/>
十一月免雲南判山等塲銀課<lb/>
　巡撫都御史李士實奏雲南銀塲凡九近年礦脉甚<lb/>
　微各衛俱以礦夫口糧賠納嵗折銀三萬四百三十<lb/>
　四兩名曰礦夫口糧餘丁或三五人朋當一名嵗辦<lb/>
　銀二萬一千九百四十五兩名曰夫丁乾認今判山<lb/>
　窩村廣運寳泉四塲礦脉久絶賠納無己乞自十二<lb/>
　年為始将四塲銀課暫免軍丁退還各衛備操口糧<lb/>
　移文有司收貯以備軍餉則減者少而增者多矣部<lb/>
<pb n="KR2m0014_WYG_023-41b"/>
　覆從之<lb/>
十四年定盜珠人罪例<lb/>
　除將軍器下海為首真犯死罪外但係在珠池盜珠<lb/>
　駕黑白艚船專用扒網持杖拒捕聚至二十人以上<lb/>
　盜珠至十兩以上者俱照盜礦例發雲南廣西邊衛<lb/>
　充軍其不及數不拒捕者初犯枷號再犯充軍如係<lb/>
　附海居民用手拾蚌取珠所得不多者免枷示照常<lb/>
　發落<lb/>
<pb n="KR2m0014_WYG_023-42a"/>
十七年二月廣東民因開鐡冶作亂旋討平之<lb/>
　歸善縣清溪等處山産鐵礦有巫琮招古三仔等就<lb/>
　山煽鐡因嘯聚為盜官軍捕之獲三仔等㑹畨禺民<lb/>
　張文俊等奏請立官鑪納課土人唐大鬢者亦率其<lb/>
　黨與焉文俊等於課外索賂大鬢等憾之入烏洋潭<lb/>
　為盜三仔遂逸去與大鬢合徒黨日盛僉事徐紘等<lb/>
　督軍捕之不克總督劉大夏馳榜招降之既而齎榜<lb/>
　者索賄不已大鬢復叛調兵㑹勦始平之<lb/>
<pb n="KR2m0014_WYG_023-42b"/>
武宗正徳三年令封閉河南宜陽等縣洞穴<lb/>
　宜陽之趙保山喚鄉窪永寧之秋樹坡盧氏之髙觜<lb/>
　兒嵩之馬槽山等洞俱照舊封閉時又從中官秦文<lb/>
　等奏復開浙閩銀礦既而浙江守臣言礦脉已絶乃<lb/>
　令歲進銀二萬兩劉瑾誅乃止<lb/>
六年封閉雲南銀塲九處免其課<lb/>
　至九年軍士周達又請開雲南諸銀礦并銅塲青緑<lb/>
　詔可遂次第開採十五年又令雲南銀礦新興塲及<lb/>
<pb n="KR2m0014_WYG_023-43a"/>
　新開處所一併封閉以後不許妄開嘉靖初又命閉<lb/>
　雲南大理礦塲<lb/>
十四年六月置廣東鐡稅厰以鹽課提舉司領之<lb/>
　厰一所置省城外以鹽課副提舉專管鐡課其惠潮<lb/>
　掲陽三處及雷瓊等行鐵地有走稅夾帶漏報諸弊<lb/>
　者俱依鹽法事例施行<lb/>
世宗嘉靖八年八月提督兩廣侍郎林富諫採珠不從<lb/>
　珠池自天順採珠後𢎞治十二年又採嵗久珠老得<lb/>
<pb n="KR2m0014_WYG_023-43b"/>
　最多費銀萬餘獲珠二萬八千兩遂罷監守官十五<lb/>
　年十一月又以廣東守臣言停南海採辦正徳九年<lb/>
　復詔採辦嘉靖五年又採之珠小而嫩亦甚少至是<lb/>
　又復詔採富因上言祖宗時率數十年而一採未有<lb/>
　隔兩年一採者五年之役死者五十餘人得珠僅八<lb/>
　千八十兩天下謂以人命易珠恐今雖以人易珠亦<lb/>
　不可得給事中王希文亦言雷亷珠池祖宗設官監<lb/>
　守不過防民争奪正徳間逆䜿用事傳奉採取流毒<lb/>
<pb n="KR2m0014_WYG_023-44a"/>
　海濵陛下御極革珠池少監未久旋復驅無辜之民<lb/>
　蹈不測之險以求不可必得之物而責以難足之數<lb/>
　非聖政所宜有皆不聽<lb/>
　　<hi>臣</hi>等謹按經世實用編梁斗輝謂嘉靖元年諭廣<lb/>
　　東看守珠池太監不許干預亷瓊髙雷等地方事<lb/>
　　嚴其防也至八年又納張璁胡世寧言罷各鎮守<lb/>
　　中官并採珠間欲用珠則發銀貿於商為數有限<lb/>
　　百年大患一旦掃除是八年採珠即於本年罷也<lb/>
<pb n="KR2m0014_WYG_023-44b"/>
　　與志異斗輝廣東新㑹人親歴見聞自當有據<lb/>
九年令蘭州等處獲盜礦者照腹裏例治罪<lb/>
　蘭州等隘口凡渡黄河出境入境齎有礦砂及燒成<lb/>
　銀兩并穵礦噐具者不分人之多寡礦之輕重及初<lb/>
　再犯或持杖拒捕者俱依腹裏盜礦例充發其把隘<lb/>
　官兵縱放與守備官不嚴隄防者俱㕘究治罪<lb/>
十六年命廣開山東等處銀礦<lb/>
　山東巡按李松言沂州寳山開礦七十八所得白金<lb/>
<pb n="KR2m0014_WYG_023-45a"/>
　一萬一千三百兩宜將龍爬山石井山以次開採帝<lb/>
　責户部推諉命撫按力任之至十九年又令四川建<lb/>
　昌衛并㑹川宻勒山礦塲及陜西甘州大黄山等礦<lb/>
　洞俱照舊封閉自後薊豫齊晉川滇所在復進礦砂<lb/>
　金銀俱議開採以助大工既獲玉旺峪礦銀又諭閣<lb/>
　臣廣為開採户部尚書方鈍等請令四川山東河南<lb/>
　撫按嚴督所屬一一搜訪以稱天地降祥之意於是<lb/>
　公私交騖礦利天下漸多事矣<lb/>
<pb n="KR2m0014_WYG_023-45b"/>
三十四年開建寧延平諸府鐵冶<lb/>
　自後鐵冶率因舊制無特開者<lb/>
四十三年二月始命廣採雲南寳石<lb/>
　時雲南進寳石七百六十餘兩帝嫌其碎小命採青<lb/>
　紅色二寸黄色徑寸并紫英等石以獻至十月又諭<lb/>
　户部發銀五萬兩買黄金香料四十五年二月户部<lb/>
　又進黄白玉五百餘斤仍命多行訪買黄玉并採大<lb/>
　小珠一號至十號者以進三月户部進珠一百三十<lb/>
<pb n="KR2m0014_WYG_023-46a"/>
　兩有竒仍再命取五號者五千顆九號者二萬顆五<lb/>
　月又命户部催買雲南九成金二千八成七成金三<lb/>
　千銀萬兩幷催廣東雲南珠石未至者<lb/>
　　食貨志曰世宗中年以後營建齋醮採木採香採<lb/>
　　珠玉寳石吏民奔命不暇用黄白蠟至三十餘萬<lb/>
　　斤沈香降香海漆諸香至十餘萬斤又分遣購龍<lb/>
　　涎香十餘年未獲使者因謂海舶入澳久乃得之<lb/>
　　方澤朝日壇爵用紅黄玉求不得購之陜西邊境<lb/>
<pb n="KR2m0014_WYG_023-46b"/>
　　遣使覔於阿丹去土魯番西南二千里太倉之銀<lb/>
　　頗取入承運庫辦金寳珍珠於是猫兒眼祖母碌<lb/>
　　石緑撒孛尼石紅刺石北河洗石金剛鑽朱藍石<lb/>
　　紫英石甘黄玉無所不購云<lb/>
三月浙江江西礦賊作亂命設兵備官禁閉山塲<lb/>
　時開化徳興礦賊劫掠徽寧諸處其勢日熾二月終<lb/>
　乃突入婺源焚燒縣治大掠而去兵部議設兵備副<lb/>
　使一員於浙江駐劄衢州以杜盜源其雲霧山礦洞<lb/>
<pb n="KR2m0014_WYG_023-47a"/>
　宜嚴加封閉從之<lb/>
穆宗隆慶二年九月諭買猫睛琭寶石從給事中魏時<lb/>
亮言罷之十二月復諭收買珠寶石<lb/>
　時亮言猫睛無用物也而一顆價至百金孰非生靈<lb/>
　之膏血乎天下旱荒不言賑恤外夷方强不言防秋<lb/>
　而急急於珠寶之妄費何倒置如此帝命罷之至十<lb/>
　二月復諭收買時亮又上䟽諫帝切責之又尚衣太<lb/>
　監崔敏以急缺年例黄金命嚴徴以進給事中李已<lb/>
<pb n="KR2m0014_WYG_023-47b"/>
　劾敏假公用以充私槖誤國欺君速宜罷斥不聽下<lb/>
　已獄時又有給事陳吾徳亦諫購珠寶削籍六年詔<lb/>
　雲南進寶石二萬塊廣東採珠八千兩<lb/>
神宗萬厯四年六月承運庫内監請採買金珠寶石從<lb/>
之<lb/>
　帝初即位停罷雲南進寶石廣東採珠至是太監崔<lb/>
　敏等以大婚用金珠寶石等引例請行户部採買給<lb/>
　事中光𢡟言事關君徳雖微必矜費出民膏雖公必<lb/>
<pb n="KR2m0014_WYG_023-48a"/>
　惜頃各邊年例約於古而倍於今而議修河開海蠲<lb/>
　賑無虚日且兩廣軍興捉襟露肘乃忽責辦金珠寶<lb/>
　石夫器用財賄燕私等物内府所掌大司農則典邦<lb/>
　計以供軍國之需者也俾之貨買金珠等豈可為訓<lb/>
　帝不允御史張憲翔亦疏請停止僅報聞而已自後<lb/>
　以太后進奉諸王皇子公主册立分封婚禮令歳辦<lb/>
　金珠寶石二十七年六月以採買珠石典禮所需順<lb/>
　天府坐視玩法奪府尹諸臣官有差仍督商人隨買<lb/>
<pb n="KR2m0014_WYG_023-48b"/>
　隨進於是户部月進珍珠香料并琥珀等珠寶價増<lb/>
　舊二十倍尚書陳蕖言庫藏已竭宜加撙節中㫖切<lb/>
　責至末年至移濟邊銀供採造焉<lb/>
二十二年九月令撫按官勘報各處礦洞<lb/>
　自隆慶初罷薊鎮開採南中諸礦山亦勒石禁止礦<lb/>
　弊稍息萬厯十二年奸民屢以礦利中帝心諸臣立<lb/>
　陳其弊帝雖從之意怏怏至是復有開礦之議户部<lb/>
　議以開礦所係重大廷臣得之耳聞撫按得之目覩<lb/>
<pb n="KR2m0014_WYG_023-49a"/>
　應令親勘情形獲利而又能弭害方可舉行乃下是<lb/>
　詔尋以撫按玩視奪俸二月<lb/>
二十四年詔開各處礦冶<lb/>
　指揮王允中奏開山東青州府沂水等州縣礦百户<lb/>
　吳應麒奏開山西平陽府夏縣等處礦指揮陳永壽<lb/>
　等奏開河南等處礦千戸鄭一麟等奏開横嶺路礦<lb/>
　千戸余潤奏開淶水房山銀礦百戸李方春奏開永<lb/>
　平銀礦千戸陶壽等奏開房縣等礦指揮袁友松等<lb/>
<pb n="KR2m0014_WYG_023-49b"/>
　奏開山東文登縣礦千戸李綸奏開房山縣礦指揮<lb/>
　曽守約奏開山東青州臨朐縣七寶山等處礦百戸<lb/>
　王果等奏開山西太原平陽潞安盂曲沃翼城平陸<lb/>
　夏等處礦百户叚大奎等奏開陜西西安等處礦百<lb/>
　户邱繼勲等奏開藍田等處礦百户曲守正奏開信<lb/>
　陽等處礦太監田進奏開薊永等處礦皆詔行之<lb/>
　　山西巡撫魏允貞奏停開礦之役曰開礦一事大<lb/>
　　約武臣謂其有利部臣科臣謂其無利有害利少<lb/>
<pb n="KR2m0014_WYG_023-50a"/>
　　害多陛下乃從其言開者而不從其言罷者豈在<lb/>
　　廷皆不達國計獨此武弁數言可信耶臣竊謂礦<lb/>
　　自開闢以來即有古聖帝明王不聞開採良以所寶<lb/>
　　者常在善人不在珠玉且陛下亦安用此開礦為<lb/>
　　也今富有四海米帛則取諸吳越絨紬則取諸秦<lb/>
　　晉金則取之滇扇則取之蜀磁器則取之江西太<lb/>
　　倉為庫太僕為廐光祿為厨何求不得而必以開<lb/>
　　礦為利乎即大工肇興户兵工三部自足給之其<lb/>
<pb n="KR2m0014_WYG_023-50b"/>
　　有不敷四方且開例百官且開俸必無藉於礦也<lb/>
　　况歳徵多咎水旱告災天鼓時鳴地震不已流星<lb/>
　　無度冦儆日至小民嗜利而不憚為盜若天性然<lb/>
　　今言開礦者皆利臣絶無亷節逺識所用皆礦徒<lb/>
　　習於作奸亡命安保無事於異日萬一關中有急<lb/>
　　山西近河諸處皆屬可慮而内地素少兵馬當此<lb/>
　　時内外東西將何以防禦乎且物産有限民欲無<lb/>
　　窮計開礦近不可過終年逺不過二三年彼時差<lb/>
<pb n="KR2m0014_WYG_023-51a"/>
　　官已去礦徒猶在此軰豈能歸故里事農業者正<lb/>
　　恐不知所終矣乞將倡議之人置諸法即停其役<lb/>
　　如必以開礦為足國裕民大計請先開一方以騐<lb/>
　　之如果有利然後盡開由河南而北直𨽻山東山<lb/>
　　西未晩也倘以諸武臣為必可信以臣愚闇書生<lb/>
　　不知大利乞即罷去别遣有心計善變通者使撫<lb/>
　　山西與閹人武弁言利之臣共事可耳<lb/>
二十五年二月又命開採續報礦洞<lb/>
<pb n="KR2m0014_WYG_023-51b"/>
　山西開礦太監張忠奏進夏縣三岔等洞様銀及砂<lb/>
　并開各洞事理及官民續報礦洞命開採之五月百<lb/>
　戸王遇桂奏開寧國池州等處銀礦百户張傑奏開<lb/>
　山東濟寧等處金銀鉛礦百户韓應桂奏開湖廣徳<lb/>
　安等處銀礦及大青銅錫諸物嗣是百户劉心澤奏<lb/>
　開浙江衢州等處産金銀礦百户張欽奏開河南彰<lb/>
　徳等處礦洞三十二所俱命内官一併開採是年浙<lb/>
　江巡撫劉元霖奏全浙地方半濱江海即有山塲石<lb/>
<pb n="KR2m0014_WYG_023-52a"/>
　多土少前曽開採得不償失正統時礦盜葉宗留等<lb/>
　交結福建劇賊鄧茂七聚衆作亂殺傷官兵此皆往<lb/>
　事有可徵者况今倭謀叵測大汛戒嚴將備内則外<lb/>
　憂島羙之乗虚將防外則内虞奸徒之啟釁乞念兩<lb/>
　浙為財賦重地防汛届期亟停開礦或待倭欵既堅<lb/>
　採木巳竣年歲豐稔方議奉行巡按方元彦亦奏兩<lb/>
　浙開採之礦利杭嚴所屬不足償所費十之二湖衢<lb/>
　所屬不足償十之三金華所屬不足償司礦一日之<lb/>
<pb n="KR2m0014_WYG_023-52b"/>
　費乞權其得失河南巡按姚思仁亦言開礦大可慮<lb/>
　者八俱不報<lb/>
　　姚思仁疏曰中原八郡實天下樞機臣自入境以<lb/>
　　來巡行郡邑問民病苦其開礦之大可慮者有八<lb/>
　　礦盜嘯聚召亂可慮一也礦頭累極土崩可慮二<lb/>
　　也礦夫殘害流亡可慮三也雇民糧缺噪呼可慮<lb/>
　　四也礦洞徧開浪費可慮五也礦砂銀少逼買可<lb/>
　　慮六也民皆開礦失業可慮七也奏官强横激變<lb/>
<pb n="KR2m0014_WYG_023-53a"/>
　　可慮八也今礦頭以賠累死平民以逼買死礦夫<lb/>
　　以傾壓死以爭鬬死自初開至今已踰八月而所<lb/>
　　解不過四千及今不止恐禍起蕭墻變生肘腋雖<lb/>
　　傾府庫之藏竭天下之力亦無濟於存亡矣<lb/>
二十六年六月開採雷亷瓊三府珠池<lb/>
　兵仗局内使王朝奏開珠池命中官李敬督原奏人<lb/>
　採辦之兩廣總督陳大科上疏諫止不允至二十七<lb/>
　年五月敬進大珠三中珠一千一百十兩六月又進<lb/>
<pb n="KR2m0014_WYG_023-53b"/>
　珠五百二十七兩有竒二十八年七月中官李鳯又<lb/>
　進珠二千四百七十三兩給事中包見㨗力諫不納<lb/>
二十九年三月湖廣開礦内官陳奉激民變命囘京<lb/>
　先是開採礦銀中使四出昌平則王忠真保薊永房<lb/>
　山蔚則王虎昌黎則田進河南之開封彰徳衛輝懷<lb/>
　慶葉縣信陽則魯坤山東之濟南青州濟寧沂州滕<lb/>
　費蓬萊福山棲霞招遠文登則陳増山西之太原平<lb/>
　陽潞安則張忠南直之寧國池州則郝隆劉朝用湖<lb/>
<pb n="KR2m0014_WYG_023-54a"/>
　廣之徳安則陳奉浙江之杭嚴金衢孝豐諸暨則曹<lb/>
　金後代以劉忠陜西之西安則趙鑒趙欽四川則邱<lb/>
　乘雲遼東則高淮廣東則李敬廣西則沈永壽江西<lb/>
　則潘相福建則高寀雲南則楊榮皆給以關防并偕<lb/>
　原奏官往礦脉微細無所得輒勒民償之而奸人假<lb/>
　開採之名乘傳横索民財陵轢州縣有司䘏民者罪<lb/>
　以阻撓逮問罷黜暴横酷虐帝縱不問至是奉在湖<lb/>
　廣參逮僉事馮應京激變地方殺傷多命百姓喧譁<lb/>
<pb n="KR2m0014_WYG_023-54b"/>
　甘心於奉奉避匿楚府得免又疑巡撫支可大庇䕶<lb/>
　焚其公廨科道連章奏請未下尋以湖口征稅太監<lb/>
　李道奏始令巡撫遣官送奉囘京處分而以守備内<lb/>
　官杜茂兼理礦稅至七月巡撫湖廣趙可懷疏論奉<lb/>
　不報<lb/>
　　趙可懷疏曰楚地困苦極矣以礦言之初議四六<lb/>
　　分而山不皆出礦礦不皆出銀年年開穵生長難<lb/>
　　繼是以不能四六分而買砂而賠銀矣既而賠礦<lb/>
<pb n="KR2m0014_WYG_023-55a"/>
　　産盡遂令合縣包賠復有奸人乘機借勢指富家<lb/>
　　大族則曰因私開礦取其貲入官不從禍立至良<lb/>
　　宅好墳則曰下有礦取其貲方免不從即掘穵再<lb/>
　　抗禍立至矣此皆土著者報復嫌怨或誣告家主<lb/>
　　或其親朋小民徑拏紳士脅以㕘奏家家破碎人<lb/>
　　人受怨而羣奸猶未厭也或執砂地名𣲖定歲納<lb/>
　　金若干或發零銀買金若干或指稱有金銀二窖<lb/>
　　欲掘之而詐銀二千兩又或指家有金帛有竒玩<lb/>
<pb n="KR2m0014_WYG_023-55b"/>
　　或墓金以𢾗百人圍而搜之有司睥睨不敢救男<lb/>
　　子幸脫而縛其婦女甚至斷人手足没之江流夫<lb/>
　　奉固一虎耳委官之為虎者又𢾗百人㕘隨各役<lb/>
　　之為虎者又千數百人楚人幾何日受吮嚼至𢾗<lb/>
　　年久也乞念根本重地曲加哀憐即罷礦稅則無<lb/>
　　疆之福也<lb/>
三十二年停廣東珠池採珠<lb/>
　先是廣東巡按李時華奏防池事宜雷亷西海珠池<lb/>
<pb n="KR2m0014_WYG_023-56a"/>
　錯落地之南島孤懸名曰潿州峙屹中央内有腴田<lb/>
　千餘畝又有港澳可容數百舟沿海盜珠者皆視為<lb/>
　窟宅先年添設遊擊扎守之數年來賊稍屏跡近因<lb/>
　内臣李敬於白龍厰設立厰舎受珠之際官私船隻<lb/>
　雲集人衆易以生變議為兩全之策從之乃命遊擊<lb/>
　移守白龍厰封池後仍囘潿州是年始停採珠<lb/>
　　梁斗輝曰採珠以船官造船計費不貲遂轉取民<lb/>
　　間彼民俯仰所資者獨此船一報船戸里井騷然<lb/>
<pb n="KR2m0014_WYG_023-56b"/>
　　巧者或賄吏胥而漏網愚者僅以身待命則擄船<lb/>
　　之害也採珠之人裹糧揚帆曽無約束掠鄉村劫<lb/>
　　客商民房被燒民被打傷而總兵㕘將等雖經目<lb/>
　　擊莫可誰何則縱劫之害也珠池市舶各有分任<lb/>
　　乃市舶中使瞰重利欲兼收之必至相角不下延<lb/>
　　蔓無已茫茫大海殺人如麻則互爭之害也始議<lb/>
　　官四民六皆稱便矣然□子有包藏督哨有搜括<lb/>
　　㕘隨有背手至中使前僅循資交納而中使復大<lb/>
<pb n="KR2m0014_WYG_023-57a"/>
　　半歸已槖朝廷無實利而受空名則騙匿之害也<lb/>
　　私販雖有禁而逺方來販者率市井無頼之人一<lb/>
　　入其手視為得贏有飄然遁耳乃今不問之若軰<lb/>
　　而聽棍徒妄指富户曰是曽市珠者也假威凌虐<lb/>
　　何求不得則嫁禍之害也夫國家採珠本以待用<lb/>
　　詎意為害至此哉<lb/>
　　又曰亷州志載郡無耕稼所資珠璣然曩之採珠<lb/>
　　祗沿海蜑户以銅艚凌萬頃入尋丈採之人猶畏<lb/>
<pb n="KR2m0014_WYG_023-57b"/>
　　其難而不敢自招撫李茂始以竹為□維以紼纚<lb/>
　　投之海中順風遡流力不勞而得甚奢自鮫人蕩<lb/>
　　子至閭巷小民皆安然為之然<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>瀁險隈之區狂<lb/>
　　颷乍發翦焉傾覆害一或屬有天幸得返故里身<lb/>
　　利兩全華衣甘食適長其奢淫僭踰之習害二若<lb/>
　　珠船到岸債主填門取償胥徒乘機嚇噬又分珠<lb/>
　　多者或能自愛惜猶以羨補拙否則三五為羣未<lb/>
　　抵家而貲財已盡矣放辟邪侈何所不為害三且<lb/>
<pb n="KR2m0014_WYG_023-58a"/>
　　名為採珠實則行劫此等不逞之徒居恒猶攘臂<lb/>
　　攫金探囊胠篋况島嶼無人之境何所顧忌害四<lb/>
　　又其甚者洋海一帶東達日本西接安南萬一夷<lb/>
　　情叵測與狡獪者援引為奸乗潮擊槳瞬息千里<lb/>
　　重為内地憂害五五害如此則雖聽民自採亦有<lb/>
　　所不可者<lb/>
三十三年二月大同巡撫張悌請礦課歸稅使不報<lb/>
　時以礦使弗戢有廣昌之變悌因言歲包礦課業有<lb/>
<pb n="KR2m0014_WYG_023-58b"/>
　定𢾗應歸併稅使為便疏留中至六月禮部以陵寢<lb/>
　風雹郊壇雷火言第一闕失莫如礦税每迷惑聖心<lb/>
　以致諸事阻遏不行乞先罷採𣙜以應天變亦不報<lb/>
十二月諭户工二部凡礦差内外官並令囘京其礦洞<lb/>
悉令封閉<lb/>
　自二十五年至是年諸璫所進礦稅銀幾三百餘萬<lb/>
　羣小藉勢誅索不啻倍蓰至是以礦砂微細不償所<lb/>
　費始停免焉<lb/>
<pb n="KR2m0014_WYG_023-59a"/>
罷採廣東珠池雲南寶井<lb/>
　時以皇長孫生詔廣東珠池蜃蚌日虚不宜竭澤即<lb/>
　令封閉雲南寶井干渉夷方易亂難安今礦洞既閉<lb/>
　一體停止至四十一年以指揮倪英言復開廣東珠<lb/>
　池<lb/>
熹宗天啟三年正月順天巡撫岳和聲請設冶局從之<lb/>
　和聲奏灤州所轄偏山鉛礦堪以採鍊查遵化舊亦<lb/>
　有鐵礦後竟封閉宜各設一厰採鑄以佐軍需更聞<lb/>
<pb n="KR2m0014_WYG_023-59b"/>
　灤州有銅礦一所質粗脉微工價稍費當銅絀之日<lb/>
　堪為鑄錢之資宜專委兵工司官一員刻期採鑄鉛<lb/>
　鐵隨給局匠打造盔甲刀銃諸器及鉛彈等物以濟<lb/>
　寶源阜財之用命議行之至七年七月太監楊潮奏<lb/>
　一片石西界忽有鉛礦可資火器帝命㑹同督撫道<lb/>
　臣開採務嚴杜軍民侵盜其安鑪煆法啓閉委官俱<lb/>
　如議行<lb/>
七年三月豐城侯李承祚請開珠池銅礦不許<lb/>
<pb n="KR2m0014_WYG_023-60a"/>
　　吳肅公讀書論世曰天啓朝姦民陳有繼請開採<lb/>
　　帝怒而誅之吾宣崑山故有銀礦明末有芮四者<lb/>
　　獻策中官中官以已貲率百人開採恣擾鄉民得<lb/>
　　不償失芮四亦為鄉民毆斃噫即使開採有微利<lb/>
　　而繹騷煩擾召盜府奸頓使鄉里受無窮之害况<lb/>
　　得不償失官民交受其累耶<lb/>
愍帝崇禎元年四月濟陽衛指揮卓銘疏請開採命奪<lb/>
其俸<lb/>
<pb n="KR2m0014_WYG_023-60b"/>
　帝以國家經費本有定額偶當時絀劑量亦自有權<lb/>
　卓銘欲借變通之名興開採之役生事釀害殊干法<lb/>
　紀命奪俸五月并禁以後瑣屑言利者至八年三月<lb/>
　宣大總督楊嗣昌請開金銀銅鐵錫鉛諸礦以誘流<lb/>
　賊解散時論非之<lb/>
　　<hi>臣</hi>等謹按愍帝紀九年十月命開銀鐵銅鉛諸礦<lb/>
　　殆從嗣昌請也<lb/>
十二年十一月巡撫湖廣陳睿謨請免臨武藍山開礦<lb/>
<pb n="KR2m0014_WYG_023-61a"/>
報聞<lb/>
　睿謨言臨藍係江粤接壤四方亡命駢集頃者劉新<lb/>
　宇等一方倡亂四省震驚䆒其禍源實因上下百里<lb/>
　礦洞二十餘處狂徒數百倐忽千萬七寶山黨集而<lb/>
　桂陽圍黄岡温塘羣聚而常寧破金竹麻江積冦而<lb/>
　髙紫空此皆已然之騐一一可指者除患消萌懲前<lb/>
　毖後宜嚴禁開礦為要務<lb/>
　　<hi>臣</hi>等謹按睿謨疏特欲嚴禁開礦以杜盜源而是<lb/>
<pb n="KR2m0014_WYG_023-61b"/>
　　時流賊之勢已熾亦無暇計及礦徒矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_046-1a"/>
欽定四庫全書<lb/>
欽定續文獻通考卷四十六<lb/>
　選舉考<lb/>
　　考課<lb/>
宋寧宗嘉定二年五月詔兩淮荆襄守令以戸口多寡<lb/>
為殿最<lb/>
六年六月復監司臧否守令法閏八月詔御史臺置考<lb/>
課監司簿<lb/>
<pb n="KR2m0014_WYG_046-1b"/>
九年七月詔邊縣擇才不拘常法其餘並遵三年之制<lb/>
理宗紹定六年詔倣紹興制糾察州縣<lb/>
　右正言何琮乞倣紹興成憲内委省部外責監司嚴<lb/>
　糾州縣凡赦令徳音寛恤事件恪意奉行仍委監司<lb/>
　取見行事實類申朝廷攷其違戾重置於罰又請申<lb/>
　飭監司賑濟結局將所部州縣奉行臧否從公比較<lb/>
　第列來上仍命大臣㑹監司救荒績效總課殿最以<lb/>
　示賞罰並從之<lb/>
<pb n="KR2m0014_WYG_046-2a"/>
景定二年正月詔監司率半嵗具劾去贓吏之數來上<lb/>
視多寡為殿最守臣助監司所不及以一嵗為殿最定<lb/>
賞罰本路州無所劾而臺諫論列則監司守臣皆以殿<lb/>
定罰有治狀亷聲者摭實以聞<lb/>
度宗咸淳三年復定考核法<lb/>
　命㕘酌舊制凡文武官一以公勤亷恪為主而又職<lb/>
　事修舉為上等公勤亷恪各有一長為中等既無亷<lb/>
　聲又多謬政者考下等其要則以御史臺總帥閫監<lb/>
<pb n="KR2m0014_WYG_046-2b"/>
　司監司總守倅守倅總州縣屬官餘如戎司及屯司<lb/>
　軍大壘則總之制司或無制司則併各郡總管鈐轄<lb/>
　並總於帥司或以逐路所部州郡多寡之數分𨽻轉<lb/>
　運提舉提刑三司守倅月一考州縣屬官監司㑹所<lb/>
　𨽻守倅制司㑹戎司軍壘遵照舊制互用文移㑹其<lb/>
　兵甲獄訟金榖之數及各司屬官書擬公事拘𣙜錢<lb/>
　物招軍備器之數次月置冊各申御史臺上之課籍<lb/>
　俟至半年類考較前三年定為三等中者無所賞罰<lb/>
<pb n="KR2m0014_WYG_046-3a"/>
　上者或轉官或減磨勘下者降官展磨勘各有等差<lb/>
六年八月詔精擇監司守令監司察郡守郡守察縣令<lb/>
置籍考核嵗終第其治狀來上<lb/>
遼聖宗統和九年七月詔諸道舉才行察貪酷<lb/>
十年命㕘知政事邢抱朴按察諸道守令能否而黜陟<lb/>
之<lb/>
十二年六月詔州縣長吏有才能無過者減一資考任<lb/>
之<lb/>
<pb n="KR2m0014_WYG_046-3b"/>
太平六年十二月詔北面諸部亷察州縣及石烈彌里<lb/>
之官不治者罷之又詔大小職官有貪殘虐民者立罷<lb/>
之終身不録其不亷直雖處重任即代之能清勤自勵<lb/>
者在卑位亦聴薦拔<lb/>
興宗重熙十一年七月詔外路官勤瘁正直者考滿代<lb/>
不治事者即易<lb/>
金制凡内外官之政績所厯之資考及更代之期去就<lb/>
之故秩滿皆備陳於解由吏部據以定能否又撮解由<lb/>
<pb n="KR2m0014_WYG_046-4a"/>
之要於銓擬時讀之謂之銓頭又㑹厯任銓頭而書於<lb/>
行止簿其有犯公私罪贓汚者謂之犯選格雖遇恩不<lb/>
得與以亷察而升者為亷升授東北沿邊州郡而升者<lb/>
為邊升<lb/>
　其常調制正七品兩任升六品六品三任升從五品<lb/>
　從五品兩任升正五品正五品三任升刺史凡内外<lb/>
　官皆以三十月為考隨朝官以三十月為任升職一<lb/>
　等世宗大定三年詔監當官遷散官至三品尚任縣<lb/>
<pb n="KR2m0014_WYG_046-4b"/>
　令者與省除七年制内外二品官遇擬注其厯過成<lb/>
　考以上月日不曽遷加或經革撥可於除目内備書<lb/>
　以聞十五年制凡二品官及宰職樞密使不理任每<lb/>
　及三十月則書於貼黄不及則附於闕滿簿内外三<lb/>
　品官以五十月為任二十九年章宗即位定制自正<lb/>
　七品而上皆兩任而後升明昌四年以前制有職官<lb/>
　已帶三品者不許告遷有司因之不舉以致無因遷<lb/>
　叙遂定制已帶三品散官實厯五十月從有司照勘<lb/>
<pb n="KR2m0014_WYG_046-5a"/>
　格前進官一階格後為始再算承安五年以六品從<lb/>
　五品闕少命厯三任正七品而後升六品泰和元年<lb/>
　命内外官通算合得升等而少十五月者依舊在職<lb/>
　補足而後升除或有餘月日以後積算遇闕而無相<lb/>
　應人則以資厯近者奏稟二年命少五月以下者本<lb/>
　任補六月至十四月者本任或别除補之三年制凡<lb/>
　文資右職官應遷三品職事者五品以上厯五十月<lb/>
　六品以下及門廕雜流職事至四品以上而散官應<lb/>
<pb n="KR2m0014_WYG_046-5b"/>
　至三品者皆厯六十月方許告遷七年制自按察使<lb/>
　副依舊三十月理考外内外四品以四十月理考通<lb/>
　八十月遷三品八年詔以門廕官職事至四品者甚<lb/>
　少自今至刺史而散官應至三品者即許告遷三品<lb/>
　衛紹王大安元年定文資本職出身内有至二品<hi>志本</hi>
　<hi>作一品疑誤</hi>職事官應遷一品散官者實厯五十月方許<lb/>
　告遷一品<hi>志本作二品疑誤</hi>三品職事官應告本品循遷者<lb/>
　亦厯五十月不得過本品外四品以下職事官如遷<lb/>
<pb n="KR2m0014_WYG_046-6a"/>
　三品者亦厯五十月止許告遷三品一資六品以下<lb/>
　職事官厯六十月帶至三品更不許告犯選格者皆<lb/>
　不許如已至三品以上職事者六十月亦聴凡遷三<lb/>
　品官資及致仕併横遷三品者則具行止以聞四品<lb/>
　則六十月告遷雜班則否宣宗貞祐三年九月詔河<lb/>
　北山東等路及平凉慶陽臨洮府涇邠秦鞏徳順諸<lb/>
　州經兵四品以下職事官並以二十月為滿興定元<lb/>
　年六月又置鄜坊丹州四品以下州縣官視環慶例<lb/>
<pb n="KR2m0014_WYG_046-6b"/>
　以二十月終更<lb/>
熙宗天眷三年四月命温都思忠亷問諸路得亷吏杜<lb/>
遵晦以下百二十四人各進一階貪吏張軫以下二十<lb/>
一人皆罷之<lb/>
　至皇統八年四月遣㕘知政事秉徳等亷察官吏世<lb/>
　宗大定二年八月詔左諫議大夫石琚監察御史馮<lb/>
　仲尹亷察河北東路十二月遣尚書刑部侍郎劉仲<lb/>
　淵等亷察宣諭東京北京諸路三年三月詔户部侍<lb/>
<pb n="KR2m0014_WYG_046-7a"/>
　郎魏子平等九人分詣諸路明安穆昆勸農及亷問<lb/>
　章宗泰和元年十月御史臺奏在制按察司官比任<lb/>
　終遣官考核然後尚書省命官覆察之今監察御史<lb/>
　添設員多宜分路巡行每路女直漢人各一人同往<lb/>
　從之仍勅分四路宣宗貞祐二年臣僚言兵興以來<lb/>
　百務繁冗政在用人大定間以監察御史及審録官<lb/>
　分詣諸路考核以擬號為得人可依已試之效庶幾<lb/>
　使人自勵從之南遷後嘗以御史巡察興定元年以<lb/>
<pb n="KR2m0014_WYG_046-7b"/>
　縣令或非才監察御史一過不能備知遂令每嵗兩<lb/>
　遣御史巡察仍别選官巡訪以行黜陟之政八月并<lb/>
　定監察御史失察法哀宗正大元年設司農司自卿<lb/>
　而下迭出巡察吏治臧否而升黜之<lb/>
　　<hi>臣</hi>等謹按金史選舉志曰亷察之制始見於海陵<lb/>
　　時故正隆二年六月有亷能官復與差除之令及<lb/>
　　攷本紀則天眷皇統時已有之不始於海陵也<lb/>
世宗大定二年十一月第職官亷能及汙濫不職各為<lb/>
<pb n="KR2m0014_WYG_046-8a"/>
三等而黜陟之<lb/>
　亷能官第一等進官一階升一等其次約量注受汚<lb/>
　濫官第一等殿三年降二等次二年又次一年皆降<lb/>
　一等明安穆昆亷能者第一等遷兩官其次遷一官<lb/>
　汚濫者第一等決杖百罷去擇其兄弟代之次杖八<lb/>
　十又次杖七十皆令復職佛寧決則罷去永不補差<lb/>
　八年省臣奏御史中丞伊喇道所亷之官帝曰職官<lb/>
　多貪汙以致罪廢其餘亦有因循以茍嵗月者今所<lb/>
<pb n="KR2m0014_WYG_046-8b"/>
　察能實可甄奨若即與升除恐無以慰民愛留之意<lb/>
　且可遷加候秩滿日升除十一年奏所亷善惡官帝<lb/>
　曰罪重者遣官就治所犯細㣲者葢不能禁制妻孥<lb/>
　耳其誡勵而釋之凡亷能官四品以下委官覆實同<lb/>
　則升擢三品以上以聞朕自處之十二年二月省臣<lb/>
　奏亷察到同知城陽軍山和尚等清强官帝曰此輩<lb/>
　暗察明訪皆著政聲可第其政績各進官旌賞其速<lb/>
　議升除<lb/>
<pb n="KR2m0014_WYG_046-9a"/>
四年定功酬虧永之制<lb/>
　舊制凡諸提㸃院務官三十月遷一官周嵗為滿止<lb/>
　取無虧月日用之至是定制一任内虧一分以上降<lb/>
　五人二分以上降十人三分以上降十五人若有増<lb/>
　羨則依此升遷其升降不盡之數於後任充折至二<lb/>
　十一年以舊制監當官並責決而不顧亷恥之人謂<lb/>
　已決即得赴調不以刑罰為畏命自今若虧永及一<lb/>
　酬以上依格追官殿一年外虧永不及酬者亦殿一<lb/>
<pb n="KR2m0014_WYG_046-9b"/>
　年二十九年章宗即位罷年遷之法更定制比永課<lb/>
　増及一酬遷一官兩酬遷兩官如虧課則削亦如之<lb/>
　各兩官止又罷使司小都監與使副一體論増虧及<lb/>
　餘前升降不盡之數後任充折之制泰和元年制犯<lb/>
　選及虧永者右職漢人至宣武將軍從五品女直至<lb/>
　廣威將軍正五品方注縣令又吏格曽犯選及虧永<lb/>
　者女直至武義從六漢人及諸色人至武畧從六皆<lb/>
　注諸司亦兩除一差至明威方注丞簿宣宗貞祐三<lb/>
<pb n="KR2m0014_WYG_046-10a"/>
　年制曽虧永犯選者遷至宣武注諸司至懐逺從四<lb/>
　下方注丞簿至安逺從四上注下令哀宗正大元年<lb/>
　制曽犯選曽虧永者至廣威與諸司兩除一差至安<lb/>
　逺注丞簿三任至鎮國從三品下方注下令<lb/>
七年十一月諭宰臣以縣令多非其人令吏部察其善<lb/>
惡明加黜陟<lb/>
　先是詔隨季選人如無過或有功酬者依格銓注有<lb/>
　亷能及汚濫者約量升降呈省至是復命有司自今<lb/>
<pb n="KR2m0014_WYG_046-10b"/>
　每季求仕人到部令本部體問政跡出衆及贓汚者<lb/>
　申省核實以聞約畧升擢懲㫁年老者勿授縣令又<lb/>
　謂宰臣曰隨朝官能否大率可知若外路轉運使幕<lb/>
　官以至縣令但驗資考其中縱有忠勤亷潔者無路<lb/>
　而進是此人終身不敢望三品矣豈進賢退不肖之<lb/>
　道哉自今通三考視其能否以定升降為格時青州<lb/>
　防禦使常徳輝上言刺史縣令親民之職多不得人<lb/>
　乞加體察然後公行亷問庶使有懼心且今酒税使<lb/>
<pb n="KR2m0014_WYG_046-11a"/>
　尚選能者況承流宣化之官可不擇乎自今宜以能<lb/>
　吏當任酒使者授親民之職從之<lb/>
　至十年正月諭宰臣曰今天下州縣之職多闕員朕<lb/>
　欲不限資厯用人何以徧知其能擬欲遣使亷問又<lb/>
　慮擾民而未得其真若令行辟舉之法復恐久則生<lb/>
　弊不若選人時察明亷如其相同然後升黜之又以<lb/>
　守令以下小官能否不能徧知比聞百姓或請留者<lb/>
　類皆不聴凡小官得民悦上官多惡之能承事上官<lb/>
<pb n="KR2m0014_WYG_046-11b"/>
　者必不得民悦自今民願留者許直赴部告呈省遣<lb/>
　使覆實其績果善可超升之如丞簿升縣令之類以<lb/>
　示激勸二十三年二月御史臺進所察州縣官罪帝<lb/>
　覧之曰卿等所亷皆細碎事又止録其惡而不舉其<lb/>
　善審如是其為官者不亦難乎其并察善惡以聞五<lb/>
　月縣令大綽爾齊等十人以不任職罷歸六十以上<lb/>
　者進官兩階六十以下者進官一階並給半俸二十<lb/>
　七年二月以寶坻尉䝉古特黙清亷雖非全才進官<lb/>
<pb n="KR2m0014_WYG_046-12a"/>
　一階著為令章宗泰和五年十月尚書省奏升提刑<lb/>
　司所察亷能官南皮縣令史肅以下十有二人而大<lb/>
　興主簿䝉古滿都亦在選中帝曰滿都澆浮人也且<lb/>
　常才才智過人猶不當用恐敗風俗況常才邪其再<lb/>
　察之<lb/>
十一年八月命察隨朝官因循苟簡者出之<lb/>
　先是帝嘗謂宰臣曰凡在官者若不為隨朝職任便<lb/>
　不能離常調宜驗入仕名項或亷等第用之若不稱<lb/>
<pb n="KR2m0014_WYG_046-12b"/>
　職即與外除至是又諭曰隨朝之官自計厯一考則<lb/>
　當得某職兩考則當得某職第務因循碌碌而已自<lb/>
　今外路官與内除者察其公勤則升用但茍簡於事<lb/>
　不須任滿即以本品出之<lb/>
十二年三月詔尚書省贓汚之官已被亷問若仍舊職<lb/>
必復害民其遣使諸道即日罷之<lb/>
　十一年四月大理卿李昌圖以亷問真定尹圗克坦<lb/>
　真咸平尹舒穆嚕阿瑪拉受贓不法既得罪狀不即<lb/>
<pb n="KR2m0014_WYG_046-13a"/>
　黜罷杖之四十至是有是詔至十八年七月諭宰臣<lb/>
　以職官再犯贓罪不以多寡並除名二十年三月詔<lb/>
　犯罪被問之官雖遇赦不得復職<lb/>
章宗明昌四年詔定保舉體察異同之制<lb/>
　諭省臣曰凡被舉者或先察者不同其後為人再舉<lb/>
　而察者同或先察者同而後察者不同當何以處之<lb/>
　其議可久行無窒之術以聞省臣奏保舉與體察不<lb/>
　一者可除不相攝提刑司境内職事再令體察如果<lb/>
<pb n="KR2m0014_WYG_046-13b"/>
　同則依格用不同則還本資厯承安四年以按察司<lb/>
　不兼採訪遂罷平倒别路除授之制泰和元年定制<lb/>
　自第一等闕外第二等闕滿合注縣令者升上令少<lb/>
　一任與中令少二任與下令少三任以上者與録事<lb/>
　軍防判仍減一資注令少五任以上者注丞簿第三<lb/>
　等任滿合注縣令者升中令少一任與下令少二任<lb/>
　以上者與録事防判亦減一資注令少四任以上者<lb/>
　並注丞簿已入縣令者秩滿日與上令仍依各等資<lb/>
<pb n="KR2m0014_WYG_046-14a"/>
　考内通減兩任呈省已任七品六品者減一資注授<lb/>
　經保充縣令明問相同依資考不待滿升除見隨朝<lb/>
　者考滿升注既升除後將來覆奏公正亷能者不降<lb/>
六年十一月初定縣官増水田升除制<lb/>
承安二年十一月諭尚書省明安穆昆既不𨽻提刑司<lb/>
宜令監察御史察其臧否<lb/>
泰和四年四月詔定縣令以下考課法<lb/>
　初明昌三年九月諭宰臣隨路提刑司舊止察老病<lb/>
<pb n="KR2m0014_WYG_046-14b"/>
　不任職及不堪親民者如得其實即改除他路若他<lb/>
　路覆察得實勿復注親民之職因問考課法今可行<lb/>
　否尚書右丞劉瑋曰考課之法本於綜覈名實今提<lb/>
　刑司體察亷能贓濫以行賞罰亦其意也若别議設<lb/>
　法恐涉太煩又問唐時何如瑋對以四善二十七最<lb/>
　至是逐酌唐制定為四善十七最頒行之四善一曰<lb/>
　徳義有聞二曰清慎明著三曰公平可稱四曰勤恪<lb/>
　匪懈十七最一曰禮樂興行肅清所部為政教之最<lb/>
<pb n="KR2m0014_WYG_046-15a"/>
　二曰賦役均平田野加闢為牧民之最三曰決㫁不<lb/>
　渝與奪當理為判事之最四曰鈐束吏卒姦盜不滋<lb/>
　為督領之最五曰案簿分明評擬均當為檢校之最<lb/>
　以上皆謂縣令丞簿警巡使副録事司候判官也六<lb/>
　曰詳讞合宜咨執當理為幕職之最七曰盜賊消弭<lb/>
　使人安静為巡捕之最八曰明於出納物無損失為<lb/>
　倉庫之最九曰訓導有方生徒充業為學官之最十<lb/>
　曰檢察有方行旅無滯為闗津之最十一曰隄防堅<lb/>
<pb n="KR2m0014_WYG_046-15b"/>
　固備禦無虞為河防之最十二曰出納明敏數無濫<lb/>
　失為監督之最十三曰謹察禁囚輕重無怨為獄官<lb/>
　之最十四曰物價得實姦濫不行為市司之最謂市<lb/>
　令也十五曰戎器完肅捍守有方為邊防之最謂正<lb/>
　副隊將鎮防官也十六曰議獄得情處㫁公平為法<lb/>
　官之最十七曰差役均平盜賊止息為軍職之最謂<lb/>
　都軍軍轄也凡縣令以下三最以上有四善或三善<lb/>
　者為上升一等三最以上有二善者為中減兩資厯<lb/>
<pb n="KR2m0014_WYG_046-16a"/>
　三最以上有一善為下減一資厯節度判官防禦判<lb/>
　官軍判以下一最而有四善或三善為上減一資厯<lb/>
　一最而有二善為中升為榜首一最而有一善為下<lb/>
　升本等首八年十月又以軍民共譽為亷能官條附<lb/>
　善最法宣宗興定元年行辟舉縣令法以六事考之<lb/>
　一曰田野闢二曰戸口増三曰賦役平四曰盜賊息<lb/>
　五曰軍民和六曰詞訟簡六事俱備為上等升職一<lb/>
　等兼四事者為中等減二資厯其次為下等減一資<lb/>
<pb n="KR2m0014_WYG_046-16b"/>
　厯否則為不稱職罷而除之平常者依本格御史張<lb/>
　升卿言進士中下甲及第人及監官至明威當入縣<lb/>
　丞主簿而三事以下減一資厯注下令四事減二資<lb/>
　厯注中令令皆七品也若復八品矣輕重相戾宜更<lb/>
　定之遂勅自今四事以下如前條六事完者進士中<lb/>
　下甲及第監官當入縣丞主簿人減三資厯注上令<lb/>
　餘出身者亦同此任二十月以上雖未秩滿若以理<lb/>
　去官六事之跡已經覆奏論升如秩滿例<lb/>
<pb n="KR2m0014_WYG_046-17a"/>
五年二月更定按察使糾察法<lb/>
　時制以鎮静而知大體為稱職苛細而闇於大體為<lb/>
　不稱由是各路按察以因循為事莫思舉刺郡縣以<lb/>
　貪相尚莫知畏戢因詔自今若糾察得實民無寃滯<lb/>
　能使一路鎮静者為稱職其或煩紊使民不得伸愬<lb/>
　者為曠廢<lb/>
元太宗七年始立糾察官吏程式<lb/>
　時中原略定事多草創東平行臺所統五十餘城州<lb/>
<pb n="KR2m0014_WYG_046-17b"/>
　縣之官或擢自將校或起由民伍率昧於從政甚者<lb/>
　專以掊克聚斂為此帝乃命宋子貞為右司郎中仿<lb/>
　前代觀察采訪之制官分三道糾察官吏立為程式<lb/>
　與為期㑹黜貪惰奨亷勤官府始有紀綱民得蘇息<lb/>
世祖中統三年詔置簿立式取㑹各官姓名簿貫年甲<lb/>
入仕次第<lb/>
　至至元十九年定制諸職官解由到省部考其功過<lb/>
　以慿黜陟成宗大徳元年外任官解由到吏部止於<lb/>
<pb n="KR2m0014_WYG_046-18a"/>
　刑部照過將各人所厯立行止簿就檢照定擬<lb/>
至元元年八月詔定官吏員數計月日以考殿最<lb/>
　元制凡遷官之法其理算論月日遷轉慿散官内任<lb/>
　以三十月為滿外任以三嵗為滿錢榖典守以二嵗<lb/>
　為滿而理考通以三十月為則内任官率一考升一<lb/>
　等十五月進一階京官率一考視外任減一資外任<lb/>
　官或一考進一階或兩考升一等或三考升二等四<lb/>
　品則内外考通理前任少則後任足之或前任多則<lb/>
<pb n="KR2m0014_WYG_046-18b"/>
　後任累之一考者及二十七月兩考者及五十四月<lb/>
　<hi>志作五十七月疑誤</hi>三考者及八十一月以上遇升則借升而<lb/>
　補以後任凡文武散官多采用金制建官之初散官<lb/>
　例降職事二等至元二十年始升官職對品九品無<lb/>
　散官謂之平頭勅䝉古色目初授散官或降職事再<lb/>
　授職雖不降必俟官資合轉然後升職漢人初授官<lb/>
　不及職再授則降職授官惟封贈廕叙官職各從一<lb/>
　高必厯官至二品則官必從職不復用理算法矣此<lb/>
<pb n="KR2m0014_WYG_046-19a"/>
　外月日不及者惟厯繁劇得優獲功賞則優由内地<lb/>
　入邊逺則優憲臺亷能政蹟則優以選出使絶域則<lb/>
　優亦各有其格焉<lb/>
七年五月詔定管民官以六十月遷轉<lb/>
　尚書省臣言管民官遷轉舊以三十月為一考數於<lb/>
　變易人心苟且乃更定之<lb/>
八月詔以五事考守令<lb/>
　一曰戸口増二曰田野闢三曰詞訟簡四曰盜賊息<lb/>
<pb n="KR2m0014_WYG_046-19b"/>
　五曰賦役均九年以五事備者為上遷升一等四事<lb/>
　備者減一資三事有成者為中選依常例遷轉四事<lb/>
　不備者添一資五事俱不舉者黜降一等二十三年<lb/>
　又益以勸課農桑克勤奉職者以次升奬其怠於事<lb/>
　者笤罷之仁宗皇慶二年七月勅守令勸課農桑勤<lb/>
　者升遷怠者黜降著為令泰定帝致和元年正月頒<lb/>
　農桑舊制十四條於天下仍詔勵有司以察勤惰順<lb/>
　帝至正四年正月申守令黜陟之事六事備者升一<lb/>
<pb n="KR2m0014_WYG_046-20a"/>
　等四事備者減一資三事備者平遷六事俱不備者<lb/>
　降一等九年五月又定守令督攝法路督攝府府督<lb/>
　攝州州督攝縣<lb/>
十年五月定内外官復舊制三嵗一遷<lb/>
　其後十七年正月立遷轉官員法凡無過者授見闕<lb/>
　滿代者令還家以俟十九年四月定内外官以三年<lb/>
　為考滿任者遷叙未滿者不許超遷二十八年又定<lb/>
　隨朝以三十月為滿在外以三周嵗為滿錢榖官以<lb/>
<pb n="KR2m0014_WYG_046-20b"/>
　得代為滿吏員以九十月日出職至仁宗皇慶元年<lb/>
　御史中丞郝天挺言國初設官在内須三十月在外<lb/>
　須三周嵗考其殿最以為黜陟比者省院臺部之臣<lb/>
　久者一二嵗少者三五月甚有旬日之間而屢遷數<lb/>
　易者奔走往來之不暇何暇宣風布化㕘理機務哉<lb/>
　乞自今惟大臣可急闕選授其餘内外大小官屬必<lb/>
　候任滿考績方許選調庶免朝除夕改啟倖長姦之<lb/>
　弊從之文宗天厯二年中書省臣又言比年朝官多<lb/>
<pb n="KR2m0014_WYG_046-21a"/>
　不久於其職或數月即改遷於典制不類且治績無<lb/>
　從考驗請如舊制為宜敕除風憲官外其餘朝官不<lb/>
　許二十月内遷調<lb/>
　　東平布衣趙天麟上太平金鏡䇿略曰今國家選<lb/>
　　法腹外三年為一考腹内二年半為一考自非負<lb/>
　　罪之員皆有進而無退臣以為選法宜以賢能為<lb/>
　　先不宜以日月為上請凡内外官員三年第一考<lb/>
　　為初考上等加官階二級中加一級下則仍舊階<lb/>
<pb n="KR2m0014_WYG_046-21b"/>
　　而上中下三等皆復守其本職六年再考如初考<lb/>
　　而復守本職九年終考如再考然後黜陟其職凡<lb/>
　　考法令亷訪司官重其保結考其行實而牒司路<lb/>
　　以達於上司銓定階次籍記倚閣凡三考黜陟其<lb/>
　　事業循常者依累次官階而除之以次第所宜其<lb/>
　　才徳超異者雖階次甚卑而待之以不次之位如<lb/>
　　是則居官守禄者既思階次之超升而盡其公道<lb/>
　　又懼憲職之知覺而滅其私心庶幾乎選法有以<lb/>
<pb n="KR2m0014_WYG_046-22a"/>
　　定矣<lb/>
　　天麟又論考幽明曰國家入仕之門太多考選之<lb/>
　　方太闕臣謹依經考史㫁以愚意條陳聖人之九<lb/>
　　徴及當今所切二十六美之三十九類與夫三要<lb/>
　　惟陛下察之所謂九徵者一曰逺使之而觀其忠<lb/>
　　二曰近使之而觀其敬三曰煩使之而觀其能四<lb/>
　　曰卒然問焉而觀其智五曰急與之期而觀其信<lb/>
　　六曰委之以財而觀其仁七曰告之以危而觀其<lb/>
<pb n="KR2m0014_WYG_046-22b"/>
　　節八曰醉之以酒而觀其則九曰雜之以處而觀<lb/>
　　其色所謂二十六美之三十九類者一曰文史之<lb/>
　　美三類草制飾詔諄悉詞情也校書正字可為定<lb/>
　　體也教誨後學材徳多成也二曰禮官之美三類<lb/>
　　補衮拾遺將順其美也朝㑹祭祀儀章丕舉也宣<lb/>
　　慰風俗雍熙聿致也三曰樂官之美一類金石宫<lb/>
　　商條理聲正也四曰知人之美一類善惡周覧洞<lb/>
　　曉於心也五曰敬賢之美一類推轂進士常若不<lb/>
<pb n="KR2m0014_WYG_046-23a"/>
　　及也六曰考校之美一類彰善癉惡照文無失也<lb/>
　　七曰糾察之美一類彈劾所至不避權豪也七曰<lb/>
　　亷訪之美二類亷察官吏儆懼肅清也訪問風俗<lb/>
　　化成禮義也九曰宿衛之美一類小心周密京輦<lb/>
　　増威也十曰籌計之美二類帷幄畫計折衝倒戈<lb/>
　　也棑壘整陣臨時合權也十一曰督領之美三類<lb/>
　　器械精完士卒閑習也號令嚴明部伍齊肅也臨<lb/>
　　敵耀威身先士伍也十二曰鎮防之美一類守堅<lb/>
<pb n="KR2m0014_WYG_046-23b"/>
　　持重冦盜難窺也十三曰屯田之美一類勸勵稼<lb/>
　　穡勤事多獲也十四曰芻豢之美一類孳畜頭匹<lb/>
　　茁壯蕃滋也十五曰使臣之美二類喉舌宣納成<lb/>
　　美昭光也委幹事務辦濟平允也十六曰決㫁之<lb/>
　　美三類勾檢考核瑕隙無隠也要察圓明囚無間<lb/>
　　言也疑獄得情處置合律也十七曰農桑之美一<lb/>
　　類董督樹藝水旱有備也十八曰董役之美一類<lb/>
　　監役合宜丁夫悦事也十九曰闗津之美一類姦<lb/>
<pb n="KR2m0014_WYG_046-24a"/>
　　詐不漏行旅不壅也二十曰營造之美一類練事<lb/>
　　分功捷於供奉也二十一曰明利之美一類出納<lb/>
　　有常簿籍易照也二十二曰算數之美一類多寡<lb/>
　　有方了然胸臆也二十三曰僧官之美一類𢎞宣<lb/>
　　釋教守戒精嚴也二十四曰道官之美一類𢎞宣<lb/>
　　道教守徳精嚴也二十五曰醫官之美二類科品<lb/>
　　分明舉無不應也開發後學成材者衆也二十六<lb/>
　　曰隂陽之美二類厯法推步授時無舛也卜筮循<lb/>
<pb n="KR2m0014_WYG_046-24b"/>
　　經不為詭異也所謂三要者一曰公二曰亷三曰<lb/>
　　勤徑情服事不邀功利謂之公賄賂在前不以為<lb/>
　　念謂之亷服勞王室悉心竭力謂之勤請以九徴<lb/>
　　考左右携僕以二十六美之三十九類與夫三要<lb/>
　　之説明諭選曹及内外百官值三年當考之時凡<lb/>
　　一美三要者為上等一美二要者為中等一美一<lb/>
　　要及有要無美有美無要者皆為下等若美要並<lb/>
　　無雖無大罪亦停免之如此則自中及外大小官<lb/>
<pb n="KR2m0014_WYG_046-25a"/>
　　吏若玉壺之氷秋霜之月凛乎其清皎乎其明矣<lb/>
二十二年二月詔各道提刑按察司能遵奉條畫蒞事<lb/>
有成者任滿升職贓汚不稱任者罷黜除名<lb/>
二十三年二月立按察司巡行郡縣法<lb/>
　除使二員留司副使以下每嵗二月分蒞按治十月<lb/>
　還司至二十八年二月改提刑按察司為肅政亷訪<lb/>
　司每道仍設官八員除二使留司以總制一道餘六<lb/>
　人分臨所部凡民事錢榖官吏姦弊一切委之俟嵗<lb/>
<pb n="KR2m0014_WYG_046-25b"/>
　終省臺遣官考其功效<lb/>
二十五年正月詔行大司農各道勸農營田司巡行勸<lb/>
課舉察勤惰嵗具府州縣勸農官實蹟以為殿最<lb/>
二十九年十月制行臺臣每嵗終赴闕奏一嵗舉刺之<lb/>
數<lb/>
成宗大徳八年三月定近侍宿衛人叙用降罰格<lb/>
　從中書省言凡自内降㫖除官者果為近侍宿衛踐<lb/>
　履年深依已除叙嘗宿衛未官者視散官叙始歴一<lb/>
<pb n="KR2m0014_WYG_046-26a"/>
　考凖為初階無資濫進降官二級官髙者量降各位<lb/>
　下再任者從所𨽻用三任之上聴入常調䝉古人不<lb/>
　在此限<lb/>
武宗至大二年十月令州縣正官以九年為任<lb/>
三年七月給親民長吏考功印厯令監治官嵗終驗其<lb/>
行蹟書而上之亷訪司御史臺尚書禮部考校以為升<lb/>
黜<lb/>
　先是世祖至元十九年集賢直學士程鉅夫奏陳五<lb/>
<pb n="KR2m0014_WYG_046-26b"/>
　事朝廷多采行之其一厯考功厯略曰國朝建御史<lb/>
　臺雖有考課之目而未得其要莫可致詰乞照前朝<lb/>
　體例應諸道府州司縣下至曹掾等各給出身印紙<lb/>
　厯子一卷書本人姓名出身於其前俾各處長吏以<lb/>
　銜結狀保明書其厯任月日在任功過於後秩滿有<lb/>
　司詳視而差其殿最則人之賢否一覧而知考核得<lb/>
　實庶無僥倖是年始頒行之至仁宗皇慶元年六月<lb/>
　御史臺臣言比年亷訪司多不悉心奉職宜令監察<lb/>
<pb n="KR2m0014_WYG_046-27a"/>
　御史檢核名實而黜升之制可<lb/>
仁宗皇慶二年六月命監察御史檢察監學官考其殿<lb/>
最<lb/>
泰定帝泰定四年五月罷諸王分地州縣長官世襲皆<lb/>
依常調以三載為考<lb/>
順帝至元四年五月勅考功郎中佛家律等較天下郡<lb/>
縣官屬功過<lb/>
　後至正五年十月又詔遣官分道體察官吏賢否明<lb/>
<pb n="KR2m0014_WYG_046-27b"/>
　加黜陟有罪者四品以上停職申請五品以下就便<lb/>
　處決<lb/>
明制有考滿考察之法二者相輔而行厯代因之<lb/>
　考滿者論一身所厯之俸其目有三曰稱職曰平常<lb/>
　曰不稱職為上中下三等三年給由曰初考六年曰<lb/>
　再考九年曰通考依職掌事例考核升降諸部寺所<lb/>
　屬初止署職必考滿始實授外官率遞考以待核雜<lb/>
　考或一二年或三年九年所任繁簡或不相當則互<lb/>
<pb n="KR2m0014_WYG_046-28a"/>
　換其官謂之調繁調簡其繁簡之例在外府州縣各<lb/>
　以糧數多寡并其地之衝僻為差在京諸司俱從繁<lb/>
　例太祖洪武十四年制在京六部五品以下聴本衙<lb/>
　門正官察其行能騐其勤怠四品以上及一切近侍<lb/>
　官與御史為耳目風紀之司并太醫院欽天監王府<lb/>
　官不在常選者任滿黜陟取自上裁十六年稍加裁<lb/>
　酌京官考核俱由其長開具送部核考其直𨽻有司<lb/>
　首領官及屬官亦十四年定制從本司正官考核任<lb/>
<pb n="KR2m0014_WYG_046-28b"/>
　滿從監察御史覆考各布政使司首領官俱從按察<lb/>
　司考核其茶馬鹽馬鹽運鹽課提舉司軍職首領官<lb/>
　俱從布政司考核仍送按察司覆考其布政司四品<lb/>
　以上按察司鹽運司五品以上任滿黜陟取自上裁<lb/>
　内外入流并雜職官九年任滿給由赴吏部考核依<lb/>
　例黜陟果有殊勲異能超邁等倫者取自上裁又以<lb/>
　事之繁簡與厯官之殿最相㕘互核為等第之升降<lb/>
　　王圻曰近例惟試御史一年考核實授試中書舍<lb/>
<pb n="KR2m0014_WYG_046-29a"/>
　　人三年考核實授主事署郎中員外郎六年考核<lb/>
　　實授員外郎署郎中三年考核實授其餘京官一<lb/>
　　年考核之例俱不行<lb/>
　　<hi>臣</hi>等謹按舊制凡南京各官俱南京吏部都察院<lb/>
　　考核停俸赴京給由吏部類引復職給慿還任其<lb/>
　　考滿免赴京始於成化二十二年<lb/>
　考察者通天下内外官計之其目有八曰貪曰酷曰<lb/>
　浮躁曰不及曰老曰病曰罷曰不謹京官四品以上<lb/>
<pb n="KR2m0014_WYG_046-29b"/>
　自陳以取上裁五品以下分職致仕降調閑住為民<lb/>
　者有差具冊奏請謂之京察京察之嵗大臣自陳去<lb/>
　留既定而居官有遺行者給事御史糾劾謂之拾遺<lb/>
　科道官亦有互糾之制世宗嘉靖十七年始禁之外<lb/>
　官自太祖洪武二十九年定三年一朝覲以辰戌丑<lb/>
　未嵗察典隨之謂之外察州縣以月計上之府府上<lb/>
　下其考以嵗計上之布政司至三嵗撫按通核其屬<lb/>
　事狀造冊具報麗以八法而處分察例有四與京官<lb/>
<pb n="KR2m0014_WYG_046-30a"/>
　同謂之大計計處者不復叙用定為永制<lb/>
　　按宣徳五年正月考察朝覲官貪汚者發邊衛充<lb/>
　　軍不在四例之内<lb/>
太祖洪武四年命戸部尚書朱守仁亷察山東萊州諸<lb/>
郡官吏<lb/>
　至六年二月又令御史臺御史及各道按察司察舉<lb/>
　有司官有無過犯奏報黜陟此考察之始景帝景泰<lb/>
　三年八月又命都御史洪英尚書孫元貞薛希璉等<lb/>
<pb n="KR2m0014_WYG_046-30b"/>
　分行天下考察官吏憲宗成化六年二月命大理寺<lb/>
　少卿宋旻侍郎曽翬原傑黄琛副都御史滕昭巡視<lb/>
　畿南浙江河南四川福建考察官吏其餘直省有巡<lb/>
　撫等官者命亦如之孝宗𢎞治十六年五月命刑部<lb/>
　侍郎樊瑩巡視雲貴察官吏自後外官考察槩屬撫<lb/>
　按朝臣無專遣者矣<lb/>
五年六月定六部職掌及嵗終考績法<lb/>
十二月詔以農桑學校課有司<lb/>
<pb n="KR2m0014_WYG_046-31a"/>
　時日照知縣馬亮善督運以無課農興士效立命黜<lb/>
　之<lb/>
十年七月遣御史巡按州縣<lb/>
　此設巡按之始至成祖永樂二年九月命自今御史<lb/>
　巡行察吏毋得摭拾人言賢否皆具實蹟以聞二十<lb/>
　二年仁宗即位十一月遣御史分巡天下考察官吏<lb/>
　時以御史奉命者不能無私諭吏部尚書蹇義嚴加<lb/>
　戒飭<lb/>
<pb n="KR2m0014_WYG_046-31b"/>
十一年三月命吏部課朝覲官殿最<lb/>
　河問府知府楊冀安等考績入覲帝命吏部第為三<lb/>
　等稱職而無過者為上賜坐而宴有過而稱職者為<lb/>
　中宴而不坐有過而不稱職者為下不預宴序立於<lb/>
　門宴者出然後退此朝覲考核之始至十八年吏部<lb/>
　言天下布按府州縣朝覲官凡四千一百一十七人<lb/>
　稱職者十之一平常者十之七不稱職者十之一而<lb/>
　貪汚闒茸者亦共得十之一帝令稱職者升平常者<lb/>
<pb n="KR2m0014_WYG_046-32a"/>
　復職不稱職者降貪汚者付法司罪之闒茸者免為<lb/>
　民永宣間又從部議初考稱職次考未經考核今考<lb/>
　稱職者若初考平常次考未經考核今考稱職者俱<lb/>
　依稱職例升用景帝景泰二年吏部都察院考察當<lb/>
　黜退者七百三十餘人帝慮其未當仍集諸大臣更<lb/>
　考存留者三之一孝宗𢎞治六年考察當罷者共一<lb/>
　千四百員又雜職一千一百三十五員帝諭方面知<lb/>
　府必指實跡毋虚文泛言以致枉人府州以下任未<lb/>
<pb n="KR2m0014_WYG_046-32b"/>
　三年者亦通核具奏尚書王恕等具陳以請而以府<lb/>
　州縣官貪鄙殃民者雖年淺不可不黜帝終謂人才<lb/>
　難得降諭諄諄多所原宥當黜而留者九十餘員給<lb/>
　事御史又交章請黜遺漏及宜退而留者復命吏部<lb/>
　指實跡恕疏各官考語及本部訪察者以聞帝終以<lb/>
　考語為未實諭令復核恕以言不用且疑有中傷者<lb/>
　遂力求去穆宗隆慶二年命三六九年考滿官到部<lb/>
　仍照舊例分别三等不得概考稱職其平常與不稱<lb/>
<pb n="KR2m0014_WYG_046-33a"/>
　職者或量移别處或請㫖罷黜<lb/>
　　孫承澤春明夢餘録曰王端毅恕於𢎞治三年奏<lb/>
　　言考課之法廢格不行甚非政體今後考滿官俱<lb/>
　　令給由赴部照例考核故當時政治精明中外恬<lb/>
　　熙及王瓊為太宰乃言四方之逺一官赴京考滿<lb/>
　　往回勞費且誤公務許令本處考核方面官有巡<lb/>
　　撫巡按開報考語亦令就任復職待朝覲官定黜<lb/>
　　陟於是成法盡壊而政體日偷<lb/>
<pb n="KR2m0014_WYG_046-33b"/>
二十三年勅定布政使府州縣按察司官責任條格<lb/>
二十六年定學官考課法<hi>群見學校考</hi>
宣宗宣徳三年十二月勅南京刑部侍郎段民考察在<lb/>
京百司<lb/>
六年三月命吏部考察外官自布政按察二司始著為<lb/>
令<lb/>
　先是仁宗洪熙元年命考察布按二司官不職者降<lb/>
　為縣官至是復著是令十年定制直𨽻府州縣從吏<lb/>
<pb n="KR2m0014_WYG_046-34a"/>
　部差官及巡按御史考察各布政司府州縣從布政<lb/>
　司及巡按御史考察其布按二司堂上官從吏部都<lb/>
　察院考察其屬官從巡按御史按察司考察景帝景<lb/>
　泰七年令天下府州縣官許巡按巡撫并按察司堂<lb/>
　上官㑹同考察其布按二司聴巡撫巡按官考察<lb/>
英宗正統十年正月賜朝覲官亷能著稱治行超卓者<lb/>
衣一襲鈔百錠仍宴於禮部<lb/>
　故事考察畢亷能官賜勅奬勵遣官勞以尊酒至是<lb/>
<pb n="KR2m0014_WYG_046-34b"/>
　刑科給事中鮑輝以為請故有是賜自後率以為常<lb/>
　至十四年令考察存留官有政績顯著者行各撫按<lb/>
　官置備綵幣羊酒齎奬仍不次擢用<lb/>
憲宗成化十九年十一月申嚴考察連坐之罰<lb/>
　初大理寺評事申安言旌異之典朝廷所以激勸有<lb/>
　司今撫按官於亷能者未必旌異旌異者未必亷能<lb/>
　乞詔大臣議自今旌異必待三年考滿之後若所舉<lb/>
　不公後以姦貪敗者連坐庶幾吏稱其職民安其業<lb/>
<pb n="KR2m0014_WYG_046-35a"/>
　至是吏科給事中王瑞等復言三載黜陟朝廷所以<lb/>
　勵庶官之典也今天下諸司除土官外無慮九千餘<lb/>
　處諸司官除隂陽醫僧道外無慮千萬餘員吏部於<lb/>
　各官之賢否在布按二司則據撫按揭帖在諸司則<lb/>
　㕘布按等官揭帖上之詢訪雖出於公心下之奏報<lb/>
　多任其私意或假公以市恩或乘機以償怨毁譽失<lb/>
　真賢否失實其他弊端不一而足乞諭吏部榜示各<lb/>
　官凡揭帖所報失實者連坐或有當黜而留者許本<lb/>
<pb n="KR2m0014_WYG_046-35b"/>
　處撫按論奏有當黜而妄訴者亦罪之命俱如所言<lb/>
孝宗𢎞治元年正月命考察鎮守武臣<lb/>
　武臣考察曰軍政憲宗成化二年令五年一行以見<lb/>
　任掌印帶俸差操及初襲官一體考核十三年令兩<lb/>
　京通考以為常五府大臣及錦衣衛堂上官自陳候<lb/>
　㫖直省總兵官如之在内五府所屬并直省衛所官<lb/>
　悉由巡視官及部官註送在外都司衛所官由撫按<lb/>
　造冊繳部副㕘以下千户以上由都布按三司察註<lb/>
<pb n="KR2m0014_WYG_046-36a"/>
　送撫咨部考舉題奏錦衣衛管戎務者倍加嚴考南<lb/>
　北鎮撫次之各衛所及地方守禦并各都司𨽻巡撫<lb/>
　者例同惟管漕運者不與考是年孝宗初立又有是<lb/>
　命至神宗萬厯二十二年三月以兵科都給事中張<lb/>
　棟等言復定軍政之限及考選糾拾之例<lb/>
十七年六月定兩京五品以下官六年一考察<lb/>
　十四年南京吏部尚書林瀚言在外司府以下官俱<lb/>
　三年一次考察兩京及在外武職官亦五年一考選<lb/>
<pb n="KR2m0014_WYG_046-36b"/>
　唯兩京五品以下官十年始一考察法太闊畧下吏<lb/>
　部覆請如瀚言至是遂定以己亥之嵗六年一舉行<lb/>
　至武宗正徳四年三月吏部侍郎張綵請不時考察<lb/>
　京官從之世宗嘉靖三十五年三月大學士嚴嵩欲<lb/>
　鋤異已乃降中㫖考察科道官罷斥降調有差神宗<lb/>
　萬厯五年十一月以星變考察百官皆非常制也<lb/>
世宗嘉靖七年正月詔考核天下巡撫官<lb/>
十年定外官考滿給誥勅法<lb/>
<pb n="KR2m0014_WYG_046-37a"/>
　吏部言舊制在外有司官員九年考滿稱職者給與<lb/>
　應得誥勅至正統十四年奉有詔書事例凡外官曽<lb/>
　經撫按官保舉果有卓異政績者不拘三六年考滿<lb/>
　先與應得誥勅旌異葢九年例得封贈者所以待常<lb/>
　流三六年先得旌異者所以優異等國家之制未為<lb/>
　不備但舊例薦舉官員必須轉行巡按御史核實明<lb/>
　白方與奏請文移往返動經嵗月以致恩典稽遲人<lb/>
　不知勸夫在外官員職在臨民比之京官勤勞數倍<lb/>
<pb n="KR2m0014_WYG_046-37b"/>
　顯揚之願尤人情所同苐近年保舉每病冗濫請今<lb/>
　後撫按官薦舉所屬應旌異官員務遵正統間例將<lb/>
　本人任内卓異政績明白開奏不許濫及通候各官<lb/>
　考滿到部察訪相同即與比照京官事理按月類題<lb/>
　免其再行核實<lb/>
穆宗隆慶四年二月吏部疏請申明朝覲考察事宜從<lb/>
之<lb/>
　凡朝覲之年先行各撫按官悉心亷訪手註考語指<lb/>
<pb n="KR2m0014_WYG_046-38a"/>
　實直書毋得拘泥對偶組織浮詞抄謄舊案虚應故<lb/>
　事其四品以上尤當奉公秉直甄别分明以釐夙弊<lb/>
　來朝正官如有支詞漫語應答無據及畏避上官附<lb/>
　和任情者先以罷軟論黜奏可三月吏部又言各處<lb/>
　撫按㕘劾故事止施於州縣正官而不及佐貳教官<lb/>
　中間雖有不肖彰聞者逺則必待三年黜落近則改<lb/>
　升正官俱為寛縱不足以示懲請下都察院行各撫<lb/>
　按所屬佐貳以下罪過顯著者遵㫖逮問差薄者革<lb/>
<pb n="KR2m0014_WYG_046-38b"/>
　任閒住每季具題以備覆奏八月掌吏部事大學士<lb/>
　髙拱言數十年來考察懲汰之數大較前後不相上<lb/>
　下以是襲為故常其數既足雖有不肖姑置勿論其<lb/>
　數不足雖無其人强索以充可謂謬矣乃其稱為不<lb/>
　肖者又多苛求隠細茍應故事而所謂大奸大惡者<lb/>
　或有所不敢問或有所不能識縱豺狼於當路覓狐<lb/>
　䑕以塞責此人心所為不服也又考察半嵗之前撫<lb/>
　按論劾俱不題覆夫為不善者方其未露猶或有僥<lb/>
<pb n="KR2m0014_WYG_046-39a"/>
　倖之心少存顧忌若其既露明知必去則將無所不<lb/>
　至矣而乃留之半嵗民何以堪自今撫按官凡有糾<lb/>
　劾疏既具即革任聴處疏下即覆其去者如考察例<lb/>
　不得復用其留者檄到乃覆至於考察懲汰必大奸<lb/>
　惡一切隠細勿論斥去不肖從其多寡惟求至當毋<lb/>
　襲故常十二月拱又言外官考才力不及者不徒曰<lb/>
　調用而必曰酌量調用原無定議然部院考察與撫<lb/>
　院論核概以不及則銓補之日無所適從尚得遷就<lb/>
<pb n="KR2m0014_WYG_046-39b"/>
　其間自今方面有司有才不宜於地者當移其地不<lb/>
　易其官署曰調簡僻有官不稱其才者雖易其官當<lb/>
　仍其品署曰調閒散亦有操守未壊性氣稍偏而尚<lb/>
　有他長可録年勞當叙者署曰降級或才力不宜有<lb/>
　司文學猶堪造士者署曰改教四者皆麗不及之條<lb/>
　者也至於先曰調簡再考不及者此終難䇿勵即從<lb/>
　置斥直置罷軟之下詔俱從之<lb/>
神宗萬厯二年正月諭吏部都察院無拘資格出身官<lb/>
<pb n="KR2m0014_WYG_046-40a"/>
職大小從公分别賢否核其實蹟并具保薦論劾之人<lb/>
以聞<lb/>
　次年六月又命撫按官有司賢否一體薦劾不得偏<lb/>
　重甲科至十一年副都御史邱橓陳吏弊八事詔稱<lb/>
　善勅撫按痛懲夙弊不如詔者罪後吏部尚書陸光<lb/>
　祖又疏請舉清吏不能用也<lb/>
　　邱橓陳吏治積弊八事曰京官考滿河南道例書<lb/>
　　稱職外吏給由撫按官概與保留以朝廷甄别之<lb/>
<pb n="KR2m0014_WYG_046-40b"/>
　　典為人臣市交之資此考績之弊一也御史巡方<lb/>
　　未離國門而密屬之姓名已盈私牘甫臨所部而<lb/>
　　請事之竿牘又滿行臺以豸冠持斧之威束手俯<lb/>
　　眉聴人頤指此請託之弊二也撫按定監司考語<lb/>
　　必托之有司有司則不顧是非侈加善考監司徳<lb/>
　　且畏之彼此結納上下之分蕩然其考守令也亦<lb/>
　　如是此訪察之弊三也貪墨成風生民塗炭而所<lb/>
　　劾罷者大都單寒輭弱之流茍百足之蟲傅翼之<lb/>
<pb n="KR2m0014_WYG_046-41a"/>
　　虎即贓穢狼藉還登薦剡嚴小吏而寛大吏詳去<lb/>
　　任而畧見任此舉劾之弊四也懲貪之法在提問<lb/>
　　乃徒有其名或陰從之使去或累逮而不行或批<lb/>
　　駁以相延或朦朧以幸免即或終竟其事亦必博<lb/>
　　長厚之名而以盡法自嫌苞苴或累萬金而贓止<lb/>
　　坐之銖黍草菅或數十命而罰不傷其毫釐此提<lb/>
　　問之弊五也薦舉糾劾所以勸儆有司也今薦則<lb/>
　　先進士而舉監非有慿藉者不與焉劾則先舉監<lb/>
<pb n="KR2m0014_WYG_046-41b"/>
　　而進士縱有恣議者罕及焉晉接差委專計出身<lb/>
　　之塗於是同一官也不敢接席而坐比肩而行助<lb/>
　　成驕縱之風大喪賢豪之氣此資格之弊六也州<lb/>
　　縣佐貳雖卑亦臨民之官必待以禮然後可責以<lb/>
　　法今也役使譴訶無殊輿𨽻獨任其汚黷害民不<lb/>
　　屑禁治禮與法兩失之矣學校之職賢才所闗今<lb/>
　　不聞職業而一聴其所為及至考課則曰此寒官<lb/>
　　也槩與上考若輩知上官不我重也則因而自棄<lb/>
<pb n="KR2m0014_WYG_046-42a"/>
　　知上官必我憐也又從而日偷此處佐貳教職之<lb/>
　　弊七也科塲取士故有門生座主之稱若巡按舉<lb/>
　　劾其職也乃劾者不任其怨舉者獨冐其恩尊之<lb/>
　　為舉主而以門生自居篚筐問遺終身不廢假明<lb/>
　　揚之典開賄賂之門此餽遺之弊八也<lb/>
　　陸光祖疏陳察吏之法曰臣望皇上無舉卓異而<lb/>
　　舉清吏特召臣等行撫按諸臣亷訪公論以苦節<lb/>
　　獨行飲氷茹檗如昔海瑞邱橓孟秋其人者列為<lb/>
<pb n="KR2m0014_WYG_046-42b"/>
　　一等以公亷寡欲闇修實履如昔袁洪愈嚴清宋<lb/>
　　纁其人者列為一等撫按同五花文冊揭報本部<lb/>
　　臣等㕘酌僉同於大察畢日列名上請如得其真<lb/>
　　雖數十人不為多如不得其真雖數人不為少皇<lb/>
　　上特賜宴賞或勅本部紀録舉後如有改節以負<lb/>
　　特恩較貪吏之誅戮倍之夫舉卓異天下將矯䖍<lb/>
　　鷙詭而騖於名舉清吏天下必刻意勵行而修其<lb/>
　　實化貪為亷在此一舉矣<lb/>
<pb n="KR2m0014_WYG_046-43a"/>
十年詔凡保留官員巡按㑹上司覆勘即與奏聞以憑<lb/>
旌擢有作弊妄保者罪坐所由<lb/>
　初太祖操重典繩羣下守令坐小過輒逮繋聞其賢<lb/>
　旋遣還且加賞賚有因以超擢者宣宗以後循良吏<lb/>
　以秩滿奏留者若孫皓薛慎等不可勝紀時帝加意<lb/>
　循良而吏部尚書蹇義尤慎擇守令考察明恕延及<lb/>
　英宗吏治淳厚部民奏留率報可然其間亦有作弊<lb/>
　者自後部民奏留率下所司核實至是復申諭之<lb/>
<pb n="KR2m0014_WYG_046-43b"/>
　　春明夢餘録曰夫取人之途欲寛不寛則野有遺<lb/>
　　賢也課官之法欲嚴不嚴則朝無實政也取而任<lb/>
　　之任而課之亦賢者所樂見其長也聖王豈有姑<lb/>
　　息之政哉明試以功車服以庸舍明試别無車服<lb/>
　　之道故周禮日有成月有要嵗有㑹不厭詳焉明<lb/>
　　興考課之制逺法唐虞近酌厯代最為有法至江<lb/>
　　陵柄國大加振刷益赫然可觀迨其顛躓時且以<lb/>
　　覆轍鑑之矣人務因循事趨簡便内外大計止據<lb/>
<pb n="KR2m0014_WYG_046-44a"/>
　　各衙門開報聊一舉行而三年報滿概加褒奬以<lb/>
　　為封典之地已耳何怪乎人競傳舍其官而事功<lb/>
　　日見其隳也<lb/>
十三年正月詔除閏考之法<lb/>
　舊制察典京朝官六年外官三年以為期後執政有<lb/>
　所處分輒間一行之謂之閏考至是㕘政王時槐林<lb/>
　梓等皆以察處而巡撫南贛張岳抗疏薦之吏部因<lb/>
　言非時閏考自後永宜停止不得妄請報可<lb/>
<pb n="KR2m0014_WYG_046-44b"/>
十六年七月定邊臣考績法<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷四十六<lb/>
</p>
<p>
</p>
  </div>
</body>
</text>
</TEI>
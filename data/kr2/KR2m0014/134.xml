<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_134-1a"/>
欽定四庫全書<lb/>
欽定續文獻通考卷一百三十四<lb/>
　兵考<lb/>
　　軍器<lb/>
宋理宗淳祐二年詔淮西制置大使司岀十七界楮幣<lb/>
一萬米二萬斛令安豐軍修武備<lb/>
　先是髙宗紹興三十二年詔江東安撫司造木弩五<lb/>
　千箭五十萬隆興元年御降木羽弩箭式每路依製<lb/>
<pb n="KR2m0014_WYG_134-1b"/>
　箭百萬孝宗淳熙九年衢州守臣製到木鶴觜弩二<lb/>
　千箭十萬又河北京西造納無羽箭帝曰箭不用羽<lb/>
　可謂精巧其屋藏之淳熙十五年工部侍郎李昌圖<lb/>
　言弓矢之利貴于便疾神臂弓斗力及逺屢獲其用<lb/>
　後又造神勁弓及逺雖在神臂弓上軍中多言其發<lb/>
　遲每神臂三矢而神勁方能一發若臨敵之際便捷<lb/>
　反出神臂下帝曰平原曠野宜用神勁弓西蜀崇山<lb/>
　峻嶺未知孰利詔金州都統司詳議以聞既而都統<lb/>
<pb n="KR2m0014_WYG_134-2a"/>
　制吳挺奏神勁弓并彈子頭箭諸軍用之誠便疾神<lb/>
　臂不及也詔從其便楚州兵馬鈐轄言弩之力勁者<lb/>
　三十石次者十五石矢之鏃狀若鍬所發何啻數百<lb/>
　步洞穿數人江上諸軍有弩式皆廢不修詔兩淮荆<lb/>
　襄沿邊城守各製二十枝御前軍器所亦如之紹熙<lb/>
　而後日造器械數目山積至理宗開慶元年壽春府<lb/>
　造㔶筒木弩與常弩明牙發不同箭買筒内甚穏尤<lb/>
　便夜中施發又造突火鎗以鉅竹為筒内安子窠如<lb/>
<pb n="KR2m0014_WYG_134-2b"/>
　燒放焰絶然後子窠發出如砲聲逺及百五十餘步<lb/>
度宗咸淳九年六月京湖制置司請給器械詔内軍器<lb/>
庫選犀利者賜之仍增錢百萬備修繕<lb/>
　沿邊州郡因降式製回回砲有觸類巧思别置砲逺<lb/>
　出其上且為破砲之䇿尤奇其法用稻穰草成堅索<lb/>
　條圍四寸長三十四尺每二十條為束别以麻索繫<lb/>
　一頭於樓後柱搭過樓下垂至地栿梁垂四層或五<lb/>
　層周比樓屋沃以泥漿火箭火砲不能侵砲石雖百<lb/>
<pb n="KR2m0014_WYG_134-3a"/>
　鈞無所施矣且輕便不費財立名曰䕶陴籬索是時<lb/>
　兵紀不振獨器甲視舊制益詳<lb/>
遼太宗大同元年收晉降卒鐵仗數萬貯恒州<lb/>
聖宗統和三年七月詔諸道繕甲兵以備東征髙麗遣<lb/>
使閲東京諸軍兵器<lb/>
四年三月詔平州節度使達里庫鎧甲闕取于顯州之<lb/>
甲坊<lb/>
五月詔于越耶律休格備器甲待秋大舉南征<lb/>
<pb n="KR2m0014_WYG_134-3b"/>
九月以大軍南征詔遣布希詳袞特迪郎君伊喇先赴<lb/>
本軍繕甲兵<lb/>
六年六月諭諸道兵馬備南征攻城器具<lb/>
二十八年五月詔諸道繕甲兵以備東征<lb/>
興宗景福元年閏十月閲新造鎧甲<lb/>
重熙十二年二月禁闗南漢民弓矢<lb/>
　　契丹國志曰天祚帝天慶四年召宰相張琳付以<lb/>
　　東征事時計户出軍器甲聴從自便人人就易槍<lb/>
<pb n="KR2m0014_WYG_134-4a"/>
　　刀氊甲充數弓弩鐵甲百無一二<lb/>
金舊無鐵景祖時鄰國有以甲胄來鬻者傾貲留易亦<lb/>
令昆弟族人皆售之得鐵既多因以修弓矢備器械<lb/>
太宗天會三年十一月南路軍帥司請禁契丹奚漢人<lb/>
挾兵器詔勿禁<lb/>
海陵正隆四年三月遣使分詣諸道總管府督造兵器<lb/>
　時所造軍器材用並賦於民箭翎一尺至千錢村落<lb/>
　間往往椎牛以供筋革至於鳥鵲狗彘無不被害者<lb/>
<pb n="KR2m0014_WYG_134-4b"/>
四月詔諸路舊貯兵器並致于中都<lb/>
　尚書令諾延温都思忠曰州郡無兵何以備盜賊不<lb/>
　聴<lb/>
　　布薩忠義傳曰世宗大定三年元帥布薩忠義軍<lb/>
　　中與宋相持日久虞夏久雨弓力易减宋或乘時<lb/>
　　見攻預選勁弓萬張于别庫及自汴赴闕議事宋<lb/>
　　將李世輔果掩取靈璧虹縣遂陷宿州忠義使人<lb/>
　　還汴發所貯勁弓給左副元帥赫合哩志寧軍與<lb/>
<pb n="KR2m0014_WYG_134-5a"/>
　　宋人戰遂大捷竟復宿州<lb/>
世宗大定五年命大理卿伊喇道往山東閲實軍器<lb/>
十五年閏九月定應禁弓箭槍刀路分品官家奴客旅<lb/>
等許帶弓箭制<lb/>
　參知政事梁肅奏盜賊不息請無禁兵器帝曰所在<lb/>
　有兵器其利害何如肅曰他路則已中都一路上農<lb/>
　夫聴置之似乎無害帝曰朕將思之<lb/>
　同知西京留守事曹望之上書論便宜其一言官給<lb/>
<pb n="KR2m0014_WYG_134-5b"/>
　軍箭用盡市以補之皆朽鈍不堪用可每嵗給官箭<lb/>
　一分以補其闕時采納焉<lb/>
章宗明宗六年十二月幸後園閲軍器<lb/>
承安二年三月又幸西園閲軍器<lb/>
九月始置軍器監掌治戎器班少府監下設甲坊利器<lb/>
二署𨽻焉<lb/>
　　張彀傳曰時出兵備邊同州徵箭十萬以雕雁羽<lb/>
　　為之其價翔躍不可得觀察判官張彀曰矢去物<lb/>
<pb n="KR2m0014_WYG_134-6a"/>
　　也何羽不可節度使曰當須省報彀曰州距京師<lb/>
　　二千里如民急何萬一有責下官當任其咎一日<lb/>
　　之間價減數倍尚書省竟如所請<lb/>
　　穆延盡忠傳曰穆延盡忠為恩州刺史上言凡賣<lb/>
　　買軍器乞令告給慿騐以防盜賊私市尚書省議<lb/>
　　止聴係籍人匠貨賣有知情售不應存留者同私<lb/>
　　造法從之<lb/>
宣宗貞祐二年十一月元帥左都監完顔弼奏請權弛<lb/>
<pb n="KR2m0014_WYG_134-6b"/>
河北軍器之禁仍令團結堡寨以備外兵<lb/>
三年七月徵弓箭内外品官三品以上三副四品五品<lb/>
二副餘以等級徵之又制品官納弓箭之令丁憂致仕<lb/>
者免<lb/>
　　李復亨傳曰興定三年七月復亨奏民間銷毁農<lb/>
　　具以供軍器臣竊以為未便汝州魯山寶豐鄧州<lb/>
　　南皆産鐵募工置冶可以獲利且不厲民詔行之<lb/>
四年十月詔京師具防城器械<lb/>
<pb n="KR2m0014_WYG_134-7a"/>
　　烏淩阿與傳曰新制科買軍器材物稽緩者並的<lb/>
　　決兵部尚書烏淩阿與奏有司必督責趨辦民將<lb/>
　　不堪可量罰月俸從之<lb/>
十一月定毁防城器具法<lb/>
興定三年三月河南路節鎮以上立軍器庫設使副各<lb/>
一員防刺郡設都監同監各一員<lb/>
八月以器甲不完命工部侍郎珠嘉耀珠監督修繕不<lb/>
踰月告成<lb/>
<pb n="KR2m0014_WYG_134-7b"/>
　　穆延史扢搭傳曰泰和時中軍副統穆延史扢搭<lb/>
　　所用槍長二丈軍中號為長槍副統又工用手箭<lb/>
　　箭長不盈握每用百數散置鎧中遇敵抽箭以鞭<lb/>
　　揮之或以指鉗取飛擲數矢齊發無不中敵以為<lb/>
　　神其箭皆以智創雖子弟亦不能傳其法<lb/>
　　實嘉紐勒琿傳曰哀宗天興元年二月行樞密院<lb/>
　　事實嘉紐勒琿守歸徳初患砲少欲以泥或塼為<lb/>
　　之議者恐為敵所輕不復用父老有言北門之西<lb/>
<pb n="KR2m0014_WYG_134-8a"/>
　　一菜圃中時得古砲云是唐張廵所埋掘之得五<lb/>
　　千有奇上有刻字或大吉字者<lb/>
　　持嘉喀齊喀傳曰元兵攻汴梁金攻城之具有火<lb/>
　　砲名震天雷者鐵鑵盛藥以火㸃之砲起火發其<lb/>
　　聲如雷聞百里外所爇圍半畝之上火㸃著甲鐵<lb/>
　　皆透時元兵為牛皮洞直至城下掘城為龕間可<lb/>
　　容人城上不可奈何用鐵繩懸震天雷順城而下<lb/>
　　至掘處火發人與牛皮皆碎迸無迹又飛火槍注<lb/>
<pb n="KR2m0014_WYG_134-8b"/>
　　藥以火發之輒前燒十餘步人亦不敢近元兵惟<lb/>
　　畏此二物<lb/>
　　强伸傳曰中京人推警巡使强伸為府僉事北兵<lb/>
　　圍之東西北三面多樹大砲伸括衣帛為幟立之<lb/>
　　城上率士卒赤身而戰兵器已盡以錢為鏃得北<lb/>
　　兵一箭截而為四以筒鞭發之又創遏砲用不過<lb/>
　　數人能發大石于百步外所擊無不中<lb/>
　　富察宫努傳曰元帥富察官努以火槍破敵其制<lb/>
<pb n="KR2m0014_WYG_134-9a"/>
　　以勅黄紙十六重為筒長二尺許實以栁炭鐵滓<lb/>
　　磁末硫黄砒霜之屬以繩繫槍端軍士各懸小鐵<lb/>
　　鑵藏火臨陣燒之焰出槍前丈餘藥盡而筒不損<lb/>
　　郭哈瑪爾傳曰金亡西州無不歸順者獨知鳳翔<lb/>
　　府事郭哈瑪爾堅守孤城丙申十月元兵併力攻<lb/>
　　之哈瑪爾度不能支集州所有金銀銅鐵雜鑄為<lb/>
　　砲以擊攻者<lb/>
元太祖時設工匠都總管掌制鎧甲等事<lb/>
<pb n="KR2m0014_WYG_134-9b"/>
　渾源人孫威善為甲嘗以意製蹄筋翎根鎧以獻帝<lb/>
　親射之不能徹大悦賜名伊克烏蘭佩以金符授順<lb/>
　天安平懷州河南平陽諸路工匠都總管威卒子拱<lb/>
　襲職為甲匠都總管世祖至元間嘗製疊盾其制張<lb/>
　則為盾斂則合而易持世祖以為古所未有巴延南<lb/>
　征時諸路製甲胄拱所製象虎豹異獸之形各殊其<lb/>
　制皆稱㫖<lb/>
世祖中銃二年六月勅諸道造人馬甲及鐵裝具萬二<lb/>
<pb n="KR2m0014_WYG_134-10a"/>
千輸開平<lb/>
七月命總管王青製神臂弓柱子弓<lb/>
九月勅燕京順天等路續製人甲五千馬甲及鐵裝具<lb/>
各二千<lb/>
四年二月詔諸路置局造軍器私造者處死民間所有<lb/>
不輸官者與私造同<lb/>
　至至元五年二月改軍器局為軍器監三月禁民間<lb/>
　兵器犯者騐多寡定罪<lb/>
<pb n="KR2m0014_WYG_134-10b"/>
至元三年九月命制國用使司造神臂弓千張矢六萬<lb/>
六年十二月詔許打捕户執把弓箭其餘並行禁斷<lb/>
　至七年六月開元路打捕户不禁弓箭八年三月御<lb/>
　史臺奏據各道按察司申書吏奏差人等每遇出差<lb/>
　巡按乞許令懸帶弓箭詔許之擬每道弓箭六副無<lb/>
　得多餘增置八月行省請應係江南所在官員實為<lb/>
　窵逺又係新附地面若不許帶弓箭軍器竊恐疎失<lb/>
　詔許之<lb/>
<pb n="KR2m0014_WYG_134-11a"/>
九年十月囘囘伊斯瑪音創作巨石砲來獻命送襄陽<lb/>
軍前用之<lb/>
　時伊斯瑪音從攻襄陽相地勢置礟於城東南隅重<lb/>
　一百五十斤機發聲震天地所擊無不摧陷入地七<lb/>
　尺宋安撫吕文煥遂以城降及渡江宋兵陳於南岸<lb/>
　擁舟師迎戰時伊斯瑪音已卒子布伯於北岸竪礟<lb/>
　以擊之舟悉沉没後每戰用之皆有功<lb/>
　　<hi>臣</hi>等謹按邱濬大學衍義補曰元人始造此礟以<lb/>
<pb n="KR2m0014_WYG_134-11b"/>
　　攻襄陽世因目曰襄陽礟又云唐李光弼作礟飛<lb/>
　　巨石一發輒斃二十餘人疑即此礟盖古原有此<lb/>
　　制流入西番也今考古之用礟惟以機發石耳未<lb/>
　　聞有用火藥者金之拒元始有震天雷之名邱氏<lb/>
　　謂此礟之即本唐人恐未必然<lb/>
十年置軍器永盈二庫分典弓矢甲胄<lb/>
六月以各路弓矢甲匠並𨽻軍器監<lb/>
閏六月勅諸道造甲一萬弓五千給淮西行樞密院<lb/>
<pb n="KR2m0014_WYG_134-12a"/>
十三年三月括江南已附州郡軍器<lb/>
　時興國軍以籍兵器致亂行省命陳天祥權知本軍<lb/>
　事天祥至城中諭父老曰桿衛鄉井誠不可無兵任<lb/>
　事者籍之過當故致亂耳今令汝輩權置兵仗以自<lb/>
　衞何如民皆稱便乃陳其事於行省曰此軍變亂之<lb/>
　故由當時處置失宜凡在軍中者寸鐵尺杖不得在<lb/>
　手遂使姦人得以竊發今莫若推布赤心于人使戮<lb/>
　力同心人則我之人兵則我之兵靖亂止姦無施不<lb/>
<pb n="KR2m0014_WYG_134-12b"/>
　可行省許以從便處置天祥命以十家為甲十甲有<lb/>
　長弛兵禁以從民便人心既安境内悉平其後代者<lb/>
　務變更舊政治隠匿兵者甚急天祥去未久而興國<lb/>
　復變大江南北諸城邑多乘勢殺守將以應之<lb/>
十六年三月括兩淮造回回砲新附軍匠六百人及䝉<lb/>
古回回漢人新附人能造砲者至京師<lb/>
十八年十二月命西川行省給萬嘉努所部兵仗<lb/>
二十二年五月分漢地及江南所拘弓箭兵器為三等<lb/>
<pb n="KR2m0014_WYG_134-13a"/>
　下等毁之中等賜近居䝉古人上等貯于庫有行省<lb/>
　行院行臺者掌之無省院臺者達嚕噶齊輝和爾回<lb/>
　回居職者掌之漢人新附人雖居職無有所預<lb/>
二十三年二月勅中外凡漢民持鐵尺手撾及杖之有<lb/>
刃者悉輸於官<lb/>
三月拘收弓手軍器<lb/>
　江西行省請除軍人合賫軍器令本管軍官營局造<lb/>
　作與軍人行使無令衞下諸人私造私賣執把行使<lb/>
<pb n="KR2m0014_WYG_134-13b"/>
　其各路弓手置備器仗責令簿尉巡檢盡數拘收置<lb/>
　庫收貯遇有賊盜斟酌緩急闗撥事畢還庫仍令達<lb/>
　嚕噶齊提調<lb/>
六月勅路府州縣弓手捕盜者持弓矢各路十副府州<lb/>
七副司縣五副<lb/>
　時省臺官言捕賊巡馬先令執持悶棍以行賊衆多<lb/>
　有弓箭反致巡軍被傷今議給此數各令置備防盜<lb/>
　從之<lb/>
<pb n="KR2m0014_WYG_134-14a"/>
二十四年禁急遞舖兵鐵尺手槍<lb/>
正月弛女直碩達勒達地弓矢之禁<lb/>
二十五年七月命六衞造兵器<lb/>
　嵗以鎧仗上供其精者有西域砲摺疊弩有十五稍<lb/>
　九稍八稍五稍三稍砲又有神鳳弩射八百餘步<lb/>
十月始造鐡羅圏甲<lb/>
二十六年四月禁江南民挾弓矢犯者籍而為兵<lb/>
　　<hi>臣</hi>等謹按禁漢人兵器諸路皆然不僅江南也紀<lb/>
<pb n="KR2m0014_WYG_134-14b"/>
　　書是年六月鞏昌汪惟和言近括漢人兵器臣管<lb/>
　　内已禁絶自今臣凡用兵器乞取之安西官庫帝<lb/>
　　曰汝家不與他漢人比弓矢不汝禁也任汝執之<lb/>
七月賦百官家製戰襖<lb/>
二十七年正月造長甲給北征軍<lb/>
十二月命樞密院括江南民間兵器<lb/>
　至三十年二月又申嚴江南兵器之禁<lb/>
二十九年禁鐵匠打造軍器<lb/>
<pb n="KR2m0014_WYG_134-15a"/>
　中書省議賊人軍器是各處鐵匠發賣打造請督勒<lb/>
　各處官司嚴加禁治三月禁治軍人貨買弓箭至三<lb/>
　十年十二月禁漢軍更番者毋鬻軍器<lb/>
三十年十月造象蹄掌甲<lb/>
成宗元貞元年四月禁達嚕噶齊各投下毋得額外擅<lb/>
造軍器<lb/>
武宗至大三年三月申嚴漢人軍器之禁<lb/>
　至泰定帝泰定二年七月申禁漢人藏執兵仗有軍<lb/>
<pb n="KR2m0014_WYG_134-15b"/>
　籍者出征則給之還復歸於官<lb/>
七月許監察亷訪司依先例懸帶弓箭<lb/>
仁宗皇慶二年七月拘收新附軍人軍器<lb/>
英宗至治二年正月禁漢人執兵器出獵及習武藝<lb/>
文宗天厯元年八月下郡縣造兵器<lb/>
　九月命造兵器江浙江西湖廣三省六萬事内郡四<lb/>
　萬事<lb/>
至順二年十二月給征東元帥府兵仗<lb/>
<pb n="KR2m0014_WYG_134-16a"/>
順帝至元二年九月弛鞏昌總帥府漢人軍器之禁<lb/>
三年四月禁漢人南人髙麗人不得執持軍器<lb/>
　至五年四月又申其禁<lb/>
至正十三年四月特命烏克遜良楨得用軍器<lb/>
明太祖洪武四年十一月命天下軍衞造脚蹬弩<lb/>
　時命工部檢覈府藏弩數給西北戍邊將士仍命天<lb/>
　下軍衞如式造之<lb/>
十一年五月定天下嵗造軍器之數著為令<lb/>
<pb n="KR2m0014_WYG_134-16b"/>
　於是工部定各布政司及直𨽻各府之數甲胄之屬<lb/>
　一萬三千四百六十五馬步軍刀二萬一千弓三萬<lb/>
　五千一十矢一百七十二萬至十六年十一月命廣<lb/>
　西浙江福建湖廣江西廣東六布政司各造水磨明<lb/>
　甲一千松江常州蘇州池州淮安安慶廬州七府各<lb/>
　造一百令造甲每副領葉三十片身葉二百九分心<lb/>
　葉十七肢窩葉二十俱用石灰淹裹軟熟皮穿浙江<lb/>
　沿海并廣東衞所用黒漆鐵葉綿索穿成其餘俱用<lb/>
<pb n="KR2m0014_WYG_134-17a"/>
　明甲十七年八月命浙江江西福建三布政司嵗造<lb/>
　黒漆角弓二千張<lb/>
十三年正月置軍器局專典應用軍器<lb/>
　至二十六年定凡軍器專設軍器局軍裝設針工局<lb/>
　鞍轡設鞍轡局掌管時常整㸃若有缺少隨即補造<lb/>
　送進内庫設庫收貯如遇軍職衙門闗支仍須計較<lb/>
　可否奏聞照依軍法定律支給軍法定律每一百户<lb/>
　銃手十刀牌手二十弓箭手三十鎗手四十若直𨽻<lb/>
<pb n="KR2m0014_WYG_134-17b"/>
　及各布政司呈禀成造亦須具奏定奪<lb/>
　　會典曰洪武初設軍器鞍轡二局永樂時北京設<lb/>
　　局亦如之後併入軍器局宣徳二年設盔甲厰成<lb/>
　　造軍器後又設王公厰分造十分之三統於該局<lb/>
　　毎年額造盔甲腰刀等器各三千六百件其餘長<lb/>
　　鎗等項數目不等正統初令工部侍郎提督成化<lb/>
　　問以郎中代嘉靖中註選主事凡各邊闗領及夷<lb/>
　　王奏討軍器俱行局查給若近侍長隨及各營總<lb/>
<pb n="KR2m0014_WYG_134-18a"/>
　　兵官所披盔甲繡春刀則屬御用監<lb/>
　　又曰國初軍器局造二意角弓交趾弓黒漆鈚子<lb/>
　　箭有蠟弓弦無蠟弓弦魚肚鎗頭蘆葉鎗頭馬軍<lb/>
　　雁翎刀步軍腰弓將軍刀馬軍叉紅油團牌水磨<lb/>
　　鐵帽水磨頭盔水磨瑣子䕶項頭盔紅漆齊腰甲<lb/>
　　水磨齊腰鋼甲水磨栁葉鋼甲水銀摩挲長身甲<lb/>
　　併鎗馬赤甲鞍轡局造鞍轡鞭𢎞治間定軍器鞍<lb/>
　　轡二局每年一造殊紅油鐡圓盔青甲腰刀各三<lb/>
<pb n="KR2m0014_WYG_134-18b"/>
　　千六百件長鎗一千八百副腰刀鞓帶三千六百<lb/>
　　條其後兵仗局所造盔之屬有抹金鳳翅盔鍍金<lb/>
　　頂六瓣明鐵盔黄銅頂明鐵盔四辦明鐵盔<hi>其頂及壓</hi>
　　<hi>縫腰篐口篐各不同</hi>鐵盔硃紅漆鐵盔渾貼金鐵盔擺鍚鐵<lb/>
　　盔硃紅漆貼金鐵盔皮盔甲之屬有抹金甲織金<lb/>
　　裙襴魚鱗葉明甲匙頭葉明甲各項齊腰明甲<hi>有緑</hi>
　　<hi>絨紅絨緑線縧穿不同</hi>丁釘齊腰甲<hi>有鍍金黄銅漆丁及用紵絲絨縧青布紫花布</hi>
　　<hi>絲縧繩穿不同</hi>丁釘圓領甲銅鏡馬甲大葉明甲弓之屬<lb/>
<pb n="KR2m0014_WYG_134-19a"/>
　　有桑木弰黒漆弓雀樺硬弓雀樺弓神臂弓黒漆<lb/>
　　弓黒漆鯊魚皮邊弓箭之屬有黒雕翎樺木桿鑿<lb/>
　　子鐵箭竹桿偏脊鐵箭射馬鐵箭三不齊鐵箭碌<lb/>
　　扣三不齊鐵箭破甲鐵箭鎗之屬有黒漆攢竹桿<lb/>
　　馬鎗黒披纓長鎗刀之屬有摩挲刀腰刀滚刀倭<lb/>
　　滚刀米昔刀黄蓮刀開腦大刀大樣摩挲刀馬刀<lb/>
　　<hi>裝餙事件各不同</hi>其餘各項撒帶黄銅𤓰渾鐵爪挨牌步<lb/>
　　叉各按例成造<lb/>
<pb n="KR2m0014_WYG_134-19b"/>
　　又曰軍器鞍轡二局成造火器三年一造椀口銅<lb/>
　　銃三千箇手把銅銃三千把銃箭頭九萬箇信砲<lb/>
　　三千箇椵木馬子三萬箇檀木槌子三千箇檀木<lb/>
　　送子三千根馬子九萬箇兵仗局造火車火傘大<lb/>
　　將軍二將軍三將軍奪門將軍神鎗神銃斬馬銃<lb/>
　　手把銅銃鐵銃椀口銃一窩蜂神機箭銃箭襄陽<lb/>
　　砲信砲盞口砲神砲大樣小樣神機砲椀口砲銅<lb/>
　　砲旋風砲砲裏砲自𢎞治以後軍器局兵仗局各<lb/>
<pb n="KR2m0014_WYG_134-20a"/>
　　有續造增改不一<lb/>
　　<hi>臣</hi>等謹按兵志謂古所謂礟皆以機發石元得西<lb/>
　　域礟攻金蔡州始用火然造法不傳後亦罕用考<lb/>
　　金代守城用震天雷飛火鎗為䝉古軍所畏張貴<lb/>
　　之援襄陽亦置火鎗火礟而前則當時亦往往用<lb/>
　　之太祖鄱陽之戰火器弓弩以次而列又發火礟<lb/>
　　焚敵舟沐英討思倫發置火銃神機箭為三行以<lb/>
　　禦象陣至成祖平交趾交人所制神機鎗法尤巧<lb/>
<pb n="KR2m0014_WYG_134-20b"/>
　　妙若常遇春攻衢州造吕公車仙人橋長木梯懶<lb/>
　　龍爪之屬則皆古來攻具所有者爾<lb/>
二十年命天下都司衛所各置局<lb/>
　時令軍士不堪征差者習弓箭穿甲等匠免致勞民<lb/>
　至二十三年以天下嵗造弓箭擾民令工匠輪班赴<lb/>
　京成造<lb/>
二十三年正月造㸃鋼長鎗給各門守衞官軍<lb/>
　鎗長一丈三尺圍圓五寸至二十六年四月造栁葉<lb/>
<pb n="KR2m0014_WYG_134-21a"/>
　甲鎖子頭盔六千副給皇城四門守衛軍士<lb/>
二十五年命官軍闗領軍器姓名數目註册仍於器上<lb/>
記官軍姓名損失即令償官<lb/>
二十六年定内外官軍闗撥軍器之法<lb/>
　凡軍器造於工部而給散在兵部内外官軍合用衣<lb/>
　甲鎗刀弓矢等器須總知其數如各衞移文申索轉<lb/>
　行工部定奪闗撥侍衛大漢將軍披執團營官軍披<lb/>
　執操練各項軍器京城九門并城上擺列張掛軍器<lb/>
<pb n="KR2m0014_WYG_134-21b"/>
　各有定數按年兑換其海運隨船軍器每船黒漆二<lb/>
　意角弓二十張弦四十條黒漆鈚子箭二千枝手銃<lb/>
　筒一十六箇擺錫鐵甲二十副碗口筒四箇箭二百<lb/>
　枝火鎗二十條火攻箭二十枝火叉二十把蒺藜砲<lb/>
　一十箇銃馬一千箇神機箭二十枝凡各邊合用軍<lb/>
　器俱於各都司衞所嵗造數内闗用其有不敷及急<lb/>
　需用者赴部請給凡勝字天威并列字等號火器俱<lb/>
　内府兵仗局掌之在外季造止是編降字號手把銃口<lb/>
<pb n="KR2m0014_WYG_134-22a"/>
　其各邊城堡所用大將軍等一出頒降若銃口損失<lb/>
　給用不敷鎮巡官具奏方許自造若一時急缺亦從<lb/>
　内府頒給<lb/>
是年九月下進賢弓式於諸司<lb/>
　時命工部新造弓樣令各布政司嵗造進貢弓濶二<lb/>
　指不如法者罪之<lb/>
成祖永樂元年三月命造四等弓式<lb/>
　工部言今有司所造弓準舊制弓面衡濶三指弦弝<lb/>
<pb n="KR2m0014_WYG_134-22b"/>
　宏壯故能射逺然人力有强弱亦宜有差等宜令軍<lb/>
　器局造弓式自七十斤至四十斤分為四等頒布郡<lb/>
　邑量力給授造箭尖鋭如錐造腰刀靶通用斜皮銃<lb/>
　砲或用熟銅或生熟銅相兼鑄造<lb/>
六年八月令出邊者勿棄置軍器<lb/>
　從總兵官何福言也令所入闗隘閲視其數少者悉<lb/>
　令補償<lb/>
十年四月詔自開平至懷來宣府萬全興和諸山頂皆<lb/>
<pb n="KR2m0014_WYG_134-23a"/>
置五礟架<lb/>
　平交趾得神機鎗礟法特置神機營肄習製用生熟<lb/>
　赤銅相間其用鐵者建鐵柔為最西鐵次之大小不<lb/>
　等大者發用車次及小者用架用樁用托大利於守<lb/>
　小利於戰隨宜而用為行軍要器至是有此詔後至<lb/>
　二十年從張輔請增置於山西大同天城陽和朔州<lb/>
　等衞以禦敵然利器不可示人朝廷亦慎惜之<lb/>
　　邱濬曰礟之制用銅或鐵為具如箭筒狀中實以<lb/>
<pb n="KR2m0014_WYG_134-23b"/>
　　藥而以石子塞其口通一線用藥發之其石子之<lb/>
　　所及者無問人物皆糜爛然惟用之攻與守也戰<lb/>
　　則資其聲以為號令焉近有神機火鎗者用鐵為<lb/>
　　矢鏃以火發之可至百步之外捷妙如神第恐一<lb/>
　　發之後倉卒無繼敵知其然臨陣必伏其身俟我<lb/>
　　火發聲聞之後即衝突而來請自今以後凡火鎗<lb/>
　　手必五人為伍其中擇一二人心定而手健目疾<lb/>
　　者專司持放其三四人互為實藥番遞以進專俾<lb/>
<pb n="KR2m0014_WYG_134-24a"/>
　　一人司放髙下左右應機遷就則發無不中者矣<lb/>
十五年五月詔嚴兵出境之禁<lb/>
　至十七年冬又以監察御史鄧真言禁私帶軍器及<lb/>
　私藏貨賣<lb/>
宣宗宣徳五年三月量給宣府神銃分布沿邊城堡<lb/>
　總兵官譚廣等奏以神銃分布備用勅廣等曰神銃<lb/>
　國家所重在邊墩堡止可量給以壯軍威勿輕給<lb/>
英宗正統九年九月增給邊防銅銃<lb/>
<pb n="KR2m0014_WYG_134-24b"/>
　先是帝以各邊銅銃數少恐誤邊備命工部于原數<lb/>
　外量宜增加遼東五百三十五延綏等處八百三十<lb/>
　永寧二十宣府三百三十寧夏一百甘肅五百仍令<lb/>
　成造完遣人往給之<lb/>
　　兵志曰正統六年邊將黄真楊洪立神銃局於宣<lb/>
　　府獨石帝以火器外造恐傳習漏泄勅止之<lb/>
十二年八月靖逺伯王驥上蒺藜圖<lb/>
　蒺藜圖之制用馬革一片長四尺濶二尺上施鐵釘<lb/>
<pb n="KR2m0014_WYG_134-25a"/>
　一百八十芒髙一寸四分每一步用一扇若用四百<lb/>
　扇可布一里四千扇可布十里步隊可備十扇馬隊<lb/>
　亦如之瞭見賊徒即布於地急退回二三十步敵若<lb/>
　突來必馬蹶人仆安營處周布於外可遏奔衝兵部<lb/>
　議以為利於守而不利于戰命移邊將斟酌行之<lb/>
十四年八月<hi>時景泰已即位</hi>輸南京軍器於京師<lb/>
九月改降各邊衣甲軍器新制<lb/>
　時土木敗後中國衣甲旗幟盡没故降新制以别之<lb/>
<pb n="KR2m0014_WYG_134-25b"/>
　甲背後勇字舊用方黄絹為地今為圓地前面左用<lb/>
　紅圓月右用黄圓月旗號上用青絹帶下用黄絹帶<lb/>
　戰車軍器俱令依新制造之<lb/>
十一月鑄兩頭銅銃<lb/>
　副都御史楊善請造兩頭銅銃每頭置鐵彈十枚以<lb/>
　繼短鎗鎗盡賊必乘隙即舉銃所傷必衆命兵仗局<lb/>
　鑄而試之至景泰元年二月遼東鎮將言軍中手把<lb/>
　銃發輒不繼賊已習知每乘隙進兵須令柄長七尺<lb/>
<pb n="KR2m0014_WYG_134-26a"/>
　上施鎗頭銃盡用鎗庶不摧挫因以木為式上聞亦<lb/>
　詔兵㐲局造之<lb/>
景帝景㤗二年五月允昌平侯楊洪奏造連環萬弩牌<lb/>
定天下衛所嵗造軍器之數<lb/>
　每衛一季成造盔甲鎗刀各四十件圓牌二十面弦<lb/>
　八十條箭一千二百枝撒帶四十副鋭箭四百枝毎<lb/>
　千户所造四之一永為定例仍令巡按御史同按察<lb/>
　司官五年一次查盤<lb/>
<pb n="KR2m0014_WYG_134-26b"/>
四年十二月鑄小銅銃<lb/>
　寜夏總兵官張㤗言永樂間所降大銃重三十四斤<lb/>
　内裝石子一箇凡遇追賊重大不便止可守城請改<lb/>
　鑄小銅銃重八斤内裝鐡弹子大者十三箇小者二<lb/>
　十個其發頗多亦能致逺命付兵仗局同總兵官試<lb/>
　騐之<lb/>
五年八月令諸軍毎隊置鹿角十具<lb/>
　宣府副總兵楊信言鹿角之制臨陣可捍敵馬結營<lb/>
<pb n="KR2m0014_WYG_134-27a"/>
　可衛士卒每隊宜置十具遇敵團牌拒前鹿角列後<lb/>
　神銃弓矢相繼迭發則守無不固戰無不克兵部言<lb/>
　在京已用鹿角操演宜令各邊依信所擬置以訓練<lb/>
　從之<lb/>
憲宗成化元年八月下九龍筩及寸紥窩弓法于諸邊<lb/>
將<lb/>
　延綏叅將房能言先在麓川破敵之時用火器名九<lb/>
　龍筩一線引火九箭齊發能致逺傷人中馬警象大<lb/>
<pb n="KR2m0014_WYG_134-27b"/>
　有功効及在貴州征苖行軍下營多用寸紥窩弓宻<lb/>
　布周營及賊行要路但有窺視逰線一動人馬應弦<lb/>
　而倒其間有置毒於箭者即時致死請勅兵部降下<lb/>
　式様令各邊依法成造分給戰守命下其法于諸邉<lb/>
　將令教習用之<lb/>
　　<hi>臣</hi>等謹按頒九龍筩式兵志書在天順八年實録<lb/>
　　書成化元年盖憲宗於天順八年九月已即位故<lb/>
　　兵志誤作天順也<lb/>
<pb n="KR2m0014_WYG_134-28a"/>
　　實録曰時府軍前衛百户馬真上言敵之長技在<lb/>
　　射與衝射藉弓矢衝憑馬力今宜於隊伍兵仗中<lb/>
　　添設起火叉鎗九龍神筩一窩蜂弹及用噴鎗神<lb/>
　　銃等器間列神機次苐施用前列刀牌後張弓矢<lb/>
　　止則為籬出則為陣逺則以火傷賊近則以叉拒<lb/>
　　馬則敵騎不能衝突矣<lb/>
二年正月定官軍隊伍軍器復強弩藥箭之制<lb/>
　定襄伯郭登上言軍務一謂舊例毎隊五十五人弓<lb/>
<pb n="KR2m0014_WYG_134-28b"/>
　箭三十又鎗手各十旗鎗手三人各具腰刀一今隊<lb/>
　伍中軍器自取便利請舊例而増損之步隊用神<lb/>
　鎗手十弓箭手十牌刀手各五藥箭強弩手十司神<lb/>
　砲及舁火藥者八雜用者七自古長技無過強弓勁<lb/>
　弩近來營陣止有弓而無弩夫弩之為器自古以為<lb/>
　中國長技其用比弓為易宜每隊仍用藥箭強弩手<lb/>
　以復古制從之<lb/>
孝宗𢎞治九年六月命浙江等處成造軍器<lb/>
<pb n="KR2m0014_WYG_134-29a"/>
　時兵部請飭武備以存庫軍器不精請令内府兵仗<lb/>
　局成造精緻盔甲腰刀斬馬刀長牌弓箭各二十事<lb/>
　送浙江等處為式令有司徴料造作長鎗四根折造<lb/>
　斬馬刀一把團牌改為長牌弓箭照宣徳正統年間<lb/>
　式様造成不如法者照例罰之至十三年成造斬馬<lb/>
　大刀山東二千五百把河南二千把浙江四千福建<lb/>
　二千江西一千五百南直𨽻二千五百把又奏准成<lb/>
　造拒馬木二千架竹牌二千面滚刀五千把<lb/>
<pb n="KR2m0014_WYG_134-29b"/>
　　王圻續通考曰𢎞治十一年奏准於河南鈞磁二<lb/>
　　州各委官燒磁砲五千箇運送至京發局貯用<lb/>
十六年令南方衛所改造皮甲木鎗<lb/>
　鐡甲改用水牛皮造綿繩穿弔攅竹長鎗鎗改用木桿<lb/>
　成造<lb/>
武宗正徳九年八月命浙江等處嵗造軍器徴價付兵<lb/>
仗局<lb/>
　時邊將江彬等用事將導上為巡逰之計傳㫖兵仗<lb/>
<pb n="KR2m0014_WYG_134-30a"/>
　局造神銃二千神箭一萬盔甲六千倭腰刀萬二千<lb/>
　長柄倭滚刀二千重翎鐵矢萬二千督物料甚急工<lb/>
　部以内外庫局軍器數多乃請於浙江等處嵗造軍<lb/>
　器徴價十分之五每軍裝一副折銀八兩計得銀十<lb/>
　萬以給用<lb/>
　　<hi>臣</hi>等謹按王圻續通考載成化十六年以在庫弓<lb/>
　　箭弦足折徴價銀三年其餘仍解本色夫承平之<lb/>
　　世不忘武備若多改徴料價則器日少而備益弛<lb/>
<pb n="KR2m0014_WYG_134-30b"/>
　　矣王圻續通考又載嘉靖二十年萬厯五年折徴<lb/>
　　弓箭及胖襖之制似皆非良䇿若實録所載此正<lb/>
　　徳九年之事則更非典要也<lb/>
世宗嘉靖三年四月造佛郎機銃於南京<lb/>
　南京守備魏國公徐鵬舉等疏請廣東所得佛即機<lb/>
　銃法及匠作兵部議佛郎機銃非蜈蚣船不能架宜<lb/>
　并行廣東取匠於南京造之詔可<lb/>
八年十二月詔鑄佛即機三百分發各邉<lb/>
<pb n="KR2m0014_WYG_134-31a"/>
　至九年九月右都御史汪鋐請以佛即機為守墩堡<lb/>
　之具言守禦墩臺城堡當用臣所進佛即機銃小如<lb/>
　二十斤以下逺可六百歩者則用之墩臺每墩一銃<lb/>
　以三人守之大如七十斤以上逺可五六里者則用<lb/>
　之城堡每堡三銃以十人守之五里一墩十里一堡<lb/>
　大小相依逺近相應可以收不戰之功飭各邊行之<lb/>
十一年二月命工部増造弗郎機銃頒十二營演習<lb/>
　　<hi>臣</hi>等謹按兵志云八年始從汪鋐言造佛郎機礟<lb/>
<pb n="KR2m0014_WYG_134-31b"/>
　　謂之大將軍發諸邉鎮今考發邉鎮則自八年而<lb/>
　　造礟則自三年始佛即機國名也正徳末廣東巡<lb/>
　　檢何儒招降佛即機畨人因得其船銃等法以功<lb/>
　　擢用中國之有佛即機諸火器自儒始也兵志及<lb/>
　　茅元儀武備志云其制以銅為之長五六尺大者<lb/>
　　重千餘斤小者百五十斤巨腹長頸腹有修孔以<lb/>
　　子銃五枚輪流貯藥安入腹中發及百餘丈最利<lb/>
　　水戰駕以蜈蚣船所擊輒糜碎一種有木架而可<lb/>
<pb n="KR2m0014_WYG_134-32a"/>
　　低昻左右者中國原有此製毎座約重二百斤用<lb/>
　　提銃三箇每個約重三十斤用鉛子一箇約重十<lb/>
　　兩其機活動乃城上守營門之器也其始出於西<lb/>
　　洋畨國中國得之更為巧法擴而大之為發鑛乃<lb/>
　　大佛即機也約而精之為鉛錫銃乃小佛即機也<lb/>
　　制雖不同皆由此以生之耳<lb/>
六年五月增給薊遼各闗火器火藥<lb/>
　時御史邱養浩陳薊遼邊務言中國長技惟火器可<lb/>
<pb n="KR2m0014_WYG_134-32b"/>
　以及逺今各闗營銃砲甚少而火藥率三嵗一給緩<lb/>
　急無濟宜出罰鍰多鑄火器分給三路闗堡其火器<lb/>
　除嵗給外仍以闗稅委官督辦許之<lb/>
十一月順天撫臣請給大銅砲二百以濟邉用從之<lb/>
　至十五年九月以銅鐡佛郎機銃二千五百副分給<lb/>
　陜西三邊十六年正月又給熟鐡小佛即機三千八<lb/>
　百副銅旋風砲三千副<lb/>
二十一年正月以陜西總督劉天和所製蒺藜砲式發<lb/>
<pb n="KR2m0014_WYG_134-33a"/>
山西宣大造用<lb/>
　　王圻續通考曰是年行兩廣選強弩藥箭巧匠令<lb/>
　　軍器局督造發邊後令該省造弩弓千張并藥箭<lb/>
　　觧部仍每年造毒藥三千斤觧京尋停止<lb/>
二十五年七月宣大總督翁萬逹上火器諸制命兵部<lb/>
試騐發帑造之<lb/>
　萬逹言臣嘗彷古火器之制造成三出連珠百出先<lb/>
　鋒鐡棒雷飛母子火獸布地雷等砲屢經試騐比之<lb/>
<pb n="KR2m0014_WYG_134-33b"/>
　佛郎機神機鎗等器輕便利用因奏請帑金二萬兩<lb/>
　督造分給宣大三闗并各邉地堡應用兵部試騐言<lb/>
　三出連珠百出先鋒鐡棒雷飛俱便利可用則宜多<lb/>
　造其火獸布地雷砲用之昏夜刼營則可用之行陣<lb/>
　似非所宜似宜諒造報可十月山東巡按御史張鐸<lb/>
　進十眼銅砲大彈可及七百歩小彈可百步四眼鐡<lb/>
　鎗彈可四百歩皆足以摧鋒䧟陣詔工部如式製之<lb/>
二十七年三月命工部製克敵弩<lb/>
<pb n="KR2m0014_WYG_134-34a"/>
　錦衣衛軍匠馮經獻所製硬弩一并發二矢二并發<lb/>
　三矢詔下所司騐試比神臂為逺賜名為克敵弩命<lb/>
　工部如式製發團營及毎邉各千張令經赴軍門教<lb/>
　演之<lb/>
　　唐順之疏曰國初止有神機火鎗一種而佛即機<lb/>
　　子母砲快鎗鳥嘴銃皆後出鳥嘴銃最猛利以銅<lb/>
　　鐡為管木槖承之中貯鉛彈所擊人馬洞穿其㸃<lb/>
　　放之法一如弩牙發機兩手握管手不動而藥線<lb/>
<pb n="KR2m0014_WYG_134-34b"/>
　　燃其管背施䧳雄二臬以目對臬以臬對所欲擊<lb/>
　　之人三相直而後發擬人睂鼻無不着者㨗於神<lb/>
　　鎗而凖於快鎗火技至此而極是倭夷用以肆機<lb/>
　　巧於中國而中國習之者也<lb/>
神宗萬厯二年三月令兵仗局添造火器<lb/>
　時薊鎮請火器工部言京庫厰局火器例不發邉獨<lb/>
　薊鎮宻邇京師破格量發數次令仍於盔甲厰動支<lb/>
　見貯鐡佛郎機二千架鳥鎗四百副夾靶鎗二千桿<lb/>
<pb n="KR2m0014_WYG_134-35a"/>
　并各隨用子銃鉛彈火藥藥線等項與之其兵仗局<lb/>
　題欲添造合成造中様銅佛即機銃三千副大將軍<lb/>
　十位二將軍七十九位三將軍二十位神砲六百六十<lb/>
　九箇神銃一千五百五十八把補造中様銅佛即機<lb/>
　銃一千二百副小銅佛即機銃五十副并各隨用子<lb/>
　銃鉛彈火藥等項定限三年造完詔可<lb/>
八年四月薊鎮請添造新製器械許之<lb/>
　總兵戚繼光以全鎮盔甲戰車損壞欲行修理衝鋒<lb/>
<pb n="KR2m0014_WYG_134-35b"/>
　器械便利欲行添造山海路車前營戰車器械欲行<lb/>
　補造各請給價其衝鋒器械乃繼光新造其法似菱<lb/>
　角拒馬體輕便利緩急可為營衛且便於收設每戰<lb/>
　令南兵前行馬兵繼後製為輕車每車一輛進則四<lb/>
　人推運如飛上下山坂追奔敵馬利器齊發步兵由<lb/>
　車空以出齊用長鎗筤筅以利追殺但北方風勁竹<lb/>
　易乾折故製鐡筤筅以代之此三器係添造督臣梁<lb/>
　夢龍代請給價許之<lb/>
<pb n="KR2m0014_WYG_134-36a"/>
　　<hi>臣</hi>等謹按繼光所著練兵實紀有軍器觧一卷畧<lb/>
　　言五兵之制在於因敵變置或宜於馬或宜於步<lb/>
　　或可南北兼用或邊塞獨用今即本鎮器具各列<lb/>
　　為圖有弓矢圖鎲鈀圖一線鎗圖腰刀圖筤筅圖<lb/>
　　籐牌圖長鎗圖大棒圖夾刀棍圖鈎鎗圖圖各有<lb/>
　　觧鎲鈀筤筅皆自破倭始制之其論鎗刀及造法<lb/>
　　用法甚詳又言他器如斧鉞錘撾大刀鈎䥥之類<lb/>
　　必膽大藝精能獨馬出入陣中者間有之不可以<lb/>
<pb n="KR2m0014_WYG_134-36b"/>
　　教隊兵不可以當大敵又有飛標毒弩戈㦸等名<lb/>
　　不一亦不可以齊大隊為陣鐡穗鞭簡雙頭棍等<lb/>
　　用之緝捕零竊則可若蝟樷蟻附轉動非利惟鈎<lb/>
　　䥥為稍宜耳其火器亦皆有圖有觧又有石砲一<lb/>
　　種用以守城最利<lb/>
十九年八月命覈造火器<lb/>
　詔精造大將軍毒虎連珠等砲及雙頭單頭三眼等<lb/>
　鎗其餘軍士不習及朽敝無用者皆改造從科臣張<lb/>
<pb n="KR2m0014_WYG_134-37a"/>
　貞觀之言也至三十七年増造百子銃千門補京營<lb/>
　之缺從兵部請也<lb/>
二十六年三月嚴私煎私販硝黄之禁<lb/>
　凡各省置造火器召啇販者必給有印信公文開明<lb/>
　硝黄數目又必嚴禁出海啇船但盤有硝黄即戮遣<lb/>
　無赦從天津撫臣萬世徳奏也<lb/>
　　<hi>臣</hi>等謹按倭奴長於短兵所少者惟火器硫黄出<lb/>
　　産在彼而所少惟熖硝故王圻本云接濟熖硝沿<lb/>
<pb n="KR2m0014_WYG_134-37b"/>
　　海通弊所謂兵家大蠧但硝户奸民餌外夷之重<lb/>
　　利恐雖禁而難絶其唯禁私煎乎凡天下煎户籍<lb/>
　　之於官開煎局委以良吏民間所需幾何令納價<lb/>
　　官賣庶於軍政有補<lb/>
五月文華殿中書趙士楨貢魯宻畨銃式諸器<lb/>
　神器譜圖說一本西域魯宻畨鳥銃一門水西洋畨<lb/>
　鳥銃二門銃把手二把製雷銃二門子銃十門迅雷<lb/>
　銃一座架銃斧一把<lb/>
<pb n="KR2m0014_WYG_134-38a"/>
　　<hi>臣</hi>等謹按兵志載萬厯中大西洋船至得巨礟曰<lb/>
　　紅夷長二丈餘重者至三千觔能洞裂石城震數<lb/>
　　十里天啓中賜以大將軍號遣官祀之崇禎時大<lb/>
　　學士徐光啟請令西洋人製造發各鎮然將帥多<lb/>
　　不得人有委而去之者及流冦犯闗三大營兵不<lb/>
　　戰而潰鎗砲皆為賊有反用以攻城守陴中官已<lb/>
　　多異志雖亦發砲擊之皆空器貯藥取聲震而已<lb/>
　　西洋巨砲不足恃如此又况諸畨器耶<lb/>
<pb n="KR2m0014_WYG_134-38b"/>
　　又按㑹典載𢎞治後軍器局造火器頗衆畧附此<lb/>
　　四眼鐡鎗各號雙頭鐡鎗夾靶鐡手鎗嘉靖中造<lb/>
　　大様中様小様佛即機銅銃大様嘉靖二年造中<lb/>
　　様二十二年改造小様七年造重減大銃三分之<lb/>
　　一二十三年造馬上使用小佛郎機千副佛即機<lb/>
　　鐵銃四十年造木廂銅銃筋繳樺皮鐡銃二十四<lb/>
　　年造十眼銅銃二十五年造七眼銅銃十眼銅砲<lb/>
　　二十八年造四將軍五將軍飛鎗筒快鎗𢎞治中<lb/>
<pb n="KR2m0014_WYG_134-39a"/>
　　造無敵手銃即神鎗但稍長嘉靖七年用黄銅鑄<lb/>
　　造鳥嘴銃三十七年造流星砲七年用黄銅鑄造<lb/>
　　式如佛即機三出連珠砲式如神機長倍之每桿<lb/>
　　三分之以次實藥發亦如之人可持放百出先鋒<lb/>
　　砲式如佛郎機損其筒十之六納小砲十係火䋲<lb/>
　　於筒外連發連納末有銳鋒如戈形長六寸以代<lb/>
　　鐡鎗一人持放馬上亦可鐡棒雷飛砲式如毒火<lb/>
　　飛砲少變輕約長尺許上廣下窄敵逺用以衝擊<lb/>
<pb n="KR2m0014_WYG_134-39b"/>
　　近則揮為鐡棒連鎧甲搥撻之火獸布地雷砲刳<lb/>
　　木為筒長尺五寸圍四寸繋火砲有機通火線有<lb/>
　　候畧如毒火飛砲法凡馬騾一負筒六筒一繋砲<lb/>
　　七驅而放之四器俱二十五年造虎尾鐡砲石榴<lb/>
　　砲四年造龍虎砲發熕火器隆慶四年照浙省軍<lb/>
　　門式様造其各邊自造者正統十四年四川𢎞治<lb/>
　　四年湖廣廣西正徳六年青州左衛七年徐州十<lb/>
　　二年凉州俱准自造銅將軍神銃等器千里銃可<lb/>
<pb n="KR2m0014_WYG_134-40a"/>
　　繋於帶下卒然遇賊舉手可放嘉靖四年令遼東<lb/>
　　自造毒火飛砲用熟鐡造似盞口將軍裝火藥十<lb/>
　　餘兩内藏生鐡飛砲裝磇琉毒藥五兩發大砲將<lb/>
　　飛砲打二百歩外爆碎傷人連珠佛即機砲熟鐡<lb/>
　　造二管合為一柄每管各盛小砲一箇接連㸃放<lb/>
　　嘉靖二十三年令山西三闗自造<lb/>
　　又按㑹典所載火器止數十種與兵志中所列火<lb/>
　　器之名相符王圻本雖稱太祖火攻之具不啻數<lb/>
<pb n="KR2m0014_WYG_134-40b"/>
　　百種而所載名目則更寥寥求其大備者惟茅元<lb/>
　　儀武備志除㑹典前後所載外砲則有宋火砲<hi>宋人</hi>
　　<hi>用旋風單稍虎蹲等砲所謂火砲者但以其車放毬□槍等諸火器耳此為砲之祖</hi>威逺砲<lb/>
　　百子連珠砲虎蹲砲迅雷砲燒天猛火無攔砲飛<lb/>
　　雲霹靂砲爛骨火油神砲萬火飛砂神砲轟天霹<lb/>
　　靂猛火砲毒霧神烟砲西𤓰砲飛摧炸砲威逺石<lb/>
　　砲造化循環砲羣蜂砲八面旋風吐霧轟雷砲木<lb/>
　　砲六合砲無敵竹將軍砲紙糊圓砲飛濛砲荔枝<lb/>
<pb n="KR2m0014_WYG_134-41a"/>
　　砲風塵砲<hi>有二一用竹簍一用瓶</hi>天墜砲一母十四子砲轟<lb/>
　　雷砲飛空擊賊震天雷砲車砲則有車輪砲攻戎<lb/>
　　砲葉公神銃車砲千子雷砲銃則有嚕宻鳥銃子<lb/>
　　母銃子母百彈銃拐子銃直横銃夜敵竹銃衝鋒<lb/>
　　追敵竹發熕翼虎銃繫賊砭銃神威烈火夜义銃<lb/>
　　神仙自發排車銃單眼銃大追鋒鎗夾欛銃五雷<lb/>
　　神機三㨗神機五排鎗八斗銃箭則有火箭飛刀<lb/>
　　箭飛鎗箭飛劔箭燕尾箭大筩火箭神鎗箭弓射<lb/>
<pb n="KR2m0014_WYG_134-41b"/>
　　火柘榴箭火弩流星箭鞭箭火藥鞭箭小竹筒箭<lb/>
　　單飛神火箭火籠箭小五虎箭雙飛火籠箭二虎<lb/>
　　追羊箭三隻虎鉞五虎出穴箭七筩箭九龍箭九<lb/>
　　矢鑚心神毒火雷砲四十九矢飛亷箭百矢弧箭<lb/>
　　百虎齊奔箭羣豹横奔箭長蛇破敵箭羣鷹逐兎<lb/>
　　箭一窩蜂箭車則有火龍捲地飛車衝虜藏輪車<lb/>
　　火櫃攻敵車屏風車萬勝神毒火屏風車萬全車<lb/>
　　架火戰車破敵火風鼎神火萬全鐡圍營揚風車<lb/>
<pb n="KR2m0014_WYG_134-42a"/>
　　鐡汁神車盛油引火車行爐滚毬則有引火毬蒺<lb/>
　　藜火毬霹靂火毬神火混元毬燒賊迷目神火毬<lb/>
　　烟毬毒藥烟毬平曠步戰隨地滚風雷火滚大蜂<lb/>
　　窠火妖天火毬地伏火器則有地雷連砲合打砲<lb/>
　　地雷炸營自犯炮炸砲石炸砲萬彈地雷砲無敵<lb/>
　　地雷砲穿山破地火雷砲伏地衝天雷砲神武黙<lb/>
　　機火箱綱輪發火鋼輪伏火櫃鋼輪木匣石板木<lb/>
　　架伏雷砲太極縂砲隱跡火陣空營式禽獸則有<lb/>
<pb n="KR2m0014_WYG_134-42b"/>
　　火禽雀杏神火飛鴉木火獸木人活馬火牛衝陣<lb/>
　　火牛轟雷砲雜器則有火磚火彈鐡嘴火鷂竹火<lb/>
　　鷂燕尾炬飛炬衝陣火葫蘆對馬燒人火葫蘆猛<lb/>
　　火油櫃太平車九牛甕鑚架遊火鐡箱鐡火床火<lb/>
　　鎗梨花鎗飛天神火毒龍鎗竹火鎗鎗銃劍鎗神<lb/>
　　機萬勝火龍刀倒馬火蛇神棍銃棍蕩天滅宼隂<lb/>
　　陽鏟飛火䧏魔鎚雷火鞭钁銃流星砲小一窩蜂<lb/>
　　毒藥噴筒滿天噴筒毒龍噴火神筒一把蓮飛空<lb/>
<pb n="KR2m0014_WYG_134-43a"/>
　　砂筒鑚穴飛砂神霧筒神水噴筒神行破陣猛火<lb/>
　　刀牌虎頭火牌虎頭木牌神火箭屏又有水戰之<lb/>
　　火具則有火船火龍出水水底龍王砲八面神威<lb/>
　　風火砲飛空滑水神油罐既濟雷渡水神機砲隔<lb/>
　　河神㨗火龍舟凡此諸器竒名異狀人多不識其<lb/>
　　用則王圻所謂不啻數百種者畧可見於此其中<lb/>
　　相似而異名者亦必有之且凡煉製毒藥烟砂之<lb/>
　　術亦靡不登載盖自東南被倭之後痛深創鉅故<lb/>
<pb n="KR2m0014_WYG_134-43b"/>
　　禦敵之具講之極詳茅氏所書皆是時所増造居<lb/>
　　多<lb/>
　　王圻續通考曰凡火器係内府兵仗局掌管在外<lb/>
　　不許成造其銅鐡手把銃碗口銃邊闗奏討及添<lb/>
　　造必湏奏准鑄造給用又凡闗領火器舊例征進<lb/>
　　每隊給神鎗八神銃二哈喇蠢袋火藥全<lb/>
　　又曰今人胥言佛郎機鳥嘴銃傳自畨舶魯聞之<lb/>
　　叅將戚繼光云昔甞發山東地窖佛郎機乃成祖<lb/>
<pb n="KR2m0014_WYG_134-44a"/>
　　所蓄年月鑄文可稽又於衛庫中見鳥嘴銃皆倭<lb/>
　　變未作中國所故有者又聞胡序班云渠諳火攻<lb/>
　　法二三十種偶從南都神機營銃手竊而行之所<lb/>
　　未得者尚以三百餘計也又聞正統己已敵騎薄<lb/>
　　都門京軍隨駕出者過半司馬于謙以軍器局神<lb/>
　　鎗試之火石所及人輒成粉遂觧圍去可見兵器<lb/>
　　莫備於我朝私習之禁莫嚴於我朝承平乆而民<lb/>
　　不習兵亦莫如我朝也<lb/>
<pb n="KR2m0014_WYG_134-44b"/>
　　又載鄭氏防春條議曰禦冦莫先於軍火器械今<lb/>
　　查弓手止知射長箭而不知射邊箭弩手則全無<lb/>
　　一人不知長箭去遲而敵人易以閃避且能拾取<lb/>
　　還射邊箭去疾而敵人不能避且不能回射宜令<lb/>
　　弩手各習長邊二箭賊逺則射邊箭近則射長箭<lb/>
　　斯兩盡矣若弩則既可及逺而封藥於末又可立<lb/>
　　刻殺人其矢之長短輕重大小要與弓弦相比乃<lb/>
　　能命中而及逺也<lb/>
<pb n="KR2m0014_WYG_134-45a"/>
　　又論兵器曰兵家器械甚多有宜於山有宜於陸<lb/>
　　有宜於水要之利於今日海戰者無踰火器中之<lb/>
　　噴筒火藥桶二者盖噴筒所及有一百五十步之<lb/>
　　逺横占大餘火藥桶抛入賊舟賊一時不知取而<lb/>
　　視之内火發矣未發之先水不及沃臨發之際人<lb/>
　　不能救故敵舟離逺則用噴筒敵舟相逼則用火<lb/>
　　藥桶此二者今日遇敵之切要也<lb/>
　　又曰海中戰法攻船為上若以我大船犁敵小船<lb/>
<pb n="KR2m0014_WYG_134-45b"/>
　　觸之無不壞者其次恃火器或問使敵亦以火攻<lb/>
　　我如之何曰以火攻敵全靠柁工得人持柁得法<lb/>
　　我常奪㨿上風則敵之火攻將為風所驅而反攻<lb/>
　　之矣<lb/>
　　又曰火毬一法合於糊成紙殻之時中含小鐡刺<lb/>
　　菱二三十枚地火䑕一二十放然後入藥於内𦂳<lb/>
　　糊其口每砲一枚竅眼四處各穿藥線使丢落城<lb/>
　　下不致滅火賊近城或臨敵燃砲而發其所藏刺<lb/>
<pb n="KR2m0014_WYG_134-46a"/>
　　菱自然布散火䑕飛燒賊身必將奔走而刺菱又<lb/>
　　傷其足我兵乘而擊之是亦一助也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_134-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百三十四<lb/>
</p>
<p>
</p>
  </div>
</body>
</text>
</TEI>
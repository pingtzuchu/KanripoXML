<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_238-1a"/>
欽定四庫全書<lb/>
欽定續文獻通考卷二百三十八<lb/>
　四裔考<lb/>
　東南夷<lb/>
　　琉球<hi>三嶼附</hi>
元世祖至元二十八年遣使持詔諭琉球<lb/>
　是年九月從海船副萬户楊祥請以六千軍往降之<lb/>
　不聽命則遂伐之繼有書生吳志斗生長福建熟知<lb/>
<pb n="KR2m0014_WYG_238-1b"/>
　海道利病以為若欲收附且就彭湖𤼵船往諭相水<lb/>
　勢地利然後興兵未晩乃命祥充宣撫使給金符呉<lb/>
　志斗禮部員外郎阮鑒兵部員外郎並給銀符往使<lb/>
　琉球二十九年三月自汀路尾澳舟行四月至彭湖<lb/>
　而還成宗元貞元年九月福建省平章髙興遣人赴<lb/>
　琉球國擒生口一百三十餘人<lb/>
　　<hi>臣</hi>等謹按馬端臨考載琉球事僅見於隋大業時<lb/>
　　元史外國傳謂漢唐以來史所不載近代諸畨市<lb/>
<pb n="KR2m0014_WYG_238-2a"/>
　　舶不聞至其國者琉球在南海之東漳泉興福四<lb/>
　　州界内彭湖諸島與彼相對天氣清明時望之隱<lb/>
　　約若烟若霧西南北岸皆水至彭湖漸低近琉球<lb/>
　　則謂之落漈漈者水趨下而不回也凡西岸漁舟<lb/>
　　到彭湖以下遇颶風發漂流落漈回者百一盖琉<lb/>
　　球在外夷最小而險云<lb/>
　　又元史外國傳曰三嶼國近琉球世祖至元三十<lb/>
　　年命選人招誘之平章政事巴延等言此國之民<lb/>
<pb n="KR2m0014_WYG_238-2b"/>
　　不及二百户時有至泉州為商賈者去年軍船入<lb/>
　　琉球過其國國人餉以糧食館我將校無他志也<lb/>
　　乞不遣使從之<lb/>
明太祖洪武五年正月命以即位建元詔告琉球<lb/>
　琉球國有三王曰中山曰山南曰山北皆以尚為姓<lb/>
　而中山最強是年遣行人楊載使其國至九年夏前<lb/>
　所遣刑部侍郎李浩自其國歸言琉球不貴紈綺惟<lb/>
　貴磁器鐵釡自是賞賚多用諸物十五年中山王察<lb/>
<pb n="KR2m0014_WYG_238-3a"/>
　度山南王承察度與山北王怕尼芝争雄互相攻伐<lb/>
　命内史監丞梁民賜之勅令罷兵息民三王並奉命<lb/>
　<hi>琉球入貢事俱詳土貢考</hi>二十五年中山山南王從子及寨官子<lb/>
　偕肄業國學明年山北王怕尼芝卒子攀安知嗣二<lb/>
　十九年春令山南生肄國學者歸省冬復來中山亦<lb/>
　遣寨官子及女官生姑魯妹二人先後來肄業其感<lb/>
　慕華風如此<lb/>
　　王圻曰其國有大琉球小琉球其俗去髭黥手羽<lb/>
<pb n="KR2m0014_WYG_238-3b"/>
　　冠毛衣殺人祭神無禮節好剽掠其産鬭鏤樹硫<lb/>
　　黄胡椒熊羆豺狼自福建梅花所開洋順飈利舶<lb/>
　　七日可至其國自古不聞於中朝隋海師何蠻羽<lb/>
　　騎尉朱寛訪得之虜其男女五千人元遣人招諭<lb/>
　　不從國王初姓歡斯名渴剌兠後嗣王曰尚圓曰<lb/>
　　尚真曰尚清分為三王<lb/>
成祖永樂二年二月命中山王世子武寧襲位<lb/>
　武寧遣使告父喪遣官祭賻遂有是命四月山南王<lb/>
<pb n="KR2m0014_WYG_238-4a"/>
　從弟王應祖亦遣使告承察度之喪謂前王無子傳<lb/>
　位應祖乞加朝命且賜冠帶從之時山南使臣私齎<lb/>
　白金詣處州市磁器事發當論罪帝貰之四年中山<lb/>
　進奄豎數人帝以不可絶人類還之五年四月中山<lb/>
　王世子思紹遣使告父喪封賜如前儀十一年山南<lb/>
　王應祖為其兄達勃期所弑諸寨官討誅之推應祖<lb/>
　子他魯毎為主以十三年三月請封從之二十二年春<lb/>
　中山世子尚巴志來告父喪祭賻如常儀<lb/>
<pb n="KR2m0014_WYG_238-4b"/>
仁宗洪熙元年勅封巴志為中山王<lb/>
　　至正統七年正月中山世子尚忠來告父喪<hi>時山北山南俱</hi>
　　<hi>已為中山所併詳土貢考</hi>命給事中余忭等封忠為中山王勅使<lb/>
　　之用給事中自兹始忭等還受其黄金沉香倭扇之<lb/>
　　贈為偵事者所覺並下吏杖而釋之十二年二月世<lb/>
　　子尚思達來告父喪命官往封景泰二年思達卒無<lb/>
　　子其叔父金福攝國事如例往封之五年二月金福<lb/>
　　弟泰又奏長兄金福殂次兄布里與兄子志魯爭立<lb/>
<pb n="KR2m0014_WYG_238-5a"/>
　兩傷俱隕國中臣民推臣權攝國事明年四月封泰<lb/>
　久為王六年三月世子尚徳來告父喪亦封為王成<lb/>
　化七年三月世子尚圎來告父喪封為王十四年四<lb/>
　月卒其子尚真來告喪乞嗣爵命往封之嘉靖五年<lb/>
　尚真卒其世子尚清請封十一年乃命給事中陳侃<lb/>
　等持節往封及還却其贈十四年貢使至仍以所贈<lb/>
　黄金四十兩進於朝乃勅侃等受之三十六年來告<lb/>
　尚清之喪封其世子尚元為王<lb/>
<pb n="KR2m0014_WYG_238-5b"/>
神宗萬厯四年七月遣官封尚永為中山王<lb/>
　先是元年冬尚永遣使告父喪請襲爵至是封之十<lb/>
　九年尚永卒二十三年世子尚寧請襲福建巡撫許<lb/>
　孚逺以倭氛未息請從領封之議禮官范謙議如其<lb/>
　言二十八年其陪臣請如祖制禮官余繼登言累朝<lb/>
　冊封琉球伐木造舟動經數嵗使者蹈風波之險小<lb/>
　國苦供億之煩宜一如前議帝雖可之而卒遣使往<lb/>
　至三十三年七月渡海竣事四十年其國為倭冦所<lb/>
<pb n="KR2m0014_WYG_238-6a"/>
　破天啓三年尚寧已卒其世子尚豐請封時中國多<lb/>
　事科臣應使者亦憚行故封典久稽至崇禎二年又<lb/>
　請封命遣官如故事乃命户科給事中杜三䇿行人<lb/>
　揚掄往成禮而還<lb/>
　　和蘭<lb/>
明神宗萬厯二十九年和蘭駕大艦薄香山旋引去<lb/>
　和蘭又名紅毛番地近佛郎機永樂宣徳時鄭和七<lb/>
　下西洋厯諸番數十國無所謂和蘭者其人深目長<lb/>
<pb n="KR2m0014_WYG_238-6b"/>
　鼻髮眉鬚皆赤足長尺二寸頎偉倍常時福建商人<lb/>
　嵗給引往販大泥吕宋及咬𠺕吧者和蘭人就諸國<lb/>
　轉販未敢窺中國自佛郎機市香山㨿吕宋和蘭聞<lb/>
　而慕之至是駕大艦携巨礟直薄吕宋吕宋人力拒<lb/>
　之則轉薄香山澳澳中人數詰問言欲通貢市不敢<lb/>
　為冦當事難之税使李道即召其酋入城遊處一月<lb/>
　不敢聞於朝乃遣還澳中人慮其登陸謹防禦始引<lb/>
　去<lb/>
<pb n="KR2m0014_WYG_238-7a"/>
三十二年七月和蘭駕艦抵彭湖<lb/>
　海澄人李錦及奸商潘秀郭震久居大泥與和蘭人<lb/>
　習語及中國事錦曰若欲通貢市無若漳州者漳南<lb/>
　有彭湖嶼去海逺誠奪而守之貢市不難成也其酋<lb/>
　麻韋郎曰守臣不許奈何曰税使髙宷嗜金銀甚若<lb/>
　厚賄之彼特疏上聞天子必報可守臣敢抗㫖哉酋<lb/>
　曰善錦乃代為大泥國王書一移宷一移兵備副使<lb/>
　一移守將俾秀震齎以來守將陶拱聖大駭亟白當<lb/>
<pb n="KR2m0014_WYG_238-7b"/>
　事繫秀於獄震遂不敢入初秀與酋約入閩有成議<lb/>
　當遣舟相聞而酋卞急不能待即駕二大艦直抵彭<lb/>
　湖時汎兵已撤如入無人之墟遂伐木築舍為久居<lb/>
　計錦亦潛入漳州偵探詭言被獲逃還當事已亷知<lb/>
　其狀并繫獄已而議遣二人諭其酋還國許以自贖<lb/>
　且拘震與俱三人既與酋成約不欲自彰其失第云<lb/>
　我國尚依違未定而當事所遣將校詹獻忠齎檄往<lb/>
　諭者乃多携幣帛食物覬其厚酬海濱人又潛載貨<lb/>
<pb n="KR2m0014_WYG_238-8a"/>
　物往市酋益觀望不肯去當事屢遣使諭之見酋語<lb/>
　輙不競愈為所慢而宷已遣心腹周之範詣酋説以<lb/>
　三萬金餽宷即許貢市酋喜與之盟已就矣會總兵<lb/>
　施徳政令都司沈有容將兵往諭有容負膽智大聲<lb/>
　論説酋心折乃曰我從不聞此言其下人露刃相詰<lb/>
　有容無所懾盛氣與辨酋乃悔悟令之範還所贈金<lb/>
　止以哆囉嗹玻璃器及番刀番酒餽宷乞代奏通市<lb/>
　宷不敢應而撫按嚴禁奸民下海犯者必誅由是接<lb/>
<pb n="KR2m0014_WYG_238-8b"/>
　濟路窮番人無所得食十月末揚㠶去巡撫徐學聚<lb/>
　劾秀錦等罪論死遣戍有差<lb/>
熹宗天啟三年巡撫商周祚以紅毛番遵諭逺徙聞<lb/>
　先是佛郎機横海上紅毛與争雄復汎舟東來攻破<lb/>
　美洛居國與佛郎機分地而守後又侵奪臺灣地築<lb/>
　室耕田久留不去海上奸民闌出貨物與市已又出<lb/>
　據彭湖築城設守漸為求市計守臣懼禍説以毁城<lb/>
　逺徙即許互市番人從之果毁其城移舟去周祚以<lb/>
<pb n="KR2m0014_WYG_238-9a"/>
　聞然其據臺灣自若也已而互市不成番人怨復築<lb/>
　城彭湖掠漁舟六百餘艘俾華人運土石助築尋犯<lb/>
　厦門官軍禦之俘斬數十人乃詭詞求欵再許毁城<lb/>
　逺徙而修築如故已又泊舟風櫃仔出没浯嶼白坑<lb/>
　東椗莆頭古雷洪嶼沙洲甲洲間要求互市而海㓂<lb/>
　李旦復助之濱海郡邑為戒嚴<lb/>
四年正月巡撫南居益發兵攻破紅毛番彭湖之警以<lb/>
息<lb/>
<pb n="KR2m0014_WYG_238-9b"/>
　初居益甫至即上言入境以來聞番船五艘續至與<lb/>
　風櫃仔船合凡十有一艘其勢愈熾有小校陳士瑛者<lb/>
　先遣往咬𠺕吧宣諭其王至三角嶼遇紅毛船言咬<lb/>
　𠺕吧王已往阿南國因與士瑛偕至大泥謁其王王<lb/>
　言咬𠺕吧國王已大集戰艦議往彭湖求互市若不<lb/>
　見許必至搆兵葢阿南即紅毛番國而咬𠺕吧大泥<lb/>
　與之合謀必不可以理論為今日計非用兵不可因<lb/>
　列上調兵足餉方畧部議從之至是月遣將先奪鎮<lb/>
<pb n="KR2m0014_WYG_238-10a"/>
　海港而城之且築且戰番人乃退守風櫃城居益增<lb/>
　兵往助攻擊数月㓂猶不退乃大𤼵兵諸軍齊進㓂<lb/>
　勢窘兩遣使求緩兵容運米入舟即退去諸將以窮<lb/>
　㓂莫追許之遂揚㠶去獨渠帥髙文律等十二人據<lb/>
　高樓自守諸將破禽之獻俘於朝番警以息而其據<lb/>
　臺灣者猶自若也<lb/>
愍帝崇禎十年紅毛番薄廣州旋遁去<lb/>
　先是紅毛番為鄭芝龍所破不敢窺内地者數年乃<lb/>
<pb n="KR2m0014_WYG_238-10b"/>
　與香山佛郎機通好私貿外洋至是駕四舶由虎跳<lb/>
　門薄廣州聲言求市其酋招揺市上奸民視之若金<lb/>
　穴葢大姓有為之主者當道鑒壕鏡事議驅斥或從<lb/>
　中撓之㑹總督張鏡心初至力持不可乃遁去己為<lb/>
　奸民李葉榮所誘交通總兵陳謙為居停出入事露<lb/>
　葉榮下吏謙自請調用以避禍為給事中凌義渠等所<lb/>
　劾坐逮訊自是奸民知事終不成不復敢勾引而番<lb/>
　人猶據臺灣自若<lb/>
<pb n="KR2m0014_WYG_238-11a"/>
　　明史和蘭傳曰其本國在西洋者去中華絶逺華<lb/>
　　人未嘗至其所恃惟巨舟大礟舟長三十丈廣六<lb/>
　　丈厚二尺餘樹五桅後為三層樓旁設小牕置銅<lb/>
　　礟桅下置二丈巨鐵礟發之可洞裂石城震數十<lb/>
　　里世所稱紅夷礟即其製也然以舟大難轉或遇<lb/>
　　淺沙即不能動而其人又不善戰故往往挫衂其<lb/>
　　所役使名烏鬼入水不沉走海面若平地其柁後<lb/>
　　置照海鏡大徑數尺能照數百里其人悉奉天主<lb/>
<pb n="KR2m0014_WYG_238-11b"/>
　　教所産有金銀琥珀瑪瑙玻璃天鵝絨瑣服多囉嗹國<lb/>
　　土既冨遇中國貨物當意者不惜厚資故華人樂<lb/>
　　與為市<lb/>
　　吕宋<hi>沙瑶呐嗶嘽附</hi>
明太祖洪武五年正月吕宋遣使偕瑣里諸國來朝<lb/>
　永樂三年十月遣官齎詔撫諭其國至萬厯時佛郎<lb/>
　機强與吕宋互市久之見其國弱可取乃奉厚賄遺<lb/>
　王乞地如牛皮大建屋以居王不虞其詐而許之其<lb/>
<pb n="KR2m0014_WYG_238-12a"/>
　人乃裂牛皮聨屬至數千丈圍吕宋地乞如約王大<lb/>
　駭然業已許諾無可奈何遂聼之而稍徴其稅如國<lb/>
　法其人既得地即營室築城列火器設守禦具為窺<lb/>
　伺計竟乗其無備襲殺其王逐其人民而據其國名<lb/>
　仍吕宋實佛郎機也<lb/>
　　明史吕宋傳曰吕宋居南海中去漳州甚近閩人<lb/>
　　以其地近且饒富商販者至數萬人往往久居不<lb/>
　　返至長子孫佛郎機既奪其國遣酋來鎮慮華人<lb/>
<pb n="KR2m0014_WYG_238-12b"/>
　　為變多逐之歸留者悉被其侵辱然華商嗜利趨<lb/>
　　死不顧久之復成聚迨礦税使者四出奸宄蠭起<lb/>
　　言利有閻應龍張嶷者言吕宋機易山素産金銀<lb/>
　　嵗可採金十萬兩銀三十萬兩者即納其奏舉朝<lb/>
　　駭異都御史温純等連章力爭皆不聼遣人往勘<lb/>
　　實妄言而吕宋疑中朝將襲其國諸流寓者將為<lb/>
　　内應先後殺死者二萬五千餘人朝廷不能討其<lb/>
　　後華人復稍稍往蠻人利互市亦不拒久之復成<lb/>
<pb n="KR2m0014_WYG_238-13a"/>
　　聚而佛郎機時已倂滿剌加益以吕宋勢愈强横<lb/>
　　遂據廣東香山澳築城互市患復中於粤矣<lb/>
　　<hi>臣</hi>等謹按一統全圖吕宋今為千系臘所屬之國<lb/>
　　一名敏林臘又千系臘在西北絶境今為吕宋祖<lb/>
　　國云<lb/>
　　又明史沙瑶呐嗶嘽傳曰沙瑶與呐嗶嘽接壤呐<lb/>
　　嗶嘽在海畔沙瑶稍紆入山隈皆與吕宋近男女<lb/>
　　蓄髮椎結男子用履婦女跣足以板為城豎木覆<lb/>
<pb n="KR2m0014_WYG_238-13b"/>
　　茅為室崇釋教多建禮拜寺男女之禁甚嚴夫行<lb/>
　　在前其婦與人嘲笑夫即刃其婦所嘲笑之人不<lb/>
　　敢逃任其刺割盜不問大小輙論死孕婦將産以<lb/>
　　水灌之且以水滌其子置水中生而與水習矣物<lb/>
　　産甚薄華人商其地所携僅磁器鍋釡之類重者<lb/>
　　至布而止後佛郎機據吕宋多侵奪隣境惟二國<lb/>
　　號令不能及<lb/>
　　合貓里<lb/>
<pb n="KR2m0014_WYG_238-14a"/>
明成祖永樂三年合貓里遣使來朝<lb/>
　時附𤓰哇使臣來<lb/>
　　明史合貓里傳曰海中小國也土瘠多山山外大<lb/>
　　海饒魚蟲人知耕稼其國又名貓里務近吕宋商<lb/>
　　舶往來漸成富壤華人入其國不敢欺陵市法最<lb/>
　　平故華人為之語曰若要富須往貓里務有網巾<lb/>
　　礁老者最兇悍海上行刼舟若飄風遇之無免者<lb/>
　　然特惡商舶不至偶有至者待之甚善貓里務後<lb/>
<pb n="KR2m0014_WYG_238-14b"/>
　　遭㓂掠人多死傷地亦貧困商人慮為礁老所刼<lb/>
　　鮮有赴者<lb/>
　　<hi>臣</hi>等謹按合貓里四至不可考考一統全圖亦不<lb/>
　　載而載有網巾嶕腦在吕宋之南蘇禄之北疑即<lb/>
　　是云<lb/>
　　婆羅<lb/>
明成祖永樂三年十月遣使者齎璽書綵幣撫諭婆羅<lb/>
　四年十二月其國東西二王並遣使奉表朝貢<lb/>
<pb n="KR2m0014_WYG_238-15a"/>
　　明史婆羅傳曰婆羅又曰文菜東洋盡處西洋所<lb/>
　　自起也唐時有婆羅國髙宗時常入貢其地負山<lb/>
　　面海崇釋教惡殺喜施禁食豕肉犯者罪死有禮<lb/>
　　拜寺毎祭用犧其王薙髮褁金繡巾佩雙劍出入<lb/>
　　徒步從者二百餘人萬厯時為王者閩人也或言<lb/>
　　鄭和使婆羅有閩人從之留居其地後竟據其國<lb/>
　　而王之邸旁有中國碑王有金印一篆文上作獸<lb/>
　　形言永樂朝所賜民間嫁娶必請此印印背上以<lb/>
<pb n="KR2m0014_WYG_238-15b"/>
　　為榮後佛郎機横舉兵來擊王率國人走入山谷<lb/>
　　中放藥水流毒殺人無算王得返國佛郎機遂犯<lb/>
　　吕宋<lb/>
　　古麻剌朗<lb/>
明成祖永樂十五年九月命使撫諭古麻剌朗<lb/>
　時遣中官張謙齎勅及賜物撫諭之十八年八月其<lb/>
　王幹剌義亦奔敦率妻子陪臣隨謙來朝禮之如蘇<lb/>
　禄國賜以印誥冠帶等物明年正月辭還至福建遘<lb/>
<pb n="KR2m0014_WYG_238-16a"/>
　疾卒遣官諭祭諡康靖命其子剌苾嗣為王率衆歸<lb/>
　　<hi>臣</hi>等謹按王圻續考及明史外國傳古麻剌朗東<lb/>
　　南海中小國也前此無可考明代事亦止此<lb/>
　　𤓰哇<hi>闍婆蘇吉丹日羅夏冶重迦羅諸國附</hi>
元世祖至元二十九年二月詔出師征𤓰哇<lb/>
　先是遣使臣右丞孟琪往黔其面乃大舉兵西征十<lb/>
　二月福建江西湖廣三省軍㑹泉州自後渚啓行明<lb/>
　年正月水陸並進破其國而還<lb/>
<pb n="KR2m0014_WYG_238-16b"/>
　　<hi>臣</hi>等謹按元史𤓰哇傳在海外視占城益逺自泉<lb/>
　　南登舟海行者先至占城而後至其國其風俗土<lb/>
　　産不可考大率海外諸番國多出竒寶取貴於中<lb/>
　　國而其人情性語言與中國不能相通王圻續考<lb/>
　　謂𤓰哇即古闍婆國則風俗土産馬端臨考具詳<lb/>
　　之又明史列傳則云闍婆古曰闍婆達宋元嘉時<lb/>
　　始通中國唐曰訶陵又曰社婆其王居闍婆城宋<lb/>
　　曰闍婆皆入貢洪武十一年其王摩那駝喃遣使<lb/>
<pb n="KR2m0014_WYG_238-17a"/>
　　來後不復至或曰𤓰哇即闍婆然元史𤓰哇傳不<lb/>
　　言且曰其風俗物産無所考又太祖時兩國並時入<lb/>
　　貢其王之名不同或本為二國其後為𤓰哇所㓕<lb/>
　　然不可考矣<lb/>
明太祖洪武二年遣使以即位詔諭𤓰哇<lb/>
　三年又以平定沙漠頒詔於其國九月其王昔里八<lb/>
　達剌蒲遣使奉金葉表來朝嗣是貢使屢至其國又<lb/>
　有東西二王<hi>東蕃王勿院勞網結西蕃王勿勞波務</hi>至永樂四年西王<lb/>
<pb n="KR2m0014_WYG_238-17b"/>
　都馬扳與東王搆兵東王戰敗國被㓕適朝使經東<lb/>
　王地部卒入市西王國人殺之凡百七十人西王懼<lb/>
　而謝罪帝賜勅切責命輸黄金六萬兩以償已而獻<lb/>
　萬兩禮官請索如數帝曰朕欲使逺人畏罪耳寧利<lb/>
　其金耶悉捐之天順四年其使者回至安慶酗酒與<lb/>
　入貢番僧鬭僧死者六人禮官請治伴送行人罪使<lb/>
　者勅國王自治從之𢎞治十二年以後其使鮮至者<lb/>
　　王圻曰有與𤓰哇相接者為重迦羅髙山竒秀内<lb/>
<pb n="KR2m0014_WYG_238-18a"/>
　　有一石洞前後三門可容一二萬人田榖氣候與<lb/>
　　𤓰哇畧同風俗頗醇國無酋長推年髙有徳者主<lb/>
　　之又去數程曰孫陀羅琵琶拖曰丹重曰圓嶠曰<lb/>
　　彭里不事耕作専尚㓂掠與吉陀﨑諸國相通商<lb/>
　　舶少至<lb/>
　　明史𤓰哇傳曰其國近占城二十晝夜可至其建<lb/>
　　國始於漢宣帝元康元年故宣徳七年奉表書一<lb/>
　　千三百七十六年地廣人稠性兇悍男子無少長<lb/>
<pb n="KR2m0014_WYG_238-18b"/>
　　貴賤皆佩刀稍忤輙相賊故其甲兵為諸畨之最<lb/>
　　字類瑣里無紙筆刻於茭蔁葉氣候常似夏稻嵗<lb/>
　　二稔無几榻匕箸人有三種華人流寓者服食鮮<lb/>
　　華他國賈人居久者亦尚雅潔其本國人最汙穢<lb/>
　　好啖蛇蟻蟲蚓與犬同寢食狀黝黑猱頭赤脚崇<lb/>
　　信鬼道殺人者避之三日即免罪父母死舁至野<lb/>
　　縱犬食之不盡則大戚燔其餘妻妾多燔以殉其<lb/>
　　國一名莆家龍又曰下港曰順塔萬厯時紅毛番<lb/>
<pb n="KR2m0014_WYG_238-19a"/>
　　築土庫於大澗東佛郎機築於大澗西嵗嵗互市<lb/>
　　中國商旅亦徃來不絶其國有新村最號饒富中<lb/>
　　華及諸番商舶輻輳其地寶貨填溢其村主即廣東<lb/>
　　人永樂九年自遣使表貢<lb/>
　　又明史蘇吉丹傳曰蘇吉丹𤓰哇屬國後訛為思<lb/>
　　吉港國在山中止數聚落酋居吉力石其水潏舟<lb/>
　　不可泊商船但往饒洞其地平衍國人皆就此貿<lb/>
　　易其與國有思魯瓦及猪蠻猪蠻多盜華人鮮至<lb/>
<pb n="KR2m0014_WYG_238-19b"/>
　　又日羅夏治傳曰日羅夏治近𤓰哇永樂三年同<lb/>
　　碟里遣使附𤓰哇使臣入貢國小知種藝無盜賊<lb/>
　　亦尚釋教所産止蘇木胡椒<lb/>
　　又碟里傳曰永樂三年遣使附𤓰哇使臣入貢地<lb/>
　　尚釋教俗淳少訟物産甚薄<lb/>
　　三佛齊<hi>文郎馬神買哇柔附</hi>
明太祖洪武三年遣使詔諭三佛齊<lb/>
　明年其王馬哈剌札八剌卜遣使奉表入貢時其國<lb/>
<pb n="KR2m0014_WYG_238-20a"/>
　有三王曰怛麻沙那阿者曰麻那哈寶林邦曰僧伽<lb/>
　烈字蘭九年怛麻沙那阿者卒子麻那者巫里嗣明<lb/>
　年遣使言嗣子不敢擅立請命於朝勅封為三佛齊<lb/>
　國王時𤓰哇強已威服三佛齊而役屬之聞天朝封<lb/>
　與已埓則大怒遣人誘朝使邀殺之天子亦不能問<lb/>
　罪其國益衰三十年𤓰哇據其國改其名曰舊港三<lb/>
　佛齊遂亡國中大亂𤓰哇亦不能盡有其地華人流<lb/>
　寓者往往起而據之有梁道明者廣州南海縣人久<lb/>
<pb n="KR2m0014_WYG_238-20b"/>
　居其國閩粤軍民泛海從之者數千家推道明為首<lb/>
　雄視一方㑹指揮孫鉉使海外遇其子挾與俱來永<lb/>
　樂三年以行人譚勝受與道明同邑命齎勅招之道<lb/>
　明及其黨鄭伯可隨入朝四年舊港頭目陳祖義遣<lb/>
　子士良道明遣從子觀政並來朝祖義亦廣東人雖<lb/>
　朝貢而為盜海上貢使往來者苦之詐降於中官鄭<lb/>
　和有施進卿者告之為和所禽獻於朝伏誅時施進<lb/>
　卿適遣壻邱彦城來朝命進卿為舊港宣慰使雖受<lb/>
<pb n="KR2m0014_WYG_238-21a"/>
　朝命猶服屬𤓰哇其地狹小非故時三佛齊比也二<lb/>
　十二年進卿死許其子濟孫嗣洪熙元年訴舊印為<lb/>
　火燬命重給之嘉靖末廣東大盜張璉作亂官軍已<lb/>
　報克獲萬厯五年商人詣舊港者見璉列肆為畨船<lb/>
　長漳泉人多附之猶中國市舶官云<lb/>
　　明史三佛齊傳曰其地為諸畨要會在𤓰哇之西<lb/>
　　順風八晝夜可至轄十五洲土沃宜稼語云一年<lb/>
　　種榖三年生金言收穫盛而貿金多也俗富好淫<lb/>
<pb n="KR2m0014_WYG_238-21b"/>
　　習於水戰隣國畏之地多水惟部領陸居庶民皆<lb/>
　　水居編筏築室繋之於樁水漲則筏浮無沉溺患<lb/>
　　欲徙則拔樁去之不費財力下稱其上曰詹卑<hi>猶言</hi>
　　<hi>國君也</hi>後大酋所居即號詹卑國改故都為舊港初<lb/>
　　本富饒自𤓰哇破滅後漸至蕭索商舶鮮至<lb/>
　　<hi>臣</hi>等謹按馬端臨考三佛齊與干陀利各自為國<lb/>
　　明史則謂三佛齊古名干陀利宋孝武梁武帝皆<lb/>
　　通使至宋為三佛齊顧炎武日知録謂韓愈廣州記<lb/>
<pb n="KR2m0014_WYG_238-22a"/>
　　有干陀利註家皆闕以史考之梁書海南諸夷傳<lb/>
　　干陀利國在南海洲上其俗與林邑扶南略同出<lb/>
　　班布吉貝檳榔檳榔特精好為諸國之最<hi>梁王僧孺有謝</hi>
　　<hi>賜干陀利所獻檳榔啟</hi>周𢎞正傳有罪應流徙敕以賜干陀<lb/>
　　利國陳書世祖紀天嘉四年干陀利國遣使獻方<lb/>
　　物惟宋書孝武帝紀孝建二年斤陀利國遣使獻<lb/>
　　方物<hi>南史同</hi>則又誤以干為斤矣<lb/>
　　明史文郎馬神傳曰其國以木為城其半倚山酋<lb/>
<pb n="KR2m0014_WYG_238-22b"/>
　　蓄繡女數百人出乗象則繡女執衣履刀劍及檳<lb/>
　　榔盤以從或泛舟則酋趺坐牀上繡女列坐其下<lb/>
　　與相向或用以刺舟威儀甚都民多縳木水上築<lb/>
　　室以居如三佛齊男女用五色布纒頭腹背多袒<lb/>
　　或著小袖衣䝉頭而入下體圍以幔初用蕉葉為<lb/>
　　食器後與華人市漸用磁器尤好磁甕畫龍其外<lb/>
　　死則貯甕中以葬其俗惡淫奸者論死華人與女<lb/>
　　通輒削其髮以女配之永不聼歸女苦髮短問華<lb/>
<pb n="KR2m0014_WYG_238-23a"/>
　　人何以致長紿之曰我用華水沐之故長耳其女<lb/>
　　信之競市船中水以沐華人故靳之以為笑端女<lb/>
　　或悦華人持香蕉甘蔗茉莉相贈遺多與之調笑<lb/>
　　然憚其法嚴無敢私通者其深山中有村名烏籠<lb/>
　　里憚其人盡生尾見人輒掩面走避然地饒沙金<lb/>
　　商人持貨往市者撃小銅鼓為號置貨地上即引<lb/>
　　退丈許其人乃前視當意者置金於旁主者遥語<lb/>
　　欲售則持貨去否則懐金以歸不交言也所産有<lb/>
<pb n="KR2m0014_WYG_238-23b"/>
　　犀牛孔雀鸚鵡沙金鶴頂降香蠟藤席萪藤蓽撥<lb/>
　　血竭肉荳䓻獐皮諸物<lb/>
　　又曰文郎馬神鄰境有買哇柔者性兇狠每夜半<lb/>
　　盜斬人頭以去裝之以金故商人畏之夜必嚴更<lb/>
　　以待始文郎馬神酋有賢徳待商人以㤙信子三<lb/>
　　十一人恐擾商舶不令外出其妻乃買哇柔酋長<lb/>
　　之妹生子襲父位聼其母族之言務為欺詐多負<lb/>
　　商人價直自是赴者亦稀<lb/>
<pb n="KR2m0014_WYG_238-24a"/>
　　<hi>臣</hi>等謹按一統全圖馬神古稱文狼在東南之極<lb/>
　　邊<lb/>
　　馮嘉施蘭<lb/>
明成祖永樂四年八月馮嘉施蘭酋嘉馬銀等來朝<lb/>
　賜鈔幣有差六年八年又至從者亦有賜<lb/>
　　<hi>臣</hi>等謹按馮嘉施蘭其四至不可考考王圻續考<lb/>
　　及明史俱載於𤓰哇之後馬神文郎之前故附於<lb/>
　　此<lb/>
<pb n="KR2m0014_WYG_238-24b"/>
　　蘇門荅剌<hi>須文達那附</hi>
明成祖永樂三年蘇門荅剌酋宰奴里阿必丁遣使來<lb/>
朝詔封為國王<lb/>
　先是其王之父與隣國花面王戰中矢死王子年㓜<lb/>
　妻號於衆曰熟能為我報仇者我以為夫與共國事<lb/>
　有漁翁聞之率國人往馘其王而還王妻遂與之合<lb/>
　稱為老王既而王子年長潛與部領謀殺老王而襲<lb/>
　其位老王弟蘇幹剌逃山中連年率衆侵擾十三年<lb/>
<pb n="KR2m0014_WYG_238-25a"/>
　中官鄭和至其國蘇幹刺以頒賜不及已怒統數萬<lb/>
　人邀撃和勒部卒及國人大破之追至南渤利國俘<lb/>
　以歸其王遣使入謝宣徳九年王弟哈利之漢來朝<lb/>
　明年遣弟哈尼者罕入朝言王老不能治事請傳位<lb/>
　於子乃封其子阿卜賽亦的為王<lb/>
　　明史蘇門荅刺傳曰蘇門荅刺在滿刺加西順風<lb/>
　　九晝夜可至或言即漢條枝唐波斯大食二國地<lb/>
　　西洋要㑹也迨萬厯間國兩易姓其時為王者人<lb/>
<pb n="KR2m0014_WYG_238-25b"/>
　　奴也奴之主為國大臣握兵柄奴桀黠一日隨主<lb/>
　　入朝見王鞠躬惟謹出謂主曰主何恭之甚主曰<lb/>
　　彼王也焉敢抗曰主苐不欲王爾欲之主即王矣<lb/>
　　主詫叱退之他日又進曰王左右侍衞少主擁重<lb/>
　　兵出鎮必入辭請以奴從主言有機事乞屛左右<lb/>
　　王必不疑奴乗間刺殺之奉主為王主從之奴果<lb/>
　　殺王其主遂簒位任奴為心腹委以兵柄未幾奴<lb/>
　　復殺主而代之其國俗頗淳出言柔媚惟王好殺<lb/>
<pb n="KR2m0014_WYG_238-26a"/>
　　嵗殺十餘人取其血浴身謂可除疾貨舶至貿易<lb/>
　　稱平地本瘠無麥有禾禾一嵗二稔四方商賈輻<lb/>
　　輳華人往者以地逺價髙獲利倍他國其氣候朝<lb/>
　　如夏暮如秋夏有瘴氣婦人祼體惟腰圍一布其<lb/>
　　他風俗類滿剌加簒弑後易國名曰啞齊<lb/>
　　又曰洪武十六年須文達那國王殊旦麻勒兀達<lb/>
　　朌遣使俺八兒來朝貢或言即蘇門荅刺洪武時<lb/>
　　所更然貢物與王之名皆不同無可考<lb/>
<pb n="KR2m0014_WYG_238-26b"/>
　　<hi>臣</hi>等謹按一統全圖蘇門荅刺在𤓰哇之東南由<lb/>
　　南而西為三佛齊為丁機宜而後為滿刺加則明<lb/>
　　史謂在滿剌加西者誤也<lb/>
　　蘇禄<hi>髙藥附</hi>
明成祖永樂十五年蘇禄國三王來朝<lb/>
　東王巴都葛叭哈刺西王麻哈刺叱葛刺麻丁峒王<lb/>
　妻叭都葛巴刺卜並率其家屬頭目凡三百四十餘<lb/>
　人浮海朝貢禮之若滿刺加尋並封為國王居二十<lb/>
<pb n="KR2m0014_WYG_238-27a"/>
　七日辭歸東王卒於徳州賜祭葬諡恭定留妻妾僕<lb/>
　從十人守墓俟畢三年喪遣歸即封其長子都馬含<lb/>
　為蘇禄國東王至二十一年東王妃還國厚賜遣之<lb/>
　　明史蘇禄傳曰蘇禄地近浡泥闍婆洪武初𤼵兵<lb/>
　　侵浡泥大獲以闍婆援兵至乃還萬厯時佛郎機<lb/>
　　屢攻之城據山險迄不能下其國於古無所考地<lb/>
　　瘠寡粟麥民率食魚蝦煮海為鹽釀蔗為酒織竹<lb/>
　　為布氣候常熱有珠池夜望之光浮水面土人以<lb/>
<pb n="KR2m0014_WYG_238-27b"/>
　　珠與華人市易大者利數十倍商舶將返輙留數<lb/>
　　人為質冀其再來其旁近國名髙藥出玳瑁<lb/>
　　<hi>臣</hi>等謹按吕宋以下諸國皆王圻續考所稱南夷<lb/>
　　者兹從一統全圖考正之<lb/>
　<lb/>
　<lb/>
　<lb/>
欽定續文獻通考卷二百三十八<lb/>
</p>
<p>
</p>
  </div>
</body>
</text>
</TEI>
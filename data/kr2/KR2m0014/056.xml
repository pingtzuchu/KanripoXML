<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_056-1a"/>
欽定四庫全書<lb/>
欽定續文獻通考卷五十六<lb/>
　職官考<lb/>
　　太府監<hi>元度支監附</hi>
　　<hi>臣</hi>等謹按宋以前俱稱太府寺今考遼金元皆改<lb/>
　　名監故從後名<lb/>
宋太府寺官有卿少卿各一人丞主簿各二人<lb/>
　　<hi>臣</hi>等謹按太府寺職掌及所𨽻官司前考已備而<lb/>
<pb n="KR2m0014_WYG_056-1b"/>
　　未詳員數故從職官志補輯又志載有左藏南庫<lb/>
　　<hi>係樁管御前激賞庫改</hi>以侍從官提領又提轄檢察官一人<lb/>
　　編估局打套局<hi>二局係揀選市舶香藥雜物等第會其直以待貿易</hi>寄樁庫<lb/>
　　<hi>掌發賣香藥疋帛拘其直歸於左藏南庫</hi>監官提領二人雖不詳何時<lb/>
　　所置殆屬嘉定以後皆前考所未及詳者<lb/>
遼南面太府監官有太監少監監丞主簿<lb/>
金太府監掌出納邦國財用錢糓之事官有監少監又<lb/>
丞二人<lb/>
<pb n="KR2m0014_WYG_056-2a"/>
　所屬左藏庫官有使副使掌金銀珠玉寶貨錢幣<lb/>
　右藏庫使副使掌錦帛絲綿毛褐諸道常課諸色雜<lb/>
　物　支應所<hi>又作支承所</hi>都監二人掌宫中出入御前支<lb/>
　賜金銀幣帛<hi>衛紹王大安三年省</hi>　太倉使副使掌九糓廪藏<lb/>
　出納之事　酒坊使副使掌醖造御酒及支用諸色<lb/>
　酒醴　典給署<hi>本鈎盾署</hi>章宗明昌三年更令<hi>舊曰鈎盾使</hi>丞<lb/>
　<hi>舊曰鈎盾副使</hi>掌宫中所用薪炭氷燭并管官戸直長一人<lb/>
　　市買司<hi>海陵天徳二年改為市買局</hi>使副使掌收買宫中所用<lb/>
<pb n="KR2m0014_WYG_056-2b"/>
　果實生料諸物平凖務使副使勾當官六人<hi>宣宗元光二年</hi>
　<hi>五月設十月罷</hi>
元太府監領左右藏等庫掌錢帛出納之數官有太卿<lb/>
太監各六人少監丞各五人經厯知事照磨各一人<lb/>
　世祖中統四年置至元四年為宣徽太府監凡内府<lb/>
　藏庫悉𨽻焉成祖大徳九年改為院院判叅用宦者<lb/>
　武宗至大四年復為監定置如上<lb/>
　所屬内藏庫掌出納御用諸王縀疋納失失紗羅絨<lb/>
<pb n="KR2m0014_WYG_056-3a"/>
　錦南綿香貨諸物提㸃四人大使副使各二人<hi>順帝至正</hi>
　<hi>二年置署上都十九年始署大都以宦者領之復有行内藏二十八年省止存内藏及左右二庫</hi>
　右藏提㸃四人大使副使各二人掌收支金銀寶鈔<lb/>
　只孫叚疋水晶瑪瑙玉璞諸物<hi>世祖至元十九年置</hi>　左藏官<lb/>
　同右藏掌收支常課和買紗羅布絹絲綿絨錦木綿<lb/>
　鋪陳衣服諸物<hi>至元十九年置</hi>
又有度支監掌給馬駝芻粟官有卿及太監少監各三<lb/>
人監丞二人經厯二人知事一人提控案牘照磨兼管<lb/>
<pb n="KR2m0014_WYG_056-3b"/>
勾各一人<lb/>
　國初置博克遜至元八年以重臣領之十三年以宣<lb/>
　徽院兼其任至大二年改立度支院四年改為監<lb/>
明不設太府監<lb/>
　　少府監<lb/>
　　<hi>臣</hi>等謹按馬端臨考少府監叙於殿中監之次今<lb/>
　　以類相從移載於此宋史職官志所載少府監官<lb/>
　　制已詳前考<lb/>
<pb n="KR2m0014_WYG_056-4a"/>
遼南面少府監官有太監少監監丞主簿<lb/>
　　<hi>臣</hi>等謹按王圻續通考謂遼南面少府事寄於殿<lb/>
　　中司而少府監不設今考遼史百官志實有少府<lb/>
　　監名諸監職名總目内具載其官并云興宗景福<lb/>
　　元年見少府監馬憚不知圻所云何據也<lb/>
金少府監掌邦國百工營造之事官有監少監又丞二<lb/>
人<lb/>
　所屬尚方署官有令丞直長掌造金銀器物亭帳車<lb/>
<pb n="KR2m0014_WYG_056-4b"/>
　輿牀榻簾席鞍轡傘扇及装釘之事<hi>世宗大定二十年令不専除人</hi>
　<hi>令人兼</hi>　圖畫署<hi>明昌七年省入祗應司</hi>官同掌圖畫縷金　裁<lb/>
　造署官同掌造龍鳯車具亭帳鋪陳諸物宫中隨位<lb/>
　牀榻屏風簾額絛結等及陵廟諸物并省臺部内所<lb/>
　用物　文繡署官同掌繡造御用并妃嬪等服餙及<lb/>
　燭籠照道花卉<hi>繡工一人都繡頭一人副繡頭四人女四百九十六人内上等七十人次</hi>
　<hi>等凡四各二十六人</hi>　織染署官同掌織絍色染諸供御及宫<lb/>
　中錦綺幣帛紗縠　文思署<hi>明昌七年省入祗應司</hi>官同掌造<lb/>
<pb n="KR2m0014_WYG_056-5a"/>
　内外局分印各傘浮圖金銀等尚輦儀鸞局車具亭<lb/>
　帳之物并三國生日等禮物織染文繡兩署金線<hi>明昌</hi>
　<hi>三年省</hi>
元以大都留守司兼本路都總管知少府監事<lb/>
　至元十九年罷宫殿府行工部置此官二十一年并<lb/>
　歸留守司皇慶元年别置少府監延祐七年罷復以<lb/>
　留守兼監事<hi>互見留守司</hi>
　　<hi>臣</hi>等謹按王圻續通考謂少府官屬多詳於留守<lb/>
<pb n="KR2m0014_WYG_056-5b"/>
　　司而中尚監乃特立者外又剏章佩監皆少府事<lb/>
　　故附入焉若利用監則圻附於太府後今考利用<lb/>
　　中尚章佩三監實與少府同故俱附於左<lb/>
利用監掌出納皮貨衣物之事官有卿八人太監少監<lb/>
各五人監丞四人經歴知事照磨管勾各一人<lb/>
　至元十年置二十年罷二十六年復置大徳十一年<lb/>
　改為院至大四年復為監<lb/>
　所屬資用庫官有提㸃二人大使三人副使五人<hi>至元</hi>
<pb n="KR2m0014_WYG_056-6a"/>
　<hi>二年置𨽻太府十年𨽻利用</hi>　齊哩克昆皮局人匠提舉司提舉<lb/>
　二人同提舉一人提控案牘各一　人<hi>中統元年置局至元六年改提</hi>
　<hi>舉司</hi>　雜造雙線局造内府皮貨鷹帽等物大使副使<lb/>
　直長典史各一人　熟皮局掌每嵗熟造野獸皮貨<lb/>
　等物大使副使直長各一人<hi>至元二十年置</hi>　軟皮局掌内<lb/>
　府細色銀鼠野獸諸色皮貨大使副使直長各一人<lb/>
　<hi>至元二十五年置</hi>　斜皮局掌毎嵗熟造内府各色野馬皮<lb/>
　胯副使一人<hi>至正二十年置</hi>　貂䑕局提舉司提舉同提舉<lb/>
<pb n="KR2m0014_WYG_056-6b"/>
　副提舉各一人<hi>至元二十年置</hi>副使二人直長一人<hi>至元十九年置</hi>
　　染局副使直長管勾各一人掌每嵗變染皮貨<hi>至元</hi>
　<hi>二十年始置</hi>
中尚監掌大鄂爾多位下齊哩克昆諸務及領資成庫<lb/>
氊作供内府陳設帳房帟幕車輿雨衣之用官有卿八<lb/>
人太監少監監丞各二人經厯知事照磨各一人<lb/>
　至元十五年置尚用監二十年罷二十四年改置中<lb/>
　尚監三十年分置兩都灤河三庫齊哩克昆雜造等<lb/>
<pb n="KR2m0014_WYG_056-7a"/>
　九司局而總領之至大元年升為院四年復為監參<lb/>
　用宦者三人<lb/>
　所屬資成庫掌造氊貨提㸃大使副使各三人<hi>至元二年</hi>
　<hi>置𨽻大府二十三年始歸於監</hi>
章佩監掌宦者舒庫爾齊所收御服寶帶官有卿五人<lb/>
太監四人少監監丞各二人經厯知事照磨各一人<lb/>
　至元二十二年置至大元年升為院四年復為監定<lb/>
　置如上<lb/>
<pb n="KR2m0014_WYG_056-7b"/>
　所屬御帶庫掌繫腰偏束等帶併條環諸物供奉御<lb/>
　用以備賜予官有提㸃大使各三人副使二人<hi>至元二十</hi>
　<hi>八年置俱以中官為之成宗元貞二年增二人兼署上都之事</hi>　異珍庫掌御用珍<lb/>
　寶后妃公主首飾寶貝提㸃大使各三人副使二人<lb/>
　<hi>至元二十八年置</hi>
明不設少府監<lb/>
　　秘書監<lb/>
　　<hi>臣</hi>等謹按馬端臨考宋以前秘書或稱監或稱省<lb/>
<pb n="KR2m0014_WYG_056-8a"/>
　　至宋則以省名署以監名官遼金元明則皆曰監<lb/>
　　焉<lb/>
宋秘書省官有監少監丞各一人<lb/>
　其屬著作郎一人著作佐郎二人秘書郎二人校書<lb/>
　郎四人正字二人<lb/>
　　<hi>臣</hi>等謹按以上員數補馬端臨考所未載若其職<lb/>
　　掌則前考詳矣然亦有未及備者職官志載嵗於<lb/>
　　仲夏曝書則給酒食費尚書學士侍郎待制兩省<lb/>
<pb n="KR2m0014_WYG_056-8b"/>
　　諫官御史並赴遇庚伏則前期遣中使諭㫖聽以<lb/>
　　早歸大典禮則長貳預集議所以待儒臣非他司<lb/>
　　比宴設賜予率循故事哲宗元祐三年二月詔御<lb/>
　　試唱名日秘書丞至正字升殿侍立徽宗正和五<lb/>
　　年四月駕朝獻景靈宫還幸秘書省詔曰厯覽藏<lb/>
　　書之府祖宗遺文在焉屋宇淺狹不稱太平右文<lb/>
　　之盛宜重行修展八月詔秘書省移於新左藏庫<lb/>
　　以其地為堂七年詔類集所訪遺書名曰秘書總<lb/>
<pb n="KR2m0014_WYG_056-9a"/>
　　目高宗紹興初採求闕文補綴漏逸四庫書畧備<lb/>
　　即秘書省復建史館以修神宗哲宗實録選本省<lb/>
　　官兼檢討校勘以侍從官充修撰五年又移史館<lb/>
　　於省之側别為一所以增重其事九年詔著作局<lb/>
　　惟修日厯遇修國史則開國史院遇修實録則開<lb/>
　　實録院以正名實十三年詔復毎嵗曝書㑹各新<lb/>
　　省成置編定書籍官二人以校書郎正字充孝宗<lb/>
　　隆興後員額不常<hi>詳馬端臨考</hi>光宗紹熙二年館職闕<lb/>
<pb n="KR2m0014_WYG_056-9b"/>
　　人令召試二人謹加審擇取學問議論平正之人<lb/>
　　自是監少丞外多止除二人又載有日厯所編修<lb/>
　　院國史案𨽻秘書省歸併不常㑹要所則以省官<lb/>
　　通任其事<hi>紹興九年詔秘書省官讐校國朝㑹要逐官添給茶湯錢乾道四年詔尚書右</hi>
　　<hi>僕射陳俊卿兼提舉編修國朝㑹要毎遇提舉官開院過局就本省道山堂聚呈文字提舉諸司官</hi>
　　<hi>承受官主管諸司官並令國史日厯所官兼五年令本省再加刪定以續修國史㑹要為名九年秘</hi>
　　<hi>書少監陳騤言編類建炎以後㑹要成名中興㑹要其後接續修纂並𨽻秘書省</hi>若國史<lb/>
　　實録院雖淳熙三年特命李燾以秘書監權同修<lb/>
<pb n="KR2m0014_WYG_056-10a"/>
　　國史并實録院同修撰然非𨽻於省者也<lb/>
遼南面秘書監官有太監少監監丞主簿又有秘書郎<lb/>
秘書郎正字<lb/>
　所屬著作局官有著作郎著作佐郎校書郎<hi>聖宗統和中楊</hi>
　<hi>佶嘗居此職</hi>校書正字<lb/>
金秘書監掌經籍圖書官有監少監監丞各一人秘書<lb/>
郎二人<hi>章宗泰和元年定</hi>又校書郎一人<hi>承安五年二人泰和五年以輸林院官兼</hi>
<hi>大安二年省一人</hi>専掌校勘在監文翰<lb/>
<pb n="KR2m0014_WYG_056-10b"/>
　所屬著作局掌修日厯官有著作郎著作佐郎各一<lb/>
　人<hi>熙宗皇統六年著作局設著作郎佐郎各二人編修日厯以學士院兼領之</hi>　筆硯局<lb/>
　掌御用筆硯等事官有直長二人泰和七年以女直<lb/>
　應奉兼<hi>舊名筆硯令史大定三年改為筆硯供奉以避諱改為承奉</hi>　書畫局掌<lb/>
　御用書畫紙札官有直長一人都監二人或一人<lb/>
　司天臺<hi>詳司天監</hi>
元秘書監掌厯代圖籍并陰陽禁書官有卿四人太監<lb/>
少監監丞各二人典簿一人<lb/>
<pb n="KR2m0014_WYG_056-11a"/>
　所屬有著作郎著作佐郎秘書郎校書郎各二人辨<lb/>
　驗書畫直長一人<lb/>
　至元九年置其監丞皆用大臣奏薦選世家名臣子<lb/>
　弟為之大徳九年給銀印仁宗延祐元年定置卿四<lb/>
　人叅用宦者二人<lb/>
又藝文監掌以國語敷澤儒書及儒書之合校讐者俾<lb/>
兼治之官有太監檢校書籍事少監同檢校書籍監丞<lb/>
參檢校書籍各二人典簿照磨各一人<lb/>
<pb n="KR2m0014_WYG_056-11b"/>
　所屬有監書博士掌品定書畫擇朝臣之博識者為<lb/>
　之博士二人又藝林庫掌藏貯書籍有提㸃大使副<lb/>
　使各一人又廣成局掌傳刻經籍及印造之事大使<lb/>
　副使各一人直長二人<lb/>
　　<hi>臣</hi>等謹按元史百官志藝文監及所屬俱文宗天<lb/>
　　厯二年置順帝至元二年改為崇文監至正元年<lb/>
　　令翰林國史院領之本列於奎章閣學士院後今<lb/>
　　以類相屬故列於此<lb/>
<pb n="KR2m0014_WYG_056-12a"/>
明秘書監掌内府書籍設令一人丞直長各二人<lb/>
　太祖洪武三年置十三年併入翰林院典籍<lb/>
　　<hi>臣</hi>等謹按明史職官志有承敇監<hi>洪武十年中書舍人與給事中</hi>
　　<hi>皆𨽻焉</hi>司文監<hi>洪武九年/置十年罷</hi>考功監<hi>洪武八年置十八年罷</hi>參掌<lb/>
　　給授誥敕之事與秘書監名雖相似而實不同也<lb/>
　　司天監<lb/>
遼南面司天監官有太史令有司厯靈臺郎挈壺正五<lb/>
官正丞主簿五官靈臺郎保章正司厯監候挈壺正司<lb/>
<pb n="KR2m0014_WYG_056-12b"/>
辰刻漏博士典鐘典鼓<lb/>
金司天臺𨽻秘書監掌天文厯數風雲氣色宻以奏聞<lb/>
官有提㸃監少監判官<lb/>
　教授二人哀宗正大初省一人<hi>係籍學生七十六人漢人五十人女直二</hi>
　<hi>十六人試補長行</hi>司天管勾<hi>不限資考員數隨科十人設一人以藝業尢精者充</hi>長行<lb/>
　人五十人<hi>末授職業者試補管勾</hi>天文科女直漢人各六人算<lb/>
　厯科八人三式科四人測驗科八人漏刻科二十五<lb/>
　人<hi>銅儀法物舊在法物庫海陵貞元二年始付本臺</hi>
<pb n="KR2m0014_WYG_056-13a"/>
元司天監掌凡厯象之事官有提㸃一人司天監三人<lb/>
少監五人丞四人知事一人<lb/>
　所屬提學教授學正各二人天文科算厯科三式科<lb/>
　測驗科漏刻科各管勾二人陰陽管勾一人押宿官<lb/>
　二人司辰官八人天文生七十五人<lb/>
　初中統元年因金人舊制立司天臺設官屬至元八<lb/>
　年以上都承應闕官増置行司天監十五年别置太<lb/>
　史院與臺並立頒厯之政歸院學校之設𨽻臺二十<lb/>
<pb n="KR2m0014_WYG_056-13b"/>
　三年置行監二十七年又立行少監<lb/>
回回司天監掌觀象衍厯官有提㸃一人司天監三人<lb/>
少監監丞各二人知事一人<lb/>
　所屬教授一人天文算厯三式測驗漏刻等科各管<lb/>
　勾一人陰陽人一十八人<lb/>
　初世祖在潛邸時有旨徴回回為星學者扎瑪里鼎<lb/>
　等以其藝進未有官署至元八年始置司天臺十七<lb/>
　年置行監仁宗皇慶元年改為監延祐元年置司天<lb/>
<pb n="KR2m0014_WYG_056-14a"/>
　監二年命校書卿提調監事<lb/>
太史院掌天文厯數之事官有院使五人同知僉院同<lb/>
僉院判各二人又經厯都事管勾各一人<lb/>
　所屬春官兼夏官正秋官兼冬官中官正各一人保<lb/>
　章正五人靈臺郎一人保章副五人掌厯校書郎各<lb/>
　二人監候六人挈壺正教授學正各一人各省司厯<lb/>
　十二人副監候六人司辰郎二人腹裏印厯管勾一<lb/>
　人各省印厯管勾二人學正一人星厯生四十四人<lb/>
<pb n="KR2m0014_WYG_056-14b"/>
　燈漏直長一人<lb/>
　至元十五年始立院置太史令等官各一人至大元<lb/>
　年設官十人延祐三年設官十五人後定置官如上<lb/>
　　<hi>臣</hi>等謹按元史至元二十八年夏六月始置諸路<lb/>
　　陰陽學設教授以訓誨通曉陰陽之人延祐初令<lb/>
　　於路府州設教授員凡隂陽人皆管轄之而上屬<lb/>
　　於太史詳見選舉門<lb/>
明欽天監掌察天文定厯數占候推歩之事凡日月星<lb/>
<pb n="KR2m0014_WYG_056-15a"/>
辰風雲氣色率其屬而測候焉有變異宻疏以聞官有<lb/>
監正一人監副二人<lb/>
　所屬有主簿㕔主簿春夏中秋冬官正各一人五官<lb/>
　靈臺郎八人<hi>後革四人</hi>五官保章正三人<hi>後革一人</hi>五官挈壺<lb/>
　正二人<hi>後革一人</hi>五官監候三人<hi>後革一人</hi>五官司厯二人五<lb/>
　官司辰八人<hi>後革六人</hi>漏刻博士六人<hi>後革五人</hi>
　凡習業分四科曰天文曰漏刻曰回回曰厯日自五<lb/>
　官正下至天文生陰陽人各分科肄業每嵗冬至日<lb/>
<pb n="KR2m0014_WYG_056-15b"/>
　呈奏明嵗大統厯<hi>憲宗成化十五年改頒明嵗厯於十月朔日</hi>移送禮部<lb/>
　頒行其御覽月令厯七政躔度厯六壬遁甲厯及四<lb/>
　季天象録並先期進呈凡厯註御厯三十事<hi>如祭祀頒詔行幸等</hi>
　<hi>類</hi>民厯三十二事壬遁厯七十二事凡祭日前一年<lb/>
　㑹選以進移知太常凡營建征討冠婚山陵之事則<lb/>
　選地而擇日立春則預候氣於東郊大朝賀設定時<lb/>
　鼓於門樓漏刻報時司辰鷄唱各供其事日月交食<lb/>
　先期算其分杪時刻起復方位以聞下禮部移内外<lb/>
<pb n="KR2m0014_WYG_056-16a"/>
　諸司救之仍按占書條奏<hi>若食不及一分與回□厯雖食一分以上則奏而不</hi>
　<hi>救</hi>監官毋得改他官子孫毋得徙他業乏人則移禮<lb/>
　部訪取而試用焉五官正推厯法定四時司厯監候<lb/>
　佐之靈臺郎辨日月星辰之躔次分野以占候天文<lb/>
　之變觀象臺四面面四天文生輪司測候保章正専<lb/>
　志天文之變定其吉凶之占挈壺正知刻漏孔壺為<lb/>
　漏浮箭為刻以考中星昏旦之次漏刻博士定時以<lb/>
　漏換時以牌報更以鼓警辰昏以鐘鼓司辰佐之明<lb/>
<pb n="KR2m0014_WYG_056-16b"/>
　初即置太史監設太史令通判太史監事僉判太史<lb/>
　監事校事郎五官正靈臺郎保章正副挈壺正掌厯<lb/>
　管勾等官吳元年改監為院洪武元年改太史院為<lb/>
　司天監設監令一人少監二人監丞主簿主事各一<lb/>
　人五官正五官副各五人靈臺郎保章正各二人監<lb/>
　候三人司辰八人漏刻博士六人又置回回司天監<lb/>
　設監令一人少監監丞各二人三年改司天監為欽<lb/>
　天監四年詔監官職専司天非特㫖不得升調十四<lb/>
<pb n="KR2m0014_WYG_056-17a"/>
　年加丞一人<hi>屬官五官正以下員數如前所列</hi>二十二年改令為監<lb/>
　正丞為監副三十一年罷回回欽天監以其厯法𨽻<lb/>
　本監明初又置稽疑司以掌卜筮未幾罷<hi>洪武十七年置稽疑</hi>
　<hi>司設司令左右丞各一人屬官司筮無定員尋罷</hi>
南京欽天監監正監副主簿五官正各一人五官靈臺<lb/>
郎二人五官監候五官司厯各一人<lb/>
　又各路陰陽學府正術一人州典術一人縣訓術一<lb/>
　人亦洪武十七年置設官不給禄<lb/>
<pb n="KR2m0014_WYG_056-17b"/>
　　殿中監<lb/>
　　<hi>臣</hi>等謹按馬端臨考叙殿中監於秘書監之次其<lb/>
　　官有監有丞其屬有尚食尚藥尚衣尚舍尚乘等<lb/>
　　局各局之官有奉御直長宋殿中省已詳前考遼<lb/>
　　南面官殿中司𨽻御史臺有殿中之官金殿中省<lb/>
　　之職多領於殿前都㸃檢司及宣徽院元不設殿<lb/>
　　中省置侍正府明内廷近侍之事俱屬内侍不設<lb/>
　　省監以上已分見於各門兹不重載<lb/>
<pb n="KR2m0014_WYG_056-18a"/>
　　將作監<lb/>
宋哲宗元祐七年詔頒將作監修成營造法式<lb/>
　八年又詔本監營造檢計畢長貳隨事給限丞簿覆<lb/>
　檢元符元年從三省言將作監主薄二員以先到任<lb/>
　一員改充幹當公事候成資替罷<lb/>
徽宗宣和五年詔罷營繕所歸將作監<lb/>
　　職官志嵗以二月治溝渠通壅塞乘輿行幸則預<lb/>
　　戒有司潔除均布黄道<hi>餘詳馬端臨考</hi>
<pb n="KR2m0014_WYG_056-18b"/>
遼器物局官有使副使都林牙<lb/>
南面將作監官有太監少監監丞主簿<lb/>
金不設將作監<lb/>
元將作院掌成造金玉珠翠犀象寶貝冠佩器皿織造<lb/>
刺繡叚疋紗羅異様百色造作官有使七人同知同僉<lb/>
院判各二人又經厯都事照磨管勾各一人<lb/>
　至元三十年始置後定官如前<lb/>
　所屬諸路金玉人匠總管府掌造寶貝金玉冠帽繫<lb/>
<pb n="KR2m0014_WYG_056-19a"/>
　腰束帶金銀器皿并總諸司局事<hi>中統二年初立金玉局至元三年改</hi>
　<hi>總管府</hi>逹嚕噶齊總管副逹嚕噶齊同知副總管各二<lb/>
　人經厯知事照磨管勾各一人其屬二十一<hi>玉局提舉司提</hi>
　<hi>舉同提舉副提舉各一人中統二年置局至元十五年改提舉司  金銀器盒提舉司提舉同提舉副提</hi>
　<hi>舉吏目各一人至元十五年置局二十四年改為提舉司  瑪瑙提舉司提舉同提舉吏目各一人至元</hi>
　<hi>九年置十五年改立提舉同提陽山瑪瑙提舉司至元十五年置提舉同提舉副  舉各一人  金絲子</hi>
　<hi>局大使副使直長各一人中統二年設二局二十四年併為一  鞓帶斜皮局至元十五年置大使副使</hi>
　<hi>各一人燒瓘玉局至元十五年置大使一人事浮梁磁局掌  造磁器并漆造馬尾㯶藤笠帽等  至元</hi>
<pb n="KR2m0014_WYG_056-19b"/>
　<hi>十五年置大使副使各一人製至元十五年置大使一人</hi>　<hi>畫局掌描造諸色様管領珠子民匠官掌</hi>
　<hi>採撈蛤珠於楊村直沽等處中統二年立管領官子孫世襲  装釘局至元十五年置大使一人  大小</hi>
　<hi>雕木局至元十五年置大使一人提宣徳隆興等處瑪瑙人匠提舉司至元十五年置  舉副提舉各一</hi>
　<hi>人銀温犀玳瑁局至元十五年置大使一人各上都金  器盒局至元十六年置大使副使直長  一人</hi>
　<hi>大漆紗冠冕局至元十五年置大使副使各一人採  同路採砂所管領大同路撥到民一百六户嵗</hi>
　<hi>磨玉夏水砂二百石起運大都以給玉工磨礲之用至元十六年置大使一人  管匠都提領所掌金玉</hi>
　<hi>府諸人匠詞訟至元十三年置都提領一人人監造諸般寶貝官至元二十一年置逹嚕噶齊二    收</hi>
　<hi>支諸物庫至元十五年置大使同使各一人逹行諸路金玉人匠總管府至大間始置於杭州路  嚕噶</hi>
<pb n="KR2m0014_WYG_056-20a"/>
　<hi>齊總管同知副總管經厯知事提控案牘各一人</hi>　異様局總管府<hi>中統二年立提</hi>
　<hi>㸃所至元六年改為總管府</hi>逹嚕噶齊總管同知副總管經厯知<lb/>
　事各一人其屬四<hi>異様紋繡提舉司中統二年立局至元十四年改提舉司提舉同提</hi>
　<hi>舉副提舉各一人年改局置提舉司</hi>　<hi>綾綿織染提舉司至元二十四紗羅提舉司至元十二年改局</hi>
　<hi>置提舉司官並同上副紗金顏料總庫中統二年置大使  使各一人</hi>　大都等路民<lb/>
　匠總管府總管同知副總管經厯知事提控案牘各<lb/>
　一人其屬六<hi>備章總院大使副使各一人至元十三年省併楊藺等八局為總局  尚衣局</hi>
　<hi>至元二年置逹嚕噶齊提舉同提舉副提舉都目名一人  御衣局至元二年置官同上  御衣史道安</hi>
<pb n="KR2m0014_WYG_056-20b"/>
　<hi>局至元二年置以史道安掌其職因以名之大使副使各一人  高麗提舉司至元二十二年置提舉一</hi>
　<hi>人所織佛像提舉司延祐四年改提舉  為提舉司提舉副提舉各一人</hi>
明將作司<lb/>
　吳元年置洪武元年以將作司𨽻工部<hi>詳工部門</hi>
　　國子監<hi>明衍聖公附</hi>
遼南面上京國子監<hi>太祖置</hi>官有祭酒司業監丞主<lb/>
簿<lb/>
　所屬國子學有博士助教<lb/>
<pb n="KR2m0014_WYG_056-21a"/>
　　<hi>臣</hi>等謹按遼史百官志中京亦有國子監設官與<lb/>
　　上京同南京學亦曰南京太學云<lb/>
金國子監官有祭酒司業掌學校丞二人<hi>明昌二年増一人兼提控</hi>
<hi>女直學</hi>
　所𨽻國子學官有博士二人分掌教授生員考藝業<lb/>
　<hi>太學同明昌二年添女直一人㤗和四年減大安二年並罷</hi>助教二人<hi>女直漢人各一人</hi>
　教授四人分掌教誨諸生國子校勘掌校勘文字國<lb/>
　子書寫官掌書寫實録又有太學官有博士四人<hi>大安</hi>
<pb n="KR2m0014_WYG_056-21b"/>
　<hi>二年減二人</hi>助教四人<lb/>
元國子監屬集賢院<hi>凡國子監元門道教隂陽祭祀占卜祭遁之事悉𨽻焉</hi>掌學<lb/>
之教令祭酒一人司業二人<hi>皆徳尊望重者為之</hi>監丞一人専領<lb/>
監務典簿一人<lb/>
　至元初以許衡為集賢館太學士國子祭酒教國子<lb/>
　與蒙古大姓四集賽人員選七品以上朝官子孫為<lb/>
　國子生隨朝三品以上官得舉凡民之俊秀者入學<lb/>
　為陪堂生伴讀二十四年始置監<lb/>
<pb n="KR2m0014_WYG_056-22a"/>
　又國子學官有博士二人掌教授生徒考較儒人著<lb/>
　述教官所業文字助教四人分教各齋生員大徳八<lb/>
　年為分職上都増置助教學正學録各二人督習課<lb/>
　業典給一人掌生員膳食<lb/>
　又有興文署官有署令一人以翰林修撰兼署丞一<lb/>
　人以翰林應奉兼英宗至治二年罷置典簿一人掌<lb/>
　提調諸生飲膳與凡文牘簿書之事<lb/>
又䝉古國子監屬䝉古翰林院官有祭酒一人司業二<lb/>
<pb n="KR2m0014_WYG_056-22b"/>
人監丞一人<lb/>
　至元十四年始立置司業一人二十九年准漢人國<lb/>
　學例置祭酒司業監丞後定置官如前<lb/>
　又䝉古國子學官有博士助教教授學正學録各二<lb/>
　人掌教習諸生於隨朝百官集賽台䝉古漢人官員<lb/>
　家選子弟俊秀者入學至元八年置官五人後以每<lb/>
　嵗從駕上都教習事䌓設官員少増學正學録各二<lb/>
　人三十一年増助教一人典給一人後定置博士二<lb/>
<pb n="KR2m0014_WYG_056-23a"/>
　人助教教授各二人學正學録各二人<lb/>
又回回國子監學<hi>見翰林兼國史院内</hi>
　延祐元年别置<lb/>
　　<hi>臣</hi>等謹按元史初集賢與翰林國史院同一官署<lb/>
　　後分兩院右國子學興文署䝉古國子學皆與國<lb/>
　　子監分屬於兩院非監中屬官也又至元二十四<lb/>
　　年既立國學以故孔子廟為京學而提舉學事者<lb/>
　　仍以國子祭酒繫銜云<lb/>
<pb n="KR2m0014_WYG_056-23b"/>
明國子監掌國學諸生訓導之政令官有祭酒司業各<lb/>
一人<lb/>
　其屬繩愆㕔監丞一人博士㕔五經博士五人率性<lb/>
　修道誠心正義崇志廣業六堂助教十五人學正十<lb/>
　人學録七人典簿㕔典簿一人典籍㕔典籍一人掌<lb/>
　饌㕔掌饌二人<lb/>
　凡舉人貢生官生恩生功生例生土官外國生幼勲<lb/>
　臣及勲戚大臣子弟之入監者奉監規而訓課之有<lb/>
<pb n="KR2m0014_WYG_056-24a"/>
　不率者扑以夏楚不悛徙謫之其率教者有升堂積<lb/>
　分超格叙用之法課業倣書季呈翰林院考校文册<lb/>
　嵗終奏上毎嵗仲春秋上丁遣大臣祀先師則總其<lb/>
　禮儀車駕幸學則執經坐講新進士釋褐則坐而受<lb/>
　拜監丞掌繩愆㕔之事以參領監務堅明其約束諸<lb/>
　師生有過及廩膳不潔並紏懲之而書之於集愆册<lb/>
　博士掌分經講授而時其考課凡經以易詩書春秋<lb/>
　禮記人專一經大學中庸論語孟子兼習之助教學<lb/>
<pb n="KR2m0014_WYG_056-24b"/>
　正學録掌六堂之訓誨士子肄業本堂則為講説經<lb/>
　義文字導約之以䂓矩典簿典文移金錢出納支受<lb/>
　典籍典書籍掌饌掌飲饌<lb/>
　明初即置國子學設博士助教學正學録典樂典書<lb/>
　典膳等官吳元年定國子學官制増設祭酒司業典<lb/>
　簿洪武八年又置中都國子學命國子學分官領之<lb/>
　十三年改典膳為掌饌十五年改為國子監設祭酒<lb/>
　司業監丞典簿各一人博士三人助教十六人學正<lb/>
<pb n="KR2m0014_WYG_056-25a"/>
　學録各三人掌饌一人中都國子監制亦如之二十<lb/>
　四年更定中都國子監設祭酒司業監丞典簿博士<lb/>
　學正學録掌饌各一人助教二人二十六年罷中都<lb/>
　國子監惠帝建文中升監丞為堂上官革學正學録<lb/>
　成祖復舊制永樂元年置國子監於北京設祭酒司<lb/>
　業監丞典簿博士學正學録掌饌各一人助教二人<lb/>
　宣宗宣徳九年省司業孝宗𢎞治十五年復設明初<lb/>
　祭酒司業擇有學行者任之後皆由翰林院官遷轉<lb/>
<pb n="KR2m0014_WYG_056-25b"/>
　衍聖公孔氏世襲其屬掌書典籍司業知印奏差書<lb/>
　寫各一人曲阜知縣孔氏世襲翰林院世襲五經博<lb/>
　士孔氏二人顏氏曾氏仲氏孟氏周氏各一人程氏<lb/>
　二人邵氏張氏各一人朱氏二人劉氏一人<hi>景㤗七年授誠</hi>
　<hi>意伯基七世孫禄後革</hi>教授司教授學録學司孔顏曾孟四氏<lb/>
　各一人又尼山洙泗二書院各學録一人先是元代<lb/>
　封孔氏後裔為衍聖公賜三品印洪武元年太祖授<lb/>
　秩二品賜銀印永樂二十二年賜衍聖公宅於京師<lb/>
<pb n="KR2m0014_WYG_056-26a"/>
　加一品金織衣英宗正統元年詔選周程張朱諸儒<lb/>
　子孫聰明俊秀可教養者不拘名數送所在儒學讀<lb/>
　書仍廩饌成化元年給孔顏孟三氏學印令三年貢<lb/>
　有學行者一人入國子監六年命衍聖公始襲者在<lb/>
　監讀書一年<hi>互見學校考</hi>
　　軍器監<lb/>
金軍器監掌修治邦國戎器之事官有監少監丞直長<lb/>
　章宗承安二年設泰和四年罷復并甲坊利器兩署<lb/>
<pb n="KR2m0014_WYG_056-26b"/>
　為軍器署置令丞直長𨽻兵部衛紹王至寧元年復<lb/>
　置如前<lb/>
　所屬軍器庫至寧元年𨽻大興府宣宗貞祐三年改<lb/>
　屬官有使副使掌收支河南一路并在京所造常課<lb/>
　横添和買軍器<hi>大定五年設</hi>　甲坊署舊置令丞直長<hi>泰和</hi>
　<hi>四年廢</hi>　利器置本都作院宣宗興定二年更今名有<lb/>
　令丞直長掌修弓弩刀槊之事<lb/>
　又有八作左右院使副使掌收軍需軍器軍器庫使<lb/>
<pb n="KR2m0014_WYG_056-27a"/>
　副使掌甲胄兵仗作院使副使掌監造軍器兼管徙<lb/>
　囚判院事都監一人掌收支之事皆不𨽻軍器監<lb/>
元武備寺掌繕治戎器兼典受給卿四人同判六人少<lb/>
卿四人丞四人又經厯知事照磨兼提控案牘承發架<lb/>
閣庫管勾各一人辨驗弓矢筋角翎毛等官各二人<lb/>
　至元五年立軍器監二十年改為武備監𨽻衛尉院<lb/>
　二十一年改監為寺與衛尉並立其所轄屬官則自<lb/>
　為選擇其匠户之能者任之<lb/>
<pb n="KR2m0014_WYG_056-27b"/>
　所屬壽武庫提㸃大使各二人副使四人<hi>至元十年以衣甲庫</hi>
　<hi>改置</hi>　利器庫提㸃三人大使副使各二人<hi>至元五年立軍器庫</hi>
　<hi>十年通掌隨路軍器改利器庫</hi>　廣勝庫掌平陽太原等處嵗造兵<lb/>
　器以給北邊征戍軍需逹嚕噶齊大使副使各一人<lb/>
　　大同路軍器人匠提舉司逹嚕噶齊提舉同提舉<lb/>
　副提舉各一人其屬七<hi>豐州甲局應州甲局平地縣甲局山陰縣甲局各院長一</hi>
　<hi>人豐州弓局使一人白登縣甲局賽富鼎弓局各頭目一人</hi>　平陽路軍器人匠<lb/>
　提舉司設官同上其屬二<hi>本路投下雜造局大使副使各一人絳州甲局大使</hi>
<pb n="KR2m0014_WYG_056-28a"/>
　<hi>一人</hi>　保定軍器人匠提舉司設官同上其屬三<hi>河間甲局</hi>
　<hi>祈州安平縣甲局各院長一人陵州箭局頭目一人</hi>　真定路軍器人匠提舉<lb/>
　司設官同上其屬一<hi>冀州甲局院長一人</hi>　大都弓匠提舉司<lb/>
　設官同上其屬三<hi>雙搭弓局成格勒弓局各大使副使一人通州弓局院長一人</hi>
　蔚州人匠提舉司　宣徳府軍器人匠提舉司　東<lb/>
　平等路軍器人匠提舉司　通州甲匠提舉司　薊<lb/>
　州甲匠提舉司　大都甲匠提舉司　大寧路軍器<lb/>
　人匠提舉司俱設官同上　上都甲匠提舉司逹嚕<lb/>
<pb n="KR2m0014_WYG_056-28b"/>
　噶齊提舉同提舉各一人其屬四<hi>興州白局子甲局興州千户寨甲局</hi>
　<hi>松州五指崖甲局松州勝安甲局各設院長一人</hi>　遼河等處諸色人匠司<lb/>
　設官同上其屬二<hi>遼盖弓局大使副使各一人蓋州甲局局使一人</hi>　太原<lb/>
　路軍器人匠局逹嚕噶齊局使副使吏目各一人<lb/>
　豐州雜造局逹嚕噶齊大使副使各一人　咸平府<lb/>
　軍器人匠局　隆興路軍器人匠局<hi>至元三十年置</hi>俱設官<lb/>
　同上　懷孟河南等路軍器人匠局局使局副各一<lb/>
　人其屬<hi>懷孟路弓局院長一人</hi>　汴梁路軍器局設官同上其<lb/>
<pb n="KR2m0014_WYG_056-29a"/>
　屬二<hi>常課弓局甲局各設院長一人</hi>　彰徳軍器人匠局大使副使<lb/>
　各一人　大名軍器局　上都雜造局　奉聖州軍<lb/>
　器局　許州軍器局　大都弦局<hi>至元三十年改提舉司置局</hi>
　平灤路軍器人匠局<hi>至元三十年置</hi>俱設官同上　益都濟<lb/>
　南箭局局使一人　大都雜造局提領二人<hi>元貞二年置</hi>
　　廣平路甲局院長一人　汝寧府軍器局　陳州<lb/>
　軍器局俱設官同上<lb/>
明軍器局𨽻工部<hi>詳見工部門</hi>
<pb n="KR2m0014_WYG_056-29b"/>
　　都水監<lb/>
宋都水監舊𨽻三司河渠案仁宗嘉祐三年始置監以<lb/>
領之<lb/>
　神宗元豐時置使者一人丞二人主簿一人使者掌<lb/>
　中外川澤河渠津梁堤堰疏鑿浚治之事丞參領之<lb/>
　凡治水之法以防止水以溝蕩水以澮㵼水以陂池<lb/>
　瀦水凡江河淮海所經都邑皆頒其禁令視汴洛水<lb/>
　勢漲涸増損而調節之凡河防謹其禁嵗計筊揵之<lb/>
<pb n="KR2m0014_WYG_056-30a"/>
　數前期儲積以時頒用各隨其所治地而任其責興<lb/>
　役以後月至十月止民功則隨其先後毋過一月若<lb/>
　導水溉田及疏治壅積為民利者定其賞罰凡修堤<lb/>
　岸植榆柳則視其勤惰多寡以為殿最南北外都水<lb/>
　丞各一人都提舉官八人監埽官百三十有五人皆<lb/>
　分職涖事即干機速非外丞所能治則使者行視河<lb/>
　渠徽宗重和元年從工部尚書王詔言選差曽任水<lb/>
　官諳練者為南北兩外丞尋罷之高宗紹興十年詔<lb/>
<pb n="KR2m0014_WYG_056-30b"/>
　都水事歸於工部不復置官<lb/>
　又所𨽻有街道司掌轄治道路人兵若車駕行幸則<lb/>
　前期修治有積水則疏導之<hi>餘詳馬端臨考</hi>
遼南面都水監官有太監少監丞主簿<lb/>
金都水監掌川澤津梁舟楫河渠之事兼管勾沿河漕<lb/>
運事官有監分治監專䂓措黄沁河<hi>衛州置司</hi>少監兼漕事<lb/>
少監<hi>明昌二年増一人衛州分治</hi>丞二人内一人外監分治貞元元<lb/>
年置掾一人掌與丞同外監分治<hi>大定二十七年添一人明昌三年併罷之</hi>
<pb n="KR2m0014_WYG_056-31a"/>
<hi>六年復置二人</hi>勾當官四人准備分治監差委<hi>明昌五年以罷掾設二人興定</hi>
<hi>五年設四人</hi>
　所屬有街道司管勾掌灑掃街道修治溝渠<hi>舊南京街道司</hi>
　<hi>𨽻都水外監貞元二年罷歸京城所</hi>　都廵河官掌廵視河道修完堤<lb/>
　堰栽植榆柳凡河防之事分治監廵河官同此<hi>其盧溝崇</hi>
　<hi>福上下埽都廵河兼石橋使通濟河節廵官兼建春官地分河道</hi>　諸都廵河官掌<lb/>
　提控諸埽廵河官<hi>明昌五年設以合得縣令人年六十者充選大定二年設滹沱河廵</hi>
　<hi>河官二人</hi>　散廵河官<hi>於諸局及丞簿亷舉人并見勾當人六十以下者充</hi>凡二十<lb/>
<pb n="KR2m0014_WYG_056-31b"/>
　六埽<hi>埽兵萬二千人</hi>各設官一人<hi>黄汴都廵河官下六處河陰雄武滎澤原武陽武延</hi>
　<hi>津河黄沁都廵河官下四處懷州孟津孟州城北淇衛  都廵河官下四處新鄉崇福上崇福下衛南</hi>
　<hi>上甸滑濬都廵河官下四處武城白馬書城教城濟曹  都廵河官下四處東明西佳孟華陵城  曹</hi>
　<hi>都廵河官下四處定陶濟北寒山金山</hi>　諸埽物料塲官掌受給本塲<lb/>
　物料分治監物料塲官同此<hi>惟崇福上下掃物料塲官與當界官通管收支</hi>
　南京延津渡河橋官兼譏察事管勾一人同管勾一<lb/>
　人掌橋船渡口譏察濟渡給受本橋諸物等事<hi>内譏察事</hi>
　<hi>𨽻留守司</hi>餘浮橋官同此<lb/>
<pb n="KR2m0014_WYG_056-32a"/>
　　金史百官志曰右屬都水監皇統三年四月懷州<lb/>
　　置黄沁河堤大管勾司未詳何年罷正大二年外<lb/>
　　監東置於歸徳西置於河隂<lb/>
　外有䂓措京兆府耀州三白渠公事䂓措官掌灌溉<lb/>
　民田㸃檢渠堰官一人掌㸃檢啟閉涇陽等縣渠堰<lb/>
元都水監掌治河渠并堤防水利橋梁牐堰之事官有<lb/>
監二人少監一人監丞二人經厯知事各一人<lb/>
　至元二十八年置二十九年領大都河道提舉司有<lb/>
<pb n="KR2m0014_WYG_056-32b"/>
　提舉同提舉副提舉各一人<lb/>
　又至正六年五月以連年河決為患置河南山東都<lb/>
　水監以専疏塞之任八年二月河水為患詔於濟寧<lb/>
　鄆城立行都水監九年又立山東河南等處行都水<lb/>
　監十一年立河防提舉司掌廵視河道𨽻行都水監<lb/>
　十二年添設判官二人十六年又添少監監丞知事<lb/>
　各一人<lb/>
又有都水庸田使司掌種植稻田之事官有庸田使副<lb/>
<pb n="KR2m0014_WYG_056-33a"/>
使僉事各二人首領官經厯知事照磨各一人<lb/>
　順帝至元二年正月置於平江既而罷之至五年復<lb/>
　立至正十二年因海運不通京師闕食詔河南窪下<lb/>
　水泊之地置屯田八處於汴梁添立都水庸田使司<lb/>
都總制庸田使司都總制庸田使副使各二人僉司六<lb/>
人首領官經厯都事各二人照磨兼管勾承發架閣一<lb/>
人<lb/>
　至正十年置河南江北等處都總制庸田使司其屬<lb/>
<pb n="KR2m0014_WYG_056-33b"/>
　有軍民屯田總管府凡五處<hi>置逹嚕噶齊各一人總管各一人同知各一人</hi>
　<hi>府判各一人首領官經厯各一人知事各一人提控案牘兼管勾承發架閣各一人</hi>又有農政<lb/>
　司<hi>置農政農丞提控各一人</hi>豐盈庫<hi>置提領大使副使各一人</hi>
明都水司屬工部<hi>詳工部門</hi>
　　客省<lb/>
　　<hi>臣</hi>等謹按馬端臨考不載客省而附見於知閤門<lb/>
　　事中以其為兼官且客省及四方館建炎初併歸<lb/>
　　東上閤門皆知閤總之也今考遼金元俱有客省<lb/>
<pb n="KR2m0014_WYG_056-34a"/>
　　明則改為行人司故增入之<lb/>
宋客省引進使官有客省使副使各二人掌國信使見<lb/>
辭宴賜及四方進奉四夷朝覲貢獻之儀受其幣而賓<lb/>
禮之掌其饔餼飲食還則頒詔書授以賜予宰臣以下<lb/>
節物則視其品秩以為等若文臣中散大夫武臣横行<lb/>
刺史以上還闕朝覲掌賜酒饌使闕則引進四方館閤<lb/>
門使副互權<lb/>
　徽宗大觀元年詔客省四方館不𨽻臺察政和二年<lb/>
<pb n="KR2m0014_WYG_056-34b"/>
　改定武選新階乃詔客省四方館引進司東西上閤<lb/>
　門所掌職務格法並令尚書省具上又詔高麗已稱<lb/>
　國信改𨽻客省欽宗靖康元年詔客省引進司四方<lb/>
　館西上閤門為殿廷應奉與東上閤門一司𨽻中書<lb/>
　省不𨽻臺察<lb/>
　引進司使副各二人掌臣僚藩國進奉禮物之事班<lb/>
　四方館上使闕則客省四方館互兼<lb/>
　四方館使二人掌進表章凡文武官朝見辭謝國忌<lb/>
<pb n="KR2m0014_WYG_056-35a"/>
　賜香及諸道元日冬至朔旦慶賀起居表章皆受而<lb/>
　進之郊祀大朝㑹則定外國使命及致仕未升朝官<lb/>
　父老陪位之版進士道䆁亦如之掌凡䕶塟賻贈朝<lb/>
　拜之事<lb/>
遼客省局官有使副使都林牙<hi>互見器物局門</hi>
南面客省官有都客省客省使左右客省使客省副使<lb/>
<hi>太宗會同元年置</hi>
　其屬四方館有使副使　引進司有使　㸃籖司有<lb/>
<pb n="KR2m0014_WYG_056-35b"/>
　同籖㸃籖司事　禮信司有勾當禮信司　又有禮<lb/>
　賓使司禮賓使<lb/>
金客省使掌接伴人使見辭之事官有使副使<lb/>
　又有引進使官有使副使掌進外方人使貢獻禮物<lb/>
　事又有典客署官有令丞又直長<hi>後罷</hi>以上俱屬宣徽<lb/>
　院<lb/>
元客省使掌直省舍人宣使等員選舉差遣之事官有<lb/>
使四人副使二人<lb/>
<pb n="KR2m0014_WYG_056-36a"/>
　至元九年置使二人一兼通事一不兼大徳元年增<lb/>
　置四人副二人直省舍人二人至元七年始置後増<lb/>
　至三十三人掌奏事給使差遣之役屬中書省<lb/>
　又有屬樞宻院者大使副使各二人有屬宣政院者<lb/>
　大使二人副使一人皆至元時置同謂之客省使<lb/>
　　<hi>臣</hi>等謹按百官志有通政院國初置驛以給使傳<lb/>
　　設托克托和斯以辨姦偽至元七年初立諸站都<lb/>
　　統領使司以總之設官六人後改通政院又分置<lb/>
<pb n="KR2m0014_WYG_056-36b"/>
　　大都上都兩院及江南分院至大間以其事歸兵<lb/>
　　部兩都仍置止管逹勒逹扎木齊延祐時仍兼領<lb/>
　　漢人扎木齊大都院使四人同知副使各二人僉<lb/>
　　院同僉院判經厯都事各一人上都無同僉其餘<lb/>
　　止各一人所屬廩給司掌諸王諸畨各省四方邊<lb/>
　　逺使客飲食供帳等事有提領司令司丞各一人<lb/>
　　與客省為近附載於此<lb/>
明行人司掌捧節奉使之事官有司正左右司副各一<lb/>
<pb n="KR2m0014_WYG_056-37a"/>
人行人三十七人<lb/>
　凡頒行詔赦冊封宗室撫諭諸畨徴聘賢才與夫賞<lb/>
　賜慰問賑濟軍旅祭祀咸叙差焉毎嵗朝審則行人<lb/>
　持節傳㫖法司遣戌囚徒送五府填精微册批繳内<lb/>
　府<lb/>
　初洪武十三年置行人司設行人左右行人尋改行<lb/>
　人為司正左右行人為左右司副更設行人三百四<lb/>
　十五人二十七年以所任行人奉使率不稱㫖定設<lb/>
<pb n="KR2m0014_WYG_056-37b"/>
　行人司官四十人咸以進士為之非奉㫖不得擅遣<lb/>
　行人之職始重建文中罷行人司而以行人𨽻鴻臚<lb/>
　寺永樂時復舊制<lb/>
南京行人司左司副一人<lb/>
　　内侍省<hi>金明女官附</hi>
遼北面著帳郎君院官有著帳郎君節度使著帳郎君<lb/>
司徒<hi>著帳郎君院約尼哈陶津汗以博果濟等三族害裕悦舒嚕家屬沒入幹里應天皇太后知國政析</hi>
<hi>出之以為著帳郎君娘子每加矜恤世宗悉免之其後内族外戚及世官之家犯罪者皆沒入幹里人户益衆</hi>
<pb n="KR2m0014_WYG_056-38a"/>
<hi>因復故名皇太后皇太妃帳皆有著帳諸局</hi>
　左右祗候郎君班詳衮司各有詳衮直長扎薩克轄<lb/>
　祗候郎君伊喇　又筆硯牌印裀褥燈燭牀幔殿幄<lb/>
　車輿御盞本班九局各有郎君<lb/>
著帳户司官有著帳節度使殿中<hi>著帳户本諸鄂爾多戸析出及諸色人犯</hi>
<hi>罪沒入凡御帳皇太后皇太妃皇后皇太子近位親王祗從伶官皆充其役</hi>
　承應小底局筆硯寢殿佛殿司藏習馬鷹坊湯藥尚<lb/>
　飲盥潄尚膳尚衣裁造各有實逹爾<lb/>
<pb n="KR2m0014_WYG_056-38b"/>
　　遼史百官志曰古者刑人不在君側叛逆家屬設<lb/>
　　為著帳執事禁衛可為寒心此遼世所以多變起<lb/>
　　肘腋與<lb/>
南面内侍省官有黄門令内謁者内侍省押班内侍左<lb/>
廂押班右廂押班契丹漢兒渤海内侍都知左右承宣<lb/>
使<lb/>
　所屬内庫有都提㸃尚衣庫有使湯藥局有都提㸃<lb/>
　勾當湯藥内侍省等官<lb/>
<pb n="KR2m0014_WYG_056-39a"/>
又内省官有使副使<lb/>
　所屬内藏庫有提㸃<lb/>
又上京内省司東京内省司俱有使副使<lb/>
　東京大内不置宫嬪惟以内省使副判官守之<lb/>
金近侍局官有提㸃又有使副使掌侍從承敕令轉進<lb/>
奏帖<hi>㤗和八年設</hi>又有直長<hi>大定十八年増二人又奉御十六人舊名入寢殿實逹爾奉職</hi>
<hi>三十人舊名不入寢殿實逹爾又名外帳實逹爾皆大定十二年更</hi>
　右屬殿前都㸃檢司<lb/>
<pb n="KR2m0014_WYG_056-39b"/>
宫闈局<hi>舊名宫闈司大定二年改為局舊設令丞改為使副</hi>掌宫中閣門之禁有<lb/>
提㸃使副使率隨位都監司監及内直<hi>一百七十人後作一百七十九</hi>
<hi>人</hi>各給其事又有直長<lb/>
内侍局掌正位閤門之禁令丞各二人率殿位都監同<lb/>
殿及御直<hi>御直内直共六十四人明昌元年分宫闌局正位内直置初𨽻宫闈局</hi>各給其<lb/>
事又局長二人<lb/>
　東<hi>當作閤</hi>門都監同監諸隨殿位承應都監同監掌各<lb/>
　位承應及門禁管鑰<hi>諸隨殿位都監同監以殿稱者曰昭明殿承徽殿隆徽殿鸞翔</hi>
<pb n="KR2m0014_WYG_056-40a"/>
　<hi>殿崇儀殿迎暉殿藻珠殿瑞寧殿囘春殿芸香殿瑞像殿廣仁殿睿思殿滋福殿資正殿邇英殿寧福殿</hi>
　<hi>仁安殿以位稱者曰凝福温芳二位瑶華柔則二位嘉福等殿位順儀位太師位崇妃位惠妃位温妃位</hi>
　<hi>真妃位麗妃位宣儀位莊獻妃位又有以院稱者曰長慶院仙韶院以宫稱者曰東宫孝寧宫以苑以國</hi>
　<hi>稱者曰瓊林苑廣樂園京後園又有以寺稱者曰報徳寺報㤙寺孝嚴寺皆安御容處也外此又有三廟</hi>
　<hi>未詳其制至諸閤門則為貞和門右昇平門長樂門瑞華門寶昌門會昌門西華門</hi>
内侍寄禄官<hi>泰和二年設初𨽻宫闈局尋直𨽻宣徽院</hi>所以升用内侍局御<lb/>
直内直有年勞者<lb/>
又有中常侍　給事中　内殿通直<hi>先名内殿給使</hi>　黄門郎<lb/>
<pb n="KR2m0014_WYG_056-40b"/>
　内謁者　内侍殿頭　内使高品　内侍高班<lb/>
　右俱屬宣徽院<lb/>
　　金史完顏額爾克傳劉祁曰金人南渡之後近侍<lb/>
　　之權尤重蓋宣宗喜用其人以為耳目伺察百官<lb/>
　　故奉御輩採訪民間號行路御史或得一二事即<lb/>
　　入奏之因責臺官漏泄皆抵罪又方面之柄雖委<lb/>
　　將帥又差一奉御在軍中號曰監戰每臨機應變<lb/>
　　多為所牽制過敵則先奔故師多喪敗<lb/>
<pb n="KR2m0014_WYG_056-41a"/>
　　<hi>臣</hi>等謹按金史錫黙愛實傳天興時近侍干預朝<lb/>
　　政愛實上章諫曰今近侍權太重將相大臣不敢<lb/>
　　與之相抗自古僕御之臣不過供給指使而已雖<lb/>
　　名僕臣亦必選擇正人今不論賢否惟以世胄或<lb/>
　　吏員為之夫給使令之材使預社稷大計此輩果<lb/>
　　何所知乎據此則金之近侍亦非盡宦䜿也<lb/>
元侍正府掌内廷近侍之人<hi>領舒庫爾齊四百人</hi>侍正一十四人<lb/>
同知叅府侍判各二人又經厯都事照磨各一人<hi>文宗至順</hi>
<pb n="KR2m0014_WYG_056-41b"/>
<hi>二年置</hi>
　所領奉御二十四人<hi>尚冠尚衣尚鞶尚沐尚飾兼尚輦各有奉御二人副奉御二人</hi>
　<hi>又奉御掌簿四人文崇天厯初置以四集賽之舒庫爾齊為之</hi>拱衛直都指揮使司<lb/>
　為其屬<lb/>
明宦官十二監每監太監各一人左右少監左右<lb/>
監丞典簿各一人長隨奉御無定員<hi>此洪武舊制也後漸更華</hi>
<hi>詳見各條下</hi>
　司禮監<hi>提督太監掌印太監各一人秉筆太監隨堂太監書籍名畫等庫掌司内書堂掌司六科</hi>
<pb n="KR2m0014_WYG_056-42a"/>
　<hi>廊掌司典簿無定員提督掌督理皇城内一應儀禮刑名及鈐束長隨當差聽事各役闗防門禁催督光</hi>
　<hi>禄供應等事掌印掌理内外章奏及御前勘合秉筆隨堂掌章奏文書照閣票批硃掌司各掌所司典簿</hi>
　<hi>典記奏章及諸出納號簿</hi>　内官監<hi>掌印太監一人總理管理僉書典簿掌司寫字監工無定</hi>
　<hi>員掌木石瓦土塔材東行西行油漆婚禮火藥十作及水鹽庫營造庫皇壇庫凡國家營造宫室陵墓并</hi>
　<hi>銅錫粧奩器用暨氷窖諸事</hi>　御用監<hi>掌印太監一人裏外監把總二人典簿掌司寫字監</hi>
　<hi>工無定員凡御前所用圍屏牀榻諸木器及紫檀象牙烏木螺甸諸玩器皆造辦之又有仁智殿監工一</hi>
　<hi>人掌武英殿中書承㫖所寫書籍畫冊等奏進御前</hi>　司設監<hi>員同内官監掌鹵簿儀仗帷幙</hi>
　<hi>諸事</hi>　御馬監<hi>掌印監督提督太監各一人騰驤四衛營各設監官掌司典簿冩字挐馬等員</hi>
<pb n="KR2m0014_WYG_056-42b"/>
　<hi>象房有掌司等官</hi>　神宫監<hi>掌印太監一人僉書掌司管理無定員掌太廟各廟灑掃香燈</hi>
　<hi>等事</hi>　尚膳監<hi>掌印太監一人提督光禄太監一人總理一人管理僉書掌司冩字監工及各</hi>
　<hi>牛羊等房厰監工無定員掌御膳及宫内食用并筵宴諸事</hi>　尚寶監<hi>掌印一人僉書掌司</hi>
　<hi>無定員掌寶璽敕符將軍印信凡用寶外尚寶司以揭帖赴監請㫖至女官尚寶司領取監視外司用訖</hi>
　<hi>存號簿繳進</hi>　印綬監<hi>員同尚寶掌古今通集庫并鐵券誥敕帖黄印信勘合符驗信符諸</hi>
　<hi>事</hi>　直殿監<hi>員同上掌各殿/及廊廡掃除事</hi>　尚衣監<hi>掌印太監一人管理僉書</hi>
　<hi>掌司監工無定員掌御用冠冕袍服及履舄靴韈之事</hi>　都知監<hi>掌印太監一人僉書掌司</hi>
　<hi>長随奉御無定員舊掌各監行移閘知勘合之事後惟隨駕前導警蹕</hi>
<pb n="KR2m0014_WYG_056-43a"/>
四司舊制毎司各司正一人左右司副一　人<hi>後漸更易詳下</hi>
　惜薪司<hi>掌印大監一人總理僉書掌道掌司寫字監工及外厰北厰南厰新南厰新西厰各設僉</hi>
　<hi>書監工俱無定員掌所用薪炭之事</hi>　鐘鼓司<hi>掌印太監一人僉書司房學藝官無定員掌管</hi>
　<hi>出朝鐘鼓及内樂傳竒遇錦打稻諸雜戯</hi>　寶鈔司<hi>掌印太監一人僉書管理監工無定員掌</hi>
　<hi>造粗細革紙</hi>　混堂司<hi>掌印太監一人僉書監工無定員掌沐浴之事</hi>
八局舊制每局大使一人左右副使各一人<lb/>
　兵仗局<hi>掌印太監一人提督軍器庫太監一人管理僉書掌司寫字監工無定員掌製造軍器火</hi>
　<hi>藥局屬之</hi>　銀作局<hi>掌印太監一人管理僉書寫字監工無定員掌打造金銀器飾</hi>　浣<lb/>
<pb n="KR2m0014_WYG_056-43b"/>
　衣局<hi>掌印太監一人僉書監工無定員凡宫人年老及罷退廢者發此局居住惟此局不在皇城内</hi>
　　巾帽局<hi>掌印太監一人管理僉書掌司監工無定員掌宫内使帽靴駙馬冠靴及藩王之國</hi>
　<hi>諸旗尉帽靴</hi>　鍼工局<hi>員同巾帽局掌/造宫中衣服</hi>　内織染局<hi>員同上掌</hi>
　<hi>染造御用及宫内應用縀匹城西藍靛厰為外局外署</hi>　酒醋麫局<hi>員同上掌宫内食用</hi>
　<hi>酒醋糖醬麫豆諸物與御酒房不相統轄</hi>　司苑局<hi>員同上掌蔬菜𤓰果</hi>
　　職官志曰十二監四司八局所謂二十四衙門也<lb/>
　其外有内府供用庫<hi>掌印太監一人總理管理掌司寫字監工無定員掌宫内及山</hi>
　<hi>陵等處内官食米及御用黄蠟白蠟沉香等香凡油蠟等庫俱屬之舊制各庫設官同八局</hi>　司<lb/>
<pb n="KR2m0014_WYG_056-44a"/>
　鑰庫<hi>員同上掌收貯制錢以給賞賜</hi>　内承運庫<hi>掌印太監一人近侍僉書太監十人</hi>
　<hi>掌司寫字監工無定員掌大内庫藏凡金銀及諸寶貨總𨽻之</hi>　十庫甲字<hi>掌貯銀硃黄丹</hi>
　<hi>鳥梅藤黄水銀諸物</hi>　乙字<hi>掌貯奏本等紙及/各省所解胖襖</hi>　丙字<hi>掌貯絲綿布疋</hi>
　　丁字<hi>掌貯生漆桐油等物</hi>　戊字<hi>掌貯所解弓/箭盔甲等物</hi>　承運<hi>掌貯黄白</hi>
　<hi>生絹</hi>　廣盈<hi>掌貯紗羅/諸帛疋</hi>　廣惠<hi>掌造貯巾帕梳籠刷抿錢貫鈔錠之類</hi>
　贓罰<hi>掌役入官物已上各掌庫一人貼庫僉書無定員</hi>　御酒房<hi>提督太監一人僉書</hi>
　<hi>無定員掌造御用酒</hi>　御藥房<hi>提督太監正副二人分兩班近侍醫官無定員職掌御用藥餌</hi>
　<hi>與太醫院官相表裏</hi>　御茶房<hi>提督太監正副二人分兩班近侍無定員職司供奉茶酒𤓰果</hi>
<pb n="KR2m0014_WYG_056-44b"/>
　<hi>及進御膳</hi>　牲口房<hi>提督太監一人僉書無/定員牧養異獸珍禽</hi>　刻漏房<hi>掌房</hi>
　<hi>一人僉書無定員掌宫每日時刻每一時即令直殿監官入宫換牌夜報刻水</hi>　更鼓房<hi>有罪</hi>
　<hi>内官職司之</hi>　甜食房<hi>掌房一人協同無定員掌造辦虎眼窝絲等糖及諸甜食𨽻御用監</hi>
　　彈子房<hi>掌房一人僉書數人專備泥彈</hi>　靈臺<hi>掌印太監一人僉書近侍㸔時近侍</hi>
　<hi>無定員掌觀星氣雲物測候災祥</hi>　絛作<hi>掌作一人協同無定員掌造各色兜羅絨及諸絛綬</hi>
　<hi>𨽻御用監</hi>　盔甲厰<hi>即舊鞍轡局/掌造軍器</hi>　安民厰<hi>舊名王恭厰各掌厰太監</hi>
　<hi>一人貼厰僉書無定員掌造銳砲火藥之類</hi>　午門　東華門　西華門<lb/>
　　奉天門　元武門　左右順門　左右紅門　皇<lb/>
<pb n="KR2m0014_WYG_056-45a"/>
　宫門　坤寧門　宫左右門　東宫春和門　後門<lb/>
　　左右門　皇城京城内外諸門<hi>各門正一人管事無定員司晨昏啟</hi>
　<hi>閉闗防出入舊設門正門副各一人</hi>　提督東厰<hi>掌印太監一人掌班領班司房無定員貼</hi>
　<hi>刑二人掌刺緝刑獄之事舊選各監中一人提督後專用司禮秉筆第二人或第三人為之其貼刑官則</hi>
　<hi>用錦衣衛千百戸為之凡内官司禮監掌印權如外廷元輔掌東厰權如總憲秉筆隨堂視衆輔各設私</hi>
　<hi>臣掌家掌班司房等員</hi>　提督西厰<hi>不常設惟汪直谷大用置之劉瑾又設西内厰尋俱</hi>
　<hi>罷革</hi>　提督京營<hi>提督太監坐營太監監鎗掌司僉書俱無定員始於景帝景㤗元年</hi>
　文書房<hi>掌房十人掌收通政司毎日封進本章并會極門京官及各藩所上封本其在外之閣票</hi>
<pb n="KR2m0014_WYG_056-45b"/>
　<hi>在内之搭票一應諭㫖御批俱由文書房落底簿發几升司禮者必由文書房出如外廷之詹翰也</hi>
　禮儀房<hi>提督太監一人司禮掌印或秉筆攝之掌司寫字管事長隨無定員掌一應選婚選駙馬</hi>
　<hi>誕皇太子女選擇乳婦諸吉禮</hi>　中書房<hi>掌房一人散官無定員掌管文華殿中書所寫書籍</hi>
　<hi>對聨扇柄等件承㫖發寫完日奏進</hi>　御前近侍<hi>曰乾清宫管事督理御用諸事曰打卯牌</hi>
　<hi>子掌隨朝捧劍俱位居司禮東厰提督守備之次曰御前牌子曰煖殿曰管櫃子曰贊禮曰答應長隨曰</hi>
　<hi>當差聴事曰挐馬尚冠尚衣尚履皆近侍也</hi>　南京守備<hi>正副守備太監各一人䕶衛留</hi>
　<hi>都為司禮監外差</hi>　天壽山守備<hi>太監一人轄各陵守陵太監職司䕶衛</hi>　湖<lb/>
　廣承天府守備<hi>太監一人轄承徳荆襄地方䕶衛興寧</hi>　織造<hi>提督太監南京</hi>
<pb n="KR2m0014_WYG_056-46a"/>
　<hi>一人蘓州一人杭州一人掌織造御用龍衣</hi>　鎮守<hi>鎮守太監始於仁宗洪熙徧設於英宗正</hi>
　<hi>統凡各省各鎮無不有鎮守太監至世宗嘉靖八年後始革</hi>　市舶<hi>廣東福建浙江三市舶司</hi>
　<hi>各設太監提督後罷浙江福建二司惟存廣東司</hi>　監督倉塲<hi>各倉各塲俱設監督太監</hi>
　　諸陵神宫監<hi>各陵俱設神宫監太監守陵</hi>　其外之監軍採辦<lb/>
　糧税礦闗等使不常設者不可勝紀也<lb/>
　初吳元年置内史監<hi>設監令丞奉御内史典簿</hi>皇門官<hi>設皇門使副</hi>後<lb/>
　改置内使監御用監<hi>名設令一人丞二人奉御典簿</hi>皇門官<hi>門正副</hi>春<lb/>
　宫門官<hi>正副</hi>御馬司<hi>司正/副</hi>尚寶兼守殿<hi>尚冠尚衣尚佩尚履尚藥紀事</hi>
<pb n="KR2m0014_WYG_056-46b"/>
　<hi>等奉御</hi>　洪武二年定置内使監<hi>奉御六十人尚寶一人尚冠七人尚衣十</hi>
　<hi>人尚佩九人尚藥七人紀事二人執膳四人司脯二人司香四人太廟司香四人涓潔二人</hi>置尚<lb/>
　酒尚醋尚麫尚染四局<hi>局設正一人副二人</hi>御馬御用二司<hi>設正</hi>
　<hi>一人副二人</hi>内府庫<hi>設大使一人/副使二人</hi>内倉監<hi>設令一人丞二人</hi>及置<lb/>
　東宫典壐典翰典膳典服典藥典乗兵六局<hi>局設局郎一人</hi>
　<hi>丞一人</hi>又置午門等十三門官<hi>各設門正一人副一人</hi>東宫門官<lb/>
　春和門等四門<hi>各設門正一人副一人</hi>三年置王府承奉司<hi>設承</hi>
　<hi>奉一人承奉副二人典寶典服典膳三所各設正一人副一人門官設門正一人副一人</hi>六年改<lb/>
<pb n="KR2m0014_WYG_056-47a"/>
　御用監為供奉司<hi>設官五人</hi>内倉監為内府倉<hi>以監令為大使丞為</hi>
　<hi>副使</hi>内府庫為承運庫<hi>仍設大/使副使</hi>尋置紀事司<hi>以宦者張翊為司正</hi>
　又考前代糾劾内官之法置内正司<hi>設司正副各一人</hi>專糾<lb/>
　内官失儀及不法者旋改為典禮司又改為典禮紀<lb/>
　察司十年置神宫内使監<hi>設監令丞司香奉御典簿</hi>天地壇神壇<lb/>
　各祠祭署<hi>設署令丞司香奉御</hi>甲乙丙丁戊五庫<hi>各設大使副使</hi>及皇<lb/>
　城門官端門等十六門<hi>各設門正副</hi>十二年更置尚衣尚<lb/>
　冠尚履三監針工皮作巾帽三局改尚佩局為尚佩<lb/>
<pb n="KR2m0014_WYG_056-47b"/>
　監十六年置内府寶鈔廣源廣惠二庫職掌出納楮<lb/>
　幣入則廣源庫掌之出則廣惠庫掌之<hi>寶鈔廣源庫設大使一人</hi>
　<hi>用流官内副使一人用内官寶鈔廣惠庫設大使二人副使二人俱流官内官兼用</hi>十七年更<lb/>
　定内官諸監庫局品職内官監<hi>令一入丞二人典簿一人</hi>神宫監<lb/>
　<hi>設令丞奉御各一人</hi>尚寶監<hi>設令丞/各一人</hi>尚衣監<hi>設令丞各一人奉御四人</hi>尚膳<lb/>
　監<hi>設令丞各一人</hi>司設監<hi>設令丞各一/人奉御四人</hi>司禮監<hi>設令丞各一人</hi>御馬<lb/>
　監<hi>設令丞各一人</hi>直殿監<hi>設令一人/丞四人</hi>小内使<hi>十五人</hi>宫門承制<lb/>
　<hi>設奉御五人</hi>宫門守門官<hi>設門正一/人副四人</hi>内承運庫<hi>設大使一人副使二</hi>
<pb n="KR2m0014_WYG_056-48a"/>
　<hi>人</hi>司鑰庫<hi>設大使一人/副使一人</hi>巾帽局針工局織染局<hi>各設大使</hi>
　<hi>副使各一人</hi>顏料局司苑局司牧局<hi>各設大使一人</hi>皆於内官内<lb/>
　選用二十八年重定内官監司庫局與諸門官并東<lb/>
　宫六局王府承奉官等職秩凡内官監十一<hi>曰神宫監曰尚</hi>
　<hi>寶監曰孝陵神宫監曰尚膳監曰尚衣監曰司設監曰内官監曰司禮監曰御馬監曰印綬監曰直殿監</hi>
　<hi>皆設太監一人左右少監各一人左右監丞各一人典簿一人又設長隨奉御</hi>各門官七<hi>午門</hi>
　<hi>東華門西華門元武門奉天門左順門右順門皆設門正一人副一人</hi>司二<hi>曰鐘鼓司曰惜薪司</hi>
　<hi>皆設司正一人左右司副各一人</hi>局庫九<hi>曰兵仗局曰内織造局曰針工局曰巾帽局曰司苑</hi>
<pb n="KR2m0014_WYG_056-48b"/>
　<hi>局曰酒醋麫局曰内承運庫曰司鑰庫曰内府供用庫毎局庫皆設大使一人左右副使各一人</hi>東<lb/>
　宫典璽典藥典膳典服典兵典乘六局<hi>各設局郎一人局丞二人</hi>
　<hi>惟典璽局増設紀事奉御</hi>親王府承奉司<hi>設承奉正/承奉副</hi>所三<hi>曰典寶所曰典</hi>
　<hi>膳所曰典服所各設正一人副一人</hi>門官<hi>設門正副/各一人</hi>又設内使十人<hi>司冠</hi>
　<hi>一人司衣三人司佩司履各一人司藥司矢各二人</hi>各公主位下設中使司<hi>司正</hi>
　<hi>司副各一人</hi>三十年置都知監<hi>設太監一人左右少監各一人左右監丞各一人典</hi>
　<hi>簿一人</hi>又置銀作局<hi>設大使一人</hi>
　　職官志太祖時嘗謂侍臣曰朕觀周禮奄寺不及<lb/>
<pb n="KR2m0014_WYG_056-49a"/>
　　百人後世至踰數千因用階亂此曹止可供灑掃<lb/>
　　給使令非别有委任毋令過多又言此曹善者千<lb/>
　　百中不一二惡者常千百若用為耳目即耳目蔽<lb/>
　　用為心腹即心腹病馭之之道在使之畏法不可<lb/>
　　使有功畏法則檢束有功則驕恣有内侍事帝最<lb/>
　　乆微言及政事立斥之終其身不召因定制内侍<lb/>
　　毋許識字洪武十七年鑄鐵牌文曰内臣不得干<lb/>
　　預政事犯者斬置宫門中又敇諸司毋得與内官<lb/>
<pb n="KR2m0014_WYG_056-49b"/>
　　監文移往來然二十五年命聶慶童往河州敕諭<lb/>
　　茶馬中官奉使行事已自此始成祖亦嘗云朕一<lb/>
　　遵太祖訓無御寶文書即一軍一民中官不得擅<lb/>
　　調發有私役應天工匠者立命錦衣逮治顧中官<lb/>
　　四出實始永樂元年李興等齎敕勞暹羅國王此<lb/>
　　奉使外國之始也三年命鄭和等率兵二萬行賞<lb/>
　　西洋古里滿剌諸國此將兵之始也八年敕王安<lb/>
　　等監都督譚青等軍馬靖廵視甘肅此監軍廵視<lb/>
<pb n="KR2m0014_WYG_056-50a"/>
　　之始也及洪熙元年以鄭和領下畨官軍守備南<lb/>
　　京遂相沿不改敕王安鎮守甘肅而各省鎮皆設<lb/>
　　鎮守矣宣徳四年特設文書房命大學士陳山專<lb/>
　　授小内使書而太祖不許識字讀書之制由此而<lb/>
　　廢賜王瑾金英印記則與諸密勿大臣同賜金英<lb/>
　　范𢎞等免死詔則又無異勲臣之鐡券也英之王<lb/>
　　振憲之汪直武之劉瑾熹之魏忠賢太阿倒握威<lb/>
　　福下移神宗礦税之使無一方不罹厥害其他怙<lb/>
<pb n="KR2m0014_WYG_056-50b"/>
　　勢薫灼不可勝紀而䕃弟䕃姪封伯封公則撓官<lb/>
　　制之大者莊烈帝初翦大憝中外頌聖既而鎮守<lb/>
　　出征督餉坐營等事無一不命中官為之而明亦<lb/>
　　遂亡矣<lb/>
　　女官<lb/>
　　<hi>臣</hi>等謹按馬端臨考載有周禮九嬪世婦女御女<lb/>
　　祝女史等名畧見於官數門自周以後皆不載今<lb/>
　　考宋遼二史固無可據者若金之宫人女官職員<lb/>
<pb n="KR2m0014_WYG_056-51a"/>
　　品秩百官志謂皆同唐制<hi>新唐書百官志云唐因隋制</hi>明初悉<lb/>
　　仍之故附詳於左<lb/>
金宫人女官職員有尚宫尚儀尚服尚食尚寢尚功各<lb/>
二人分領二十四司又宫正二人<lb/>
　尚宫掌導引皇后管司記司言司簿司闈仍總知五<lb/>
　尚須物出納等事<hi>司記典記掌記各二人掌在内諸文書出入目録為記審訖付行縣</hi>
　<hi>印等事女史六人掌職文簿司言典言掌言各二人女史四人掌宣𫝊啓奏之事司簿典簿掌簿各二人</hi>
　<hi>女史六人掌宫人名簿廪賜之事司闈典闈掌闈各六人女史四人掌宫闈名簿管鑰之事</hi>
<pb n="KR2m0014_WYG_056-51b"/>
　尚儀掌禮儀起居管司籍司樂司賓司贊事<hi>司籍典籍掌籍</hi>
　<hi>各二人女史十人掌經籍教學紙筆几案之事司樂典樂掌樂各四人女史二人掌音樂之事司賓典賓</hi>
　<hi>掌賓各二人女史二人掌賓客參見朝㑹引導之事司贊典贊掌贊各二人女史彤史各二人掌禮儀班</hi>
　<hi>序設板贊拜之事</hi>
　尚服掌司寶司衣司飾司仗之事<hi>司寶典寶掌寶各二人女史四人掌</hi>
　<hi>珍寶符契圖籍之事司衣典衣掌衣各二人女史四人掌御衣服首飾之事司飾典飾掌飾各二人女史</hi>
　<hi>二人掌膏沐巾櫛服玩之事司仗典仗掌仗各二人女史二人掌仗衛兵器之事</hi>
　尚食掌知御膳進食先嘗司膳司醖司藥司饎事<hi>司膳</hi>
<pb n="KR2m0014_WYG_056-52a"/>
　<hi>典膳掌膳各四人女史四人掌膳羞器皿司醖典醖掌醖各二人女史二人掌酒醖司藥典藥掌藥各二</hi>
　<hi>人女史二人掌醫藥司饎典饎掌饎各二人女史二人掌宫人食并柴炭之事</hi>
　尚寢管司設司與司苑司燈事<hi>司設典設掌設各二人女史二人掌帷帳</hi>
　<hi>牀褥衴席洒掃鋪設司輿典輿掌輿各二人女史二人掌輿輦繖扇羽儀司苑典苑掌苑各二人女史二</hi>
　<hi>人掌苑囿種植蔬果司燈典燈掌燈各二人女史二人掌燈油火燭</hi>
　尚功掌女功管司製司珍司綵司計<hi>司製典製掌製各二人女史二</hi>
　<hi>人掌裁縫衣服纂組之事司珍典珍掌珍各二人女史二人掌金珠玉寶財貨之事司綵典綵掌綵各二</hi>
　<hi>人女史二人掌錦文緋綵絲帛之事司計典計掌計各二人女史二人掌支度衣服飲食柴炭雜物之事</hi>
<pb n="KR2m0014_WYG_056-52b"/>
　宫正掌總知宫内格式糾正推罰之事司正二人同<lb/>
　掌典正二人糾察違失女史四人<lb/>
明太祖吳元年置内職女官六尚局洪武五年定為六<lb/>
局一司局曰尚宫曰尚儀曰尚服曰尚食曰尚寢曰尚<lb/>
功司曰宫正<hi>尚宫二人尚儀尚服尚食尚寢尚功各一人宫正一人</hi>六局分領二<lb/>
十四司毎司或二人或四人<hi>司記司言司簿司樂司寶司衣司飾司醖司藥司供</hi>
<hi>司輿司苑司珍司綵司計各二人司闈司籍司賓司贊司仗司饌司設司燈司製各四人</hi>女史十八<lb/>
人<hi>尚功局六人餘五局及宫正司各二人</hi>
<pb n="KR2m0014_WYG_056-53a"/>
　　<hi>臣</hi>等謹按職官志洪武二十二年授宫官敕服勞<lb/>
　　多者或五載六載得歸父母聽婚嫁年髙者許歸<lb/>
　　願留者聽現授職者家給與禄二十七年六局各<lb/>
　　鑄印給之永樂後職盡移於宦官其宫官所存者<lb/>
　　惟尚寶四司而已<hi>以上未見有稱尚寶者殆指尚服内四寶四司也</hi>若局<lb/>
　　司之所職掌大畧與金相同故不贅載<lb/>
　　樞宻院<lb/>
宋樞宻院編修官二人監三省樞宻院門<lb/>
<pb n="KR2m0014_WYG_056-53b"/>
　髙宗紹興時置舊係差小使臣及内侍官充寧宗嘉<lb/>
　定六年詔以曾經作縣通判資序人充小使臣省罷<lb/>
　内侍官改以三省樞宻院門譏察官繫銜<lb/>
又有主管三省樞宻院架閣文字一　人<lb/>
　嘉定八年置以選人京朝官通差<lb/>
又有編修敕令所掌裒集詔㫖纂類成書官有提舉宰<lb/>
相兼同提舉執政兼詳定侍從官兼刪定就職事内差<lb/>
兼<lb/>
<pb n="KR2m0014_WYG_056-54a"/>
　孝宗乾道六年敕令所以右丞相虞允文提舉叅知<lb/>
　政事梁克家同提舉淳熙十五年罷光宗紹熙二年<lb/>
　復置局寧宗慶元二年復置提舉以右丞相余端禮<lb/>
　兼同提舉以叅知政事京鏜兼仍以編修敕令所為<lb/>
　名<hi>以上據職官志補馬考所未備</hi>
理宗寳祐四年十一月以張磻同知樞宻院事丁大全<lb/>
簽書院事馬天驥同簽書院事<lb/>
度宗咸淳九年四月詔復置樞宻院<lb/>
<pb n="KR2m0014_WYG_056-54b"/>
　先是三月詔建機速房以革樞宻院漏泄兵事稽違<lb/>
　邊報之弊至是復置<hi>互見中書省</hi>
遼契丹北樞宻院掌兵機武銓羣牧之政凡契丹軍馬<lb/>
皆屬焉官有使知使事知院事副使知副使事同知使<lb/>
事簽書院事都承㫖副承㫖林牙知北院貼黄給事北<lb/>
院知聖㫖頭子事掌頭子敞史郎君<lb/>
　北樞宻院中丞司官有北南樞宻院㸃檢中承司事<lb/>
　總知中丞司事北院左中丞右中丞同知中丞司事<lb/>
<pb n="KR2m0014_WYG_056-55a"/>
　北院侍御<lb/>
　以其牙帳居大内帳殿之北故名北院元好問所謂<lb/>
　北衙不理民是也<lb/>
契丹南樞宻院掌文銓部族丁賦之政凡契丹人民皆<lb/>
屬焉<hi>設官員數與北樞宻院同</hi>
　南樞宻院中丞司<hi>設官亦與北樞宻院中丞司同</hi>
　以其牙帳居大内之南故名南院元好問所謂南衙<lb/>
　不主兵是也<lb/>
<pb n="KR2m0014_WYG_056-55b"/>
　又有額珍尼果齊噶所掌未詳乃約尼故官後併樞<lb/>
　宻院<lb/>
行樞宻院為行軍官有左右林牙有叅謀<lb/>
　又行軍都統所有監軍有行軍諸部都監有監戰有<lb/>
　都統副都統有都監　行軍都押司有都押官副押<lb/>
　官　行軍都部署司　先鋒使司　先鋒都統所<lb/>
　左右兩翼軍都統所　中軍都統所　御營都統所<lb/>
　　逺探軍有小校有伊喇　候騎有偵候有候人有<lb/>
<pb n="KR2m0014_WYG_056-56a"/>
　伊喇<lb/>
　又有東征都統所統軍司先鋒使司等官<lb/>
南面漢人樞宻院掌漢人兵馬之政官有使知使事知<lb/>
院事副使同知院事知副使事直學士其屬有都承㫖<lb/>
副承㫖吏房承㫖兵刑房承㫖户房主事㕔房主事<hi>即工</hi>
<hi>部</hi>
　漢人樞宻院本兵部之職在周為大司馬漢為太尉<lb/>
　唐季宦官用事内置樞宻院後改用士人晉天福中<lb/>
<pb n="KR2m0014_WYG_056-56b"/>
　廢開運元年復置太祖初有總知漢兒司事太宗入<lb/>
　汴因晉置樞宻院初兼尚書省<lb/>
　　遼史興宗紀重熙二十一年七月詔北南樞宻院<lb/>
　　日再奏事二十二年十一月詔諸職事官以禮受<lb/>
　　代及以罪去者置籍嵗申樞宻院又蕭孝忠傳重<lb/>
　　熙十二年入朝拜北樞宻使國制以契丹漢人分<lb/>
　　北南院樞宻治之孝忠奏一國二樞宻風俗所以<lb/>
　　不同若併為一天下幸甚事未及行<lb/>
<pb n="KR2m0014_WYG_056-57a"/>
金樞宻院掌凡武備機宻之事使副使簽書院事同簽<lb/>
院事各一人<lb/>
　又經厯都事各一人掌受事付事檢勾稽失省署文<lb/>
　牘兼知宿直之事架閣庫管勾一人知法二人掌檢<lb/>
　斷各司取法之事餘檢法同<lb/>
　太祖天輔七年始置於廣寧府太宗天㑹三年下燕<lb/>
　山初以左企弓為使後以劉彦宗初猶如遼南院之<lb/>
　制後則否泰和六年嘗改為元帥府<lb/>
<pb n="KR2m0014_WYG_056-57b"/>
　　<hi>臣</hi>等謹按帝紀宣宗興定二年二月御史以北丘<lb/>
　　退請汰各處行樞宻院元帥府冗官尚書以為非<lb/>
　　便帝從尚書言仍舊制是金又有行樞宻矣若哀<lb/>
　　宗天興元年正月置尚書省樞宻院於宫中以便<lb/>
　　召問則尤一時設之非定制也<lb/>
元樞宻院掌天下兵甲機宻之務凡宫禁宿衛邊庭軍<lb/>
翼征討戍守簡閲差遣舉功轉官節制調度無不由之<lb/>
官有知院六人同知四人副樞僉院同僉院判參議各<lb/>
<pb n="KR2m0014_WYG_056-58a"/>
二人<lb/>
　又經厯二人都事四人承發兼照磨二人架閣庫管<lb/>
　勾同管勾各一人<lb/>
　中統四年置副使二人僉書一人至元七年置同知<lb/>
　院事院判各一人二十八年始置知院一人増院判<lb/>
　一人又以中書平章商量院事大徳十年増置知院<lb/>
　二人同知副樞僉院各五人同僉三人院判二人至<lb/>
　大三年知院七人同知副樞各二人僉院同僉各一<lb/>
<pb n="KR2m0014_WYG_056-58b"/>
　人院判二人革去議事平章延祐四年以分鎮北邊<lb/>
　増知院一人五年増同知一人後定置如前至至正<lb/>
　七年復置議事平章二人十三年令皇太子領樞宻<lb/>
　使如舊制十五年添設僉院院判各一人<lb/>
　所屬客省使<hi>詳客省門</hi>又有斷事官掌處决軍府之獄訟<lb/>
　増省不一後定置斷事官八人經厯一人<lb/>
行樞宻院國初有征伐之事則置之大征伐則止曰行<lb/>
院為一方一事而設則稱某處行樞宻院或與行省代<lb/>
<pb n="KR2m0014_WYG_056-59a"/>
設事已則罷<lb/>
　西川中統四年置官二人管四川軍民課税交鈔打<lb/>
　捕鷹房人匠及各投下應管公事節制官吏諸色人<lb/>
　等并軍官遷授征進等事始置於成都至元十年又<lb/>
　於重慶别置東川行樞宻院十三年併為一院尋復<lb/>
　分東川行院十六年罷兩川行院二十八年復立四<lb/>
　川行院於成都<lb/>
　江南至元十年罷河南省統軍司漢軍都元帥山東<lb/>
<pb n="KR2m0014_WYG_056-59b"/>
　行院置荆湖等路行院官三人淮西行院官二人掌<lb/>
　調度軍馬之事十二年罷十九年詔於揚州岳州俱<lb/>
　立行院官五人二十一年立沿江行院二十二年立<lb/>
　江西行院馬軍戍江州歩軍戍撫州二十八年徙岳<lb/>
　州行院於鄂州徙江淮行院於建康其後行院悉併<lb/>
　歸行省<lb/>
　甘肅至大四年置行院於甘州設甘肅等處行樞宻<lb/>
　院官四人提調西路軍馬後以甘肅省丞相提調遂<lb/>
<pb n="KR2m0014_WYG_056-60a"/>
　罷行院<lb/>
　河南致和元年分置專管調遣之事天厯元年罷<lb/>
　嶺北天厯二年置知院同知等官掌邊庭軍務凡大<lb/>
　小事宜悉從裁决<lb/>
　　<hi>臣</hi>等謹按百官志順帝至元三年四川及湖廣江<lb/>
　　西之境及江浙凡三處各置行樞宻院以鎮遏好<lb/>
　　亂之民毎處設知院同知僉院院判各一人湖廣<lb/>
　　江西二省所轄地里險逺添設同僉經厯等官至<lb/>
<pb n="KR2m0014_WYG_056-60b"/>
　　四年遂罷之至正十五年淮南江北則置於掦州<lb/>
　　十六年江浙則置於杭州十八年以山東等處行<lb/>
　　樞宻副使分院於漷州兼領屯田事十九年以河<lb/>
　　南行省平章兼河南山東等處行樞宻知院二十<lb/>
　　六年置福建江西等處行樞宻院<lb/>
　又所𨽻有左右翼屯田萬户府二分掌鄂端巴實伯<lb/>
　里迴環漢軍及大名衛輝新附之軍并迤東迴軍合<lb/>
　為屯田<hi>至元二十六年置延祐五年𨽻詹事院并入衛率府復改𨽻樞宻院定置兩府</hi>逹嚕<lb/>
<pb n="KR2m0014_WYG_056-61a"/>
　噶齊萬戸副萬戸經厯知事提控案牘各一人其屬<lb/>
　鎮撫各二人千戸八所<hi>逹嚕噶齊千户副千户各一人百戸五十九人彈壓十六</hi>
　<hi>人</hi>千戸四所<hi>逹嚕噶齊千户副千户各一人百戸五十二人彈壓八人</hi>　河南淮<lb/>
　北䝉古軍都萬户府都萬户副都萬户經厯知事提<lb/>
　控案牘各一人其屬鎮撫二人　巴咱爾萬户府萬<lb/>
　戸副萬户經厯知事提控案牘鎮撫各一人千户所<lb/>
　一十翼<hi>逹嚕噶齊千户副千户每翼各一人百户七十三人彈壓十人</hi>　濟古爾岱<lb/>
　萬户府萬户經厯知事提控案牘鎮撫各一人千户<lb/>
<pb n="KR2m0014_WYG_056-61b"/>
　所七翼<hi>千户各一人百戸三十八人彈壓七人</hi>　圖烈都萬户府萬戸<lb/>
　副萬户經厯知事提控案牘鎮撫各一人千户所九<lb/>
　翼<hi>千户各一人百戸六十二人彈壓九人</hi>　和尚萬戸府設官同上千<lb/>
　戸所六翼<hi>逹嚕噶齊四人千户六人副千户四人百戸四十七人彈壓六人</hi>砲手千<lb/>
　戸所一翼<hi>千戸一人百户六人彈壓一人</hi>哨馬千戸所一翼<hi>逹嚕噶齊千戸</hi>
　<hi>副千戸各一人彈壓二人百户九人□魯官二人</hi>　囘囘砲手軍匠上萬戸<lb/>
　府逹嚕噶齊萬戸副萬戸經厯知事提控案牘各一<lb/>
　人鎮撫二人千戸所三翼<hi>逹嚕噶齊千户副千户毎翼各一人百戸三十二人</hi>
<pb n="KR2m0014_WYG_056-62a"/>
　<hi>彈壓三人</hi>　山東河北䝉古大都督府掌各路軍民科差<lb/>
　征進及調遣總攝軍馬公事<hi>至元二十一年罷統軍司都元帥府立䝉古軍</hi>
　<hi>都萬户府大徳七年改山東河北䝉古軍都萬户府延祐五年罷天厯二年改立為大都督府</hi>大都<lb/>
　督三人同知副使各一人經厯都事承發兼照磨各<lb/>
　一人鎮撫二人所屬左手萬戸府<hi>萬戸副萬户經厯知事提控案牘鎮</hi>
　<hi>撫各一人其屬千户九翼千戸十一人百戸七十四人彈壓十一人</hi>右手萬戸府<hi>設官同前</hi>
　<hi>其屬千户九翼千户九人百户六十三人彈壓九人</hi>巴圖萬户府<hi>達嚕噶齊萬户副萬户經</hi>
　<hi>厯知事提控案牘鎮撫各一人其屬千户六翼千戸六人百户四十一人彈壓五人</hi>哈逹萬戸<lb/>
<pb n="KR2m0014_WYG_056-62b"/>
　府<hi>逹嚕噶齊萬户經厯知事提控案牘鎮撫各一人其屬千户八翼千户八人百戸二十四人彈壓八</hi>
　<hi>人</hi>䝉古回囘水軍萬戸府<hi>逹嚕噶齊萬户副萬戸經厯知事提控案牘各一人</hi>
　<hi>鎮撫二人其屬千户八翼逹嚕噶齊二人千戸六人百戸四十六人彈壓九人</hi>竒都噶萬戸<lb/>
　府<hi>設官同前其屬千户七翼千戸九人百戸三十五人彈壓八人又哈喇齊千戸翼千戸一人百戸四</hi>
　<hi>人彈壓一人洪澤屯田千户翼逹嚕噶齊千戸副千戸各一人百户十四人</hi>
　又有延安屯田打捕總管府管析居放良人户并兀<lb/>
　里吉思田地北來䝉古人戸逹嚕噶齊總管同知經<lb/>
　厯知事各一人其屬<hi>打捕屯田官一十二人</hi>　大寧海陽等處<lb/>
<pb n="KR2m0014_WYG_056-63a"/>
　屯田打捕所掌北京平灤等路析居放良布哷齊等<lb/>
　戸逹嚕噶齊長官各一人䝉古字教授儒學教授各<lb/>
　一人<lb/>
　　<hi>臣</hi>等謹按百官志行樞宻院後又有附載左右等<lb/>
　　七衛指揮使左右阿蘇衛唐古衛桂齊衛忠翊侍<lb/>
　　衛西域宗仁䝉古侍衛左右二翼䝉古侍衛虎賁<lb/>
　　各親軍都指揮使<hi>詳京衛門</hi>又左右衛率府<hi>詳東宫門</hi>因詳<lb/>
　　見各門故不贅載<lb/>
<pb n="KR2m0014_WYG_056-63b"/>
又有樞宻分院<lb/>
　衛輝分院<hi>至正十五年置</hi>　彰徳分院<hi>至正十五年置設同知副樞都事各一人</hi>
　　直沽分院<hi>至正十五年置設同知都事各一人</hi>　沂州分院<hi>至正十六年置</hi>
　<hi>以指揮使司轉焉</hi>
明太祖下集慶即置行樞宻院自領之尋罷改置大都<lb/>
督府<lb/>
　　王圻曰明不設行院分院遇有軍興征發則用兵<lb/>
　　部尚書侍郎帶銜以出畢仍囘部<lb/>
<pb n="KR2m0014_WYG_056-64a"/>
　　宣徽院<lb/>
　　<hi>臣</hi>等謹按馬端臨考宣徽院始於唐而罷於宋紹<lb/>
　　聖三年今考遼金元俱有之而元所屬有光禄寺<lb/>
　　至明則竟改光禄寺矣<lb/>
宋宣徽院南渡後不復再置<lb/>
遼宣徽北院掌北院御前祗應之事官有使知院事副<lb/>
使同知院事<lb/>
　又有宣徽南院設官與所掌俱同北院<lb/>
<pb n="KR2m0014_WYG_056-64b"/>
南面宣徽院官有院使知院事副使同知使事同知院<lb/>
事<lb/>
　又有南京宣徽院官有使知使事知院事副使同知<lb/>
　院事<lb/>
　　<hi>臣</hi>等謹按百官志宣徽院視工部太宗㑹同元年<lb/>
　　置惟南京宣徽院未詳所自始<lb/>
金宣徽院掌朝㑹燕享凡殿廷禮儀及監知御膳官有<lb/>
左右使同知院事同僉院事判官<hi>所𨽻弩手傘子二百三十九人控鶴二百</hi>
<pb n="KR2m0014_WYG_056-65a"/>
<hi>人</hi>
　所屬拱衛直使司<hi>威㨗軍𨽻焉舊名龍翔軍正隆二年更為神衛軍大定二年更名為</hi>
　<hi>拱衛司</hi>都指揮使<hi>舊名/使</hi>副都指揮使<hi>舊名副使</hi>掌總統本直<lb/>
　謹嚴儀衛<hi>五年定名如前</hi>又什將長行威㨗軍<hi>承安二年簽弩手千人㤗</hi>
　<hi>和四年以之備邊事</hi>　官有鈐轄　都轄　客省<hi>詳客省門</hi>　閤門<lb/>
　<hi>詳鴻臚寺門</hi>　尚衣局掌御用衣服冠帶等事官有提㸃<lb/>
　使副使又有都監<hi>舊設後罷</hi>直長同監　儀鸞局<hi>㤗和四年或以</hi>
　<hi>少府監官兼或兼少府監官</hi>掌殿廷鋪設帳幕香燭等事官有提<lb/>
<pb n="KR2m0014_WYG_056-65b"/>
　㸃使副使又直長四人收支都監二人<hi>一掌給受鋪陳諸物一掌</hi>
　<hi>萬寧宫收支庫大定十年置</hi>同監二人　尚食局掌總知御膳進<lb/>
　食先甞兼管從官食官有提㸃使副使又直長一人<lb/>
　都監三人生料庫掌給受生料物色收支庫掌給受<lb/>
　金銀褁諸色器皿俱有都監同監各一人　尚藥局<lb/>
　掌進湯藥茶果官有提㸃使副使直長都監果子都<lb/>
　監同監各一人掌給受進御果子　御藥院掌進御<lb/>
　湯藥以親信内侍人充官有提㸃直長<hi>明昌五年設</hi>又有<lb/>
<pb n="KR2m0014_WYG_056-66a"/>
　都監同監　太醫院<hi>詳太醫院門</hi>　教坊掌殿廷音樂總<lb/>
　判院事有提㸃使副使判官又有諧音郎　内藏庫<lb/>
　<hi>大定二年分為四庫</hi>掌内府珍寶財物有使副使率隨庫都監<lb/>
　等<hi>頭面段疋雜物三庫各有都監同監惟金銀庫止有都監</hi>供奉其事又有直長<lb/>
　一人<hi>承安三年増</hi>　宫闈局　内侍局　内侍寄禄官<lb/>
　中常侍等<hi>俱詳内侍省</hi>典衛司<hi>世宗才人寶林位設防衛軍導從人</hi>有令承<lb/>
　直長又者靖宫<hi>章宗正妃位</hi>有令丞端妃慧妃貞妃靚儀<lb/>
　才媛等位有同監懿安家<hi>為莊獻太子設</hi>有令丞　宫苑司<lb/>
<pb n="KR2m0014_WYG_056-66b"/>
　掌宫庭修飭洒掃啓閉門户鋪設氊席之事有令丞<lb/>
　又直長一人都監同監二人<hi>㤗和四年罷同監</hi>　尚醖署掌<lb/>
　進御酒醖有令丞又直長二人　典客署<hi>詳客省門</hi>　侍<lb/>
　儀司<hi>詳見鴻臚門</hi>
元宣徽院掌供玉食凡稻粱牲牢酒醴蔬果庻品之物<lb/>
燕享宗戚賓客之事及諸王宿衛齊哩克昆糧食䝉古<lb/>
萬户千戸合納差發係官押分牧養孳畜嵗支芻草粟<lb/>
菽羊馬價值收受䦨遺等事<hi>所轄内外司屬用人則自為選</hi>官有院使<lb/>
<pb n="KR2m0014_WYG_056-67a"/>
六人同知副使僉院同僉院判各二人又經厯二人都<lb/>
事三人照磨承發架閣庫各一人<lb/>
　至元十五年置院使一人同知同僉主事各二人照<lb/>
　磨一人二十年増院使一人置經厯二人典簿三人<lb/>
　二十三年置院判二人省典簿置都事三人三十一<lb/>
　年院使四人大徳二年増同知二人四年置副使二<lb/>
　人皇慶元年増院使三人後定置官如上<lb/>
　其屬有光禄寺<hi>今别為光禄寺門詳見於前</hi>　大都尚飲局掌醖<lb/>
<pb n="KR2m0014_WYG_056-67b"/>
　造上用細酒有提㸃大使各一人副使二人<hi>中統四年置大</hi>
　<hi>使副使各一人至元十二年増副使為二人十五年置提㸃一人</hi>　上都尚飲局有<lb/>
　提㸃大使副使各一人<hi>皇慶中始置</hi>　大都尚醖局掌醖<lb/>
　造諸王官酒醴有提㸃大使各一人副使二人直長<lb/>
　一人<hi>中統四年立御酒庫設金符宣差至元十一年始設提㸃十六年改尚醖局置官如上</hi>
　上都尚醖局有提㸃大使副使直長各一人<hi>至元二十九年</hi>
　<hi>置</hi>　大都醴源倉掌受香莎蘇門等酒材糯米鄉貢<lb/>
　麴藥以供上醖及嵗賜諸王百官者設提舉大使副<lb/>
<pb n="KR2m0014_WYG_056-68a"/>
　使各一人<hi>至元二十五年始置</hi>　上都醖源倉掌受大都轉輸<lb/>
　米麴并醖造車駕臨幸次舍供給之酒設大使直長<lb/>
　各一人<hi>至元二十五年始置</hi>　尚珍署掌收濟寧等處田土籽<lb/>
　粒以供酒材設逹嚕噶齊令各一人丞二人吏目一<lb/>
　人<hi>至元十三年始立十五年罷入有司二十三年復立</hi>　安豐懷逺等處稻田<lb/>
　提領所掌稻田布種嵗收籽粒轉輸醴源倉定置提<lb/>
　㸃二人　尚舍寺掌行在帷幙帳房陳設之事牧養<lb/>
　駱駝供進愛喇克酪有太監少監監丞知事各二人<lb/>
<pb n="KR2m0014_WYG_056-68b"/>
　<hi>至元三十一年始置監至大元年改為寺四年仍為監尋復為寺延祐三年定置官如上</hi>　諸物<lb/>
　庫掌出納設提領大使副使各一人<hi>大徳四年置</hi>　䦨遺<lb/>
　監掌布哷齊人口頭疋諸物設太監少監監丞各二<lb/>
　人知事提控案牘各一人<hi>至元二十年初立闌遺所二十五年改為監延祐七</hi>
　<hi>年定置官如上</hi>　尚食局掌供御膳及出納油麫酥蜜諸物<lb/>
　有提㸃大使各一人副使二人直長一人<hi>至元二年置提㸃領</hi>
　<hi>進納百色生料二十年省併尚藥局為尚食局别置生料庫本局定置如上</hi>　大都生料<lb/>
　庫有提㸃大使各二人副使三人<hi>至元十一年置生料野物庫𨽻尚食</hi>
<pb n="KR2m0014_WYG_056-69a"/>
　<hi>局二十年别置庫擬内藏庫例置官如上</hi>　上都生料庫掌受𢎞州大同<lb/>
　虎賁司農等嵗辦油麫大都起運諸物供奉内府放<lb/>
　支宫人宦者飲膳有提㸃大使各一人副使二人直<lb/>
　長一人　大都大倉上都大倉掌内府支持米豆及<lb/>
　酒材米麴藥物二倉各設提舉大使副使一人<hi>至元五年</hi>
　<hi>初立設官三人俱受制國用使司劄付十二年改立提舉大倉𨽻宣徽院二十五年定置如上</hi>　大<lb/>
　都上都柴炭局各一置逹嚕噶齊各一人大都大使<lb/>
　一人上都大使三人副使各二人直長各一人<hi>至元十二</hi>
<pb n="KR2m0014_WYG_056-69b"/>
　<hi>年置十六年改提舉司大徳八年仍為局</hi>　尚牧所設提舉二人同提舉<lb/>
　副提舉吏目各一人<hi>至大四年置</hi>　沙糖局掌沙糖蜂蜜<lb/>
　煎造及方貢果木置逹嚕噶齊提㸃大使副使各一<lb/>
　人<hi>至元十三年始置十七年置提㸃十九年定置官如上</hi>　永備倉掌受兩都<lb/>
　倉庫起運省部計置油麫諸物及雲需府所辦羊物<lb/>
　以備車駕行幸膳羞置提㸃大使副使各一人<hi>至元十四</hi>
　<hi>年始置二十四年置官如上</hi>　豐儲倉掌出納及車駕行幸支持<lb/>
　膳羞有大使一人　淮東淮西屯田打捕總管府掌<lb/>
<pb n="KR2m0014_WYG_056-70a"/>
　獻田嵗入以供内府及湖泊山塲漁獵以供内膳置<lb/>
　逹嚕噶齊總管同知府判經厯知事提控案牘各一<lb/>
　人<hi>至元十四年始立總管府并管漣海髙郵河泊提舉司沂州等處提舉司事十六年置揚州鷹房打</hi>
　<hi>捕逹嚕噶齊總管府二十二年省併為淮東淮西屯田打捕總管府二十五年以兩淮新附手號軍千戸</hi>
　<hi>所𨽻本府及分置提舉司十一處定置官如上</hi>其屬<hi>淮安髙郵招泗安東海州揚州通㤗各屯田及</hi>
　<hi>安豐盧州鎮巢等處打捕塔山徐邳沂州等處山塲屯田各提舉司凡九處每司各設逹嚕噶齊提舉同</hi>
　<hi>提舉副提舉一人吏目二人埧抽分塲提領所凡十處曰柴墟東西口曰海州新  曰北沙太倉曰安河</hi>
　<hi>桃源曰太湖東西口曰時堡興化曰髙郵寶應曰汶湖等處曰雲山白水曰安東州每所各設提領同提</hi>
<pb n="KR2m0014_WYG_056-70b"/>
　<hi>領副提領一人師滿浦倉掌收受各處籽粒米麵等物以待轉輸京  至元二十五年始置大使副使各</hi>
　<hi>一人人圓米棋子局軟皮局各置提領同提領副提領一    手號軍人打捕千戸所管軍人打捕野物</hi>
　<hi>皮貨至元二十五年始置逹嚕噶齊上千戸上副千戸彈壓各一人上百戸七所各置百戸二人下百戸</hi>
　<hi>二所各置百戸一人</hi>　龍慶栽種提舉司管領縉山嵗輸梁米<lb/>
　并易州龍門浄邊官園𤓰果桃梨等物以奉上供置<lb/>
　逹嚕噶齊提舉同提舉副提舉各一人<hi>至元十七年始置提舉司</hi>
　<hi>延祐七年縉山改為龍慶州因以名之</hi>　𢎞州種田提舉司掌輸納麥<lb/>
　麫之事以供内府定置逹嚕噶齊提舉同提舉副提<lb/>
<pb n="KR2m0014_WYG_056-71a"/>
　舉直長各一人　豐潤署掌嵗入芻粟以給飼養駞<lb/>
　馬之事定置逹嚕噶齊令丞直長各一人　常湖等<lb/>
　處茶園都提舉司掌常湖二路茶園戸二萬三千有<lb/>
　竒採摘茶芽以供内府置逹嚕噶齊提舉同提舉副<lb/>
　提舉提控案牘都目各一人<hi>至元十三年置司統提領所凡十有三處十六</hi>
　<hi>年陞都提舉司又别置平江等處𣙜茶提舉司掌嵗貢御茶二十四年罷平江提舉司併掌其職</hi>其<lb/>
　屬<hi>提領烏程武康徳清長興安吉歸安湖汶宜興等所七處每所各設正同副提領各一人俱受宣嶶</hi>
　<hi>院劄付又有建寜北苑武夷茶塲提領所有提領一人受宣徽院劄嵗貢芽茶直𨽻宣徽</hi>
<pb n="KR2m0014_WYG_056-71b"/>
明宣徽院<lb/>
　太祖吳元年置洪武元年改併光禄寺<hi>詳光禄寺門</hi>
　　太醫院<lb/>
　　<hi>臣</hi>等謹按馬端臨考太醫署入於太常寺上林署<lb/>
　　入於司農卿皆本宋制今考後代有不盡然者如<lb/>
　　遼之湯藥局屬内侍省金則屬於宣徽而元明皆<lb/>
　　特設院上林金屬工部元屬大都留守司明之司<lb/>
　　農甫設旋罷更無可附麗兹故别立二門列於諸<lb/>
<pb n="KR2m0014_WYG_056-72a"/>
　　卿之後俾覽者有所考焉<lb/>
宋太醫局<hi>屬太常寺</hi>官有丞有教授有九科醫生額三百人<lb/>
嵗終則㑹其全失而定賞罰<lb/>
　神宗熙寧九年置以知制誥熊本提舉大理寺丞單<lb/>
　驤管幹後詔勿𨽻太常寺置提舉一判局二<hi>判局選知醫事</hi>
　<hi>者為之</hi>科設教授一<hi>選翰林醫官以下與上等學生及在外良醫為之</hi>學生常<lb/>
　以春試取合格者三百人為額太學律學武學生諸<lb/>
　營將士疾病輪往治之各給印紙書其狀嵗終稽其<lb/>
<pb n="KR2m0014_WYG_056-72b"/>
　功緒為三等第補之上等月給錢十五千毋過二十<lb/>
　人中等十千毋過三十人下等五千毋過五十人失<lb/>
　多者罰黜之受兵校錢物者論如□臨强乞取法三<lb/>
　學生願預者聽受而禁邀求者<hi>又官制行𨽻太常禮部自政和以後𨽻醫</hi>
　<hi>學詳見選舉志</hi>孝宗隆興元年省併醫官而罷局生續以虞<lb/>
　允文請依舊存留醫學科遂舉附試省試别試所更<lb/>
　不置局權令太常寺掌行光宗紹熙二年復置醫局<lb/>
　局生以百人為額餘並依未罷局前體例仍𨽻太常<lb/>
<pb n="KR2m0014_WYG_056-73a"/>
　寺<lb/>
　　<hi>臣</hi>等謹按以上俱本職官志與馬端臨考所載絶<lb/>
　　不相符故全録之以備考<lb/>
遼北面太醫局官有使副使都林牙<lb/>
　又有醫獸局官同上<lb/>
南面官有湯藥局<hi>已詳内侍省門</hi>
金太醫院掌諸醫藥總判院事官有提㸃使副使判官<lb/>
　管勾隨科至十人設一人以術精者充如未有十人<lb/>
<pb n="KR2m0014_WYG_056-73b"/>
　俟併至十人而後置正奉上太醫副奉上太醫長行<lb/>
　太醫十科額五十人<lb/>
惠民司<hi>屬禮部</hi>掌修合發賣湯藥官有令直長都監<lb/>
　舊設丞一人大定三年有司言惠民嵗入息錢不償<lb/>
　官吏俸帝曰設此本欲濟民官非人怠於監視藥物<lb/>
　財費何足計哉可減員而已<lb/>
元太醫院掌醫事製奉御藥物領各屬醫職官有院使<lb/>
一十二人同知僉院同僉院判經厯都事各二人照磨<lb/>
<pb n="KR2m0014_WYG_056-74a"/>
兼承發架閣庫一人<lb/>
　中統元年置宣差提㸃太醫院事二十年改為尚醫<lb/>
　監二十二年復為太醫院置提㸃四人院使副使判<lb/>
　官各二人大徳五年設官十六人十一年増院使二<lb/>
　人皇慶元年増院使二人二年増院使一人至治二<lb/>
　年定置官如前<lb/>
　所屬廣惠司掌修製御用回回藥物及和劑以療諸<lb/>
　宿衛士及在京孤寒者卿四人少卿司丞各二人經<lb/>
<pb n="KR2m0014_WYG_056-74b"/>
　厯知事照磨各一人<hi>至元七年始置提舉二人十七年増置提舉一人至治二年定</hi>
　<hi>置官如上</hi>所屬<hi>大都上都回回藥物院掌回回藥物置逹嚕噶嚌一人大使二人副使一人至元二</hi>
　<hi>十九年始置至治二年撥𨽻廣惠司</hi>　御藥院掌受各路御貢諸畨進<lb/>
　獻珍貴藥品修造湯煎設逹嚕噶齊一人大使二人<lb/>
　副使三人直長一人都監一人<hi>至元六年始置</hi>　御藥局掌<lb/>
　兩都行篋藥餌設逹嚕噶齊一人局使副使各二人<lb/>
　<hi>至元十年始置大徳九年分立行御藥局掌行篋藥物本局但掌上都藥倉之事</hi>　行御藥<lb/>
　局設逹嚕噶齊一人大使副使各一人　御香局掌<lb/>
<pb n="KR2m0014_WYG_056-75a"/>
　修合御用諸香設提㸃司令各一人<hi>至大元年始置</hi>　大都<lb/>
　惠民局掌收官錢經營出息市藥修劑以惠貧民<hi>中統</hi>
　<hi>二年始置授太醫院劄員數未詳</hi>　上都惠民司提㸃司令各一人<lb/>
　<hi>中統四年始置</hi>　醫學提舉司掌考校諸路醫生課義試驗<lb/>
　太醫教官校勘名醫撰述文字辨驗藥材訓誨太醫<lb/>
　子弟領各處醫學提舉副提舉各一人<hi>至元九年始置十三年罷</hi>
　<hi>十四年復置</hi>所屬<hi>官醫提舉司掌醫戸差役詞訟至元二十五年置  大都保定彰徳東平四路</hi>
　<hi>設提舉同提舉副提舉各一人陽河間大名晉寧大寜大同濟寧廣寧冀寧濟南遼  興和十路設提舉</hi>
<pb n="KR2m0014_WYG_056-75b"/>
　<hi>副提舉各一人舉衞輝懷慶大寧設提  一人</hi>
明太醫院掌醫療之法官有院使一人院判二人<lb/>
　其屬御醫四人吏目一人<hi>穆宗隆慶五年御醫吏目各定設十人</hi>生藥<lb/>
　庫惠民藥局各大使副使一人凡醫術十三科醫官<lb/>
　醫生醫士專科肄業曰大方脈曰小方脈曰婦人曰<lb/>
　瘡瘍曰鍼灸曰眼曰口齒曰接骨曰傷寒曰咽喉曰<lb/>
　金鏃曰按摩曰祝由凡醫家子弟擇師而教之三年<lb/>
　五年一試再試三試乃黜陟之凡藥辨其土宜擇其<lb/>
<pb n="KR2m0014_WYG_056-76a"/>
　良楛慎其條製而用之四方解納藥品院官收貯生<lb/>
　藥庫時其燥濕禮部委官一員稽察之診視御脈使<lb/>
　判御醫參看校同㑹内臣就内局選藥連名封記藥<lb/>
　劑具本開冩藥性證治之法以奏烹調御藥院官與<lb/>
　内臣監視每二劑合為一候熟分二器一御醫内臣<lb/>
　先嘗一進御仍置厯簿用内印鈐記細載年月縁由<lb/>
　以慿考察王府請醫本院奉㫖遣官或醫士往文武<lb/>
　大臣及外國君長有疾亦奉㫖往視其治療可否具<lb/>
<pb n="KR2m0014_WYG_056-76b"/>
　本覆奏外府州縣置惠民藥局邊闗衛所及人聚處<lb/>
　各設醫生醫士俱由本院試遣嵗終㑹察其功過而<lb/>
　殿最之以慿黜陟<lb/>
　初太祖置醫學提舉司設提舉同提舉副提舉醫學<lb/>
　教授學正官醫提領尋改為太醫監設少監監丞吳<lb/>
　元年改監為院設院使同知院判典簿洪武三年置<lb/>
　惠民藥局府設提領州縣設官醫凡軍民之貧病者<lb/>
　給之醫藥六年置御藥局於内府始設御醫<hi>御藥局設尚藥</hi>
<pb n="KR2m0014_WYG_056-77a"/>
　<hi>奉御二人直長二人藥童十人俱以内官内使充之設御醫四人以太醫院醫士充之凡收受四方貢獻</hi>
　<hi>名藥及儲蓄藥奉御一人掌之凡供御藥餌醫官就内局修製太醫院官診視</hi>十四年改太<lb/>
　醫院設令丞吏目各一人屬官御醫四人俱如文職<lb/>
　授散官二十二年復改令為院使丞為院判嘉靖十<lb/>
　五年改御藥房為聖濟殿又設御藥庫詔御醫輪直<lb/>
　供事<lb/>
南京太醫院院判吏目各一人惠民藥局生藥庫各大<lb/>
使一人<lb/>
<pb n="KR2m0014_WYG_056-77b"/>
　又有醫學府正科一人州典科一人縣訓科一人洪<lb/>
　武十七年置設官不給禄<lb/>
　　上林署<lb/>
　　<hi>臣</hi>等謹按馬端臨考宋以前有上林署至宋則苐<lb/>
　　以四園苑提舉官附於後職官志則竟𨽻於司農<lb/>
　　寺所掌種植蔬蒔以待供進修飾亭宇以備游幸<lb/>
　　宴設亦猶遼史百官志無上林署之名而有兼養<lb/>
　　鳥獸官為監鳥獸詳衮司詳衮都監又有監鹿監<lb/>
<pb n="KR2m0014_WYG_056-78a"/>
　　雉詳衮司則即上林署職也今考上林署則自金<lb/>
　　始<lb/>
金上林署掌諸苑囿池沼種植花木果蔬及承奉行幸<lb/>
舟船事官有提㸃令丞又直長二人<lb/>
　又有花木局都監同監<hi>舊設接手官四人㤗和元年罷四年置同樂園管勾兼熙</hi>
　<hi>春園都監同監三人貞祐三年省</hi>同樂園管勾二人每年額辦課程<lb/>
　𨽻南運司<hi>宣宗南遷罷課政為隨朝職</hi>
元上林署掌宫苑栽植花草供進蔬果諸事官有令丞<lb/>
<pb n="KR2m0014_WYG_056-78b"/>
直長各一人<lb/>
　至元二十四年置<lb/>
　又有養種園提領二人掌西山淘煤羊山燒造黒白<lb/>
　木炭以供修建之用<hi>中統三年置</hi>花園管勾二人掌花草<lb/>
　果木<hi>至元二十四年置</hi>苜蓿園提領三人掌種苜蓿以飼馬<lb/>
　駝膳羊<lb/>
明上林苑監左右監正各一人左右監副各一人<hi>監正監副</hi>
<hi>不常設以監丞署職</hi>左右監丞各一人<lb/>
<pb n="KR2m0014_WYG_056-79a"/>
　其屬典簿㕔典簿一人良牧蕃育林衡嘉蔬四署各<lb/>
　典署一人署丞二人録事一人<lb/>
　監正掌苑囿園池牧畜樹種之事凡禽獸草木蔬果<lb/>
　率其屬督其養户栽户以時經理其養地栽地而畜<lb/>
　植之以供祭祀賔客宫府之膳羞苑地東至白河西<lb/>
　至西山南至武清北至居庸闗西南至渾河並禁圍<lb/>
　獵　良牧牧牛羊豕　蕃育育鵝鴨鷄皆籍其牝牡<lb/>
　之數而課孶卵焉　林衡典果實花木　嘉蔬典蒔<lb/>
<pb n="KR2m0014_WYG_056-79b"/>
　藝𤓰菜皆計其町畦樹植之數而以時進焉<lb/>
　洪武二十五年議開上林院度地城南自牛首山接<lb/>
　方山西並河涯北圖上太祖謂有妨民業遂止永樂<lb/>
　五年始置上林苑監設良牧蕃育嘉蔬林衡川衡氷<lb/>
　鑑及典察左右前後十屬署洪熙中併為蕃育嘉蔬<lb/>
　二署<hi>以良牧川衡併蕃育氷鑑林衡併嘉蔬典察四署分併入</hi>宣徳十年始定置<lb/>
　四署正徳間増設監督内臣共九十九人嘉靖元年<lb/>
　裁汰八十人革蕃育嘉蔬二署典署林衡嘉蔬二署<lb/>
<pb n="KR2m0014_WYG_056-80a"/>
　録事<lb/>
　　通政使司<lb/>
　　<hi>臣</hi>等謹按馬端臨考有進奏院<hi>係六院之一謂又有檢院登聞鼓院</hi>
　　<hi>官誥院審記院糧料院也</hi>始於唐及五代迄於宋南渡後具詳<lb/>
　　職掌與今之通政使司為近考宋史則進奏院之<lb/>
　　前又有通進司𨽻給事中掌受三省樞宻院六曹<lb/>
　　寺監百司奏牘文武近臣表疏及章奏房所領天<lb/>
　　下章奏案牘具事目進呈而頒布於中外其掌職<lb/>
<pb n="KR2m0014_WYG_056-80b"/>
　　畧同進奏院特未詳其建置沿革耳今據其所載<lb/>
　　進奏院為端臨考所未備者補録於左<lb/>
宋神宗熙寧四年詔應朝廷擢用才能賞功罰罪事可<lb/>
懲勸者中書檢正樞宻院檢詳官月以事狀録付進奏<lb/>
院謄報天下<lb/>
　至元祐初罷之紹聖元年詔如熙寧舊條靖康元年<lb/>
　二月詔諸邊監司帥守文字應邊防機宻急切事許<lb/>
　進奏院直赴通進司投進<lb/>
<pb n="KR2m0014_WYG_056-81a"/>
　　宋史職官志曰舊制通進銀臺司知司官二人兩<lb/>
　　制以上充通進司掌受銀臺司所領天下章奏案<lb/>
　　牘及閤門在京百司奏牘文武近臣表䟽以進御<lb/>
　　然後頒布於外銀臺司掌受天下奏狀案牘抄録<lb/>
　　其目進御發付勾檢糾其違失而督其淹緩發敕<lb/>
　　司掌受中書樞宻院宣敕著籍以頒下之<lb/>
遼有通進司<lb/>
金有御院通進<lb/>
<pb n="KR2m0014_WYG_056-81b"/>
元有詳定司<lb/>
　　<hi>臣</hi>等謹按以上三條皆王圻續通考列於明通政<lb/>
　　使司之前者今考之史遼南面通進司官有左右<lb/>
　　通進屬門下省<hi>已見門下省門</hi>未詳所掌金之御院通進<lb/>
　　屬宣徽院<hi>今移入鴻臚寺門</hi>苐掌諸進獻禮物及薦享編<lb/>
　　次位序實非納言職也惟元之詳定使司擇四方<lb/>
　　獻言之善者以聞於上以所掌近於諫官已附御<lb/>
　　史臺後故通政司直從明始<lb/>
<pb n="KR2m0014_WYG_056-82a"/>
明通政使司掌受内外章疏敷奏封駁之事官有通政<lb/>
使左右通政謄黄右通政左右叅議各一人<lb/>
　其屬經厯司經厯知事各一人<lb/>
　凡四方陳情建言申訴寃滯或告不治等事於底簿<lb/>
　内謄冩訴告縁由齎狀奏聞凡天下臣民實封入遞<lb/>
　即於公㕔啟視節寫副本然後奏聞即五軍六部都<lb/>
　察院等衙門有事闗機宻重大者其入奏仍用本司<lb/>
　印信凡諸司公文勘合辨驗允當編號注冩公文用<lb/>
<pb n="KR2m0014_WYG_056-82b"/>
　日照之記勘合用驗正之記闗防之凡在外之題本<lb/>
　奏本在京之奏本並受之於早朝彚而進之有徑自<lb/>
　封進者則叅駁午朝則引奏臣民之言事者有機宻<lb/>
　則不時入奏有違誤則籍而彚請凡抄發照駁諸司<lb/>
　公移及勘合訟諜勾提件數給繇人員月終類奏嵗<lb/>
　終通奏凡議大政大獄及㑹推文武大臣必叅預<lb/>
　初洪武十年以曽秉正為通政使劉仁為左通政諭<lb/>
　之曰政猶水也欲其常通故以通政名官卿其審命<lb/>
<pb n="KR2m0014_WYG_056-83a"/>
　令以正百司達幽隱以通庻務當執奏者勿忌避當<lb/>
　駁正者勿阿隨當敷陳者毋隠蔽當引見者毋留難<lb/>
　十二年撥承敕監給事中殿廷禮儀司九闗通事𨽻<lb/>
　焉<lb/>
南京通政使司掌收呈狀付刑部審理官有通政使右<lb/>
通政右叅議各一人又經厯一人<lb/>
　　宣政院<lb/>
　　<hi>臣</hi>等謹按馬端臨考不列宣政院其設官分職惟<lb/>
<pb n="KR2m0014_WYG_056-83b"/>
　　元有之遼南面雖有宣政殿學士未詳所掌金與<lb/>
　　明俱不設也<lb/>
元宣政院掌釋教僧徒及吐蕃之境而𨽻治之遇吐蕃<lb/>
有事則為分院往鎮亦别有印如大征伐則㑹樞府議<lb/>
其用人則自為選其為選則軍民通攝僧俗並用官有<lb/>
院使十人同知副使僉院各二人同僉院判各三人參<lb/>
議經厯各二人都事三人照磨管勾各一人<lb/>
　至元初立總制院而領以國師二十五年因唐制吐<lb/>
<pb n="KR2m0014_WYG_056-84a"/>
　蕃來朝見於宣政殿之故更名宣政院置院使同知<lb/>
　副使叅議經厯各二人都事四人管勾照磨各一人<lb/>
　二十六年置斷事官四人二十八年後増省不一天<lb/>
　厯二年定置如前<lb/>
　所屬有大都上都規運提㸃所逹嚕噶齊等官又有<lb/>
　都提舉資善庫掌錢帛之事上都利貞庫掌飲膳好<lb/>
　事金銀諸物大濟倉監支納興教寺管房提領吐蕃<lb/>
　等處宣慰司都元帥府洮州等元帥府吐蕃等處招<lb/>
<pb n="KR2m0014_WYG_056-84b"/>
　討使司松潘客疊威茂州等處軍民安撫使司等官<lb/>
　至至元六年又以宗禋院所轄四總管府并隆祥使<lb/>
　司俱改為規運提㸃所仍添置萬寧提㸃所並𨽻之<lb/>
　　<hi>臣</hi>等謹按百官志宣政院所屬有客省使見客省<lb/>
　　故不載若提㸃所等官則甚繁冗且都元帥府等<lb/>
　　又重見迭出故但從其畧録之如右<lb/>
行宣政院官有院使同知副使各二人同僉院判各一<lb/>
人首領官經厯二人都事知事照磨各一人<lb/>
<pb n="KR2m0014_WYG_056-85a"/>
　順帝元統二年革罷廣教總管府一十六處<hi>廣教總管府互</hi>
　<hi>詳僧道官門</hi>置行宣政院於杭州除官如此至元二年西<lb/>
　畨冦起置行宣政院以額森特穆爾為院使往討之<lb/>
　至正二年江浙行宣政院設崇教所擬行中書省理<lb/>
　問官以理僧民之事<lb/>
　<lb/>
　<lb/>
　<lb/>
<pb n="KR2m0014_WYG_056-85b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷五十六<lb/>
</p>
<p>
</p>
  </div>
</body>
</text>
</TEI>
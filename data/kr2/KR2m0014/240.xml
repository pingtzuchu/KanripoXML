<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_240-1a"/>
欽定四庫全書<lb/>
欽定續文獻通考卷二百四十<lb/>
　四裔考<lb/>
　西南夷<lb/>
明太祖洪武初西南夷來歸者即用原官授之<lb/>
　其土官銜號曰宣慰司曰宣撫司曰招討司曰安撫<lb/>
　司曰長官司以勞績之多寡分尊卑之等差而府州<lb/>
　縣之名亦往往有之<lb/>
<pb n="KR2m0014_WYG_240-1b"/>
　　明史土司傳曰西南諸蠻有虞氏之苗商之鬼方<lb/>
　　西漢之夜郎靡莫卭莋僰爨之屬皆是也自巴䕫<lb/>
　　以東及湖湘嶺嶠盤踞數千里種類殊别厯代以<lb/>
　　來自相君長原其為王朝役使自周武王時孟津<lb/>
　　大㑹而庸蜀羗髳㣲盧彭濮諸蠻皆與焉及楚莊<lb/>
　　蹻王滇而秦開五尺道置吏沿及漢武置都尉縣<lb/>
　　屬仍令自保此即土官土吏之所始歟迨有明踵<lb/>
　　元故事大為恢拓分别司郡州縣額以賦役聽我<lb/>
<pb n="KR2m0014_WYG_240-2a"/>
　　驅調而法始備然其道在於羈縻彼大姓相擅世<lb/>
　　積威約而必假我爵禄寵之名號乃易為統攝故<lb/>
　　奔走惟命然調發日繁急而生變恃功怙過侵擾<lb/>
　　益深故厯代徴發其害各半要在於撫綏得人恩<lb/>
　　威兼濟則得其死力而不足為患<lb/>
　　又曰初西南夷來歸即授原官其土官襲替必奉<lb/>
　　朝命雖在萬里外皆赴闕受職天順末許土官呈<lb/>
　　繳勘奏則威柄漸弛成化中令納粟備賑則規取<lb/>
<pb n="KR2m0014_WYG_240-2b"/>
　　日陋孝宗雖發憤釐革而因循未改嘉靖九年始<lb/>
　　復舊制以府州縣等官𨽻騐封宣慰招討等官𨽻<lb/>
　　武選𨽻驗封者布政司領之𨽻武選者都指揮領<lb/>
　　之於是文武相維比於中土矣<lb/>
　　又按明史土司傳首湖廣次四川次雲南次貴州<lb/>
　　次廣西而以廣東瓊州附於後皆明世所謂西南<lb/>
　　諸蠻也憲宗成化十八年馬平主簿孔性善上言<lb/>
　　溪峒蠻獠雖常梗化亂豈無因昔陳景文為令猺<lb/>
<pb n="KR2m0014_WYG_240-3a"/>
　　獞皆應差徭厥後撫字乖方始仍反側誠使守令<lb/>
　　得人示以恩信諭以禍福亦當革心帝嘉納之惜<lb/>
　　未能實究其用此可為治蠻之寶鑑矣<lb/>
　　湖廣土司<lb/>
　　<hi>臣</hi>等謹按明史湖廣土司曰施州曰永順曰保靖<lb/>
　　今以一統志考之則施州即今之施南府屬湖北<lb/>
　　永順即今之永順府屬湖南保靖則今為縣屬永<lb/>
　　順府在明世則皆謂之湖廣蠻者也<lb/>
<pb n="KR2m0014_WYG_240-3b"/>
明太祖洪武三年湖廣慈利土官搆諸蠻入㓂官軍平<lb/>
之<lb/>
　先是帝克武昌湖南諸郡望風歸附元時所置宣慰<lb/>
　安撫長官司之屬皆先後迎降授以原官已而梗化<lb/>
　至是慈利安撫使覃垕連搆諸蠻入㓂征南將軍周<lb/>
　德興討平之五年復命鄧愈為征南將軍率師平散<lb/>
　毛等三十六洞而副將軍呉良復平五開古州諸蠻<lb/>
　凡二百二十三洞籍其民一萬五千收聚潰散士卒<lb/>
<pb n="KR2m0014_WYG_240-4a"/>
　四千五百餘人平其地未㡬五開五谿諸蠻亂討平<lb/>
　之十八年五開蠻呉面兒反勢獗甚命楚王楨等擊<lb/>
　斬九谿諸處蠻獠俘獲四萬餘人諸苗始懼而靖沅<lb/>
　道灃之間十年内亦尋起尋滅雖開國之初師武臣<lb/>
　力實帝控制之道恩威備焉永樂初苗告繼絶襲冠<lb/>
　帶益就銜勒垂百年而五開銅鼓間又紛紛多警<lb/>
　　<hi>臣</hi>等謹按湖廣土司傳湖南古巫郡黔中地也其<lb/>
　　施州衛與永保諸土司境介於岳辰常德之西與<lb/>
<pb n="KR2m0014_WYG_240-4b"/>
　　川東巴䕫相接壤南通黔陽谿峒深阻易於㓂盗<lb/>
　　元末滋甚陳友諒據湖湘間噉以利資其兵為用<lb/>
　　諸苗亦為盡力有乞兵旁寨為之驅使者友諒以<lb/>
　　此益肆及太祖殱友諒於鄱陽進克武昌湖南諸<lb/>
　　苗乃歸降然此後實叛服不常云<lb/>
景帝景泰初年蠻賊侵掠黔楚諸郡邑<lb/>
　時英宗北狩中原所在侵擾苗勢殊熾總兵官宫聚<lb/>
　奏賊西至貴州龍里東至湖廣沅州北至武岡南至<lb/>
<pb n="KR2m0014_WYG_240-5a"/>
　播州之境不下二十萬圍困焚掠諸郡邑而所領官<lb/>
　軍不及二萬前後奔赴不能解平越之圍乞急調京<lb/>
　邊軍及征麓川卒十萬以資調遣久而師徴不至更<lb/>
　易他帥浸淫六七載至天順元年總督石璞調總兵<lb/>
　官方瑛始尅期征勦破天堂小坪墨溪二百二十七<lb/>
　寨禽偽王侯伯等百餘人斬賊首千四百餘級奪回<lb/>
　軍人男婦千三百餘口於是苗患漸平<lb/>
　　明史土司傳曰苗患萌發於貴州而蔓衍於湖南<lb/>
<pb n="KR2m0014_WYG_240-5b"/>
　　皆生苗為梗諸土司初無動搖而永保諸宣慰世<lb/>
　　席富强每遇征伐輙願荷戈前驅國家亦賴以撻<lb/>
　　伐故永保兵號為虓䧱嘉隆以還徴符四出而湖<lb/>
　　南土司均備臂指矣<lb/>
　　施州<lb/>
明太祖洪武十四年命改施州為衛<lb/>
　施州隋為清江郡改施州明初仍之至是改為衛置<lb/>
　軍民指揮使司屬湖廣都司領軍民千户所一曰大<lb/>
<pb n="KR2m0014_WYG_240-6a"/>
　田領宣撫司三曰施南曰散毛曰忠建領安撫司八<lb/>
　曰東鄉五路曰忠路曰忠孝曰金峒曰龍潭曰大旺<lb/>
　曰忠峒曰髙羅領長官司七曰搖把峒曰上愛茶峒<lb/>
　曰下愛茶峒曰劒南曰木册曰鎮南曰唐崖領蠻夷<lb/>
　長官司五曰鎮逺曰隆奉曰西泙曰東流曰臘壁峒<lb/>
　又有容美宣撫司者亦在境内領長官司四曰椒山<lb/>
　瑪瑙曰五峰石寳曰石梁下峒曰水盡源通墖平初<lb/>
　帝即呉王位甲辰六月湖廣安定宣撫使向思明遣<lb/>
<pb n="KR2m0014_WYG_240-6b"/>
　長官硬徹律等以元所授勅印來上請改授乃命仍<lb/>
　置安定等處宣撫司二以思明及其弟思勝為之又<lb/>
　置懷德軍民宣撫司一以向大旺為之統軍元師二<lb/>
　以南木潘仲玊為之抽攔不用黄石三洞各置長官<lb/>
　一以沒葉大蟲硬徹律為之簳平洞設元帥府一以<lb/>
　向顯祖為之梅梓麻寮二洞各置長官一以向思明<lb/>
　唐漢明為之皆新降者丙午二月容美洞宣撫使田<lb/>
　光寳遣弟光受等以元所授勅印來上命光寳為四<lb/>
<pb n="KR2m0014_WYG_240-7a"/>
　川行省㕘政行容美等處軍民宣撫司事仍置安撫<lb/>
　元帥治之並立太平臺宜麻寮等十寨長官司至是<lb/>
　宣寧侯曹良臣帥兵取桑植容美洞元施南道宣慰<lb/>
　使覃大勝弟大旺副宣慰覃大興光寳子答谷等皆<lb/>
　來朝納元所授金虎符命施州宣慰司東鄉諸長官<lb/>
　司以流官參用五年忠建元帥墨池遣其子驢吾率<lb/>
　所部溪洞元帥阿巨等來歸附納元所授誥勅置忠<lb/>
　建及沿邊溪洞長官司以墨池等為之二月征南將<lb/>
<pb n="KR2m0014_WYG_240-7b"/>
　軍鄧愈平散毛柿谿赤谿安福等三十九峒散毛宣<lb/>
　慰司覃野旺上偽夏所授印十五年江夏侯周德興<lb/>
　移師討水盡源通墖平散毛諸峒置施州衛軍民指<lb/>
　揮使司十五年置施南宣撫司𨽻施州衛十七年覃<lb/>
　野旺子起剌來朝命為本司僉事景川侯曹震言散<lb/>
　毛等洞蠻時冦掠為民患如招之再負固請發兵討<lb/>
　二十二年命忠建宣撫司田忠孝代父職時其父思<lb/>
　進年八十餘乞致仕故有是命明年涼國公藍玉克<lb/>
<pb n="KR2m0014_WYG_240-8a"/>
　散毛洞禽剌惹長官覃大旺等萬餘人置大田軍民<lb/>
　千户所𨽻施州衛以藍玉奏散毛鎮南大旺施南等<lb/>
　洞蠻叛服不常黔江施州衛兵相去逺難應援今散<lb/>
　毛地與大水田連宜置千户所守禦乃改散毛為大<lb/>
　田命千户石山等領土兵一千五百人置所鎮之時<lb/>
　忠建施南叛蠻結寨於龍孔玊遣將攻之禽宣撫覃<lb/>
　大勝餘蠻退走玉復分兵搜之殺獲男女一千八百<lb/>
　餘人械大勝及其黨八百二十人送京師磔大勝於<lb/>
<pb n="KR2m0014_WYG_240-8b"/>
　市餘戍開元給衣糧遣之<lb/>
成祖永樂四年三月命改散毛施南仍為宣撫司<lb/>
　先是洪武初諸土司長官來降者皆予原官蠻苗呉<lb/>
　面兒之難諸土司地多荒廢長官亦罷承襲至永樂<lb/>
　二年故土官之子覃友諒等以招復蠻民請仍設治<lb/>
　所以其户少降為散毛施恩長官司𨽻大田千户所<lb/>
　是年覃友諒覃添富來朝仍改為宣慰又龍潭安撫<lb/>
　田應虎來言其祖父自宋元來俱為安撫自蠻亂併<lb/>
<pb n="KR2m0014_WYG_240-9a"/>
　其地入散毛隔逺難治乞仍舊從之又髙羅安撫田<lb/>
　大民言招復蠻民四百餘户乞還原職治所木册長<lb/>
　官田谷佐唐厓長官覃忠孝並言父祖世為安撫洪<lb/>
　武時大軍平蜀民驚潰治所廢今谷佐等招集三百<lb/>
　餘户請襲許之五年正月鎮南長官覃興等來朝稱<lb/>
　係世職洪武中廢今招徠蠻民三百户乞仍舊既五<lb/>
　峰石寳長官張再武亦以襲職請從之同時設東鄉<lb/>
　五路安撫以覃忠為之𨽻施南設石梁下峒椒山瑪<lb/>
<pb n="KR2m0014_WYG_240-9b"/>
　瑙水盡源通墖平三長官司以向潮文劉再貴唐思<lb/>
　文為之𨽻容美既復設忠路忠孝金峒三安撫𨽻施<lb/>
　州衛以覃英田大英覃添貴為之皆因洪武間蠻亂<lb/>
　民散廢其治今忠等以故官子姪來朝奏請復設並<lb/>
　從之<lb/>
宣宗宣德二年設劒南長官司等皆以其酋長為之<lb/>
　先是忠路安撫司等各奏前元故土官子孫牟酋蠻<lb/>
　等各擁蠻民久據谿洞今就招撫請設官司授以職<lb/>
<pb n="KR2m0014_WYG_240-10a"/>
　事帝以馭蠻當順其情所授宜有等殺部議四百户<lb/>
　以上設長官司四百户以下設蠻夷官司元土官子<lb/>
　孫量授以職遂設劒南長官司𨽻忠路安撫揺把峒<lb/>
　上愛下愛二茶峒三長官司及鎮邊隆奉二蠻夷官<lb/>
　司皆𨽻東鄉五路安撫東流臘壁峒二蠻夷官司𨽻<lb/>
　散毛宣撫石關峒長官司西坪蠻夷官司𨽻金峒安<lb/>
　撫皆授其酋長從所招官司管屬<lb/>
世宗嘉靖三十三年詔湖廣川貴總督并節制容美十<lb/>
<pb n="KR2m0014_WYG_240-10b"/>
四司<lb/>
　初容美土司田世爵與把隘土官向元楫累世相仇<lb/>
　元楫㓜世爵佯為講好以女嫁之謀奪其産因誣元<lb/>
　楫以奸有司恐激變令自捕元楫下獄論死世爵遂<lb/>
　發兵盡俘向氏并籍其土皆沒入之久之撫按知其<lb/>
　謀責與元楫對狀世爵不出隂與羅峒土舍黄中等<lb/>
　謀叛於是湖廣廵按周如斗請移荆南道分廵施州<lb/>
　衛以便控制調廣西清浪等戍軍以實行伍督臣馮<lb/>
<pb n="KR2m0014_WYG_240-11a"/>
　岳等言施州地勢孤懸不可久居戍軍亦非一時可<lb/>
　集當移荆瞿守備於施州九永守備於九谿上荆南<lb/>
　道備巡厯至世爵驕横有司不能攝治獨久繫元楫<lb/>
　何為宜假督臣以節制容美之權問世爵抗違之罪<lb/>
　如不悛即繩以法從之<lb/>
穆宗隆慶四年金峒土舍覃壁作亂傷官軍命所司相<lb/>
機勦撫<lb/>
　時撫按請治失事諸臣罪兵部言本衛孤懸境外事<lb/>
<pb n="KR2m0014_WYG_240-11b"/>
　起倉猝宜從寛貰以責後功帝然之故有是命五年<lb/>
　巡撫劉慤以覃壁平條陳五事一以川東所轄巫山<lb/>
　建始黔江萬縣改屬上荆道一以荆州去施州衛逺<lb/>
　不便巡厯夷陵西有傅友德所闢取蜀故道名百里<lb/>
　荒者抵衛僅五百餘里請以巴東之石砫司巡檢施<lb/>
　州衛之州門驛三㑹驛並移近地俾閭井聯絡而於<lb/>
　百里荒及東卜壠仍創建哨堡令千户一員督班軍<lb/>
　百人戍守一施州衛延袤頗廣物産最饒衛官朘削<lb/>
<pb n="KR2m0014_WYG_240-12a"/>
　致民逃夷地為亂宜裁通判設同知撫治民蠻均平<lb/>
　徭賦勿額外横索一金峒世官不宜遽絶貸覃勝罪<lb/>
　降安撫為峒長聴支羅所百户提調一施州所轄十<lb/>
　四司應襲官舍必先白道院始許理事其擅立名號<lb/>
　者請嚴治并令兵巡道毎歳經歴施州預行調集各<lb/>
　官舍奬諭令赴學觀化俱從之<lb/>
神宗萬厯十一年命施州衛施南等宣撫各官仍聴鎮<lb/>
筸參將節制<lb/>
<pb n="KR2m0014_WYG_240-12b"/>
　從湖廣撫按所奏載入勅書以一事權<lb/>
　　明史土司傳曰崇禎十二年容美宣撫田元疏言<lb/>
　　六月間撫治兩臣調用土官臣即捐行糧戰馬立<lb/>
　　遣土兵七千令副長官陳一聖等將之前行悍軍<lb/>
　　鄧維昌等憚征調遂與譚正賔結七十二村鳩銀<lb/>
　　萬七千兩賂巴東知縣蔡文陞以逼民從軍之文<lb/>
　　上報阻忠義而啓邊釁命撫按核其事時中原冦<lb/>
　　盜充斥時事日非即土司徴調不至亦不能問矣<lb/>
<pb n="KR2m0014_WYG_240-13a"/>
　　永順<lb/>
明太祖洪武五年命置永順等處軍民宣慰使司<lb/>
　時永順宣慰使順德汪倫堂厓安撫使月直遣人上<lb/>
　其所受偽夏印詔賜文綺襲衣遂有是命領湖廣都<lb/>
　指揮使司領州三曰南渭曰施溶曰上溪長官司六<lb/>
　曰臘惹洞曰麥著黄洞曰驢遲洞曰施溶溪曰白崖<lb/>
　洞曰田家洞<lb/>
　　<hi>臣</hi>等謹按明史土司傳曰永順漢武陵隋辰州唐<lb/>
<pb n="KR2m0014_WYG_240-13b"/>
　　溪州地也宋初為永順州嘉祐中溪州刺史彭仕<lb/>
　　羲叛臨以大兵乃降熙寧中築下溪州城賜名㑹<lb/>
　　溪元時彭萬潛自改為永順等處軍民安撫司此<lb/>
　　時明命建置亦仍其名<lb/>
英宗天順二年諭永順土官調兵㑹勦貴州東苗<lb/>
　至成化三年又調永順兵征都掌蠻十三年以征苗<lb/>
　功宣慰彭顯英進階奬勞𢎞治七年以貴州平苗功<lb/>
　宣慰彭世騏進階褒奬十四年世騏以北邊有警請<lb/>
<pb n="KR2m0014_WYG_240-14a"/>
　帥土兵一萬赴延綏助討賊部議不可賜勅奬諭并<lb/>
　賜奏事人路費鈔千貫免其明年朝覲以方聴調征<lb/>
　賊婦米魯故也<lb/>
武宗正德六年永順土舍彭世麟以計禽四川賊㨗聞<lb/>
奬賚有差<lb/>
　四川賊藍廷瑞鄢本恕等及其黨二十八人倡亂兩<lb/>
　川烏合十餘萬人僭王號置四十八營攻城殺吏流<lb/>
　毒黔楚總制尚書洪鍾等討之不克已而為官軍所<lb/>
<pb n="KR2m0014_WYG_240-14b"/>
　遏乏食乃佯聽撫刼掠自如廷瑞以女結婚於世麟<lb/>
　世麟偽許之因與約期廷瑞本恕及王金珠等二十<lb/>
　八人皆來㑹世麟伏兵禽之餘賊渡河官兵追斬及<lb/>
　溺死者七百餘人總制巡撫以聞各加奬賚論者以<lb/>
　是役世麟為首功明年賊劉三等自遂平趨東臯宣<lb/>
　慰彭明輔等以土軍追擊之賊倉卒渡河溺死者二<lb/>
　千人斬首八十餘級事聞命永順宣慰格外加賞仍<lb/>
　給明輔誥命嗣是有保靖兩宣慰爭兩江口之議詞<lb/>
<pb n="KR2m0014_WYG_240-15a"/>
　連明輔主者議逮治明輔乃令蠻民奏其從征功悉<lb/>
　辭香爐山應得陞賞以贖逮治之辱部議悉已之嘉<lb/>
　靖六年論禽岑猛功免應襲宣慰彭宗漢赴京而加<lb/>
　宗漢父明輔祖世騏銀幣<lb/>
世宗嘉靖三十三年十二月調永順土兵協勦倭賊於<lb/>
蘇松<lb/>
　明年永順宣慰彭翼南統兵三千致仕宣慰彭明輔<lb/>
　統兵二千俱㑹於松江時保靖兵敗賊於石塘灣永<lb/>
<pb n="KR2m0014_WYG_240-15b"/>
　順兵邀擊賊奔王江涇大潰保靖兵最永順次之帝<lb/>
　降勅奬勵各賜銀幣<lb/>
　　明史土司傳曰先是永順兵勦新塲倭倭故不出<lb/>
　　保靖兵為所誘遽先入永順土官田菑田豐等亦<lb/>
　　爭入為賊所圍皆死之及王江涇之戰保靖犄之<lb/>
　　永順角之斬獲一千九百餘級倭為奪氣蓋東南<lb/>
　　戰功第一云<lb/>
神宗萬厯二十五年調永順兵赴援遼東<lb/>
<pb n="KR2m0014_WYG_240-16a"/>
　時東事急調永順兵萬人赴援宣慰彭元錦請自備<lb/>
　衣糧聽調既而支吾有要挾之迹命罷四十七年兵<lb/>
　部言前調元錦兵三千人援遼已半載到關者僅七<lb/>
　百餘人命究主兵者至次年以檄調八千僅以三千<lb/>
　塞責又上疏稱病為巡撫所劾得㫖切責元錦不得<lb/>
　已行兵抵通州北聞三路敗衂遂大潰於是巡撫徐<lb/>
　兆魁言調兵八千費踰十萬今奔潰虛糜無益罷之<lb/>
　　保靖<lb/>
<pb n="KR2m0014_WYG_240-16b"/>
明太祖洪武元年詔升保靖安撫司為宣慰以其酋為<lb/>
之<lb/>
　保靖唐溪州地宋置保静州元為保靖州安撫司明<lb/>
　太祖初起時彭世雄率屬歸附命仍其舊官至是以<lb/>
　彭萬里朝貢乃升為宣慰<lb/>
宣宗宣德四年七月命擇衆所推服者為保靖宣慰司<lb/>
　先是永樂初以保靖族屬大蟲可冝等互仇殺遣使<lb/>
　齎勅撫諭之三年辰州衛指揮龔能等招諭筸子坪<lb/>
<pb n="KR2m0014_WYG_240-17a"/>
　等三十五寨生苗廖彪等因設筸子坪長官司以彪<lb/>
　為之十二年筸子坪賊呉者泥自稱苗王與蠻民苖<lb/>
　金龍等為亂官軍平之未幾者泥子呉擔竹復誘苖<lb/>
　呉亞麻糾貴州答意蠻叛亦平之至是兵部奏保靖<lb/>
　舊有二宣慰一為人所殺一為殺人當死其同知以<lb/>
　下官皆缺請改流官治之帝以蠻性難馴流官不諳<lb/>
　土俗故有是命<lb/>
孝宗𢎞治十二年保靖土官相仇殺諭鎮巡官速勘以<lb/>
<pb n="KR2m0014_WYG_240-17b"/>
聞<lb/>
　從永順宣慰司奏也初彭萬里授宣慰領白崖大别<lb/>
　大江小江等二十八村寨萬里卒子勇烈嗣勇烈卒<lb/>
　子藥哈俾嗣年㓜萬里弟麥谷踵之子大蟲可宜殺<lb/>
　之而據其十四寨其後勇烈之弟勇傑嗣傳子南木<lb/>
　杵孫顯宗曽孫仕壠與大蟲可宜之子忠忠子武武<lb/>
　子勝祖及其子世英代為仇敵而武於正統中隨征<lb/>
　有功授兩江口長官勝祖於成化中亦以功授前職<lb/>
<pb n="KR2m0014_WYG_240-18a"/>
　並隨司理事無印署𢎞治初勝祖年老世英無官恐<lb/>
　仕瓏奪其地援例求世襲奏行覈實仕瓏輙沮之以<lb/>
　是仇恨益甚兩家所轄土人亦各分黨仇殺永順宣<lb/>
　慰使彭世麒取勝祖女復左右之互相攻擊奏訴無<lb/>
　寧嵗廷議世英歸所據小江七寨於仕瓏止領大江<lb/>
　七寨聴仕瓏約束其原居兩江口係襟喉要地請調<lb/>
　清水溪堡官兵守之而徙世英於沱埠以絶爭端奏<lb/>
　上從之此𢎞治十六年六月事也至正德十四年兩<lb/>
<pb n="KR2m0014_WYG_240-18b"/>
　江口土舍彭惠與宣慰彭九霄復搆怨永順宣慰彭<lb/>
　明輔與之連姻助以兵力遂與九霄往復仇殺數年<lb/>
　不息死者五百餘人前後訐奏累八十餘章守巡官<lb/>
　繫惠於獄明輔率衆刼之去㝷復捕繫詔都御史呉<lb/>
　廷舉勘處請以大江之右五寨歸保靖大江之左二<lb/>
　寨屬辰州設大刺巡檢司流官一人主之惠免遷徙<lb/>
　仍居沱埠以土名目協理巡檢事部覆從之<lb/>
世宗嘉靖三十三年詔調保靖土兵征倭<lb/>
<pb n="KR2m0014_WYG_240-19a"/>
　命宣慰彭藎臣帥所部三千人赴蘇松明年遇倭於<lb/>
　石塘灣大戰敗之賊北走平望諸軍尾之於王江涇<lb/>
　大破之録功以保靖為首勅賜藎臣銀幣并三品服<lb/>
　令統兵益擊賊先是保靖兵追倭至新塲倭二千人<lb/>
　伏不出土舍彭翅引軍探之中伏與所部皆死贈翅<lb/>
　一官并賜棺殮具及王江涇㨗進藎臣為昭毅將軍<lb/>
　既復加右參政管宣慰司事<lb/>
神宗萬厯四十七年命調保靖土兵援遼<lb/>
<pb n="KR2m0014_WYG_240-19b"/>
　明年宣慰彭象乾親統兵五千至涿州病中夜兵逃<lb/>
　散者三千餘人嚴㫖責統兵者并勅監軍道沿途招<lb/>
　撫明年象乾病不能行遣子姪率親兵出關戰於渾<lb/>
　河全軍皆歿天啓二年進象乾都督僉事贈彭象周<lb/>
　緄天祐各都司僉書以渾河之役一門殉戰義烈為<lb/>
　諸土司冠<lb/>
　<lb/>
欽定續文獻通考卷二百四十<lb/>
</p>
<p>
</p>
  </div>
</body>
</text>
</TEI>
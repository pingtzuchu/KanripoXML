<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_150-1a"/>
欽定四庫全書<lb/>
欽定續文獻通考卷一百五十<lb/>
　經籍考<lb/>
　　經<hi>禮</hi>
宋史藝文志禮類一百十三部一千三百九十九卷<hi>不著</hi>
<hi>録者二十六部四百六十九卷</hi>
遼金元三史不立藝文志散見各紀傳中<lb/>
明史藝文志禮類一百七部一千一百二十一卷<lb/>
<pb n="KR2m0014_WYG_150-1b"/>
　　<hi>臣</hi>等謹案馬端臨所載禮經次第儀禮在前周禮<lb/>
　　禮記在後今仍其舊<lb/>
宋<lb/>
陸佃儀禮義十七卷<lb/>
　佃字農師山隂人熙寧進士累官尚書左丞<lb/>
楊復儀禮圖十七卷附儀禮旁通圖一卷<lb/>
　復字茂才號信齋福州人贈文林郎<lb/>
　　復自序畧曰學者多苦儀禮難讀雖韓昌黎亦云<lb/>
<pb n="KR2m0014_WYG_150-2a"/>
　　何為其難也莫難明于易可以象而求莫難讀於<lb/>
　　禮可以圖而見圖亦象也曩從先師朱文公讀儀<lb/>
　　禮求其解而不可得則擬為圖以象之圖存而儀<lb/>
　　顯凡位之先後秩序物之輕重權衡禮之恭遜文<lb/>
　　明仁之忠厚懇至義之時措從宜智之文理密察<lb/>
　　精粗本末昭然可見嚴陵趙彦肅嘗作特牲少牢<lb/>
　　二禮圖質之先師先師喜曰更得冠昏圖及堂室<lb/>
　　制度并考之乃為佳耳葢儀禮原未有圖故先師<lb/>
<pb n="KR2m0014_WYG_150-2b"/>
　　欲與學者考定以成之也復今所圖者則髙堂生<lb/>
　　十七卷之書也釐為家鄉邦國王朝䘮祭禮則因<lb/>
　　先師經傳通解之義例附儀禮旁通圖于其後則<lb/>
　　制度名物之總要也庶幾其或有以得先師之心<lb/>
　　焉<lb/>
　　陳普序畧曰大淵獻之嵗昭武謝子祥刋儀禮本<lb/>
　　經十七篇及信齋楊氏圖成奕然孔壁淹中之出<lb/>
　　世也秦漢以來十七篇賴髙堂生鄭注賈疏千有<lb/>
<pb n="KR2m0014_WYG_150-3a"/>
　　餘年緜緜如絲而荆舒王氏加踐籍之舉子不習<lb/>
　　書史不陳晦翁勉齋信齋師弟之扶持力倍于髙<lb/>
　　堂生鄭賈心與周孔顔孟同其勞亦僅不滅而已子<lb/>
　　祥之書捄焚拯溺之功景星慶雲之瑞是經雖微<lb/>
　　士冠昏䘮祭卿相見大夫祭幸皆無恙天子諸侯<lb/>
　　亦幸存一二故晦翁通解勉齋䘮禮信齋祭禮得<lb/>
　　以為依據三十九篇駸駸乎不亡矣然則十七篇<lb/>
　　之存固亦有天意廢之者有餘罪興之者誠有莫<lb/>
<pb n="KR2m0014_WYG_150-3b"/>
　　大之功也三百之數不可考以圖概之三十九篇<lb/>
　　疑可得三千在三百中亦可舉其旁通圖名物制<lb/>
　　度尤明盡合十七篇圖而熟之既無昌黎難讀之<lb/>
　　患而古人太平之具一朝而在我矣<lb/>
　　<hi>臣</hi>等謹案復有儀禮經傳通解續十四卷已見馬<lb/>
　　考註中兹不複載<lb/>
魏了翁儀禮要義五十卷<lb/>
　了翁見易類<lb/>
<pb n="KR2m0014_WYG_150-4a"/>
元<lb/>
敖繼公儀禮集説十七卷<lb/>
　繼公字君善福建長樂人寓居湖州邃通經術趙孟<lb/>
　頫師事之平章髙彦敬薦于朝授信州教授<lb/>
　　繼公自序曰周公此書乃為侯國而作而王朝之<lb/>
　　禮不與焉何以知其然也書中十七篇冠昏相見<lb/>
　　鄉飲鄉射士䘮既夕士虞特牲饋食凡九篇皆言<lb/>
　　侯國之士禮少牢饋食上下二篇皆言侯國之大<lb/>
<pb n="KR2m0014_WYG_150-4b"/>
　　夫禮聘食燕大射四篇皆言諸侯之禮惟覲禮一<lb/>
　　篇則言諸侯朝天子之禮然主於諸侯而言也䘮<lb/>
　　服篇中言諸侯及公子大夫士之服詳矣其間雖<lb/>
　　有諸侯與諸侯之大夫為天子之服然亦主于諸<lb/>
　　侯與其大夫而言也然則聖人必為侯國作此書<lb/>
　　者何也夫子有言曰夫禮必本於天殽於地列於<lb/>
　　鬼神達於䘮祭冠昏射御朝聘聖人以禮守之故<lb/>
　　天下國家可得而正也以夫子此言證之則是書<lb/>
<pb n="KR2m0014_WYG_150-5a"/>
　　也聖人以其為正天下之具也歟故當是時天下<lb/>
　　五等之國莫不寳守是書而藏之有司以為典籍<lb/>
　　無事則其君臣相與講明之有事則皆據此以行<lb/>
　　禮又且班之於其國以教其人此有周之時所以<lb/>
　　國無異禮家無殊俗兵寢刑措以躋太平者乎其<lb/>
　　後王室衰微諸侯不道惡典籍之不便於已而皆<lb/>
　　去之則其曏之受于王朝者不復藏於有司矣曏<lb/>
　　之藏於有司者或私傳於民間矣此十七篇所以<lb/>
<pb n="KR2m0014_WYG_150-5b"/>
　　不絶如綫而幸存以至今日也或曰此十七篇為<lb/>
　　侯國之書固也豈其本數但如是而已乎抑或有<lb/>
　　遺亡而不具者乎曰是不可知也經之言士禮特<lb/>
　　詳其於大夫則但見其祭祀耳而其昏禮䘮禮則<lb/>
　　無聞焉此必其遺亡也公食大夫禮云設洗如饗<lb/>
　　謂如其公饗大夫之禮也而今之經乃無是禮焉<lb/>
　　又諸侯之有覲禮但用於王朝耳若其邦交亦有<lb/>
　　相朝相饗相食之禮又諸侯亦當有䘮禮祭禮而<lb/>
<pb n="KR2m0014_WYG_150-6a"/>
　　今皆無聞焉是亦其亡逸者也然此但以經之所<lb/>
　　常言禮之所可推者而知之况其間又有不盡然<lb/>
　　者乎則是經之篇數本不止於十七亦可見矣但<lb/>
　　不知諸侯既去其籍之後即失之耶抑傳之民間<lb/>
　　久而後失也是皆不可得而考矣<lb/>
　　又後序曰禮古經十七篇其十三篇之後皆有記<lb/>
　　四篇則無之四篇者士相見大射少牢上下也以<lb/>
　　意度之此四篇未必無記或有之而亡逸耳夫記<lb/>
<pb n="KR2m0014_WYG_150-6b"/>
　　者乃後人述其所聞以足經意者也舊各置之於<lb/>
　　其本篇之後者所以尊經而不敢與之雜也朱子<lb/>
　　作儀禮經解乃始以記文分属於經文毎條之下<lb/>
　　謂以從簡便予作集説而於此則不能從也何以<lb/>
　　言之儀禮諸篇之説有特為一條而發者有兼為<lb/>
　　兩條而發者亦有兼為數條而發者亦有經義之<lb/>
　　外别見他禮者若其但為一條而發者固可用通<lb/>
　　解之例矣非是則未見其可也何則通解之書規<lb/>
<pb n="KR2m0014_WYG_150-7a"/>
　　模大而篇數繁其記文有不可附於本條毎篇之<lb/>
　　下者則或於其篇末見之否則於他篇附之故雖<lb/>
　　未必盡如其所謂以從簡便之説而於其記文亦<lb/>
　　皆包括而無所遺也然以記者之意考之則亦不<lb/>
　　為無少異矣予之所撰但十七篇之集説耳若亦<lb/>
　　用此法則所遺不既多乎故不若仍舊貫之為愈<lb/>
　　而不敢效朱子通解之為也<lb/>
　　張萱曰敖注多仍舊文與朱子通解稍異<lb/>
<pb n="KR2m0014_WYG_150-7b"/>
呉澄儀禮逸經二卷<lb/>
　澄見易類<lb/>
　　澄自序曰漢興髙堂生得儀禮十七篇後魯恭王<lb/>
　　壊孔子宅得古文禮經於壁中凡五十六篇河間<lb/>
　　獻王得而上之其十七篇與儀禮正同餘三十九<lb/>
　　篇藏在秘府謂之逸禮哀帝初劉歆欲以列之學<lb/>
　　官諸博士不肯置對竟不得立孔鄭所引逸禮中<lb/>
　　霤禮禘於太廟禮王居明堂禮皆其篇也唐初猶<lb/>
<pb n="KR2m0014_WYG_150-8a"/>
　　存諸儒曽不以為意遂至於亡今所纂八篇其二<lb/>
　　取之小戴記其三取之大戴記其三取之鄭氏注<lb/>
　　奔䘮也中霤也禘於太廟也王居明堂也固得逸<lb/>
　　禮三十九篇之四而投壺之類未有考焉疑古禮<lb/>
　　逸者甚多不止於三十九篇也投壺奔䘮篇首與<lb/>
　　儀禮諸篇之體如一公冠等三篇雖已不存此例<lb/>
　　葢作記者刪取其要以入記非復正經全篇矣投<lb/>
　　壺大小戴不同奔䘮與逸禮亦異則知此二篇亦<lb/>
<pb n="KR2m0014_WYG_150-8b"/>
　　經刋削但未如公冠等篇之甚耳五篇之經文殆<lb/>
　　皆不完然實為禮經之正篇則不可以其不完而<lb/>
　　擯之於記故特纂為逸經以續十七篇之末至若<lb/>
　　中霤以下三篇其經亡矣而篇題僅見於注家片<lb/>
　　言隻字之未冺者猶必收拾而不敢遺亦我愛其<lb/>
　　禮之意也<lb/>
明<lb/>
林烈鄉射禮儀節<hi>無卷數</hi>
<pb n="KR2m0014_WYG_150-9a"/>
　烈福州人<lb/>
　　烈自序曰嘗於其鄉之嵩陽社創設射圃擇子弟<lb/>
　　一百七十三人毎月朔望行古鄉射之禮因作是<lb/>
　　書<lb/>
郝敬儀禮節解十七卷<lb/>
　敬見易類<lb/>
朱朝瑛讀儀禮畧記十七卷<lb/>
　朝瑛見易類<lb/>
<pb n="KR2m0014_WYG_150-9b"/>
　　以上儀禮<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百五十<lb/>
</p>
<p>
</p>
  </div>
</body>
</text>
</TEI>
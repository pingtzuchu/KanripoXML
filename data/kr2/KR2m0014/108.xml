<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_108-1a"/>
欽定四庫全書<lb/>
欽定續文獻通考卷一百八<lb/>
　樂考<lb/>
　　度量衡<lb/>
宋理宗時姜䕫進大樂議請正權衡度量<lb/>
　夔言雅俗樂髙下不一宜正權衡度量自尺律之法<lb/>
　亡於漢魏而十五等尺雜出於隋唐正律之外有所<lb/>
　謂倍四之器銀字中管之號今大樂外有所謂下宫<lb/>
<pb n="KR2m0014_WYG_108-1b"/>
　調下宫調又有中管倍五者有曰𦍑笛孤笛曰雙韻<lb/>
　十四絃以意裁聲不合正律繁數悲哀棄其本根失<lb/>
　之太清有曰夏笛鷓鴣曰胡盧琴渤海琴沈滯抑鬱<lb/>
　腔調含糊失之太濁故聞其聲者性情蕩於内手足<lb/>
　亂於外禮所謂慢易以忘節流湎以忘本廣則容姦<lb/>
　狭則思欲者也家自為權衡鄉自為尺度乃度於此<lb/>
　謂宜在上明示以好惡凡作樂製器者一以太常所<lb/>
　用及文思所頒為凖其他私為髙下多寡者悉禁之<lb/>
<pb n="KR2m0014_WYG_108-2a"/>
　則斯民順帝之則而風俗可正<lb/>
　　<hi>臣</hi>等謹按樂志云理宗享國四十餘年禮樂之事<lb/>
　　未嘗有所改作紹定四年上皇太后冊寳始新製<lb/>
　　樂曲行事於是姜䕫乃進大樂議前考指為寧示<lb/>
　　嗣位云云疑誤<lb/>
遼道宗太康八年三月詔行秬黍所定升斗<lb/>
元世祖中統二年八月頒斗斛權衡<lb/>
至元十三年五月定度量<lb/>
<pb n="KR2m0014_WYG_108-2b"/>
二十年五月頒行宋文思院小口斛<lb/>
　刑部尚書崔彧言宋文思院小口斛出入官糧無所<lb/>
　容隠所宜頒行從之<lb/>
　　世祖時東平布衣趙天麟上䇿論同制度畧曰昔<lb/>
　　有虞巡狩同律度量衡臣考虞夏商周之法不可<lb/>
　　得而詳矣惟劉歆之義載在班書最為詳悉一曰<lb/>
　　備數二曰和聲三曰審度四曰嘉量五曰權衡方<lb/>
　　今數已宣於天下厯已職於太史樂已總於太常<lb/>
<pb n="KR2m0014_WYG_108-3a"/>
　　聲已協於協律其所以稍有未定雖定而未齊一<lb/>
　　者度量衡而已矣臣居山東但見山東數郡或隔<lb/>
　　一鎮或間一河其度之長短量之多寡衡之輕重<lb/>
　　已皆不相同矣則又何以示四海一家之平乎<lb/>
　　元史張思明傳曰大德初擢左司都事有獻西域<lb/>
　　秤法者思明以惑衆不用<lb/>
　　多爾濟巴勒傳曰至正中為遼陽行省平章政事<lb/>
　　其俗編栁為斗大小不一豪賈猾儈得以髙下其<lb/>
<pb n="KR2m0014_WYG_108-3b"/>
　　手民咸病之即飭有司厲防禁　稱量諸物乃畢<lb/>
　　集而價自平<lb/>
明太祖洪武元年令鑄造鐵斛斗升付戸部收糧用以<lb/>
較勘仍降其式於天下<lb/>
　凡天下官民人等行使斛斗秤尺俱有一定法則頒<lb/>
　行各司府州縣收掌務如式成造較勘相同印烙給<lb/>
　降民間行使其在京倉庫等處户部較勘印烙發用<lb/>
　至二十六年定凡使用斛斗秤尺著令木秤等匠計<lb/>
<pb n="KR2m0014_WYG_108-4a"/>
　算物料如法成造所用鐵力木杉木板枋生鐵等項<lb/>
　行下龍江提舉司等衙門照數放支其合用錘鈎行<lb/>
　下寳源局督工鑄造如是成造完備移咨户部較勘<lb/>
　收用<lb/>
　　大明令曰斛斗秤尺司農司照中書省原降鐵斗<lb/>
　　鐵升較定則様製造發直𨽻府各州及呈中書省<lb/>
　　轉發行省令各府依法製造較勘付各州縣倉庫<lb/>
　　收支行用其牙行市舖須赴官印烙鄉村人民所<lb/>
<pb n="KR2m0014_WYG_108-4b"/>
　　用與官降相同方許行使<lb/>
十二月命在京兵馬指揮司并管市司毎三日一次較<lb/>
勘街市斛秤尺<lb/>
　　邱濬大學衍義補曰臣按律者候氣之管所以作<lb/>
　　樂者也而度量衡用以度長短量多寡稱輕重所<lb/>
　　用與律不同而帝舜巡狩所至同律而必及於度<lb/>
　　量衡何哉蓋以度量衡皆受法於律於此審之三<lb/>
　　者之法制皆與律同斯為同矣誠以是三物者其<lb/>
<pb n="KR2m0014_WYG_108-5a"/>
　　分寸龠合銖兩皆起於黄鍾而與候氣之律同出<lb/>
　　於一按律固可以制度量衡而考度量衡亦可以<lb/>
　　制律此聖人制律而及度量衡之本意也然聖人<lb/>
　　不徒因律而作樂而用之於郊廟朝廷之上而又<lb/>
　　頒之於下使天下之人用之以為造作出納交易<lb/>
　　之則焉其作於上也有常制其頒於下也有定法<lb/>
　　茍下之所用者與上之所頒者不同則上取於下<lb/>
　　者當短者或長當少者或多當輕者或重下輸於<lb/>
<pb n="KR2m0014_WYG_108-5b"/>
　　上者當長者或短當多者或少當重者或輕下虧<lb/>
　　於民上損於官操執者有増減之弊交易者有欺<lb/>
　　詐之害監守出納者有侵尅賠償之患其所闗係<lb/>
　　蓋亦不少也是雖唐虞之世民淳俗厚帝王為治<lb/>
　　尚不之遺而况後世民偽日滋之時乎乞飭所司<lb/>
　　毎正歲申明舊制自朝廷始先校在官之尺度斗<lb/>
　　斛權衡使凡收受民間租税器物不許過則又於<lb/>
　　凡市場交易之處懸掛則様以為民式在内京尹<lb/>
<pb n="KR2m0014_WYG_108-6a"/>
　　及五域兵馬司官在外府州縣官每月一次校勘<lb/>
　　憲臣出巡所至必令所司具式呈騐公私所用有<lb/>
　　不如式者坐其所司及所造所用之人是亦王政<lb/>
　　之一端也<lb/>
　　又曰臣按宋太宗太宗皆起自民間熟知官府出<lb/>
　　納之弊故其在位首以謹權量為務史謂比用大<lb/>
　　稱如百斤者皆懸鈎於架植鐶於衡或偃手或抑<lb/>
　　按則輕重之際殊為懸絶於是更鑄新式悉由累<lb/>
<pb n="KR2m0014_WYG_108-6b"/>
　　黍而齊其斤石不可得而増損也又令每用大稱<lb/>
　　必懸以絲䋲既置其物則却立以視不可得而抑<lb/>
　　按由是觀之可見古昔好治之君莫不爱民其爱<lb/>
　　民也凡官吏可藉以害民者無不預為之禁革則<lb/>
　　雖一毫之物不使過取於民彼其具文移著律例<lb/>
　　約束非不備刑罰非不嚴然利之所在人惟見利<lb/>
　　而不見害往往外法以巧取依法以為奸孰若毎<lb/>
　　事皆立為一法如宋人之於權衡必齊其斤石不<lb/>
<pb n="KR2m0014_WYG_108-7a"/>
　　可得而增損又俾操執者却立以視而不得抑按<lb/>
　　噫使凡事事皆凖此以立法則官吏無所容其姦<lb/>
　　而小民不至罹其害矣<lb/>
宣宗宣德三年三月較凖各倉斗斛<lb/>
　命各倉斗斛凖洪武中制度官為較勘印烙木籌上<lb/>
　刋年月及提調官吏姓名亦用印烙凡官斛籌非官<lb/>
　印烙者不用私造者問罪至七年令重鑄鐵斛毎倉<lb/>
　各以一給之永為法則<lb/>
<pb n="KR2m0014_WYG_108-7b"/>
　　周忱言行録曰宣德間忱為工部右侍郎巡撫南<lb/>
　　直𨽻先是欠糧糧長往往私造斛斗大入小出忱<lb/>
　　奏行南京工部鑄造鐵斛發屬縣依造木斛較勘<lb/>
　　烙印給與糧長收槩於是出入均平<lb/>
英宗正統元年令部頒鐵斛等於倉庫<lb/>
　各布政司府州縣倉分嵗收糧五十萬石及折收倉<lb/>
　庫嵗收布絹等物十萬匹以上者工部各給鐵斛一<lb/>
　銅尺木秤各一又令各處斛斗秤尺府州縣正官照<lb/>
<pb n="KR2m0014_WYG_108-8a"/>
　依原降式様較勘相同官民通用仍將式様常於街<lb/>
　市縣掛聽令比較<lb/>
　　<hi>臣</hi>等謹按實録云是年二月陜西按察副使金濓<lb/>
　　奏西安原降鐵斛銅尺木秤便於收支今甘肅等<lb/>
　　衛倉庫因無前項斛與秤尺作弊多端乞行各布<lb/>
　　政司及直𨽻府州悉照原降式様成造以憑收支<lb/>
　　較勘九月儧運糧儲總兵官各處巡撫侍郎至京<lb/>
　　㑹議軍民利便事宜一蘇松諸處官倉原有洪武<lb/>
<pb n="KR2m0014_WYG_108-8b"/>
　　中頒降鐵斛升斗年久廢矣出納之際軍民受弊<lb/>
　　應令府縣量計合用鐵斛升斗備料送付南京工<lb/>
　　部㑹官依式鑄造頒給備用命准行之此即㑹典<lb/>
　　之所載也<lb/>
景帝景㤗二年頒等秤天平於内外<lb/>
　令工部成造等秤天平各四十頒給户部及在外收<lb/>
　支衙門掌管用使其所屬各許依式成造應用<lb/>
憲宗成化二年題准私造斛斗秤尺行使者依律問罪<lb/>
<pb n="KR2m0014_WYG_108-9a"/>
兩鄰知而不首者事發一體究問<lb/>
五年命重發鐵斛依法置造<lb/>
　以新舊鐵斛大小不一仍令工部照洪武年間鐵斛<lb/>
　式様重新鑄造發江南江北山東河南兌糧諸處令<lb/>
　兑糧官員依式置造木斛送漕運衙門較勘印烙給<lb/>
　發交兌<lb/>
　　㑹典曰是年又令京城内外并順天府所屬地方<lb/>
　　凡諸色貨物行人依式製造平等斛斗秤尺天平<lb/>
<pb n="KR2m0014_WYG_108-9b"/>
　　等赴官較勘印烙方許行使違者如律治罪知情<lb/>
　　扶同互相借用者事發一體究問<lb/>
十五年五月命添鑄斛給散所司為式<lb/>
　先是總督漕運總兵都御史等官奏運糧官軍告言<lb/>
　有司糧里長交兌糧米多用小斛不依原領印烙木<lb/>
　斛少米凡六七合而糧里長又告稱官軍印烙木斛<lb/>
　較之本處鐵斛多米至五六合今宜於山東河南浙<lb/>
　江江西湖廣五布政司應天蘇松等十三府及徐州<lb/>
<pb n="KR2m0014_WYG_108-10a"/>
　𤓰淮二水次兑糧處所京通天津薊州四収糧倉淮<lb/>
　安徐州臨清徳州四支糧倉并兩總督漕運十二把<lb/>
　總兵共四十三處各給一鐵斛就令漕運官軍措置<lb/>
　工料如成化六年所降式鑄之送户部較勘相同給<lb/>
　發各處倉分依式置造印烙木斛應用敢有私造木<lb/>
　斛大小不同者皆治以罪事下户部議以為前此鐵<lb/>
　斛俱依式鑄造豈有大小不一但有未及降到處今<lb/>
　擬京通二倉及江南北山東河南四處已有者不必<lb/>
<pb n="KR2m0014_WYG_108-10b"/>
　另鑄其餘合如所請鑄造給降毎斛識以成化十五<lb/>
　年奏准鑄成永為法則十三字及監鑄官員匠作姓<lb/>
　名較定送部仍取京倉舊斛重較令漕運官順帶給<lb/>
　發較造印烙木斛收用從之至九月户部覆准漕運<lb/>
　巡撫等官所奏事宜將新鑄鐵斛給發各處遵用仍<lb/>
　盡收其舊斛<lb/>
十七年八月較定權量<lb/>
武定正徳元年頒發銅法<lb/>
<pb n="KR2m0014_WYG_108-11a"/>
　時議准工部行寳源局如法製造銅法三十二副毎<lb/>
　副大小二十箇俱鏨正徳元年寳源局造字號送部<lb/>
　印發浙江等布政司及各運司并南直𨽻府州各依<lb/>
　式様支給官錢一體改造頒降行使<lb/>
八年六月頒給廣東斛斗秤尺<lb/>
　户部覆廣東左布政司羅榮所奏地方軍民利病事<lb/>
　其一言廣東因非運糧去處原無降給斛斗秤尺宜<lb/>
　行工部鑄造較勘平凖發回應用以絶弊端從之<lb/>
<pb n="KR2m0014_WYG_108-11b"/>
世宗嘉靖二年定私造斛斗秤尺等罪<lb/>
　時定市易諸法凡私造斛斗秤尺及作弊増减者官<lb/>
　降不如法者提調官失勘者其在市行使不經官司<lb/>
　較勘印烙者倉庫官吏私自増减官降支收不平者<lb/>
　監臨官知而不舉及失覺察者各定罪有差<lb/>
三年七月鑄鐵斛給諸邊倉<lb/>
　巡撫直𨽻御史王官請命户部鑄造鐵斛頒給宣大<lb/>
　諸倉以為出納之凖從之因命户部併給諸邊<lb/>
<pb n="KR2m0014_WYG_108-12a"/>
八年六月新定天平銅法頒行<lb/>
　詔天下司府州縣起解官銀俱照欽定天平銅法不<lb/>
　得妄増耗銀違者撫按官治罪其兩京内外各衙門<lb/>
　聽科道查𠫭仍勅内府將舊用銅法送工部改造如<lb/>
　制從都給事中蔡經議也<lb/>
　　㑹典曰是年奏准製天平法馬一様七副六副分<lb/>
　　給各司并監收内府銀料科道官一副留部堂為<lb/>
　　式<lb/>
<pb n="KR2m0014_WYG_108-12b"/>
二十四年十月補置鐵斛分給該兑地方令運軍到時<lb/>
赴官告領<lb/>
四十五年題准南京供用庫斛斗升秤等行南京工部<lb/>
撥匠料造三千八百七十六副<lb/>
穆宗隆慶四年新鑄法馬頒行<lb/>
　　㑹典曰舊法馬輕重参差令户工二部公同較勘<lb/>
　　行寳源局鑄造節慎庫太倉光禄寺太僕寺荆杭<lb/>
　　抽分兩厰兩直𨽻十三省及七邊郎七鈔闗五運<lb/>
<pb n="KR2m0014_WYG_108-13a"/>
　　司各法馬一様四十副仍行撫按轉行各府州縣<lb/>
　　照依新降式様鑄造<lb/>
神宗萬厯十年六月工科給事中傅來鵬奏准各處庫<lb/>
用法馬以部降為准舊者一槩解部銷毁<lb/>
十九年閏三月令收解錢糧俱照嘉靖年頒行法馬<lb/>
　先是嘉靖年頒行舊法馬輕重與民相同隆慶年有<lb/>
　新欽降法馬毎百兩重一兩二錢收納通行民不勝<lb/>
　困科臣葉初春上疏曰新法馬之設非制也各省錢<lb/>
<pb n="KR2m0014_WYG_108-13b"/>
　糧斛官者十之三雜用者十之七一概加増而火耗<lb/>
　又復不减兹欲鑄而頒降日乆更改不無動擾若京<lb/>
　解用新法馬雜派用舊法馬又非畫一之法宜照原<lb/>
　降法馬平收平解分外不得加増違者訪實𠫭究詔<lb/>
　可<lb/>
　　<hi>臣</hi>等謹按明代遣使外夷時有記其權量之制者<lb/>
　　附録於後<lb/>
　　陳誠<hi>永樂時人</hi>使西域記曰哈烈國不置斗斛惟用權<lb/>
<pb n="KR2m0014_WYG_108-14a"/>
　　衡<lb/>
　　馬歡<hi>永樂時人</hi>瀛涯勝覽曰古里國用番秤名番剌失<lb/>
　　秤之權釘定於衡未稱凖則活動於衡中提起平<lb/>
　　為定盤星稱物則移凖向前其量法鑄銅為升行<lb/>
　　使番名黨戞黎<lb/>
　　又按樂考之載度量衡以其皆本於律而其制可<lb/>
　　参考耳如祗載宋遼以來校勘頒行諸事似於樂<lb/>
　　都不相闗特馬考及王圻續考體例有之兹亦編<lb/>
<pb n="KR2m0014_WYG_108-14b"/>
　　年排列實於三者制度槩闕如也竊意宋制粗具<lb/>
　　前考即末造或不至懸殊遼金元則簡冊鮮徴矣<lb/>
　　明代去今差近其説有可旁稽者隨所見録之以<lb/>
　　資考訂於制度仍不能詳也<lb/>
愍帝崇禎十四年詔定律尺<lb/>
　時命工部察周尺之制工部不能定移問禮部禮部<lb/>
　覆云周尺之説古今推求不一有用累黍者漢書律<lb/>
　厯志云以子榖秬黍中者度之九十分為黄鍾之長<lb/>
<pb n="KR2m0014_WYG_108-15a"/>
　一黍為分十分為寸十寸為尺爾雅云秬黑黍也顔<lb/>
　師古云中者不大不小後周時牛𢎞等議曰上黨羊<lb/>
　頭山黍其色至烏其形圓重唐禮樂志曰黍真則尺<lb/>
　定尺定則律均宋竇儼司馬光等考定周尺用上黨<lb/>
　黍十黍為一寸是也有用指者古人按指知寸布手<lb/>
　知尺舒臂知尋大禹聲為律身為度用左手中指三<lb/>
　節三寸謂之君指裁為宫聲之管許慎説文曰中婦<lb/>
　人手長八寸謂之咫尺即周尺也有用璧羡者考工<lb/>
<pb n="KR2m0014_WYG_108-15b"/>
　記曰璧羡度尺好三寸以為度蓋璧徑九寸羡而長<lb/>
　之縱十寸横八寸周謂之度尺則周之十寸八寸皆<lb/>
　為尺也有用蔈粟者蔈禾穗芒也淮南子曰律數十<lb/>
　二故十二蔈當一粟十粟而當一寸是也有用𧖟絲<lb/>
　者孫子筭術云𧖟吐絲為忽自絲毫釐分而成一寸<lb/>
　是也有用馬尾者易緯以十馬尾為分是也詳考之<lb/>
　竊謂人指則長短不同璧羡則古璧難得粟有重輕<lb/>
　馬尾有巨細𧖟絲秒忽亦難辨惟絫黍之法為正而<lb/>
<pb n="KR2m0014_WYG_108-16a"/>
　又有謂圭璧之屬用指尺冠冕尊彛之屬用黍尺者<lb/>
　又有謂歲有豐歉地有肥磽絫黍較騐亦復有不齊<lb/>
　者故前代製尺非特用絫黍又必求古器以雜較焉<lb/>
　隋書所載厯代之尺十有五種第一種即周尺與西<lb/>
　漢劉歆銅斛尺東漢建武銅尺晋荀勗律尺祖冲之<lb/>
　銅尺皆合今去古既逺欲求確據惟我髙皇帝時命<lb/>
　宋濓冷謙等所定樂律及劉基等所定欽天監晷景<lb/>
　可憑而晷景尤其顯者宋和峴用西京銅望臬即司<lb/>
<pb n="KR2m0014_WYG_108-16b"/>
　天臺影表臬下石尺也影表上可測天度數不爽况<lb/>
　其他乎唐順之曰今欽天監表尺乃元郭守敬所造<lb/>
　比市尺止得八寸强守敬精於律厯决非妄作嘗取<lb/>
　其黑黍中者一千二百粒日乾之秤量重五錢者以<lb/>
　九十粒横之命為九寸與表尺果合於今欲求周尺<lb/>
　似不能舍是而他求矣抑又有説焉髙皇帝創制垂<lb/>
　法詒謀萬世當時製為鎮圭定按周尺莫若以鎮圭<lb/>
　之尺為主若欲别造凖尺是必博搜古器如表尺之<lb/>
<pb n="KR2m0014_WYG_108-17a"/>
　屬兼求真黍参互考定非可懸虗臆决也工部據以<lb/>
　回奏奉㫖既説周尺即鎮尺著照鎮圭式造尺<lb/>
　　桞貫答宋景濓書曰承問尺法蓋自宋徽廟製大<lb/>
　　晟樂時禮官用聲律身度之説請以天子中指為<lb/>
　　寸於是所製器服悉取之以為長短廣袤之節當<lb/>
　　時固有非之者矣然紫陽文公編類家禮於深衣<lb/>
　　制度條明言度用指尺復注云中指中節為寸而<lb/>
　　秦溪楊氏又引説文云周制寸尺咫尋皆以人之<lb/>
<pb n="KR2m0014_WYG_108-17b"/>
　　體為法似亦凖之指尺矣至於造木主條謂身髙<lb/>
　　尺二寸博三寸厚寸二分釋者即援文公之説曰<lb/>
　　周尺當省尺七寸五分弱程集與書儀誤註五寸<lb/>
　　五分弱温公圗所謂三司布帛尺即省尺程沙隨<lb/>
　　尺即布帛尺今以周尺較布帛尺正是七寸五分<lb/>
　　弱即是二説同出一書已不能歸一况諸家互有<lb/>
　　異同者乎往在禮院時因更造時饗祭器嘗與議<lb/>
　　斯時而及於尺法院之老吏云庫中有前代玉尺<lb/>
<pb n="KR2m0014_WYG_108-18a"/>
　　下庫檢索得之其製作極工然較之周尺省尺又<lb/>
　　復微有强弱廷議以為玉尺厯代襲傳盖乆尤有<lb/>
　　據依遂凖用玉尺定下其議乃若淮尺浙尺隨方<lb/>
　　所用殊難凖以為法然是尺法非有聲律髙下之<lb/>
　　差不若且從文公之說周尺七寸五分弱者庶有<lb/>
　　據依<lb/>
　　律吕精義曰厯代尺法皆本諸黄鍾而損益不同<lb/>
　　有以黄鍾之長均作九寸而寸皆九分者此黄帝<lb/>
<pb n="KR2m0014_WYG_108-18b"/>
　　命伶倫始造律之尺也是名古律尺又名縱黍尺<lb/>
　　選中式之秬黍一黍之縱長命為一分九分為一<lb/>
　　寸九寸共計八十一分是為一尺有以黄鍾之長<lb/>
　　均作十寸而寸皆十分者此舜同律度量衡之尺<lb/>
　　至夏后氏而未嘗改故名夏尺傳曰禹夏十寸為<lb/>
　　尺盖指此尺也又名古度尺又名横黍尺選中式<lb/>
　　之秬黍一黍之横廣命為一分十分為一寸十寸<lb/>
　　共計百分是為一尺有以黄鍾之長均作四叚加<lb/>
<pb n="KR2m0014_WYG_108-19a"/>
　　出一叚而為尺者此商尺也適當夏尺十二寸五<lb/>
　　分傳曰成湯十二寸為尺盖指此尺也有以黄鍾<lb/>
　　之長均作五叚减去一叚而為尺者此周尺也適<lb/>
　　當夏尺八寸傳曰武王八寸為尺盖指此尺也有<lb/>
　　以黄鍾之長均作九寸外加一　寸為尺此漢尺也<lb/>
　　有以黄鍾之長均作八寸外加二寸為尺此唐尺<lb/>
　　也有以黄鍾之長均作八十一分外加十九分為<lb/>
　　尺此宋尺也唐尺即成湯尺而唐人用之故又名<lb/>
<pb n="KR2m0014_WYG_108-19b"/>
　　唐尺宋尺即黄帝尺而宋人用之故又名宋尺七<lb/>
　　代尺凡有五種互相考証要之皆有補於律也<lb/>
　　又律學新説曰按唐虞及夏后氏之制歩也皆以<lb/>
　　夏尺六尺為歩商以夏尺一尺二寸五分為尺而<lb/>
　　以商尺五尺為歩周以夏尺八寸為尺而以周尺<lb/>
　　八尺為歩置一尺二寸五分為實五因得六尺二<lb/>
　　寸五分置八寸為實八因得六尺四寸然則商之<lb/>
　　一歩乃夏尺六尺二寸五分也周之一歩乃夏尺<lb/>
<pb n="KR2m0014_WYG_108-20a"/>
　　六尺四寸也秦復古制六尺為歩自漢以來歩法<lb/>
　　或從六尺二寸五分或從六尺四寸今工部收藏<lb/>
　　寳源局所鑄量地銅尺五尺為歩今之五尺乃夏<lb/>
　　尺之六尺四寸周尺之八尺也用紙條長五尺置<lb/>
　　銅尺上照銅尺兩端裁齊将紙條折作八叚墨匙<lb/>
　　界令相均於毎叚内界作八寸共為六尺四寸即<lb/>
　　夏尺六尺四寸也夏尺八寸均作十寸即周尺也<lb/>
　　夏尺一尺二寸五分均作十寸即商尺也商尺者<lb/>
<pb n="KR2m0014_WYG_108-20b"/>
　　即今木匠所用曲尺盖自魯般傳至於唐唐人謂<lb/>
　　之大尺由唐至今用之名曰今尺又曰營造尺古<lb/>
　　所謂車工尺韓邦竒曰今尺惟車工之尺最准萬<lb/>
　　家不差毫釐少不同則不利載是孰使之然哉古<lb/>
　　今相沿自然之度也然今之尺則古之尺二寸也<lb/>
　　所謂二尺之軌天下皆同是也以木工尺去二寸<lb/>
　　則古尺也盖魯般家相傳之久乃舜時同度之<lb/>
　　也<hi>臣</hi>謹按韓氏所謂車工即造騾車之匠人也語<lb/>
<pb n="KR2m0014_WYG_108-21a"/>
　　云閉門造車出門合轍指此尺而言也此尺即唐<lb/>
　　人所謂大尺大尺去二寸唐人所謂黍尺唐六典<lb/>
　　曰凡度以北方秬黍中者一黍之廣為分十分為<lb/>
　　寸十寸為尺一尺二寸為大尺臣嘗取秬黍極大<lb/>
　　者校之則與六典合取中者校之則不相合也六<lb/>
　　典又云凡積黍為度者調鐘律測晷景則用之内<lb/>
　　外官司悉用大者蓋唐制加黍尺二寸為一尺今<lb/>
　　尺去二寸為古一尺無疑韓氏之言信矣尺中最<lb/>
<pb n="KR2m0014_WYG_108-21b"/>
　　古而可常用者惟此尺耳蓋此尺即殷湯之尺也<lb/>
　　去二寸即夏禹之尺夏禹之尺去二寸即周武王<lb/>
　　之尺是今一曲尺中包括三代之制不待累黍而<lb/>
　　自明矣臣嘗依據古法擬造三種歩尺謹附載於<lb/>
　　左方　夏尺六尺為歩<hi>比營造五尺短二寸</hi>裁紙條與寳源<lb/>
　　局銅五尺一般長乃界為六十四叚毎叚為夏尺<lb/>
　　之一寸十寸為尺六十寸為一歩外餘四寸不用<lb/>
　　　商尺五尺為歩<hi>即今營造五尺是也</hi>裁紙條與寳源局銅<lb/>
<pb n="KR2m0014_WYG_108-22a"/>
　　五尺一般長乃界為五十一寸二分取其十寸是<lb/>
　　為商之一尺五尺為歩外餘一寸二分不用　周<lb/>
　　尺八尺為歩<hi>比管造五尺長一寸二分</hi>裁紙條與寳源局銅五<lb/>
　　尺一般長乃界為八十叚每叚為周尺之一寸十<lb/>
　　寸為尺通長八十寸是為一歩無欠無餘　右乃<lb/>
　　三代歩尺夏尺六尺為歩當商尺之四尺八寸當<lb/>
　　周尺之七尺五寸商尺五尺為歩當夏尺之六尺<lb/>
　　二寸五分當周尺之七尺八寸一分二釐五毫周<lb/>
<pb n="KR2m0014_WYG_108-22b"/>
　　尺八尺為歩當夏尺之六尺四寸當商尺之五尺<lb/>
　　一寸二分其周歩尺即今工部寳源局銅五尺是<lb/>
　　也商歩尺即今工部營繕所營造五尺是也将寳<lb/>
　　源局銅尺均作六尺四寸除去四寸即是夏尺一<lb/>
　　歩将寳源局銅尺均作五尺一寸二分除去一寸<lb/>
　　二分即是商尺一歩将寳源局銅尺均作八叚毎<lb/>
　　叚均作十寸不必増損即是周尺一歩也<lb/>
　　又曰㑹典云洪武八年詔中書省造大明寳鈔其<lb/>
<pb n="KR2m0014_WYG_108-23a"/>
　　制方髙一尺濶六寸許又云凡織造叚疋濶二尺<lb/>
　　長三丈五尺<hi>臣</hi>謹按見今常用官尺有三種皆國<lb/>
　　初定制寓古法於今尺者也世人止知今尺而已<lb/>
　　豈知寓古法哉請詳言之一曰鈔尺即裁衣尺前<lb/>
　　所謂織造叚疋尺也此尺與寳鈔紙邊外齊是為<lb/>
　　衣尺又名鈔尺二曰曲尺即營造尺前所謂方髙<lb/>
　　一尺者也此尺與寳鈔黒邊外齊是為今尺又名<lb/>
　　曲尺三曰寳源局銅五尺即上條所謂量地五尺<lb/>
<pb n="KR2m0014_WYG_108-23b"/>
　　也此尺比鈔黒邊長比鈔紙邊短當衣尺之九寸有<lb/>
　　六分<hi>臣</hi>家收藏寶鈔數萬大率同者多而不同者<lb/>
　　少是以取其同者校尺其不同者不可校也校尺<lb/>
　　之法亦用紙條自鈔紙邊外齊用刀裁作一尺均<lb/>
　　為十寸毎寸均為十分是名衣尺别取紙條自鈔<lb/>
　　近邊黒道外齊裁作一尺均為十寸毎寸均為十<lb/>
　　分是名營造尺營造尺之八寸裁衣尺之七寸五<lb/>
　　分乃稽古度尺也求古尺㨗法鈔外紙邊取齊折<lb/>
<pb n="KR2m0014_WYG_108-24a"/>
　　為四折去一取三是為一尺又法鈔内黒邊取齊<lb/>
　　折為五折去一取四亦得一尺宜知㨗法則校對<lb/>
　　尤便也<lb/>
　　又曰漢度量衡其制皆小唐度量衡其制皆大昩<lb/>
　　者以為漢制近古殊不知似是而非未若唐制雖<lb/>
　　與古異而古法寓於中也唐六典曰凡度以北方<lb/>
　　秬黍中者一黍之廣為分十分為寸十寸為度一<lb/>
　　尺二寸為大尺十尺為丈凡量以秬黍中者容一<lb/>
<pb n="KR2m0014_WYG_108-24b"/>
　　千二百為龠二龠為合十合為升十升為斗三斗<lb/>
　　為大斗十斗為斛凡權衡以秬黍中者百黍之重<lb/>
　　為銖二十四銖為兩三兩為大兩十六兩為觔凡<lb/>
　　積秬黍為度量權衡者調鍾律測晷景合湯藥及<lb/>
　　冠冕之制則用之内外官司悉用大者今以秬黍<lb/>
　　考之則古度當唐十分之八古量當唐十分之三<lb/>
　　古權當唐十分之六是度量稍與六典合惟權則<lb/>
　　不合按杜氏通典唐以其尺之八分為開元錢之<lb/>
<pb n="KR2m0014_WYG_108-25a"/>
　　徑以開元錢十枚之重為一兩嘗以其錢較今之<lb/>
　　秤尺全與唐同不差分毫惟量則無所考然房元<lb/>
　　齡註管子曰古一石推今三斗三升三合今校鐵<lb/>
　　斛一石亦與唐制大同小異九百餘年而度量衡<lb/>
　　無變非其法之最善豈能如是哉<lb/>
　　又曰大眀頒降鐵斛今在有司者其前面有銘曰<lb/>
　　成化十五年奏准鑄成永為法則十三字其後面<lb/>
　　有銘曰監鑄官直𨽻大河衛指揮仲綱直𨽻淮安<lb/>
<pb n="KR2m0014_WYG_108-25b"/>
　　府同知夏祈鑄匠袁宗范斌等二十八字依寳源<lb/>
　　局量地銅尺斛口外方一尺内方九寸斛底外方<lb/>
　　一尺六寸内方一尺五寸深一尺厚三分平秤量<lb/>
　　一百斤依古横黍度尺斛口外方一尺二寸八分<lb/>
　　内方一尺一寸五分有竒底外方二尺零五分内<lb/>
　　方一尺九寸二分深一尺二寸八分厚四分按古<lb/>
　　人未嘗以五斗為斛五斗為斛者盖自唐宋始也<lb/>
　　算法依寳源局尺量斛口内方九寸底内方一尺<lb/>
<pb n="KR2m0014_WYG_108-26a"/>
　　五寸深一尺置口九寸自乗得八十一寸置底一<lb/>
　　尺五寸自乗得二百二十五寸又以口底相乗得<lb/>
　　一百三十五寸三宗相併得四百四十一寸三歸<lb/>
　　得一百四十七寸以深一尺乗之得一千四百七<lb/>
　　十寸是為鐵斛五斗實積倍之得二千九百四十<lb/>
　　寸是兩鐵斛即十斗實積然則今之斛法非二千<lb/>
　　五百也民間俗傳算術多以二千五百為斛法者<lb/>
　　疑術士杜撰也或曰此鈔尺也鈔尺即裁衣尺算<lb/>
<pb n="KR2m0014_WYG_108-26b"/>
　　法置量地尺一尺當裁衣尺九寸六分自乗得九<lb/>
　　十二寸一十六分再乗得八百八十四寸七百三<lb/>
　　十六分為實以量地尺斛法二千九百四十寸乗<lb/>
　　之一千除之得裁衣尺二千六百　一寸一百二<lb/>
　　十三分八百四十釐减去二千五百多一百寸有<lb/>
　　竒也如欲算古横黍度尺求今鐵斛十斗之積者<lb/>
　　置古度尺十寸當裁衣尺七寸五分自乗得五十<lb/>
　　六寸二十五分再乗得四百二十一寸八百七十<lb/>
<pb n="KR2m0014_WYG_108-27a"/>
　　五分為法置裁衣尺斛法二千六百　一寸一百<lb/>
　　二十三分八百四十釐一千乗之為實却以前法<lb/>
　　除之得六千一百六十五寸六百二十六分八百<lb/>
　　八十釐是為鐵斛十斗横黍尺積分也就置為實<lb/>
　　以古斛法一千九百六十四寸一百八十五分半<lb/>
　　為法除之得古三石一斗三升九合是今一石之<lb/>
　　數為法以除一石得今三斗一升八合半是古十<lb/>
　　斗比唐量少一升四合半民間私量随時損益在<lb/>
<pb n="KR2m0014_WYG_108-27b"/>
　　處不同難為憑據只凖鐵斛算之可也先儒宗古<lb/>
　　九章以一千六百二十寸為粟一石之積此乃前<lb/>
　　漢王莽斛法今不可用也<lb/>
　　又曰國語吳韋氏注曰衡有斤兩之數生於黄鍾<lb/>
　　黄鍾之管容秬黍千二百粒是為一龠龠二為合<lb/>
　　合重一兩故曰律度量衡於是乎生則三代之制<lb/>
　　權衡之起信亦出於律矣夫黄鍾之龠容千二百<lb/>
　　黍之重是為半合即半兩也合龠為合兩龠為兩<lb/>
<pb n="KR2m0014_WYG_108-28a"/>
　　俱二千四百黍是乃一合黍之重即一兩也然則<lb/>
　　一升黍之重即為十兩一斗黍之重即為百兩一<lb/>
　　斛黍之重即為千兩明矣一斤之重乃一升六合<lb/>
　　黍也一均之重乃四斗八升也一石之重乃一斛<lb/>
　　九斗二升也權量二法配合整齊未有得其量者<lb/>
　　不得其權者書曰關石和鈞此之謂歟今者羊頭<lb/>
　　山秬黍以時制等子秤之其大者百粒在二分六<lb/>
　　釐上下其小者百粒在二分四釐上下其中者百<lb/>
<pb n="KR2m0014_WYG_108-28b"/>
　　粒為二分五釐整積至兩龠二千四百粒秤重六<lb/>
　　錢然則今之六錢為古一兩今之六兩為古十兩<lb/>
　　今之六斤為古十斤其餘可以例推矣古之一斤<lb/>
　　今之九兩六錢也古之一均今之十八斤也古之<lb/>
　　一石今之七十二斤也古之一鼔今之二百八十<lb/>
　　八斤也大率古之於今乃五分之三耳先儒以為<lb/>
　　三分之一非也置今求古則用六歸以古求今則<lb/>
　　用六因若斤兩互見者各以其法通之此算家所<lb/>
<pb n="KR2m0014_WYG_108-29a"/>
　　易曉不必細解求度量亦如之但率法不同耳度<lb/>
　　以八為率量以三為率權以六為率者今之八寸<lb/>
　　即古一尺今之三斗即古一斛今之六錢即古一<lb/>
　　兩故也凡度量衡以今求古皆用歸法以古求今<lb/>
　　皆用因法故附見於此云<lb/>
　　又曰今按時俗權衡之法小數則一兩作為十錢<lb/>
　　而錢之下借為分釐毫絲忽之名大數則十五斤<lb/>
　　為一秤八秤為一䭾二斤為一裏百裏為一引蓋<lb/>
<pb n="KR2m0014_WYG_108-29b"/>
　　分釐毫絲忽引本皆尺度之名借作權名也古人<lb/>
　　所謂六銖為分四分為兩之類今既参差而亦不<lb/>
　　復曉矣以錢為名不知始於何代意者自唐武徳<lb/>
　　開元之錢始乎然以黍秤較之漢錢五銖失之太<lb/>
　　輕唐錢二銖四絫失之太重皆不與黍秤合要之<lb/>
　　合於時俗之秤者開元等錢殆近之矣宋史載其<lb/>
　　權衡之制最詳今以古人千二百黍之法較之與<lb/>
　　宋不同宋人所定乃今世俗秤也依其法以淳化<lb/>
<pb n="KR2m0014_WYG_108-30a"/>
　　錢較之正與今同然與黄鍾度量乖矣宗皇祐中<lb/>
　　阮逸胡瑗累黍定尺既大於漢尺姑欲合其量然<lb/>
　　竟於權不合乃謂黍秤二兩已得官秤一兩而疑<lb/>
　　史書之誤愚見亦以為然或今黍秤與隋書黍秤<lb/>
　　不同隋唐之秤一斤當黍秤三斤今秤一斤只當<lb/>
　　黍秤一斤十兩三分兩之二蓋隋唐黄鍾之龠既<lb/>
　　短且狹雖以二龠所容黍作一兩而其實不滿千<lb/>
　　二百數無疑矣宋沈括筆談曰予受詔考定樂律<lb/>
<pb n="KR2m0014_WYG_108-30b"/>
　　古秤三斤當今十三兩一斤當今四兩三分兩之<lb/>
　　一一兩當今六銖半若然則古秤適當宋秤四分<lb/>
　　之一又與胡阮之説不同夫沈與胡阮相去不逺<lb/>
　　便乃相懸是又可疑也今術選羊頭山秬黍中者<lb/>
　　一千二百枚實於黄鍾之龠無欠無餘以天平秤<lb/>
　　之整有三錢乃古半兩也兩龠之黍當天平六錢<lb/>
　　為古一兩然則古秤一斤當天平九兩六錢今之<lb/>
　　平秤一斤是古一斤十兩三分兩之二也<lb/>
<pb n="KR2m0014_WYG_108-31a"/>
　　春眀夢餘録曰審度嘉量權衡皆出於律自積黍<lb/>
　　之法不明黄鍾之説始紛然如聚訟近代鄭世子<lb/>
　　考羊頭山秬黍以時等則稱之百粒得二分五釐<lb/>
　　至兩龠二千四百重六錢則今之六錢為古一兩<lb/>
　　以約度量今之八寸即古一尺今之三斗即古之<lb/>
　　一斛度以八為率量以三為率權以六為率<lb/>
　<lb/>
　<lb/>
<pb n="KR2m0014_WYG_108-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百八<lb/>
</p>
<p>
</p>
  </div>
</body>
</text>
</TEI>
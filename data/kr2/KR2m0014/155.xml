<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_155-1a"/>
欽定四庫全書<lb/>
欽定續文獻通考卷一百五十五<lb/>
　經籍考<lb/>
　　經<hi>論語</hi>　<hi>孟子</hi>
宋史藝文志論語類七十三部五百七十九卷<hi>不著録者八部</hi>
<hi>八十二卷</hi>儒家類中孟子三十部三百二十六卷<lb/>
遼金瓦三史不立藝文志散見各紀傳中<lb/>
明史藝文志論語類五部六十六卷孟子類二部十一<lb/>
<pb n="KR2m0014_WYG_155-1b"/>
卷<lb/>
宋<lb/>
鄭汝諧論語意原二卷<lb/>
　汝諧字舜舉號東谷處州人仕至吏部侍郎<lb/>
　　真徳秀曰意原以其已意而逆聖人之志盖多得<lb/>
　　之八佾篇謂其傷權臣之僭竊痛名分之紊亂大<lb/>
　　指與春秋相表裏於子賤章謂其為人沈厚簡重<lb/>
　　非魯多君子不能取以為君子於聞韶章謂以揖<lb/>
<pb n="KR2m0014_WYG_155-2a"/>
　　遜之樂作於僭竊之國聖人盖傷之於三仁章謂<lb/>
　　㣲子之去為去王朝而之國非歸周也若是者不<lb/>
　　可殫書其言若異於先儒而未嘗不合乎義理之<lb/>
　　正<lb/>
　　<hi>臣</hi>等謹案馬考載論語意原一卷引陳振孫書録<lb/>
　　解題云不知作者茲以其卷數不同復不著撰人<lb/>
　　疑或别是一書仍著録焉<lb/>
蔡節論語集説十卷<lb/>
<pb n="KR2m0014_WYG_155-2b"/>
　節字覺庵永嘉人淳祐間官太府卿兼樞宻副都承<lb/>
　㫖<lb/>
　　姜文龍曰永嘉蔡先生集説之作自集義中來本<lb/>
　　之明道伊川二先生參以晦菴或問而于晦菴南<lb/>
　　軒尤得其骨髓盖南軒學于五峯先生又與晦菴<lb/>
　　相講磨故語説多親切<lb/>
　　納喇性徳曰是書宋藝文志不載諸家藏書目俱<lb/>
　　不收予購得之幸矣永嘉自伊洛諸儒未作王景<lb/>
<pb n="KR2m0014_WYG_155-3a"/>
　　山出發明經藴述儒志一編其後則有劉安節元<lb/>
　　承鮑若雨商霖謝天甲用休潘是子文周行已恭<lb/>
　　叔陳經正貴一暨弟經邦貴叙其姓名皆入伊洛<lb/>
　　淵源録中而著羣經説者若陳鵬飛少南薛季宣<lb/>
　　士龍張淳忠甫葉適正則戴溪肖望陳傅良君舉<lb/>
　　葉味道知道錢文子文季黄仲炎若晦湯達達可<lb/>
　　陳埴潛室王與之次㸃皆有成書著録諺曰温居<lb/>
　　瀛壖理學之淵不信然與<lb/>
<pb n="KR2m0014_WYG_155-3b"/>
　　黄虞稷曰是書淳祐五年表進<lb/>
金履祥論語集註考證十卷<lb/>
　履祥見書類<lb/>
明<lb/>
陳士元論語類考二十卷<lb/>
　士元見易類<lb/>
　　士元自序略曰論語者孔子答弟子時人及弟子<lb/>
　　相與言而所聞於孔子之語也論語䜟謂子夏等<lb/>
<pb n="KR2m0014_WYG_155-4a"/>
　　六十四人撰鄭康成謂仲弓㳺夏軰撰而程正叔<lb/>
　　以為成於有子曾子之門人洪景盧又謂兼成於<lb/>
　　閔子之門人云其書古論二十一篇齊論二十二<lb/>
　　篇魯論二十篇漢孝文置論語博士平帝召通論<lb/>
　　語者駕軺詣京師盖慎其選而重茲科也張禹本<lb/>
　　受魯論兼講齊論合而考之刪其煩複主魯論二<lb/>
　　十篇除齊論問王知道二篇稱為張侯論今所傳<lb/>
　　論語是已齊古二學遂不𫝊明興設科取士初試<lb/>
<pb n="KR2m0014_WYG_155-4b"/>
　　七藝論語居先而世之學者㓜時即承斯業及從<lb/>
　　政為邦則目為筌蹄不復省覽予於是葢病焉昔<lb/>
　　人有言論語始於不愠終於知命為君子儒洙泗<lb/>
　　為仁之方一貫之道可終身違乎予素檮昧有一<lb/>
　　得輒出入口耳間乃著此編貯之右塾凡二十卷<lb/>
　　為類十有八目四百九十有四云論語八十策較<lb/>
　　六經之䇿三居二聘禮疏可稽也傳録者誤為八<lb/>
　　十宗徐遵明曲為之解為王應麟所詆誚予茲曲<lb/>
<pb n="KR2m0014_WYG_155-5a"/>
　　解不止八十宗三言耳其不免覽者詆誚哉<lb/>
王肯堂論語義府二十卷<lb/>
　肯堂見書類<lb/>
　　王綱振曰損菴先生裒集先儒語録下及近儒諸<lb/>
　　説經者凡数百家名曰義府論語最先脱稿計四<lb/>
　　十餘萬言<lb/>
周宗建論語商二卷<lb/>
　宗建字季侯呉江人萬厯進士官至監察御史巡按<lb/>
<pb n="KR2m0014_WYG_155-5b"/>
　湖廣為魏忠賢所害崇禎初追贈太僕寺卿諡忠毅<lb/>
　　繆永曰論語商二卷成於武康官廨<lb/>
劉宗周論語學案<hi>無卷數</hi>
　宗周見易類<lb/>
　　右論語<lb/>
宋<lb/>
蘇評孟子二卷<lb/>
　舊題蘇洵評<lb/>
<pb n="KR2m0014_WYG_155-6a"/>
　　<hi>臣</hi>等謹案是書詞意庸淺當是依託之作<lb/>
蔡模孟子集疏十四卷<lb/>
　模字仲覺號覺軒建安人蔡沈之子蔡杭之兄也<lb/>
　　蔡杭後序略曰紫陽朱子集諸儒之大成論孟二<lb/>
　　書有集義以發其所疑有或問以别其所異而集<lb/>
　　註出焉杭王父西山府君在師門最久先君子九<lb/>
　　峯府君世師師學得于問辨講明為尤詳伯氏覺<lb/>
　　軒語及過庭舊聞慨然旁搜博取以就先志九年<lb/>
<pb n="KR2m0014_WYG_155-6b"/>
　　究心於是參或問以見同異采集義以補缺遺文<lb/>
　　集則以剖決而無隠語録則以講辨而益精至兩<lb/>
　　世所見聞門人所敷繹有足以發越朱子言外之<lb/>
　　意者㑹而通之故觀集疏而集注之意易見<lb/>
　　納喇性徳曰牧堂蔡仲與朱子稱其教子不干利<lb/>
　　禄而開之以聖賢之學非世人所及其子元定季<lb/>
　　通孫淵伯静沉仲黙曽孫模仲覺杭仲節皆隐居<lb/>
　　著書既而仲覺任建安書院席長以謝方叔湯恢<lb/>
<pb n="KR2m0014_WYG_155-7a"/>
　　薦補迪功郎添差本州教授而仲節旋中進士為<lb/>
　　諸王教授累遷端明殿學士參知政事蔡氏撰述<lb/>
　　季通律吕新書仲黙書傳最著而伯静易訓解鄱<lb/>
　　陽董氏載入諸儒沿革中仲覺則有易傳集解大<lb/>
　　學衍論語孟子集疏河洛探賾續近思録諸書予<lb/>
　　所見者僅孟子集疏十四卷而已仲節為之後序<lb/>
　　稱其參或問以見同異采集義以補闕遺洵有功<lb/>
　　於集注者矣仲覺被薦嘗疏言敬義為萬世帝王<lb/>
<pb n="KR2m0014_WYG_155-7b"/>
　　心學之本而大雅价人維藩六語為國家守邦要<lb/>
　　道又請以白鹿洞學規頒諸天下盖無愧牧堂老<lb/>
　　人之教而其家學誠非世人所能幾及也<lb/>
施徳操孟子發題一卷<lb/>
　徳操字彦執海昌人以病廢不能婚宦坎壈而没<lb/>
金履祥孟子集註考證七卷<lb/>
　履祥見書類<lb/>
明<lb/>
<pb n="KR2m0014_WYG_155-8a"/>
陳士元孟子雜記四卷<lb/>
　士元見易類<lb/>
管志道孟義訂測七卷<lb/>
　志道字登之婁縣人事蹟附見明史顔鯨𫝊<lb/>
郝敬孟子説解十四卷<lb/>
　敬見易類<lb/>
　　陸元輔曰郝仲輿孟子説解前有讀孟子三十一<lb/>
　　條為一卷孟子遺事一卷餘隨文詳説十二卷<lb/>
<pb n="KR2m0014_WYG_155-8b"/>
　　右孟子<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百五十五<lb/>
</p>
<p>
</p>
  </div>
</body>
</text>
</TEI>
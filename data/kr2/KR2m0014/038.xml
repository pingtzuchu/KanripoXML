<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_038-1a"/>
欽定四庫全書<lb/>
欽定續文獻通考卷三十八<lb/>
　選舉考<lb/>
　　孝亷<lb/>
宋理宗景定元年七月詔舉孝亷<lb/>
　詔曰孝為百行之先亷為四維之一三代以上風俗<lb/>
　淳而孝亷之名冺迨漢始詔以此舉士當時二千石<lb/>
　不舉孝以不敬論不察亷則免其嚴且重如此我國<lb/>
<pb n="KR2m0014_WYG_038-1b"/>
　家以孝治天下以亷察吏治科雖不常設固有不待<lb/>
　舉而勸者比年以來澆風汙習瀾倒莫迴朕甚憫焉<lb/>
　然念良心所藴誰獨無此特為善者無所勸不善者<lb/>
　莫之懲表厲之道未至焉爾今嘉與宇内之士同歸<lb/>
　於善舉孝亷如漢法夫孝亷一本也好貨財則不得<lb/>
　為孝哇母食則不得為亷以菽水為樂者行必不汙<lb/>
　以氷蘖自持者親必不辱詔下之日凡吾帥守監司<lb/>
　令長采公論攷實行各疏其事以名聞朕將尊顯之<lb/>
<pb n="KR2m0014_WYG_038-2a"/>
　以為臣子之勸<lb/>
金初西北路明安人温徳亨鄂囉補以孝行擢為䕶衛<lb/>
世宗大定十三年四月以有司言授洛州孝子劉政太<lb/>
子掌飲丞<lb/>
章宗明昌三年三月命宰臣録用孝義之人<lb/>
　時賜棣州孝子劉瑜錦州孝子劉慶祐絹粟旌其門<lb/>
　閭復其身因問宰臣從來孝義之人曾官使者幾何<lb/>
　左丞完顔守貞以世宗時劉政對且言若軰多淳質<lb/>
<pb n="KR2m0014_WYG_038-2b"/>
　不及事帝曰豈必盡然孝義之人素行已備稍可用<lb/>
　即當用之後雖有希覬作偽者然偽為孝義猶不失<lb/>
　為善其檢勘前後所申有可用者具以聞八月有司<lb/>
　奏寧海州文登縣王震孝行以嘗業進士并試其文<lb/>
　特賜同進士出身仍注教職一等職任十一月尚書<lb/>
　省奏益都府舉王樞事親至孝兼博學善書特賜同<lb/>
　進士出身附王澤榜<lb/>
元成宗大徳九年六月詔孝子順孫堪從政者量才任<lb/>
<pb n="KR2m0014_WYG_038-3a"/>
之<lb/>
　　<hi>臣</hi>等謹按遼金元俱無孝亷科故遼事全闕金元<lb/>
　　則僅以舉孝事附載其舉亷自詳舉官門<lb/>
明太祖洪武六年二月詔舉孝亷及孝弟力田之士<lb/>
　時肅寧劉敏舉孝亷累官至刑部侍郎連山麥至徳<lb/>
　舉孝弟力田至工部尚書淶水李徳成舉洪武十九<lb/>
　年孝亷至陜西布政使東陽李希明舉二十九年孝<lb/>
　亷至江西叅政權刑部尚書其外又有以孝行旌擢<lb/>
<pb n="KR2m0014_WYG_038-3b"/>
　者洪武中浦江鄭湜擢左參議江寧周琬擢兵科給<lb/>
　事中華亭沈徳四擢太常贊禮郎又李徳擢應天府<lb/>
　尹李好誠聶士舉擢㕘政成祖時金吾右衛總旗張<lb/>
　法保掖縣張信武寧張仲賢並尚寶丞仁宗時徐州<lb/>
　權謹拜文華殿大學士世宗時道州楊成章授國子<lb/>
　學録<lb/>
二十六年九月命舉孝弟敦行者<lb/>
　時以東宫闕官命羣臣舉孝弟敦行者乃徵浦江鄭<lb/>
<pb n="KR2m0014_WYG_038-4a"/>
　氏王氏兩家子弟年三十以上者悉赴京擢鄭濟王<lb/>
　懃為春坊左右庶子<lb/>
仁宗洪熈元年八月<hi>時宣宗已即位</hi>詔民間有行已亷正才堪<lb/>
撫字者見任官具實録舉奏<hi>互見舉官門</hi>
愍帝崇禎九年詔舉孝亷<lb/>
　吏部言孝亷之舉祖宗朝皆偶一行之未有定制今<lb/>
　宜通行直省加意物色果有孝亷懷才抱徳經明行<lb/>
　修之士由司道以達巡按覆核疏聞騐試録用從之<lb/>
<pb n="KR2m0014_WYG_038-4b"/>
　　<hi>臣</hi>等謹按明太祖詔舉孝弟力田之士又令府州<lb/>
　　縣正官以禮遣孝亷士至京師往往待以不次其<lb/>
　　後遇國家覃恩海内輒以詔書從事有司以孝行<lb/>
　　上禮部請旌者歲不下十數人實録所載莫可殫<lb/>
　　述而顯擢者槩未之聞矣若夫察亷之令自太祖<lb/>
　　懲元季之弊重繩貪吏寘之嚴典一時守令畏法<lb/>
　　率多潔己愛民而朝廷亦必視其治行之殿最為<lb/>
　　黜陟别詳考課門嘉隆以後資格既重甲科縣令<lb/>
<pb n="KR2m0014_WYG_038-5a"/>
　　往往以卓異被徵梯取臺省遂為成例是未可與<lb/>
　　孝亷之制同年而語也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_038-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷三十八<lb/>
</p>
<p>
</p>
  </div>
</body>
</text>
</TEI>
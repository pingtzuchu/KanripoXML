<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_129-1a"/>
欽定四庫全書<lb/>
欽定續文獻通考卷一百二十九<lb/>
　兵考<lb/>
　　郡國兵<lb/>
明太祖洪武二年諭諸將各上備邊方畧<lb/>
　命大將軍徐達等備山西北平邊諭令各上方畧從<lb/>
　淮安侯華雲龍言自永平薊州宻雲迤西二千餘里<lb/>
　關隘百二十有九皆置戍守於紫荆關及蘆花嶺設<lb/>
<pb n="KR2m0014_WYG_129-1b"/>
　千戸所守禦又詔山西都衞於雁門關太和嶺并武<lb/>
　朔諸山谷間凡七十三隘俱設戍兵至九年勅燕山<lb/>
　前後等十一衞分兵守古北口居庸關喜峰口松亭<lb/>
　關烽堠百九十六處參用南北軍士至十五年又於<lb/>
　北平都司所轄關隘二百以各衛卒戍守<lb/>
　　實錄曰洪武四年三月詔中書省臣曰山口外東<lb/>
　　勝蔚朔武豐雲應等州皆極邊沙漠宜各設千百<lb/>
　　戸綂率士卒收撫邊民無事則耕種有事則出戰<lb/>
<pb n="KR2m0014_WYG_129-2a"/>
　　所儲糧草就給本官不必再設有司重擾於民<lb/>
十年五月山西行都司請所轄邊民自備兵械團結防<lb/>
邊從之<lb/>
　　<hi>臣</hi>等謹按此為邊上土著兵之始史志所謂太祖<lb/>
　　沿邊設衞惟土著兵及有罪謫戍者遇有警調他<lb/>
　　衞軍往戍謂之客兵是也實錄載宣徳中大同守<lb/>
　　將請益戍兵兵部言山西行都司所轄十二衞軍<lb/>
　　士二萬餘人皆土軍蓋始自團結遂成土軍也<lb/>
<pb n="KR2m0014_WYG_129-2b"/>
詔諸王近塞者每嵗秋勒兵巡邊<lb/>
　　<hi>臣</hi>等謹按太祖防邊之意甚重故有此詔史無年<lb/>
　　月考秦晉王之藩事在十一年三月則此詔當在<lb/>
　　此後也十年益秦晉燕三府護衞亦以封地近邊<lb/>
　　之故凡西北軍事雖命大將遄征而以燕晉二王<lb/>
　　節制之二十五年命元降軍赴北平聴燕王調用<lb/>
　　此燕藩之所以兵日强而其後起而靖難也<lb/>
十七年命徐達籍上北平將校士卒復命將覈遼東定<lb/>
<pb n="KR2m0014_WYG_129-3a"/>
遼等九衞官軍<lb/>
　是後每遣諸公侯較沿邊士馬以籍上<lb/>
二十年置北平行都司於大寧<lb/>
　其地在喜峰口外故遼西郡遼之中京大定府也西<lb/>
　大同東遼陽南北平馮勝之破納哈出還師城之因<lb/>
　置都司及營州五屯衞至二十四年三月以已置大<lb/>
　寧都司及廣寧諸衞足以守邊乃撤山海等處守關<lb/>
　軍士每處止存十餘人餘悉令屯田<lb/>
<pb n="KR2m0014_WYG_129-3b"/>
　　<hi>臣</hi>等謹按兵志言是時封皇子權為寧王調各衞<lb/>
　　兵往守而先是李文忠取元上都設開平衞及興<lb/>
　　和等千戸所東西各四驛東接大寧西接獨石考<lb/>
　　文忠之取開平事在洪武二年六月藍玉之拔興<lb/>
　　和事在七年四月設衞及所當在此時明初設此<lb/>
　　以控扼北徼<lb/>
二十二年五月置泰寧朶顔福餘三衞<lb/>
　三衞地為烏梁海在黑龍江南元大寧路北境是時<lb/>
<pb n="KR2m0014_WYG_129-4a"/>
　内附帝即其地置三衞俾部長各領其衆互為聲援<lb/>
　自錦義歴廣寧至遼河曰泰寧自全寧抵喜峰口近<lb/>
　宣府曰朶顔自黄河窪逾潘鐵嶺至開原曰福餘獨<lb/>
　朶顔地險而强<lb/>
　　<hi>臣</hi>等謹按洪武時以塞外降人置此三衞以為大<lb/>
　　寧之屏障後自永樂以烏梁海有功畀以大寧而<lb/>
　　三衞遂滋不靖<lb/>
二十五年築東勝城<lb/>
<pb n="KR2m0014_WYG_129-4b"/>
　城在河州東受降城之東時帝遣宋國公馮勝等分<lb/>
　行山西籍民為軍屯田於大同東勝共設十六衞由<lb/>
　是自遼以西數千里聲勢聨絡<lb/>
　　<hi>臣</hi>等謹按東勝在河套之東春明夢餘錄言河套<lb/>
　　内有一十二縣當築東勝時足以為套地之屏障<lb/>
　　也餘詳後<lb/>
成祖永樂元年三月改北平行都司為大寧都司徙之<lb/>
保定調營州五屯衞於内地<lb/>
<pb n="KR2m0014_WYG_129-5a"/>
　初靖難兵起陷大寧以寧王權歸及即位改封寧王<lb/>
　江西而以北平行都司為大寧都司調營州五屯衞<lb/>
　於順義薊州平谷香河三河以舊大寧地畀烏梁海<lb/>
　自是遼東與宣大聲援阻絶又以東勝孤逺難守調<lb/>
　左衞於永平右衞於遵化而墟其地先是興和亦廢<lb/>
　開平徙於獨石宣府遂稱重鎮然帝於邊備甚謹自<lb/>
　宣府迤西迄山西緣邊皆峻垣深濠烽堠相接隘口<lb/>
　通車騎者百戸守之通樵牧者甲士十人守之其敕<lb/>
<pb n="KR2m0014_WYG_129-5b"/>
　總兵官武安侯鄭亨曰各處煙墩務増築髙厚貯五<lb/>
　月糧及柴薪藥弩墩傍開井井外牆與墩平外望如<lb/>
　一重門禦暴之意常凛凛也<lb/>
　　<hi>臣</hi>等謹按大寧古㑹州地外隣烏梁海㑹典云其<lb/>
　　地與遼東宣府東西並建為外邊又起古北口至<lb/>
　　山海關増修關隘為内邊永樂棄大寧東勝而邊<lb/>
　　患遂萌兵志云洪熈改元朔州軍士白榮請還東<lb/>
　　勝髙山等十衞於故地不能用也<lb/>
<pb n="KR2m0014_WYG_129-6a"/>
三年五月以靈州韃靼垜集為兵<lb/>
　七月遣降人呉見誠柴秉誠等率其部屬居凉州勅<lb/>
　總兵官宋晟選其壯勇數百參以官軍三倍於塞外<lb/>
　偵邏非但耀威亦以招徠未附者<lb/>
仁宗洪熈元年十月<hi>時宣宗已即位</hi>遣還莊浪衞土軍<lb/>
　右軍都督李英言莊浪衞土軍土民二百六十人舊<lb/>
　𨽻隨駕三千之數請仍付土官魯實加訓練庶邊警<lb/>
　易於調用從之<lb/>
<pb n="KR2m0014_WYG_129-6b"/>
宣宗宣徳五年五月増置口北緣邊諸堡並戍兵<lb/>
六月遷開平衞於獨石<lb/>
　開平備禦都指揮唐銘等言孤城荒逺薪芻並難猝<lb/>
　遇寇至别無應援請添官軍神銃守備下廷臣議之<lb/>
　皆言宜准陽武侯薛祿初奏於獨石築城立開平衞<lb/>
　以本衞官軍家屬移於新城且耕且守而精選本衞<lb/>
　及原調守備官軍二千餘人分二班更代於開平舊<lb/>
　城哨備從之<lb/>
<pb n="KR2m0014_WYG_129-7a"/>
　　黄光昇昭代典則曰國初設衞開平置八驛東接<lb/>
　　大寧古北口西接獨石文皇出塞皆道開平興和<lb/>
　　萬全間嘗曰惟守開平則興和大寧遼東甘肅寧<lb/>
　　夏邊圉永無虞矣已乃棄大寧而興和亦廢開平<lb/>
　　失援至是徙衞獨石蹙國蓋三百里盡失龍門灤<lb/>
　　河之險邊備益虚<lb/>
六月置萬全都指揮使司<lb/>
　時關外衞所皆𨽻後軍都督府帝以諸軍散處邊境<lb/>
<pb n="KR2m0014_WYG_129-7b"/>
　猝有緩急無所綂一命於宣府立都司十六衞皆屬<lb/>
　焉<lb/>
七年五月易置寧夏甘肅戍兵<lb/>
　西北邊軍延安慶陽諸衞近寧夏而戍甘州臨洮鞏<lb/>
　昌蘭州諸衞近甘州而戍寧夏肅州鎮寧西寧秦州<lb/>
　皆臨極邊其軍分戍他處乃别調官軍戍守帝以舍<lb/>
　近趨逺勞費實多人情非便諭兵部議之於是以延<lb/>
　安等衞近寧夏者戍寧夏漢中三衞所皆遣還臨洮<lb/>
<pb n="KR2m0014_WYG_129-8a"/>
　等衞近甘州者戍甘州其肅州等衞所皆遣還<lb/>
十年七月<hi>時英宗已即位</hi>選京軍二千人戍遼東四千人戍大<lb/>
同宣府<lb/>
　時遼東屢有事官軍數少不能對敵兵部請選在京<lb/>
　操練官軍命都督曹義率往分守地方又大同宣府<lb/>
　為京師屏障亦宜益兵聴守將調用俱待明春邊務<lb/>
　寧帖回京從之<lb/>
　　<hi>臣</hi>等謹按此是以京營軍戍邊之始<lb/>
<pb n="KR2m0014_WYG_129-8b"/>
英宗正綂初敕山西河南邊班軍如期更畨<lb/>
　山西河南班軍守偏頭大同宣府塞不得代巡撫于<lb/>
　謙言每嵗九月至二月水冷草枯敵騎出没乘障卒<lb/>
　宜多若三月至八月邊守自足乞將兩班軍每嵗一<lb/>
　班如期放還時甘肅總兵官蔣貴又言沿邊墩臺守<lb/>
　瞭軍更畨有例惟坐事謫發者不許困苦甚乞如例<lb/>
　踐更並從之至五年山西總兵官李謙請偏頭關守<lb/>
　備軍如大同例半嵗更畨部議每畨皆十月而戍卒<lb/>
<pb n="KR2m0014_WYG_129-9a"/>
　仍率以嵗為期有久而後遣者<lb/>
　　兵志曰永樂間始命内地軍畨戍謂之邊班其後<lb/>
　　占役逃亡之數多乃有召募有改撥有修守民兵<lb/>
　　土兵而邊防日益壞<lb/>
元年増各邊營堡<lb/>
　時給事中朱純請脩塞垣總兵官譚廣言自龍門至<lb/>
　獨石及黑峪口五百五十餘里工作甚難不如益墩<lb/>
　臺瞭守乃増赤城等堡煙墩七十二寧夏總兵官史<lb/>
<pb n="KR2m0014_WYG_129-9b"/>
　昭言所轄屯堡俱在河外自河迤東至察罕腦兒抵<lb/>
　綏徳州沙漠曠逺並無守備請於花馬池築哨馬營<lb/>
　大同總兵官方政繼以馬營請欲就半嶺紅寺兒廢<lb/>
　營脩築宣大巡撫都御史李儀以大同平衍巡哨宜<lb/>
　謹請以副總兵主東路參將主西路而迤北則屬之<lb/>
　總兵官都指揮並如議行後三年詔塞紫荆關諸隘<lb/>
　口増守備軍時斡拉漸强從成國公朱勇請也<lb/>
九年五月増大同操備馬軍<lb/>
<pb n="KR2m0014_WYG_129-10a"/>
　時斡拉勢盛大同總兵官朱冕言本處軍馬止有二<lb/>
　萬四千六百餘人不足䇿應而馬隊尤少請以原調<lb/>
　步軍二千四百人往山西行都司屯田者仍舊遣還<lb/>
　選其半為馬隊更於山西河南操備步軍内選一千<lb/>
　五百人為馬隊分中東西三路操備從之<lb/>
是月選寧夏土韃軍防秋<lb/>
　勅寧夏總兵官黄真等曰聞靈州千戸所土人韃韃<lb/>
　官軍多驍勇精健嘗自備鞍馬隨征選以防秋至明<lb/>
<pb n="KR2m0014_WYG_129-10b"/>
　春河開之後令還農業如用之有效以後防秋依此<lb/>
　而行至十年五月増甘肅哨所千人増寧夏延安戍<lb/>
　兵三千人<lb/>
十一年十一月募西安獵戸為兵<lb/>
　陜西都指揮同知楊得青言西安沿山獵戸土民多<lb/>
　健善射乞加招募復其徭役俾殺賊禦虜從之<lb/>
景帝景泰元年九月遣官於延綏諸邊鎮募兵并抽選<lb/>
餘丁<lb/>
<pb n="KR2m0014_WYG_129-11a"/>
　先是兵部請於諸邊鎮各召募土兵五千人或於官<lb/>
　軍之家三丁選一至是請遣官以往命大理寺丞劉<lb/>
　憲太僕少卿王質分領其事賜之勅曰守邊禦寇多<lb/>
　藉土兵有能召募舍餘漢土民丁者各照所擬名數<lb/>
　升職就令管領所募聴調殺賊每鎮務及五千名以<lb/>
　上如無為首召募之人查各戸口冊三丁選一應募<lb/>
　者給銀五兩抽選者三兩五錢就與關支糧賞軍器<lb/>
　馬匹仍免戸内一丁幇貼有功升賞事寧放歸<lb/>
<pb n="KR2m0014_WYG_129-11b"/>
英宗天順元年八月選沿邊民丁為土兵<lb/>
　戸部尚書沈固言沿邊民丁多者宜選三丁朋當土<lb/>
　兵衞所帶管比之逺調客兵戍邊者不同帝然其言<lb/>
　詔兵部近邊人民不分軍民舍餘人等有願効力者<lb/>
　許其自報收附近邊衞所寄管令作土兵名色給與<lb/>
　鞍馬器械秋冬操練支與口糧春夏務農住支本戸<lb/>
　免徵糧五石仍除二丁供給免其襍泛差役如有事<lb/>
　故不許勾補軍還為軍民還為民有功者一體升賞<lb/>
<pb n="KR2m0014_WYG_129-12a"/>
憲宗成化元年分延綏鎮精兵分屯要害<lb/>
　延綏總兵官張傑言延慶等境廣袤千里所轄二十<lb/>
　五營堡每處僅一二百人難以應敵宜選精銳九千<lb/>
　為六哨分屯府谷神木二縣龍州榆林二城髙家安<lb/>
　邊二堡庶緩急有備又請分布鄜慶防秋軍二千餘<lb/>
　人於沿邊要害從之<lb/>
二年春選陜西土兵<lb/>
　延綏巡撫盧祥等言營堡兵少而延安慶陽邊民多<lb/>
<pb n="KR2m0014_WYG_129-12b"/>
　驍勇習敵可練為兵使護田里妻子乃勅御史往選<lb/>
　之得丁壯五千餘名號為土兵原㸃民壯亦改此名<lb/>
　委官訓練聴調<lb/>
　　王圻曰按土兵之法不但可行於延綏若九邊行<lb/>
　　之則邊民不困於賦役而心皆内向無復北走之<lb/>
　　人敵雖欲入誰為嚮導此實久安長治之至計竟<lb/>
　　無有申明此意者雖延綏此法亦就廢弛而各邊<lb/>
　　多事兵力財賦日不暇給矣近來以兵不足或調<lb/>
<pb n="KR2m0014_WYG_129-13a"/>
　　或募所過騷擾民不勝害且於地方無室家之念<lb/>
　　不肯出死力擊賊則土兵可無議乎今之額設民<lb/>
　　壯亦仿彿土兵顧名在而實廢者多倘精選壯勇<lb/>
　　加意操練不惟藉以防守而緩急亦得其用其亦<lb/>
　　土兵之遺意乎<lb/>
七年延綏鎮大築邊城徙鎮榆林<lb/>
　先是東勝設衞守在河外榆林治綏徳後東勝内遷<lb/>
　失險捐米脂魚河地㡬三百里正綂間鎮守都督王<lb/>
<pb n="KR2m0014_WYG_129-13b"/>
　禎始築榆林城建緣邊營堡二十四嵗調延安綏徳<lb/>
　慶陽三衞軍分戍天順中阿羅出入河套駐牧每引<lb/>
　諸部内犯至是延綏巡撫都御史余子俊乃徙治榆<lb/>
　林由黄甫川西至定邊營千二百餘里墩堡相望横<lb/>
　截套口内復塹山堙谷曰夾道東抵偏頭西終寧固<lb/>
　風土勁悍將勇士力北人呼為托多城<lb/>
　　<hi>臣</hi>等謹按子俊之築城以横截套口故得扼要之<lb/>
　　勢焉考河套即秦所取匈奴河南地也東至偏頭<lb/>
<pb n="KR2m0014_WYG_129-14a"/>
　　西至寧夏三面阻河南隣邊東西㡬二千里南北<lb/>
　　八九百里河之北唐時三受降城在焉東受降城<lb/>
　　東為東勝自東勝失守火篩遂南掠因知河套所<lb/>
　　在入據其中嗣後邊患踵生大率由此後至嘉靖<lb/>
　　二十四年巡按山西御史陳豪言敵三犯山西傷<lb/>
　　殘百萬費餉六十億曽無尺寸功請定計决戰盡<lb/>
　　復套地明年敵犯延安總督三邊侍郎曽銑力主<lb/>
　　復套條上十八事世宗嘉奬之而嚴嵩窺帝意憚<lb/>
<pb n="KR2m0014_WYG_129-14b"/>
　　兵且欲殺舊閣臣夏言因劾銑并言誅死自是無<lb/>
　　敢言邊事者河套之不能復坐失此事機也<lb/>
八年二月募陜西義勇<lb/>
　兵部疏陳陜西軍務言陜西平凉髙橋等處多土達<lb/>
　土人善射敢戰請令總督王越選其衆所信服之人<lb/>
　令自招集量授官職所招者給以銀布器械復其賦<lb/>
　役號為義勇事平願歸農者聴之至九年七月巡撫<lb/>
　陜西都御史馬文升言請選臨鞏二府衞所土兵民<lb/>
<pb n="KR2m0014_WYG_129-15a"/>
　壯又肅府并黔國公家人先皆歸化土達今子孫漸<lb/>
　衆居近固原率能騎射宜選其精壯操練防守從之<lb/>
十年正月始設三邊總制<lb/>
　先是刑部主事張鼎疏言陜西八府三邊腹裏俱有<lb/>
　鎮守總兵巡撫等官不相綂一宜推文武兼濟者一<lb/>
　人總制三邊則事體歸一而成功不難兵部議以固<lb/>
　原平凉乃三邊總㑹之所寇來侵犯累由此入宜置<lb/>
　立總府仍假以便宜之權控制延綏寧夏甘肅三邊<lb/>
<pb n="KR2m0014_WYG_129-15b"/>
　總兵巡撫等官悉聴節制命以王越為之此三邊總<lb/>
　制之始<lb/>
十二年兵部侍郎滕昭英國公張懋條上邊備<lb/>
　言居庸關黄花鎮喜峰口古北口燕河營有團營馬<lb/>
　步軍萬五千人戍守請益軍五千分駐永平宻雲以<lb/>
　䇿應遼東凉州鎮畨莊浪賀蘭山迤西從雪山過河<lb/>
　南通靖虜直至臨鞏俱敵入侵之路請調陜西官軍<lb/>
　益以甘凉臨鞏秦平河洮兵戍安定㑹寧遇警截擊<lb/>
<pb n="KR2m0014_WYG_129-16a"/>
　以凉州銳士五千扼要屯駐彼此䇿應報可<lb/>
孝宗𢎞治七年十月選練寧夏鎮兵<lb/>
　令鎮守等官精選在城軍馬三千如在京團營别為<lb/>
　隊伍以時操練遇警出戰事寧還營從之<lb/>
十年七月選大同土兵<lb/>
　巡撫劉瓛請令府州縣按籍選精銳人丁發附近衞<lb/>
　所帶管給與甲仗令自備鞍馬隨軍操練允之<lb/>
十三年七月増選宣大鎮兵<lb/>
<pb n="KR2m0014_WYG_129-16b"/>
　時有邊警兵部請勅宣大二鎮守臣選屯種正軍之<lb/>
　可用者遊騎官軍戸下丁多之家五丁選一復於山<lb/>
　西河南操備官軍内各選一二千以資戰守從之<lb/>
　　<hi>臣</hi>等謹按明代軍衞遍於天下逃亡役占至於無<lb/>
　　兵可用於是行召募之令軍苦於役而令民為軍<lb/>
　　又使世及其誰願之時給事中熊偉言凡土人非<lb/>
　　不樂於應募但患處之無道不能得其心耳請令<lb/>
　　願應募者聴就附近衞所編為什伍隨軍操練給<lb/>
<pb n="KR2m0014_WYG_129-17a"/>
　　之月糧器仗有功一體升賞事寧之日仍令各就<lb/>
　　生理其舊管人員勿得私自勾擾有事則聚而為<lb/>
　　兵無事則散而為農亦成周寓兵於農之意也時<lb/>
　　以其言為是孝宗亦允行之<lb/>
十四年遣使増募西北諸邊土兵<lb/>
　時以西北諸邊所募土兵多不足五千遣使齎銀二<lb/>
　十餘萬往募指揮千百戸以募兵多寡為差得遷級<lb/>
　失官者得復職即令綂所募兵<lb/>
<pb n="KR2m0014_WYG_129-17b"/>
是年三月選練大同西路軍<lb/>
　提督軍務都御史史琳言大同西路有大同左右威<lb/>
　逺平盧井坪朔州六城老家官軍一萬三千八百有<lb/>
　竒而右衞尤號勇悍然皆不經操練宜每城選千人<lb/>
　右衞倍之選將領之於本城操習以聴征調允之<lb/>
是年設固原鎮𨽻以四衞設總制府<lb/>
　固原平凉之開城縣也先是為内地所備惟靖虜至<lb/>
　是火篩往來河套遂為衝要乃改開城為固原州設<lb/>
<pb n="KR2m0014_WYG_129-18a"/>
　總制府以固靖蘭甘四衞𨽻之總陜西三邊軍務是<lb/>
　時陜邊惟甘肅稍安而哈宻屢為吐魯畨所擾乃敕<lb/>
　脩嘉峪關<lb/>
　　春明夢餘錄曰𢎞治中設總制於固原聨屬陜西<lb/>
　　諸鎮嘉靖中設總督於偏關聨屬山西諸鎮<lb/>
　　按成化時已設三邊總制兹以寇犯甘肅廷議復<lb/>
　　設總制官詔起王越原官總制甘凉軍務越言甘<lb/>
　　凉兵弱非藉延寧兵難以克敵請制兼兩鎮從之<lb/>
<pb n="KR2m0014_WYG_129-18b"/>
　　故曰三邊也固原本屬平凉總制駐劄於此故兵<lb/>
　　志於此云設總制府<lb/>
定備禦延綏官軍嵗一更代<lb/>
　三邊總制秦紘言備禦延綏官軍自十二月赴邊既<lb/>
　周一嵗至次年二月始得代在軍日多請嵗一更上<lb/>
　下俱在三月初邊軍便之<lb/>
　　<hi>臣</hi>等謹按兵志不書年月考紘之為總制事在十<lb/>
　　四年九月則此奏當在是後也紘傳言紘脩築諸<lb/>
<pb n="KR2m0014_WYG_129-19a"/>
　　邊城堡一萬四千餘所垣塹六千四百餘里固原<lb/>
　　屹為重鎮前後經畧西陲者莫及<lb/>
十八年六月<hi>時武宗已即位</hi>設陜西豫旺城戍兵<lb/>
　豫旺去韋州百餘里扼河套之衝虜寇固原平凉勢<lb/>
　必由此其地土衍沃可屯而守先是都御史余子俊<lb/>
　尚書秦紘議立千戸所戍之皆不果至是楊一清奉<lb/>
　命經畧乃編存留清解南方軍及募新軍操練屯種<lb/>
　以為防禦之計若有警則調備冬官軍二千人於此<lb/>
<pb n="KR2m0014_WYG_129-19b"/>
　按伏<lb/>
武宗正徳元年春總制三邊都御史楊一清請脩築邊<lb/>
垣<lb/>
　一清請復守東勝因河為固東接大同西屬寧夏使<lb/>
　河套千里沃壤歸我耕牧則陜右猶可息肩花馬池<lb/>
　一帶地勢平漫寇每從此毁牆入固原平凉不能耕<lb/>
　牧因上脩築定邊營等六事帝可其奏發帑金數十<lb/>
　萬工方興而劉瑾憾一清不附已遂罷所築塞垣僅<lb/>
<pb n="KR2m0014_WYG_129-20a"/>
　四十餘里而已<lb/>
十二月選補延綏土兵<lb/>
　先是延綏招募土兵㡬二萬參將王㦸常選領二千<lb/>
　聴調殺賊至是總制都御史楊一清言此兵之設東<lb/>
　可以應援大同西可以防禦寧夏請更加選補通為<lb/>
　三千擇官綂領操練從之至五年七月兵部言延綏<lb/>
　切近敵境近缺遊兵三千人至選墩軍以充舊有招<lb/>
　募土兵一萬三百餘名及歸農舍餘一千一百餘人<lb/>
<pb n="KR2m0014_WYG_129-20b"/>
　宜令於土兵内精選五千人收發各衞編伍食糧以<lb/>
　備戰守分為兩班備禦冬春遇有警急聴將歸農舍<lb/>
　餘取撥防守從之<lb/>
十三年定宣大延綏三鎮應援節度<lb/>
　敵不渡河則延綏聴調於宣大渡河則宣大聴調於<lb/>
　延綏從兵部尚書王瓊議也<lb/>
四月詔邊將禦敵奮勇力戰損傷軍士者勿妄用守備<lb/>
不設律<lb/>
<pb n="KR2m0014_WYG_129-21a"/>
　給事中傅鑰言各邊將帥以近例與敵交鋒損傷數<lb/>
　十人即擬守備不設之罪故不肯交鋒因為之辭竊<lb/>
　觀律意將帥失機固有一定之法若其奮勇殺賊損<lb/>
　傷多寡則當臨時裁斷而不可拘今力戰者或以無<lb/>
　功抵罪而閉營不出者乃得免令老將遂其姦欺勇<lb/>
　士變為畏怯邊弊未有甚於此者下兵部㑹議自今<lb/>
　失悞軍機者律有正條凡賊寇入境衆寡相當而閉<lb/>
　營不出殺虜人民者問發邊逺充軍若衆寡不敵但<lb/>
<pb n="KR2m0014_WYG_129-21b"/>
　可固守者查實奏處其奮勇迎敵斬獲少而損傷多<lb/>
　者仍論功升賞不許摘引損軍字樣妄擬治罪至嘉<lb/>
　靖末大同巡撫張邦彦以失軍律太嚴請除去苛令<lb/>
　果有効勝戰場者所亡失不以為罪從之<lb/>
世宗嘉靖初御史鄒養浩請復小河等關於外地又請<lb/>
募商糴粟以實各邊從之<lb/>
　先是烏梁海内附未㡬不靖宣宗嘗親率師敗之自<lb/>
　是畏服故喜峰宻雲止設都指揮鎮守土木之變頗<lb/>
<pb n="KR2m0014_WYG_129-22a"/>
　傳三衞助逆至是朶顔獨盛情叵測故養浩請復小<lb/>
　河等關於外地以扼其要又請多鑄火器給沿邊州<lb/>
　縣募商糴粟實各邊衞所詔皆行之初太祖時以邊<lb/>
　軍屯田不足召商輸邊粟而與之鹽富商大賈悉自<lb/>
　出財力募民墾田塞下故邊儲不匱𢎞治時戸部尚<lb/>
　書葉淇始變法令商納銀太倉分給各邊商皆撤業<lb/>
　歸邊地荒蕪米粟踊貴邊軍遂日困<lb/>
六年三月兵部請召募土著備邊從之<lb/>
<pb n="KR2m0014_WYG_129-22b"/>
十年五月設邊營提調兼領守關事<lb/>
　直𨽻巡按御史周□按行山海等關上言關以扼敵<lb/>
　營以援關今各分責任一遇失事當關者獨任其罪<lb/>
　今宜二營設一提調隨所直諸關塞兼領庶捍禦協<lb/>
　力從之<lb/>
十一月罷漢中寧𦍑二衞嵗戍小鹽池官軍徵銀輸邊<lb/>
　先是寧夏鎮撫臣嵗調二衞官軍一千七百餘集小<lb/>
　鹽池操備多道亡及病死十不得二三至巡撫胡東<lb/>
<pb n="KR2m0014_WYG_129-23a"/>
　臯言軍士苦於逺戍每調遣如赴水火既非人情又<lb/>
　不足備禦請止勿調嵗徵應調者各銀三兩輸之鹽<lb/>
　池將領為脩邊之費下兵部允之<lb/>
　　<hi>臣</hi>等謹按此為徵銀之始餘詳嘉靖四十三年<lb/>
　　兵志曰嘉靖十一年御史徐汝圭條上邊防兵食<lb/>
　　謂延綏宜漕石州保徳之粟自黄河而上楚産由<lb/>
　　鄖陽汴粟由陜洛沔粟由漢中以達陜右宣大産<lb/>
　　二麥宜多方收糴紫荆倒馬白羊等關宜招商賃<lb/>
<pb n="KR2m0014_WYG_129-23b"/>
　　車運又請以宣府遊兵駐右衞懐來以援大同選<lb/>
　　補遊兵於順聖西城為臨期應援永寧等處遊兵<lb/>
　　衞宣府備調遣直𨽻八府召募勇敢團練赴邊關<lb/>
　　逺近警急榆林山陜遊兵於本處䇿應報可然未<lb/>
　　能行也<lb/>
十二年十二月詔大同撫臣募該鎮驍健為騎兵<lb/>
　至十三年二月以大同有警差給事中六人兵部司<lb/>
　官六人分詣各邊召募勇敢以壯軍實兵部言額兵<lb/>
<pb n="KR2m0014_WYG_129-24a"/>
　久耗請即以所募籍為兵六月詔各邊召募土軍時<lb/>
　兵部上方畧内言各邊軍伍多缺宜量地方緩急召<lb/>
　募土軍除甘肅已選屯軍外遼東宣大延綏山海關<lb/>
　各募二千人山西三關三千人寧夏陜西固原洮岷<lb/>
　等處各千人俱編入附近衞所詔允之<lb/>
十四年十二月命山丹守備指揮僉事魯瞻還莊浪管<lb/>
轄土軍<lb/>
　先是命瞻守備山丹瞻父都督同知經言臣世守兹<lb/>
<pb n="KR2m0014_WYG_129-24b"/>
　土以疾家居其部下土軍敕臣子瞻管轄今瞻他徙<lb/>
　軍士嗷嗷不欲别附若士卒流移或生他患是隳先<lb/>
　人之業而負世恩也惟令守故業為便報可<lb/>
　　<hi>臣</hi>等謹按此所謂莊浪魯家軍也魯鑑傳曰明初<lb/>
　　西鄙來降者輒授以職使率其部落以衞邊塞魯<lb/>
　　氏之祖阿失都鞏卜失加初為百戸至孫鑑官至<lb/>
　　總兵從征石城為賊所憚經則鑑之孫累世大將<lb/>
　　敢戰知名為土軍中最著者又有祁家軍亦其類<lb/>
<pb n="KR2m0014_WYG_129-25a"/>
　　也兵志言魯家軍舊𨽻隨駕中事見前洪熈元年<lb/>
　　其後至萬厯間部臣稱其驍健為敵所畏宜鼓舞<lb/>
　　以儲邊用云<lb/>
十八年移三邊制府鎮花馬池<lb/>
十九年増易山西三關營制<lb/>
　是時諳達諸部强横屢深入大同太原之境晉陽南<lb/>
　北煙火蕭然巡撫都御史陳講請以六千人戍老營<lb/>
　堡東界之長峪以山西兵守大同三關形勢寧武為<lb/>
<pb n="KR2m0014_WYG_129-25b"/>
　中路莫要於神池偏頭為西路莫要於老營堡皆宜<lb/>
　改設參將雁門為東路莫要於北樓諸口宜増設把<lb/>
　總指揮而移神池守備於利民堡老營堡遊擊於八<lb/>
　角所各増軍設備帝悉許之規畫雖宻然兵將怯弱<lb/>
　其健者僅能自守而已<lb/>
二十年五月復設延綏領班都指揮<lb/>
　總督尚書楊守禮言延綏東西三十四城堡獨當黄<lb/>
　河一面之險先年設兵戍守以都指揮綂御之尋議<lb/>
<pb n="KR2m0014_WYG_129-26a"/>
　革去止領以指揮等官權輕令弛宜復設領班都指<lb/>
　揮二員擇人任之令綂各衞所官軍分上下班嵗一<lb/>
　畨休仍將定南定北等備禦官軍歸併原伍分畨戍<lb/>
　守半嵗而更從之<lb/>
二十一年正月詔延綏募丁壯六千人為遊兵<lb/>
　吏部尚書許讚條上邊備言延綏軍士素稱忠勇宜<lb/>
　新募五六千人為遊兵二部以備戰守調發詔兵部<lb/>
　發銀十萬兩付延綏撫鎮召募立為遊兵專在本鎮<lb/>
<pb n="KR2m0014_WYG_129-26b"/>
　練備聴宣大三關有警調發既而以人不樂從議罷<lb/>
　督臣楊守禮請於中選三千人設遊擊一員綂之駐<lb/>
　定邊營防守從之二十二年十月以兵部言仍募為<lb/>
　二枝以遊擊一員綂之<lb/>
二十二年詔宣府兵乘塞<lb/>
　舊制總兵夏秋間分駐邊堡謂之暗伏至是有司建<lb/>
　議入秋悉令赴邊分地拒守至九月中罷歸犒以帑<lb/>
　金久之以勞費罷<lb/>
<pb n="KR2m0014_WYG_129-27a"/>
二十三年二月選民兵備禦宣府<lb/>
　巡撫宣府都御史王儀言宣鎮五路各有要地請得<lb/>
　選民兵趫健敢死者以三千聚居鎮城西路一千聚<lb/>
　居萬全右衞北路一千聚居獨石城以時訓練專聴<lb/>
　殺賊許之<lb/>
二十四年七月調河南民兵山東長槍手協守紫荆關<lb/>
　二十五年二月兵部覆總督翁萬達疏言山東長槍<lb/>
　手河南毛葫蘆本非民間常徭第每省至六千名不<lb/>
<pb n="KR2m0014_WYG_129-27b"/>
　無充以老弱而議者遂謂無益今宜量減務取精壯<lb/>
　者每省各三千人以一都司領之取便住劄候警赴<lb/>
　援詔每省留二千人<lb/>
二十五年四月令沿邊各縣僉選民兵<lb/>
　兵部議覆總督三邊張珩請也令大縣選五百人中<lb/>
　縣三百人小縣二百人專令防護城池不必調遣<lb/>
　　<hi>臣</hi>等謹按是年總督三邊侍郎曽銑有恢復河套<lb/>
　　之舉為嚴嵩所搆阻已詳前按内<lb/>
<pb n="KR2m0014_WYG_129-28a"/>
九月大同鎮以地召軍一萬五千餘人<lb/>
　總兵官周尚文言近以脩築邊牆隔進虜占地土四<lb/>
　萬餘頃倚地召軍一萬五千有餘分給各軍士耕種<lb/>
　以資養贍詔令永不起科著為令仍行各邊一體遵<lb/>
　行<lb/>
　　<hi>臣</hi>等謹按明代衞所之制計兵授地以地養兵故<lb/>
　　兵足而糧不費後額軍漸缺遂行召募召募之軍<lb/>
　　日増衞所之兵日少夫有地則有人有人則有兵<lb/>
<pb n="KR2m0014_WYG_129-28b"/>
　　誠從其源而求之豈兵果不可足耶即尚文一事<lb/>
　　推之各邊誠是矣第不得其人率為故事耳<lb/>
脩宣大邊牆<lb/>
　總督翁萬達奉詔議上邊防脩守事宜言山西保徳<lb/>
　州河㟁東盡老營堡凡二百五十四里西路丫角山<lb/>
　迤北而東歴中北路抵東路之東陽河鎮口臺凡六<lb/>
　百四十七里宣府西路西陽河迤東歴中北路抵東<lb/>
　路之永寧四海冶凡一千二十三里皆通臨巨寇險<lb/>
<pb n="KR2m0014_WYG_129-29a"/>
　在外者所謂極邊也老營堡轉南而東歴寧武雁門<lb/>
　北樓至平刑關盡境約八百里又轉南而東為保定<lb/>
　界歴龍泉倒馬紫荆呉王口挿箭領浮圖峪至沿河<lb/>
　口約一千七十餘里又東北為順天界歴髙崖白羊<lb/>
　抵居庸關約一百八十餘里皆峻嶺層岡險在内者<lb/>
　所謂次邊也敵犯山西必自大同入紫荆必自宣府<lb/>
　未有不經外邊能入内邊者比因寇越大同入山西<lb/>
　當時地方諸臣誤以大同為不足共事乃獨築寧雁<lb/>
<pb n="KR2m0014_WYG_129-29b"/>
　以東邊牆掣還大同之兵以守之已非建置邊防守<lb/>
　要之意繼因守兵不敷添太原等處參遊兵馬七營<lb/>
　召募新軍及僉調新舊民壯屯夫弓兵率已六萬餘<lb/>
　人財匱於兵衆力分於備多宣府亦自敵犯西路盡<lb/>
　調本鎮兵馬專備西中而北路兵馬遂空虚可慮連<lb/>
　年三鎮防秋徵調遼陜兵馬不下五六枝費用糧賞<lb/>
　芻餉以百四十萬計費實不貲難於持久若復拘泥<lb/>
　往事散處城堡臨時動調倉卒難合首尾不應往年<lb/>
<pb n="KR2m0014_WYG_129-30a"/>
　之事可以為鑒擺邊之兵固難遽罷至於修邊之役<lb/>
　自不容已因陳修邊二事守邊八事以上請修築宣<lb/>
　大邊牆千餘里烽堠三百六十三所後以通市故不<lb/>
　復防遂半為敵毁<lb/>
　　<hi>臣</hi>等謹按萬達之督宣大在二十三年其修邊牆<lb/>
　　史無確據年月大約在二十四五年之間<lb/>
二十六年二月革宣府戰鋒五營<lb/>
　總督翁萬達言宣府鎮城四營各路設兵五營立法<lb/>
<pb n="KR2m0014_WYG_129-30b"/>
　不為不備近嵗巡撫王儀總兵郤永奏選各營精鋭<lb/>
　五千人别立戰鋒五營以廢棄將官綂之遂致各營<lb/>
　虚耗而又别取老弱步卒用充原數及遇戰陣復自<lb/>
　謂親兵居後反驅諸路兵為前蔽用是士皆解體宜<lb/>
　悉罷之詔從之<lb/>
二十七年九月増置遼東戍兵<lb/>
　巡撫李珏請於義州太清寧逺等處各増置戍兵三<lb/>
　千餘人從之<lb/>
<pb n="KR2m0014_WYG_129-31a"/>
詔各邊入衞兵戍薊鎮<lb/>
　是年薊始稱鎮時鎮兵未練因詔各邊入衞兵往戍<lb/>
　既而兵部言大同之三邊陜西之固原宣府之長安<lb/>
　嶺延綏之夾牆皆據重險惟薊獨無渤海所南山陵<lb/>
　東有蘇家口至寨籬村七十里地形平漫宜築牆建<lb/>
　臺設兵守與京軍相夾制報可時兵力孱弱有警徵<lb/>
　召四集而議者惟以據險為事無敢言戰者其後薊<lb/>
　鎮入衞兵俱聴宣大督撫調遣防禦益疎朶顔遂乘<lb/>
<pb n="KR2m0014_WYG_129-31b"/>
　虚嵗入<lb/>
　　明史稾曰薊之稱鎮自是年始昌平稱鎮自三十<lb/>
　　九年後總名薊鎮云<lb/>
二十九年十二月定昌平通州易州主客兵制<lb/>
　時寇警之後通易昌平各設都御史副總兵以備三<lb/>
　輔駐昌平者以拱護陵寢為先而傍為宻雲居庸之<lb/>
　聲援駐通州者以本州河西務為汛地而外為薊州<lb/>
　順義之聲援駐易州者以經畧鎮守紫荆等關為職<lb/>
<pb n="KR2m0014_WYG_129-32a"/>
　凡保定都御史所轄之邊悉聴㑹同整飭至於所綂<lb/>
　之兵昌平以陵衞軍為主兵而以京營所發為防秋<lb/>
　客兵通州以本州分守舊綂及新舊班軍為主兵而<lb/>
　以山東召募者為客兵易州聴經畧侍郎保定巡撫<lb/>
　於所屬衞所摘撥一營為主兵而以山西召募為客<lb/>
　兵<lb/>
　　兵志曰是年諳達入犯直薄東直門諸將不敢戰<lb/>
　　敵退大將軍仇鸞力主貢市之議明年開馬市於<lb/>
<pb n="KR2m0014_WYG_129-32b"/>
　　大同然寇掠如故又明年馬市罷<lb/>
三十一年三月分薊鎮為八區各以參將領之<lb/>
　總督何棟請分區駐兵因上所轄將領及關塞營堡<lb/>
　主客兵馬之數其第一區山海關特為重地有軍三<lb/>
　千各區主兵不足則取之兩關御史所閲各衞軍客<lb/>
　兵不足則總督臨期取之防秋士馬詔從之<lb/>
三十四年築牛心諸堡<lb/>
　先是兵部請敕邊將修補宣大邊牆<hi>即翁萬達所修者</hi>科臣<lb/>
<pb n="KR2m0014_WYG_129-33a"/>
　又言垣上宜築髙臺建廬以栖火器從之時諳達益<lb/>
　强遼薊宣大連嵗被兵至是總督軍務兵部尚書楊<lb/>
　博既解大同右衞圍因築牛心諸堡脩烽堠二千八<lb/>
　百有竒宣大間稍寧息而薊鎮之患不已<lb/>
三十七年諸鎮議練本鎮兵<lb/>
　時諸鎮建議各練本鎮戍卒可省徵發費十之六從<lb/>
　之然戍卒選愞不任戰嵗練亦費萬金而臨事徵發<lb/>
　如故<lb/>
<pb n="KR2m0014_WYG_129-33b"/>
四十年十一月設薊遼總督標兵二枝<lb/>
　從總督楊選言也每枝三千人選言標兵既振則邊<lb/>
　兵可漸減故從之至四十二年冬以尚書楊博言於<lb/>
　巡撫總兵下各設一枝<lb/>
　　<hi>臣</hi>等謹按兵志及實錄是時薊鎮之患最甚故以<lb/>
　　延綏固原寧夏兵入衞楊選疏言三鎮來者羸敝<lb/>
　　不堪居半入衞之兵本止防秋秋畢放還後遂留<lb/>
　　延綏一枝再防一年固原寧夏各一枝再防冬春<lb/>
<pb n="KR2m0014_WYG_129-34a"/>
　　以致各兵在家日少行戍日多薊鎮如此諸邊可<lb/>
　　知請定議行之時郎中許汝驥自薊鎮閱兵還亦<lb/>
　　言薊鎮之兵有三繼補之軍以丁繼丁多脫籍而<lb/>
　　鮮實召補之軍以人代役率萃渙而易離新募之<lb/>
　　軍設法充數多驕惰而難用名目日衆奸弊日滋<lb/>
　　所以愈補而愈不足也因歴陳六弊述補練便宜<lb/>
　　以上兵部乃議陜西三邊客兵久疲延綏尤甚宜<lb/>
　　將延綏遊兵免其征調其他仍敕邊臣慎加簡閱<lb/>
<pb n="KR2m0014_WYG_129-34b"/>
　　俟主兵精練嵗減一枝邊兵既欲漸撤請選京營<lb/>
　　兵為八部足三千人騎居十之一為傳報步居十<lb/>
　　之九為列守以春秋二季分畨居庸鎮邊二區各<lb/>
　　領以參將二人務期訓練整肅詔從之<lb/>
四十一年三月免山西民兵入衞人徵五兩輸薊鎮<lb/>
　從總督楊選言也<lb/>
四十三年徵戍兵銀為召募用<lb/>
　時延綏巡撫胡志䕫請免戍軍三年每軍徵銀五兩<lb/>
<pb n="KR2m0014_WYG_129-35a"/>
　四錢為募兵用自後至萬厯初大同督撫方逢時等<lb/>
　請脩築費詔以河南應戍班軍自四年至六年概免<lb/>
　盡扣班價發給謂之折班班軍遂耗久之所徵亦不<lb/>
　得寧山南陽潁上三衞積逋綏延鎮折班銀至五萬<lb/>
　餘兩是後諸邊財力俱盡敝攰極矣<lb/>
穆宗隆慶三年八月改保定等處達官軍舍為忠順官<lb/>
軍<lb/>
　從撫臣温如璋言也<lb/>
<pb n="KR2m0014_WYG_129-35b"/>
五年九月遣官選募浙兵戍薊鎮<lb/>
　初薊鎮練兵總督譚綸欲募呉越戰卒一萬二千人<lb/>
　雜教之已而得浙兵銃手三千人戚繼光復請添調<lb/>
　六千人不許至是總督劉應節復以為請兵部言添<lb/>
　調南兵之說繼光持之甚堅譚綸亦斷以為可行今<lb/>
　當更募紹寧金台兵備足九千之數每南兵増一人<lb/>
　則邊軍減一人乃命錦衣衞遣官至浙江選募之是<lb/>
　後九千人三年一放班後分三枝與浙江防海兵一<lb/>
<pb n="KR2m0014_WYG_129-36a"/>
　年一枝相為兑換至萬厯四年以兵卒多不願南還<lb/>
　以全營分而為二仍三年一放春往秋還<lb/>
　　戚繼光傳曰自嘉靖以來邊牆雖修墩臺未建繼<lb/>
　　光巡行塞上議建敵臺略言薊鎮邊垣延袤二千<lb/>
　　里一瑕則百堅皆瑕比來嵗修嵗圮徒費無益請<lb/>
　　跨牆為臺睥睨四達臺髙五丈虚中為三層臺宿<lb/>
　　百人鎧仗糗糧具備令戍卒畫地受工先建千二<lb/>
　　百座然邊卒木彊律以軍法將不堪請募浙人為<lb/>
<pb n="KR2m0014_WYG_129-36b"/>
　　一軍用倡勇敢督撫上其議許之浙兵三千至陳<lb/>
　　郊外天大雨自朝至日昃植立不動邊兵大駭自<lb/>
　　是始知軍令五年秋臺功成精堅雄壯二千里聲<lb/>
　　勢聨接<lb/>
　　<hi>臣</hi>等謹按戚繼光練薊鎮兵事互詳教閱門繼光<lb/>
　　熟精兵事紀律嚴而教練有法故每能用浙兵以<lb/>
　　著效若將不得人兵固易地而皆弗良也若以風<lb/>
　　土之剛柔論之南兵烏能如北兵哉<lb/>
<pb n="KR2m0014_WYG_129-37a"/>
六年五月定薊鎮額兵之數<lb/>
　時閱薊鎮實在主客官軍一十六萬五千六百四十<lb/>
　六員名因即以此為定額以後清解到者照數減免<lb/>
　班軍<lb/>
　　<hi>臣</hi>等謹按春明夢餘錄載薊鎮原額兵七萬八千<lb/>
　　六百二十一員名隆慶増十萬七千八百一十三<lb/>
　　員名萬厯九萬九千二百四十六員名崇禎一十<lb/>
　　二萬七千七百一十八員名遼東原額兵九萬九<lb/>
<pb n="KR2m0014_WYG_129-37b"/>
　　千八百七十五員名隆慶九萬四千六百九十三<lb/>
　　員名萬厯八萬一千九百九十四員名崇禎時主<lb/>
　　兵如萬厯之數而新募及援旅無定數宣府原額<lb/>
　　兵一十二萬六千三百九十五員名隆慶増一十<lb/>
　　五萬一千四百五十二員名萬厯七萬九千三百<lb/>
　　員名崇禎八萬一百二十八員名大同原額兵五<lb/>
　　萬四千一百五十四員名隆慶増一十三萬五千<lb/>
　　七百七十八員名萬厯八萬三千八百員名崇禎<lb/>
<pb n="KR2m0014_WYG_129-38a"/>
　　七萬六千五百二十六員名山西原額兵二萬七<lb/>
　　千五百四十七員名隆慶増四萬七千一百八十<lb/>
　　一員名萬厯五萬七千六百一十一員名崇禎五<lb/>
　　萬三千五百二十三員名榆林原額兵四萬九千<lb/>
　　二百五十員名隆慶増八萬一百九十六員名萬<lb/>
　　厯五萬一千六百一十一員名崇禎四萬五千一<lb/>
　　百四十員名寧夏原額兵三萬七百八十一員名<lb/>
　　隆慶増七萬一千六百九十三員名萬厯三萬七<lb/>
<pb n="KR2m0014_WYG_129-38b"/>
　　千八百三十七員名崇禎二萬五千一百六十七<lb/>
　　員名甘肅原額兵莊浪一萬八千五十六員名西<lb/>
　　寧衞八千五百員名凉州衞一萬八百五十八員<lb/>
　　名鎮畨衞四千九員名永昌衞八百三十二員名<lb/>
　　甘州衞三萬三千八百九十四員名山丹衞八千<lb/>
　　五百八十二員名肅州衞一萬一千二百六十七<lb/>
　　員名崇禎全鎮兵四萬五百四十八員名固原額<lb/>
　　兵二萬八千八百三十員名隆慶増七萬一千九<lb/>
<pb n="KR2m0014_WYG_129-39a"/>
　　百一十八員名萬厯五萬五千二百員名崇禎五<lb/>
　　萬九千八百三十員名其中所言萬厯時兵數每<lb/>
　　與㑹典畧有不符然亦可見設兵非不多而終不<lb/>
　　能以固疆圉者由撫馭訓練之不得其宜耳古人<lb/>
　　所以言兵不貴徒多也<lb/>
　　兵志曰初邊政嚴明官軍皆有定職總兵官總鎮<lb/>
　　軍為正兵副總兵分領三千為竒兵遊擊分領三<lb/>
　　千往來防禦為遊兵參將分守各路東西䇿應為<lb/>
<pb n="KR2m0014_WYG_129-39b"/>
　　援兵營堡墩臺分極衝次衝為設軍多寡平時走<lb/>
　　陣哨探守瞭焚荒諸事無敢惰稍違制輒按軍法<lb/>
　　而其後皆廢壞云<lb/>
　　又按兵志言隆慶間諳達通貢封順義王子孫襲<lb/>
　　封者累世迨萬厯之季西部遂不競既而邊事孔<lb/>
　　亟將士疲於奔命所言止此而已神宗而後事蹟<lb/>
　　不多載今據實錄畧為補述焉<lb/>
神宗萬厯元年九月更定戍邊班軍更畨之法<lb/>
<pb n="KR2m0014_WYG_129-40a"/>
　薊鎮督撫奏各衞所班軍在邊率均搭分布以致部<lb/>
　伍零散領班官止於各邊鎮取之其來其去與各軍<lb/>
　漫不相涉兵部議每將綂兵三千分布地方更畨對<lb/>
　代每上班令其整隊鼓行一如出征事理依限赴邊<lb/>
　分布防守下班各將親行統領振旅而歸地方無事<lb/>
　間月一操有事聴本處撫院調度征剿從之<lb/>
六年十二月命御史清軍以實邊兵<lb/>
　從薊遼總督劉應節請也奏言薊鎮額軍七萬餘多<lb/>
<pb n="KR2m0014_WYG_129-40b"/>
　以京班徙補百不當一乃始資入衞繼議垜充又議<lb/>
　召募皆稱不便則清軍祖制也廣謀僉同䇿莫善於<lb/>
　此者報可<lb/>
七年二月編定遼東金復等土兵及永寧監恩軍<lb/>
　金復土兵五千七百一十五名恩軍二百七十八名<lb/>
　著為定制毎年十月初旬委官管領在城堡操防次<lb/>
　年二月歸農<lb/>
八年四月免寧夏入衞邊軍<lb/>
<pb n="KR2m0014_WYG_129-41a"/>
　先是薊遼總督梁夢龍議募土著以代援兵科臣言<lb/>
　寧夏去薊最逺偪隣外寇與其量減各鎮不若獨免<lb/>
　寧夏乃議於灤陽募兵三千立車後營而移戍兵别<lb/>
　駐永罷寧夏兵從之十一年四月又免延綏入衞邊<lb/>
　軍<lb/>
十六年十月命肅州選練回回哈喇兵<lb/>
　巡按御史徐大化言肅州地孤懸守兵不滿四千近<lb/>
　議増兵餉無從出而鎮城左右有回回哈喇各種人<lb/>
<pb n="KR2m0014_WYG_129-41b"/>
　中多勁悍若動以大義特加鼓舞各選把目以長之<lb/>
　量課糧食以飽之按委操閱稍立章程視召募者不<lb/>
　啻過之詔如議行<lb/>
十九年七月復西寧馬戸為兵<lb/>
　先是西寧地方有馬戸八百人不給糧馬不支草自<lb/>
　備鞍馬器械遇警殺賊後以款貢裁革至是從經畧<lb/>
　鄭雒之請凡有斬獲照例升賞每春秋聴教閱武藝<lb/>
　量行賞罰大約増兵四千一年省餉數萬<lb/>
<pb n="KR2m0014_WYG_129-42a"/>
二十二年十一月命遼東將領得養家丁<lb/>
　從遼東撫按孫鑛等言也遼東大小將領舊有家丁<lb/>
　多至百餘少不下三四十支給雙糧每戰當先實皆<lb/>
　精銳自閱視裁減而衝鋒破敵之士皆烏散别鎮遼<lb/>
　兵遂不能戰議令自守備備禦得養十名餘官以次<lb/>
　加増<lb/>
三十五年十二月議補遼東額兵<lb/>
　巡按御史蕭淳言往時遼兵十萬稱雄九邊自萬厯<lb/>
<pb n="KR2m0014_WYG_129-42b"/>
　十九年閱視科臣侯克先查汰缺伍定為經制兵僅<lb/>
　八萬餉亦如之今全遼大營官軍堪戰者少為今之<lb/>
　計莫急於補先年之額兵且以原設之餉補原額之<lb/>
　兵庶進戰退守不借援而裕下兵部議行<lb/>
　　<hi>臣</hi>等謹按是時遼兵日壞其後尚書李化龍又言<lb/>
　　邊兵止七萬餘除老弱外其精壯不過二萬有竒<lb/>
　　而散布於三大營兩協七參將十二遊擊二十五<lb/>
　　守備之間單弱已甚緩急何濟宜復其舊額召募<lb/>
<pb n="KR2m0014_WYG_129-43a"/>
　　勇敢屯據要害亦不能行後按臣熊廷弼議募有<lb/>
　　馬壯軍萬人以備開原而亦格於部議<lb/>
四十六年閏四月始設山海鎮<lb/>
　割薊鎮東協四路屬山海關為一鎮改募入衞邊兵<lb/>
　四千併山海路額兵二千分為左右二營每營綂三<lb/>
　千人<lb/>
四十七年三月詔籍遼民為兵<lb/>
　閣臣方從哲奏遼左三路失利全鎮空虚請就遼鎮<lb/>
<pb n="KR2m0014_WYG_129-43b"/>
　籍民為兵計遼左人民當有四五十萬蒐其强壯可<lb/>
　得十餘萬人捄時之急無便於此且較之募兵費尤<lb/>
　省下部妥議行之<lb/>
八月募兵於山東等省及各邊鎮<lb/>
　尚書黄嘉善言援遼之兵除四省差官召募外宣大<lb/>
　山西延寧固昌諸鎮土民膽氣多壯訓練亦精議於<lb/>
　各鎮募兵二萬立營訓練選將赴援報可十二月又<lb/>
　議於畿内八府山西寧武等處及中州毛兵并浙江<lb/>
<pb n="KR2m0014_WYG_129-44a"/>
　兵馬步兼募三萬五千名以應經畧所請從之<lb/>
　　<hi>臣</hi>等謹按明之邊備至是益弱守且不能何有於<lb/>
　　戰凡軍士之逃亡占役將帥之偷惰刻覈無弊不<lb/>
　　生迨流賊熾而秦晉之邊胥破壞明祚遂因是不<lb/>
　　延蓋自神宗後朝政不綱邊備盡廢故無可詳述<lb/>
　　矣<lb/>
　<lb/>
　<lb/>
<pb n="KR2m0014_WYG_129-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百二十九<lb/>
</p>
<p>
</p>
  </div>
</body>
</text>
</TEI>
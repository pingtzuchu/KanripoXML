<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_144-1a"/>
欽定四庫全書<lb/>
欽定續文獻通考卷一百四十四<lb/>
　經籍考<lb/>
　　經<hi>易</hi>
明<lb/>
黃芹易圖識編<hi>無卷數</hi>
　芹字徳馨號畏菴龍巖人蔡清之弟子也正徳九年<lb/>
　以嵗貢生官海陽縣訓導<lb/>
<pb n="KR2m0014_WYG_144-1b"/>
吕柟周易説翼三卷<lb/>
　柟字仲木號涇野髙陵人正徳戊辰進士第一累官<lb/>
　南京禮部右侍郎學者稱涇野先生事蹟具明史儒<lb/>
　林傳<lb/>
　　楊時喬曰柟宗程朱當心學盛行辨之不能勝乃<lb/>
　　一著諸經其於易理與象數兼收乃其辭則於象<lb/>
　　理時事相合者論注之此即文言之類謂為吕子<lb/>
　　易可也<lb/>
<pb n="KR2m0014_WYG_144-2a"/>
　　黄宗羲曰柟之學以格物為窮理先知而後行所<lb/>
　　謂窮理只在語黙作止處驗之所謂知者即從聞<lb/>
　　見之知以通徳性之知但事事不放過耳<lb/>
唐龍易經大㫖四卷<lb/>
　龍字虞佐蘭溪人正徳進士官至吏部尚書諡文襄<lb/>
王崇慶周易議卦一卷<lb/>
　崇慶字徳徴開州人正徳進士官至南京吏禮二部<lb/>
　尚書<lb/>
<pb n="KR2m0014_WYG_144-2b"/>
韓邦竒易學啟蒙意見五卷<lb/>
　邦竒字汝節朝邑人正徳進士累官南京兵部尚書<lb/>
　諡恭簡<lb/>
　　黄宗羲曰邦竒天禀髙明學問精到明於數學胸<lb/>
　　次灑落大類堯夫而論道體乃獨取横渠少負氣<lb/>
　　節既乃不欲為竒一味涵養淵深持守堅定則又<lb/>
　　一薛敬軒也<lb/>
洪鼐讀易索隠六卷<lb/>
<pb n="KR2m0014_WYG_144-3a"/>
　鼐字廷器夀昌人正徳時舉人官國子監助教<lb/>
　　<hi>臣</hi>等謹案朱彛尊經義考載是書之名註云未見<lb/>
　　今本紙墨尚新盖刻于彛尊後也其説大抵主良<lb/>
　　知之學<lb/>
馬理周易贊義七卷<lb/>
　理字伯循三原人正徳進士累官南京光禄寺卿事<lb/>
　蹟具明史儒林傳<lb/>
　　理自序略曰易之為書有轉禍為福之理有以人<lb/>
<pb n="KR2m0014_WYG_144-3b"/>
　　勝天之道非龜卜之書所可班也故孔子贊之自<lb/>
　　孔子贊而龜卜書廢盖卜之吉凶定於天而易之<lb/>
　　吉凶係乎人天作孽猶可違自作孽不可活吉凶<lb/>
　　消長之理在此而不在彼也<lb/>
舒芬易問箋一卷<lb/>
　芬字國裳進賢人正徳丁丑進士第一授修撰以諌<lb/>
　謫福建鹽課司副提舉嘉靖初復職又以争大禮廷<lb/>
　杖㝷遭母憂卒萬厯間追諡文節<lb/>
<pb n="KR2m0014_WYG_144-4a"/>
　　梅鷟曰芬博極羣書尤專於易祖程宗朱有問箋<lb/>
　　之作<lb/>
　　崔桐曰舒子八圖有與朱子異者朱子云虚五與<lb/>
　　十者太極也竒數二十偶數二十者兩儀也以一<lb/>
　　二三四為五六七八九者四象也析四方之合以<lb/>
　　為乾坤離坎補四隅之空以為兑震巽艮者八卦<lb/>
　　也舒子曰中五者太極也次十者分兩儀也次一<lb/>
　　二三四者生數分四象也次六七八九者成數分<lb/>
<pb n="KR2m0014_WYG_144-4b"/>
　　八卦也九數三竒老陽為乾焉六數三偶老隂為<lb/>
　　坤焉七數一竒兩偶少陽為震坎艮生焉八數一<lb/>
　　偶兩竒少隂為巽離兊生焉參之生蓍倚數揲蓍<lb/>
　　求爻皆合<lb/>
季本易學四同八卷别録四卷<lb/>
　本字明徳山隂人正徳進士官監察御史以議禮外<lb/>
　謫學者稱明徳先生<lb/>
　　<hi>臣</hi>等謹案是書名易學四同謂伏羲文王周公孔<lb/>
<pb n="KR2m0014_WYG_144-5a"/>
　　子之心無不同也大㫖主慈湖楊簡之説<lb/>
林希元易經存疑十二卷<lb/>
　希元字茂貞同安人正徳進士官至廣東提學僉事<lb/>
　　洪朝選曰存疑云者存諸子之疑以羽翼程朱之<lb/>
　　傳義也<lb/>
薛侃圖書質疑<hi>無卷數</hi>
　侃字尚謙號中離揭陽人正徳進士官至行人司司<lb/>
　正<lb/>
<pb n="KR2m0014_WYG_144-5b"/>
　　<hi>臣</hi>等謹案是書為侃門人所記前列卦位河圖太<lb/>
　　極洛書等十三圖圖各有説後為圖書總解及與<lb/>
　　諸生答問<lb/>
陳琛易經淺説八卷<lb/>
　琛字思獻晋江人從蔡清游正徳進士除吏部考功<lb/>
　司主事乞養歸嘉靖中以薦起提學江西僉事不赴<lb/>
劉濓易象解四卷<lb/>
　濓字濬伯南宫人正徳進士由杞縣知縣擢監察御<lb/>
<pb n="KR2m0014_WYG_144-6a"/>
　史<lb/>
補齋口授易説<hi>無卷數</hi>
　不著撰人名氏題門人永豐周佐編次<lb/>
梅鷟古易攷原三卷<lb/>
　鷟旌徳人正徳舉人官南京國子監助教終鹽課司<lb/>
　提舉<lb/>
　　<hi>臣</hi>等謹案是書謂伏羲之易已有文字畫卦在前<lb/>
　　河圖後出伏羲但則之以揲蓍大衍之數當為九<lb/>
<pb n="KR2m0014_WYG_144-6b"/>
　　十有九以五十為體以四十九為用無有中五乗<lb/>
　　十置一不用之理其持論多創闢<lb/>
徐體乾周易不我解二卷<lb/>
　體乾字行健長淮衛人嘉靖進士<lb/>
　　體乾自序略曰漢魏以來以易名者數千百人皆<lb/>
　　無當孔子之義至京口陳氏授以青山易半卷希<lb/>
　　夷易一卷攬其辭言約而㫖深合易天垂象見吉<lb/>
　　凶之義輒為書六卷纎毫不敢以我與故定斯名<lb/>
<pb n="KR2m0014_WYG_144-7a"/>
　　黄百家曰行健易學用天星配四時具有神解<lb/>
豐坊古易世學十五卷　易辨一卷<lb/>
　坊字存禮鄞人嘉靖進士官南京吏部主事謫歸晚<lb/>
　嵗更名道生<lb/>
葉良珮周易義叢十六卷<lb/>
　良珮字敬之台州太平人嘉靖進士官刑部郎中<lb/>
　　良珮自序略曰於百有餘家内摘取精要仍以本<lb/>
　　義冠之篇首若程傳則偹書而不敢删節釐為十<lb/>
<pb n="KR2m0014_WYG_144-7b"/>
　　六卷<lb/>
唐樞易修墨守一卷<lb/>
　樞字惟鎮歸安人從湛若水遊嘉靖進士官刑部主<lb/>
　事建言削籍隆慶初復官以年老致仕<lb/>
　　樞自述曰易不外乎象占聖人因人事幾之動而<lb/>
　　象其理象乃吾心之象占是吾心之擬議以成其<lb/>
　　變化<lb/>
楊爵周易辨録四卷<lb/>
<pb n="KR2m0014_WYG_144-8a"/>
　爵字伯修富平人嘉靖進士官御史直諌廷杖先後<lb/>
　繫獄七年釋歸追諡忠介<lb/>
　　爵自述略曰易謂險以説困而不失其所亨其惟<lb/>
　　君子乎久處困難以此自慰或有所得筆之以偹<lb/>
　　遺忘嵗月已久六十四卦之説畧具矣因名曰周<lb/>
　　易辨録<lb/>
　　黄宗羲曰初韓恭簡講學爵乗軒往拜其門恭簡<lb/>
　　異其氣岸欲勿受已叩其學詫曰宿學老儒莫能<lb/>
<pb n="KR2m0014_WYG_144-8b"/>
　　及也吾幾失人矣剛大之氣百折不回與椒山並<lb/>
　　稱人謂韓門二楊<lb/>
胡居仁易象鈔四卷<lb/>
　居仁字叔心號敬齋餘干人事蹟具明史儒林傳<lb/>
雷樂周易古經<hi>無卷數</hi>
　樂建安人嘉靖間由貢生官廣州訓導<lb/>
薛甲易象大㫖八卷<lb/>
　甲字應登號畏齋江隂人嘉靖進士官江西按察司<lb/>
<pb n="KR2m0014_WYG_144-9a"/>
　副使<lb/>
熊過周易象㫖决録七卷<lb/>
　過字叔仁號南沙富順人嘉靖進士官禮部郎中明<lb/>
　史文苑傳附載陳束傳中<lb/>
　　楊慎曰象㫖一書多以易數為主而引伸觸類繼<lb/>
　　絶表㣲條貫葉分可謂擇之精而語之詳矣<lb/>
胡經易演十八卷<lb/>
　經字用甫廬陵人嘉靖進士官翰林院侍講<lb/>
<pb n="KR2m0014_WYG_144-9b"/>
吕懐周易卦變圖傳二卷<lb/>
　懐字汝愚號中石永豐人嘉靖進士官至南京太僕<lb/>
　寺少卿<lb/>
盧翰易經中説四十四卷<lb/>
　翰字子羽潁川人嘉靖舉人官兖州推官<lb/>
陳士元易象鈎解四卷<lb/>
　士元字心叔號歸雲應城人嘉靖進士官灤州知州<lb/>
　　士元易象鈎解自序略曰孔子曰作易者其有憂<lb/>
<pb n="KR2m0014_WYG_144-10a"/>
　　患乎觀泰否剥復損益夬姤之相次也隂陽消長<lb/>
　　治亂存亡之幾㣲矣先儒傳注發明象爻非不顯<lb/>
　　著而取象之由則略而不論夫觀象以闡吉凶稽<lb/>
　　象以定趨避朱晦菴張南軒善談易者皆以為互<lb/>
　　體五行納甲飛伏之數俱不可廢盖文周彖爻雖<lb/>
　　非後世緯數瑣碎而道則無不冒焉傳注者惟以<lb/>
　　虚无之㫖例之有遺論矣往予為彚解三卷括其<lb/>
　　大凡而舊所謬承尚闕質問者兹則述之簡編題<lb/>
<pb n="KR2m0014_WYG_144-10b"/>
　　曰鈎解云<lb/>
龍子昻㸔易凡例圖說一卷<lb/>
　子昻泰和人嘉靖時舉人官知縣<lb/>
王樵周易私録<hi>無卷數</hi>
　樵字明逸號方麓金壇人嘉靖進士官至刑部侍郎<lb/>
　改南京都察院右都御史諡恭簡<lb/>
李贄九正易因<hi>無卷數</hi>
　贄本名載晉江人嘉靖舉人官至姚安府知府坐妖<lb/>
<pb n="KR2m0014_WYG_144-11a"/>
　言逮問自殺<lb/>
徐師曾今文周易演義十二卷<lb/>
　師曾字伯魯吳江人嘉靖進士官至吏科給事中<lb/>
姜寳周易傳義補疑十二卷<lb/>
　寳字廷善號鳯阿丹陽人嘉靖進士累官南京禮部<lb/>
　尚書<lb/>
顧曾唯易解<hi>無卷數</hi>
　曾唯字一貫號魯齋吳江人嘉靖進士<lb/>
<pb n="KR2m0014_WYG_144-11b"/>
　　<hi>臣</hi>等謹案朱彛尊經義考載顧曾唯周易詳藴十<lb/>
　　三卷而無易解之目此書解經多支離大抵出于<lb/>
　　依託非彛尊著録之本也<lb/>
孫應鼇淮海易談四卷<lb/>
　應鼇字山甫如臯人嘉靖進士累官南京工部尚書<lb/>
　諡文恭<lb/>
歸有光易經淵㫖一卷<lb/>
　有光字熈甫嘉靖進士官至太僕寺丞事蹟具明史<lb/>
<pb n="KR2m0014_WYG_144-12a"/>
　文苑傳<lb/>
楊時喬周易古今文全書二十一卷<lb/>
　時喬字宜遷號止庵上饒人嘉靖進士累官吏部侍<lb/>
　郎諡端潔<lb/>
　　張雲章曰此書分論例二卷古文二卷今文九卷<lb/>
　　易學啟䝉五卷傳易考二卷龜卜考一卷卷首各<lb/>
　　冠以序文及論例葢其學宗程朱深闢當時心學<lb/>
　　之傳故作傳易考分别宗傳衍傳正傳附傳異傳<lb/>
<pb n="KR2m0014_WYG_144-12b"/>
　　别傳而系以古今易家之書具列其源流支派學<lb/>
　　者潛玩於此不惑於異説則公之功也<lb/>
來知徳周易集注十六卷<lb/>
　知徳字矣鮮梁山人嘉靖舉人萬厯中以薦授翰林<lb/>
　院待詔知徳以老病辭詔以所授官致仕事蹟具明<lb/>
　史儒林傳<lb/>
　　知徳自序略曰六十四卦乾坤坎離大過頥小過<lb/>
　　中孚八卦相錯其餘五十六卦皆相綜而為二十<lb/>
<pb n="KR2m0014_WYG_144-13a"/>
　　八卦并相錯八卦共三十六卦如屯䝉之類雖屯<lb/>
　　綜乎離䝉綜乎坎本是二卦然一上一下二陽四<lb/>
　　隂之卦乃一卦也故孔子雜卦傳曰屯見而不失<lb/>
　　其居䝉雜而著是以上經止十八卦下經止十八<lb/>
　　卦周公立爻辭雖曰兼三才而兩之故六亦以隂<lb/>
　　陽之氣皆極于六天地間窮上極下循環無端者<lb/>
　　不過此六而已此立六爻之意也後儒不知文王<lb/>
　　周公立象皆藏于序卦錯綜之中止以序卦為上<lb/>
<pb n="KR2m0014_WYG_144-13b"/>
　　下經之次序乃將説卦執圖求迹自王弼埽象而<lb/>
　　後注易諸儒皆以象失其傳不言象止言理易經<lb/>
　　大全雖㑹諸注成書然不知象不知文王序卦不<lb/>
　　知孔子序卦不知後儒卦變之非於此四者既不<lb/>
　　知則易不得其門而入其注疏之所言者乃粗淺<lb/>
　　爾夫象也者像也非真有實事實理也若以事論<lb/>
　　金豈可為車玉豈可為鉉若以理論虎尾豈可履<lb/>
　　左腹豈可入易與諸經不同無此事無此理惟有<lb/>
<pb n="KR2m0014_WYG_144-14a"/>
　　此象而已故不知象易不注可也又如以某卦自<lb/>
　　某卦變者此虞翻之説也後儒從而信之訟卦剛<lb/>
　　來得中乃以為自遯卦來不知乃綜卦也需訟相<lb/>
　　綜乃坎之陽爻來於内而得中也孔子贊其為天<lb/>
　　下之至變正在於此葢乾所屬綜乎坤坎所屬綜<lb/>
　　乎離艮所屬綜乎巽震所屬綜乎兊乃伏羲之八<lb/>
　　卦一順一逆自然之對待也非文王之安排也惟<lb/>
　　需訟相綜故雜卦曰需不進也訟不親也若遯卦<lb/>
<pb n="KR2m0014_WYG_144-14b"/>
　　則綜大壯故雜卦曰大壯則止遯則退也見孔子<lb/>
　　雜卦傳昭昭若此而乃曰訟自遯來失之千里矣<lb/>
　　知徳沈潛數年悟伏羲文王周公之象又數年而<lb/>
　　悟文王序卦孔子雜卦又數年而悟卦變之非二<lb/>
　　十九年而始成書注既成乃於伏羲文王圓圖之<lb/>
　　前新畫一圖以見聖人作易之原又畫八卦變六<lb/>
　　十四卦圖又畫八卦所屬相錯圖又畫八卦所屬<lb/>
　　自相綜文王序卦正綜圖又畫八卦四正四隅相<lb/>
<pb n="KR2m0014_WYG_144-15a"/>
　　綜文王序卦雜卦圖又發明八卦方正及上下經<lb/>
　　篇義并各字義又發明六十四卦啟䝉又考繫辭<lb/>
　　上下傳又補定説卦傳以廣八卦之象又改正集<lb/>
　　注分卷又發明孔子十翼其注先訓釋象義字義<lb/>
　　及錯綜義後加一圈方訓釋本卦本爻正意象數<lb/>
　　言於前義理言於後諸儒之言理有不悖於經者<lb/>
　　採而集之名曰周易集注云<lb/>
　　張雲章曰其説專取繫辭中錯綜其數論易象而<lb/>
<pb n="KR2m0014_WYG_144-15b"/>
　　以雜卦治之如乾坤坎離大過頥小過中孚無反<lb/>
　　對之卦所謂錯也餘五十六卦皆綜列圖及説於<lb/>
　　前自序以為文王周公立象皆藏於序卦之錯綜<lb/>
　　中不知文王序卦孔子雜卦則易不得其門而入<lb/>
　　自孔子没而四聖之易如長夜者二千餘年何其<lb/>
　　信之過而蔑視諸先儒耶雜卦反對上下經皆十<lb/>
　　八卦先儒言之者多矣易固聖人設卦觀象之書<lb/>
　　要之有理而後有象謂易非有實事可也謂非有<lb/>
<pb n="KR2m0014_WYG_144-16a"/>
　　實理可乎且其説以卦變為非以一分二二分四<lb/>
　　四分八以至於六十四卦為十直死數未免有意<lb/>
　　與先儒違異矣<lb/>
金瑶六爻原意一卷<lb/>
　瑶字徳温號栗齋休寧人嘉靖辛夘選貢生授㑹稽<lb/>
　縣丞再補廬陵縣丞遷桂林中衛經歴以母老不赴<lb/>
　教授鄉里年九十七乃卒<lb/>
陳言易疑三卷<lb/>
<pb n="KR2m0014_WYG_144-16b"/>
　言字獻可號東涯海鹽人嘉靖時舉人<lb/>
張獻翼讀易紀聞六卷<lb/>
　獻翼字幼于崑山人後更名敉太學生明史文苑傳<lb/>
　附見皇甫涍傳末<lb/>
葉山八白易傳十六卷<lb/>
　山號八白嘉靖時人里貫無攷<lb/>
　　<hi>臣</hi>等謹案是書第釋六十四卦爻詞而於彖象文<lb/>
　　言十翼皆不之及大㫖以楊萬里易傳為主援證<lb/>
<pb n="KR2m0014_WYG_144-17a"/>
　　史事瀾翻不窮葢意在專論人事所言亦往往可<lb/>
　　以昭法戒云<lb/>
沈一貫易學十二卷<lb/>
　一貫字肩吾號蛟門鄞縣人隆慶進士官至中極殿<lb/>
　大學士諡文恭<lb/>
　　<hi>臣</hi>等謹案一貫易學皆其在經筵日進呈之講義<lb/>
　　而歸田後重加編削者大抵主理而不及象占<lb/>
賀沚圖卦億言四卷<lb/>
<pb n="KR2m0014_WYG_144-17b"/>
　沚字汝定廬州人隆慶舉人官至蘇州府同知<lb/>
劉元卿大象觀二卷<lb/>
　元卿字調父安福人隆慶庚午舉人萬厯中官至禮<lb/>
　部主事明史儒林傳附見鄧元錫傳中<lb/>
唐鶴徴周易象義四卷<lb/>
　鶴徴號凝菴武進人隆慶進士累官太常寺少卿<lb/>
　　張雲章曰鶴徴荆川子能世其學其自述曰易之<lb/>
　　為書以象證理之書也必象理合始有確據自象<lb/>
<pb n="KR2m0014_WYG_144-18a"/>
　　與爻各自為訓不惟爻象常相悖而六爻之中或<lb/>
　　本爻以為君子他爻目之為小人所以先儒謂六<lb/>
　　爻似累世仇殺豈易義固然耶鶴徴細求之則孔<lb/>
　　子之彖傳備矣正所以合象理彖爻而一之者也<lb/>
易象㑹㫖一卷<lb/>
　舊題延伯生述不著名氏<lb/>
　　<hi>臣</hi>等謹案是書前有萬厯己酉熊惟學序稱為同<lb/>
　　年臨川文喜呉君不著其名考惟學為隆慶辛未<lb/>
<pb n="KR2m0014_WYG_144-18b"/>
　　進士是年榜有臨川呉撝謙或即其人<lb/>
黄正憲易象管窺十五卷<lb/>
　正憲字懋容秀水人與其兄少詹事洪憲皆喜談易<lb/>
郭子章蠙衣生易解十四卷<lb/>
　子章字相奎號青螺又自號曰蠙衣生泰和人隆慶<lb/>
　進士官至兵部尚書<lb/>
戴廷槐學易舉隅六卷<lb/>
　廷槐長泰人隆慶中貢生<lb/>
<pb n="KR2m0014_WYG_144-19a"/>
姜震陽易傳闡庸一百卷<lb/>
　震陽字復亨自署東楚葢淮泗間人也<lb/>
　　<hi>臣</hi>等謹案其書用朱子本義為主附綴諸説于其<lb/>
　　下而經文次第仍用王弼之本葢惟見坊刻本義<lb/>
　　未見朱子原書也<lb/>
鄧伯羔今易詮二十四卷<lb/>
　伯羔字孺孝常州人<lb/>
　　<hi>臣</hi>等謹案朱彛尊經義考載伯羔古易詮二十九<lb/>
<pb n="KR2m0014_WYG_144-19b"/>
　　卷今易詮二十四卷又載史孟麟序有合為一帙<lb/>
　　命曰易詮云云則自是一書此本但有今易詮非<lb/>
　　完帙也<lb/>
傅文兆羲經十一翼二卷<lb/>
　文兆金谿人始末無攷<lb/>
　　<hi>臣</hi>等謹案是書凡分五篇上古易第一觀象篇第<lb/>
　　二玩辭篇第三觀變篇第四玩占篇第五以孔子<lb/>
　　傳易為十翼又自以翼孔子為十一翼其名殊未<lb/>
<pb n="KR2m0014_WYG_144-20a"/>
　　免僣妄明史藝文志載此書五卷經籍考亦註曰<lb/>
　　存此本僅有上古易一卷觀象篇一卷其玩辭觀<lb/>
　　變玩占三卷並闕殆近時始佚也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_144-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百四十四<lb/>
</p>
<p>
</p>
  </div>
</body>
</text>
</TEI>
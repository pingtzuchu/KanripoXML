<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_210-1a"/>
欽定四庫全書<lb/>
欽定續文獻通考卷二百十<lb/>
　象緯考<lb/>
　　<hi>臣</hi>等謹按馬端臨象緯考本鄭樵通志謂漢晉諸<lb/>
　　志所載諸星名數災祥叢雜難舉惟隋丹元子所<lb/>
　　作步天歌句中有圖言不見象故取其歌列於前<lb/>
　　而採諸家之言以釋之又叅之宋两朝天文志及<lb/>
　　中興天文志二書以補諸星去極入宿之度數固<lb/>
<pb n="KR2m0014_WYG_210-1b"/>
　　已得其大要矣於是附以往代之占驗上自春秋<lb/>
　　下迄宋泰定之世分條析縷又極賅備然我<lb/>
　朝熟精天文如宣城梅文鼎則有詩云通考述占驗<lb/>
　　未及算家言亦有續文獻缺略不足存葢以馬氏<lb/>
　　祇載天文而不及數術不能無遺憾也臣等細繹<lb/>
　　象緯一門推步占驗原相為表裏占驗尚虛而無<lb/>
　　據推歩則信而可徵如交食凌犯皆可預知而不<lb/>
　　謬不必定有人事應之而運㑹所值時亦適相符<lb/>
<pb n="KR2m0014_WYG_210-2a"/>
　　合是以君子惟盡人事以待天修省之道無時可<lb/>
　　懈不因休徵而少怠茍遇咎徵益當加警尤足見<lb/>
　　克謹之至意爰合五朝史志所載揆以今法校異<lb/>
　　訂訛備詳按語亦仍前考體例詳列諸象休咎之<lb/>
　　徵庻推歩得所指歸而占驗亦未嘗偏廢云<lb/>
　　古法因革<lb/>
宋高宗紹興十三年命太史局重創渾儀<lb/>
寜宗慶元四年更造統天厯<lb/>
<pb n="KR2m0014_WYG_210-2b"/>
　先是靖康之變測驗之器盡歸於金高宗南渡因秘<lb/>
　書丞嚴仰之請重創渾儀至是年九月太史言月食<lb/>
　於晝草澤上書言食於夜及驗視如草澤言乃更造<lb/>
　統天厯命秘書正字馮履叅定<lb/>
　　<hi>臣</hi>等謹按宋史天文志宋初承五代之季用顯徳<lb/>
　　鋟天舊書建隆二年以推驗少疎詔王處訥等别<lb/>
　　造新法四年書成賜名應天未幾氣候漸差太平<lb/>
　　興國四年改行乾元厯法未幾氣候又差繼作者<lb/>
<pb n="KR2m0014_WYG_210-3a"/>
　　曰儀天曰崇天曰明天曰奉天曰觀天曰紀天迨<lb/>
　　靖康丙子百六十餘年而八改南渡之後曰統元<lb/>
　　曰乾道曰淳熙曰㑹元曰統天曰開禧曰㑹天曰<lb/>
　　成天至徳祐丙子百五十年而又八改由此觀之<lb/>
　　宋承五季衰亂之後靖康兵燹之餘算法多疎草<lb/>
　　澤中専家之學又多不在史局故施行紛錯如此<lb/>
　　善乎史氏之論曰使其初立法脗合天道則千嵗<lb/>
　　日至可坐而致奚必數數更法以求幸合元象乎<lb/>
<pb n="KR2m0014_WYG_210-3b"/>
　　哉<lb/>
遼太宗大同元年國始有厯<lb/>
聖宗統和十二年頒行大明厯<lb/>
　初太宗自晉汴京收百司寮屬伎術厯象遷於中京<lb/>
　實始有厯即晉天福四年司天監馬重績所上乙未<lb/>
　元厯是也其後穆宗時司天王白李正等復進是書<lb/>
　至是汗州刺史賈俊進新書曰大明厯<hi>大明厯宋武帝大明六年</hi>
　<hi>祖沖之所上之書未及施用</hi>高麗所志大遼古今録稱統和十二<lb/>
<pb n="KR2m0014_WYG_210-4a"/>
　年始頒正朔信矣<lb/>
　　<hi>臣</hi>等謹按遼史志言大同元年得晉刻漏渾象後<lb/>
　　唐清泰二年已稱損折不可用其至中京者槩可<lb/>
　　知矣據此則是遼雖得晉渾象仍未施用故不書<lb/>
金太宗天㑹十五年正月朔頒行大明厯<lb/>
　先是天㑹五年司天楊級進大明厯至是始頒行之<lb/>
世宗大定二十一年十一月詔比校厯書<lb/>
　先是海陵正隆三年三月辛酉朔司天言日當食而<lb/>
<pb n="KR2m0014_WYG_210-4b"/>
　不食大定十三年五月壬辰朔日食十四年十一月<lb/>
　甲申朔日食加時皆先天十七年九月丁酉朔食乃<lb/>
　後天由是占候漸差乃命司天監趙知㣲重修大明<lb/>
　厯書既成未行時翰林應奉耶律履亦造乙未厯至<lb/>
　是年十一月望太隂虧食遂命尚書省委禮部員外<lb/>
　郎任忠傑與司天官驗所食時刻分秒比校知微履<lb/>
　及見行厯之親疎以知㣲為親遂用之明昌初司天<lb/>
　又改進親厯禮部郎中張行簡言請俟日月食覆校<lb/>
<pb n="KR2m0014_WYG_210-5a"/>
　無差然後用之事遂寝終金之世惟用知㣲所定書<lb/>
　元初亦遵用焉<lb/>
元世祖至元十三年詔前中書左丞許衡等改治新厯<lb/>
　是年平宋詔許衡及太子贊善王恂都水少監郭守<lb/>
　敬與南北日官陳鼎臣鄧元麟毛鵬翼劉巨淵王素<lb/>
　岳鉉高敬等叅考累代厯法復測候日月星辰消息<lb/>
　運行之變區别同異酌取中數以為厯本其法用二<lb/>
　線窺測宿度餘分纎㣲皆見又立海内測驗所凡二<lb/>
<pb n="KR2m0014_WYG_210-5b"/>
　十有七<hi>詳下極度門</hi>
十七年授時厯成十八年頒行天下<lb/>
　元初承用金大明厯庚辰嵗太宗西征五月望月食<lb/>
　不效二月五月朔㣲月見於西南中書耶律楚材以<lb/>
　大明舊法後天又以中元庚午嵗國兵南伐天下畧<lb/>
　定乃表上西征庚午元歴不果頒用至元四年西域<lb/>
　扎瑪里鼎撰進萬年厯世祖稍頒行至是年冬至許<lb/>
　衡等新書成詔賜名曰授時明年頒行之惟萬年厯<lb/>
<pb n="KR2m0014_WYG_210-6a"/>
　不復傳而庚午元厯雖未頒用其書猶在具見本史<lb/>
明太祖洪武三年初定嵗上厯書<lb/>
　先是洪武元年改太史院為司天監又别置回回司<lb/>
　天監至是改司天為欽天設四科曰天文曰漏刻曰<lb/>
　大統厯曰回回厯設監令少監統之嵗造大統民厯<lb/>
　御覽月令七政躔度六壬遁甲四季天象占驗御覽<lb/>
　天象録各以時上其日月交食分秒時刻起復方位<lb/>
　先期以聞<lb/>
<pb n="KR2m0014_WYG_210-6b"/>
　　<hi>臣</hi>等謹按此嵗上各書即用劉基所上凖元授時<lb/>
　　舊法别名為戊申大統厯者是也呉元年十一月<lb/>
　　乙未冬至太史院劉基率其屬高翼實進是書大<lb/>
　　祖諭曰古者季冬頒朔太遲今於冬至亦未善宜<lb/>
　　以十月朔著為令是明祖頒書不自洪武三年始<lb/>
　　矣但吳元年猶是順帝正朔未可以頒朔予明故<lb/>
　　戊申大統厯之名號不得正書附見於此俾覽古<lb/>
　　者於授時大統書名更替之際有所考焉<lb/>
<pb n="KR2m0014_WYG_210-7a"/>
　　黄瑜雙槐嵗抄曰世所謂回回厯者傳為西域瑪<lb/>
　　伊克之地異人瑪哈穆特之所作也以今考之其<lb/>
　　原實起隋開皇十九年己未之嵗其法嘗以二百<lb/>
　　五十日為一嵗<hi>按回回書只以春分起算耳何至縮嵗為二百五十日殆傳者誤也</hi>
　　嵗有十二宫宫有閏日凡二百十有八年閏三十<lb/>
　　有一日又以三百五十四日為一周周有十二月<lb/>
　　月有閏日凡三十年閏十有一日閱千九百四十<lb/>
　　一年而宫月甲子再㑹其白羊宫第一日日月五<lb/>
<pb n="KR2m0014_WYG_210-7b"/>
　　星之行與中國春正定氣日之宿直同其用以推<lb/>
　　分步經緯之度著凌犯之占星家以為最宻元之<lb/>
　　季世其法始東明造大統厯以其法與中國叅用<lb/>
　　之或曰嵗之為義於文從步從戍謂推步從戌起<lb/>
　　也白羊宫於辰為戍豈推步在戍時見星為始故<lb/>
　　歟<lb/>
十七年閏十月監令元統著大統厯法通軌四卷<lb/>
　漏刻博士元統言厯以大統為名而積分猶踵授時<lb/>
<pb n="KR2m0014_WYG_210-8a"/>
　之舊非所以重始謹正也况授時以至元辛巳為厯<lb/>
　元至洪武甲子積一百四年年逺數盈漸差天度合<lb/>
　修改聞有郭伯玉者精明九數之理宜徵令推算以<lb/>
　成一代之制報可擢統為監令統乃取授時厯去其<lb/>
　嵗實消長之説析其條例得四卷以洪武十七年甲<lb/>
　子為厯元命曰大統厯法連軌至二十二年改監令<lb/>
　丞為監正副二十六年監副李徳芳言監正統改作<lb/>
　洪武甲子厯元不用消長之法以考魯獻公十五年<lb/>
<pb n="KR2m0014_WYG_210-8b"/>
　戊寅嵗天正冬至比辛巳為元差四日半强今當復<lb/>
　用辛巳為元及消長之法疏入元統奏辨太祖曰二<lb/>
　説皆難憑但驗七政交㑹行度無差者為是自是大<lb/>
　統厯元以洪武甲子而推算仍依授時法<lb/>
神宗萬厯十二年詔以回回厯纂入大統備考<lb/>
　先是𢎞治中月食屢不應日食亦舛正統十二三年<lb/>
　連推日食起復皆弗合漏刻博士朱裕言至元辛巳<lb/>
　距今二百三十七年嵗乆不能無差若不量加損益<lb/>
<pb n="KR2m0014_WYG_210-9a"/>
　則愈乆愈誤中官正周濓等言日躔嵗退之差一分<lb/>
　五十秒今正徳乙亥距至元辛巳二百三十五年赤<lb/>
　道嵗差當退天三度五十二分五十秒不經改正推<lb/>
　步豈能有合皆為時議所格不行至是年十一月癸<lb/>
　酉朔日食大統推食九十二秒回回推不食已而回<lb/>
　回厯驗禮科給事中侯先春因言回回科推算精宻<lb/>
　何妨纂入大統中以備考驗從之<lb/>
二十三年鄭世子載堉進聖壽萬年厯及緯厯通融二<lb/>
<pb n="KR2m0014_WYG_210-9b"/>
書詔以其書付欽天監叅驗<lb/>
　從禮部尚書范謙之請也其書首曰步發斂次曰步<lb/>
　朔閏次曰步日躔次曰步晷漏次曰步月離次曰步<lb/>
　交道次曰步交食次曰步五緯合應<lb/>
愍帝崇禎二年九月開厯局以禮部侍郎徐光啟進本<lb/>
部尚書督修厯法<lb/>
　先是萬厯三十八年五官正周子愚言大西洋歸化<lb/>
　逺臣龎迪峩熊三拔等携有彼國厯法多中國所未<lb/>
<pb n="KR2m0014_WYG_210-10a"/>
　備乞取知厯儒臣率同監官将諸書盡譯以補典籍<lb/>
　之缺葢是時大西洋人利瑪竇進貢土物而迪峩三<lb/>
　拔及龍華民鄧玉函湯若望等先後至皆精究天文<lb/>
　禮部因奏請令精通厯法河南僉事邢雲路職方郎<lb/>
　中范守已翰林院檢討徐光啟南京工部員外郎李<lb/>
　之藻與迪峩三拔等同譯西法叅訂修改後因循未<lb/>
　遑開局至是五月乙酉朔日食禮部侍郎徐光啟依<lb/>
　西法預推順天府見食二分有竒瓊州食既大寜以<lb/>
<pb n="KR2m0014_WYG_210-10b"/>
　北不食大統回回所推與光啟互異已而光啟法驗<lb/>
　餘皆疎帝切責監官五官正戈豐年等言大統乃國<lb/>
　初所定實即郭守敬授時厯也二百六十年毫未增<lb/>
　損向從不能無差於是以光啟督修厯法光啟言近<lb/>
　世言厯諸家大率宗郭守敬至若嵗差環轉嵗實叅<lb/>
　差天有緯度地有經度别宿有本行月五星有本輪<lb/>
　日月有真㑹視㑹皆古所未聞惟西厯有之宜取其<lb/>
　法叅互考訂使與大統法合同歸一巳而光啟上修<lb/>
<pb n="KR2m0014_WYG_210-11a"/>
　厯十事一議嵗差二議嵗實小餘三每日日行經度<lb/>
　四每夜月行經緯度數五列宿經緯行度六五星經<lb/>
　緯行度七推變黄道赤道廣狹度數宻測二道距度<lb/>
　及月五星各道與黄道相距之度八日月去交逺近<lb/>
　及真㑹視㑹之因九測日行考知二極出入地度數<lb/>
　以定周天緯度因月食考知東西相距地輪經度十<lb/>
　依唐元法隨地測驗二極出入地度數地輪經緯以<lb/>
　求晝夜晨昬永短以正交食因舉南京大僕少卿李<lb/>
<pb n="KR2m0014_WYG_210-11b"/>
　之藻西洋人龍華民鄧玉函報可九月癸夘開厯局<lb/>
　三年玉函卒又徵西洋人湯若望羅雅谷譯書演算<lb/>
　進光啟尚書仍督修厯法<lb/>
四年正月徐光啟進書二十四卷又進書二十一卷五<lb/>
年又進書三十卷六年以病解局務以山東叅政李天<lb/>
經代之<lb/>
　光啟進新書奏言日食隨地不同則用地緯度算其<lb/>
　食分多少用地經度算其加時早宴月食分秒海内<lb/>
<pb n="KR2m0014_WYG_210-12a"/>
　並同止用地經度推求先後時刻臣從輿地圖約畧<lb/>
　推步開載各布政司月食初虧度分葢食分既天下<lb/>
　皆同則餘率可以類推不若日食之經緯各殊必湏<lb/>
　詳備也先是巡按四川御史馬如蛟薦資縣諸生冷<lb/>
　守中精厯學以所呈書送局光啟力駁其謬并預推<lb/>
　次年四月四川月食時刻令其臨時比測已而四川<lb/>
　報守中所推月食實差二時而新法宻合冬十月辛<lb/>
　丑朔日食新法預推順天見食二分一十二秒應天<lb/>
<pb n="KR2m0014_WYG_210-12b"/>
　以南不食大漠以北食既至期光啟率監臣預㸃日<lb/>
　晷調壺漏用測高儀器測食甚日晷高度又於宻室<lb/>
　中斜開一隙置窺筩逺鏡以測虧圓畫日體分數圖<lb/>
　板以定食分其時刻高度悉合惟食甚分數未及二<lb/>
　分於是光啟言今食甚之度分宻合則經度里差已<lb/>
　無煩更定矣獨食分未合原推者葢因太陽光大能<lb/>
　減月魄必食及四五分以上乃得與原推相合然此<lb/>
　用宻室窺筩故能得此分數倘止憑目力或水盆照<lb/>
<pb n="KR2m0014_WYG_210-13a"/>
　映則炫燿不定恐少尚不止此也時有滿城布衣魏<lb/>
　文魁進厯元厯測之書送局考驗光啟摘論七事文<lb/>
　魁反覆論難光啟更申前説著為學厯小辨未幾光<lb/>
　啟入閣又進書三十卷<lb/>
七年李天經繕進書二十九卷星屏一具<lb/>
　光啟卒後魏文魁上言官推交食節氣皆非是於是<lb/>
　命文魁入京測驗是時言厯者四家大統回回外别<lb/>
　立西洋為西局文魁為東局言人人殊紛若聚訟天<lb/>
<pb n="KR2m0014_WYG_210-13b"/>
　經乃繕進書并星屏皆故相光啟督率西人所造也<lb/>
　天經預推五星凌犯㑹合行度又推水星退行順行<lb/>
　两經鬼宿其度分晷刻已而皆驗於是文魁説詘天<lb/>
　經又進書三十二卷并日晷星晷窺筩諸儀器八年<lb/>
　四月又上乙亥丙子七政行度又叅訂厯法條議二<lb/>
　十六則七政之議七垣星之議四太陽之議四太隂<lb/>
　之議四交食之議四五緯之議三九年正月十五日<lb/>
　辛酉曉望月食天經及大統回回東局各預推虧圓<lb/>
<pb n="KR2m0014_WYG_210-14a"/>
　食甚分秒時刻惟天經所推獨合十年正月辛丑朔<lb/>
　日食天經等預推京師見食一分一十秒大統推食<lb/>
　一分六十三秒回回推食三分七十秒東局所推止<lb/>
　游氣侵光三十餘秒而食時推驗惟天經為宻十一<lb/>
　年進天經光禄卿仍管局務十四年十二月天經言<lb/>
　大統置閏但論月無中氣新法尤視合朔後先今所<lb/>
　進十五年新厯其十月十二月中氣適交次月合朔<lb/>
　時刻之前所以月雖無中氣而實非閏月葢氣在朔<lb/>
<pb n="KR2m0014_WYG_210-14b"/>
　前則此氣尚屬前月之晦也至十六年第二月止有<lb/>
　驚蟄一節而春分中氣交第三月合朔之後則第二<lb/>
　月為閏正月第三月為二月無疑時新法書器俱完<lb/>
　屢測交食凌犯俱宻合但魏文魁多方阻撓内官實<lb/>
　左右之以故帝不能决然帝已深知西法之宻至十<lb/>
　六年三月乙丑朔日食測又獨驗八月詔西法果宻<lb/>
　即改大統厯法通行天下未幾國變竟未施行<lb/>
　　<hi>臣</hi>等謹按以上古法因革各據五朝史志標為綱<lb/>
<pb n="KR2m0014_WYG_210-15a"/>
　　目大抵以元書為最善葢其時史官郭守敬所創<lb/>
　　簡儀仰儀及諸儀表悉詣精妙前所紀用二線推<lb/>
　　測及二十七測驗所皆守敬所為自是八十年間<lb/>
　　遵而用之至明大統書出猶仍其法第行之既乆<lb/>
　　測候不能無差亦自然之理也明史志曰後世法<lb/>
　　勝於古屢改益宻唐志謂天為動物乆則差忒不<lb/>
　　得不屢變其法以求之其説似矣而不然也天行<lb/>
　　至徤確然有常本無古今之異其嵗差盈縮遲疾<lb/>
<pb n="KR2m0014_WYG_210-15b"/>
　　諸行古無而今有者因其數甚㣲積乆始著古人<lb/>
　　不覺而後人知之非天行之忒也使天果乆動而<lb/>
　　差忒則必參差凌替而無典要安從修改而使之<lb/>
　　益宻哉此論甚篤大統志成化後交食往往不應<lb/>
　　由是西法寖顯史稱其發㣲闡幽運算制器前此<lb/>
　　未有然終明之世迄未施用此以知法無乆而不<lb/>
　　變而良法亦有待而後興非偶然矣<lb/>
欽定續文獻通考卷二百十<lb/>
</p>
<p>
</p>
  </div>
</body>
</text>
</TEI>
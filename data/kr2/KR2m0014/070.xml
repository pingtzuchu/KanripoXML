<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_070-1a"/>
欽定四庫全書<lb/>
欽定續文獻通考卷七十<lb/>
　郊社考<lb/>
　　雩<hi>禱水旱</hi>
宋寧宗慶元二年五月以旱禱於天地宗廟社稷<lb/>
　自後毎旱輒禱或一歳再舉至開禧三年二月即禱<lb/>
　其望雨尤亟也<lb/>
嘉定元年四月幸太一宫明慶寺禱雨<lb/>
<pb n="KR2m0014_WYG_070-1b"/>
　是月先六日辛夘既禱於郊廟社稷至是有是禱其<lb/>
　後八年四月則先禱太一明慶而後及於郊廟社稷<lb/>
　終帝之世禱於太一宫明慶寺者凡二<lb/>
七年六月以旱命諸路州軍禱雨<lb/>
理宗寶慶二年三月以乆雨命從臣日一人禱晴於天<lb/>
竺山八月十月復如之<lb/>
端平三年七月祈晴<lb/>
　以霖雨害稼命近臣禱於天地宗廟社稷及宫觀嶽<lb/>
<pb n="KR2m0014_WYG_070-2a"/>
　瀆<lb/>
嘉熈二年七月以乆雨烈風禱於天地宗廟社稷<lb/>
淳祐七年三月祈雨五月再祈六月大旱命侍從禱於<lb/>
天竺觀音霍山祠<lb/>
　理宗朝遇水旱即命侍從卿監或臨安守臣禱於天<lb/>
　竺山郎官禱於霍山祠以為常不備書<lb/>
寶祐六年十一月分委朝臣遍詣羣祠祈雪<lb/>
開慶元年兩浙雨多詔漕司行下諸郡縣親詣寺觀神<lb/>
<pb n="KR2m0014_WYG_070-2b"/>
祠祈禱<lb/>
度宗咸淳五年七月祈雨九月祈晴<lb/>
遼禱雨行色克色哩儀<lb/>
　凡天旱擇吉日行色克色哩禮以祈雨前期置百柱<lb/>
　天棚及期皇帝致奠於先帝御容乃射栁皇帝再射<lb/>
　親王宰執以次各一射中栁者質誌栁者冠服不中<lb/>
　者以冠服質之不勝者進飲於勝者然後各歸其冠<lb/>
　服又翼日植栁天棚之東南巫以酒醴黍稷薦植栁<lb/>
<pb n="KR2m0014_WYG_070-3a"/>
　祝之皇帝皇后祭東方畢子弟射栁皇族國舅羣臣<lb/>
　與禮者賜物有差既三日雨則賜多囉倫穆騰馬四<lb/>
　匹衣四襲否則以水沃之<lb/>
　　<hi>臣</hi>等謹按遼俗祈雨行色克色哩禮見於史者自<lb/>
　　太宗始其後歴朝因之或於行在或於近郊亦無<lb/>
　　他祈禱之法故不悉書又三日不雨則沃多囉倫<lb/>
　　穆騰即古暴巫之意而反用之至穆宗應厯十二<lb/>
　　年夏旱命左右以水相沃頃之果雨十六年五月<lb/>
<pb n="KR2m0014_WYG_070-3b"/>
　　以歳旱泛舟於池禱雨不雨捨舟立水中而禱俄<lb/>
　　頃乃雨是又未可以理論也<lb/>
金世宗大定四年五月旱命禮部尚書王競禱雨於北<lb/>
嶽又命參知政事石琚等於北郊望祭六月以雨足命<lb/>
有司祭謝嶽鎮海瀆於北郊<lb/>
　凡旱卜日於都門北郊望祀嶽鎮海瀆有司行事禮<lb/>
　用酒脯醢後七日不雨祈太社太稷又七日祈宗廟<lb/>
　不雨仍從嶽鎮海瀆如初祈其設神座實尊罍如常<lb/>
<pb n="KR2m0014_WYG_070-4a"/>
　儀其尊罍用獻齊擇甘瓠去抵以為尊祝版惟五嶽<lb/>
　宗廟社稷御署餘則否後十日不雨乃徙市禁屠殺<lb/>
　斷繖扇造土龍雨足則報祀送龍水中<lb/>
　　<hi>臣</hi>等謹按祈雨儀定於世宗大定四年終金之世<lb/>
　　並遵用之不悉載惟專禱山川及祈晴禱雪别見<lb/>
十六年五月遣使禱雨靜寜山神有頃而雨<lb/>
十七年六月京畿乆雨遵祈雨儀祈晴並命諸寺觀啓<lb/>
道場祈禱<lb/>
<pb n="KR2m0014_WYG_070-4b"/>
章宗明昌五年五月桓撫二州旱遣使禱於縉山<lb/>
承安元年三月不雨遣使就祈於東嶽四月以乆不雨<lb/>
命禮部尚書張暐祈於北嶽<lb/>
　時乆旱既遵祈雨儀徧禱郊社宗廟復遣使專禱兩<lb/>
　嶽至四月庚子乃雨<lb/>
十一月命有司祈雪仍遣官祈於東嶽<lb/>
　四年五月祈雨七月祈晴十月祈雪五年三月祈雨<lb/>
　六月復祈晴<lb/>
<pb n="KR2m0014_WYG_070-5a"/>
泰和三年正月遣官祈雪於北嶽<lb/>
四月敕有司祈雨仍頒土龍法<lb/>
四年二月以山東河北旱詔祈雨東北二嶽<lb/>
宣宗興定二年七月旱遣官祭郊社復祭九宫貴神於<lb/>
東郊以禱雨<lb/>
五年三月御仁安殿祈雨仍望祭於北郊復築壇祀雷<lb/>
雨師<lb/>
哀宗正大三年四月以旱遣官禱於濟瀆復祈於太廟<lb/>
<pb n="KR2m0014_WYG_070-5b"/>
禁扇繖<lb/>
元世祖至元元年四月東平太原平陽旱分遣西僧祈<lb/>
雨<lb/>
仁宗皇慶元年十二月遣官祈雪於社稷嶽鎮海瀆<lb/>
二年三月以旱禱於宫中並遣官分禱<lb/>
　時亢旱既乆帝於宫中焚香黙禱遣官分禱諸祠甘<lb/>
　雨大注其後延祐四年三月帝以雨暘不時露香黙<lb/>
　禱既而大雨左右以雨衣進帝曰朕為民祈雨何避<lb/>
<pb n="KR2m0014_WYG_070-6a"/>
　焉<lb/>
泰定帝泰定三年三月帝以不雨自責遣使分祀嶽瀆<lb/>
名山大川及京城寺觀<lb/>
文宗天厯二年三月以去冬無雪今春不雨命中書及<lb/>
百司官分禱山川羣祀<lb/>
　四月以陜西乆旱遣使禱西嶽西鎮諸祠<lb/>
　　<hi>臣</hi>等謹按元無雩禮遇水旱或遣官行事或命西<lb/>
　　僧致禱考元典章所載霖雨不止祈祠山川嶽鎮<lb/>
<pb n="KR2m0014_WYG_070-6b"/>
　　社稷宗廟各路風旱祈雨用過羊酒等物支破官<lb/>
　　錢内外祈禱著有定式亦畧可考見云<lb/>
明太祖甲午歳七月禱雨於滁之豐山栢子潭<lb/>
　時滁大旱帝憂之滁之西南豐山陽谷栢子潭有龍<lb/>
　祠水旱禱之輙應既禱或魚躍或黿鼉浮皆雨兆帝<lb/>
　即齋沐往禱禱畢立淵西厓乆之無所見乃彎弓注<lb/>
　矢祝曰天旱如此吾為民致禱神食兹土其可不恤<lb/>
　民吾今與神約三日必雨不然神恐不得祠於此也<lb/>
<pb n="KR2m0014_WYG_070-7a"/>
　祝畢連發三矢而還後三日大雨如注帝即乗雨往<lb/>
　謝是歳滁大熟<lb/>
洪武二年三月以春乆不雨祈告諸神祇<lb/>
　為十八壇中設風雲雷雨嶽鎮海瀆凡五壇東設鍾<lb/>
　山兩淮江西兩廣海南海北山東燕南燕薊山川旗<lb/>
　纛諸神凡七壇西設江東兩浙福建湖廣荆襄河南<lb/>
　北河東華州山川京都城隍凡六壇中五壇奠帛初<lb/>
　獻帝親行禮兩廡命官分獻每壇牲用犢羊豕各一<lb/>
<pb n="KR2m0014_WYG_070-7b"/>
　幣則太歳風雲雷雨用白餘各隨其方色籩豆簠簋<lb/>
　視社稷豋一實以太羮鉶二實以和羮儀同常祀<lb/>
三年六月步禱山川壇<lb/>
　五月旱帝齋戒擇日躬禱命后妃親執爨為農家食<lb/>
　太子諸王躬饋於齋所是月戊午朔四鼓帝素服草<lb/>
　屨徒步出詣山川壇藁席露坐晝曝於日夜卧於地<lb/>
　凡三日還宫仍齋於西廡壬戌大雨七年五月旱躬<lb/>
　禱如儀<lb/>
<pb n="KR2m0014_WYG_070-8a"/>
宣宗宣徳三年四月旱遣成國公朱勇祭大小青龍之<lb/>
神<lb/>
　先是洪熈元年七月<hi>宣宗已即位</hi>以乆雨遣官祭大小青<lb/>
　龍之神自後每歳旱輒遣官致禱<lb/>
　　倪岳青谿漫藁曰大小青龍之神按碑記昔有僧<lb/>
　　名盧自江南來寓居西山之尸陀林秘魔巖一日<lb/>
　　二童子來拜於前盧納之鬻薪供奉寒暑無怠時<lb/>
　　乆旱不雨二童子白於盧能限雨期言訖即委身<lb/>
<pb n="KR2m0014_WYG_070-8b"/>
　　龍潭須臾化青龍一大一小至期果得甘雨事聞<lb/>
　　賜盧師號曰感應禪師建寺設像立碑以記其事<lb/>
　　又别建祠於潭上春秋遣官祭青龍神宣徳中敕<lb/>
　　建大圓通寺二青龍出現禱之有應加以封號至<lb/>
　　今春秋遣順天府官致祭歳旱遣官祭告<lb/>
英宗正統四年六月以京畿水災祭告天地<lb/>
　九年三月雨雪愆期遣官祭天地社稷神祇諸壇<lb/>
景帝景泰六年五月禱雨於南郊<lb/>
<pb n="KR2m0014_WYG_070-9a"/>
憲宗成化六年二月禱雨於郊壇<lb/>
　八年四月京師乆旱運河水涸遣官禱於郊社山川<lb/>
　淮瀆東海之神二十三年五月旱遣使分禱天下山<lb/>
　川<lb/>
孝宗𢎞治十七年五月畿内山東乆旱遣官祭告天壽<lb/>
山分命各廵撫祭告北嶽北鎮東嶽東鎮東海<lb/>
武宗正徳五年三月禱雨<lb/>
世宗嘉靖八年二月旱禱於南郊及山川社稷<lb/>
<pb n="KR2m0014_WYG_070-9b"/>
　帝以去冬少雪今春雨澤不降當親祭南郊社稷山<lb/>
　川尚書方獻夫等言周禮大宗伯以荒禮哀凶扎釋<lb/>
　者謂君膳不舉馳道不除祭事不縣皆所以示貶損<lb/>
　之意又曰國有大故則旅上帝及四望釋者謂故為<lb/>
　凶災旅陳也陳其祭事以禱焉禮不若祀之備也今<lb/>
　陛下閔勞萬姓親出祈禱禮儀務簡約以答天戒常<lb/>
　朝官並從同致省愆祈籲之誠隨具儀以進是月甲<lb/>
　申親禱南郊及山川壇乙酉親禱社稷壇先祭一日<lb/>
<pb n="KR2m0014_WYG_070-10a"/>
　親告太廟世廟祭日帝冠服淺色鹵簿不設馳道不<lb/>
　除郊社壇皆不設配不奏樂十一月禱雪亦如之即<lb/>
　日雪帝親詣郊壇告謝<lb/>
十一年正月建雩壇<lb/>
　初帝欲於奉天殿丹陛上行大雩禮給事夏言言按<lb/>
　左傳龍見而雩蓋巳月萬物始盛待雨而大故祭天<lb/>
　為百榖祈膏雨也月令雩帝用盛樂乃命百縣雩祀<lb/>
　百辟卿士有益於民者以祈榖實通典曰巳月雩五<lb/>
<pb n="KR2m0014_WYG_070-10b"/>
　方上帝其壇名雩禜於南郊之旁先臣邱濬亦謂天<lb/>
　子於郊天之外别為壇以祈雨後世此禮不傳遇有<lb/>
　旱暵輒假異端之術為祈禳之事不務誠感而以術<lb/>
　刼誣亦甚矣濬意欲於郊旁擇地為雩壇孟夏後行<lb/>
　禮臣以為孟春既祈榖矣苟自二月至四月雨暘時<lb/>
　若則大雩之祭可遣官攝行如雨澤愆期則躬行祈<lb/>
　禱詔可乃建雩壇於圜丘壇外泰元門之東為制一<lb/>
　成廣五丈髙七尺五寸四出陛各九級内壝徑二十<lb/>
<pb n="KR2m0014_WYG_070-11a"/>
　七丈髙四尺九寸五分櫺星門六正南三東西北各<lb/>
　一外垣周四十五丈髙八尺一寸正南三門曰崇雩<lb/>
　歳旱於季春擇日躬禱奉太祖配十二年言為禮部<lb/>
　尚書言古者大雩之祀命樂正習盛樂舞皇舞蓋假<lb/>
　聲容之和以宣陰陽之氣請於三獻禮成之後九奏<lb/>
　樂止之時樂奏雲門之舞仍命儒臣括雲漢詩詞製<lb/>
　雲門一曲使文武舞士並舞而合歌之且請増鼓吹<lb/>
　數番教舞童百人青衣執羽<hi>羽志作扇訛</hi>繞壇歌雲門之<lb/>
<pb n="KR2m0014_WYG_070-11b"/>
　曲而舞曲凡九成因上其儀視祈榖禮<lb/>
　　嘉靖祀典曰雩壇止去地一級四圍用爐鼎四壇<lb/>
　　面用爐鼎二比圜丘减四分之一<lb/>
　　王圻曰肇建崇雩壇禮三獻樂九奏可謂和敬備<lb/>
　　而精誠逹矣夏公復奏此意以雲門者取雲氣出<lb/>
　　於天而致雨也或曰格天在誠禮數則瀆矣<lb/>
十七年四月大雩<lb/>
　時將躬禱郊壇帝諭禮部禱雨乃修省事不用全儀<lb/>
<pb n="KR2m0014_WYG_070-12a"/>
　亦不奉祖配乃定青衣上香進帛三獻八拜成禮百<lb/>
　官陪拜祭用酒果脯醢牛一以熟薦前一日戌刻詣<lb/>
　郊壇中夕行禮<lb/>
　　<hi>臣</hi>等謹按明代凡水旱災傷或躬禱或露告於宫<lb/>
　　中及奉天殿陛或遣官祭郊廟陵寢及社稷山川<lb/>
　　無常儀至世宗始復古禮行雩祭特建郊壇考典<lb/>
　　備樂可謂盛矣乃雲門之曲製而未作鼓吹舞童<lb/>
　　旋即報罷終帝之世雩祭止一舉厥後深居西内<lb/>
<pb n="KR2m0014_WYG_070-12b"/>
　　遇水旱間禱於洪應雷宫及凝道雷軒徇方士之<lb/>
　　說忘昭格之誠固不僅一雩祀矣<lb/>
神宗萬厯十三年四月步禱於南郊<lb/>
　京師自去年八月不雨至二月命禮部遣官祭告順<lb/>
　天府於應祀神廟竭誠祈禱不雨祭告如初凡三禱<lb/>
　不應乃以四月戊午步禱於郊遣官分祀各壇廟仍<lb/>
　不雨越四日復命大臣分班三日一禱於風雨山川<lb/>
　太歳壇及東嶽廟太常寺順天府率屬祈禱如常太<lb/>
<pb n="KR2m0014_WYG_070-13a"/>
　常寺官仍日詣諸壇行香始四月癸亥至五月乙酉<lb/>
　凡二十三日府部大臣凡再周丙戌大雨乃遣官告<lb/>
　謝<lb/>
愍帝崇禎四年五月步禱於南郊<lb/>
大雩儀<hi>嘉靖十二年定</hi>
　前期五日太常寺奏請大臣視牲如常儀前期三日<lb/>
　告請太祖配神於太廟行一獻禮前期二日太常卿<lb/>
　光禄卿奏省牲如常儀正祭前期太常寺陳設如常<lb/>
<pb n="KR2m0014_WYG_070-13b"/>
　儀是日早錦衣衛備法駕設輿於奉天門正中皇帝<lb/>
　常服乘輿至南郊由西天門厯昭亨門降輿過門升<lb/>
　輿至崇雩壇門西降輿禮部太常官導皇帝入東左<lb/>
　門由正南櫺星左門入壇由中陛左陛至壇恭視神<lb/>
　位畢出至神庫視籩豆神厨視牲畢導駕官導皇帝<lb/>
　至幕次具祭服出導駕官導皇帝由左門至内壝櫺<lb/>
　星左門入壇典儀唱樂舞生就位執事官各司其事<lb/>
　内贊奏就位皇帝就拜位典儀唱迎神奏樂樂止内<lb/>
<pb n="KR2m0014_WYG_070-14a"/>
　贊奏四拜皇帝四拜平身傳贊百官同典儀唱奠玉<lb/>
　帛奏樂内贊奏升壇皇帝升至上帝前奏跪搢圭皇<lb/>
　帝跪搢圭司香官捧香跪進於皇帝左奏上香皇帝<lb/>
　三上香訖捧玉帛官以玉帛跪進於皇帝右皇帝受<lb/>
　玉帛奠訖奏出圭導至太祖前儀同進香并帛俱右<lb/>
　奏復位樂止典儀唱進俎奏樂齋郎舁饌至内贊奏<lb/>
　升壇皇帝升至上帝前搢圭進俎出圭導至太祖前<lb/>
　儀同奏復位樂止典儀唱行初獻禮奏樂内贊奏升<lb/>
<pb n="KR2m0014_WYG_070-14b"/>
　壇皇帝升至上帝前奏搢圭捧爵官以爵跪進於皇<lb/>
　帝右皇帝受爵奏獻爵皇帝獻訖奏出圭奏詣讀祝<lb/>
　位奏跪皇帝至讀祝位跪𫝊贊百官皆跪樂暫止内<lb/>
　贊贊讀祝讀祝官跪讀訖樂復作内贊奏俯伏興平<lb/>
　身傳贊百官同導至太祖前儀同奏復位樂止典儀<lb/>
　唱行亞獻禮奏樂儀同初獻惟不讀祝樂止典儀唱<lb/>
　行終獻禮奏樂儀同亞獻樂止太常卿進立於壇前<lb/>
　東向立唱賜福胙内贊奏詣飲福位皇帝升至飲福<lb/>
<pb n="KR2m0014_WYG_070-15a"/>
　位奏跪奏搢圭光禄卿捧福酒跪於皇帝左内贊奏<lb/>
　飲福酒皇帝飲訖光禄卿捧福胙跪於皇帝左内贊<lb/>
　奏受胙皇帝受訖奏出圭俯伏興平身奏復位皇帝<lb/>
　復位内贊奏四拜皇帝四拜平身傳贊百官同典儀<lb/>
　唱徹饌奏樂執事官徹饌訖樂止典儀唱送神奏樂<lb/>
　内贊奏四拜皇帝四拜平身傳贊百官同樂止典儀<lb/>
　唱讀祝官捧祝進帛官捧帛掌祭官捧饌各詣燎位<lb/>
　皇帝退立拜位東典儀唱望燎奏樂樂奏雲門之曲<lb/>
<pb n="KR2m0014_WYG_070-15b"/>
　内贊奏禮畢導駕官導皇帝至幕次易祭服畢還宫<lb/>
　壇上猶奏樂舞九成乃止<lb/>
步禱儀<hi>萬厯十三年定</hi>
　前期一日皇帝具青服預告於奉先殿行禮如常儀<lb/>
　是日太常寺進祝版親填御名訖太常寺博士捧出<lb/>
　安輿亭内舁至南郊神庫奉安太常寺預設酒果脯<lb/>
　醢香帛於圜丘牛一熟薦設皇帝拜位於壇壝正中<lb/>
　錦衣衛設隨朝駕不除道正祭日昩爽皇帝具青服<lb/>
<pb n="KR2m0014_WYG_070-16a"/>
　御皇極門太常寺官跪奏請聖駕詣圜丘皇帝起步<lb/>
　行䕶駕侍衛並導駕侍班翰林科道等官如常儀百<lb/>
　官各青衣角帶恭候於大明門外内閣禮部太常寺<lb/>
　近前餘官東西按序立駕至魚貫前導卑者在前崇<lb/>
　者在後縁道兩傍離御路稍逺至昭亨門序立候駕<lb/>
　監禮御史等官如常儀駕至昭亨門導引官導至左<lb/>
　櫺星門外幕次少憇禮部太常寺官跪奏詣壇位内<lb/>
　贊對引官導行典儀唱執事官各司其事内贊奏就<lb/>
<pb n="KR2m0014_WYG_070-16b"/>
　位皇帝至拜位典儀唱迎神内贊奏升壇導皇帝至<lb/>
　香案前奏跪上香訖奏復位四拜傳贊百官同典儀<lb/>
　唱奠帛行初獻禮内贊奏升壇導至神御前奏獻帛<lb/>
　獻爵詣讀祝位奏跪傳贊百官皆跪贊讀祝訖奏俯<lb/>
　伏興平身傳贊百官同奏復位典儀唱行亞獻禮内<lb/>
　贊奏升壇導至神御前奏獻爵訖奏復位典儀唱行<lb/>
　終獻禮儀同亞獻典儀唱送神内贊奏四拜傳贊百<lb/>
　官同典儀唱讀祝官捧祝進帛官捧帛各詣燎位内<lb/>
<pb n="KR2m0014_WYG_070-17a"/>
　贊奏禮畢導引官導皇帝出至幕次少憇駕還仍詣<lb/>
　奉先殿叅謁如常儀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_070-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷七十<lb/>
</p>
<p>
</p>
  </div>
</body>
</text>
</TEI>
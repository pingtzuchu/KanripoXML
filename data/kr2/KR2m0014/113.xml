<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_113-1a"/>
欽定四庫全書<lb/>
欽定續文獻通考卷一百十三<lb/>
　樂考<lb/>
　　樂歌<lb/>
遼<lb/>
　　遼史樂志曰雅樂歌詞文闕不具<lb/>
金郊祀樂章<lb/>
　皇帝入中壝宫縣黄鍾宫昌寧之曲<hi>凡歩武同</hi>
<pb n="KR2m0014_WYG_113-1b"/>
　衮服穆穆臨於中壝瞻言圜壇皇皇后帝禋祀肇稱<lb/>
　馨香維徳爰暨百神於昭受職<lb/>
　降神宫縣乾寧之曲仁豐道洽之舞圜鍾為宫黄鍾<lb/>
　為角太簇為徵姑洗為羽圜鍾三奏黄鍾太簇姑洗<lb/>
　皆一奏詞並同<lb/>
　我金之興皇天錫羨惟神之休爰兹郊見有玉其禮<lb/>
　有牲其薦將受厥明來寧來燕<lb/>
　皇帝盥洗宫縣黄鍾宫昌寧之曲<lb/>
<pb n="KR2m0014_WYG_113-2a"/>
　因天事天惇宗將禮爰飭攸司奉時罍洗挹彼注兹<lb/>
　廼升壇陛先事而䖍神勞豈弟<lb/>
　皇帝升壇登歌大吕宫昌寧之曲<lb/>
　相在國南崇崇其趾烝哉皇王惟時莅止至誠通神<lb/>
　克禋克祀於萬斯年昊天其子<lb/>
　昊天上帝奠玊幣登歌大吕宫洪寧之曲<lb/>
　穆穆君王有嚴有翼珮環鏘然圜壇是陟嘉徳升聞<lb/>
　馨非黍稷高明降監百神受職<lb/>
<pb n="KR2m0014_WYG_113-2b"/>
　皇地祇坤<hi>按史志王圻續通考俱誤作神照史志雅樂條改</hi>寧之曲<lb/>
　肅敬明祇躬行奠贄其贄維何黄琮制幣從祀羣靈<lb/>
　咸秩厥位維皇能饗允集熙事<lb/>
　配位太祖皇帝永寧之曲<lb/>
　肇舉明禋皇天后土皇祖武元爰作神主功昭耆定<lb/>
　歌以大吕綏我思成有秩斯祜<lb/>
　司徒迎俎宫縣黄鍾宫豐寧之曲<lb/>
　穆穆皇皇天子躬祀羣臣相之罔不敬<hi>按王圻續通考作欽</hi>止<lb/>
<pb n="KR2m0014_WYG_113-3a"/>
　俎豆畢陳物其嘉矣馨香始升明神燕喜<lb/>
　昊天上帝酌獻登歌大吕宫嘉寧之曲<lb/>
　郊禋展敬昭事上靈太尊在席有配斯馨酌言獻之<lb/>
　靈其醉止福禄來宜以答明祀<lb/>
　皇地祇泰寧之曲<lb/>
　衮服穆穆<hi>王圻續通考作煌煌</hi>臨彼<hi>史志作被</hi>泰折於昭神宫埋幣<lb/>
　瘞血爰稱匏爵斟言薦潔方輿常安扶我帝業<lb/>
　配位太祖皇帝燕寧之曲<lb/>
<pb n="KR2m0014_WYG_113-3b"/>
　烝哉高后肇迪丕基功與天合配天以推薦時清㫖<lb/>
　孔肅其儀來寧來燕福禄綏之<lb/>
　文舞退武舞進宫縣黄鍾宫咸寧之曲<lb/>
　奉祀郊丘雲門變舞進秉朱干停揮翟羽於昭睿文<lb/>
　復肖聖武無疆維烈天子受祜<lb/>
　亞終獻宫縣黄鍾宫咸寧之曲功成治定之舞<lb/>
　掃地南郊天神以竢於皇君王<hi>按史志誤作在照王坼續通考改</hi>克<lb/>
　禋克祀交於神明元酒陶器誠心靖純非貴食味<lb/>
<pb n="KR2m0014_WYG_113-4a"/>
　皇帝飲福登歌大吕宫福寧之曲<lb/>
　所以承天無過乎質天其祐之惟精惟一泰尊爰挹<lb/>
　馨香薦徳惠我無疆子孫千億<lb/>
　徹豆登歌大吕宫豐寧之曲<lb/>
　大禮爰陳為豆孔碩肅肅其容於顯百辟皇靈降監<lb/>
　馨聞在徳明禋斯成孚休罔極<lb/>
　送神宫縣圜鍾宫乾寧之曲<lb/>
　赫赫上帝臨監禋祀居然來歆昭答祖配圜壇四成<lb/>
<pb n="KR2m0014_WYG_113-4b"/>
　神安其位升歌贊送天人悦喜<lb/>
方丘樂章<lb/>
　迎神鎮寧之曲林鍾宫再奏太簇角再奏姑洗徵再<lb/>
　奏南吕羽再奏詞同<lb/>
　至哉坤儀萬彚資生稱物平施流謙變盈禮修泰折<lb/>
　祭極精誠皇皇靈眷永奠寰瀛<lb/>
　初獻盥洗太簇宫肅寧之曲<lb/>
　禮有五經無先祭禮即時申䖍惟時盥洗品物吉蠲<lb/>
<pb n="KR2m0014_WYG_113-5a"/>
　威儀濟濟錫之純嘏來歆豈弟<lb/>
　初獻升壇應鍾宫肅寧之曲<lb/>
　無疆之徳至哉坤元沈潛剛克資生實蕃方丘之儀<lb/>
　惟敬無文神其來思時歆薦殷<lb/>
　初獻奠玊幣太簇宫億寧之曲<lb/>
　禮行方澤文物備舉惟皇地祇昭假來下奠瘞玉帛<lb/>
　<hi>按王圻續通考作幣</hi>純誠内著神保是享陟降斯祜<lb/>
　司徒奉俎太簇宫豐寧之曲<lb/>
<pb n="KR2m0014_WYG_113-5b"/>
　四階秩儀壇於方澤昭事皇祗即陰以墌潔肆于祊<lb/>
　孔嘉且碩神其福之如幾如式<lb/>
　正位酌獻太簇宫溥寧之曲<lb/>
　蕩蕩坤徳物無不載柔順利貞含宏光大籩豆既陳<lb/>
　<hi>按王圻續通考作存據史志改</hi>金石斯在四海永寧福禄攸介<lb/>
　配位<hi>太宗也</hi>酌獻太簇宫保寧之曲詞闕<lb/>
　亞終獻升壇太簇宫咸寧之曲<lb/>
　卓彼嘉壇奠玊方澤百神祇肅八音純繹祀事孔明<lb/>
<pb n="KR2m0014_WYG_113-6a"/>
　柔祗感格<hi>按此章不應獨減二句疑史闕之</hi>
　徹豆應鍾宫豐寧之曲<lb/>
　修理方丘吉蠲是宜籩豆靜嘉登于有司芬芬馨香<lb/>
　來享來儀郊儀將終聲歌徹之<lb/>
　送神林鍾宫鎮寧之曲<lb/>
　因地方丘濟濟多儀樂成八變靈祗格思薦餘徹豆<lb/>
　神貺昭垂億萬斯年永祐丕基<lb/>
　詣望燎位太簇宫肅寧之曲詞同升壇<lb/>
<pb n="KR2m0014_WYG_113-6b"/>
宗廟樂章<lb/>
禘祫親饗樂章<lb/>
　皇帝入門宫縣無射宫昌寧之曲<hi>出入歩武同</hi>
　惟時升平禮儀肇興鳴鸞至止穆穆造庭百辟卿士<lb/>
　恪謹迎承恭𨽻<hi>按二字疑有誤王圻續通考作對越</hi>祖考神宇攸寧<lb/>
　皇帝升殿登歌夾鍾宫昌寧之曲<hi>升降及將還版位皆同登歌</hi>
　笙鏞既陳罍尊在戸升降有容惟規惟矩恭敬明神<lb/>
　上儀交舉永言保之承天之祜<lb/>
<pb n="KR2m0014_WYG_113-7a"/>
　皇帝盥洗宫縣無射宫昌寧之曲<lb/>
　惟水之功潔凈精微洗爵奠斚于徳有輝皇皇穆穆<lb/>
　宗廟之威宜其感格福祉交歸<lb/>
　皇帝降階宫縣無射宫昌寧之曲<lb/>
　於皇神宫象天清明有來肅肅相維公卿禮儀卒度<lb/>
　君子攸寧孔時孔惠綏我思成<lb/>
　　<hi>臣</hi>等謹按盥洗復位而後迎神此天徳二年樂節<lb/>
　　至大定中更定詳後朝享<lb/>
<pb n="KR2m0014_WYG_113-7b"/>
　迎神宫縣來寧之曲黄鍾宫三奏大吕角二奏太簇<lb/>
　徵二奏應鍾羽二奏詞同<lb/>
　八音克諧百禮具舉明徳惟清至誠永慕神之格思<lb/>
　雲軿風馭來止來臨千祀燕處<lb/>
　司徒引俎宫縣無射宫豐寜之曲<lb/>
　維牲維犧齊明致祠我將我享吉蠲奉之博碩肥腯<lb/>
　神嗜為宜千秋歆此永綏黔黎<lb/>
　始祖酌獻宫縣無射宫大元之曲<lb/>
<pb n="KR2m0014_WYG_113-8a"/>
　惟酒既清惟殽既馨苾芬孝祀在廟之庭羞于皇祖<lb/>
　來燕來寧象功昭徳先祖是聽<lb/>
　徳皇帝大熙之曲<lb/>
　萬方欣戴鴻業創基瑶源垂裕綿瓞重熙式崇毖祀<lb/>
　爰考成規籩豆有楚益臻皇儀<lb/>
　安皇帝大安之曲<lb/>
　爰圖造邦載徳其昌皇儀允穆誕集嘉祥明誠昭假<lb/>
　積厚流光祗嚴清廟鐘石琅琅<lb/>
<pb n="KR2m0014_WYG_113-8b"/>
　獻祖大昭之曲<lb/>
　惟聖興邦經始之初鳩民化俗還定攸居迪徳純儉<lb/>
　志規逺圖時哉顯祀精誠有孚<lb/>
　昭祖大成之曲<lb/>
　天啓璇源貽慶定基率義為勇施徳為威耀武拓境<lb/>
　功烈巍巍永昌皇祚均福黔黎<lb/>
　景祖大昌之曲<lb/>
　丕顯鴻烈基緒隆昌聖期誕集邦宇斯張尊嚴廟祏<lb/>
<pb n="KR2m0014_WYG_113-9a"/>
　昭假休祥煌煌縟典億載彌光<lb/>
　世祖大武之曲<lb/>
　桓桓伐<hi>按王圻續通考作武照史志改</hi>功天鑒其明惟威震疊惟徳<lb/>
　綏寧神䇿無遺鴻圖以興曽孫孝祀遹昭厥成<lb/>
　肅宗大明之曲<lb/>
　於皇神人武烈文謨左右世祖懐柔掃除威震遐邇<lb/>
　化漸蟲魚垂光綿永成帝之孚<lb/>
　穆宗大章之曲<lb/>
<pb n="KR2m0014_WYG_113-9b"/>
　烝哉文祖欽聖𢎞淵慈愛忠信典冊昭然歆此明祀<lb/>
　繁祉綿綿時純熙矣流慶萬年<lb/>
　康宗大康之曲<lb/>
　惟明惟聽煜煜神功儀型世業昭假上穹持盈孝孫<lb/>
　薦芳斯豐錫我祉福皇化益隆<lb/>
　太祖大定之曲<lb/>
　功超殷周徳配唐虞天人協應平統寰區開祥垂裕<lb/>
　肇基永圖明明天子敬承典謨<lb/>
<pb n="KR2m0014_WYG_113-10a"/>
　太宗大惠之曲<lb/>
　巍巍徳鴻無為端扆祚承神功究馴俗媺清宫緝熙<lb/>
　孝毖時祀欽奠著誠犧尊嘉㫖<lb/>
　熙宗大同之曲<lb/>
　昭顯<hi>按王圻續通考作昭</hi>令徳神基丕承對越在天享用躋升<lb/>
　於穆清廟來燕來寧神其醉止惟歆<hi>按史志誤作欽照王圻續通考</hi>
　<hi>改</hi>克誠<lb/>
　睿宗大和之曲<lb/>
<pb n="KR2m0014_WYG_113-10b"/>
　皇祖開基周武殷湯猗歟聖考嗣徳彌光啓佑洪緒<lb/>
　長發其祥嚴恭廟享萬世烝嘗<lb/>
　世宗大鈞之曲<lb/>
　神之來思甫登于堂祼圭有瓚秬鬯芬芳巍巍先功<lb/>
　啓佑無疆萬年肆祀孝心不忘<lb/>
　顯宗大寧之曲<lb/>
　於皇神宫有嚴惟清吉蠲孝祀惟神之寧對越在天<lb/>
　綏我思成<hi>按史志誤作誠照王圻續通考改</hi>敷祐億年邦家之慶<lb/>
<pb n="KR2m0014_WYG_113-11a"/>
　章宗大隆之曲<lb/>
　兩紀踐祚萬方寧康文經天地武服遐荒禮備制定<lb/>
　徳隆業昌居歆典祀億載無疆<lb/>
　宣宗大慶之曲<lb/>
　猗歟聖皇三代之英功光先后徳被羣生牲粢惟馨<lb/>
　鼓鐘其鏗神兮來思歆于克誠<lb/>
　文舞退武舞進宫縣無射宫肅寧之曲<lb/>
　明明先皇神武惟揚開基垂統萬世無疆干戚象功<lb/>
<pb n="KR2m0014_WYG_113-11b"/>
　威儀有光神保是享昭哉降康<lb/>
　亞終獻無射宫肅寧之曲<lb/>
　涓辰之休昭祀惟恭威儀陟降惟禮是從籩豆靜嘉<lb/>
　於論鼓鐘惟皇受祉監斯徳容<lb/>
　皇帝飲福登歌夾鍾宫福寧之曲<lb/>
　犧牲充潔粢盛馨香來格來享精神用彰飲此純禧<lb/>
　簡簡穰穰文明天子萬壽無疆<lb/>
　徹豆登歌夾鍾宫豐寧之曲<hi>按樂志上云徹豆奏豐寧用無射宫而此與朝</hi>
<pb n="KR2m0014_WYG_113-12a"/>
　<hi>享徹豆皆作夾鍾宮其説互異</hi>
　孝祀肅穆<hi>按史志誤作睦照王圻續通考改</hi>明徳以薦樂奏九成禮<lb/>
　終三獻百辟卿士進徹以時小大稽首神保聿歸<lb/>
　送神宫縣黄鍾宫來寧之曲<lb/>
　潔兹牛羊清兹酒醴三獻攸終神既燕喜神之去兮<lb/>
　載錫繁祉萬壽無疆永保禋祀<lb/>
郊祀前朝享太廟樂章<lb/>
　皇帝入門宫縣無射宫昌寧之曲<lb/>
<pb n="KR2m0014_WYG_113-12b"/>
　郊將升禋廟當告䖍錫鑾戾止孝實奉先祀事斯舉<lb/>
　有序無愆祗見祖考神意懽然<lb/>
　皇帝升殿登歌夾鍾宫昌寧之曲<lb/>
　皇皇天子升自阼階奠見祖禰肅然有懐百禮已洽<lb/>
　八音克諧既昌且寧萬福沓來<lb/>
　迎神宫縣來寧之曲黄鍾宫<hi>按此處史志與王圻續通考俱脱官字今補</hi>
　三奏大吕角二奏太簇徵二奏應鍾羽二奏詞同<lb/>
　　<hi>臣</hi>等謹按樂志上云天徳二年晨祼畢還小次方<lb/>
<pb n="KR2m0014_WYG_113-13a"/>
　　奏迎神曲大定十一年朝享奏依開元開寳禮至<lb/>
　　版位即奏黄鍾宫九奏云云前禘祫親享迎神在<lb/>
　　盥洗降階後則天徳舊儀此迎神而後盥洗則大<lb/>
　　定間改制也<lb/>
　以實應天報本反始潔兹豐盛禮先肆祀風馬雲車<lb/>
　神之弔矣來止來宜而燕翼子<lb/>
　皇帝盥洗官縣無射宫昌寧之曲<lb/>
　有水于罍有巾于篚帨手拭爵圭衮有煒元酒太羮<lb/>
<pb n="KR2m0014_WYG_113-13b"/>
　徳馨惟菲萬年昌寧皇皇負扆<lb/>
　皇帝升階宫縣無射宫昌寧之曲<hi>降階同</hi>
　巍巍京師有嚴神宫聖主戾止多士雲從來享來獻<lb/>
　<hi>按王圻續通考作格獻作享照史志改</hi>肅肅其容將昭大報庸示推崇<lb/>
　司徒奉俎宫縣無射宫豐寧之曲<lb/>
　陳其犧牲惟純與精苾芬孝祀<hi>按史志誤作思照王圻續通考改</hi>於<lb/>
　昭克誠不疾瘯蠡或剥或烹洋洋在上以交神明<lb/>
　始祖酌獻宫縣無射宫<hi>按此三字史志脱照王圻續通考添</hi>大元之曲<lb/>
<pb n="KR2m0014_WYG_113-14a"/>
　猗歟初基兆我王迹其命維新貽謀丕赫綿綿𤓰瓞<lb/>
　國歩日闢堂構之成焜煌今昔<lb/>
　獻祖大昭之曲<lb/>
　以聖繼興成王之孚民從其化咸奠攸居清廟觀徳<lb/>
　猗與偉與金石備樂以奉神娛<lb/>
　昭祖大成之曲<lb/>
　東夷不庭皇祖震怒神武削平貽厥聖緒猶室有基<lb/>
　垣墉乃樹億萬斯年天保孔固<lb/>
<pb n="KR2m0014_WYG_113-14b"/>
　景祖大昌之曲<lb/>
　於皇藝祖其智如神修法施令百度維新疆宇日廣<lb/>
　海隅咸賔功高徳厚耀耀震震<lb/>
　世祖大武之曲<lb/>
　於皇先王昭假于天長駕逺馭麾斥無前王業猶生<lb/>
　孫謀有<hi>按王圻續通考作克</hi>傳圜壇展禮敢先告䖍<lb/>
　肅宗大明之曲<lb/>
　猗歟前人簡惠昭融相我世祖成兹伐<hi>按王圻續通考作武照史</hi>
<pb n="KR2m0014_WYG_113-15a"/>
　<hi>志改</hi>功敷佑來葉帝圖其隆將修熈事先欵神宫<lb/>
　穆宗大章之曲<lb/>
　仁慈忠信惟祖之休功光岐下迹掩商邱仰瞻清廟<lb/>
　懐想前修神其來格歆茲庶羞<lb/>
　康宗大康之曲<lb/>
　猗歟前王惠我無疆儀刑典法日靖四方永言孝思<lb/>
　於乎不忘昭告大祀祗率舊章<lb/>
　太祖大定之曲<lb/>
<pb n="KR2m0014_WYG_113-15b"/>
　天生聰明俾乂烝人惟此二國為我敺民撻彼威武<lb/>
　萬邦咸賔明昭大報推而配神<lb/>
　太宗大惠之曲<lb/>
　維清緝熙於昭明德我其收之駿奔萬國南郊肇修<lb/>
　大典增飾清廟吉蠲純禧申鍚<lb/>
　睿宗大和之曲<lb/>
　維時祖功肇開神基昭哉聖考其德增輝上動天監<lb/>
　明命攸歸謀貽翼子無疆之辭<lb/>
<pb n="KR2m0014_WYG_113-16a"/>
　文舞退武舞進宫縣<hi>按此處亦應有無射宫三字觀禘祫樂歌可見史志王圻續通</hi>
　<hi>考俱脱</hi>肅寧之曲<lb/>
　先皇開基比迹殷湯功加天下武德彌光容舞象成<lb/>
　干戈戚揚於昭報本懐哉不忘<lb/>
　亞終獻宫縣無射宫<hi>按此三字史志脱照王圻續通考添</hi>肅寧之曲<lb/>
　於皇宗祊朝獻維時芬芬酒醴棣棣威儀誠則有餘<lb/>
　神之格思子孫千億神其相之<lb/>
　皇帝飲福登歌夾鍾宫<hi>按此處史志王圻續通考俱脱宫字今補</hi>福寧之<lb/>
<pb n="KR2m0014_WYG_113-16b"/>
　曲<lb/>
　皇皇穆穆丕承丕基躬親于禋載肅載祗對越在天<lb/>
　神歆其誠于以飲酒如川之增<lb/>
　徹豆登歌夾鍾宮豐寧之曲<lb/>
　物維其時既豐且㫖苾苾德馨或將或肆神之居歆<lb/>
　洽<hi>按王圻續通考作協照史志改</hi>于百禮於萬斯年穰穰介祉<lb/>
　送神宫縣黄鍾宫來寧之曲<lb/>
　濟濟多儀皇皇雅奏獻終反爵薦餘徹豆神監昭回<lb/>
<pb n="KR2m0014_WYG_113-17a"/>
　有秩斯祜無疆之福申錫厥後<lb/>
昭德皇后别廟郊祀前薦享登歌樂曲<lb/>
　初獻盥洗夷則宫肅寧之曲<lb/>
　神無常享時歆精誠惟誠惟潔感通神明先事盥滌<lb/>
　注兹清泠巾篚既奠尊彞薦馨<lb/>
　初獻升降殿仲呂宮嘉寧<hi>按史志脱寧字</hi>之曲<lb/>
　有來肅肅登降以敬粲粲袨服鏘鏘佩聲金石節奏<lb/>
　既協且平其儀不忒乃終有慶<lb/>
<pb n="KR2m0014_WYG_113-17b"/>
　司徒奉俎奏夷則宮豐寧之曲<lb/>
　馨我黍稷潔我牲牷降升有節薦是吉蠲工祝致告<lb/>
　威儀肅然神之弔矣元吉其旋<lb/>
　酌獻奏夷則宮儀坤之曲<lb/>
　俔天之妺坤徳利貞圜丘有事先薦以誠我酒既㫖<lb/>
　我殽既盈神其居饗福禄來成<lb/>
　徹豆奏仲呂宮豐寧之曲<lb/>
　明昭祀事舊典無違樂既云闋神其聿歸禮之克成<lb/>
<pb n="KR2m0014_WYG_113-18a"/>
　神保斯饗於萬斯年迓續丕貺<lb/>
祫禘有司攝事樂章<hi>按樂章字史志脱照王圻續通考添</hi>
　初獻盥洗宮縣無射宮肅寧之曲<lb/>
　祀事之大齊栗為先潔精以獻沃盥于前既灌以升<lb/>
　乃薦豆籩神其感格歆于吉蠲<lb/>
　升自西階登歌奏夾鍾宮嘉寧之曲<hi>餘並同親祀</hi>
　國有太宮合食以禮躋階肅肅降陛<hi>按王圻續通考誤作陞照史志</hi>
　<hi>改</hi>濟濟鏗然純音節乃容止神之格思永綏福履<lb/>
<pb n="KR2m0014_WYG_113-18b"/>
時享攝事登歌樂章<lb/>
　初獻盥洗無射宮肅寧之曲<lb/>
　酌彼行潦惟挹其清潔齊以祀祀事昭明顯允辟公<lb/>
　沃盥乃升神之至止歆于克誠<lb/>
　初獻升殿夾鍾宮嘉寧之曲<hi>餘同親祀惟不用宮縣</hi>
　濟濟在庭祗薦有序雍容令儀旋規折矩爰徂于基<lb/>
　鳴佩接武敬恭明神來寧來處<lb/>
昭徳皇后時享登歌樂章<lb/>
<pb n="KR2m0014_WYG_113-19a"/>
　初獻盥洗無射宮肅寧之曲<lb/>
　時祀有章禮備樂舉爰潔其盥亦豐其俎俯仰升降<lb/>
　中規中矩神其來格百福是與<lb/>
　初獻升殿夾鐘宮嘉寧之曲<hi>三獻及司徒降同</hi>
　假哉神宮神宮有侐<hi>按史志誤作恤</hi>惟時吉蠲登升翼翼歌<lb/>
　鐘鏘煌笙磬翕繹於昭肅㳟靈釐來格<lb/>
　司徒奉俎無射宮豐寧之曲<lb/>
　宮庭枚枚鐘磬喤喤既儀圭鬯既奠膋□齊莊奉饋<lb/>
<pb n="KR2m0014_WYG_113-19b"/>
　籩豆大房靈之右饗流慶無疆<lb/>
　酌獻無射宮儀坤之曲<lb/>
　於皇坤德作合乾儀塗山懿範京室芳徽容聲如在<lb/>
　典祀惟時神其克享薦祉來宜<lb/>
　亞終獻無射宮儀坤之曲<lb/>
　嘉羞實俎高張在庭申獻合禮<hi>終獻改申為三</hi>坤德儀刑神<lb/>
　其是聽用鬯清明清明既鬯來享來寧<lb/>
　徹豆夾鍾宮豐寧之曲<lb/>
<pb n="KR2m0014_WYG_113-20a"/>
　禮成於終神心禗禗膋蕭發馨樂闋獻已徒馭孔多<lb/>
　靈輿載轙青元悠悠歸且億矣<lb/>
宣孝太子别廟登歌樂章<lb/>
　初獻升殿夾鍾宮承安之曲<lb/>
　有腯斯牲有馨斯齊美哉洋洋升降以禮禮容既莊<lb/>
　樂亦諧止神之格思式歆明祀<lb/>
　酌獻無射宮和寧之曲<lb/>
　於惟光靈孝德昭宣高麗有奕來寧來燕於薦惟祫<lb/>
<pb n="KR2m0014_WYG_113-20b"/>
　既時既蠲從我烈祖載享億年<lb/>
　亞終獻和寕之曲<lb/>
　金石和奏豆籩惟豐祠官奉事齊敬精𠂻笙吟伊浦<lb/>
　鶴駐緱峰是保是饗靈德無窮<lb/>
　徹豆夾鍾宮和安之曲<lb/>
　寢成奕奕今茲其時明稱肇祀將禮之儀侯安以懌<lb/>
　羞嘉且時樂闋獻已神其饗思<lb/>
大定三年十月追上睿宗冊寳樂章<lb/>
<pb n="KR2m0014_WYG_113-21a"/>
　應鍾宮顯寧之曲<lb/>
　天開休運積仁而昌命茲昭考敢忘顯揚上儀肇舉<lb/>
　涓日之良來格來享惠我無疆<lb/>
大定十九年升祔熈宗冊寳樂曲<lb/>
　恢大帝業敉寧多方懿德荗烈金書發揚肇舉上儀<lb/>
　涓擇吉日鴻名赫赫與天無極<lb/>
　上冊寳宮縣靜寧之曲<lb/>
　日卜其吉承祀孔肅廣號追崇孝心克篤於乎悠哉<lb/>
<pb n="KR2m0014_WYG_113-21b"/>
　來思睟穆寳冊既陳委於宗祝<lb/>
　皇帝降殿宮縣鴻寧之曲<lb/>
　繼世隆昌臨朝靜黙追諡鴻名發揮<hi>按史志誤作輝</hi>潛徳玉<lb/>
　質金章煌煌簡冊涓辰展儀永傳無極<lb/>
殿庭樂歌<lb/>
大定七年正月上冊寳樂章<lb/>
　皇帝將升御座宮縣樂太簇宮泰寧之曲<hi>降座同</hi>
　德隆帝位承天而興侯邦來庭民居安寧歸美以報<lb/>
<pb n="KR2m0014_WYG_113-22a"/>
　傳之無極鴻名徽稱壽時萬億<lb/>
　冊寳入門奏天保報上之曲<lb/>
　四方既平功歸聖明定功巍巍丕享鴻名股肱良哉<lb/>
　揄揚元首儲精優㳺南山等壽<lb/>
　奉冊寳官將復班位奏歸美揚功之曲<lb/>
　聖徳高明萬邦咸休錙銖唐虞糠粃商周惟時羣臣<lb/>
　對揚稽首天子明明令聞不朽<lb/>
　冊寳初行奏和寧之曲<hi>冊寳将升殿皇太子自侍立位至降階同</hi>
<pb n="KR2m0014_WYG_113-22b"/>
　四方攸同昭哉成功時和年豐諸福來崇英聲昭騰<lb/>
　和氣充塞於乎皇王惟壽時億<lb/>
　皇太子升殿賀奏同心戴聖之曲<lb/>
　穆清皇風遐方來同於昭于天物和嵗豐丕受鴻名<lb/>
　對揚偉績純釐<hi>按王圻續通考作嘏</hi>穰穰敷鍚罔極<lb/>
　上壽皇帝將升御座宮縣和寧之曲<hi>同前</hi>
　舉酒萬壽無疆之曲<lb/>
　四海太平吾皇之功羣臣對揚誕受鴻名霞觴瓊腴<lb/>
<pb n="KR2m0014_WYG_113-23a"/>
　君王樂豈皇天埀休萬壽無極<lb/>
　皇太子升階降階及與宴官升殿並奏和寧之曲<hi>同前</hi>
　進第一爵登歌奏王道昌明之曲<lb/>
　對天鴻休于以鋪張巍巍煌煌超冠百王皇圖皇綱<lb/>
　時惟明昌祉福無疆于民敷揚<lb/>
　行羣官酒宮縣和寧之曲文舞<hi>按史志誤作武</hi>入設羣官食<lb/>
　奏功成治定之舞三成止<lb/>
　聖德高明如天聰<hi>按史志誤作强照王圻績通考改</hi>明多方治平功<lb/>
<pb n="KR2m0014_WYG_113-23b"/>
　大有成流于聲音形于蹈舞頌觴<hi>按王圻續通考作賞</hi>羣臣以<lb/>
　昭禮遇<lb/>
　進第二爵登歌奏天子萬年之曲<lb/>
　惟明后御寰瀛躋昇平飛英聲功三皇徳五帝㳺巖<lb/>
　廊億萬嵗<lb/>
　行羣官酒宮縣和寧之曲武舞入設羣官食奏四海<lb/>
　會同之舞三成止<lb/>
　地平天成時和嵗豐迓衡弗迷率維敉功受天之祐<lb/>
<pb n="KR2m0014_WYG_113-24a"/>
　四方來賀<hi>按史志王圻續通考俱誤作荷</hi>於萬斯年不遐有佐<lb/>
　進第三爵登歌嘉禾之曲<lb/>
　景命赫斯歸吾皇仁風洋洋披逺荒琛贄旅庭趨明<lb/>
　光氣和薫蒸為嘉祥殊本合穗真異常庾如坻京嵗<lb/>
　且穰猗歟鴻休超前王播為聲詩傳無疆<lb/>
　行羣官酒設羣官食羣官降階宮縣並奏和寧之曲<lb/>
　皇帝將降御座奏泰寜之曲並用太簇宮<lb/>
大定十一年十一月行冊禮樂章<lb/>
<pb n="KR2m0014_WYG_113-24b"/>
　皇帝升御座宮縣泰寧之曲<lb/>
　皇皇穆穆衮服玉趾如日之升如山仰止九賔在列<lb/>
　媚茲天子願言無疆介以繁祉<lb/>
　冊寳入門奏天保報上之曲<lb/>
　穆穆元聖天迪子保相維臣工以奏丕號揚于路朝<lb/>
　玉牒神寳於萬斯年吾君壽考<lb/>
　奉冊寳官將復班位奏歸美揚功之曲<lb/>
　玉冊玉寳尊聖天子丕揚鴻名昭受帝祉閎休對天<lb/>
<pb n="KR2m0014_WYG_113-25a"/>
　其隆孰比臣下同心翼戴歸美<lb/>
　皇太子升殿賀奏同心戴聖之曲<lb/>
　大矣我后徽冊膺受歡趨彤庭拜手稽首休明御辰<lb/>
　無疆萬壽靈貺沓<hi>按史志誤作杳</hi>來天地長乆<lb/>
　舉酒奏萬壽無疆之曲<lb/>
　聖徳懋昭民歸天祐煌煌金書典冊光受備樂在庭<lb/>
　八音諧奏羣公奉觴天子萬夀<lb/>
　進第一爵登歌王道昌明之曲<lb/>
<pb n="KR2m0014_WYG_113-25b"/>
　明明我皇道光化溥百度惟新禮修樂舉藻飾太平<lb/>
　爛然可覩超躋三王暉映千古<lb/>
　設羣官食奏和寧之曲功成治定之舞<lb/>
　穆穆我君威折羣醜輝光日新仁洽九有容典威㽔<lb/>
　超前絶後端拱深嚴寳冊膺受<lb/>
　第二爵登歌奏天子萬年之曲<lb/>
　典禮修惟明后揚鴻名燦瓊玖羅華紳為萬壽歌南<lb/>
　山堅且乆<lb/>
<pb n="KR2m0014_WYG_113-26a"/>
　行羣官酒奏和寧之曲四海會同之舞<lb/>
　道隆政平天開有徳萬國和寧來王來極昭受鴻名<lb/>
　俯徇列辟錫飲行觴歡心各得<lb/>
　第三爵登歌奏嘉禾之曲<lb/>
　衆瑞畢至昭昇平爰生嘉禾乃合穗膴膴大田無南<lb/>
　東稼荗如雲成豐嵗既刈既穫百室盈擊壤歌沸野<lb/>
　老聲陶唐之民茲其比帝力何有若自遂<lb/>
大定十三年三月萬春節上壽皇太子命皇孫歌睿宗<lb/>
<pb n="KR2m0014_WYG_113-26b"/>
功徳歌<lb/>
　我祖睿宗厚有陰徳國祚有傳儲嗣當立滿朝疑懼<lb/>
　獨先啓策徂征三秦震驚來附富平百萬望風奔仆<lb/>
　靈恩光被時雨春暘神化周浹春生冬藏<lb/>
大定十八年十二月上受命寳樂章<lb/>
　皇帝將升御座宮縣奏泰寧之曲並大吕宮<lb/>
　上帝有赫懐此明徳畀之神寳庸鎮萬國臨軒是膺<lb/>
　登降維則羣臣拜首年卜萬億<lb/>
<pb n="KR2m0014_WYG_113-27a"/>
　寳入門奏天保報上之曲<lb/>
　受命大寳昭荅眷祐珍符明貺人為天授文物具舉<lb/>
　韶濩迭奏羣臣上之天子萬壽<lb/>
　羣臣合班奏歸美揚功之曲<lb/>
　德冒生民明明元后端冕臨軒神寳是受羣工來賀<lb/>
　咸拜稽首無疆無期享祚長乆<lb/>
　皇太子升殿并自侍立位降階宮縣稱觴介壽之曲<lb/>
　上儀昭舉膺時瑞玉羣辟在列蹌蹌肅肅衮衣桓圭<lb/>
<pb n="KR2m0014_WYG_113-27b"/>
　歸美稽首升降惟時天子萬壽<lb/>
　舉酒登歌奏萬壽無疆之曲<lb/>
　上帝眷命純休茲至誕膺洪寳光臨大器稱觴對揚<lb/>
　嵩嶽萬嵗其寧惟永無疆卜世<lb/>
天徳二年十月冊立中宮樂章<lb/>
　皇帝將升御座宫縣奏乾寧之曲<hi>降座同</hi>
　人道大倫王化所基明聖稽古陰教欲施臨軒發策<lb/>
　備舉彜儀關睢麟趾宜播聲詩<lb/>
<pb n="KR2m0014_WYG_113-28a"/>
　冊寳入門奏昌寧之曲<hi>出門同</hi>
　羽衛充庭淑旗徽章禮儀具舉涓辰以良相我内訓<lb/>
　來儀椒房億萬斯年邦家之光<lb/>
　將受冊寳以冊寳入門宫縣奏肅寧之曲<hi>命婦升降同</hi>
　塗山興夏關睢美周坤儀之尊毋臨九州瑶冊禕衣<lb/>
　光配凝旒地乆天長福禄是遒<lb/>
　后出閤奏順寧之曲<hi>升降座同</hi>
　天立厥配任姒比隆母儀四海化行六宫日月並明<lb/>
<pb n="KR2m0014_WYG_113-28b"/>
　乾坤合徳於萬斯年作儷宸極<lb/>
　受冊奏坤寧之曲<lb/>
　風化之始由于壼闈禮文斯備爰正坤儀惟順以慈<lb/>
　儷聖同徳則百斯男垂統無極<lb/>
天徳四年二月冊皇太子樂章<lb/>
　皇帝將升御座宫縣奏乾寧之曲皆用夾鍾宫<lb/>
　大君有為先圖本固涓辰之吉禮成儲副文物備陳<lb/>
　聲樂皆具人心載寧克昌福祚<lb/>
<pb n="KR2m0014_WYG_113-29a"/>
　冊使入門奏昌寧之曲<lb/>
　在天成象煥乎前星惟聖時憲典禮以行一人有慶<lb/>
　萬邦以貞社稷之福寖昌寖明<lb/>
　皇太子入門奏元寧之曲<hi>出門同</hi>
　皇矣上帝純佐明聖篤生元良日躋徳性冊命主器<lb/>
　萬邦以正龍樓問寢億年之慶<lb/>
大定八年正月冊皇太子樂章<lb/>
　皇帝將升御座宫縣洪寧之曲並用太簇宫<lb/>
<pb n="KR2m0014_WYG_113-29b"/>
　會朝清明臨軒備禮天威皇皇臣工濟濟於昭元良<lb/>
　膺茲典冊對敡閎休卜年萬億<lb/>
　皇太子入門奏肅寧之曲<lb/>
　光照前星惟天垂象稽古而行主器以長典<hi>按史志王圻續</hi>
　<hi>通考俱誤作曲</hi>禮告成遐邇屬望國本既隆繁釐永享<lb/>
　羣臣合班奏嘉寧之曲<lb/>
　於皇臨軒禮崇上嗣惟眷之祺傃<hi>按王圻續通考作辨</hi>方正位<lb/>
　言觀其儀翔翔<hi>按王圻續通考作蹌蹌</hi>濟濟美歸吾君太平萬<lb/>
<pb n="KR2m0014_WYG_113-30a"/>
　嵗<lb/>
　皇太子復受冊位奏和寧之曲<lb/>
　祖功艱難經營締構基牢根深枝繁葉荗於昭貽謀<lb/>
　駢休集祐元良斯貞吾皇萬壽<lb/>
大定二十五年四月宴宗室於上京皇武殿帝自歌本<lb/>
曲<lb/>
　猗與我祖聖矣武元誕膺明命功光于天拯溺救焚<lb/>
　深根固蒂克開我後傳福萬世無何海陵淫昏多罪<lb/>
<pb n="KR2m0014_WYG_113-30b"/>
　反易天道荼毒海内自昔肇基至于繼體積累之業<lb/>
　淪胥且墜望戴所歸不謀同意宗廟至重人心難拒<lb/>
　勉副樂推肆予嗣緒二十四年兢業萬幾億兆庶姓<lb/>
　懐保安綏國家閒暇廓然無事乃眷上都興帝之第<lb/>
　屬茲來㳺惻然予思風物减耗殆非昔時于鄉于里<lb/>
　皆非初始雖非初始朕自樂此雖非昔時朕無異視<lb/>
　瞻戀慨想祖宗舊宇屬屬音容宛然如覩童嬉孺慕<lb/>
　厯厯其處壮哉徑行恍然如故舊年從㳺依稀如昨<lb/>
<pb n="KR2m0014_WYG_113-31a"/>
　歡誠契濶日暮之若于嗟濶别兮云胡不樂<lb/>
大定二十七年三月冊皇太孫樂章<lb/>
　皇帝將升御座宫縣泰寧之曲並姑洗宫<lb/>
　上天叢休申鍚祚𦙍孫謀有貽臨軒體正煌煌上儀<lb/>
　欣欣衆聽隆我邦本無疆惟慶<lb/>
　皇太孫入門奏慶寧之曲<hi>出門同</hi>
　寳源流光流光惟遠孫謀有貽慶緒昭衍於樂衆望<lb/>
　於皇備典動容周旋承茲嘉羨<lb/>
<pb n="KR2m0014_WYG_113-31b"/>
　羣臣合班奏順寧之曲<lb/>
　冕旒當宁徽章備舉綵仗充庭金石列虡濟濟多士<lb/>
　翼翼就序海潤山輝傾聽樂府<lb/>
　皇太孫復受冊位奏保寧之曲<lb/>
　禮之攸聞丕建世嫡衆論協從天心不易名崇震宫<lb/>
　辭著瑞冊社稷宗廟無疆夷懌<lb/>
鼓吹導引曲<lb/>
天眷三年九月駕幸燕京導引曲無射宫<lb/>
<pb n="KR2m0014_WYG_113-32a"/>
　五年一狩仙㐲到人間問稼穡艱難蒼生洗眼秋光<lb/>
　裏今日見天顔金戈玉斧臨香火馳道六龍閑歌謡<lb/>
　到處皆相似天子壽南山<lb/>
天徳二年三月祫享逥鑾導引曲<lb/>
　禮成廟享御衛拱飛龍諸道起祥風太平天子多受<lb/>
　福孝徳與天通鳳簫龍管韶音奏聲在五雲中燦然<lb/>
　文物昭治世萬億禩無窮<lb/>
貞元元年三月駕幸中都導引曲並姑洗宫<lb/>
<pb n="KR2m0014_WYG_113-32b"/>
　鑾輿順動喜氣滿神京輦路宿塵清鈎陳萬旅隨天<lb/>
　仗縹緲轉霓旌都人望幸傾堯日鼇抃溢懽聲臨觀<lb/>
　八極宸居正寰宇慶昇平<lb/>
　采茨曲<lb/>
　新都春色滿華葢定全燕時運千齡協星辰五緯連<lb/>
　六龍承曉日丹鳯倚中天王氣盤山海皇居億萬年<lb/>
貞元三年十一月祫享迴鑾采茨曲<hi>按史志與王圻續通考俱闕某律宫</hi>
<hi>三字</hi>
<pb n="KR2m0014_WYG_113-33a"/>
　慶成迴大駕仙仗紫雲深龍衮輝千騎嵩呼間八音<lb/>
　太平興縟禮萬國得懽心孝假迎遐福穰穰永降臨<lb/>
正隆六年六月駕幸南京導引曲並林鍾宫<lb/>
　神居<hi>按史志作宫照王圻續通考改</hi>壯麗宫殿壓蓬萊向曉九門開<lb/>
　聖明天子初巡幸遥駕六龍來五雲影裡排仙仗清<lb/>
　蹕絶纎埃都人齊唱昇平曲更進萬年盃<lb/>
　采茨曲<lb/>
　雙闕層雲表澄景開清曉六龍天上來馳道平如掃<lb/>
<pb n="KR2m0014_WYG_113-33b"/>
　虞巡五載合夏諺一逰同都人欣豫意冩入頌聲中<lb/>
大定三年十月祫享迴鑾導引曲<lb/>
　禮行清廟華黍薦年豐聖孝與天通六龍廽馭千官<lb/>
　衛玉振珮環風黄麾金輅嚴天仗霏霧鬱葱葱工歌<lb/>
　疊奏昇平曲福禄自來崇<lb/>
　采茨曲皆應鍾宫<hi>自後親祀二曲並用</hi>
　太宫崇烈考大禮慶初成仙仗廽雲步天階嚴蹕聲<lb/>
　舜宫合至孝周頌詠維清介福應穰簡歡交萬國情<lb/>
<pb n="KR2m0014_WYG_113-34a"/>
　　<hi>臣</hi>等謹按導引曲用長短句采茨曲五言八句導<lb/>
　　引在前采茨在後上文體例甚明史志於此乃作<lb/>
　　祫享廽鑾采茨導引曲<hi>皆應鍾宫自後親祀二曲並用</hi>太宫崇烈<lb/>
　　考云云導引曲禮行清廟云云若采茨下無導引<lb/>
　　二字固與註意不協然并加此二字便難作太宫<lb/>
　　崇烈考標題且與下導引曲三字亦屬重複而次<lb/>
　　序倒置更不必言矣今照王圻續通考更定先後<lb/>
　　庶與前例相合王圻續通考於導引采茨二題下<lb/>
<pb n="KR2m0014_WYG_113-34b"/>
　　各註應鍾至並用云云亦未免辭費今但將史志<lb/>
　　元註一條移列於後自較簡明<lb/>
大定二十七年三月皇太孫受冊謝廟導引曲<lb/>
　璿源濬發衍慶自靈長聖運日隆昌震闈顯冊遵彞<lb/>
　典基緒煥重光練<hi>按王圻續通考作維照史志改</hi>時廟見嚴昭報禮<lb/>
　樂粲成章精誠潛格神明助福禄永無疆<lb/>
　<lb/>
欽定續文獻通考卷一百十三<lb/>
</p>
<p>
</p>
  </div>
</body>
</text>
</TEI>
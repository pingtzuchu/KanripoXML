<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_008-1a"/>
欽定四庫全書<lb/>
欽定續文獻通考卷八<lb/>
　錢幣考<lb/>
金<lb/>
　　錢<lb/>
太宗天㑹十一年八月黄龍府置錢帛司<lb/>
　金初用遼宋舊錢天㑹末雖劉豫阜昌元寳阜昌重<lb/>
　寳亦用之<lb/>
<pb n="KR2m0014_WYG_008-1b"/>
海陵正隆二年十月初鑄銅錢<lb/>
　自貞元二年遷都後製交鈔與錢並用至是始議鼓<lb/>
　鑄禁銅越外界懸罪賞格括民間銅鍮器陜西南京<lb/>
　者輸京兆他路悉輸中都明年二月都城及京兆置<lb/>
　錢監中都置監二東曰寳源西曰寳豐京兆置監一<lb/>
　曰利用三監鑄錢文曰正隆通寳輕重如宋小平錢<lb/>
　而肉好字文峻整過之與舊錢通用<lb/>
世宗大定元年命陜西路參用宋舊鐡錢<lb/>
<pb n="KR2m0014_WYG_008-2a"/>
　至四年寖不行詔罷之十九年八月又以代州所鑄<lb/>
　新錢未行令以宋大觀錢作當五用之<lb/>
八年禁民間鑄鏡<lb/>
　民有犯銅禁者帝以銷錢作銅舊有禁令然民間猶<lb/>
　有鑄鏡者非銷錢而何遂併禁之至十一年二月申<lb/>
　禁私鑄銅鏡舊有銅器悉送官給其直之半惟神像<lb/>
　鐘磬鈸鈷腰束帶魚袋之屬存之二十六年十一月<lb/>
　又以民私造腰帶及鏡託為舊物市之勅加禁約又<lb/>
<pb n="KR2m0014_WYG_008-2b"/>
　定制民間應許存留銅鍮器物若申賣入官每斤給<lb/>
　錢二百文其弆藏應禁器物首納者每斤給錢百文<lb/>
　非器物銅貨一百五十文不及斤者計給之在都官<lb/>
　局及外路造賣銅器令運司佐貳檢校定價各有差<lb/>
　章宗明昌二年十月又勅減賣鏡價防私鑄銷錢也<lb/>
十年以官錢積而不散令市金銀諸物其諸路酤𣙜之<lb/>
貨亦令以物平折輸之<lb/>
　時顯宗為太子有使者自山東還太子問民間何所<lb/>
<pb n="KR2m0014_WYG_008-3a"/>
　苦曰錢難最苦官庫錢滿有露積者而民間無錢太<lb/>
　子因奏錢在府庫何異銅鑛在野乞流轉使公私俱<lb/>
　利帝嘉納之詔有司議行既而奉行不善帝責户部<lb/>
　曰先以官錢率多令諸處貿易以圖流轉今知乃有<lb/>
　以抑配反害百姓者豈朕意哉<lb/>
十二年正月以銅少命尚書省遣使諸路規措銅貨<lb/>
　帝與宰臣議鼓鑄或以工費數倍欲采金銀坑冶帝<lb/>
　曰金銀山澤之利當以與民惟錢不當私鑄若流布<lb/>
<pb n="KR2m0014_WYG_008-3b"/>
　四方與在官何異所費雖多俱在民間而新錢日増<lb/>
　其遣能吏經營之因問左丞石琚曰古亦有民自鑄<lb/>
　錢者乎對曰民若自鑄則小人圖利錢益薄惡此古<lb/>
　所以禁也<lb/>
十三年命非屯兵州府以錢市易金帛運致京師使錢<lb/>
幣流通以濟民用<lb/>
　至二十六年帝以京師積錢止五百萬貫外路所有<lb/>
　終亦無用諸路官錢非屯兵處可盡運至京師丞相<lb/>
<pb n="KR2m0014_WYG_008-4a"/>
　圖克坦克寧曰民間錢已艱得若盡歸京師民益艱<lb/>
　得矣不若起其半至都餘半變折輕齎則中外皆便<lb/>
　從之二十八年又諭宰臣曰外路見錢聞有六千餘<lb/>
　萬貫皆在僻處積貯既不流散與無等耳今中都嵗<lb/>
　費三百萬貫支用不繼不若致之京師縱有輓運之<lb/>
　費亦惟散在民耳<lb/>
　　<hi>臣</hi>等謹按十三年之舉在京師固無需外來之錢<lb/>
　　特為流轉計耳至二十八年則以支用不繼而欲<lb/>
<pb n="KR2m0014_WYG_008-4b"/>
　　取給於外矣經費漸増度支漸詘雖平世不免何<lb/>
　　必多事之日乎大定間非有糜耗之端可指而末<lb/>
　　年邦計殊減於前則息之不勝消也必有其漸矣<lb/>
十八年代州立監鑄錢<lb/>
　先是十五年諭宰臣議増鑄新錢至是命震威軍節<lb/>
　度使李天吉知保徳軍事髙季孫往監之所鑄斑駁<lb/>
　黒澀不可用詔各削兩階解職更命工部郎中張大<lb/>
　節吏部員外郎麻珪監鑄文曰大定通寳字文肉好<lb/>
<pb n="KR2m0014_WYG_008-5a"/>
　又勝正隆之制世𫝊其錢料㣲用銀云明年鑄新錢<lb/>
　至萬六千餘貫二十年詔先以新錢五千進呈乃命<lb/>
　與舊錢並用十一月名代州監曰阜通設監一員以<lb/>
　州節度兼領副監一員以州同知兼領丞一員以觀<lb/>
　察判官兼領設勾當官二員給銀牌命副監及丞更<lb/>
　馳驛經理二十二年十月又以參知政事鈕祜禄噶<lb/>
　逹爾提控阜通監二十三年帝以阜通監鼓鑄嵗乆<lb/>
　錢不加多盖以代州長貳㕔幕兼領奪於州務不得<lb/>
<pb n="KR2m0014_WYG_008-5b"/>
　專意綜理故也遂設副監監丞為正員而以節度領<lb/>
　監事二十七年二月曲陽縣别置錢監賜名利通設<lb/>
　副監監丞給驛更出經營銅事<lb/>
　　金史張大節𫝊曰阜通監鑄錢法弊大節與麻珪<lb/>
　　莅其事積銅皆窳惡或欲徴民先所給直大節曰<lb/>
　　此有司受納之過民何與焉以其事聞卒得免徴<lb/>
二十年二月制錢以八十為陌<lb/>
　時民間以八十為陌謂之短錢官用足陌謂之長錢<lb/>
<pb n="KR2m0014_WYG_008-6a"/>
　帝始聞上京修内所市民物用短錢責宰臣不察既<lb/>
　而大名男子斡喇布者上言謂官司所用錢皆當以<lb/>
　八十為陌遂為定制<lb/>
二十八年十月京府及節度州増置流泉務凡二十八<lb/>
所<lb/>
　至章宗明昌元年八月罷宣宗興定元年六月復置<lb/>
　南京流泉務十月罷<lb/>
二十九年十二月<hi>時章宗已即位</hi>詔罷鑄錢<lb/>
<pb n="KR2m0014_WYG_008-6b"/>
　雁門五臺民劉完等訴自立監鑄錢以來有銅鑛之<lb/>
　地雖曰官運其顧直不足則令民共償乞與本州司<lb/>
　縣均為差配遂命甄官署丞丁用楫往審其利病還<lb/>
　言所運銅鑛民以物力科差濟之非所願也其顧直<lb/>
　既低又有刻剥之弊而相視苖脉工匠妄指人垣屋<lb/>
　及寺觀謂當開採因以取賄又隨冶夫匠日辦净銅<lb/>
　四兩多不及數復銷銅器及舊錢送官以足之今阜<lb/>
　通利用兩監嵗鑄錢十四萬餘貫而嵗費乃至八十<lb/>
<pb n="KR2m0014_WYG_008-7a"/>
　餘萬貫病民而多費未見其利遂罷代州曲陽二監<lb/>
章宗明昌三年四月罷天山北界外採銅<lb/>
　舊嘗以夫匠踰天山北界外採銅至是御史李炳言<lb/>
　聞在官銅數可支十年若復嵗令夫匠過界逺採不<lb/>
　惟多費兼恐生釁即支用將盡亦止可於界内採煉<lb/>
　帝是其言遂不許出界至五年三月令凡使髙麗還<lb/>
　者所得銅器盡買之<lb/>
四年令有司收籍鐡錢<lb/>
<pb n="KR2m0014_WYG_008-7b"/>
　諭宰臣曰隨處有無用官物可為計置如鐡錢之類<lb/>
　是也參知政事胥持國曰江南用銅錢江北淮南用<lb/>
　鐡錢葢以隔閡銅錢不令過界耳如陜西市易亦有<lb/>
　用銀布薑麻舊有鐡錢宜姑收貯以備緩急遂令有<lb/>
　司籍鐡錢之數貯於庫<lb/>
五年三月定限錢禁<lb/>
　宰臣奏民間艱於得錢以豪家多積故也請依唐元<lb/>
　和行限錢法帝令參酌定制官民之家以品從物力<lb/>
<pb n="KR2m0014_WYG_008-8a"/>
　限見錢多不過二萬貫明安穆昆則以牛具為差不<lb/>
　得過萬貫凡有所餘盡易諸物收貯有能告數外留<lb/>
　錢者奴婢免為良傭者出離以十之一為賞餘皆沒<lb/>
　入而人多不遵乃令御史臺及提刑司察之至承安<lb/>
　三年十月更定官民存留見錢法減元限之數三分<lb/>
　為率親王公主品官許留一分餘皆半之其贏餘之<lb/>
　數期五十日内盡易諸物違者以違制論以錢賞告<lb/>
　者泰和四年七月乃罷限錢法從户部尚書上官瑜<lb/>
<pb n="KR2m0014_WYG_008-8b"/>
　請也七年七月復行限錢法品官及民家存留見錢<lb/>
　比舊更減其數<hi>詳後鈔考</hi>八年十二月宰臣奏限錢過數<lb/>
　雖許奴婢以告乃有所屬黙令其主藏匿不以實首<lb/>
　者可令按察司察之若舊限已滿當更展五十日許<lb/>
　再行變易鈔引諸物<lb/>
　　<hi>臣</hi>等謹按元和行限錢法雖有賞告之文未聞招<lb/>
　　誘其奴婢也馬氏猶譏其開告訐之門重為煩擾<lb/>
　　今乃明懸奴告主之律復惟恐其容隠而令法司<lb/>
<pb n="KR2m0014_WYG_008-9a"/>
　　察之為貨幣通塞之計則滋亂之道矣<lb/>
承安三年正月禁錢越境<lb/>
　省奏隨處𣙜塲若許見錢越境即與銷毁無異遂立<lb/>
　制以錢與外方人使及交易者徒五年三斤以上死<lb/>
　駔儈同罪捕告人之賞官先代給錢五百貫其逮及<lb/>
　與接引館伴先排通引書表等以次坐罪仍令均償<lb/>
泰和四年命議足銅之術遂鑄大錢<lb/>
　先是帝謂宰臣大定間錢至足今民間錢少而又不<lb/>
<pb n="KR2m0014_WYG_008-9b"/>
　在官何耶其集問百官必有能知之者至是欲増鑄<lb/>
　錢命百官集議中丞孟鑄謂銷錢作銅及盗用出境<lb/>
　者不止宜罪其官及鄰太府監梁<graphic n="KR1723" url="https://raw.githubusercontent.com/kanripo/KR-Gaiji/master/images/KR1723.png" mimeType="image/png"/>等請採銅拘器<lb/>
　以鑄宰臣謂鼓鑄未可速行其銅冶聽民煎煉官為<lb/>
　買之凡寺觀不及十人不許畜法器民間鍮銅器期<lb/>
　以兩月送官給價匿者以私法坐限外人告者以知<lb/>
　而不糾坐其官寺觀許童行告者賞俟銅多别具以<lb/>
　聞後遂鑄大錢一直十篆文曰泰和重寳與鈔參行<lb/>
<pb n="KR2m0014_WYG_008-10a"/>
　　張端義貴耳集曰大錢非治世所當鑄大觀泰和<lb/>
　　可以監也<lb/>
八月定從便易錢法<lb/>
　聽人輸納於京師而於山東河北大名河東等路依<lb/>
　數支取<lb/>
宣宗貞祐三年四月禁用見錢<lb/>
　河東宣撫胥鼎言今市易多用見錢而鈔每貫僅直<lb/>
　一錢曽不及工墨之費宜權禁見錢從之時權西安<lb/>
<pb n="KR2m0014_WYG_008-10b"/>
　軍節度使烏凌阿與言懷州舊鑄錢巨萬今既無用<lb/>
　願貫為甲以給戰士<lb/>
　　金史食貨志曰自是錢貨不用富家内困藏鏹之<lb/>
　　限外弊交鈔屢變皆至窘敗謂之坐化商人往往<lb/>
　　舟運貿易於江淮錢多入於宋宋人以為善而金<lb/>
　　人不禁也議者惜其既不能重無用之楮而又棄<lb/>
　　自古流行之寳焉<lb/>
四年五月以河北州府官錢散失多在民間命尚書省<lb/>
<pb n="KR2m0014_WYG_008-11a"/>
經畫之<lb/>
興定四年十二月鎮南軍節度使温特赫思敬上書言<lb/>
錢幣事<lb/>
　思敬言大定之世民間錢多而鈔少故貴而易行軍<lb/>
　興以來在官殊少民亦無幾軍旅調度悉仰於鈔日<lb/>
　出動以萬計能無輕乎不若弛限錢之禁許民自採<lb/>
　銅鑄錢而官製模範薄惡不如法者令民不得用則<lb/>
　錢必日多鈔可少出少出則貴而易行矣今有司欲<lb/>
<pb n="KR2m0014_WYG_008-11b"/>
　重鈔而不得其法至乃計官吏之俸驗百姓之物力<lb/>
　以斂之而卒不能増重曽不知錢少之弊也宜令民<lb/>
　鑄錢而當斂鈔者亦聽輸銀因以銀鑄錢為數等文<lb/>
　曰興定元寳定直以備軍賞亦救弊之一法也朝廷<lb/>
　不從<lb/>
　　鈔<hi>附會銀</hi>
海陵貞元二年五月始置交鈔庫設使副員七月初設<lb/>
印造鈔引庫使副<lb/>
<pb n="KR2m0014_WYG_008-12a"/>
　戸部尚書蔡松年請行鈔引法遂設印造鈔引庫及<lb/>
　交鈔庫皆設使副判各一員都監二員而交鈔庫副<lb/>
　則專主書押搭印合同之事印一貫二貫三貫五貫<lb/>
　十貫五等謂之大鈔一百二百三百五百七百五等<lb/>
　謂之小鈔與錢並行以七年為限納舊易新循宋張<lb/>
　詠四川交子之法而紓其期蓋以銅少權制之法也<lb/>
正隆五年八月命印造鈔引庫起赴南京<lb/>
世宗大定十三年三月東巡以運錢勞費行㑹法<lb/>
<pb n="KR2m0014_WYG_008-12b"/>
　時車駕東巡費用百出自遼以東錢貨甚少計司欲<lb/>
　輦運以支調度戸部尚書張亨謂上京距都四千里<lb/>
　若輓錢而行率三而致一枉費國用重勞民力不若<lb/>
　行㑹法便使行旅便於囊槖國家無轉輸之勞而用<lb/>
　自足從之<lb/>
二十九年十二月<hi>時章宗已即位</hi>更定換鈔法<lb/>
　時有欲罷鈔法者有司言商旅利於致逺往往以錢<lb/>
　買鈔盖公私俱便之事豈可罷去止因有釐革年限<lb/>
<pb n="KR2m0014_WYG_008-13a"/>
　不能無疑乞削七年釐革之限令民得常用若嵗乆<lb/>
　字文磨滅許於所在官庫納舊換新或聴便支錢從<lb/>
　之<lb/>
　交鈔之制外為闌作花紋其上衡書貫例左曰某字<lb/>
　料右曰某字號料號外篆書曰偽造交鈔者斬告捕<lb/>
　者賞錢三百貫料號衡闌下曰中都交鈔庫准尚書<lb/>
　户部符承都堂劄付户部覆㸃勘令史姓名押字又<lb/>
　曰聖㫖印造逐路交鈔於某處庫納錢換鈔更許於<lb/>
<pb n="KR2m0014_WYG_008-13b"/>
　某處庫納鈔換錢官私同見錢流轉其鈔不限年月<lb/>
　行用如字文故暗鈔紙擦磨許於所屬庫司納舊換<lb/>
　新若到庫支錢或倒換新鈔每貫剋工墨錢若干文<lb/>
　庫搯攅司庫副副使俱各押字年月日印造鈔引庫<lb/>
　庫子庫司副使各押字上至尚書戸部官亦押字其<lb/>
　搭印支錢處合同餘用印依常例<lb/>
　　食貨志曰交鈔字昏方換法自此始而收斂無術<lb/>
　　出多入少民寖輕之厥後其法屢更而不能革弊<lb/>
<pb n="KR2m0014_WYG_008-14a"/>
　　亦始於此焉<lb/>
　　<hi>臣</hi>等謹按此所載交鈔之制乃章宗初年更定之<lb/>
　　文非海陵舊制也海陵時鈔文見范成大攬轡録<lb/>
　　馬氏已附録正考而金史食貨志不載<lb/>
章宗明昌三年五月敕尚書省民間流轉交鈔當限其<lb/>
數毋令多於見錢<lb/>
　至四年八月提刑司言陜西交鈔多於見錢艱於流<lb/>
　轉遂令本路𣙜税及諸名色錢折交鈔官兵俸許錢<lb/>
<pb n="KR2m0014_WYG_008-14b"/>
　絹銀鈔各半若錢銀數少即全給交鈔<lb/>
承安二年十月更定換鈔工墨錢數<lb/>
　宰臣奏舊例以故鈔易新者每貫取工墨錢十五文<lb/>
　至大定二十三年不拘貫例毎張收八文既無益於<lb/>
　官亦妨鈔法宜從舊制便帝令毎貫收十二文至泰<lb/>
　和五年帝欲罷工墨錢復以印時常費遂命貫收六<lb/>
　文七年七月又用髙汝礪議每張止收二文<lb/>
十一月鑄承安寳貨<lb/>
<pb n="KR2m0014_WYG_008-15a"/>
　尚書省議官俸軍需皆以銀鈔兼給舊例銀每錠五<lb/>
　十兩其直百貫民間或有截鑿之者其價亦隨低昻<lb/>
　遂改鑄銀名承安寳貨一兩至十兩分五等每兩折<lb/>
　錢二貫公私同見錢用以代鈔本仍定銷鑄及接受<lb/>
　稽留罪賞格後私鑄者多雜以銅錫寖不能行五年<lb/>
　十二月罷之<lb/>
　　<hi>臣</hi>等謹按元寳每錠五十兩之數始見於此其名<lb/>
　　則元初所命也<lb/>
<pb n="KR2m0014_WYG_008-15b"/>
三年十月設回易務更立行用鈔法<lb/>
　先是交鈔所出數多民間成貫例者艱於流轉詔以<lb/>
　西北二京遼東路從宜給小鈔且許於官庫換錢與<lb/>
　他路通行後又以鈔滯命西京北京臨潢遼東等路<lb/>
　一貫以上俱用銀鈔寳貨不許用錢一貫以下聽民<lb/>
　便既而民間盡以一貫以下交鈔易錢用之至是乃<lb/>
　於兩行部各置回易務以綿絹物段易銀鈔亦許於<lb/>
　本務納銀鈔赴𣙜塲出鹽引納鈔於山東河北河東<lb/>
<pb n="KR2m0014_WYG_008-16a"/>
　等路從便易錢各降補官及徳號空勅三百度牒一<lb/>
　千從兩行部指定處限四月進納補換又更造一百<lb/>
　例小鈔並許官庫易錢一貫二貫例並支小鈔三貫<lb/>
　例則支銀一兩小鈔一貫若五貫十貫例則四分支<lb/>
　小鈔六分支銀欲得寳貨者聴有阻滯及輒減價者<lb/>
　罪之至四年三月又以銀鈔阻滯乃權止山東諸路<lb/>
　以銀鈔與綿絹鹽引從便易錢之制令院務諸科名<lb/>
　錢除京師河南陜西銀鈔從便餘路並許收銀鈔各<lb/>
<pb n="KR2m0014_WYG_008-16b"/>
　半仍於鈔四分之一許納其本路隨路所收交鈔除<lb/>
　本路者不復支發餘通行者並循環用之𣙜貨所鬻<lb/>
　鹽引收寳貨與鈔相半銀每兩止折鈔兩貫者許人<lb/>
　依舊詣庫納鈔隨路漕司所收除額外羡餘者亦如<lb/>
　之所支官錢亦以銀鈔相兼銀已零截者令交鈔庫<lb/>
　不復支若寳貨數少可寖増鑄銀鈔既通物價自平<lb/>
　雖有禁法亦安所施遂除阻滯銀鈔罪制後又以戸<lb/>
　部言命在都官錢𣙜貨務鹽引並聴収寳貨附近鹽<lb/>
<pb n="KR2m0014_WYG_008-17a"/>
　司貼錢數亦許帶納以民間寳貨有所歸自然通行<lb/>
　不至銷毁也<lb/>
泰和元年六月許舖馬河夫軍須等錢折納銀一半願<lb/>
納錢鈔者聴<lb/>
　通州刺史盧構言鈔已流行獨銀價未平官定每錠<lb/>
　十萬市肆纔直八萬蓋出多入少故也若令諸税以<lb/>
　錢銀鈔三分均納庶革其弊下省議宰臣謂頃令院<lb/>
　務收鈔七分亦漸流通若與銀均納則彼増此減理<lb/>
<pb n="KR2m0014_WYG_008-17b"/>
　必偏勝至礙鈔法必欲銀價之平宜令諸路各鋪馬<lb/>
　軍須等錢許納銀半無者聴便<lb/>
二年閏十二月戸部尚書孫鐸請廢三合同鈔<lb/>
　先是嘗行三合同交鈔後止行於民間而官不收斂<lb/>
　朝廷慮其病民遂令諸税各帶納一分雖止係本路<lb/>
　者亦許不限路分通納戸部見徴累年舖馬錢亦聽<lb/>
　收其半至是帝以交鈔事召鐸與戸部侍郎張復亨<lb/>
　議鐸請廢三合同鈔不用<lb/>
<pb n="KR2m0014_WYG_008-18a"/>
　　食貨志曰自是而後國虚民貧經用不足專以交<lb/>
　　鈔愚百姓而法又不常世宗之業衰焉<lb/>
六年四月陕西交鈔不行以見錢十萬貫為鈔本與鈔<lb/>
相易復以小鈔十萬貫相參用之<lb/>
十一月諸路復行小鈔<lb/>
　先是四年戸部言向設四庫印小鈔以代鈔本令人<lb/>
　便賫小鈔赴庫換錢即與見錢無異今更不須印造<lb/>
　俟其換盡可罷四庫但以大鈔驗錢數支易見錢從<lb/>
<pb n="KR2m0014_WYG_008-18b"/>
　之至是復許諸路各行小鈔中都路則於中都及保<lb/>
　州南京路則於南京歸徳河南府山東東路則於益<lb/>
　都濟南府西路則於東平大名府河北東路則於河<lb/>
　間府冀州西路則於真定彰徳府河東南路則於平<lb/>
　陽北路則於太原汾州遼東則於上京咸平西京則<lb/>
　於西京撫州北京則於臨潢府官庫易錢令戸部印<lb/>
　小鈔五等付各路同見錢用<lb/>
七年五月以户部尚書髙汝礪立鈔法條約添印大小<lb/>
<pb n="KR2m0014_WYG_008-19a"/>
鈔増鈔庫副使一員<lb/>
　至七月帝諭汝礪曰今後毋謂鈔多不加重而輒易<lb/>
　之重之加於錢可也乃勅民間交易典質一貫以上<lb/>
　並用交鈔毋得用錢須立契者三分之一用諸物六<lb/>
　盤山西遼河東以五分之一用鈔東鄙屯田户以六<lb/>
　分之一用鈔不須立契者惟遼東錢鈔從便犯者徒<lb/>
　二年告者賞有差監臨犯者杖且觧職縣官能奉行<lb/>
　流通者升除否者降罰集衆阻法者以違制論商旅<lb/>
<pb n="KR2m0014_WYG_008-19b"/>
　賫見錢不得過十貫所司籍辨鈔人以防偽冒品官<lb/>
　及民家存留見錢比舊減其數若舊有見錢多者許<lb/>
　送官易鈔十貫以上不得出京汝礪又言府州縣鎮<lb/>
　辨鈔人宜給以條印聴與人辨驗隨貫量給二錢貫<lb/>
　例雖多六錢即止每朝官出使令體究通滯以聞𣙜<lb/>
　鹽許用銀絹餘市易及俸並用交鈔其奇數以小鈔<lb/>
　足之應支銀絹而不足者亦以鈔給之<lb/>
以宋㑹子同見錢用<lb/>
<pb n="KR2m0014_WYG_008-20a"/>
　民間舊有宋㑹子亦准行用十貫以上不許持行亦<lb/>
　從髙汝礪請也<lb/>
十月定昏鈔赴都更換法<lb/>
　楊序言故鈔雖令赴庫易新然外路無設定庫司欲<lb/>
　易無所逺者直須赴都帝以問髙汝礪對曰隨處州<lb/>
　府庫内各有辨鈔庫子鈔雖弊不偽亦可收納去都<lb/>
　逺之城邑既有設置合同換錢客旅經之皆可相易<lb/>
　更慮無合同之地難以易者可令官庫凡納昏鈔者<lb/>
<pb n="KR2m0014_WYG_008-20b"/>
　受而不支於鈔背印記官吏姓名積半嵗赴都易新<lb/>
　鈔<lb/>
十一月令諸路州縣移庫於市肆要處以便支換<lb/>
　髙汝礪言諸處置庫多在公廨内小民出入頗難宜<lb/>
　令州縣委官及庫典於市肆要處置庫支換以出首<lb/>
　之錢為鈔本十萬户以上州府給三萬貫以次為差<lb/>
　易錢者人不得過二貫以所得工墨錢充庫典食直<lb/>
　仍令州府佐貳及轉運司官一員提控從之明年十<lb/>
<pb n="KR2m0014_WYG_008-21a"/>
　月參知政事孫鐸言比來州縣抑配市肆買鈔徒増<lb/>
　騷擾遂罷諸處創設鈔局令止赴省庫換易<lb/>
勅捕獲偽造交鈔者皆以交鈔為賞<lb/>
　時民以貨幣屢變往往怨嗟聚語亦令許人捕告賞<lb/>
　錢三百貫<lb/>
復更鈔法<lb/>
　從髙汝礪言命在官大鈔更不許出聴民以五貫十<lb/>
　貫例者赴庫易小鈔欲得錢者五貫内與一緡十貫<lb/>
<pb n="KR2m0014_WYG_008-21b"/>
　内與兩緡惟遼東從便他行鈔諸路院務税及諸科<lb/>
　名錢並以三分為率一分納十貫例者二分五貫例<lb/>
　者餘並收見錢明年正月遂收毁大鈔行小鈔<lb/>
八年正月以京師鈔滯定所司賞罰格<lb/>
　自七年七月定制按察司以鈔法流通為稱職而河<lb/>
　北按察司希卜蘇廵按所給劵應得鈔一貫以難支<lb/>
　用命取見錢御史以沮壞鈔法劾之帝以糾察之官<lb/>
　乃先壞法杖黜之諭尚書省於州府司縣官給由内<lb/>
<pb n="KR2m0014_WYG_008-22a"/>
　明書所犯之數但犯鈔法者雖監察御史舉其能幹<lb/>
　亦不准用自是按察司及州縣官例以鈔通滯為陞<lb/>
　降至是京師定賞罰格遂命監察御史賞罰同外道<lb/>
　按察司大興府警廵院官同外路州縣官<lb/>
八月更定遼東行使鈔法<lb/>
　從遼東按察使楊雲翼言以咸平東京兩路商旅所<lb/>
　集遂從都南例一貫以上皆用交鈔不得用錢<lb/>
十月令課税廣收交鈔小鈔不限路分通行<lb/>
<pb n="KR2m0014_WYG_008-22b"/>
　參知政事孫鐸言民間鈔多正宜收斂院務税諸名<lb/>
　錢可盡收鈔秋夏税納本色外亦令收鈔不拘貫例<lb/>
　農民知之則漸重鈔可以流通又小鈔各限路分亦<lb/>
　甚未便可令通用從之<lb/>
十二月更定俸鈔給錢足數法禁買舊鈔換錢興販者<lb/>
　宰臣奏舊制内外官兵俸皆給鈔其必用錢以足數<lb/>
　者可以十分為率軍兵給三分官員承應人給二分<lb/>
　多不過十貫民間舊鈔許赴庫易新若官吏勢要之<lb/>
<pb n="KR2m0014_WYG_008-23a"/>
　家有賤買故鈔而於院務換錢興販者以違制論復<lb/>
　遣官分路廵察<lb/>
宣宗貞祐二年二月更造交鈔重至千貫<lb/>
　先是交鈔日輕衛紹王大安二年潰河之役至以八<lb/>
　十四車為軍賞兵衂國殘不遑救弊至是思有以重<lb/>
　之乃更作二十貫至百貫例又造二百貫至千貫例<lb/>
　　食貨志曰自泰和以來凡更交鈔初雖重不數年<lb/>
　　即輕而不行至是則愈更愈滯矣南遷之後國蹙<lb/>
<pb n="KR2m0014_WYG_008-23b"/>
　　民困軍旅不息供億無度輕又甚焉<lb/>
三年五月陜西請降板就造交鈔<lb/>
　節度使烏凌阿與言闗陜軍多供億不足所仰交鈔<lb/>
　則取於京師徒成煩費乞降板就造便<lb/>
七月改交鈔名為貞祐寳劵仍立沮格罪<lb/>
　至明年正月又定捕獲偽造寳券官賞九月御史臺<lb/>
　言交鈔之價寖減近用貞祐寳劵以革其弊又慮既<lb/>
　多而民輕與舊鈔無異也乃令民間市易悉從時估<lb/>
<pb n="KR2m0014_WYG_008-24a"/>
　嚴立罪賞遂使商旅不行物價日貴且時估月再定<lb/>
　之而民間價旦暮不一今有司強之而市肆盡閉復<lb/>
　議搜括隠匿必令如估鬻之則京師之物指日盡而<lb/>
　百姓重困矣臣等謂惟官和買計贓之類可用時估<lb/>
　餘宜從便制可<lb/>
四年正月監察御史田迥秀請酌寳劵支收法<lb/>
　迥秀言國家調度皆資寳劵行纔數月又復壅滯其<lb/>
　患總在出多入少耳若隨時裁損所支而増其所收<lb/>
<pb n="KR2m0014_WYG_008-24b"/>
　庶乎可也因條五事其一酒税及納粟補官皆用寳<lb/>
　劵詔酒税從大定之舊餘皆不從<lb/>
三月復置回易務<lb/>
　翰林侍講學士趙秉文言比者寳劵滯塞盖朝廷將<lb/>
　議更張而已妄傳不用因之抑遏漸至廢絶自遷汴<lb/>
　以来廢回易務臣愚謂當復置令職官通市道者掌<lb/>
　之給銀鈔粟麥縑帛之類權其低昻而出納之仍自<lb/>
　選良監當官營為之若半年無過及劵法流通則聴<lb/>
<pb n="KR2m0014_WYG_008-25a"/>
　所指任便差遣詔議行之<lb/>
四月復許貞祐寳劵不限路分行用<lb/>
　寳劵初行民甚重之自河北陜西諸路所支既多人<lb/>
　遂輕之商賈爭收入京市買物價頓昻三年十二月<lb/>
　乃令寳劵路各殊制河北者不許入河南至是河東<lb/>
　行省胥鼎請量民力徴斂寳劵以禆軍用因言河北<lb/>
　寳劵以不許行於河南由是愈滯宰臣謂鼎欲徴軍<lb/>
　須錢宜從所請至河北寳劵昨以商旅賫販南渡致<lb/>
<pb n="KR2m0014_WYG_008-25b"/>
　物價翔踊乃權限路分行用今亦宜因鼎言罷之<lb/>
興定元年二月造貞祐通寳<lb/>
　上年八月平章珠格髙琪奏寳劵寖輕千錢之劵僅<lb/>
　直數錢隨造隨盡工物日増宜更造新劵與舊劵權<lb/>
　子母行之庻工物省而用不乏濮王守純以下皆憚<lb/>
　改奏曰向朝廷以小鈔殊輕權更寳劵而復禁用錢<lb/>
　小民慮楮幣易壞不若錢可乆於是得錢則珍藏而<lb/>
　劵則亟用惟恐破裂而至於廢也今朝廷知支而不<lb/>
<pb n="KR2m0014_WYG_008-26a"/>
　知收所以錢日貴而劵日輕不若量其所支復斂於<lb/>
　民出入循環則彼知為必用之物而愛重矣今徒患<lb/>
　輕而即欲更造不惟信令不行且恐新劵之輕復同<lb/>
　舊券也既而隴州防禦使完顔㝢及陜西行省令史<lb/>
　惠吉繼言劵法之弊㝢請姑罷印造以見在者流通<lb/>
　之若滯塞則驗丁口多寡物力髙下徴之吉言莫若<lb/>
　更造以貞祐通寳為名自百至三千等之為十聴各<lb/>
　路轉運司印造仍不得過五千貫與舊券參用之詔<lb/>
<pb n="KR2m0014_WYG_008-26b"/>
　集百官議紛紛不决帝厭之乃詔如舊而紓其徴斂<lb/>
　之期至是竟用惠吉言造貞祐通寳用之凡一貫當<lb/>
　貞祐寳劵千貫増重偽造阻格罪及捕獲之賞<lb/>
五月徴桑皮故紙錢<lb/>
　製鈔之桑皮故紙皆取於民至是甚艱得遂令計價<lb/>
　徴寳劵通寳名桑皮故紙錢髙汝礪言河南調發繁<lb/>
　重今省部以嵗收通寳不充所用乃斂桑皮故紙錢<lb/>
　七千萬貫以補之近以通寳稍滯又増兩倍河南人<lb/>
<pb n="KR2m0014_WYG_008-27a"/>
　户農居三之二今租税尚多未足而復令出此若不<lb/>
　糶當納之租則必賣所食之粟以應之民既悉力以<lb/>
　奉軍而不足而又加徴若是彼不能給惟有逃亡民<lb/>
　逃田穢兵食不給是軍儲鈔法兩廢矣竊以鈔滯物<lb/>
　貴之害輕民去軍饑之害重乞特命有司減免不從<lb/>
　至四年八月乃詔自今嵗九月始停周嵗桑皮故紙<lb/>
　折輸<lb/>
五年閏十二月造興定寳泉<lb/>
<pb n="KR2m0014_WYG_008-27b"/>
　宰臣奏寳劵既弊乃造通寳以救之今其弊復如寳<lb/>
　劵之末初通寳四貫為銀一兩今八百餘貫矣宜更<lb/>
　造興定寳泉子母相權與通寳兼行毎貫當通寳四<lb/>
　百貫以二貫為銀一兩隨處置庫許人以通寳易之<lb/>
　縣官能使民流通者進官一階陞職一等或姑息以<lb/>
　致壅滯則追降的决為差州府官以所屬司縣定罪<lb/>
　賞命監察御史及諸路行部官察之定撓法失糾舉<lb/>
　法失舉則御史降决行部官降罰集衆妄議難行者<lb/>
<pb n="KR2m0014_WYG_008-28a"/>
　徒二年告捕者賞錢三百貫元光元年二月始詔行<lb/>
　之<lb/>
元光二年五月造元光重寳又造元光珍貨同銀行用<lb/>
　更造元光重寳毎貫當通寳五十又以綾印製元光<lb/>
　珍貨同銀鈔及餘鈔行之行之未乆銀價日貴寳泉<lb/>
　日賤民但以銀論價寳泉幾於不用乃定法銀一兩<lb/>
　不得過寳泉三百貫凡物可直銀三兩以下者不許<lb/>
　用銀以上者三分為率一分用銀二分用寳泉及重<lb/>
<pb n="KR2m0014_WYG_008-28b"/>
　寳珍貨京師及州郡置平凖務以寳泉銀相易其私<lb/>
　易及違法而能告者罪賞有差是令既下市肆晝閉<lb/>
　商旅不行七月壬子乃除市易用銀及銀寳泉私相<lb/>
　易之法然上有限用之名下無從令之實有司雖知<lb/>
　莫能制矣至哀宗正大間民間但以銀市易<lb/>
　　顧炎武日知録曰此今日上下用銀之始<lb/>
哀宗天興二年十月印天興寳㑹於蔡州<lb/>
　自一錢至四錢四等同見銀流轉不數月國亡<lb/>
<pb n="KR2m0014_WYG_008-29a"/>
　　食貨志曰金初用遼宋舊錢正隆而降始議鼓鑄<lb/>
　　民間禁銅甚至銅不給用漸興窰冶凡産銅地脉<lb/>
　　遣吏境内訪察無遺且及外界而民用銅器不可<lb/>
　　闕者皆造於官鬻之既而官不勝煩民不勝病乃<lb/>
　　聴民冶銅造器而官為立價以售此銅法之變也<lb/>
　　若錢法之變則鼓鑄未廣斂散無方已見壅滯初<lb/>
　　恐官庫多積錢不及民立法廣布繼恐民多匿錢<lb/>
　　乃設存留之限開告訐之路犯者繩以重罰卒莫<lb/>
<pb n="KR2m0014_WYG_008-29b"/>
　　能禁州縣錢艱民間自鑄私錢苦惡特甚乃以官<lb/>
　　錢五百易其一千其䇿愈下及改鑄大錢所凖加<lb/>
　　重百計流通卒莫獲效濟以鐡錢鐡不可用權以<lb/>
　　交鈔錢重鈔輕相去懸絶物價騰踊鈔至不行權<lb/>
　　以銀貨銀弊又滋救亦無䇿遂罷銅錢專用交鈔<lb/>
　　銀貨然二者之弊乃甚於錢在官利用大鈔而大<lb/>
　　鈔出多民益見輕在私利得小鈔而小鈔入多國<lb/>
　　亦無補於是禁官不得用大鈔已而恐民用銀而<lb/>
<pb n="KR2m0014_WYG_008-30a"/>
　　不用鈔則又責民以鈔納官以示必用先造二十<lb/>
　　貫至百貫例後造二百貫至千貫例先後輕重不<lb/>
　　倫民益眩惑及不得已則限以年數限以地方公<lb/>
　　私受納限以分數由是民疑日深其間易交鈔為<lb/>
　　寳劵寳劵未乆更作通寳凖銀并用通寳未乆復<lb/>
　　作寳泉寳泉未乆織綾印鈔名曰珍貨珍貨未乆<lb/>
　　復作寳㑹汔無定制而金祚訖矣<lb/>
　<lb/>
<pb n="KR2m0014_WYG_008-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷八<lb/>
</p>
<p>
</p>
  </div>
</body>
</text>
</TEI>
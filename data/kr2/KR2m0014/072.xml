<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_072-1a"/>
欽定四庫全書<lb/>
欽定續文獻通考卷七十二<lb/>
　郊社考<lb/>
　　祭星辰<lb/>
宋寧宗嘉泰元年四月詔以嘉邸府改充開元宫以奉<lb/>
熒惑<lb/>
　東都祀熒惑於開元陽徳觀南渡後即太一宫建殿<lb/>
　祀之至是命改潛邸為宫殿曰明離祀以立夏四年<lb/>
<pb n="KR2m0014_WYG_072-1b"/>
　以臣僚言閼伯已封王爵不當抑為真官侍立星像<lb/>
　之側詔臨安府即殿之右别建閼伯宣明王殿<lb/>
嘉定二年以冬至日迎奉五福太一<lb/>
　太史局奏五福太一自遼東來入呉越遂以是日迎<lb/>
　奉<lb/>
理宗淳祐十二年詔建西太一宫於延祥觀左<lb/>
　太史局奏太一臨梁益請用天聖故事建西太一宫<lb/>
　從之乃析延祥觀地為宫即凉堂建殿曰黄庭之殿<lb/>
<pb n="KR2m0014_WYG_072-2a"/>
　其外為景福之門凡宫之事視東太一宫至寳祐二<lb/>
　年九月詔詣西太一宫為國祈祥起居郎牟子才再<lb/>
　疏諫而止<lb/>
　　牟子才疏畧曰自漢武帝始祠太一其後或隨太<lb/>
　　一所在築室迎祠大率皆因方士雜引道經星厯<lb/>
　　之學而為之比者國家以五福太一臨蜀分乃建<lb/>
　　西太一於西湖之濵以為禬禳之地雖厥有故事<lb/>
　　然是役也土木鉅麗一時囊封匭奏已交言其非<lb/>
<pb n="KR2m0014_WYG_072-2b"/>
　　而或者又竊議陛下他日必因欵謁而為湖山遊<lb/>
　　幸之舉今宗祀禮成親行恭謝陛下蓋將敬休神<lb/>
　　天禔福庻民夫豈以觀遊為意然道塗之言皆謂<lb/>
　　有司飭橋梁除道路辦供給過為勞擾又傳是日<lb/>
　　欲張水嬉陳樂伎萬一果出於此豈不實或者遊<lb/>
　　幸之説而有失陛下敬天愛民之初意乎伏惟陛<lb/>
　　下察臣愚衷明詔有司亟止此行庻幾舉動合宜<lb/>
　　青史書之可為萬世法宗廟社稷幸甚<lb/>
<pb n="KR2m0014_WYG_072-3a"/>
　　又曰臣比者西太一指揮初下之時嘗宻告陛下<lb/>
　　乞自以聖意明詔有司亟止此行蓋區區忠愛之<lb/>
　　志欲救正於未然力量淺薄未能感動二十四日<lb/>
　　伏覩内批陛下非不儆悟此意而欵謁之行終未<lb/>
　　即止是猶以臣等之言為未然也其曰為國祈福<lb/>
　　初無其他臨幸去處此意固甚明白但湖山嬉遊<lb/>
　　歌舞之地民庻蕩産於此士夫溺志於此堂堂人<lb/>
　　主存一敬心隨寓皆福初無分於東西也又何必<lb/>
<pb n="KR2m0014_WYG_072-3b"/>
　　親出郊以勞千乘萬騎而啟諸人遊幸之疑乎其<lb/>
　　曰應於排辦禮文務從簡約此意固亦甚善但乘<lb/>
　　輿出郊十里而逺所至除道斫木毁室寧免勞民<lb/>
　　與其省約於道塗之間曷若動循禮義謹重一出<lb/>
　　之為安且適乎陛下之意不過曰畿輔之盗近已<lb/>
　　肅清及今一出亦未為過不思淮哨未定蜀圍未<lb/>
　　解並邊赤子殞命鋒鏑者不知幾千萬億陛下茍<lb/>
　　念及此竊意聖心未嘗不悽然蹙額也又不過曰<lb/>
<pb n="KR2m0014_WYG_072-4a"/>
　　百榖順成在在豐稔及此一出亦未為過抑不思<lb/>
　　湖湘襄蜀皆以旱苦赤地千里民無宿儲公私之<lb/>
　　積良可哀痛陛下茍念及此竊料聖意未嘗不慨<lb/>
　　然動心也又不過曰祼享太宫隂雲滯雨宗祀世<lb/>
　　室皓魄當空天地祖宗眷佑昭垂也今以冬享行<lb/>
　　恭謝欵謁之禮亦未為過抑不思景星慶雲非福<lb/>
　　我者也凄風苦雨殆儆予者也敬肆之念一分治<lb/>
　　忽之幾攸繫前日畏威夙夜不敢荒寧是以有祐<lb/>
<pb n="KR2m0014_WYG_072-4b"/>
　　順之眷今以一晴霽之故遂謂得天而肆以繼之<lb/>
　　庸詎知眷顧可常保乎又有一説於聖躬頗有闗<lb/>
　　繫宣和間車駕時出正字曹輔諫曰萬一乘輿既<lb/>
　　駕之初一夫不逞發蜂蠆之㣲逞窮獸之計雖皇<lb/>
　　天后土宗廟靈神並垂䕶佑然亦傷威損重又况<lb/>
　　有臣子不忍言者可不戒哉臣讀史至此未嘗不<lb/>
　　痛恨於當時而深哀輔之忠也今陛下仁慈立國<lb/>
　　君民一心萬無如輔所言亦有不容不慮者四郊<lb/>
<pb n="KR2m0014_WYG_072-5a"/>
　　多壘時多艱危賊臣之孽嗣窟於海濵弄兵之餘<lb/>
　　黨伏於近畿禁衛何所而偽符得入宫闈何地而<lb/>
　　妖訛相恐重以連嵗土木民怨載塗則曹輔之言<lb/>
　　臣以為未宜忽之也此一身之慮也又當為子孫<lb/>
　　萬世之慮作法於凉其弊猶貪作法於貪其弊若<lb/>
　　何今陛下臨幸西宫乘輿一出遂為故事傳之後<lb/>
　　世乆則習以為常矣以陛下聖明閲厯既乆艱難<lb/>
　　備知遊幸之樂猶不能自制忠讜之論猶不能盡<lb/>
<pb n="KR2m0014_WYG_072-5b"/>
　　容後世之子孫豈能皆賢臣恐必有以今日藉口<lb/>
　　而窮靡麗極盤遊於湖山之間又有甚焉者矣陛<lb/>
　　下一幸西宫而開子孫奢縱之禍亦豈忍其至此<lb/>
　　也試於燕閒之際超然逺覽穆然深思自一身之<lb/>
　　慮及子孫之慮以及天下國家之慮籌惟利害亟<lb/>
　　罷此行所抑者甚㣲而所存者甚大茍狃於左右<lb/>
　　逄迎之説玩細娯而忘大慮臣未知其可也惟陛<lb/>
　　下亟察之<lb/>
<pb n="KR2m0014_WYG_072-6a"/>
　　<hi>臣</hi>等謹按太一宫建於紹興間孝宗受禪又建夲<lb/>
　　命殿名曰崇禧光宗復遷介福殿像於挾室而名<lb/>
　　新宫曰崇福理宗即位建長生殿以奉南極及營<lb/>
　　西太一宫遂名紹興所建為東太一其後度宗復<lb/>
　　於東太一宫建通真殿以奉佑聖申祐殿以奉元<lb/>
　　命順福殿以奉太后元命而易長生之名曰延壽<lb/>
　　西太一宫即徳輝堂為殿以奉元命明應堂奉太<lb/>
　　后元命又有萬夀殿亦紹興間建以奉皇帝元命<lb/>
<pb n="KR2m0014_WYG_072-6b"/>
　　殿東向挹生氣也為三室昊天曰太霄殿<hi>玉像</hi>聖祖<lb/>
　　曰寳慶殿<hi>金像</hi>長生帝曰長生殿<hi>神像</hi>西則皇帝元命<lb/>
　　殿曰純福後殿十有二楹為二十二室太祖曰㑹<lb/>
　　聖宫章武殿由太宗皇帝而右凡六廟皆一宫曰<lb/>
　　㑹聖由徽宗皇帝而右凡七廟皆二宫曰㑹聖曰<lb/>
　　應天啓運<hi>塑像</hi>皆以存舊京遺制前殿之東又有真<lb/>
　　宗皇帝室曰延聖章惠皇后曰廣愛温成皇后曰<lb/>
　　寧華毎四孟朝獻畢車駕由御圃詣諸殿行燒香<lb/>
<pb n="KR2m0014_WYG_072-7a"/>
　　禮景定二年改道院齋閣以奉太后元命其他宫<lb/>
　　觀祀感生奉元命者不可勝紀皆羽流祝延之地<lb/>
　　非秩於祀典者附著之以識其槩云<lb/>
遼太祖九年君基太一神數見詔圖其像<lb/>
聖宗統和二年四月祭風伯<lb/>
　七年五月祭風伯於儒州白馬村開泰元年四月八<lb/>
　年二月皆祀風伯<lb/>
道宗清寧元年帝射栁訖詣風師壇再拜<lb/>
<pb n="KR2m0014_WYG_072-7b"/>
金章宗明昌二年五月詔諸郡邑風雨師壇隳廢者復<lb/>
之<lb/>
五年三月初定風雨雷師常祀<lb/>
　禮官言國之大事莫重於祭王者奉神靈祈福佑皆<lb/>
　為民也我國家自祖廟禘祫五享外惟社稷嶽鎮海<lb/>
　瀆定為常祀而天地日月風雨雷師其禮尚闕宜詔<lb/>
　有司講明儀注以聞尚書省奏天地日月或親祀或<lb/>
　令有司攝事若風雨雷師乃中祀合令有司攝之且<lb/>
<pb n="KR2m0014_WYG_072-8a"/>
　又州縣之所通祀者合先舉行制可乃為壇於景風<lb/>
　門外東南闕之巽地嵗以立春後丑日祀風師牲幣<lb/>
　進熟如中祀儀又為壇於端禮門外西南闕之坤地<lb/>
　以立夏後申日祀雨師其儀如中祀羊豕各一是日<lb/>
　祭雷神於位下禮同小祀一獻羊一無豕其祝稱天<lb/>
　子謹遣臣某云<lb/>
宣宗興定二年七月祭九宫貴神於東郊以禱雨<lb/>
　　<hi>臣</hi>等謹按金無専祀九宫貴神之文祈雨致禱<lb/>
<pb n="KR2m0014_WYG_072-8b"/>
　　止設壇望祭常祀則從郊壇非如宋太一宫秩<lb/>
　　祀云<lb/>
元世祖至元五年十二月敕二分二至及聖誕節日祭<lb/>
星於司天臺<lb/>
　　<hi>臣</hi>等謹按元代祭星例於司天臺或回回司天臺<lb/>
　　上都司天監亦間行之其後一嵗數舉不盡循分<lb/>
　　至之舊仁宗延祐七年十二月禜星至四十晝夜<lb/>
　　凟祭非經去禮彌逺矣<lb/>
<pb n="KR2m0014_WYG_072-9a"/>
七年十二月敕嵗祀風雨雷師<lb/>
　大司農請於立春後丑日祭風師於東北郊立夏後<lb/>
　申日祭雷雨師於西南郊其後仁宗延祐五年乃即<lb/>
　二郊定立壇壝之制<lb/>
　　元典章曰大徳十一年十二月欽奉至大改元詔<lb/>
　　書内一欵嶽鎮海瀆名山大川風雨雷師當祀之<lb/>
　　日須以夲處正官齋潔行事有廢不舉祀不敬者<lb/>
　　從夲道亷訪司糾彈<lb/>
<pb n="KR2m0014_WYG_072-9b"/>
　　<hi>臣</hi>等謹按元典章延祐七年以官給祭祀錢數置<lb/>
　　備犧牲幣帛香果較之徃日取買不敷遂議添給<lb/>
　　諸路大徳九年元降中統鈔二十五兩今添鈔二<lb/>
　　十五兩通作一錠散府上中下州元降中統鈔一<lb/>
　　十五兩今添鈔一十五兩通作三十兩附著之以<lb/>
　　存一代之制<lb/>
十八年正月命李全祐祭斗<lb/>
　先是十一年十二月賜太一真人李居壽第一區仍<lb/>
<pb n="KR2m0014_WYG_072-10a"/>
　賜額曰太一廣福萬壽宫命居壽領祠事且禋祀六<lb/>
　丁以繼太保劉秉忠之術十三年賜太一掌教宗師<lb/>
　印十六年十月月直元辰敕居壽祠醮奏赤章於天<lb/>
　凡五晝夜至是年正月制以六祖李全祐嗣五祖李<lb/>
　居壽祭斗十一月召法師劉道真問祠太一法二十<lb/>
　年三月祀太一二十一年十二月復祀之<lb/>
　　危素説學集曰常山劉文正王以沉機大畧最為<lb/>
　　世祖親幸且通秘術用兵之際役使鬼神多著竒<lb/>
<pb n="KR2m0014_WYG_072-10b"/>
　　效乃作祠宇於宛平之西山以祀太一六丁之神<lb/>
　　號曰靈應萬壽宫<lb/>
二十二年八月命有司祭斗三日<lb/>
　十二月又敕有司祭北斗<lb/>
二十四年七月禁祭星<lb/>
　時諸處隂陽人多因㸃照祭星别生事端所司請禁<lb/>
　從之<lb/>
二十八年正月命元教宗師張留孫置醮祠星三日<lb/>
<pb n="KR2m0014_WYG_072-11a"/>
三十一年五月<hi>時成宗已即位</hi>祭紫㣲星於雲仙臺<lb/>
　　葛邏禄廼賢金臺集曰雲仙臺今之望月臺也<lb/>
成宗大徳元年正月建五福太一神壇畤<lb/>
英宗至治二年五月禜星於五臺山<lb/>
　時車駕幸五臺山即其地禜焉<lb/>
泰定帝泰定二年二月命道士祭五福太一神<lb/>
文宗至順元年七月命西僧禜星<lb/>
九月以立冬祀五福十神太一真君<lb/>
<pb n="KR2m0014_WYG_072-11b"/>
　二年正月又敕毎嵗四祭二月創建五福太一宫於<lb/>
　京城乾隅<lb/>
　　張美和曰五福太一之貴神以二百二十五年行<lb/>
　　五宫自乾而艮艮而巽巽而坤坤而中宫而又至<lb/>
　　乾毎宫住四十五年所至之宫得福是年在乾宫<lb/>
明太祖洪武元年十二月祀靈星諸星<lb/>
　太常司言周禮以實柴祀日月星辰以槱燎祀司中<lb/>
　司命風師雨師天府若祭天之司民司禄而獻民數<lb/>
<pb n="KR2m0014_WYG_072-12a"/>
　榖數受而藏之漢高祖命郡國立靈星祠唐制立秋<lb/>
　後辰日祀靈星立冬後亥日遣官祀司中司命司民<lb/>
　司禄以少牢宋祀如唐而於秋分日祀壽星今擬如<lb/>
　唐制分日而祀為壇於城南從之二年八月命建屋<lb/>
　於壇以祭禮部尚書崔亮又言毎嵗聖壽日祭壽星<lb/>
　同日祭司中司命司民司禄示與民同受其福八月<lb/>
　望日祀靈星皆遣官行禮以為常制九月詔以司中<lb/>
　司民司命司禄及壽星為中祀祭用羊豕各一共牛<lb/>
<pb n="KR2m0014_WYG_072-12b"/>
　一三年並罷壽星等祀<lb/>
二年正月分建天神地祇壇<lb/>
　帝既以太嵗諸神從祀圜丘又合祭羣祀壇已而命<lb/>
　禮官議專祀壇□禮臣言太嵗者十二辰之神按説<lb/>
　文嵗字從步從戍木星一嵗行一次厯十二辰而一<lb/>
　周天若歩然也自子至巳為陽自午至亥為隂所謂<lb/>
　太嵗十二神也隂陽家説又有十二月將十二時所<lb/>
　直之神若天乙天罡太乙功曹太衝之類雖不經見<lb/>
<pb n="KR2m0014_WYG_072-13a"/>
　厯代用之唐宋不載祀典元毎有大興作祭太嵗月<lb/>
　將日直時直於太史院若風師雨師之祀則見於周<lb/>
　官秦漢隋唐亦皆有祭天寳中又増雷師於雨師之<lb/>
　次因升為中祀宋元因之今國家開創之初嘗以太<lb/>
　嵗風雲雷雨嶽瀆諸神祇皆祀於城南享祀之所既<lb/>
　非專祀又屋而不壇非禮所宜考唐制以立春後丑<lb/>
　日祭風師於城東北立夏後申日祭雨雷於城東南<lb/>
　今觀天地之生物隂陽之機夲一氣使然而各以時<lb/>
<pb n="KR2m0014_WYG_072-13b"/>
　别祭甚失享祀夲意至於海嶽之神其氣亦流通暢<lb/>
　逹何有限隔今宜以太嵗風雲雷雨諸天神合為一<lb/>
　壇嶽瀆諸地祇合為一壇春秋專祀從之遂定以驚<lb/>
　蟄秋分日祀太嵗諸神壇據髙阜南向髙二尺五寸<lb/>
　方廣二丈五尺四出陛南向五級餘各三級外垣周<lb/>
　之<hi>地祇壇詳山川門</hi>
　　何孟春餘冬序録曰國初肇祀太嵗禮官雜議因<lb/>
　　及隂陽家説十二時所值之神太祖乃定祭太嵗<lb/>
<pb n="KR2m0014_WYG_072-14a"/>
　　於山川壇之正殿而以春夏秋冬四月將分祀兩<lb/>
　　廡或謂月將非經見者按禮祭法埋少牢於泰昭<lb/>
　　祭時也相近於坎壇祭寒暑也太嵗實統四時而<lb/>
　　月將四時之候寒暑行焉古人有時與寒暑之祭<lb/>
　　今祭太嵗月將則固時與寒暑之神也載諸祀典<lb/>
　　孰謂非經見耶<lb/>
三年二月合祀天神地祇於一壇<lb/>
　二年為二壇於城南分祀天神地祇祭之時日與品<lb/>
<pb n="KR2m0014_WYG_072-14b"/>
　物各異至是復合風雲雷雨嶽鎮海瀆二壇為一増<lb/>
　祀四季月將旗纛諸神凡設壇十有九太嵗四季月<lb/>
　將第一風雲雷雨次之嶽瀆山川城隍諸神又次之<lb/>
　總名之曰山川壇祭日毎壇帝皆躬祭七月以禮官<lb/>
　言乃定驚蟄秋分後三日遣官致祭帝皮弁服御奉<lb/>
　天殿降香升座以待獻官反命乃還宫七年八月復<lb/>
　命春秋仲月上旬擇日以祭<lb/>
九月詔設壇祭周天星辰<lb/>
<pb n="KR2m0014_WYG_072-15a"/>
　帝謂中書省臣曰日月皆專壇祭而星辰乃祔祭於<lb/>
　月壇非禮也宜别設壇專祭禮部議於城南諸神享<lb/>
　祭壇南向増屋九間朝日夕月祭周天星辰俱於是<lb/>
　行禮星辰於天壽節前三日致祭從之<lb/>
　　<hi>臣</hi>等謹按天神壇止祀風雲雷雨不及星辰而元<lb/>
　　年諸星之祀又止靈星司中等不及周天星辰以<lb/>
　　星辰祔祭月壇故不專祀也兹雖建壇躬祀亦未<lb/>
　　幾而罷祭不欲瀆經乆而復論定可謂審於禮者<lb/>
<pb n="KR2m0014_WYG_072-15b"/>
　　矣<lb/>
四年九月躬祀周天星辰<lb/>
　正殿共十壇中設周天星辰位儀如朝日先是三年<lb/>
　八月夕月西郊祔祭周天星辰至是乃罷<lb/>
六年二月更定祭太嵗諸神禮<lb/>
　中五壇帝躬行禮餘命魏鄭曹宋衛五國公中山江<lb/>
　夏江隂三侯分祀<lb/>
四月命天下祀風雲雷雨諸神<lb/>
<pb n="KR2m0014_WYG_072-16a"/>
　為壇一設神位二祀風雲雷雨及境内山川之神以<lb/>
　省臣初獻都指揮司官亞獻府官終獻<hi>後皆用文官詳社稷門</hi>
　春秋祭以驚蟄秋分後三日後改春秋上旬擇日祭<lb/>
　設三神位城隍與焉其王國風雲雷雨山川神壇在<lb/>
　社稷壇西祭儀與社稷同<lb/>
五月定太嵗諸神春秋祈報禮<lb/>
　從禮部尚書牛諒言春秋祈報為壇十有五中太嵗<lb/>
　風雲雷雨嶽鎮四海凡五壇東則四瀆京畿山川春<lb/>
<pb n="KR2m0014_WYG_072-16b"/>
　秋月將京都各郡城隍西則鍾山甘肅山川<hi>時甘肅新附故</hi>
　<hi>山川祔祭京都</hi>夏冬月將旗纛戰船等神各五壇毎祭帝詣<lb/>
　太嵗位前奠帛獻爵餘三壇一興俯三獻如儀<lb/>
九年正月改建太嵗諸神壇壝殿<lb/>
　初山川壇建於正陽門外合祭太嵗風雲雷雨山川<lb/>
　諸神至是始定太嵗風雲雷雨嶽鎮海瀆鍾山京畿<lb/>
　山川四季月將京都城隍凡十三壇建正殿拜殿各<lb/>
　八楹東西廡二十四楹壇西為神厨六楹神庫十一<lb/>
<pb n="KR2m0014_WYG_072-17a"/>
　楹井亭二宰牲池亭一西南建先農壇東南建具服<lb/>
　殿六楹殿南為耤田壇東建旗纛廟六楹南為門四<lb/>
　楹後為神倉六楹繚以周垣七百十二丈東西北神<lb/>
　門各四楹皆甃以甎垣東又别為周垣甃為門一垣<lb/>
　内地七十畆水田十畆嵗種黍稷稻粱來牟及青芹<lb/>
　葱韮以供祀事是月成帝親告祀焉<lb/>
二月祀太嵗風雲雷雨諸神於新壇<lb/>
　正殿祀太嵗風雲雷雨嶽鎮海瀆鍾山凡七壇東西<lb/>
<pb n="KR2m0014_WYG_072-17b"/>
　廡各三壇東則京畿山川夏冬二季月將西則春秋<lb/>
　二季月將京都城隍正殿帝親行禮東西廡遣官分<lb/>
　獻<lb/>
　　<hi>臣</hi>等謹按明㑹典洪武十年令祭山川諸神上親<lb/>
　　行七壇禮餘壇以功臣分祀考實録更建山川壇<lb/>
　　殿在九年正月是年二月春祭帝親詣七壇非十<lb/>
　　年事先是六年春更祀山川壇禮即命功臣分祀<lb/>
　　亦不始於九年也明史禮志並沿其悞今據實録<lb/>
<pb n="KR2m0014_WYG_072-18a"/>
　　備載之俾後有所考焉<lb/>
二十一年三月罷祭星辰並停太嵗諸神春祭<lb/>
　時増修大祀殿諸神壇位以星辰既從祀南郊罷其<lb/>
　專祭並停十三壇春祭毎嵗八月中旬擇日祭之命<lb/>
　禮部更定祭山川壇儀<lb/>
成祖永樂十八年十二月北京太嵗壇成<lb/>
　位置陳設俱與南京舊制同明年正月命黔國公沐<lb/>
　晟詣壇安太嵗諸神位<lb/>
<pb n="KR2m0014_WYG_072-18b"/>
世宗嘉靖八年命特祀太嵗月將之神<lb/>
　毎嵗孟春及嵗暮遣官致祭與享太廟同日<lb/>
八月祀太嵗山川諸神<lb/>
　禮部尚書李時言舊制山川等祀中夜行禮先一日<lb/>
　出郊齋宿祭畢清晨囘鑾兩日畢事禮太重宜視先<lb/>
　農壇昧爽行禮因具儀以進並請罷兩廡分獻官帝<lb/>
　命仍如祖制第更送神迎神各兩拜<lb/>
　初帝以祭山川諸神宜服皮弁輔臣以㑹典集禮諸<lb/>
<pb n="KR2m0014_WYG_072-19a"/>
　書無明文請定制自今以垂後法及閲存心録載祭<lb/>
　太嵗風雲雷雨嶽鎮海瀆儀皇帝具皮弁服行禮因<lb/>
　上言太祖載之存心録正與聖諭相合百年曠典今<lb/>
　日始行宜下所司著之令甲使後世有所遵承制可<lb/>
十年七月建天神地祇壇<lb/>
　九年更風雲雷雨之序曰雲雨風雷以為天神嶽鎮<lb/>
　海瀆陵山京畿天下名山大川之神以為地祇毎嵗<lb/>
　仲秋中旬擇吉行報祭禮同日異時而祭城隍神於<lb/>
<pb n="KR2m0014_WYG_072-19b"/>
　其廟至是建壇於先農壇之南天神在左南向雲雨<lb/>
　風雷凡四壇地祇在右北向嶽鎮海瀆陵山凡五壇<lb/>
　從祀京畿山川西向天下山川東向以丑辰未戌年<lb/>
　親祭餘年遺大臣攝其制天神壇方廣五丈髙四尺<lb/>
　五寸五分四出陛各九級壝方二十四丈髙五尺五<lb/>
　寸櫺星門六正南三東西北各一内設雲彤青白石<lb/>
　龕四於壇北髙九尺二寸五分地祇壇廣十丈深六<lb/>
　丈髙四尺四出陛各六級門壝如天神之制内設石<lb/>
<pb n="KR2m0014_WYG_072-20a"/>
　龕山形三水形二於壇北各髙八尺二寸左右從位<lb/>
　山水形各一於壇東西髙七尺六寸<lb/>
建太嵗壇<lb/>
　命禮部考太嵗壇制禮官言太嵗之神唐宋祀典不<lb/>
　載元雖有祭亦無常典壇宇之制於古無稽按太嵗<lb/>
　天神宜設壇露祭凖社稷壇制而差小從之遂建壇<lb/>
　於正陽門外之西與天壇對南向中為太嵗壇東廡<lb/>
　春秋月將二壇西廡夏冬月將二壇南為拜殿殿東<lb/>
<pb n="KR2m0014_WYG_072-20b"/>
　南為燎爐西為神庫神厨宰牲亭亭南為川井外天<lb/>
　門四東門外為齋宫鑾駕庫<lb/>
穆宗隆慶元年正月罷祀天神地祇<lb/>
　時帝初御極遵遺詔命禮官集議祀典當興罷者於<lb/>
　是禮臣言天地神祇已從祀南北郊其仲秋之祭不<lb/>
　宜復舉令罷之嗣是二壇並存不復祀矣惟有事祭<lb/>
　告特舉行焉<lb/>
　　<hi>臣</hi>等謹按洪武三年合祀天地神祇名其壇曰山<lb/>
<pb n="KR2m0014_WYG_072-21a"/>
　　川壇成祖遷都北京仍而不改迨世宗嘉靖八年<lb/>
　　親祀諸神志亦仍山川之文其實神祇並祀而以<lb/>
　　太嵗為首非專祀山川也今詳載其儀制於此而<lb/>
　　存其目於山川門使互有考焉<lb/>
祭天神壇儀<hi>洪武二年定</hi>
　先期一日皇帝服通天冠絳紗袍詣壇省牲詣神厨<lb/>
　視鼎鑊滌溉陳設太嵗風雲雷雨五位並南向位皆<lb/>
　用太牢一籩豆各八簠簋各二酒尊三帛一至日清<lb/>
<pb n="KR2m0014_WYG_072-21b"/>
　晨車駕至大次皇帝服通天冠絳紗袍侍儀司奏外<lb/>
　辦太常卿引詣御位迎神協律郎舉麾奏中和之曲<lb/>
　太常卿奏有司謹具請行事再拜陪祭官皆再拜奠<lb/>
　帛行初獻禮樂奏保和之曲詣盥洗位搢圭盥帨出<lb/>
　圭詣爵洗位滌爵詣酒尊位酌醴齊詣風雲雷雨神<lb/>
　位前上香奠帛樂奏安和之曲祭酒奠爵俯伏再拜<lb/>
　次詣五嶽五鎮四海四瀆神位前並如上儀皇帝初<lb/>
　獻第一壇將半分獻官行禮詣盥洗所盥帨詣爵洗<lb/>
<pb n="KR2m0014_WYG_072-22a"/>
　所滌爵詣酒尊所酌酒詣各神位前奠帛奠爵再拜<lb/>
　皇帝初獻禮終詣讀祝位跪讀訖俯伏興再拜復位<lb/>
　行亞獻禮樂奏肅和之曲各壇掌祭官搢笏斟酒於<lb/>
　器太常卿奏再拜行終獻禮樂奏凝和之曲各壇掌<lb/>
　祭官搢笏斟酒於器太常卿奏再拜飲福受胙太常<lb/>
　卿引皇帝詣飲福受胙位再拜跪搢圭祭酒飲福酒<lb/>
　受胙出圭俯伏興再拜復位分獻官陪祭官皆再拜<lb/>
　徹豆樂奏壽和之曲掌祭官各徹豆送神樂奏豫和<lb/>
<pb n="KR2m0014_WYG_072-22b"/>
　之曲皇帝再拜在位官皆再拜望燎樂奏熙和之曲<lb/>
　太常卿奏請詣望燎位讀祝官奉祝掌祭官奉牌位<lb/>
　帛饌各詣燎壇燎畢奏禮畢還大次<lb/>
祭星辰儀<hi>洪武四年定</hi>
　前期齋戒如朝日儀陳設正殿設十壇中設周天星<lb/>
　辰位中位用牛一羊一豕一大羮一和羮二餘九壇<lb/>
　各用羊一豕一和羮二毎壇籩豆各十簠簋各二酒<lb/>
　盞各三十爵一共設酒尊三帛十共一篚俱白色祝<lb/>
<pb n="KR2m0014_WYG_072-23a"/>
　一前祭一日中書丞相常服詣省牲所省牲祭日清<lb/>
　晨皇帝服皮弁服就御位執事陪祭官各就位典儀<lb/>
　贊迎神協律郎舉麾樂奏凝和之曲執事官斟酒於<lb/>
　各壇第一行皇帝再拜陪祀官皆再拜典儀唱奠帛<lb/>
　行初獻禮皇帝詣盥洗位搢圭盥手出圭詣酒尊所<lb/>
　司尊者舉幂酌泛齊執爵官以爵受酒捧帛官捧帛<lb/>
　以俟皇帝詣周天星辰神位前協律郎舉麾奏保和<lb/>
　之曲武功之舞皇帝跪搢圭奠帛獻爵出圭讀祝官<lb/>
<pb n="KR2m0014_WYG_072-23b"/>
　取祝跪讀訖皇帝俯伏興平身復位再拜典儀唱行<lb/>
　亞獻禮協律郎舉麾奏中和之曲文徳之舞執事者<lb/>
　斟酒於各壇第二行樂止皇帝再拜典儀唱行終獻<lb/>
　禮協律郎舉麾奏肅雍之曲文徳之舞執事者斟酒<lb/>
　於各壇第三行樂止皇帝再拜典儀贊飲福受胙皇<lb/>
　帝詣飲福位跪搢圭執事者以福酒跪進皇帝受爵<lb/>
　飲福酒以爵授執事者光禄卿以胙跪進皇帝受胙<lb/>
　以授左右出圭俯伏興平身再拜陪祀官俱再拜復<lb/>
<pb n="KR2m0014_WYG_072-24a"/>
　位典儀唱徹豆協律郎舉麾奏豫和之曲執事官各<lb/>
　徹豆樂止典儀唱送神協律郎舉麾奏雍和之曲樂<lb/>
　止皇帝再拜陪祭官俱再拜讀祝官捧祝掌祭官捧<lb/>
　帛饌各詣燎位典儀唱望燎皇帝至望燎位各執事<lb/>
　官捧帛祝饌置燎所舉火樂止太常卿奏禮畢<lb/>
太嵗諸神祈報儀<hi>洪武六年定</hi>
　先期皇帝齋二日陪祀執事官同前祀一日中書丞<lb/>
　相朝服省牲陳設毎壇犢一羊一豕一籩豆各十簠<lb/>
<pb n="KR2m0014_WYG_072-24b"/>
　簋各二豋一鉶二酒盞三十帛太嵗一風雲雷雨四<lb/>
　鍾山一京畿山川四甘肅山川二春夏秋冬四季月<lb/>
　將各三京都各府城隍共二俱白色五嶽五鎮各五<lb/>
　四海四各隨方色四瀆四黒色旗纛戰船等神共七<lb/>
　黒色二白色五共用酒尊十三祝一至日清晨皇帝<lb/>
　具皮弁服入就位典儀唱迎神協律郎舉麾奏保和<lb/>
　之曲執事官於各壇神位前斟酒典儀唱請行禮太<lb/>
　常奏有司謹具請行事皇帝再拜百官同典儀唱奠<lb/>
<pb n="KR2m0014_WYG_072-25a"/>
　帛行初獻禮皇帝詣盥洗位搢圭盥帨出圭詣酒尊<lb/>
　所執事者以爵受泛齊協律郎舉麾奏中和之曲武<lb/>
　功之舞皇帝至太嵗神位前搢圭奠帛獻爵出圭俯<lb/>
　伏興平身次詣各壇神位毎三壇一次行禮如上儀<lb/>
　各壇禮畢詣讀祝所跪百官皆跪讀祝官取祝跪讀<lb/>
　訖皇帝俯伏興平身百官皆俯伏興平身皇帝復位<lb/>
　再拜興典儀唱行亞獻禮協律郎舉麾奏肅和之曲<lb/>
　文徳之舞執事官於各壇神位前斟酒皇帝再拜興<lb/>
<pb n="KR2m0014_WYG_072-25b"/>
　典儀唱行終獻禮協律郎舉麾奏凝和之曲文徳之<lb/>
　舞儀同亞獻典儀唱飲福受胙皇帝詣飲福位搢圭<lb/>
　受爵飲福酒以爵授執事者受胙以授左右出圭俯<lb/>
　伏興再拜復位在位官皆再拜典儀唱徹豆協律郎<lb/>
　舉麾奏壽和之曲執事官各徹豆典儀唱送神協律<lb/>
　郎舉麾奏豫和之曲皇帝再拜百官皆再拜讀祝官<lb/>
　捧祝掌祭官捧帛饌各詣燎位典儀唱望燎協律郎<lb/>
　舉麾奏熙和之曲皇帝詣望燎位舉火太常卿奏禮畢<lb/>
<pb n="KR2m0014_WYG_072-26a"/>
祭山川壇儀<hi>洪武二十一年定書太嵗諸神同壇照會典仍專  山川壇</hi>
　齋戒前一日太常司官宿於夲司次日具夲奏致齋<lb/>
　二日次日進銅人凡正祭前一日太常司官同禮部<lb/>
　官詣城隍廟祭咨省牲與太廟同<hi>牛十四後十五羊十三後十四豕十</hi>
　<hi>四後十五鹿一兔七</hi>陳設正殿七壇太嵗犢一羊一豕一豋一<lb/>
　鉶二籩豆各十簠簋各二帛一<hi>白色禮神制帛</hi>酒盞三十風<lb/>
　雲雷雨陳設同帛四<hi>白色禮神制帛</hi>五嶽陳設同帛五<hi>五色禮神</hi>
　<hi>制帛各依方位下嶽鎮海同</hi>五鎮陳設同帛五<hi>五色禮神制帛</hi>四海陳設<lb/>
<pb n="KR2m0014_WYG_072-26b"/>
　同帛四<hi>四色禮神制帛</hi>四瀆陳設同帛四<hi>黒色禮神制帛</hi>鍾山陳設<lb/>
　同帛一<hi>白色禮神制帛</hi>共設酒尊三爵七篚七於殿東南西<lb/>
　向祝文案一於殿外正道西東廡三壇京畿山川犢<lb/>
　一羊一豕一豋一鉶二籩豆各十簠簋各二帛一<hi>白色</hi>
　<hi>禮神制帛</hi>酒盞三十夏季月將陳設同帛三<hi>白色禮神制帛</hi>冬季<lb/>
　月將陳設同帛三<hi>白色禮神制帛</hi>共設酒尊三爵三篚三於<lb/>
　壇南北向西廡三壇春季月將秋季月將陳設並同<lb/>
　都城隍陳設同帛一<hi>白色禮神制帛</hi>共設酒尊三爵三篚三<lb/>
<pb n="KR2m0014_WYG_072-27a"/>
　於壇南北向正祭典禮唱樂舞生就位執事官各司<lb/>
　其事導引官導皇帝至御拜位内贊奏就位典儀唱<lb/>
　迎神奏樂執事官各詣神位前斟第一層酒樂止内<lb/>
　贊奏四拜百官同典儀唱奠帛行初獻禮奏樂執事<lb/>
　官各捧帛爵獻於神位前讀祝官取祝跪於皇帝左<lb/>
　内贊奏跪典儀唱讀祝讀畢置於案上内贊奏俯伏<lb/>
　興平身百官同樂止典儀唱行亞獻禮奏樂執事官<lb/>
　各詣神位前斟第二層酒樂止典儀唱行終獻禮奏<lb/>
<pb n="KR2m0014_WYG_072-27b"/>
　樂執事官各詣神位前斟第三層酒樂止太常司卿<lb/>
　立於殿東西向唱賜福胙典儀唱飲福受胙光禄司<lb/>
　官捧福胙自神位前由正門左出至皇帝前内贊奏<lb/>
　跪奏搢圭光禄司官以福酒跪進内贊奏飲福酒光<lb/>
　禄司官以胙跪進内贊奏受胙出圭俯伏興平身奏<lb/>
　再拜百官同典儀唱徹饌奏樂執事官各於神位前<lb/>
　徹饌樂止典儀唱送神奏樂内贊奏四拜百官同典<lb/>
　儀唱讀祝官捧祝掌祭官捧帛饌各詣燎位奏樂内<lb/>
<pb n="KR2m0014_WYG_072-28a"/>
　贊奏禮畢<lb/>
祭山川壇儀<hi>嘉靖十年定</hi>
　前期二日太常寺官奏祭祀太常卿同光禄卿奏省<lb/>
　牲如常儀諭百官致齋二日前期一日皇帝親填祝<lb/>
　版於文華殿遂告於廟<hi>遣官則否</hi>陳設天神壇雲師一壇<lb/>
　雨師一壇風伯一壇雷師一壇<hi>俱南向</hi>每壇犢一羊一<lb/>
　豕一豋一鉶二簠簋各二籩豆各十爵三酒盞三十<lb/>
　共設酒尊四帛一篚一祝案一地祇壇五嶽一壇帛<lb/>
<pb n="KR2m0014_WYG_072-28b"/>
　五五鎮一壇帛五五山一壇帛五四海一壇帛四四<lb/>
　瀆一壇<hi>俱北向</hi>帛四京畿山川一壇<hi>西向</hi>帛二牲五天下<lb/>
　山川一壇<hi>東向</hi>帛二牲五籩豆俱同正祭是日昧爽皇<lb/>
　帝具翼善冠黄袍御奉天門太常卿奏請詣神祇壇<lb/>
　皇帝升輦鹵簿導從由先農壇東門入至齋宫更皮<lb/>
　弁服詣天神壇典儀唱樂舞生就位執事官各司其<lb/>
　事内贊導皇帝至御拜位典儀唱迎神樂作導皇帝<lb/>
　升壇三上香訖復位樂止奏四拜傳贊百官同典儀<lb/>
<pb n="KR2m0014_WYG_072-29a"/>
　唱奠帛行初獻禮樂作執事者捧帛爵於神位前跪<lb/>
　奠訖樂暫止奏跪皇帝跪傳贊衆官皆跪讀祝訖樂<lb/>
　復作奏俯伏興平身𫝊贊同樂止行亞獻禮樂作執<lb/>
　事者捧爵跪奠於神位前樂止行終獻禮樂作儀同<lb/>
　亞獻樂止太常卿唱答福胙内贊奏跪皇帝飲福受<lb/>
　胙訖俯伏興傳贊同典儀唱徹饌樂作樂止唱送神<lb/>
　樂作内贊奏兩拜𫝊贊同樂止典儀唱讀祝官捧祝<lb/>
　掌祭官捧帛饌各詣燎位樂作捧祝帛饌官過御前<lb/>
<pb n="KR2m0014_WYG_072-29b"/>
　奏禮畢内贊對引官復導至地祇壇御拜位典儀唱<lb/>
　瘞毛血迎神内贊導升壇至五岳香案前三上香<hi>五鎮</hi>
　<hi>以下俱大臣上香以後行禮俱同前</hi>禮畢皇帝易服還詣廟叅拜畢還<lb/>
　宫<lb/>
遣官祭太歳月將儀<hi>嘉靖八年定</hi>
　前期十日太常寺請命大臣一員行禮前期三日太<lb/>
　常寺奏祭祀如常儀陳設太嵗神位犢一羊一豕一<lb/>
　豋一鉶二簠簋各二籩豆各十爵三酒盞三十尊三<lb/>
<pb n="KR2m0014_WYG_072-30a"/>
　帛一篚一兩廡月將共四壇每壇犢一羊一豕一豋<lb/>
　一鉶一簠簋各二籩豆各十爵三酒盞三十尊三帛<lb/>
　三篚一正祭典儀唱樂舞生就位執事官各司其事<lb/>
　贊引贊就位典儀唱迎神奏樂樂止贊兩拜典儀唱<lb/>
　奠帛行初獻禮奏樂執事官捧帛爵詣各神位前奠<lb/>
　訖樂暫止贊引贊跪典儀唱讀祝讀訖樂復作贊俯<lb/>
　伏興平身樂止典儀唱行亞獻禮奏樂儀同初獻惟<lb/>
　不讀祝獻帛樂止典儀唱行終獻禮奏樂儀同亞獻<lb/>
<pb n="KR2m0014_WYG_072-30b"/>
　樂止掌祭官西向立唱賜福胙執事官捧福酒跪進<lb/>
　於遣官右贊跪搢笏贊飲福酒訖執事官捧福胙跪<lb/>
　進於遣官右贊受胙訖出笏俯伏興平身兩拜典儀<lb/>
　唱徹饌奏樂樂止典儀唱送神奏樂兩拜樂止典儀<lb/>
　唱讀祝官捧祝掌祭官捧帛饌各詣燎位奏樂捧祝<lb/>
　帛饌官過遣官前訖贊禮畢<lb/>
　　<hi>臣</hi>等謹按眀初建山川壇太嵗諸神與嶽瀆山川<lb/>
　　同祀其後改為天神地祇壇仍異壇同壝至嘉靖<lb/>
<pb n="KR2m0014_WYG_072-31a"/>
　　時始分壇壝為二同日行禮厯代祭儀不可分劃<lb/>
　　故備載於此<lb/>
遣官祀太嵗風雲雷雨師儀<lb/>
　齋戒前期一日皇帝齋戒獻官及各執事官俱散齋<lb/>
　二日致齋一日　降香前祀一日清晨有司立仗百<lb/>
　官具公服侍班皇帝服皮弁服升奉天殿捧香授獻<lb/>
　官獻官捧由中陛降中道出至午門外置龍亭内儀<lb/>
　仗鼓吹導引至祭所　陳設前祀一日有司陳設如<lb/>
<pb n="KR2m0014_WYG_072-31b"/>
　圖儀　省牲前祀一日獻官公服詣壇東省牲詣神<lb/>
　厨視鼎鑊視滌濯畢遂烹牲執事者以豆取毛血置<lb/>
　於饌所　正祭祭日清晨執事者入實尊罍簠簋籩<lb/>
　豆牲俎並陳毛血豆於神位前列篚幣於酒尊所贊<lb/>
　引引獻官及應祀官各入就位　迎神贊禮唱迎神<lb/>
　樂作贊禮唱有司已具請行禮獻官及在位者皆再<lb/>
　拜樂止　奠幣贊禮唱奠幣贊引引獻官詣盥洗位<lb/>
　搢笏盥手帨手出笏詣太嵗神位前樂作獻官北向<lb/>
<pb n="KR2m0014_WYG_072-32a"/>
　跪搢笏三上香執事官捧幣東向跪授獻官獻官受幣<lb/>
　興奠幣於神位前再拜次詣風雲雷雨師上香奠幣<lb/>
　皆如太嵗之儀奠訖樂止復位　進俎執事者舉俎<lb/>
　升階樂作贊禮引獻官至太嵗神位前搢笏以俎奠<lb/>
　於神位訖出笏<hi>以下四位進俎皆同</hi>樂止　初獻贊引引獻官<lb/>
　詣爵洗位搢笏滌爵拭爵以爵授執事者<hi>以下四位爵其滌拭</hi>
　<hi>授皆同</hi>詣酒尊所司尊者舉幂執爵者以爵進酌醴齊<lb/>
　以爵授執事者<hi>以下四位進爵酌醴授執事皆同</hi>出笏詣太嵗神位<lb/>
<pb n="KR2m0014_WYG_072-32b"/>
　前樂舞作贊禮引至神位前跪搢笏三上香三祭酒<lb/>
　奠爵出笏俯伏興平身少退再拜次詣風師以下四<lb/>
　位上香祭酒退拜皆如上儀樂舞止讀祝獻官跪讀<lb/>
　祝官取祝版於神右跪讀畢樂舞作俯伏興平身再<lb/>
　拜樂舞止　亞獻終獻並如初獻儀惟不讀祝　飲<lb/>
　福受胙贊引引獻官詣飲福位再拜平身少前跪搢<lb/>
　笏執爵祭酒飲福酒以爵復於坫奉俎者進俎獻官<lb/>
　受俎以俎授執事者出笏俯伏興平身再拜復位<lb/>
<pb n="KR2m0014_WYG_072-33a"/>
　徹豆掌祭官徹豆已飲福受胙者不拜在位官皆再<lb/>
　拜　送神樂作獻官以下皆再拜祝人取祝幣人取<lb/>
　幣詣望燎位　望燎贊引引獻官詣望燎位執事者<lb/>
　以祝版幣饌置於燎壇贊禮唱可燎執事者舉炬火<lb/>
　燔之柴半燎贊禮唱禮畢獻官以下各以次出<lb/>
　　<hi>臣</hi>等謹按合祀神祇遣官致祭乃洪武三年定制<lb/>
　　至嘉靖十年建神祇壇同日異時致祭非丑未辰<lb/>
　　戍年亦遣大臣攝其儀俱不見㑹典兹從明集禮<lb/>
<pb n="KR2m0014_WYG_072-33b"/>
　　採録雖非當時見行之禮其儀節亦略可考見云<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷七十二<lb/>
</p>
<p>
</p>
  </div>
</body>
</text>
</TEI>
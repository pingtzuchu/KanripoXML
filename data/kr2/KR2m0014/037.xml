<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_037-1a"/>
欽定四庫全書<lb/>
欽定續文獻通考卷三十七<lb/>
　選舉考<lb/>
　　賢良方正<hi>制科</hi>　<hi>訪求薦舉附</hi>
宋寧宗嘉定五年詔求懷徳抱材之士<lb/>
　詔曰方今人才非止一途然山林畎畆之間懷徳抱<lb/>
　材不求聞達者豈無其人所在監司守臣愽加採訪<lb/>
　具以名聞毋為文具<lb/>
<pb n="KR2m0014_WYG_037-1b"/>
八年九月詔舉士人有節行才識學術素為鄉黨推重<lb/>
不求聞達者<lb/>
　時以明堂大禮成故有是詔命監司帥臣同加搜訪<lb/>
　毎路一二人仍與本州長吏具從來所為事實所通<lb/>
　學術連銜保明奏聞三省再加訪察如所舉不妄特<lb/>
　與擢用<lb/>
　是年三月應賢良方正能直言極諫科何致坐妄造<lb/>
　事端熒惑衆聽配廣西牢城<lb/>
<pb n="KR2m0014_WYG_037-2a"/>
理宗寶慶元年正月詔舉賢良<lb/>
　至二年正月召布衣李心傳赴闕授史館校勘賜進<lb/>
　士出身寶祐二年正月以饒州布衣饒魯不事科舉<lb/>
　一意經學補迪功郎饒州教授景定元年以趙景緯<lb/>
　歐陽守道陳大中有靜退之節授景緯秘書郎守道<lb/>
　史館校閲大中主管禮兵架閣文字四年四月以婺<lb/>
　州布衣何基建寧府布衣徐璣得理學之傳詔各補<lb/>
　迪功郎基授婺州教授兼麗澤書院山長璣建寧府<lb/>
<pb n="KR2m0014_WYG_037-2b"/>
　教授兼建安書院山長<lb/>
嘉熈三年設詞學科<lb/>
　臣僚奏詞科實代王言久不取人日就廢弛葢試之<lb/>
　太嚴故習之者少今欲除愽學宏詞從舊三歲一試<lb/>
　外更降等立科止試文詞不責記問命題止分兩場<lb/>
　引試須有出身人就禮部投狀獻所業如試教官例<lb/>
　每一歲附銓闈引試惟取合格不必拘額中選者與<lb/>
　堂除教授已係教官資序及京官不願就教授者京<lb/>
<pb n="KR2m0014_WYG_037-3a"/>
　官减磨勘選人循一資他時北門西掖南宮舎人之<lb/>
　任則擇文墨超卓者用之其科目則去宏博二字止<lb/>
　稱詞學科從之至淳祐初仍罷<lb/>
景定二年詔禮部國子監以有出身人附銓試場應詞<lb/>
學科如嘉熈三年之制<lb/>
度宗咸淳二年以太傅陳夀孫言太學増試宏詞科<lb/>
五年詔舉人材<lb/>
　左史陳懋欽薦人才王績翁等三十員<lb/>
<pb n="KR2m0014_WYG_037-3b"/>
遼聖宗統和十二年十一月詔郡邑貢明經茂材異等<lb/>
之士<lb/>
道宗清寧二年六月詔宰相舉才能之士<lb/>
咸雍六年五月設賢良科<lb/>
　應是科者令先以所業十萬言進<lb/>
十年六月御永安殿策賢良<lb/>
天祚帝乾統二年閏六月䇿賢良<lb/>
金章宗明昌元年三月初設應制及宏詞科<lb/>
<pb n="KR2m0014_WYG_037-4a"/>
　先是上封事者乞鄉以八行貢春官及設制舉宏詞事<lb/>
　下尚書省集百官議戸部尚書鄧儼等謂成周鄉舉里<lb/>
　選法卒不可復設科取士各隨其時八行者乃宋人取<lb/>
　周禮之六行孝友睦婣任恤加之中和為八也凡人之<lb/>
　行莫大於孝亷今已有取孝亷之法及民有才能徳行<lb/>
　者令縣官薦之犯十惡姦盜者不得應試亦六徳六行<lb/>
　之遺意也夫制舉宏詞盖天子待非常之士若設此科<lb/>
　不限進士并選人試之中選擢之臺閣則人自勉矣從<lb/>
<pb n="KR2m0014_WYG_037-4b"/>
　之於是設賢良方正能直言極諫愽學宏材達於從政<lb/>
　等科試無常期上意欲行即告天下聴内外文武六品以<lb/>
　下職官無公私過者從内外五品以上薦於所屬詔試<lb/>
　之若草澤士徳行為鄉里所服者則從府州薦之凡試<lb/>
　則先投所業策論三十道於學士院視其詞理優者委官<lb/>
　以羣經子史内出題一日試論三道如可則廷試策一道不<lb/>
　拘常務取其無不通貫者優等遷擢之宏詞科試詔誥<lb/>
　章表露布檄書皆用四六誡諭頌箴銘序記則或依古<lb/>
<pb n="KR2m0014_WYG_037-5a"/>
　今體或㕘用四六於毎舉賜第後進士及在官六品<lb/>
　以下無公私罪者從在外官薦之令試策官出題就<lb/>
　考通試四題分二等上等遷兩官次等遷一官臨時<lb/>
　取㫖授之<lb/>
三年十月諭尚書省訪求博物多知之士<lb/>
承安二年三月始定保舉徳行才能格<lb/>
　自明昌四年以後郡縣所舉徳行才能之士往往賜<lb/>
　同進士出身或賜及第而胡光謙則特授將仕郎太<lb/>
<pb n="KR2m0014_WYG_037-5b"/>
　常寺奉禮郎文商則授國子教授特遷登仕郎李奬<lb/>
　則給主簿半俸終身無定例焉至是定其格至泰和<lb/>
　元年以徳行才能非進士科所能盡省臣奏在周禮<lb/>
　大司徒以鄉三物教萬民而賔興之所謂萬民農工<lb/>
　商賈皆是也前代立賢無方如版築之士鼓刀之叟<lb/>
　垂光簡册者不可勝舉今草澤隱逸才行兼備者宜<lb/>
　令謀克及司縣保舉按察司具聞以旌用之時已降<lb/>
　令文命復宣㫖申之<lb/>
<pb n="KR2m0014_WYG_037-6a"/>
元世祖中統二年三月命宣撫司官舉文學才識可以<lb/>
從政及茂材異等列名以聞<lb/>
至元十三年二月詔凡山林隱逸名士所在官司具以<lb/>
名聞<lb/>
　時江南初平故有是詔其後十八年二十八年詔亦<lb/>
　如之<lb/>
　　元史諤爾根薩里傳曰至元二十一年諤爾根薩<lb/>
　　里擢左侍儀奉御勸帝治天下必用儒術宜招致<lb/>
<pb n="KR2m0014_WYG_037-6b"/>
　　山澤道徳之士以備任使帝深嘉納遣使求賢置<lb/>
　　集賢館待之即以諤爾根薩里為集賢館學士凡<lb/>
　　士之應詔者命館穀之飲食供帳車服之盛皆喜<lb/>
　　過望即弗稱㫖者亦請加賚遣還有官宣徽者欲<lb/>
　　隂敗其事故盛陳所給廪餼于内前帝過問焉對<lb/>
　　曰此一士之日給也帝怒曰汝欲使朕見而損之<lb/>
　　耶十倍此以待天下士猶恐不至况欲損之誰肯<lb/>
　　來者<lb/>
<pb n="KR2m0014_WYG_037-7a"/>
二十三年三月遣侍御史程文海訪求江南人材<lb/>
　御史臺臣言近奉㫖按察司㕘用南人非臣等所知<lb/>
　宜令侍御史行御史臺事程文海與行臺官博採公<lb/>
　潔知名之士具以名聞帝命賫詔以往<lb/>
成宗大徳九年詔求山林間有徳行文學識治道者<lb/>
仁宗延祐元年正月勑各省平章為首者及漢人省臣<lb/>
一員專意訪求遺逸先以名聞而後致之<lb/>
七年十一月<hi>時英宗已即位</hi>詔舉才徳髙邁深明治道之士<lb/>
<pb n="KR2m0014_WYG_037-7b"/>
　詔曰比歲設立科舉以取人才尚慮高尚之士晦迹<lb/>
　邱園無從可致各處其有隠居行義才徳髙邁深明<lb/>
　治道不求聞達者所在官司具姓名行實牒報本道<lb/>
　亷訪司覆奏察問以備録用<lb/>
英宗至治三年正月命搜訪山林隱逸之士<lb/>
　中書平章政事拜住言前集賢侍講學士趙居信直<lb/>
　學士呉澄皆有徳老儒請徵用之帝喜曰鄕言適副<lb/>
　朕心更當搜訪山林隠逸之士遂以居信為翰林學<lb/>
<pb n="KR2m0014_WYG_037-8a"/>
　士承㫖澄為學士<lb/>
泰定帝泰定二年九月遣使宣撫諸道有晦迹邱園才<lb/>
堪輔世者具以名聞<lb/>
　　<hi>臣</hi>等謹按元時用人多由薦舉後雖科舉間行而<lb/>
　　以徵授官者正未可一二數其辭不就職而屢召<lb/>
　　不起者杜瑛張特立杜本孫轍何中武恪皆見隠<lb/>
　　逸傳外又有趙復許謙龍仁夫劉岳申韓性張樞<lb/>
　　彭炳鄭玉諸人玉以忠義著尤為志節之士<lb/>
<pb n="KR2m0014_WYG_037-8b"/>
明太祖洪武元年九月詔起懷才抱徳隠於巗穴之士<lb/>
　初帝下金陵辟儒士范祖幹葉儀克婺州召儒士許<lb/>
　元胡翰等日講經史治道克處州徵耆儒宋濓劉基<lb/>
　章溢葉琛至建康創禮賢館處之以濓為江南等處<lb/>
　儒學提舉溢琛為營田僉事基留帷幄預謀議甲辰<lb/>
　三月勅中書省自今有能上書陳言敷宣治道武畧<lb/>
　出衆者㕘軍及都督府具以名聞或不能文章而識<lb/>
　見可取許詣闕面陳其事郡縣官年五十以上者雖<lb/>
<pb n="KR2m0014_WYG_037-9a"/>
　練達政事而精力既衰宜令有司選民間俊秀年二<lb/>
　十五以上資性明敏有學識才幹者辟赴中書與年<lb/>
　老者㕘用之十年以後老者休致而少者已熟於事<lb/>
　如此則人才不乏而官使得人其下有司宣布此意<lb/>
　於是州縣歲舉賢才及武勇謀畧通曉天文之士間<lb/>
　及兼通書律者既而嚴選舉之禁有濫舉者逮治之<lb/>
　呉元年遣起居注呉林魏觀等以幣帛求遺賢於四<lb/>
　方至是復下詔曰天下之事天下之賢共理之今賢<lb/>
<pb n="KR2m0014_WYG_037-9b"/>
　士多隠巗穴豈有司失於敦勸歟朝廷疎於禮待歟<lb/>
　抑朕寡昧不足致賢將在位者壅蔽使不上達歟不<lb/>
　然賢士大夫㓜學壯行豈甘没世而已哉天下甫定<lb/>
　朕願與諸儒講明治道有能輔朕濟民者有司禮遣<lb/>
　是年徵天下賢才至京授以守令至冬又遣文元吉<lb/>
　詹同魏觀呉輔趙夀等分行天下訪求之<lb/>
六年二月詔有司察舉賢才<lb/>
　自元年詔後三年又諭廷臣曰六部總領天下之務<lb/>
<pb n="KR2m0014_WYG_037-10a"/>
　非學問愽洽才徳兼美之士不足以居之慮有隠居<lb/>
　山林或屈在下僚者其令有司悉心推訪至是詔曰<lb/>
　賢才國之寶也古聖王勞於求賢若高宗之於傅説<lb/>
　文王之於吕尚彼二君者豈其智不足哉顧皇皇於<lb/>
　版築鼔刀之徒者葢賢才不備不足以為治鴻鵠之<lb/>
　能逺舉者為其有羽翼也蛟龍之能騰躍者為其有<lb/>
　鱗鬛也人君之能致治者為其有賢人而為之輔也<lb/>
　山林之士徳行文藝可稱者有司采舉備禮遣送到<lb/>
<pb n="KR2m0014_WYG_037-10b"/>
　京朕將任用之以圖至治於是遂罷科舉别令有司<lb/>
　察舉賢才以徳行為本而文藝次之其目曰聰明正<lb/>
　直曰賢良方正曰孝弟力田曰儒士曰孝亷曰秀才<lb/>
　曰人才曰耆民皆禮送京師不次擢用其後十二年<lb/>
　十三年十八年屢詔舉行悉倣此制<lb/>
十五年五月遣行人訪經明行修之士<lb/>
　八月命徵至秀才分六科試用九月吏部以經明行<lb/>
　修之士鄭韜等三千七百餘人入見令舉所知復遣<lb/>
<pb n="KR2m0014_WYG_037-11a"/>
　使徵之韜等授布政使參政等官有差時中外大小<lb/>
　臣工下至倉庫司局諸雜流皆得推舉文學才幹之<lb/>
　士其被薦而至者又令轉薦以故山林巗穴草茅窮<lb/>
　居無不獲自達於上由布衣而登大僚者不可勝數<lb/>
　耆儒鮑恂余詮全思誠張長年軰年九十餘徵至京<lb/>
　師命為文華殿大學士儒士王本杜斆趙民望呉源<lb/>
　特置為四輔官兼太子賔客賢良郭有道欒世英徐<lb/>
　景昇李延中蔣安素薛正言張瑞余應舉馬衛許安<lb/>
<pb n="KR2m0014_WYG_037-11b"/>
　范孟宗何徳忠孫仲賢王福王清秀才范敏曾泰税<lb/>
　户人材鄭沂赫從道儒士趙翥張子源張宗徳呉顒<lb/>
　張璲王亷鄭孔麟王徳常黃桐生耆儒劉堉關賢明<lb/>
　經張文通阮仲志聰明張大亨金思存等皆立膺顯<lb/>
　擢其以漸而躋貴仕者又無算也洎科舉復設兩途<lb/>
　並用亦未嘗畸重輕至建文永樂間薦舉起家有内<lb/>
　授翰林外授藩司者而楊士竒以處士陳濟以布衣<lb/>
　遽命為太祖實録總裁官其不拘資格類如此<lb/>
<pb n="KR2m0014_WYG_037-12a"/>
十九年七月詔舉經明行修練達時務之士年七十以<lb/>
下者郡縣禮送京師<lb/>
　諭禮部曰古之老者雖不任以政至於諮詢謀謨則<lb/>
　老者閲歴多而見聞廣達於事情周於物理有可資<lb/>
　者比來有司不體朕意士有耆年便置不問豈知老<lb/>
　成古人所重文王用吕尚而興穆公不聽蹇叔而敗<lb/>
　伏生雖老猶足傳經豈可槩以耄而棄之也乃命年<lb/>
　六十以上七十以下者置翰林以備顧問四十以上<lb/>
<pb n="KR2m0014_WYG_037-12b"/>
　六十以下者則於六部及布按兩司用之<lb/>
三十一年十一月<hi>時惠帝已即位</hi>令内外羣臣各舉山林巗穴<lb/>
懷才抱徳及優通文學之士<lb/>
成祖永樂五年六月勅新城侯張輔等訪求交趾人才<lb/>
禮遣赴京師<lb/>
宣宗宣徳七年八月敕京官三品以上舉才行文學之<lb/>
士<lb/>
八年四月詔有司各舉賢良方正一人<lb/>
<pb n="KR2m0014_WYG_037-13a"/>
　至英宗正統元年行在吏部言宣徳間嘗詔天下布<lb/>
　按二司及府州縣官舉賢良方正各一人迄今尚舉<lb/>
　未已宜止之帝以朝廷求賢不可止自今來者六部<lb/>
　都察院堂上官考試中者録用不中者黜之<lb/>
英宗天順元年四月詔處士中有學貫天人才堪經濟<lb/>
隱居髙蹈不求聞達者所司具實奏聞<lb/>
　十月徵江西處士呉與弼至京命為左諭徳不受遣<lb/>
　行人送歸禮遇特異至憲宗成化十九年廣東舉人<lb/>
<pb n="KR2m0014_WYG_037-13b"/>
　陳獻章被薦授翰林檢討而聽其歸孝宗時浙江儒<lb/>
　士潘辰世宗時南直𨽻生員文徵明永嘉儒士葉㓜<lb/>
　學皆以薦授翰林院待詔神宗時湖廣舉人瞿九思<lb/>
　亦授待詔江西舉人劉元卿授國子監博士江西處<lb/>
　士章潢僅遥授順天府訓導而直𨽻處士陳繼儒四<lb/>
　川舉人楊思心等雖皆被薦下之禮部而已<lb/>
孝宗𢎞治十年令府州縣正官保舉山林隱逸之士懷<lb/>
才抱徳經明行修衆所推服者巡按及布按二司官覆<lb/>
<pb n="KR2m0014_WYG_037-14a"/>
實奏送吏部量才擢用如所舉不當保勘官並坐<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_037-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_099-1a"/>
欽定四庫全書<lb/>
欽定續文獻通考卷九十九<lb/>
　王禮考<lb/>
　　國恤<lb/>
宋寧宗嘉定十七年閏八月<hi>理宗即位</hi>詔宫中自服三年喪<lb/>
　明年改元寳慶七月禮部侍郎真徳秀言三年之喪<lb/>
　行於宫壼非獨衰麻在躬而已哀慕之存於心者不<lb/>
　可頃刻忘憂戚之形於色者不可斯湏已古者卒哭<lb/>
<pb n="KR2m0014_WYG_099-1b"/>
　而廬居小祥而堊室今雖未能如昔然居處之制不<lb/>
　可不極其樸素也古者服喪非有疾不飲酒食肉今<lb/>
　雖未能如昔然饔人大官之供不可不極其菲儉也<lb/>
　古者終喪不處於内今雖未能如昔然防㣲謹獨屏<lb/>
　逺聲色不可不極其嚴也食則見先帝於羔立則見<lb/>
　先帝於墻庶不負罔極之恩昭純孝之實儻因移御<lb/>
　之適凡所以自奉者稍異於居喪之儀則雖衰麻在<lb/>
　躬猶不服也<lb/>
<pb n="KR2m0014_WYG_099-2a"/>
　　<hi>臣</hi>等謹按王圻續通考載寧宗時侍講朱熹論喪<lb/>
　　服劄乃據寧宗即位日不行承重禮言之已詳馬<lb/>
　　端臨考又載嘉定十七年皇太后皇帝始御素幄<lb/>
　　垂簾聴政宰執奏埀簾外朝之禮請酌髙宗典故<lb/>
　　而行從之理宗寳慶元年詔以日易月之制雖已<lb/>
　　仰遵先帝遺烈然吾與嗣君心實未安宫中自服<lb/>
　　三年喪二年八月大祥帝詣几筵行奠祭禮考紀<lb/>
　　志皆不載附録於此<lb/>
<pb n="KR2m0014_WYG_099-2b"/>
理宗紹定五年十二月羣臣凡七表請聴政詔外朝大<lb/>
典不敢輕改宫中自服三年<lb/>
　　<hi>臣</hi>等謹按王圻續通考載寧宗恭聖仁烈楊皇后<lb/>
　　遺詔曰國事方殷毋庸過哀宜從權制皇帝成服<lb/>
　　三日聴政喪紀以日易月大臣更加開釋勿致摧<lb/>
　　傷百官入臨隨地之宜諸道州府長吏以下三日<lb/>
　　釋服在京禁音樂百日在外一月無禁祠祀嫁娶<lb/>
　　沿邉不用舉哀考紀志皆不載未知何所本也又<lb/>
<pb n="KR2m0014_WYG_099-3a"/>
　　云乙巳帝詣慈明殿行大祥祭奠禮不繫以月則<lb/>
　　更踈矣<lb/>
景定五年十月<hi>度宗即位</hi>宰執文武百官詣祥曦殿表請聽<lb/>
政不允十一月凡七表始從之御後殿詔躬行三年喪<lb/>
　　王圻曰遺詔如紹定五年故事<lb/>
　　<hi>臣</hi>等謹按宋史禮志自孝宗以降外庭雖用易月<lb/>
　　之制而宫中實行三年之喪云<lb/>
遼太宗天顯八年十一月以太皇太后喪遣使告哀於<lb/>
<pb n="KR2m0014_WYG_099-3b"/>
唐及人皇王倍　大同元年四月<hi>世宗即位</hi>次定州命天徳<lb/>
朔古觧里等䕶梓宫先赴上京<lb/>
世宗天禄五年九月<hi>穆宗即位</hi>遣劉家訓告哀於漢十一月<lb/>
漢周南唐各遣使來弔<lb/>
聖宗統和元年正月朔以<hi>景宗</hi>大行在殯不受朝二月以<lb/>
先帝遺物賜皇族及近臣　二十七年十二月以聖神<lb/>
定獻皇后<hi>景宗后也</hi>崩遣使報哀於宋夏髙麗詔免賀千齡<lb/>
節　二十八年正月辛亥朔不受賀癸酉奉安梓宫於<lb/>
<pb n="KR2m0014_WYG_099-4a"/>
乾州菆塗殿二月髙麗遣使來弔祭即遣使饋遺物於<lb/>
宋仍遣使謝宋弔祭<lb/>
興宗景福元年<hi>即聖宗太平十一年</hi>六月遣使告哀於宋及髙麗<lb/>
奉梓宫殯於承安山太平殿七月髙麗遣使弔慰是月<lb/>
謁太平殿焚先帝所御弓矢八月遷梓宫於菆塗殿九<lb/>
月宋遣王隨等致祭王騣等來慰兩宫是月焚弧矢鞍<lb/>
勒於菆塗殿夏國遣使來慰以宋使弔慰䘮服臨菆塗殿遣<lb/>
御史中丞耶律翥等謝宋弔慰十月遣工部尚書高徳<lb/>
<pb n="KR2m0014_WYG_099-4b"/>
順等致先帝遺物於宋夏國遣使來賻閏十月謁菆塗<lb/>
殿閲元宫閟器十一月率百僚奠於菆塗殿出先帝服<lb/>
御玩好焚之<lb/>
道宗清寧元年<hi>即興宗重熈二十四年</hi>八月帝即位哀慟不聴政<lb/>
百僚上表固請許之遣使報哀於宋及夏高麗九月以<lb/>
先帝遺物遺宋遣使賜高麗夏國先帝遺物十一月冬<lb/>
至不受羣臣賀　四年正月以太皇太后喪遣使報哀<lb/>
於宋夏四月宋遣使弔祭　太康二年三月以仁懿皇<lb/>
<pb n="KR2m0014_WYG_099-5a"/>
后<hi>興宗后也</hi>崩遣使報哀於宋及髙麗夏國以遺物遣使遺<lb/>
宋夏六月宋及髙麗夏國各遣使弔祭<lb/>
天祚帝乾統元年<hi>即道宗夀隆七年</hi>二月遣使告哀於宋及西<lb/>
夏髙麗四月宋遣王潜等來弔祭髙麗夏國各遣使慰<lb/>
奠<lb/>
喪儀<lb/>
　先帝小殮前一日皇帝喪服上香奠酒哭臨其夜北<lb/>
　院樞密使契丹行宫都部署入小殮翼日遣北院樞<lb/>
<pb n="KR2m0014_WYG_099-5b"/>
　密副使林牙以所賻器物置之幽宫行塟禮<hi>餘詳山陵門</hi>
　聖宗崩興宗哭臨於菆塗殿大行之夕四鼓終帝率<lb/>
　羣臣入柩前三致奠奉柩出殿之西北門就輼輬車<lb/>
　藉以素䄄巫者祓除之詰旦發引至葬所凡五致奠<lb/>
　太巫祈禳皇族外戚大臣諸京官以次致祭乃以衣<lb/>
　弓矢鞍勒圖畫馬駝儀衛等物皆燔之嗣道宗崩有<lb/>
　司奉喪服天祚帝問禮於總知翰林院事耶律固始<lb/>
　服斬衰皇族外戚使相矮墩官及郎君服如之餘官<lb/>
<pb n="KR2m0014_WYG_099-6a"/>
　及承應人皆白枲衣巾以入哭臨特哩衮三父房南<lb/>
　府宰相約尼詳衮九奚首郎君伊勒希巴國舅詳衮<lb/>
　十扎薩克郎君南院大王郎君各以次薦奠進鞍馬<lb/>
　衣襲犀玉帶等物表列其數讀訖焚表諸國所賻器<lb/>
　物親王諸京留守奠祭進賻物亦如之<lb/>
宋使祭奠弔慰儀<lb/>
　太皇太后至菆塗殿服喪服太后於北間南面埀簾<lb/>
　坐皇帝於南間北面坐宋使至幕次宣賜素服皂帶更<lb/>
<pb n="KR2m0014_WYG_099-6b"/>
　衣訖引南北臣僚入班立定自矮墩以下並上殿依<lb/>
　位立先引祭奠使副捧祭文南洞門入殿上下臣僚<lb/>
　並舉哀至丹墀立定西上閤門使自南階下受祭文<lb/>
　上殿啟封置於香案哭止祭奠禮物列殿前引使副<lb/>
　南階上殿至褥位立揖再拜引大使近前上香退再<lb/>
　拜大使近前跪捧臺琖進奠酒三教坊奏樂退再拜<lb/>
　揖中書二舍人跪捧祭文引大使近前俛伏跪讀訖<lb/>
　舉哀引使副下殿立定哭止禮物擔牀出畢引使副<lb/>
<pb n="KR2m0014_WYG_099-7a"/>
　近南面北立勾弔慰使副南洞門入四使同見大行<lb/>
　皇帝靈次皇太后别殿坐服喪服先引北南面臣僚<lb/>
　並於殿上下依位立弔慰使副捧書匣右入當殿立<lb/>
　閤門使右下殿受書匣上殿奏封全開讀訖引使副<lb/>
　南階上殿傳達弔慰訖退下殿立引禮物擔牀過畢<lb/>
　引使副近南北面立勾祭奠使副入四使同見鞠躬<lb/>
　再拜不出班奏聖躬萬福再拜出班謝面天顔又再<lb/>
　拜立定宣徽傳聖㫖撫問就位謝再拜引出歸幕次<lb/>
<pb n="KR2m0014_WYG_099-7b"/>
　皇帝御南殿服喪服使副入見如見皇太后儀加謝<lb/>
　逺接撫問湯藥再拜次宣賜使副并從人祭奠使副<lb/>
　别賜讀祭文例物即日就館賜宴高麗夏國奉弔進<lb/>
　賻等使禮畧如之道宗崩天祚皇帝問禮於耶律固<lb/>
　宋國遣使弔及致祭歸賵皇帝喪服御遊仙之北别<lb/>
　殿使入門皇帝哭使者詣柩前上香讀祭文訖又哭<lb/>
　有司讀遺詔慟哭使者出少頃復入陳賻賵於柩前<lb/>
　皇帝入臨哭退更衣御游仙殿南之幄殿使者入見<lb/>
<pb n="KR2m0014_WYG_099-8a"/>
　且辭勅有司賜宴於館<lb/>
金太宗天㑹元年<hi>即太祖天輔元年</hi>十二月遣貝勒李靖如宋<lb/>
告哀　二年四月宋遣使來弔喪以高珠巴克等充遺<lb/>
留國信使如宋　三年正月夏國遣使奠幣　十三年<lb/>
正月<hi>熈宗即位</hi>遣使告哀於齊高麗夏三月齊高麗使來弔<lb/>
祭詔諸國使賜宴不舉樂　十四年<hi>時熈宗未改元仍稱天會</hi>正月<lb/>
太皇太后赫舍哩氏崩三月高麗遣使來弔<lb/>
熈宗皇統三年正月朔以皇太子濟安喪不御殿三月<lb/>
<pb n="KR2m0014_WYG_099-8b"/>
太皇太后唐古氏崩五月致祭太皇太后七月亦如之<lb/>
　四年正月祭欽仁皇后<hi>即皇太后唐古氏諡</hi>哭盡哀<lb/>
海陵貞元元年九月有司言太后園陵未畢合停冬享<lb/>
及祫祭從之<lb/>
　　金史后妃傳曰是年四月海陵母大氏崩詔尚書<lb/>
　　省應隨朝官至五月一日方治事中都自四月十<lb/>
　　九日為始禁樂一月外路自詔書到日後官司三<lb/>
　　日不治事禁樂一月聲鐘七晝夜三年大祥海陵<lb/>
<pb n="KR2m0014_WYG_099-9a"/>
　　率後宫奠哭於菆宫時將遷山陵於大房山故大<lb/>
　　氏猶在菆宫也<lb/>
世宗大定二十一年二月以元妃李氏之喪致祭興徳<lb/>
宫<lb/>
　時過市肆不聞樂聲謂宰臣曰豈以妃故禁之耶細<lb/>
　民日作而食若禁之是廢其生計也其勿朕前將詣<lb/>
　興徳宫有司請由薊門朕恐妨市民生業特從他道<lb/>
　顧見街衢門肆或有毁撤障以簾箔何必爾也自今<lb/>
<pb n="KR2m0014_WYG_099-9b"/>
　勿復毁撤<lb/>
　　后妃傳曰帝如春水次長春宫元妃李氏以疾薨<lb/>
　　詔允成允蹈允濟允徳皆服衰絰居喪<hi>允蹈允濟生允徳妃所</hi>
　　<hi>允成母昭儀梁氏早卒帝命允成為妃飬子</hi>皇太子及扈從臣僚奉慰<lb/>
　　於芳明殿留守官唐古安禮等上表奉慰御史中<lb/>
　　丞張九思提控殯事少府監左光慶等典領鹵簿<lb/>
　　儀仗宫籍監别治殯所還殯京師入自崇智門百<lb/>
　　官郊迎親戚迎奠道路殯於興徳宫西位别室迨<lb/>
<pb n="KR2m0014_WYG_099-10a"/>
　　帝至京師幸興徳宫致奠比𦵏三致奠<lb/>
二十五年六月遣左宣徽使唐古鼎詣京師致祭皇太<lb/>
子允恭命皇太子妃及諸皇孫執喪並用漢儀九月帝<lb/>
至自上京臨奠皇太子於熈春園<lb/>
　先是帝如上京皇太子守國留中都至是薨帝自上<lb/>
　京還次天平山好水川訃聞為位臨奠於行宫之南<lb/>
　大慟者乆之親王百官皇族命婦及侍衛皆㑹哭帝<lb/>
　號泣還宫比至中都為位奠哭者凡七太子在儲位<lb/>
<pb n="KR2m0014_WYG_099-10b"/>
　乆恩徳在人者深毎日三時哭臨侍衛軍士皆争入<lb/>
　臨伏哭於承華殿下聲殷如雷中都百姓市門巷端<lb/>
　為位慟哭<lb/>
二十九年正月<hi>章宗即位</hi>以即位詔中外賜内外官覃恩兩<lb/>
重三品以上者一重免今嵗租税并自來懸欠係官等<lb/>
錢鰥寡孤獨人絹一匹米二石遣大理卿王元徳等報<lb/>
哀於宋高麗夏二月始聽政三月夏國遣使來弔四月<lb/>
遣使來祭宋遣使來弔祭六月高麗遣使來弔祭及㑹<lb/>
<pb n="KR2m0014_WYG_099-11a"/>
𦵏<lb/>
　　<hi>臣</hi>等謹按金史禮志謂世宗開祥定所以議禮嘗<lb/>
　　圖凶儀鹵簿十三節以備大𦵏迨宣宗南播冊籍<lb/>
　　莫尋凶禮闕焉考章宗紀是年正月癸巳即位二<lb/>
　　月癸亥始聽政計相距凡三十日盖亦以日易月<lb/>
　　之制也然自此凡遇正旦及天壽節並以喪不受<lb/>
　　朝賀后妃傳明昌元年禮官議以五月奉上顯宗<lb/>
　　孝懿皇太后冊寳后弗許帝屢為之請后曰今世<lb/>
<pb n="KR2m0014_WYG_099-11b"/>
　　宗服未終遽衣錦繡佩珠玉於禮何安當俟服闋<lb/>
　　行之帝諭有司曰太后執意甚堅其待來年是可<lb/>
　　知三年之喪金固不廢矣<lb/>
章宗明昌元年正月朔改元不受朝賀九月朔天壽節<lb/>
亦如之　二年正月朔不受朝辛酉孝懿皇后圗克坦<lb/>
氏崩以左副都㸃檢㐭等報哀於宋高麗夏甲戌百官<lb/>
表請聽政不許二月壬午復如之壬辰始視朝三月宋<lb/>
高麗夏各遣使來弔祭九月朔天壽節不受朝<lb/>
<pb n="KR2m0014_WYG_099-12a"/>
　是嵗正月庚午太師尚書令淄王圗克坦克寧薨章<lb/>
　宗欲親為燒飯時梓宫在殯右諌議大夫兼禮部侍<lb/>
　郎張暐奏仰惟聖慈追念勲臣恩禮隆厚孰不感勸<lb/>
　太祖時享尚且權停若為大臣燒飯禮有未安今已<lb/>
　降恩㫖聖意至厚人皆知之乞俯從典禮則兩全矣<lb/>
　從之<lb/>
三年正月乙巳朔不受朝丙辰以孝懿皇后小祥從尚<lb/>
書省請依明昌元年世宗忌辰例諸王陪位服慘素去<lb/>
<pb n="KR2m0014_WYG_099-12b"/>
金玊之飾百官不視事禁音樂屠宰九月庚午朔天壽<lb/>
節不受朝　四年正月朔以喪不受朝四月朔始舉樂<lb/>
　霍王從彝母早死温妃舒穆嚕氏養之明昌六年温<lb/>
　妃薨章宗問從彞喪服於禮部尚書張暐暐奏慈母服<lb/>
　齊衰三年桐杖布冠禮也從彝近親至尊厭降與臣<lb/>
　下不同乞於未𦵏以前服白布衣絹巾既𦵏止用素<lb/>
　服終制朝㑹從吉帝從其奏<lb/>
泰和八年十二月<hi>衛紹王即位</hi>詔路府州縣服七日<lb/>
<pb n="KR2m0014_WYG_099-13a"/>
衛紹王至寧元年九月<hi>時宣宗已即位</hi>臨奠於衛紹王第有司<lb/>
奏舊禮當設座哭帝命撤坐伏哭盡哀勅有司以禮改<lb/>
𦵏<lb/>
宣宗貞祐三年正月皇太子守忠薨帝臨奠於殯所有<lb/>
司奏辰日不哭<hi>是日壬辰</hi>帝曰父子至親何可拘忌十二月<lb/>
皇太孫鑑薨以殤無祭享之制諭宣徽院免元日親王<lb/>
公主進酒禮官奏正旦宋遣來賀不宜輟朝朝不舉樂<lb/>
服色如常儀<lb/>
<pb n="KR2m0014_WYG_099-13b"/>
哀宗正大元年正月戊戌朔詔改元庚子帝居廬百官<lb/>
始奏事戊午始視朝六月宰執請擊鞠以新喪不許<lb/>
元仁宗延祐七年正月皇太子碩徳巴拉哀毁過禮素<lb/>
服寢於地日歠一粥三月十一日庚寅即位於大明殿<lb/>
詔赦天下<lb/>
英宗至治二年九月太皇太后崩十月享太廟以國哀<lb/>
迎香去樂<lb/>
　　<hi>臣</hi>等謹按元史祭祀志凡宫車晏駕棺用香楠木<lb/>
<pb n="KR2m0014_WYG_099-14a"/>
　　中分為二刳肖人形其廣狹長短僅足容身而已<lb/>
　　殮用貂皮襖皮㡌其鞾韈繫腰盒鉢俱用白粉皮<lb/>
　　為之殉以金壺瓶二盞一碗碟匙箸各一殮訖用<lb/>
　　黄金為篐四條以束之輿車用白氊青縁納竒實<lb/>
　　為簾覆棺亦以納竒實為之前行用䝉古巫媪一<lb/>
　　人衣新衣騎馬牽馬一匹以黃金飾鞍轡籠以納<lb/>
　　竒實謂之金靈馬日三次用羊奠祭<hi>本輟耕録</hi>王圻謂<lb/>
　　元之喪禮不可考大抵因其國俗者此也<lb/>
<pb n="KR2m0014_WYG_099-14b"/>
明太祖洪武三十一年閏五月<hi>惠帝即位</hi>詔行三年喪羣臣<lb/>
請以日易月諭曰朕非效古人亮隂不言也朝則麻冕<lb/>
裳退則齊衰杖絰食則饘粥郊社宗廟如常禮遂命定<lb/>
儀以進<lb/>
　先是十五年七月孝慈皇后馬氏崩𦵏孝陵至是太<lb/>
　祖遺詔喪祭儀物毋用金玊孝陵山川因其故毋改<lb/>
　作天下臣民哭臨三日皆釋服毋妨嫁娶諸王臨國<lb/>
　中毋至京師諸不在令中者推此令從事<lb/>
<pb n="KR2m0014_WYG_099-15a"/>
惠帝建文元年正月朔受朝不舉樂<lb/>
　四年六月後以遭革除喪𦵏之制皆不傳<lb/>
　　<hi>臣</hi>等謹按明法𫝊録成祖為惠帝發喪遣官致祭<lb/>
　　輟朝三日此可補正史所不載<lb/>
成祖永樂二十七年七月帝北征至榆木川遺詔傳位<lb/>
皇太子喪禮一如髙皇帝遺制<lb/>
　時太監馬雲密與大學士楊榮金㓜孜謀以六軍在<lb/>
　外秘不發喪鎔錫為椑以殮載以龍轝所至朝夕上<lb/>
<pb n="KR2m0014_WYG_099-15b"/>
　膳如常儀榮偕御馬監少監海壽馳訃皇太子八月<lb/>
　至京師皇太子即日遣太孫奉迎至軍中發喪及郊<lb/>
　迎入仁智殿加殮納梓宫<lb/>
　　明史楊士竒𫝊曰服制二十七日期滿禮部尚書<lb/>
　　吕震請即吉大學士楊士竒不可震厲聲叱之吏<lb/>
　　部尚書蹇義兼取二説進明日帝素冠麻衣絰而<lb/>
　　視朝廷臣惟士竒及英國公張輔服如之朝罷帝<lb/>
　　謂左右曰梓宫在殯易服豈臣子所忍言士竒所<lb/>
<pb n="KR2m0014_WYG_099-16a"/>
　　執是也<lb/>
仁宗洪熈元年正月朔御奉天門受朝不舉樂<lb/>
宣宗宣徳十年正月<hi>英宗即位</hi>遵遺詔大事白太皇太后喪<lb/>
制如獻陵故事惟改命婦哭臨自三品以上<lb/>
英宗天順八年正月遺詔罷宫妃殉葬<lb/>
　時帝諭處後事命内監牛玉執筆書之一曰東宫即<lb/>
　位百日成婚二曰定后妃名分三曰勿以殯御殉𦵏<lb/>
　四曰殯殮器服從舊書畢命持付閣臣潤色大學士<lb/>
<pb n="KR2m0014_WYG_099-16b"/>
　李賢等驚愴捧誦歎曰所言闗大體非聖主英明不<lb/>
　能及此而止殉一事尤高出古今真盛徳事也<hi>天順實録</hi>
　　<hi>臣</hi>等謹按英宗罷宫殯殉𦵏李賢等歎為高出古<lb/>
　　今真盛徳事伏讀<lb/>
御批通鑑輯覽曰英宗失徳處不可枚舉史臣乃稱其罷<lb/>
　　宫妃殉𦵏為可法後世夫以宫人殉𦵏自是亂政罷之<lb/>
　　宜耳何足詡為盛徳哉考賢等當日捧手詔頌揚猶屬<lb/>
　　臣下之體而史臣據以為誇羙殊未考英宗之始<lb/>
<pb n="KR2m0014_WYG_099-17a"/>
　　末也<lb/>
憲宗成化二十三年八月<hi>孝宗即位</hi>既除服乃素翼善冠麻<lb/>
衣腰絰視朝不鳴鐘皷百官素服朝叅百日後如常元<lb/>
年正旦時未及小祥帝黃袍御殿受朝次日仍黒翼善<lb/>
冠淺淡服犀帶及大祥神主奉安太廟及奉先殿至禫<lb/>
祭免朝擇日遣官詣陵致祭<lb/>
孝宗𢎞治十七年五月<hi>武宗即位</hi>禮部言百日例應變服但<lb/>
梓宫未入山陵仍請素翼善冠麻布袍服腰絰御西角<lb/>
<pb n="KR2m0014_WYG_099-17b"/>
門視事不鳴鐘皷百官仍素服朝參從之<lb/>
武宗正徳十六年三月興獻王世子厚熜未除服特命<lb/>
襲封帝無嗣遺詔迎王於興邸即位<lb/>
世宗嘉靖四十五年十二月<hi>穆宗即位</hi>令㫖免命婦哭臨<lb/>
穆宗隆慶元年正月未及二十七日帝衰服御宣治門<lb/>
百官素服腰絰奉慰<lb/>
神宗萬厯四十八年八月<hi>光宗即位</hi>禮部言喪服列代皆有<lb/>
制度而㫁自孝宗盖孝宗篤於親喪禮詳且備故武世<lb/>
<pb n="KR2m0014_WYG_099-18a"/>
穆三廟皆宗之今遵舊制以衰服御文華門視事百官<lb/>
素服朝參候梓宫發引除從之<lb/>
喪儀<lb/>
　洪武十五年孝慈高皇后崩禮部引宋制為請於是<lb/>
　命在京文武官及聽除官人給布一疋令自置服皆<lb/>
　斬衰二十七日而除服素服百日凡在京官越三日<lb/>
　素服至右順門外具喪服入臨畢素服行奉慰禮三<lb/>
　日而止武官五品以上文官三品以上命婦亦以第<lb/>
<pb n="KR2m0014_WYG_099-18b"/>
　四日素服至乾清宫入臨用布衫裙鞋去首飾脂粉<lb/>
　其外官服制與京官同聞訃日於公㕔成服命婦服<lb/>
　亦與在京命婦同皆三日而除軍民男女素服三日<lb/>
　禁屠宰在京四十九日在外三日停音樂祭祀百日<lb/>
　嫁娶官停百日軍民一月<lb/>
　三十一年太祖崩禮部定議京官聞喪次日素服烏<lb/>
　紗㡌黒角帶赴内府聽遺詔於本署齋宿朝晡詣几<lb/>
　筵哭越三日成服朝晡哭臨至𦵏乃止自成服日始<lb/>
<pb n="KR2m0014_WYG_099-19a"/>
　二十七日除命婦孝服去首飾由西華門入哭臨諸<lb/>
　王世子王妃郡主内使宫人俱斬衰三年二十七月<lb/>
　除凡臨朝視事素服烏紗㡌黒角帶退朝衰服羣臣<lb/>
　麻布員領衫麻布冠麻鞋麻絰命婦麻布大袖長衫<lb/>
　布盖頭明器如鹵簿神主用栗制度依家禮行人頒<lb/>
　遺詔於天下在外百官詔書到日素服烏紗㡌黒角<lb/>
　帶四拜聽宣讀訖舉哀再四拜三日成服毎旦設香<lb/>
　案哭臨三日除各遣官致祭祭物禮部備<lb/>
<pb n="KR2m0014_WYG_099-19b"/>
　永樂五年成祖仁孝皇后崩自次日輟朝不鳴鐘皷<lb/>
　帝素服御西角門百官素服詣思善門外哭臨畢行<lb/>
　奉慰禮三日成服哭臨如上儀自次日為始各就公<lb/>
　署齋宿二十七日止文武四品以上命婦成服日為<lb/>
　始詣思善門内哭臨三日聽選辦事官俱喪服人材<lb/>
　監生吏典僧道坊廂耆老各素服自成服日始赴應<lb/>
　天府舉哀三日餘悉遵高后時儀又定諸王公主等<lb/>
　服制世子郡王皆齊衰不杖期世子郡王妃郡主皆<lb/>
<pb n="KR2m0014_WYG_099-20a"/>
　大功周楚諸王及寧國諸公主及郡王之子皆小功<lb/>
　遣中官赴告諸王府<lb/>
　二十二年成祖崩於榆木川京師聞訃皇太子以下<lb/>
　皆易服宫中設几筵朝夕哭奠百官素服朝夕哭臨<lb/>
　思善門外禮部定喪禮宫中自皇太子以下及諸王<lb/>
　公主成服日為始斬衰三年二十七月除服内停音<lb/>
　樂嫁娶止停百日文武官聞喪之明日詣思善門外<lb/>
　哭五拜三叩頭宿本署不飲酒食肉四日衰服朝夕<lb/>
<pb n="KR2m0014_WYG_099-20b"/>
　哭臨三日又朝臨十日衰服二十七日凡入朝及視<lb/>
　事白布裏紗㡌垂帶素服腰絰麻鞋退朝衰服二十<lb/>
　七日外素服烏紗㡌黒角帶二十七月而除聽選辦<lb/>
　事等官衰服監生吏典僧道素服赴順天府朝夕哭<lb/>
　臨三日又朝臨十日命婦第四日由西華門入哭臨<lb/>
　三日俱素服二十七日除凡音樂祭祀並輟百日婚<lb/>
　嫁官停百日軍民停一月軍民素服婦人素服不妝<lb/>
　飾俱二十七日在外以聞喪日為始越三日成服就<lb/>
<pb n="KR2m0014_WYG_099-21a"/>
　本署哭臨餘如京官命婦素服舉哀三日二十七日<lb/>
　除軍民男女皆素服十三日餘俱如京師凡京官服<lb/>
　給麻布一疋自製四夷使臣工部造與諸王公主遣<lb/>
　官及内外文武官詣几筵祭祀者光禄寺備物翰林<lb/>
　院撰文禮部引赴思善門行禮京城聞喪日為始寺<lb/>
　觀各鳴鐘三萬杵禁屠宰四十九日喪將至文武官<lb/>
　衰服軍民素服赴居庸哭迎皇太子親王及羣臣皆<lb/>
　衰服哭迎於郊至大内奉安於仁智殿加殮奉納梓<lb/>
<pb n="KR2m0014_WYG_099-21b"/>
　宫遣中官奉大行皇帝遺衣冠作書賜漢王趙王禮<lb/>
　臣言喪服已踰二十七日請如遺命以日易月帝以<lb/>
　梓官在殯不忍易素冠麻衣麻絰視朝退仍衰服羣<lb/>
　臣聽其便<lb/>
　洪熈元年皇太子<hi>即宣宗</hi>還自南京至良鄉宫中始發<lb/>
　喪宣遺詔文武官常服於午門外四拜宣畢舉哀復<lb/>
　四拜易素服迎皇太子於盧溝橋橋南設幕次香案<lb/>
　皇太子至常服詣次四拜聴宣遺詔復四拜哭盡哀<lb/>
<pb n="KR2m0014_WYG_099-22a"/>
　易素服至長安右門下馬歩哭至宫門外釋冠服披<lb/>
　髮詣梓宫前五拜三叩首哭盡哀宫中自皇后以下<lb/>
　皆披髪哭皇太子就喪次東見母后親王以次見皇<lb/>
　太子畢各居喪次行祭告禮喪儀俱如舊惟改在京<lb/>
　朝夕哭臨三日後又朝臨止七日在外止朝夕哭臨<lb/>
　三日無朝臨禮文武官一品至四品命婦入哭臨服<lb/>
　除禮臣請帝服淺淡色衣烏紗翼善冠黒角帶於奉<lb/>
　天門視事百官皆淺淡色衣烏紗㡌黒角帶朝參如<lb/>
<pb n="KR2m0014_WYG_099-22b"/>
　常儀退朝仍終太宗服制帝曰朕心何能忍雖加一<lb/>
　日愈於已仍素服坐西角門不鳴鐘皷令百日後再<lb/>
　議已百日禮臣復請御奉天門帝命候山陵事畢<lb/>
　正統中仁宗誠孝皇后崩禮部定大行太皇太后喪<lb/>
　禮皇帝成服三日後即聽政祀典皆勿廢諸王以下<lb/>
　内外各官及命婦哭臨如前儀衰服二十七日而除<lb/>
　軍民男女素服十三日諸王勿㑹𦵏外官勿進香民<lb/>
　勿禁音樂嫁娶天順中宣宗孝恭皇后崩儀如故事<lb/>
<pb n="KR2m0014_WYG_099-23a"/>
　止改哭臨於清寧門英宗孝莊皇后崩儀如舊惟屠<lb/>
　宰止禁七日外臣使臣免哭臨<lb/>
　正徳元年景帝后汪氏薨禮部㑹羣臣言宜如皇妃<lb/>
　例輟朝三日祭九壇太后中宫親王以下文武大臣<lb/>
　命婦皆有祭制可四年憲宗廢后吳氏薨以大學士<lb/>
　李東陽等言禮如英宗惠妃故事<lb/>
　嘉靖元年祖母孝惠邵太后崩服除部臣毛澄等請<lb/>
　即吉視事議再上今考孝肅太皇太后喪禮澄等言<lb/>
<pb n="KR2m0014_WYG_099-23b"/>
　孝肅崩時距𦵏期不逺故暫持凶服以待山陵事竣<lb/>
　與今不同况當正旦朝元亦不宜縞衣臨見萬國若<lb/>
　孝思未忘第毋御中門及不鳴鐘皷足矣從之仍免<lb/>
　朔望日升殿既𦵏四日帝御奉天門百官行奉慰禮<lb/>
　始從吉迨孝宗孝康皇后崩禮臣以舊制上帝謂郊<lb/>
　社不宜凟罷告祭又謂躬行諸禮前已諭代亦罷謁<lb/>
　廟禮及太常寺以朝祖祔廟請各廟捧主官詔主俱<lb/>
　不必出盖從殺也先是武宗孝静皇后崩禮部上儀<lb/>
<pb n="KR2m0014_WYG_099-24a"/>
　注有素冠素服絰帶舉哀及羣臣奉慰禮帝曰朕於<lb/>
　皇兄后無服矧上奉兩宫又廹聖母壽旦忍用純素<lb/>
　朕青服視事諸儀再擬扵是尚書夏言等言莊肅皇<lb/>
　后<hi>夏皇后尊號也</hi>喪禮在臣民毋庸議惟是皇上以天子之<lb/>
　尊服制既絶不必御西角門羣臣成服後不當素服<lb/>
　朝參及上喪𦵏儀帝復論毅皇后事宜與累朝皇后<lb/>
　不同無几筵之奉當即行祔廟令皇后攝事於内殿<lb/>
　言等議按禮卒哭乃行祔告盖以新主當入舊主當<lb/>
<pb n="KR2m0014_WYG_099-24b"/>
　祧故預以告也此在常典則然非今日義例毅皇后<lb/>
　神主誠冝即祔太廟以妥神而祔告之禮冝免因具<lb/>
　上儀制可七年孝潔皇后崩禮部上喪祭儀帝擬過<lb/>
　隆議再上帝自裁定概從減殺欲五日釋服閣臣張<lb/>
　璁等言夫婦之倫參三綱而立人君乃綱常之主尤<lb/>
　不可不慎今為后服期以日易月僅十二日臣子為<lb/>
　君母服三年以日易月僅二十七日較諸古禮已至<lb/>
　殺矣禮臣方獻夫亦雜引儀禮喪服等篇反覆争辨<lb/>
<pb n="KR2m0014_WYG_099-25a"/>
　并三朝聖諭所載仁考皇后崩太宗衰服後仍服數<lb/>
　月白衣冠故事以證之帝曰文皇后喪時上無聖母<lb/>
　下無東宫從重盡禮為宜今不敢不更其制已詹事<lb/>
　霍韜言今百官遭妻喪無服衰涖事之禮盖妻喪内<lb/>
　而不外隂不可當陽也聖諭云素服十日倣輟朝之<lb/>
　義於内廷行之則可若對臨百官總理萬幾履陽之<lb/>
　位行中宫之服則不可百官為皇后服衰為其母儀<lb/>
　天下也禮父在為母杖不上於堂尊父也於朝廷何<lb/>
<pb n="KR2m0014_WYG_099-25b"/>
　獨不然請元冠素服御西角門十日即元冠元服御<lb/>
　奉天門百官入左掖門則烏紗青衣侍班退公署及<lb/>
　私室則仍素服白㡌二十七日若曰於禮猶有未慊<lb/>
　則山陵事畢而除帝從其言二十六年孝烈皇后崩<lb/>
　即日發喪諭禮部皇后嘗救朕危其考元后喪禮行<lb/>
　之禮部定議以第四日成服自後黒冠素服十日後<lb/>
　易淺淡色衣俱西角門視朝百官十日素服絰帶自<lb/>
　後烏紗㡌黒角帶素服通前二十七日帝常服於奉<lb/>
<pb n="KR2m0014_WYG_099-26a"/>
　天門視朝百官淺色衣鳴鐘皷鳴鞭如常朔望不升<lb/>
　殿梓宫發引百官始常服帝於奉先殿行禮俱常服<lb/>
　於几筵祭則服其服滿日命中宫代祭從之尋諭皇<lb/>
　妃列太子後非禮其改正三十年裕王母杜氏薨禮<lb/>
　部言宜用成化中淑妃紀氏喪制且裕王已成婚宜<lb/>
　持服主喪送𦵏出城乃議輟朝五日裕王遵孝慈録<lb/>
　斬衰三年欽遣大臣題主開塋掩壙祠謝后土并用<lb/>
　工部官送𦵏儀仗人數皆増於舊帝謂非正禮令酌<lb/>
<pb n="KR2m0014_WYG_099-26b"/>
　考賢妃鄭氏例於是尚書歐陽徳等復上儀注輟朝<lb/>
　二日不鳴鐘皷帝服淺淡色衣奉天殿視事百官淺<lb/>
　色衣烏紗㡌黒角帶朝叅命裕王主饋奠之事王率<lb/>
　妃入宫素服哭盡哀四拜視殮成服後朝夕哭臨三日<lb/>
　後毎日一奠通前二十七日而止仍以燕居盡斬衰<lb/>
　三年之制<lb/>
　萬厯二十四年孝定皇太后崩帝諭禮部從優具儀<lb/>
　帝衰服行奠祭禮穆廟皇妃中宫妃嬪太子諸王公<lb/>
<pb n="KR2m0014_WYG_099-27a"/>
　主以下皆成服百官詣宫門外哭臨命婦入宫哭臨<lb/>
　餘俱如大喪禮<lb/>
　皇妃等喪　洪武七年九月貴妃孫氏薨無子太祖<lb/>
　命吳王橚主喪事服慈母服斬衰三年東宫諸王皆<lb/>
　服期由是作孝慈録　永樂中貴妃王氏薨輟朝五<lb/>
　日御祭一壇皇后皇妃皇太子各祭一壇親王共祭<lb/>
　一壇公主共祭一壇七七百日期再期皆祭　天順<lb/>
　七年敬妃劉氏薨輟朝五日帝服淺淡黄衣於奉天<lb/>
<pb n="KR2m0014_WYG_099-27b"/>
　門視事百官淺淡色衣烏紗㡌黒角帶朝參冊文置<lb/>
　靈柩前皇太子以下行三獻禮自初喪至期年辭靈<lb/>
　各於常祭外増祭一壇　𢎞治十四年憲廟麗妃章<lb/>
　氏發引輟朝一日<lb/>
　皇太子及妃喪　自洪武中懿文太子後至成化八<lb/>
　年懷獻太子薨年甫三嵗帝諭禮部禮從簡王府及<lb/>
　文武官俱免進香帛禮部具儀上自發喪次日輟朝<lb/>
　三日帝服翼善冠素服七日而除又三日御西角門<lb/>
<pb n="KR2m0014_WYG_099-28a"/>
　視朝不鳴鐘皷祭用素食文武羣臣素服麻布絰帶<lb/>
　麻鞋布裏紗㡌詣思善門哭臨一日而除第四日素<lb/>
　服朝西角門奉慰在外王府及文武官素服舉哀二<lb/>
　日而除　嘉靖二十八年莊敬太子薨禮部上喪禮<lb/>
　帝曰天子絶期况十五嵗外方出三殤朕服非禮止<lb/>
　輟朝十日百官如制成服十二日而除詣停柩所行<lb/>
　罷詣門哭臨𦵏遣戚臣行禮　萬厯四十七年二月<lb/>
　皇太子才人王氏薨命視皇太子妃郭氏輟朝五日<lb/>
<pb n="KR2m0014_WYG_099-28b"/>
　不鳴鐘皷帝服淺淡色衣百官青素服黒角帶朝叅<lb/>
　皇長孫主饋奠<lb/>
　諸王及妃公主喪　洪武二十八年秦王樉薨詔定<lb/>
　喪禮禮部尚書任亨泰言考宋制宜輟朝五日今遇<lb/>
　時享請暫輟一日皇帝及親王以下至郡主及靖江<lb/>
　王宫眷服制皆與魯王喪禮同皇太子服齊衰期亦<lb/>
　以日易月十二日而除素服期年從之定制親王喪<lb/>
　輟朝三日禮部奏遣官掌行喪𦵏禮翰林院撰祭文<lb/>
<pb n="KR2m0014_WYG_099-29a"/>
　諡冊文壙志文工部造銘旌遣官造墳欽天監官卜<lb/>
　𦵏國子監監生八名報訃各王府御祭一皇太后皇<lb/>
　后東宫各一在京文武官各一自初喪至除服御祭<lb/>
　凡十三壇封内文武官祭一其服制王妃世子衆子<lb/>
　及郡王郡主下至宫人斬衰三年封内文武官齊衰<lb/>
　三日哭臨五日而除在城軍民素服五日郡王衆子<lb/>
　郡君為兄及伯叔父齊衰期年郡王妃小功凡親王<lb/>
　妃喪御祭一壇皇太后中宫東宫公主各祭一壇布<lb/>
<pb n="KR2m0014_WYG_099-29b"/>
　政司委官開壙合𦵏繼妃次妃祭禮同其夫人則止<lb/>
　御祭一壇但造壙祔𦵏郡王喪輟朝一日行人司遣<lb/>
　官掌行喪禮餘禮多與親王同無皇太后皇后祭郡<lb/>
　王妃與親王妃同無公主祭合𦵏郡王繼妃次妃喪<lb/>
　禮俱與正妃同凡世子喪御祭一東宫祭一遇七及<lb/>
　百日下𦵏期年除服御祭各一凡世孫喪禮如世子<lb/>
　減七七及大祥祭凡鎮國將軍止聞喪百日下𦵏三<lb/>
　祭奉國將軍以下御祭一初洪武九年五月晉王妃<lb/>
<pb n="KR2m0014_WYG_099-30a"/>
　謝氏薨命議喪服之制侍講學士宋濓等議曰按唐<lb/>
　制皇帝為皇妃等舉哀宋制皇帝為皇親舉哀今參<lb/>
　酌唐宋之制皇帝及中宫大功諸妃皆服小功南昌<lb/>
　王妃服大功東宫公主親王等皆服小功晉王服齊<lb/>
　衰期靖江王妃小功王妃服緦麻輟朝三日既成服<lb/>
　皇帝素服入喪次十五舉音百官奉慰皇帝出次釋<lb/>
　服服常服制曰可其後王妃喪視此成化八年二月<lb/>
　忻王見治薨發引日帝不視朝及𦵏輟朝一日十三<lb/>
<pb n="KR2m0014_WYG_099-30b"/>
　年四川按察司彭韶言親王郡王薨逝皆遣官致祭<lb/>
　使臣絡繹人夫勞擾自後惟親王如舊其郡王初喪<lb/>
　遣官一祭餘並遣本處官凡王國母妃之喪俱遣内<lb/>
　官致祭今宗婦衆多其地有鎮守太監者宜遣行禮<lb/>
　又王國塋𦵏夫婦同穴初造之時遣官監修開壙合<lb/>
　𦵏乞止命本處官司帝從禮部復奏王妃祭禮如舊<lb/>
　餘依議行　𢎞治十六年七月申王祐楷薨禮部言<lb/>
　前沂穆王薨未出府申王已出府而未之國擬以沂<lb/>
<pb n="KR2m0014_WYG_099-31a"/>
　穆叅以在外親王例行之　永樂十五年正月永安<lb/>
　公主薨時初舉張燈宴遂罷之輟朝四日賜祭命有<lb/>
　司治䘮塟二月太祖第八女福清公主薨輟朝三日<lb/>
　定制凡公主喪聞輟朝一日自初喪至大祥御祭凡<lb/>
　十二壇下塟輟朝一日儀視諸王稍殺喪制同惟各<lb/>
　宮不成服<lb/>
　忌辰　洪武八年四月仁祖忌日太祖親詣皇陵致<lb/>
　祭　永樂元年禮部尚書李至剛等奏定髙皇帝忌<lb/>
<pb n="KR2m0014_WYG_099-31b"/>
　辰前二日帝服淺淡色衣御西角門視事不鳴鐘皷<lb/>
　不行賞罰不舉音樂禁屠宰百官淺淡色衣黒角帶<lb/>
　朝叅至日親祀於奉先殿仍率百官詣孝陵致祭髙<lb/>
　皇后忌辰如之　宣徳四年令凡遇忌辰通政司禮<lb/>
　科兵馬司勿引囚奏事五年勅百官朝叅輟奏事儀<lb/>
　英宗即位召禮臣及翰林院議忌辰禮大學士楊士<lb/>
　竒楊榮學士楊溥議毎嵗髙廟帝后文廟帝后仁宗<lb/>
　忌辰服淺淡色服不鳴鐘皷於奉天門視事宣宗忌<lb/>
<pb n="KR2m0014_WYG_099-32a"/>
　辰小祥之日於西角門視事從之　𢎞治十四年令<lb/>
　凡遇忌辰朝參官不得服紵絲紗羅衣景皇帝恭讓<lb/>
　皇后忌辰遇節令服青絲花様宣宗忌辰遇祭祀服<lb/>
　紅十六年八月吏部尚書馬文升言宣徳間仁宗忌<lb/>
　辰諸司悉免奏事自太祖至仁宗生忌俱輟朝其後<lb/>
　不知何時仁宗忌辰依前奏事惟太宗至憲宗忌辰<lb/>
　百官淺淡色服黒角帶朝廷亦出視朝鳴鐘鼔奏事<lb/>
　臣思自仁至憲世有逺近服有隆殺請自仁宗忌辰<lb/>
<pb n="KR2m0014_WYG_099-32b"/>
　英宗生忌日視朝鳴鐘鼓若遇憲宗及孝穆皇太后<lb/>
　忌日不視朝著淺淡服進素膳不預他事或遵宣宗<lb/>
　時例自太宗至憲宗生忌俱輟朝一日憲宗孝穆皇<lb/>
　太后忌日如臣所擬帝下禮部議部臣言經𫝊所載<lb/>
　忌日為親死之日則死日為忌非謂生辰也其曰忌<lb/>
　日不用不以此日為他事也曰忌日不樂是不可舉<lb/>
　吉事也此日當專意哀思父母餘事皆不舉但先朝<lb/>
　事例迄今見行未敢更易帝乃酌定以淺淡服色視<lb/>
<pb n="KR2m0014_WYG_099-33a"/>
　事　嘉靖七年令忌辰止祭本位十八年令髙廟帝<lb/>
　后忌辰祭於景神殿列聖帝后忌辰祭於永思殿二<lb/>
　十四年仍祭於奉先殿<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_099-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷九十九<lb/>
</p>
<p>
</p>
  </div>
</body>
</text>
</TEI>
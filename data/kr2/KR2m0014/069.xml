<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_069-1a"/>
欽定四庫全書<lb/>
欽定續文獻通考卷六十九<lb/>
　郊社考<lb/>
　　祀后土<lb/>
金海陵天徳以後始制北郊大定明昌其禮寖備<lb/>
　方丘在通元門外當闕之亥地方壇三成成為子午<lb/>
　夘酉四正陛方壝三周四面亦三門常以夏至日祭<lb/>
　皇地祇於方丘<hi>互見郊祀門</hi>
<pb n="KR2m0014_WYG_069-1b"/>
北郊儀<lb/>
　齋戒祭前三日質眀有司設三獻以下行事官位於<lb/>
　尚書省初獻南面監祭御史位於西東向監禮博士<lb/>
　位於東西向俱北上司徒亞終獻位於南北向次光<lb/>
　禄卿太常卿次第一等分獻官司天監次第二等分<lb/>
　獻官光禄丞郊社令大樂令良醖令廩犧令司尊彞<lb/>
　次内壝内外分獻官太祝官奉禮郎協律郎諸執事<lb/>
　官就位立定次禮直官引初獻就位初獻讀誓曰今<lb/>
<pb n="KR2m0014_WYG_069-2a"/>
　年五月某日夏至祭皇地祇於方丘所有攝官各揚<lb/>
　其職其或不敬國有常刑讀畢禮直官贊七品以下<lb/>
　官先退餘官對拜訖退散齋二日宿於正寢治事如<lb/>
　故齋禁並如郊祀守壝門兵衛與大樂工人俱清齋<lb/>
　一宿行禮官前期習儀於祠所　陳設祭前三日所<lb/>
　司設三獻官以下行事執事官次於外壝東門之外<lb/>
　道南北向西上隨地之宜又設饌幕於内壝東門之<lb/>
　外道北南向祭前二日所司設兵衛各服其服守衛<lb/>
<pb n="KR2m0014_WYG_069-2b"/>
　壝門每門二人大樂令帥其屬設登歌之樂於壇上<lb/>
　如郊祀郊社令帥其屬掃除壇之上下為瘞坎在内<lb/>
　壝外之壬地祭前一日司天監郊社令各服其服帥<lb/>
　其屬升設皇地祇神座於壇上北方南向席以藁秸<lb/>
　又設配位神座於東方西向席以蒲越又設神州地<lb/>
　祇神座於壇之第一等東南方席以藁秸又設五神<lb/>
　五官嶽鎮海瀆二十九座於第二等階之間各依方<lb/>
　位又設崑崙山林川澤二十一座於内壝之内又設<lb/>
<pb n="KR2m0014_WYG_069-3a"/>
　丘陵墳衍原隰三十座於内壝之外席皆以莞又設<lb/>
　神位版各於座首子陛之西水神𤣥㝠北嶽北鎮北<lb/>
　海北瀆於壇之第二等北山北林北川北澤於内壝<lb/>
　内北丘北陵北墳北衍北原北隰於内壝外皆各為<lb/>
　一列以東為上夘陛之北木神勾芒東嶽長白山東<lb/>
　鎮東海東瀆於壇之第二等東山東林東川東澤於<lb/>
　内壝内東丘東陵東墳東衍東原東隰於内壝外皆<lb/>
　各為一列以南為上午陛之東神州地祇於壇之第<lb/>
<pb n="KR2m0014_WYG_069-3b"/>
　一等火神祝融南嶽南鎮南海南瀆於壇之第二等<lb/>
　南山南林南川南澤於内壝内南丘南陵南墳南衍<lb/>
　南原南隰於内壝外皆各為一列以西為上午陛之<lb/>
　西土神后土中嶽中鎮於壇之第二等中山中林中<lb/>
　川中澤於内壝内中丘中陵中墳中衍中原中隰於<lb/>
　内壝外皆各為一列以南為上酉陛之南金神蓐收<lb/>
　西嶽西鎮西海西瀆於壇之第二等崑崙西山西林<lb/>
　西川西澤於内壝内西丘西陵西墳西衍西原西隰<lb/>
<pb n="KR2m0014_WYG_069-4a"/>
　於内壝外皆各為一列以北為上其皇地祇及配位<lb/>
　神州地祇之座并禮神之玉設訖俟告潔畢權徹祭<lb/>
　日早重設其第二等以下神座設定不收奉禮郎禮<lb/>
　直官又設三獻官位於夘陛之東稍北西向司徒位<lb/>
　於夘陛之東道南西向太常卿光禄卿次之第一等<lb/>
　分獻官司天監位於其東光禄丞郊社令大官令廩<lb/>
　犧令位又在其東每等異位重行俱西向北上又設<lb/>
　太祝奉禮郎及諸執事位於内壝東門外道南每等<lb/>
<pb n="KR2m0014_WYG_069-4b"/>
　異位重行俱西向北上設監祭御史二位一於壇下<lb/>
　午陛之西南一於子陛之西北俱東向設監禮博士<lb/>
　二位一於壇下午陛之東南一於子陛之東北俱西<lb/>
　向奉禮郎位於壇之東南西向協律郎位於樂虡西<lb/>
　北東向大樂令位於樂虡之間西向司尊彞位於酌<lb/>
　尊所俱北向設望瘞位於坎之南北向又設牲牓位<lb/>
　於内壝東門之外西向太祝祝史各位於牲後俱西<lb/>
　向設省饌位於牲西太常卿光禄卿大官令位於牲<lb/>
<pb n="KR2m0014_WYG_069-5a"/>
　北南向西上監祭監禮位在太常卿之西稍却西上<lb/>
　廩犧令位於牲西南北向又陳禮饌於内壝東門之<lb/>
　外道北南向設省饌位於禮饌之南太常卿光禄卿<lb/>
　大官令位在東西向監祭監禮位在西東向俱北上<lb/>
　設祝版於神位之右司尊及奉禮郎帥其屬設玉幣<lb/>
　篚於酌尊所次及籩豆之位正配位各左有十一籩<lb/>
　右有十一豆俱為三行登三在籩豆間鉶三在豋前<lb/>
　簠一簋一各在鉶前又設尊罍之位皇地祇大尊二<lb/>
<pb n="KR2m0014_WYG_069-5b"/>
　著尊二犧尊二山罍二在壇上東南隅配位著尊二<lb/>
　犧尊二象尊二山罍二在正位酒尊之東俱北向西<lb/>
　上皆有坫加勺幂為酌尊所又設皇地祇位象尊二<lb/>
　壺尊二山罍四在壇下午陛之西配位犧尊二壺尊<lb/>
　二山罍四在酉陛之北東向北上皆有坫加幂設而<lb/>
　不酌神州地祇位左八籩右八豆豋一在籩豆間簠<lb/>
　一簋一在豋前爵坫一在神座前又設第二等諸神<lb/>
　位每位籩二豆二簠一簋一俎一爵坫一内壝之内<lb/>
<pb n="KR2m0014_WYG_069-6a"/>
　外諸神每位籩一豆一簠一簋一俎一爵坫一陳列<lb/>
　皆與上同又設神州地祇太尊二著尊二皆有坫第<lb/>
　二等諸神每方山尊二内壝内每方蜃尊二内壝外<lb/>
　每方慨尊二皆加勺幂又設正配位籩一豆一簠一<lb/>
　簋一俎三及毛血豆一并神州地祇位俎一各於饌<lb/>
　幕内又設二洗於壇下夘陛之東北向盥洗在東爵<lb/>
　洗在西並有罍加勺篚在洗西南肆實以巾爵洗之<lb/>
　篚實以匏爵加坫又設第一等分獻官盥洗爵洗位<lb/>
<pb n="KR2m0014_WYG_069-6b"/>
　第二等以下分獻官盥洗位各於其方道之左罍在<lb/>
　洗左篚在洗右俱内向執爵篚者各於其後祭日丑<lb/>
　前五刻司天監郊社令帥其屬升設皇地祇及配位<lb/>
　神座於壇上設神州地祇座於第一等又設玉幣皇<lb/>
　地祇玉以黄琮神州地祇玉以兩圭有邸皆置於匣<lb/>
　正配位幣並以黄色神州地祇幣以𤣥色五神五官<lb/>
　嶽鎮海瀆之幣各從其方色皆陳於篚太祝取瘞玉<lb/>
　加於幣以禮神之玉各置於神座前光禄卿帥其屬<lb/>
<pb n="KR2m0014_WYG_069-7a"/>
　入實正配位籩豆籩三行以右為上豆三行以左為<lb/>
　上其實並如郊祀豋實以太羮鉶實以和羮又設從<lb/>
　祭第一等神州地祇之饌籩三行以右為上豆三行<lb/>
　以左為上其實並如郊祀豋實以太羮簠實以稷簋<lb/>
　實以黍第二等每位左二籩栗在前鹿脯次之右二<lb/>
　豆菁菹在前鹿臡次之簠實以稷簋實以黍俎一羊<lb/>
　一豕内壝内外每位左籩一鹿脯右豆一鹿臡簠稷<lb/>
　簋黍俎以羊良醖令帥其屬入實酒尊皇地祇太尊<lb/>
<pb n="KR2m0014_WYG_069-7b"/>
　為上實以泛齊著尊次之實以醴齊犧尊次之實以<lb/>
　盎齊象尊次之實以醍齊壺尊次之實以沈齊山罍<lb/>
　為下實以三酒配位著尊為上實以汎齊犧尊次之<lb/>
　實以醴齊象尊次之實以盎齊壺尊次之實以醍齊<lb/>
　山罍為下實以三酒皆左實眀水右實𤣥酒皆尚醖<lb/>
　代次實從祭第一等神州地祇酒尊太尊為上實以<lb/>
　泛齊著尊次之實以醴齊第二等山尊實以醍齊内<lb/>
　壝内蜃尊實以沉齊内壝外蓋尊實以三酒以上尊<lb/>
<pb n="KR2m0014_WYG_069-8a"/>
　皆左以眀水右以𤣥酒皆尚醖代之太常卿設燭於<lb/>
　神座前　省牲器祭前一日午後八刻去壇二百步<lb/>
　禁止行者未後二刻郊祀令帥其屬掃除壇之上下<lb/>
　司尊與奉禮郎帥執事者以祭器入設於位郊社令<lb/>
　陳玉幣於篚未後三刻廩犧令與諸太祝祝史以牲<lb/>
　就省位禮直官贊者分引太常卿光禄卿丞監祭監<lb/>
　禮大官令等詣内壝東門外省牲位其視濯滌告潔<lb/>
　省牲饌並同郊祀俱畢廩犧令諸太祝祝史以次牽<lb/>
<pb n="KR2m0014_WYG_069-8b"/>
　牲詣厨授大官令次引光禄卿以下詣厨省鼎鑊視<lb/>
　滌漑乃還齋所晡後一刻大官令帥宰人以鸞刀割<lb/>
　牲祝史各取毛血實以豆置於饌幔遂烹牲又祝史<lb/>
　取瘞血貯於盤　奠玉幣祭日丑前五刻獻官以下<lb/>
　行事官各服其服有司設神位版陳玉幣實籩豆簠<lb/>
　簋尊罍俟監祭監禮按視壇之上下乃徹去蓋幂大<lb/>
　樂令帥工人及奉禮郎賛者先入禮直官賛者分引<lb/>
　分獻官以下監祭監禮諸太祝祝史齋郎與執事者<lb/>
<pb n="KR2m0014_WYG_069-9a"/>
　入自南壝東門當壇南重行北向西上立定奉禮郎<lb/>
　贊拜獻官以下皆再拜訖以次分引各官就壇陛上<lb/>
　下位次引監祭監禮按視壇之上下訖退復位禮直<lb/>
　官分引三獻官以下行事官俱入就位行禮官皆自<lb/>
　南壝東門入禮直官進立初獻之左白曰有司謹具<lb/>
　請行事退復位協律郎高舉笏執麾者舉麾俛伏興<lb/>
　工鼓柷樂作坤寧之曲八成偃麾戛敔樂止俟太常<lb/>
　卿瘞血訖奉禮郎贊拜在位者皆再拜又贊諸執事<lb/>
<pb n="KR2m0014_WYG_069-9b"/>
　者各就位禮直官引諸執事各就其位俟太祝跪取<lb/>
　玉幣於篚立於尊所諸位太祝亦各取玉幣立於尊<lb/>
　所禮直官引初獻詣盥洗位樂作肅寧之曲至位北<lb/>
　向立樂止搢笏盥手帨手執笏詣壇樂作肅寧之曲<lb/>
　凡初獻升降皆作肅寧之曲升自夘陛至壇樂止詣<lb/>
　皇地祇神座前北向立樂作静寧之曲搢笏跪太祝<lb/>
　加玉於幣西向跪以授初獻初獻受玉幣奠訖執笏<lb/>
　俛伏興再拜訖樂止次詣配位神座前東向立樂作<lb/>
<pb n="KR2m0014_WYG_069-10a"/>
　億寧之曲奠幣如上儀樂止降自夘陛樂作復位樂<lb/>
　止初獻將奠配位之幣贊者引第一等分獻官詣盥<lb/>
　洗位搢笏盥手帨手執笏由夘陛詣神州地祇神座<lb/>
　前搢笏跪太祝以玉幣授分獻官分獻官受玉幣奠<lb/>
　訖執笏俛伏興再拜訖退初第一分獻官將升贊者<lb/>
　引第二分獻官詣盥洗位盥手帨手執笏各由其陛<lb/>
　升惟不由午陛詣於首位神座奠幣如上儀餘各以<lb/>
　次祝史齋郎助奠訖各引還位初獻奠幣將畢祝史<lb/>
<pb n="KR2m0014_WYG_069-10b"/>
　奉毛血豆各由午陛升諸太祝迎於壇上進奠於正<lb/>
　配位神座前太祝與祝史俱退立於尊所鼎進熟初<lb/>
　獻既升奠玉幣有司先陳牛鼎二羊鼎二豕鼎二於<lb/>
　神厨各在鑊右大官令帥進饌者詣厨以匕升牛羊<lb/>
　豕自鑊實於各鼎牛羊豕各肩臂臑肫胳正脊一横<lb/>
　脊一長脇一短脇一代脇一背二骨一並幂之祝史<lb/>
　以扃各對舉鼎有司執匕以從陳於饌幔内從祀之<lb/>
　俎實以羊更陳於饌幔内光禄卿實籩豆簠簋籩實<lb/>
<pb n="KR2m0014_WYG_069-11a"/>
　以粉餈豆實以糝食簠實以稷簋實以黍實訖去鼎<lb/>
　之扃幂匕加於鼎大宫令以七升牛羊豕載於俎肩<lb/>
　臂臑在上端肫胳在下端脊脇在中俟初獻還位樂<lb/>
　止禮直官引司徒出詣饌所同薦籩豆簠簋俎齋郎<lb/>
　各奉皇地祇配位之饌升自夘陛諸太祝各迎於壇<lb/>
　上司徒詣皇地祇神座前搢笏奉籩豆簠簋次奉俎<lb/>
　北向跪奠訖執笏俛伏興設籩於糗餌之前豆於醓<lb/>
　醢之前簠簋在豋前俎在籩前次於夘陛奉配位之<lb/>
<pb n="KR2m0014_WYG_069-11b"/>
　饌東向跪奠於神座前並如上儀各降自夘陛還位<lb/>
　大官令又同齋郎奉神州地祇之饌升自夘陛太祝<lb/>
　迎於壇陛之道間奠於神座前左籩前訖樂止大官<lb/>
　令進饌者降自夘陛還位禮直官引初獻官詣盥洗<lb/>
　位樂作至位樂止北向立搢笏盥手帨手執笏詣爵<lb/>
　洗位至位北向立搢笏洗爵拭爵以授執事者執笏<lb/>
　詣壇樂作升自夘陛至壇上樂止詣皇地祇酌尊所<lb/>
　西向立執事者以爵授初獻初獻搢笏執爵司尊舉<lb/>
<pb n="KR2m0014_WYG_069-12a"/>
　幂良醖令跪酌太尊之泛齊酌訖初獻以爵授執事<lb/>
　者執笏詣皇地祇神座前北向立搢笏跪執事者以<lb/>
　爵授初獻初獻執爵三祭酒於茅苴奠爵<hi>三獻奠爵皆執事者</hi>
　<hi>受之以興</hi>執笏俛伏興少退跪樂止舉祝官跪對舉祝版<lb/>
　讀祝太祝東向跪讀祝訖俛伏興舉祝奠版於案再<lb/>
　拜興次詣配位酌尊所執事者以爵授初獻搢笏執<lb/>
　爵司尊舉幂良醖令跪酌著尊之泛齊樂作太簇宫<lb/>
　保寧之曲初獻以爵授執事者執笏詣配位神座前<lb/>
<pb n="KR2m0014_WYG_069-12b"/>
　東向立搢笏跪執事者以爵授初獻初獻執爵三祭<lb/>
　酒於茅苴奠爵執笏俛伏興少退跪樂止讀祝樂作<lb/>
　就拜興拜興降自夘陛讀祝舉祝俱從樂作復位樂<lb/>
　止次引亞獻詣盥洗位北向立搢笏盥手帨手執笏<lb/>
　詣爵洗位北向立搢笏洗爵拭爵授執事者執笏升<lb/>
　自夘陛詣皇地祇酌尊所西向立執事者以爵授亞<lb/>
　獻亞獻搢笏執爵司尊舉幂良醖令酌著尊之醴齊<lb/>
　酌訖以爵授執事者執笏詣皇地祇神座前北向立<lb/>
<pb n="KR2m0014_WYG_069-13a"/>
　搢笏跪執事以爵授亞獻亞獻執爵三祭酒於茅苴<lb/>
　奠爵執笏俛伏興少退再拜次詣配位酌獻如上儀<lb/>
　惟酌犧尊為異樂止降復位次引終獻詣盥洗位盥<lb/>
　手帨手洗爵拭爵以爵授執事者升壇正位酌犧尊<lb/>
　之盎齊配位酌象尊之醴齊奠獻並如亞獻之儀禮<lb/>
　畢降復位初終獻將升贊者引第一等分獻官詣盥<lb/>
　洗位搢笏盥手帨手洗爵拭爵以爵授執事者執笏<lb/>
　詣神州地祇酌尊所搢笏執事者以爵授獻官獻官<lb/>
<pb n="KR2m0014_WYG_069-13b"/>
　執爵執事者酌太尊之汎齊酌訖以爵授執事者進<lb/>
　詣神座前搢笏跪執事者以爵授獻官獻官執爵三<lb/>
　祭酒於茅苴奠爵俛伏興少退跪再拜訖還位初第<lb/>
　一等分獻官將升贊者分引第二等分獻官詣盥洗<lb/>
　位搢笏盥手帨手執笏詣酌尊所執事以爵授分獻<lb/>
　官獻官酌以授執事者進詣首位神座前奠獻並如<lb/>
　上儀祝史齋郎以次助奠訖各引還位諸獻俱畢諸<lb/>
　太祝進徹籩豆各一少移故處樂作豐寧之曲卒徹<lb/>
<pb n="KR2m0014_WYG_069-14a"/>
　樂止奉禮官贊曰賜胙衆官再拜樂作一成止初送<lb/>
　神樂止引初獻官詣望瘞位樂作太簇宫肅寧之曲<lb/>
　至位南向立樂止初在位官將拜諸太祝祝史各奉<lb/>
　篚進詣神座前徹玉幣從祭神州地祇以下並以俎<lb/>
　載牲體并取黍稷飯爵酒各由其陛降壇北詣瘞坎<lb/>
　實於坎中又以從祭之位禮幣皆從祭禮直官曰可<lb/>
　瘞東西六行寘土半坎禮直官贊禮畢引初獻出禮<lb/>
　官贊者各引祭官及監祭監禮太祝以下俱復壇南<lb/>
<pb n="KR2m0014_WYG_069-14b"/>
　北向立定奉禮郎贊曰再拜監祭以下皆再拜訖奉<lb/>
　禮以下及工以次出光禄卿以胙奉進監祭監禮展<lb/>
　視其祝版燔於齋坊<lb/>
　　<hi>臣</hi>等謹按金自大定以來南郊之禮時一舉行泰<lb/>
　　和興定間有祭后土事大約禮同祈禱非北郊之<lb/>
　　大祀别詳祈禳門禮志詳載郊制而攝祀不著於<lb/>
　　史惟方邱儀一篇實北郊正典錄之以存其槩<lb/>
元世祖至元五年九月建后土太寧宫<lb/>
<pb n="KR2m0014_WYG_069-15a"/>
十二年二月立后土祠於平陽之臨汾<lb/>
　是月命集賽台察罕布哈侍儀副使關思義真人李<lb/>
　徳和代祀嶽瀆后土<lb/>
　　<hi>臣</hi>等謹按祭祀志代祀嶽鎮海瀆自中統二年始<lb/>
　　凡十有九處分五道後分東南西三道后土為十<lb/>
　　九處之一屬西道道遣使二人嵗往祠之厯朝以<lb/>
　　為常不悉載<lb/>
武宗至大二年十二月詔行北郊<lb/>
<pb n="KR2m0014_WYG_069-15b"/>
　先是尚書省臣及太常禮官言郊祀者國之大禮今<lb/>
　南郊之禮已行而未備北郊之禮尚未舉行今年冬<lb/>
　至南郊請以太祖配眀年夏至北郊以世祖配帝皆<lb/>
　是之至是尚書太尉右丞相托克托等復言南郊祭<lb/>
　天於圜丘大禮已舉其北郊祭皇地祇於方澤并神<lb/>
　州地祇五嶽四瀆山林川澤及朝日夕月此有國家<lb/>
　所當崇禮者也當聖眀御極而弗舉行恐遂廢弛制<lb/>
　命即行眀年正月中書禮部移太常禮儀院下博士<lb/>
<pb n="KR2m0014_WYG_069-16a"/>
　擬定北郊從祀朝日夕月禮儀博士李之紹蔣汝礪<lb/>
　疏言按方丘之禮夏以五月商以六月周以夏至其<lb/>
　丘在國之北禮神之玉以黄琮牲用黄犢幣用黄繒<lb/>
　配以后稷其方壇之制漢去都城四里為壇四陛唐<lb/>
　去宫北十四里為方壇八角三成每成高四尺上濶<lb/>
　十六步設陛上等陛廣八尺中等陛一丈下等陛一<lb/>
　大二尺宋至徽宗始定為再成厯代制雖不同然無<lb/>
　出於三成之式今擬取坤數用六之義去都城北六<lb/>
<pb n="KR2m0014_WYG_069-16b"/>
　里於壬地選擇善地於中為方壇三成四陛外為三<lb/>
　壝仍依古制自外壝之外治四面稍令低下以應澤<lb/>
　中之制宫室牆圍器皿色並用黄其再成八角八陛<lb/>
　非古制難用其神州地祇以下從祀自漢以來厯代<lb/>
　制度不一至唐始因隋制以嶽鎮海瀆山林川澤丘<lb/>
　陵墳衍原隰各從其方從祀今盍叅酌舉行九月太<lb/>
　常禮儀院復下博士檢討合用器物<lb/>
仁宗延祐元年四月太常寺臣請立北郊不允<lb/>
<pb n="KR2m0014_WYG_069-17a"/>
　至大中議行北郊既而仍未舉行至是太常復以為<lb/>
　請帝謙遜未遑北郊之議遂輟<lb/>
明太祖吳元年八月方丘成<lb/>
　時命有司營建廟社乃築方丘於太平門外鍾山之<lb/>
　陰為壇二成上成廣六丈高六尺四出陛各廣一丈<lb/>
　八級下成四面各廣二丈四尺高六尺四出陛南面<lb/>
　廣一丈二尺東西北各一丈皆八級壝去壇十五丈<lb/>
　高六尺四面為櫺星門南三門中廣一丈二尺六寸<lb/>
<pb n="KR2m0014_WYG_069-17b"/>
　左一丈一尺四寸右一丈六寸東西北門各一皆廣<lb/>
　一丈四寸外垣四面各六十四丈南三門中廣一丈<lb/>
　六尺四寸左一丈二尺四寸右一丈二尺二寸東西<lb/>
　北門各一皆廣一丈二尺四寸庫五間在外垣北南<lb/>
　向厨房五間宰牲房三間皆南向天池一在外垣西<lb/>
　南隅瘞坎在内壝外壬地四年三月改築壇上成面<lb/>
　徑三丈九尺四寸高三尺九寸下成周圍壇面皆廣<lb/>
　一丈五尺五寸高三尺八寸上下二成通徑七丈四<lb/>
<pb n="KR2m0014_WYG_069-18a"/>
　寸高七尺七寸壝去四面各八丈九尺五寸外垣去<lb/>
　壝四面各八丈二尺壝高四尺三寸外垣高三尺三<lb/>
　寸<lb/>
洪武元年二月定北郊禮<lb/>
　時勅禮官及儒臣定議中書省臣李善長等具厯代<lb/>
　沿革以進遂定夏至祀皇地祇於方丘以五嶽五鎮<lb/>
　四海四瀆從祀三年増祀天下山川之神禮如嶽鎮<lb/>
　七年増設天下神祇壇<lb/>
<pb n="KR2m0014_WYG_069-18b"/>
　　李善長等方丘説曰三代祭地之禮見於經𫝊者<lb/>
　　夏以五月商以六月周以夏至日祀於澤中方丘<lb/>
　　蓋王者事天明事地察故冬至報天夏至報地所<lb/>
　　以順陰陽之義也祭天於南郊之圜丘祭地於北<lb/>
　　郊之方澤所以順陰陽之位也周禮大司樂冬日<lb/>
　　至禮天神夏日至禮地祇禮曰享帝於郊祀社於<lb/>
　　國書曰敢昭告于皇天后土按古者或曰地祇或<lb/>
　　曰后土或曰社皆祭地也此三代之正理而釋經<lb/>
<pb n="KR2m0014_WYG_069-19a"/>
　　之正説自鄭元惑於緯書為夏至於方丘之上祭<lb/>
　　崑崙之祇七月於泰折之壇祭神州之祇析而二<lb/>
　　之後世宗焉一嵗二祭元始間王莽奏罷甘泉泰<lb/>
　　畤復長安南北郊以正月上辛若丁天子親合祠<lb/>
　　天地於南郊後世又因之合祭由漢厯唐千餘年<lb/>
　　間親祀北郊者惟魏文帝之太和周武帝之建徳<lb/>
　　隋高祖之開皇唐𤣥宗之開元四帝而已宋政和<lb/>
　　中專祭者四南渡以後則惟攝祀元皇慶間議夏<lb/>
<pb n="KR2m0014_WYG_069-19b"/>
　　至專祭地未及施行今當以經為正夏至日祀方<lb/>
　　丘以五嶽五鎮四海四瀆從祀<lb/>
二年五月始祀地於方丘<lb/>
　八月建望祭殿三年五月建齋宫六年五月建陪祀<lb/>
　官齋房於北郊齋宫之西南<lb/>
三年五月祀地於方丘奉仁祖配<lb/>
　先期告廟至日行禮儀物禮樂如二年圜丘之儀<lb/>
四年正月建方丘於中都<lb/>
<pb n="KR2m0014_WYG_069-20a"/>
十二年正月合祀地祇於大祀殿<lb/>
世宗嘉靖九年二月議南北郊分祀<lb/>
十年四月方澤成<lb/>
　建壇於安定門外之東二成壇面黄瑠璃甎用六八<lb/>
　陰數陛九級用白石圍以方坎周四十九丈四尺四<lb/>
　寸深八尺六寸廣六尺内壝方二十七丈二尺高六<lb/>
　尺外垣二重内外櫺星門制如圜丘内北門外西瘞<lb/>
　位東燈臺南門外皇祇室外西門外迤西神庫神厨<lb/>
<pb n="KR2m0014_WYG_069-20b"/>
　宰牲亭祭器庫北門外西北齋宫又外建四天門西<lb/>
　門外北為鑾駕庫遣官房内陪祀官房又外為壇門<lb/>
　門外為泰折街坊䕶壇地千四百餘畝<lb/>
五月祀皇地祇於方澤奉太祖配<lb/>
　既分建郊壇遂號祖陵山曰基運皇陵山曰翊聖孝<lb/>
　陵鍾山曰神烈顯陵山曰純徳並天壽山俱從祀方<lb/>
　澤居嶽鎮之次仍俱祀於地祇壇<lb/>
　　潘潢議畧曰臣聞禮者體也昔者聖人作易設卦<lb/>
<pb n="KR2m0014_WYG_069-21a"/>
　　觀象以乾為天為君為父以坤為地為母為妻為<lb/>
　　臣而繫之曰天尊地卑乾坤定矣卑高以陳貴賤<lb/>
　　位矣此禮所由生也是故因天事天祭帝於郊因<lb/>
　　地事地祭社於國燔柴泰壇崇效天也瘞埋泰折<lb/>
　　卑法地也眀王者父乾母坤禮至而辨示民嚴上<lb/>
　　焉故孔子曰天無二日土無二王禘嘗郊社尊無<lb/>
　　二上知其説者之於天下也其如視諸斯乎蓋慎<lb/>
　　之也以此坊民後世乃猶有合享分郊如新莽匡<lb/>
<pb n="KR2m0014_WYG_069-21b"/>
　　衡之云者其於上也不亦二乎臣愚竊謂禮有貴<lb/>
　　多亦有尚寡文質無常惟稱之適圜丘不屋致誠<lb/>
　　之極也眀堂大享宜非所施是故掃地之典義不<lb/>
　　可曠奕奕郊廟列聖作之踐位行禮於今百祀神<lb/>
　　靈之所依祖宗精神之所聚律之以春秋譏毁泉<lb/>
　　臺之法而揆之以詩人勿翦勿拜之意有其舉之<lb/>
　　孰敢廢乎是故大祀之殿義不可隳按尚書孝經<lb/>
　　春秋凡言郊皆㫁名之曰郊不别云某郊蓋郊以<lb/>
<pb n="KR2m0014_WYG_069-22a"/>
　　眀天道郊則天神格祭天於郊皆直繫之天更不<lb/>
　　並云天地是知祭天之外無郊郊祭之中無地易<lb/>
　　眀也匡衡徒見天子有兆於南郊之語妄意祭地<lb/>
　　當於北郊其言本孝經緯於經無據且北既陰方<lb/>
　　地象母位則郊配亦當以其類矣嚴母莫大於配<lb/>
　　地古有之乎是故北郊之謬義不可襲王者受命<lb/>
　　有天下謂之有土古者天子大社丘方五丈封土<lb/>
　　五色祭后土焉凡封建諸侯則各割其方色之土<lb/>
<pb n="KR2m0014_WYG_069-22b"/>
　　苴以白茅而錫之使各立社祭於其國亦曰胙土<lb/>
　　是天子大社五土王社自祭畿内分土諸侯獨得<lb/>
　　祭其方土而已故曰王者有分土祭天地諸侯方<lb/>
　　祭祭土而尚書周官禮記皆謂祭地曰社或曰后<lb/>
　　土曰冢土示曰大示亦曰地示又曰土示丘方曰<lb/>
　　方丘折曰泰折天下之社莫大焉社之為大示昭<lb/>
　　昭矣自鄭𤣥諸儒牽附䜟緯誤分泰折為祭崑崙<lb/>
　　方丘為祭神州於是大社自為五土之神而夏至<lb/>
<pb n="KR2m0014_WYG_069-23a"/>
　　祭地别在北郊夫五土之神非地而何旅五帝獨<lb/>
　　非祭天耶周禮宗伯師甸用牲於社太祝大師大<lb/>
　　㑹同宜於社小祝冦戎之事保郊祀於社大司馬<lb/>
　　蒐田獻禽祭示大合軍以先愷樂獻於社大司冦<lb/>
　　軍旅之事涖戮於社類皆言社而不及稷臣謂此<lb/>
　　天子大社也張載曰大社王為羣姓所立必在國<lb/>
　　外王社王所自立必在城内夫大社既在國外則<lb/>
　　小宗伯建國之神位所為右社稷左宗廟者固王<lb/>
<pb n="KR2m0014_WYG_069-23b"/>
　　自立之社而大社無稷矣漢儒乃謂大社有稷王<lb/>
　　社無稷是無怪其以社為地别體而雜求諸泰折<lb/>
　　方丘卒起後來紛紛之議非胡宏王炎諸臣相繼<lb/>
　　講正流惑可勝慨乎<lb/>
　　又歐陽鐸議畧曰謹按周禮冬至圜丘夏至方丘<lb/>
　　可以見天地之分祀矣然未知其兆於南郊歟抑<lb/>
　　南北二郊歟不可考也及考大宗伯掌建邦禮則<lb/>
　　禋祀祀天血祭祭社而無祭地之禮小宗伯掌建<lb/>
<pb n="KR2m0014_WYG_069-24a"/>
　　神位則右社稷左宗廟五帝四郊而無地祇之位<lb/>
　　司服則祀天大裘祭社希冕而無祭地之服乃若<lb/>
　　大宗伯蒼璧禮天黄琮禮地圭璋琥璜禮四方則<lb/>
　　無禮社之玉典瑞四圭祀天兩圭祀地璋邸射祀<lb/>
　　山川則無祀社之圭何其闕畧如此耶或謂天子<lb/>
　　之社非諸侯各祭一方者比古無北郊社以祭地<lb/>
　　也故尊與郊等親與廟並故武王伐商類於上帝<lb/>
　　即宜於冢土成王遷洛用牲於郊即社於新邑周<lb/>
<pb n="KR2m0014_WYG_069-24b"/>
　　禮蓋言地即不言社言社即不言地耳信斯言也<lb/>
　　則所謂右社稷又曰澤中方丘何其乖錯如此耶<lb/>
　　意者國門之内除地為澤而築丘祭社如古者壇<lb/>
　　墠之制歟或社稷在國都之右因澤為丘不必於<lb/>
　　門内歟古不可悖亦不可泥得其意不踐其迹時<lb/>
　　之為貴可也<lb/>
太祖親祀北郊七<lb/>
　<hi>洪武二年五月癸夘    四年五月癸丑</hi>　　　<hi>三年五月戊申五年五月戊午</hi>
<pb n="KR2m0014_WYG_069-25a"/>
　　　<hi>六年五月癸亥九年五月己夘</hi>　　　<hi>七年五月己巳</hi>
世宗親祀北郊四<lb/>
　<hi>嘉靖十年五月壬子未    十六年五月癸</hi>　　<hi>十四年五月癸酉十八年五月甲午</hi>
穆宗親祀北郊一<lb/>
　<hi>隆慶元年五月辛酉</hi>
神宗親祀北郊二<lb/>
　<hi>萬厯四年五月戊午</hi>　　　<hi>七年五月癸亥</hi>
熹宗親祀北郊一<lb/>
<pb n="KR2m0014_WYG_069-25b"/>
　<hi>天啟五年五月乙丑</hi>
愍帝親祀北郊四<lb/>
　<hi>崇禎二年四月癸未子    十四年五月戊</hi>　　<hi>十三年五月甲申十五年六月甲子</hi>
方澤大祀儀<hi>洪武元年定</hi>
　正壇第一成設皇地祇位正中南向玉用黄琮幣用<lb/>
　黄色牲用黄犢第二成設五嶽位在東四海位次之<lb/>
　五鎮位在西四瀆位次之位用純犢一五嶽五鎮帛<lb/>
　各五四海四瀆帛各四各隨其方色散齋之日皇帝<lb/>
<pb n="KR2m0014_WYG_069-26a"/>
　備法駕至天下神祇壇祭告其正祭儀物禮樂並與<lb/>
　圜丘同惟改望燎為望瘞禮成詣太廟報謝<lb/>
方澤大祀儀<hi>嘉靖十年定</hi>
　前期十日太常寺題請視牲次請命看牲分獻大臣<lb/>
　各四員前期五日皇帝詣犧牲所視牲其前一日皇<lb/>
　帝告廟及還叅拜俱如大祀之儀次日命大臣輪視<lb/>
　如常儀前期四日太常寺奏祭祀進銅人如常儀皇<lb/>
　帝親填告請太祖祝版於文華殿前期三日皇帝詣<lb/>
<pb n="KR2m0014_WYG_069-26b"/>
　太廟請太祖配神以脯醢酒菓行再拜一獻禮前期<lb/>
　二日太常卿同光禄卿奏省牲如常儀前期一日太<lb/>
　常卿詣太廟寢請太祖御位至皇祇室奉安皇帝親<lb/>
　填祝版於文華殿<hi>版以黄楮墨書</hi>遂告於廟壇上陳設皇地<lb/>
　祇<hi>北向</hi>犢一黄璧一郊祀制帛一<hi>黄色</hi>豋一簠簋各二籩<lb/>
　十二豆十二黄玉爵三尊三篚一祝案一配帝<hi>西向</hi>陳<lb/>
　設同<hi>無玉</hi>奉先制帛一<hi>白色</hi>從四壇五嶽基運山翊聖山<lb/>
　神烈山共一壇<hi>東設西向</hi>犢一羊一豕一帛八<hi>黄一青一紅一白四</hi>
<pb n="KR2m0014_WYG_069-27a"/>
　<hi>黒一</hi>豋一鉶一簠簋各二籩十豆十黄瓷爵三酒盞三<lb/>
　十尊三篚一五鎮天壽山純徳山共一壇<hi>西設東向</hi>陳設<lb/>
　同帛七<hi>黄一青一紅一白三黒一</hi>四海一壇<hi>東設/西向</hi>陳設同帛四<hi>靑一</hi>
　<hi>紅一白一黒一</hi>四瀆一壇<hi>西設/東向</hi>陳設同帛四<hi>黒色</hi>正祭是日五<lb/>
　鼓太常卿候皇帝御奉天門跪奏請聖駕詣地壇錦<lb/>
　衣衛備隨朝駕皇帝常服乗輿由長安左門出入壇<lb/>
　之西門太常官導皇帝至具服殿易祭服出導引官<lb/>
　導皇帝由方澤右門入典儀唱樂舞生就位執事官<lb/>
<pb n="KR2m0014_WYG_069-27b"/>
　各司其事内贊奏就位皇帝就位典儀唱瘞毛血唱<lb/>
　迎神樂作樂止内贊奏四拜𫝊贊百官同典儀唱奠<lb/>
　玉帛樂作内贊奏升壇導皇帝至皇祇香案前奏跪<lb/>
　搢圭司香官捧香跪進於皇帝右内贊奏上香皇帝<lb/>
　三上香訖捧玉帛官以玉帛跪進於皇帝右皇帝受<lb/>
　玉帛内贊奏獻玉帛皇帝奠訖奏出圭導至太祖香<lb/>
　案前儀同奏復位樂止典儀唱進俎樂作齋郎舁俎<lb/>
　安訖内贊奏升壇導皇帝至皇祇俎匣前奏搢圭奉<lb/>
<pb n="KR2m0014_WYG_069-28a"/>
　進俎奏出圭導皇帝至太祖俎匣前儀同奏復位樂<lb/>
　止典儀唱行初獻禮樂作内贊奏升壇導皇帝至皇<lb/>
　祇前奏搢圭捧爵官以爵跪進於皇帝右皇帝受爵<lb/>
　内贊奏獻爵皇帝獻訖奏出圭奏詣讀祝位奏跪𫝊<lb/>
　贊百官皆跪樂暫止内贊贊讀祝讀祝官跪讀祝畢<lb/>
　樂復作内贊奏俯伏興平身𫝊贊百官同導皇帝至<lb/>
　太祖前奏搢圭捧爵官以爵跪進於皇帝右皇帝受<lb/>
　爵内贊奏獻爵皇帝獻訖奏出圭奏復位樂止典儀<lb/>
<pb n="KR2m0014_WYG_069-28b"/>
　唱行亞獻禮樂作儀同初獻惟不讀祝樂止典儀唱<lb/>
　行終獻禮樂作儀同亞獻樂止太常卿進立壇左東<lb/>
　向唱賜福胙内贊奏詣飲福位内贊對引官導皇帝<lb/>
　至飲福位奏跪奏搢圭光禄卿捧福酒跪進於皇帝<lb/>
　右内贊奏飲福酒皇帝飲訖光禄官捧福胙跪進於<lb/>
　皇帝右内贊奏受胙皇帝受訖奏出圭奏俯伏興平<lb/>
　身奏復位奏四拜𫝊贊百官同典儀唱徹饌樂作執<lb/>
　事官徹饌訖樂止典儀唱送神樂作内贊奏四拜𫝊<lb/>
<pb n="KR2m0014_WYG_069-29a"/>
　贊百官同樂止典儀唱讀祝官捧祝進帛官捧帛掌<lb/>
　祭官捧饌各詣瘞位典儀唱望瘞内贊奏詣望瘞位<lb/>
　内贊對引官導皇帝至望瘞位祝帛埋訖配帝帛燎<lb/>
　半内贊奏禮畢導引官導皇帝至具服殿易服太常<lb/>
　卿捧太祖御位入安於太廟寢駕還詣廟叅拜畢還<lb/>
　宫<lb/>
方澤遣官代祀儀<hi>嘉靖十一年定</hi>
　前期太常寺具本上請欽定遣官職名遣官受命報<lb/>
<pb n="KR2m0014_WYG_069-29b"/>
　名謝恩齋宿如常儀先一日遣官及分獻陪祀官各<lb/>
　致齋於祭所是日先期太常寺陳設如圖儀設遣官<lb/>
　拜位於壇下内壝正中設遣官讀祝位於壇上避御<lb/>
　拜位近北陛設典儀贊引官位於遣官拜位之南贊<lb/>
　引引遣官分獻陪祀官各服法服候於壇壝外南向<lb/>
　立典儀唱樂舞生就位執事官各司其事贊引引遣<lb/>
　官由内壝右櫺星門入贊就位遣官就位典儀唱瘞<lb/>
　毛血迎神奏樂樂止賛四拜遣官及衆官各四拜平<lb/>
<pb n="KR2m0014_WYG_069-30a"/>
　身典儀唱奠玉帛奏樂贊升壇遣官由壇西陛升至<lb/>
　皇祇香案前贊跪搢笏遣官搢笏司香官捧香跪於<lb/>
　遣官右贊上香遣官三上香訖捧玉帛官以玉帛跪<lb/>
　於遣官右遣官受玉帛奠訖贊出笏贊引引至太祖<lb/>
　前儀同贊復位樂止典儀唱進俎奏樂齋郎舁饌至<lb/>
　贊引贊升壇遣官復由壇西陛至皇祇前贊搢笏進<lb/>
　俎出笏引至太祖前儀同贊復位樂止典儀唱行初<lb/>
　獻禮奏樂贊升壇遣官由壇西陛升至皇祇前贊搢<lb/>
<pb n="KR2m0014_WYG_069-30b"/>
　笏捧爵官以爵跪於遣官右遣官受爵贊獻爵遣官<lb/>
　獻訖贊出笏贊詣讀祝位遣官退至讀祝位贊跪遣<lb/>
　官及衆官皆跪樂暫止贊讀祝讀祝官跪讀訖樂復<lb/>
　作贊俯伏興平身遣官及衆官俯伏興平身引至太<lb/>
　祖前贊搢笏捧爵官以爵跪於遣官右遣官受爵贊<lb/>
　獻爵遣官獻訖贊出笏復位樂止典儀唱行亞獻禮<lb/>
　奏樂儀同初獻惟不讀祝樂止典儀唱行終獻禮奏<lb/>
　樂儀同亞獻樂止贊復位遣官復位贊四拜遣官及<lb/>
<pb n="KR2m0014_WYG_069-31a"/>
　衆官四拜平身樂止典儀唱送神奏樂贊四拜遣官<lb/>
　及衆官四拜平身典儀唱徹饌奏樂執事官徹饌訖<lb/>
　樂止典儀唱讀祝官捧祝進帛官捧帛掌祭官捧饌<lb/>
　各詣瘞位奏樂贊禮畢樂止贊引引遣官及衆官以<lb/>
　次出太常寺具福胙於神所禮成<lb/>
　<lb/>
　<lb/>
　<lb/>
<pb n="KR2m0014_WYG_069-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_221-1a"/>
欽定四庫全書<lb/>
欽定續文獻通考卷二百二十一<lb/>
　物異考<lb/>
　　恒雨<lb/>
宋理宗寶慶二年三月久雨　三年七月久雨　紹定<lb/>
五年五月積隂霖霪厯夏徂秋　瑞平三年七月霖雨<lb/>
害稼　嘉熙二年七月霖雨不止烈風大作　淳祐二<lb/>
年六月積雨浙右大水　寶祐三年五月久雨　六年<lb/>
<pb n="KR2m0014_WYG_221-1b"/>
湖北諸郡潦　景定二年六月霖雨<lb/>
度宗咸淳元年閏五月久雨　九年沿江制置使所轄<lb/>
四郡澇<lb/>
　　<hi>臣</hi>等謹按王圻續通考載十年八月癸丑恭帝已<lb/>
　　即位大霖雨水涌安吉臨安餘杭民溺死者無算<lb/>
　　史不載<lb/>
遼太祖神册二年六月大暑霖澇<lb/>
　時圍幽州不克遂班師<lb/>
<pb n="KR2m0014_WYG_221-2a"/>
聖宗統和元年九月南京秋霖害稼　九年六月南京<lb/>
霖雨傷稼　二十七年七月霖雨潢土斡拉隂涼四河<lb/>
皆溢漂没民舍　二十九年正月大雨不止<lb/>
　時伐髙麗班師至貴州南峻嶺谷自元旦乙亥連日<lb/>
　大雨馬駞皆疲甲仗多遺棄霽乃得免<lb/>
開泰六年六月時徳妃蕭氏賜死葬兔兒山西後數日<lb/>
大風起塚上晝暝大雷電而雨不止者踰月<lb/>
道宗咸雍二年四月霖雨　四年七月南京霖雨　太<lb/>
<pb n="KR2m0014_WYG_221-2b"/>
康八年七月南京霖雨　大安八年十一月通州潦害<lb/>
稼<lb/>
金太宗天㑹二年海蘭伊勒呼水霖雨害稼秋泰州潦<lb/>
害稼<lb/>
章宗明昌元年七月淫雨傷稼　四年五月霖雨　六<lb/>
年六月久雨丙寅禜<lb/>
衛紹王大安二年六月雨不止<lb/>
宣宗興定元年秋霖雨<lb/>
<pb n="KR2m0014_WYG_221-3a"/>
哀宗正大二年四月宿鄭州雨傷麥　天興二年六月<lb/>
遷蔡自發歸徳連日暴雨<lb/>
　時平地水數尺軍士漂没及蔡始晴復大旱數月識<lb/>
　者以為不祥<lb/>
元憲宗七年九月霖雨連月<lb/>
　時圍樊城以雨班師<lb/>
九年夏四月大雷雨凡二十日<lb/>
世祖至元七年八月保定路霖雨傷禾稼　九年六月<lb/>
<pb n="KR2m0014_WYG_221-3b"/>
壬辰夜京師大雨壞牆屋壓死者衆　十年霖雨害稼<lb/>
　十二年河間霖雨傷稼　二十三年九月乙丑朔雨<lb/>
壞太廟　二十四年六月霸州益津縣霖雨傷稼九月<lb/>
東京誼靜麟威逺博索等處大霖雨是歲保定太原河<lb/>
間般陽順徳南京真定河南等路霖雨害稼太原尤甚<lb/>
屋壞壓死者衆　二十五年五月汴梁大霖雨河決襄<lb/>
邑漂麥六月睢陽霖雨河決害稼七月保定路霖雨害<lb/>
稼霸漷二州亦如之八月嘉祥魚臺金鄉三縣霖雨害<lb/>
<pb n="KR2m0014_WYG_221-4a"/>
稼九月獻莫二州亦如之　二十六年六月濟寧東平<lb/>
汴梁濟南順徳真定平灤棣州霖雨害稼七月辛巳雨<lb/>
壞都城癸巳平灤屯田霖雨損稼八月大都路霖雨害<lb/>
稼九月平灤昌國等亦如之　二十七年二月晉陵無<lb/>
錫二縣霖雨害稼四月芍陂屯田霖雨河溢害稼<hi>二萬二千</hi>
<hi>四百八十畆</hi>七月終南等屯霖雨害稼江西霖雨鳯翔屯田<lb/>
霖雨害稼　二十八年八月大名之清河南樂諸縣霖<lb/>
雨害稼九月景州河間等縣亦如之<lb/>
<pb n="KR2m0014_WYG_221-4b"/>
成宗元貞二年八月寧海州大雨　大徳二年七月大<lb/>
雨河決　五年八月平灤路霖雨害稼是歲峽州隨州<lb/>
安陵荆門泰州光州揚州滁州高郵安豐霖雨害稼<lb/>
六年五月歸徳府徐州邳州睢寧縣雨五十日十月濟<lb/>
南濱棣泰安髙唐州霖雨害稼　七年六月浙西淫雨<lb/>
　八年五月大名濬滑徳州齊河霖雨六月丁酉汴梁<lb/>
祥符開封陳州霖雨　九年六月潼川霖雨江溢汴梁<lb/>
霖雨　十年六月景州霖雨　十一年九月<hi>武宗已即位</hi>襄<lb/>
<pb n="KR2m0014_WYG_221-5a"/>
陽霖雨<lb/>
武宗至大四年七月鞏昌寧逺縣暴雨山土流涌是月<lb/>
太原河間真定順徳彰徳大名廣平等路徳濮恩通等<lb/>
州及河東祁縣霖雨害稼<lb/>
　　<hi>臣</hi>等謹按王圻續通考元年七月真定淫雨二年<lb/>
　　七月徳州亦如之三年大名路霖雨傷稼史俱不<lb/>
　　載<lb/>
仁宗皇慶元年四月隆興新建縣霖雨傷禾　延祐元<lb/>
<pb n="KR2m0014_WYG_221-5b"/>
年五月武陵縣霖雨　二年正月霖雨七月潭州金州<lb/>
永州路茶陵州霖雨　四年四月遼陽葢州雨水害稼<lb/>
　六年七月霸州文成縣雨害稼<hi>三千餘頃</hi>　七年五月汝<lb/>
寧府霖雨傷麥禾<lb/>
英宗至治元年四月江州贛州臨江霖雨五月壬寅開<lb/>
元路霖雨六月處州及通濟屯霖雨傷稼　二年閏五<lb/>
月安豐屬縣霖雨傷稼　三年五月大名路魏縣霖雨<lb/>
保定定興縣濟南無棣厭次縣濟寧碭山縣河間齊東<lb/>
<pb n="KR2m0014_WYG_221-6a"/>
縣霖雨害稼<lb/>
泰定帝泰定元年六月大都真定晉州深州奉元諸路<lb/>
及甘肅河渠營田等處大司農屯田諸衛屯田彰徳汴<lb/>
梁等路雨傷稼七月真定廣平廬州十一郡雨傷稼徳<lb/>
州曹州淫雨八月汴梁考城儀封濟南沾化利津等縣<lb/>
霖雨損禾稼　二年五月浙西諸郡霖雨六月奉元衛<lb/>
輝路及永平屯田豐瞻昌國濟民等署雨傷稼九月漢<lb/>
中道文州霖雨　三年十一月廣寧路屬縣霖雨傷稼<lb/>
<pb n="KR2m0014_WYG_221-6b"/>
　四年十月大都路諸州縣霖雨是歲汴梁諸縣霖雨<lb/>
河決<lb/>
　　<hi>臣</hi>等謹按王圻續通考載泰定元年濮州等處淫<lb/>
　　雨深丈餘史不載殆即是年濟南及徳曹二州所<lb/>
　　迭見者<lb/>
文宗至順二年九月湖州安吉縣久雨　三年六月京<lb/>
畿大霖雨<lb/>
　　<hi>臣</hi>等謹按元史五行志載文宗至順三年七月京<lb/>
<pb n="KR2m0014_WYG_221-7a"/>
　　師霖雨當屬六月之訛<lb/>
順帝元統二年三月山東霖雨　至元元年六月大霖<lb/>
雨　二年五月乙夘南陽鄧州大霖雨<hi>自是日至六月甲申乃止</hi>八<lb/>
月大都至通州霖雨　三年六月辛巳衛輝路大霖雨<lb/>
<hi>自是日至癸巳不止</hi>　四年六月邵武路大雨　至正二年秋彰<lb/>
徳路霖雨　三年四月至七月汴梁路滎澤縣鈞州新<lb/>
鄭宻縣霖雨害稼　四年夏汴梁蘭陽縣許州長葛郾<lb/>
城襄州睢州歸徳府亳州之鹿邑濟寧之虞城淫雨害<lb/>
<pb n="KR2m0014_WYG_221-7b"/>
蠶麥禾皆不登四月滛雨曹濮濟兖皆被災八月山東<lb/>
霖雨　五年夏秋汴梁祥符尉氏洧川鄭州鈞州亳州<lb/>
久雨害稼二麥禾豆俱不登河間路淫雨妨害鹽課<lb/>
八年五月京師大霖雨都城崩圯鈞州新鄭縣淫雨害<lb/>
麥六月中興路松滋縣驟雨水暴漲<hi>平地深丈有五尺餘漂没六十餘里</hi>
<hi>死者千五百人</hi>　九年七月髙唐州大霖雨壞官署民舍歸徳<lb/>
府淫雨<hi>浹十旬</hi>　十年二月彰徳大雨害麥　二十年七<lb/>
月益都髙苑縣陜州澠池縣大雨害稼　二十三年七<lb/>
<pb n="KR2m0014_WYG_221-8a"/>
月懷慶路河内修武武陟三縣及孟州淫雨害稼　二<lb/>
十五年秋宻州安邱縣潞州汴梁許州及鈞州之宻縣<lb/>
淫雨害稼　二十七年秋彰徳路淫雨<lb/>
　　<hi>臣</hi>等謹按王圻續通考至正十四年四月吉安霖<lb/>
　　雨漂没民居田産十九年岳州大雨經八十日紀<lb/>
　　志皆不載<lb/>
明太祖洪武十三年七月海康大雨壞縣治　二十三<lb/>
年十一月山東二十九州縣久雨傷麥禾<lb/>
<pb n="KR2m0014_WYG_221-8b"/>
惠帝建文元年三月乙夘夜燕王營於蘇家橋大雨<lb/>
　平地水三尺及王卧榻<lb/>
成祖永樂元年三月京師淫雨壞城<hi>西南隅五十餘丈</hi>七月建<lb/>
寧衛淫雨壞城　二年七月新安衛淫雨壞城八月淫<lb/>
雨壞北京城<hi>五十餘丈</hi>　六年七月思明淫雨壞城　七年<lb/>
九月浙江衛所五颶風驟雨壞城漂流房舍　八年金<lb/>
鄉衛颶風驟雨壞城垣公廨　十二年九月宻雲後衛<lb/>
淫雨壞城　二十年正月信豐雨水壞城瞿城衛如之<lb/>
<pb n="KR2m0014_WYG_221-9a"/>
　二十一年二月六安衛淫雨壞城是歲建昌守禦所<lb/>
淮安懷來等衛皆淫雨壞城　二十二年二月壽州衛<lb/>
雨水壞城三月贛州振武二衛雨水壞城四月淫雨壞<lb/>
宻雲及薊州城是歲南北畿山東州縣淫雨傷麥禾甚<lb/>
衆<lb/>
仁宗洪熙元年夏蘇松嘉湖積雨傷稼閏七月京師大<lb/>
雨壞正陽齊化順城等門城垣九月久雨壞宻雲中衛<lb/>
城<lb/>
<pb n="KR2m0014_WYG_221-9b"/>
宣宗宣徳元年五月永嘉樂清颶風急雨壞公私廨宇<lb/>
及壇廟<lb/>
英宗正統元年七月順天山東河南廣東淫雨傷稼<lb/>
四年夏居庸關及定州衛淫雨壞城　五年二月南京<lb/>
大風雨壞北上門脊覆官民舟　七年濟南青萊淮鳯<lb/>
徐州五月至六月淫雨傷稼　九年閏七月野狐嶺等<lb/>
處淫雨壞城及濠塹墩臺　十一年春江西七府十六<lb/>
縣淫雨田禾渰没　十二年六月瑞金淫雨漂倉庫<hi>市水</hi>
<pb n="KR2m0014_WYG_221-10a"/>
<hi>丈餘溺死二百餘人</hi>　十三年四月雨水壞順天古北口邊倉五<lb/>
月至六月鳯陽徽州久雨傷稼九月寧都大雨壞城郭<lb/>
廬舍<hi>溺死甚衆</hi>
景帝景泰三年永平兖州久雨傷禾大嵩等二十衛所<lb/>
久雨壞城　四年南畿河南山東府十州一自五月至<lb/>
八月淫雨傷稼　五年杭嘉湖大雨傷苖<hi>六旬不止</hi>七月京<lb/>
師久雨九門城垣多壞　六年北畿府五河南府二久<lb/>
雨傷稼雲南大理諸府如之　七年兩畿江西河南浙<lb/>
<pb n="KR2m0014_WYG_221-10b"/>
江山東山西湖廣共府三十恒雨渰田<lb/>
英宗天順元年濟兖青三府大雨閱月禾盡没　四年<lb/>
安慶南陽雨自五月至七月渰禾苖　七年五月淮鳯<lb/>
揚徐大雨腐二麥武昌漢陽荆州廬舍漂没<hi>民皆依山露宿</hi>
憲宗成化元年六月畿東大雨水壞山海關永平薊州<lb/>
遵化城堡八月通州大雨壞城及運倉　二年定州積<lb/>
雨壞城<hi>凡壞城垣及墩臺垜口百七十三</hi>　八年七月南京大風雨壞<lb/>
天地壇孝陵廟宇鳯陽大雨壞皇陵墻垣　九年三月<lb/>
<pb n="KR2m0014_WYG_221-11a"/>
南京大風雨㧞太廟社稷壇樹　十四年八月鳯陽大<lb/>
雨没城内民居<hi>以千計</hi>　十七年七月乙酉南京大風雨<lb/>
社稷壇及太廟殿宇皆摧　十八年河南懐慶諸府夏<lb/>
秋淫雨三月<hi>凡塌城垣千一百八十餘丈漂公署壇廟民居三十一萬四千間有竒渰死一萬一</hi>
<hi>千八百餘人</hi>
孝宗𢎞治二年七月京師淫雨　三年七月南京驟雨<lb/>
壞午門西城垣　七年七月庚寅南京大風雨壞殿宇<lb/>
城樓獸吻㧞太廟天地社稷壇及孝陵樹又義州等衛<lb/>
<pb n="KR2m0014_WYG_221-11b"/>
自五月至八月雨害稼　八年五月南京隂雨踰月壞<lb/>
朝陽門北城堵九月潮州諸府颶風暴雨壞城垣廬舎<lb/>
　十年七月安陸淫雨壞城郭廬舍殆盡　十一年七<lb/>
月長安嶺暴風雨壞城及廬舍　十四年六月義錦廣<lb/>
寧淫雨壞城垣墩堡倉庫橋梁<hi>民多壓死者</hi>　十五年六七<lb/>
月南京大風雨孝陵神宫監及懿文陵樹木橋梁墻垣<lb/>
多摧折　十六年五月榆林大風雨毁子城垣<hi>移垣洞於其南</hi>
<hi>五十步</hi>　十八年三月雙山堡大雷雨壞城又京畿自六<lb/>
<pb n="KR2m0014_WYG_221-12a"/>
月至八月連雨<lb/>
武宗正徳元年七月鳯陽諸府大雨<hi>平地水深丈五尺没民居五百餘家</hi>
　二年七月武平大風雨毁城樓長泰南靖大風雨三<lb/>
日夜<hi>平地水深二丈漂民居八百餘家</hi>　十二年蘇松常鎮嘉湖大雨<lb/>
殺麥禾　十三年應天蘇松常鎮揚大雨彌月漂室廬<lb/>
人畜無算　十六年京師久雨傷稼<lb/>
世宗嘉靖四年六月登州大雨壞城　十六年京師淫<lb/>
雨自夏及秋不絶房屋傾倒<hi>軍民多壓死者</hi>　二十五年八月<lb/>
<pb n="KR2m0014_WYG_221-12b"/>
京師大雨壞九門城垣　三十三年六月京師大雨<hi>平地</hi>
<hi>水數尺</hi>　四十五年九月鄖陽大淫雨壞城垣廬舍<hi>平地水丈</hi>
<hi>餘人民溺死無算</hi>
穆宗隆慶元年六月京師淫雨又遼東淫雨自五月至<lb/>
七月不止壞垣墻禾黍<lb/>
神宗萬厯元年七月淫雨　十二年正月喜峯口大風<lb/>
雨壞各墩臺　十五年蘇松諸府自五月至七月淫雨<lb/>
禾麥俱傷　二十四年杭嘉湖淫雨傷苗　二十八年<lb/>
<pb n="KR2m0014_WYG_221-13a"/>
七月興化莆田連江福安大雨城垣橋梁隄岸俱圯<lb/>
二十九年春夏蘓松嘉湖淫雨傷麥　三十二年七月<lb/>
京師淫雨城崩　三十三年五月丙申鳯陽大風雨損<lb/>
皇陵正殿御座　三十九年廣西積雨五閲月　四十<lb/>
二年浙江淫雨<lb/>
熹宗天啟六年閏六月大雨連旬壞天夀山神路都城<lb/>
橋梁是嵗遼東淫雨壞山海闗内外城垣<hi>軍民傷者甚衆</hi>　七<lb/>
年山東州縣二十有八積雨傷禾<lb/>
<pb n="KR2m0014_WYG_221-13b"/>
愍帝崇禎五年八月大雨衝損慶陵九月順天二十七<lb/>
縣淫雨害稼　十一年夏雨浹旬圯南山邊垣　十二<lb/>
年十二月浙江淫雨<hi>阡陌成巨浸</hi>　十三年四月至七月寧<lb/>
池諸郡淫雨<hi>田半為壑</hi>　十五年十月黄蘄徳安諸郡縣淫<lb/>
雨　十六年二月戊辰親祀社稷大風雨僅成禮而還<lb/>
　　<hi>臣</hi>等謹按雨水過多為恒就中亦有成災不成災<lb/>
　　之别夫歲星之行各率其性而下土應之非必盡<lb/>
　　由人事史於大雨水悉紀之本春秋重責己之義<lb/>
<pb n="KR2m0014_WYG_221-14a"/>
　　而稗野家因是侈陳災異累牘不休失其㫖矣今<lb/>
　　於正史但書大雨而無餘文者或雨而不至於水<lb/>
　　或言大而水在其中要之既無災證又非淫潦即<lb/>
　　亦從略焉葢恒之為義當書其甚者而常則否也<lb/>
　　甘露<lb/>
遼穆宗應厯十四年四月黄龍府甘露降<lb/>
聖宗統和九年八月癸酉東京甘露降<lb/>
道宗大安九年四月乙夘興中府甘露降<lb/>
<pb n="KR2m0014_WYG_221-14b"/>
　遣使祠佛飯僧<lb/>
金太宗天㑹十三年四月<hi>時熙宗已即位</hi>甘露降於熊岳縣<lb/>
元順帝至正六年八月龍興進賢縣甘露降　二十年<lb/>
十月國子監大成殿松栢樹有甘露降其上<lb/>
明太祖洪武二年十月甲戌甘露降於鍾山<lb/>
　羣臣請告廟不許<lb/>
　　<hi>臣</hi>等謹按明史宋濓傳洪武初甘露屢降帝問災<lb/>
　　祥之故對曰受命不於天於其人休符不於祥於<lb/>
<pb n="KR2m0014_WYG_221-15a"/>
　　其仁春秋書異不書祥為是故也王圻續通考載<lb/>
　　二年十月降於乾清宫後苑四年十月降於鍾山<lb/>
　　沾潤草木五年十一月甘露又降越明年仍降如<lb/>
　　初此宋濓傳所以云屢降也<lb/>
成祖永樂四年十一月己巳甘露降孝陵松栢醴出神<lb/>
樂觀<lb/>
　薦之太廟賜百官<lb/>
憲宗成化六年正月甘露降<lb/>
<pb n="KR2m0014_WYG_221-15b"/>
　帝親御齋宫取以賜百官大學士彭時等撰甘露頌<lb/>
　以進<lb/>
世宗嘉靖七年正月甲戌朔甘露降長泰等縣　九年<lb/>
十二月己夘甘露降於顯陵<lb/>
　守臣以聞帝為製欽天記頌<lb/>
十七年春甘露降龍溪縣<lb/>
　按臣奏進帝以賜大臣<lb/>
四十一年甘露降於承天皇陵之松樹<lb/>
<pb n="KR2m0014_WYG_221-16a"/>
　鎮守太監張方以獻帝悦羣臣稱賀仍遣官往承天<lb/>
　祭告凡分守叅議及知府太監各賞銀有差<lb/>
　　天雨異物<lb/>
宋理宗紹定三年三月丁酉雨土　端平三年七月甲<lb/>
申雨血　嘉熙二年四月己酉雨土　三年三月辛夘<lb/>
雨土　淳祐五年二月丙寅朔雨塵土　十年二月乙<lb/>
夘雨土　十一年三月乙亥雨土　寶祐二年蜀雨血<lb/>
　三年三月己未雨土　六年二月壬辰雨土　開慶<lb/>
<pb n="KR2m0014_WYG_221-16b"/>
元年三月辛酉雨土　景定五年二月辛未雨土<lb/>
度宗咸淳十年正月乙巳雨土<lb/>
恭帝徳祐元年三月己丑雨土<lb/>
遼道宗咸雍四年六月西北路雨穀方三十里<lb/>
金世宗大定十二年三月庚寅雨土　十六年三月戊<lb/>
申雨豆於臨潢之境<hi>其形鋭而赤食之味頗苦</hi>　二十三年三月乙<lb/>
酉氛埃雨土四月庚子亦如之<lb/>
哀宗天興三年正月己酉京索之間雨血十餘里<lb/>
<pb n="KR2m0014_WYG_221-17a"/>
元世祖至元七年四月壬午檀州雨黑霜<hi>互見黑𤯝黑祥門</hi>
二十四年十二月丁夘諸王色徹圖部雨土<hi>凡七晝夜没死牛畜</hi>
成宗元貞二年處州天雨米黑色　大徳十年二月大<lb/>
同路暴雨沙黑霾<hi>斃牛馬二千人亦有死者</hi>
仁宗延祐七年八月<hi>時英宗已即位</hi>益津縣雨黑霜<lb/>
英宗至治三年二月丙戌雨土<lb/>
泰定帝致和元年三月壬申雨霾<lb/>
文宗天厯二年三月雨土霾　至順二年三月丙戌雨<lb/>
<pb n="KR2m0014_WYG_221-17b"/>
土霾<lb/>
順帝元統二年正月庚寅朔河南省雨血六月彰徳雨<lb/>
白毛<hi>俗呼為老君髯</hi>　至元三年三月天雨毛<hi>如綿而緑俗呼云菩薩線</hi>
四年四月京師天雨紅沙　五年二月庚寅信州雨土<lb/>
　至正元年<graphic n="KR1095" url="https://raw.githubusercontent.com/kanripo/KR-Gaiji/master/images/KR1095.png" mimeType="image/png"/>嘉縣天雨鐵<hi>民舍山石皆穿人物遇之皆斃</hi>四月鎮江<lb/>
丹徒縣雨紅霧<hi>草木葉及行人裳衣皆濡成紅色</hi>　十一年十月天雨<lb/>
黑子於饒州<hi>大如黍</hi>衢州東北亦如之十一月建寧浦城<lb/>
雨黑子<hi>如稗實</hi>邵武雨黑黍<hi>如蘆穄</hi>信州雨黑黍鄱陽縣雨<lb/>
<pb n="KR2m0014_WYG_221-18a"/>
菽豆郡邑有民取而食之　十五年春薊州雨血　二<lb/>
十五年六月戊申京師雨魚<hi>時大雨魚隨雨而落長尺許人取而食之</hi>
　　<hi>臣</hi>等謹按王圻續通考載順帝至正十二年湖廣<lb/>
　　雨粉針民家門户壁柱之間有粉㾗如針様無數<lb/>
　　十八年冬衢處等州雨黑黍内白如粉二十一年<lb/>
　　昆明縣天雨鐵傷禾稼民居半圯二十七年八月<lb/>
　　辛酉上海縣浦東俞店橋南牧羊兒三四聞上恰<lb/>
　　恰有聲仰視之流光中隕一魚刺成二創其狀不<lb/>
<pb n="KR2m0014_WYG_221-18b"/>
　　常見自首至尾根僅盈尺濶而短是日晴無隂雲<lb/>
　　亦無鵰鸛之類甚可怪也日將晡縣市人閧然指<lb/>
　　流星自南投北即此時也橋下一細民家欲取烹<lb/>
　　食其妻鹽而藏之來者多就觀焉或曰志有云天<lb/>
　　隕魚人民失所之象史皆不載<lb/>
明太祖洪武十年正月丁酉夜應天雨墨<hi>如墨汁</hi>浙江金<lb/>
華處州諸境皆有之<lb/>
憲宗成化元年二月天雨黑水於襄陽<hi>水王圻續通考作黍</hi>　九<lb/>
<pb n="KR2m0014_WYG_221-19a"/>
年四月乙亥兩京雨土　十三年二月甲午山隂雨血<lb/>
射人六月京師雨錢<lb/>
孝宗𢎞治三年三月陜西慶陽府雨石無數<hi>皆作人言</hi>　十<lb/>
年三月己酉雨土　十一年四月辛巳雨土　十七年<lb/>
二月甲辰鄖陽均州雨沙<lb/>
武宗正徳八年十月癸巳杭州雨黑水<lb/>
世宗嘉靖元年正月丁夘雨黄沙　六年五月甲午京<lb/>
師雨錢七月壬辰南京雨血　二十一年十月象山縣<lb/>
<pb n="KR2m0014_WYG_221-19b"/>
天雨黄霧<hi>行人口耳皆塞</hi>　十三年二月己未雨㣲土<lb/>
穆宗隆慶元年三月甲寅南鄭雨土　二年四月天雨<lb/>
黑豆<hi>互見黑眚黑祥門</hi>
　據御史周𢎞祖言也<lb/>
神宗萬厯二十五年二月癸亥湖州雨黄沙　四十六<lb/>
年三月庚午暮刻雨土<lb/>
愍帝崇禎七年二月海豐雨血　十年山東雨黑水新<lb/>
鄉亦如之<lb/>
<pb n="KR2m0014_WYG_221-20a"/>
　　<hi>臣</hi>等謹按以上所載雨土雨血大約互見黄眚黄<lb/>
　　祥等門<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_221-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷二百二十一<lb/>
</p>
<p>
</p>
  </div>
</body>
</text>
</TEI>
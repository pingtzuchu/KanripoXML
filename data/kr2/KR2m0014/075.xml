<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_075-1a"/>
欽定四庫全書<lb/>
欽定續文獻通考卷七十五<lb/>
　郊社考<lb/>
　　祈禳<hi>禱疾旱祓除雩祭門禱水  已見</hi>
宋寜宗嘉定元年六月以蝗禱於天地社稷<lb/>
　八年八月蝗禱於霍山九年六月蝗禱羣祀<lb/>
理宗紹定四年九月以太廟火災告於天地宗廟社稷<lb/>
嘉熙三年八月以浙江潮患告於天地宗廟社稷<lb/>
<pb n="KR2m0014_WYG_075-1b"/>
景定五年十月帝有疾命官分禱天地宗廟社稷宫觀<lb/>
遼太祖神册四年十月次烏尔古部以大風雪兵不能<lb/>
進禱於天俄頃而霽<lb/>
太宗㑹同五年六月以皇太后不豫禱於太祖廟<lb/>
　時駐陽門闗聞皇太后不豫即馳入侍湯藥必親嘗<lb/>
　仍告太祖廟幸菩薩堂飯僧五萬人七月乃愈<lb/>
聖宗統和四年九月皇太后行再生禮十月皇太后復<lb/>
行再生禮為帝祭神祈福<lb/>
<pb n="KR2m0014_WYG_075-2a"/>
　　<hi>臣</hi>䓁謹按再生禮每十二年一舉無一嵗再行者<lb/>
　　兹為帝祈福葢創舉也故書之餘不悉載<lb/>
再生禮儀<lb/>
　凡十有二嵗皇帝本命前一年季冬之月擇吉日前<lb/>
　期禁門北除地置再生室母后室先帝神主輿在再<lb/>
　生室東南倒植三岐木其日以童子及産醫嫗置室<lb/>
　中一婦人執酒一叟持矢箙立於室外有司請神主<lb/>
　降輿致奠奠訖皇帝出寢殿詣再生室羣臣奉迎再<lb/>
<pb n="KR2m0014_WYG_075-2b"/>
　拜皇帝入室釋服跣以童子從三過岐木之下毎過<lb/>
　産醫嫗致詞拂拭帝躬童子過岐木七皇帝卧木側<lb/>
　叟擊箙曰生男矣太巫幪皇帝首興羣臣稱賀再拜<lb/>
　産醫嫗受酒於執酒婦以進太巫奉襁褓綵結䓁物<lb/>
　賛祝之預選七叟各立御名繫於綵皆跪進皇帝選<lb/>
　嘉名授之賜物再拜退羣臣皆進襁褓綵結䓁物皇<lb/>
　帝拜先帝諸御容遂宴羣臣<lb/>
　　<hi>臣</hi>䓁謹按遼俗毎十二年一行始生之禮惟帝與<lb/>
<pb n="KR2m0014_WYG_075-3a"/>
　　太后太子及額尔竒木得行之名曰再生又名覆<lb/>
　　誕葢以嵗一周星因天道更新之象而預祓除之<lb/>
　　亦禬禳頌禱之義也史稱始以三過岐木俾念母<lb/>
　　氏劬勞終拜先帝御容朂以敬承宗廟為蘇尔威<lb/>
　　汗之善於垂訓顧名思義或亦有取歟<lb/>
金章宗承安四年八月以皇嗣未立命有司祈於太廟<lb/>
　至五年復以繼嗣未立禱祀太廟山陵少府監張汝<lb/>
　猷言皇嗣未立乞親行祀事之後遣近臣詣諸嶽觀<lb/>
<pb n="KR2m0014_WYG_075-3b"/>
　廟祈禱詔司空襄徃亳州禱太清宫既遣刑部員外<lb/>
　郎完顔匡徃焉泰和元年春襄承命馳禱太清宫及<lb/>
　后土方嶽<lb/>
宣宗興定二年京師屢火遣禮部尚書楊雲翼禜之<lb/>
三年七月以地震遣叅知政事圖克坦思忠祭地祗於<lb/>
上清宫八月遣禮部尚書楊雲翼祭社稷翰林侍讀學<lb/>
士趙秉文祭后土於河中府<lb/>
元成宗大徳九年十二月帝有疾遣宣政院使實廸䓁<lb/>
<pb n="KR2m0014_WYG_075-4a"/>
禱於太廟<lb/>
㤗定帝㤗定元年十月遣使祀鹽官州海神<lb/>
　時鹽官州海水溢屢壊堤障侵城郭特遣使祀之三<lb/>
　年八月大風海溢復壊堤防三十餘里再遣使祭不<lb/>
　止徙居民千二百五十家致和元年三月遣户部尚<lb/>
　書李嘉努徃鹽官祀海神仍集議修海岸造浮屠二<lb/>
　百六以厭海溢<lb/>
　　<hi>臣</hi>䓁謹按鹽官海神世宗時嘗以海岸崩遣使命<lb/>
<pb n="KR2m0014_WYG_075-4b"/>
　　天師祈祀潮即退語載河渠志㤗定元年三年事<lb/>
　　志皆不載止載四年五月以潮水衝敗海岸平章<lb/>
　　圖們岱尔茶議遣直省舍人巴延奉御香令天帥<lb/>
　　依世祖例祈祀制可是世祖以後㤗定四年以前<lb/>
　　中間又似無遣使事或者河渠志誤以元年為四<lb/>
　　年耶志又云文宗天厯元年八月十日至十九日<lb/>
　　正當大汛潮勢不髙風平水穏十四日祈請天妃<lb/>
　　入廟是鹽官海神亦有天妃也<lb/>
<pb n="KR2m0014_WYG_075-5a"/>
二年六月皇子生命巫祓除於宫<lb/>
四年九月以災變命祀天地享太廟致祭嶽瀆及名山<lb/>
大川以禳之<lb/>
　是嵗四方霖潦旱蝗河决海溢山崩地震日食星變<lb/>
　屢告至是以災變赦天下復祀以禳之<lb/>
文宗天厯二年八月幸世祖所御幄殿祓除<lb/>
　十二月又祓祭於太祖幄殿<lb/>
　　<hi>臣</hi>䓁謹按元祓祭毎於八月十二日行之謂可以<lb/>
<pb n="KR2m0014_WYG_075-5b"/>
　　脫舊災迎新福為國俗之常故史皆不書獨文宗<lb/>
　　紀兩載之皆於祖宗幄殿行事葢文宗以簒竊得<lb/>
　　國隠有不安於心者欲藉祖宗以厭之耳<lb/>
　　祭祀志曰國俗舊禮毎嵗駕幸上都以八月二十<lb/>
　　四日祭祀謂之灑馬妳子用馬一羯羊八綵段練<lb/>
　　絹各九疋以白羊毛纒若穂者九貂鼠皮三命䝉<lb/>
　　古巫覡及䝉古漢人秀才達官四員領其事再拜<lb/>
　　告天又呼太祖青吉斯御名而祝之曰託天皇帝<lb/>
<pb n="KR2m0014_WYG_075-6a"/>
　　福蔭年年祭賽者禮畢掌祭官四員各以祭幣表<lb/>
　　裏一與之餘幣及祭物則凡與祭者共分之每嵗<lb/>
　　十二月下旬擇日於西鎮國寺内墻下灑掃平地<lb/>
　　太府監供綵幣中尚監供細氊鍼線武備寺供弓<lb/>
　　箭環刀束稈草為人形一為狗一剪雜色綵段為<lb/>
　　之腸胃選達官世家貴重者交射之非伯蘇札拉<lb/>
　　尔奈曼䝉古岱拉拜塔坦沙卜珠蘇尼特䓁氏族<lb/>
　　不得與列射至縻爛以羊酒祭之祭畢帝后及太<lb/>
<pb n="KR2m0014_WYG_075-6b"/>
　　子嬪妃併射者各觧所服衣俾䝉古巫覡祝讚之<lb/>
　　畢遂以與之名曰脫災國俗謂之射草狗每嵗十<lb/>
　　二月十六日以後選日用白黒羊毛為線帝后及<lb/>
　　太子自頂至手足皆用羊毛線纒繫之坐於寢殿<lb/>
　　䝉古巫覡念呪語奉銀槽貯火置米糠於其中沃<lb/>
　　以酥油以其烟薫帝之身斷所繫毛線納諸槽内<lb/>
　　又以紅帛長数寸帝手裂碎之唾之者三併投火<lb/>
　　中即觧所服衣帽付巫覡謂之脫舊災迎新福云<lb/>
<pb n="KR2m0014_WYG_075-7a"/>
　　又曰世祖至元七年以帝師帕克斯巴之言於大<lb/>
　　明殿御座上置白傘葢一頂用素段泥金書梵字<lb/>
　　於其上謂鎮邪伏魔䕶安國刹自後每嵗二月十<lb/>
　　五日於大殿啟建白傘葢佛事用諸色儀仗社直<lb/>
　　迎引傘葢周逰皇城内外云與衆生祓除不祥導<lb/>
　　迎福祉<lb/>
明太祖洪武六年五月定太嵗諸神春祈秋報禮<hi>詳星辰門</hi>
十七年十二月以大将軍徐達疾禱於山川城隍之神<lb/>
<pb n="KR2m0014_WYG_075-7b"/>
　是年太陰數犯上将帝憂之詔達還朝十二月有<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>
　帝禱諸神曰曩者天下有亂朕命將偃兵息民大將<lb/>
　軍徐達之功為多今疾弗瘳朕特告神願全生數載<lb/>
　固寜萬姓朕他日與達同往惟神鑒之明年二月達<lb/>
　卒<lb/>
成祖永樂五年五月以征安南遣官遍祀嶽鎮海瀆及<lb/>
安南山川城隍之神<lb/>
　以將士衝冒炎暑慮生疾病遣官奉香帛遍禱以祈<lb/>
<pb n="KR2m0014_WYG_075-8a"/>
　神佑<lb/>
六年十二月命安逺伯桞升廵捕倭冦仍祭告東海<lb/>
九年七月陜西疫遣官祭告西嶽及陜西山川諸神<lb/>
十六年十一月遣官祭東海之神<lb/>
　時浙江瀕海諸縣風潮衝激堤岸墊溺居民修治迄<lb/>
　無成功帝乃齋戒遣保定侯孟瑛䓁以大牢往祭水<lb/>
　患頓息<lb/>
英宗正統六年正月以莊浪地屢震躬祀郊廟遣官祭<lb/>
<pb n="KR2m0014_WYG_075-8b"/>
告西方嶽鎮<lb/>
四月以南京烈風為災遣官祭孝陵及鍾山大江之神<lb/>
　九年閏七月南京大風雨雹壊壇壝陵廟復遣官祭<lb/>
　告孝陵及鍾山大江之神<lb/>
八年五月以雷震奉天殿鴟吻遣官祭告天地<lb/>
　明年閏七月以雷震奉先殿鴟吻親告太廟復遣官<lb/>
　祭告天地<lb/>
十年正月以太倉屢火遣官祭太嵗及火神<lb/>
<pb n="KR2m0014_WYG_075-9a"/>
六月以浙江台州寜波紹興諸處及陜西西安府疫遣<lb/>
官祭南鎮西嶽西鎮<lb/>
　十一年十二月甘州疫復遣官禱西嶽西鎮及甘肅<lb/>
　境内山川之神<lb/>
十一年二月異氣見華葢奉天殿遣官祭告天地<lb/>
景帝景㤗四年三月以災變屢見遣官祭告天地<lb/>
　祝曰恭承大命主宰華夷負荷弗勝積愆深重宵旰<lb/>
　悔省悛改無由爰致身心每欠安順天時人事垂戒<lb/>
<pb n="KR2m0014_WYG_075-9b"/>
　甚明起居憂惶震驚無措仰祈洪造特賜矜憐俾圖<lb/>
　自新獲趨康㤗<lb/>
六年五月以時多災異命各省廵撫䓁官祭天下嶽鎮<lb/>
海瀆山川諸神以申祈禱<lb/>
英宗天順元年七月以承天門災躬禱南郊遣官祭告<lb/>
廟社山川城隍諸神<lb/>
　是年六月彗星犯營室占者謂咎在母后帝詣南郊<lb/>
　躬禱八月以彗星屢見復禱<lb/>
<pb n="KR2m0014_WYG_075-10a"/>
憲宗成化三年四月以四川地震遣官祭告境内山川<lb/>
七年四月以災疫流行遣官祭告山川諸神<lb/>
九月遣工部侍郎李顒祭海神<lb/>
　時浙江潮溢漂民居鹽場特遣顒往祭並修築堤岸<lb/>
八年四月京師乆旱運河水涸遣官禱於郊社山川淮<lb/>
瀆東海之神<lb/>
九年六月寜夏地震命廵撫䓁官祭告賀蘭山之神<lb/>
十二年七月以黒眚見躬禱天地於禁中<lb/>
<pb n="KR2m0014_WYG_075-10b"/>
　時有妖物夜出齧人都城驚擾帝為文以告以用度<lb/>
　不節工役勞民忠言不聞仁政不施四事自責<lb/>
十三年四月以四方災異迭見遣官祭嶽鎮海瀆並鍾<lb/>
山之神<lb/>
二十一年四月以㤗山屢震遣官祭告<lb/>
孝宗𢎞治元年四月天夀山雨雹遣官祭諸陵及天夀<lb/>
山<lb/>
七年二月以孝陵風雷之變遣官祭告<lb/>
<pb n="KR2m0014_WYG_075-11a"/>
十年三月以京師山東山西陜西諸處災異迭見遣官<lb/>
祭告郊社山川命所司分禱封内山川<lb/>
十一年十月清寧宫災遣官告郊廟社稷山川<lb/>
十八年九月<hi>武宗已即位</hi>以霪雨方霽星變繼作遣官祭告<lb/>
郊廟社稷<lb/>
武宗正徳元年六月以彗星見遣官祭告郊廟<lb/>
三年十月以南直𨽻湖廣河南諸處災傷遣官祭告天<lb/>
下名山大川<lb/>
<pb n="KR2m0014_WYG_075-11b"/>
六年七月以四方災旱盜賊遣官祭告郊廟社稷山川<lb/>
及天夀山之神並令守臣祭告嶽鎮海瀆<lb/>
八年五月以四方災異遣官祭告郊社及山川諸神<lb/>
　時禮部尚書傅珪䓁疏列四方災異且曰春秋二百<lb/>
　四十二年所書災異不過六十九事今自去年秋九<lb/>
　月至夏四月地震天鳴雹降星隕龍火出見山崩地<lb/>
　裂共四十有二而旱災不與焉頃雖降㫖修省祭告<lb/>
　而雨澤未通禾苗枯稿民命國計不可不憂伏望勵<lb/>
<pb n="KR2m0014_WYG_075-12a"/>
　精更化並勑諸臣省躬補過擇日齋戒祭告以回天<lb/>
　意從之於是再遣官祭告<lb/>
九年正月乾清宫災遣官祭告郊廟社稷山川諸神<lb/>
世宗嘉靖元年正月以火災風霾遣官祭告郊廟社稷<lb/>
　十月復以京師地震再行祭告<lb/>
二年四月以災異修省遣官祭告郊廟社稷山川<lb/>
　三年四月復以災旱風霾遣官祭告並罷端陽節驃<lb/>
　騎龍船逰宴<lb/>
<pb n="KR2m0014_WYG_075-12b"/>
五年十月以四方災變非常遣官祭告郊廟社稷山川<lb/>
並被災所在名山大川應祀神秪<lb/>
八年十月乾清宫内七所房災親禱天地於宫中<lb/>
九年四月以京師風霾遣官祭告天壽山<lb/>
十二月以祈嗣祭告太廟世廟<lb/>
　大學士張璁請以求嗣之誠告太廟世廟以祈祖考<lb/>
　之祐帝納之擇日告廟十年十一月復於欽安殿建<lb/>
　祈嗣醮壇帝親詣進香行禮<hi>詳髙禖門</hi>十一年二月大學<lb/>
<pb n="KR2m0014_WYG_075-13a"/>
　士李時䓁以聖嗣未降請遣廷臣詣嶽鎮名山祝禱<lb/>
　帝不欲遣使擾民命分遣道士齎香帛令所在守臣<lb/>
　行禮廷臣分詣地祗壇祈告於是禮部尚書夏言言<lb/>
　我朝建地祗壇自岳鎮海瀆以及逺近名山大川莫<lb/>
　不懐柔即此而禱正合古人望衍之義但輔臣所請<lb/>
　止於嶽鎮竊以山川海瀆發祥效靈與嶽鎮同功况<lb/>
　基運翊聖神烈天夀純徳諸山又祖宗妥靈之地祈<lb/>
　禱之禮皆不可缺遂命大臣詣壇分祀<lb/>
<pb n="KR2m0014_WYG_075-13b"/>
十年五月雷震午門樓及西華門樓柱親禱天地於宫<lb/>
中<lb/>
十二年六月以彗星見告於便殿<lb/>
十三年七月以南京太廟災告天於殿陛即詣太廟行<lb/>
奉慰禮<lb/>
　先期諭閣臣禮官曰慰廟之禮有謂必待擇日齋沐<lb/>
　乃可舉行此禮之常今因災而祭禮之變也譬之人<lb/>
　子聞變必奔詣父母所以慰安之何待正衣冠而後<lb/>
<pb n="KR2m0014_WYG_075-14a"/>
　行<lb/>
十五年十月京師地震親禱於宫中<lb/>
十六年五月雷震謹身殿露告於宫中遣官告太廟世<lb/>
廟<lb/>
　十八年六月以雷震奉先殿祭告於元極寳殿遣官<lb/>
　祭北郊<lb/>
九月以太后疾躬禱廟社山川<lb/>
　帝憚於出郊於文華殿設壇祀山川餘皆親詣行禮<lb/>
<pb n="KR2m0014_WYG_075-14b"/>
十七年二月建祈夀齋醮於元極寳殿<lb/>
　是月丙午帝謂輔臣曰臣子之於君親願夀為最今<lb/>
　聖母夀辰於今夕中夜設壇元極寳殿為母祈夀於<lb/>
　上帝分命卿䓁禱於神祗諸壇以来日巳時行事服<lb/>
　用祭服<lb/>
　　<hi>臣</hi>䓁謹按帝即位之初太監崔文誘帝建醮宫中<lb/>
　　日夜不絶廷臣交章諫不聽六年雖命革三經厰<lb/>
　　外二寺齋醮而内殿營奉如故祈皇嗣則建醮祈<lb/>
<pb n="KR2m0014_WYG_075-15a"/>
　　母夀則建醮以至春祈秋報著為嵗典安神却敵<lb/>
　　禮並郊禋以青詞進奉者且得躐位宰輔逮至暮<lb/>
　　年獻芝獲兔賜藥降桃悉舉而歸之元貺齋醮無<lb/>
　　虚日停封事至踰二旬而帝之志荒矣實録具載<lb/>
　　其事因附紀其畧於此以見一代之粃政焉<lb/>
二十年四月太廟災祭告郊社景神殿遣官分祭日月<lb/>
神祗及應祀之神<lb/>
八月以漕渠水涸遣官祭河淮諸神<lb/>
<pb n="KR2m0014_WYG_075-15b"/>
二十一年七月以邊患遣官祭神祗壇及團營神祗<lb/>
　是年十一月以宫變遣官祭告郊廟社稷及應祀神<lb/>
　祗<lb/>
二十九年八月以邊警遣内侍祭禱太廟<lb/>
　至三十二年九月以敵退告謝郊廟<lb/>
三十四年二月遣工部侍郎趙文華祭告海神<lb/>
　時文華疏陳備倭七事其一祀海神言天吳顯靈廟<lb/>
　在莱州請遣官望祭於江隂常熟以激人心從之即<lb/>
<pb n="KR2m0014_WYG_075-16a"/>
　命文華往祭<lb/>
十一月以各邊秋防事竣遣官祭告郊廟社稷先聖帝<lb/>
王<lb/>
三十五年二月陜西地震遣官祭告境内山川河洛及<lb/>
應祀神祗<lb/>
三十六年四月以奉天諸殿災遣官祭告郊廟社稷<lb/>
　時以火星逆行遣官祈禱於洪應雷殿並祭告元極<lb/>
　寳殿及廟社至是果災四十四年三月大明門災遣<lb/>
<pb n="KR2m0014_WYG_075-16b"/>
　官祭告如前<lb/>
八月以徐邳河淤命河道官祭告大河東嶽諸神<lb/>
穆宗隆慶三年八月以洪水為患命河道官祭告四瀆<lb/>
東海嶽鎮南鎮北嶽<lb/>
熹宗天啟元年二月以海運遭風遣官祭告海神<lb/>
五月以遼瀋繼失遣官祭告郊廟社稷山川<lb/>
　<lb/>
欽定續文獻通考卷七十五<lb/>
</p>
<p>
</p>
  </div>
</body>
</text>
</TEI>
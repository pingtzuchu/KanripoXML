<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_031-1a"/>
欽定四庫全書<lb/>
欽定續文獻通考卷三十一<lb/>
　國用考<lb/>
　　漕運<lb/>
宋寧宗嘉泰二年六月浚浙西運河<lb/>
　初孝宗淳熙八年十月浚行在至鎮江府運河至是<lb/>
　復浚之<lb/>
　　宋史食貨志曰嘉定兵興揚楚間轉輸不絶濠廬<lb/>
<pb n="KR2m0014_WYG_031-1b"/>
　　安豐舟楫之通亦便矣而浮光之屯仰饋於齊安<lb/>
　　舒蘄之民逺者千里近者亦數百里至于京西之<lb/>
　　儲襄郢猶可徑達獨棗陽陸運夫皆調于湖北鼎<lb/>
　　澧等處道路遼邈夫運不過八斗而資糧扉屦所<lb/>
　　在邀求費常十倍中産之家僱替一夫為錢四五<lb/>
　　十千單弱之人一夫受役則一家離散至有斃于<lb/>
　　道路者<lb/>
理宗時撫州請復轉般法<lb/>
<pb n="KR2m0014_WYG_031-2a"/>
　　知安慶王幹代撫州守臣奏畧曰國家綱運資以<lb/>
　　餉軍比年以來法紀弛壞非惟軍餉不繼抑亦公<lb/>
　　私受弊其未離岸有江水淺涸坐食靡費之弊其<lb/>
　　已離岸有監官侵虧船梢盗竊之弊而其既敗有<lb/>
　　攤賴平民之弊雖知其弊莫之能革且以江西一<lb/>
　　路言之如撫州建昌綱之折閱毎以水道淺涸不<lb/>
　　能巨舟延引有嵗終而未起隔嵗之綱者一綱吏<lb/>
　　卒水手動數百計又所招集並皆㳺手無賴之人<lb/>
<pb n="KR2m0014_WYG_031-2b"/>
　　自度官吏侵盗大數已虧恣情極用無所顧忌估<lb/>
　　籍所償不能萬分之一官司不免縱之攤賴平民<lb/>
　　侵削國本為害不細今若于隆興置轉般倉一所<lb/>
　　取毎嵗一路綱運水脚之費養水軍數百人命一<lb/>
　　武臣為之長造數十巨艦部以軍法責之轉輸近<lb/>
　　裏州軍止以小舟運載納之轉般倉却令水軍專<lb/>
　　一䕶送更往迭來不假召募綱紀素定部分素嚴<lb/>
　　舟楫素具較之烏合嘗試實相萬萬如此則非惟<lb/>
<pb n="KR2m0014_WYG_031-3a"/>
　　可以省官綱之折閱抑足以増國家之武備戢江<lb/>
　　湖之羣盗脱士夫之罪戾免平民之攤賴是一變<lb/>
　　法而羣害悉去衆利並興矣<lb/>
　　<hi>臣</hi>等謹按宋初都汴東南六路自江浙至淮甸為<lb/>
　　轉般倉七以達于京徽宗崇寧時蔡京用曽孝廣<lb/>
　　言改轉般為直達而其法始壞大觀時譚正已論<lb/>
　　之<hi>詳馬端臨漕運門</hi>南渡後都臨安漕米多取於江西而<lb/>
　　綱運之弊益多至是撫州守臣復請行轉般法而<lb/>
<pb n="KR2m0014_WYG_031-3b"/>
　　置倉于隆興蓋亦倣江浙至淮甸舊制也<lb/>
度宗咸淳二年正月詔免湖廣漕司積年運上峽米耗<lb/>
折逋直<lb/>
　　宋史楊文仲傳曰文仲知衡州運餉有法而民不<lb/>
　　擾以所當得米八千石立思濟倉<lb/>
七年六月命鎮江府轉輸米十萬石于五河新城積貯<lb/>
十年六月以錢五百萬緡命四川制司詣湖北糴運上<lb/>
峽入䕫米五十萬石<lb/>
<pb n="KR2m0014_WYG_031-4a"/>
遼聖宗太平時燕地饑戸部副使王嘉請造船募習海<lb/>
漕者移遼東粟餉燕<lb/>
　既而水路艱險多至覆没民怨思亂九年八月東京<lb/>
　舍哩軍祥衮達林乘之為亂首殺嘉以快其衆<lb/>
金置漕運司掌河倉漕運之事<lb/>
　有提舉勾當等官置於景州肇州<lb/>
　　金史劉璣傳曰大定初璣除同知漕運司事奏言<lb/>
　　漕戸僱直太髙虚費官物宜約量裁損若減三之<lb/>
<pb n="KR2m0014_WYG_031-4b"/>
　　一可省官錢一十五萬餘貫世宗是其言既又謂<lb/>
　　宰臣曰璣言漕運省費事盡心公家不厚賞無以<lb/>
　　勸來者乃賜錢三千貫<lb/>
章宗明昌六年三月以北邉糧運括羣牧所三招討司<lb/>
明安穆昆隨乣及德哷勒唐古部諸抹西京太原官民<lb/>
駝五千充之惟民以駝載為業者勿括<lb/>
泰和五年正月調山東河北運夫改治漕渠<lb/>
宣宗貞祐三年七月置陳潁漕運提舉官以戸部勾當<lb/>
<pb n="KR2m0014_WYG_031-5a"/>
官往來督察<lb/>
四年正月開沁水以便饋運<lb/>
　尚書右丞侯摯嘗上言宜開沁水以便饋運至是詔<lb/>
　有司開之<lb/>
元光元年六月造舟運陜西糧由大慶闗渡抵湖城<lb/>
元世祖中統元年六月詔燕京西京北京三路宣撫運<lb/>
司米十萬石輸開平府及撫州沙井靖州魚兒濼以備<lb/>
軍儲<lb/>
<pb n="KR2m0014_WYG_031-5b"/>
　先是太宗朝立軍儲所於新衛以収山東河北丁糧<lb/>
　後惟計直取銀帛軍行則以資之嵗壬子帝請於憲<lb/>
　宗設官築五倉於河上始令民入粟嵗癸丑募民受<lb/>
　鹽入粟轉漕嘉陵至是復有是詔二年七月命西京<lb/>
　宣撫司造船備西下漕運八月勅西京運糧於沙井<lb/>
　北京運糧於魚兒濼九月勅令嵗田租輸沿河近倉<lb/>
　官為轉漕不可勞民四年五月詔北京運米五千石<lb/>
　赴開平其車牛之費並從官給<lb/>
<pb n="KR2m0014_WYG_031-6a"/>
十月命運在京米輸行在<lb/>
　時駕駐昔光之地命給官錢僱槖駝運米萬石輸行<lb/>
　在所<lb/>
三年八月開玉泉山以通漕運<lb/>
　從提舉諸路河渠郭守敬請也<hi>詳見田賦考</hi>至至元元年<lb/>
　二月疏雙塔漕渠十二月命選善水者一人沿黄河<lb/>
　計水程達東勝可通漕運馳驛以聞二年正月徙諾<lb/>
　海特們岱爾礟手人匠八百名赴中都造船運糧二<lb/>
<pb n="KR2m0014_WYG_031-6b"/>
　十四年浚河西務漕渠二十六年浚河西務至通州<lb/>
　漕渠<lb/>
九月立漕運河渠司<lb/>
　至至元元年三月立四川漕運司三年六月立漕運<lb/>
　司十四年三月以行都水監行漕運司事十五年六<lb/>
　月罷漕運司以其事𨽻行中書省<lb/>
四年八月命成都路運米萬石餉潼川<lb/>
　至仁宗延祐五年十二月省成都嵗漕萬二千石<lb/>
<pb n="KR2m0014_WYG_031-7a"/>
至元十三年九月遣廬川屯田軍四千轉漕重慶<lb/>
十九年初通海道運糧<lb/>
　初巴延平江南時嘗命朱清張瑄等以宋庫藏圖籍<lb/>
　自崇明州從海道載入京師而運糧則自浙西涉江<lb/>
　入淮由黄河逆水至中灤旱站陸運至淇門<hi>中灤在封邱縣</hi>
　<hi>西南舊黄河北岸淇門在濱縣西南即古枋頭</hi>入御河以達於京又開濟州<lb/>
　泗河自淮至新開河由大清河至利津河入海因海<lb/>
　口沙壅又從東阿旱站運至臨清入御河又開膠萊<lb/>
<pb n="KR2m0014_WYG_031-7b"/>
　河道通海勞費不貲卒無成效至是年巴延追憶海<lb/>
　道載宋圖籍之事以為海運可行於是請於朝廷命<lb/>
　上海總管羅璧朱清張瑄等造平底海船六十艘運<lb/>
　糧四萬六千餘石從海道至京師然剏行海洋沿山<lb/>
　求㠗風信失時明年始至直沽朝廷未知其利是年<lb/>
　十二月立京畿江淮都漕運司二仍各置分司督綱<lb/>
　運毎嵗令江淮漕運司運糧至中灤京畿漕運司運<lb/>
　至大都二十年又用王積翁議令阿巴齊等廣開新<lb/>
<pb n="KR2m0014_WYG_031-8a"/>
　河然新河候潮以入船多損壞民亦苦之而孟古岱<lb/>
　言海運之舟悉皆至焉於是罷新開河頗事海運立<lb/>
　萬户府二以朱清為中萬戸張瑄為千戸孟古岱為<lb/>
　萬戸府達嚕噶齊未幾又分新河軍士水手及船於<lb/>
　揚州平灤兩處運糧命三省造船二千艘於濟州河<lb/>
　運糧猶未專於海道也<lb/>
　　胡長孺曰杭吳明越楚幽薊萊密俱岸大海舟航<lb/>
　　可通相傳朐山海門水中流積淮淤江沙其長無<lb/>
<pb n="KR2m0014_WYG_031-8b"/>
　　際浮海者以竿料淺深此淺生角曰料角不可度<lb/>
　　越淮江入海之交多洲號為沙朱清嘗殺人亡命<lb/>
　　引舟東行三日夜得沙門島又東北過髙句麗水<lb/>
　　口見文登夷維諸山又北見燕山與碣石往來十<lb/>
　　五六次後就招懷與其徒張瑄隨宰相入見受金<lb/>
　　符千戸遂言海漕事試之良便遂興海運<lb/>
　　虞集曰至元十二年既平宋始通江南糧以河運<lb/>
　　弗便至十九年用巴延言初通海道漕運抵直沽<lb/>
<pb n="KR2m0014_WYG_031-9a"/>
　　以達京城立運糧萬戸府三以南人朱清張瑄羅<lb/>
　　璧為之初嵗運四萬餘石後累増及三百萬餘石<lb/>
　　春夏分二運至舟行風信有時自浙西不旬日而<lb/>
　　達於京師内外官府大小吏士至於細民無不仰<lb/>
　　給於此<lb/>
　　<hi>臣</hi>等謹按元本紀至元十九年十月設南北兩漕<lb/>
　　運司命㳺顯專領江浙行省漕運二十年八月濟<lb/>
　　州新開河成立都漕運司十月中書省言阿巴齊<lb/>
<pb n="KR2m0014_WYG_031-9b"/>
　　新開河二處皆有倉宜造小船分海運從之二十<lb/>
　　一年二月浚揚漕河又罷阿巴齊開河之役以其<lb/>
　　軍及水手各萬人運海道糧九月中書省言福建<lb/>
　　行省軍餉絶少必於揚州轉輸事多遲悞不若併<lb/>
　　兩省為一分命省臣治泉州為便詔從之二十二<lb/>
　　年二月増濟州漕舟三千艘役夫萬二千人四月<lb/>
　　以征日本船運糧江淮食貨志所以謂至元二十<lb/>
　　四年以前未專海運大學衍義補亦謂時猶有中<lb/>
<pb n="KR2m0014_WYG_031-10a"/>
　　灤之運不專於海道也<lb/>
二十一年定運糧脚價<lb/>
　毎石給中統鈔八兩五錢其後逓減至六兩五錢武<lb/>
　宗至大三年以福建浙東船戸至平江載糧者道逺<lb/>
　費廣通増為至元鈔一兩六錢香糯一兩七錢四年<lb/>
　又増為二兩香糯二兩八錢稻穀一兩四錢延祐元<lb/>
　年斟酌逺近復増其價福建船運糙粳米毎石一十<lb/>
　三兩温台慶元船運糙粳香糯毎石一十兩五錢紹<lb/>
<pb n="KR2m0014_WYG_031-10b"/>
　興浙西船毎石一十一兩白粳價同稻穀毎石八兩<lb/>
　黒豆毎石依糙白糧例給焉<lb/>
二十二年二月詔運江淮米由海道至京<lb/>
　是時罷膠萊所鑿新河以軍萬人載江淮米泛海由<lb/>
　利津達於京師二十三年十一月中書省言朱清等<lb/>
　海道運糧以四嵗計之總百一萬石斗斛耗折願如<lb/>
　數以償風浪覆舟請免其征從之遂以朱清張瑄並<lb/>
　為海道運糧萬戸仍佩虎符<lb/>
<pb n="KR2m0014_WYG_031-11a"/>
二十四年始立行泉府司專掌海運<lb/>
　増置萬戸府二總為四府是年遂罷東平河運糧二<lb/>
　十五年内外分置漕運司二其在外者於河西務領<lb/>
　接運海道糧事二十八年又用朱清張瑄之請併四<lb/>
　府為都漕運萬戸府二止令清瑄二人掌之其屬有<lb/>
　千戸百戸等官分為各翼以督嵗運<lb/>
　　<hi>臣</hi>等謹按元本紀二十四年十一月命京畿濟寧<lb/>
　　兩漕運司分掌漕事十二月以朱清張瑄海漕有<lb/>
<pb n="KR2m0014_WYG_031-11b"/>
　　勞進授宣慰使二十五年二月改濟寧漕運司為<lb/>
　　都漕運司併領濟之南北漕京畿都漕運司惟治<lb/>
　　京畿至二十八年立都漕運萬戸府以督嵗運而<lb/>
　　武宗至大中以江淮江浙財賦府毎嵗所辦糧充<lb/>
　　運食貨志及大學衍義補謂自此以至末年專仰<lb/>
　　海運矣<lb/>
二十五年四月増立直沽海運米倉<lb/>
　至二十六年正月海船萬戸府言山東宣慰使樂實<lb/>
<pb n="KR2m0014_WYG_031-12a"/>
　所運江南米陸負至淮安易閘者七然後入海嵗止<lb/>
　二十萬石若由江陰入江至直沽倉民無陸負之苦<lb/>
　且米石省運估八貫有竒乞罷膠萊海道運糧萬戸<lb/>
　而以漕事責臣當嵗運三十萬石詔從之<lb/>
　　邱濬曰海運之法自秦已有之而唐人亦轉東呉<lb/>
　　粳稻以給幽燕<hi>見唐杜甫詩</hi>然以給邉方之用而已用<lb/>
　　之以足國則始於元也<lb/>
十月詔明年海道漕運江南米百萬石<lb/>
<pb n="KR2m0014_WYG_031-12b"/>
　時海都犯邉僧格請明年海運須及百萬石制可<lb/>
　　元史羅璧傳曰二十四年納延叛璧復以漕舟至<lb/>
　　遼陽浮海抵錦州小凌河至廣寧十寨諸軍賴以<lb/>
　　濟二十五年督漕至直沽倉潞河决水溢及倉璧<lb/>
　　樹栅率所部畚土築堤捍之<lb/>
二十六年七月初開㑹通河嵗運數十萬石<lb/>
　以壽張縣尹韓仲暉等言自安民山開河北岸至臨清<lb/>
　凡二百五十里引汶絶濟直屬漳御建牐三十有一<lb/>
<pb n="KR2m0014_WYG_031-13a"/>
　度髙低分逺近以節蓄洩賜名㑹通河<lb/>
　　邱濬曰㑹通河之名始見於此然當時河道初開<lb/>
　　岸狹水淺不能負重毎嵗之運不過數十萬石非<lb/>
　　若海運之多故終元之世海運不絶<lb/>
　　<hi>臣</hi>等謹按元本紀至元二十五年十月僧格言安<lb/>
　　山至臨清為渠二百六十五里開浚之工三百萬<lb/>
　　當用鈔三萬錠米四萬石鹽五萬斤其陸運夫萬<lb/>
　　三千戸復罷為民其賦入及芻粟之估為鈔二萬<lb/>
<pb n="KR2m0014_WYG_031-13b"/>
　　八千錠費畧相當然渠成亦萬世之利請今冬備<lb/>
　　糧費來春浚之制可次年秋渠成河渠官禮部尚<lb/>
　　書張孔孫等言開魏博之渠通江淮之運古所未<lb/>
　　有詔賜名㑹通河今以大學衍義補考之則㑹通<lb/>
　　河始於壽張縣尹韓仲暉等倡其議而僧格因以<lb/>
　　為請遂成功以迄於今也<lb/>
九月罷濟州汶泗漕運使司<lb/>
　二十七年四月罷海道運糧萬戸府又改利津海道<lb/>
<pb n="KR2m0014_WYG_031-14a"/>
　運糧萬戸府為臨清御河運糧上萬戸府二十八年<lb/>
　十一月罷海道運糧鎮撫司成宗大德七年十一月<lb/>
　併海道運糧萬戸府為海道都漕運萬戸府給印二<lb/>
　仁宗延祐六年十一月増京畿漕運司同知副使各<lb/>
　一員給分司印<lb/>
二十八年十二月浚運糧壩河築隄防<lb/>
　二十九年八月郭守敬言浚通州至大都漕河十有<lb/>
　四役軍匠二萬人三十年三月以平章政事范文虎<lb/>
<pb n="KR2m0014_WYG_031-14b"/>
　董疏漕河之役七月賜新開漕河名曰通惠三十一<lb/>
　年八月成宗已即位立新河運糧千戸所大德二年<lb/>
　六月禁權豪斡脱括大都漕河舟楫四年正月復淮<lb/>
　東漕渠七年六月命甘肅行省修河合潭曲尤濠以<lb/>
　通漕運八年五月中書省言呉松江實海口故道海<lb/>
　運由是而出宜仍設行都水監以董其浚制從之十<lb/>
　年正月浚呉松江等處漕河又浚真揚等州漕河至<lb/>
　武宗至大三年二月浚㑹通河給鈔四千八百錠糧<lb/>
<pb n="KR2m0014_WYG_031-15a"/>
　二萬一千石以募民仁宗延祐元年十二月遣官浚<lb/>
　揚州淮安等處運河二年正月發卒浚漷州漕河三<lb/>
　年十一月復浚揚州運河英宗至治三年十二月泰<lb/>
　定帝已即位浚鎮江路漕河文宗天厯二年四月浚<lb/>
　漷州漕運河八月發諸衛軍浚通惠河<lb/>
　　羅璧傳曰大德三年除璧都水監通州多水患鑿<lb/>
　　二渠以分水勢又浚阜通河而廣之嵗増漕六十<lb/>
　　餘萬石<lb/>
<pb n="KR2m0014_WYG_031-15b"/>
二十九年以海運路險復開生道<lb/>
　初海運之道自平江劉家港入海<hi>今在蘇州府太倉</hi>經揚州<lb/>
　路通州海門縣黄連沙頭萬里長灘開洋沿山㠗而<lb/>
　行抵淮安路鹽城縣歴西海州海寧府東海縣密州<lb/>
　膠州界放靈山洋投東北路多淺沙行月餘始抵成<lb/>
　山計其水程自上海至楊村馬頭凡一萬三千三百<lb/>
　五十里至元二十九年朱清等言其路險惡復開生<lb/>
　道自劉家港開洋至撑脚沙轉沙觜至三沙洋子江<lb/>
<pb n="KR2m0014_WYG_031-16a"/>
　過匾擔沙大洪又過萬里長灘放大洋至青水洋又<lb/>
　經黑水洋至成山過劉島至之罘沙門二島放萊州<lb/>
　大洋抵界河口其道差為徑直明年千戸殷明畧又<lb/>
　開新道自劉家港入海至崇明州三沙放洋向東行<lb/>
　入黒水大洋取成山轉西至劉家島又轉登州沙門<lb/>
　島于萊州大洋入界河當舟行風信有時自浙西至<lb/>
　京師不過旬日而已視前二道為最便然風濤不測<lb/>
　糧船漂溺者無嵗無之間亦有船壞而棄其米者至<lb/>
<pb n="KR2m0014_WYG_031-16b"/>
　至正二十三年始責償于運官人船俱溺者乃免然<lb/>
　視河漕之費則其所得蓋多矣<lb/>
三十年二月減河南浙江海運米四十萬石<lb/>
　至三十一年十月朱清張瑄從海道嵗運糧百萬石<lb/>
　以京畿所儲充足詔止運三十萬石成宗元貞二年<lb/>
　十一月増海運明年糧為六十萬石大德元年九月<lb/>
　増海漕為六十五萬石二年十月増為七十萬石五<lb/>
　年十月増明年海運為百二十萬石七年十月以浙<lb/>
<pb n="KR2m0014_WYG_031-17a"/>
　江年穀不登減海運糧四十萬石八年十一月増海<lb/>
　漕米為百七十萬石十一年十月武宗已即位中書<lb/>
　省言常嵗海運糧百四十五萬石今浙江嵗儉不能<lb/>
　如數請仍舊例湖廣江西各輸五十萬石並由海道<lb/>
　達京師仁宗皇慶元年九月増江浙海漕糧二十萬<lb/>
　石延祐五年十一月増海漕四十萬石六年九月増<lb/>
　海漕十萬石英宗至治元年七月減海道嵗運糧二<lb/>
　十萬石<lb/>
<pb n="KR2m0014_WYG_031-17b"/>
　　元史食貨志曰元都于燕去江南極逺百司庶府<lb/>
　　之繁衛士編氓之衆無不仰給于江南自丞相巴<lb/>
　　延獻海運之言江南之糧分為春夏二運至于京<lb/>
　　師者一嵗多至三百萬餘石民無輓輸之勞國有<lb/>
　　儲蓄之富豈非一代之良法歟<lb/>
成宗元貞元年十二月減海運脚價鈔一貫計毎石六<lb/>
貫五百文著為令<lb/>
　至大德三年十月江浙省言曩者朱清張瑄海漕米<lb/>
<pb n="KR2m0014_WYG_031-18a"/>
　嵗四五十萬至百十萬時船多糧少僱直均平比嵗<lb/>
　賦斂横出漕戸困乏逃亡者有之今嵗運三百萬漕<lb/>
　舟不足遣人于浙東福建等處和僱百姓騷動本省<lb/>
　左丞沙布鼎言其弟和必斯及瑪哈穆特丹達澉浦<lb/>
　楊家等皆有舟且深知漕事乞以為海道運糧都漕<lb/>
　萬戸府官各以己力輸運官糧萬戸千戸並如軍官<lb/>
　例承襲寛恤漕戸増給僱直庶有成效尚書省以聞<lb/>
　制可<lb/>
<pb n="KR2m0014_WYG_031-18b"/>
武宗至大四年遣官至江浙議海運事<lb/>
　時江東寧國池饒建康等處運糧率領海船從洋子<lb/>
　江逆流而上江水湍急又多石磯走沙漲淺糧船俱<lb/>
　壞嵗嵗有之又湖廣江西之糧運至真州泊入海船<lb/>
　船大底小亦非江中所宜于是以嘉興松江秋糧并<lb/>
　江淮江浙財賦府嵗辦糧充運海漕之利至是益博<lb/>
仁宗延祐三年二月調海口屯儲漢軍千人𨽻臨清運<lb/>
糧萬戸府以供轉漕給鈔二千錠<lb/>
<pb n="KR2m0014_WYG_031-19a"/>
七年十一月<hi>時英宗已即位</hi>以海運不給命江浙行省以財賦<lb/>
府租益之還其直<lb/>
英宗至治元年五月海漕糧至直沽<lb/>
　三年二月亦如之<lb/>
　　<hi>臣</hi>等謹按歴代甲子圖至治元年為辛酉三年為<lb/>
　　癸亥時以祭海神故記之非海運糧必待次年至<lb/>
　　京師也<lb/>
泰定帝泰定二年九月海運江南糧百七十萬石至京<lb/>
<pb n="KR2m0014_WYG_031-19b"/>
師<lb/>
　至文宗天厯二年六月海運糧至京師凡百四十萬<lb/>
　九千一百三十石<lb/>
文宗天厯二年九月命江浙行省明年漕運糧二百八<lb/>
十萬石赴京師<lb/>
　十月又命江西湖廣分漕米四十萬石以紓江浙民<lb/>
　力至順元年二月中書省言浙江民飢今嵗海運為<lb/>
　米二百萬石其不足者來嵗補運從之九月江浙行<lb/>
<pb n="KR2m0014_WYG_031-20a"/>
　省以夏秋大水明年海運本省止可二百萬石餘數<lb/>
　令他省補運為便從之二年八月中書省言明年海<lb/>
　運糧二百四十萬石已令江浙運二百二十萬河南<lb/>
　二十萬今請令江浙復増二十萬從之三年十月寧<lb/>
　宗已即位以江浙嵗比不登其海運糧不及數俟來<lb/>
　嵗補運<lb/>
　　宋史王艮傳曰艮遷海道漕運都萬戸府經厯紹<lb/>
　　興之官糧入海運者十萬石城距海十八里嵗令<lb/>
<pb n="KR2m0014_WYG_031-20b"/>
　　有司拘民船以備短送吏胥得並縁以虐民及至<lb/>
　　海次主運者又不即受有折缺之患艮執言曰運<lb/>
　　戸既有官賦之直何復為是紛紛也乃責運戸自<lb/>
　　載糧入運船運船為風所敗者當覈實除其數移<lb/>
　　文往返連數嵗不絶艮取吏牘披閱即除其糧五<lb/>
　　萬二千八百石鈔二百五十萬緡運戸乃免於破<lb/>
　　家<lb/>
至元至天厯海道嵗運之數<lb/>
<pb n="KR2m0014_WYG_031-21a"/>
　至元二十年四萬六千五十石至者四萬二千一百<lb/>
　七十二石<hi>所失者三千八百七十八石細分之毎石欠八升四合餘</hi>二十一年二<lb/>
　十九萬五百石至者二十七萬五千六百一十石<hi>所失</hi>
　<hi>者一萬四千八百九十石細分之毎石欠五升一合</hi>二十二年一十萬石至者<lb/>
　九萬七百七十一石<hi>所失者九千二百二十九石細分之毎石欠九升二合餘</hi>二<lb/>
　十三年五十七萬八千五百二十石至者四十三萬<lb/>
　三千九百五十石<hi>所失者一十四萬四千五百七十石細分之毎石欠二斗四升九合</hi>
　<hi>餘</hi>二十四年三十萬石至者二十九萬七千五百四<lb/>
<pb n="KR2m0014_WYG_031-21b"/>
　十六石<hi>所失者二千四百五十四石細分之毎石欠八合餘</hi>二十五年四十萬<lb/>
　石至者三十九萬七千六百五十五石<hi>所失者二千三百四十五</hi>
　<hi>石細分之毎石欠九合餘</hi>二十六年九十三萬五千石至者九十<lb/>
　一萬九千九百四十三石<hi>所失者一萬五千五十七石細分之毎石欠一升六</hi>
　<hi>合餘</hi>二十七年一百五十九萬五千石至者一百五十<lb/>
　一萬三千八百五十六石<hi>所失者八萬三千一百四十四石細分之毎石欠五</hi>
　<hi>升餘</hi>二十八年一百五十二萬七千一百五十石至者<lb/>
　一百二十八萬一千六百一十五石<hi>所失者二十四萬五千六百三</hi>
<pb n="KR2m0014_WYG_031-22a"/>
　<hi>十五石細分之毎石欠一斗六升餘</hi>二十九年一百四十萬七千四百<lb/>
　石至者一百三十六萬一千五百一十三石<hi>所失者四萬五</hi>
　<hi>千八百八石七斗細分之毎石欠三升三合餘</hi>三十年九十萬八千石至者<lb/>
　八十八萬七千五百九十一石<hi>所失者二萬四百九石細分之毎石欠二</hi>
　<hi>升二合餘</hi>三十一年五十一萬四千五百三十三石至者<lb/>
　五十萬三千五百三十四石<hi>所失者一萬九百九十九石細分之毎石欠二</hi>
　<hi>升一合餘</hi>元貞元年三十四萬五百石<hi>至如數</hi>二年三十四<lb/>
　萬五百石至者三十三萬七千二十六石<hi>所失者三千四百七</hi>
<pb n="KR2m0014_WYG_031-22b"/>
　<hi>十四石細分之毎石欠一升餘</hi>大德元年六十五萬八千三百石至<lb/>
　者六十四萬八千一百三十六石<hi>所失者一萬一百六十四石細分之</hi>
　<hi>毎石欠一升五合餘</hi>二年七十四萬二千七百五十一石至者<lb/>
　七十萬五千九百五十四石<hi>所失者三萬六千七百九十七石細分之毎石</hi>
　<hi>欠四升九合餘</hi>三年七十九萬四千五百石<hi>至如數</hi>四年七十<lb/>
　九萬五千五百石至者七十八萬八千九百一十八<lb/>
　石<hi>所失者六千五百八十二石細分之毎石欠八合餘</hi>五年七十九萬六千五<lb/>
　百二十八石至者七十六萬九千六百五十石<hi>所失者二</hi>
<pb n="KR2m0014_WYG_031-23a"/>
　<hi>萬六千八百七十八石細分之每石欠三升三合餘</hi>六年一百三十八萬三千<lb/>
　八百八十三石至者一百三十三萬九千一百四十<lb/>
　八石<hi>所失者五萬四千七百三十五石細分之毎石欠三升九合餘</hi>七年一百六十<lb/>
　五萬九千四百九十一石至者一百六十二萬八千<lb/>
　五百八石<hi>所失者三萬九百八十三石細分之毎石欠三升八合餘</hi>八年一百六<lb/>
　十七萬二千九百九石至者一百六十六萬三千三<lb/>
　百一十三石<hi>所失者九千五百九十六石細分之毎石欠五合餘</hi>九年一百八<lb/>
　十四萬三千三石至者一百七十九萬五千三百四<lb/>
<pb n="KR2m0014_WYG_031-23b"/>
　十七石<hi>所失者四萬七千六百五十六石細分之毎石欠二升五合餘</hi>十年一百八<lb/>
　十萬八千一百九十九石至者一百七十九萬七千<lb/>
　七十八石<hi>所失者九萬四百九十一石細分之毎石欠五升餘</hi>十一年一百六<lb/>
　十六萬五千四百二十二石至者一百六十四萬四<lb/>
　千六百七十九石<hi>所失者二萬七百四十三石細分之毎石欠一升二合餘</hi>至大<lb/>
　元年一百二十四萬一百四十八石至者一百二十<lb/>
　萬二千五百三石<hi>所失者三萬七千六百四十五石細分之毎石欠三升餘</hi>二年<lb/>
　二百四十六萬四千二百四石至者二百三十八萬<lb/>
<pb n="KR2m0014_WYG_031-24a"/>
　六千三百石<hi>所失者七萬七千九百四石細分之毎石欠三升一合餘</hi>三年二百<lb/>
　九十六萬六千五百三十二石至者二百七十一萬<lb/>
　六千九百十三石<hi>所失者二十萬九千一百六十九石細分之毎石欠七升一合餘</hi>
　四年二百八十七萬三千二百一十二石至者二百<lb/>
　七十七萬三千二百六十六石<hi>所失者九萬九千九百四十六石細分之</hi>
　<hi>毎石欠三升四合餘</hi>皇慶元年二百八萬三千五百五石至者<lb/>
　二百六萬七千六百七十二石<hi>所失者一萬五千八百八十三石細分之</hi>
　<hi>毎石欠七合餘</hi>二年二百三十一萬七千二百二十八石至<lb/>
<pb n="KR2m0014_WYG_031-24b"/>
　者二百一十五萬八千六百八十五石<hi>所失者一十五萬八百三</hi>
　<hi>十三石細分之每石欠六升八合餘</hi>延祐元年二百四十萬三千二百<lb/>
　六十四石至者二百三十五萬六千六百六石<hi>所失者四</hi>
　<hi>萬六千六百五十八石細分之毎石欠一升九合餘</hi>二年二百四十三萬五千<lb/>
　六百八十五石至者二百四十二萬二千五百五石<lb/>
　<hi>所失者一萬三千一百八十石細分之毎石欠五合餘</hi>三年二百四十五萬八<lb/>
　千五百一十四石至者二百四十三萬七千七百四<lb/>
　十一石<hi>所失者二萬七百七十三石細分之毎石欠八合餘</hi>四年二百三十七<lb/>
<pb n="KR2m0014_WYG_031-25a"/>
　萬五千三百四十五石至者二百三十六萬八千一<lb/>
　百九十一石<hi>所失者七千二百二十六石細分之毎石欠三勺餘</hi>五年二百五<lb/>
　十五萬三千七百一十四石至者二百五十四萬三<lb/>
　千六百一十一石<hi>所失者一萬一百三石細分之毎石欠三合餘</hi>六年三百<lb/>
　二萬一千五百八十五石至者二百九十八萬六千<lb/>
　一十七石<hi>所失者三萬五千五百六十八石細分之毎石欠一升二合餘</hi>七年三百<lb/>
　二十六萬四千六石至者三百二十四萬七千九百<lb/>
　二十八石<hi>所失者一萬六千七十八石細分之毎石欠四合餘</hi>至治元年三百<lb/>
<pb n="KR2m0014_WYG_031-25b"/>
　二十六萬九千四百五十一石至者三百二十三萬<lb/>
　八千七百六十五石<hi>所失者三萬六千八十六石細分之毎石欠九合餘</hi>二年<lb/>
　三百二十五萬一千一百四十石至者三百二十四<lb/>
　萬六千四百八十三石<hi>所失者四千六百五十七石細分之毎石欠一合餘</hi>三<lb/>
　年二百八十一萬一千七百八十六石至者二百七<lb/>
　十九萬八千六百一十三石<hi>所失者一萬二千一百七十三石細分之毎石</hi>
　<hi>欠四合餘</hi>泰定元年二百八萬七千二百三十一石至者<lb/>
　二百七萬七千二百七十八石<hi>所失者九千九百五十三石細分之毎石</hi>
<pb n="KR2m0014_WYG_031-26a"/>
　<hi>欠四合餘</hi>二年二百六十七萬一千一百八十四石至者<lb/>
　二百六十三萬七千五十一石<hi>所失者三萬四千一百三十三石細分之</hi>
　<hi>毎石欠一升二合餘</hi>三年三百三十七萬五千七百八十四石<lb/>
　至者三百三十五萬一千三百六十二石<hi>所失者一十二萬四</hi>
　<hi>千四百三十二石細分之毎石欠三升六合餘</hi>四年三百一十五萬二千八<lb/>
　百二十石至者三百一十三萬七千五百三十二石<lb/>
　<hi>所失者一萬五千二百八十八石細分之毎石欠四合餘</hi>天厯元年三百二十五<lb/>
　萬五千二百二十石至者三百二十一萬五千四百<lb/>
<pb n="KR2m0014_WYG_031-26b"/>
　二十四石<hi>所失者三萬九千七百九十六石細分之毎石欠一升二合餘</hi>二年三百<lb/>
　五十二萬二千一百六十三石至者三百三十四萬<lb/>
　三百六石<hi>所失者一十八萬一千八百五十七石細分之毎石欠五升一合餘</hi>
　　<hi>臣</hi>等謹按以上嵗運之數乃元食貨志所載大學<lb/>
　　衍義補復詳其所失而分系之如右<lb/>
順帝至元二年八月以徽政院中政院財賦府田租六<lb/>
萬三千三百石補本年海運未敷之數令有司歸其直<lb/>
　至正元年十月中書省奏海運不給宜令江浙行省<lb/>
<pb n="KR2m0014_WYG_031-27a"/>
　於中政院財賦府撥賜諸人寺觀田糧總運二百六<lb/>
　十萬石從之十二年五月海道萬戸李世安建言權<lb/>
　停夏運從之十二月托克托言近畿水利不煩海運<lb/>
　而京師足食帝命議行之<lb/>
　　食貨志曰元自世祖用巴延之言嵗漕東南粟由<lb/>
　　海道以及京師始自至元二十年至于天厯至順<lb/>
　　由四萬石以上増而為三百萬以上其所以為國<lb/>
　　計者大矣歴嵗既久弊日以生水旱相仍公私俱<lb/>
<pb n="KR2m0014_WYG_031-27b"/>
　　困疲三省之民力以充嵗運之恒數而押運監臨<lb/>
　　之官與夫司出納之吏恣為貪黷脚價不以時給<lb/>
　　収支不得其平船戸貧乏耗損益甚兼以風濤不<lb/>
　　測盗賊出沒剽刼覆亡之患自仍改至元之後有<lb/>
　　不可勝言者矣<lb/>
九月海運糧至京師<lb/>
　是時嵗運之數漸不如舊至至正元年益以河南之<lb/>
　粟通計江南三省所運止得二百八十萬石二年又<lb/>
<pb n="KR2m0014_WYG_031-28a"/>
　令江浙行省及中政院財賦總管府撥賜諸人寺觀<lb/>
　之糧盡數起運僅得二百六十萬石<lb/>
　　賈魯傳曰至正九年魯以行都水監調都漕運使<lb/>
　　建言漕事凡二十餘條朝廷取其八事一通州和<lb/>
　　糴二優恤漕司舊領漕戸三接運委官四通州總<lb/>
　　治豫定委官五船戸因以土夫海糧壞于壩戸六<lb/>
　　疏濬運河七臨清運糧萬戸府當𨽻漕司八宣忠<lb/>
　　船戸付本司節制事未盡行<lb/>
<pb n="KR2m0014_WYG_031-28b"/>
至正二年海運不通<lb/>
　自後汝潁倡亂湖廣江右相繼陷沒而方國珍張士<lb/>
　誠竊據浙東西之地雖縻以好爵資為藩屏而貢賦<lb/>
　不供剝民自奉于是海運之舟不至京師者積年矣<lb/>
　　<hi>臣</hi>等謹按元本紀順帝至正六年三月兩淮運使<lb/>
　　宋文瓉言世皇開運通河千有餘里嵗運米至京<lb/>
　　者五百萬石今騎賊不過四十人刼船三百艘而<lb/>
　　不能捕恐運道阻塞乞選能臣率壯勇千騎捕之<lb/>
<pb n="KR2m0014_WYG_031-29a"/>
　　不聽時以盗扼李開務之閘河故也至次年十一<lb/>
　　月沿江盗起剽掠無忌有司莫能禁文瓉復以為<lb/>
　　言亦不聽當是時御史張楨言海冦敢于要君閫<lb/>
　　帥敢于玩冦蓋運道所由阻固已久矣<lb/>
十四年十一月詔江浙等處糧盡數赴倉候海運<lb/>
　江浙應有諸王公主后妃寺觀官員撥賜田糧及江<lb/>
　淮財賦稻田營田各提舉司糧盡數赴倉聽候海運<lb/>
　以備軍儲價錢依本處十月時估給之<lb/>
<pb n="KR2m0014_WYG_031-29b"/>
十五年六月命撥鈔糴米貯瀕河倉以備運<lb/>
　江浙省言本年税課等鈔内除詔書已免税糧等鈔<lb/>
　較之年例海運糧并所支鈔不敷乞減海運以省民<lb/>
　力戸部定擬本年稅僅除免之外其寺觀并撥賜田<lb/>
　糧十月開倉盡行拘収其不敷糧撥至元折中統鈔<lb/>
　一百五十萬錠于産米處糴一百五十萬石貯瀕河<lb/>
　之倉以聽撥運從之<lb/>
十六年樞密院判董搏霄建議人運之法<lb/>
<pb n="KR2m0014_WYG_031-30a"/>
　搏霄言海寧一境不通舟楫惟可陸運陸運之方毎<lb/>
　人行十歩三十六人可行一里三千六百人可行百<lb/>
　里毎人負米四斗以夾布袋盛之用印封識人不息<lb/>
　負米不著地排列成行日行五百回計路二十八里<lb/>
　日可運米二百石人米一升可給二萬人此百里一<lb/>
　日運糧之術也<lb/>
　　胡粹中曰此法可施之路近而兵少敵小而期促<lb/>
　　者耳大敵在前擁兵數十萬千里饋糧曠日時久<lb/>
<pb n="KR2m0014_WYG_031-30b"/>
　　未易行也<lb/>
　　邱濬曰用兵逺道决不可行惟施於救荒就用饑<lb/>
　　民接運因以哺之借其力以達粟於無食之地蓋<lb/>
　　兩得其濟與夫漕黄河者其於三門底柱之險其<lb/>
　　間一帶似可用此法然亦可暫而不可常也<lb/>
十九年九月遣官以御酒龍衣賜張士誠徴海運糧<lb/>
　詔遣兵部尚書巴延特穆爾戸部尚書齊履亨徴海<lb/>
　運於江浙由海道至慶元抵杭州時達實特穆爾為<lb/>
<pb n="KR2m0014_WYG_031-31a"/>
　江浙行中書省丞相張士誠為太尉方國珍為平章<lb/>
　政事詔命士誠輸粟國珍具舟達實特穆爾總督之<lb/>
　既達朝廷之命而方張互相猜疑士誠慮方氏載其<lb/>
　粟而不可輸於京也國珍恐張氏掣其舟而因乗虚<lb/>
　以襲已也巴延特穆爾白於丞相正辭以責之巽言<lb/>
　以諭之乃釋二家之疑克濟其事先率海舟俟于嘉<lb/>
　興之澉浦而平江之粟展轉以達杭之石墩又一舍<lb/>
　而後抵澉浦乃載於舟海灘淺澁躬履艱苦粟之載<lb/>
<pb n="KR2m0014_WYG_031-31b"/>
　於舟者為石十有一萬二十年五月赴京是年秋又<lb/>
　遣戸部尚書王宗禮等至江浙二十一年五月運糧<lb/>
　赴京如上年之數九月又遣兵部尚書徹辰布哈侍<lb/>
　郎韓琪往徴海運一百萬石二十二年五月運糧赴<lb/>
　京視上年之數僅加二萬而已九月遣戸部尚書托<lb/>
　克托歡察爾兵部尚書特穆至江浙二十三年五月<lb/>
　仍運糧十有三萬石赴京九月又遣戸部侍郎博囉<lb/>
　特穆爾監丞賽音布哈徴海運士誠托辭以拒命由<lb/>
<pb n="KR2m0014_WYG_031-32a"/>
　是東南之粟給京師者遂止於是嵗云<lb/>
二十年戸部尚書貢師泰以閩鹽易糧由海道運京師<lb/>
　時師泰以江浙行省參知政事除戸部尚書俾分部<lb/>
　閩中以鹽易糧運給京師凡為糧數十萬石朝廷賴<lb/>
　焉<lb/>
　　邱濬曰考朱子文集其奏劄言廣東海路至浙東<lb/>
　　為近宜於福建廣東沿海去處招邀米客元至順<lb/>
　　帝末年河南山東之路不通國用不繼議遣貢師<lb/>
<pb n="KR2m0014_WYG_031-32b"/>
　　泰徃福建以鹽易糧其後陳有定亦自閩中海運<lb/>
　　進奉不絶然則其道若通閩廣之綱運亦可以來<lb/>
　　不但兩浙也<lb/>
　　王圻曰元之海漕其利甚溥其法亦甚備船有仙<lb/>
　　鶴哨船毎船三十艘為一綱大都船九百餘艘漕<lb/>
　　米三百餘萬石船戸八千餘戸又分其綱為三十<lb/>
　　毎綱設押綱官二人以常選正八品為之其行船<lb/>
　　者又僱募水手移至揚州先加教習領其事者則<lb/>
<pb n="KR2m0014_WYG_031-33a"/>
　　設專官秩三品而任之又專責清瑄輩但加秩耳<lb/>
　　不易其人此所以享其利幾及百年當全盛之時<lb/>
　　固無容論至正之末天下分崩猶藉張士誠給用<lb/>
　　數年豈非以措置得宜久而不變哉<lb/>
明太祖洪武元年二月命征南大將軍湯和提督海運<lb/>
　大軍方北伐命和造舟明州運糧輸直沽海多颶風<lb/>
　輸鎮江而還二年令戸部於蘇州太倉儲糧三十萬<lb/>
　石以備海運供給遼東五年命靖海侯吳楨督海運<lb/>
<pb n="KR2m0014_WYG_031-33b"/>
　總舟師數萬由登州餉遼陽二十五年令海運蘇州<lb/>
　太倉米六十萬石給遼東官軍下年同<lb/>
　　萬厯㑹計録曰此時未有漕運也<lb/>
　　明史食貨志曰太祖北伐命浙江江西及蘇州等<lb/>
　　九府運糧三百萬石於汴梁已而大将軍徐達令<lb/>
　　忻崞代堅臺五州運糧大同中書省符下山東行<lb/>
　　省募水工發萊州洋海倉餉永平衛其後海運餉<lb/>
　　北平遼東為定制其西北邉則浚開封漕河餉陜<lb/>
<pb n="KR2m0014_WYG_031-34a"/>
　　西自陜西轉餉寧夏河州其西南令川貴納米中<lb/>
　　鹽以省逺運於是各路皆就近輸得利便<lb/>
四年正月命衛國公鄧愈督餉給征蜀軍<lb/>
是年令青州府官軍運山東糧給遼東定遼邉衛<lb/>
　又蘭涼河岷等衛軍糧毎嵗令西安等府送納大路<lb/>
　官倉轉運邉衛二十九年以陜西各府州縣民轉運<lb/>
　邉餉道逺令於驛道有軍民處置倉各就近地計程<lb/>
　接遞<lb/>
<pb n="KR2m0014_WYG_031-34b"/>
十九年十二月發北平山東山西河南民運糧於大寧<lb/>
三十年十月停遼東海運<lb/>
　以遼東軍餉贏羡苐令遼東屯種罷海運<lb/>
成祖永樂元年初轉漕北京<lb/>
　從戸部尚書郁新請也新以自淮抵河多淺灘跌坡<lb/>
　運舟艱阻請别用淺船載三百石者自淮河沙河運<lb/>
　至陳州潁溪口跌坡下復用淺船載二百石者運至<lb/>
　跌坡上别用大船運入黄河至八柳樹諸處令河南<lb/>
<pb n="KR2m0014_WYG_031-35a"/>
　車夫陸運入衛河轉輸北平與海運相參時駕數臨<lb/>
　幸百費仰給不止餉邉<lb/>
　　萬厯㑹計録曰此河運兼用水陸也<lb/>
三月命官督海運餉遼東北平<lb/>
　命平江伯陳瑄都督僉事宣信充總兵官督海運四<lb/>
　十九萬餘石餉遼東北平嵗以為常<lb/>
　　食貨志曰淮海運道凡二而臨清倉儲河南山東<lb/>
　　粟亦以輸北平合而計之為三運淮海運用官軍<lb/>
<pb n="KR2m0014_WYG_031-35b"/>
　　其餘則皆民運<lb/>
　　<hi>臣</hi>等謹按萬厯㑹計録是年令江南民糧悉運太<lb/>
　　倉州於平江劉家港用海船遶出登萊大洋以達<lb/>
　　直沽嵗六十萬一千二百三十石而本紀云四十<lb/>
　　九萬餘石殆如宋尚書禮所稱海運艱阻輙多漂<lb/>
　　没故據運到遼東北平之數而紀之也<lb/>
冬命運淮安儀真糧由衛河轉輸北京<lb/>
　先是瀋陽軍士唐順言若開衛河而距黄河百歩置<lb/>
<pb n="KR2m0014_WYG_031-36a"/>
　倉厫受南運糧餉至衛河交運公私兩便命廷臣議<lb/>
　未行至是命都督僉事陳浚運淮安儀真倉糧百五<lb/>
　十萬餘石赴陽武由衛河輸京師<lb/>
　　<hi>臣</hi>等謹按衛河宋元時名御河合漳沁淇洹諸水<lb/>
　　北流至臨清㑹閘河以濟運所謂衛漕也<lb/>
四年令海陸兼運<lb/>
　平江伯陳瑄毎嵗運糧百萬石建百萬倉於直沽尹<lb/>
　兒灣城天津衛籍兵萬人戍守乃命江南糧一由海<lb/>
<pb n="KR2m0014_WYG_031-36b"/>
　運一由淮黄陸運赴衛河入通州以為常<lb/>
　　萬厯㑹計録曰此河海兼運也<lb/>
　　<hi>臣</hi>等謹按㑹典永樂二年命總兵官統領官軍海<lb/>
　　運又以海運糧到直沽用三板划船装運至通州<lb/>
　　等處交卸水路閣淺遲悞海船回還令於小直沽<lb/>
　　収糧一十萬四千石河西務収糧一十四萬五千<lb/>
　　石轉運北京五年令山東量起車夫将濟南府并<lb/>
　　濟寧州倉糧運送德州倉候衛河船接運<hi>萬厯㑹計録曰</hi>
<pb n="KR2m0014_WYG_031-37a"/>
　　<hi>此民運也</hi>六年令海船運糧八十萬石於京師其㑹通<lb/>
　　河衛河以淺河船相兼轉運八年令湖廣江西浙<lb/>
　　江㑹糧除本處支用外各督起運十三年令湖廣<lb/>
　　造淺船三千艘<hi>王圻本云先是海船有一千料有四百料名鑽風海船永樂中改海</hi>
　　<hi>運遂改四百料為淺船淺船因海船得名</hi>嵗於淮河倉支糧運赴北京<lb/>
　　其太倉舊納糧悉改納淮安倉収貯葢是時駕駐<lb/>
　　北平諸費浩繁又㑹通河未開故海陸兼運如此<lb/>
九年命開㑹通河兼復舊黄河道以便轉漕<lb/>
<pb n="KR2m0014_WYG_031-37b"/>
　㑹通河道始自元至元時然岸狹水淺不任重載故<lb/>
　終元世海運為多明初輸餉遼東北平亦轉用海運<lb/>
　洪武年間㑹通河淤永樂初建北京河海兼運海運<lb/>
　險逺多失亡河運民苦其勞至是濟寧州同知潘叔<lb/>
　正上言舊㑹通河四百五十餘里淤者乃三之一濬<lb/>
　之便於是命工部尚書宋禮及刑部侍郎金純都督<lb/>
　周長往治之二十旬而工成此河既開海陸并罷南<lb/>
　北運道三千餘里總名曰漕河其别曰白漕衛漕閘<lb/>
<pb n="KR2m0014_WYG_031-38a"/>
　漕河漕湖漕江漕浙漕因地為號流俗所通稱也<lb/>
十二年正月發山東山西河南及鳯陽淮安徐邳民十<lb/>
五萬運糧赴宣府<lb/>
　十九年十一月又發直𨽻山西河南山東及南畿應<lb/>
　天等五府滁河徐三州丁壯運糧至宣府至正統二<lb/>
　年令山西嵗運宣府稅糧一半改運大同十二年令<lb/>
　毎嵗運銀十五萬兩於宣府糴買糧料景泰三年令<lb/>
　五軍等營撥軍七萬運糧七萬石於懷來<lb/>
<pb n="KR2m0014_WYG_031-38b"/>
　　<hi>臣</hi>等謹按明㑹典載漕運又載邉餉凡漕粟北京<lb/>
　　給官府廩食外皆邉餉也<lb/>
十三年罷海運始興支運<lb/>
　先是十年以御史許堪言衛河水患命工部尚書宋<lb/>
　禮往經畫禮還言海運經歴險阻毎嵗船輙損敗有<lb/>
　漂没者有司修補迫於其限多科歛為民病而船亦<lb/>
　不堅計海船一艘用百人而運千石其費可辦河船<lb/>
　容二百石者二十船用十人可運四千石以此而論<lb/>
<pb n="KR2m0014_WYG_031-39a"/>
　利病皆然請撥鎮江鳯陽淮安揚州及通州糧合百<lb/>
　萬石從河運給北京其海道則三嵗兩運已而平江<lb/>
　伯陳瑄治江淮間諸河工亦相繼造竣於是河運大<lb/>
　便利漕粟益多至是年遂罷海運令蘇松常鎮杭嘉<lb/>
　湖等府秋糧除存留并起運南京及供給内府等項<lb/>
　外其餘並坐太倉海運之数盡撥運淮安倉又揚州<lb/>
　鳯陽淮安三府秋糧内嵗撥六十萬石徐州并兖州<lb/>
　府秋糧内嵗撥三十萬石俱運濟寧倉令淺河船於<lb/>
<pb n="KR2m0014_WYG_031-39b"/>
　㑹通河以三千艘支淮安糧運到濟寧以二千艘支<lb/>
　濟寜糧運赴通州嵗運四次其天津並通州等衛各<lb/>
　撥軍於通州接運至京又令浙直軍自淮運徐京衛<lb/>
　軍自徐運德各置倉収囤山東河南軍自德運通交<lb/>
　収淮安常盈倉徐州倉部委主事監督収放其儧運<lb/>
　糧毎石俱兩平斛斗収放官軍儧運止一尖一平定<lb/>
　為例此支運所自始也<lb/>
　　食貨志曰自濬㑹通河命都督賈義尚書宋禮以<lb/>
<pb n="KR2m0014_WYG_031-40a"/>
　　舟師運禮以海船大者千石工窳輙敗乃造淺船<lb/>
　　五百艘運淮揚徐兖糧百萬以當海運之数平江<lb/>
　　伯陳瑄繼之頗増至三千餘艘時淮徐臨清德州<lb/>
　　各有倉江西湖廣浙江民運糧至淮安倉分遣官<lb/>
　　軍就近輓運自淮至徐以浙直軍自徐至德以京<lb/>
　　衛軍自德至通以山東河南軍以次遞運嵗凡四<lb/>
　　次可三百萬餘石名曰支運<lb/>
五年定給運軍行糧数<lb/>
<pb n="KR2m0014_WYG_031-40b"/>
　各衛所運糧官軍行糧毎員名不分逺近俱支三石<lb/>
　至宣德九年令止支二石正統元年増為二石七斗<lb/>
　山東河南北直路近者不増<lb/>
十五年正月平江伯陳瑄督漕運米赴北京<lb/>
　自十三年後仍以瑄董漕運議造淺船三千餘艘初<lb/>
　運三百萬石寖至五百萬石國用以饒時江南漕舟<lb/>
　抵淮安率陸運過<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>踰淮達清河勞費甚巨五月瑄<lb/>
　用故老言鑿清江浦導湖水入淮築四閘以時宣洩<lb/>
<pb n="KR2m0014_WYG_031-41a"/>
　又縁湖十里築堤引舟由是漕舟直達於湖省費不<lb/>
　貲是年運京糧共五百八萬八千五百四十四石<lb/>
　　<hi>臣</hi>等謹按明㑹典十六年令浙江湖廣江西并直<lb/>
　　𨽻蘇松常鎮等府所屬稅粮除存留及起運南京<lb/>
　　外餘糧坐撥二百五十萬石令糧里人戸自備船<lb/>
　　艘運赴北京通州河西務等處上倉萬厯㑹計録<lb/>
　　云此仍民運也至宣德二年始令軍民並運矣<lb/>
十七年以口外糧料数少令於京倉支撥選軍儧運<lb/>
<pb n="KR2m0014_WYG_031-41b"/>
十九年以宣府等處缺糧令法司囚人運糧贖罪<lb/>
　自雜犯死罪至笞罪運十石至二石有差至宣德七<lb/>
　年准遣官押法司囚犯赴通州各衛倉支糧自備車<lb/>
　輛運山海十二年令永平府永平盧龍等衛罪囚運<lb/>
　山海倉糧赴遼東寧逺贖罪景泰四年令法司及直<lb/>
　𨽻罪犯于通州倉支豆運赤城直𨽻并萬全都司等<lb/>
　處罪囚于隆慶衛倉支米運龍門六年令法司罪囚<lb/>
　領運通州倉糧赴宣府不完者發巡撫處減半自備<lb/>
<pb n="KR2m0014_WYG_031-42a"/>
　米納宣府斬絞至杖罪二十石至一石四斗有差<lb/>
二十年二月隆平侯張信兵部尚書李慶分督北征軍<lb/>
餉<lb/>
　役民夫二十三萬五千有竒運糧三十七萬石<lb/>
二十一年令毎嵗漕運以兩運赴京倉一運赴通州倉<lb/>
交納<lb/>
　至宣德五年又令官軍運糧五百萬石以三分為率<lb/>
　通州倉収二分京倉収一分<lb/>
<pb n="KR2m0014_WYG_031-42b"/>
仁宗洪熈元年令官軍運糧船内許附載物貨資給盤<lb/>
剥折耗之費<lb/>
　至宣宗宣德二年又令運糧軍船工部及諸衙門不<lb/>
　許撥載他物致悞儧運<lb/>
　　明史陳瑄傳曰仁宗即位之九月瑄上疏陳七事<lb/>
　　其一天下嵗運糧餉湖廣江西浙江及蘇松諸府<lb/>
　　並去北京逺往復踰年上逋公租下妨農事乞令<lb/>
　　轉至淮徐等處别令官軍接運至京又快船馬船<lb/>
<pb n="KR2m0014_WYG_031-43a"/>
　　所載不過五六十石毎船官軍足用有司添差軍<lb/>
　　民遞送拘集聽候至有凍餒請革罷其一漕運官<lb/>
　　軍毎嵗北上歸即修船勤苦終年該衛所又于其<lb/>
　　隙雜役以重困之乞加禁絶帝覽奏以其言皆當<lb/>
　　令所司速行<lb/>
宣宗宣德二年五月命大將軍薛禄督餉開平<lb/>
　四年六月復命禄督餉開平五年令嵗運開平糧四<lb/>
　萬石自京師至獨石立十一堡毎堡屯軍一千名各<lb/>
<pb n="KR2m0014_WYG_031-43b"/>
　具運車以六十日為限其開平備禦官軍輪班于獨<lb/>
　石搬運六年令衛軍擺堡儧運糧料一十萬石赴獨<lb/>
　石等處景帝景泰四年令召人自通州倉運米赴獨<lb/>
　石<lb/>
　　食貨志曰九邉之地輸糧大率以車至宣德時餉<lb/>
　　開平亦然而蘭甘松潘則往往使人背負矣<lb/>
是年令軍民並運<lb/>
　浙江江西湖廣及直𨽻蘇松等府起運淮安徐州倉<lb/>
<pb n="KR2m0014_WYG_031-44a"/>
　糧撥民自運赴通州倉其運糧軍士于淮安南京倉<lb/>
　支運<lb/>
　　萬厯㑹計録曰此軍民並運之始<lb/>
三年命運糧給遵化官軍<lb/>
　行在戸部遣官以九月終發永平府屬縣民及東勝<lb/>
　諸衛軍兼運林南東店倉糧于遵化城内供給官軍<lb/>
四年四月命工部尚書黄福平江伯陳瑄經歴漕運<lb/>
　初支運之法支者不必出當年之民納納者不必供<lb/>
<pb n="KR2m0014_WYG_031-44b"/>
　當年之軍支通數年為裒益期不失常額而止由是<lb/>
　海陸二運皆罷惟存遮洋船毎嵗于河南山東小灘<lb/>
　等水次兊糧三十萬石十二輸天津十八由直沽入<lb/>
　海輸薊州而已不數年官軍多所調遣遂復民運道<lb/>
　逺數愆期至是年瑄及福建議復支運乃令江西湖<lb/>
　廣浙江民運百五十萬石于淮安倉蘇松寜池廬安<lb/>
　廣德民運二百七十四萬石于徐州倉應天常鎮淮<lb/>
　揚鳯太滁和民運二百二十萬石于臨清倉令官軍<lb/>
<pb n="KR2m0014_WYG_031-45a"/>
　接運入京通二倉民糧既就近入倉力大減省乃量<lb/>
　地近逺糧多寡抽民船十一或十三五之一以給官<lb/>
　軍惟山東河南北直𨽻則徑赴京倉不用支運尋令<lb/>
　南陽懷慶汝寜糧運臨清倉開封彰德衛輝糧運德<lb/>
　州倉其後山東河南皆運德州倉<lb/>
　　明史河渠志曰先是永樂十三年罷海運惟存遮<lb/>
　　洋一總運遼薊糧至正統十三年減登州衛海船<lb/>
　　百艘為十八艘嘉靖二年遮洋總漂糧二萬石溺<lb/>
<pb n="KR2m0014_WYG_031-45b"/>
　　死官軍五十餘人五年停登州造船四十五年從<lb/>
　　給事中胡應嘉言革遮洋總隆慶五年徐邳河淤<lb/>
　　從給事中胡良佐言復設遮洋總存海運遺意<lb/>
六年十一月始令官軍兊運民糧<lb/>
　平江伯陳瑄言江南民運糧諸倉往返幾一年誤農<lb/>
　業令民運至淮安𤓰州兊與衛所官軍運載至北給<lb/>
　與路費耗米則軍民兩便是為兊運命羣臣㑹議吏<lb/>
　部蹇義等上官軍兊運民糧加耗則例以地逺近為<lb/>
<pb n="KR2m0014_WYG_031-46a"/>
　差毎石湖廣八斗江西浙江七斗南直𨽻六斗北直<lb/>
　𨽻五斗民有運至淮安兊與軍運者止加四斗如有<lb/>
　兊運不盡仍令民自運赴諸倉不願兊者亦聽其自<lb/>
　運軍既加耗又給輕齎銀為洪閘盤撥之費且得附<lb/>
　載地物皆樂從事而民亦多以逺運為艱乃令官軍<lb/>
　運糧各于附近府州縣水次交兊江南府州縣民運<lb/>
　糧于𤓰州淮安二處交兊河南所屬民糧運至大名<lb/>
　府小灘兊與遮洋船官軍領運自是兊運者多而支<lb/>
<pb n="KR2m0014_WYG_031-46b"/>
　運者少矣<lb/>
　　萬厯㑹計録曰此支運漸為兊運及兊軍加耗之<lb/>
　　始也<lb/>
　　<hi>臣</hi>等謹按食貨志及明㑹典軍與民兊米往往恃<lb/>
　　强勒索帝知其弊勅戸部委正官監臨不許私兊<lb/>
　　已而頗減加耗米逺者不過六斗近者至二斗五<lb/>
　　升以三分為率二分與米一分以他物凖正糧斛<lb/>
　　面鋭耗糧俱平槩運糧四百萬石京倉貯十四通<lb/>
<pb n="KR2m0014_WYG_031-47a"/>
　　倉貯十六臨徐淮三倉各遣御史監収至英宗正<lb/>
　　統初運糧之數四百五十萬石而兊運者二百八<lb/>
　　十萬餘石淮徐臨德四倉支運者十之三四耳<lb/>
　　又按明㑹典是年准浙江等省蘇松等府僉撥民<lb/>
　　丁及添發衛軍與見運軍士分兩班更替儧運七<lb/>
　　年又令増撥各衛所軍餘并見運軍共一十六萬<lb/>
　　儧運糧儲王圻所謂儧運之初皆支運而漸為兊<lb/>
　　運者此也<lb/>
<pb n="KR2m0014_WYG_031-47b"/>
七年十一月召督糧平江伯陳瑄侍郎趙新等嵗終至<lb/>
京議糧賦利弊<lb/>
　至十年又令漕運總兵官毎年八月赴京議事<lb/>
　　食貨志曰宣宗令運糧總兵官巡撫侍郎嵗八月<lb/>
　　赴京㑹議明年漕運事宜及景泰二年設漕運總<lb/>
　　督則并令總督赴京至萬厯十八年後乃免<lb/>
英宗正統元年令陜西遞運糧至各衛<lb/>
　各府嵗納甘州各衛稅糧民運至蘭縣起發軍夫運<lb/>
<pb n="KR2m0014_WYG_031-48a"/>
　至涼州分運各衛七年令蘇州等府起運南京糧折<lb/>
　銀五萬兩運赴陜西轉運至甘肅糴糧給軍<lb/>
七年定漕船遭風漂流改撥令<lb/>
　令漕運官軍若一衛有數船遭風漂流者委官覈實<lb/>
　全衛改撥通州及天津倉上納八年又令糧船損壞<lb/>
　撥附近地方産有物料于清江衛河提舉司修造毎<lb/>
　處工部差官監収督造各衛所仍差擺官軍葢立厰<lb/>
　房相兼匠作工用及貼辦物料<lb/>
<pb n="KR2m0014_WYG_031-48b"/>
十三年定倉糧収放及加耗例<lb/>
　各處解納在京并通州倉糧及民糧送納臨清淮安<lb/>
　倉者毎石俱一尖一平斛収兩平斛放支官軍儧運<lb/>
　俱一尖一平斛支赴京通二倉交収又令湖廣江西<lb/>
　浙江加耗俱六斗五升南直𨽻五斗五升江北揚州<lb/>
　淮安鳯陽四斗五升河南民糧于蕭縣水次兊者四<lb/>
　斗民自運至𤓰淮等處兊軍運者三斗其兊運料豆<lb/>
　加耗亦准此例<lb/>
<pb n="KR2m0014_WYG_031-49a"/>
十四年八月<hi>時景泰帝監國</hi>移通州糧入京師<lb/>
是年令蘇州府委官督糧里及殷實大戸人等自運京<lb/>
儲旗軍退回屯守<lb/>
　時因土木之變復盡留山東直𨽻操備蘇松諸府運<lb/>
　糧仍屬民至景泰六年乃復軍運<lb/>
景帝景泰元年七月停山西民運糧大同<lb/>
是年令都御史總督漕運<lb/>
　洪武時命武臣督海運嘗建漕運使尋罷成祖以後<lb/>
<pb n="KR2m0014_WYG_031-49b"/>
　用御史又用侍郎都御史催督郎中員外分理主事<lb/>
　督兊其制不一至是始設漕運總督于淮安與總兵<lb/>
　參將同理漕事漕司領十二總十二萬軍與京操十<lb/>
　二營軍相凖<lb/>
　　食貨志曰凡嵗正月總漕巡揚州經理𤓰淮過閘<lb/>
　　總兵至邳州督過洪入閘同理漕參政管押赴京<lb/>
　　攅運則有御史郎中押運則有參政監兊理刑管<lb/>
　　洪管厰管閘管泉監倉則有主事清江衛河有提<lb/>
<pb n="KR2m0014_WYG_031-50a"/>
　　舉兊畢過淮過洪巡撫漕司河道各以職掌奏報<lb/>
　　有司米不備軍衛船不備過淮誤期者責在巡撫<lb/>
　　米具船備不即騐放非河梗而壓帮停泊過洪誤<lb/>
　　期因而漂凍者責在漕司船糧依限河渠淤淺疏<lb/>
　　濬無法閘坐起閉失時不得過洪抵灣者責在河<lb/>
　　道<lb/>
二年正月詔天下朝覲官當黜者運糧口外<lb/>
七年更定運軍行糧數有差<lb/>
<pb n="KR2m0014_WYG_031-50b"/>
　時復軍運令揚州迤南衛所運糧官軍毎員名支行<lb/>
　糧三石淮安迤北衛所毎員名二石至成化三年又<lb/>
　令各衛所支三石至二石及米麥二石八斗二石六<lb/>
　斗不等<lb/>
英宗天順六年定州縣與衛交兊例<lb/>
　從尚書年富言凡一州一縣止許與一衛交兊兊支<lb/>
　不盡方𣲖别衛不許将一州一縣分作三四衛並不<lb/>
　許将一衛分作三四州縣及以逺𣲖近以近𣲖逺<lb/>
<pb n="KR2m0014_WYG_031-51a"/>
八年<hi>憲宗即位</hi>命運軍納糧毎石加耗五升毋溢勒索者治<lb/>
罪<lb/>
　時兊運法久倉人覬耗餘入庾率兊斛面且求多索<lb/>
　軍困甚憲宗即位漕運參将袁佑上言便宜帝曰律<lb/>
　令明言収糧令納戸平凖毎石耗不過五升令運軍<lb/>
　願明加則倉吏侵害可知仍令自概毋溢並禁勒索<lb/>
　後從督倉中官言加耗至八升久之復溢加如故屢<lb/>
　禁不能止也<lb/>
<pb n="KR2m0014_WYG_031-51b"/>
　　漕運總兵萬表曰太倉起剥則例一厫兊正糧一<lb/>
　　萬二千石毎石加耗米七升共計八百四十石約<lb/>
　　定四百八十石作正支銷餘准作耗数数外間有<lb/>
　　餘剰者則是多収之数不敢别作支銷節年于倉<lb/>
　　中隙地掘窖埋之後主収者日苛剰餘者漸多嘉<lb/>
　　靖十三年侍郎周叙初督倉塲見餘米嵗埋嵗多<lb/>
　　心切惜之乃言于梁大司徒材梁曰此出耗米附<lb/>
　　餘四百四十石之外若欲具題作正支銷主収放<lb/>
<pb n="KR2m0014_WYG_031-52a"/>
　　者法應參究况起此附餘之端他日害大計矣寧<lb/>
　　復棄之不敢作俑也周乃貯之空厫以數作一手<lb/>
　　本報部梁亦不受令總督㕔自計乃知老臣識體<lb/>
　　恐後之流弊至于多収也宣德年間京通二倉収<lb/>
　　受斛米一尖一平尖斛淋尖平斛槩行後将淋尖<lb/>
　　斛外餘米俱入官有虧旗甲參将袁佑奏毎石不<lb/>
　　分平尖明加一斗俱各鐵斛収受部議只加耗五<lb/>
　　升佑惟目前之圖而無長久之慮彼當事者有存<lb/>
<pb n="KR2m0014_WYG_031-52b"/>
　　寛厚之意耳戸部又題加八升是毎石兊運加耗<lb/>
　　七升原為尖斛而増今于加耗外復収斛面為附<lb/>
　　餘耗外又加耗矣當正德十六年表總浙運時毎<lb/>
　　石止加七升以進倉即作交納常有餘剰今毎石<lb/>
　　加二五進倉尚有掛欠若不革去耗外斛面槩行<lb/>
　　平収則軍逃運敝雖有善者亦無如何雖取之斛<lb/>
　　面餘米不多而國計根本所繫為害者大固當革<lb/>
　　此弊以存大計也<lb/>
<pb n="KR2m0014_WYG_031-53a"/>
憲宗成化元年許運船附載土宜免徴稅鈔<lb/>
　運船之數永樂至景泰大小無定為數至多天順以<lb/>
　後定船萬一千七百七十官軍十二萬人是年准各<lb/>
　處運糧旗軍附帶土産物貨河西務張家灣等處免<lb/>
　其稅課孝宗時限十石神宗時至六十石<lb/>
　　食貨志曰船三年小修六年大修十年更造毎船<lb/>
　　受正耗米四百七十二石其後船數缺少一船受<lb/>
　　米七八百石附載夾帶日多所在稽留違限一遇<lb/>
<pb n="KR2m0014_WYG_031-53b"/>
　　河決即有漂流官軍因之為奸水次折乾沿途侵<lb/>
　　盗妄稱水火至有鑿船自沈者<lb/>
三年九月定倉糧尖平通筭加耗例<lb/>
　部議各倉糧舊例一尖一平但南京地卑濕米易浥<lb/>
　爛虧折守支官攅往往因之得罪葢因収受耗米多<lb/>
　寡不同舊例収糧尖斛約有五升平斛三升以備折<lb/>
　耗今後毎石尖平通筭耗米八升俱令平斛収受納<lb/>
　户親自行槩從之<lb/>
<pb n="KR2m0014_WYG_031-54a"/>
六年十月罷民運糧船帶甎納稅及禁包攬之害<lb/>
　時巡撫漕運等官以蘇松常嘉湖輸運内府並各府<lb/>
　部粳糯米十六萬石官給以船沿途甎厰鈔闗必欲<lb/>
　如民船帶甎納鈔兼遇水涸守閘又為運軍凌逼及<lb/>
　抵揚州等處則攬頭包攬巧肆刻削是以留滯日久<lb/>
　困于負貸俱請嚴禁仍令船皆魚貫而行其有漂流<lb/>
　糧米以該納京倉者改納通州省脚價補其數從之<lb/>
七年議改兊之制<lb/>
<pb n="KR2m0014_WYG_031-54b"/>
　應天巡撫滕昭令運軍赴江南水次交兊加耗外復<lb/>
　石増米一斗為渡江費至十年乃命淮徐臨德四倉<lb/>
　支運七十萬石之米悉改水次交兊由是悉變為改<lb/>
　兊而官軍長運遂為定制<lb/>
　　萬厯㑹計録曰此改兊之始也先是兊糧水次宣<lb/>
　　德七年江南于𤓰淮河南于小灘山東于濟寧正<lb/>
　　統九年江西于九江至是罷𤓰淮交兊令裏河官<lb/>
　　軍徑赴江南水次交兊至正德元年湖廣于長沙<lb/>
<pb n="KR2m0014_WYG_031-55a"/>
　　漢口嘉靖十九年江西呉城歸併于進賢門外萬<lb/>
　　厯元年湖廣衡永荆岳長沙原在城陵磯交兊者<lb/>
　　改併漢口<lb/>
八年定運糧京師額四百萬石自後以為常<lb/>
　初運糧京師未有定額至是始定北糧七十五萬五<lb/>
　千六百石南糧三百二十四萬四千四百石其内兊<lb/>
　運者三百三十萬石由支運改兊者七十萬石兊運<lb/>
　之中湖廣山東河南折色十七萬七千七百石通計<lb/>
<pb n="KR2m0014_WYG_031-55b"/>
　兊運海兊加以耗米入京通兩倉者凡五百十八萬<lb/>
　九千七百石而南直𨽻正糧獨百八十萬蘇州一府<lb/>
　七十萬加耗在外浙賦視蘇減数萬江西湖廣又殺<lb/>
　焉天津薊州密雲昌平共給米六十四萬餘石悉支<lb/>
　兊運米而臨德二倉貯預備米十九萬餘石取山東<lb/>
　河南改兊充之遇災傷則撥二倉米以補運務足四<lb/>
　百萬之額不令缺也<lb/>
　　<hi>臣</hi>等謹按是年准脚價耗米照六年折銀事例即<lb/>
<pb n="KR2m0014_WYG_031-56a"/>
　　令彼處収糧委官折収解部聽候支用毎正糧一<lb/>
　　石脚價米九升㑹計録云此脚米之始也<lb/>
　　又按萬厯㑹計録水次領兊軍船毎石原徴脚米<lb/>
　　一斗三升後蠲免七升其六升仍折銀給運官等<lb/>
　　買辦物料修艌並置備什物兊本府糧米者同之<lb/>
　　是九升又減為六升也<lb/>
又立運船至京期限<lb/>
　北直𨽻河南山東五月初一日南直𨽻七月初一日<lb/>
<pb n="KR2m0014_WYG_031-56b"/>
　其過江支兊者展一月浙江江西湖廣九月初一日<lb/>
　通計三年考成違限者運官降罰<lb/>
　　食貸志曰武宗時又立水程圖格按日次填行止<lb/>
　　站地違限之米頓德州諸倉曰寄囤世宗時又定<lb/>
　　過淮程限江北十二月江南正月湖廣浙江江西<lb/>
　　三月神宗時改為二月又改至京限五月者縮一<lb/>
　　月七八九月者遞縮兩月後又通縮一月<lb/>
十年更定加耗之令<lb/>
<pb n="KR2m0014_WYG_031-57a"/>
　湖廣江西浙江毎石四斗應天等府一斗五升徐州<lb/>
　二斗山東河南一斗五升十六年又令各處運糧通<lb/>
　加耗一斗各把總官變賣時價解送清江衛河提舉<lb/>
　司給與官軍造船其有司木料並抽分木植價銀停<lb/>
　止<lb/>
　　<hi>臣</hi>等謹按萬厯㑹計録是年准将徐淮臨德四倉<lb/>
　　民運糧各就水次改兊與軍加與耗米領運此改<lb/>
　　兊加耗之始又各倉糧斛毎石収耗八升仍照正<lb/>
<pb n="KR2m0014_WYG_031-57b"/>
　　統十三年例一尖一平収受此進倉加耗之始也<lb/>
二十三年令改造遮洋運船為淺船從新河儧運<lb/>
　先是十六年遮洋船運糧薊州者如遇風水漂流照<lb/>
　淺河船例改撥補數至是令改造淺船儧運其該運<lb/>
　糧並人夫亦照淺船例均𣲖<lb/>
　　<hi>臣</hi>等謹按是年侍郎邱濬進大學衍義補因請尋<lb/>
　　海運故道與河漕並行大畧言海舟一載千石可<lb/>
　　當河舟三用卒大減河漕視陸運費省什三海運<lb/>
<pb n="KR2m0014_WYG_031-58a"/>
　　視陸省什七雖有漂溺患然省牽卒之勞駁淺之<lb/>
　　費挨次之守利害亦相當宜訪素知海道者講求<lb/>
　　勘視其説後人亦多有言之者然究未行也<lb/>
孝宗𢎞治元年詔加運軍造船費並禁科害捜檢之弊<lb/>
　都御史馬文升疏論運軍之苦言各直省運船皆工<lb/>
　部給價令有司監造近者漕運總兵以價不時給請<lb/>
　領價自造而部臣慮軍士不加愛䕶議令本部出料<lb/>
　四分軍士任三分舊船抵三分軍衛無從措辦皆軍<lb/>
<pb n="KR2m0014_WYG_031-58b"/>
　士賣資産鬻男女以供之此造船之苦也正軍逃亡<lb/>
　數多而額數不減俱以餘丁充之一戸有三四人應<lb/>
　役者春兊秋歸艱辛萬狀船至張家灣又僱車盤撥<lb/>
　多稱貸以濟用此往來之苦也其所稱貸運官因以<lb/>
　侵漁責償倍息而軍士或自載土産以易薪米又格<lb/>
　于禁例多被掠奪今宜加造船費毎艘銀二十兩而<lb/>
　禁約運官及有司科害搜檢之弊庶軍困少甦詔從<lb/>
　其議<lb/>
<pb n="KR2m0014_WYG_031-59a"/>
二年又定加耗及収受例<lb/>
　官軍上納京通二倉兊運者加耗七升改兊加耗四<lb/>
　升支運並遮洋船仍舊一尖一平収受<lb/>
　　<hi>臣</hi>等謹按萬厯㑹計録云遮洋加耗六升兊運改<lb/>
　　兊支運者俱同此例與㑹典異<lb/>
五年定折漕之制<lb/>
　戸部尚書葉淇言蘇松諸府連嵗荒歉民買漕米毎<lb/>
　石銀二兩而北直𨽻山東河南嵗供宣大二邉糧料<lb/>
<pb n="KR2m0014_WYG_031-59b"/>
　毎石亦銀一兩去嵗蘇州兊運已折五十萬石毎石<lb/>
　銀一兩今請推行于諸府而稍差其直災重者石七<lb/>
　錢稍輕者石仍一兩俱解部轉發各邉扺北直𨽻三<lb/>
　處嵗供之数而収三處本色以輸京倉則費省而事<lb/>
　易集從之<lb/>
　　食貨志曰是後嵗災輙權宜折銀以水次倉支運<lb/>
　　之糧充其数而折價以六七錢為率無復至一兩<lb/>
　　者<lb/>
<pb n="KR2m0014_WYG_031-60a"/>
十年六月命侍郎劉大夏李介理宣府大同軍餉<lb/>
　至十四年四月命工部侍郎李鐩總督延綏兵餉十<lb/>
　七年七月命副都御史閻仲宇通政司參議熊偉分<lb/>
　理邉餉<lb/>
十五年准江西糧不拘兊運改兊毎石加過湖米七升<lb/>
通給運軍作過湖脚耗及添物修船之用<lb/>
　九江府毎石徴七升其饒撫廣信建昌鉛山五所赴<lb/>
　進賢水次兊本省糧毎石徴四升折銀一分二釐于<lb/>
<pb n="KR2m0014_WYG_031-60b"/>
　布政司庫貯過湖米内支給若南昌袁贛三衛吉安<lb/>
　安福永新三所則無過湖米云<lb/>
武宗正德二年詔疏通水次倉儲<lb/>
　先是成化間行長運之法江南州縣運糧至南京令<lb/>
　官軍就水次兊支計省加耗輸輓之費得餘米十萬<lb/>
　石有竒貯預備倉以資緩急之用𢎞治五年巡撫都<lb/>
　御史以支兊有弊請令如舊上倉而後放支戸部言<lb/>
　兊支法善不可易詔從部議以所餘就貯各衛倉作<lb/>
<pb n="KR2m0014_WYG_031-61a"/>
　正支銷又從戸部言山東改兊糧九萬石仍聽民自<lb/>
　運臨德二倉令官軍支運至是漕運官請疏通水次<lb/>
　倉儲言徃時民運至淮徐臨德四倉以待衛軍支運<lb/>
　後改附近州縣水次交兊已而并支運七十萬石亦<lb/>
　令改兊但七十萬石之外猶有兊交不盡者民仍運<lb/>
　赴四倉久無支銷以致陳腐請将浙江江西湖廣正<lb/>
　兊糧米三十五萬石折銀解京而令三省衛軍赴臨<lb/>
　德等倉支運如所折之數則諸倉米不腐三省漕卒<lb/>
<pb n="KR2m0014_WYG_031-61b"/>
　便于支運嵗漕額外又得三十五萬折銀一舉而数<lb/>
　善具矣帝命部臣議如其請<lb/>
　　食貨志曰臨德二倉之貯米也凡十九萬計十年<lb/>
　　得百九十萬自世宗初災傷補撥日多而山東河<lb/>
　　南以嵗歉数請輕減且一倉囤積多朽腐因此改<lb/>
　　折之議屢興而倉儲漸耗矣<lb/>
十年令輕齎銀隨正糧帶徴<lb/>
　至嘉靖十一年准輕齎銀兩解赴漕司騐兊毎帮先<lb/>
<pb n="KR2m0014_WYG_031-62a"/>
　給十分之三備沿途起剥支用十分之七鞘封到京<lb/>
　㑹騐給散山東河南輕齎銀不先給薊州糧毎石先<lb/>
　給一分以資添辦什物<lb/>
　　食貨志曰輕齎銀者憲宗以諸倉改兊給路費始<lb/>
　　各有耗米兊運米俱一平一銳故有鋭米自隨船<lb/>
　　給運四斗外餘折銀謂之輕齎凡四十四萬五千<lb/>
　　餘兩後頗入太倉矣<lb/>
世宗嘉靖初革漕政諸弊<lb/>
<pb n="KR2m0014_WYG_031-62b"/>
　初漕政毎加優恤仁宣禁役漕舟宥遲運者英宗時<lb/>
　始扣口糧均攤而運軍不守法度為民害自後漕政<lb/>
　日弛軍以耗米易私物道售稽程比至反買倉米補<lb/>
　納多不足數而糧長率攙沙水于米中河南山東尤<lb/>
　甚往往蒸濕浥爛不可食權要貸運軍銀以罔厚利<lb/>
　至請撥闗稅給船料以取償漕運把總率由賄得倉<lb/>
　塲額外科取嵗至十四萬世宗初政諸弊釐革然漂<lb/>
　流違限二弊日以滋甚中葉以後益不可究詰<lb/>
<pb n="KR2m0014_WYG_031-63a"/>
元年令輕齎銀酌量支用實數以羡餘修船<lb/>
　　<hi>臣</hi>等謹按㑹計録輕齎銀有二四二六三四三六<lb/>
　　之不同如應天松蘇等府耗米毎石五斗六升尖<lb/>
　　米一斗共六斗六升内除四斗隨船作耗餘二斗<lb/>
　　六升折銀一錢三分謂之二六輕齎内扣留米二<lb/>
　　升折銀一分止徴二斗四升謂之二四輕齎浙江<lb/>
　　江西湖廣有三六三四山東河南則有一二皆因<lb/>
　　米及耗折之多寡而得名至嘉靖十四年准輕齎<lb/>
<pb n="KR2m0014_WYG_031-63b"/>
　　銀以次減省扣留収解太倉銀庫除一六照舊外<lb/>
　　二六者改為二四輕齎如留米二升折銀一分三<lb/>
　　六者改為三四輕齎扣留米二升折銀一分扣留<lb/>
　　以備修河等項之費量減以免小民輸納之艱萬<lb/>
　　厯七年以近日漕河無虞起剥諸費雖覺稍省然<lb/>
　　不可據以為常且運軍罷困亦當寛恤輕齎銀仍<lb/>
　　照議分為三七以三分給本帮備沿途穵貼諸費<lb/>
　　其羡餘先給回南旗軍一分外候完掣通闗之日<lb/>
<pb n="KR2m0014_WYG_031-64a"/>
　　查無掛欠亦即與運官領回分給不必扣貯是則<lb/>
　　三分之外入太倉者多矣食貨志所謂頗入太倉<lb/>
　　者此也<lb/>
　　又按食貨志凡諸倉應輸者有定数其或改撥他<lb/>
　　鎮者水次應兊漕糧即令坐𣲖鎮軍領兊者給價<lb/>
　　州縣官督車戸運至逺倉或給軍價就令闗支者<lb/>
　　通謂之穵運云<lb/>
穆宗隆慶元年十月巡按御史蒋機奏運解白糧事宜<lb/>
<pb n="KR2m0014_WYG_031-64b"/>
從之<lb/>
　機言運解白糧必以府佐賢者任其事毋槩委之首<lb/>
　領及騐發批單水程限簿勿令稽延又通行闗津量<lb/>
　免其稅帝如所請<lb/>
　　<hi>臣</hi>等謹按食貨志初漕糧之外松蘇常嘉湖五府<lb/>
　　輸運内府白熟粳糯米十七萬四十餘石内折色<lb/>
　　八千餘石各府部糙粳米四萬四千餘石内折色<lb/>
　　八千八百餘石令民運謂之白糧船自長運法行<lb/>
<pb n="KR2m0014_WYG_031-65a"/>
　　糧皆軍運而白糧民運如故船戸之求索運軍之<lb/>
　　欺陵洪閘之守候入京入倉厥弊百出嘉靖初民<lb/>
　　運尚有保全之家十年後無不破矣至明末時苦<lb/>
　　弊更甚<lb/>
五年山東巡撫梁夢龍極論海運之利命量撥近地漕<lb/>
糧十二萬石行之<lb/>
　先是嘉靖二十年總河王以旂議復海運言海運雖<lb/>
　難行然中間平度州東南有南北新河一道元時建<lb/>
<pb n="KR2m0014_WYG_031-65b"/>
　閘直達安東南北悉由内洋而行路㨗無險所當講<lb/>
　求帝以海道迂逺却其議三十八年遼東巡撫侯安<lb/>
　諒言天津入遼之路自海口至右囤河通堡其中多<lb/>
　可灣泊處部覆行之四十五年順天巡撫耿隨朝勘<lb/>
　海道自永平西下海至天津皆傍岸行舟可避風初<lb/>
　允其議尋以御史劉翾疏沮而罷至是時漕船從河<lb/>
　運者行新溜中多漂没夢龍言海道南自淮安至膠<lb/>
　州北自天津至海倉島人商賈所出入遣卒自淮膠<lb/>
<pb n="KR2m0014_WYG_031-66a"/>
　各運米至天津無不利者遂命量撥漕糧俾夢龍行<lb/>
　之六年王宗沐督漕請行海運詔令運十二萬石自<lb/>
　淮入海抵天津衛凡三千三百九十里萬厯元年即<lb/>
　墨福山島壞糧船七艘漂米數千石溺軍丁十五人<lb/>
　給事御史交章論其失于是罷不復行二十五年自<lb/>
　登州運糧給朝鮮軍山東副使于仕亷復言餉遼莫<lb/>
　如海運海運莫如登萊登萊至旅順其中天設水遞<lb/>
　止宿避風勢便而事易時頗以其議為然而未行也<lb/>
<pb n="KR2m0014_WYG_031-66b"/>
　　食貨志曰當嘉靖中廷臣紛紛議復海運漕運總<lb/>
　　兵官萬表言在昔海運水溺不止十萬載米之舟<lb/>
　　駕船之卒統卒之官皆所不免今人䇿海運輙主<lb/>
　　邱濬之論非達于事者也至隆慶時運道艱阻議<lb/>
　　者欲開膠萊河復海運由淮安清江浦口厯新壩<lb/>
　　馬家壕至海倉口徑抵直沽止循海套不泛大洋<lb/>
　　疏上遣官勘報以水多沙磧而止<lb/>
七年七月<hi>時神宗已即位</hi>初通漕運于密雲<lb/>
<pb n="KR2m0014_WYG_031-67a"/>
神宗萬厯初定開兊並改折等制<lb/>
　十月開倉十一月兊竣大縣限船到十日小縣五日<lb/>
　十二月開帮二月過淮三月過洪入閘皆先期以様<lb/>
　米呈戸部運糧到日比騐相同乃収凡災傷奏請改<lb/>
　折者毋過七月題議後期及臨時改題者立案免覆<lb/>
　漂流者抵換食米大江漂流為大患河道為小患二<lb/>
　百石外為大患二百石内為小患小患把總勘報大<lb/>
　患具奏其後不計多寡概行具奏<lb/>
<pb n="KR2m0014_WYG_031-67b"/>
四十六年八月海運餉遼東<lb/>
　山東巡撫李長庚奏行海運特設戸部侍郎一人督<lb/>
　之<lb/>
　　明史李長庚傳曰遼東用兵議行東萊海運長庚<lb/>
　　言自登州望鐵山西北口至羊頭凹歴中島長行<lb/>
　　島抵北信口又歴兔兒島至深井達葢州剥運一<lb/>
　　百二十里抵娘娘宫陸行至廣寜一百八十里至<lb/>
　　遼陽一百六十里毎石費一金部議以為便遂行<lb/>
<pb n="KR2m0014_WYG_031-68a"/>
　　之特設戸部侍郎一人兼右僉都御史出督遼餉<lb/>
　　駐天津即以長庚為之<lb/>
　　<hi>臣</hi>等謹按食貨志明代漕政至神宗末年而弊已<lb/>
　　甚葢自兊運久行臨德尚有嵗積而淮徐二倉無<lb/>
　　粒米當神宗時折銀漸多漕運抵京者漸少京通<lb/>
　　二倉往往入不敷出萬厯三十年漕運抵京僅百<lb/>
　　三十八萬餘石又考經世日用編勞養魁言萬厯<lb/>
　　三十年京倉見存米僅四百四十餘萬石不足以<lb/>
<pb n="KR2m0014_WYG_031-68b"/>
　　支兩載葢災傷折銀本折漕糧以抵京軍月俸其<lb/>
　　時混支以給邉餉遂至銀米兩空倉儲漸匱漕政<lb/>
　　益弛矣<lb/>
熹宗天啟二年三月詔飭漕政<lb/>
　漕運總督余合中疏飭漕政三欵一漕之苦在漂沈<lb/>
　今後宜裁革造船私耗倍加匠料一漕之遲在貿易<lb/>
　今後漕船定以千石為限不許多帶私貨庶推挽易<lb/>
　舉一漕之難在淺澁今後務盡力挑濬管河部司總<lb/>
<pb n="KR2m0014_WYG_031-69a"/>
　其成沿河州縣分其任隨淤隨濬無使復滋淺澁詔<lb/>
　如議<lb/>
五年正月御史陸世科請變通漕政部議行之<lb/>
　世科疏欲以漕折地方漸那北新滸墅等闗應解戸<lb/>
　部稅銀撫按委官往豐熟省分買米加以水脚運實<lb/>
　京倉旋将州縣所徴折色解補缺額如納監納級等<lb/>
　項照例俱准輸粟因酌時價稍増其值以償載運之<lb/>
　費不待招商逺致而籌恒足勅令部議行<lb/>
<pb n="KR2m0014_WYG_031-69b"/>
七年正月遣内官崔文昇提督漕運<lb/>
　至崇禎四年十一月遣内監吕直監視登島兵糧海<lb/>
　禁羣臣合疏諌不聽<lb/>
愍帝崇禎六年漕運愆期奪總河尚書朱光祚官<lb/>
　時良城至徐塘淤為平陸以致漕運愆期命奪光祚<lb/>
　官<lb/>
十二年十月中書沈廷揚復陳海運之便且輯海運書<lb/>
五卷進呈命造海舟試之<lb/>
<pb n="KR2m0014_WYG_031-70a"/>
　廷揚崇明人十三年六月朔乗二舟載米數百石由<lb/>
　淮安出海望日抵天津守風者五日行僅一旬帝大<lb/>
　喜加廷揚戸部郎中命往登州與巡撫徐人龍計度<lb/>
　山東副總兵王允思亦上海運九議帝即令督海運<lb/>
　先是寜逺軍餉率用天津船赴登州候東南風轉粟<lb/>
　至天津又候西南風轉至寜逺廷揚自登州直輸寧<lb/>
　逺省費多尋命赴淮安經理海運為總漕侍郎朱大<lb/>
　典所沮乃命易駐登州領寧逺餉務<lb/>
<pb n="KR2m0014_WYG_031-70b"/>
　　<hi>臣</hi>等謹按崇禎疏鈔廷揚疏大要以漕運費為海<lb/>
　　運費不惟不必出諸帑藏而嵗省造船及軍糧治<lb/>
　　河等費千百萬且國家都燕惟此漕河一綫以為<lb/>
　　命必須有他道備之宜選通曉海務者細詢委曲<lb/>
　　經理其事将截漕三十萬併扣買遼糧依洪永年<lb/>
　　間運給遼東六十萬之例先試行之而後大運云<lb/>
十三年三月給事中張元始疏陳白糧苦弊<lb/>
　元始奏白糧毎正米一石加耗五升車脚銀一兩未<lb/>
<pb n="KR2m0014_WYG_031-71a"/>
　嘗有虧百姓也二十年前糧解一名費銀不過二百<lb/>
　兩近年毎費至一千五百兩夫充是役者必選殷實<lb/>
　良民領解來京例赴鴻臚報名入朝待以臣禮今日<lb/>
　費累百般苦難枚舉乞令白糧改在漕糧之前三月<lb/>
　開帮五月抵灣毋拘軍前民後之說而光禄供奉庫<lb/>
　引戸一節比照禄米倉例解戸親手交納尤為省便<lb/>
　也<lb/>
　　<hi>臣</hi>等謹按元始疏言白糧解運之苦始領水脚既<lb/>
<pb n="KR2m0014_WYG_031-71b"/>
　　苦扣尅兊糧時𣲖費多端開運後又苦船戸之索<lb/>
　　借水手之挾詐且白糧船壓于漕船之後全漕既<lb/>
　　過河水已枯僱船剥運費更不貲及至抵京例由<lb/>
　　引戸包納糧長不得自交斛面浮米恣意索詐缺<lb/>
　　額則官司專比糧長不比引戸往往有引戸侵蝕<lb/>
　　而解戸代比者其累誠不可枚舉也<lb/>
　<lb/>
欽定續文獻通考卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_065-1a"/>
欽定四庫全書<lb/>
欽定續文獻通考卷六十五<lb/>
　郊社考<lb/>
　　<hi>臣</hi>等謹按馬端臨作郊社考以叙古今天神地祇<lb/>
　　之祀首郊次明堂次后土次雩次五帝次日月星<lb/>
　　辰寒暑次六宗四方次社稷山川次封禪次髙禖<lb/>
　　次八蜡五祀次田蠶次祈禳告祭而以雜祠淫祠<lb/>
　　終焉夫國之大事在祀祀莫大於天地祖宗王者<lb/>
<pb n="KR2m0014_WYG_065-1b"/>
　　議禮制度考文當取法於唐虞三代而折𠂻其要<lb/>
　　周官一書於禋祀特詳大司樂冬日至祀天於地<lb/>
　　上之圜丘夏日至祀地於澤中之方丘天謂昊天<lb/>
　　上帝地謂皇地示覆載異體隂陽兆位則天地分<lb/>
　　祀為不易之典自鄭康成引䜟緯以釋經而禘郊<lb/>
　　感生之說崑崙神州之言荒誕溷雜後世往往襲<lb/>
　　用之漢元始中王莽復長安南北郊天子親合祠<lb/>
　　於是歴代相沿多主合祭宋自寜宗以前具詳馬<lb/>
<pb n="KR2m0014_WYG_065-2a"/>
　　考遼郊祀無考金史禮志載方丘儀文甚備而親<lb/>
　　祀攝事不著於篇則固未嘗行也元武宗至太間<lb/>
　　博集衆議有意討求因循至延祐而其事遂寢惟<lb/>
　　明太祖開國之初即立圜丘方丘及建號改元詔<lb/>
　　儒臣定禮然方丘亦行之數年而罷迨世宗嘉靖<lb/>
　　而後南北郊分祀遂永為定制焉至於王者父事<lb/>
　　天母事地精意以享寅㳟昭假始終弗懈乃有合<lb/>
　　於明察之義考陳祥道禮書古者正祭有常數歲<lb/>
<pb n="KR2m0014_WYG_065-2b"/>
　　祭天者四詩序曰春夏祈糓於上帝又曰豐年秋<lb/>
　　冬報春祈糓左傳啓蟄而郊是也夏祈糓龍見而<lb/>
　　雩是也秋報即月令季秋大享帝<hi>謂明堂</hi>冬報周禮<lb/>
　　冬至日於地上之圜丘是也歲祭地者一夏日至<lb/>
　　於澤中之方丘是也記曰惟聖人為能饗帝孔子<lb/>
　　曰吾不與祭如不祭凡祀且然况天地乎而稽諸<lb/>
　　史志宋以郊禮費賚繁鉅自祖宗朝巳不能歲舉<lb/>
　　南渡而後陵夷至理度二宗相繼在位五十餘年<lb/>
<pb n="KR2m0014_WYG_065-3a"/>
　　間僅各一躬親金元两朝著於史者終其代不過<lb/>
　　三四舉惟明自太祖以迄武宗率無不親郊者世<lb/>
　　宗赫然制作鋭意復古定两郊分祀之典而其後<lb/>
　　溺於元修大禮寢廢神宗荒怠莊烈垂亡固無論<lb/>
　　也若夫郊祀而外社稷為重其禮自上逹下而周<lb/>
　　禮匠人所謂左祖右社則王之太社也不得與后<lb/>
　　土混糓待土而生故言社不言稷明世宗於太社<lb/>
　　稷之外復於西苑立帝社帝稷則即耤田之先農<lb/>
<pb n="KR2m0014_WYG_065-3b"/>
　　也雖取王自為立社之文而名義舛矣至如重農<lb/>
　　報本則因耕耤而祀先農厥典煒焉遼金無考元<lb/>
　　遣祀先農躬耕之禮無聞其後併祀典亦多廢墜<lb/>
　　明太祖洪武二年建壇祀先農親耕為天下先再<lb/>
　　𫝊而後躬秉耒者簡册所紀寥寥蓋自古帝王敬<lb/>
　　天勤民慎終如始若斯之難也其他日月星辰山<lb/>
　　川之屬或専壇或從祀歴代因革不同今仿端臨<lb/>
　　舊例詳考史志並采諸家之説自二郊以迄山川<lb/>
<pb n="KR2m0014_WYG_065-4a"/>
　　　壇壝之分合儀度之繁簡禋享之勤怠依類該載<lb/>
　　　以資考鏡祈告為王者受福慶成大典且多屬郊<lb/>
　　　廟故移置於髙禖之前其髙禖已下四門推廣<lb/>
諭㫖變通舊例别為羣祀考<hi>説具髙禖門</hi>五帝一門元則合<lb/>
　　　祀圜丘明則除之自南宋已來六宗四方之祀久<lb/>
　　　廢封禪之禮不行故概從闕畧焉<lb/>
　　　郊<lb/>
　宋理宗寳慶三年十一月日南至郊<lb/>
<pb n="KR2m0014_WYG_065-4b"/>
　　是年詔今歲郊祀大禮令有司除事神儀物諸軍賞<lb/>
　　給依舊制外其乗輿服御及中外支費皆從省約<lb/>
　度宗咸淳三年正月朔郊<lb/>
　　先是二年權工部尚書趙汝暨等言今歲大禮正在<lb/>
　　先帝大祥之後臣等竊惟帝王受命郊見天地不可<lb/>
　　緩也古者有改元即郊不用前郊三年為計况今適<lb/>
　　在當郊之歲既踰大祥之期圜丘之祀豈容不舉於<lb/>
　　是降諭以十一月十七日欵謁南郊適太史院言十<lb/>
<pb n="KR2m0014_WYG_065-5a"/>
　六日太隂交蝕遂改來年正月一日南郊行禮太常<lb/>
　寺言皇帝既已從吉請依儀用樂其十二月二十九<lb/>
　日朝獻景靈宫三十日朝享太廟尚在禫制之内惟<lb/>
　迎神奠幣酌獻送神作樂其盥洗升降行歩等樂備<lb/>
　而不作<lb/>
　時復議以髙宗叅配吏部侍郎兼中書門下省檢正<lb/>
　洪燾等言物無二本事無二初舜之郊嚳商之郊契<lb/>
　周郊后稷皆所以推原其始也禮者所以别等差視<lb/>
<pb n="KR2m0014_WYG_065-5b"/>
　儀則逺而尊者配於郊近而親者配於明堂明有等也<lb/>
　臣等謂宜如紹興故事奉太宗配將來明堂遵用先<lb/>
　帝彞典以髙宗參侑庶於報本之禮奉先之孝两盡<lb/>
　其至從之<lb/>
　　周密南渡宫禁典儀曰三歲一郊預於元日降詔<lb/>
　　以冬至有事於南郊或用次年元日行事<hi>明堂止於半年</hi>
　　<hi>前降詔用是歲季秋上辛日</hi>先於五六月内擇日命漕帥及修<lb/>
　　内司修飾郊壇及絞縛青城齋殿等屋凡數百間<lb/>
<pb n="KR2m0014_WYG_065-6a"/>
　　悉覆以葦席䕶以青布并差官兵修築泥路自太<lb/>
　　廟至㤗禋門又自嘉㑹門至麗正門計九里三百<lb/>
　　二十歩<hi>明堂止自太廟至麗正門</hi>皆以潮沙填築其平如席以<lb/>
　　便五輅之往來每隊各有歌頭以綵旗為號唱和<lb/>
　　杵歌等曲以相两街居民各以綵段錢酒為犒又<lb/>
　　命象院教象前導朱旗以二金三鼔為節各有幞<lb/>
　　頭紫衣蠻奴乗之手執短钁旋轉跪起悉如人意<lb/>
　　又以車五乗壓之以鐵多至萬觔與輅輕重適等<lb/>
<pb n="KR2m0014_WYG_065-6b"/>
　　以觀疾徐傾側之勢至前一月進呈謂之閃試及<lb/>
　　駕出前一日縛大綵屋於太廟前置輅其中許都<lb/>
　　人觀瞻先是自前一月以來次第按試習儀殆無<lb/>
　　虚日郊前十日執事陪祀等官並受誓戒於尚書<lb/>
　　省<hi>宗室赴太廟受誓戒</hi>前三日百官奏請皇帝致齋於大慶<lb/>
　　殿是日上服通天冠絳紗𫀆綪結佩升髙座侍中<lb/>
　　奏請降座就齋室次日車駕詣景靈宫服衮冕行<lb/>
　　禮<hi>儀從並同四孟</hi>禮畢駕囬就赴太廟齋殿宿是夕四鼓<lb/>
<pb n="KR2m0014_WYG_065-7a"/>
　　上服衮冕詣祖宗諸室行朝饗之禮是夜鹵簿儀<lb/>
　　仗軍兵於御路兩傍分列間以籸盆蕡燭自太廟<lb/>
　　直至郊壇㤗禋門輝映如晝宰執親王貴家巨室<lb/>
　　列幕櫛比皆不逺千里不憚重費預定於數月之<lb/>
　　前而至期猶有為有力所奪者珠翠錦繡絢爛於<lb/>
　　二十里間歌舞逰遨工藝百物輻輳爭售通宵駢<lb/>
　　闐至五更則犦矟先驅所至皆滅燈火盖清道祓<lb/>
　　除之義黎明上御玉輅從以四輅<hi>金象革木</hi>導以馴象<lb/>
<pb n="KR2m0014_WYG_065-7b"/>
　　千官百司法駕儀仗錦繡雜遝盖十倍孟饗之數<lb/>
　　聲容文物不可盡述次第出嘉㑹門至青城宿齋<lb/>
　　<hi>明堂則徑入麗正門齋殿宿齋</hi>四壁皆三衙諸軍周廬坐甲軍幕<lb/>
　　旌旗布列前後𫝊呼唱號列燭互廵往來如織行<lb/>
　　宫至幕則嚴更警惕<hi>太廟齋宿亦然</hi>鼓角轟振又有衛士<lb/>
　　十餘隊每隊十餘人互相喝探<hi>衛士互唱云是與不是衆應曰是又</hi>
　　<hi>唱曰是甚人衆應曰殿前都指揮使某人謂之喝探</hi>至三鼓執事陪祀官並<lb/>
　　入就黄壇排立萬燈輝耀粲若列星凡齪燈皆自<lb/>
<pb n="KR2m0014_WYG_065-8a"/>
　　為誌號如捧爼官則畫一人為捧爼之狀用丑時<lb/>
　　一刻行事至期上服通天冠絳紗袍乗輦至大次<lb/>
　　禮部侍郎奏中嚴外辦禮儀使奏請皇帝行事上<lb/>
　　服衮冕歩至小次升自午階天歩所臨皆藉以黄<lb/>
　　羅謂之黄道中貴一人以大金合貯片腦迎前撤<lb/>
　　之禮儀使前導殿中監進大圭至版位禮直官奏<lb/>
　　有司謹具請行事<hi>宫架樂作自此上進止皆樂作</hi>時壝壇内外凡<lb/>
　　數萬衆皆肅然無譁天風時送佩環韶濩之音真<lb/>
<pb n="KR2m0014_WYG_065-8b"/>
　　如九天吹下也太社令升煙燔牲首上先詣昊天<lb/>
　　位次皇地祇次祖宗位奠玊祭酒讀册文武二舞<lb/>
　　次亞終獻行禮畢上詣飲福位爵飲福酒<hi>登歌樂作</hi>禮<lb/>
　　直官唱賜胙次送神次望燎訖禮儀使奏禮畢上<lb/>
　　還大次更衣乘輦還齋宫百僚追班賀禮成於端<lb/>
　　成殿黎明上乘大安輦從以五輅進發教坊排立<lb/>
　　奏致語口號訖樂作諸軍隊伍亦次第鼓吹振作<lb/>
　　千乘萬騎迤邐入麗正門教坊排立再奏致語口<lb/>
<pb n="KR2m0014_WYG_065-9a"/>
　　號舞畢降輦小憇以俟辦嚴登門肆赦<lb/>
　　<hi>臣</hi>等謹按宋行郊禮資費賞賚甚鉅故不能歲舉<lb/>
　　南渡後雖視汴京稍減繁儀究不能革故寳慶三<lb/>
　　年命服御支費皆從省約蓋申光宗紹熈五年之<lb/>
　　令也而終以禮文煩重舉行間濶迨國勢日促大<lb/>
　　禮遂廢周密宫禁典儀紀載甚詳可以補正史之<lb/>
　　缺而靡文繁費亦略可見云<lb/>
理宗在位四十一年南郊一<lb/>
<pb n="KR2m0014_WYG_065-9b"/>
　<hi>寳慶三年十一月辛巳</hi>
度宗在位十年南郊一<lb/>
　<hi>咸淳三年正月己丑朔</hi>
遼祭山儀<lb/>
　設天神地祇位於木葉山東向中立君樹前植羣樹<lb/>
　以像朝班又偶植二樹以為神門皇帝皇后至伊勒<lb/>
　希巴具禮儀牲用赭白馬黒牛白羊皆牡僕臣曰旗<lb/>
　鼔伊喇殺牲體割懸之君樹太巫以酒酧牲禮官曰<lb/>
<pb n="KR2m0014_WYG_065-10a"/>
　多囉倫穆騰奏儀辦皇帝服金文金冠白綾袍絳帯<lb/>
　懸魚三山絳垂飾犀玉刀錯絡縫烏靴皇后御絳帓<lb/>
　絡縫紅袍懸玉佩雙結帕絡縫烏靴皇帝皇后御鞍<lb/>
　馬羣臣在南命婦在北服從各部旗幟之色以從皇<lb/>
　帝皇后至君樹前下馬升南壇御榻坐羣臣命婦分<lb/>
　班以次入就位合班拜訖復位皇帝皇后詣天神地<lb/>
　祇位致奠閤門使讀祝訖復位坐北府宰相及特哩<lb/>
　衮以次致奠於君樹徧及羣樹樂作羣臣命婦退皇<lb/>
<pb n="KR2m0014_WYG_065-10b"/>
　帝率孟父仲父季父之族三匝神門樹餘族七匝皇<lb/>
　帝皇后再拜在位者皆再拜上香再拜如初皇帝皇<lb/>
　后升壇御龍文方茵坐再聲警詣祭東所羣臣命婦<lb/>
　從班列如初巫衣白衣特哩衮以素巾拜而冠之巫<lb/>
　三致辭每致辭皇帝皇后一拜在位者皆一拜皇帝<lb/>
　皇后各舉酒二爵肉二器再奠大臣命婦右持酒左<lb/>
　持肉各一器少後立一奠命特哩衮東向擲之皇帝<lb/>
　皇后六拜在位者皆六拜皇帝皇后復位坐命中丞<lb/>
<pb n="KR2m0014_WYG_065-11a"/>
　奉茶果餅餌各二器奠於天神地祇位執事郎君二<lb/>
　十人持福酒胙肉詣皇帝皇后前太巫奠酹訖皇帝<lb/>
　皇后再拜在位者皆再拜皇帝皇后一拜飲福酒受<lb/>
　胙復位坐在位者以次飲皇帝皇后率羣臣復班位<lb/>
　再拜聲蹕一拜退<lb/>
　　<hi>臣</hi>等謹按遼初立國不知郊祀之禮自約尼和拉<lb/>
　　可汗創為祭山之儀歴代因之史載神位樹木懸<lb/>
　　牲告辦班位奠祝致嘏飲福諸儀皆因其國俗稍<lb/>
<pb n="KR2m0014_WYG_065-11b"/>
　　致文飾終非可擬於南郊之禮此外又有獨祭天<lb/>
　　者有兼祭天地者或以黒白羊或以青牛白馬太<lb/>
　　祖以後代不絶書皆非祀天正禮故不具録特載<lb/>
　　祭山儀如右以存一代之制<lb/>
金之郊祀本於其俗有拜天之禮其後太宗即位乃告<lb/>
祀天地蓋設位而祭天徳以後始有南北郊之制大定<lb/>
明昌其禮寖備<lb/>
　南郊壇在豐宜門外當闕之已地圓壇三成成十二<lb/>
<pb n="KR2m0014_WYG_065-12a"/>
　陛各按辰位壝墻三匝四面各三門齋宫東北厨庫<lb/>
　在南壇壝皆以赤土圬之北郊方丘在通元門外當<lb/>
　闕之亥地方壇三成成為子午夘酉四正陛方壝三<lb/>
　周四面亦三門冬至日合祀昊天上帝皇地祇於圜<lb/>
　丘夏至日祭皇地祇於方丘<lb/>
世宗大定十一年十一月有事於南郊<lb/>
　命宰臣議配享之禮左丞石琚言按禮記萬物本乎<lb/>
　天人本乎祖此所以祖配上帝也蓋配之者侑神作<lb/>
<pb n="KR2m0014_WYG_065-12b"/>
　主也自外至者無主不止故推祖考配天尊之也兩<lb/>
　漢魏晉以來皆配以一祖至唐髙宗始以髙祖太宗<lb/>
　崇配垂拱初又加以髙宗遂有三祖同配之禮至宋<lb/>
　亦嘗以三帝配後禮院上議以為對越天地神無二<lb/>
　主由是止以太祖配臣謂冬至親郊宜從古禮帝曰<lb/>
　唐宋以私親不合古不足為法今止當以太祖配又<lb/>
　謂宰臣曰本國拜天之禮甚重今汝等言依古制築<lb/>
　壇亦宜我國家絀遼宋主據天下之正郊祀之禮豈<lb/>
<pb n="KR2m0014_WYG_065-13a"/>
　可不行乃以八月詔曰國莫大於祀祀莫大於天振<lb/>
　古所行舊章咸在仰惟太祖之基命紹我本朝之燕<lb/>
　謀奄有萬邦於今五紀因時制作雖増飾於國容推<lb/>
　本奉承猶未遑於郊見况天庥滋至而年糓屢豐敢<lb/>
　不敷繹曠文明昭大報取陽升之至日將親饗乎圓<lb/>
　壇嘉與臣工共圖熈事以今年十一月十七日有事<lb/>
　於南郊咨爾有司各揚乃職相予祀事罔或不欽乃<lb/>
　於郊見前一日徧見祖宗告以郊祀之事其日備法<lb/>
<pb n="KR2m0014_WYG_065-13b"/>
　駕鹵簿躬詣郊壇行禮<lb/>
　　金史赫舍哩良弼𫝊曰時有事南郊良弼為大禮<lb/>
　　使自收國以來未嘗講行是禮歴代典故又多不<lb/>
　　同良弼討論損益各合其宜人服其能<lb/>
章宗承安元年十一月有事於南郊<lb/>
　將郊禮官言禮神之玉當用真玉燔玉當用次玉昔<lb/>
　大定十一年天地之玉皆以次玉代之臣等疑其未<lb/>
　盡禮貴有恒不能繼者不敢以獻若燔真玉常祀用<lb/>
<pb n="KR2m0014_WYG_065-14a"/>
　之恐有時或缺反失禮制若從近代之典及本朝儀<lb/>
　禮真玉禮神次玉燔瘞於禮為當近代郊自第二等<lb/>
　升天皇大帝北極於第一等前八位舊各有禮玉燔<lb/>
　玉而此二位尚無之按周禮典瑞云以圭璧祀日月<lb/>
　星辰近代禮九宫貴神大火星位猶用周禮之説其<lb/>
　天皇大帝北極二位固宜用禮神之玉及燔玉也帝<lb/>
　命俱用真玉省臣又言前時郊天地配位各用一犢<lb/>
　五方帝日月神州天皇大帝北極十位皆大祀亦當<lb/>
<pb n="KR2m0014_WYG_065-14b"/>
　用犢當時止以羊代第二等以下從祀神位則分刲<lb/>
　羊豕以獻竊意天地之祀籩豆尚多者以備隂陽之<lb/>
　物鼎俎尚少者以人之烹薦無可以稱其徳則貴質<lb/>
　而已故天地日月星辰之位皆用一俎前時第一等<lb/>
　神位偏用二俎似為不倫今第一等神位亦當各用<lb/>
　犢一餘位以羊豕分獻從之<lb/>
　　金史張暐𫝊曰承安元年八月上召暐問曰南郊<lb/>
　　大祀今用度不給俟他年可乎暐曰陛下即位於<lb/>
<pb n="KR2m0014_WYG_065-15a"/>
　　今八年大禮未舉宜亟行之上曰北方未寜致齋<lb/>
　　之際有不測奏報何如對曰豈可逆度而妨大禮<lb/>
　　今河平嵗豐正其時也乃以郊祀日期詔中外<lb/>
　　又内族襄𫝊曰契丹之亂廷臣議罷郊祀又欲改<lb/>
　　用正月上辛時襄為北京行省左丞相上遣使問<lb/>
　　之對曰郊為重禮且先期詔天下又藩國已報表<lb/>
　　賀今若中罷何以副四方傾望之意若改用正月<lb/>
　　上辛乃祈榖之禮非郊見上帝之本意也大禮不<lb/>
<pb n="KR2m0014_WYG_065-15b"/>
　　可輕廢請决行之臣乞於祀前滅賊既而賊破果<lb/>
　　如所料<lb/>
　　<hi>臣</hi>等謹按金史党懐英𫝊曰明昌六年懐英以翰<lb/>
　　林學士權攝中書侍郎讀祝册上曰讀册至朕名<lb/>
　　聲微下雖曰尊君然在郊廟禮非所宜當平讀之<lb/>
　　似承安以前章宗已南郊矣及觀張暐陛下即位<lb/>
　　八年大禮未舉之語則明昌間又不應有郊事細<lb/>
　　詳党𫝊所載即承安元年事時因郊改元史臣仍<lb/>
<pb n="KR2m0014_WYG_065-16a"/>
　　沿明昌之號誤書紀年耳<lb/>
世宗在位二十九年南郊一<lb/>
　<hi>大定十一年十一月丁亥</hi>
章宗在位十九年南郊三<lb/>
　<hi>承安元年十一月戊戍    二年十一月甲辰</hi>
　<hi>泰和二年九月癸亥以皇子生親謝南北郊</hi>
　　<hi>臣</hi>等謹按金自太祖收國元年五月拜天射栁自<lb/>
　　是五月五日七月十五日九月九日拜天射栁嵗<lb/>
<pb n="KR2m0014_WYG_065-16b"/>
　　以為常然非郊也海陵貞元二年將行郊祭適試<lb/>
　　官翟永固以尊祖配天命題觸怒予杖其事遂寢<lb/>
　　大禮之行自大定十一年始其後明昌兩舉終金<lb/>
　　之世南郊者三方丘卒未嘗行其因皇子生謁謝<lb/>
　　亦非二至之正禮也<lb/>
圜丘儀<lb/>
　齋戒用唐制大祀散齋四日致齋三日中祀散齋二<lb/>
　日致齋一日天子親祀皆前期七日攝太尉誓亞終<lb/>
<pb n="KR2m0014_WYG_065-17a"/>
　獻官親王陪祀皇族於宫省皇族十五以上官雖不<lb/>
　及七品者亦助祭受誓又誓百官於尚書省攝大尉<lb/>
　南向司徒北向監祭<hi>祭志作察誤</hi>御史在西監禮博士在<lb/>
　東皆相向太常卿光禄卿在司徒後重行北向司天<lb/>
　監光禄丞太廟令丞大樂令丞大官令丞良醖令廪<lb/>
　犧令郊社丞司尊太祝奉禮郎協律郎諸執事官皆<lb/>
　重行西上北向禮直官以誓文授攝太尉乃誓曰維<lb/>
　某年嵗次某甲某月某日某甲皇帝有事於南郊各<lb/>
<pb n="KR2m0014_WYG_065-17b"/>
　揚其職其或不恭國有常刑禮直官贊曰七品以下<lb/>
　官皆退餘皆再拜退誓於官省之儀皆同於是皇帝<lb/>
　散齋於别殿前致齋一日尚舍設御座於太安殿當<lb/>
　中南向設東西房於御座之側設御幄於室内施簾<lb/>
　於楹下享前三日陳設小次享前一日設拜褥及皇<lb/>
　帝版位皇帝飲福位及黄道氊褥自玉輅下至升輿<lb/>
　所及致齋之日通事舍人引文武五品以上官陪位<lb/>
　如式諸侍衛之官各服其器服並結佩俱詣閤奉迎<lb/>
<pb n="KR2m0014_WYG_065-18a"/>
　上水<hi>水志作丑誤</hi>二刻侍中版奏外辦皇帝服衮冕結佩<lb/>
　乘輿出警蹕侍衛如常儀皇帝升御座東向坐通事<lb/>
　舍人承𫝊殿上下俱拜訖西面贊各祇候一刻頃侍<lb/>
　中跪奏臣某言請降就齋俛伏興還侍立皇帝降座<lb/>
　入室羣官皆退諸執事官皆宿於正寢治事如故不<lb/>
　弔喪問疾不判署刑殺文字不决罰罪人不與穢惡<lb/>
　事致齋日惟祀事則行餘悉禁已齋而闕者通攝行<lb/>
　事　陳設前祀五日儀鸞尚舍陳設齋宫有司設扈<lb/>
<pb n="KR2m0014_WYG_065-18b"/>
　從侍衛次於宫東西又設陪祀親王次於宫東稍南<lb/>
　西向北上宗室子孫位於其後又設司徒亞終獻行<lb/>
　事執事官次於壇南外壝門之西東向北上重行異<lb/>
　位又設天名房在壇南外壝門之東西向大禮使次<lb/>
　於其後皆西向又設席大屋於壇外西北駐車輅以<lb/>
　備風雪祀前三日尚舍設大次於東壝外門内道北<lb/>
　南向又設小次於壇下夘陛之北南向有司設饌幔<lb/>
　於東壝中門之北南向設兵衛各服其器服守衛壝<lb/>
<pb n="KR2m0014_WYG_065-19a"/>
　門每門二人郊社令率其屬掃除壇之上下及壝之<lb/>
　内外乃為燎位在南中壝東門之東壇之已位又為<lb/>
　瘞坎在中壝内戍位祀前二日大樂令帥其屬設登<lb/>
　歌之樂於壇上稍南北向玉磬在午陛之西金鐘在<lb/>
　午陛之東柷一在鐘前稍北敔一在磬前稍北東西<lb/>
　相向歌工之次餘工各立於縣後琴瑟在前匏竹在<lb/>
　後於壇下第一等上皆重行異位北向又設宫縣樂<lb/>
　南壝外門之外八佾二舞表於樂前又設采茨樂於<lb/>
<pb n="KR2m0014_WYG_065-19b"/>
　應天門前祀前一日奉禮郎升設皇帝版位於壇上<lb/>
　辰巳之間北向又設皇帝飲福位於其左稍却北向<lb/>
　又帥禮直官設亞終獻位於夘陛之東北西向北上<lb/>
　司徒位於夘陛之東道南西向禮部尚書太常卿光<lb/>
　禄卿禮部侍郎位各次之太常丞光禄丞又次之又<lb/>
　設大禮使位於小次之左稍却西向又設分獻官司<lb/>
　天監讀册中書侍郎位於中壝門道北西向郊社令<lb/>
　廪犧令大官令良醖令位於其後又設郊社丞太祝<lb/>
<pb n="KR2m0014_WYG_065-20a"/>
　奉禮郎以下諸執事官位於其後皆西向重行異位<lb/>
　又設從祀文武羣官一品至五品位於中壝門内道<lb/>
　南西向皆重行立又設助奠祝史齋郎位於東壝門<lb/>
　外道北西向又設陪祀皇族位於道南西向六品至<lb/>
　九品從祀羣官又於其南皆西向重行異位各依其<lb/>
　品又設監祭御史二員一員在午陛之西南一員在<lb/>
　子陛之西北皆東向又設監禮博士二員一員在午<lb/>
　陛之東南一員在子陛之東北皆西向又設大樂令<lb/>
<pb n="KR2m0014_WYG_065-20b"/>
　位於樂虡之間稍東西向協律郎位於樂虡之西東<lb/>
　向又設奉禮郎於壇南稍東西向贊者次之司尊位<lb/>
　於酌尊所俱北向又設牲牓於外壝東門之外西向<lb/>
　饌牓於其北稍西南向牲牓之東牲位太史太祝各<lb/>
　位於牲後俱西向又設禮部尚書太常卿光禄卿位<lb/>
　於牲牓南稍北西向太常丞光禄丞大官令位於其<lb/>
　後監祭御史監禮博士於禮部尚書位之西稍却北<lb/>
　向廪犧令位在牲位西南北向又陳禮饌於饌牓之<lb/>
<pb n="KR2m0014_WYG_065-21a"/>
　前案上未後三刻陳饌之時又設禮部尚書太常卿<lb/>
　光禄卿位於案前稍東北上西向太常丞光禄丞大<lb/>
　官令位於其後西向又設監祭御史監禮博士位於<lb/>
　案前稍西北上東向又設異寶嘉瑞位於宫縣西北<lb/>
　太府少監位於寳後諸州嵗貢位於宫縣東北戸部<lb/>
　郎中位於其後天子八寳位於宫縣西南符寳郎八<lb/>
　員各位於寳後伐國毁寳位於宫縣東南少府少監<lb/>
　位於其後又設大樂令位於宫縣之北稍東協律郎<lb/>
<pb n="KR2m0014_WYG_065-21b"/>
　二在大樂令南東西相向司天監未後二刻同郊社<lb/>
　令升設昊天上帝皇地祇神座於壇上北方南向地<lb/>
　祇位在東稍却席皆以藁秸太祖配位座於東方西<lb/>
　向席以蒲越五方帝日月神州地祇天皇大帝北極<lb/>
　神座於壇上第一等席皆藁秸内官五十四座五神<lb/>
　五官嶽鎮海瀆二十九座於壇第二等中官一百五<lb/>
　十有八座崑崙山林川澤二十一座於壇上第三等<lb/>
　外官一百六座丘陵墳衍原隰三十座於内壝之内<lb/>
<pb n="KR2m0014_WYG_065-22a"/>
　衆星三百六十座在内壝之外席皆以莞神座版各<lb/>
　設於座首又設禮神玉俟告潔畢權徹去壇上及第<lb/>
　一等神位祀日前五刻重設奉禮郎同司尊及執事<lb/>
　者設天地配位各左十有一籩右十有一豆俱為三<lb/>
　行豋三在籩豆間簠一簋一於豋前簠在左簋在右<lb/>
　各於神座前藉以席又設天地位太尊各二著尊各<lb/>
　二犧尊各二山罍各二壇上東南隅配位著尊二犧<lb/>
　尊二象尊二在天地位酒尊之東俱北向西上皆有<lb/>
<pb n="KR2m0014_WYG_065-22b"/>
　坫加勺幂左以明水右以𤣥酒為酌尊所又天地位<lb/>
　象尊各二壺尊各二山罍各四在壇下午陛之南北<lb/>
　向西上配位壺尊二山罍四在酉陛之北東向北上<lb/>
　皆有坫設而不酌亦左以明水右以𤣥酒又設五方<lb/>
　帝日月神州地祇天皇大帝北極第一等皆左八籩<lb/>
　右八豆豋在籩豆間簠一簋一在豋前爵坫一在神<lb/>
　座前第二等内官五十四座五神五官嶽鎮海瀆二<lb/>
　十九座每座籩二豆二簠一簋一俎一爵坫一第三<lb/>
<pb n="KR2m0014_WYG_065-23a"/>
　等中官一百五十八座崑崙山林川澤二十一座及<lb/>
　内壝内外官一百六十座丘陵墳衍原隰三十座内<lb/>
　壝外衆星三百六十座每位籩二豆二簠一簋一俎<lb/>
　一爵一又設第一等每位太尊二著尊二皆有坫加<lb/>
　勺第二等每陛山尊二第三等每位蜃尊二内壝内<lb/>
　外每辰概尊二皆加勺自二等以下皆用匏爵先洗<lb/>
　拭訖置於尊所其尊所皆在神位之左凡祭器皆藉<lb/>
　以席籩豆各加巾蓋又設天地及配位籩一豆一簠<lb/>
<pb n="KR2m0014_WYG_065-23b"/>
　一簋一俎四及毛血豆各一并第一等神位每位俎<lb/>
　二於饌幔内又設皇帝洗位於夘陛下道北南向盥<lb/>
　洗在東爵洗在西匜在東巾在西篚南肆實玉爵坫<lb/>
　又設亞終獻洗位在小次之東南向盥洗在東爵洗<lb/>
　在西加勺篚在西南肆加巾又設第一等分獻官盥<lb/>
　洗爵洗位及第二等分獻官盥洗爵洗位各於其辰<lb/>
　陛道之左罍在洗左篚在洗右俱内向執罍篚者位<lb/>
　於其後太府監少府監祀前一日未後二刻帥其屬<lb/>
<pb n="KR2m0014_WYG_065-24a"/>
　升壇陳玉幣昊天上帝以蒼璧蒼幣皇地祇以黄琮黄<lb/>
　幣配位以蒼幣黄帝以黄琮青帝以青珪赤帝以赤<lb/>
　璋大明以青珪璧白帝以白琥黒帝以𤣥璜北極以<lb/>
　青珪璧天皇大帝以𤣥珪璧神州地祗以𤣥色兩珪<lb/>
　有邸皆置於匣五帝之幣各從其方色凡幣皆陳於<lb/>
　篚設訖俟告潔訖權徹去祀日重設祀日丒前五刻<lb/>
　禮部設祝册於神座右皆藉以案太常卿明燈燎户<lb/>
　部郎中設諸州嵗貢於宫縣東北金為前列玉帛次<lb/>
<pb n="KR2m0014_WYG_065-24b"/>
　之餘為從列皆藉以席立於嵗貢之後北向太府監<lb/>
　少府監設異寳嘉瑞於宫縣西北上瑞居前中下次<lb/>
　之皆藉以席立於寳後北向少府少監設伐國毁寳<lb/>
　於宫縣東南皆藉以席立於寳後北向符寳郎設八<lb/>
　寳於宫縣西南各分立於寳南皆北向司天監太府<lb/>
　監少府監郊社令奉禮郎升設昊天上帝皇地祇配<lb/>
　位及壇上第一等神位及設玉帛各於其位太祝取<lb/>
　瘞玉加於幣以禮神之玉各置於神座前乃退光禄<lb/>
<pb n="KR2m0014_WYG_065-25a"/>
　卿率其屬入實祭器昊天上帝皇地祇配位每位籩<lb/>
　三行以右為上形鹽在前魚鱐糗餌次之第二行榛<lb/>
　實在前亁桃亁䕩亁棗次之第三行亁菱在前亁芡<lb/>
　亁栗鹿脯次之豆三行以左為上芹菹在前笋菹葵<lb/>
　菹次之第二行韭菹在前菁菹魚醢免醢次之第三<lb/>
　行豚拍在前醓醢酏食鹿臡次之簠黍簋稷豋皆太<lb/>
　羮第一等壇上一十位每位皆實籩三行以右為上<lb/>
　形鹽在前魚鱐次之第二行亁䕩在前桃棗次之第<lb/>
<pb n="KR2m0014_WYG_065-25b"/>
　三行亁芡在前榛實鹿脯次之豆三行以左為上芹<lb/>
　菹在前筍菹次之第二行菁菹在前韭菹魚醢次之<lb/>
　第三行豚拍在前醓醢鹿臡次之簠黍簋稷豋太羮<lb/>
　第二第三等每位籩二鹿脯亁棗豆二鹿臡菁菹俎<lb/>
　羊一體内壝内内壝外每位籩鹿脯豆鹿臡俎羊一<lb/>
　體良醖令帥其屬入實尊罍昊天上帝皇地祇太尊<lb/>
　為上實以汎齊著尊次之實以醴齊犧尊次之實以<lb/>
　盎齊象尊次之實以醍齊壺尊次之實以沉齊山罍<lb/>
<pb n="KR2m0014_WYG_065-26a"/>
　為下實以三酒配位著尊為上實以汎齊犧尊次之<lb/>
　實以醴齊象尊次之實以盎齊壺尊次之實以醍齊<lb/>
　山罍為下實以三酒第一等每位大尊實以汎齊著<lb/>
　尊實以醴齊第二等山尊實以醍齊第三等及内壝<lb/>
　内蜃尊實以汎齊内壝外及衆星概尊實以三酒<lb/>
　省牲器祀前一日午後八刻去壇二百歩禁止行人<lb/>
　未後二刻郊社令丞率其屬掃除壇之上下司尊奉<lb/>
　禮郎帥執事者以祭器入設於位司天監設神位太<lb/>
<pb n="KR2m0014_WYG_065-26b"/>
　府監少府監陳玉幣於篚未後三刻禮直官引廪犧<lb/>
　令與諸太祝祝史以牲就位又禮直官贊者分引禮<lb/>
　部尚書太常卿光禄卿禮部侍郎太常丞監祭御史<lb/>
　監禮博士廪犧令大官令大官丞詣内壝東門外省<lb/>
　牲位立定乃引禮部尚書侍郎太常丞及監祭御史<lb/>
　監禮博士升自夘陛視滌濯執事者皆舉幂告潔俱<lb/>
　畢降復位禮直官稍前曰告潔畢請省牲禮部尚書<lb/>
　侍郎太常卿丞稍前省牲訖退復位次引光禄丞巡<lb/>
<pb n="KR2m0014_WYG_065-27a"/>
　牲一匝光禄卿退光禄丞西向折身曰備訖乃復位<lb/>
　次引廪犧令巡牲一匝西向躬身曰充又引諸祝史<lb/>
　巡牲一匝首一員西向躬身曰腯畢俱復位禮直官<lb/>
　稍前曰請省饌乃引禮部尚書以下各就位立定省<lb/>
　饌訖禮直官引禮部尚書侍郎太常卿丞各還齊所<lb/>
　餘官廪犧令與諸太祝祝史以次牽牲詣厨授大官<lb/>
　令丞次引光禄卿丞監祭監禮詣厨省鼎鑊視滌濯<lb/>
　畢乃還齋所脯後一刻大官令帥宰人以鸞刀割牲<lb/>
<pb n="KR2m0014_WYG_065-27b"/>
　祝史各取毛血實以豆置於饌幔遂烹牲祝史乃取<lb/>
　瘞血貯於盤　奠玉幣祀日丑前五刻亞終獻司徒<lb/>
　以下應行事陪從羣官各服其服就次司天監復設<lb/>
　壇上及第一等神位太府監少府監陳玉幣太常卿<lb/>
　郊社令丞明燭燎光禄卿丞實籩豆簠簋尊罍俟監<lb/>
　祭監禮按視訖徹去巾蓋大樂令帥工人布於宫縣<lb/>
　之内文舞八佾立於縣前表後武舞八佾各為四佾<lb/>
　立於宫縣左右引舞執纛等在前又引登歌樂工由<lb/>
<pb n="KR2m0014_WYG_065-28a"/>
　夘陛而升各就其位歌擊彈者坐吹者立奉禮郎贊<lb/>
　者先入就位餘禮直官贊者分引分獻官監祭御史<lb/>
　監禮博士諸執事及太祝祝史齋郎助奠執尊罍舉<lb/>
　幂等官入自中壝東門當壇南重行西上北向立定<lb/>
　奉禮郎贊拜分獻官以下皆再拜訖奉禮贊曰各就<lb/>
　位贊者禮直官分引監祭御史監禮博士按視壇之<lb/>
　上下糾察不如儀者退復位禮直官引司徒入就位<lb/>
　西向立禮直官引博士博士引亞獻自東壝偏門入<lb/>
<pb n="KR2m0014_WYG_065-28b"/>
　就位西向立又禮直官引終獻次於其位祀日未明<lb/>
　一刻通事舍人引侍中詣齋殿跪奏請中嚴俛伏興<lb/>
　又少頃乃跪奏外辦俟尚輦進輿乃跪奏稱具官臣<lb/>
　某請皇帝降座升輿皇帝至大次乃跪奏稱具官臣<lb/>
　某請皇帝降輿皇帝入次即位於大次外質明詣次前<lb/>
　跪奏請中嚴少頃又奏外辦訖太常卿乃當次前跪<lb/>
　稱具官臣某請皇帝行事俛伏興凡跪奏凖此皇帝<lb/>
　出次乃前導至中壝門殿中監進大圭太常卿奏請<lb/>
<pb n="KR2m0014_WYG_065-29a"/>
　執大圭入自正門皇帝入小次位西向立太常卿乃<lb/>
　與博士分左右立定乃奏有司謹具請行事降神六<lb/>
　成樂止太常卿别一員乃升煙瘞血訖乃奏拜拜訖<lb/>
　俟侍中升壇詣盥洗位至位奏請搢大圭盥手皇帝<lb/>
　盥手訖奏請帨手皇帝帨手訖奏請執大圭乃引至<lb/>
　壇上殿中監進鎮圭乃奏請搢大圭執鎮圭皇帝執<lb/>
　鎮圭詣昊天上帝神座前奏請跪奠鎮圭皇帝奠訖<lb/>
　執大圭俛伏興侍中進玉幣乃奏請搢大圭跪奠玉<lb/>
<pb n="KR2m0014_WYG_065-29b"/>
　幣訖乃奏請執大圭俛伏興少退又奏請再拜詣皇<lb/>
　地祇及配位奠鎮圭玉幣並如儀配位惟奏請奠鎮<lb/>
　圭及幣奠玉幣畢皇帝還版位乃奏請還小次釋大<lb/>
　圭皇帝入小次乃立於小次之南稍東以俟皇帝將<lb/>
　奠配位之幣贊者分引第一等分獻官詣盥洗位搢<lb/>
　笏盥手帨手執笏各由其陛升惟不由午陛詣神前<lb/>
　搢笏跪太祝以玉幣授之奠訖俛伏興再拜訖各由<lb/>
　本陛降復位初分獻將降禮直官引諸祝史齋郎應<lb/>
<pb n="KR2m0014_WYG_065-30a"/>
　助奠者再拜訖祝史各奉毛血之豆入各由其陛升<lb/>
　諸太祝迎取於壇上奠訖退立於尊所　進熟奠玉<lb/>
　幣訖降還小次有司先陳牛鼎三羊鼎三豕鼎三魚<lb/>
　鼎三各在鑊右大官令丞帥進饌者詣厨以匕升牛<lb/>
　羊豕魚自鑊各實於鼎牛羊豕皆肩臂臑肫胳正脊<lb/>
　各一長脅二短脅二代脅一凡十一體牛豕皆三十<lb/>
　觔羊十五觔魚十五頭十五觔實訖幂之祝史二人<lb/>
　以扃對舉一鼎牛鼎在前羊豕次之魚乂次之有司<lb/>
<pb n="KR2m0014_WYG_065-30b"/>
　執匕以從各陳於每位饌幔位從祀壇上第一等五<lb/>
　方帝大明夜明天皇大帝神州地祇北極皆羊豕之<lb/>
　體並同光禄卿帥祝史齋郎大官令丞各以匕升牛<lb/>
　羊豕魚於俎肩臂臑在上端肫胳在下端脊脅在中<lb/>
　魚即横置頭在尊位設去鼎幂光禄卿丞同大官令<lb/>
　丞實籩豆簠簋籩實以粉餈豆實以糝食簠實稻簋<lb/>
　實粱俟皇帝還小次樂止禮直官引司徒出詣饌幔<lb/>
　所與薦籩豆簠簋俎齋郎各奉天地配位之饌司徒<lb/>
<pb n="KR2m0014_WYG_065-31a"/>
　率大官令以序入内壝正門樂作至壇下俟祝史進<lb/>
　徹毛血豆降自夘陛以次出訖司徒與薦籩豆簠簋<lb/>
　俎齋郎奉昊天上帝皇地祇之饌升自午陛大官令<lb/>
　丞與薦籩豆簠簋俎齋郎奉配位及第一等神位之<lb/>
　饌升自夘陛各位太祝迎於壇陛之道間於昊天上<lb/>
　帝位司徒搢笏北向跪奉粉餈籩在糗餌之間糝食<lb/>
　豆在醓醢之前簠左簋右皆在豋前牛俎在豆前羊<lb/>
　豕魚俎次之以右為上司徒俛伏興奉饌者奉訖皆<lb/>
<pb n="KR2m0014_WYG_065-31b"/>
　出笏就位一拜司徒次詣皇地祇奉奠並如上儀配<lb/>
　位亦同司徒及奉天地配位饌者以次降大官令帥<lb/>
　奉第一等神位之饌各於其位並如前儀俱畢樂止<lb/>
　司徒大官令以下皆就位訖侍中升自夘陛立於昊<lb/>
　天上帝酌尊所以俟太常卿乃當次前俛伏跪奏皇<lb/>
　帝詣盥洗位俛伏興皇帝出次殿中監進大圭乃奏<lb/>
　請執大圭至盥洗位奏請搢大圭盥手皇帝盥手訖<lb/>
　奏請帨手皇帝帨手訖奏請執大圭乃詣爵洗位至<lb/>
<pb n="KR2m0014_WYG_065-32a"/>
　位奉請搢大圭受爵又奏請洗爵皇帝洗爵訖奏請<lb/>
　拭爵皇帝拭爵訖奏請執大圭以爵授奉爵官皇帝<lb/>
　詣昊天上帝酌尊所奏請搢大圭執爵良醖令舉幂<lb/>
　侍中跪酌太尊之汎齊酌訖奏請執大圭皇帝以爵<lb/>
　授侍中皇帝乃詣昊天上帝神座前侍中進爵乃奏<lb/>
　請搢大圭跪執爵三祭酒訖奏請奠爵奠爵訖奏請<lb/>
　執大圭俛伏興又奏請少退立俟中書侍郎讀册文<lb/>
　訖乃奏請再拜詣皇地祇位及配位並如上儀獻畢<lb/>
<pb n="KR2m0014_WYG_065-32b"/>
　皇帝還版位乃奏請還小次釋大圭皇帝入小次太<lb/>
　常卿立於小次東南禮直官引博士博士引亞獻詣<lb/>
　盥洗位搢笏盥手帨手訖詣爵洗位搢笏洗爵拭爵<lb/>
　訖以爵授執事者執笏升自夘陛詣昊天上帝酌尊<lb/>
　所西向立執事者以爵授之乃搢笏執爵執尊者舉<lb/>
　幂良醖令跪酌著尊之醴齊酌訖復以爵授執事者<lb/>
　執笏詣昊天上帝神座前初亞獻至盥洗位文舞退<lb/>
　武舞進樂作亞獻詣昊天上帝神座前搢笏跪執事<lb/>
<pb n="KR2m0014_WYG_065-33a"/>
　者以爵授之乃執爵三祭酒奠爵執笏俛伏興少退<lb/>
　再拜次詣皇地祇及配位並如上儀獻畢降復位禮<lb/>
　直官引博士博士引終獻詣盥洗位盥手洗爵升壇<lb/>
　奠獻並如上儀初終獻將升壇禮直官分引第一等<lb/>
　分獻官詣盥洗位搢笏盥手帨手執笏各由其陛惟<lb/>
　不由午陛諸神位酌尊所執事者以爵授之乃酌汎<lb/>
　齊訖以爵授執事者共詣神座前搢笏跪執事者以<lb/>
　爵授之乃執爵三祭酒奠爵執笏俛伏興少退再拜<lb/>
<pb n="KR2m0014_WYG_065-33b"/>
　訖各引還本位初第一等分獻官將升贊引引第二<lb/>
　等第三等内壝内外衆星位分獻各詣盥洗位搢笏<lb/>
　盥手帨手酌酒奠拜並同上儀祝史齋郎以次助奠<lb/>
　訖各還本位諸太祝各進徹籩豆各一少移故處樂<lb/>
　作卒徹樂止初終獻禮畢降復位太常卿乃當次前<lb/>
　俛伏跪奏請皇帝詣飲福位皇帝出次殿中監進大<lb/>
　圭乃奏請執爵三祭酒又奏請啐酒皇帝啐酒訖以<lb/>
　爵授侍中乃奏請受胙侍中再以爵酒進乃奏請受<lb/>
<pb n="KR2m0014_WYG_065-34a"/>
　爵飲福皇帝飲福訖奏請執大圭俛伏興又奏請再<lb/>
　拜訖乃導還版位西向立俟送神樂止乃奏請詣望<lb/>
　燎位至位南向立俟火燎半柴乃跪奏具官臣某言<lb/>
　禮畢皇帝還大次出中壝門外奏請釋大圭皇帝入<lb/>
　大次初終獻禮畢司徒侍中太祝各升自夘陛太祝<lb/>
　持胙俎進减天地配位前胙肉加於俎皆取前脚第<lb/>
　二節又以黍稷飯共置一籩奉詣司徒侍中後北向<lb/>
　立俟皇帝至飲福位太常卿奏請皇帝搢大圭啐酒<lb/>
<pb n="KR2m0014_WYG_065-34b"/>
　訖司徒乃進胙俎皇帝受胙訖奉禮郎贊曰賜胙贊<lb/>
　者唱曰再拜在位者皆再拜送神樂一成止皇帝既<lb/>
　入大次更通天冠絳紗袍升輿至齋宫升金輅通事<lb/>
　舍人引門下侍郎當輅前跪奏稱具官臣某請車駕<lb/>
　進發至侍臣上馬所乃跪奏具官臣某請車駕少駐<lb/>
　勅侍臣上馬侍中稱制可乃退𫝊制稱侍臣上馬侍<lb/>
　臣上馬畢乃跪奏稱具官臣某請勅車右升千牛將<lb/>
　軍升訖跪奏稱某官臣某請車駕進發車駕動前中<lb/>
<pb n="KR2m0014_WYG_065-35a"/>
　後三部鼔吹凡十二隊齊作應行禮陪從祀官先詣<lb/>
　應天門奉迎再拜大樂令先詣應天門外准備奏樂<lb/>
　如儀訖擇日稱賀<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0014_WYG_065-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷六十五<lb/>
</p>
<p>
</p>
  </div>
</body>
</text>
</TEI>
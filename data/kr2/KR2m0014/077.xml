<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_077-1a"/>
　　欽定四庫全書<lb/>
　　欽定續文獻通考卷七十七<lb/>
　　　羣祀考<lb/>
　　　　<hi>臣</hi>等前進<lb/>
　　皇朝宗廟考仰䝉<lb/>
　　聖明指示以<lb/>
　太廟時祫典有專崇其歴代帝王及臣下家廟於體例不<lb/>
　　　當闌入<lb/>
<pb n="KR2m0014_WYG_077-1b"/>
　　命於<lb/>
　宗廟考專門備詳定制别立羣廟考一門𨽻之仰見<lb/>
　　皇上顧名思義於尊敬之中寓精詳之意<hi>臣</hi>等推繹<lb/>
　　聖㫖其五代宗廟考亦依仿編輯伏思祀典之大莫大<lb/>
　　　　於天地祖宗郊社之與宗廟一也宋臣馬端臨郊<lb/>
　　　　社考於郊壇大祀而外附以八蜡五祀雜祠淫祠<lb/>
　　　　各門折衷未為盡善<hi>臣</hi>等不敢曲泥成式致戾禮<lb/>
　　　　經謹按祭法曰燔柴於泰壇祭天也瘞埋於泰折<lb/>
<pb n="KR2m0014_WYG_077-2a"/>
　　祭地也埋少牢於泰昭祭時也祖迎于坎壇祭寒暑<lb/>
　　也王宫祭日也夜眀祭月也幽宗祭星也雩宗祭水<lb/>
　　旱也四坎壇祭四方也山林川谷邱陵能出雲為風<lb/>
　　雨見怪物皆曰神有天下者祀百神則知日月星辰<lb/>
　　寒暑從乎天社稷山川從乎地故自二郊以迄祈告<lb/>
　　仍依端臨舊例冠以郊社考之名立為專門以隆<lb/>
　　大饗若夫髙禖之祀非帝王所常有耕耤祀先農<lb/>
　　所謂主先嗇而祭司嗇與八蜡報本返始之意相<lb/>
<pb n="KR2m0014_WYG_077-2b"/>
　　同其他由辟之祭報酭之典尤不當與二丘並列<lb/>
　　今則别為羣祀考附于郊社之末於體例庶昭畫<lb/>
　　一云<lb/>
　　髙禖<lb/>
金章宗明昌六年二月始祭髙禖<lb/>
　時帝未有子尚書省臣奏行髙禖之祀乃築壇於景<lb/>
　風門外東南端當闕之夘辰地與圜丘東西相望如<lb/>
　北郊之制嵗以春分日祀青帝伏羲氏女媧氏凡三<lb/>
<pb n="KR2m0014_WYG_077-3a"/>
　位壇上南向西上姜嫄簡狄位於壇之第二層東向<lb/>
　北上前一日未三刻布神位省牲器陳御弓矢弓韣<lb/>
　於上下神位之右其齋戒奠玉幣進熟皆如大祀儀<lb/>
　青帝幣玉皆用青餘皆無玉每位牲用羊一豕一有<lb/>
　司攝三獻司徒行事禮畢進胙倍于他祀之肉進胙<lb/>
　官佩弓矢弓韣以進帝命后妃嬪御皆執弓矢東向<lb/>
　而射以次飲福享胙<lb/>
承安元年二月命有司祀髙禖如新儀<lb/>
<pb n="KR2m0014_WYG_077-3b"/>
二年五月皇子生六月命禮部尚書張暐報祀髙禖<lb/>
泰和二年八月皇子生十二月報謝於高禖<lb/>
明世宗嘉靖九年定祀髙禖禮<lb/>
　青州儒生李時颺請祀髙禖以祈聖嗣禮官覆以聞<lb/>
　帝曰髙禖雖古禮今實難行遂寢其議已而定祀髙<lb/>
　禖禮尋罷不行<lb/>
　　世宗實録曰嘉靖九年十二月大學士張璁言頃<lb/>
　　者生員李時颺監生張岑各疏請舉祀郊禖之禮<lb/>
<pb n="KR2m0014_WYG_077-4a"/>
　　以祈聖嗣夫古后稷之生祈於郊禖孔子之生亦<lb/>
　　禱於尼山祈禱之説古禮有之然大雅既醉之詩<lb/>
　　曰公尸嘉告曰君子萬年永錫祚𦙍曰釐爾女士<lb/>
　　從以孫子夫公尸之告皆祖考之錫福也皇上仁<lb/>
　　孝誠敬天地神明日鑒在兹況祖考之親者乎臣<lb/>
　　願當兹慎選淑女之時以廣求嗣續之誠告于太<lb/>
　　廟世廟以祈祖考之祐以慰聖母之心上嘉其請<lb/>
　　擇十二月二十四日行禮十年十一月復于欽安<lb/>
<pb n="KR2m0014_WYG_077-4b"/>
　　殿建祈嗣醮壇以禮部尚書夏言充監禮使侍郎<lb/>
　　湛若水顧鼎臣充迎嗣導引官啟醮及除壇日帝<lb/>
　　親詣進香行禮餘遣大臣五人迭代<lb/>
　　邱濬大學衍義補曰不孝有三無後為大矧有天<lb/>
　　下之大宗社之重將以緜千百世之宗支而為億<lb/>
　　兆生民之主宰者尤不可不加之意焉然是事也<lb/>
　　雖若人為而實由乎天是以自古帝王制為郊禖<lb/>
　　之祀以為祈嗣之禮必順天時感物類精意以禋<lb/>
<pb n="KR2m0014_WYG_077-5a"/>
　　之備禮以祀之庶幾髙髙在上者或有所聞而冀<lb/>
　　有感格之祥後世不知出此乃信方士之惑設素<lb/>
　　饌投青詞求之窈𠖇茫昧之外而不知自有當行<lb/>
　　之禮也臣竊以為古者祀髙禖於郊壇郊者祀天<lb/>
　　之常所而使后妃嬪御涉於其間不無䙝凟況郊<lb/>
　　在國都之外后妃嬪御之出入亦或有不便焉者<lb/>
　　臣請擇宫中潔静之地立為禖壇中設帝位而以<lb/>
　　髙禖配庶于行禮為宜<lb/>
<pb n="KR2m0014_WYG_077-5b"/>
祀髙禖儀<lb/>
　設木臺於震方皇城東永安門之北祭品上帝儀同<lb/>
　祈榖皇考儀同髙禖太羮一和羮二簠簋各二籩豆<lb/>
　各六牛一羊一豕一帛用紅色皇帝拜位設於壇下<lb/>
　北向后妃位七設于壇南數十丈外北向用帷待贊<lb/>
　行禮先期欽天監擇吉具奏前三日太常卿奏齋戒<lb/>
　於宫中皇后以下齋三日執事内外官齋一日前二<lb/>
　日太常卿光禄卿奏省牲如儀昊天上帝正位皇考<lb/>
<pb n="KR2m0014_WYG_077-6a"/>
　獻皇帝配位西向髙禖設于壇下西向陳弓韣弓矢<lb/>
　如妃嬪之數質明皇帝祭服后禮服妃嬪各服其服<lb/>
　皇帝率后以下乘輅車至壇所降導駕官導皇帝至<lb/>
　拜位女官導后以下各至拜位典儀唱執事官各司<lb/>
　其事内贊奏就位皇帝就位𫝊贊同后以下帷中就<lb/>
　位典儀唱迎神内贊奏升壇皇帝升至上帝前奏跪<lb/>
　奏搢圭奏上香司香官捧香跪進於左皇帝三上香<lb/>
　訖奏出圭導至皇考前儀同分獻官詣髙禖神位前<lb/>
<pb n="KR2m0014_WYG_077-6b"/>
　上香訖退立于東奏復位奏四拜典儀唱奠帛内贊<lb/>
　奏升壇皇帝升至上帝前跪奏搢圭奏奠帛捧帛官<lb/>
　以帛跪進於右皇帝受帛奠訖奏獻爵捧爵官以爵<lb/>
　跪進於右皇帝受爵獻訖導至皇考前儀同奏詣讀<lb/>
　祝位奏跪奏讀祝讀祝官跪讀訖奏俯伏興平身奏<lb/>
　復位分獻官儀同典儀唱行亞獻禮終獻禮儀同太<lb/>
　常卿進立于壇前東向立唱賜福胙内贊奏詣飲福<lb/>
　位奏飲福酒皇帝飲訖光禄寺卿捧福胙跪于左内<lb/>
<pb n="KR2m0014_WYG_077-7a"/>
　贊奏受胙皇帝受訖奏出圭俯伏興平身奏復位奏<lb/>
　四拜平身𫝊贊同典儀唱徹饌唱送神内贊奏四拜<lb/>
　平身𫝊贊同典儀唱讀祝官捧祝進帛官捧帛掌祭<lb/>
　官捧饌各詣燎位典儀唱望燎内贊奏詣望燎位皇<lb/>
　帝詣望燎位燎畢内贊奏禮畢分獻太常官俱退女<lb/>
　官導皇后以下至髙禖神位前贊跪皇后以下皆跪<lb/>
　贊受弓矢女官跪詣神位取弓矢以次授皇后以下<lb/>
　受訖納韣贊俯伏興再拜禮畢退執事捧髙禖神位<lb/>
<pb n="KR2m0014_WYG_077-7b"/>
　帛饌詣燎所焚之皇帝率后以下乘輅還宫<lb/>
　　八蜡<lb/>
　　<hi>臣</hi>等謹按八蜡之祀宋南渡後髙宗紹興十九年<lb/>
　　始修復之事詳馬端臨前考其後南蜡仍于圎壇<lb/>
　　望祭殿北蜡於餘杭門外精進寺行禮見宋史禮<lb/>
　　志盖國家常祀嵗遣有司行事無所更易故他無<lb/>
　　可考見遼金元明皆不舉斯祭史志亦並無纂録<lb/>
　　云<lb/>
<pb n="KR2m0014_WYG_077-8a"/>
　　五祀<lb/>
金章宗泰和四年六月始祭中霤<lb/>
祭七祀儀<lb/>
　每嵗四孟月臘五享及朝享禘祫並設七祀位一於<lb/>
　太廟殿下横街之北西街之西東向座設莞席一碧<lb/>
　綃褥一又設版位於其座前壺尊二於神座之右北<lb/>
　向元酒在西良醖令以法酒實尊如常加勺幂置爵<lb/>
　於尊下加坫籩豆簠簋各二俎一左二籩栗在前鹿<lb/>
<pb n="KR2m0014_WYG_077-8b"/>
　脯次之右二豆菁菹在前鹿臡次之俎實以羊熟簠<lb/>
　簋實以黍稷又設燎柴開瘞坎於西神門外之北祭<lb/>
　日遣官分獻俟太廟終獻將升獻乃行禮讀祝瘞燎<lb/>
　如儀<lb/>
　　<hi>臣</hi>等謹按唐開元禮七祀各因時享祭之惟中霤<lb/>
　　季夏别祭臘享則徧祭袷禘亦如之金禮一準唐<lb/>
　　制而季夏特祀中霤則自章宗始兹就禮志撮其<lb/>
　　概如右<lb/>
<pb n="KR2m0014_WYG_077-9a"/>
明太祖洪武八年七月定五祀禮<lb/>
　先是二年八月禮部尚書崔亮言嵗終臘享通祭五<lb/>
　祀於廟門外羣臣四品以上祀中霤門竈五品以下<lb/>
　祀門竈至是禮部更奏五祀之禮周漢唐宋不一今<lb/>
　擬孟春祀户設壇皇宫門左司門主之孟夏祀竈設<lb/>
　壇御厨光禄寺官主之季夏祀中霤設壇乾清宫丹<lb/>
　墀内官主之孟秋祀門設壇午門左司門主之孟冬<lb/>
　祀井設壇宫中大庖井前光禄寺官主之四孟於有<lb/>
<pb n="KR2m0014_WYG_077-9b"/>
　事太廟之日季夏於土旺之日牲用少牢制可永樂<lb/>
　以後皆遣内官又定中霤於奉天殿外文樓前其嵗<lb/>
　暮祭五祀於太廟西廡下遣太常寺官行禮<lb/>
　　大學衍義補曰周禮儀禮雖有五祀之名而無其<lb/>
　　目月令所謂門行户竈中霤白虎通則無行而有<lb/>
　　井漢及魏晉以來皆祭井不祭行自鄭元有凡祭<lb/>
　　五祀於廟之文隋唐以來皆以時享祖宗時並祭<lb/>
　　之本朝於四孟享太廟各祭其一於春祭户夏祭<lb/>
<pb n="KR2m0014_WYG_077-10a"/>
　　竈秋祭門冬祭井季夏土旺日祭中霤又於嵗暮<lb/>
　　享廟命官兼祭五祀盖本月令臘享五祀也又每<lb/>
　　遇親王來朝之國皆設祭於承天門外雖曰門祭<lb/>
　　然即古人軷行之事也是則本朝五祀盖兼用月<lb/>
　　令白虎通之文歟<lb/>
　　餘冬序録曰古者祭必屏刑人今制陪祭官刑喪<lb/>
　　等事有禁大祀地内臣避之以其人經刑形體不<lb/>
　　全故也而四孟及季夏五祀之祭乃用内臣行事<lb/>
<pb n="KR2m0014_WYG_077-10b"/>
　　國家每有興作俱命内官監致祭不知刀鋸之餘<lb/>
　　不可以交神明掌兵刑官尚不使與祭而身經刑<lb/>
　　者乃主祭焉又非不可之大者乎<lb/>
　　榖山筆麈曰唐制中官服色即中尉樞宻皆䙆衿<lb/>
　　侍從僖宗之世始具襴笏至昭宗即位又命以冕<lb/>
　　服劍佩侍祀盖楊復恭恃援立之功威稜震主故<lb/>
　　以是假之也本朝中官貴極于四品其後多賜蟒<lb/>
　　玉為一品之服而朝服則不以服此亦䙆衫之遺<lb/>
<pb n="KR2m0014_WYG_077-11a"/>
　　也惟司禮之長遣祭中霤則有祭服其徒多圗之<lb/>
　　畫像以為榮觀可見冠冕法服不施<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御自昔然<lb/>
　　矣<lb/>
五祀儀<lb/>
　四孟及季夏分祭各羊豕一果品五禮神制帛一嵗<lb/>
　暮合祭共羊豕五果品五制帛五祭日贊引引獻官<lb/>
　詣盥洗所洗訖出笏就位贊四拜贊行初獻禮贊詣<lb/>
　神位前搢笏奠帛獻爵<hi>如素祭獻茶</hi>出笏復位贊跪讀祝<lb/>
<pb n="KR2m0014_WYG_077-11b"/>
　訖俯伏興平身贊行亞獻終獻禮俱執事者捧爵自<lb/>
　跪獻於神位前訖贊四拜贊焚祝帛贊詣焚祝所贊<lb/>
　禮畢<lb/>
　<lb/>
　<lb/>
　<lb/>
　<lb/>
欽定續文獻通考卷七十七<lb/>
</p>
<p>
</p>
  </div>
</body>
</text>
</TEI>
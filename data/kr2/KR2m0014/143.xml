<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_143-1a"/>
欽定四庫全書<lb/>
欽定續文獻通考卷一百四十三<lb/>
　經籍考<lb/>
　　經<hi>易</hi>
元<lb/>
鄭滁孫大易法象通賛七卷<lb/>
　滁孫字景歐處州人宋景定進士累官禮部郎入元<lb/>
　以薦召授集賢直學士事蹟具元史儒學傳<lb/>
<pb n="KR2m0014_WYG_143-1b"/>
許衡讀易私言一卷<lb/>
　衡字平仲號魯齋河内人至元中累官集賢殿大學<lb/>
　士兼國子監祭酒追封魏國公諡文正從祀孔子廟<lb/>
　庭事蹟具元史本傳<lb/>
　　本傳略曰衡避難徂徠山中得王輔嗣説夜思晝<lb/>
　　誦身體而力踐之言動必揆諸義而後發後從姚<lb/>
　　樞學凡經傳子史禮樂名物星律兵刑食物水利<lb/>
　　之類無所不講慨然以道為己任<lb/>
<pb n="KR2m0014_WYG_143-2a"/>
胡一桂周易本義附録纂疏十五卷　易啟䝉翼傳四卷<lb/>
　一桂字庭芳方平子方平嘗作易學啟蒙通釋一桂<lb/>
　更推闡而辨明之故曰翼傳宋景定間年十八領鄉<lb/>
　薦試禮部不第退而講學遠近師之號雙湖先生<lb/>
　　<hi>臣</hi>等謹案一桂自序及黄虞稷藝文志謂取朱子<lb/>
　　文集語録之及于易者附本義之下謂之附録取<lb/>
　　諸儒易説之發明本義者纂之謂之纂疏其翼傳<lb/>
　　一書則附録纂疏之後重加増訂而成四篇以翼<lb/>
<pb n="KR2m0014_WYG_143-2b"/>
　　本義者也<lb/>
呉澄易纂言十卷　易纂言外翼八卷<lb/>
　澄字㓜清號草廬崇仁人至元中程鉅夫請置澄所<lb/>
　著書于國子監後以董士選薦累官翰林學士學者<lb/>
　稱草廬先生追封臨川郡公諡文正從祀孔子廟庭<lb/>
　　<hi>臣</hi>等謹案澄所著易纂言義例散見各卦中不相<lb/>
　　統貫卷首所陳卦畫亦粗具梗概未及詳言因復<lb/>
　　作纂言外翼以詳明之纂言有通志堂刻本久行<lb/>
<pb n="KR2m0014_WYG_143-3a"/>
　　于世外翼則傳本漸罕近已散佚無存朱彞尊經<lb/>
　　義考云見崑山葉氏書目載有四册而亦未覩其<lb/>
　　書今惟永樂大典尚分載各韻之下考澄所作小<lb/>
　　序原書蓋共十二篇一曰卦統二曰卦對三曰卦<lb/>
　　變四曰卦主五曰變卦六曰互卦七曰象例八曰<lb/>
　　占例九曰辭例十曰變例十一曰易原十二曰易<lb/>
　　流今缺卦變變卦互卦三篇易流缺半篇易原疑<lb/>
　　亦不完餘尚首尾整齊無所遺失焉<lb/>
<pb n="KR2m0014_WYG_143-3b"/>
保巴易源奥義一卷　周易原㫖六卷<lb/>
　保巴字公孟號普庵色目人居洛陽官黄州路總管<lb/>
　兼管内勸農事<lb/>
王申子大易輯説十卷<lb/>
　申子字巽卿號秋山卭州人<lb/>
　　納喇性徳曰輯説大㫖分緯河圖以溯伏羲畫卦<lb/>
　　之由錯綜河洛以定文王位卦之次而義之最精<lb/>
　　者則每卦必論成卦之主以為聖人觀象設卦咸<lb/>
<pb n="KR2m0014_WYG_143-4a"/>
　　自乾坤而出乾坤二體之變即成卦之主文王主<lb/>
　　之以成卦體周公主之以取爻義夫子主之以為<lb/>
　　彖傳故聖人所繫之辭無不因六畫而來則昔賢<lb/>
　　所謂假象以設辭者非矣吳草廬稱其書平正穏<lb/>
　　當蓋謂是乎<lb/>
趙采周易程朱傳義折衷三十三卷<lb/>
　采字徳亮號隆齋潼川人<lb/>
　　采自序略曰易該象數未作之先其體因象數而<lb/>
<pb n="KR2m0014_WYG_143-4b"/>
　　立既作之後其理因象數而顯邵子無易解其説<lb/>
　　僅見于觀物内篇故愚是集以程朱傳義為主而<lb/>
　　附以鄙見間亦竊取先儒象數變互以資發明雖<lb/>
　　然俗士口易賢人體易聖人忘易孟子著書未嘗<lb/>
　　及易邵子以為易道存焉且以為善用易人能用<lb/>
　　易是為知易<lb/>
胡震周易衍義<hi>無卷數</hi>
　震自署曰廬山深溪又題將仕佐郎南康路儒學致<lb/>
<pb n="KR2m0014_WYG_143-5a"/>
　仕教授前有自序又有其子光大識語<lb/>
　　震自序略曰易者崇陽抑隂之書尊乾而卑坤三<lb/>
　　百八十四爻之義無非所以存天理正人心扶綱<lb/>
　　常而垂教于萬世也<lb/>
黄澤易學濫觴一卷<lb/>
　澤字楚望資州人家於九江大德中嘗為景星書院<lb/>
　山長又為東湖書院山長年逾八十乃終故趙汸生<lb/>
　於元末猶及師事之<lb/>
<pb n="KR2m0014_WYG_143-5b"/>
胡炳文周易本義通釋二卷<lb/>
　炳文字仲虎號雲峰婺源人嘗為信州道一書院山<lb/>
　長再調蘭溪州學正不赴學者稱雲峰先生元史儒<lb/>
　學傳附載其父一桂傳中<lb/>
熊良輔周易本義集成十二卷<lb/>
　良輔字任重南昌人延祐中領鄉薦其仕履無考<lb/>
　　納喇性徳曰良輔早師熊凱學易復得易傳于龔<lb/>
　　煥乃為是書所採摭自唐訖元凡八十四家<lb/>
<pb n="KR2m0014_WYG_143-6a"/>
張理大易象數鈎深圖三卷<lb/>
　理字仲純清江人舉茂才異等為福建儒學提舉<lb/>
　　<hi>臣</hi>等謹案理自序最重象數又貢師泰序稱其於<lb/>
　　朱子九圖之外推演一十二圖甚為精密黄鎮成<lb/>
　　序亦以為條理精密云<lb/>
李簡學易記九卷<lb/>
　簡里貫無攷自序稱己未嵗承乏倅泰安己未為延<lb/>
　祐六年蓋仁宗時也<lb/>
<pb n="KR2m0014_WYG_143-6b"/>
　　簡自序略曰予自泰山之萊蕪挈家遷東平時張<lb/>
　　中庸劉佚庵與王仲徽輩方聚諸家易解節取之<lb/>
　　張王意在省文劉務歸一説僕之所取寧失之多<lb/>
　　以俟後來觀者去取也<lb/>
龍仁夫周易集傳八卷<lb/>
　仁夫字觀復廬陵人吉安府志作永新人官湖廣儒<lb/>
　學提舉學者稱麟洲先生元史儒學傳附載劉詵傳<lb/>
　中<lb/>
<pb n="KR2m0014_WYG_143-7a"/>
　　<hi>臣</hi>等謹案江西志稱仁夫立説主本義每卦爻下<lb/>
　　各分變象辭占謂雜卦為古筮書春秋傳所引屯<lb/>
　　固比入坤安震殺皆以一字斷義此類是也孔子<lb/>
　　存之以為經羽翼初非創作<lb/>
蕭漢中讀易考原一卷<lb/>
　漢中字景元泰和人其書成于泰定間<lb/>
　　朱升序略曰周易卦序之義自韓康伯孔頴達<lb/>
　　以來往往欲求之孔聖序卦傳之外程朱諸儒<lb/>
<pb n="KR2m0014_WYG_143-7b"/>
　　用意尤篤至於臨川吳先生卦統之序述亦可<lb/>
　　謂求之至矣而其中間精宻比次之故則猶有<lb/>
　　未當于人心者愚求之半生晚乃得豫章蕭氏<lb/>
　　讀易攷原之書以為二篇之卦必先分而後序<lb/>
　　閎奥精粹貫通神聖誠古今之絶學也謹節縮<lb/>
　　為上下經二圖于右而録其全文于下以廣其<lb/>
　　傳于不朽云<lb/>
解䝉易精藴大義十二卷<lb/>
<pb n="KR2m0014_WYG_143-8a"/>
　䝉字求我吉水人江西通志作字來我盖字形相近<lb/>
　而誤也中天厯乙巳江西鄉試與兄子尚字觀我者<lb/>
　並以善易名于時<lb/>
曽貫易學變通六卷<lb/>
　貫字傳道泰和人天厯辛巳舉於鄉官紹興府照磨<lb/>
　元季兵亂棄官家居鄉人推率義軍後禦龍泉冦戰<lb/>
　敗抗節死事蹟見江西通志<lb/>
董真卿周易㑹通十四卷　易傳因革一卷<lb/>
<pb n="KR2m0014_WYG_143-8b"/>
　真卿字季真鄱陽人嘗受學于胡一桂<lb/>
　　納喇性德曰真卿學于雙湖胡一桂深有淵源著<lb/>
　　㑹通一書題曰經傳集程朱解附録纂注冠以凡<lb/>
　　例十條經傳厯代因革一卷而以啟蒙五賛筮儀<lb/>
　　附録纂注終焉金華吳正傳駁之謂朱子之義自<lb/>
　　與程傳不同不當强求其通而真卿則曰程子主<lb/>
　　義理朱子主象占求朱子象占之易得其㫖因朱<lb/>
　　子以求程子義理之易又于諸家之易理之所聚<lb/>
<pb n="KR2m0014_WYG_143-9a"/>
　　而不可遺理之所行而無所礙者相與發明之其<lb/>
　　亦善于言易者矣<lb/>
錢義方周易圖説二卷<lb/>
　義方字子宜湖州人嘗舉進士仕履無攷<lb/>
　　<hi>臣</hi>等謹案葉感菉竹堂書目有篷溪錢氏圖説當<lb/>
　　即是書<lb/>
陳應潤周易爻變易藴四卷<lb/>
　應潤字澤雲天台人由諸生為郡曹掾其書成于至<lb/>
<pb n="KR2m0014_WYG_143-9b"/>
　正丙戌<lb/>
　　應潤自序略曰大傳曰乾坤其易之藴耶夫易之<lb/>
　　藴散在諸卦豈獨乾坤二卦而已哉上古羲皇仰<lb/>
　　觀俯察首得乾坤之象而生六子茍不以爻變之<lb/>
　　法通乾坤之藴則乾自乾坤自坤何以神變化之<lb/>
　　妙故易之諸爻皆以變動取義乾之用九坤之用<lb/>
　　六爻變之藴也漢魏以來諸儒注釋往往皆于本<lb/>
　　卦取義而用九用六之説不明當時聖人援事比<lb/>
<pb n="KR2m0014_WYG_143-10a"/>
　　象發揮爻變之藴故逐爻觀變用事比證庶幾爻<lb/>
　　變之藴得以發揮<lb/>
梁寅周易參義十二卷<lb/>
　寅字孟敬新喻人元末辟集慶路儒學訓導以親老<lb/>
　辭明年兵起遂隠居教授洪武初徴脩禮樂書将授<lb/>
　以官復以病辭歸結廬石門山學者稱曰梁五經又<lb/>
　稱石門先生<lb/>
　　寅自序略曰程子論天人以明易之理朱子推象<lb/>
<pb n="KR2m0014_WYG_143-10b"/>
　　占以究易之用寅叅酌二家采諸説附己意<lb/>
趙汸周易文詮四卷<lb/>
　汸字子常休寧人師事黄澤受易象春秋之學隠居<lb/>
　著述作東山精舎以奉母洪武二年召脩元史不願<lb/>
　仕乞還未幾卒學者稱東山先生事蹟具明史儒林<lb/>
　傳<lb/>
鮑恂學易舉隅三卷<lb/>
　恂字仲孚崇德人嘗受易于吳澄至元進士至正中<lb/>
<pb n="KR2m0014_WYG_143-11a"/>
　薦授温州路學正㝷召入翰林不就明初以五經召<lb/>
　至京師授文華殿大學士固辭歸學者稱西溪先生<lb/>
　　寧王權序略曰乾鑿度云垂皇䇿者用在六爻之<lb/>
　　後是羲皇已重卦矣書契取諸夬是羲皇之時已<lb/>
　　有夬卦其重明矣羲皇乾上坤下立天地之位也<lb/>
　　歸藏先坤後乾尊萬物之母也連山乾始于子坤<lb/>
　　始于午以明先天之道周易尊乾卑坤其體乃定<lb/>
　　讀易者可得而明矣然易之精者獨鮑氏得其所<lb/>
<pb n="KR2m0014_WYG_143-11b"/>
　　傳之妙黄州程蕃重加訂正予乃命壽諸梓以示<lb/>
　　後學更名曰大易鈎元<lb/>
周易訂疑十五卷序例一卷　易學啟䝉訂疑四卷<lb/>
周易本義原本十二卷<lb/>
　　<hi>臣</hi>等謹案此三書舊題董養性撰不著時代考元<lb/>
　　末有董飬性字邁公樂陵人至正中嘗官昭化令<lb/>
　　攝劍州事入明不仕終于家所著有高間雲集或<lb/>
　　即其人<lb/>
<pb n="KR2m0014_WYG_143-12a"/>
明<lb/>
周易大全二十四卷<lb/>
　胡廣等奉勅撰考明成祖實録永樂十二年十一月<lb/>
　甲寅命行在翰林院胡廣侍講楊榮金㓜孜修五經<lb/>
　四書大全十三年九月告成成祖親製序弁之卷首<lb/>
　而命禮部刋賜天下同時預纂修者尚有翰林編修<lb/>
　葉時中等三十九人<lb/>
　　朱彞尊曰廣等就前儒成編雜為抄録而去其姓<lb/>
<pb n="KR2m0014_WYG_143-12b"/>
　　名易則取諸天台鄱陽二董氏雙湖雲峰二胡氏<lb/>
　　于諸書外未寓目者至多<lb/>
　　<hi>臣</hi>等謹案彞尊所稱天台董氏者董楷之周易傳<lb/>
　　義附録鄱陽董氏者董真卿之周易㑹通雙湖胡<lb/>
　　氏者胡一桂之周易本義附録纂䟽雲峰胡氏者<lb/>
　　胡炳文之周易本義通釋也董楷胡一桂胡炳文<lb/>
　　篤守朱子其説頗謹嚴董真卿則以程朱為主而<lb/>
　　博采諸家以翼之其説頗為賅備取材于四家之<lb/>
<pb n="KR2m0014_WYG_143-13a"/>
　　書而刋除重複勒為一編雖不免守匱抱殘要其<lb/>
　　宗㫖則尚可謂不失其正者也<lb/>
朱升周易旁注圖説二卷<lb/>
　升字允升休寧人元至正乙酉舉于鄉除池州學正<lb/>
　秩滿歸里丁酉明太祖兵至徽州以升從軍洪武中<lb/>
　官至翰林學士<lb/>
　　張雲章曰升從陳櫟黄澤㳺學成江南北多從之<lb/>
　　問業號楓林先生所居梅花初月樓太祖以御書<lb/>
<pb n="KR2m0014_WYG_143-13b"/>
　　賜之諸經皆有旁注而易有前圖升嘗曰旁注之<lb/>
　　作知其麤者以為小學訓詁之入門悟其妙者知<lb/>
　　為硏精造道之要法至萬厯中錢塘姚文蔚以其<lb/>
　　書易古文為今文易旁行為直下目之曰㑹通<lb/>
鄧夢文八卦餘生十八卷<lb/>
　夢文字志文安成人<lb/>
　　夢文自序曰著是書時夢神授以八卦餘生之名<lb/>
　　覺而不識其所謂但既有所受之則不敢不以是<lb/>
<pb n="KR2m0014_WYG_143-14a"/>
　　名之<lb/>
劉髦石潭易傳撮要一卷<lb/>
　髦字孟恂永新人永樂舉人<lb/>
劉定之周易圖釋十二卷<lb/>
　定之字主敬永新人正統丙辰進士第三累官禮部<lb/>
　侍郎兼翰林院學士諡文安<lb/>
王恕玩易意見二卷<lb/>
　恕字宗貫三原人正統進士累官吏部尚書諡端毅<lb/>
<pb n="KR2m0014_WYG_143-14b"/>
　　黄宗羲曰恕家居取經書傳注有所疑滯再三體<lb/>
　　認行不去者以意推之名曰石渠意見乃意度之<lb/>
　　見耳蓋年八十四而著意見八十六為拾遺八十<lb/>
　　八為補闕其耄而好學如此<lb/>
　　張雲章曰恕書意在匡弼程朱而不免師心立説<lb/>
　　讀者詳擇焉可也<lb/>
汪敬學易象数舉隅二卷<lb/>
　敬字思敬一字益謙婺源人宣徳進士官户部主事<lb/>
<pb n="KR2m0014_WYG_143-15a"/>
　所著有周易傳通釋及此書<lb/>
　　<hi>臣</hi>等謹案是書明史藝文志不著録朱彞尊經義<lb/>
　　考載此書四卷江南通志所載則無卷數此本二<lb/>
　　卷似尚非完書也<lb/>
蔡清周易䝉引十二卷<lb/>
　清字介夫號虚齋晉江人成化甲辰進士累官南京<lb/>
　國子監祭酒神宗朝贈禮部侍郎諡文莊從祀孔子<lb/>
　廟庭<lb/>
<pb n="KR2m0014_WYG_143-15b"/>
　　清子存逺進周易蒙引疏略曰臣父清少習易經<lb/>
　　仕宦所至專意講解門徒相授無慮千數舉世稱<lb/>
　　專門焉蓋悼世俗之見執泥象辭而支離於形下<lb/>
　　因宗程朱之言究隂陽而得主觀先天後天而有<lb/>
　　悟洞太極無極以硏幾積有成編厥名䝉引向惟<lb/>
　　藏之篋笥若有待於明時云書進命發刋學宫<lb/>
　　黄宗羲曰清一生之力盡用之易四書䝉引繭絲<lb/>
　　牛毛不足喻其細也蓋從訓詁而窺見大體其言<lb/>
<pb n="KR2m0014_WYG_143-16a"/>
　　曰反覆體騐止是虗而已易説不與本義同者如<lb/>
　　卜筮不專在龜蓍取卜象筮占决疑為徴又辦七<lb/>
　　占古法皆佳論也<lb/>
崔銑讀易餘言五卷<lb/>
　銑字子鍾安陽人𢎞治進士累官南京禮部侍郎諡<lb/>
　文敏事蹟具明史儒林傳<lb/>
　　銑自述曰問性即理乎曰然問氣即理乎曰然愛<lb/>
　　親敬長發于外即其具于中者也問氣有原乎曰<lb/>
<pb n="KR2m0014_WYG_143-16b"/>
　　有之易曰易有太極詩曰有物有則夫極者易之<lb/>
　　翕則者物之理故曰純粹精也舎是而談理氣支<lb/>
　　矣又曰陽有知而隂無知是故質受神以為運魄<lb/>
　　資魂以為識陽有去而隂常居是故炎火熄而灰<lb/>
　　存花色落而朽貯人生為陽志則宰而氣則從氣<lb/>
　　為陽中之隂人死為隂氣則升而魄則止氣為隂<lb/>
　　中之陽<lb/>
　　楊時喬曰銑恬退力行方時學興獨首明程朱又<lb/>
<pb n="KR2m0014_WYG_143-17a"/>
　　謂時學假言知以掩其知之不真行之不力著洹<lb/>
　　詞數卷有功于道晚著易多精㣲之㫖<lb/>
方獻夫周易傳義約説十二卷<lb/>
　獻夫字叔賢南海人𢎞治進士官至武英殿大學士<lb/>
　諡文襄<lb/>
阮琳圖書記愚一卷<lb/>
　琳字廷佩號晶山莆田人嘗官教諭<lb/>
　<lb/>
<pb n="KR2m0014_WYG_143-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷一百四十三<lb/>
</p>
<p>
</p>
  </div>
</body>
</text>
</TEI>
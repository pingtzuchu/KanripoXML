<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_243-1a"/>
欽定四庫全書<lb/>
欽定續文獻通考卷二百四十三<lb/>
　四裔考<lb/>
　西南夷<lb/>
　　雲南土司二<lb/>
　　緬甸<lb/>
宋寜宗時緬始通中國<lb/>
　緬國為西南夷不知何種其地有接大理及去成都<lb/>
<pb n="KR2m0014_WYG_243-1b"/>
　不逺者又不知其為方幾里其人有城郭屋廬以居<lb/>
　有象馬以乘舟筏以濟其文字進上者用金葉冩之<lb/>
　次用紙又次用檳榔葉葢謄譯而後通也是時與波<lb/>
　斯等國進白象為通中國之始<lb/>
　　明史土司傳曰緬古朱波地在雲南西南最窮逺<lb/>
　　與八百占城接境有城郭廬舍人多樓居<lb/>
元世祖至元二十年官軍伐緬克之<lb/>
　先是屢遣使緬國招諭内附迄無降心乃詔宗王僧<lb/>
<pb n="KR2m0014_WYG_243-2a"/>
　格達喇右丞台布參知政事伊克德濟將兵征之是<lb/>
　年九月大軍發中慶十月至南甸台布由羅必甸進<lb/>
　軍十一月伊克德濟取道於阿昔江至江頭城<hi>入緬有三</hi>
　<hi>道一由天步馬一由驃甸一由阿郭地界俱㑹緬之江頭城</hi>斷緬水路桑格達喇<lb/>
　自將一軍從驃甸徑抵其國與台布軍㑹諸將分地<lb/>
　攻取破其江頭城别令將以兵守其地積糧餉以給<lb/>
　軍士遣使持輿地圖奏上至二十四年緬始平<lb/>
成宗大德元年緬遣子奉表入朝<lb/>
<pb n="KR2m0014_WYG_243-2b"/>
　詔封的立普哇拿阿廸提牙為緬王賜銀印子合八<lb/>
　的為緬國世子賜以虎符四年五月的立普哇拿阿<lb/>
　廸提牙為其弟阿散哥也等所殺其子窟麻剌哥撒<lb/>
　八逃詣京師即封為王并命將率師徃問其罪八月<lb/>
　緬國阿散吉牙等昆弟赴闕自言殺主之罪罷征緬<lb/>
　兵<lb/>
明太祖洪武二十六年緬始遣使至<lb/>
　時因八百國王諭意故也次年置緬中宣慰使司以<lb/>
<pb n="KR2m0014_WYG_243-3a"/>
　土酋卜剌浪為使永樂元年緬酋那羅墖願臣屬中<lb/>
　國詔設緬甸宣慰使司以那羅墖為使於是緬有二<lb/>
　宣慰使至宣德二年緬甸共推莽得剌為宣慰使許<lb/>
　之自是只署緬甸而甸中之稱不復見<lb/>
　　<hi>臣</hi>等謹按明太祖實錄二十八年二十九年俱有<lb/>
　　緬遣使訴百夷思倫侵奪境土事詳麓川土司傳<lb/>
英宗正統十二年命緬甸故宣慰子馬哈省以速剌並<lb/>
為宣慰使<lb/>
<pb n="KR2m0014_WYG_243-3b"/>
　時馬哈省以速剌遣使獻麓川叛蠻思任發首及諸<lb/>
　俘馘至京故有是命至世宗嘉靖初孟養酋思陸子<lb/>
　思倫糾木邦及孟密撃破緬殺宣慰莾紀嵗分據其<lb/>
　地緬訴於朝不報莽紀嵗有子瑞體既長奪古喇地<lb/>
　諸蠻畏服之假道於孟密攻孟養及迤西諸蠻以復<lb/>
　前仇并招誘隴川干崖南甸諸土官欲入冦既覘知<lb/>
　有備又慮他蠻襲其後乃遁歸此嘉靖三十九年事<lb/>
　也萬厯初木邦蠻莫隴川干崖諸蠻悉附緬七年并<lb/>
<pb n="KR2m0014_WYG_243-4a"/>
　孟養地十年襲破干崖俄瑞體死子應裏嗣十一年<lb/>
　焚掠施甸寇順寜又破盞達且窺騰衝永昌大理䝉<lb/>
　化景東鎮沅諸郡騰越游擊劉綎永昌參將鄧子龍<lb/>
　各提兵五千赴剿并調諸土軍應援大破之緬將之<lb/>
　守隴川孟養蠻莫者皆遁去二十二年廵撫陳用賓<lb/>
　設八闗於騰衝留兵戍守募人至暹羅約夾攻緬殺<lb/>
　緬長子莽機撾古喇殘破自此不敢内犯然近緬諸<lb/>
　部附之如初崇禎末蠻莫思緜為緬守曩木河及黔<lb/>
<pb n="KR2m0014_WYG_243-4b"/>
　國公沐天波等隨永明王等走蠻莫思緜使告緬緬<lb/>
　遣人迎之傳語述萬厯時事并出神宗璽書索今篆<lb/>
　合之以為偽天波出已印與先所頒文檄相比無差<lb/>
　始信<lb/>
　　干崖<lb/>
元世祖至元十三年立鎮西路<lb/>
　在柔逺路正西東隔麓川其地曰干賴睒曰渠瀾睒<lb/>
　白夷蠻居之中統初内附至是立為路𨽻宣撫司<lb/>
<pb n="KR2m0014_WYG_243-5a"/>
　　<hi>臣</hi>等謹按元史世祖紀是年正月雲南行首賽音<lb/>
　　諤德齊以改定雲南諸路名號來上殆即其時也<lb/>
　　又明史土司傳是時置鎮西路軍民總管府領三<lb/>
　　甸至洪武五年改鎮西府<lb/>
明成祖永樂元年設干崖長官司<lb/>
　干崖舊名干頼睒東北接南甸西接隴川有平川衆<lb/>
　岡境内甚熱四時皆蠶以其絲織五色土錦充貢至<lb/>
　正統九年升為宣撫司𢎞治三年干崖土舍刀怕愈<lb/>
<pb n="KR2m0014_WYG_243-5b"/>
　欺其姪刀怕落㓜刼印奪職蠻衆不服遂起兵相攻<lb/>
　四年副使林俊等移文往諭始釋兵歸印嘉靖三十<lb/>
　九年緬酋莽瑞體叛招干崖諸土官入寇萬厯初宣<lb/>
　撫刀怕舉死妻罕氏為木邦宣慰罕拔妹拔既叛附<lb/>
　緬召怕舉弟怕文襲職以臣緬且許以妹怕文不受<lb/>
　與戰𬗟兵十萬驟臨怕文潰奔永昌罕拔遂取干崖<lb/>
　印付罕氏十年隴川岳鳳破干崖奪罕氏印十一年<lb/>
　游擊劉綎破隴川鳳降追印竟不得而干崖部衆自<lb/>
<pb n="KR2m0014_WYG_243-6a"/>
　相承代亦莫得而考云<lb/>
　　潞江<lb/>
元世祖至元十三年立柔逺路<lb/>
　在大理之西永昌之南其地曰潞江曰普坪瞼曰申<lb/>
　瞼僰塞曰烏摩坪僰蠻即通典所謂黒爨也中統初<lb/>
　僰酋阿八思入朝至是與茫施鎮康鎮西平緬麓川<lb/>
　俱立為路𨽻宣撫司<lb/>
明成祖永樂元年設潞江長官司<lb/>
<pb n="KR2m0014_WYG_243-6b"/>
　地在永昌騰越之間南負髙崙山北臨潞江為官道<lb/>
　咽喉多瘴癘蠻名怒江甸至是内附其地舊屬麓川<lb/>
　平𬗟西平侯奏其地廣人稠遂設長官司治之宣德<lb/>
　三年黔國公沐晟奏潞江千夫長刀不浪班叛歸麓<lb/>
　川刼潞江逐曩壁入金齒據潞江驛逐驛丞周禮立<lb/>
　寨固守斷絶道路請發兵討帝敕晟與三司計議五<lb/>
　年晟奏刀不浪班懼罪還所據地歸舊部輸役如故<lb/>
　乞宥之報可<lb/>
<pb n="KR2m0014_WYG_243-7a"/>
英宗正統五年安撫使線舊法以麓川叛來告<lb/>
　時思任發叛諭整兵以待未幾麓川賊遣部衆奪據<lb/>
　潞江遂削弱正德十六年安撫司土官安捧奪其從<lb/>
　弟掩莊田三十八所掩訟於官不報捧遂集蠻兵圍<lb/>
　掩寨縱火屠掠掩母子妻妾及蠻民男婦死者八十<lb/>
　餘人㨿有其地官軍誘執之捧死於獄帝命戮屍棄<lb/>
　市其子詔及黨與皆斬天啟間有線世祿者繼襲安<lb/>
　撫<lb/>
<pb n="KR2m0014_WYG_243-7b"/>
　　南甸<lb/>
元世祖至元二十六年置南甸路軍民總管府<lb/>
　南甸舊名南宋在騰越南半箇山下其山巔北多霜<lb/>
　雪南則炎瘴如蒸是時置路領三甸<lb/>
　　<hi>臣</hi>等謹按元史地理志載南甸軍民府不稱路其<lb/>
　　建置沿革皆闕焉<lb/>
明太祖洪武十五年改南甸為府<lb/>
　永樂十一年改為州宣德三年南甸為麓川侵奪降<lb/>
<pb n="KR2m0014_WYG_243-8a"/>
　敕戒諭俾還侵地五年南甸州奏先被麓川奪其境<lb/>
　土賴朝廷威力復之若不置官司以正疆界恐侵奪<lb/>
　未厭乞置四廵檢司鎮之八年又奏與麓川接境舊<lb/>
　十二百夫長在騰衝千户所時頼邦哈等處軍民兼<lb/>
　守後麓川侵㨿不守者十餘年今䝉敕諭竊恐再侵<lb/>
　百姓逃移乞於頼邦哈九浪莽孟洞三處各置廵檢<lb/>
　以土軍楊義等三人為之<lb/>
正統九年升南甸州為宣撫司<lb/>
<pb n="KR2m0014_WYG_243-8b"/>
　先是二年土知州刀貢罕奏麓川思任發奪其所轄<lb/>
　羅卜思莊二百七十八村乞遣使齎金牌信符諭之<lb/>
　退還帝敕沐晟處置奏聞麓川之役自是起天順二<lb/>
　年宣撫刀落葢奏南寜伯毛勝遣騰衝千户藺愈占<lb/>
　其招八地逼民逃竄敕以所占田寨退還治勝愈罪<lb/>
　　明史土司傳曰南甸所轄羅卜思莊與小隴川皆<lb/>
　　百夫長之分地知事謝氏居曩宋悶民居盞西屬<lb/>
　　部直抵金沙江地最廣司東十五里曰蠻干宣撫<lb/>
<pb n="KR2m0014_WYG_243-9a"/>
　　世居之南百里有闗立木為栅周一里曰南牙甚<lb/>
　　髙山勢延袤一百餘里官道經之上有石梯蠻人<lb/>
　　據以為險<lb/>
　　芒市<hi>者樂甸茶山孟璉里麻鈕兀束倘瓦甸促瓦散令附</hi>
元世祖至元十三年立茫施路<lb/>
　在柔逺路之南瀘江之西其地曰怒謀曰大枯睒曰<lb/>
　小枯睒<hi>即唐史所謂茫施蠻也</hi>中統初内附至是立為路𨽻宣<lb/>
　撫司<lb/>
<pb n="KR2m0014_WYG_243-9b"/>
明太祖洪武十五年置茫施府<lb/>
　至正統七年總兵官沐晟奏芒市陶孟刀放革遣人<lb/>
　來訴與叛寇思任發有讐今思任發已遁去思機發<lb/>
　兄弟三人來居麓川者藍地方願禽以獻兵部言放<lb/>
　革先與思任發同惡今勢窮乃言結釁譎詐難信宜<lb/>
　敕諭放革如能去逆效順當密調兵助剿思機發從<lb/>
　之<lb/>
英宗正統八年立芒市長官司<lb/>
<pb n="KR2m0014_WYG_243-10a"/>
　時思機發令其黨涓孟車等來攻芒市為官軍所敗<lb/>
　放革來降靖逺伯王驥請設芒市長官司以陶孟刀<lb/>
　放革為長官𨽻金齒衛成化八年木邦曩罕弄亂掠<lb/>
　隴川敕芒市等長官司整兵備調萬厯初長官放福<lb/>
　與隴川岳鳳聫姻導緬寇松坡營事覺伏誅立舍目<lb/>
　放緯領司事轄於隴川芒市川原廣邈田土富饒而<lb/>
　人稍脆弱云<lb/>
　　明史者樂甸土司傳曰者樂甸本馬龍他郎甸猛<lb/>
<pb n="KR2m0014_WYG_243-10b"/>
　　摩地名者島其地山險多瘴介於鎮沅元江景東<lb/>
　　間日事攻戰鎧械犀利兵寡而勍諸部畏憚之洪<lb/>
　　武末内附𨽻雲南布政司永樂元年以沐晟言改<lb/>
　　設者樂甸長官司𨽻都司十八年後皆以刀氏世<lb/>
　　領司事<lb/>
　　又茶山長官司傳曰永樂二年頒給茶山長官司<lb/>
　　信符金字紅牌宣德五年以長官司奏滇灘當茶<lb/>
　　山瓦髙之衝蠻寇出没民不能安通事段勝頗曉<lb/>
<pb n="KR2m0014_WYG_243-11a"/>
　　道理能安人心乞置滇灘廵檢司以勝為廵檢從<lb/>
　　之<lb/>
　　又孟璉長官司傳曰永樂四年設孟璉長官司時<lb/>
　　孟璉頭目刀派送遣子壞罕來言孟璉舊屬麓川<lb/>
　　平緬宣慰司後𨽻孟定府而孟定知府刀名扛亦<lb/>
　　故平𬗟頭目素與等夷乞改𨽻遂設長官司𨽻雲<lb/>
　　南都司命刀派送為長官賜冠帶印章正統四年<lb/>
　　思任發反以兵破孟璉遂降於麓川為木邦宣慰<lb/>
<pb n="KR2m0014_WYG_243-11b"/>
　　罕葢法擊敗七年總督王驥征麓川招降孟璉亦<lb/>
　　保等寨敕賜孟璉故長官司刀派罕子派樂等綵<lb/>
　　幣<hi>以麓川平故也</hi>嘉靖中孟璉與孟養孟密諸部仇殺數<lb/>
　　十年同廢至萬厯十三年隴川平復設稱猛瞼云<lb/>
　　又里麻長官司傳曰永樂六年設里麻長官司時<lb/>
　　刀思放為里麻招剛<hi>招剛者故西南蠻官名</hi>籍其地來朝請<lb/>
　　授職事遂有是命仍賜印章冠帶<lb/>
　　又鈕兀長官司傳曰宣德八年置鈕兀長官司鈕<lb/>
<pb n="KR2m0014_WYG_243-12a"/>
　　兀五隆諸寨在和泥之地其酋任者陀比等至京<lb/>
　　奏地逺蠻多請受職以總其衆兵部請設長官司<lb/>
　　從之遂以任者為長官陀比為副<lb/>
　　又東倘長官司傳曰宣德八年置東倘長官司𨽻<lb/>
　　𬗟甸宣慰時𬗟甸宣慰昔得謀殺當蕩頭目新把<lb/>
　　的而奪其地新把的遣子莽只乞置司庶免侵殺<lb/>
　　從之命新把的為長官<lb/>
　　又瓦甸長官司傳曰初𨽻金齒永樂九年土官刀<lb/>
<pb n="KR2m0014_WYG_243-12b"/>
　　怕頼言金齒逺都司近遂改𨽻雲南都司宣德八<lb/>
　　年置曲石髙松坡馬𬗟三廵檢司初長官司言曲<lb/>
　　石髙松坡馬𬗟之地山髙林茂冦盜出没人民不<lb/>
　　安乞置三廵檢司以授通事楊資楊中范興三人<lb/>
　　從之命資於曲石中於髙松坡興於馬𬗟正統五<lb/>
　　年長官早貴為思任發所獲殺其守者十七人挈<lb/>
　　家來帝嘉其忠順命所司褒賞以早貴為安撫賜<lb/>
　　綵幣誥命<lb/>
<pb n="KR2m0014_WYG_243-13a"/>
　　又促瓦散金二長官司傳曰二司皆永樂五年設<lb/>
　　𨽻雲南都司其地舊屬麓川平緬土蠻註甸八等<lb/>
　　來朝請别設長官司從之命註甸八等為長官各<lb/>
　　給印章<lb/>
　　木邦<hi>老撾附</hi>
元世祖至元二十六年立木邦路軍民總管府領三甸<lb/>
　　<hi>臣</hi>等謹按元史地理志止載木邦路軍民府建置<lb/>
　　沿革俱闕明一統志木邦舊名孟都一名孟邦其<lb/>
<pb n="KR2m0014_WYG_243-13b"/>
　　風俗男貴女賤云<lb/>
明太祖洪武十五年平雲南改木邦路為府<lb/>
　永樂元年麓川訴木邦侵地命西平侯諭之因改木<lb/>
　邦為軍民宣慰使司以知府罕的法為使賜誥印時<lb/>
　官軍征八百罕的法發兵助戰攻江下等十餘寨斬<lb/>
　首五百餘級詔賜白金錦幣及其部領有差明年罕<lb/>
　的法卒其子罕賓發來請襲命賜冠服七年又遣人<lb/>
　奏緬甸宣慰使那羅塔數誘罕賓發叛不敢從逆天<lb/>
<pb n="KR2m0014_WYG_243-14a"/>
　兵下臨誓當效命帝嘉其忠遣中官徐亮齎敕勞之<lb/>
　賜白金錦綺十一年罕賓發遣使獻緬甸俘時木邦<lb/>
　攻破緬甸城寨二十餘多所殺獲獻於京師<lb/>
宣宗宣德八年木邦與麓川𬗟甸各争地訴於朝<lb/>
　帝命沐晟并三司廵按公勘正統三年征麓川敕諭<lb/>
　木邦以兵㑹𠞰五年總兵官沐晟遣人間道達木邦<lb/>
　得報知宣慰祖母美罕板其孫宣慰罕葢法與麓川<lb/>
　戰於孟定孟璉地殺部長二十人斬首三萬餘級獲<lb/>
<pb n="KR2m0014_WYG_243-14b"/>
　馬象器械甚衆帝嘉其功加授罕葢法懐逺將軍封<lb/>
　美罕板太淑人七年總督王驥奏罕葢法遣兵攻拔<lb/>
　麓川板罕貢章等寨追至孟蒙獲其孥七人象十二<lb/>
　麓川酋思任發父子遁孟廣帝命指揮陳儀往勞之<lb/>
　且曰木邦能自効生縶賊首獻其酬以麓川土地人<lb/>
　民八年木邦人謝免嵗辦金恩并獻所獲思任發家<lb/>
　屬復賜敕奬勞十一年緬甸獻思任發首木邦亦遣<lb/>
　使與同獻因求麓川地兵部以麓川已設隴川宣撫<lb/>
<pb n="KR2m0014_WYG_243-15a"/>
　司請以孟止地給之并遣官諭祭其母以表忠勤免<lb/>
　木邦嵗辦銀八錠三年從之<lb/>
景帝景㤗元年木邦宣慰罕葢法奏乞隴川界者闌景<lb/>
線地<lb/>
　時未及報罕葢法子罕落法輒發兵據之隴川宣撫<lb/>
　刀歪孟訴於總兵官沐璘璘遣使諭歸之而與以底<lb/>
　麻之地四年罕落法襲父職族人搆難罕落法避於<lb/>
　孟更遣人赴總兵官求救詔調兵撫諭之與其族人<lb/>
<pb n="KR2m0014_WYG_243-15b"/>
　部衆設盟而還然罕落法猶避居孟都不敢歸以地<lb/>
　近隴川嵗調蠻兵二百更畨䕶之天順二年罕落法<lb/>
　奏為思坑曩罕弄等所攻乞兵𠞰除命總兵官區處<lb/>
　六年總兵官沐瓚奏罕落法屢侵隴川地欲以撥守<lb/>
　貴州兵八千調回防禦詔留其半<lb/>
憲宗成化十年木邦所轄孟密蠻婦曩罕弄等侵掠隴<lb/>
川<lb/>
　曩罕弄者故木邦宣慰罕揲法之女嫁其孟密部長<lb/>
<pb n="KR2m0014_WYG_243-16a"/>
　思外法地有寳井揲法卒孫罕落法嗣曩罕弄以尊<lb/>
　屬不樂受節制嗾族人與争景㤗中叛木邦逐宣慰<lb/>
　據公署殺掠隣境隴川孟養兵力日盛自稱天娘子<lb/>
　其子思柄自稱宣慰黔國公琮奏委三司官往撫不<lb/>
　服詔廷臣集議皆以孟密與木邦仇殺並未侵犯邊<lb/>
　境止宜撫諭因命副都御史程宗馳傳往<hi>時成化十八年也</hi>
　踰年孟密奏為木邦所擾乞别設安撫司兵部尚書<lb/>
　張鵬以太監覃平御史程宗撫馭已有成緒遂命宗<lb/>
<pb n="KR2m0014_WYG_243-16b"/>
　廵撫雲南敕平偕詣金齒勸諭之其孟密地或仍𨽻<lb/>
　木邦或别設安撫區處具奏<lb/>
二十年命設孟密安撫司<lb/>
　初曩罕弄竊據孟密貳於木邦畏隣境不平遣人從<lb/>
　間道抵雲南至京獻寳石黄金乞開設治所直𨽻布<lb/>
　政司閣臣萬安欲許之程宗復奏曩罕弄與木邦仇<lb/>
　殺已久勢難再合已示諸蠻以朝廷德意宥其罪開<lb/>
　設衙門令還其所侵地皆踴躍奉命木邦亦已允服<lb/>
<pb n="KR2m0014_WYG_243-17a"/>
　乞遂行之部覆從之至是遂有是命以思柄為使時<lb/>
　孟密據寳井之利資為結納而木邦為孟密所侵兵<lb/>
　力積弱不能報雖屢奏訴竟不得直云<lb/>
　　明史木邦土司傳曰𢎞治二年雲南守臣奏孟密<lb/>
　　曩罕弄先後占奪木邦地二十七處又誘其頭目<lb/>
　　放卓孟等叛其勢必盡吞後已乞敕八百宣慰司<lb/>
　　俾與木邦和好互相救援亦敕木邦宣慰収復人<lb/>
　　心親愛骨肉勿使孟密得乗間誘叛自致孤弱如<lb/>
<pb n="KR2m0014_WYG_243-17b"/>
　　孟密聼諭方許曩罕弄孫承襲報可并敕雲南守<lb/>
　　臣親詣金齒曉諭復降敕詰責前鎮廵官所以受<lb/>
　　賂召侮起釁者<lb/>
孝宗𢎞治六年仍以孟密安撫𨽻布政司<lb/>
　時雲南守臣奏孟密侵奪木邦兵連禍結垂四十餘<lb/>
　年屢撫屢叛勢愈猖肆請調兵往討兵部議以孟密<lb/>
　安撫初𨽻布政司今改𨽻木邦以致争殺仍如初𨽻<lb/>
　可息兵從之<lb/>
<pb n="KR2m0014_WYG_243-18a"/>
　　明史木邦土司傳曰木邦宣慰罕穵法親迎婦於<lb/>
　　孟乃寨孟密土舍思揲乗虛襲之據木邦誘降其<lb/>
　　頭目髙答落等聚兵阻路罕穵法不得歸依孟乃<lb/>
　　寨者三年於是廵撫張誥等㑹奏議遣文武大員<lb/>
　　詣孟密撫諭思揲猶不服誥乃遣官督率隴川南<lb/>
　　甸干崖三宣撫司積糧開道示以必征之勢罕穵<lb/>
　　法又乞救於鄰部調土兵合隴川等三宣撫兵至<lb/>
　　蠻遮共圍之思揲懼乃罷兵<lb/>
<pb n="KR2m0014_WYG_243-18b"/>
穆宗隆慶二年木邦土舍罕拔叛<lb/>
　初思揲圍蠻遮木邦宣慰妻求救於孟養思陸孟密<lb/>
　素畏思陸兵遂解去木邦與思陸謀共取孟密於是<lb/>
　蠻中之患又在孟養矣先是萬安程宗勘處失宜諸<lb/>
　酋長紛紜進退中國用兵且數十年嘉靖初思陸子<lb/>
　思倫與木邦宣慰罕烈同擊殺緬酋莽紀嵗而分其<lb/>
　地後莽瑞體强將修怨於木邦至是罕拔告襲有司<lb/>
　索賂不為請拔怒與弟罕章集兵梗往來通商旅不<lb/>
<pb n="KR2m0014_WYG_243-19a"/>
　前而已食鹽亦乏絶乞於𬗟𬗟以五千籯餽之自是<lb/>
　反德𬗟携金寳馬象往謝瑞體亦厚報之歡甚約為<lb/>
　父子瑞體死子應裏用岳鳳言誘拔殺之<hi>時萬歴十一年也</hi>
　拔子進忠守木邦應裏遣弟應龍襲之其孽子罕鳳<lb/>
　與耿馬舍人罕䖍欲禽進忠獻應龍進忠携妻子内<lb/>
　奔䖍等追至姚闗焚順寜而去十二年官軍破𬗟於<lb/>
　姚闗立其子欽欽死其叔罕<graphic n="KR1845" url="https://raw.githubusercontent.com/kanripo/KR-Gaiji/master/images/KR1845.png" mimeType="image/png"/>約暹羅攻𬗟𬗟恨之<lb/>
　三十四年𬗟以三十萬衆圍其城請救於内地不至<lb/>
<pb n="KR2m0014_WYG_243-19b"/>
　城陷罕<graphic n="KR1845" url="https://raw.githubusercontent.com/kanripo/KR-Gaiji/master/images/KR1845.png" mimeType="image/png"/>被擄𬗟偽立孟密思禮領其衆事聞黜總<lb/>
　兵官陳賓木邦遂亡<lb/>
　　明史木邦土司傳曰孟密自思柄授安撫繼之者<lb/>
　　曰思揲曰思真真年至百十歳嘉靖中土舍兄弟<lb/>
　　争襲走訴於𬗟𬗟人為立其弟改名思忠忠遂以<lb/>
　　其地附𬗟萬厯十二年忠齎偽印來歸命授為宣<lb/>
　　撫已而復投𬗟乃以其母罕烘代掌司印𬗟攻孟<lb/>
　　密罕烘率子思禮從子思仁奔孟廣而孟密遂失<lb/>
<pb n="KR2m0014_WYG_243-20a"/>
　　十八年𬗟復攻孟廣罕烘思禮奔隴川思仁奔工<lb/>
　　回而孟廣又失先是思仁從罕烘奔孟廣時有甘<lb/>
　　線姑者思忠妻也思忠既投𬗟思仁通於線姑遂<lb/>
　　欲妻之而罕烘不許至是罕烘擕線姑走隴川思<lb/>
　　仁奔雅葢率兵象犯隴川欲擄線姑去㑹隴川有<lb/>
　　備弗克思仁亦走歸𬗟𬗟偽署思仁於孟密食其<lb/>
　　地<lb/>
　　又曰初孟密寳井朝廷每以中官出鎮司採辦武<lb/>
<pb n="KR2m0014_WYG_243-20b"/>
　　宗朝錢能最横至嘉靖隆慶時猶然萬厯二十年<lb/>
　　廵撫陳用賓言𬗟酋擁衆直犯蠻莫其執詞以奉<lb/>
　　開採使命令殺蠻莫思正以開道路全滇之禍皆<lb/>
　　自開採啟之時稅使楊榮縱其下以開採為名恣<lb/>
　　暴横蠻人苦之且欲令麗江退地聼採𬗟酋因得<lb/>
　　執詞深入廵按宋興祖極言其害請追還榮等帝<lb/>
　　皆不納凡採辦必先輸官然後與商賈貿易毎往<lb/>
　　五六百人其屬有地羊寨在孟密東往來道所必<lb/>
<pb n="KR2m0014_WYG_243-21a"/>
　　經人工幻術採辦人有强索其飲食者多腹痛死<lb/>
　　所乘馬亦斃剖之則馬腹皆木石也思真嘗𠞰之<lb/>
　　殺數千人不得絶至是議𠞰以兵少中止<lb/>
　　又老撾土司傳曰老撾俗呼為撾家古不通中國<lb/>
　　其俗與木邦同部長不知姓有三等一曰招木弄<lb/>
　　一曰招木牛一曰招木化而為宣慰者招木弄也<lb/>
　　代存一子絶不嗣其地東至水尾南至交阯西至<lb/>
　　八百北至車里西北六十八程至雲南布政司成<lb/>
<pb n="KR2m0014_WYG_243-21b"/>
　　祖即位土官刀線歹貢方物始置老撾軍民宣慰<lb/>
　　使司永樂二年以刀線歹為宣慰使至成化十七<lb/>
　　年安南黎灝率兵九萬開山為三道進兵破哀牢<lb/>
　　入老撾境殺宣慰刀板雅及其子二人其季子怕<lb/>
　　雅賽走八百宣慰刀攬邦遣兵送至景坎黔國公<lb/>
　　沐琮以聞命怕雅賽襲父職既怕雅賽欲報安南<lb/>
　　之仇覬中國發兵為助帝以老撾交阯皆服屬中<lb/>
　　國久恤災解難中國體也今琮慎遣人諭之嘉靖<lb/>
<pb n="KR2m0014_WYG_243-22a"/>
　　二十四年雲南廵撫汪文盛言老撾土舍怕雅聞<lb/>
　　征討安南首先思奮且地廣兵多可獨當一靣八<lb/>
　　百車里與老撾相近孟艮在老撾上流皆多兵象<lb/>
　　請備征討可免其察勘就令承襲以備征調從之<lb/>
　　四十四年時𬗟勢方張剪除諸部老撾亦折而入<lb/>
　　𬗟符印皆失萬厯二十六年𬗟敗老撾來歸復鑄<lb/>
　　印給之<lb/>
　　孟養<lb/>
<pb n="KR2m0014_WYG_243-22b"/>
元成宗元貞二年於孟養置雲逺路軍民總管府<lb/>
　時雲南省臣額森布哈征乞藍拔瓦農開陽兩塞其<lb/>
　黨答剌率諸蠻來降乞藍悉平以其地為雲逺路置<lb/>
　軍民總管府<lb/>
明太祖洪武十五年改雲逺路為府<lb/>
　其地故屬平𬗟宣慰司平𬗟思倫發為其下所逐走<lb/>
　京師帝命西平侯沐春以兵納之還故地<lb/>
成祖永樂二年升孟養府為軍民宣慰司<lb/>
<pb n="KR2m0014_WYG_243-23a"/>
　先是初即位改雲逺為孟養府至是升宣慰司四年<lb/>
　孟養與戛里相仇殺𬗟甸宣慰那羅塔乘釁刼之殺<lb/>
　宣慰刀木旦及子思欒發而㨿其地事聞詔行人齎<lb/>
　敕諭責𬗟那羅塔懼仍歸其境土㑹木邦宣慰使罕<lb/>
　賓法以那羅塔侵據孟養請自率兵討之遂破𬗟甸<lb/>
　城寨二十餘獲其象馬獻京師十四年復孟養宣慰<lb/>
　司命刀木旦次子刀得孟為使以木旦姪玉賓為同<lb/>
　知自木旦被害司遂廢孟養之人從玉賓散居干崖<lb/>
<pb n="KR2m0014_WYG_243-23b"/>
　金沙江諸處者三千餘人朝廷嘗命玉賓署宣慰使<lb/>
　以撫之故仍命為本司同知令其率衆復業<lb/>
宣宗宣德十三年敕數孟養頭目等匿思機發罪<lb/>
　先是五年刀玉賓奏伯父刀木旦被殺䝉朝廷授玉<lb/>
　賓同知又阻於𬗟難寄居金齒者二十餘年今孟養<lb/>
　地又為思任發所據乞遣兵送歸本土帝命黔國公<lb/>
　沐晟遣還之然其地仍為思任發所有時為孟養宣<lb/>
　慰者名刀孟賓亦寄居雲南及思任發敗奔𬗟甸子<lb/>
<pb n="KR2m0014_WYG_243-24a"/>
　思機發潛匿孟養求撫至是帝以孟養宣慰頭目刀<lb/>
　變蠻等匿思機發敕數其罪及兵出窮征思機發卒<lb/>
　遁去不可得正統十四年乃以孟養地給𬗟甸宣慰<lb/>
　馬哈省管治命捕思機發<lb/>
景帝景泰二年思機發之子思卜發據孟養舊地<lb/>
　時思卜發遣使求管孟養舊地廷臣議已與𬗟甸豈<lb/>
　可移易時朝命雖不許然思卜發已潛據之即𬗟甸<lb/>
　不能奪也思卜發死子思洪發嗣毎朝貢輒署孟養<lb/>
<pb n="KR2m0014_WYG_243-24b"/>
　地名儼然自有其地成化中太監錢能鎮雲南思任<lb/>
　發之遺孽思陸發數以珍寳遺能因得入貢稱孟養<lb/>
　金沙江思陸發常規立功以襲祖職適孟密安撫土<lb/>
　舍思揲侵㨿木邦地争殺累年守臣議征之思陸發<lb/>
　乃請自効鎮廵官許之思陸發兵未至思揲解去廵<lb/>
　撫張浩遣使促發兵思陸發遣大陶孟倫索領蠻兵<lb/>
　象馬過江時思揲令陶孟思英以兵守蠻莫孟養兵<lb/>
　至思英堅守不出已而請和孟養兵聞官軍聼思英<lb/>
<pb n="KR2m0014_WYG_243-25a"/>
　約降頗有怨言官軍糧絶遽引退倫索亦恐思英絶<lb/>
　其歸路取道干崖而還初靖逺伯王驥與之約誓非<lb/>
　總兵官符檄不得渡江自是遂犯約數興兵過江與<lb/>
　孟密戰<lb/>
孝宗𢎞治七年孟養思陸作亂<lb/>
　思陸本麓川叛種竄居金沙江外成化中嘗據𬗟甸<lb/>
　之聼盞至是征調其兵渡江遂據騰衝之蠻莫又糾<lb/>
　木邦兵攻燒孟密安撫司殺掠蠻民二千餘人刼象<lb/>
<pb n="KR2m0014_WYG_243-25b"/>
　馬金寳有并吞孟密覬覦故土之志迤西人恭們騰<lb/>
　衝人段和為之謀主屢撫不聼十二年雲南廵按謝<lb/>
　朝宣奏請驅歸江外而先是鎮守太監吉慶已為思<lb/>
　陸請朝貢乃因朝宣疏并下鎮廵官議𠞰撫之宜數<lb/>
　年不决廵撫陳金遣金騰參將盧和撫諭思陸和至<lb/>
　騰衝諭以禍福令掣兵過江歸所占蠻莫等地且調<lb/>
　隴川干崖南甸三宣撫司蠻兵及戰象隨官軍分道<lb/>
　至金沙江思陸乃遣大陶孟倫索怕卓等率所部來<lb/>
<pb n="KR2m0014_WYG_243-26a"/>
　見和等再申諭之思陸聼命退還前所據蠻莫等地<lb/>
　十三處撤回象馬蠻兵渡金沙江而歸鎮廵官奏言<lb/>
　蠻莫等地原𨽻木邦成化間始為孟密所有近又為<lb/>
　思陸所據連年搆禍今始平定既不可復與木邦孟<lb/>
　密又不可割畀隴川干崖南甸三宣撫宜暫於騰衝<lb/>
　歳檄官軍四百分畨守之思陸前有助平思揲功今<lb/>
　悔禍納欵請賜以名目冠帶仍降敕奬諭部議以蠻<lb/>
　莫等處本木邦分地在大義宜歸之木邦其名目冠<lb/>
<pb n="KR2m0014_WYG_243-26b"/>
　帶貢使已言思陸不願受不宜輕畀請賜敇厚勞遣<lb/>
　歸之報可時思陸覬得宣慰司印部報不予於是仍<lb/>
　數出兵與木邦孟密仇殺無寜嵗<lb/>
神宗萬厯十三年立孟養長官司<lb/>
　先是嘉靖七年總兵官沐紹勛廵撫歐陽重遣參政<lb/>
　王汝舟等徧歴諸蠻諭以禍福孟養思倫等各願退<lb/>
　地贖罪乃以蠻莫等十三處地方寛廣諸蠻厯年所<lb/>
　争屬之騰衝司檄軍輪守則烟瘴可虞屬之木邦則<lb/>
<pb n="KR2m0014_WYG_243-27a"/>
　地勢遼逺蠻心不順莫若仍屬孟密管領歳徵差發<lb/>
　銀而割孟乃等七處仍歸木邦罕烈則分願均而忿<lb/>
　争息矣報可至萬厯五年雲南廵按陳文燧言孟養<lb/>
　思箇與𬗟世仇今更歸順於𬗟因引𢎞治朝先臣劉<lb/>
　健嘗議孟養事狀謂思陸有官猶可制即無官其僭<lb/>
　自若也不如因而官之以抗𬗟亦報可十一年𬗟為<lb/>
　遊擊劉綎所敗孟養思威亦殺𬗟使降於綎至是隴<lb/>
　川平乃於孟養立長官司未幾長官思真復為𬗟所<lb/>
<pb n="KR2m0014_WYG_243-27b"/>
　擄部長思逺奉思真妻來歸給以冠帶令歸守思逺<lb/>
　乘亂自立為宣慰逺暴虐諸部恨之引𬗟兵至聲言<lb/>
　還思真思逺奔盞西有思轟者内附與蠻莫酋思正<lb/>
　共據險抗𬗟三十年緬攻思正轟率兵倍道馳救至<lb/>
　則正已被殺三十二年𬗟攻入迤西轟走死𬗟以頭<lb/>
　目思華守其地華死妻怕氏代理𬗟人更畨戍守連<lb/>
　年徵發從行甚苦曰孟養不亡蠻何得至此轟之後<lb/>
　曰放思祖有衆千餘不敢歸寄食於干崖<lb/>
<pb n="KR2m0014_WYG_243-28a"/>
　　明史土司傳曰孟養蠻名迤水有香柏城舊制宣<lb/>
　　慰遣人俱稱頭目唯木邦及𬗟甸又有陶孟及招<lb/>
　　剛等稱孟養又有招八稱皆見於奏章因其俗不<lb/>
　　改<lb/>
　　車里<lb/>
元世祖命將烏蘭哈達伐交阯經車里部降之<lb/>
　車里即古産里為倭沙貂□諸蠻雜居之地古不通<lb/>
　中國至是置撒里路領六甸後又置耿凍路耿當孟<lb/>
<pb n="KR2m0014_WYG_243-28b"/>
　弄二州<lb/>
　　<hi>臣</hi>等謹按元史烏蘭哈達伐交阯在憲宗七年十<lb/>
　　一月不載車里降事成宗元貞二年十二月<hi>地理志作</hi>
　　<hi>大德中</hi>立撤里軍民總管府雲南行省言大徹里地<lb/>
　　與八百媳婦犬牙相錯今大徹里胡念已降小徹<lb/>
　　里復占扼地利多相殺掠胡念遣其弟胡倫乞别<lb/>
　　置一司擇通習蠻夷情狀者為之帥招其來附以<lb/>
　　為進取之地詔復立䝉様剛等甸軍民官與明史<lb/>
<pb n="KR2m0014_WYG_243-29a"/>
　　有異今存以備考<lb/>
明太祖洪武十五年改置車里軍民府<lb/>
　時蠻長刀坎來降即以為知府十七年改置宣慰司<lb/>
　以坎為使二十四年子刀暹答嗣永樂十一年暹答<lb/>
　卒長子刀更孟自立驕狠失民心未幾亦卒更孟長<lb/>
　子霸羨年㓜衆推刀賽署司事<hi>刀賽者更孟弟刀怕漢也</hi>怕漢平<lb/>
　妻以前夫子刀弄冐為暹答孫請襲十五年命刀弄<lb/>
　襲宣慰司以更孟從弟刀䨇孟為同知十九年䨇孟<lb/>
<pb n="KR2m0014_WYG_243-29b"/>
　言刀弄屢以兵侵刼蠻民乞别設治所以撫其衆詔<lb/>
　分其地置靖安宣慰司升䨇孟為使宣德九年靖安<lb/>
　宣慰刀霸供言靖安原車里地今分為二致有争端<lb/>
　乞仍併歸車里從之命刀霸供刀霸羨共為宣慰使<lb/>
嘉靖十一年車里折入𬗟<lb/>
　時緬酋莽應裏㨿擺古蠶食諸蠻車里宣慰刀糯猛<lb/>
　折而入緬有大小車里之稱以大車里應𬗟而小車<lb/>
　里應中國天啟七年廵撫閔洪學奏𬗟人侵孟艮孟<lb/>
<pb n="KR2m0014_WYG_243-30a"/>
　艮就車里求救宣慰刀韞猛遣兵象萬餘赴之𬗟人<lb/>
　以是恨車里興兵報復韞猛年已衰重賂求和𬗟聞<lb/>
　韞猛子召河璇有女名召烏岡色美責獻烏岡河璇<lb/>
　别以女紿之𬗟知詐大憤攻車里愈急韞猛父子不<lb/>
　能支遁至思毛地𬗟追執之以去中朝不及問車里<lb/>
　遂亡<lb/>
　　八百<lb/>
元世祖至元二十九年詔以軍征八百媳婦國<lb/>
<pb n="KR2m0014_WYG_243-30b"/>
　成宗大德五年四月調雲南軍征八百媳婦五月詔<lb/>
　雲南行省自願征八百媳婦者二千人人給貝子六<lb/>
　十索武宗至大三年正月詔諭八百媳婦遣雲南行<lb/>
　省右丞蘇都魯噶招撫之仁宗皇慶元年六月敕雲<lb/>
　南省右丞阿固台等領蒙古軍從雲南王討八百媳<lb/>
　婦蠻<lb/>
　　<hi>臣</hi>等謹按明史土司傳謂元初征之道路不通而<lb/>
　　還考元史皇慶元年二年泰定三年八百媳婦屢<lb/>
<pb n="KR2m0014_WYG_243-31a"/>
　　有入貢事<hi>詳土貢考</hi>葢其時雖曽通使究未臣附也<lb/>
順帝至正六年復立八百宣慰司以土官韓部襲其父<lb/>
爵<lb/>
　　<hi>臣</hi>等謹按明史土司傳謂遣使招附元統初置八<lb/>
　　百等處宣慰司考順帝本紀不及載而於是年謂<lb/>
　　復立宣慰司殆史氏之有脱誤也<lb/>
明太祖洪武二十一年設八百宣慰司<lb/>
　永樂二年以土官刀招你為八百者乃宣慰使其弟<lb/>
<pb n="KR2m0014_WYG_243-31b"/>
　刀招散為八百大甸宣慰使是嵗遣内官齎敕諭孟<lb/>
　定孟養等部道經八百大甸為刀招散所阻弗克進<lb/>
　三年西平侯沐晟奏奉命率師及車里諸宣慰兵至<lb/>
　八百境内破其猛利石崖及者答二寨又至整線寨<lb/>
　木邦兵破其江下等十餘寨八百恐遣人詣軍門伏<lb/>
　罪遂敕晟等班師宣德七年其貢使奏波勒土酋常<lb/>
　糾波勒土雅之兵入境侵掠乞發兵討之帝以八百<lb/>
　大甸去雲南五千餘里波勒土雅皆未嘗歸化勞中<lb/>
<pb n="KR2m0014_WYG_243-32a"/>
　國為逺蠻役非計止降敕撫諭而已成化十七年安<lb/>
　南黎灝破老撾頒偽敕於車里期㑹兵攻八百其兵<lb/>
　暴死者數千傳言為雷所震八百因遣兵扼其歸路襲<lb/>
　殺萬餘交人敗還黔國公沐琮奏土官刀攬邦能保<lb/>
　障生民擊敗交賊救䕶老撾交人嘗以偽敕脅誘八<lb/>
　百八百毁敕以象蹴之請頒賞以旌忠義從之<lb/>
　　明史土司傳曰八百世傳部長有妻八百各領一<lb/>
　　寨因名八百媳婦其地東至車里南至波勒西至<lb/>
<pb n="KR2m0014_WYG_243-32b"/>
　　大吉喇與𬗟鄰北至孟艮自姚闗東南行五十程<lb/>
　　始至平川數千里有南格剌山下有河南屬八百<lb/>
　　北屬車里好佛惡殺寺塔以萬計有見侵乃舉兵<lb/>
　　得仇即已俗名慈悲國嘉靖間為𬗟所并其酋避<lb/>
　　居景線名小八百𬗟酋應裏以弟應龍居景邁城<lb/>
　　倚為右臂焉初四譯館通事惟譯外國而𬗟甸八<lb/>
　　百如之葢二司於六慰中加重焉<lb/>
欽定續文獻通考卷二百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_016-1a"/>
欽定四庫全書<lb/>
欽定續文獻通考巻十六<lb/>
　職役<lb/>
　　厯代役法<lb/>
元制差科之名有二曰絲料曰包銀各驗其戸之上下<lb/>
而科焉絲料包銀之外又有俸鈔之科其法亦以戸之<lb/>
高下為等<lb/>
太宗元年八月初徵賦調<lb/>
<pb n="KR2m0014_WYG_016-1b"/>
　命河北漢民以戸計出賦調耶律楚材主之西域人<lb/>
　以丁計出賦調瑪哈穆第哈喇斯宻主之敕䝉古民<lb/>
　有馬百者輸牝馬一牛百者輸牸牛一羊百者輸羒<lb/>
　羊一為永制<lb/>
八年定内郡丁税<lb/>
　初太宗每戸科粟二石後以兵食不足增為四石至<lb/>
　是乃定科徴之法令諸路驗民戸成丁之數每丁嵗<lb/>
　科粟一石驅丁五升新戸丁驅各半之老㓜不與<lb/>
<pb n="KR2m0014_WYG_016-2a"/>
　　<hi>臣</hi>等謹按太宗初年中原賦調既以戸計矣此復<lb/>
　　驗丁料粟是仍以丁計也而二戸五戸又有絲料<lb/>
　　蓋戸與丁兩科之<lb/>
始行絲料之法<lb/>
　每二戸出絲一觔并隨路絲線顔色輸於官五戸出<lb/>
　絲一觔并随路絲線顔色輸於本位<lb/>
　時呼圖克以所括戸一百四萬來上帝議裂諸州郡<lb/>
　分賜諸王貴族為湯沐邑楚材奏曰裂土分民易生<lb/>
<pb n="KR2m0014_WYG_016-2b"/>
　嫌隙不如多以金帛與之帝曰業已許之矣楚材曰<lb/>
　若朝廷置吏收其貢賦嵗終頒之使毋擅科徴可也<lb/>
　帝然其計遂定五戸絲制其絲不得私徴皆輸諸有<lb/>
　司視其所當得之數給之是時諸王受賜者十一人<lb/>
　公主四人勲臣二十四人<lb/>
　憲宗以後亦屢有續賜者<lb/>
　元史劉肅𫝊曰太宗時肅為行臺嚴實行軍萬户府<lb/>
　經厯東平嵗賦絲銀復輸綿十萬兩色絹萬匹民不<lb/>
<pb n="KR2m0014_WYG_016-3a"/>
　能堪肅賛實奏罷之<lb/>
太宗時禁中原州縣毋許擅役百姓<lb/>
　耶律楚材言中原之地財用所出宜存恤其民州縣<lb/>
　非奉上命敢擅行科差者罪之<lb/>
憲宗五年始定包銀之法<lb/>
　初漢民科納包銀六兩至是止徴四兩二兩輸銀二<lb/>
　兩折收絲絹顔色等物<lb/>
　　元史張晉亨𫝊曰晉亨權知東平府事憲宗即位入<lb/>
<pb n="KR2m0014_WYG_016-3b"/>
　　覲時包銀制行朝議戸賦銀六兩諸道長吏有輙<lb/>
　　請試行於民者晉亨面責之曰諸君職在親民民<lb/>
　　之利病且不知乎且五方土産各異隨其産為賦<lb/>
　　則民便而易足必責輸銀雖破民之産有不能辦<lb/>
　　者大臣以聞明日召見如其言以對帝是之乃得<lb/>
　　蠲戸額三之一仍聴民輸他物遂乃定制<lb/>
　　王玉汝𫝊曰玉汝為行臺知事仍遙額平隂令憲<lb/>
　　宗即位有㫖令常賦外嵗出銀六兩謂之包垜銀<lb/>
<pb n="KR2m0014_WYG_016-4a"/>
　　玉汝曰民力不支矣糾率諸路管民官愬之闕下<lb/>
　　得减三分之一<lb/>
　　史楫𫝊曰楫為真定兵馬都總管時朝廷始徴包<lb/>
　　銀楫請以銀與物折仍减其元數詔從之<lb/>
　　<hi>臣</hi>等謹按以上張王史三傳言包銀事與食貨志<lb/>
　　小異據志是初徴六兩至五年始减王史兩𫝊乃<lb/>
　　减於方徴之始張𫝊則初議時已减為四兩矣恐<lb/>
　　非當時實録<lb/>
<pb n="KR2m0014_WYG_016-4b"/>
世祖中統元年立十路宣撫司定戸籍科差條例<lb/>
　其户大抵不一有元管户交參戸漏籍戸恊濟戸於<lb/>
　諸戸之中又有絲銀全科户减半科戸止納絲戸止<lb/>
　納鈔戸又有攤絲戸儲伊蘇岱爾所管納絲戸復業<lb/>
　戸并漸成丁戸戸既不等數亦不同元管戸内絲銀<lb/>
　全科係官戸每戸輸係官絲一斤六兩四錢包銀四兩<lb/>
　全科係官五戸絲戸每戸輸係官絲一斤五戸絲六<lb/>
　兩四錢包銀之數與係官戸同减半科戸每戸輸係<lb/>
<pb n="KR2m0014_WYG_016-5a"/>
　官絲八兩五戸絲三兩二錢包銀二兩止納係官絲<lb/>
　户若上都隆興西京等路十户十斤者每戸輸一斤<lb/>
　大都以南等路十戸十四斤者每戸輸一斤六兩四<lb/>
　錢止納係官五戸絲戸每戸輸係官絲一斤五戸絲<lb/>
　六兩四錢交叅戸内絲銀戸每戸輸係官絲一斤六兩<lb/>
　四錢包銀四兩漏籍戸内止納絲戸每戸輸絲之數<lb/>
　與交參絲銀戸同止納鈔戸初年科包銀一兩五錢<lb/>
　次年遞増五錢増至四兩併科絲料協濟戸内絲銀<lb/>
<pb n="KR2m0014_WYG_016-5b"/>
　戸每戸輸係官絲十兩二錢包銀四兩止納絲戸每<lb/>
　戸輸係官之數與絲銀戸同攤絲戸每戸科攤絲四<lb/>
　斤儲伊蘇岱爾所管戸每戸科細絲其數與攤絲同<lb/>
　復業戸并漸成丁戸初年免科第二年减半第三年<lb/>
　全科與舊戸等於是以全科之數作大門攤分為三<lb/>
　限輸納被災之地聴輸他物折焉其物各以時估為<lb/>
　則凡儒士及軍站僧道等戸皆不與二年復定科差<lb/>
　之期絲料限八月包銀初限八月中限十月末限十<lb/>
<pb n="KR2m0014_WYG_016-6a"/>
　二月三年又命絲料無過七月包銀無過九月三年<lb/>
　七月詔農民包銀徴其半俘戸止令輸絲民當輸納<lb/>
　之月毋徴私債四年三月詔諸路包銀以鈔輸納其<lb/>
　絲料入本色非産絲之地亦聴以鈔輸入凡當差戸<lb/>
　包銀鈔四兩每十戸輸絲十四斤漏籍老㓜鈔三兩<lb/>
　絲一斤<lb/>
二年罷占役<lb/>
　憲宗初年括戸餘百萬至是諸色占役者大半右丞<lb/>
<pb n="KR2m0014_WYG_016-6b"/>
　相史天澤悉奏罷之其後至元十七年七月廣東宣<lb/>
　慰使特穆爾布哈言官豪隠庇佃民不供徭役宜别<lb/>
　立籍各萬戸軍交叅重役宜發還元翼二十三年刑<lb/>
　部尚書崔彧言大都高貲戸多為僧格所容庇凡百<lb/>
　徭役止令貧民當之今後徭役不問何人宜皆均輸<lb/>
　有敢如前以賄求人容庇者罪之二十八年三月以<lb/>
　江淮富民多行賄權貴為府縣吏卒容庇平戸遇有<lb/>
　差役反及貧民詔江淮行省嚴禁之皆從之<lb/>
<pb n="KR2m0014_WYG_016-7a"/>
三年五月詔覈實逃戸輸納絲銀税租逃民茍免差税<lb/>
重加之罪<lb/>
十二月勅諸王塔齊爾所部獵戸止收包銀其絲税輸<lb/>
有司<lb/>
四年令除正軍外其餘戸與民一體當差<lb/>
　至成宗大徳七年二月詔除征邊軍士及兩都站役<lb/>
　外其餘均當徭役<lb/>
五年設立馬歩弓手驗民戸多寡定立額數<lb/>
<pb n="KR2m0014_WYG_016-7b"/>
　元制郡邑設弓手以防盗也内而京師有南北兩城<lb/>
　兵馬司外而諸路府所轄州縣設縣尉司巡檢司捕<lb/>
　盗所皆置巡軍弓手而其數則有多寡不同職巡邏<lb/>
　專捕獲官有綱運及流徙者至則執兵仗導送以轉<lb/>
　相授受外此則不敢役示専其職焉是年初定制州<lb/>
　縣城相離五七十里有村居及二十戸以上者設立<lb/>
　巡防弓手不及二十戸者依數差捕若無村居處或<lb/>
　五七十里創立聚落村舍亦須及二十戸數其巡軍<lb/>
<pb n="KR2m0014_WYG_016-8a"/>
　别設不在戸數之内闗津渡口必當設立者不在五<lb/>
　七十里之限於本路諸色人等戸内每一百戸取中<lb/>
　戸一名充役若有失盗勒令弓手定立三限盤捉每<lb/>
　限一月如限内不獲者决責有差獲及一半者全免<lb/>
　至元三年從省部議隨路戸數多寡不同兼軍站不<lb/>
　該差發止於本處包銀絲線并止納包銀戸計内每<lb/>
　一百戸選差中戸一名當役四年除上都中都已有<lb/>
　巡軍其所轄州縣於本路包銀等戸選丁多强壯者<lb/>
<pb n="KR2m0014_WYG_016-8b"/>
　充驗弓手八年從臺臣言於諸路選年壯熟嫻弓馬<lb/>
　之人以備巡捕之職數少者增置除捕盗防轉不得<lb/>
　别行差占十六年分大都南北兩城兵馬司各主捕<lb/>
　盗之任南城三十二處弓手一千四百名北城一十<lb/>
　七處弓手七百九十五名仁宗延祐二年從江南行<lb/>
　臺請以各處弓手往往致害人命役三年者罷之還<lb/>
　當民役别於相應戸内補換<lb/>
至元元年正月命諸王位下工匠已籍為民者並徴差<lb/>
<pb n="KR2m0014_WYG_016-9a"/>
賦<lb/>
　九年九月詔樞宻院諸路正軍貼戸及同籍親戚僮<lb/>
　奴丁年堪役依諸王權要以避役者並還之軍惟匠<lb/>
　藝精巧者以名聞十七年十二月敕民避役竄名匠<lb/>
　戸者復為民<lb/>
八月詔勿擅科差役<lb/>
二年閏五月詔括諸路未占籍戸任差職者以聞<lb/>
　至十三年詔民之蕩析離居及僧道漏籍諸色人不<lb/>
<pb n="KR2m0014_WYG_016-9b"/>
　當差役者萬餘人充桂齊<lb/>
三年詔窵戸種田他所者其丁税於附籍之郡驗丁而<lb/>
科漫散之戸逃於河南等路者依見居民戸納税<lb/>
四年五月敕諸路官吏俸令包銀民戸每四兩増納一<lb/>
兩以給之<lb/>
　全科戸輸一兩减半戸輸五錢<lb/>
七年設社長<lb/>
　時定制縣邑所屬村疃凡五十家立一社擇高年曉<lb/>
<pb n="KR2m0014_WYG_016-10a"/>
　農事者一人為之長増至百家者别設長一員不及<lb/>
　五十家者與近村合為一社地逺民稀不能相合各<lb/>
　自為社者聴其合為社者仍擇數村之中立社長官<lb/>
　司長以教農桑立牌橛於田側書某社某人於其上<lb/>
　社長以時㸃視勸誠不率教者籍其姓名以授提㸃<lb/>
　官責之其有不敬父兄及兇惡者亦然仍大書其所<lb/>
　犯於門俟其改過自新乃毁如終嵗不改罰其代充<lb/>
　本社夫役<lb/>
<pb n="KR2m0014_WYG_016-10b"/>
　　元史吕思誠𫝊曰㤗定時思誠為修縣尹差民戸<lb/>
　　為三等均其徭役又刻孔子像令社學祀之每嵗<lb/>
　　春行田印識文簿畀社長記其善惡季月報縣不<lb/>
　　孝弟不事生業者罸其輸作至社者何人飲食若<lb/>
　　干多者責償其直<lb/>
　　<hi>臣</hi>等謹按元之社長猶與漢制為近漢鄉亭之任<lb/>
　　每鄉有三老孝弟力田所以勸導鄉里助成風俗<lb/>
　　也隋唐以後其意日衰其職亦日賤善良者多為<lb/>
<pb n="KR2m0014_WYG_016-11a"/>
　　役所累豪猾者或倚法為奸欲望其修善行以率<lb/>
　　鄉人豈可得乎夫農桑孝弟者王政之本也元世<lb/>
　　祖以是教民而專其責於社長其與宋之保正副<lb/>
　　耆戸長僅執催科奔走之役者異矣<lb/>
十七年正月詔毋以侍衛軍供工匠役<lb/>
　　<hi>臣</hi>等謹按世祖雖有是詔然考本紀是年二月即<lb/>
　　發侍衛軍三千浚通州運河博勒呼傳言二十八<lb/>
　　年開漕渠欲其亟成又不欲役細民敕四集賽人<lb/>
<pb n="KR2m0014_WYG_016-11b"/>
　　及諸府人專其役蓋未設武衛軍以前凡修浚興<lb/>
　　作之事五衛軍咸受役焉既設五衛軍後間有急<lb/>
　　需侍衛諸軍亦未嘗盡免本紀又言五衛軍舊例<lb/>
　　十人為率七人三人分為二畨十月放七人者還<lb/>
　　正月復役正月放三人者還四月復役更休息之<lb/>
　　二十三年二月常以應放還五衛軍穿河西務河<lb/>
　　則併其休息者而役之矣然先是二年十一月詔<lb/>
　　事故貧難軍不堪應役者以兩户或三戸合併正<lb/>
<pb n="KR2m0014_WYG_016-12a"/>
　　軍一名其丁單力憊者許雇人應役前後檢放為<lb/>
　　民者動以千計是用其力亦未嘗不恤其勞也<lb/>
十二月詔以民當站役十戸為率官給一馬死則買補<lb/>
之<lb/>
　先是十六年六月以臨洮鞏昌通安等十驛嵗饑供<lb/>
　役煩重有質賣子女以供役者命選官撫治之又以<lb/>
　襄陽屯田戸四百代軍營驛役至是復有是詔又増<lb/>
　置甘州站戸詔於諸王戸籍内籖之十八年六月敕<lb/>
<pb n="KR2m0014_WYG_016-12b"/>
　宣慰司安西等處軍站與民均役八月勅甘州凡諸<lb/>
　投下戸依民例應站役十九年五月沿海左副都元<lb/>
　帥石國英請站戸苖税貧富不均者宜均其役有詔<lb/>
　中書集議行之二十三年刑部尚書崔彧言軍站諸<lb/>
　戸每嵗官吏非名取索賦税倍蓰民多流移請自今<lb/>
　非奉㫖及省部文字敢私斂民及役軍匠者論如法<lb/>
　從之成宗大徳十一年十二月中書省奏驛戸疲乏<lb/>
　宜量事給驛從之順帝至正十四年以京師至上都<lb/>
<pb n="KR2m0014_WYG_016-13a"/>
　驛戸凋敝命户部侍郎貢師㤗巡視整飭之至則厯究<lb/>
　其病原驗其貧富而均其徭役數十郡之民賴以稍<lb/>
　蘇<lb/>
　　董文用𫝊曰至元十三年文用為衛輝路總管郡<lb/>
　　當衝要民為兵者十之九餘皆單弱貧病不堪力<lb/>
　　役㑹初得江南圖籍金玉財帛之運日夜不絶于<lb/>
　　道警衛輸輓日役數千夫文用憂之曰吾民弊矣<lb/>
　　而又重妨耕作殆不可乃從轉運主者言州縣吏<lb/>
<pb n="KR2m0014_WYG_016-13b"/>
　　卒足以備用不必重煩吾民也主者曰汝言誠然<lb/>
　　萬一有不虞罪將誰歸文用即手書具官姓名保<lb/>
　　任之民得以時耕而運事亦不廢<lb/>
是年復定丁税例<lb/>
　時大定諸例全科戸丁税每丁粟三石驅丁粟一石<lb/>
　减半科户丁税每丁粟一石新收交叅戸第一年五<lb/>
　斗第二年七斗五升第三年一石二斗五升第四年<lb/>
　一石五斗第五年一石七斗五升第六年入丁税協<lb/>
<pb n="KR2m0014_WYG_016-14a"/>
　濟戸丁税每丁粟一石<lb/>
十八年閏八月括江南戸口税課<lb/>
　時京兆等路嵗課自一萬九千錠増至五萬四千錠<lb/>
　平章政事阿哈瑪特猶以為未實欲覈之帝察其非<lb/>
　而止二十五年二月以江南站戸貧富不均命有司<lb/>
　料簡合戸税至七十石當馬一匹並免雜徭獨戸税<lb/>
　逾七十石願入站者聴合戸税不得過十戸獨戸税<lb/>
　無上百石二十六年二月十月再籍江南戸口凡北<lb/>
<pb n="KR2m0014_WYG_016-14b"/>
　方諸色人寓居者亦就籍之<lb/>
　　綱目發明曰民之常賦國有定規安有常賦之外<lb/>
　　復有所謂戸口之税者乎當時阿哈瑪特專權自<lb/>
　　恣利在剥民故其所行之政無一非剥民之事<lb/>
　　<hi>臣</hi>等謹按元於常賦之外所加取於民者非獨江<lb/>
　　南也惟中原亦然太宗時止有絲料丁税二者而<lb/>
　　已至憲宗而増包銀世祖而増俸鈔中統元年四<lb/>
　　月所定之例詳於絲料包銀俸鈔至元十七年所<lb/>
<pb n="KR2m0014_WYG_016-15a"/>
　　定之例詳於丁税食貨志謂地税多而丁税少者<lb/>
　　輸地税地税少而丁税多者輸丁税似丁税獨與<lb/>
　　地税相權而不與絲料包銀俸鈔相涉者然其戸<lb/>
　　之所謂全科半科交叅協濟者初無異焉是絲料<lb/>
　　包銀俸鈔既並徴於一戸之中而戸之成丁者復<lb/>
　　徴其丁税也試就全科戸計之當出絲一斤六兩<lb/>
　　四錢包銀四兩俸鈔一兩丁税粟三石矣雖其間<lb/>
　　亦有止輸絲而不輸銀鈔及輸粟止一石者然不<lb/>
<pb n="KR2m0014_WYG_016-15b"/>
　　過諸戸中之一二而已夫布縷粟米力役之有征<lb/>
　　古之志也元之地税上田畆三升可謂輕矣而户<lb/>
　　丁科差之重乃如此民力有幾而可用其三且用<lb/>
　　其四五乎<lb/>
是年以江南民户撥賜諸王貴戚功臣食其户鈔<lb/>
　至二十年正月勅諸王公主駙馬得江南分地者於<lb/>
　一萬户田祖中輸鈔百錠准中原五戸絲數謂之江<lb/>
　南户鈔其後累朝常以是為分賜大徳十一年十一<lb/>
<pb n="KR2m0014_WYG_016-16a"/>
　月皇太子言近䝉恩以安西吉州平江為分地租税<lb/>
　悉以賜臣臣恐宗親兄弟援例自五戸絲外餘請輸<lb/>
　之内帑<lb/>
　　<hi>臣</hi>等謹按食貨志所載户鈔之目凡萬戸者必為<lb/>
　　鈔四百錠户多户少悉視此數未見有萬戸而百<lb/>
　　錠者豈初命如此後乃増至四倍耶又江南但有<lb/>
　　戸鈔而無戸絲此於吉州平江言五戸絲似江南<lb/>
　　亦有徴五戸絲處矣<lb/>
<pb n="KR2m0014_WYG_016-16b"/>
二十年命招集江南流民其避役不歸者與土著一體<lb/>
當役<lb/>
　帝在潛邸時劉秉忠上書數千言其一言天下户過<lb/>
　百萬自呼圖克諾延斷事之後差徭甚大加以軍馬<lb/>
　調發使臣煩擾官吏乞取民不能當是以逃竄宜比<lb/>
　舊减半或三分去一就見在之民以定差税招逃者<lb/>
　復業再行定奪帝嘉納焉至是刑部尚書崔彧復以<lb/>
　内地百姓流移江南者已十五萬戸乞降詔招集免<lb/>
<pb n="KR2m0014_WYG_016-17a"/>
　其後來五年科差其徙而不歸者即於所居之地役<lb/>
　之<lb/>
二十一年十一月勅遷轉官員薄而不就者令歸農當<lb/>
役<lb/>
二十五年十一月禁有分地臣私役富室為柴米户及<lb/>
賦外雜徭<lb/>
二十六年立武衛親軍都指揮使司掌修治城隍及京<lb/>
師内外工役之事<lb/>
<pb n="KR2m0014_WYG_016-17b"/>
　　吳元珪𫝊曰至元二十六年元珪參議樞宻院事<lb/>
　　時繕修宫城尚書省奏役軍士萬人留守司主之<lb/>
　　元珪亟陳其不便乃立武衛繕營理宫城以留守<lb/>
　　叚天祐兼都指揮使凡有興作必以聞於樞府尋<lb/>
　　陞樞宻院判官奏定萬戸用軍士八人千户四人<lb/>
　　百戸二人多役者有罸<lb/>
二十八年十二月命議行江南差科舊法<lb/>
　先是十三年十二月詔除故宋煩冗科差百餘條至<lb/>
<pb n="KR2m0014_WYG_016-18a"/>
　是省臣言江南在宋時差徭為名七十有餘歸附後<lb/>
　一切未徴今分𨽻諸王城邑嵗賜之物仰給京師又<lb/>
　中外官吏俸少似宜量添可令江南依宋時諸名征<lb/>
　賦盡輸之遂命各省官任錢榖者詣京師集議<lb/>
是年以至元新格定科差法<lb/>
　諸差税皆司縣官監視人吏置局均科諸夫役皆先<lb/>
　富强後貧弱貧富等者先多丁後少丁<lb/>
　　楊湜𫝊曰至元七年湜為戸部侍郎時用舊籍定<lb/>
<pb n="KR2m0014_WYG_016-18b"/>
　　民賦役之高下湜言貧富不常嵗久寖易其可以<lb/>
　　當時之籍而定今之賦役哉廷議善之因俾第其<lb/>
　　輕重人以為平<lb/>
　　張徳輝𫝊曰至元三年徳輝為河東北路宣撫司<lb/>
　　時賦役不均民率流亡徳輝閲實戸編均其等第<lb/>
　　數十年之弊一旦革去<lb/>
　　臧夢解𫝊曰至元十三年夢解知海寧州凡差役<lb/>
　　皆審其貧富而吏無所與又奏免儒役及舉行浙<lb/>
<pb n="KR2m0014_WYG_016-19a"/>
　　西助役法<lb/>
　　良吏𫝊曰白景亮為衢州路總管先是為郡者於<lb/>
　　民間徭役不盡校田畆以為則吏得高下其手富<lb/>
　　民或優有餘力而貧弱不能勝者多至破産失業<lb/>
　　景亮深知其弊乃始覈驗田畆以均之役之輕重<lb/>
　　一視田之多寡大小由是民不勞而事易集他郡<lb/>
　　邑皆取以為法鄒巴延為崇安縣尹崇安之為邑<lb/>
　　區别其土田名之曰都者五十五十都之田上送<lb/>
<pb n="KR2m0014_WYG_016-19b"/>
　　官者為糧六千石其大家以五十餘家而兼五千<lb/>
　　石細民以四百餘家而合一千石大家之田連跨<lb/>
　　數都而細民之糧或僅升合有司常以四百之細<lb/>
　　民配五十大家之役故貧者受役旬日而家已破<lb/>
　　巴延曰貧弱之受困一至此乎乃取糧籍分計有<lb/>
　　糧一石者受一石之役有糧升斗者受升斗之役<lb/>
　　田多者受數都之役而不敢辭田少者稱其所出<lb/>
　　而無倖免貧困無告之民始得休息崇安賦役之<lb/>
<pb n="KR2m0014_WYG_016-20a"/>
　　均遂為四方最<lb/>
世祖時天下差科數<lb/>
　中統四年絲七十一萬二千一百七十一斤鈔五萬<lb/>
　六千一百五十八錠<lb/>
　至元二年絲九十八萬六千九百一十二斤包銀等<lb/>
　鈔五萬六千八百七十四錠布八萬五千四百一十<lb/>
　二匹<lb/>
　至元三年絲一百五萬三千二百二十六斤包銀等<lb/>
<pb n="KR2m0014_WYG_016-20b"/>
　鈔五萬九千八十五錠<lb/>
　至元四年絲一百九萬六千四百八十九斤鈔七萬<lb/>
　八千一百二十六錠<lb/>
　　<hi>臣</hi>等謹按以上世祖時絲鈔包銀之數食貨志止<lb/>
　　此四條五年以後無考<lb/>
成宗元貞元年十一月詔江浙行省檢覈富强避役之<lb/>
户<lb/>
詔大都路一切差役以諸色戸與民均當<lb/>
<pb n="KR2m0014_WYG_016-21a"/>
　二年二月命扎拉爾呼圖克所部戸居於奉聖雲川<lb/>
　者與民均供徭役大徳二年五月詔平江諸色戸與<lb/>
　民均當徭役武宗至大元年十一月詔平江路民有<lb/>
　𨽻竒徳哩部者依舊制差賦與民一體均當<lb/>
二年五月詔諸王駙馬及有分地功臣戸居上都大都<lb/>
隆興者與民均納供輸<lb/>
　至大徳二年五月詔總帥汪惟正所轄二十四城有<lb/>
　安西王諸王等并圖沙瑪來寓者與編戸均當賦役<lb/>
<pb n="KR2m0014_WYG_016-21b"/>
　九年五月詔諸王駙馬部屬及各役下凡市傭徭役<lb/>
　與民均輸十一年七月詔唐古圖魯格戸籍已定其<lb/>
　入諸王駙馬各部避役之人及冒匿者皆有罪武宗<lb/>
　至大三年十月勅諭中外民戸托名諸王妃主貴近<lb/>
　臣僚規避差役已嘗禁止自今違者俾充軍驛及築<lb/>
　城中都郡縣不覺察者罷職十二月諭中外因避役<lb/>
　占籍諸王者俾充軍驛四年二月勅諸王駙馬戸在<lb/>
　縉山懷來永興縣者與民均賦徭役英宗至治五年<lb/>
<pb n="KR2m0014_WYG_016-22a"/>
　正月勅諸王位下民在大都者與民均役順帝至正<lb/>
　二十二年四月詔諸王駙馬御史臺各衙門不許占<lb/>
　匿人民不當差役<lb/>
大徳元年閏十二月定燕托果斯所隶戸差税以三分<lb/>
之一輸官<lb/>
二年二月罷中外土木之役<lb/>
三年六月禁福建民冒稱權豪佃戸規避門役<lb/>
六年量改絲鈔受納之制<lb/>
<pb n="KR2m0014_WYG_016-22b"/>
　命止輸絲戸每戸科俸鈔中統鈔一兩包銀戸每戸<lb/>
　科二錢五分攤絲戸每戸科攤絲五斤八兩絲料限<lb/>
　八月包銀俸鈔限九月布限十月大率因世祖之舊<lb/>
　而增損之<lb/>
　　<hi>臣</hi>等謹按前此輸絲戸不出俸鈔攤絲戸止絲四<lb/>
　　斤此蓋増之也若包銀戸之俸鈔則减四分之一<lb/>
七年閏五月詔僧人與民均當差役<lb/>
　初世祖至元三年沙木斯鼎除僉浙西肅政亷訪司<lb/>
<pb n="KR2m0014_WYG_016-23a"/>
　事以浙右諸僧寺私蔽猾民有所謂道人道民行童<lb/>
　者類皆凟常倫隱徭役使民力日耗契勘嘉興一路<lb/>
　為數已二千七百乃建議勒歸本族俾供王賦庶可<lb/>
　少寛民力朝廷是之即著為令三十一年十一月令<lb/>
　河西僧人依舊役大徳元年十二月省臣言富戸規<lb/>
　避差税冒為僧道請汰為民命擬議以聞六年十一<lb/>
　月詔江南寺觀凡續置民田及民以施入為名者並<lb/>
　令輸租充役至是年五月令甘州站户為僧人圖魯<lb/>
<pb n="KR2m0014_WYG_016-23b"/>
　格等隠藏者依例還役其後至大四年二月臺臣言<lb/>
　白雲宗總攝所統江南為僧之有髪者不養父母避<lb/>
　役損民乞追收璽書銀印勒還民籍從之泰定帝泰<lb/>
　定二年正月平章政事張珪議曰世祖之制凡有田<lb/>
　者悉役之民典賣田隨收入戸特們徳爾為相納江<lb/>
　南諸寺賄賂奏令僧人買民田者毋役之以里正主<lb/>
　首之屬逮今流毒細民臣等議惟累朝所賜僧寺田<lb/>
　及亡宋舊業制勿徴其僧道典買民田及民間所施<lb/>
<pb n="KR2m0014_WYG_016-24a"/>
　産業宜悉役之著為令三年八月詔道士有妻者悉<lb/>
　給徭役順帝元統二年正月勅僧道與民一體充役<lb/>
　七年特穆爾達實為相先是僧人與齊民均受役於<lb/>
　官其法中變至是奏復舊<lb/>
十一年十一月詔皇太后軍民人匠等租賦徭役有司勿<lb/>
與並立徽政院<lb/>
武宗至大二年五月詔恤流移毋令見户包納差税<lb/>
仁宗延祐元年三月勅奸民宫其子為閹宦謀避徭役<lb/>
<pb n="KR2m0014_WYG_016-24b"/>
者罪之<lb/>
　後順帝至正元年六月禁髙麗及諸處民以親子為<lb/>
　宦者因避賦役<lb/>
七年二月汰富民竄名宿衛者給役䝉古諸驛<lb/>
五月禁宗戚權貴避徭役<lb/>
英宗至治二年十一月詔凡差役造作先科商賈末技<lb/>
富實之家以優農力<lb/>
三年四月詔行助役法<lb/>
<pb n="KR2m0014_WYG_016-25a"/>
　遣使考視税籍髙下出田若干畝使應役之人更掌<lb/>
　之收其嵗入以充役費官不得與是年泰定帝立命<lb/>
　江南民戸有田一頃之上者於所輸税外每頃量出<lb/>
　助役之法其書於冊里正以次掌之嵗收其入以充<lb/>
　助役之費謂之助役糧凡寺觀田除宋舊額其餘亦<lb/>
　驗多寡令出田助役民賴以不困<lb/>
　順帝至正中劉輝尹上海縣自宋季公田虚增嵗額<lb/>
　加數倍役人往往破産輝諭富民令自實隠田勸豪<lb/>
<pb n="KR2m0014_WYG_016-25b"/>
　右出粟為義役常平本而邑之達官里居者亦來助<lb/>
　於是賦役均平<lb/>
時浙右行雇役法<lb/>
　以浙右病於徭役民充坊里正者皆破家朝廷令行<lb/>
　省召八郡集議便民之法時杭州總管趙璉獻議以<lb/>
　屬縣坊正為雇役里正用田賦以均之民稱其便<lb/>
三年命各處急遞鋪每十鋪設一郵長於州縣籍記司<lb/>
吏内差充使專督其事<lb/>
<pb n="KR2m0014_WYG_016-26a"/>
　元制設急遞鋪以達四方文書之往來亦謂之通達<lb/>
　鋪世祖時自燕京至開平府復自開平府至京兆始<lb/>
　驗地里逺近人數多寡立急遞站鋪每十里或十五<lb/>
　里則設一鋪於各州縣所管民戸及漏籍戸内僉起<lb/>
　鋪兵中統元年詔隨處官司設𫝊遞鋪驛每鋪置鋪<lb/>
　丁五人一晝夜行四百里各路總管府委有俸正官<lb/>
　一員每季親行提㸃州縣亦委有俸末職正官上下<lb/>
　半月照刷如有怠慢者罪之至元八年申命州縣官<lb/>
<pb n="KR2m0014_WYG_016-26b"/>
　用心照刷及㸃視缺少鋪司鋪兵隨路鋪兵不許雇<lb/>
　人領替須要本戸少壯人力正身應役二十年留守<lb/>
　司言初立急遞鋪時取不能當差貧戸除其差發充<lb/>
　鋪兵又不敷者於漏籍戸内貼補今富人規避差發<lb/>
　永充鋪兵乞擇其富者令充站戸站戸之貧者却充<lb/>
　鋪兵從之三十一年大都設總急遞鋪提領所降九<lb/>
　品銅印設提領三員至是乃設郵長能盡職者從優<lb/>
　補用不能者提調官量輕重罪之<lb/>
<pb n="KR2m0014_WYG_016-27a"/>
　　<hi>臣</hi>等謹按置郵𫝊命自古重之元兵志詳載其制<lb/>
　　而世祖紀中統三年十二月有罷各路急遞鋪之<lb/>
　　詔與志文顯背未審何故<lb/>
泰定帝泰定二年閏正月詔除江淮創科包銀<lb/>
　時以烈風地震内郡民饑肆赦天下故有此詔<lb/>
文宗天厯二年正月勅回回人户與民俱當差役<lb/>
　先是成宗大徳中四川亷訪司僉事多羅台上疏言<lb/>
　回回戸計多富商大賈宜與民一體應役至是復有<lb/>
<pb n="KR2m0014_WYG_016-27b"/>
　是勅<lb/>
至順三年正月罷諸建造工役惟城郭河渠橋道倉庫<lb/>
勿禁<lb/>
文宗時差科之數<lb/>
　天厯元年包銀差發鈔九百八十九錠<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>一百一十<lb/>
　三萬三千一百一十九索絲一百九萬八千八百四<lb/>
　十三斤絹三十五萬五百三十疋綿七萬二千一十<lb/>
　五斤布二十一萬一千二百二十三匹<lb/>
<pb n="KR2m0014_WYG_016-28a"/>
順帝元統二年五月詔王侯宗戚軍站人匠鷹坊控鶴<lb/>
但𨽻京師諸縣者令所在一體役之<lb/>
至元元年十月詔海道都漕運萬戸府船户與民一體<lb/>
充役<lb/>
　　王思誠𫝊曰至正二年思誠為御史言至正十六<lb/>
　　年開渠河設壩夫戸八千三百七十有七車戸五<lb/>
　　千七十出車三百九十輛船戸九百五十出船一<lb/>
　　百九十艘壩夫累嵗逃亡十損四五而運糧之數<lb/>
<pb n="KR2m0014_WYG_016-28b"/>
　　十増八九船止六十八艘戸止七百六十有一車<lb/>
　　之存者二百六十七輛戸之存者二千七百五十<lb/>
　　有五晝夜奔馳猶不能給壩夫戸之存者一千八<lb/>
　　百三十有二一夫日運四百餘石肩背成瘡顦顇<lb/>
　　如鬼甚可哀也河南湖廣等處打捕鷹房府打捕<lb/>
　　戸尚玉等一萬三千二百二十五户阿南達百姓<lb/>
　　劉徳元等二千三百戸可以簽補使勞佚相資朝<lb/>
　　廷是其議<lb/>
<pb n="KR2m0014_WYG_016-29a"/>
至正七年四月命江浙省臣講究役法<lb/>
　是時崇安簿周禮定六班役法按籍品配高下人服<lb/>
　其公<lb/>
二十八年閏七月罷内府河役<lb/>
明初因賦定役丁夫出於田畆迨黃冊成以一百十户<lb/>
為里里分十甲曰里甲以上中下户為三等五歲均役<lb/>
十歲一更造一歲中諸色雜目應役者編第均之曰均<lb/>
徭他雜役曰雜汎其後累朝更制有銀差力差聽<lb/>
<pb n="KR2m0014_WYG_016-29b"/>
差十段錦一條鞭等法<lb/>
　凡軍匠竈戸役皆永充軍戸死若逃者於原籍勾補<lb/>
　匠戸二等曰住坐曰輸班住坐之匠月上工十日不<lb/>
　赴班者輸罸班銀月六錢故謂之輸班監局中官多<lb/>
　占匠役又括充幼匠動以千計死若逃者勾補如軍<lb/>
　竈戸有上中下三等每一正丁貼以餘丁上中戸丁<lb/>
　力多或貼二三丁下戸概予優免凡役民自里中正<lb/>
　辨外如糧長解戸馬船頭館夫祇候弓兵皂隸門禁<lb/>
<pb n="KR2m0014_WYG_016-30a"/>
　厨斗為常役後又有斫薪擡柴修河修倉運料接遞<lb/>
　站鋪牐淺夫之類因事編僉嵗有增益他如陵户園<lb/>
　戸海戸廟戸旛夫庫役瑣末不可勝計凡祗應禁子<lb/>
　弓兵悉僉市民毋役糧户額外科一錢役一夫者罪<lb/>
　流徙<lb/>
　　<hi>臣</hi>等謹按明史食貨志以里甲均徭雜汛為役法<lb/>
　　之三而均徭之名未詳所始據志文言五嵗均役<lb/>
　　一嵗中諸色雜目應役者編第均之與洪武十七<lb/>
<pb n="KR2m0014_WYG_016-30b"/>
　　年令各處賦役必驗丁糧多寡産業厚薄以均其<lb/>
　　力十八年令有司第民戸上中下三等為冊貯㕔<lb/>
　　事遇徭役取驗之意相合疑亦明之初制與正統<lb/>
　　時所行䑕尾冊之均徭以税糧多寡為差官為定<lb/>
　　其徭役者其法逈不同矣至志文所謂銀力從所<lb/>
　　便者則又似通後代銀差力差時言之蓋明初禁<lb/>
　　民間用銀未嘗以銀為賦惟洪武九年許民以銀<lb/>
　　鈔錢絹代輸十九年詔嵗解税課道里險逺難致<lb/>
<pb n="KR2m0014_WYG_016-31a"/>
　　者許易金銀以進此折變之法暫行於一時至英<lb/>
　　宗正統元年始折徴金花銀後遂為常制耳今考<lb/>
　　銀差力差之制史亦不詳其所始食貨志言正統<lb/>
　　初議均徭之法令以舊編力差銀差之數酌其中<lb/>
　　役以應差則其制當在英宗前也<lb/>
太祖洪武元年二月命中書省議役法<lb/>
　帝以立國之初經營興作必資民力恐役及貧民乃<lb/>
　命中書省驗田出夫省臣奏議田一頃出丁夫一人<lb/>
<pb n="KR2m0014_WYG_016-31b"/>
　不及頃者以别田足之名曰均工夫八年三月編應<lb/>
　天十八府州江西九江饒州南康三府均工夫圖冊<lb/>
　每嵗農隙赴京供役三十日遣歸田多丁少者以佃<lb/>
　人充夫而田主出米一石資其用非佃人而計畝出<lb/>
　夫者畆資米二升五合<lb/>
三年令各處軍民凡有未占籍而不應役者許自首<lb/>
四年九月設糧長令掌收民租<lb/>
　糧萬石長副各一人以總輸納<lb/>
<pb n="KR2m0014_WYG_016-32a"/>
十四年詔天下府州縣編賦黄冊設里長<lb/>
　以一百一十戸為里推丁多者十人為長餘百戸為<lb/>
　十甲甲凡十人嵗役里長一人管攝一里之事城中<lb/>
　曰坊近城曰廂鄉都曰里凡十年一周先後則各以<lb/>
　丁數多寡為次每里編為一冊冊首編為一圖鰥寡<lb/>
　孤獨不任役者則帶管於百一十户之外而列於圖<lb/>
　後名曰畸零十八年令有司第民戸上中下三等為<lb/>
　賦役冊貯於㕔事凡遇徭役取驗以革吏弊二十三<lb/>
<pb n="KR2m0014_WYG_016-32b"/>
　年八月奏准攅造黄冊格式有司先將定式謄刻印<lb/>
　板給與坊長廂長里長并各甲首令人户自將本戸<lb/>
　人丁事産依式開寫付該管甲首甲首送各坊廂里<lb/>
　長坊廂里長送赴本縣查算凡編掛里長務不出本<lb/>
　都如一都有六百戸將五百五十戸編為五里剩下<lb/>
　五十户分派本都附各里長名下帶管當差不許將<lb/>
　别都人口補輳二十六年定凡各處有司十年一造<lb/>
　黄冊分豁上中下三等人户仍開軍民竈匠等籍除<lb/>
<pb n="KR2m0014_WYG_016-33a"/>
　排年里甲依次充當外其大小雜泛差役各照所分<lb/>
　上中下三等人户㸃差<lb/>
十七年二月增遞運夫糧額<lb/>
　先是元年正月置各處水馬站及遞運所急遞鋪凡<lb/>
　陸站六十里或八十里専遞送使客飛報軍務轉運<lb/>
　軍需衝要處設馬八十匹六十匹其餘以次遞减皆<lb/>
　驗民田糧出備上馬一匹糧一百石中馬八十石下<lb/>
　馬六十石糧數不及者許衆戸合并設官一人掌之<lb/>
<pb n="KR2m0014_WYG_016-33b"/>
　水驛設船二十隻及五隻不等每船水夫十人於民<lb/>
　糧五石之上十石之下者充之水遞運所每船水夫<lb/>
　十三人至十人不等皆選民糧五石以下者充之陸<lb/>
　遞運所夫車載米十石者夫三人牛三頭小車載米<lb/>
　三石者夫一人牛一頭選民糧十五石者充之如不<lb/>
　足者并許合并急遞鋪凡十里設一鋪每鋪設鋪司<lb/>
　一人鋪兵要路十人僻路或四五人於附近民有丁<lb/>
　力田糧一石五斗之上三石之下者充之必少壯正<lb/>
<pb n="KR2m0014_WYG_016-34a"/>
　身每舖設日晷以驗時刻遞送公文每三刻行一舖<lb/>
　晝夜行三百里各州縣於司吏内選充鋪長一人巡<lb/>
　視提督官給文簿稽考之至是遞運驛夫充役者轉<lb/>
　遞往復久不得代船壞馬斃則易買補償雖巨室甲<lb/>
　户亦憚其役吏縁為奸往往富者以賄免而貧者愈<lb/>
　困於是饒州府樂平縣民方處漸上言郡縣徭役不<lb/>
　均最為民病帝命戸部集議戸部尚書郁新等言天<lb/>
　下水馬驛遞運所夫其役至重雖蠲其税糧而久不<lb/>
<pb n="KR2m0014_WYG_016-34b"/>
　得代困乏之故皆由於此今後不須免糧但於各布<lb/>
　政使司所屬境内計水馬驛遞運所船馬車牛之數<lb/>
　以所𨽻民戸田糧照依舊僉糧額加倍均派不分軍<lb/>
　匠依次輪充周而復始帝曰若依舊例糧數止加一<lb/>
　倍恐不足以蘇民力命增至五倍<lb/>
　　顧炎武日知録曰後唐輿服志云驛馬三十里一<lb/>
　　置史記田横乘傳詣洛陽未至三十里至尸鄉廐<lb/>
　　置是也唐制亦然其行或一日而馳十驛至㨗書<lb/>
<pb n="KR2m0014_WYG_016-35a"/>
　　赦書往往日行五百里則又不止於十驛也古人<lb/>
　　以置驛之多故行速而馬不斃後人以節費之説<lb/>
　　厯次裁併至有七八十里而一驛者馬倒官逃職<lb/>
　　此之故蓋一考之前史乎<lb/>
是年令各處賦役必驗丁糧多寡産業厚薄以均其力<lb/>
違者罪之<lb/>
十九年四月定工匠班<lb/>
　初工部籍諸工匠驗其丁力定以三年為班更畨赴<lb/>
<pb n="KR2m0014_WYG_016-35b"/>
　京輸作三月如期交代名曰輸班匠議而未行至是<lb/>
　工部侍郎秦逵復議舉行量地逺近以為班次且置<lb/>
　籍為勘合付之至期賫至工部聽撥免其家他役著<lb/>
　為令於是諸工匠便之<lb/>
二十一年令税課司局巡欄止取市民殷實戸應當不<lb/>
許僉㸃農民<lb/>
二十四年令寄莊人戸除里甲原籍排定應役其雜泛<lb/>
差役皆隨田糧應當<lb/>
<pb n="KR2m0014_WYG_016-36a"/>
　　後至世宗嘉靖四十四年令凡流寓客户查入版<lb/>
　　籍協濟均徭酌派丁糧神宗萬厯二年順天府尹<lb/>
　　施篤臣言流寓人户多係富豪名為寄莊影射差役<lb/>
　　甚至田畝數倍於土著之民而差役分毫不與宜<lb/>
　　即令入籍與土著一體當差<lb/>
二十六年以營建集天下工匠於京師凡二十餘萬戸<lb/>
戸役一人<lb/>
　　明初工役之繁自營建兩京宗廟宫殿闕門王邸<lb/>
<pb n="KR2m0014_WYG_016-36b"/>
　　採木陶甓工匠造作以萬萬計所在築城濬陂百<lb/>
　　役具舉迄於洪宣郊壇倉庾猶未迄工正統天順<lb/>
　　之際三殿兩宫南内雜宫次第興建𢎞治時工役<lb/>
　　俱摘發京營軍士内外軍官禁不得估工用大小<lb/>
　　多寡本用五千人奏請至一二萬無所稽覈武宗<lb/>
　　時乾清宫役尤大以太素殿初制樸儉改作雕峻<lb/>
　　用銀至二千萬兩役工匠三千餘人又修凝翠昭<lb/>
　　和崇智光霽諸殿御馬監鐘鼓司南城豹房新房<lb/>
<pb n="KR2m0014_WYG_016-37a"/>
　　大藥庫皆鼎新之權倖閹官莊園祠墓香火寺觀<lb/>
　　工部覆竊官銀以媚焉世宗營建最繁十五年以<lb/>
　　前名為汰省而經費已六七百萬其後増十數倍<lb/>
　　齋宫秘殿並時而興工塲二三十處役匠數萬人<lb/>
　　經費不敷乃令臣民獻助獻助不已復行開納勞<lb/>
　　民耗財視武宗過之萬厯以後營建織造溢經制<lb/>
　　數倍加以征調開採民不得少休迨閹人亂政建<lb/>
　　地營墳僭越亡等功徳私祠遍天下蓋二百餘年<lb/>
<pb n="KR2m0014_WYG_016-37b"/>
　　民力殫殘久矣<lb/>
令倉脚夫每一坊長製牌一面遇差給牌取夫工完日<lb/>
繳<lb/>
二十七年四月命有司擇民間髙年老人公正可任事<lb/>
者理其鄉之詞訟<lb/>
　先是州郡小民多因小忿輒興獄訟越訴於京及逮<lb/>
　問多不實於是命有司擇耆民可任者俾聴其鄉訴<lb/>
　訟若戸婚田宅鬭毆者則㑹里胥决之事渉重者始<lb/>
<pb n="KR2m0014_WYG_016-38a"/>
　白於官且給教民榜使守而行之後至洪熙年間所<lb/>
　用多非其人或出自隸僕䂓避差科縣官不究年徳<lb/>
　輒令充應使得憑藉官府妄張威福或遇上司官按<lb/>
　臨巧進讒言變亂黑白挾制官吏正統以後巡撫考<lb/>
　察州縣官吏多憑里老可否以為去留州縣官一聞<lb/>
　考察往往邀求行賄始得保留否則去之殆盡無藉<lb/>
　刁民亦有縁此而告害者矣<lb/>
　　顧炎武日知録曰漢世之於三老命之以秩頒之<lb/>
<pb n="KR2m0014_WYG_016-38b"/>
　　以祿而文帝之詔俾之各率其意以道民當日為<lb/>
　　三老者多忠信老成之士也上之人所以禮之者<lb/>
　　甚優是以人知自好而賢才亦往往出於其間新<lb/>
　　城三老董公壺闗三老荗史冊炳然為萬世所稱<lb/>
　　道近世之老人則聴役於官而靡事不為故稍知<lb/>
　　亷恥之人不肯為此而願為之者大抵皆奸猾之<lb/>
　　徒欲倚勢以陵百姓者也其與太祖設立老人之<lb/>
　　初意悖矣<lb/>
<pb n="KR2m0014_WYG_016-39a"/>
　　又曰今代縣門之前多有牓曰誣告加三等越訴<lb/>
　　笞五十此先朝之舊制亦古者懸法象魏之遺意<lb/>
　　也今人謂不經縣官而上訴司府謂之越訴是不<lb/>
　　然蓋不由里老處分而徑訴縣官此之謂越訴也<lb/>
　　洪武中天下里邑皆置申明旌善二亭民有善惡<lb/>
　　則書之凡戸婚田土鬭毆常事里老於此剖决至<lb/>
　　宣徳年間而其制已廢矣<lb/>
三十一年令各都司衛所在營軍士除正軍并當房家<lb/>
<pb n="KR2m0014_WYG_016-39b"/>
小其餘盡數當差<lb/>
　至嘉靖十七年令遼東各衛所徭役照依腹裏地方<lb/>
　五年一次審編<lb/>
洪武時南京惜薪司夫三千名俱應天府上元江寧二<lb/>
縣起取<lb/>
　後至永樂時内府惜薪司坐派擡柴夫三千名照應<lb/>
　天府例於大興宛平二縣起取宣徳時議准减免南<lb/>
　京惜薪司夫止存三百名常州於龍江瓦惜二處挑<lb/>
<pb n="KR2m0014_WYG_016-40a"/>
　運柴炭後一縣止差雇工坊長其脚價俱句容溧水<lb/>
　溧陽三縣出辦其後令每名月徴銀一兩二錢或一<lb/>
　兩四錢遇該當年分一年分為兩季轉送惜薪司雇<lb/>
　人上工宣宗宣徳十四年易州山厰起倩斫柴夫每<lb/>
　年共十萬三千四百二十名<lb/>
成祖永樂時選應天浙江富民三千户充北京廂長仍<lb/>
應本籍徭役<lb/>
　其後供給日久貧乏逃竄輒選本籍殷實戸僉補宣<lb/>
<pb n="KR2m0014_WYG_016-40b"/>
　徳間定制逃者發邊充軍官司鄰里隱匿者俱坐罪<lb/>
　𢎞治五年始免解在逃富戸每戸徴銀三兩與廂民<lb/>
　助役嘉靖中减為二兩以充邊餉<lb/>
十一年二月令民牧馬<lb/>
　洪武初令天下諸府牧馬至是行之北畿民十五丁<lb/>
　以下一匹十六丁以上倍之<lb/>
宣宗宣徳五年四月工部尚書黄福請行省役法<lb/>
　福言河南山東并直𨽻軍民既縁河置窑燒甎又運<lb/>
<pb n="KR2m0014_WYG_016-41a"/>
　江南所採材木自春及秋無有已時力既疲憊食且<lb/>
　弗給總率者不體朝廷寛大之意又加之剥削殘暴<lb/>
　人何辜焉宜令甦息甎之已燒者材木之在途者運<lb/>
　至餘皆停止姑使軍民寧家俟有大營建則復召至<lb/>
　而力役可省矣命即議行之<lb/>
英宗正統初行均徭䑕尾冊法<lb/>
　先是編徭役里甲者以户為斷放大戸而勾單小於<lb/>
　是議者言均徭之法按冊籍丁糧以資産為宗覈人<lb/>
<pb n="KR2m0014_WYG_016-41b"/>
　户上下以蓄藏得實也稽冊籍則富商大賈免役而<lb/>
　土著困覈人戸則官吏里胥輕重其手而小民益窮<lb/>
　蹙二者交病然專論丁糧庶幾古人租庸調之意乃<lb/>
　令以舊編力差銀差之數當丁糧之數難易輕重酌<lb/>
　其中役以應差里甲除當復者論丁糧多少編次先<lb/>
　後曰䑕尾冊按而徴之市民商賈家殷足而無田産<lb/>
　者聽自占以佐銀差正統初僉事夏時創行於江西<lb/>
　他省倣行之役以稍平其後諸上供者官為支解而<lb/>
<pb n="KR2m0014_WYG_016-42a"/>
　官府公私所需復給所輸銀於坊里長責其營辦給<lb/>
　不能一二供者或什伯甚至無所給惟值年里甲祇<lb/>
　應夫馬飲食而里甲病矣凡均徭解戸上供為京繇<lb/>
　主納為中官留難不易中納往復改貿率至傾産其<lb/>
　他役苛索之弊不可毛舉<lb/>
　明初令天下貢土所有有常額珍竒玩好不與即須<lb/>
　用編之里甲出銀以市顧其目冗碎奸黠者縁為利<lb/>
　孔又大工營繕祠官祝釐資用繁溢迨至中葉倭冦<lb/>
<pb n="KR2m0014_WYG_016-42b"/>
　交訌仍嵗河決國用耗殫於是里甲均徭浮於嵗額<lb/>
　矣<lb/>
　　成化二年八月給事中邱宏疏曰竊見國朝立法<lb/>
　　凡一應大小科差皆論民貧富僉㸃既因土俗復<lb/>
　　順民情故永樂宣徳間民生富庶至有老死不識<lb/>
　　官府者其時未有均徭之名而政無不平蓋民以<lb/>
　　十戸為甲以十甲為里向也均徭未行但隨時量<lb/>
　　户以定差一年之中或止用三四戸而足其餘猶<lb/>
<pb n="KR2m0014_WYG_016-43a"/>
　　得空閒以候後差貧者出力富者出財各隨所有<lb/>
　　聽從其便故竭一年之勞猶得數年之逸今也均<lb/>
　　徭既行以十里之人户定十年之差徭官吏里書<lb/>
　　乘造冊而取民財富豪奸猾通賄賂以避重役以<lb/>
　　下作上以亡為存殊不思民之貧富何常丁之消<lb/>
　　長不一只憑籍冊漫定科差孤寡老幼皆不免差<lb/>
　　空閒人戸亦令出銀故一里之中甲無一戸之閑<lb/>
　　十年之内人無一嵗之息士夫之家皆當皂役致<lb/>
<pb n="KR2m0014_WYG_016-43b"/>
　　仕之官不免襍差甚至一家當三五役一戸編三<lb/>
　　四處富者傾家破産貧者棄祖離鄉宜嚴加禁革<lb/>
　　今後民間差役仍如舊制責付府縣正官其排年<lb/>
　　里老則盡數通拘其各里人戸則詳加重勘考諸<lb/>
　　冊籍叅以輿情貧富品第三等各自類編丁糧消<lb/>
　　長三年一次通審别為富役之冊以為科差之則<lb/>
　　挨次定差周而復始務在逺近相等勞逸適均如<lb/>
　　此則差役均平人得住息矣<lb/>
<pb n="KR2m0014_WYG_016-44a"/>
五年令各府州縣每嵗查見在人戸凡有糧而産去及<lb/>
有丁而家貧者為貧難戸止聴輕役<lb/>
景帝景泰元年令里長戸下空閑人丁與甲首户下人<lb/>
丁一體當差若隱占者許甲首首告<lb/>
七年正月令京城九門收鈔舖戸每門止役三人<lb/>
憲宗成化元年令今後清理軍匠外其餘一應事情糧<lb/>
差等項止令該年里甲與老人結勘催辦不許拘擾十<lb/>
年里甲<lb/>
<pb n="KR2m0014_WYG_016-44b"/>
　十五年令各處差徭戸分九等門分三甲凡遇上司<lb/>
　坐派買辦採辦務因所派多寡定民輸納不許隔年<lb/>
　通徴銀兩在官孝宗𢎞治元年令各處審編均徭查<lb/>
　照嵗額差使於該年均徭人戸丁糧有力之家止編<lb/>
　本等差役不許分外加增餘剩銀兩貧難下戸并逃<lb/>
　亡之數聴其空閑不許徴銀及額外濫設聴差等項<lb/>
　科差鎮守衙門不許干預均徭正徳六年又令排年里<lb/>
　長僧道有田糧者編入黄冊同里甲納糧當差無糧<lb/>
<pb n="KR2m0014_WYG_016-45a"/>
　者編入帶管畸零世家大族規避重差花分小戸者<lb/>
　許令首改歸併嘉靖九年令各司府州縣審編徭役<lb/>
　先查嵗額各項差役若干該用銀若干黄冊實在丁<lb/>
　糧除應免品官監生生員吏典貧難下户外其應役<lb/>
　丁糧若干以所用役銀酌量每人一丁田幾畆該出<lb/>
　銀若干儘數分派如有侵欺餘剩聽差銀兩入已者<lb/>
　事發查照律例從重問擬<lb/>
六年七月令京城官旗匠役之家丁多者皆坐鋪<lb/>
<pb n="KR2m0014_WYG_016-45b"/>
　時京城坐鋪之役甚為居人之害盖每舖立總甲一<lb/>
　人以丁多者充之率三月一更每旦受事官府至晚<lb/>
　不得息一月之間所經衙門二十七處謂之打卯官<lb/>
　中供應皆取之更夫謂之紙筆燈燭錢不足總甲輙<lb/>
　出私錢補之錦衣衛旗校夜廵需索酒食不得輙加<lb/>
　箠笞害甚於盗貧民苦之多賣屋僦居以圖免坐舖<lb/>
　而中外有勢者各庇其私人當坐鋪者盡為奏免守<lb/>
　更之夫皆雇丐者充之夜聞盗起皆反闗不敢出明<lb/>
<pb n="KR2m0014_WYG_016-46a"/>
　日止報某處有盜或刼財或傷人與否而已兵馬司<lb/>
　指揮張寧陳其弊命部議行之<lb/>
孝宗𢎞治元年令京城火夫總甲一年一次以有家業<lb/>
行止者充當<lb/>
　又令京城火夫御馬監飬馬勇士除本身免二丁外<lb/>
　其餘不係養馬者見丁編當尚膳監光禄寺厨役將<lb/>
　軍力士轎夫旗校寡婦吏典并御用監司禮監銀作<lb/>
　局髙手匠役俱免本身其餘見丁編當軍民諸色人<lb/>
<pb n="KR2m0014_WYG_016-46b"/>
　等并賃房諸色人等見丁編當又令在京事故校尉<lb/>
　力士㓜軍厨役隨住人口照回當差有在京潜住冒<lb/>
　軍匠者遞回<lb/>
五年釐正近畿避差人戸<lb/>
　順天府所屬人民有私自投充陵戸海戸及軍士校<lb/>
　尉軍厨躱避糧差者除本役外其戸下人丁照舊納<lb/>
　糧當差<lb/>
七年十月更定每里民壯之數<lb/>
<pb n="KR2m0014_WYG_016-47a"/>
　從給事中孫儒請也凡州縣七八百里以上者每里<lb/>
　僉民壯二名五百里者三名三百里以上者四名百<lb/>
　里以下者五名若原額數多者仍舊俱於丁糧相應<lb/>
　之家選年力精壯者充每名免戸下二丁雜役以助<lb/>
　之若老死及全戸消乏者另為僉補仍禁有司役占<lb/>
　賣放之弊<lb/>
十五年令陵戸海戸墳戸廟戸壇戸國戸𤓰戸果戸米<lb/>
戸藕戸窯戸羊戸每戸量留二三丁供役其餘丁優者<lb/>
<pb n="KR2m0014_WYG_016-47b"/>
查出當差<lb/>
武宗正徳元年十一月均畿民差役<lb/>
　巡撫都御史栁應辰言順天永平二府并各衛所差<lb/>
　役不均審戸雖有三等九則之名而上戸則常巧於<lb/>
　䂓免論差雖有出銀出力之異而下戸不免於銀差<lb/>
　且有司均徭當出於人丁近年兼徴地畝軍衛均徭<lb/>
　當出於餘丁近年兼派正軍奸弊難稽民窮財盡必<lb/>
　須總括府衛所當用之役而均派於所見有之丁仍<lb/>
<pb n="KR2m0014_WYG_016-48a"/>
　省冗差革妄費重必辦於富勢輕則及於貧窮而後<lb/>
　畿民始得其所帝如其言行之<lb/>
世宗嘉靖元年五月燬正徳間所立賦役新法冊籍<lb/>
　戸部覆河南布政司叅議徐文溥奏賦役之法祖宗<lb/>
　成䂓不容變亂自御史潘鵬創立新法名曰和平册<lb/>
　事體紛更或議増脚價或議收餘銀或議均徭或議<lb/>
　驛𫝊或議戸口鹽糧陽减隂增法愈巧而弊愈甚乞<lb/>
　行該撫按令一應賦役悉遵祖制其正徳間所立新<lb/>
<pb n="KR2m0014_WYG_016-48b"/>
　法冊籍盡燬之得㫖如議<lb/>
命上林苑監養牲種果蔬人戸除供應正役外一切科<lb/>
擾通行查革<lb/>
　從戸部請也永樂初設上林苑監於京師取山西民<lb/>
　充之使蕃育樹藝以供上用品物時止設文官職専<lb/>
　進送於民無擾後增設内臣九員至𢎞治正徳間累<lb/>
　增至九十九員於是科擾百出甚至逼死人命帝登<lb/>
　極詔汰革之止存一十九員未幾又𫝊添設至六十<lb/>
<pb n="KR2m0014_WYG_016-49a"/>
　二員至是戸部請如舊額<lb/>
九月令河南山東人戸徴銀雇修河夫役<lb/>
　先是武宗正徳十三年八月巡按直𨽻御史吳誾言<lb/>
　長蘆濟寧諸處沿河夫役本以備疏濬修築之用及<lb/>
　至冬月不用其力乃徴樁草銀其法未為不善但因<lb/>
　循既久實去名存欲乞今後沿河夫役量留三分聽<lb/>
　用冬月仍徴樁草銀其餘七分官收其直以時收買<lb/>
　傭工公私兩便部議從之至是御史譚魯奏河南山<lb/>
<pb n="KR2m0014_WYG_016-49b"/>
　東修河人夫每嵗以數十萬計皆近河貧民奔走窮<lb/>
　年不得休息請令管河官通行合屬均派上中二則<lb/>
　人戸徴銀雇役便部覆從之其後二十六年二月戸<lb/>
　科給事中陳棐言南北直𨽻山東河南先年設有閘<lb/>
　夫河夫堡夫逺者徴銀近者給役以供黄河修築之<lb/>
　用今皆積有盈餘而嵗徴如故民實不堪宜量為减<lb/>
　免部覆報可二十八年十二月巡按御史陳其學奏<lb/>
　徐州吕梁二洪先因水涸陵險設有洪夫二千四百<lb/>
<pb n="KR2m0014_WYG_016-50a"/>
　有竒自嘉靖二十三年黄河自西來注之漕挽順利<lb/>
　人力甚省乃洪夫仍取盈舊額徒滋虚糜乞量行裁<lb/>
　損以寛蕭碭民力報可<lb/>
六年禁州縣官派累里甲<lb/>
　令撫按等官查考各州縣有令見年里甲本等差役<lb/>
　之外輪流值日分投供給日用諸項及遇親識往來<lb/>
　使客經過任意攤派并添撥脚夫者拏問罷黜若二<lb/>
　司官縱容不舉撫按官以罷軟開報<lb/>
<pb n="KR2m0014_WYG_016-50b"/>
　　陶諧𫝊曰嘉靖時諧為副都御史奏今天下差徭<lb/>
　　煩重既有河夫機兵打手富戸力士諸役乃編審<lb/>
　　里甲復徴曠丁課及供億諸費乞皆罷免帝採納<lb/>
　　之<lb/>
　　<hi>臣</hi>等謹按世宗實録嘉靖時御史潘季馴巡按廣<lb/>
　　東倡行均平里甲之議其法先計州縣之衝僻以<lb/>
　　為用之繁簡令民各隨丁力輸銀於官每遇供應<lb/>
　　過客及一切公費官為發銀使吏胥老人承買其<lb/>
<pb n="KR2m0014_WYG_016-51a"/>
　　里長止於在官勾攝公務甲首悉放歸農廣人便<lb/>
　　之<lb/>
七年七月更定審編京城甲役之令<lb/>
　時京城官民雜處十家之中免役者九又以其近傍<lb/>
　隙舍主匿奸人貧民至代為更徭勞役不堪御史王<lb/>
　儀因請斟酌丁産著為定例從之至四十三年七月<lb/>
　又以順天府尹劉畿言令各州縣官先將境内丁田<lb/>
　覆其原額而糾正其欺隱次將境内差役究其因革<lb/>
<pb n="KR2m0014_WYG_016-51b"/>
　而裁减其冗濫然後按丁糧之等第為賦役之輕重<lb/>
　務使差徭平一以紓民力<lb/>
十年四月更定羣長之役<lb/>
　太僕寺少卿洗光言羣長之設用以分管馬戸拘集<lb/>
　㸃視調撥交俵其役與里長同今不時更換弊不可<lb/>
　言宜照里長例每里擇丁力多者十人充之以更十<lb/>
　年之役滿日審換仍依里甲事體就令收解本年各<lb/>
　項銀兩庶殷實者不得買閒奸狡者不得營充矣從<lb/>
<pb n="KR2m0014_WYG_016-52a"/>
　之<lb/>
十五年以三等九則審編均徭<lb/>
　户部奏准今後凡遇審編均徭務照律例申明禁約<lb/>
　如某州縣銀力二差原額各該若干實該費銀若干<lb/>
　從公查審刋刻成冊頒布各府州縣候審編之時就<lb/>
　將實費之數編作差銀分為三等九則隨其丁産量<lb/>
　差輕重務使貧富適均毋致偏累違者糾察同罪<lb/>
三十年增提編均徭<lb/>
<pb n="KR2m0014_WYG_016-52b"/>
　提編者加派之名也其法以銀力差排編十甲如一<lb/>
　甲不足則提下甲補之故謂之提編是時諳達犯京<lb/>
　師增兵設戍餉額過倍而東南被倭由是度支為一<lb/>
　切之法浙閩多額外提編江南至四十萬及倭患平<lb/>
　應天巡撫周如斗乞减加派給事中何煃亦具陳南<lb/>
　畿困敝言軍門養兵工部料價操江募兵兵備道壯<lb/>
　丁府州縣鄉兵率為民累甚者指一科十請禁革之<lb/>
　命如煃議而提編之額不能减<lb/>
<pb n="KR2m0014_WYG_016-53a"/>
三十七年三月裁省驛遞<lb/>
　兵部議國初設驛遞以宣𫝊王命飛報軍情比者成<lb/>
　法盡更糜費十倍既有站紅船又增設官民座船既<lb/>
　有額定馬驢又增設帮馬既有正差應付又有借冒<lb/>
　闗牌分外逼索者請查㑹典事例盡燬官民座船以<lb/>
　其費入官其旱驛馬驢除兩京㑹同館之外每驛减<lb/>
　十之三非衝者减十之五所過官丞必須正差勘合<lb/>
　填定職名地方夫馬之數方許應付其他一切分闗<lb/>
<pb n="KR2m0014_WYG_016-53b"/>
　倒闗改闗借闗及額外鋪陳餽送乾折等弊在内聽<lb/>
　部科在外聴撫按叅革仍以各地方所省錢糧之半<lb/>
　解部輸邊詔允行<lb/>
四十年定内府各衙門應役人數<lb/>
　令内府各監局司庫等衙門將各匠役定以一萬七<lb/>
　千一百名錦衣衛各旗校定以一萬六千四百名光<lb/>
　禄寺厨役定以三千六百名太常寺厨役定以一千<lb/>
　一百名各為額數如有事故止許在冊餘丁查補不<lb/>
<pb n="KR2m0014_WYG_016-54a"/>
　得踰數濫收又戸部奏准河南均徭庫子擇殷實有<lb/>
　力者朋充協濟掌印官置空白文簿二扇赴巡撫衙<lb/>
　門用印鈐蓋發各役收掌遇派辦一應公費照數登<lb/>
　記聴巡撫及守巡官弔查至於各倉斗級俱令年終<lb/>
　支盤其後收支皆見役承當毋得牽繫舊役<lb/>
四十四年二月議准江南行十叚錦冊法<lb/>
　其法算該每年銀力差各若干總計十甲之田派為<lb/>
　定則如一甲有餘則留以為二甲之用不足則提二<lb/>
<pb n="KR2m0014_WYG_016-54b"/>
　甲補之鄉宦免田十年之内止免一年一年之内止<lb/>
　於本戸寄莊田畝不拘同府别府但已經原籍優免<lb/>
　者不許再免<lb/>
　　<hi>臣</hi>等謹按世宗實録十叚錦之議出於巡按御史<lb/>
　　温如璋行之未幾里下騷然莫必其命浙江為尤<lb/>
　　甚龎尚鵬巡按浙江時乃奏請行一條鞭法<lb/>
神宗萬厯元年十一月順天府府尹施篤臣請恤廂民<lb/>
差役<lb/>
<pb n="KR2m0014_WYG_016-55a"/>
　篤臣言廂戸之設始自永樂初取江南富民三千户<lb/>
　填實京師分派宛大兩縣寄籍至𢎞治間止存二百<lb/>
　餘戸以勾攝煩擾奏免僉解每戸嵗徴銀五兩盡給<lb/>
　存戸為津貼安家盤費後因春秋陵祭鄉㑹武闈及<lb/>
　各衙門取用物件等項兩縣里甲供應不前暫令各<lb/>
　廂戸備辦遂沿習為常各戸嵗給領前銀輪流供辦<lb/>
　嘉靖間戸部見所解前銀數多發貯太倉備邊銀去<lb/>
　差存逃亡過半議者乃請每縣各給銀三百兩供應<lb/>
<pb n="KR2m0014_WYG_016-55b"/>
　繁難不敷措辦日逐賠補漸益凋零今兩縣僅存廂<lb/>
　民五戸每嵗置辦家伙冗費叢雜難以悉舉夫廂戸<lb/>
　非土著之民供辦非額設之役所有之資既以收其<lb/>
　八九所供之役又未蠲其一二貧者流移奸者投避<lb/>
　見存五戸惟餘殘喘豈祖宗填實京師之原意乞將<lb/>
　解到安家銀每縣嵗添給二百五十兩仍清查影射<lb/>
　與五戸一體當差戸部議覆每縣止添給二百兩<lb/>
六年優䘏治河夫役<lb/>
<pb n="KR2m0014_WYG_016-56a"/>
　正月給事中李淶言河夫之役甚苦宜從實勘估稍<lb/>
　優其直以蘇小民之困工銀必須早給仍察督小官<lb/>
　不許假以别事剝削七月巡按直隸崔廷試言淮甸<lb/>
　地方所當因勢調停者其一計夫役以安窮民各州<lb/>
　邑所派之夫日給三分而逺者一日七八分次亦不<lb/>
　下五六分彼里甲所取辦民已不勝苦矣事竣之時<lb/>
　當事者又多裁削之或遇有衝决輒令復築不復計<lb/>
　工夫洪水所衝何堅不破而可令窮民賠價耶以後<lb/>
<pb n="KR2m0014_WYG_016-56b"/>
　量從寛處免其扣累庶幾民忘其勞而稱佚道之使<lb/>
　也皆允行<lb/>
　　禮部主事陳應芳條奏河工疏曰頃見漕臣開越<lb/>
　　河一疏其稱論方取土以丈計之約用工銀九萬<lb/>
　　六千有竒而木石之費十二萬其派夫必得五萬<lb/>
　　人而後可竊意夫以五萬每名日工食二分則當<lb/>
　　一日千金矣是所謂九萬六千者止可供五萬人<lb/>
　　三月之費借曰更畨迭用亦只供六月之食大約<lb/>
<pb n="KR2m0014_WYG_016-57a"/>
　　計之則九萬六千者可足一年夫役之募乎其不<lb/>
　　足者撫按自有處乎抑令民自為賠也臣往見河<lb/>
　　工之舉撫按下之司道司道下之州縣州縣下之<lb/>
　　里甲里甲不足於是以家資之上下為出夫之等<lb/>
　　第籍名在官而趨之役票牌追呼之擾呼號怨謗<lb/>
　　之聲不可勝言此借名之苦一也及其不可脱而<lb/>
　　為之辦夫一家辦夫五名則月幾十金之費往往<lb/>
　　傾資以償其費不則鬻産及賣子女數月之間閭<lb/>
<pb n="KR2m0014_WYG_016-57b"/>
　　閻一空此雇夫之苦二也及其以應雇之夫而往<lb/>
　　即工所也多方影射百計索求致令往往逃去移<lb/>
　　檄州縣逮之原籍名之人則又雇夫以補其額而<lb/>
　　就逮之費亦復如前是重困也至於官銀即使盡<lb/>
　　所議者給之猶不足以償十分之一而况所給者<lb/>
　　受值之人非出值家也官徒有募夫之名而害歸<lb/>
　　於籍名者之家利入於管工者之手此赴役之苦<lb/>
　　三也請以三䇿籌之與其使當事諸臣陽為節省<lb/>
<pb n="KR2m0014_WYG_016-58a"/>
　　之虚名而閭閻小民隱受包賠之實害則孰若照<lb/>
　　糧起科明為加派而以九年十年拖欠存為錢糧<lb/>
　　酌為蠲免免其舊而派其新人情未有不樂從者<lb/>
　　錢糧足則官操其值以募人如各驛遞等夫則非<lb/>
　　以厲民而且養民此理之正䇿之上也𤓰儀巨商<lb/>
　　大賈往往有建寺修橋者向倭夷之變揚州外城<lb/>
　　俱係鹽商倡築不期月而集或懸旌表之令開事<lb/>
　　例之門或授以冠帶或給以旌匾必有應之者而<lb/>
<pb n="KR2m0014_WYG_016-58b"/>
　　往來商船除鈔闗外量於湖口抽其税課以佐急<lb/>
　　此事之權䇿之次也如其不責名實而曰加派不<lb/>
　　可協濟不可事例抽税又不可而忍聽民自為賠<lb/>
　　焉此則可謂無䇿矣<lb/>
七年八月减均徭加派銀<lb/>
　給事中郝維喬言國家賦税差役原有定額邇來條<lb/>
　鞭新立規額未定無名供應之費不時科斂之需其<lb/>
　苦萬狀即遇灾傷蠲免而各項冗費冗役及門攤納<lb/>
<pb n="KR2m0014_WYG_016-59a"/>
　辦支應常例等銀有司仍一槩追徴不少减免此兩<lb/>
　税輸官者少雜派輸官者多也請命下各直省每年<lb/>
　春秋税額照常徴派外將均徭里甲及一應雜派錢<lb/>
　糧但係小民出辦者通行查議某項應减某項應革<lb/>
　某項仍舊分類開造呈報酌議務求省約從之凡减<lb/>
　銀一百三十萬有竒<lb/>
九年通行一條鞭法<lb/>
　一條鞭法者總括一州縣之賦役量地計丁丁糧輸<lb/>
<pb n="KR2m0014_WYG_016-59b"/>
　於官一嵗之役官為僉募力差則計其工食之費量<lb/>
　為增减銀差則計其交納之費加以增耗凡額辦派<lb/>
　辦京庫嵗需與存留供億諸費以及土貢方物悉併<lb/>
　為一條皆計畝徴銀折辦於官故謂之一條鞭嘉隆<lb/>
　間數行數止至是乃盡行之葢均徭里甲與兩税為<lb/>
　一小民得無擾而事亦易集立法頗為簡便然糧長<lb/>
　里長名罷實存諸役卒至復僉農氓條鞭法行十餘<lb/>
　年䂓制頓紊不能盡遵也<lb/>
<pb n="KR2m0014_WYG_016-60a"/>
　先是世宗嘉靖十年正月御史𫝊漢臣言頃行一條<lb/>
　鞭法十里丁糧總於一里各里丁糧總於一州一縣<lb/>
　各州縣總於府各府總於布政司布政司通將一省<lb/>
　丁糧均派一省徭役内量除優免之數每糧一石審<lb/>
　銀若干每丁審銀若干斟酌繁簡通融科派造定冊<lb/>
　籍令行各府州縣永為遵守則徭役公平而無不均<lb/>
　之嘆矣奏入下所司穆宗隆慶四年戸部奏准江南<lb/>
　布政司所屬府州縣各項差役遂一較量輕重係力<lb/>
<pb n="KR2m0014_WYG_016-60b"/>
　差者則計其代當工食之費量為增减係銀差者則<lb/>
　計其扛解交納之費加以增耗通計一嵗共用銀若<lb/>
　干照依丁糧編派開載各戸由貼交限徴收其往年<lb/>
　編某為某役某為頭戸貼戸者盡行查革如有丁無<lb/>
　糧者編為下戸仍納丁銀有丁糧者編為中戸及糧<lb/>
　多丁少與丁糧俱多者編為上戸俱照丁糧併納著<lb/>
　為定例此一條鞭法之始<lb/>
　　工科右給事中曲遷喬疏曰議行條鞭之法以差<lb/>
<pb n="KR2m0014_WYG_016-61a"/>
　　銀必兼丁地定地必較肥瘠覓役必厚工食我國<lb/>
　　家因田以制賦按丁以審差即古有田則有租有<lb/>
　　身則有庸之意因法久弊滋於是不得已立為條<lb/>
　　鞭之法總括一縣之賦役量地計丁一概徴銀官<lb/>
　　為分解雇役應付雖非祖宗之舊制亦革弊之良<lb/>
　　法但有司行之有善有不善是以地方亦間有稱<lb/>
　　不便者今宜行各撫按將見行條鞭之法或有司<lb/>
　　奉行未善者則隨宜酌處如病在雇役則寛議其<lb/>
<pb n="KR2m0014_WYG_016-61b"/>
　　工食使人不苦於應募如病在里甲則嚴禁其暗<lb/>
　　用使人得安於田畝或則壤成賦勿使下地暗包<lb/>
　　上地之糧或九則徴銀勿使貧民概應富戸之役<lb/>
　　調停既當人自樂從矣<lb/>
　　孫承澤春明夢餘録曰一條鞭者其法通府州縣<lb/>
　　十嵗中夏税秋糧存留起運額若干通為一條總<lb/>
　　徴而均支之也其徴收不輪甲通一縣丁糧均派<lb/>
　　之而下帖於民備載一嵗中所應納之數於帖而<lb/>
<pb n="KR2m0014_WYG_016-62a"/>
　　嵗分六限納之官其起運完輸若給募皆官府自<lb/>
　　支撥盖輪甲則遞年十甲充一嵗之役條鞭則合<lb/>
　　一邑之丁糧充一年之役也輪甲則三年一差出<lb/>
　　驟多易困條鞭令每年出辦所出少易輸譬則十<lb/>
　　石之重有力人弗勝分十人而運之力輕易舉也<lb/>
　　諸役錢分給主之官承募人勢不得復取贏於民<lb/>
　　而民如限輸錢訖閉戸卧可無復追呼之擾此役<lb/>
　　法之善者也後江陵相當國復下制申飭海内通<lb/>
<pb n="KR2m0014_WYG_016-62b"/>
　　行者將百年而今又有不然者余讀懷柔縣志載<lb/>
　　賦役議曰天下有名為節省而其實有大不便於<lb/>
　　民者則今日之請减條鞭是已里甲之累民易知<lb/>
　　也以故改而為條鞭立法者貴其可繼故改鞭之<lb/>
　　始尚有餘地以俟有司之酌處乃一倡為節省之<lb/>
　　説各欵盡為裁减减之又减以至必不能行矣而<lb/>
　　各欵將終焉已乎必不能已則私役里甲以濟之<lb/>
　　者也昔止一里甲之累而今兩累之大家為掩耳<lb/>
<pb n="KR2m0014_WYG_016-63a"/>
　　盗鈴之計其害更甚於加賦竊謂今日之裁减太<lb/>
　　甚徒掣賢者之肘而益以恣不肖者之無忌憚困<lb/>
　　民極矣司國者將有䇿以復條鞭之舊乎<lb/>
十一年十一月議審編事宜<lb/>
　順天府府尹臧惟一言審編事一銀力二差分配丁<lb/>
　田每畆科銀二分涉於過重不若以丁門為主丁門<lb/>
　上中則先儘力差重者編審其丁門下則并地畆編<lb/>
　審輕差不得拘定每畆二分之例一差徭以丁田為<lb/>
<pb n="KR2m0014_WYG_016-63b"/>
　主而又有門銀者富家援例丁得優免故富者照門<lb/>
　審差上中六則照門銀等則編審下戸既出丁銀不<lb/>
　得復議門銀一力差代役額外需求以致正户賠累<lb/>
　必每差明編所用之數除聴本戸親當外代當者徴<lb/>
　銀解各衙門當官給領不許額外需求一流寓土著<lb/>
　莫非王民除寄莊未乆産業無多者照例每地一畆<lb/>
　徴銀三分止編銀差外其居住年乆置有地土房舍<lb/>
　者即令收籍與土民一體當差一各衙門裁革官員<lb/>
<pb n="KR2m0014_WYG_016-64a"/>
　門皂人役宜查明免編以寛民力一各州縣地有繁<lb/>
　簡故所用人役自有多寡將應减應增照數編審庶<lb/>
　冗費可省而差用亦敷一差有銀力輕重不同舊審<lb/>
　銀差有應改力差者或舊審力差有應改銀差者隨<lb/>
　宜改編亦通變便民之法部覆如議<lb/>
熹宗天啓元年均遼餉加派户丁等銀<lb/>
　從給事中甄淑請也自萬厯時接踵三大征頗有加<lb/>
　派四十六年驟增遼餉三百萬三年之中増賦五百<lb/>
<pb n="KR2m0014_WYG_016-64b"/>
　二十萬於是淑言遼餉加派易致不均盖天下戸口<lb/>
　有户口之銀人丁有人丁之銀田土有田土之銀有<lb/>
　司徴收總曰銀額按銀加派則其數不漏東西南北<lb/>
　之民甘苦不同布帛粟米力征之法徴納不同惟守<lb/>
　令自知其甘苦而通融其徴納今因人土之宜則無<lb/>
　偏枯之累其法以銀額為主而通人情酌土俗頒示<lb/>
　直省每嵗存留起解各項銀兩之數以所加餉額按<lb/>
　銀數分派總提折扣裒多益寡期不失餉額而止如<lb/>
<pb n="KR2m0014_WYG_016-65a"/>
　此則愚民易知可杜奸胥意為增減之弊且小民所<lb/>
　最苦者無田之糧無米之丁田鬻富室産去糧存而<lb/>
　猶輸丁賦宜取額丁額米兩衡而定其數米若干即<lb/>
　帶丁若干買田者收米便收丁則縣冊不失丁額貧<lb/>
　民不致賠累而有司亦免逋賦之患從之<lb/>
莊烈帝崇禎六年正月御史祁彪佳疏陳里甲之困<lb/>
　先是三年河南巡撫范景文言民所患苦莫如差役<lb/>
　錢糧有收戸解户驛遞有馬戸供應有行戸皆僉有<lb/>
<pb n="KR2m0014_WYG_016-65b"/>
　力之家充之名曰大戸究之所僉非富民中人之産<lb/>
　輙為之傾自變為條鞭法民困少甦而大戸終未嘗<lb/>
　革至是彪佳疏陳里甲之苦言自一條鞭之法行差<lb/>
　徭咸入正賦安得里甲用之也乃僻邑遐陬公然僉<lb/>
　派嵗節之餽送過客之供應新官之鋪設軍民之起<lb/>
　解事無難易概令支當至於解銀一差尤稱重用發<lb/>
　領之際吏縁為奸兑收之時賠折無算更有發空批<lb/>
　令墊納在先要補於後者河南按臣李日宣行官收<lb/>
<pb n="KR2m0014_WYG_016-66a"/>
　官解中州便之何不可行之於天下也帝嘉納之<lb/>
裁驛夫<lb/>
　天啓時御史李應昇疏陳十害其三條切言馬夫河<lb/>
　役糧甲修辦白役擾民之弊至是給事中劉懋復奏<lb/>
　裁驛夫征調往來仍責編戸驛夫無所得食至相率<lb/>
　從流賊為亂云<lb/>
　<lb/>
　<lb/>
<pb n="KR2m0014_WYG_016-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷十六<lb/>
</p>
<p>
</p>
  </div>
</body>
</text>
</TEI>
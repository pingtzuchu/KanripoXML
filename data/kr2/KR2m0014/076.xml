<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_076-1a"/>
欽定四庫全書<lb/>
欽定續文獻通考卷七十六<lb/>
　郊社考<lb/>
　　告祭<hi>立君廵狩</hi>　　<hi>建都/征伐</hi>　　<hi>封國廟附告宗</hi>
宋寜宗嘉定十四年六月以立皇子告於天地宗廟社<lb/>
稷<lb/>
十七年閏八月<hi>時理宗初位</hi>以即位告於天地宗廟社稷宫<lb/>
觀諸陵<lb/>
<pb n="KR2m0014_WYG_076-1b"/>
理宗端平元年四月以滅金告太廟<lb/>
　時獲其主完顔守緒遺骨以告太廟其玉寳法物並<lb/>
　俘囚張天綱完顔輝罕䓁命有司審實以聞<lb/>
開慶元年以邊事孔棘命羣臣奏告天地宗廟宫觀岳<lb/>
瀆諸陵<lb/>
　至明年以邊事肅清命原祈禱官各詣致謝<lb/>
景定元年六月以册立皇太子奏告天地宗廟社稷宫<lb/>
觀<lb/>
<pb n="KR2m0014_WYG_076-2a"/>
　　禮志曰髙宗建炎以後事有闗於國體者皆告紹<lb/>
　　興九年金人遣使議和割地十一年詔撰講和誓<lb/>
　　文二十四年進徽宗御集二十六年進太后回鑾<lb/>
　　事實二十七年進玉牒仙源類譜明年進神宗寳<lb/>
　　訓祖宗仙源積慶圖徽宗實録祐陵迎奉録三十<lb/>
　　一年金人叛盟興師開禧二年吳曦伏誅<hi>二事已載馬端</hi>
　　<hi>臨前考</hi>嘉定七年進髙宗中興經武要畧十三年進<lb/>
　　宗藩慶系録刋正憲聖慈烈皇后聖徳事跡進光<lb/>
<pb n="KR2m0014_WYG_076-2b"/>
　　宗玉牒十四年進孝宗寳訓十五年得玉璽明年<lb/>
　　上玉璽端平元年獲完顔守緒函骨<hi>事見前</hi>淳祐五<lb/>
　　年進光宗寜宗兩朝寳訓經武要畧玉牒日厯㑹<lb/>
　　要寳祐元年皇女延昌公主進封瑞國公主又封<lb/>
　　昇國五年進中興四朝史景定二年進孝宗光宗<lb/>
　　實録皇女周國公主下降咸淳四年安奉寜宗理<lb/>
　　宗實録御集㑹要經武要畧皆告天地宗廟社稷<lb/>
　　櫕陵其餘即位改元受禪册寳皇子生冠及廵幸<lb/>
<pb n="KR2m0014_WYG_076-3a"/>
　　納降獻俘之屬並仍舊制<lb/>
　　<hi>臣</hi>䓁謹按南宋告祭之禮備見禮志今採其立君<lb/>
　　征伐之大者著於篇而以志文類載於末厯朝掌<lb/>
　　故藉以考見遼金元明倣此<lb/>
遼太祖元年正月命有司設壇於舒伊旺尼珠琿温燔<lb/>
柴告天即皇帝位<lb/>
天顯元年正月以降渤海大諲譔祭告天地<lb/>
太宗天顯四年<hi>仍太祖元不改</hi>十一月以出師雲中告天地<lb/>
<pb n="KR2m0014_WYG_076-3b"/>
　又命大内特哩衮告出師於太祖行宫<lb/>
六年八月皇子舒嚕生告太祖廟<lb/>
十一年閏十一月以破唐師立石敬塘為帝祀天地以<lb/>
告成功<lb/>
　十二年正月告功太祖行宫<lb/>
穆宗應厯九年十二月以王子廸里䓁謀反事敗告祀<lb/>
天地祖宗<lb/>
景宗乾亨二年十月以将南伐命巫者祠天地及兵神<lb/>
<pb n="KR2m0014_WYG_076-4a"/>
祭旗鼔<lb/>
聖宗統和四年三月以親征宋告陵廟山川<lb/>
　至四月裕恱休格以㨗報帝以酒脯祭天地丙辰復<lb/>
　涿州告天地六月皇太妃諸王公主迎帝嶺表設御<lb/>
　幄道旁置景宗御容率從臣進酒陳俘獲於前遂大<lb/>
　宴七月以復朔州之捷告天地<lb/>
六年八月以将伐宋遣使祭木葉山九月祭旗鼓<lb/>
十六年五月祠木葉山告来嵗南伐<lb/>
<pb n="KR2m0014_WYG_076-4b"/>
二十年九月謁顯陵告南伐捷<lb/>
親征告祭儀<lb/>
　将出師必先告廟乃立三神主祭之曰先帝曰道路<lb/>
　曰軍旅刑青牛白馬以祭天地其祭常依獨樹無獨<lb/>
　樹即所舎而行之或皇帝服介胄祭諸先帝宫廟乃<lb/>
　閱兵将行刑牝牡麃各一為□祭将臨敵結馬尾祈<lb/>
　拜天地而後入下城克敵祭天地牲以白黒羊班師<lb/>
　以所獲牡牛馬各一祭天地出師以死囚還師以一<lb/>
<pb n="KR2m0014_WYG_076-5a"/>
　諜者植柱縛其上於所向之方亂射之矢集如蝟謂<lb/>
　之射鬼箭<lb/>
　凡舉兵帝率畨漢文武臣僚以青牛白馬祭告天地<lb/>
　日神惟不拜月分命近臣告太祖以下諸陵及木葉<lb/>
　山神乃詔諸道徴兵<lb/>
　　<hi>臣</hi>䓁謹按此将行師而祭告之禮與親征儀小有<lb/>
　　同異並著之<lb/>
柴册儀<lb/>
<pb n="KR2m0014_WYG_076-5b"/>
　将行柴册禮擇吉日前期置柴册殿及壇壇之制厚<lb/>
　積薪以木為三級壇置其上席百尺氊龍文方茵又<lb/>
　置再生母后捜索之室皇帝入再生室行再生儀畢<lb/>
　八部之叟前導後扈左右扶翼皇帝於册殿之東北<lb/>
　隅拜日畢乘馬選外戚之老者御皇帝疾馳仆御者<lb/>
　從者以氊覆之皇帝詣髙阜地大臣諸部帥列儀仗<lb/>
　遥望以拜皇帝遣使勑曰先帝升遐有伯叔父兄在<lb/>
　當選賢者冲人不徳何以為謀羣臣對曰臣䓁以先<lb/>
<pb n="KR2m0014_WYG_076-6a"/>
　帝厚恩陛下明徳咸願盡心敢有他圖皇帝令曰必<lb/>
　從爾䓁所願我将信明賞罰爾有功陟而任之爾有<lb/>
　罪黜而棄之若聴朕命則當謨之僉曰惟帝命是從<lb/>
　皇帝於其地封土石誌之遂行拜先帝御容宴享羣<lb/>
　臣翼日皇帝出册殿䕶衞太保扶翼升壇奉七廟神<lb/>
　主置龍文方茵北南府宰相率羣臣圜立各舉氊邊<lb/>
　贊祝訖樞密使奉玊寳玉册入有司讀册訖樞密使<lb/>
　稱尊號以進羣臣三稱萬嵗皆拜宰相北南院大王<lb/>
<pb n="KR2m0014_WYG_076-6b"/>
　諸部帥進赭白羊各一羣皇帝更衣拜諸帝御容燔<lb/>
　柴祭天遂宴羣臣賜賚各有差<lb/>
　　遼史國語觧曰積薪為壇受羣臣王册禮畢燔柴<lb/>
　　祀天蘇尔威汗制也<lb/>
告廟儀<lb/>
　至日昧爽臣僚朝服詣太祖廟次引臣僚合班先見<lb/>
　御容再拜畢引班首左上至褥位再拜贊上香揖欄<lb/>
　内上香畢復褥位再拜各祗候立定左右舉告廟祝<lb/>
<pb n="KR2m0014_WYG_076-7a"/>
　版於御容前跪捧中書舎人跪讀訖俛伏興退引班<lb/>
　首左下復位又再拜分引上殿次第進酒三分班引<lb/>
　出<lb/>
金太祖初伐遼告於天地<lb/>
　時将伐遼奉宣靖皇后率諸将出門舉觴東向以遼<lb/>
　人荒肆不歸阿蘇並已用兵之意禱於皇天后土及<lb/>
　進軍寜江州次寥晦城諸路兵皆㑹致遼之罪申告<lb/>
　於天地曰世事遼國恪修職貢定烏春烏木罕之亂<lb/>
<pb n="KR2m0014_WYG_076-7b"/>
　破蕭哈里之衆有功不省而侵侮是加罪人阿蘇屢<lb/>
　請不遣今将問罪於遼天地其鑒宥之<lb/>
太宗天㑹元年九月即皇帝位告祀天地<lb/>
三年八月鄂囉以遼主至京師告於太祖廟<lb/>
六年八月以宋二主素服見祖廟<lb/>
　遂入見於乾元殿封昏徳公重昏候是日告太祖廟<lb/>
海陵正隆六年十月<hi>時世宗初勸進</hi>以即位親告太祖廟<lb/>
世宗大定二十七年三月御大安殿授皇太孫册越七<lb/>
<pb n="KR2m0014_WYG_076-8a"/>
日皇太孫謁謝太廟及山陵<lb/>
章宗明昌六年五月以出師遣禮部尚書張暐告於廟<lb/>
社<lb/>
㤗和二年九月以皇子生親詣南北郊及陵廟髙禖遣<lb/>
使報謝太清宫北嶽長白山<lb/>
六年五月以宋畔盟出師告於天地太廟社稷越日親<lb/>
告衍慶宫<lb/>
　至八年六月以與宋平謁謝衍慶宫<lb/>
<pb n="KR2m0014_WYG_076-8b"/>
宣宗貞祐二年五月以遷都南京詣原廟奉辭<lb/>
　　<hi>臣</hi>䓁謹按禮志載奏告之儀皇帝即位加元服受<lb/>
　　尊號納后册命廵狩征伐封祀請謚營修廟寝禘<lb/>
　　祫升祔奉安奉遷凡國有大事皆告或一室或遍<lb/>
　　告及原廟郊祀則告配帝之室並一獻禮用祝幣<lb/>
　　其載於史可考見者熙宗皇統元年海陵正隆元<lb/>
　　年世宗大定七年皆以受尊號遣官告郊社宗廟<lb/>
　　正隆則於常武殿拜天臺設位行事又大定十四年<lb/>
<pb n="KR2m0014_WYG_076-9a"/>
　　更御名十八年受命寳成衞紹王大安二年徐邳<lb/>
　　河清宣宗貞祐元年復舊名四年修太廟興定三<lb/>
　　年平凉慶雲見皆告例得牽連書之以資叅考云<lb/>
告天地儀<lb/>
　常武殿拜天臺設昊天上帝當中南向皇地祇位次<lb/>
　西少却並用坐褥位牌及香酒脯臡䓁祝版三學士<lb/>
　院撰告祝文書寫訖進請御署訖以付禮部移文宣<lb/>
　徽院並差控鶴官用案舁覆以黄羅帕隨所差告官<lb/>
<pb n="KR2m0014_WYG_076-9b"/>
　詣祀所前一日告官䓁就局所致齋一日告日質明<lb/>
　宣徽院太常寺鋪設供具如儀閤門舍人一員太常<lb/>
　博士一員引告官各服其服以次就位禮直官舍人<lb/>
　稍前贊有司謹具請行事贊者曰拜在位者皆再拜<lb/>
　禮直官先引執事官各就位舍人博士次引告官詣<lb/>
　盥洗爵洗位北向立搢笏盥手帨手洗爵拭爵詣酒<lb/>
　尊所搢笏執爵司尊者舉幂酌酒告官以爵授奉爵<lb/>
　酒官執笏詣昊天上帝皇地祗神位前再拜每位三<lb/>
<pb n="KR2m0014_WYG_076-10a"/>
　上香跪奠酒訖以爵授奉爵官執笏俯伏興舉祝官<lb/>
　跪舉讀訖俯伏興告官再拜告畢引告官以下降復<lb/>
　位再拜訖詣望燎位燔祝版再拜半燎告官以下皆<lb/>
　退<lb/>
告廟儀<lb/>
　前期二日太廟令掃除廟内外設告官已下次所前<lb/>
　一日行事官赴祀所清齋告日丑前三刻禮直官引<lb/>
　太廟令帥其屬入殿開室户掃除鋪筵設几於北牖<lb/>
<pb n="KR2m0014_WYG_076-10b"/>
　下如時享儀禮直官帥祀祭官陳篚幣於室戸之左<lb/>
　陳祝版於室户之右案上及設香案祭器皆藉以席<lb/>
　每位各左一籩實以鹿脯右一豆實以鹿臡犧尊一<lb/>
　置於坫加勺幂在殿上室户之左北向實以酒毎位<lb/>
　一瓶設燭於神位前又設盥爵洗位横街之南稍東<lb/>
　設告官褥位於殿下東堦之南西向餘官在其後稍<lb/>
　南又設望燎位西神門外之北日未明禮直官引太<lb/>
　祝令太祝宫闈令入當堦間北靣西上立定奉禮贊<lb/>
<pb n="KR2m0014_WYG_076-11a"/>
　再拜訖升自西階太祝宫闈令各入室出神主設於<lb/>
　位如常儀次引告官入就位禮直官稍前贊有司謹<lb/>
　具請行事又贊再拜在位者拜訖禮直官引告官就<lb/>
　盥洗位盥手訖詣神位前搢笏跪三上香執事者以<lb/>
　幣授奉禮郎西向授告官告官受幣奠訖執笏俯伏<lb/>
　興退就户外位再拜詣次位行禮如上儀訖降復位<lb/>
　少頃引告官再詣爵洗位讀祝舉祝官從後至位北<lb/>
　向立搢笏洗爵拭爵訖授執事者執笏詣酒尊所西<lb/>
<pb n="KR2m0014_WYG_076-11b"/>
　向立執爵執尊者舉幂酌酒告官以授執事者詣神<lb/>
　位前北向搢笏跪執爵三祭酒執笏俯伏興退就户<lb/>
　外位北向立俟祝文讀訖再拜詣次位行禮如上儀<lb/>
　訖與讀祝官皆復位禮直官贊曰再拜在位者皆再<lb/>
　拜次引告官已下詣望燎位執事者取幣帛祝版置<lb/>
　於燎禮直官曰可燎半柴禮直官贊禮畢告官以下退<lb/>
　署令闔廟門瘞祝於坎<lb/>
皇帝躬謝儀<lb/>
<pb n="KR2m0014_WYG_076-12a"/>
　前三日太廟令帥其屬灑掃廟庭之内外及陳設尚<lb/>
　舎於廟南門之西設饌十一室殿中監帥尚舍視大<lb/>
　次殿又設皇帝版位於神位前北向又設飲福位於<lb/>
　版位西南少却又設隨拜褥位於神座前大樂令設<lb/>
　登歌於殿上宫縣於殿下又設皇太子位於阼階東<lb/>
　南又設親王位於其南稍東宗室王使相位於其後<lb/>
　又設太尉司徒以下行事官位於殿西階之西東向<lb/>
　毎䓁異位又設文武羣官位於横街之南東西向又<lb/>
<pb n="KR2m0014_WYG_076-12b"/>
　設御洗位於阼階之東又設太尉洗位於西階下横<lb/>
　街之南又設齋郎位於東班羣官之後又設盥洗䓁<lb/>
　官并奉禮贊者大司樂協律郎大樂令䓁位各如祫<lb/>
　享之儀又設尊彛祭器䓁於殿之上下如時享之儀<lb/>
　前一日禮官御史帥其屬省牲視濯滌如常儀其日<lb/>
　質明禮官御史帥太廟官太祝官宫闈令出神主如<lb/>
　時享儀有司列黄麾仗二千人於應天門外尚輦進<lb/>
　金輅於應天門内午後三刻宣徽院奏請皇帝赴齋<lb/>
<pb n="KR2m0014_WYG_076-13a"/>
　宿殿文武羣官並齋宿於所司次日質明俟諸衞各<lb/>
　勒所部屯門列仗導駕官分左右侍立於殿階下並<lb/>
　朝服通事舎人引侍中詣齋殿俯伏跪稱臣某言請<lb/>
　中嚴俯伏興凡侍中奏請凖此皇帝服通天冠絳紗<lb/>
　袍少頃侍中奏外辦皇帝出齋殿即御座羣官起居<lb/>
　訖侍中奏請升輦皇帝升輦以出侍衞警蹕如常儀<lb/>
　導駕官前導至應天門侍中奏請降輦升輅皇帝升<lb/>
　輅門下侍郎俯伏跪奏請車駕進發俯伏興凡門下<lb/>
<pb n="KR2m0014_WYG_076-13b"/>
　侍郎奏請凖此車駕動警蹕如常儀至應天門外門<lb/>
　下侍郎奏請車駕少駐勅侍臣上馬侍中前承㫖退<lb/>
　稱曰制可門下侍郎退𫝊制稱侍臣上馬通事舍人<lb/>
　承𫝊勅侍臣上馬導駕官分左右前導門下侍郎奏<lb/>
　請車駕進發車駕動稱警蹕不鳴鼓吹典贊儀引皇<lb/>
　太子常服乘馬至廟中幕次更服逺逰冠朱明衣執<lb/>
　圭通事舍人文武羣官並朝服於廟門外班迎車駕<lb/>
　至廟門侍中於輅前奏請降輅導駕官步入廟門稍<lb/>
<pb n="KR2m0014_WYG_076-14a"/>
　東侍中奏請升輦皇帝升輦繖扇侍衞如常儀至大<lb/>
　次侍中奏請降輦入就大次皇帝入大次通事舍人<lb/>
　分引文武羣官由南神東西偏門入廟庭東西相向<lb/>
　立禮直官引太尉以下行事官詣横街北向再拜訖<lb/>
　禮直官引太尉詣盥洗位搢笏盥手帨手執笏詣爵<lb/>
　洗位北向立搢笏洗瓚拭瓚以瓚授執事者執笏由<lb/>
　西階升殿詣始祖尊彝所西向立執事者以瓚承太<lb/>
　尉太尉搢笏執瓚酌鬯詣神位前以鬯祼地訖以虚<lb/>
<pb n="KR2m0014_WYG_076-14b"/>
　瓚授執事者執笏俯伏興出户外北向再拜訖次詣<lb/>
　隨室並如上儀禮畢降自西階復位禮直官引司徒<lb/>
　出詣饌所引薦爼齋郎奉爼並薦籩豆簠簋官奉籩<lb/>
　豆簠簋及大官令以序入自正門宫縣樂作至太階<lb/>
　樂止諸太祝迎於階上各設於神座前先薦牛次薦<lb/>
　羊次薦豕訖禮直官引司徒以下降階復位典贊儀<lb/>
　引皇太子通事舍人引親王由南神東偏門入詣褥<lb/>
　位禮直官引中書侍郎舉册官䓁升自西階詣始祖<lb/>
<pb n="KR2m0014_WYG_076-15a"/>
　室前東西立通事舍人引侍中詣大次前奏請中嚴<lb/>
　皇帝服衮冕少頃侍中奏外辦侍中詣廟庭本位立<lb/>
　皇帝将出大次禮儀使與太常卿贊導凡禮儀使與<lb/>
　太常卿贊導並博士前引俯伏跪稱臣某贊導皇帝<lb/>
　行禮俯伏興前導至東神門撤<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>扇近侍者從入殿<lb/>
　中監跪進鎮圭禮儀使奏請執圭皇帝執圭宫縣樂<lb/>
　作奏請詣罍洗位至位樂止内侍跪取匜興沃水又<lb/>
　内侍跪取槃承水時寒預備温水禮儀使奏請搢鎮<lb/>
<pb n="KR2m0014_WYG_076-15b"/>
　圭皇帝搢鎮圭盥手内侍跪取巾於篚興進皇帝洗<lb/>
　手訖奉爵官以爵跪進皇帝受爵内匜沃水又内侍<lb/>
　跪捧盤承水皇帝洗爵訖内侍跪奉巾以進皇帝拭<lb/>
　爵訖内侍捧槃匜又奠巾於篚奉爵官受爵禮儀使<lb/>
　奏請執鎮圭前導皇帝升殿左右侍從量人數升宫<lb/>
　縣樂作皇帝至阼階下樂止皇帝升自阼階登歌樂<lb/>
　作禮儀使前導皇帝至版位樂止奏請再拜奉禮郎<lb/>
　贊皇太子以下在位羣官皆再拜贊者承𫝊皆再拜<lb/>
<pb n="KR2m0014_WYG_076-16a"/>
　禮儀使前導皇帝詣始祖尊彝前樂作至尊所樂止<lb/>
　奉爵官以爵涖尊執尊者舉幂侍中跪酌犧尊之泛<lb/>
　齊訖禮儀使導皇帝至版位再拜訖禮儀使奏請詣<lb/>
　始祖神位前褥位登歌樂作禮儀使奏請搢圭跪奉<lb/>
　爵官以爵授奉爵酒官以進禮儀使奏請執爵皇帝<lb/>
　執爵三奠酒訖以虚爵授奉爵酒官禮儀使奏請執<lb/>
　圭興樂止奉爵酒以爵授奉爵官禮儀使奏請詣隨<lb/>
　室並如上儀禮直官先引司徒升自西階立於飲福<lb/>
<pb n="KR2m0014_WYG_076-16b"/>
　位之側酌獻将畢奉胙酌福酒太祝從司徒立於其<lb/>
　側酌獻畢侍中立於其側禮儀使奏請皇帝至版位<lb/>
　北向立登歌樂作至位樂止中書侍郎跪讀册訖舉册<lb/>
　官奠訖禮儀使奏請皇帝再拜拜訖禮儀使奏請詣<lb/>
　飲福位登歌樂作至位太祝酌福酒於爵時寒預備<lb/>
　温酒以奉侍中侍中受爵奉以立禮儀使奏請搢圭<lb/>
　跪侍中以爵北向跪以進禮儀使奏請執爵三祭酒<lb/>
　禮儀使奏請飲福飲福訖以虚爵授侍中禮儀使奏<lb/>
<pb n="KR2m0014_WYG_076-17a"/>
　請受脤司徒跪以黍稷飰籩進皇帝受以授左右司<lb/>
　徒又跪以胙肉進皇帝受以授左右禮儀使奏請執<lb/>
　圭興再拜訖樂止禮儀使前導皇帝還版位登歌樂<lb/>
　作至位樂止太祝各進撤籩豆登歌樂作卒徹樂止<lb/>
　奉禮曰賜胙贊皇太子已下在位羣官皆再拜贊者<lb/>
　承𫝊皆再拜宫縣作一成止禮儀使奏請皇帝再拜<lb/>
　奉禮郎贊皇太子已下在位官皆再拜拜訖禮儀使<lb/>
　奏禮畢導皇帝降阼階登歌樂作至階下樂止宫縣<lb/>
<pb n="KR2m0014_WYG_076-17b"/>
　作前導皇帝出東神門樂止繖扇侍衞如常儀禮儀<lb/>
　使奏請釋圭殿中監跪受鎮圭至大次轉仗衞於還<lb/>
　途如来儀禮官御史帥其屬納神主藏册如儀少頃<lb/>
　通事舍人引侍中奏請中嚴皇帝服通天冠絳紗袍<lb/>
　少頃侍中奏外辦俟尚輦進輦侍中奏請降座升輦<lb/>
　皇帝升輦<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>扇侍衞如常儀至南神門稍東侍中奏<lb/>
　請降輦步出廟門至輅侍中奏請升輅皇帝升輅門<lb/>
　下侍郎奏請車駕少駐勅侍臣上馬侍臣前承㫖退<lb/>
<pb n="KR2m0014_WYG_076-18a"/>
　稱曰制可門下侍郎退𫝊制稱侍臣上馬通事舍人<lb/>
　承𫝊勑侍臣上馬車駕還内皷吹振作至應天門外<lb/>
　百官班迎起居宫縣奏采茨之曲入應天門内侍中<lb/>
　奏請降輅乘輦皇帝降輅乘輦以入繖扇侍衞警蹕<lb/>
　如常儀皇帝入宫至致齋殿侍中奏觧嚴通事舍人<lb/>
　承㫖勅羣臣各還次将士各還本所<lb/>
元憲宗二年七月命皇弟呼必賚<hi>即世祖</hi>征大理諸王禡<lb/>
牙西行<lb/>
<pb n="KR2m0014_WYG_076-18b"/>
七年六月謁太祖行宫祭旗鼓<lb/>
八年十一月命皇弟呼必賚統諸路䝉古漢軍伐宋禡<lb/>
牙於開平東北<lb/>
世祖至元十三年五月以平宋遣官告祭天地祖宗於<lb/>
上都之近郊<lb/>
　中書下太常議定儀物以聞命以國禮行事並遣使<lb/>
　代祀嶽瀆<lb/>
成宗大徳九年六月以立皇太子遣中書右丞相哈喇<lb/>
<pb n="KR2m0014_WYG_076-19a"/>
哈斯告昊天上帝御史臺大夫特古勒徳尔告太廟<lb/>
十一年七月<hi>時武宗已即位</hi>命御史臺大夫特古勒徳尔知樞<lb/>
宻院事塔尔呼岱中書平章政事綽和尓以即位告謝<lb/>
南郊又命特古勒徳尓塔尔呼岱綽和尔告社稷<lb/>
　南郊主用柏素質元書為即位告謝之始<lb/>
　　<hi>臣</hi>䓁謹按世祖至元十二年十二月以受尊號遣<lb/>
　　使預告天地下太常檢討唐宋金舊儀於國陽麗<lb/>
　　正門東南七里建祭臺設昊天上帝皇地祗位二<lb/>
<pb n="KR2m0014_WYG_076-19b"/>
　　行一獻禮其後三十一年四月成宗初即位遣司<lb/>
　　徒諤都岱平章政事博果宻左丞張九思帥百官<lb/>
　　為大行皇帝請謚於南郊為告天請謚之始志云<lb/>
　　為壇於都城南七里葢即十二年建壇故處也嗣<lb/>
　　後國有大典禮皆即南郊告謝不備書<lb/>
祭告天地三獻儀<hi>大徳十一年定</hi>
　告前三日三獻官諸執事官具公服赴中書省受誓<lb/>
　戒前一日未正二刻省甡器告日質明三獻官以下<lb/>
<pb n="KR2m0014_WYG_076-20a"/>
　諸執事官各具法服禮直官引監祭禮以下諸執事<lb/>
　官先入就位立定監祭禮㸃視陳設畢復位立定大<lb/>
　官令率齋郎出禮直官引三獻司徒太常禮儀院使<lb/>
　光禄卿各就位立定禮直官賛曰有司謹具請行事<lb/>
　降神樂作六成止太常禮儀院使燔牲首復位立定<lb/>
　奉禮贊三獻以下皆再拜就位禮直官引初獻詣盥<lb/>
　洗位盥手訖升壇詣昊天上帝位前北向立搢笏跪<lb/>
　三上香奠玉帛出笏俯伏興再拜訖降復位禮直官<lb/>
<pb n="KR2m0014_WYG_076-20b"/>
　引初獻詣盥洗位盥手訖詣爵洗位洗爵拭爵訖詣<lb/>
　酒尊所酌酒訖請詣昊天上帝神位前北向搢笏跪<lb/>
　三上香執爵三祭酒於茅苴出笏俯伏興俟讀祝訖<lb/>
　再拜平身請詣皇地祗酒尊所酌獻並如上儀俱畢<lb/>
　復位禮直官引亞獻並如初獻之儀惟不讀祝降復<lb/>
　位禮直官引終獻並如亞獻之儀降復位奉禮贊賜<lb/>
　胙衆官再拜在位者皆再拜禮直官引三獻司徒太<lb/>
　常卿光禄卿監祭監禮䓁官請詣望燎位南向立定<lb/>
<pb n="KR2m0014_WYG_076-21a"/>
　俟燎玉幣祝版禮直官贊可燎禮畢<lb/>
祭告天地一獻儀<hi>至元十二年定</hi>
　告前二日郊祀令掃除壇壝内外翰林國史院學士<lb/>
　撰寫祝文前一日告官䓁各公服捧祝版進請御署<lb/>
　訖同御香上尊酒如常儀迎至祠所齋宿告日質明<lb/>
　前三刻禮直官引郊祀令率其屬詣壇鋪筵陳設如<lb/>
　儀禮直官二員引告官䓁各具紫服以次就位東向<lb/>
　立定禮直官稍前曰有司謹具請行事贊者曰再拜<lb/>
<pb n="KR2m0014_WYG_076-21b"/>
　皆再拜禮直官先引執事官各就位次詣告官前曰<lb/>
　請詣盥洗爵洗位至位北向立搢笏以下皆贊盥手<lb/>
　帨手洗爵拭爵出笏詣酒尊所搢笏執爵司尊者舉<lb/>
　幂良醖令酌酒告官以爵授執事者出笏詣昊天上<lb/>
　帝皇地祗神位前北向立稍前搢笏跪三上香三祭<lb/>
　酒以爵授捧爵官出笏俯伏興舉祝官跪舉祝讀祝<lb/>
　官跪讀祝讀訖舉祝官奠祝版於案俯伏興告官再<lb/>
　拜引告官以下降復位禮直官贊曰再拜皆再拜詣<lb/>
<pb n="KR2m0014_WYG_076-22a"/>
　望燎位燔祝版半燎告官以下皆退瘞之於祭所<lb/>
攝行告謝宗廟儀<lb/>
　告前三日三獻官以下諸執事官各具公服赴中書<lb/>
　省受誓戒告前一日未正二刻省牲器至期質明三<lb/>
　獻官以下諸執事者各服法服禮直官引太常卿監<lb/>
　祭御史監禮博士五令諸執事官先入就位禮直官<lb/>
　引監祭監禮㸃視陳設畢復位禮直官引太常卿監<lb/>
　祭監禮太廟令太祝宫闈令奉遷各室神主訖降自<lb/>
<pb n="KR2m0014_WYG_076-22b"/>
　横街北向立定奉禮郎贊再拜在位官皆再拜訖奉<lb/>
　禮郎贊各就位訖大官令齋郎出禮直官引三獻司<lb/>
　徒光禄卿捧瓚爵盥爵洗官入就位立定禮直官贊<lb/>
　有司謹具請行事降神樂作九成止奉禮郎贊再拜<lb/>
　三獻以下再拜訖奉禮郎贊諸執事者各就位立定<lb/>
　禮直官引初獻詣盥洗位盥手詣爵洗位洗瓚詣第<lb/>
　一室酒尊所酌鬱鬯詣神座前北向跪搢笏三上香<lb/>
　奠幣執瓚以鬯灌於沙池執笏俯伏興岀室户外再<lb/>
<pb n="KR2m0014_WYG_076-23a"/>
　拜訖次詣各室並如上儀俱畢降復位司徒率齋郎<lb/>
　進饌如常儀奠畢降復位禮直官引初獻詣盥洗位<lb/>
　盥手詣爵洗位洗爵詣第一室酒尊所酌酒詣神座<lb/>
　前北向搢笏跪三上香執爵三祭酒於茅苴以爵授<lb/>
　執事者執笏俯伏興出室户外北向立俟讀祝官讀<lb/>
　祝文訖再拜詣毎室並如上儀俱畢降復位禮直官<lb/>
　引亞獻官盥手洗爵酌獻並如初獻儀惟不讀祝俱<lb/>
　畢降復位禮直官引終獻並如亞獻儀俱畢復位太<lb/>
<pb n="KR2m0014_WYG_076-23b"/>
　祝撒籩豆奉禮郎贊賜胙衆官再拜在位官皆再拜<lb/>
　訖禮直官引三獻官司徒太常卿監祭監禮視焚祝<lb/>
　版幣帛禮直官贊可瘞禮畢太常卿監祭監禮升納<lb/>
　神主訖降自横街奉禮郎贊再拜在位官皆再拜訖<lb/>
　退<lb/>
攝行告廟儀<hi>如受尊號上太皇太后皇太后册寳册立皇后皇太子凡國家大典禮皆告宗廟</hi>
　前期二日太廟令掃除内外翰林國史院學士譔寫<lb/>
　祝文前一日告官等致齋一日其日告官等各服紫<lb/>
<pb n="KR2m0014_WYG_076-24a"/>
　服奉祝版進請御署訖差控鶴用紅羅銷金案擡舁<lb/>
　覆以黄羅帕并奉御香御酒如常儀迎至祝所齋宿<lb/>
　告日質明前三刻禮直官引太廟令率其屬入廟殿<lb/>
　開室陳設如儀禮直官引告官䓁各服紫服以次入<lb/>
　就位東向立定禮直官稍前贊曰有司謹具請行事<lb/>
　贊者曰再拜在位者皆再拜禮直官先引執事者各<lb/>
　就位次引告官詣盥洗爵洗位北向立搢笏盥手帨<lb/>
　手洗爵拭爵訖執笏請詣酒尊所搢笏執爵司尊者<lb/>
<pb n="KR2m0014_WYG_076-24b"/>
　舉幂良醖令酌酒以爵授奉爵官執笏詣太祖室再<lb/>
　拜執事者奉香告官搢笏跪三上香執爵三祭酒以<lb/>
　虛爵授奉爵官執笏俯伏興舉祝官搢笏跪對舉祝<lb/>
　讀祝官跪讀祝文訖奠祝於案執笏俯伏興禮直官<lb/>
　贊告官再拜畢毎室並如上儀告畢引告官以下降<lb/>
　復位再拜訖詣望瘞燔祝再拜半燎告官以下皆退<lb/>
告祭社稷儀<lb/>
　告前三日三獻官以下諸執事官各具公服赴中書<lb/>
<pb n="KR2m0014_WYG_076-25a"/>
　省受誓戒告前一日省牲器告日質明三獻官以下<lb/>
　諸執事各服其服禮直官引監祭監禮以下諸執事<lb/>
　官入自北牖下南向立定奉禮郎贊曰再拜在位官<lb/>
　皆再拜訖奉禮郎贊曰各就位立定監祭監禮視陳<lb/>
　設畢復位立定禮直官引三獻司徒太常卿光禄卿<lb/>
　入就位立定禮直官贊有司謹具請行事降神樂作<lb/>
　八成止太常卿瘞血復位立定奉禮郎贊再拜皆再<lb/>
　拜訖禮直官引初獻官詣盥洗位盥手訖詣社壇正<lb/>
<pb n="KR2m0014_WYG_076-25b"/>
　位神座前南向搢笏跪三上香奠玉幣執笏俯伏興<lb/>
　再拜訖詣配位神座前西向搢笏跪三上香奠幣執<lb/>
　笏俯伏興再拜訖詣稷壇盥洗位盥手訖升壇並如<lb/>
　上儀俱畢降復位司徒率齋即進饌奠訖降復位禮<lb/>
　直官引初獻官詣盥洗位盥手訖詣爵洗位洗爵訖<lb/>
　詣酒尊所酌酒訖詣社壇神位座前南向立搢笏跪<lb/>
　三上香執爵三祭酒於茅苴爵授執事者執笏俯伏<lb/>
　興俟讀祝官讀祝文訖再拜興詣酒尊所酌酒訖詣<lb/>
<pb n="KR2m0014_WYG_076-26a"/>
　配位神座前西向搢笏跪三上香執爵三祭酒於茅<lb/>
　苴爵授執事者執笏俯伏興俟讀祝文訖再拜興詣<lb/>
　稷壇盥洗位盥手洗爵酌獻並如上儀俱畢降復位<lb/>
　禮直官引亞獻終獻並如初獻之儀惟不讀祝俱畢<lb/>
　降復位太祝徹籩豆訖奉禮郎贊賜胙衆官再拜訖<lb/>
　禮直官引三獻司徒太常卿詣瘞坎位南向立定禮<lb/>
　直官贊可瘞禮畢出禮直官引監祭監禮太祝齋郎<lb/>
　至北牖下南向立定奉禮贊再拜皆再拜訖出<lb/>
<pb n="KR2m0014_WYG_076-26b"/>
明太祖吳元年十月命将出師祭告神祗<lb/>
　時命将分討中原廣西福建親祭神祗於北門之七<lb/>
　里山十一月命廖永忠副湯和取慶元温台諸郡親<lb/>
　祭海上諸神<lb/>
十二月帝御新宫以羣臣推戴之意告於上帝<lb/>
　祝曰自宋運告終帝命真人於沙漠入中國為天下<lb/>
　主百有餘年今運亦終豪傑分爭惟臣某帝賜英賢<lb/>
　為輔遂勘定諸雄息民於田野諸臣皆曰生民無主<lb/>
<pb n="KR2m0014_WYG_076-27a"/>
　必欲推尊帝號臣不獲辭不敢不告是用明年正月<lb/>
　四日於鍾山之陽設壇備儀昭告帝祗惟簡在帝心<lb/>
　如臣可為生民主告祭之日帝祗来臨天朗氣清如<lb/>
　臣不可當有烈風異景使臣知之至日天宇廓清星<lb/>
　緯明朗禮成遂即位於郊壇南<lb/>
洪武元年六月帝幸汴梁躬祀諸神仍遣官致祭境内<lb/>
山川<lb/>
三年四月以封建諸王告太廟<lb/>
<pb n="KR2m0014_WYG_076-27b"/>
　秦王樉䓁謁謝太廟如時享之儀九年正月以諸王<lb/>
　将之藩分日祭告太廟社稷嶽鎮海瀆及天下名山<lb/>
　大川復告祀天地於圜丘初諸王来朝還藩祭真武<lb/>
　等神於端門用羊豕九制帛等物祭䕶衞旗纛於承<lb/>
　天門亦如之二十六年定制豕一羊一不用帛尋罷<lb/>
　端門祭惟用葷素二壇祭於承天門外<lb/>
　　<hi>臣</hi>䓁謹按永樂以後諸王分封告廟之禮悉秉祖<lb/>
　　制不具載<lb/>
<pb n="KR2m0014_WYG_076-28a"/>
六月以獲宻廸哩巴拉祭告郊廟<lb/>
　是年五月李文忠克應昌元嗣君北走獲其子宻廸<lb/>
　哩巴拉六月至京師羣臣請獻俘不許封為崇禮侯<lb/>
　告捷於南郊翼日告太廟十一月北征師還告武成<lb/>
　於郊廟<lb/>
四年正月以伐明昇祭告神祗<lb/>
　四月命将㑹勦再行祭告<lb/>
六年正月遣徐逹等鎮北邊祭告神祗<lb/>
<pb n="KR2m0014_WYG_076-28b"/>
　時禮部尚書牛諒定議有事祭告設神位二十八壇<lb/>
　中太嵗風雲雷雨五嶽五鎮四海凡五壇東四瀆京<lb/>
　畿湖廣山東河南北平廣西四川甘肅山川夏冬二<lb/>
　季月将京都城隍凡十二壇西鍾山江西浙江福建<lb/>
　山西陜西廣東遼東山川春秋二季月将旗纛戰船<lb/>
　䓁神凡十一壇若親祀皇帝皮弁服一獻每三壇一<lb/>
　行禮<lb/>
　　<hi>臣</hi>䓁謹按禮志諒奏太嵗諸神祈報則設十五壇<lb/>
<pb n="KR2m0014_WYG_076-29a"/>
　　有事祭告則設二十八壇葢祈報止及京畿甘肅<lb/>
　　山川而祭告則遍及天下山川故為壇多寡異也<lb/>
八年四月駐驆中都祭告天地於中都之圜丘<lb/>
　祝曰昔元政不綱英雄並奮皇天后土授命於臣八<lb/>
　年以来除民禍殃當師旅臨江之時臣每詢儒臣皆<lb/>
　曰有天下者非都中原不能控制迨平定中原臣即<lb/>
　至汴意在建都以安天下及觀生民凋弊轉輸艱難<lb/>
　恐益勞民遂命羣臣㑹議僉以濠地古之鍾離於此<lb/>
<pb n="KR2m0014_WYG_076-29b"/>
　建都庶合古今之宜用兩更郡名建立都城土木之<lb/>
　役實勞民力功将告成惟上帝后土是鑒<lb/>
二十五年九月册立皇第三孫允炆為皇太孫祭告太<lb/>
廟<lb/>
恵帝建文元年八月命長興侯耿炳文為征虜大将軍<lb/>
帥師討燕祭告郊廟社稷<lb/>
　　<hi>臣</hi>䓁謹按革朝志元年八月朔遣炳文北伐明史<lb/>
　　成祖紀亦曰八月天子以耿炳文為大将軍帥師<lb/>
<pb n="KR2m0014_WYG_076-30a"/>
　　致討獨恵帝紀繫其事於八月己酉之前葢誤今<lb/>
　　正之<lb/>
三年正月享太廟告東昌捷<lb/>
成祖永樂七年二月以北巡告郊廟社稷<lb/>
　並祭孝陵及大江旗纛諸神軷於承天門遣官祭所<lb/>
　過山川陵廟将至設壇望祭北京山川諸神三月至<lb/>
　北京於奉天殿丹陛設壇告天地遣官祭山川城隍<lb/>
　諸神<lb/>
<pb n="KR2m0014_WYG_076-30b"/>
八年正月以親征北邊書諭皇太子代告郊廟社稷<lb/>
　二月軷於承天門遣官祭太嵗旗纛諸神所過名山<lb/>
　大川遣祭如巡狩禮<lb/>
宣宗宣徳元年八月親征髙煦祭告郊廟社稷百神<lb/>
　九月還京師親告郊廟社稷行謁謝禮<lb/>
三年八月以巡邊告太廟<lb/>
　九月還京師謁告如前<lb/>
英宗正統六年二月以征麓川叛㓂遣官祭告郊廟社<lb/>
<pb n="KR2m0014_WYG_076-31a"/>
稷山川及雲南境内山川之神<lb/>
　八月再討麓川祭告如前十四年二月麓川平再行<lb/>
　祭告<lb/>
十四年七月以親征斡拉遣官祭告廟社<lb/>
九月景帝即位告郊廟社稷<lb/>
景帝景㤗元年八月以太上皇帝還京師遣官祭告郊<lb/>
廟社稷山川<lb/>
六年十一月以征湖廣苗㓂遣官告祭郊廟社稷<lb/>
<pb n="KR2m0014_WYG_076-31b"/>
英宗天順元年正月以復位改元告祭郊廟社稷諸陵<lb/>
武宗正徳十四年八月帝将南征遣官告郊廟<lb/>
　先是正月帝自加太師諭禮部曰總督軍務威武大<lb/>
　将軍總兵官太師鎮國公朱壽将廵兩畿山東祀神<lb/>
　祈福其具儀以聞羣臣諫者咸予杖六月寜王宸濠<lb/>
　反帝親征十二月至南京時宸濠已就擒十五年十<lb/>
　二月誅宸濠帝還京師告捷於郊廟社稷<lb/>
十六年四月興獻王長子厚熜嗣位遣官告祭廟社<lb/>
<pb n="KR2m0014_WYG_076-32a"/>
　武宗崩遺詔以王嗣位是月癸邜至京師羣臣即郊<lb/>
　外上箋勸進是日入自大明門遣官告廟社<lb/>
世宗嘉靖十七年四月以皇嗣應祈告謝郊廟遣官祀<lb/>
方澤社稷日月神祗諸陵山遣道士分祀嶽鎮海瀆<lb/>
十八年二月以南狩告祭元極寳殿及太祖睿宗廟遣<lb/>
官告北郊社稷諸神祗<lb/>
　次真定望於北嶽渡河祭大河之神次鈞州望於中<lb/>
　嶽既至承天享帝於飛龍殿秩於國社國稷徧羣祀<lb/>
<pb n="KR2m0014_WYG_076-32b"/>
　四月至京師告謝如初<lb/>
三十二年九月以諸邉報捷祭告郊廟社稷<lb/>
　三十三年十月以南北奏捷告謝如前三十五年九<lb/>
　月平浙江倭四十一年六月逆賊張漣䓁平並遣告<lb/>
　如例<lb/>
神宗萬厯八年五月以廣西大捷遣官告郊廟社稷<lb/>
　十九年十月擒斬畨賊二十九年十二月寜夏宣捷<lb/>
　並遣官祭告郊廟<lb/>
<pb n="KR2m0014_WYG_076-33a"/>
熹宗天啟元年五月以黔苗宣捷遣官祭告郊廟<lb/>
　二年十一月四川獻俘三年閏十月延綏寜夏甘肅<lb/>
　告捷七年三月平定雲南武尋嵩諸處並遣官祭告<lb/>
　郊廟<lb/>
　　<hi>臣</hi>䓁謹按明制登極廵幸及上謚𦵏陵册立册封<lb/>
　　冠婚䓁皆祭告天地宗廟社稷凡營造宫室及命<lb/>
　　将出師嵗時旱潦祭告天地山川太廟社稷凡即<lb/>
　　位之初並祭告闕里孔廟及厯代帝王陵寢其以<lb/>
<pb n="KR2m0014_WYG_076-33b"/>
　　他事告者建文三年正月凝命寳成嘉靖七年四<lb/>
　　月甘露降四十四年六月芝生睿宗原廟隆慶五<lb/>
　　年六月俺答貢馬皆告郊廟至世宗時四方貢白<lb/>
　　兔白鹿芝草若白兔生子獲仙藥於御座亦告則<lb/>
　　又誣誕不經之甚者具見於史因並載之<lb/>
親征告祭儀<lb/>
　前期擇日祭告天地宗社皇帝服武弁乘革路備六<lb/>
　軍具牲幣作樂皆行三獻禮如常祭儀凱旋告祭與<lb/>
<pb n="KR2m0014_WYG_076-34a"/>
　出師同獻俘於廟南門外社則北門外<lb/>
禡祭儀<lb/>
　前期皇帝及大将陪祭官皆齋一日前一日皇帝通<lb/>
　天冠絳紗袍省牲詣神厨視鼎鑊滌溉執事設軍牙<lb/>
　六纛於廟中之北軍牙東六纛西籩豆十二簠簋各<lb/>
　二鉶登爼各三設瘞坎位於神位西北設席於坎前<lb/>
　上置酒碗五雄鷄五餘陳設如常儀祭日建牙旗六<lb/>
　纛於神位後皇帝服武弁自左南門入至廟庭南正<lb/>
<pb n="KR2m0014_WYG_076-34b"/>
　中北向立大将及陪祭官分文武重行班於後迎神<lb/>
　再拜奠幣行初獻禮先詣軍牙神位前再詣六纛神<lb/>
　位前俱再拜亞獻終獻如之惟初獻讀祝詣飲福位<lb/>
　再拜飲福受胙又再拜掌祭官徹豆送神復再拜執<lb/>
　事官各以祝幣掌祭官取饌詣燎所太常奏請望燎<lb/>
　執事殺雞刺血於酒碗中酬神燎半奏禮畢駕還若<lb/>
　遣将則於旗纛廟壇前行三獻禮大将初獻諸将亞<lb/>
　獻終獻<lb/>
<pb n="KR2m0014_WYG_076-35a"/>
　其遣将造廟宜社禮即命大将軍具牲幣行一獻禮<lb/>
　與遣官祭告廟社儀同告武成王廟儀前二日大将<lb/>
　省牲祭日大将於幕次僉祝版入就位再拜詣神位<lb/>
　前上香奠帛再拜進熟酌獻讀祝再拜詣位再拜飲<lb/>
　福受胙復再拜徹豆望燎其配位亦大将行禮兩廡<lb/>
　陪祀諸将分獻<lb/>
　<lb/>
　<lb/>
<pb n="KR2m0014_WYG_076-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷七十六<lb/>
</p>
<p>
</p>
  </div>
</body>
</text>
</TEI>
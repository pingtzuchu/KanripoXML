<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_006-1a"/>
欽定四庫全書<lb/>
欽定續文獻通考卷六<lb/>
　田賦考<lb/>
　　官田<lb/>
宋寧宗嘉定二年三月罷漳泉福三州興化軍賣廢寺<lb/>
田<lb/>
　初閩以福建八郡之田分三等膏腴給僧寺道院中<lb/>
　下者給土著流寓髙宗紹興二年始令民請買民甚<lb/>
<pb n="KR2m0014_WYG_006-1b"/>
　便之至是復罷<lb/>
理宗淳祐九年正月詔以官田三百畝給表忠觀旌錢<lb/>
氏功德仍禁止樵採<lb/>
　　<hi>臣</hi>等謹按周密癸辛雜識曰穆陵念史彌逺擁立<lb/>
　　之功思以政地處其子宅之然思不立竒功無以<lb/>
　　壓人望㑹殿歩司獄蘆蕩以為可以開為閒田禆<lb/>
　　國餉時宅之為都司遂創括地之議一應天下河<lb/>
　　田圍田圩田沒官田等並行撥𨽻本所名田事所<lb/>
<pb n="KR2m0014_WYG_006-2a"/>
　　仍辟官分往江浙諸郡打量時淳祐丁未鄭清之<lb/>
　　當國時也以宅之為提領官右司趙與膺為㕘詳<lb/>
　　官計院汪之埜為檢閱趙與訔謝獻子並為主管<lb/>
　　文字諸郡又各差朝士分任其事怨嗟滿道死於<lb/>
　　非命者甚衆行之期年有擾無補宅之除副樞於<lb/>
　　是劉垣趙汝騰黄自然力陳不可皆以罪去後一<lb/>
　　年宅之終於位遂併官田歸安邊所令都司提領<lb/>
　　焉考丁未淳祐七年也是年四月以鄭清之為太<lb/>
<pb n="KR2m0014_WYG_006-2b"/>
　　傅右丞相兼樞密院使時史嵩之已罪廢故理宗<lb/>
　　欲以宅之處政地再報擁立之德然括地之事紀<lb/>
　　志俱失載宅之亦不立傅至九年二月以史宅之<lb/>
　　同知樞密院事則見於紀文與雜識合安邊所置<lb/>
　　於寧宗開禧三年詳見正考<lb/>
景定元年十二月詔華亭奉宸莊𨽻外廷以助軍餉<lb/>
　以漕司拘催騷擾撥𨽻外廷至三年又詔昨賜公主<lb/>
　田以秀豐莊二萬九千有竒充影堂祭祀餘悉撥𨽻<lb/>
<pb n="KR2m0014_WYG_006-3a"/>
　淮東總所以助軍餉<lb/>
四年二月置官田所十月命浙西六郡置公田莊<lb/>
　丞相賈似道以國計困於造楮富民困於和糴思有<lb/>
　以變法而未得其説知臨安府劉良貴浙西轉運使<lb/>
　呉勢卿獻買公田之䇿似道乃命殿中侍御史陳堯<lb/>
　道等疏請祖宗限田之制以官品計項以品格計數<lb/>
　下兩浙江東西和糴去處先行歸併詭析後將官户<lb/>
　田産逾限之數抽三分之一回買以充公田但得一<lb/>
<pb n="KR2m0014_WYG_006-3b"/>
　千萬畝之田則歳有六七萬石之入其於軍餉沛然<lb/>
　有餘可免和糴可以餉軍可以住造楮幣可平物價<lb/>
　可安富室一事行而五利興矣從之乃詔買公田命<lb/>
　㑹子課日増印五十萬貫充買置官田所以劉良貴<lb/>
　提領陳訔為檢閲先於平江江隂安吉嘉興常州鎮<lb/>
　江六郡行之畝起租滿石者償二百貫九斗者一百<lb/>
　八十貫以下以次逓減五千畝以上以銀半分官告<lb/>
　五分度牒二分㑹子二分半五千畝以下以銀半分<lb/>
<pb n="KR2m0014_WYG_006-4a"/>
　官告三分度牒二分㑹子三分半千畝以下度牒㑹<lb/>
　子各半五百畝至三百畝全以㑹子是嵗田事成每<lb/>
　石官給止四十貫而半是告牒民失産而得虚告持<lb/>
　之而不得售六郡騷然所遣劉良貴等又恣為操切<lb/>
　廖邦傑之在常州害民尤甚至有本無田而以歸併<lb/>
　抑買自經者分置莊官催租州縣督収及時運發由<lb/>
　是六郡買田三百五十餘萬畝浙西安撫魏克愚言<lb/>
　取四路民田立限回買所以免和糴而益邦儲議者<lb/>
<pb n="KR2m0014_WYG_006-4b"/>
　非不自以為公且忠也然未見其利而適見其害近<lb/>
　給事中徐經孫奏記丞相言江西買田之弊甚詳若<lb/>
　浙西之弊則尤甚於經孫所言者因歴述其為害者<lb/>
　八事疏奏不省<lb/>
五年三月選官充官田所分司<lb/>
　賈似道言公田已成若復以州縣總之恐害不除而<lb/>
　利不可久請以江隂平江𨽻浙西憲司安吉嘉興𨽻<lb/>
　兩浙運司常州鎮江𨽻總所毎嵗輸租官倉時減二<lb/>
<pb n="KR2m0014_WYG_006-5a"/>
　分水旱别議仍立四分司以主管公田繫銜平江嘉<lb/>
　興安吉各一員常州江隂鎮江共一員每鄉置官莊<lb/>
　一所民為官耕者曰官佃為官督者曰莊官莊官以<lb/>
　富饒者充應兩歲一更每租一石明減二斗不許多<lb/>
　収毘陵澄江一時迎合止欲買數之多凡六七斗皆<lb/>
　作一石及収租之際元額有虧則取足於田主或田<lb/>
　有磽瘠及租田頑惡之處又從而責換於田主其禍<lb/>
　尤慘<lb/>
<pb n="KR2m0014_WYG_006-5b"/>
　是歲七月彗見於東方下詔求言京學生蕭規葉李<lb/>
　等三學六館皆上封章及前秘書監髙斯得亦馳驛<lb/>
　上封事謝枋得校文江東方山京校文天府亦皆陳<lb/>
　買田之失未幾皆被譴<lb/>
度宗咸淳四年六月詔罷浙西諸州公田莊官<lb/>
　以差置莊官弊甚罷之令諸郡公租以三千石為一<lb/>
　莊聴民於分司承佃盜易者以盜賣官田論其租於<lb/>
　先減二分上更減一分至五年三月又詔浙西六郡<lb/>
<pb n="KR2m0014_WYG_006-6a"/>
　公田設官督租有差<lb/>
十年十一月<hi>時恭帝已即位</hi>括邸第戚畹及御前寺觀田令輸<lb/>
租<lb/>
　侍御史陳堅殿中侍御史陳過等奏今東南之民力<lb/>
　竭西北之邊患棘而邸第戚畹御前寺觀田連阡陌<lb/>
　亡慮數千萬計皆巧立名色盡蠲二稅不可不加釐<lb/>
　正望與二三大臣亟議行之十二月詔邊費浩繁吾<lb/>
　民重困貴戚釋道田連阡陌安居暇食有司覈其租<lb/>
<pb n="KR2m0014_WYG_006-6b"/>
　税収之<lb/>
恭帝德祐元年三月詔公田為民害十有餘年自今並<lb/>
給田主令率其租户為兵<lb/>
　　宋史食貨志曰宋南渡後水田之利富於中原故<lb/>
　　水利大興而諸籍沒田募民耕者皆仍私租舊額<lb/>
　　每失之重輸納之際公私事例逈殊私租額重而<lb/>
　　納輕承佃猶可公租額重而納重則佃不堪命州<lb/>
　　縣胥吏與倉庫百執事之人皆得侵漁於耕者季<lb/>
<pb n="KR2m0014_WYG_006-7a"/>
　　世金人乍戰乍和戰則軍需浩繁和則歲幣重大<lb/>
　　國用常苦不繼於是因民苦官租之重命有司括<lb/>
　　賣官田以給用其初弛其力役以誘之其終不免<lb/>
　　於抑配此官田之弊也嘉定以後又有所謂安邊<lb/>
　　所田乃籍沒權倖者而圍田湖田之在官者皆𨽻<lb/>
　　焉収其租以助歲幣至其將亡又限民名田買其<lb/>
　　限外所有謂之公田初議欲省和糴以紓民力而<lb/>
　　其弊極多其租尤重宋亡遺患猶不息也<lb/>
<pb n="KR2m0014_WYG_006-7b"/>
金制凡官地明安穆昆及貧民請射者寛卿一丁百畝<lb/>
狹鄉十畝中男半之<lb/>
熙宗天眷元年二月詔罷來流水混同江䕶邏地與民<lb/>
耕牧<lb/>
　三月又以禁苑隙地分給百姓皇統七年正月以西<lb/>
　京鹿囿為民田<lb/>
海陵貞元元年七月賜朝官京城隙地徴錢有差<lb/>
正隆元年二月括官地授明安穆昆户<lb/>
<pb n="KR2m0014_WYG_006-8a"/>
　遣刑部尚書赫舍哩羅索等十一人分行大興府山<lb/>
　東真定府拘括係官或荒閒牧地及官民占射逃絶<lb/>
　户地戍兵占佃宫籍監外路官本業外増置土田及<lb/>
　大興府平州路僧尼道士女冠等地以授所遷之明<lb/>
　安穆昆户令民請射而官得其租<lb/>
世宗大定十年四月禁侵耕圍場地<lb/>
　至十一年正月謂宰臣曰往歲清暑山西因近路禾<lb/>
　稼甚廣無畜牧之地命五里外乃得耕墾今聞民皆<lb/>
<pb n="KR2m0014_WYG_006-8b"/>
　去之他所甚可矜憫其令依舊耕種二十年四月又<lb/>
　以行幸道隘扈從人不便詔户部沿路蝢舍側近官<lb/>
　地勿租與民耕種五月諭有司曰白石門至野狐嶺<lb/>
　其間淀濼多為民耕植者而官民雜畜往來無牧放<lb/>
　之所可差官括元荒地及冐佃之數<lb/>
十七年六月命拘籍官田<lb/>
　邢州男子趙迪簡言隨路不附籍官地及河灘地皆<lb/>
　為豪强所占而貧民土瘠税重乞遣官拘籍冐佃者<lb/>
<pb n="KR2m0014_WYG_006-9a"/>
　定立租課復量減人户税數庶得輕重均平詔付有<lb/>
　司將行而止尋以近都明安穆昆所給官地率皆薄<lb/>
　瘠豪民租佃官田歳久徃往冐為己業令拘籍之又<lb/>
　謂省臣曰官地非民誰種然女直人户自鄉土三四<lb/>
　千里移來盡得薄地若不拘刷良田給之久必貧乏<lb/>
　其遣官察之又謂㕘知政事張汝弼曰先嘗遣問女<lb/>
　直土地皆云良田及朕出獵問之則謂自起移至此<lb/>
　不能種蒔斫蘆為蓆或斬芻以自給卿等其議之省<lb/>
<pb n="KR2m0014_WYG_006-9b"/>
　臣奏官地所以人多蔽匿盜耕者由罪輕故也乃更<lb/>
　條約立限令人自陳過限則人能告者有賞遣同知<lb/>
　中都路轉運使張九思往拘籍之至十九年十二月<lb/>
　謂宰臣曰亡遼時所撥地與本朝元帥府已曽拘籍<lb/>
　矣民或指射為無主地其間播種歳久若遽奪之恐<lb/>
　民失業因詔括地官張九思戒之復謂宰臣曰朕聞<lb/>
　括地事所行極不當如皇后莊太子務及秦漢以來<lb/>
　長城燕子城之類止以名稱便為官地此田百姓為<lb/>
<pb n="KR2m0014_WYG_006-10a"/>
　己業不知幾百年矣所執憑騐一切不問其相隣冐<lb/>
　占官地復有幸免者能使軍户稍給民不失業乃朕<lb/>
　之心也至二十一年十月帝與張仲愈論冐占田事<lb/>
　又令俟豐年括籍官地二十二年省臣復以為奏帝<lb/>
　曰本為新徙四明安貧須刷官田與之若張仲愈等<lb/>
　所擬條約太刻恐民苦之可為酬直且先令明安穆<lb/>
　昆人户隨宜分處計其丁壯牛具合得土田實數給<lb/>
　之不足則以前所刷地二萬餘頃補之復不足則續<lb/>
<pb n="KR2m0014_WYG_006-10b"/>
　當議時有落兀者與婆薩等争懿州地六萬頃以皆<lb/>
　無據騐遂沒入官<lb/>
二十一年三月詔山後冐占官地十頃以上者皆籍入<lb/>
官均給貧民<lb/>
　先是二十年四月詔大定初賜故太保阿里中都路<lb/>
　田百頃及前所賜山東路地百四十頃拘収入官十<lb/>
　月又以山後之地皆為親王公主權勢之家所占轉<lb/>
　租於民命宰臣察之至是陳言者言豪强之家多占<lb/>
<pb n="KR2m0014_WYG_006-11a"/>
　奪田者帝曰前參政納合椿年占地八百頃又聞山<lb/>
　西田亦多為權要所占有一家一口至三十頃者以<lb/>
　致小民無田可耕徙居隂山惡地何以自存其令占<lb/>
　官地十頃以上者皆括籍入官均賜貧民省臣又奏<lb/>
　椿年明安三合故太師耨盌温敦思忠孫長壽等親<lb/>
　屬七十餘家所占地三千餘頃帝曰至秋除牛頭地<lb/>
　外仍各給十頃餘皆拘入官山後招討司所括者亦<lb/>
　當同此二十二年八月以趙王永中等四王府冐占<lb/>
<pb n="KR2m0014_WYG_006-11b"/>
　官田罪其長史府掾安次新城宛平昌平永清懷柔<lb/>
　六縣官皆罰贖有差<lb/>
七月命宗室户徙河間者迴納舊地<lb/>
　謂宰臣曰前徙宗室户於河間撥地處之而不迴納<lb/>
　舊地豈有兩地皆占之理自今當以一處賜之至次<lb/>
　年九月又詔河間宗室未徙者令盡徙於平州無力<lb/>
　者官津發之土薄者易以良田<lb/>
二十二年命招復梁山濼流民官給以田<lb/>
<pb n="KR2m0014_WYG_006-12a"/>
　先是二十一年三月帝謂宰臣曰山東路所括民田<lb/>
　已分給女直屯田人户復有籍官閒地依元數還民<lb/>
　仍免租税八月尚書省奏山東所刷地數帝曰黄河<lb/>
　已移故道梁山濼水退地甚廣民昔嘗恣意種之今<lb/>
　官籍其地而民懼徴租逃者甚衆若徴其租而以冒<lb/>
　佃不首罪之固宜然遽取之恐致失所可免其徴赦<lb/>
　其罪别以官地給之至是乃有是命時御史臺奏大<lb/>
　名濟州因刷梁山濼官地或有以民地被刷者帝謂<lb/>
<pb n="KR2m0014_WYG_006-12b"/>
　宰臣曰雖曽經通檢納税而無明騐者仍當刷問有<lb/>
　公據者付本人時又有人户執契據指墳壠為騐而<lb/>
　亦拘在官者委官騐實亦償以官田<lb/>
二十七年命有司拘刷隨處官豪家多占官地與貧難<lb/>
無地者每丁授五十畝餘佃不盡者方許豪家騐丁租<lb/>
佃<lb/>
二十九年五月<hi>時章宗已即位</hi>再定告請承佃官地限<lb/>
　時有司以貧民請佃官地過期數足請再立限限外<lb/>
<pb n="KR2m0014_WYG_006-13a"/>
　告者宜却之止付元佃兼平陽一路地狹人稠官地<lb/>
　當盡數拘籍騐丁以給貧民帝曰限外指告多佃官<lb/>
　地者當却之如無主不願承佃方許諸人告請其平<lb/>
　陽路宜計丁限田如一家三丁己業止三十畝則更<lb/>
　許存所佃官地一頃二十畝餘者拘籍給付貧民七<lb/>
　月諭尚書省曰唐鄧潁蔡宿泗等處水路膏腴之地<lb/>
　若騐等級量立歳租寛其徴納之限募民佃之公私<lb/>
　有益今河南沿邊地多為豪民冐占若民或流移至<lb/>
<pb n="KR2m0014_WYG_006-13b"/>
　彼就募令耕不惟貧民有贍亦増羡官租其給丁壯<lb/>
　者田及耕具而免其租税八月尚書省奏河東地狹<lb/>
　稍凶荒則流亡相繼竊謂河南地廣人稀若令招集<lb/>
　他路流民量給閒田則河東饑民減少河南且無曠<lb/>
　地矣命從所請九月又奏在制諸人請佃官閒地者<lb/>
　免五年租課今乞免八年則或多墾從之十一月又<lb/>
　奏民騐丁佃河南荒閒官地者如願作官地則免税<lb/>
　八年願為己業則免租三年並不許典賣若豪强及<lb/>
<pb n="KR2m0014_WYG_006-14a"/>
　公吏軰有冒佃者限兩月自首免罪而全給之其税<lb/>
　則視其隣地定之以三分為率減一分限外許諸人<lb/>
　告指給之制可<lb/>
章宗明昌元年二月諭瀕水民地已種蒔而為水浸者<lb/>
以所近官田對給之<lb/>
三年六月命民户己業中有官地者許騐數對易<lb/>
　尚書省奏舊牧馬地久不分撥以致軍民起訟差官<lb/>
　往各路定之南京六萬三千五百二十餘頃陜西三<lb/>
<pb n="KR2m0014_WYG_006-14b"/>
　萬五千六百八十餘頃凡民户有憑騐己業及宅井<lb/>
　墳園已改正給付而其中復有官地者亦騐數對易<lb/>
四年正月諭㸃檢司行宮外地及圍獵之處悉與民耕<lb/>
雖禁地亦聴民持農器出入<lb/>
　先是復州合厮罕闗地方七百餘里因圍獵禁民樵<lb/>
　捕同知復州軍事内族齊言其地肥衍請賦民開種<lb/>
　世宗為弛禁田収其利至是有是諭至六年二月又<lb/>
　勅有司行宮側及獵所有農者勿禁承安四年三月<lb/>
<pb n="KR2m0014_WYG_006-15a"/>
　詔自蒲河至長河及細河以東常所經行地官為和<lb/>
　買令百姓耕之仍免其租税泰和四年八月幸太極<lb/>
　宫弛圍場逺地禁縱民耕捕樵採八年二月諭有司<lb/>
　方農作時雖在禁地亦令耕種<lb/>
泰和元年九月以官田給國子生<lb/>
　時更定贍學養士法生員給民佃官田六十畝歲支<lb/>
　粟三十石國子生人百八畝歲給以所入官為掌其<lb/>
　數<lb/>
<pb n="KR2m0014_WYG_006-15b"/>
哀宗至大六年十二月罷附京獵地百里聴民耕稼<lb/>
元制凡官田不科夏税<lb/>
世祖中統二年七月諭河南管軍官於近城地量存牧<lb/>
埸餘聴民耕又勅懷孟牧地聴民耕墾<lb/>
　其後至元元年四月御苑官請廣牧地詔牧地分給<lb/>
　農之無田者四年七月申嚴京畿牧地之禁<lb/>
至元七年六月立籍田大都東南郊<lb/>
十四年江南行臺御史大夫相威奏請召佃公田仍減<lb/>
<pb n="KR2m0014_WYG_006-16a"/>
其租從之<lb/>
二十年十一月立司農司掌官田及邸舍人民<lb/>
二十一年十二月中書省言江南官田為權豪寺觀欺<lb/>
隠者多宜免其積年収入限以日期聴人首實踰限為<lb/>
人所告者徴之以其半給告者從之<lb/>
　至三十三年七月復以江南𨽻官之田多為强豪所<lb/>
　據立營田總管府其所據田仍履畝計之<lb/>
二十二年二月用右丞盧世榮言回買江南土田<lb/>
<pb n="KR2m0014_WYG_006-16b"/>
二十三年二月詔江南諸路學田昔皆𨽻官復給本學<lb/>
以便教養<lb/>
　時江浙行省筭錢榖甚急鬻所在學田輸其直於官<lb/>
　利用監臣徹里使江南見之謂曰學有田以供祭祀<lb/>
　育賢才安可鬻耶遂奏罷之次年閏二月詔設江南<lb/>
　各路儒學提舉司以鈎考江西學田所入羡餘貯之<lb/>
　集賢院以給有才藝之士二十七年正月立興文署<lb/>
　掌經籍板及江南學田錢穀二十九年正月詔江南<lb/>
<pb n="KR2m0014_WYG_006-17a"/>
　州縣學田其歲入聼其自掌春秋釋奠外以廩師生<lb/>
　及士之無告者貢士莊田則令覈數入官<lb/>
　　<hi>臣</hi>等謹按元太宗始得中原用中書令耶律楚材<lb/>
　　言以科舉選士世祖既定天下國子祭酒許衡請<lb/>
　　自都邑至州縣皆設學校資善大夫王鶚奏立十<lb/>
　　道提舉學校官仁宗延祐間復斟酌舊制行之故<lb/>
　　其時有學田有貢士莊田凡為養士計者意甚盛<lb/>
　　也然世祖至元中權臣屢欲毁法諸生廩食或不<lb/>
<pb n="KR2m0014_WYG_006-17b"/>
　　繼迨順帝至元元年十一月徹爾特穆爾復入中<lb/>
　　書首議罷科舉及學校莊田御史吕思誠等及㕘<lb/>
　　政許有壬爭之不可得於是勅以所在儒學貢士<lb/>
　　莊田租給宿衛衣糧并罷科舉矣<lb/>
二十八年命江淮寺觀田宋舊有者免租續置者輸税<lb/>
六月宣諭江淮民恃總統嘉木揭喇勒智力不輸租者<lb/>
依舊徴輸<lb/>
　自是之後累朝申禁不一凡寺觀田非宋舊有及先<lb/>
<pb n="KR2m0014_WYG_006-18a"/>
　朝所賜者並令輸租又成宗元貞二年二月詔江南<lb/>
　道士貿易田者輸田商税大德七年七月罷江南白<lb/>
　雲宗攝所其田令依例輸租九年二月免天下道士<lb/>
　賦税十年正月以南臺御史言江南寺觀田畝歴年<lb/>
　詔免税賦上虧公額下侵民利其所録民户或罹饑<lb/>
　寒為其徒者坐視不䘏乞於秋成之時騐其頃畝減<lb/>
　半徴之以備凶嵗推賑其民庶幾利害稍均不加費<lb/>
　於官府也乃罷江南白雲宗都僧録司汰其民歸州<lb/>
<pb n="KR2m0014_WYG_006-18b"/>
　縣僧歸各寺田悉輸租武宗至大四年十月<hi>時仁宗已即位</hi>
　禁諸僧寺毋得冒侵民田泰定帝泰定四年九月禁<lb/>
　僧道買民田違者坐罪沒其直<lb/>
　初帝用嘉木揭喇勒智為江南釋教總統二十三年<lb/>
　正月以江南廢寺田土為人占據者悉付嘉木揭喇<lb/>
　勒智修寺嘉木揭喇勒智重賂僧格擅發宋陵攘奪田<lb/>
　二萬三千畝私庇平民不輸公賦者二萬三千户至是<lb/>
　始有此諭至二十九年三月僧格既誅省臺臣乞并嘉<lb/>
<pb n="KR2m0014_WYG_006-19a"/>
　木揭喇勒智正典刑帝猶貸其死而給還其人口土<lb/>
　田至成宗大德三年七月中書省言江南諸寺佃户<lb/>
　五十餘萬本皆編民自嘉木揭喇勒智冒入寺籍宜<lb/>
　加釐正從之仁宗時又有白雲宗總攝沈明仁强奪<lb/>
　民田二萬頃誑誘愚俗十萬人私賂近侍延祐六年<lb/>
　十月中書省請汰其徒還所奪民田七年二月<hi>時英宗已</hi>
　<hi>即位</hi>明仁坐罪詔籍江南冒為白雲僧者為民<lb/>
成宗即位詔曲阜林廟天下郡縣廟學書院田及貢士<lb/>
<pb n="KR2m0014_WYG_006-19b"/>
莊供祭祀修廟宇<lb/>
　時集賢學士閻復上疏言曲阜守塜户昨有司併入<lb/>
　民籍宜復之其後詔賜孔林灑掃二十八户祀田五<lb/>
　千畝皆復之請也<lb/>
元貞元年十一月詔江浙行省括隠漏官田<lb/>
大德三年凡在官之田許民佃種輸租<lb/>
六月罷大名路所獻黄河故道田輸租<lb/>
十二月理荆湖公田租<lb/>
<pb n="KR2m0014_WYG_006-20a"/>
　時公田為民害而荆湖尤甚部内實無田隨民所輸<lb/>
　租取之户無大小皆出公田租雖水旱不免宣慰使<lb/>
　立智理威上其事於朝集賢學士閻復亦言公田租<lb/>
　重宜減以貸貧民於是遣使理之凡官無公田者始<lb/>
　隨俸給之民力少蘇<lb/>
七年正月以伊都諸處牧馬地為民所墾者畝輸租一<lb/>
斗太重減為四升<lb/>
十二月命江南浙西官田奉特賜者許中書省迴奏<lb/>
<pb n="KR2m0014_WYG_006-20b"/>
十一年九月<hi>時武宗已即位</hi>令諸賜田悉還官<lb/>
　時諸王公主駙馬及諸人賜田悉令還官惟太師伊<lb/>
　徹察喇自世祖積有勲勞以前後所賜合百頃與之<lb/>
　至武宗至大三年九月臺臣復言比者近幸為人奏<lb/>
　請賜江南田千二百三十頃為租五十萬石乞拘還<lb/>
　官從之泰定帝泰定元年平章政事張珪上言天下<lb/>
　官田歳入所以贍衛士給戍卒自至元三十一年以<lb/>
　後累朝以是田分賜諸王公主駙馬及百官宦者寺<lb/>
<pb n="KR2m0014_WYG_006-21a"/>
　觀之屬遂令中書酬直海漕虚耗國儲其受田之家<lb/>
　各任土著奸吏贓官催甲斗級巧名多取又且驅迫<lb/>
　郵傳徴求餼廩折辱州縣償補逋負至倉之日變鬻<lb/>
　以歸官司交忿農民窘竄臣等議惟諸王公主駙馬<lb/>
　寺觀如所與公主僧格刺吉及普安三寺之制輸之<lb/>
　公廩計月值折支以鈔令有司兼領輸之省部給之<lb/>
　大都其所賜百官者之田悉拘還官著為令時不能<lb/>
　從三年十月中書省言養給軍民必藉地利世祖建<lb/>
<pb n="KR2m0014_WYG_006-21b"/>
　大宣文宏教等寺賜永業當時已號虚費而成宗復<lb/>
　搆天壽萬寧寺較之世祖用増倍半若武宗之崇恩<lb/>
　福元仁宗之承華普慶租𣙜所入益又甚焉英宗鑿<lb/>
　山開寺損兵傷農而卒無益夫土地祖宗所有子孫<lb/>
　當共惜之臣恐兹後藉為口實妄興工役徼福利以<lb/>
　逞私欲惟陛下察之帝嘉納焉後文宗天厯二年十<lb/>
　月詔諸王公主官府寺觀撥賜田租除魯國大長公<lb/>
　主聴遣人徴収外其餘悉輸於官給鈔酬其直<lb/>
<pb n="KR2m0014_WYG_006-22a"/>
　　<hi>臣</hi>等謹按元時多以官田分賜臣下紀傳所載有<lb/>
　　世祖中統二年八月賜竇黙等田為永業四年八<lb/>
　　月賜劉整田二十頃至元十六年正月賜昝順田<lb/>
　　十八年賜鄭温常州田三十頃二十一年賜相威<lb/>
　　近郊田二千畝二十二年賜李昶徐世隆田各十<lb/>
　　頃時安南國王陳益稷來歸賜漢陽田五百頃又<lb/>
　　賜王積翁田八十頃二十五年賜葉李平江田四<lb/>
　　千畝二十九年賜髙興大都田千畝武宗至大二<lb/>
<pb n="KR2m0014_WYG_006-22b"/>
　　年賜特爾格江州稻田五千畝英宗至治三年賜<lb/>
　　拜珠平江田萬畝時巴延有舊賜河南田五千頃<lb/>
　　以二千頃奉帝師祝釐八百頃助給宿衛自取不<lb/>
　　及其半文宗天厯元年撥賜雅克特穆爾太平王<lb/>
　　江東道太平路地五百頃至順二年又賜龍慶州<lb/>
　　水磑土田及平江松江江隂蘆埸蕩山沙塗沙田<lb/>
　　因請以圩田五百頃有竒糧七千七百石願増為<lb/>
　　萬石入官所得餘米贍其弟順帝至元元年二月<lb/>
<pb n="KR2m0014_WYG_006-23a"/>
　　以薊州寳坻田賜巴延三年三月以蘇州田二百<lb/>
　　頃賜剡王齊齊克圖至正四年六月賜托克托松<lb/>
　　江田為立稻田提領所以領之十三年七月又賜<lb/>
　　托克托東泥河田一十二頃其賜公主者則武宗<lb/>
　　至大二年賜魯國大長公主平江稻田一千五百<lb/>
　　頃文宗至順元年賜魯國大長公主平江田五百<lb/>
　　頃順帝至正九年七月賜公主不答昔你平江田<lb/>
　　五十頃至於寺觀賜田尤為侈濫世祖中統二年<lb/>
<pb n="KR2m0014_WYG_006-23b"/>
　　六月賜僧子聰懷孟邢州田各五十頃八月賜慶<lb/>
　　壽海雲二寺陸地五百頃成宗大德五年二月賜<lb/>
　　昭應宫興教寺地各百頃上都乾元寺九十頃萬<lb/>
　　安寺六百頃南寺百二十頃仁宗初賜大普慶寺<lb/>
　　田八萬畝延祐三年正月賜上都開元寺江浙田<lb/>
　　二百頃華嚴寺百頃七月賜普慶寺益都田百二<lb/>
　　十頃泰定帝泰定三年十月賜太天源延聖寺吉<lb/>
　　安臨江田千頃文宗天厯二年十一月賜集慶萬<lb/>
<pb n="KR2m0014_WYG_006-24a"/>
　　壽兩寺平江田百五十頃至順元年四月以所籍<lb/>
　　張珪諸子田四百頃賜䕶聖寺順帝至正七年十<lb/>
　　一月撥山東地土十六萬二千餘頃屬䕶聖寺又<lb/>
　　文宗紀至順元年四月亦有括伊都般陽寧海閒<lb/>
　　田十六萬二千九十頃賜䕶聖寺事恐兩朝賜予<lb/>
　　不應若是之多且同或者已賜復還而後復賜也<lb/>
　　續綱目止載至正朝事<lb/>
武宗至大二年六月從皇太子言禁諸賜田者馳驛徴<lb/>
<pb n="KR2m0014_WYG_006-24b"/>
租擾民<lb/>
　至仁宗皇慶二年四月臺臣言諸王駙馬寺觀臣僚<lb/>
　土田每嵗徴租極為擾民請革其弊制曰可延祐元<lb/>
　年五月禁諸王支屬徑取分地租税擾民<lb/>
仁宗延祐七年二月<hi>時英宗已即位</hi>括勘崇祥院地其冒以官<lb/>
地獻者追其直民地獻者歸其主<lb/>
泰定帝泰定三年正月以山東湖廣官田賜民耕墾人<lb/>
三頃仍給牛具<lb/>
<pb n="KR2m0014_WYG_006-25a"/>
順帝至正十六年三月臺臣言係官牧馬草地俱為權<lb/>
豪所占今後除規運總管府見種外餘盡取勘令大司<lb/>
農召募耕墾嵗収租課以資國用從之<lb/>
明初官田皆宋元時入官田地厥後有還官田没官田<lb/>
斷入官田學田皇莊牧馬草場城壖苜蓿地牲地園陵<lb/>
墳地公占隙地諸王公主勲戚大臣内監寺觀賜乞莊<lb/>
田百官職田邊臣養廉田軍民商屯田通謂之官田<lb/>
　　<hi>臣</hi>等謹按明史食貨志所列官田之目如此其云<lb/>
<pb n="KR2m0014_WYG_006-25b"/>
　　沒官田㫁入官田者盖多指蘇松嘉湖言之名為<lb/>
　　官田實民田耳東南財賦重地沃壤厚歛皆出於<lb/>
　　此未可與皇莊牧地諸在官之田並論也今以入<lb/>
　　田賦總制餘屯田詳屯田類職田詳職官考惟學<lb/>
　　田皇莊等載於此云<lb/>
太祖洪武二年二月耕籍於南郊<lb/>
　御史尋适請耕籍田享先農以勸天下遂建壇於南<lb/>
　門外壇南為籍田北為神倉成祖永樂時建壇北京<lb/>
<pb n="KR2m0014_WYG_006-26a"/>
　一如其制田在觀耕臺南䕶壇地六百畝供黍稷及<lb/>
　薦新品物又地九十四畝有竒額税四石七斗収貯<lb/>
　神倉以備旱澇又令壇官種一百九十畝壇户種二<lb/>
　百六十六畝七分<lb/>
七年減聖廟田租<lb/>
　衍聖公孔希學言先世田兵後多蕪而徴賦如故乞<lb/>
　減免從之其後孝宗𢎞治十八年衢州知府沈杰言<lb/>
　衢州聖廟祭田洪武初輕則起科後改徴重税請仍<lb/>
<pb n="KR2m0014_WYG_006-26b"/>
　改輕以供祀費詔可又景帝景泰二年命給還顔孟<lb/>
　二廟祭田六十頃復増給二十頃佃户各十家莊烈<lb/>
　帝崇禎十六年賜先賢仲子之後田六十餘頃廟户<lb/>
　三十一以奉祭祀<lb/>
十年十月賜百官公田<lb/>
　時賜勲臣公侯丞相以下莊田多者百頃親王莊田<lb/>
　千頃又賜公侯暨武臣公田又賜百官公田以其租<lb/>
　入充祿指揮沒於陣者皆賜公田勲臣莊佃多倚威<lb/>
<pb n="KR2m0014_WYG_006-27a"/>
　扞禁帝召諸臣戒諭之其後給賜之例各王府有莊<lb/>
　田在京王府有養贍及香火地公主郡主及夫人有<lb/>
　賜地公侯伯有給爵及䕶墳地有特賜者有世守者<lb/>
　有退出者制亦不一<lb/>
十四年二月覈天下官田<lb/>
十五年四月定天下學田之制<lb/>
　時天下郡縣並建廟學帝諭禮部尚書劉仲質曰凡<lb/>
　府州縣學田租入官者悉歸於學以供祭祀及師生<lb/>
<pb n="KR2m0014_WYG_006-27b"/>
　俸廪仲質奏前代學田多寡不同宜一其制乃詔定<lb/>
　為三等府學一千石州學八百石縣學六百石應天<lb/>
　府學一千六百石各設吏一人以司出納師生月給<lb/>
　廪膳米一石<lb/>
二十四年八月給公侯歳禄歸賜田於官<lb/>
成祖永樂三年令開墾官湖作官田每畝夏税麥二升<lb/>
秋糧三斗<lb/>
英宗正統五年十一月覈諸王芻牧侵地還之民<lb/>
<pb n="KR2m0014_WYG_006-28a"/>
　明時官田為民厲者皇莊之外莫如諸王勲戚中官<lb/>
　莊田為甚太祖洪武初令民間賦税有常額諸人不<lb/>
　得於諸王駙馬功勲大臣及各衙門妄獻田土山場<lb/>
　窯冶遺害於民違者治罪至仁宣之世乞請漸廣大<lb/>
　臣亦得請沒官莊舍然宣德三年寧王權請灌城為<lb/>
　庶子耕牧地賜書援祖制拒之至是命行在户部檢<lb/>
　視各王芻牧地具頃畝方向及原㨿人民莊宅田地<lb/>
　共三千餘頃列圖以聞遂以一百八十八頃給郕王<lb/>
<pb n="KR2m0014_WYG_006-28b"/>
　祁鈺餘撥神機三千等營芻牧所侵奪民地悉給還<lb/>
　之其後八年慶成王美埥請民田十二頃為妃塋神<lb/>
　道亦以違制病民却其奏九年定制順天府所屬地<lb/>
　土有限今後公侯駙馬伯等官不許奏請田地天順<lb/>
　二年勅皇親公侯伯文武大臣不許占官民田地違<lb/>
　者坐以重罪其家人及投託者悉發邊衛永逺充軍<lb/>
　　明史食貨志曰英宗時諸王外戚中官所在占官<lb/>
　　私田或反誣民占請案治比案問得實帝命還之<lb/>
<pb n="KR2m0014_WYG_006-29a"/>
　　民者非一乃下詔禁奪民田及奏請畿内地然權<lb/>
　　貴宗室莊田墳塋或賜或請不可勝計復辟後御<lb/>
　　馬太監劉順進薊州草埸進獻由此始矣<lb/>
　　<hi>臣</hi>等謹按英宗實録載正統六年三月故太監劉<lb/>
　　順有莊田塌房果園草場二十六所生時嘗進薊<lb/>
　　州草場十所計地四百六十八頃是劉順進草場<lb/>
　　在正統六年以前非復辟後事<lb/>
十三年命有司勘寺觀田給民耕<lb/>
<pb n="KR2m0014_WYG_006-29b"/>
　初太祖洪武十四年十一月覈天下廢寺田沒入官<lb/>
　十五年令天下僧道常住田土不許典賣至是令諸<lb/>
　寺觀田除洪武時置者悉令州縣查勘還民廢寺觀<lb/>
　所遺之産令撥給招還無業及丁多田少之民户二<lb/>
　十畝三丁以上者三十畝畝科正糧一斗俱為官田<lb/>
　户絶仍撥給貧民毋許私售至景帝景泰三年令各<lb/>
　寺觀田量存六十畝為業餘撥小民佃種納糧憲宗<lb/>
　成化十六年令福建僧寺田除徴糧及百畝以下餘<lb/>
<pb n="KR2m0014_WYG_006-30a"/>
　給無田民承種世宗嘉靖八年廢寺觀田召人承買<lb/>
　九年各寺觀莊田亦立莊頭収解州縣給領不許僧<lb/>
　道自行収租<lb/>
天順八年<hi>時憲宗已即位</hi>始立宫中莊田<lb/>
　自仁宗洪熙時有仁壽宫莊其後又有清寧未央宫<lb/>
　莊至帝天順三年以諸王未出閣供用浩繁立東宫<lb/>
　德王秀王莊田二王之藩地仍歸官至是以沒入曹<lb/>
　吉祥地為宫中莊田皇莊之名由此始其後莊田遍<lb/>
<pb n="KR2m0014_WYG_006-30b"/>
　郡縣給事中齊莊言天子以四海為家何必置立莊<lb/>
　田與貧民較利弗聴憲宗成化十三年仁壽太后莊<lb/>
　户與民爭田帝欲徙民塞外大學士商輅奏止之<lb/>
憲宗成化四年三月詔中外勢家毋得擅請田土<lb/>
　時雖有是詔然仍多請乞者太后弟錦衣指揮周彧<lb/>
　奏乞武强武邑民田不及賦額者籍為閒田命刑部<lb/>
　郎中彭韶偕御史季琮覈勘韶等周視徑歸上疏自<lb/>
　劾曰真定田自祖宗時許民墾種即為恒産除租賦<lb/>
<pb n="KR2m0014_WYG_006-31a"/>
　以勸力農功臣戚里家與國咸休豈當與民爭尺寸<lb/>
　地臣誠不忍奪小民衣食附益貴戚請伏奉使無狀<lb/>
　罪疏入詔以田歸民而責韶等邀名方命復下詔獄<lb/>
　言官論救得釋給事中李森等亦奏先朝勅皇親强<lb/>
　占軍民田者罪無赦投獻者戍邊一時貴戚莫敢犯<lb/>
　比給事中邱宏奏絶權貴請乞亦既俯從乃外戚周<lb/>
　彧求武强武邑田六百餘頃翊聖夫人劉氏求通州<lb/>
　武清地三百餘頃詔皆許之何與前勅悖也彼谿壑<lb/>
<pb n="KR2m0014_WYG_006-31b"/>
　難厭而畿内膏腴有限小民衣食皆出於此一旦奪<lb/>
　之何以為生且本朝百年來户口日滋安得尚有閒<lb/>
　田不耕不稼名為奏求實豪奪而已帝善其言而賜<lb/>
　者仍不問至六年五月巡視河南户部侍郎原傑奏<lb/>
　黄河遷決不常彼䧟則此淤軍民就淤墾種今姦徒<lb/>
　指為園場屯地獻王府邀賞王府輒據而有之請自<lb/>
　今獻者謫戍并罪受獻者從之孝宗𢎞治三年閏九<lb/>
　月復申禁凡皇親并權勢家奏乞土地一切不行仍<lb/>
<pb n="KR2m0014_WYG_006-32a"/>
　究主謀之人并榜諭軍民及旗校管莊人妄將民田<lb/>
　投獻者照天順成化時例科罪六年勅王府及功臣<lb/>
　家賜田令佃户照原定則例將應納子粒每畝銀三<lb/>
　分送州縣轉領不許自受<lb/>
　　<hi>臣</hi>等謹按周彧請田事彭韶傳謂以田歸民李森<lb/>
　　傳謂賜者仍不問二説不同然既以韶為邀名方<lb/>
　　命而下詔獄則田亦未必歸民也森傳似得其實<lb/>
十七年令軍民承佃官田<lb/>
<pb n="KR2m0014_WYG_006-32b"/>
　各處軍民有願佃空閒官地荒田及山場水洲者城<lb/>
　市官田每濶一丈長三丈歲納米一石附近城郭好<lb/>
　地毎濶二丈歲納米一石山場水洲俱照舊例起科<lb/>
　　<hi>臣</hi>等謹按明制五尺為步步二百四十為畝以濶<lb/>
　　一丈長三丈訃之纔得十二步而納米一石如積<lb/>
　　十二步之二十而成畝則應税二十石矣近郭减<lb/>
　　半猶十石地之所産安得有此疑譌<lb/>
二十二年四月清畿内勲戚莊田<lb/>
<pb n="KR2m0014_WYG_006-33a"/>
孝宗𢎞治二年正月収已故内臣賜田給百姓<lb/>
　時又令順天等六府入官田土俱撥與附近無田民<lb/>
　耕種起科人不過三十畝<lb/>
是年命戒飭莊户罷仁壽宫莊還之草場凡侵牧地者<lb/>
悉還其舊<lb/>
　户部尚書李敏等以災異上言畿内皇莊有五共地<lb/>
　一萬二千八百餘頃勲戚中官莊田三百三十有二<lb/>
　共地三萬三千餘頃管莊官校招集羣小稱莊頭伴<lb/>
<pb n="KR2m0014_WYG_006-33b"/>
　當占地土歛財物稍與分辨輒被誣奏民心傷痛入<lb/>
　骨乞革去管莊之人付小民耕種畝徴銀三分充各<lb/>
　宫用度帝命戒飭之又因御史言還草場及侵牧地<lb/>
　時薊州民田多為牧馬草場所侵又侵御馬監及神<lb/>
　機營草場皇莊貧民失業草場亦虧故額屢遣給事<lb/>
　中周旋侍郎顧佐熊翀等往勘皆不能決因命大理<lb/>
　少卿張泰偕錦衣官㑹巡撫周季麟復勘泰宻求得<lb/>
　永樂間舊籍參互稽考田當歸民者九百三十餘頃<lb/>
<pb n="KR2m0014_WYG_006-34a"/>
　而京營及御馬監牧地咸不失故額奏入駁議者再<lb/>
　尚書韓文力持之留中未下及武宗即位文再請始<lb/>
　出泰奏流亡者咸得復業至世宗嘉靖時户部侍郎<lb/>
　王軏覈九門苜蓿地以餘地歸之民勘御馬監草場<lb/>
　釐地二萬餘頃募民以佃房山民以牧馬地獻中官<lb/>
　軏釐歸之官其後神宗惑中貴言將察核畿輔牧地<lb/>
　大學士沈鯉言近年以來百利之源盡籠於朝廷常<lb/>
　恐勢極生變况此牧地豈真有豪右隠占新墾未科<lb/>
<pb n="KR2m0014_WYG_006-34b"/>
　者奸民所傳未足深信遂止<lb/>
勅諸王輔導官導王請地者罪之<lb/>
　定制獻地王府者戍邊時奉御趙瑄獻雄縣地為東<lb/>
　宫莊户部尚書周經劾其違制下瑄詔獄故有是命<lb/>
　既而復從鎮司言遣官勘實經等復爭之曰太祖太<lb/>
　宗定制閒田任民開墾若因奸人言而籍之官是土<lb/>
　田予奪盡出奸人口小民無以為生矣既而勘者及<lb/>
　巡撫高銓言閒田止七十頃悉與民田錯於是從經<lb/>
<pb n="KR2m0014_WYG_006-35a"/>
　言仍賦之民治瑄罪時又有崇王見澤乞河南退灘<lb/>
　地二十餘里經言不宜予又興王祐杬前後乞赤馬<lb/>
　諸河泊所及近湖地千三百餘頃經三疏爭之竟不<lb/>
　許既而帝又以肅寧諸縣地四百餘頃賜壽寧侯張<lb/>
　鶴齡其家人因侵民地三倍且毆民至死下巡撫高<lb/>
　銓勘報銓言可耕者無幾請仍賦民不許時王府勲<lb/>
　戚莊田例畝徴銀三分獨鶴齡奏加徴二分且概加<lb/>
　之沙鹻地經抗章執奏命侍郎許進偕太監朱秀覆<lb/>
<pb n="KR2m0014_WYG_006-35b"/>
　覈經言地已再勘今復遣使徒滋煩擾昔太祖以劉<lb/>
　基故減青田賦徴米五合欲使基鄉里子孫世世頌<lb/>
　基今興濟篤生皇后正宜恤民減賦俾世世戴德何<lb/>
　乃使小民銜怨無已也頃之進等還言此地乃憲廟<lb/>
　皇親栢權及民恒産不可奪帝竟予鶴齡如其請加<lb/>
　税而命償權直除民租額經等乃復諌曰東宫親王<lb/>
　莊田徴税自有例鶴齡不宜獨優權先朝妃家亦戚<lb/>
　畹也名雖償直實乃奪之天下將謂陛下惟厚椒房<lb/>
<pb n="KR2m0014_WYG_006-36a"/>
　親不念先朝外戚帝終不納自是奏獻不絶乞請亦<lb/>
　愈繁徽興岐衡四王田多至七千餘頃㑹昌建昌慶<lb/>
　雲三侯爭田帝輒賜之<lb/>
十八年十月<hi>時武宗已即位</hi>建皇莊七<lb/>
　其後増至二十餘處諸王外戚求請及奪民田者無<lb/>
　算<lb/>
武宗正德十六年<hi>時世宗已即位</hi>遣官勘諸皇莊罷之<lb/>
　先是外戚邵喜乞莊田户部左侍郎秦金述祖制請<lb/>
<pb n="KR2m0014_WYG_006-36b"/>
　按治帝宥喜命都察院禁如制至是金言西漢盛時<lb/>
　以苑囿賜貧民今奈何剥民以益上乞勘正德以來<lb/>
　額外侵占者悉歸其主而盡徹管莊之人帝稱善即<lb/>
　從其議給事中底藴復言奸民妄指軍民田為閒田<lb/>
　投獻權倖奏建皇莊或奏討為莊田管莊官校倚勢<lb/>
　侵奪害民之弊遂命兵科給事中夏言御史樊繼祖<lb/>
　户部主事張希尹往順天各府查勘各莊土田共二<lb/>
　十萬九百一十九頃二十八畝外舊侵民業二萬二<lb/>
<pb n="KR2m0014_WYG_006-37a"/>
　百二十九頃言因極陳皇莊為民厲自是正德以來<lb/>
　投獻侵牟之地頗有給還民者而宦戚輩復中撓之<lb/>
　户部尚書孫交造皇莊新册額減於舊帝命覈先年<lb/>
　頃畝數以聞改稱官地不復名皇莊詔所司徴銀解<lb/>
　部然多為宦寺中飽積逋至數十萬以為常<lb/>
　　夏言疏云各宫莊田祖宗以來未之有也惟天順<lb/>
　　八年以順義縣安樂里板橋村太監曹吉祥抄沒<lb/>
　　地一處撥為宫中莊田其地原額一十頃一十三<lb/>
<pb n="KR2m0014_WYG_006-37b"/>
　　畝初吉祥占過軍民地二十四頃八十七畝共三<lb/>
　　十五頃立莊今次查勘又占過民田四十頃見在<lb/>
　　共七十五頃此則宫闈莊田之始而數年間侵占<lb/>
　　之數過於原額已十倍矣舉此一處其他可知至<lb/>
　　成化間惟増寳坻縣王甫營莊田一處原係㑹州<lb/>
　　衛草場𢎞治間止増豐潤新城雄縣莊田三處至<lb/>
　　𢎞治十八年十月先帝踐祚之初一月之間建立<lb/>
　　皇莊七處曰大興縣十里舖皇莊曰大王莊皇莊<lb/>
<pb n="KR2m0014_WYG_006-38a"/>
　　曰深溝兒皇莊曰髙密店皇莊曰婆婆營皇莊曰<lb/>
　　六里屯皇莊曰土城皇莊自此之後設立漸多而<lb/>
　　皇莊之名始著其在昌平州則有蘇家口皇莊在<lb/>
　　三河縣則有白塔皇莊在真定府寧晉縣則有舖<lb/>
　　頭村皇莊大劉村皇莊在隆平縣則有大灰窯皇<lb/>
　　莊在新河縣則有僊汪莊皇莊在南宫縣則有皇<lb/>
　　莊村皇莊此皆正徳元年之所設也又東安縣則<lb/>
　　有南葛里皇莊寳坻縣則有李子沾皇莊通州則<lb/>
<pb n="KR2m0014_WYG_006-38b"/>
　　有神樹皇莊武清縣則有灰蝸口皇莊王慶陀皇<lb/>
　　莊静海縣則有四當口皇莊此皆正德二年之所<lb/>
　　設也至正德四年則立大興縣三里河皇莊二處<lb/>
　　五年則立六里屯皇莊一處七年則立武清縣尹<lb/>
　　兒灣大直沽皇莊二處八年則立昌平州樓子村<lb/>
　　皇莊静海縣衛河兩岸皇莊青縣孫兒莊皇莊保<lb/>
　　定府安州騸馬廟皇莊清苑縣閻莊社皇莊九年<lb/>
　　則又立安肅縣龍花社皇莊數年之間設立皇莊<lb/>
<pb n="KR2m0014_WYG_006-39a"/>
　　如此之夥共計占地三萬七千五百九十五頃四<lb/>
　　十六畝皇莊既立則有管理之太監有奏討之旗<lb/>
　　校有跟隨之名色每處至三四十人其初管莊人<lb/>
　　員出入及裝運租税俱自備車輛夫馬不干有司<lb/>
　　正德元年以來權奸用事朝廷大壞於是有符騐<lb/>
　　之請闗文之給經過州縣有廩餼之供有車輛之<lb/>
　　取有夫馬之索其分外生事巧取財物又有言之<lb/>
　　不能盡者及抵所轄莊田處所則不免擅作威福<lb/>
<pb n="KR2m0014_WYG_006-39b"/>
　　肆行武斷其甚不靖者則起盖房屋架搭橋梁擅<lb/>
　　立闗隘出給票帖私刻闗防凡民間撑駕舟車牧<lb/>
　　放牛馬採捕魚蝦螺蚌莞蒲之利靡不括取而隣<lb/>
　　近地土則展轉移築封堆包打界址見畝徴銀本<lb/>
　　土豪猾之民投為莊頭撥置生事帮助為虐多方<lb/>
　　掊尅獲利不貲輸之宫闈者曽無十之一二而私<lb/>
　　入囊槖者盖不啻十八九矣此可為太息流涕者<lb/>
　　今讀勅㫖猶有曰係皇莊者解部類進臣等竊有<lb/>
<pb n="KR2m0014_WYG_006-40a"/>
　　疑焉盖謂今四海九州之賦貢山林川澤之物産<lb/>
　　凡所以納之司農輸之内帑何者非所以奉一人<lb/>
　　者乎孟子曰尊親之至莫大乎以天下養又何者<lb/>
　　非所以奉重闈慈闈四宫乎祖宗以來宫闈一切<lb/>
　　供用自有成規顧可屈萬乘之尊下同匹夫以侵<lb/>
　　畎畝之業辱宫壼之貴雜於閭閻以爭升斗之利<lb/>
　　其何以示天下訓後世也哉且皇之一字加於帝<lb/>
　　后之上為至尊莫大之稱今奸佞之徒假之以侵<lb/>
<pb n="KR2m0014_WYG_006-40b"/>
　　奪民田則名其莊曰皇莊假之以罔求市利則名<lb/>
　　其店曰皇店又其甚者假以阻壞鹽法則所以販<lb/>
　　之鹽名曰皇鹽即此三言足以傳笑天下貽譏後<lb/>
　　世仰惟陛下一切掃除勅該部大臣查照臣等勘<lb/>
　　報文册將在京附郭大興縣等地方各宫莊田原<lb/>
　　不係占奪民田不滿數十頃者請改為各宫親蠶<lb/>
　　厰公桑園名額令有司種植桑柘以備宫中蠶事<lb/>
　　其餘一應莊田盡弛以利民或勒歸户部造入版<lb/>
<pb n="KR2m0014_WYG_006-41a"/>
　　籍令民照舊輸糧以為在官地土仍榜示中外盡<lb/>
　　削皇莊及各宫莊田之名則一洗四朝之弊永垂<lb/>
　　百代之休矣<lb/>
禁勲戚奏討奸民投獻者又革王府所請山場湖陂<lb/>
　德王請齊漢二庶人所遺東昌兖州閒田又請白雲<lb/>
　等湖山東巡撫邵錫按新令却之語甚切直帝從部<lb/>
　議但存藩封初請莊田其後有奏請者不聴又定凡<lb/>
　公主國公莊田世逺者存什之三<lb/>
<pb n="KR2m0014_WYG_006-41b"/>
　時户部侍郎王軏出覈勲戚莊田請如周制計品秩<lb/>
　别親疎以定多寡非詔賜而隠占者俱追斷尚書梁<lb/>
　材因采其言奏成周班禄有土田祿由田出非常禄<lb/>
　外復有土田今勲戚禄已踰分而陳乞動千萬請申<lb/>
　禁之自特賜外量存三之一以供祀事帝命並清已<lb/>
　賜者額外侵據悉還之民勢豪家乃不敢妄請乞<lb/>
世宗嘉靖六年武定侯郭勛奏徴草場租從之<lb/>
　初太祖設草場於大江南北牧放官馬洪武三十年<lb/>
<pb n="KR2m0014_WYG_006-42a"/>
　又置北平遼東山西陜西甘肅諸草場成祖永樂中<lb/>
　又置草場於畿甸及順聖川等處宣宗宣德以後莊<lb/>
　田日増草場日削至是勛以邊警為詞奏免諸場牧<lb/>
　放悉徴租以充公費餘貯太僕買馬至八年准户部<lb/>
　奏正陽等九門外苜蓿草場地除種苜蓿外餘地召<lb/>
　佃毎畝上則徴銀五分中則四分下則三分御馬草<lb/>
　場等處毎畝徴銀三分穆宗隆慶六年定陜西苑馬<lb/>
　寺牧地毎頃川地徴銀六錢坡地四錢山地三錢自<lb/>
<pb n="KR2m0014_WYG_006-42b"/>
　是營馬皆專仰秣司農歲費至十八萬而草場益廢<lb/>
　議者爭以租佃取贏浸淫至神宗時敝壞極矣<lb/>
　　<hi>臣</hi>等謹按草場地乃馬政所最重考諸會典及兵<lb/>
　　志以陜西一省計之明初土田三十一萬五千頃<lb/>
　　有竒而草場至十三萬三千頃有竒𢎞治時土田<lb/>
　　止二十六萬頃有竒其時草場已不及原額之半<lb/>
　　而副都御史楊一清覈之猶得十二萬八千頃有<lb/>
　　竒此芻牧賴以不乏而馬政得益修也自召佃之<lb/>
<pb n="KR2m0014_WYG_006-43a"/>
　　説起謀國者但知廣耕以盡地利不知荒地之租<lb/>
　　所得有幾而牧馬無所不得不别為籌䇿於是養<lb/>
　　馬裱馬諸粃政行民既病而國亦耗矣故知召佃<lb/>
　　徴租鮿生一隅之見非通識也<lb/>
三十九年遣御史沈陽清奪隠冒莊田萬六千餘頃<lb/>
　時承天六莊二湖地八千三百餘頃領以中官又聴<lb/>
　校舍兼并増八百八十頃分為十二莊至穆宗時始<lb/>
　領之有司兼并者還民<lb/>
<pb n="KR2m0014_WYG_006-43b"/>
　　<hi>臣</hi>等謹按魏時亮𫝊十二莊作三十六莊又領之<lb/>
　　有司兼并還民者以中官張堯請乃不果時亮極<lb/>
　　諫不納與食貨志互異<lb/>
神宗萬厯十九年十二月詔定戚臣莊田<hi>會典作九年</hi>
　自穆宗隆慶二年從御史王廷瞻言復定勲戚田世<lb/>
　次逓減之限勲臣五世限田二百頃戚畹七百頃至<lb/>
　七十頃有差世絶爵除者悉追奪還官又著令宗室<lb/>
　買田不輸役者沒官皇親田俱令有司徴之如勲臣<lb/>
<pb n="KR2m0014_WYG_006-44a"/>
　例雖請乞不乏而賜額有定徴収有制民害少衰止<lb/>
　至是復更定莊田五服逓減法勲臣五世止二百頃<lb/>
　如舊戚臣以見在官品為始見留地數為准係二世<lb/>
　者分三次逓減係三世者分二次逓減至五世止留<lb/>
　一百頃為世業如世絶爵除仍留五頃給守墳者其<lb/>
　制視舊稍寛然其後議減者輒奉詔姑留不能革也<lb/>
　是時帝賚予過侈求無不獲潞王壽陽公主恩最渥<lb/>
　而福王分封括河南山東湖廣田為王莊至四萬頃<lb/>
<pb n="KR2m0014_WYG_006-44b"/>
　羣臣力爭乃減其半王府官及諸閹丈地徴税旁午<lb/>
　於道扈養厮役廩養以萬計漁歛慘毒不忍聞駕帖<lb/>
　捕民格殺莊佃所在騷然給事中官應震姚宗文等<lb/>
　屢疏諫皆不報<lb/>
熹宗天啟元年正月御史王心一請罷奉聖夫人客氏<lb/>
香火土田不報<lb/>
　至六年十月加賜太監魏忠賢從子良卿莊田一千<lb/>
　頃時桂惠瑞三王及遂平寧國二公主莊田動以萬<lb/>
<pb n="KR2m0014_WYG_006-45a"/>
　計而忠賢一門横賜尤甚<lb/>
愍帝崇禎十二年兵部郎張若麒請収兵殘遺産為<lb/>
官莊分上中下畝納租八斗至二三斗有差<lb/>
　　日知録曰明末官田所存者惟衛所屯田學田勲<lb/>
　　戚欽賜莊田三者猶是官田南京各衙門所管草<lb/>
　　場田地佃户亦轉相典賣不異民田蘇州一府惟<lb/>
　　呉縣山不曽均為一則至今有官山私山之名官<lb/>
　　山每畝科五升私山每畝科一升五勺<lb/>
<pb n="KR2m0014_WYG_006-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_052-1a"/>
欽定四庫全書<lb/>
欽定續文獻通考卷五十二<lb/>
　職官考<lb/>
　　三公三師三孤<lb/>
宋寧宗慶元後韓侂胄及史彌逺賈似道專政皆官至<lb/>
太師<lb/>
　　<hi>臣</hi>等謹按馬端臨考宋以前三公三孤俱分為二<lb/>
　　至宋則國初及崇寧罕嘗偹官迄政和而一變其<lb/>
<pb n="KR2m0014_WYG_052-1b"/>
　　制今考宋始本紀慶元元年六月以侂胄為保寧<lb/>
　　軍節度使四年五月加少傅六年十月加太傅嘉<lb/>
　　泰二年十二月加太師理宗保慶元年六月詔史<lb/>
　　彌逺為太師依前右丞相兼樞密使開慶元年十<lb/>
　　月以賈似道為右丞相兼樞密使景定元年四月<lb/>
　　進少師度宗咸淳元年二月詔進太師平章軍國<lb/>
　　重事六年六月帝禮異之曰師相而不名考宋自<lb/>
　　建隆以來生拜太師者惟趙普文彦博二人大觀<lb/>
<pb n="KR2m0014_WYG_052-2a"/>
　　已降蔡京童貫輩用事一時並為之南渡後秦檜<lb/>
　　史浩皆以權臣特拜至末流而名爵益濫信乎朱<lb/>
　　子所云非祖宗法也<lb/>
遼大裕悦府有大裕悦無職掌班百僚之上非有大功<lb/>
徳者不授如南面之三公<lb/>
　太祖以約尼氏裕悅受禪終遼世得重名者三人<hi>耶律</hi>
　<hi>赫魯烏哲仁先</hi>謂之三裕恱<lb/>
南面置三師府<hi>本名三公漢以丞相太尉御史大夫為三公故稱三師</hi>有太師太<lb/>
<pb n="KR2m0014_WYG_052-2b"/>
傅太保少師少傅少保又有掌印<lb/>
又置三公府<hi>漢丞相太尉御史大夫後漢更名大司徒大司馬大司空唐太尉司徒司空又名三</hi>
<hi>司</hi>有太尉司徒司空<lb/>
　　<hi>臣</hi>等謹按遼史百官志公孤之官惟南面為沿古<lb/>
　　制若其見於北面者則首列文班司有太保<hi>又有林牙</hi>
　　<hi>牙署</hi>所掌未詳他如侍衛司䕶衛府及大横帳詳衮司<lb/>
　　十二宫大小部族以至羣牧圍塲各置太師等官<lb/>
　　皆别有所掌詳見諸門並非公孤職也<lb/>
<pb n="KR2m0014_WYG_052-3a"/>
金三師有太師太傅太保各一人三公有太尉司徒司<lb/>
空各一人<lb/>
　　<hi>臣</hi>等謹按金公師之職至為尊重或兼都元帥或<lb/>
　　領三省事多係勲戚王公官不常置無其人則闕<lb/>
　　史冊可考者太師十一人<hi>烏頁宗强宗賢宗磐宗幹宗弼張浩諾延温都</hi>
　　<hi>圖克坦克寜圖克坦恭赫舍哩執中</hi>追贈者六人<hi>宗傑宗敏宗雄宗望大□圖克坦貞</hi>
　　太傅二人<hi>宗本蕭仲恭</hi>太保五人<hi>宗雋宗翰宗固宗昻李石</hi>太尉五<lb/>
　　人<hi>鄂倫梧桐完顔匡費摩達布薩師恭</hi>追贈者二人<hi>承暉富察鼎夀</hi>司徒一<lb/>
<pb n="KR2m0014_WYG_052-3b"/>
　　人<hi>張通告</hi>追贈者一人<hi>永/慶</hi>司空二人<hi>劉筈高楨</hi>
元三公有太師太傅太保各一人<lb/>
　太祖十二年以國王置太師一人太宗即位建三公<lb/>
　世祖時其職常缺僅置太保一人成宗後三公並建<lb/>
　無虚位又有大司徒大司空太尉之屬或置或不置<lb/>
　其置者或開府或不開府不恒有也<lb/>
　　<hi>臣</hi>等謹按元史百官志謂元太祖時止置太師一<lb/>
　　人考本紀太祖四年遣太傅額特入中興府招諭<lb/>
<pb n="KR2m0014_WYG_052-4a"/>
　　夏主是其時已有太傅不僅太師一人已也<lb/>
　　又按元史李孟傳言司空司徒太尉自大徳以來<lb/>
　　封拜繁多冒濫不可數計宜汰罷從之泰定帝紀<lb/>
　　泰定元年三月監察御史宋本等言太尉司徒司<lb/>
　　空三公之職濫假僧人及㑹福殊祥二院並辱名<lb/>
　　爵請罷之不報王坼續通考亦云仁宗時監察御<lb/>
　　史馬祖常言司徒司空皆古三公之流人臣名爵<lb/>
　　無如此極踐阼之初沙汰冗員尤慎此官近嵗如<lb/>
<pb n="KR2m0014_WYG_052-4b"/>
　　沈宗攝汪元昌軰亦授司空司徒竊恐天下後世<lb/>
　　傳為口實非便蓋其後冒濫如此而百官志謂為<lb/>
　　不恒有亦未足據<lb/>
明太師太傅太保為三公少師少傅少保為三孤侍上<lb/>
左右備顧問咨機務其職至重無定員無專授<lb/>
　太祖洪武初授李善長太師徐達太傅贈常遇春太<lb/>
　保十三年罷丞相等官監察御史許士亷請置三公<lb/>
　府不果惟藍玉以凉國公嘗領太傅三孤無兼領者<lb/>
<pb n="KR2m0014_WYG_052-5a"/>
　建文永樂間罷公孤仁宗即位復設三公三孤官以<lb/>
　公侯伯尚書兼之宣宗宣徳三年勅太師張輔等各<lb/>
　輟所領侍左右咨訪政事公孤但屬虚衘為勲戚文<lb/>
　武大臣加官贈官而已<lb/>
　　王世貞觚不觚錄曰邊帥無加宫保以上者嘉靖<lb/>
　　中閣臣不諳典故始以太子太保加大同總兵梁<lb/>
　　震繼以太保加大同總兵周尚文而錦衣緹帥一<lb/>
　　洊加少保以至太保矣夫總兵一兠鍪將也緹帥<lb/>
<pb n="KR2m0014_WYG_052-5b"/>
　　三衙校士也而冒爕理寅亮之寄不亦重辱哉<lb/>
　　又盛事述曰勲臣加官以太師為極凡八人李韓<lb/>
　　公善長張英公輔朱保公永張英公懋張昌公鶴<lb/>
　　齡徐定公光祚獨翊公郭勛初加太保再加太子<lb/>
　　太傅三加太傅四加太子太師五加太師成公朱<lb/>
　　希忠初加太子太傅再加太保三加太傅四加兼<lb/>
　　太子太師五加太師二公徧厯三公近代所絶文<lb/>
　　臣以少師為極凡二十四人蹇忠定義楊文貞士<lb/>
<pb n="KR2m0014_WYG_052-6a"/>
　　奇楊文敏榮萬文康安劉文穆吉呉榮襄中徐文<lb/>
　　靖溥劉文靖健馬端肅文升李文正東陽費文憲<lb/>
　　宏楊文忠廷和梁文康儲王公襄瓊楊文襄一清<lb/>
　　張文忠孚敬夏文愍言嚴分宜嵩高新鄭拱徐華<lb/>
　　亭階李興化春芳張蒲州四維申呉縣時行獨張<lb/>
　　江陵居正一加少保再兼加太子太傅三加少傅<lb/>
　　四加太子太師五加少師六加太傅七加太師遂<lb/>
　　真為三公<lb/>
<pb n="KR2m0014_WYG_052-6b"/>
　　又異典述曰師保兼東宫官或帶本秩如少師兼<lb/>
　　太子太師之類或以小加大如少保兼太子太傅<lb/>
　　之類無大兼小者唯宣徳初夏忠靖原吉以少保<lb/>
　　仍兼太子太傅欲優以二俸故也嘉靖初楊文襄<lb/>
　　一清以少師兼太子太傅亦官制一變也又公孤<lb/>
　　自相兼者京山侯崔元已加太傅左都督陸炳已<lb/>
　　加太保後復以聖誕元加少師炳加少傅元辭免<lb/>
　　炳至終身稱太保兼少傅若真人禮部尚書陶仲<lb/>
<pb n="KR2m0014_WYG_052-7a"/>
　　文兼少師少傅少保並領三孤則古今所未有<lb/>
　　又曰洪熙中少師蹇義少傅楊士奇少保黄淮例<lb/>
　　不兼宫臣其自東宫三太三少而進三孤者則削<lb/>
　　其舊銜如太子少傅楊榮太子太傅胡濙太子太<lb/>
　　保王直進少傅是也故景泰以前以孤卿兼宫秩<lb/>
　　為異少保兼太子太傅户部尚書夏原吉僅一人<lb/>
　　自景泰備東宫三太而三孤俱有兩職然成化初<lb/>
　　猶有不兼者曰少保孝賢彭時自是絶響矣成化<lb/>
<pb n="KR2m0014_WYG_052-7b"/>
　　而後以不兼宫秩為異少保禮部尚書文淵閣大<lb/>
　　學士張璁亦僅一人<lb/>
　　又筆記曰高帝之世三公不以贈羣臣惟開平王<lb/>
　　得贈者蓋其時韓公加太師魏公加太傅而開平<lb/>
　　當得太保故耳宣英之世少師蹇義楊士奇楊榮<lb/>
　　少保夏原吉楊溥俱得贈太師蓋一時特典而户<lb/>
　　部尚書郭資金濓工部尚書呉中後先贈伯則借<lb/>
　　軍功為辭實三公不濫及耳非謂伯爵為優也<lb/>
<pb n="KR2m0014_WYG_052-8a"/>
　　沈徳符萬厯野獲編曰文臣至尚書滿九年始加<lb/>
　　太子太保惟閣臣以輔弼之重不拘年歲或太宰<lb/>
　　間以六年得之他曹不得比也近唯長垣李司馬<lb/>
　　以平播功從憂中加少保雖邊功優異然他人以<lb/>
　　十二年得者李在田間得之其故官僅右都御史<lb/>
　　也且三孤必帶宫銜而李竟無兼官盖自嘉靖初<lb/>
　　張永嘉始今再見於長垣<lb/>
　　宰相<lb/>
<pb n="KR2m0014_WYG_052-8b"/>
宋寧宗開禧元年五月平章軍國事韓侂胄序班丞相<lb/>
之上三省印並納其第<lb/>
　時討論典禮以平章軍國事為名盖省重字則所預<lb/>
　者廣去同字則所任者專邊事起乃命一日一朝省<lb/>
　印亦歸其第宰相不復知印<lb/>
度宗咸淳元年二月平章軍國事賈似道位在丞相上<lb/>
　似道專權竊位日久尊寵日隆故與侂胄皆位在丞<lb/>
　相上<lb/>
<pb n="KR2m0014_WYG_052-9a"/>
遼北宰相府皇族四帳世預其選南宰相府國舅五帳<lb/>
世預其選掌佐理軍國大政各有左右宰相及總知軍<lb/>
國事知國事<lb/>
南面東京中京南京宰相府各有左右相左右平章政<lb/>
事<lb/>
　聖宗統和元年設<lb/>
又南面中書省有大丞相左右丞相等官列於中書令<lb/>
下<hi>詳中書省門</hi>
<pb n="KR2m0014_WYG_052-9b"/>
金左右丞相叅知政事等官俱屬尚書省列尚書令下<lb/>
<hi>詳尚書省門</hi>
元左右丞相等官屬中書尚書二省<hi>詳中書省及尚書省門</hi>
　又内八府宰相掌諸王朝覲儐介之事遇有詔令則<lb/>
　與蒙古翰林院官同譯寫而潤色之謂之宰相云者<lb/>
　其貴似侍中其近似門下故特寵以是名雖有是名<lb/>
　而無授受宣命成宗大徳九年以穆齊特等八人為<lb/>
　之<lb/>
<pb n="KR2m0014_WYG_052-10a"/>
　　陶宗儀輟耕録曰内八府宰相八人特中書照㑹<lb/>
　　之任而已寄位於翰林之埽鄰所職視草制若詔<lb/>
　　赦之文則非其掌也至於院之公事亦不得與焉<lb/>
　　例以國戚與勲貴之子弟充之<lb/>
明初有右左相國右左丞相<hi>仍元制尚右</hi>平章政事參知政<lb/>
事等官屬中書省後置殿閣大學士列六部之上遂為<lb/>
相職<hi>互見中書省門</hi>
　洪武九年汰平章政事叅知政事十三年罷中書省<lb/>
<pb n="KR2m0014_WYG_052-10b"/>
　置四輔官<hi>以王本杜祐龔斆為春官杜斆趙民望呉源為夏官秋冬官缺以本等攝之一月内</hi>
　<hi>分司上中下三旬位列公侯都督之次</hi>尋亦罷十五年倣宋制置華蓋<lb/>
　殿武英殿文淵閣東閣諸大學士<hi>禮部尚書邵質為華蓋檢討呉伯宗</hi>
　<hi>為武英翰林學士宋訥為文淵典籍呉沈為東閣</hi>又置文華殿大學十<hi>徵耆儒鮑</hi>
　<hi>恂余詮張長年等為之</hi>二十八年勅諭羣臣以後嗣君毋得議<lb/>
　置丞相當是時以翰林春坊詳看諸司奏啟兼司平<lb/>
　駁大學士特侍左右備顧問而已惠帝建文中改大<lb/>
　學士為學士成祖即位特簡觧縉胡廣楊榮等直文<lb/>
<pb n="KR2m0014_WYG_052-11a"/>
　淵閣叅預機務閣臣之預務自此始然其時入内閣<lb/>
　者皆編檢講讀之官不置官屬不得專制諸司奏事<lb/>
　亦不得相闗白仁宗以楊士奇楊榮東官舊臣升士<lb/>
　奇為禮部侍郎華盖殿大學士榮為太常卿兼謹身<lb/>
　殿大學士<hi>謹身殿大學士仁宗始置</hi>閣職漸崇其後士奇榮等皆<lb/>
　遷尚書職雖居内閣官必以尚書為尊景帝景泰中<lb/>
　王文始以左都御史進吏部尚書入内閣自後誥敕<lb/>
　房制勅房俱設中書舍人六部承奉意㫖靡所不領<lb/>
<pb n="KR2m0014_WYG_052-11b"/>
　而閣權益重世宗時三殿成改華盖為中極謹身為<lb/>
　建極閣衘因之嘉靖以後朝位班次俱列六部之上<lb/>
内閣大學士<lb/>
　大學士掌獻可替否奉承規誨㸃檢題奏票擬批荅<lb/>
　以平允庶政凡上之達下曰詔曰誥曰制曰冊文曰<lb/>
　諭曰書曰符曰令曰檄皆起草進畫以下之諸司下<lb/>
　之達上曰題曰奏曰表曰講章曰書狀曰文冊曰揭<lb/>
　帖曰制對曰露布曰譯皆審署申覆而修畫焉平允<lb/>
<pb n="KR2m0014_WYG_052-12a"/>
　乃行之大典禮大政事九卿科道官㑹議已定則裁<lb/>
　量其可否斟酌入告以其授餐大内常侍天子殿閣<lb/>
　之下避宰相之名故名内閣<lb/>
　　大學士劉徤票擬宜密疏曰竊惟内閣之職所以<lb/>
　　承徳弼違獻可替否佐輔朝廷裁決政務與百司<lb/>
　　庻府職掌不同在祖宗朝凡有諮訪論議或親臨<lb/>
　　幸或詔見便殿或奉天門或左順門屏開左右造<lb/>
　　膝面諭以為常制如宣宗章皇帝屢幸内閣御座<lb/>
<pb n="KR2m0014_WYG_052-12b"/>
　　所在至今臣等不敢中坐英宗睿皇帝視朝將罷<lb/>
　　不時面召李賢憲宗純皇帝亦常召李賢陳文彭<lb/>
　　時或遣司禮監太監如牛玉懐恩一二人到閣計<lb/>
　　議上有密㫖則用御前之寳封示下有章疏則用<lb/>
　　文淵閣印封進直至御前開拆此臣等耳聞目見<lb/>
　　者也因循至今事體漸異朝叅講讀之外不得復<lb/>
　　奉天顔雖司禮監太監亦少至内閣朝廷有命令<lb/>
　　必傳之太監太監傳之管文書官管文書官方傳<lb/>
<pb n="KR2m0014_WYG_052-13a"/>
　　至臣内閣有陳説必達之管文書官管文書官達<lb/>
　　之太監太監乃達至御前至於謄寫之職例委制<lb/>
　　房中書一二人臣等雖時常戒飭而經厯太多耳<lb/>
　　目太廣豈能保無漏洩内閣文書多繫機密凡事<lb/>
　　闗得失利病職在輔導不敢阿順緘黙未免有所<lb/>
　　陳奏緣臣等不習楷書字畫鈍拙恐不能一一自<lb/>
　　寫除事理重大者自行書寫封進其餘仍乞容中<lb/>
　　書代寫臣等亦當申嚴戒飭勿致漏泄若有諮議<lb/>
<pb n="KR2m0014_WYG_052-13b"/>
　　仍乞照祖宗故事或召臣等面諭或親賜御批數<lb/>
　　字封下或遣太監密傳聖意使有所尊奉庻情得<lb/>
　　通達事無漏洩實為便益<lb/>
　　廖道南殿閣詞林記曰洪武中革去中書省分任<lb/>
　　五府九卿衙門中外章奏皆上徹御覧每㫁大事<lb/>
　　決大疑臣下惟面奏取㫖有所可否則命翰林儒<lb/>
　　臣折𠂻古今而後行之故洪武時批答皆御前傳<lb/>
　　㫖當筆永樂洪熙二朝每召内閣造膝密議人不<lb/>
<pb n="KR2m0014_WYG_052-14a"/>
　　得與聞雖倚毗之意甚專然批答出自御筆未嘗<lb/>
　　委之他人也至宣徳時始令内閣楊士奇輩及尚<lb/>
　　書兼詹事蹇義夏原吉等於中外章奏許用小票<lb/>
　　墨書貼各疏面以進謂之條㫖中易紅書批出及<lb/>
　　遇大事猶命大臣面議議旣定傳㫖處分不待批<lb/>
　　答自後始專命内閣條㫖然中每依違或徑由中<lb/>
　　出及天順復辟每事與内閣面議然後批行𢎞治<lb/>
　　末年總攬乾綱内閣條㫖多孝廟御書事渉重大<lb/>
<pb n="KR2m0014_WYG_052-14b"/>
　　至厪宣問幾復國初之舊今之建議者徒知批答<lb/>
　　當依内閣所條而不知有面議傳㫖故事或誤以<lb/>
　　條為調謂調和之義也審爾則是漫無可否以聴<lb/>
　　上裁惟恐見忤矣豈所望於以道事君者哉<lb/>
　　王世貞筆記曰内閣臣職在司内外制而已未有<lb/>
　　所謂調㫖也自宣徳中大學士二楊公與尚書蹇<lb/>
　　夏始有調㫖之説而二楊復以位尊惡煩特奏以<lb/>
　　少詹事兼講讀學士王直王英專知誥勅然内閣<lb/>
<pb n="KR2m0014_WYG_052-15a"/>
　　實總之後直英出理部事以侍講學士陳循馬愉<lb/>
　　侍講曹鼐代之尋革并入内閣𢎞治甲寅復奏以<lb/>
　　學士李東陽兼禮部右侍郎掌誥勅說者以為李<lb/>
　　公入閣地也李入閣太常卿程敏政代沿至吏部<lb/>
　　侍郎温仁和以憂歸而大學士張桂等密疏不宜<lb/>
　　設自是遂罷<lb/>
　　又異典述曰中書陳龍正特闡揆職疏謂本朝不<lb/>
　　設宰相然今之輔臣上效啟沃下倡寅㳟職無不<lb/>
<pb n="KR2m0014_WYG_052-15b"/>
　　統世廟寳訓云此官雖無相名實有相職古人每<lb/>
　　言如某者宰相才也夫明相職然後可辨相才相<lb/>
　　職云何居恒則位置六卿有事則謀定大將是也<lb/>
　　頃者輔臣常數人不為不盛然未聞有以捜訪異<lb/>
　　才足民裕國安内攘外為己任而分至尊之憂者<lb/>
　　豈真無心報主退然甘讓古名臣亦多謂票擬之<lb/>
　　外無他司習慣而安耳臣愚以為今後凡遇卿貳<lb/>
　　專閫員缺㑹推既上宜各以保舉之事責之俾得<lb/>
<pb n="KR2m0014_WYG_052-16a"/>
　　各出目力各吐赤心並其平日胸中所識不拘大<lb/>
　　小文武山林隱逸但繫真才悉令分别行能堪任<lb/>
　　何事堪舉何職隨時開奏嵗月之間總計其所薦<lb/>
　　孰當所當孰多多稱職則某輔知人少稱職則某<lb/>
　　輔不逮將得人而兵戢冦弭即某輔功將非才而<lb/>
　　兵驕冦熾即某輔咎宋儒程頥言天下治亂責在<lb/>
　　宰相而張孚敬疏謂今之内閣宰相職也宣流徳<lb/>
　　化必始自内閣謂此也或曰本朝權歸六部遴擬<lb/>
<pb n="KR2m0014_WYG_052-16b"/>
　　文官吏部事推舉將帥兵部事孰敢冒侵官之嫌<lb/>
　　不知擬推文武原出銓樞但所推當則宜入告爾<lb/>
　　后允而行之不當則宜入告爾后駁而更之惟夙<lb/>
　　昔注心臨時始能辨其當否設銓樞所推終謬雖<lb/>
　　輔臣自舉所知可也更議銓樞亦可也至自舉之<lb/>
　　更議之而必無不當則非古人之論相所云一心<lb/>
　　正兩目明者孰能堪其任哉<lb/>
　　孫承澤春明夢餘録曰閣員初無定額洪武初呉<lb/>
<pb n="KR2m0014_WYG_052-17a"/>
　　伯宗以武英殿大學士復為翰林院檢討永樂初<lb/>
　　王文忠以庻吉士入翰林未幾召同王直入内閣<lb/>
　　書機宜奏疏五年升修撰十四年進侍講入閣在<lb/>
　　先授官在後嗣後始以翰林院銜直文淵閣然惟<lb/>
　　胡文穆靖彭文憲時商文毅輅修撰楊文敏榮編<lb/>
　　修其他黄文簡淮以中書舍人楊文貞士奇以齊<lb/>
　　王府審理副陳汝静敬宗張子玉英以鄉舉金文<lb/>
　　靖㓜孜以給事中胡若思儼以桐城知縣俞綱以<lb/>
<pb n="KR2m0014_WYG_052-17b"/>
　　審理權謹以光祿署丞徐武功有貞以都御史李<lb/>
　　文達賢以主事王毅愍文薛文清瑄以御史髙文<lb/>
　　義榖以中書舍人劉宇曹元以知縣袁榮襄宗皋<lb/>
　　以長史楊文襄一清以總督張文忠孚敬方獻夫<lb/>
　　桂蕚二文襄霍文敏韜以主事席文襄以户侍許<lb/>
　　文簡讃以吏書夏文愍言以給事中皆不由館選<lb/>
　　自兹㑹推内閣冡宰掌院必列名至崇禎朝遂定<lb/>
　　為故事每次枚卜必内外兼推<lb/>
<pb n="KR2m0014_WYG_052-18a"/>
　　又曰初設内閣楊文貞士奇厯二十三年官止五<lb/>
　　品後加至少師止兼兵部尚書華盖殿三官時蹇<lb/>
　　忠定義以少師為冡宰朝廷不欲文貞班居其上<lb/>
　　以存冡宰之體也陳芳洲循雖兼五官亦止户部<lb/>
　　尚書後李文逹賢彭文獻時商文毅輅相繼領吏<lb/>
　　部尚書自後遂為首輔故事其以他官兼大學士<lb/>
　　者如楊士奇以禮侍兼華盖金糿孜以户侍兼武<lb/>
　　英陳山以户侍兼謹身張瑛以禮侍兼華盖黄淮<lb/>
<pb n="KR2m0014_WYG_052-18b"/>
　　以通政使兼武英楊榮以太常卿兼文淵徐有貞<lb/>
　　以武功伯兼華盖殿閣大學士自相兼者如陳循<lb/>
　　以華盖兼文淵髙榖王文以謹身兼東閣胡廣楊<lb/>
　　榮金㓜孜以文淵兼翰林院學士其内閣諸殿次<lb/>
　　第自正統間始定其兼銜次第自天順間始定然<lb/>
　　或以所兼保傅為等級或以部分為先後如楊榮<lb/>
　　以太子少傅謹身位少保黄淮武英下陳山無兼<lb/>
　　官以謹身位少保黄淮太子少保金㓜孜武英下<lb/>
<pb n="KR2m0014_WYG_052-19a"/>
　　少保黄淮太子少保金㓜孜以户部尚書位少傅<lb/>
　　兵部楊士奇下金㓜孜又以户部楊溥無兼官以<lb/>
　　禮部位工部楊榮下王文以少保吏部位戸部陳<lb/>
　　循工部髙榖少保太子太傅下皆取所兼保傅為<lb/>
　　次序也張瑛以禮部華盖殿位戸部謹身陳山下<lb/>
　　此則以部分為次序也<lb/>
　　又曰文淵閣未有言掌者徐有貞以武功伯領之<lb/>
　　遂改為掌文淵閣王世貞譏之以謂文淵閣不可<lb/>
<pb n="KR2m0014_WYG_052-19b"/>
　　掌也吏部左侍郎李賢為本部尚書兼翰林院學<lb/>
　　士掌文淵閣事則又不止武功也又考觧縉入閣<lb/>
　　居七人之首其繫銜亦曰掌文淵閣事則又不始<lb/>
　　於武功也<lb/>
　　又曰舊制紅本到閣首輔票擬餘唯諾而已崇禎<lb/>
　　中御史倪元珙請分票其後本下即令中書分之<lb/>
　　首輔之權雖稍分然水火之端啟而中書之弊種<lb/>
　　種矣<lb/>
<pb n="KR2m0014_WYG_052-20a"/>
　　又曰内閣之職同於古相而所不同者主票擬而<lb/>
　　不身與其事如髙拱之兼掌吏部趙貞吉之兼掌<lb/>
　　都察院孫承宗之兼掌兵部俱出而啟事入而調<lb/>
　　㫖然惟髙為首相二公皆非也事寄雖重猶判然<lb/>
　　兩署獨天順間命徐有貞考察方面嘉靖間命李<lb/>
　　本分别尚書至大小九卿去留張璁奉勅肅清百<lb/>
　　僚韓廣分别逆黨則政自閣出矣然張權掌都察<lb/>
　　院事李因冡宰李黙得罪去亦未可全謂之政出<lb/>
<pb n="KR2m0014_WYG_052-20b"/>
　　於閣也政出於閣者前則徐武功後則韓蒲州<lb/>
　　又曰内閣出為六卿者皆不帶閣銜即出將如楊<lb/>
　　一清自家起改兵部尚書兼右都御史總督三邊<lb/>
　　奉詔出閲九邊如翟鑾亦改兵部尚書兼右都御<lb/>
　　史惟華盖大學士張瑛以原官掌南京吏部然詘<lb/>
　　之也文淵閣大學士孫承宗則亦以原官督理遼<lb/>
　　薊津登軍務自邊累官至少師中極殿則出將入<lb/>
　　相者本朝惟中山髙陽二公而已然中山帶相銜<lb/>
<pb n="KR2m0014_WYG_052-21a"/>
　　而實不與機務則又似髙陽獨也<lb/>
　　又曰舊制輔臣在直辰入申出率以為常崇禎壬<lb/>
　　申後必二鼓始出及乙亥後遂至四鼓始出間有<lb/>
　　徹夜者周宜興至始議輪一人宿精微科候傳票<lb/>
　　精微科九間在午門外西廡其南兵科直房也<lb/>
　所屬有直文華殿東房中書舍人掌奉㫖書寫書籍<lb/>
　直武英殿西房中書舍人掌奉㫖篆寫册寳圖書册<lb/>
　頁内閣誥勅房中書舍人掌書辦文官誥勅繙譯勅<lb/>
<pb n="KR2m0014_WYG_052-21b"/>
　書并外國文書揭帖兵部紀功勘合底簿制勅房中<lb/>
　書舍人掌書辦制勅詔書誥命册表寳文玉牒講章<lb/>
　碑額題奏揭帖一應機宻文書各王府勅符底簿俱<lb/>
　無定員<lb/>
　成祖永樂初選翰林文學之臣典機務詔䇿制誥皆<lb/>
　屬之而謄副繕正皆中書舍人分直入辦事竣輙出<lb/>
　宣宗宣徳初始選能書者處於閣之西小房謂之西<lb/>
　制勅房諸學士則居閣之東五楹専管誥勅具稿付<lb/>
<pb n="KR2m0014_WYG_052-22a"/>
　中書繕進謂之東誥勅房而帶知制誥衘則惟閣老<lb/>
　與諸學士而已中書等官不敢僭也英宗正統後學<lb/>
　士不能視誥勅悉委於中書序班譯字等官世宗嘉<lb/>
　靖二十年選各部主事大理寺評事帶原衘直誥勅<lb/>
　制勅兩房四十四年兩房員缺令吏部考選舉人為<lb/>
　中書舍人其直文華武英兩殿供御筆札者初為内<lb/>
　官職繼以中書分直後亦專舉能書者不必由部選<lb/>
　自甲科監生生儒布衣能書者俱可為之若兼官至<lb/>
<pb n="KR2m0014_WYG_052-22b"/>
　九列其在科目者則出而為卿佐以藝選者不過加<lb/>
　服俸而已惟武世二廟稍有踰等至穆宗而始復為<lb/>
　限量其至尚書者三人禮部張駿工部周惠疇張文<lb/>
　憲至侍郎者三人禮部張電工部談相王槐文憲官<lb/>
　尚書時大學士李本為侍郎然供事如初<lb/>
　　徐學謨識餘録曰兩房中書遷轉至嘉靖初年始<lb/>
　　由閣下題請中書周令者温州人嘗言成化年間<lb/>
　　授職彼時中書與閣下如同僚然投刺俱平交蓋<lb/>
<pb n="KR2m0014_WYG_052-23a"/>
　　宣徳以前本一堂相處今云西房即文淵閣也閣<lb/>
　　臣居中中書居東西兩房各辦其事已撤内庫十<lb/>
　　間以西五間居閣下謂之文淵閣以東五間藏書<lb/>
　　籍而東房中書亦遷居之故今以閣下稱中堂而<lb/>
　　東西非房矣猶稱兩房者沿舊名也凡閣下到任<lb/>
　　尚之兩房答揖若六部之於各司無是體矣<lb/>
　　門下省<lb/>
宋南渡後不置門下省<lb/>
<pb n="KR2m0014_WYG_052-23b"/>
遼南面設門下省有侍中常侍散騎常侍給事中門下<lb/>
侍郎等官<lb/>
　所屬起居舍人院左諌院符寳司<hi>已上設官詳見各門</hi>通事舍<lb/>
　人院有通事舍人東上閤門司有東上閤門使副使<lb/>
　<hi>太宗㑹同元年置</hi>西上閤門司有西上閤門使副使東頭承<lb/>
　奉班有東頭承奉官西頭承奉班有西頭承奉官通<lb/>
　進司有左通進右通進登聞鼓院有登聞鼓使匭院<lb/>
　有知匭院使誥院有誥院給事<lb/>
<pb n="KR2m0014_WYG_052-24a"/>
金門下省<lb/>
　　<hi>臣</hi>等謹按金史百官志太宗天㑹四年有三省之<lb/>
　　制海陵正隆元年罷門下省是其初置之而旋罷<lb/>
　　也<lb/>
元門下省<lb/>
　　<hi>臣</hi>等謹按元史髙鳴傳世祖至元七年議立三省<lb/>
　　鳴為侍御史上封事曰臣聞三省設自近古其法<lb/>
　　由中書出政移臣下議不合則有駁正或封還詔<lb/>
<pb n="KR2m0014_WYG_052-24b"/>
　　書議合則還移中書中書移尚書尚書乃下六部<lb/>
　　郡國方今天下大於古而事益繁取決一省猶曰<lb/>
　　有壅况三省乎且多置官者求免失政也但使賢<lb/>
　　俊萃於一堂連署參決自免失政豈必别官異坐<lb/>
　　乎故曰政貴得人不貴多官不如一省便帝深然<lb/>
　　之議遂罷而董文忠傳云至元時禮部尚書謝昌<lb/>
　　元請立門下省封駁制勅以絶中書風曉近習奏<lb/>
　　請之弊帝鋭意欲行之詔廷臣雜議三日奏以文<lb/>
<pb n="KR2m0014_WYG_052-25a"/>
　　忠為侍中及其屬數十人今考百官志無門下省<lb/>
　　殆亦甫設而旋罷者耶<lb/>
明不設門下省<lb/>
　　<hi>臣</hi>等謹按馬端臨考門下省後附以侍中侍郎給<lb/>
　　事中散騎常侍諫議大夫起居拾遺補闕典儀城<lb/>
　　門郎符寳郎𢎞文館等官葢皆以類而及也以今<lb/>
　　考之明既不設門下省矣若侍中侍郎散騎常侍<lb/>
　　則金元明俱所不設典儀則應併入鴻臚寺城門<lb/>
<pb n="KR2m0014_WYG_052-25b"/>
　　郎則應併入留守司𢎞文館則應併入𢎞文院故<lb/>
　　以給事中諫院<hi>拾遺補闕附</hi>起居符寳郎載於門下省<lb/>
　　後<lb/>
　　給事中<lb/>
遼給事中屬門下省<hi>已見門下省門</hi>
金給事中為内侍寄禄官屬宣徽院<hi>互見宣徽院門</hi>
元給事中為修起居注之職<hi>詳見起居門</hi>
明吏户禮兵刑工六科給事中掌侍從規諫補闕拾遺<lb/>
<pb n="KR2m0014_WYG_052-26a"/>
稽察六部百司之職各科都給事中一人左右給事中<lb/>
各一人給事中吏科四人户科八人禮科六人兵科十<lb/>
人刑科八人工科四人洪武二十四年定<lb/>
　凡制勅定行大事覆奏小事署而頒之有失封還執<lb/>
　奏凡内外所上章疏下分類抄出叅署付部駁正其<lb/>
　違誤吏科凡吏科引選則掌科<hi>即都給事中以掌本科印故名六科同</hi>
　同至御前請㫖外官領文憑皆先付科畫字内外官<lb/>
　考察自陳後則與各科具奏拾遺糾其不職者户科<lb/>
<pb n="KR2m0014_WYG_052-26b"/>
　監光祿寺嵗入金榖甲字等十庫錢鈔雜物與各科<lb/>
　兼涖之皆三月而代内外有陳乞田土隱占侵奪者<lb/>
　糾之禮科監訂禮部儀制凡大臣曾經糾劾削奪有<lb/>
　玷士論者紀錄之以核贈諡之典兵科凡武臣貼黄<lb/>
　誥勅本科一人監視其引選畫憑之制如吏科刑科<lb/>
　毎嵗二月下旬上前一年南北罪囚之數嵗終類上<lb/>
　一嵗蔽獄之數閲十日一上實在罪囚之數皆憑法<lb/>
　司移報而奏御焉工科閲試軍器局同御史巡視節<lb/>
<pb n="KR2m0014_WYG_052-27a"/>
　慎庫與各科稽查寳源局而主徳闕違朝政得失百<lb/>
　官賢佞各科或單疏專達或公疏連署奏聞事雖分<lb/>
　隸六科其重大者各科皆得通奏但事屬某科則列<lb/>
　某科為首凡日朝六科輪一人立殿左右珥筆記㫖<lb/>
　凡題奏日附科籍五日一送内閣偹編纂其諸司奉<lb/>
　㫖處分事目五日一註銷覈稽緩内官傳㫖必覆奏<lb/>
　復得㫖而後行朝㕘門籍六科流掌之登聞鼓楼日<lb/>
　一人與錦衣衞官輪直監涖受牒則具題本封上遇<lb/>
<pb n="KR2m0014_WYG_052-27b"/>
　決囚有投牒訟寃者則判停刑請㫖凡大事廷議大<lb/>
　臣廷推大獄廷鞫六掌科人皆預焉<lb/>
　太祖甲辰嵗統設給事中後數更其秩<hi>與起居注同</hi>洪武<lb/>
　六年設給事中十二人始分為六科科二人以年長<lb/>
　者一人掌印九年定給事中十人十年屬承勅監十<lb/>
　二年改屬通政司十三年置諫院左右司諫各一人<lb/>
　左右正言各二人十五年又置諫議大夫尋皆罷二<lb/>
　十二年改給事中為源士增至八十一人<hi>初魏敏卓敬等凡八</hi>
<pb n="KR2m0014_WYG_052-28a"/>
　<hi>十一人為給事中帝以適符古元士之數改為元士至是又以六科為士之本源改為源士</hi>未幾<lb/>
　復為給事中二十四年更定科員<hi>各科分設員數共四十人如前所列</hi>
　建文時革左右給事中増設拾遺補闕成祖初革拾<lb/>
　遺補闕仍置左右給事中尋改六科置於午門外直<lb/>
　房涖事<hi>六科衙門舊在磚門内尚寳司西永樂中灾移午門外東西毎夜一科直宿</hi>都北<lb/>
　京後南京亦設六科給事中各一人宣徳八年增户<lb/>
　科給事中一人專理黄册神宗萬厯九年裁兵科五<lb/>
　人户刑二科各四人禮科二人十一年復設户兵刑<lb/>
<pb n="KR2m0014_WYG_052-28b"/>
　三科各二人禮科一人<lb/>
　　給事中夏言請考選六科疏曰六科額設都左右<lb/>
　　給事中給事共五十八人中間事有繁簡故官有<lb/>
　　增損然以司諫諍偹獻納則六科之職均也祖宗<lb/>
　　以來額員俱備後來乃有不盡補者然遇都左右<lb/>
　　給事中缺五人以上則必奏請升補各科給事缺<lb/>
　　十五六人以上則必奏請選補永著為例在先朝<lb/>
　　五十八人一時補足當時侈為美談葢増置諫垣<lb/>
<pb n="KR2m0014_WYG_052-29a"/>
　　自是盛代之事今六科在任止二十一人不及額<lb/>
　　數之半除都左右給事中之外惟給事中四人而<lb/>
　　已供事趨走日不暇給欲求優㳺侍從以盡文墨<lb/>
　　論思之長從容退食以致寅恭謀議之實不可得<lb/>
　　矣考之祖宗舊規凡給事中有缺止於進士年三<lb/>
　　十以上者考選奏補𢎞治間始以行人博士兼選<lb/>
　　正徳間始以在外推官知縣照御史例選補正徳<lb/>
　　末年大臣畏忌新進敢言乃盡廢進士考選之例<lb/>
<pb n="KR2m0014_WYG_052-29b"/>
　　陛下登極之詔依舊例給事中有缺於進士考選<lb/>
　　奏補御史有缺進士與行取人員相兼考選然應<lb/>
　　詔一行而旋復寢吏部亦嘗奏請大臣陰行格阻<lb/>
　　徃徃以未嘗經厯世故藉口是不過欲得脂韋媕<lb/>
　　婀愛身固禄之流取其不為已害而已司馬光曰<lb/>
　　凡擇言官當以三事為先一不愛富貴次則重惜<lb/>
　　名節次則曉知治體今當用光言以為取人之則<lb/>
　　將現在各衙門辦事進士及厯俸二年以上行人<lb/>
<pb n="KR2m0014_WYG_052-30a"/>
　　博士幷推官知縣三年考滿到部者查照舊規及<lb/>
　　見行事例具奏從公考選<lb/>
　　吏科都給事中鍾羽正科中事宜疏曰吏科之不<lb/>
　　振甚矣辭受取予士人之大節也文選以當銓扄<lb/>
　　戸誠重之矣吏科即不闗黜陟而是非之權在焉<lb/>
　　交通逢迎坦然不忌請一如文選杜門謝客可也<lb/>
　　飲食徴逐經明禁者屢矣近出差者以此得罪聖<lb/>
　　朝寛大原非以醉飽之過繩人要之非正務也請<lb/>
<pb n="KR2m0014_WYG_052-30b"/>
　　一切謝絶息交省費可也大臣之去留一惟宸斷<lb/>
　　而恒置疏保留保留非謏也而有時乎為謏繼自<lb/>
　　今如岳正李賢之被誣劉健謝遷之被逐不妨偶<lb/>
　　議留之非是罷保留之舉可也人材遺佚誠為可<lb/>
　　惜乃無故發端而突為薦揚之舉薦揚非私也而<lb/>
　　有時乎為私繼自今惟夢卜之求拊髀之嘆奉㫖<lb/>
　　公舉者舉之非是杜薦舉之端可也至科中内外<lb/>
　　之轉原非選擇而一升之後低昻頓隔内者不數<lb/>
<pb n="KR2m0014_WYG_052-31a"/>
　　年而卿貮外者栖遲藩臬或至數十年鞅掌浮沉<lb/>
　　請循内遷之典兩司之卓犖者時時入為京卿而<lb/>
　　為卿寺者亦使回翔南北少遲其轉使内外久速<lb/>
　　畧相等可也升轉之途本緣資俸而少有更變則<lb/>
　　訾議叢生有將轉而告疾先期而給假者請自今<lb/>
　　掌印者非有真疾不許告病即告吏部於覆本中<lb/>
　　徑云以今資俸合是某官回日不問接補何科升<lb/>
　　時止照今時之次使其真病何暇計官使或假托<lb/>
<pb n="KR2m0014_WYG_052-31b"/>
　　不墮其術以杜僥倖而安義命可也是皆科中事<lb/>
　　體之當議者臣又聞衙門先進曰吏科失職掌者<lb/>
　　二其一堂上赴官科畫本此累朝舊例也各科能<lb/>
　　守之即各部亦不以為屈而吏科獨廢其一大選<lb/>
　　事完科臣與部堂比肩而受賜此自來舊禮也兵<lb/>
　　科能守之兵部亦不以為亢而吏科獨下坐二者<lb/>
　　宜復其舊可也<lb/>
　　春明夢餘録曰昔言官察官截然二項如宋時亦<lb/>
<pb n="KR2m0014_WYG_052-32a"/>
　　尚如此監察御史初亦言事後惟察事至諫院左<lb/>
　　右諫議大夫左右司諫左右正言此專為拾遺補<lb/>
　　闕之官凡奏疏渉彈擊上即戒諭而不納故唐宋<lb/>
　　言官奏疏綽有可觀後世有糾劾而鮮規正葢以<lb/>
　　言官察官渾之為一也<lb/>
　　又曰洪武十七年九月給事中張文輔言自九月<lb/>
　　十四日至二十一日八日之間内外諸司奏劄凡<lb/>
　　一千一百六十計三千二百九十一事帝諭廷臣<lb/>
<pb n="KR2m0014_WYG_052-32b"/>
　　曰朕日總萬幾豈能一一周徧茍政事有失宜豈<lb/>
　　惟一民之害將為天下之害卿等能悉心封駁則<lb/>
　　庻事自無不當此稽查號件封駁奏章之例也正<lb/>
　　統中給事中張固言六科都左右給事中員缺乞<lb/>
　　選各科年深者以次升補英宗曰給事中乃近侍<lb/>
　　之官凡政令得失軍民休戚百官邪慝舉得言之<lb/>
　　况都左右給事中為之領袖非識達大體者不可<lb/>
　　畀也顧乃欲循資而用之不亦舛乎此都科不循<lb/>
<pb n="KR2m0014_WYG_052-33a"/>
　　資俸之例也𢎞治六年諭凡百官考滿如有不公<lb/>
　　許其伸理其科道官必待吏部考察後有失當方<lb/>
　　許指名糾劾此計後拾遺之例也崇禎二年諭六<lb/>
　　科邇來戎馬倥偬機務煩劇明㫖非不森嚴奉行<lb/>
　　尚多遲慢欲令計時集事法當委任責成爾等表<lb/>
　　裏六曹舊有註銷之規各委給事中一人查理六<lb/>
　　曹應行事務勒限奏報少有違玩立付白簡定行<lb/>
　　責治爾等玩忽不遵或議論紛囂掣肘誤事一併<lb/>
<pb n="KR2m0014_WYG_052-33b"/>
　　究處此六科註銷之例也<lb/>
　　顧炎武日知録曰明代雖罷門下省長官而獨存<lb/>
　　六科給事中以掌封駁之任㫖必下科其有不便<lb/>
　　給事中駁正到部謂之科㕘六部之官無敢抗科<lb/>
　　㕘而自行者故給事中之品卑而權特重萬厯之<lb/>
　　時九重淵黙泰昌以後國論紛紜而維持禁止往<lb/>
　　往頼抄㕘之力今人所不知矣<lb/>
　　諫院<lb/>
<pb n="KR2m0014_WYG_052-34a"/>
遼左諫院有左諫議大夫左補闕左拾遺屬門下省有<lb/>
右諫院右諫議大夫右補闕右拾遺屬中書省<lb/>
金諫院有左右諫議大夫左右司諫左右補闕左右拾<lb/>
遺等官<lb/>
　　金史髙汝礪傳曰承安二年汝礪為左諫議大夫<lb/>
　　時遇奏事臺臣亦令迴避汝礪乃上言國家置諫<lb/>
　　臣以備侍從葢欲周知時政以叅得失非徒使排<lb/>
　　行就列而已故唐制凡中書門下及三品以上入<lb/>
<pb n="KR2m0014_WYG_052-34b"/>
　　閤必遣諫官隨之俾預聞政事兾其有所開説今<lb/>
　　省臺以下遇朝奏事則一切迴避與諸侍衞之臣<lb/>
　　旅進旅退殿廷論事初莫得聞及其已行又不詳<lb/>
　　其始末遂事而諫斯亦難矣若曰非材擇人可也<lb/>
　　豈可置之言責而疏逺若此乞自今以徃有司奏<lb/>
　　事諫官得以預聞庻望少補從之<lb/>
元不設諫院<lb/>
明太祖洪武十三年置諫院左右司諫各一人左右正<lb/>
<pb n="KR2m0014_WYG_052-35a"/>
言各二人十五年又置諫議大夫以兵部尚書唐鐸為<lb/>
之尋皆罷<lb/>
　　春明夢餘録曰唐制諫官隨宰相入閤此最得為<lb/>
　　政之要至明革中書省乃並諫官裁之惟設六科<lb/>
　　以掌封駁宣徳中廷臣請設諫官不允於是諫無<lb/>
　　專職此為缺典<lb/>
　　起居院<lb/>
遼起居舍人院有起居舍人知起居注起居郎屬門下<lb/>
<pb n="KR2m0014_WYG_052-35b"/>
省<lb/>
金記注院修起居注掌記言動章宗明昌元年詔毋令<lb/>
諫官兼或以左右衞將軍兼宣宗貞祐三年以左右司<lb/>
首領官兼為定制左右司屬尚書省<lb/>
　大定十二年十一月世宗屏侍臣與宰臣議事記注<lb/>
　官亦退帝曰史官記人君善惡朕之言動及與卿等<lb/>
　所議皆當與知其於紀録毋或有隱可以朕意諭之<lb/>
　　金史石琚傳曰修起居注伊喇傑上書言朝奏屏<lb/>
<pb n="KR2m0014_WYG_052-36a"/>
　　人議事史官亦不與聞無由記錄帝以問右丞相<lb/>
　　石琚等琚對曰古者史官天子言動必書以儆戒<lb/>
　　人君庻幾有畏也周成王剪桐葉為圭戲封叔虞<lb/>
　　史佚曰天子不可戲言言則史書之以此知人君<lb/>
　　言動史官皆得記録不可避也帝曰朕觀貞觀政<lb/>
　　要唐太宗與臣下議論始議如何後竟如何此正<lb/>
　　史臣在側記而書之耳若恐洩漏機事則擇慎密<lb/>
　　者任之朝奏屏人議事記注官不避自此始矣<lb/>
<pb n="KR2m0014_WYG_052-36b"/>
　　完顔守貞傳曰守貞為右諫議大夫時與修起居<lb/>
　　注張暐奏言唐中書門下入閤諫官隨之欲其預<lb/>
　　聞有所開説又起居郎起居舍人毎皇帝視朝左<lb/>
　　右對立有命則臨堦俯聼退而書之以為起居注<lb/>
　　自來左司上殿諫官修起居注不避或侍從官除<lb/>
　　授及議便遣始令避之比來一例令臣等迴避及<lb/>
　　香閤奏陳言文字亦不令臣等侍立則凡有聖訓<lb/>
　　及所議政事臣等無緣得知何所記録何所開説<lb/>
<pb n="KR2m0014_WYG_052-37a"/>
　　似非本設官之義乞仍舊制從之<lb/>
元起居注掌隨朝省臺院諸司凡奏聞之事悉記録之<lb/>
世祖至元六年置起居注左右補闕<lb/>
　先是中書省臣言前代朝廷必有起居注故善政嘉<lb/>
　謨不致遺失即以和爾果斯圖古勒充翰林待制兼<lb/>
　起居注至是年始置左右補闕其後十五年改升給<lb/>
　事中兼修起居注左右補闕改為左右侍儀奉御兼<lb/>
　修起居注仁宗延祐時定置給事中兼修起居注二<lb/>
<pb n="KR2m0014_WYG_052-37b"/>
　人左右侍儀奉御同修起居注各一人<lb/>
　　元史本紀曰英宗至治二年十一月御史李端言<lb/>
　　朝廷雖設起居注所録皆臣下聞奏事目上之言<lb/>
　　動宜悉書之以付史館從之<lb/>
明初置起居注<hi>時甲辰嵗太祖呉元年</hi>雖設官而無定員洪武九<lb/>
年定起居注二人後革十四年復置尋罷萬厯間命翰<lb/>
林官兼攝之已復罷<lb/>
　　國朝典彚曰洪武五年以儒士楊訓文為起居注<lb/>
<pb n="KR2m0014_WYG_052-38a"/>
　　諭之曰起居之職非專事紀録而已要在輸忠納<lb/>
　　誨致主於無過之地而後為盡職也尋禮部尚書<lb/>
　　陶凱言漢唐宋皆有㑹要紀載時政以資稽考今<lb/>
　　起居注記言記事及奏事簿籍記載時政可以法<lb/>
　　當時訓後世者宜依㑹要編類成書使議事者有<lb/>
　　所稽考從之<lb/>
　　春明夢餘録曰萬厯初大學士張居正請復修史<lb/>
　　職講官日輪一人記注起居<lb/>
<pb n="KR2m0014_WYG_052-38b"/>
　　符寳司<lb/>
遼符寳司有符寳郎屬門下省<lb/>
金符寳郎掌御寳及金銀等碑屬殿前都㸃檢司<lb/>
元典瑞院掌寳璽金銀符牌有院使四人同知僉院同<lb/>
僉院判經厯都事各二人照磨兼管勾承發架閣庫一<lb/>
人<lb/>
　世祖中統元年始置符寳郎二人至元十六年立符<lb/>
　寳局十八年改典瑞監二十年省卿二人二十九年<lb/>
<pb n="KR2m0014_WYG_052-39a"/>
　仍置監卿二人成宗大徳十一年升典瑞院定置官<lb/>
　如前<lb/>
　　元史本紀曰成宗大徳十一年十二月時武宗已<lb/>
　　即位中書省臣言舊制金虎符及金銀符典瑞院<lb/>
　　掌之給則由中書事已則復歸典瑞院今出入多<lb/>
　　不由中書下至商人結托近侍奏請以致泛濫出<lb/>
　　而無歸請自後除官及奉使應給者非由中書勿<lb/>
　　給從之<lb/>
<pb n="KR2m0014_WYG_052-39b"/>
明尚寳司掌寳璽符牌印章而辨其所用有卿一人少<lb/>
卿一人司丞一人後增至三人<lb/>
　太祖初設符璽郎呉元年改尚寳司以侍從儒臣勲<lb/>
　衞領之非有才能不得調勲衛大臣子弟奉㫖乃得<lb/>
　補丞其後多以恩廕寄禄無常員都北京後南京亦<lb/>
　設尚寳司卿一人<lb/>
　　中書省<lb/>
宋度宗咸淳九年三月置機速房於中書省<lb/>
<pb n="KR2m0014_WYG_052-40a"/>
　時襄城旣失賈似道復上書言事勢如此非臣下馳<lb/>
　驅聨絡氣勢將有大可慮者帝曰師相豈可一日離<lb/>
　左右乃建機速房以革樞密院漏泄兵事稽遲邊報<lb/>
　之弊<lb/>
遼南面中書省有中書令大丞相左右丞相知中書省<lb/>
事中書侍郎同中書門下平章事叅知政事<lb/>
　中書省初名政事省太祖置官世宗天祿四年建政<lb/>
　事省興宗重熙十三年改中書省定置官如前又有<lb/>
<pb n="KR2m0014_WYG_052-40b"/>
　堂後官主事守當官令史<lb/>
　所屬中書舍人院有中書舍人<hi>亦名政事舍人</hi>右諫院有右<lb/>
　諫議大夫右補闕右拾遺<lb/>
金中書省<lb/>
　　<hi>臣</hi>等謹按百官志熙宗頒新官制大率循宋遼之<lb/>
　　舊海陵正隆元年罷中書省是其初固常有之也<lb/>
元中書省有中書令一人<lb/>
　太宗以相臣為之世祖以皇太子兼之<hi>裕宗紀中統三年封燕王</hi>
<pb n="KR2m0014_WYG_052-41a"/>
　<hi>守中書令</hi>至元十年立皇太子行中書令<hi>即裕宗</hi>大徳十一<lb/>
　年武宗已即位以皇太子<hi>仁宗時為皇太子</hi>領中書令延祐<lb/>
　三年<hi>英宗時為皇太子</hi>復以皇太子行中書令置屬監印二<lb/>
　人<lb/>
　　輟耕録曰國朝故事正六品以下官中書奉勅署<lb/>
　　牒以命之牒具中書官位最重者令也署牒者自<lb/>
　　丞相以下而不敢以煩令惟皇太子立必帶中書<lb/>
　　令樞密使皇太子既受册即中書上日獨署一牒<lb/>
<pb n="KR2m0014_WYG_052-41b"/>
　　明日省臣以其名聞天子即以宣拜超授五品官<lb/>
　　其人非素親近有譽望取信於羣臣不得也<lb/>
右丞相左丞相居令之次令闕則總省事左右各一人<lb/>
　國初職名未創太宗始置左右丞相各一人世祖中<lb/>
　統元年置丞相一人二年復置右左丞相各二人至<lb/>
　元二年增置丞相五人七年立尚書省置丞相二人<lb/>
　八年罷尚書省乃置丞相二人二十四年復立尚書<lb/>
　省其中書省丞相二人如故二十八年再罷尚書專<lb/>
<pb n="KR2m0014_WYG_052-42a"/>
　任一相武宗至大二年復置尚書省丞相二人中書<lb/>
　丞相二人四年尚書省仍歸中書丞相凡二人自後<lb/>
　因之不易文宗至順元年專任右相其一或置或不<lb/>
　置順帝元統三年七月中書省奏請自今不置右丞<lb/>
　相十月命巴延長台司詔天下至元五年十月加右<lb/>
　丞相巴延為大丞相六年十月命托克托為右丞相<lb/>
　復置左丞相至正十三年六月命皇太子領中書令<lb/>
　如舊制二十七年八月以太尉特哩特穆爾為添設<lb/>
<pb n="KR2m0014_WYG_052-42b"/>
　左丞相<lb/>
　　元史順帝紀曰至元四年安圖言比者省官員數<lb/>
　　平章左丞各一人今丞相五人素無此例臣等議<lb/>
　　設二丞相臣等䝉古人三人惟陛下所命詔以安<lb/>
　　圖為長史天澤次之其餘䝉古漢人叅用勿令員<lb/>
　　數過多<lb/>
　　續𢎞簡録曰文宗至順元年以雅克特穆尔有功<lb/>
　　欲獨相以尊異之諭省臣曰昔世祖嘗以宰相一<lb/>
<pb n="KR2m0014_WYG_052-43a"/>
　　人總庻務故政治出於一今雅克特穆爾為右丞<lb/>
　　相左丞相其勿復置<lb/>
平章政事掌機務貮丞相官四人<lb/>
　中統元年置平章二人二年增置四人至元七年置<lb/>
　尚書省設尚書平章二人八年尚書併入中書平章<lb/>
　復設三人二十三年詔清冗職平章汰為二人二十<lb/>
　四年復尚書省中書尚書兩省平章各二人二十八<lb/>
　年罷尚書省増中書平章為五人而一人為商議省<lb/>
<pb n="KR2m0014_WYG_052-43b"/>
　事三十年又増為六人元貞元年改商議省事為平<lb/>
　章軍國重事至大二年再立尚書省平章三人中書<lb/>
　五人四年罷尚書省歸中書平章仍五年至順元年<lb/>
　定置四人自後因之至正七年置議事平章四人二<lb/>
　十七年八月以樞密知院曼濟為添設第三平章<lb/>
右丞左丞副宰相號左右轄各一人<lb/>
　中統二年置三年增為四人至元七年立尚書省中<lb/>
　書右丞仍四人八年尚書併入中書省左右丞各一<lb/>
<pb n="KR2m0014_WYG_052-44a"/>
　人二十三年汰冗職右左丞如故二十四年復立尚<lb/>
　書省右左丞各一而中書缺員二十八年復罷尚書<lb/>
　省三十年設右丞二人而一人為商議省事至大二<lb/>
　年復立尚書省右左丞二人中書右左丞五人四年<lb/>
　罷尚書右左丞中書右左丞止設四人至順元年定<lb/>
　置右左丞各一人至正十二年二月以嘉魯為添設<lb/>
　左丞八月以哈瑪爾為添設右丞十四年九月以吕<lb/>
　思誠為添設左丞<lb/>
<pb n="KR2m0014_WYG_052-44b"/>
叅政副宰相其職亞於右左丞官二人<lb/>
　中統元年始置叅政一人二年增為二人至元七年<lb/>
　立尚書省叅政三人八年尚書併入中書叅政二人<lb/>
　二十三年汰冗職叅政二人如故二十四年復立尚<lb/>
　書省叅政二人中書叅政二人二十八年罷尚書省<lb/>
　叅政至大二年復置尚書省叅政二人中書叅政二<lb/>
　人四年併尚書省入中書省叅政三人至順元年定<lb/>
　叅政為二人至正十二年三月以烏蘭哈達為添設<lb/>
<pb n="KR2m0014_WYG_052-45a"/>
　叅知政事七月又以秉彛為添設叅政<lb/>
叅議中書省事典左右司文牘為六曹之管轄其治曰<lb/>
叅議府<lb/>
　中統元年始置一人至元二十二年累増至六人大<lb/>
　徳元年止置四人後遂為定額<lb/>
　　續𢎞簡録載世祖至元五年詔許衡等考定官制<lb/>
　　並集公卿議省院臺行移之體衡曰中書佐天子<lb/>
　　總國政院臺宜具呈時商挺在樞密髙鳴在臺皆<lb/>
<pb n="KR2m0014_WYG_052-45b"/>
　　不樂欲定為咨禀因大言以動之曰臺院皆宗親<lb/>
　　大臣若一忤禍且不測衡曰吾論國制耳何與於<lb/>
　　人相質於帝前帝曰朕意亦與衡合其制遂定至<lb/>
　　大元年詔曰中書政本也軍國之務大小由之朕<lb/>
　　即位以來勵精求治爰立輔相以總中書期年於<lb/>
　　兹大效未著今特命塔斯布哈為右丞相奇塔特<lb/>
　　布濟克為左丞相統百官平庻政便者舉行弊者<lb/>
　　革去大小機務並聼中書省區處諸王貴戚不得<lb/>
<pb n="KR2m0014_WYG_052-46a"/>
　　阻撓近侍官屬及内外諸司事不由中書議者毋<lb/>
　　隔越奏聞尋省臣言銓選錢榖他司乞毋干預帝<lb/>
　　曰已降制書令諸人勿干中書之政他日或有乗<lb/>
　　朕遺忘持内降文記及傳㫖至中書者其執之以<lb/>
　　來朕將加罪至順元年勅累朝宫分官屬並由中<lb/>
　　書擬奏<lb/>
　　胡粹中曰中書政本元旣有中書令矣復立左右<lb/>
　　丞相則丞相特中書令之佐職耳旣以令為虚設<lb/>
<pb n="KR2m0014_WYG_052-46b"/>
　　左右丞相為正宰相而復設平章政事則又以平<lb/>
　　章為宰相貳矣然平章政事非宰相而何名之不<lb/>
　　正莫此為甚至其末流丞相而遥授焉則冗濫極<lb/>
　　矣<lb/>
　所屬有左右司郎中各二人員外郎各二人都事各<lb/>
　二人中統元年置左右司至元十五年分置兩司各<lb/>
　司所掌吏禮房之科有九<hi>一南吏二北吏三帖黄四保舉五議禮六時政記七</hi>
　<hi>封贈八牌印九好事</hi>知除房之科有五<hi>一資品二常選三臺院選四見官選五伯勒赫</hi>
<pb n="KR2m0014_WYG_052-47a"/>
　<hi>選</hi>户雜房之科有七<hi>一定俸二衣裴三羊馬四置計五田土六太府監七㑹總</hi>科<lb/>
　糧房之科有六<hi>一海運二儧運三邊逮四賑濟五事故六軍匠</hi>銀鈔房之科<lb/>
　有二<hi>一鈔法二課程</hi>應辦房之科有二<hi>一飲膳二草料</hi>右司所掌兵<lb/>
　房之科有五<hi>一邊闗二札木齊三鋪馬四屯田五牧地</hi>刑房之科有六<hi>一法</hi>
　<hi>令二弭盗三功賞四禁治五枉勘六闗訟</hi>工房之科有六<hi>一儧造軍器二常課縀疋三嵗</hi>
　<hi>賜四營造五應辦六河道</hi>
　又有斷事官掌刑政之屬國初嘗以相臣任之其名<lb/>
　甚重其員數增損不常其人則皆御位下及中宫東<lb/>
<pb n="KR2m0014_WYG_052-47b"/>
　宫諸王各投下集賽台等人為之共置四十一人<hi>中統</hi>
　<hi>元年一十六位下置三十一人至元六年十七位下置三十四人七年十八位下置三十五人八年始給</hi>
　<hi>印二十七年分立中書尚書兩省而斷事官隨省並置二十八年十八位下置三十六人併入中書省三</hi>
　<hi>十一年增二人後定置如上</hi>首領官經厯知事各一人<lb/>
　又有檢校官掌檢校左右司六部公事程期文牘稽<lb/>
　失之事官設四人大徳元年置照磨掌磨勘左右司<lb/>
　錢榖出納營膳料例凡數計文牘簿籍之事中統元<lb/>
　年置二人至元八年省為一人管勾掌出納四方文<lb/>
<pb n="KR2m0014_WYG_052-48a"/>
　移緘縢啟拆之事郵遞之程期曹屬之承受兼主之<lb/>
　中統元年置二人至元三年定為一人架閣庫管勾<lb/>
　掌庋藏省府籍帳案牘凡備稽考之文即掌故之任<lb/>
　至元三年置三人其後増至員數不一至順初定為<lb/>
　二人䝉古架閣庫管勾一人回回架閣庫管勾一人<lb/>
　又有客省使<hi>詳客省門</hi>
　　趙天麟論都省職掌曰臣聞車輿之樞要在於管<lb/>
　　轄衣裳之提綱繫於要領要領不可以兼袵袂之<lb/>
<pb n="KR2m0014_WYG_052-48b"/>
　　資管轄不可以兼衡轅之用竊見中書内省密邇<lb/>
　　皇宫今也汴梁以北北京以南西界長安東窮遼<lb/>
　　海釐毫細務靡不相煩升斗微官亦來取決豈非<lb/>
　　管轄兼轅衡之用要領兼袵袂之資乎伏望載崇<lb/>
　　都省申以大名諫院隸焉六部隸焉隨朝九品以<lb/>
　　上亦階隸焉選才徳無玷地望極清者為中書令<lb/>
　　其丞相平章丞轄叅政以至府之叅議院之諫官<lb/>
　　暨印官都事之司咸冠以左右之號凡都省移文<lb/>
<pb n="KR2m0014_WYG_052-49a"/>
　　於行省以咨付付之行省移文於都省以咨呈呈<lb/>
　　之凡都省事闗行省行省一切合稟事務咨呈於<lb/>
　　都省都省判送六部擬而呈之轉資行省以行凡<lb/>
　　隨朝九品以上及外路受宣命以上官都省注之<lb/>
　　如此則寄任益崇政事益簡矣<lb/>
　　續𢎞簡録載世祖至元五年十月衞輝路總管陳<lb/>
　　祐上書言中書政本責成之任宜專伏見頻年以<lb/>
　　來建官分職可謂備矣曰中書曰御史曰樞密曰<lb/>
<pb n="KR2m0014_WYG_052-49b"/>
　　制國用曰左右部夫承命宣制奉行文書銓叙流<lb/>
　　品編齊户口均賦役平訟獄此左右部之責也通<lb/>
　　漕運謹出納充府庫實倉廪百姓富饒此制國用<lb/>
　　之職也備軍政嚴武衞闢疆塲肅號令謹先事之<lb/>
　　防消未形之患士馬精强敵人畏服此樞密之任<lb/>
　　也若夫屏貴近退奸邪强公室杜私門糾劾非違<lb/>
　　肅清朝野非御史不能也總百揆平萬幾求賢審<lb/>
　　官獻可替否内親同姓外撫四夷綏之以利鎮之<lb/>
<pb n="KR2m0014_WYG_052-50a"/>
　　以静立經國之逺圖建長世之大業孜孜奉國知<lb/>
　　無不為以作新太平之化非中書不可也葢中書<lb/>
　　腹心之寄御史耳目之司非中書無以尊上非御<lb/>
　　史無以肅下臣請諸路軍民錢榖之官宜委中書<lb/>
　　遷轉其賞罰黜陟一聼於中書其善惡能否一審<lb/>
　　於御史如此則官有定名之實法有畫一之規矣<lb/>
明中書省有右左丞相平章政事右左丞叅知政事以<lb/>
統領衆職<lb/>
<pb n="KR2m0014_WYG_052-50b"/>
　先是太祖甲辰正月承前制設中書省置右左相國<lb/>
　洪武元年改為右左丞相其後九年汰平章政事叅<lb/>
　知政事十三年正月遂罷中書省<lb/>
　所屬有左右司郎中員外郎都事檢校照磨管勾叅<lb/>
　議府叅議叅軍斷事官斷事經厯知事都鎮撫司都<lb/>
　鎮撫考功所考功郎<hi>甲辰十月以都鎮撫司𨽻大都督府呉元年革㕘議府洪武元</hi>
　<hi>年革考功所二年革照磨檢校所斷事官七年設直省舍人十人尋改中書舍人</hi>
　　春明夢餘録曰唐宋設官並置三省三省皆宰相<lb/>
<pb n="KR2m0014_WYG_052-51a"/>
　　也一曰中書省二曰門下省三曰尚書省凡朝廷<lb/>
　　有大政令則由門下省奏上發中書省看詳仍發<lb/>
　　門下省下尚書省施行故尚書拜相則曰同中書<lb/>
　　門下平章事者是也當時政體互相鈐轄事權常<lb/>
　　分使門下尚書二省堅持官守不相阿縱則宰相<lb/>
　　之權初亦甚輕但看詳由於中書則主張庶事皆<lb/>
　　由其手其權安得不日漸隆重哉故唐宋時即有<lb/>
　　宰相如元載盧杞秦檜賈似道者葢由此也近時<lb/>
<pb n="KR2m0014_WYG_052-51b"/>
　　各部之事皆聼命於閣下所不待言雖選曹有員<lb/>
　　缺亦送揭與閣然後注選此不知胡汪當國時有<lb/>
　　此事否夫威權日盛則謗議日積謗議日積則禍<lb/>
　　患日深故自世宗以來宰相未有能保全身名而<lb/>
　　去者<lb/>
　　中書科<lb/>
　　<hi>臣</hi>等謹按馬端臨考中書省内有中書舍人宋史<lb/>
　　職官志據之而慶元以後無可考者遼有中書舍<lb/>
<pb n="KR2m0014_WYG_052-52a"/>
　　人院屬中書省金不設中書舍人元有直省舍人<lb/>
　　屬中書省若中書科之名始見於明永樂時葢自<lb/>
　　洪武十三年罷中書省後特設此署與内閣所屬<lb/>
　　制誥東西房諸中書舍人職有攸分故改馬端臨<lb/>
　　考中書舍人舊目為中書科仍附中書省後<lb/>
明中書科舍人掌書寫誥勅制詔銀册鐵劵等事官二<lb/>
十人<lb/>
　凡草請諸翰林寳請諸内府左劵及勘籍歸諸古今<lb/>
<pb n="KR2m0014_WYG_052-52b"/>
　通集庫誥勅勘合籍初用二十八宿後用急就章為<lb/>
　號誥勅之號曰仁義禮智公侯伯藩王一品二品用<lb/>
　之曰十二支曰文行忠信文官三品以下用之曰千<lb/>
　字文武官續誥用之皆以千號為滿滿則復始王府<lb/>
　及駙馬都尉不編號土官以文武類編凡大朝㑹則<lb/>
　侍班東宫令節朝賀則導駕侍班於文華殿册封宗<lb/>
　室則充副使<hi>其鄉會試間有差遣充授並如科員</hi>大祀南郊則隨駕而<lb/>
　供事員無正貮印用年深者掌之<lb/>
<pb n="KR2m0014_WYG_052-53a"/>
　洪武七年初設直省舍人十人隸中書省九年為中<lb/>
　書舍人十年與給事中皆隸承勅監建文中革中書<lb/>
　舍人改為侍書入文翰館隸翰林院成祖復舊制尋<lb/>
　設中書科署於午門外定額二十人<hi>其恩廕帶俸者不在額内</hi>
　　邱濬大學衍義補曰唐武徳二年改内史舍人為<lb/>
　　中書舍人此中書舍人設官之始然是官也故隸<lb/>
　　於中書省故以中書舍人為名我朝罷中書省尚<lb/>
　　仍其舊名名雖同而實則異也盖前代之中書與<lb/>
<pb n="KR2m0014_WYG_052-53b"/>
　　翰林學士分掌内外制誥以為兩制盖屬文之官<lb/>
　　也我朝之中書舍人則專以書寫為職耳書者六<lb/>
　　藝之一漢人謂之小學以試學童為吏者也夫人<lb/>
　　能之無庸設官設之始自今日盖以玉言所繫之<lb/>
　　重前代乃屬筆於吏胥殊無慎重之意祖宗以此<lb/>
　　設官盖有深意必得素通儒術深明六書之義心<lb/>
　　正筆端如栁公權所云者居之庻不汗王言耳茍<lb/>
　　粗識偏傍而學術無素者尚不足以當此况又粗<lb/>
<pb n="KR2m0014_WYG_052-54a"/>
　　率側媚而流品非清者哉<lb/>
　　<hi>臣</hi>等謹按明史職官志中書舍人内附有洪武九<lb/>
　　年置承勅監設令一人丞二人十年改令丞為承<lb/>
　　勅郎設二人給事中中書舍人咸隸焉後罷司文<lb/>
　　監設令一人丞二人十年罷考功監設令一人丞<lb/>
　　二人十八年罷皆叅掌給授誥勅之事地屬清切<lb/>
　　職同中書附載於此<lb/>
　　行中書省<lb/>
<pb n="KR2m0014_WYG_052-54b"/>
　　<hi>臣</hi>等謹按馬端臨考有行臺省在尚書省門吏部<lb/>
　　之前盖魏晉以來多兼令僕故行臺列於尚書宋<lb/>
　　遼不置無論已金以尚書省為宰相間設行臺其<lb/>
　　制近古季世權宜乃立行部行院元則大政總於<lb/>
　　中書尚書偶設即罷行省皆䝉中書之號復有行<lb/>
　　樞密院行御史臺明因設有督撫布政使之官因<lb/>
　　時建置職任懸殊不能混為一職今以行中書省<lb/>
　　附於中書之末行尚書六部附於尚書之末行院<lb/>
<pb n="KR2m0014_WYG_052-55a"/>
　　附於樞密院行臺督撫附於御史臺分省分院亦<lb/>
　　各附載如此變通舊例𣲖别支分各從其類則近<lb/>
　　代之沿革損益庻秩然有條而不紊云<lb/>
元行中書省掌國庻務統郡縣鎮邊鄙與都省為表裏<lb/>
毎省丞相一人平章二人右丞左丞各一人叅知政事<lb/>
二人<lb/>
　國初有征伐之役分任軍民之事皆稱行省未有定<lb/>
　制中統至元間始分立行中書省因事設官官不必<lb/>
<pb n="KR2m0014_WYG_052-55b"/>
　備皆以省官出領其事其丞相皆以宰執行某處省<lb/>
　事繫衘其後嫌於外重改為某處行中書省凡錢糧<lb/>
　兵甲屯種漕運軍國重事無不領之至元二十四年改<lb/>
　行尚書省尋復如舊至大二年又改行尚書省四年<lb/>
　復如舊舊制叅政之下有簽省之屬後罷不置丞相<lb/>
　或置或不置尤慎於擇人故徃徃缺焉<lb/>
　所屬郎中員外郎都事各二人<lb/>
　河南江北等處行中書省<hi>至元五年罷隨路鄂囉官設叅政阿里簽行省事於</hi>
<pb n="KR2m0014_WYG_052-56a"/>
　<hi>河南等路立省二十八年以河南江北係衝要之地又新入版圖宜於汴梁立省以控治之遂署其地統</hi>
　<hi>有河南十二路七府</hi>江浙等處行中書省<hi>至元十三年初置江淮行省治揚州二十</hi>
　<hi>一年以地理民事非便邊於杭州二十二年割江北諸郡隸河南改曰江浙行省統有三十路一府</hi>江<lb/>
　西等處行中書省<hi>至元十四年置十五年併入福建行省十七年仍置省於龍興府而</hi>
　<hi>福建自為行省治泉州二十二年以福建行省併入江西二十三年又以福建省併入江浙本省統有十</hi>
　<hi>八路</hi>湖廣等處行中書省<hi>至元十一年右丞相巴延伐宋行中書省事於襄陽尋以</hi>
　<hi>别將分省鄂州為荆湖等路行中書省十三年取潭州即署省治之十八年復徒置鄂州統有三十路三</hi>
　<hi>府</hi>陜西等處行中書省<hi>中統元年以商挺領秦蜀五路四川行省事三年改立陜</hi>
<pb n="KR2m0014_WYG_052-56b"/>
　<hi>西四川行中書省治京兆至元三年移治利州十七年復還京兆十八年分省四川尋改立四川宣慰司</hi>
　<hi>二十一年仍合為陜西四川行省三十三年四川立省本省所轄之地惟陜西四路五府</hi>四川等<lb/>
　處行中書省<hi>國初其地總於陜西至元十八年以陜西行中書分省四川二十三年始置四</hi>
　<hi>川行省署成都統有九路五府</hi>遼陽等處行中書省<hi>至元二十四年置治遼陽統有</hi>
　<hi>七路一府</hi>甘肅等處行中書省<hi>中統二年立行省於中興十年罷之十八年復立二</hi>
　<hi>十二年復罷改立宣慰司二十三年徙置中興省於甘州立甘肅行省三十一年分省按治寧夏尋併歸</hi>
　<hi>之本省治甘州路統有七路二州</hi>嶺北等處行中書省<hi>國初太祖定都於哈喇和</hi>
　<hi>林河之西因名其城曰和林立元昌路中統元年世祖遷都中興始置宣慰司都元帥府大徳十一年改</hi>
<pb n="KR2m0014_WYG_052-57a"/>
　<hi>立和林等處行中書省右丞相左丞相各一人至大四年省右丞相皇慶元年改嶺北等處行中書省設</hi>
　<hi>官如上治和寜路統有北邊等處</hi>雲南等處行中書省<hi>即古南詔之取地初世祖征</hi>
　<hi>以為郡縣嘗封建宗王鎮撫其軍民至元十一年始置行省治中慶路統有三十七路五府</hi>征東<lb/>
　等處行中書省<hi>至元二十年以征日本國命髙麗王置省典軍興之務師還而罷大徳三</hi>
　<hi>年復立行省以中國之法治之既而王言其非便詔罷行省從其國俗至治元年復置以髙麗王兼領丞</hi>
　<hi>相得自選屬官治瀋陽統有二府一司五道</hi>
　各省屬官檢校所檢校一人照磨所照磨一人架閣<lb/>
　庫管勾一人理問所理問副理問各二人知事一人<lb/>
<pb n="KR2m0014_WYG_052-57b"/>
　提控案牘一人都鎮撫司都鎮撫副都鎮撫各一人<lb/>
　　元史崔彧傳曰至元二十年彧以刑部尚書上疏<lb/>
　　言時政十八事請在外行省不必置丞相平章止<lb/>
　　設左右丞相以下庻幾内重不致勢均謂非隆其<lb/>
　　名不足鎮壓者姦臣欺罔之論也疏奏命議行之<lb/>
　　又百官志曰順帝至正十二年正月江西江淛行<lb/>
　　省皆除添設平章陜西行省除添設右丞閏三月<lb/>
　　置淮南江北等處行中書省於掦州以淮西宣慰<lb/>
<pb n="KR2m0014_WYG_052-58a"/>
　　司兩淮鹽運司揚州淮安徐州唐州安豐蘄黄皆<lb/>
　　隸焉除平章二人右丞左丞各一人叅政二人及<lb/>
　　首領官以下共二十五人至十一月始鑄淮南江<lb/>
　　北等處行中書省印給之是年江淛行省添設右<lb/>
　　丞叅政四川行省添設叅政十六年五月置福建<lb/>
　　等處行中書省於福州鑄印設官一如各處行省<lb/>
　　之制罷帥府開省署十年九月置山東行省鑄印<lb/>
　　與之十八年福建行省右丞分省建寧叅政分省<lb/>
<pb n="KR2m0014_WYG_052-58b"/>
　　泉州二十三年三月置廣西行省又置膠東行省<lb/>
　　於萊陽總制東方事二十六年八月置福建江西<lb/>
　　等處行中書省<lb/>
中書分省<lb/>
　濟寧分省<hi>至正十一年置</hi>彰徳分省<hi>十二年二月置十五年四月除右丞相左丞相</hi>
　<hi>各一人</hi>陵州分省<hi>十七年/七月置</hi>冀寧分省<hi>十七年十一月置二十三年八月罷</hi>
　<hi>二十七年九月復置升總管為叅政凡事必咨大同分省而後行之</hi>保定分省<hi>二十七年八月</hi>
　<hi>置</hi>山東分省<hi>二十七年/九月置</hi>大同分省<hi>二十七年九月置</hi>真定分<lb/>
<pb n="KR2m0014_WYG_052-59a"/>
　省<hi>二十七年十月置</hi>
明初置中書分省自平章政事以下畧同中書省尋改<lb/>
為承宣布政使司<hi>官數職掌詳布政使司門</hi>
　初太祖下集慶自領江南行中書省戊戌嵗置中書<lb/>
　分省於婺州後毎畧定地方即置行省其官有平章<lb/>
　政事左右丞叅知政事其屬有左右司郎中員外郎<lb/>
　都事檢校照磨管勾正副理問知事<hi>尋改知事為提控案牘</hi>洪<lb/>
　武九年改浙江江西福建北平廣西四川山東廣東<lb/>
<pb n="KR2m0014_WYG_052-59b"/>
　河南陜西湖廣山西諸行省俱為承宣布政使司遂<lb/>
　罷行中書省<lb/>
　　尚書省<lb/>
宋理宗寳祐元年二月罷尚書省創置呈白房<lb/>
　　<hi>臣</hi>等謹按呈白房似不可以當尚書省亦猶機速<lb/>
　　房不可以當中書省也特因類載之以備缺畧耳<lb/>
遼南面尚書省有尚書令左右僕射左右丞<lb/>
　太祖時又嘗置左右尚書<lb/>
<pb n="KR2m0014_WYG_052-60a"/>
　所屬有左右司郎中員外郎<lb/>
金尚書省尚書令一人左右丞相各一人平章政事二<lb/>
人左右丞各一人叅知政事二人<lb/>
　大定九年李石拜尚書令詔曰太后兄弟惟卿一人<lb/>
　故命領尚書事軍國大事渉於利害議其可否細務<lb/>
　不煩卿也世宗在位幾三十年令凡四人張浩以舊<lb/>
　官完顔守道以功圖克坦克寧以顧命石以定䇿他<lb/>
　無及者<lb/>
<pb n="KR2m0014_WYG_052-60b"/>
　所屬左司掌本司奏事總察吏户禮三部受事付事<lb/>
　兼帶修起居注官迴避其間記述之事毎月朔朝則<lb/>
　先集是月秩滿者為簿名曰闕本及行止簿貼黄簿<lb/>
　并官制同進呈御覧畢則受而藏之毎有除拜凡尚<lb/>
　書省所不敢擬注者則一闕具二人人以聼制授焉<lb/>
　有郎中員外郎各一人<hi>國初置左右司侍郎熙宗天春三年始更名舊凡視朝執</hi>
　<hi>政官親執奏自海陵天徳二年詔以付左右司官為定制</hi>都事二人掌本司受事<lb/>
　付事檢勾稽失省署文牘兼知省内宿直檢校架閣<lb/>
<pb n="KR2m0014_WYG_052-61a"/>
　等事<hi>海陵貞元二年左右司官宫中出身並進士令史三色人内通選三年以監察御史相應人取</hi>
　<hi>次稟奏不復擬注</hi>　右司掌本司奏事總察兵刑工三部受<lb/>
　事付事兼帶修注官迴避其間記述之事有郎中員<lb/>
　外郎各一人又都事二人所掌同左司　袛候郎君<lb/>
　管勾官掌祗候郎君謹其出入及差遣之事<hi>章宗承安二年</hi>
　<hi>以前走馬郎君擬注泰和中令以左右女直都事兼哀宗正大間改用親從人</hi>　架閣庫<hi>大定</hi>
　<hi>二十一年設仍以都事提控之</hi>掌察左右司大程官追付文牘並提<lb/>
　控小都監給受紙筆有管勾同管勾各二人<hi>正大間各省一</hi>
<pb n="KR2m0014_WYG_052-61b"/>
　<hi>人</hi>　提㸃嵗次所掌嵗賜出入錢幣之事左右司郎<lb/>
　中員外郎兼之　堂食公使酒庫掌受給嵗賜錢總<lb/>
　領庫事使一人掌貮使事副一人　直省局掌都堂<lb/>
　之禮及官員㕘謝之儀有局長掌貮局長有副局長<lb/>
　又有管勾尚書省樂工<lb/>
元尚書省丞相二人平章二人叅政三人<lb/>
　至元七年立八年罷二十四年復立尚書省平章叅<lb/>
　政各二人右左丞各一人二十八年罷至大二年復<lb/>
<pb n="KR2m0014_WYG_052-62a"/>
　立尚書省丞相二人平章三人右左丞各一人叅政<lb/>
　二人四年罷<lb/>
　　<hi>臣</hi>等謹按仁宗紀載武宗至大二年八月立尚書<lb/>
　　省詔太子兼尚書令飭百官有司振紀綱重名器<lb/>
　　夙夜以赴事功是尚書省亦有尚書令也志失載<lb/>
　　又按元代設尚書省類用言利之臣先是世祖銳意<lb/>
　　富國立制國用使司制國用使阿哈瑪特善言利<lb/>
　　試其事輒效奇其才遂罷制國用使司立尚書省<lb/>
<pb n="KR2m0014_WYG_052-62b"/>
　　以阿哈瑪特敏珠爾丹等為之舊制銓選各官吏<lb/>
　　部按資品呈尚書省由尚書省咨中書省然後聞奏阿<lb/>
　　哈瑪特擢用私人不由部擬不關白中書以尚書<lb/>
　　省奏定條畫頒天下尋併入中書省二十四年又<lb/>
　　以敏珠爾丹言自制國用使司改尚書省頗有成<lb/>
　　效仍分兩省以僧格特穆爾為平章等官詔天下<lb/>
　　除行省與中書議行餘並聼尚書省從便以聞二<lb/>
　　十五年僧格言自立省以來倉庫諸司無不鈎考<lb/>
<pb n="KR2m0014_WYG_052-63a"/>
　　宜置徴理司專治合追財穀又言湖廣錢榖已責<lb/>
　　償於平章約蘇穆爾他省欺盜者必多請以叅知<lb/>
　　政事實都等十二人理算江淮江西福建四川甘<lb/>
　　肅安西六省耗失之數給兵使以為衞二十六年<lb/>
　　僧格又言初以省部成案皆錢榖所繋令赴御史<lb/>
　　臺照刷近檢左右司文簿凡經照刷者遺漏尚多<lb/>
　　當令御史就省部稽查并書姓名於卷末茍有遺<lb/>
　　漏易於歸罪乃笞御史四人御史赴省部檢閲者<lb/>
<pb n="KR2m0014_WYG_052-63b"/>
　　掾令史與之抗禮臺綱遂廢僧格既專政凡銓調<lb/>
　　内外官皆任已出而宣勅尚由中書乃請今後宣<lb/>
　　勅並付尚書省由是以官為市綱紀大壊二十八<lb/>
　　年誅僧格並其黨約蘇穆爾等罷尚書省大徳十<lb/>
　　一年詔復立尚書省分理財用仍俾其自舉官屬<lb/>
　　御史臺臣言今四方地震水災嵗仍不登百姓重<lb/>
　　困又增置有司濫設官吏殆非益民之事且綜理<lb/>
　　財用在人為之若止命中書未見不可不聼至大<lb/>
<pb n="KR2m0014_WYG_052-64a"/>
　　二年尚書省言中書尚有逋欠錢糧應追理者宜<lb/>
　　存斷事官十人餘皆併入尚書省又往者大辟獄<lb/>
　　具尚書省議定令中書省裁酌以聞宜依舊制又<lb/>
　　變易鈔法用官六十四人皆素習於事既己任之<lb/>
　　乞勿拘例授以宣勅制皆曰可詔天下敢有沮撓<lb/>
　　尚書省事者罪之以尚書省條畫詔天下省臣復<lb/>
　　言古者設官分職各有攸司方今地大民衆事益<lb/>
　　繁冗若省臣總挈綱領庻官各盡厥職其事豈有<lb/>
<pb n="KR2m0014_WYG_052-64b"/>
　　不治自今省部一切皆令從宜處置大事或須上<lb/>
　　請得㫖即行又累朝格例前後不一執法之吏輕<lb/>
　　重任意請自太祖以來所行政令九千餘條刪除<lb/>
　　繁冗使歸於一編為定制又三宫内降之㫖曩中<lb/>
　　書省奏請勿行臣謂宜仍舊行之倘於大事有害<lb/>
　　則復奏請中書之務乞以盡歸臣等又至元二十<lb/>
　　四年凡宣勅亦尚書省掌之今議從尚書省任人<lb/>
　　而以宣勅散官委之中書三年六月詔太尉右丞<lb/>
<pb n="KR2m0014_WYG_052-65a"/>
　　相托克托太保左丞相三寳努總治百司庻務並<lb/>
　　從尚書省奏行十月勅尚書省事繁重諸司有才<lb/>
　　識明達者並從尚書省選任樞密院御史臺及諸<lb/>
　　有司毋輒奏用違者論罪四年正月仁宗即位罷<lb/>
　　尚書省托克托三寳努約蘇巴拜王羆皆伏誅孟<lb/>
　　克特穆爾流南海此尚書省罷復之始末也<lb/>
明不設尚書省<lb/>
　　行尚書省<lb/>
<pb n="KR2m0014_WYG_052-65b"/>
金熙宗天㑹十五年十一月廢齊國降封劉豫為蜀王<lb/>
置行臺尚書省於汴<lb/>
　天眷元年八月以河南地與宋遂改燕京樞密為行<lb/>
　臺尚書省三年五月復取河南地仍移置尚書行臺<lb/>
　於汴京<lb/>
　　<hi>臣</hi>等謹按百官志所載行尚書省止詳於汴京今<lb/>
　　以地理志考之則有貞祐二年十月置大名府路<lb/>
　　行尚書省以帝紀考之則有撫州北京<hi>章宗承安二年三月</hi>
<pb n="KR2m0014_WYG_052-66a"/>
　　<hi>命尚書户部侍郎温昉行六部尚書於撫州九月以胥持國為樞密副使權㕘知政事行省於北京</hi>
　　<hi>是也</hi>博索路上京益都<hi>宣宗興定元年四月以權叅知政事遼東路完顔伊爾必</hi>
　　<hi>斯為叅知政事行尚書省元帥府於博索路權東路宣撫使富察烏錦權㕘知政事行尚書省元帥</hi>
　　<hi>府於上京九月以元帥右監軍必喇阿□岱權叅知政事行省於益都是也</hi>以列傳考<lb/>
　　之則有大名陜西河北東平平陽<hi>貞祐元年以富珠哩徳裕為叅</hi>
　　<hi>知政事兼簽樞密院事行省大名三年以左丞相布薩端兼都元帥行省陜西以侯摯為叅知政事</hi>
　　<hi>行尚書省於河北四年郝定為亂邳滕之路不通詔摰行省於東平以招誘之以胥縣權尚書左丞</hi>
　　<hi>行省於平陽是也</hi>有邳州京兆<hi>定興二年復遣侯摯行省河北尋詔權移邳州行省</hi>
<pb n="KR2m0014_WYG_052-66b"/>
　　<hi>四年以巴古喇權尚書右丞行省於京兆是也</hi>有衞州鞏昌<hi>哀宗正大二年復以胥鼎</hi>
　　<hi>平章政事行省於衞州八年授完顔仲徳鞏昌行省是也</hi>有閺鄉京東路陜州<lb/>
　　京東山東路鄧州徐州陳<hi>天興元年元共入饒風移圖克坦烏登行省閺</hi>
　　<hi>鄉以偹潼闗復以侯摰為平章政事行省於京東以完顔呼沙呼行省於陜州國安用降以為平章</hi>
　　<hi>政事行省於京東山東等路汴京被圍以内族錫林權叅知政事行省於鄧州二年完顔賽布行省</hi>
　　<hi>於徐州哀宗走歸徳拜鈕祐祿納紳叅知政事行省於陳是也</hi>至汴京之行尚書<lb/>
　　省地理志及海陵紀並云天徳二年十二月罷而<lb/>
　　宣宗紀載有泰和六年四月詔平章布薩揆領行<lb/>
<pb n="KR2m0014_WYG_052-67a"/>
　　省於汴是既罷之後又嘗設矣若所設官員志亦<lb/>
　　不載苐云皇統二年定行臺官品皆下中臺一等<lb/>
　　耳<lb/>
元行尚書省<lb/>
　世祖至元二十四年閏二月改行中書省為行尚書<lb/>
　省至武宗至大二年九月以尚書省條畫詔天下改<lb/>
　各行中書省為行尚書省<lb/>
　　<hi>臣</hi>等謹按武宗紀既改各行中書為行尚書即於<lb/>
<pb n="KR2m0014_WYG_052-67b"/>
　　是月立行工部領行工部三人行工部尚書二人<lb/>
　　仍令尚書右丞相托克托兼領之是亦為理財而<lb/>
　　設也已詳見中書省門兹不贅<lb/>
明不設行尚書省<lb/>
　<lb/>
　<lb/>
　<lb/>
欽定續文獻通考卷五十二<lb/>
</p>
<p>
</p>
  </div>
</body>
</text>
</TEI>
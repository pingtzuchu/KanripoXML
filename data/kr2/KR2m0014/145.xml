<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_145-1a"/>
欽定四庫全書<lb/>
欽定續文獻通考卷一百四十五<lb/>
　經籍考<lb/>
　　經<hi>易</hi>
明<lb/>
章潢用易象義十卷<lb/>
　潢字本清南昌人萬厯中以薦授順天府訓導時年<lb/>
　已七十九不能赴官詔用陳獻章例官給月米後至<lb/>
<pb n="KR2m0014_WYG_145-1b"/>
　八十二嵗終於家明史儒林傳附載鄧元錫傳末<lb/>
　　黄宗羲曰潢於廬陵㑹講時有問學以何為宗曰<lb/>
　　學要明善誠身祇與人為善是已<lb/>
朱睦㮮易學識遺一卷<lb/>
　睦㮮字灌甫號西亭周定王六世孫萬厯時舉宗正<lb/>
　領宗學事<lb/>
姚舜牧易經疑問十二卷<lb/>
　舜牧字虞佐烏程人萬厯舉人歴知新興廣昌二縣<lb/>
<pb n="KR2m0014_WYG_145-2a"/>
曾朝節易測十卷<lb/>
　朝節號植齋臨武人萬厯進士累官禮部尚書<lb/>
　　張雲章曰其為學出入於薛胡陳王之間蓋主調<lb/>
　　停之説者其治易亦然<lb/>
蘇濬周易㝠㝠篇四卷　易經兒説四卷<lb/>
　濬字君禹晉江人萬厯進士官至廣東布政司參政<lb/>
　學者稱紫溪先生<lb/>
　　<hi>臣</hi>等謹案濬㝠㝠篇大旨主虚無之説一切歸諸<lb/>
<pb n="KR2m0014_WYG_145-2b"/>
　　心學故以㝠㝠為名兒説則其為子姪講授之書<lb/>
　　専為科舉之學而設故墨守朱子本義尺寸不踰<lb/>
涂宗濬續韋齋易義虚裁八卷<lb/>
　宗濬字鏡原南昌人萬厯進士官至兵部尚書諡恭<lb/>
　襄<lb/>
鄒徳溥易㑹八卷<lb/>
　徳溥字汝光安福人萬厯進士官太子洗馬明史儒<lb/>
　林傳附見其祖守益傳末<lb/>
<pb n="KR2m0014_WYG_145-3a"/>
錢一本像象管見九卷　象鈔六卷　四聖一心録六<lb/>
卷<lb/>
　一本字國瑞武進人萬厯進士官御史以建言罷歸<lb/>
　天啟初追贈太僕寺卿<lb/>
　　張雲章曰一本以建言落職歸而談道著書與光<lb/>
　　禄顧端文分東林講席初宰廬陵即潛心易學積<lb/>
　　二十餘年成像象管見一書晚年復著象鈔皆自<lb/>
　　為序鄒忠介元標亦序之<lb/>
<pb n="KR2m0014_WYG_145-3b"/>
　　黄宗羲曰一本之學得之王塘南者居多懲一時<lb/>
　　學者喜談本體故以工夫為主人無有不才才無<lb/>
　　有不善但盡其才始能見得本體不可以石火電<lb/>
　　光便作家當也深中學者之病<lb/>
潘士藻洗心齋讀易述十七卷<lb/>
　士藻字去華號雪松婺源人萬厯進士官至尚寶司<lb/>
　少卿<lb/>
　　焦竑曰諸家之説大抵主理莫備於房審權主象<lb/>
<pb n="KR2m0014_WYG_145-4a"/>
　　莫備於李鼎祚士藻裒而擇之<lb/>
焦竑易筌六卷　附論一卷<lb/>
　竑字弱侯山東日照人萬厯己丑進士第一授翰林<lb/>
　院修撰遷東宫講讀官謫福寧州州同學者稱澹園<lb/>
　先生事蹟具明史文苑傳<lb/>
　　竑自序畧曰善乎季覯之言無思無為之義晦而<lb/>
　　心法勝積善積惡之誡冺而因果生是編出學者<lb/>
　　知二氏所長乃易之所有而離類絶倫不可為家<lb/>
<pb n="KR2m0014_WYG_145-4b"/>
　　國者則易之所無也<lb/>
逯中立周易劄記三卷<lb/>
　中立字與權號確齋聊城人萬厯進士由行人擢給<lb/>
　事中以建言貶陜西按察司知事<lb/>
髙攀龍周易易簡說三卷<lb/>
　攀龍字存之無錫人萬厯進士累官都御史劾閹黨<lb/>
　崔呈秀為所陷削籍歸後聞逮問赴水死贈太子少<lb/>
　保兵部尚書諡忠憲<lb/>
<pb n="KR2m0014_WYG_145-5a"/>
　　攀龍論曰伊川説游魂為變曰既是變則存者亡<lb/>
　　堅者腐更無物也此殆不然只説得形質耳游魂<lb/>
　　如何滅得但其變化不可測識也聖人即天地也<lb/>
　　不可以存亡言自古忠臣義士何曾亡滅避佛氏<lb/>
　　之説而謂賢愚善惡同歸於盡非所以教也况幽<lb/>
　　明之事昭昭於耳目者終不可掩乎張子曰大易<lb/>
　　不言有無言有無諸子之陋也<lb/>
郝敬周易正解二十卷　易領四卷<lb/>
<pb n="KR2m0014_WYG_145-5b"/>
　敬字仲輿京山人萬厯進士累官禮科户科給事中<lb/>
　謫宜興縣丞終於江隂縣知縣明史文苑傳附見李<lb/>
　維楨傳末<lb/>
　　敬易領自序畧曰八卦以序相循環君子所居而<lb/>
　　安者易之序也後儒疑序卦傳為淺率廢而不講<lb/>
　　則易道凌亂無復條理矣予解易於彖爻前冠以<lb/>
　　序卦傳畧加敷衍如著衣者挈其領而前後襜如<lb/>
　　命之曰易領<lb/>
<pb n="KR2m0014_WYG_145-6a"/>
張納陛易學飲河八卷<lb/>
　納陛字以登宜興人萬厯進士官禮部主事以建言<lb/>
　謫判鄧州<lb/>
　　錢一本序曰昔有為飲河之喻者謂河無盡而飲<lb/>
　　之者其量有盡易河源也予友張以登值並封議<lb/>
　　起偕于薛顧陳賈諸公抗疏回天時號六君子奚<lb/>
　　啻泰二用馮河之勇一入錮籍遂數十餘年而心<lb/>
　　精無一少滲其飲河所述蓋用馮河之全力出之<lb/>
<pb n="KR2m0014_WYG_145-6b"/>
姚文蔚周易旁注㑹通十四卷<lb/>
　文蔚字養谷錢塘人萬厯進士官至南京太僕寺少<lb/>
　卿<lb/>
李本固古易彚編十七卷<lb/>
　本固字惟寧臨清人萬厯進士官至太僕寺少卿<lb/>
　　朱彞尊曰是集大綱有三曰意辭曰象數曰變占<lb/>
　　而意辭之目八曰古易曰辭㑹曰明意曰釋名曰<lb/>
　　詳易曰玩辭曰誤異曰易派象數之目八曰圖書<lb/>
<pb n="KR2m0014_WYG_145-7a"/>
　　象曰圖書數曰總論曰畫象曰三易曰廣象曰觀<lb/>
　　象曰衍數變占之目十曰蓍變曰之變曰反對曰<lb/>
　　變例曰小成曰觀變曰不卜曰玩占曰卜筮曰斷<lb/>
　　法<lb/>
楊廷筠玩易微言摘抄六卷<lb/>
　廷筠字仲堅錢塘人萬厯進士官順天府丞<lb/>
方時化易引九卷　周易頌二卷　學易述談四卷<lb/>
易指要繹三卷　易疑四卷　易通一卷<lb/>
<pb n="KR2m0014_WYG_145-7b"/>
　時化字伯雨歙縣人萬厯舉人官至敘州府同知<lb/>
耿橘周易鐵笛子一卷<lb/>
　橘字庭懷獻縣人萬厯舉人官至監察御史<lb/>
曹學佺周易可説七卷　易經通論十二卷<lb/>
　學佺字能始侯官人萬厯進士累官四川按察使後<lb/>
　為朱聿鍵禮部尚書聿鍵敗學佺自殺事蹟具明史<lb/>
　文苑傳<lb/>
張汝霖易經澹窩因指八卷<lb/>
<pb n="KR2m0014_WYG_145-8a"/>
　汝霖字明若山隂人萬厯進士官江西布政司參議<lb/>
劉宗周周易古文鈔二卷<lb/>
　宗周字起東號念臺山隂人萬厯進士累官左都御<lb/>
　史南都破後絶粒而死<lb/>
　　<hi>臣</hi>等謹案宗周於乾隆四十年<lb/>
賜諡忠介<lb/>
程汝繼周易宗義十二卷<lb/>
　汝繼字志初婺源人萬厯進士官至袁州府知府<lb/>
<pb n="KR2m0014_WYG_145-8b"/>
魏濬易義古象通八卷<lb/>
　濬字蒼水松溪人萬厯進士累官右僉都御史巡撫<lb/>
　湖廣<lb/>
陸振竒易芥八卷<lb/>
　振竒字庸成仁和人萬厯丙午舉人<lb/>
楊瞿崍易林疑説<hi>無卷數</hi>
　瞿崍原名載蕚字稚實晉江人萬厯進士官至江西<lb/>
　提學副使<lb/>
<pb n="KR2m0014_WYG_145-9a"/>
林欲楫易經勺解三卷<lb/>
　楫字平菴晉江人萬厯進士官至禮部尚書兼詹事<lb/>
　府詹事<lb/>
賈必選松䕃堂學易六卷<lb/>
　必選字直生上元人萬厯舉人官户部主事以辨倪<lb/>
　嘉慶寃謫外旋陞南京工部郎中<lb/>
陸夢龍易畧三卷<lb/>
　夢龍字君啟㑹稽人萬厯進士以右參政分守固原<lb/>
<pb n="KR2m0014_WYG_145-9b"/>
　死難贈太僕寺卿<lb/>
錢士升周易揆十二卷<lb/>
　士升字抑之嘉善人萬厯丙辰進士第一官至文淵<lb/>
　閣大學士<lb/>
　　許譽卿曰士升立朝當否泰之交則為包荒出世<lb/>
　　丁興亡之㑹則為碩果所著易揆前設互卦後設<lb/>
　　對卦氣與理象莫不兼融而並攝之<lb/>
鄭奎易臆三卷<lb/>
<pb n="KR2m0014_WYG_145-10a"/>
　奎字孔肩錢塘人<lb/>
郭宗磐重訂易學說海八卷<lb/>
　宗磐號鵬海晉江人<lb/>
陸起龍周易易簡編<hi>無卷數</hi>
　起龍字雲從上海人萬厯舉人官永寧縣知縣<lb/>
　　起龍自序畧曰採漢唐宋以來註疏暨家藏未刻<lb/>
　　本多至充棟筆之成帙龍病其賾而襍遂歸根易<lb/>
　　簡融㑹精理彚而成編<lb/>
<pb n="KR2m0014_WYG_145-10b"/>
卓爾康易學十二卷<lb/>
　爾康字去病仁和人萬厯舉人官至工部屯田司郎<lb/>
　中謫常州府檢校後終於兩淮運判<lb/>
　　<hi>臣</hi>等謹案明史藝文志載爾康易學五十卷此本<lb/>
　　僅存圖一卷圖説六卷及説卦傳二卷序卦傳二<lb/>
　　卷雜卦傳一卷毎卷但有卷之二字而空其數蓋<lb/>
　　刋刻未竟之本也<lb/>
程玉潤易窺<hi>無卷數</hi>
<pb n="KR2m0014_WYG_145-11a"/>
　玉潤字鉉吉常熟人萬厯進士據經義考所引倪長<lb/>
　玗語知其嘗官部郎始末無攷<lb/>
　　<hi>臣</hi>等謹案朱彞尊經義考但載程玉潤周易演旨<lb/>
　　六十五卷而無易窺之名又此書僅有十冊亦不<lb/>
　　分卷數惟所解止上下經與程子易傳同或原名<lb/>
　　易窺後改演旨此猶其初藁故尚未分卷也<lb/>
洪啟初易學管見<hi>無卷數</hi>
　啟初字爾還南安人萬厯進士官兵部主事<lb/>
<pb n="KR2m0014_WYG_145-11b"/>
呉極易學五卷<lb/>
　極字元無漢陽人萬厯進士官知縣<lb/>
方孔炤周易時論合編二十二卷<lb/>
　孔炤字潛夫桐城人學漸之孫大鎮之子也萬厯進<lb/>
　士官至右僉都御史<lb/>
徐世淳易就六卷<lb/>
　世淳字中明嘉興人萬厯時舉人官至随州知州張<lb/>
　獻忠之亂城破巷戰死贈太僕寺卿事蹟具明史忠<lb/>
<pb n="KR2m0014_WYG_145-12a"/>
　義𫝊<lb/>
陳第伏羲圖贊二卷<lb/>
　第字季立連江人以諸生從軍官至薊鎮遊擊<lb/>
　　張雲章曰第著圖贊答問焦竑見之謂其反覆數<lb/>
　　千言抉剔真詮解剥衆説大率規方以為圓融異<lb/>
　　而歸一拂有以取無竑嘆服之意可謂至矣然其<lb/>
　　學從禪門證入率由心得與諸家異<lb/>
王邦柱江柟同撰易經㑹通十二卷<lb/>
<pb n="KR2m0014_WYG_145-12b"/>
　邦柱字砥之萬厯時舉人柟字楚餘皆休寧人<lb/>
朱謀㙔周易象通八卷<lb/>
　謀㙔字鬱儀寧獻王七世孫萬厯中以中尉攝石城<lb/>
　王府事<lb/>
　　李維楨序畧曰易者象也象也者像也由周迄漢<lb/>
　　治易者率先明象迨晉王弼尚名理而宋邢恕輩<lb/>
　　因之至欲棄卦畫不用程氏𫝊専言理義邵氏説<lb/>
　　盡主象數矣然而識者多有遺議李鼎祚謂鄭康<lb/>
<pb n="KR2m0014_WYG_145-13a"/>
　　成參天象王輔嗣釋人事馮當可謂王與人事疎<lb/>
　　程與天道逺天人寧可偏廢耶陳瑩中舉邵説示<lb/>
　　劉器之劉不其然朱子亦以必見意象方可説理<lb/>
　　而與劉君房滕珙言本義有模印之戒其定論如<lb/>
　　此友人朱鬱儀讀易而歎曰説易者莫如孔子孔<lb/>
　　子曰八卦成列象在其中此象之始也書契興而<lb/>
　　結繩逺後聖廣為之象以開物象有數故曰極其<lb/>
　　數遂定天下之象象有辭故曰彖者言乎其象聖<lb/>
<pb n="KR2m0014_WYG_145-13b"/>
　　人設卦觀象繫辭焉以明吉凶吉凶者失得之象<lb/>
　　也悔吝者憂虞之象也變化者進退之象也剛柔<lb/>
　　者晝夜之象也易之為書安往而非象書不盡言<lb/>
　　言不盡意立象所以盡意象之不明意言何有乃<lb/>
　　為易象通八卷近取身逺取物揆人事以合天道<lb/>
　　使讀者占者犂然各當於心而始信夫聖人吉凶<lb/>
　　與民同患之理彼訓詁支離與索之窈㝠昏黙者<lb/>
　　皆非孔子指也易無方而象有方象有定體而無<lb/>
<pb n="KR2m0014_WYG_145-14a"/>
　　定用陽一君而二民為君子隂二君而一民為小<lb/>
　　人三畫之象八卦小成之體也二與四三與五同<lb/>
　　功而異位重爻之象六位之體也因而重之不可<lb/>
　　勝象矣八卦之象既已為天地風雷水火山澤矣<lb/>
　　而説卦更廣之見天下之賾而擬諸形容象其物<lb/>
　　宜因而廣象不可勝用矣鬱儀之名象曰通有以<lb/>
　　也見乃謂之象往來不窮謂之通化而裁之存乎<lb/>
　　變推而行之存乎通變則通通則久孔子之指不<lb/>
<pb n="KR2m0014_WYG_145-14b"/>
　　明天下始遺象而言易遺象而言易則徇象而言<lb/>
　　易者階之過也有徇象而後有遺象不遺象而後<lb/>
　　象通興焉<lb/>
呉桂森周易像象述五卷<lb/>
　桂森字仲美無錫人萬厯中嵗貢生<lb/>
　　嚴繩孫曰桂森從顧端文髙忠憲諸公講學又學<lb/>
　　易於毘陵錢啟新先生日夜探索幾忘寢食天啟<lb/>
　　中逆璫毁東林書院及璫敗桂森亟謀興復建麗<lb/>
<pb n="KR2m0014_WYG_145-15a"/>
　　澤堂又構小齋曰來復講易於其中學者稱為素<lb/>
　　衣先生<lb/>
張次仲周易玩辭困學記<hi>無卷數</hi>
　次仲字元岵海寧人天啟舉人<lb/>
陳祖念易用五卷<lb/>
　祖念字修甫連江人陳第子也<lb/>
　　祖念自序畧曰義理無窮非言之所能盡故傳註<lb/>
　　於漢疏義於唐議論於宋日起而日變而易之用<lb/>
<pb n="KR2m0014_WYG_145-15b"/>
　　則随時随事可以自察是以君子居則觀象玩辭<lb/>
　　動則觀變玩占聖人所以言易者如是而已傳曰<lb/>
　　精義入神以致用也利用安身以崇徳也朱文公<lb/>
　　言人能取義一卦若一爻熟讀而深玩之推於事<lb/>
　　而反於身則吉凶消長之理進退存亡之道無所<lb/>
　　求而不得亦無處而不當此則致用利用之義也<lb/>
黄道周易象正十六卷<lb/>
　道周字幼元漳浦人天啟進士累官少詹事明亡後<lb/>
<pb n="KR2m0014_WYG_145-16a"/>
　為唐王聿鍵禮部尚書兵潰被執不屈死<lb/>
　　<hi>臣</hi>等謹案道周於乾隆四十年<lb/>
賜諡忠端<lb/>
　　黄宗羲曰漳浦之學如武庫無所不備而尤邃於<lb/>
　　易歴三乘易卦為二十六萬二千百四十四以授<lb/>
　　時配之交㑹閏積贏縮無不脗合詩與春秋遞為<lb/>
　　爻象屯䝉而下既濟未濟而上二千一百二十五<lb/>
　　年之治亂燎若觀火<lb/>
<pb n="KR2m0014_WYG_145-16b"/>
　　鄭開極曰道周出都門以易傳授豫章楊儀部廷<lb/>
　　麟廷麟以絶學當傳大賢難遇慨然欲挾冊相隨<lb/>
　　讀書鶴鳴山下十年不出事雖不行為士林所誦<lb/>
　　其至臨安也築大滌山房俟象正告成當簪筆披<lb/>
　　衣呈章北斗及之江楚扁舟葦岸昕夕研窮覃精<lb/>
　　三十餘年而後成云<lb/>
倪元璐兒易内儀以六卷　兒易外儀十五卷<lb/>
　元璐字玉汝上虞人天啟進士累官户部尚書兼翰<lb/>
<pb n="KR2m0014_WYG_145-17a"/>
　　林院學士甲申殉節<lb/>
世祖章皇帝賜諡文貞<lb/>
　　　<hi>臣</hi>等謹案内儀以専以大象釋經毎卦列卦爻辭<lb/>
　　　至大象而止以六十四卦大象俱有以字以之為<lb/>
　　　言用也故以名書外儀則有原始正言能事盡利<lb/>
　　　曲成申命六目而又别為小目以紀之皆取繫辭<lb/>
　　　中字名篇篇各有圖<lb/>
　王宣風姬易溯五卷<lb/>
<pb n="KR2m0014_WYG_145-17b"/>
　　宣字紀卿一字虚舟金溪人<lb/>
　華兆登周易古本一卷<lb/>
　　兆登無錫人<lb/>
　張鏡心易經增註十卷<lb/>
　　鏡心字用晦磁州人天啟進士官至兵部尚書<lb/>
　陳仁錫繫辭十篇書十卷　易經頌十二卷<lb/>
　　仁錫字明卿長洲人天啟進士官至南京國子監祭<lb/>
　　酒事蹟具明史文苑傳<lb/>
<pb n="KR2m0014_WYG_145-18a"/>
劉日曦易思圖解<hi>無卷數</hi>
　日曦字仲升彭澤人天啟進士<lb/>
文安之易傭十四卷<lb/>
　安之字汝止夷陵人天啟進士官國子監祭酒<lb/>
張振淵周易説統十二卷<lb/>
　振淵字彦陵仁和人<lb/>
董守諭卦變考畧一卷<lb/>
　守諭字次公鄞縣人天啟舉人<lb/>
<pb n="KR2m0014_WYG_145-18b"/>
何楷古周易訂詁十六卷<lb/>
　楷字元子晉江人天啟進士官至吏科給事中唐王<lb/>
　聿鍵起兵于閩以為禮部尚書尋卒<lb/>
　　楷自序畧曰予别異經傳以還田何之舊仍取彖<lb/>
　　象二傳附於經文之下以為之註易以彖傳象傳<lb/>
　　等字其文言専釋乾坤及上下繫説序雜等傳凡<lb/>
　　有闗於彖象者亦各随卦附列以祖費直之意其<lb/>
　　中網羅舊聞裁以管見爰題為古周易訂詁云<lb/>
<pb n="KR2m0014_WYG_145-19a"/>
林允昌易史象解二卷<lb/>
　允昌字為磐號素菴晉江人天啟進士官至吏部郎<lb/>
　中<lb/>
　　<hi>臣</hi>等謹案朱彞尊經義考載允昌周易耨義六卷<lb/>
　　稱莆田有金石社允昌集弟子月三㑹自庚辰四<lb/>
　　月至十一月凡二十二㑹門人張拱辰何承都等<lb/>
　　輯而成編因允昌以請學為圃名齋故曰耨義此<lb/>
　　書書名卷數皆不符當各自一書彞尊失載也<lb/>
<pb n="KR2m0014_WYG_145-19b"/>
朱之俊周易纂六卷<lb/>
　之俊字滄起汾陽人天啟進士官至翰林院侍講<lb/>
孫維明易學統此集二十卷<lb/>
　維明字克晟江寧人前有天啟四年維明自序此書<lb/>
　乃其子越續成者也<lb/>
鄭友元易經小傳二十卷<lb/>
　友元自序自稱其號曰澹山不著嵗月<lb/>
　　<hi>臣</hi>等謹案湖廣通志鄭友元字元章京山人天啟<lb/>
<pb n="KR2m0014_WYG_145-20a"/>
　　乙丑進士官御史當即其人<lb/>
黎遂球周易爻物當名二卷<lb/>
　遂球字美周番禺人天啟舉人後守贑州城破巷戰<lb/>
　死<lb/>
　　遂球自序畧曰山居讀易毎以史繫之至於爻物<lb/>
　　必求其名之所當因先定是編<lb/>
沈瑞鍾廣易筌四卷<lb/>
　瑞鍾字徳培平湖人<lb/>
<pb n="KR2m0014_WYG_145-20b"/>
　　<hi>臣</hi>等謹案瑞鍾自序言先嘗為易意筌後復為廣<lb/>
　　易筌而書中又有稱家先生古筌者則述其父之<lb/>
　　説其間惟乾卦分節解之自坤以下毎卦為一説<lb/>
　　繫辭以後毎章為一説凡上下經繫詞傳上下各<lb/>
　　為一卷而説卦雜卦附諸後朱彞尊經義考作易<lb/>
　　廣筌二卷與此不符殆僅見上下經也<lb/>
洪化昭周易獨坐談五卷<lb/>
　化昭自號日北居士新都人<lb/>
<pb n="KR2m0014_WYG_145-21a"/>
李竒玉雪園易義四卷圖説一卷<lb/>
　竒玉字元美嘉善人崇禎進士官汝寧府知府<lb/>
　　曽勲曰竒玉觀象玩辭則一本于說卦觀變玩占<lb/>
　　則兼取乎中爻至於隂陽倚伏直欲以包荒小人<lb/>
　　為量蓋有慨於黨人之禍肇自君子云<lb/>
朱天麟易鼎三然<hi>無卷數</hi>
　天麟字震青呉江人寄籍崑山崇禎進士由兵部主<lb/>
　事改授編修<lb/>
<pb n="KR2m0014_WYG_145-21b"/>
鄭敷教周易廣義四卷<lb/>
　敷教字汝敬呉縣人崇禎舉人<lb/>
　　<hi>臣</hi>等謹案朱彞尊經義考載敷教易經圖考十二<lb/>
　　卷而不載是書殆偶未之見也<lb/>
馬權竒尺木堂學易誌三卷<lb/>
　權竒字㢲倩㑹稽人崇禎進士官兵部主事<lb/>
呉鍾巒十願齋易説一卷　霞舟易箋一卷<lb/>
　鍾巒字巒稚武進人崇禎進士官桂林府推官魯王<lb/>
<pb n="KR2m0014_WYG_145-22a"/>
　監國以為禮部尚書後自焚死<lb/>
　　<hi>臣</hi>等謹案鍾巒於乾隆四十年<lb/>
賜諡忠烈<lb/>
　　<hi>臣</hi>等謹案朱彞尊經義考惟載鍾巒周易卦説不<lb/>
　　著卷數註曰未見而無此書名江南通志儒林傳<lb/>
　　所載亦同殆輾轉傳聞相沿致誤也<lb/>
賀登進易辰九卷<lb/>
　登進號澹餘鄱陽人崇禎進士官御史<lb/>
<pb n="KR2m0014_WYG_145-22b"/>
陳際泰易經説意七卷　周易翼簡捷解十六卷附羣<lb/>
經輔易説一卷<lb/>
　際泰字大士臨川人崇禎進士授行人奉使道卒明<lb/>
　史文苑傳附見艾南英傳中<lb/>
秦鏞易序圖説二卷<lb/>
　鏞字大音無錫人崇禎進士官清江縣知縣<lb/>
　　鏞自序畧曰六十四卦惟文王能序之惟孔子能<lb/>
　　雜之後之學者當以雜卦對待之義求序卦流行<lb/>
<pb n="KR2m0014_WYG_145-23a"/>
　　之理作序卦圖説上篇凡五段下篇凡四段合上<lb/>
　　下凡九段配乾之數<lb/>
黄端伯易疏五卷<lb/>
　端伯字元公新城人崇禎進士累官禮部郎中南京<lb/>
　破死難<lb/>
　　<hi>臣</hi>等謹案端伯於乾隆四十年<lb/>
賜諡忠節<lb/>
　　文徳翼序曰易者九流大共之書也河洛之圖傳<lb/>
<pb n="KR2m0014_WYG_145-23b"/>
　　者以為搜自希夷考乾鑿度太乙九宫四正四維<lb/>
　　之義與康成所論大衍十日十二辰二十八宿合<lb/>
　　則宋之先已有此圖書矣吾師海岸先生窮四易<lb/>
　　六龜九筮之學爰契京房房晞卦氣動有數世之<lb/>
　　徵後人泥其挾刺蹈尾上累贛傳然綜其變端實<lb/>
　　文王後天之學也後天序對之圖上下經各十八<lb/>
　　卦上經不變者僅六下經不變者僅二屯蒙咸恒<lb/>
　　而下莊子所謂相反而不可相無者也文王固樂<lb/>
<pb n="KR2m0014_WYG_145-24a"/>
　　示人以變象乎先生之言曰八卦三變五變有不<lb/>
　　變之世爻則易之元命也推而究之卦卦然一卦<lb/>
　　亦無不然如屯歸震初䝉主坎二咸取下女之爻<lb/>
　　恒用下男之畫故曰一君二民寓不變於衆變之<lb/>
　　中隠衆變於不變之内至矣乎觀其苞絡豈僅古<lb/>
　　司怪主卜而已乎即五行傳六甲書皆尋數之主<lb/>
　　啟兆之質古人譬銜燭龍入闇室不可謂火為目<lb/>
　　也四易之變不盡於六龜九筮而飛伏之化寓焉<lb/>
<pb n="KR2m0014_WYG_145-24b"/>
　　先生夢叶靈龜符文宣學易之年以此成書合之<lb/>
　　諸家俶詭靈元之䇿無不滙為一元易雖大共之<lb/>
　　書稱為先生大則之書無不可矣<lb/>
周一敬苑洛易學疏四卷<lb/>
　一敬衢州人崇禎進士官御史<lb/>
　　朱彞尊曰一敬自序云韓子以開明初學為心故<lb/>
　　疏從其詳一敬以遡原明理竊附前人故多遺末<lb/>
　　而尋本自萬厯甲寅迄崇禎壬午先後二十九載<lb/>
<pb n="KR2m0014_WYG_145-25a"/>
　　而始敢句釋節解焉<lb/>
　　<hi>臣</hi>等謹案苑洛先生即韓邦竒也邦竒有易學啟<lb/>
　　蒙意見等書見前<lb/>
朱朝瑛讀易畧記<hi>無卷數</hi>
　朝瑛字美之號康流海寧人崇禎進士官旌徳縣知<lb/>
　縣<lb/>
　　黄宗羲曰朝瑛畧記不主邵子之説别為先天後<lb/>
　　天八卦等圖以為諸儒之言易者詳於所變而不<lb/>
<pb n="KR2m0014_WYG_145-25b"/>
　　詳於所未變變者象也未變者太極也時惟適變<lb/>
　　道必㑹通不察時變則微彰剛柔拘于墟不觀㑹<lb/>
　　通則屈伸往來臨于岐求諸物而格之返諸身而<lb/>
　　體之不越知幾精義二者而已<lb/>
錢棻讀易緒言二卷<lb/>
　棻字仲芳嘉善人崇禎舉人大學士士升之子<lb/>
　　錢澂之序畧曰莊子曰易以道隂陽隂陽二氣迭<lb/>
　　為消長夬以五陽决一隂其詞曰剛决柔也剥以<lb/>
<pb n="KR2m0014_WYG_145-26a"/>
　　五隂剥一陽其詞曰柔變剛也夫决者孚號變者<lb/>
　　黙奪雖勝敗各有天焉要其工拙難易之數未可<lb/>
　　同日語矣以是三易聖人於十二辟卦<hi>謂以十二卦為君見</hi>
　　<hi>京房傳</hi>隂陽之㑹於陽多危辭焉於隂多戒辭焉而<lb/>
　　其意常主於庇陽以是為扶抑之義而已著周易<lb/>
　　緒言情見乎詞猶之作易者之苦心也<lb/>
舒宏諤周易去疑十一卷<lb/>
　宏諤字士一旌徳人<lb/>
<pb n="KR2m0014_WYG_145-26b"/>
沈泓易憲四卷<lb/>
　泓字臨秋華亭人崇禎進士官刑部主事<lb/>
喬中和説易十二卷<lb/>
　中和字還一内邱人崇禎中由拔貢生官太原府通<lb/>
　判<lb/>
　　<hi>臣</hi>等謹案朱彞尊經義考載中和易林補四卷又<lb/>
　　名大易通變今此書名説易版心又標躋新堂集<lb/>
　　疑即從文集中析出單行又不止四卷則易林補<lb/>
<pb n="KR2m0014_WYG_145-27a"/>
　　又當在此書之外也<lb/>
顧懋樊桂林㸃易丹十六卷<lb/>
　懋樊字霖調仁和人崇禎中副榜貢生<lb/>
程觀生四易通義六卷<lb/>
　觀生字仲孚歙縣人流寓嘉興崇禎中知天下將亂<lb/>
　棄去諸生以相地之術自給事蹟見朱彞尊静志居<lb/>
　詩話<lb/>
　　<hi>臣</hi>等謹案朱彞尊經義考惟載其易内三圖註三<lb/>
<pb n="KR2m0014_WYG_145-27b"/>
　　卷註曰已佚而不及此編蓋遺書散失久乃復出<lb/>
　　彞尊未之知也<lb/>
董説易發八卷<lb/>
　説字雨若烏程人黄道周之弟子<lb/>
來集之讀易隅通二卷　易圖親見一卷　卦義一得<lb/>
<hi>無卷數</hi>
　集之字元成蕭山人崇禎進士官安慶府推官<lb/>
章佐聖周易時義注<hi>無卷數</hi>
<pb n="KR2m0014_WYG_145-28a"/>
　佐聖字右臣歙縣人<lb/>
　　<hi>臣</hi>等謹案是書前有佐聖自序謂以明經獲雋而<lb/>
　　烽火交訌行路艱阻因坐臥小樓自為箋註蓋有<lb/>
　　託而為之者也<lb/>
錢彭曾易參五卷<lb/>
　彭曾號覺龕錢塘人<lb/>
蔣時雍易旨一覽四卷<lb/>
　時雍字繩武江都人<lb/>
<pb n="KR2m0014_WYG_145-28b"/>
喻國人周易辨正一卷　河洛定議贊一卷　全易十<lb/>
有八變成卦定議一卷　周易對卦數變合參一卷<lb/>
河洛真傳一卷　周易生生真傳一卷<lb/>
　國人字春山郴州人<lb/>
李陳玉三易大傳七十二卷<lb/>
　陳玉字籍未詳<lb/>
方芬易經補義四卷<lb/>
　芬字舒林歙縣人<lb/>
<pb n="KR2m0014_WYG_145-29a"/>
沈爾嘉讀易鏡六卷<lb/>
　爾嘉字公亨常熟人<lb/>
鄒元芝易學古經正義十二卷<lb/>
　元芝字立人竟陵人<lb/>
射易淡詠二卷<lb/>
　不著撰人名氏<lb/>
大易衍説<hi>無卷數</hi>
　不著撰人名氏<lb/>
<pb n="KR2m0014_WYG_145-29b"/>
原易二卷<lb/>
　不著撰人名氏<lb/>
易傳義十二卷<lb/>
　不著編輯者名氏<lb/>
易象與知編一卷　圖書合解一卷<lb/>
　題天山道人撰不著名氏<lb/>
　<lb/>
欽定續文獻通考卷一百四十五<lb/>
</p>
<p>
</p>
  </div>
</body>
</text>
</TEI>
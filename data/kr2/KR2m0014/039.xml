<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0014_WYG_039-1a"/>
欽定四庫全書<lb/>
欽定續文獻通考卷三十九<lb/>
　選舉考<lb/>
　　武舉<lb/>
宋寧宗慶元中重定武臣闗升格<lb/>
五年八月立沿邊諸州武舉取士法<lb/>
　先是詔諸路州學置武士齋選官按其武藝至是命<lb/>
　兩淮京西湖北諸郡倣兵部及四川法於本道安撫<lb/>
<pb n="KR2m0014_WYG_039-1b"/>
　司試武士合格者赴行在解試别立字號分項考校<lb/>
　撥十名為解額五名省額<lb/>
嘉泰二年五月詔諸路帥臣總領監司舉任將帥者與<lb/>
本軍主帥列上之<lb/>
　至四年五月詔諸軍主帥各舉部内將材三人不如<lb/>
　所舉者坐之開禧元年七月詔侍從兩省臺諫在外<lb/>
　待制學士以上及内外文武官各舉將帥邊守一二<lb/>
　人三年十月詔内外軍帥各舉智勇可將帥者二人<lb/>
<pb n="KR2m0014_WYG_039-2a"/>
　嘉定五年十月詔諸路總領官嵗舉可為將帥者二<lb/>
　三人安撫提刑舉可備將材者各二人六年六月詔<lb/>
　三衙江上諸軍主帥各舉堪為將帥者二三人八年<lb/>
　正月詔侍從兩省臺諌各舉將材三人十年八月詔<lb/>
　監司郡守各舉威勇材畧可任將帥者二人<lb/>
嘉定十年十二月詔武舉人毋復應文舉<lb/>
理宗寳慶元年八月詔侍從兩省臺諌三衙知閤御帶<lb/>
環衛官在外前執政侍從帥臣監司副都統制及屯戌<lb/>
<pb n="KR2m0014_WYG_039-2b"/>
主將各舉堪充將帥三人<lb/>
　至端平元年正月詔三衙統帥知閤御帶環衛官在<lb/>
　外總管軍帥舉堪將帥者各二人嘉熙二年正月詔<lb/>
　侍從臺諫卿監郎官帥臣監司前宰執侍從舉曉暢<lb/>
　兵機通練財計者各二人三衙諸軍統制舉將材二<lb/>
　人四年詔邊塵未靖備禦方嚴必藉人材相與恊濟<lb/>
　内而侍從臺諫兩省卿監郎官外而監司帥守其舉<lb/>
　暁暢兵機練習邊事才畧卓然可用者各二人或陸<lb/>
<pb n="KR2m0014_WYG_039-3a"/>
　沉常調或負累家居著其實狀亟以名聞淳祐元年<lb/>
　詔以堪充將帥之人有混跡偏禆墮身邊逺無由自<lb/>
　達者三衙諸衛外閫戎帥各舉三人孰智將孰勇將<lb/>
　孰能管精鋭覈虚實以體國孰能明紀律禁侵暴以<lb/>
　安民各指實來上以備甄别器使六年詔侍從臺諫<lb/>
　各舉堪閫寄及餉事者述其才器勞績以聞十二年<lb/>
　八月詔舉帥材<lb/>
　　<hi>臣</hi>等謹按宋自南渡偏安强隣逼處聞鼔鼙而思<lb/>
<pb n="KR2m0014_WYG_039-3b"/>
　　將帥之臣其勢盖岌岌矣至寧宗信任姦回横挑<lb/>
　　敵釁用兵江淮諸將望風奔潰頻年敗衂疆圉日<lb/>
　　蹙故寧理之朝舉將選帥之詔無嵗不下乃需之<lb/>
　　甚急而卒未見有能司閫外之寄為國家長城者<lb/>
　　衛涇所謂蓄養無素而取具臨時之過也<lb/>
紹定元年命武舉進士避親及所舉之人止避本㕔令<lb/>
無妨嫌官引試若合格則朝廷别遣官覆試<lb/>
七年詔從軍應賞者第補右選以清流品<lb/>
<pb n="KR2m0014_WYG_039-4a"/>
　自建炎兵興雜流補授者衆有曰上書獻䇿曰勤王<lb/>
　曰守禦曰捕盗曰奉使其名不一皆閫帥假便宜承<lb/>
　制之權以擅除擢有進士徑補京官者有素身冒名<lb/>
　即為郎大夫者至是以有礙銓法故有是詔<lb/>
詔民間願習射者籍其姓名守令月一試取藝優者如<lb/>
三路保甲法區用<lb/>
端平二年六月御幄殿閲武舉進士射<lb/>
　後淳祐四年開慶元年並行之<lb/>
<pb n="KR2m0014_WYG_039-4b"/>
淳祐九年以北兵屢至命極邊次邊一體收試仍量増<lb/>
解額五名省額二名<lb/>
　是嵗武舉正奏名王時發係軍人見充殿前司左軍<lb/>
　統領既登第換授特命就本職上予帶同字以示優<lb/>
　奬<lb/>
度宗咸淳六年命禮部於武舉進士平等者每百人内<lb/>
取放待補一人絶倫者每百人内取待補十三人<lb/>
恭帝徳祐元年十一月命諸制司各舉才堪將帥者十<lb/>
<pb n="KR2m0014_WYG_039-5a"/>
人不限偏禆士卒如不𨽻軍中者許投匱自薦<lb/>
遼聖宗統和三年八月北皮室詳衮進勇敢七人<lb/>
十二年十一月詔諸道軍有勇健者具以名聞<lb/>
金熈宗皇統八年定軍功遷除格<lb/>
　金制武散官謂之右職以軍功為優凡軍功有六一<lb/>
　曰川野見陣最出當先殺退敵軍二曰攻打抗拒州<lb/>
　縣山寨奪得敵樓三曰争取船橋越險先登四曰逺<lb/>
　探捕得喉舌五曰險難之間逺處報事情成功六曰<lb/>
<pb n="KR2m0014_WYG_039-5b"/>
　謀事得濟越衆立功至是定制凡帶官一命昭信校<lb/>
　尉以上者初除主簿及諸司副使二主簿及諸司使<lb/>
　三下令四中令五上令或通注鎮軍都指揮使及正<lb/>
　將其官不至昭信及無官者自初至三任通注丞簿<lb/>
　四下令五中令六上令及知城寨大定二十九年詔<lb/>
　遷至鎮國者取㫖升除女直人昭信校尉以上者初<lb/>
　下簿二下令三中令四五上令女直一命遷至昭信<lb/>
　校尉餘人至昭信以上者初下簿二中簿三下令五<lb/>
<pb n="KR2m0014_WYG_039-6a"/>
　六上令凡至宣武將軍以上者初下令二中令三四<lb/>
　上令自餘勞効等皆各有定格焉<lb/>
章宗泰和元年定試武舉之制<lb/>
　自皇統時始設武舉至帝承安四年十一月詔許諸<lb/>
　色人就試至是定上中下三等能挽一石力弓以重<lb/>
　七錢竹箭百五十歩立貼十箭内府試欲中一箭省<lb/>
　試中二箭程試中三箭又逺射二百二十步垜三箭<lb/>
　内一箭至者又百五十步内毎五十步設髙五寸長<lb/>
<pb n="KR2m0014_WYG_039-6b"/>
　八寸卧鹿二能以七斗弓二大鑿頭鐵箭馳射府試<lb/>
　則許射四反省射三反程試二反皆能中二箭者又<lb/>
　百五十步内每三十歩左右措置髙三尺木偶人戴<lb/>
　五寸方板者四以搶馳刺府試則許馳三反省試二<lb/>
　反程試一反左右各刺落一板者又依廕例問律一<lb/>
　條又問孫呉書十條能説五者為上等凡程試若一<lb/>
　有不中者皆黜之若射貼弓八斗逺射二百一十步<lb/>
　射鹿弓六斗孫呉書十條通四為中等射貼弓七斗<lb/>
<pb n="KR2m0014_WYG_039-7a"/>
　逺射二百五歩射鹿弓五斗孫吴書十條通三為下<lb/>
　等解律刺板皆欲同前凡不知書者雖上等為中中<lb/>
　則為下凡試中中下願再試者聴二年省臣奏試武<lb/>
　舉當與進士同時今年八月府試欲隨路設考試所<lb/>
　臨期差官恐以剏立未見應試人數遂權令各處就<lb/>
　考之<lb/>
三年定武舉出職遷授格<lb/>
　承安元年定第一名初都巡副將二下令三中令四<lb/>
<pb n="KR2m0014_WYG_039-7b"/>
　五上令第二第三名初巡尉部將二上簿三下令四<lb/>
　中令五六上令餘人初副巡軍轄二中簿三下令四<lb/>
　中令五六上令至是復定上甲第一名遷忠勇校尉<lb/>
　第二第三名遷忠翊校尉中等遷修武校尉收充親<lb/>
　軍不拘有無廕視舊格減一百月出職下等遷敦武<lb/>
　校尉亦收充親軍減五十月出職<lb/>
六年九月詔行尚書省選才畧出衆武藝絶倫之士<lb/>
宣宗貞祐三年賜武舉勅命章服同進士例<lb/>
<pb n="KR2m0014_WYG_039-8a"/>
　又詔隨處武舉入試者自非見居職任及已用于軍<lb/>
　前者令郡縣盡遣詣京師别為一軍以備緩急其被<lb/>
　薦而未授官者亦量材任之<lb/>
四年閏七月命掌軍官舉竒才絶力之人提控都副統<lb/>
等官互舉其屬頒舉官賞罰格許功過相除品官及草<lb/>
澤人有才武者舉薦升降亦如之<lb/>
興定二年四月特賜武舉温特赫耀珠以下百四十人<lb/>
及第<lb/>
<pb n="KR2m0014_WYG_039-8b"/>
元光二年東京帥臣請盡括武舉為長校不允<lb/>
　東京總帥赫舎哩約赫徳言武舉入仕皆授巡尉軍<lb/>
　轄此曹雖善騎射不歴行陣不知軍旅一旦臨敵恐<lb/>
　致敗事乞盡括付軍前為長校俟有功則升之宰臣<lb/>
　奏國家設此科與進士等而欲盡寘軍中非弊進人<lb/>
　材之道遂籍丁憂待闕去職者付之<lb/>
元世祖至元二十年二月定軍官選格<lb/>
　舊制萬戸千戸百戸父子相繼管領原軍不設䝉古<lb/>
<pb n="KR2m0014_WYG_039-9a"/>
　軍官至是分上中下三等定立條格通行遷轉以三<lb/>
　年為滿理算資考升加品級若年老病故者令其子<lb/>
　弟依例廕叙後各翼大小俱設䝉古軍官又以調遣<lb/>
　征進俱已離翼難與民官一體遷轉廕叙遂定萬戸<lb/>
　千戸鎮撫自奏准日為始以三年為滿通行遷轉百<lb/>
　戸以下不拘此例其餘軍府等官各定制有差<lb/>
順帝至正十五年二月詔富民願出丁壯義兵五千名<lb/>
者為萬戸五百名為千戸一百名為百户仍降宣勅牌面<lb/>
<pb n="KR2m0014_WYG_039-9b"/>
　　<hi>臣</hi>等謹按元代不設武舉專事承襲時馬祖常議<lb/>
　　將家子弟驕脆有孤任使而庶民有挽張蹶張老<lb/>
　　死草野者當建武學武舉儲材以備非常時雖不<lb/>
　　用識者韙之<lb/>
明太祖洪武二十年從禮部請立武學用武舉其武臣<lb/>
子弟令於各直省應試<lb/>
　初武職率以勲舊帝慮其不率以武士訓戒録大誥<lb/>
　武臣録頒之至是乃參用將材三嵗武舉六嵗㑹舉<lb/>
<pb n="KR2m0014_WYG_039-10a"/>
　毎嵗薦舉皆兵部武選司掌之内而五府留守司外<lb/>
　而各都司各衛所及三宣六慰流官八等都督及同<lb/>
　知僉事都指揮使同知僉事正副留守世官九等指<lb/>
　揮使及同知僉事衛所鎮撫正副千戸百戸試百戸<lb/>
　直省都指揮使二十一留守司二衛九十一守禦屯<lb/>
　田羣牧千戸所二百十有一及苗蠻土司皆聴部選<lb/>
　凡大選曰色目曰狀貎曰才行曰封贈曰襲廕其途<lb/>
　有四曰世職曰武舉曰行伍曰納級<lb/>
<pb n="KR2m0014_WYG_039-10b"/>
英宗正統十年正月詔舉智勇之士<lb/>
天順八年詔天下文武官舉通暁兵法謀畧出衆者<lb/>
　各省撫按三司直𨽻巡按御史考試中式者兵部同<lb/>
　總兵官於帥府試䇿畧教塲試弓馬騎中四矢步中<lb/>
　二矢以上者為中式騎步所中半者次之<lb/>
憲宗成化十四年詔武科鄉㑹試悉視文科例<lb/>
　　邱濬大學衍義補曰臣按開武舉以試將才亦猶<lb/>
　　設文科以取儒士也科目以試士得其文而未必<lb/>
<pb n="KR2m0014_WYG_039-11a"/>
　　得其行然因言以求其心究其學識亦可彷彿其<lb/>
　　一二焉武科之於將才何莫不然宋太宗謂科目<lb/>
　　進士不敢望㧞十得五得一二人足矣臣於武舉<lb/>
　　亦云<lb/>
孝宗𢎞治六年定武舉六嵗一行先䇿畧後弓馬䇿不<lb/>
中者不許騎射<lb/>
　　大學衍義補曰臣按武事與文藝異固不可以言<lb/>
　　語文字求也然於無事之時欲求戰陣軍旅之士<lb/>
<pb n="KR2m0014_WYG_039-11b"/>
　　不以言語文字求之又不可得也大抵求士以資<lb/>
　　世用貴乎得識義理知機變之人無間文武皆然<lb/>
　　也試之以武舉欲其知威武戰争之意耳彼誠識<lb/>
　　義理知機變一旦臨事料敵出竒應變舉諸此而<lb/>
　　措之耳論文科者謂科目不足以得人豪傑之士<lb/>
　　由是而出耳武舉亦然<lb/>
　　<hi>臣</hi>等謹按以武設科所以備軍旅之司騎射其本<lb/>
　　業也宋仁宗親試武舉先閲其騎射而後試之可<lb/>
<pb n="KR2m0014_WYG_039-12a"/>
　　謂知所重矣慶厯六年始詔以䇿為去留弓馬為<lb/>
　　髙下蓋猶兼之也若𢎞治此制䇿不中者至不許<lb/>
　　騎射則是專以答䇿為主置其所當重而重其所<lb/>
　　可輕於設科之意何居焉<lb/>
十七年改定武舉三年一試<lb/>
武宗正徳三年正月兵部議上武舉條格從之<lb/>
　毎遇文舉鄉試之年預行兩京十三布政司有能究<lb/>
　極韜畧精通武藝者俱報所在官司軍衛送都司有<lb/>
<pb n="KR2m0014_WYG_039-12b"/>
　司送布政司從撫按同三司考試無三司者從撫按<lb/>
　考試兩京亦送巡按考試中式者次年四月㑹試兵<lb/>
　部初九日第一塲較騎射人發九矢中三矢以上者<lb/>
　為合式十二日二塲較歩射亦發九矢中一矢以上<lb/>
　者為合式俱於京營將臺前較閲十五日三塲試䇿<lb/>
　二道論一道於文塲試之試卷皆彌封謄録編號上<lb/>
　書馬歩箭若干送入内簾看詳分配等第其答䇿洞<lb/>
　識韜畧作論精通義理參以弓馬俱優者列為上等<lb/>
<pb n="KR2m0014_WYG_039-13a"/>
　䇿論頗優而弓馬稍次者列於中等之前弓馬頗優<lb/>
　而䇿論麤知兵法直説事狀文藻不及者列於中等<lb/>
　之後其或策論雖優而弓馬不及或弓馬偏長而策<lb/>
　論不通俱黜之以俟後舉及期若遇風雨騎射不便<lb/>
　則移期事竣仍張榜於兵部門外次日引見畢賜宴<lb/>
　中府名曰㑹武其中式作論一道答策二道馬上中<lb/>
　四箭以上步下中二箭以上者官員加署職二級第<lb/>
　一人若係百戸以上官照例加升百戸以下特授千<lb/>
<pb n="KR2m0014_WYG_039-13b"/>
　戸職銜送團營贊畫以示崇異第二名以下總旗授<lb/>
　以試百戸小旗生員舍人授以試所鎮撫軍民授以<lb/>
　各衛試知事俱月支米三石作論一道答䇿二道馬<lb/>
　上中三箭以下步下中一箭以上者官員量加署職<lb/>
　一級總旗授以署百戸小旗舍人授以署冠帶縂旗<lb/>
　生員授以試知事軍民授以試巡檢俱月支米二石<lb/>
　通送京營總兵官處量用有願回籍者咨撫巡官依<lb/>
　秩委用十四年復定初塲馬上箭以三十五步為則<lb/>
<pb n="KR2m0014_WYG_039-14a"/>
　二塲步下箭以八十步為則三塲䇿一道<lb/>
世宗嘉靖元年定武舉鄉㑹試期及考官員數<lb/>
　各省應武舉者巡按御史於十月考試兩京武學於<lb/>
　兵部選取俱送兵部次年四月㑹試翰林二員為考<lb/>
　試官給事中部曹四員為同考鄉㑹塲期俱以月之<lb/>
　初九日為第一塲又三日二塲又三日三塲其制大<lb/>
　率倣文闈而減殺之後旋罷旋復又倣文闈南北卷例<lb/>
　分邊方腹裡每十名邊六腹四以為常<lb/>
<pb n="KR2m0014_WYG_039-14b"/>
神宗萬厯十五年以武職選用紛雜詔嚴加察核<lb/>
　世宗嘉靖中詹事霍韜極言軍職冗濫之弊命給事<lb/>
　中夏言等查覈裁汰以數千計至是復詔嚴加察核<lb/>
　且命提鎮科道㑹同兵部品年資課技藝序薦剡分<lb/>
　為三等名曰公選<lb/>
十八年七月命廷臣舉將材<lb/>
三十八年定武㑹試進士額以百名為率<lb/>
　其後科臣又請特設將材武科初塲試馬步箭及鎗<lb/>
<pb n="KR2m0014_WYG_039-15a"/>
　刀劍㦸拳搏擊刺等技二塲試營陣地雷火藥戰車<lb/>
　等項三塲各就其兵法天文地理所熟知者言之報<lb/>
　可而未行<lb/>
愍帝崇禎四年始舉行武殿試<lb/>
　時武㑹試榜發論者大譁帝命中允方逢年倪元璐<lb/>
　再試取翁英等百二十人逢年元璐以時方需才請<lb/>
　殿試傳臚悉如文例乃賜王來聘等及第出身有差<lb/>
　武舉殿試自此始<lb/>
<pb n="KR2m0014_WYG_039-15b"/>
十四年特開竒謀異勇科詔下無應者<lb/>
十五年十一月詔舉堪督師大將者<lb/>
　<lb/>
　<lb/>
　<lb/>
　<lb/>
　<lb/>
欽定續文獻通考卷三十九<lb/>
</p>
<p>
</p>
  </div>
</body>
</text>
</TEI>
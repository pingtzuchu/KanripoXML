<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>營造法式卷一</head> <lb/>
    <p>
<pb n="KR2m0056_WYG_001-1a"/>
欽定四庫全書<lb/>
　營造法式卷一<lb/>
　　　　　　　　　　　　　宋　李誡　撰<lb/>
　總釋上<lb/>
　　　　宫　　　　　　闕<lb/>
　　　　殿<hi>堂附</hi>　　　　樓<lb/>
　　　　亭　　　　　　臺榭<lb/>
　　　　城　　　　　　牆<lb/>
<pb n="KR2m0056_WYG_001-1b"/>
　　　　柱礎　　　　　定平<lb/>
　　　　取正　　　　　材<lb/>
　　　　栱　　　　　　飛昂<lb/>
　　　　爵頭　　　　　枓<lb/>
　　　　鋪作　　　　　平坐<lb/>
　　　　梁　　　　　　柱<lb/>
　　　　陽馬　　　　　侏儒柱<lb/>
　　　　斜柱<lb/>
<pb n="KR2m0056_WYG_001-2a"/>
　　總釋上<lb/>
　　　宫<lb/>
易繋辭上古穴居而野處後世聖人易之以宫室上棟<lb/>
下宇以待風雨<lb/>
詩作于楚宫揆之以日作于楚室<lb/>
禮儒有一畝之宫環堵之室<lb/>
爾雅宫謂之室室謂之宫<hi>皆所以通古今之異語明同實而兩名</hi>室有東<lb/>
西廂曰廟<hi>夾室前堂</hi>無東西廂有室曰寢<hi>但有大室</hi>西南隅謂之<lb/>
<pb n="KR2m0056_WYG_001-2b"/>
奥<hi>室中隠奥處</hi>西北隅謂之屋漏<hi>詩曰尚不愧于屋漏其義未詳</hi>東北隅謂<lb/>
之宦<hi>宦見禮亦未詳</hi>東南隅謂之窔<hi>禮曰歸室聚窔窔亦隠闇</hi>
墨子子墨子曰古之民未知為宫室時就陵阜而居穴而處下潤<lb/>
濕傷民故聖王作為宫室之法曰宫髙足以辟潤濕旁足以圉<lb/>
風寒上足以待霜雪雨露宫牆之髙足以别男女之禮<lb/>
白虎通義黄帝作宫<lb/>
世本禹作宫<lb/>
説文宅所託也<lb/>
<pb n="KR2m0056_WYG_001-3a"/>
釋名宫穹也屋見於垣上穹崇然也室實也言人物實<lb/>
滿其中也寢侵也所寢息也舍於中舍息也屋奥也其<lb/>
中温奥也宅擇也擇吉處而營之也<lb/>
風俗通義自古宫室一也漢來尊者以為號下乃避之<lb/>
也<lb/>
義訓小屋謂之廑<hi>音近</hi>深屋謂之庝<hi>音/同</hi>偏舍謂之□<hi>音亶</hi>□<lb/>
謂之<graphic n="KR2463" url="https://raw.githubusercontent.com/kanripo/KR-Gaiji/master/images/KR2463.png" mimeType="image/png"/>
                    <hi>音次</hi>宫室相連謂之謻<hi>直移/切</hi>因巖成室謂之广<hi>音儼</hi>
壊室謂之庘<hi>音壓</hi>夾室謂之廂塔下室謂之龕龕謂之椌<lb/>
<pb n="KR2m0056_WYG_001-3b"/>
<hi>音空</hi>空室謂之㝩㝗<hi>上音康/下音郎</hi>深謂之㽎㽎<hi>音躭</hi>頽謂之□<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<hi>上音批下音鋪</hi>不平謂之庯庩<hi>上音逋下音途</hi>
　　　闕<lb/>
周官太宰以正月示治法於象魏<lb/>
禮天子諸侯臺門天子外闕兩觀諸侯内闕一觀<lb/>
爾雅觀謂之闕<hi>官門雙闕也</hi>
白虎通義門必有闕者何闕者所以釋門别尊卑也<lb/>
風俗通義魯昭公設兩觀於門是謂之闕<lb/>
<pb n="KR2m0056_WYG_001-4a"/>
説文闕門觀也<lb/>
釋名闕在門兩旁中央闕然為道也觀觀也於上觀望<lb/>
也<lb/>
博雅象魏闕也<lb/>
崔豹古今注闕觀也於前所摽表宫門也其中可居登<lb/>
之可逺觀人臣將朝至此則思其所闕故謂之闕其上<lb/>
丹壁其下皆畫雲氣仙靈竒禽怪獸以示四方蒼龍白<lb/>
虎𤣥武朱雀並畫其形<lb/>
<pb n="KR2m0056_WYG_001-4b"/>
義訓觀謂之闕闕謂之皇<lb/>
　　　殿<hi>堂附</hi>
蒼頡篇殿大堂也<hi>徐堅注云商周以前其名不載秦本紀始曰作前殿</hi>
周官考工記夏后氏世室堂脩二七廣四脩一商人重<lb/>
屋堂修七尋堂崇三尺周人明堂東西九筵南北七筵<lb/>
堂崇一筵<hi>鄭司農注云脩南北之深也夏度以步今堂修十四步其廣益以四分修之一則堂廣十</hi>
<hi>七步半商度以尋周度以筵六尺曰步八尺曰尋九尺曰筵</hi>
禮記天子之堂九尺諸侯七尺大夫五尺士三尺<lb/>
<pb n="KR2m0056_WYG_001-5a"/>
墨子堯舜堂髙三尺<lb/>
説文堂殿也<lb/>
釋名堂猶堂堂髙顯貌也殿殿鄂也<lb/>
尚書大傳天子之堂髙九雉公侯七雉子男五雉<hi>雉長三丈</hi>
博雅堂堭殿也<lb/>
義訓漢曰殿周曰寢<lb/>
　　　樓<lb/>
爾雅狹而脩曲曰樓<lb/>
<pb n="KR2m0056_WYG_001-5b"/>
淮南子延樓棧道雞棲井幹<lb/>
史記方士言於武帝曰黄帝為五城十二樓以候神人<lb/>
帝乃立神臺井幹樓髙五十丈<lb/>
説文樓重屋也<lb/>
釋名樓謂牖户之間有射孔慺慺然也<lb/>
　　　亭<lb/>
説文亭民所安定也亭有樓从髙省从丁聲也<lb/>
釋名亭停也人所停集也<lb/>
<pb n="KR2m0056_WYG_001-6a"/>
風俗通義謹按春秋國語有寓望謂今亭也漢家因秦<lb/>
大率十里一亭亭留也今語有亭留亭待葢行旅宿食<lb/>
之所館也亭亦平也民有訟諍吏留辨處勿失其正也<lb/>
　　　臺榭<lb/>
老子九層之臺起於累土<lb/>
禮記月令五月可以居髙明可以處臺榭<lb/>
爾雅無室曰榭<hi>榭即今堂堭</hi>
又觀四方而髙曰臺有木曰榭<hi>積土四方者</hi>
<pb n="KR2m0056_WYG_001-6b"/>
漢書坐堂皇上<hi>室而無四壁曰皇</hi>
釋名臺持也築土堅髙能自勝持也<lb/>
　　　城<lb/>
周官考工記匠人營國方九里旁三門國中九經九緯<lb/>
經涂九軌王宫門阿之制五雉宫隅之制七雉城隅之<lb/>
制九雉<hi>國中城内也經緯涂也經緯之涂皆容方九軌軌謂轍廣凡八尺九軌積七十二尺雉長三丈</hi>
<hi>髙一丈度髙以髙度廣以廣</hi>
春秋左氏傳計丈尺揣髙卑度厚薄仞溝洫物土方議<lb/>
<pb n="KR2m0056_WYG_001-7a"/>
逺邇量事期計徒庸慮材用書糇糧以令役此築城之<lb/>
義也<lb/>
公羊傳城雉者何五版而堵五堵而雉百雉而城<hi>天子之城</hi>
<hi>千雉髙七雉公侯百雉髙五雉子男五十雉髙三雉</hi>
禮月令每嵗孟秋之月補城郭仲秋之月築城郭<lb/>
管子内之為城外之為郭<lb/>
吳越春秋鮌築城以衞君造郭以守民<lb/>
説文城以盛民也墉城垣也堞城上女垣也<lb/>
<pb n="KR2m0056_WYG_001-7b"/>
五經異義天子之城髙九仞公侯七仞伯五仞子男三<lb/>
仞<lb/>
釋名城盛也盛受國都也郭廓也廓落在城外也城上<lb/>
垣謂之睥睨言於孔中睥睨之常也亦曰陴言陴助城<lb/>
之髙也亦曰女牆言其卑小比之於城若女子之於丈<lb/>
夫也<lb/>
博物志禹作城强者攻弱者守敵者戰城郭自禹始也<lb/>
　　　牆<lb/>
<pb n="KR2m0056_WYG_001-8a"/>
周官考工記匠人為溝洫牆厚三尺崇三之<hi>髙厚以是為率足以</hi>
<hi>相勝</hi>
尚書既勤垣墉<lb/>
詩崇墉仡仡<lb/>
春秋左氏傳有牆以蔽惡<lb/>
爾雅牆謂之墉<lb/>
淮南子舜作室築牆茨屋令人皆知去巖穴各有室家<lb/>
此其始也<lb/>
<pb n="KR2m0056_WYG_001-8b"/>
説文堵垣也五版為一堵㙩周垣也埒卑垣也壁垣也<lb/>
垣蔽曰牆栽築牆長版也<hi>今謂之膊版</hi>榦築牆端木也<hi>今謂之牆</hi>
<hi>師</hi>
尚書大傳賁墉諸侯疏杼<hi>賁大也言大牆正道直也疏衰也杼亦牆也亦衰其上不</hi>
<hi>得正直</hi>
釋名牆障也所以自障蔽也垣援也人所依止以為援<lb/>
衛也墉容也所以隠蔽形容也壁辟也辟禦風寒也<lb/>
博雅㙩<hi>力彫<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>
                    </hi>䧘<hi>音/篆</hi>墉院<hi>音/桓</hi>也廦<hi>音壁又即壁切</hi>牆垣也<lb/>
<pb n="KR2m0056_WYG_001-9a"/>
義訓㡯<hi>音乇</hi>樓牆也穿垣謂之㸜<hi>音/空</hi>為垣謂之厽<hi>音累</hi>周謂<lb/>
之㙩<hi>音了</hi>㙩謂之寏<hi>音垣</hi>
　　　柱礎<lb/>
淮南子山雲蒸柱礎潤<lb/>
説文櫍<hi>之日切</hi>柎也柎䦨足也榰<hi>章移切</hi>柱砥也古用木今<lb/>
以石<lb/>
博雅礎磶<hi>音昔</hi>磌<hi>音真又/徒年切</hi>礩也鑱<hi>音/讒</hi>謂之鈹<hi>音/披</hi>鐫<hi>醉全切又子兖</hi>
<hi>切</hi>謂之鏨<hi>慙敢切</hi>
<pb n="KR2m0056_WYG_001-9b"/>
義訓礎謂之磩<hi>仄六切</hi>磩謂之礩礩謂之磶磶謂之磉<hi>音顙</hi>
<hi>今謂之石碇音頂</hi>
　　　定平<lb/>
周官考工記匠人建國水地以垂<hi>於四角立植而垂以水望其髙下髙下既</hi>
<hi>定乃為位而平地</hi>
莊子水靜則平中準大匠取法焉<lb/>
管子夫準壊險以為平<lb/>
　　　取正<lb/>
<pb n="KR2m0056_WYG_001-10a"/>
詩定之方中又揆之以日<hi>定營室也方中昏正四方也揆度也度日出日入以知東</hi>
<hi>西視定凖極以正南北</hi>
周禮天官惟王建國辨方正位<lb/>
考工記置槷以垂視以景為規識日出之景與日入之<lb/>
景夜考之極星以正朝夕<hi>自日出而晝其景端以至日入既則為規測景兩端之内</hi>
<hi>規之規之交乃審也度兩交之間中屈之以指槷則南北正日中之景最短者也極星謂北辰</hi>
管子夫繩扶掇以為正<lb/>
字林□<hi>時釧切</hi>垂臬望也<lb/>
<pb n="KR2m0056_WYG_001-10b"/>
刋謬證俗音字今山東匠人猶言垂繩視正為□<lb/>
　　　材<lb/>
周禮任工以飭材事<lb/>
吕氏春秋夫大匠之為宫室也景小大而知材木矣<lb/>
史記山居千章之楸<hi>章材也</hi>
班固漢書將作大匠屬官有主章長丞<hi>舊將作大匠主材吏名章曹掾</hi>
又西都賦因瓌材而究竒<lb/>
弁蘭許昌宫賦材靡隠而不華<lb/>
<pb n="KR2m0056_WYG_001-11a"/>
説文栔刻也<hi>栔音至</hi>
傅子構大厦者先擇匠而後簡材<hi>今或謂之方桁桁音衡按構屋之法其規</hi>
<hi>矩制度皆以章栔為祖今語以人舉止失措者謂之失章失栔葢此也</hi>
　　　栱<lb/>
爾雅閞謂之槉<hi>柱上欂也亦名枅又曰㭼閞音弁槉音疾</hi>
蒼頡篇枅柱上方木<lb/>
釋名欒攣也其體上曲攣拳然也<lb/>
王延壽魯靈光殿賦曲枅要紹而環句<hi>曲枅栱也</hi>
<pb n="KR2m0056_WYG_001-11b"/>
博雅欂謂之枅曲枅謂之欒<hi>枅音古妍切又音雞</hi>
薛綜西京賦注欒柱上曲木兩頭受櫨者<lb/>
左思吳都賦彫欒鏤楶<hi>欒栱也</hi>
　　　飛昂<lb/>
説文㰇楔也<lb/>
何晏景福殿賦飛昂鳥踊<lb/>
又㰇櫨各落以相承<hi>李善曰飛昂之形類鳥之飛今人名屋四阿栱曰㰇昂㰇即昂也</hi>
劉梁七舉雙覆井菱荷垂英昂<lb/>
<pb n="KR2m0056_WYG_001-12a"/>
義訓斜角謂之飛㭿<hi>今謂之下昂者以昂尖下指故也下昂尖面䫜下平又有上昂如昂</hi>
<hi>桯垗斡者施之於屋内或平坐之下昂字又作枊或作㭿者皆吾郎切䫜於交切俗作凹者非是</hi>
　　　爵頭<lb/>
釋名上入曰爵頭形似爵頭也<hi>今俗謂之耍頭又謂之胡孫頭朔方人謂之<graphic n="KR2689" url="https://raw.githubusercontent.com/kanripo/KR-Gaiji/master/images/KR2689.png" mimeType="image/png"/>
                    </hi>
<hi>䗥頭<graphic n="KR2689" url="https://raw.githubusercontent.com/kanripo/KR-Gaiji/master/images/KR2689.png" mimeType="image/png"/>音勃䗥音縱</hi>
　　　枓<lb/>
語山節藻梲<hi>節栭也</hi>
爾雅栭謂之楶<hi>即樝也</hi>
<pb n="KR2m0056_WYG_001-12b"/>
説文櫨柱上柎也栭枅上標也<lb/>
釋名盧在柱端都盧負屋之重也斗在欒兩頭如斗<lb/>
負上□也<lb/>
博雅楶謂之櫨<hi>節楶古文通用</hi>
魯靈光殿賦層櫨<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>佹以岌峩<hi>櫨枓也</hi>
義訓柱斗謂之㭼<hi>音沓</hi>
　　　鋪作<lb/>
漢栢梁詩大匠曰柱榱欂櫨相支持<lb/>
<pb n="KR2m0056_WYG_001-13a"/>
景福殿賦桁梧複叠勢合形離<hi>桁梧枓栱也皆重叠而施其勢或合或離</hi>
又㰇櫨各落以相承欒栱夭矯而交結<lb/>
徐陵太極殿銘千櫨赫奕萬栱崚層<lb/>
李白明堂賦走栱夤縁<lb/>
李華含元殿賦雲薄萬栱<lb/>
又千櫨駢湊<hi>今以枓栱層數相叠出跳多寡次序謂之鋪作</hi>
　　　平坐<lb/>
張衡西都賦閣道穹隆<hi>閣道飛陛也</hi>
<pb n="KR2m0056_WYG_001-13b"/>
又隥道邐倚以正東<hi>隥道閣道也</hi>
魯靈光殿賦飛陛揭孽縁雲上征中坐垂景俯視流星<lb/>
義訓閣道謂之飛陛飛陛謂之墱<hi>今俗謂之平坐亦曰鼓坐</hi>
　　　梁<lb/>
爾雅杗廇謂之梁<hi>屋大梁也杗武方切廇力又切</hi>
司馬相如長門賦委參差之糠梁<hi>糠虚也</hi>
西都賦抗應龍之虹梁<hi>梁曲如虹也</hi>
釋名梁强梁也<lb/>
<pb n="KR2m0056_WYG_001-14a"/>
景福殿賦雙枚既修<hi>兩重作梁也</hi>
又重桴乃飾<hi>重桴在外作兩重牽也</hi>
博雅曲梁謂之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音栁</hi>
義訓梁謂之欐<hi>音禮</hi>
　　　柱<lb/>
詩有覺其楹<lb/>
春秋莊公丹桓宫楹<lb/>
禮楹天子丹諸侯黝堊大夫蒼士黈<hi>黈黄色也</hi>
<pb n="KR2m0056_WYG_001-14b"/>
又三家視桓楹<hi>柱曰植曰桓</hi>
西都賦彫玉瑱以居楹<hi>瑱音鎮</hi>
説文楹柱也<lb/>
釋名柱住也楹亭也亭亭然孤立旁無所依也魯讀曰<lb/>
輕輕勝也孤立獨處能勝任上重也<lb/>
景福殿賦金楹齊列玉舄承跋<hi>玉為矴以承柱下跋柱根也</hi>
　　　陽馬<lb/>
周官考工記商人四阿重屋<hi>四阿若今四注屋也</hi>
<pb n="KR2m0056_WYG_001-15a"/>
爾雅直不受檐謂之交<hi>謂五架屋際椽又直上檐交於□上</hi>
説文柧棱殿堂上最髙處也<lb/>
景福殿賦承以陽馬<hi>陽馬屋四角引出以承短椽者</hi>
左思魏都賦齊龍首以涌霤<hi>屋上四角雨水入龍口中寫之於地也</hi>
張景陽七命隂虬負檐陽馬翼阿<lb/>
義訓闕角謂之柧棱<hi>今俗謂之角梁又謂之梁抹者葢語譌也</hi>
　　　侏儒柱<lb/>
語山節藻棁<lb/>
<pb n="KR2m0056_WYG_001-15b"/>
爾雅梁上楹謂之棁<hi>侏儒柱也</hi>
揚雄甘泉賦抗浮柱之飛榱<hi>浮柱即梁上柱也</hi>
釋名棳棳儒也梁上短柱也棳儒猶侏儒短故因以名<lb/>
之也<lb/>
魯靈光殿賦胡人遥集於上楹<hi>今俗謂之蜀柱</hi>
　　　斜柱<lb/>
長門賦離樓梧而相摚<hi>丑庚切</hi>
説文摚袤柱也<lb/>
<pb n="KR2m0056_WYG_001-16a"/>
釋名迕在梁上兩頭相觸迕也<lb/>
魯靈光殿賦枝摚杈枒而斜據<hi>枝摚梁上交木也<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>枒相柱而斜據其間也</hi>
義訓斜柱謂之梧<hi>今俗謂之义手</hi>
　<lb/>
　<lb/>
　<lb/>
　<lb/>
　<lb/>
<pb n="KR2m0056_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　營造法式卷一<lb/>
</p>
<p>
</p>
  </div>
</body>
</text>
</TEI>
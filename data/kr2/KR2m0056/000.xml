<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>營造法式</head>
    <p>
<pb n="KR2m0056_WYG_000-1a"/>
欽定四庫全書　　　　　史部十三<lb/>
　營造法式　　　　　　　政書類六<hi>考工之屬</hi>
　　提要<lb/>
　　　　<hi>臣</hi>等謹案營造法式三十四卷宋通直郎試<lb/>
　　　　將作少監李誡奉勅撰初熈寧中勅將作監<lb/>
　　　　官編修營造法式至元祐六年成書紹聖四<lb/>
　　　　年以所修之本祇是料状别無變造制度難<lb/>
　　　　以行用命誡别加撰輯誡乃考究羣書并與<lb/>
<pb n="KR2m0056_WYG_000-1b"/>
　　　　人匠講説分立類例以元符三年奏上之崇<lb/>
　　　　寧二年復請用小字鏤版頒行誡所作總看<lb/>
　　　　詳中稱今編修海行法式總釋總例共二卷<lb/>
　　　　制度十五卷功限十卷料例并工作等共三<lb/>
　　　　卷圖様六卷目錄一卷總三十六卷計三百<lb/>
　　　　五十七篇内四十九篇係於經史等羣書中<lb/>
　　　　檢尋考究其三百八篇係自來工作相傳經<lb/>
　　　　久可用之法與諸作諳㑹工匠詳悉講究盖<lb/>
<pb n="KR2m0056_WYG_000-2a"/>
　　　　其書所言雖止藝事而能考証經傳參㑹衆<lb/>
　　　　説以合於古者飭材庀事之義故陳振孫書<lb/>
　　　　錄觧題以為逺出喻皓木經之上攷陸友仁<lb/>
　　　　硯北襍志載誡所著尚有續山海經十卷古<lb/>
　　　　篆説文十卷續同姓名録二卷琵琶錄三卷<lb/>
　　　　馬經三卷六博經三卷則誡本博洽之士故<lb/>
　　　　所撰述具有條理惟友仁稱誡字明仲而書<lb/>
　　　　其名作誠字然范氏天一閣影抄宋本及宋<lb/>
<pb n="KR2m0056_WYG_000-2b"/>
　　　　史藝文志文獻通考俱作誡字疑友仁誤也<lb/>
　　　　此本前有誡所奏劄子及進書序各一篇其<lb/>
　　　　第三十一卷當為木作制度圖様上篇原本<lb/>
　　　　已缺而以看詳一卷錯入其中檢永樂大典<lb/>
　　　　内亦載有此書其所缺二十餘圖並在今據<lb/>
　　　　以補足而仍附看詳於卷末又看詳内稱書<lb/>
　　　　總三十六卷而今本制度一門較原目少二<lb/>
　　　　卷僅三十四卷永樂大典所載不分係卷數<lb/>
<pb n="KR2m0056_WYG_000-3a"/>
　　　　無可參校而核其前後篇目又别無脱漏疑<lb/>
　　　　為後人所併省今亦姑仍其舊云乾隆四十<lb/>
　　　　六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2m0056_WYG_000-4a"/>
劄子<lb/>
編修營造法式所準崇寧二年正月十九日敕通直郎<lb/>
試將作少監提舉修置外學等李誡劄子奏契勘熈寧<lb/>
中敕今將作監編修營造法式至元祐六年方成書準<lb/>
紹聖四年十一月二日敕以元祐營造法式秖是料狀<lb/>
别無變造用材制度其間工料太寛闗防無術三省同<lb/>
奉聖㫖差臣重别編修臣考究經史羣書并勒人匠逐<lb/>
一講説編修海行營造法式元符三年内成書送所屬<lb/>
<pb n="KR2m0056_WYG_000-4b"/>
看詳别無未盡未便遂具進呈奉聖㫖依續準都省指<lb/>
揮只録送在京官司竊縁上件法式係營造制度工限<lb/>
等闗防功料最為要切内外皆合通行臣今欲乞用小<lb/>
字鏤版依海行敕令頒降取進止正月十八日三省同<lb/>
奉聖㫖依奏<lb/>
<pb n="KR2m0056_WYG_000-5a"/>
進新修營造法式序<lb/>
臣聞上棟下宇易為大壯之時正位辨方禮實太平之<lb/>
典共工命於舜日大匠始於漢朝各有司存案為功緒<lb/>
况神畿之千里加禁闕之九重内財宫寢之宜外定廟<lb/>
朝之次蟬聯庶府棊列百司㰇櫨枅柱之相枝規矩準<lb/>
繩之先治五材並用百堵皆興惟時鳩僝之工遂考翬<lb/>
飛之室而斵輪之手巧或失真董役之官才非兼技不<lb/>
知以材而定分乃或倍斗而取長弊積因循法疎檢察<lb/>
<pb n="KR2m0056_WYG_000-5b"/>
非有治三官之精識豈能新一代之成規温詔下頒成<lb/>
書入奏空糜嵗月無補涓塵恭惟皇帝陛下仁儉生知<lb/>
睿明天縱淵靜而百姓定綱舉而衆目張官得其人事<lb/>
為之制丹楹刻桷淫巧既除菲食卑宫淳風斯復乃詔<lb/>
百工之事更資千慮之愚臣考閱舊章稽㕘衆智功分<lb/>
三等第為精粗之差役辨四時用度短長之晷以至木<lb/>
議剛柔而理無不順土評逺邇而力易以供類例相從<lb/>
條章具在研精覃思顧述者之非工案牒披圖或將來<lb/>
<pb n="KR2m0056_WYG_000-6a"/>
之有補通直郎管修盖皇弟外第專一提舉修葢<lb/>
班直諸軍營房等編修臣李誡謹昧死上<lb/>
</p>
<p>
</p>
  </div>
</body>
</text>
</TEI>
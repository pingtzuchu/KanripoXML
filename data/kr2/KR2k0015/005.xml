<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>剡録巻五</head> <lb/>
    <p>
<pb n="KR2k0015_WYG_005-1a"/>
欽定四庫全書<lb/>
　剡録巻五<lb/>
　　　　　　　　　　　　宋　髙似孫　撰<lb/>
　書<lb/>
戴逵五經大義三巻　　　　戴逵老子音一巻<lb/>
戴逵纂要一巻　　　　　　戴逵竹林七賢論<lb/>
戴逵集十巻　　　　　　　戴逵别傳一巻<lb/>
戴顒中庸傳一巻　　　　　戴顒月令章句十二巻<lb/>
<pb n="KR2k0015_WYG_005-1b"/>
戴顒逍遥論　　　　　　　戴氏琴譜四巻<lb/>
戴氏譜一巻　　　　　　　阮裕别傳一巻<lb/>
阮氏譜一巻　　　　　　　王羲之集九巻<lb/>
王羲之别傳一巻　　　　　王氏世家五巻<lb/>
王氏家牒十五巻　　　　　王氏家譜二十巻<lb/>
謝𤣥集十巻　　　　　　　謝氏家譜一巻<lb/>
孫綽集十五巻　　　　　　許詢集三巻<lb/>
支遁集八巻　　　　　　　支遁傳一巻<lb/>
<pb n="KR2k0015_WYG_005-2a"/>
支遁經論三巻　　　　　　秦系注老子一巻<lb/>
吳筠元綱一巻　　　　　　秦系詩一巻<lb/>
靈澈詩十巻　　　　　　　鄭言平剡録一巻<lb/>
謝靈運集十五巻　　　　　謝靈運七集十巻<lb/>
謝靈運賦九十二巻　　　　謝靈運連珠集五巻<lb/>
謝靈運集鈔十巻　　　　　謝靈運集詩五巻<lb/>
謝靈運詩英九巻　　　　　謝靈運游山志一巻<lb/>
謝靈運山居志一巻　　　　顧歡政綱一巻<lb/>
<pb n="KR2k0015_WYG_005-2b"/>
葛仙翁别傳一巻　　　　　葛仙翁神仙傳十巻<lb/>
　文<lb/>
　　遺支遁書<lb/>
支遁還吳住支山寺晚欲入剡謝安為吳興與遁書曰<lb/>
思君日積計辰傾遲知欲還剡自治甚以悵然人生如<lb/>
寄耳頃風流得意之事殆為都盡終日慼慼觸事惆悵<lb/>
唯遲君來以晤言銷之一日當千載耳此多山水山縣<lb/>
閒靜差可養疾事不異剡而醫藥不同思必此縁副其<lb/>
<pb n="KR2k0015_WYG_005-3a"/>
積想也<hi>髙僧傳</hi>
　　申三復贊　　　　　　　　　　戴逵<lb/>
　　　<hi>安道文章世豈復可見今得六篇</hi>
嗜好深則天機淺名利集則純白離如此故識鑒逾昬<lb/>
驕淫彌汰心與慎乖則理與險㑹然後役智以御險履<lb/>
險以逃害故隂陽冦其内人力攻其外隂陽結則金石<lb/>
為之消人事至則雖智不足頼若然者雖翠幄華堂焉<lb/>
得而康之列鼎重味焉得而嘗之<lb/>
<pb n="KR2k0015_WYG_005-3b"/>
　　閒逰贊序　　　　　　　　　　戴逵<lb/>
神人在上輔其天理知溟海之禽不以籠樊服養櫟散<lb/>
之質不以斧斤致用故能樹之於廣漠棲之於江湖載<lb/>
之以大猷覆之以元風使夫淳朴之心靜一之性咸得<lb/>
就山澤樂閑曠箕嶺之下始有閒遊之人焉降及黄綺<lb/>
逮于臺尚莫不有以保其太和肆其天真者也且夫巖<lb/>
嶺髙則雲霞之氣鮮林藪深則蕭瑟之音清其可以藻<lb/>
元瑩素全其皓然者舍是焉由故雖援世之彦翼教之<lb/>
<pb n="KR2k0015_WYG_005-4a"/>
傑效舞雩以發詠聞乘桴而懍厲况乎道乖方内體絶<lb/>
風塵理楫長謝歌鳳逡巡盪八紘於元流澄雲崖而怡<lb/>
神者哉然如山林之客非徒逃人患避爭門諒所以翼<lb/>
順資和滌除機心容養淳淑而自適者爾凡物莫不以<lb/>
適為得以足為至彼閒遊者奚往而不適奚待而不足<lb/>
故䕃映巖流之際偃息琴書之側寄心松竹取樂魚鳥<lb/>
則澹泊之願於是畢矣然竒趣難均元契罕遇終古皆<lb/>
孤棲於一巖獨玩於一流茍有情而未忘有感而無對<lb/>
<pb n="KR2k0015_WYG_005-4b"/>
則輟斤寢絃之歎固以幽結於林中驟感於遐心為日<lb/>
久矣我故遂求方外之美畧舉養和之具為雜贊八首<lb/>
暢其所託始欣閒逰之暇逸終感嘉契之難㑹以廣一<lb/>
往之詠以抒幽人之心云爾<lb/>
　　贊　　　　　　　　　　　　　戴逵<lb/>
茫茫草昧綿邈元世三極未鼓天人無際萬器既判靈<lb/>
朴乃翳實有神宰忘懷司契㝠外旁通潛感莫滯總順<lb/>
巢卨兼應夷惠緬矣遐心超哉絶步顧揖百王仰怡泰<lb/>
<pb n="KR2k0015_WYG_005-5a"/>
素矜其天真外其囂務詳觀羣品馳神萬慮誰能髙映<lb/>
悠然一悟<lb/>
　　尚長贊　　　　　　　　　　　戴逵<lb/>
尚叟冲順庸行昬世和同婉約元識罔滯瞻彼崇髙俄<lb/>
為塵翳亦有同好潛心宿契超超増翥眇眇偕逝絶跡<lb/>
青崖影滅雲際<lb/>
　　酒贊　　　　　　　　　　　　戴逵<lb/>
醇醪之興與理不乖古人既陶至樂乃開有客乘之隗<lb/>
<pb n="KR2k0015_WYG_005-5b"/>
若山頽<lb/>
　　山贊　　　　　　　　　　　戴逵<lb/>
蔚矣名山亭亭洪秀並基二儀嶢嶣雲構嵯峨積岨寥<lb/>
籠虛岫輕霞仰拂神泉旁潄曰仁奚樂希靜比夀<lb/>
　　松竹贊<lb/>
猗歟松竹獨蔚山臯肅肅脩竿森森長條<lb/>
　　禇先生伯玉碑　　　　　　　　孔德璋<lb/>
　　　<hi>先生築館金庭觀蕭子顯齊書曰伯玉隱剡之瀑布山</hi>
<pb n="KR2k0015_WYG_005-6a"/>
河洛摛寶神道之功可傳嵩華吐祕仙靈之跡可觀蓋<lb/>
事詳於玉牒理煥於金符雖㝠黙難源顯晦異軌測心<lb/>
觀古可得而言焉是以子晉笙歌馭鳳於天海王喬雲<lb/>
舉控鶴於元都亦有羽蜕蟬蠲影遁形銷神翥帝宫迹<lb/>
留劍杖逰瑶池而不返宴元圃以忘歸永嘉惡道者窮<lb/>
天地之險也欹竇遏日折石横波飛浪突雲奔湍急箭<lb/>
先生攀途躋阻宿枻涉折而衝颷夜鼓山洪暴激忽乃<lb/>
崩舟墜壑一裂十仭飄地淪篙翻透無底徒侣判其氷<lb/>
<pb n="KR2k0015_WYG_005-6b"/>
碎舟子悲其雹散危魂中夜赴阻相尋方見先生恬然<lb/>
安席銘曰<lb/>
關西升妙洛右飛英鳳吹金闕簫歌玉京絶封萬古乃<lb/>
既先生先生浩浩唯神其道泉石依情烟霞入抱祕影<lb/>
窮岫孤棲幽草心圖上𤣥志通大造<lb/>
　　金庭館碑　　　　　　　　　　沈約<lb/>
生靈為貴有識斯同道天云及<hi>疑有字誤</hi>終天莫及故仙學<lb/>
之秘上聖攸尊啓玉笈之幽文貽金壇之妙訣駐景濛<lb/>
<pb n="KR2k0015_WYG_005-7a"/>
谷還光上枝吐吸烟霞變鍊丹液出没無方升降自巳<lb/>
下棲洞室上賔羣帝覩靈岳之驟啟見滄波之屢竭望<lb/>
元州而駿驅指蓬山而永鶩芝蓋三重駕蟠龍之蜿蜒<lb/>
雲車萬乘載旗斾之逶迤此蓋棲靈五岳來暨夫三清<lb/>
者也若夫上𤣥奥逺言象斯絶金簡玉字之書元霜絳<lb/>
雪之寶俗士所不能窺學徒不敢輕慕且禁誓嚴重志<lb/>
業艱劬自非天禀上才未易可擬自惟凡劣識鑒鮮方<lb/>
徒抱出俗之願而無致逺之力早尚幽棲屏棄情累留<lb/>
<pb n="KR2k0015_WYG_005-7b"/>
愛巖壑記分魚鳥塗逾逺而靡倦年既老而不衰髙宗<lb/>
明皇帝以上聖之德結宗元之念忘其菲薄曲賜提引<lb/>
末自夏汭固乞還山權憇汝南縣境固非息心之地聖<lb/>
王纘歴復䝉縶維永泰元年方遂初願遂逺出天台定<lb/>
居兹嶺所憇之山實惟桐栢實靈聖之下都五縣之餘<lb/>
地仰出星河上參倒景髙崕萬㳫邃澗千迴因髙建壇<lb/>
憑巖考室飭降神之宇置朝禮之地桐栢所在厥號金<lb/>
庭事昺靈圖因以名館聖上曲降幽情留信彌密置道<lb/>
<pb n="KR2k0015_WYG_005-8a"/>
士十人用祈嘉祉越以不才首膺斯任永棄人羣竄景<lb/>
窮麓結懇志於元都望霄容於雲路仰宣國靈介兹景<lb/>
福延吉祥於清廟納萬夀於神躬又願道無不懷澤無<lb/>
不至幽荒屈膝戎貊稽顙息鼓輟烽守在海外因此自<lb/>
勉兼遂微誠日夕勤劬自强不巳翹心屬念晚卧晨興<lb/>
飱正陽於停午念孔神於中夜將三芝而延佇飛九丹<lb/>
而宴息乘鳬輕舉留舄忘歸以兹丹欵表之元極無曰<lb/>
在上日鑒非逺銘石靈館以旌厥心其辭曰<lb/>
<pb n="KR2k0015_WYG_005-8b"/>
道無不在若存若亡於惟上學理妙羣方用之日損言<lb/>
則非常鯈焉靈化羽變蜺裳九重嶢屼三山璀璨日為<lb/>
車馬芝成宫觀虹旍拂月龍輈漸漢萬春方華千齡始<lb/>
旦伊余菲薄竊慕隱淪尋師請道結友問津東探震澤<lb/>
西逰漢濵依稀靈眷髣髴幽人帝明紹歴惟皇纂位屬<lb/>
心鼎湖脱屣神器降命凡塵仰祈靈秘瞻彼髙山興言<lb/>
覆墤啟基桐栢厥號金庭喬峰迴峭擘漢分星臨雲置<lb/>
墠駕岳開欞<graphic n="KR2333" url="https://raw.githubusercontent.com/kanripo/KR-Gaiji/master/images/KR2333.png" mimeType="image/png"/>塗蹇産林折葱青誰謂應逺神道微密<lb/>
<pb n="KR2k0015_WYG_005-9a"/>
慶集宫闈祥流罕畢其久如地其恒如日夀同南山與<lb/>
天無卒更生變練外示無功少君飛轉密與神通因資<lb/>
假力輕舉騰空庶慿嘉佑永濟微窮<lb/>
　　金庭觀晉右軍書樓墨池記　　裴通<lb/>
越中山水竒麗剡為最剡中山水竒麗金庭洞天為最<lb/>
洞在縣東南循山趾右去凡七十里得小香爐峰峰則<lb/>
洞天北門也谷抱山鬭雲重烟巒迴互萬變清和一氣<lb/>
花光照夜而常晝水色含空而無底此地何事常聞異<lb/>
<pb n="KR2k0015_WYG_005-9b"/>
香有時值人從古不死真天下絶境也有晉代六龍失<lb/>
馭五馬渡江中朝衣冠盡寄南國是以瑯琊王羲之領<lb/>
右軍將軍家於此山書樓墨池舊制猶在至南齊永元<lb/>
三年道士禇伯玉仍思幽絶勤求上元啟髙宗明皇帝<lb/>
於此山置金庭觀正當右軍之家書樓在觀之西北維<lb/>
一間而四徘徊髙可二丈墨池在殿之東北維方而斜<lb/>
廣輪可五十尺池樓相去東西計之纔可五十餘步雖<lb/>
形狀卑小不足以壯其瞻翫而泰儉有守斯可以示於<lb/>
<pb n="KR2k0015_WYG_005-10a"/>
將來况乎處所遐深風景秀異契逍遥之至理閱鸞鶴<lb/>
之參差其金庭洞天即道門所謂赤城丹霞第六洞天<lb/>
者也按上清經洞天在天台桐栢山中辟方四十里北<lb/>
門在小香鑪峯頂人莫得見之樵夫往往見之者或志<lb/>
之以竒花異草還報鄉里與鄉里同往則失其所志也<lb/>
過此峰東南三十餘里石竇呀為洞門即洞天之便門<lb/>
也人入之者必贏糧秉燭結侣而往約行一百里二百<lb/>
里多為流水淤泥所阻而返莫臻其極也通以元和二<lb/>
<pb n="KR2k0015_WYG_005-10b"/>
年三月與二三道友裹足而逰登書樓臨墨池但見其<lb/>
山水之異也其險如崩其聳如騰其引如肱其多如朋<lb/>
不四三層而謂天可昇經再而還以書樓闕壞墨池荒<lb/>
毁語於邑宰王公王公瞿然徴王氏子孫之在者理荒<lb/>
補闕使其不朽即事題兹實録而巳<lb/>
　　沃洲山禪院記　　　　　　　白居易<lb/>
沃洲山在剡縣南三十里禪院在沃洲山之陽天姥岑<lb/>
之隂南對天台而華頂赤城列焉北對四明而金庭石<lb/>
<pb n="KR2k0015_WYG_005-11a"/>
鼓介焉西北有支遁嶺而養馬坡放鶴峯次焉東南有<lb/>
石橋溪溪出天台石橋因名焉其餘卑巖小泉如子孫<lb/>
之從父祖者不可勝數東南山水越為首剡為面沃洲<lb/>
天姥為眉目夫有非常之境然後有非常之人棲焉晉<lb/>
宋以來因山洞開厥初有羅漢僧西天竺人白道猷居<lb/>
焉次有髙僧竺法潛支道林居焉次又有乾興淵支道<lb/>
開威藴崈實光識斐藏濟度逞印凡十八僧居焉髙士<lb/>
名人有戴逵王洽劉恢許元度殷融郗超孫綽桓彦表<lb/>
<pb n="KR2k0015_WYG_005-11b"/>
王敬之何次道王文度謝長霞袁彦伯王濛衛玠謝萬<lb/>
石蔡叔子王羲之凡十八人或逰焉或止焉故道猷詩<lb/>
云連峰數千里脩林帯平津茅茨隱不見鷄鳴知有人<lb/>
謝靈運詩云暝投剡中宿明登天姥岑髙髙入雲霓安<lb/>
期還可尋葢人與山相得於一時也自齊至唐兹山寖<lb/>
荒靈境寂寥罕有人逰故辭人朱放詩云月在沃洲山<lb/>
上人歸剡縣江邊劉長卿詩云何人住沃洲此皆愛而<lb/>
不到者也大和二年春有頭陁僧白寂然來逰兹山見<lb/>
<pb n="KR2k0015_WYG_005-12a"/>
道猷支竺遺跡泉石盡在依然如歸故鄉戀不能去時<lb/>
浙東亷使元相國聞之始為卜築次廉使陸君中丞知<lb/>
之助其繕完三年而禪院成五年而佛事立正殿若干<lb/>
間齋堂若干間僧舍若干間夏臘之僧歲不下八九十<lb/>
安居逰觀之外日與寂然討論心要振起禪風白黒之<lb/>
徒附而化者甚衆嗟乎支竺殁而佛聲寢靈山廢而法<lb/>
不作後數百歲而寂然繼之豈非時有待化有縁耶六<lb/>
年夏寂然遣僧常贄自剡抵洛持書與圖詣從叔樂天<lb/>
<pb n="KR2k0015_WYG_005-12b"/>
乞為禪院記道猷肇開兹山寂然嗣興兹山樂天又垂<lb/>
文兹山異乎哉沃洲山與白氏其世縁乎<lb/>
　　龍宫寺碑　　　　　　　　　　李　紳<lb/>
㑹稽地濵滄海西控長江大禹疏鑿了溪人方宅土南<lb/>
巖海跡髙下猶存司其水旱鳴為雲雨乃神龍之鄉寺<lb/>
曰龍宫在剡靈芝鄉嵊亭里地形爽嵦林嶺依抱刹宇<lb/>
頽毁積有年所自創三徙始定此地像儀消化鐘磬不<lb/>
揚堵波已傾法輪莫轉老釋脩真䕶念常啟歲月屢遷<lb/>
<pb n="KR2k0015_WYG_005-13a"/>
物力無及貞元十八載余以進士客江浙將適天台與<lb/>
脩真㑹於剡之陽師言老禪有念今兹果矣後當領鎮<lb/>
此道幸願建飾以資福履余笑不答師曰星歲有期愚<lb/>
有㝠告元和三年余罷金陵從事河東薛公苹招逰鏡<lb/>
中師已卧病約言無易大和癸丑自分命洛陽詔以檢<lb/>
校左騎省亷察於兹歲逾再紀脩真已為異物龍宫棟<lb/>
宇將盡命告墳塔因追昔言以頭陁僧㑹真部工藏事<lb/>
捐錢三十萬監軍使毛公承泰亦施焉從事寮吏咸同<lb/>
<pb n="KR2k0015_WYG_005-13b"/>
勝因閭里慕仁風靡爭施子來之功雲集清凉之宇鬱<lb/>
興浹旬而垣墉周逾月而棟幹合煥矣真界昭乎化城<lb/>
擇靜行僧居之以總寺事資我后無疆之祚資龍神水<lb/>
府之福一雨之施潤洽必同七郡山澤城邑萬人介福<lb/>
所安翳我龍德用迴法力永資泉宫刻石記言於寺之<lb/>
刹銘曰滄海之隅㑹稽巨澤惟禹功力生人始藉土壤<lb/>
山嶼濵海之東溟漲空濶邈祕龍宫貝闕難知珠宫莫<lb/>
測雲雨交昏深沈不隔聞法必聽依佛必降豈騰溟海<lb/>
<pb n="KR2k0015_WYG_005-14a"/>
亦化長江既資勝因為龍景福節宣風雨以成播育撞<lb/>
鐘必告三界必聞唯爾龍室昭昭不昏我昔麻衣有僧<lb/>
傳信斯人已亡斯言不冺敬報前志以垂後功建飾儀<lb/>
相昭明有融普利羣生罔資已力琢磨記言<lb/>
　　弔剡溪古藤文　　　　　　　舒元輿<lb/>
剡溪上緜四五百里多古藤株枿逼土春入土脈他植<lb/>
發活獨古藤氣候不覺絶盡生意予以為本乎地者春<lb/>
到必動此藤亦本於地方春且死色遂問溪上人有道<lb/>
<pb n="KR2k0015_WYG_005-14b"/>
者曰谿多紙工萬斧斬伐無時擘剝皮肌以給其業噫<lb/>
藤雖植物温而榮寒而枯養而生殘而死亦將有命於<lb/>
天地間今紙工斬伐不得發生是天地氣力為人中傷<lb/>
物之疾癘異日過數十百郡東雒西雍見書文者皆以<lb/>
剡紙相夸予悟剡藤之死職止由此此過固不在紙工<lb/>
且今九牧人士自言能見文章户牖者數與麻竹相多<lb/>
聽其語其自安重皆不啻握驪龍珠茍有晚寤者其倫<lb/>
甚寡不勝衆者固以歛手無語勝衆者自謂天之文章<lb/>
<pb n="KR2k0015_WYG_005-15a"/>
歸我輕傲聖人道使周南風骨入於折揚皇華中言偃<lb/>
卜子夏文學陷入於淫靡放蕩中比肩握管動盈數千<lb/>
百人數千百人筆下動數千萬言不知其為謬誤日月<lb/>
以縱自然殘藤命易其柯葉流波頽㳫未見止息如此<lb/>
則綺文妄言輩誰非書剡紙者邪工嗜利曉夜斬藤以<lb/>
鬻之舉天下為剡溪猶不足以給况一剡溪者耶後之<lb/>
日不復有藤生於剡矣大抵人間費用茍得著其理則<lb/>
不枉之道在暴耗之過莫由横及於物物之資人亦有<lb/>
<pb n="KR2k0015_WYG_005-15b"/>
其時時其斬伐不為夭閼予謂今之錯為之文者皆夭<lb/>
閼剡溪藤之流也藤生有涯而錯為文者無涯無涯之<lb/>
損物不直於剡藤而巳余取剡藤以寄其悲<lb/>
　<lb/>
　<lb/>
　<lb/>
　<lb/>
　剡録巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>剡録巻三</head> <lb/>
    <p>
<pb n="KR2k0015_WYG_003-1a"/>
欽定四庫全書<lb/>
　剡録巻三<lb/>
　　　　　　　　　　　　宋　髙似孫　撰<lb/>
　先賢傳<hi>謝承作㑹稽先賢傳鍾離岫作㑹稽後賢傳今倣此作傳唐修晉史凡晉人士竒辭逸語</hi>
　<hi>往往刋落知者惜之今取諸晉雜史庶於晉人風度有所載焉</hi>
　　人士<lb/>
戴逵字安道譙國人居剡祖碩父綏並有名位逵有清<lb/>
　操性髙潔不樂當世以琴書自娛善圖畫巧丹青為<lb/>
<pb n="KR2k0015_WYG_003-1b"/>
　文綺藻常以禮度自處深以放達為非年十餘歲在<lb/>
　瓦官寺畫王長史見之曰此童非徒能畫亦終當致<lb/>
　名恨吾老不見其盛時耳孝武時以散騎侍郎國子<lb/>
　博士累召辭父疾不就郡縣敦逼不已乃逃於吳㑹<lb/>
　稽内史謝㓜度慮其逺遁不反上疏請絶其召命帝<lb/>
　許之逵還剡召之復不至吳國内史王珣有館在虎<lb/>
　丘山乃潛往珣山中謝𤣥王珣並表逵焉謝太傅本<lb/>
　輕逵見但與論琴書逵既無吝色而談琴書愈妙謝<lb/>
<pb n="KR2k0015_WYG_003-2a"/>
　悠然知其量<hi>晉安帝紀曰逵有清操性甚快暢泰於娛生好鼓琴善屬文尤樂遊讌常與髙</hi>
　<hi>門風流者遊談許其通隱屢辭徵命遂著髙尚之稱</hi>逵既厲操東山而其兄逮<lb/>
　欲建式遏之功<hi>戴氏譜曰逮字安直譙國人祖碩父綏有名位逮以武勇顯有功封廣陵</hi>
　<hi>侯仕至大司農</hi>謝曰卿兄弟志業何其太殊逮曰下官不堪<lb/>
　其憂家弟不改其樂<lb/>
謝敷字慶緒㑹稽人澄靖寡欲入太平山十餘年以母<lb/>
　老還南山若耶中内史郗愔表之徵博士不就嘗於<lb/>
　剡中造風林寺敷崇信釋氏以長齋為業初月犯少<lb/>
<pb n="KR2k0015_WYG_003-2b"/>
　微少微一名處士星占者以隱士當之戴安道有美<lb/>
　才時人惜之俄而敷死㑹稽士人嘲曰吳中髙士求<lb/>
　死不得死<lb/>
郗超字景興髙平人司空愔之子也少卓犖不羈有曠<lb/>
　世度累遷中書郎司徒左長史超每聞欲髙尚隱退<lb/>
　者輒為辦百萬資並為造立居宇在剡為戴公起宅<lb/>
　甚精整戴始往舊居與所親書曰近至剡如官舍<lb/>
謝奕作剡令<hi>中興書曰謝奕字無奕陳郡夏人祖衡太子少傅父裒吏部尚書奕少有器鑒辟太</hi>
<pb n="KR2k0015_WYG_003-3a"/>
　<hi>尉掾剡令累遷豫州刺史</hi>有一老翁犯法謝以醇酒罰之乃至過<lb/>
　醉而猶未巳太傅時年七八歲著青布袴在兄膝邊<lb/>
　坐諫曰阿兄老翁可念何可作此奕於是改容曰阿<lb/>
　奴欲放去耶遂遣去<lb/>
李宏度常歎不被遇<hi>中興書曰李充字宏度江夏鄂人也祖康父矩皆有美名充初辟丞</hi>
　<hi>相掾記室參軍以貧求剡縣遷大著作中書郎</hi>殷揚州知其家貧問君能屈<lb/>
　志百里否李答曰北門之歎久已上聞窮猿奔林豈<lb/>
　暇擇木遂授剡縣<lb/>
<pb n="KR2k0015_WYG_003-3b"/>
戴㪍字長雲安道子也為散騎常侍與顒並髙蹈俗外<lb/>
　三葉肥遁世稱清風家盈素氣故使箕潁重輝夷皓<lb/>
　疊跡為海内所稱焉前後辟命不就<hi>出吳地記</hi>
戴顒字仲若安道子也剡多名山故世居剡下與兄並<lb/>
　受琴於父父没所傳之聲不忍復奏各造新弄兄制<lb/>
　五部顒制十五部顒又制長弄一部並傳於世桐廬<lb/>
　縣又多名山復共遊之因留居止兄卒顒以桐廬僻<lb/>
　逺難養疾出居吳下吳下士人共為築室聚石引水<lb/>
<pb n="KR2k0015_WYG_003-4a"/>
　植林開澗乃述莊周大㫖逍遥論釋禮記中庸篇元<lb/>
　嘉中召不就止京口黄鵠山北竹林精舍宋文帝每<lb/>
　欲見之常謂黄門侍郎張敷曰吾東巡之日當宴戴<lb/>
　公山下也卒年六十四<hi>出沈約宋書</hi>
阮裕字思曠陳留尉氏人祖輅齊國内史父顗汝南太<lb/>
　守少有德行<hi>出中興書</hi>淹通有理識居㑹稽剡縣志尚肥<lb/>
　遁<hi>出阮裕别傳</hi>在東山蕭然無事常内足於懷<hi>出世説</hi>除東<lb/>
　陽太守徵侍中皆不就有以問王逸少逸少曰此公<lb/>
<pb n="KR2k0015_WYG_003-4b"/>
　不驚寵辱雖古之沈冥何以過此劉真長曰我入東<lb/>
　正當泊安石渚下耳不敢復近思曠傍在東山終日<lb/>
　靜黙無所脩綜而物自宗焉卒葬剡山<hi>出晉書</hi>
阮牖字彦倫裕長子仕至州主簿<hi>出阮氏譜</hi>
阮萬齡裕之孫少知名家在剡縣頗有素情宋永初末<lb/>
　自侍中解職東歸<lb/>
王羲之字逸少司徒導從子也家世貧約恬暢樂道未<lb/>
　嘗以風塵經懷<hi>出王導别傳</hi>祖正尚書郎父曠淮南太守<lb/>
<pb n="KR2k0015_WYG_003-5a"/>
　元帝之過江也曠創其議羲之有英譽風骨清舉<hi>出晉</hi>
　<hi>安帝記</hi>髙爽有風氣不類常流<hi>出宋文帝文章志</hi>朝廷公卿皆<lb/>
　竒其才器為右軍將軍㑹稽内史初渡浙江便有終<lb/>
　焉之志時孫興公與支道林共載往逸少因論莊子<lb/>
　逍遥逰作數千言才藻新竒逸少披襟留連不能巳<lb/>
　<hi>出世説</hi>慕㑹稽佳山水名遂居焉剡金庭觀稱右軍故<lb/>
　宅有書樓墨池<lb/>
徽之字子猷羲之子性卓犖不羈<hi>出晉中興書</hi>為大司馬桓<lb/>
<pb n="KR2k0015_WYG_003-5b"/>
　温參軍温曰卿在府久此當相斷理初不答以手板<lb/>
　拄頰云西山朝來致有爽氣<hi>出世説</hi>嘗居山隂夜雪初<lb/>
　霽月色清朗四望皓然獨酌酒詠左思招隱忽憶戴<lb/>
　逵逵時在剡便夜乘小舟訪之經宿方至造門不前<lb/>
　而返人問其故徽之曰本乘興而行盡興而返何必<lb/>
　見安道耶子敬與子猷書道兄蕭索寡㑹遇酒則<lb/>
　酣暢忘反乃自可矜<lb/>
謝𤣥字㓜度與從兄朗俱為叔父安所器重轉征西將軍<lb/>
<pb n="KR2k0015_WYG_003-6a"/>
　苻堅入冦朝廷求文武良將安以𤣥應舉郗超歎曰<lb/>
　𤣥不負所舉吾嘗見其使才雖履屐間亦得其任於是<lb/>
　徵拜建武將軍監江北諸軍事大破苻堅遂經畧舊<lb/>
　都加都督七州㑹翟遼張願叛𤣥上疏送節盡求解<lb/>
　所職又以疾辭授散騎常侍㑹稽内史𤣥輿疾之郡<lb/>
　居嶀山東北太康湖江曲起樓樓側桐梓森摐又號<lb/>
　桐亭<hi>出酈道元水經注</hi>卒葬始寧有文集十巻三子曜宏微<lb/>
　皆歴顯位<lb/>
<pb n="KR2k0015_WYG_003-6b"/>
王洽字敬和導諸子中最知名與荀羨俱有美稱歴散<lb/>
　騎中書郎又加中書令穆帝詔書稱其清裁嘗遊剡<lb/>
　<hi>出白居易沃洲記</hi>
劉恢字道生沛國人識局明濟有文武才王濛每稱其<lb/>
　思理淹通蕃屏髙選為車騎司馬年三十六卒贈前<lb/>
　將軍<hi>出宋明帝文字志</hi>嘗入剡<hi>出沃洲記</hi>
許詢字元度髙陽人有才藻善屬文<hi>出續晉陽秋</hi>與孫興公<lb/>
　皆一時名流<hi>出世說</hi>俱有負俗之談卒不降志<hi>出文章志</hi>能<lb/>
<pb n="KR2k0015_WYG_003-7a"/>
　清言於時人士皆欽慕仰愛之<hi>出晉中興書</hi>劉尹云清風<lb/>
　朗月輒思元度<hi>出世説</hi>父旼晉元帝渡江遷㑹稽内史<lb/>
　因居焉<hi>許氏譜曰元度母華軼女</hi>詢隱不仕召為朝議郎不就築<lb/>
　室永興縣西山蕭然自致乃號其岫曰蕭然山<hi>楊巨源詩</hi>
　<hi>許詢本愛交禪侣陳實由來是好兒耿緯詩許詢清論重寂寞住山隂野客接寒寺閑門當古林海日秋</hi>
　<hi>熟早湖水晚漁深世上窮通理誰能奈此心</hi>入剡山莫知所止或以為昇<lb/>
　仙<hi>出晉中興書</hi>
殷融陳郡人歴太常吏部尚書仲堪其子也有才操仲<lb/>
<pb n="KR2k0015_WYG_003-7b"/>
　堪子曠之為剡令有父風時融病虛悸聞床下蟻鬭<lb/>
　謂是牛鬭曽遊剡<hi>出沃洲記</hi>
孫綽字興公家㑹稽博渉經史<hi>出文章志</hi>與兄統為文選言<lb/>
　簡章清綺絶倫<hi>出續文章志</hi>綽游放山水十有餘年作遂<lb/>
　初賦以致其意游剡中<hi>出沃洲記</hi>
王濛字仲祖太原晉陽人濛神氣清超放邁不羣檢尚<lb/>
　雅正外絶榮競辟司徒掾中書郎<hi>出王長史别傳</hi>嘗㳺剡焉<lb/>
何充字次道廬江人思韻淹通有文章才情累遷㑹稽<lb/>
<pb n="KR2k0015_WYG_003-8a"/>
　内史侍中揚州刺史<hi>出晉陽秋</hi>嘗入剡<hi>出沃洲記</hi>
王坦之字文度述之子與郗超俱有重名歴散騎常侍<lb/>
　大司馬嘗㳺剡<hi>出沃洲記</hi>臨死與謝安桓冲書不及私唯<lb/>
　憂國家事<lb/>
謝朗字長度安次兄據之長子文義艶發名亞於𤣥仕<lb/>
　至東陽太守<hi>出晉陽秋</hi>嘗至剡中<hi>出沃洲記</hi>謝太傅寒雪内集<lb/>
　俄而雪驟公欣然曰白雪紛紛何所似兄子胡兒曰<lb/>
　<hi>胡兒朗小字也</hi>撒鹽空中差可擬兄女曰未若栁絮因風起<lb/>
<pb n="KR2k0015_WYG_003-8b"/>
　公大笑樂兄女即大兄無奕女左將軍王凝之妻也<lb/>
　<hi>婦人集曰道藴有文才所著詩賦誄頌傳於世</hi>
袁宏字彦伯陳郡人謝安賞宏機㨗辯速自吏部郎出<lb/>
　為東陽郡祖於冶亭時賢皆集安欲卒廹試之執手<lb/>
　將别顧左右取一扇而贈之宏應聲答曰輒當奉揚<lb/>
　仁風慰彼黎庶合坐歎其要㨗<hi>出晉陽秋</hi>嘗入剡<hi>出沃洲記</hi>彪<lb/>
　有逸才文章絶麗曽為詠史詩是其風情所寄<lb/>
王脩字敬仁太原晉陽人父仲祖也脩明秀有美稱為<lb/>
<pb n="KR2k0015_WYG_003-9a"/>
　著作佐郎琅琊王文學轉中軍司馬未拜而卒時年<lb/>
　二十四王弼之没與脩同年脩弟熙歎曰無愧於古<lb/>
　人而年與之齊也曾入剡<hi>出沃洲記</hi>
謝萬字萬石太傅安弟也才氣髙俊蚤知名歴吏部中<lb/>
　郎將豫州刺史散騎常侍<hi>出中興書</hi>嘗入剡<hi>出沃洲記</hi>萬善屬<lb/>
　文能談論為八賢論謂漁父屈原季主賈誼楚老龔<lb/>
　勝孫登嵇康也<hi>出中興書</hi>
蔡系字子叔濟陽人司徒謨第二子有文理仕至撫軍<lb/>
<pb n="KR2k0015_WYG_003-9b"/>
　長史<hi>出晉中興書</hi>嘗曰韓康伯雖無骨幹亦自膚立嘗入<lb/>
　剡<hi>出沃洲記</hi>
孔淳之字彦深魯人少有髙尚居剡性好山水每有所<lb/>
　遊必窮幽峻或旬日忘歸嘗遇桑門披衿領契自以<lb/>
　為得意之交<hi>出王智深宋記</hi>與戴顒王宏之敬宏等共為人<lb/>
　外之㳺㑹稽太守謝方明苦要之不能致使謂曰茍<lb/>
　不入吾郡何為入吾郭淳之笑曰潛㳺者不識其水<lb/>
　巢棲者不辨其林飛沈所至何問其主終不肯往茅<lb/>
<pb n="KR2k0015_WYG_003-10a"/>
　室蓬户庭草蕪徑唯牀上有數帙書<hi>出沈約宋書</hi>元嘉初<lb/>
　徵為散騎侍郎乃逃於上虞界中家人莫知所在<lb/>
謝靈運陳郡陽夏人移籍㑹稽㓜聰慧善屬文舉筆立<lb/>
　成文章之盛獨絶當時<hi>出文選人名録</hi>襲封康樂遷秘書丞<lb/>
　出為臨海太守及經山隂防禦<hi>出元嘉起居注</hi>郡有名山水<lb/>
　靈運素所愛好遂肆意㳺遨父祖並葬始寧有宅墅<lb/>
　脩營舊業傍山帯江盡幽居之美嘗入剡有詩曰旦<lb/>
　發清溪隂暝投剡中宿<lb/>
<pb n="KR2k0015_WYG_003-10b"/>
孔稚珪字德璋山隂人早立名譽風韻清疎好文詠當<lb/>
　時名士陸慧曉謝瀹張融何㸃沈淵相與為君子之<lb/>
　交盛營山水不樂世務徵侍中不行又拜詹事嘗入<lb/>
　剡從褚伯玉授道伯玉死稚珪為於太平館立碑<lb/>
張嵊稷之子稷初為剡令至嵊亭生子因名嵊字四山<lb/>
　嵊雅有志操能清言起家祕書郎累遷湘東王長史<lb/>
　王暇日元言因為之筮得節卦謂嵊曰卿後當東入<lb/>
　為郡恐不得終嵊曰貴得其所耳還為大府卿吳興<lb/>
<pb n="KR2k0015_WYG_003-11a"/>
　太守侯景圍建鄴率兵赴援授嵊征東將軍嵊曰天<lb/>
　子䝉塵何情復受榮號賊行臺劉神茂攻破義興遣<lb/>
　使説嵊嵊斬其使遣軍破神茂侯景遣其中軍侯子<lb/>
　鑒助神茂擊嵊軍敗死節元帝追贈侍中開府儀同<lb/>
　三司諡忠貞<lb/>
朱士明剡人齊舉茂才梁天監初授儒林博士除吏部<lb/>
　尚書封漢昌侯<lb/>
賀知章字季真越永興人性曠夷姑子陸象先曰季真<lb/>
<pb n="KR2k0015_WYG_003-11b"/>
　清譚風流一日不見則鄙吝生矣肅宗為太子遷賔<lb/>
　客拜祕書監知章晚節誕放號四明狂客祕書外監<lb/>
　天寶初病夢逰帝居請為道士還鄉以宅為千秋觀<lb/>
　帝賦詩乞鏡湖剡川一曲賜之<lb/>
秦系字公緒越州㑹稽人有詩名天寶間避地剡川作<lb/>
　麗句亭郡守改其居曰秦君里<hi>出秦隱君詩序</hi>北都留守薛<lb/>
　兼訓奏為右衛率府倉曹參軍不就建中初結廬於<lb/>
　泉南九日山穴石為研注老子<hi>系詩曰終當避世喧自注五千言</hi>刺<lb/>
<pb n="KR2k0015_WYG_003-12a"/>
　史薛播數往見之張建封聞不可致請就加校書郎<lb/>
　<hi>系寄建封詩曰少是烟霞客潭深得釣魚不知芸閣上還校幾多書</hi>姜公輔以言忤德<lb/>
　宗為州别駕築室鄰系而居焉貞元七年東度秣陵<lb/>
　年八十餘泉南人思之號其山為髙士峯有詩一巻<lb/>
李紳字公垂中書令李敬元孫少孤㳺剡上龍宫寺老<lb/>
　僧脩真曰後當領鎮此道幸願建飾吾寺<hi>出紳所作龍宫寺碑</hi>
　踰二紀紳自宣武節度歴左散騎越州刺史仍一新<lb/>
　舊逰之地賦詩以紀其事又刻碑<lb/>
<pb n="KR2k0015_WYG_003-12b"/>
齊抗字遐舉定州義豐人拜中書門下平章事昔逰越<lb/>
　鄉閱翫山水者垂三十載初棲於剡嶺後遷於玉笥<lb/>
　自解辟此山末二紀而登台鉉<hi>出陳諫登石傘峯詩序似孫喜藏齊相拜</hi>
　<hi>平章時誥</hi>
　　孝行<lb/>
齊公孫僧達剡人也治父喪至孝事母及伯父謹節名<lb/>
　聞郡縣建元三年表列僧達等二十三人詔表閭蠲<lb/>
　賦<lb/>
<pb n="KR2k0015_WYG_003-13a"/>
齊韓靈敏剡人早孤與兄靈珍並有孝性母亡無以營<lb/>
　奉共種𤓰半畝朝採𤓰子暮已復生遂辦葬焉㑹靈<lb/>
　珍亡無子有妻守節靈敏事之如母<lb/>
剡縣小兒年八歲與母俱病赤斑母死家人不令兒知<lb/>
　兒疑問之曰母嘗數問我病今不復問何也因自投<lb/>
　牀扶匐至母屍側頓絶而死<lb/>
陳王知元居剡丁父喪哀毁卒髙宗改孝家里<lb/>
鄭僧保剡人居父母喪廬墓側十載芝草生於墓甘露<lb/>
<pb n="KR2k0015_WYG_003-13b"/>
　降松栢<lb/>
　　列女<lb/>
公孫夫人姓公孫氏㑹稽剡人資三靈之淳懿誕華宗<lb/>
　之澄粹竒朗照於齠齓四教成於弱笄慈恩温恭行<lb/>
　有秋霜之潔祇心制節性同青春之和敦悦憲章動<lb/>
　遵規禮居室則道齊師氏有行則德配女儀禮服有<lb/>
　盈籩豆無闕贊曰猗歟夫人天姿特挺行髙冰潔操<lb/>
　與霜整性揚蘭芳德振玉穎猗彼瓊林竒翰有集展<lb/>
<pb n="KR2k0015_WYG_003-14a"/>
　彼碩媛含德來緝動與禮遊靜以義立<hi>出晉滔鈕母孫氏所作序</hi>
　<hi>贊</hi>
　　仙道<lb/>
劉晨阮肇剡縣人漢明帝永平十五年采藥於天台山<lb/>
　望山頭有一桃樹取食之又流水中有胡麻飯屑二<lb/>
　人相謂曰去人不逺因過水深四尺許行一里又度<lb/>
　一山出大溪見二女顔容絶妙便喚劉阮姓名問郎<lb/>
　來何晚也館服精華東西帷幔寶絡左右盡青衣下<lb/>
<pb n="KR2k0015_WYG_003-14b"/>
　胡麻飯山羊脯設甘酒歌調作樂日暮止宿住半年<lb/>
　天氣和適常如二三月鳥鳴悲慘求歸甚切女喚諸<lb/>
　仙女歌吹送還鄉鄉中怪異騐得七代子孫傳聞祖<lb/>
　翁入山不知何在太康八年失二公所在<hi>剡有桃源在縣三里</hi>
　<hi>舊經曰劉阮入天台遇仙此其居也林槩越中詩繡被歌殘人竟逺桃花源靜客忘歸</hi>
葛洪字稚川仙翁從孫好神仙導養仙翁以丹授弟子<lb/>
　鄭君稚川就鄭君得之咸和初選散騎常侍辭以交<lb/>
　阯出丹砂求為勾漏令錬丹羅浮山卒年八十一顔<lb/>
<pb n="KR2k0015_WYG_003-15a"/>
　如玉體柔軟舉尸入棺但遺空衣上虞蘭芎山稚川<lb/>
　所棲也<hi>出輿地志盧綸詩城闕望烟霞常悲仙路賒寧知樵子徑得到葛洪家曹唐詩最愛葛洪</hi>
　<hi>尋藥處露花玉蘂滿山春</hi>剡有仙翁丹井石梯釣魚臺稚川亦至<lb/>
　焉<lb/>
褚伯玉字元璩錢塘人少有隱操年十八父為之㛰婦<lb/>
　入前門伯玉出自後門往居剡瀑布山隔絶人物王<lb/>
　僧達為吳郡寧朔將軍丘彌孫與僧達書曰褚先生<lb/>
　滅影雲棲抗髙木食非折節好士何以致之<hi>出蕭子顯齊書</hi>
<pb n="KR2k0015_WYG_003-15b"/>
　以禮招致伯玉不得已停郡信宿纔交數言而退宋<lb/>
　孝建二年召聘不就齊髙帝即位手詔吳㑹二郡以<lb/>
　禮迎遣辭疾而歸敇於剡白石山立太平館舍之孔<lb/>
　稚珪從其授道為於館立碑卒年八十六常居一樓<lb/>
　仍葬樓所<lb/>
趙廣信陽城人魏末入剡小白山受李成服炁法又受<lb/>
　師左君守元中之道内見五藏徹視法七八十年賣<lb/>
　藥人間作九華丹或曰白日登天山中有趙廣信丹<lb/>
<pb n="KR2k0015_WYG_003-16a"/>
　井<lb/>
孫韜字文藏㑹稽剡人入山師潘四明參受真法陶隱<lb/>
　居手為題握中祕訣門人罕能見唯傳韜與相闓二<lb/>
　人<hi>出真誥</hi>
顧歡字景怡隱剡山好服食弟子鮑靈緩門前樹六十<lb/>
　圍精怪數見歡叩樹即枯山隂白石村多邪病為講<lb/>
　老子皆愈又有病邪者歡問其家有孝經否歡令取<lb/>
　仲尼居一章置枕邊而愈齊髙帝輔政徵揚州主簿<lb/>
<pb n="KR2k0015_WYG_003-16b"/>
　踐祚乃至稱山谷臣進政綱一巻優詔稱美東歸賜<lb/>
　麈尾素琴<hi>上虞江岸有顧墅俗𫝊顧歡問學之所</hi>
吳筠字貞節華隂人通經誼美文辭舉進士不中去居<lb/>
　南陽山天寶初召至京師南游天台觀滄海與有名<lb/>
　士相娛樂文辭傳京師明皇遣使召見大同殿與語<lb/>
　甚悦勅待詔翰林獻元綱三篇帝嘗問道對曰深於<lb/>
　道者無如老子五千言復問神仙冶鍊法對曰此野<lb/>
　人事積歲月求之非人主宜留意未幾漁陽事作乃<lb/>
<pb n="KR2k0015_WYG_003-17a"/>
　復東入㑹稽剡中<lb/>
　　髙僧<lb/>
白道猷羅漢僧來自西天竺居沃洲山<hi>白居易沃洲山記曰道猷肇開</hi>
　<hi>兹山</hi>竺道壹在若耶山道猷以詩寄之<hi>連峯數十里脩林帯平津茅茨</hi>
　<hi>隱不見鷄鳴知有人閑步踐其徑處處見遺薪始知百世下猶有上皇民開此無事跡以待竦俗賔長嘯</hi>
　<hi>自林際歸此保天真壹得詩欣然往訪之上虞有白道猷嶺嘗結庵於此江公堯詩好是道人巖畔月夜</hi>
　<hi>深清照飲猿溪</hi>天台山水清險前有石橋逕不盈尺長數十<lb/>
　丈下臨絶㝠忘其身然後能濟師梯巖壁捫蘿葛前<lb/>
<pb n="KR2k0015_WYG_003-17b"/>
　山蔚然綺秀雙嶺入天有瓊臺玉閣道猷過此獲紫<lb/>
　芝靈藥<hi>出啓䝉記注</hi>
竺潛字法深隱剡山學義淵博名聲早著宏道法師也<lb/>
　<hi>出庾法暢人物論</hi>晉哀帝兩使禮致之既至簡文尤師敬劉<lb/>
　惔嘲之曰道人亦遊朱門乎潛曰君自見朱門貧道<lb/>
　以為蓬户耳還山支遁求買沃洲小嶺潛公曰欲來<lb/>
　當給不聞巢由買山隱也遁得深公之言慙德而已<lb/>
　<hi>世説作因人就深公買<graphic n="KR2192" url="https://raw.githubusercontent.com/kanripo/KR-Gaiji/master/images/KR2192.png" mimeType="image/png"/>山舊經曰東<graphic n="KR2192" url="https://raw.githubusercontent.com/kanripo/KR-Gaiji/master/images/KR2192.png" mimeType="image/png"/>山在新昌縣東四十里石林避暑録曰髙僧傳畧載孫綽道賢</hi>
<pb n="KR2k0015_WYG_003-18a"/>
　<hi>論以當時七僧比七賢竺法䕶比山巨源帛法祖比嵇叔夜竺法乘比王濬冲竺法深比劉伯倫支道林</hi>
　<hi>比向子期竺法蘭比阮嗣宗于道邃比阮仲容各以名迹相類者為配惜不見全文世説晉人本超逸更</hi>
　<hi>能以佛理佐之宜其髙勝不凡但恨是時未有經文傳者亦未廣猶以老莊為宗竺法深賢於王氏諸人</hi>
　<hi>逺矣即支遁求買沃洲報曰未聞巢由買山而隱者遁猶輸此一著想見其人物也皇甫冉詩髙人本姓</hi>
　<hi>竺開士舊名林一入春山裏千峰不可尋秦系詩松間儻許幽人住更不將錢買沃洲棲台詩荒齋増暑</hi>
　<hi>夢數夕罷㝠搜南海髙僧問西園獨鶴愁興生黄竹晚吟斷碧雲秋共是忘機者何當卧沃洲清晝詩憶</hi>
　<hi>君南適越不作買山期劉長卿詩沃洲能共隱不用道林錢</hi>
支遁字道林<hi>髙逸沙門傳曰遁姓關氏河内林慮人或曰陳留人</hi>神心警悟清識<lb/>
<pb n="KR2k0015_WYG_003-18b"/>
　𤣥理任心獨往風期髙亮沈思道行冷然獨暢<hi>出支遁别</hi>
　<hi>傳</hi>又㓜有神理聰明透澈<hi>出支遁傳</hi>王濛重之曰造微之<lb/>
　功不减輔嗣羲之在㑹稽與交住靈嘉寺入沃洲小<lb/>
　嶺建精舍<hi>盧象詩元度常稱支道林髙人隱處白雲深一去人間長不見千峯萬壑樹森森</hi>
　至山隂講維摩許詢為都講賔主之辯相尋無窮<hi>世説</hi>
　<hi>曰諸人士及林法師在㑹稽西寺講王茍子在焉許掾使往西寺與王論理共决優劣</hi>又在白<lb/>
　馬寺中將馮太常共語逍遥支卓然標致理於二家<lb/>
　之表<hi>馮氏譜曰馮懷長樂人歴太常䕶軍將陸龜䝉詩何時更問逍遥義五粒松隂拂石牀注曰道</hi>
<pb n="KR2k0015_WYG_003-19a"/>
　<hi>林有逍遥義</hi>有遺馬者受之曰吾愛其神駿<hi>山有放馬坡在縣東三十</hi>
　<hi>里</hi>有餉鶴者曰凌霄之姿何肯與人作耳目近玩養<lb/>
　翮成使飛去<hi>世説曰支公好鶴在<graphic n="KR2192" url="https://raw.githubusercontent.com/kanripo/KR-Gaiji/master/images/KR2192.png" mimeType="image/png"/>山有放鶴峯</hi>每名辰至餘姚塢曰<lb/>
　昔來就見安石輒移旬日今觸情是愁耳殁葬隖中<lb/>
　<hi>舊經曰塢在餘姚縣西南十二里僧史曰遁經餘姚塢信宿彌日不去或問其意曰若安石相從未嘗不</hi>
　<hi>移旬今觸目是愁耳乃移塢中永和元年閏四月四日没葬塢中世説曰墓在石城戴安道過其墓歎曰</hi>
　<hi>德音未逺而拱木已積蓋神理綿綿不與氣運俱盡耳出建康實録</hi>有文集八巻<hi>集中有即</hi>
　<hi>色諭髙妙</hi>
<pb n="KR2k0015_WYG_003-19b"/>
乾興淵支道開威藴崈實光識斐藏濟度逞印<hi>自威至印一字</hi>
　<hi>為一僧與白道猷竺法潛支道林乾興淵支道開凡十八僧皆居沃洲山出沃洲山記</hi>
支曇蘭晉太元中㳺剡縣後憇赤城<hi>髙僧𫝊</hi>
竺曇猷燉煌人少苦行習結禪定㳺江左止剡之石城<lb/>
　山有神現形詣猷曰師威德既重來止此山弟子輒<lb/>
　推室相奉天台山懸崕峻峙峯嶺侵天上有釋舍得<lb/>
　道者居之有石橋跨澗而横石斷之自終古以來無<lb/>
　得至者猷行至橋所聞空中聲曰知君誠篤今來相<lb/>
<pb n="KR2k0015_WYG_003-20a"/>
　度後十日當得住此矣<lb/>
竺法崇有律學精法華經居剡葛峴山茅茨澗飲孔淳<lb/>
　之訪之信宿不去神思傾豁<lb/>
曇斐㑹稽剡人棄家事慧基善莊老儒墨之書攷究經<lb/>
　典疑義還居法華臺寺衡陽孝王元簡廬江阿師事<lb/>
　之張融周顒從其逰<lb/>
僧䕶㑹稽剡人住石城山隱岳寺寺北有青壁千餘尺<lb/>
　䕶每至其下輒聞管弦聲或發光怪即發誓就壁鐫<lb/>
<pb n="KR2k0015_WYG_003-20b"/>
　十丈佛像齊建武中用工經年纔成面像俄卧疾臨<lb/>
　終誓曰再生當就吾志<lb/>
僧祐剡人作石像祐授其凖式先是建安王聞僧䕶所<lb/>
　造石像上奏詔祐董其事天監五十年成舊説祐䕶<lb/>
　前身也<lb/>
靈澈字澄源㑹稽湯氏子風儀甚雅談笑多味雖受經<lb/>
　論心好篇章<hi>出劉禹錫詩序</hi>語甚平易如不出常境而諸生<lb/>
　思慮終不可至<hi>出權德輿送行序</hi>從嚴維學詩扺吳興與皎<lb/>
<pb n="KR2k0015_WYG_003-21a"/>
　然㳺後自廬山入剡歸沃洲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0015_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　剡録巻三<lb/>
</p>
<p>
</p>
  </div>
</body>
</text>
</TEI>
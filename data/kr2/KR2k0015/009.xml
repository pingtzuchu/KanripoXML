<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>剡録巻九</head> <lb/>
    <p>
<pb n="KR2k0015_WYG_009-1a"/>
欽定四庫全書<lb/>
　剡録巻九<lb/>
　　　　　　　　　　　　宋　髙似孫　撰<lb/>
　草木禽魚上<lb/>
　　木<lb/>
松<lb/>
　酈道元水經曰嵊山臨江松嶺森森戴逵松竹賛猗<lb/>
　猗松竹獨蔚山臯肅肅修竿森森長條戴公文章世<lb/>
<pb n="KR2k0015_WYG_009-1b"/>
　少見之此贊甚簡古森嚴<lb/>
柏<lb/>
　謝靈運山居賦曰木則松栢檀欒㑹稽郡記曰㑹稽<lb/>
　境多名山水峯崿隆峻吐納雲霧松栝楓栢枝擢榦<lb/>
　聳鄭僧保剡人孝感甘露降松栢條<lb/>
檀<lb/>
　傳曰檀可為車故曰疆靭之木陸璣草木䟽曰檀木<lb/>
　皮青滑澤宋南渡初製五輅須檀為車軸取諸剡至<lb/>
<pb n="KR2k0015_WYG_009-2a"/>
　今郊年文移如舊<lb/>
櫟<lb/>
　水經曰謝靈運與惠連聨句刻孤潭櫟側詩曰山有<lb/>
　苞櫟爾雅注曰櫟有梂彚自褁<lb/>
梓<lb/>
　水經曰謝車騎居嶀山東北曲江起樓樓北桐梓森<lb/>
　摐<lb/>
桐<lb/>
<pb n="KR2k0015_WYG_009-2b"/>
　謝車騎嶀江所居桐梓森摐人號桐亭丹池山在剡<lb/>
　之東舊曰桐栢山道經曰上有桐栢合生<lb/>
椿<lb/>
　剡溪谷多此木孔徳紹詩嵗積松方偃年深椿欲秋<lb/>
　用莊子事妙絶<lb/>
杞<lb/>
　謝靈運詩滮池溉稉稻輕雲暖松杞齊唐詩楩柟非<lb/>
　給燎鱮魴必施罛<lb/>
<pb n="KR2k0015_WYG_009-3a"/>
楮<lb/>
　出越經說文曰楮糓也陸璣草木䟽曰江南以楮搗<lb/>
　紙剡溪作氷紙亦取此東坡詩膚為蔡侯紙子入桐<lb/>
　君録李易剡貴門卜築詩趂時務擷茗餘力工搗楮<lb/>
　謂作紙也<lb/>
檉<lb/>
　出山居賦越經爾雅曰檉河栁張衡南都賦注曰檉<lb/>
　似栢而香江淹檉頌曰碧葉掩藹頳柯翕赩喻鳬詩<lb/>
<pb n="KR2k0015_WYG_009-3b"/>
　曉壇檉葉露春圃术苗風<lb/>
柞<lb/>
　周處風土記曰始寜剡界山多柞木吳越之間名柞<lb/>
　為櫪爾雅曰栩杼柞樹也漢五柞宫即此木<lb/>
石楠<lb/>
　李白詩水舂雲母碓風掃石楠花祖巳詩不知叠嶂<lb/>
　夜來雨清曉石楠花亂流魏王花木志曰石楠樹野<lb/>
　生二月花開剡山谷多此冬葉尤可愛<lb/>
<pb n="KR2k0015_WYG_009-4a"/>
朴<lb/>
　平泉草木記曰厚朴得之剡溪<lb/>
樟<lb/>
　出越經酉陽雜俎曰江東人以樟為船張嵲詩白水<lb/>
　汪汪滿稻畦樟花零落徧前溪<lb/>
□<lb/>
　輿地志曰越太平山生□木剡多此木非止太平山<lb/>
　也<lb/>
<pb n="KR2k0015_WYG_009-4b"/>
櫧<lb/>
　出越經李嘉祐詩子規夜啼櫧葉暗逺道春來半是<lb/>
　愁<lb/>
思木<lb/>
　平泉草木記曰相思木得之剡谿三異記述異記皆<lb/>
　曰戰國時有民戍秦妻思之卒塜上生木枝葉皆向<lb/>
　夫所謂之相思木吳都賦曰相思之樹注曰樹理堅<lb/>
　邪研之有文可作器陸龜䝉詩樹號相思枝滿地鳥<lb/>
<pb n="KR2k0015_WYG_009-5a"/>
　語提壺聲滿溪權徳輿相思木詩空見相思樹不見<lb/>
　相思人<lb/>
竹<lb/>
　許敬宗竹賦曰筤谷著美稽山見知衛稱淇澳梁賦<lb/>
　夾池吳筠竹賦曰渭川千畝山陽數林㑹稽潤玉羅<lb/>
　浮色金竹在㑹稽尚矣剡左右沙村冣宜竹<lb/>
箭竹<lb/>
　左傳曰東南之美有㑹稽之竹箭剡謝巖五龍山尤<lb/>
<pb n="KR2k0015_WYG_009-5b"/>
　多靈運山居賦曰二箭殊葉注曰苦箭大葉笄箭細<lb/>
　葉戴凱之竹譜曰㑹稽箭冣精節間三尺堅勁中矢<lb/>
　字統曰箭竹之别形小身大葉曰箭竹原父箭竹詩<lb/>
　冉冉東南美托根那在兹黄太史箭筍詩㑹稽竹箭<lb/>
　天下聞青嶺霜笴搖紫雲巽中詩適越長懷冬箭美<lb/>
　遊吳未數蓴絲滑<lb/>
毛竹<lb/>
　金庭曰毛竹洞天有毛竹李清叟詩雲藏毛竹深深<lb/>
<pb n="KR2k0015_WYG_009-6a"/>
　洞烟起香爐裊裊風<lb/>
斑竹<lb/>
　愽物志曰洞庭二女以涕揮竹盡斑唐蔣防湘妃泣<lb/>
　竹賦曰帝舜兮南巡不回二妃兮心傷巳摧淚浪浪<lb/>
　而墮睫竹冉冉而凝苔李端詩雲去低斑竹風來動<lb/>
　白蘋<lb/>
燕竹<lb/>
　燕來時作筍取其早也王梅溪在剡有詩問訊東墻<lb/>
<pb n="KR2k0015_WYG_009-6b"/>
　竹佳名始得知龍孫初迸處燕子正來時<lb/>
苦竹<lb/>
　山居賦曰竹則四苦齊味謂黄苦青苦白苦紫苦也<lb/>
　越又有烏末苦頓地苦掉尾苦湘簟苦油苦石斑苦<lb/>
　苦筍以黄苞推第一謂之黄鶯苦剡亦有之孟浩然<lb/>
　詩嵗月青松老風霜苦竹餘<lb/>
水竹<lb/>
　山居賦曰水石别谷注曰水竹依水而生甚細宻<lb/>
<pb n="KR2k0015_WYG_009-7a"/>
石竹<lb/>
　山居賦注曰石竹别叢大以充屋其巨者竿挺之屬<lb/>
　細者䉑箐之流閩中記曰勞竹似石竹<lb/>
慈竹<lb/>
　任昉述異記曰南中生子母竹慈竹是也酉陽雜爼<lb/>
　曰慈竹夏雨滳汁入地而生王勃慈竹賦曰如母子<lb/>
　之鉤帶似閨門之悌友喬林慈竹賦曰類宗族之親<lb/>
　比同朋友之造膝宋景文公慈竹賛曰根不他引是<lb/>
<pb n="KR2k0015_WYG_009-7b"/>
　得慈名注曰竹性土産根不外引宻不容笴生夏秋<lb/>
　也<lb/>
桃枝竹<lb/>
　書曰篾席紛純孔安國曰篾桃枝竹也爾雅曰桃枝<lb/>
　竹四寸有節又有梁簡文帝竹賦曰玉潤桃枝之麗<lb/>
　魚腸雲母之名梁元帝詩柯亭臨絶澗桃枝夾細流<lb/>
　皮日休詩鼓子花明白石岸桃枝竹引翠嵐溪<lb/>
筀竹<lb/>
<pb n="KR2k0015_WYG_009-8a"/>
　字書曰筀竹名也有早竹晚竹棉竹梅聖俞詩侵天<lb/>
　筀竹溪西東<lb/>
筋竹<lb/>
　羅浮山踈曰筋竹堅利南土以為矛筍未竹時堪為<lb/>
　弩絃皮日休詩烏紗任岸穿筋竹白袷從披趂肉芝<lb/>
閃竹<lb/>
　越閃竹即宋景文黄太史所謂對青竹宋公賛曰翠<lb/>
　溝如畵太史賦曰金碧其相<lb/>
<pb n="KR2k0015_WYG_009-8b"/>
紫竹<lb/>
　剡山谷間徃徃有之宋景文紫竹賛曰竹生三嵗色<lb/>
　乃紫<lb/>
方竹<lb/>
　玉岑山所植賛寜筍譜曰辰山有方竹其方二寸桂<lb/>
　苑叢談曰李徳裕遊甘露寺贈僧方笻竹杖後數年<lb/>
　至寺僧圓之矣陸龜䝉筍賦曰洪罏靡定方圓不均<lb/>
　注曰南方有方竹宋景文方竹賛曰竹箇皆圓此獨<lb/>
<pb n="KR2k0015_WYG_009-9a"/>
　方形張忠定公方竹詩筍從初茁已方堅峻節凌霜<lb/>
　更可憐王平父方竹詩方竹同吾操端然直物間<lb/>
人靣竹<lb/>
　剡山有之竹徑幾寸近本逮二尺節極促四面参差<lb/>
　竹書曰如魚身而凸頗類人靣<lb/>
淡竹<lb/>
　本草曰竹類不一而農經所載惟筀竹苦竹淡竹耳<lb/>
　　花<lb/>
<pb n="KR2k0015_WYG_009-9b"/>
牡丹<lb/>
　仲皎牡丹詩玉稜金線曉妝寒妙入天工不可干老<lb/>
　去只知空境界淺紅深紫夢中看擇璘牡丹詩東君<lb/>
　著力為渠裁妙絶真姿不受埃嗟我一觀如夢幻倚<lb/>
　欄非為愛花來<lb/>
芍藥<lb/>
　李易剡山詩斑竹筍行三畝地紅藥花開一尺圍王<lb/>
　梅溪剡館芍藥詩已過花王候纔聞近侍香來游禁<lb/>
<pb n="KR2k0015_WYG_009-10a"/>
　酒地免作退之狂<lb/>
海棠<lb/>
　草木記曰木之竒者㑹稽之海棠沈立海棠記曰徳<lb/>
　裕言花中帶海者從海外來程琳海棠詩所謂海外<lb/>
　移根灼灼竒是也海棠以蜀本為第一今山間所有<lb/>
　多野棠王梅溪在剡有海棠詩欲與春争媚嫣然一<lb/>
　笑芳雨中如有恨疑是為無香先公在剡謝人海棠<lb/>
　詩富貴天姿錦里人髙華全比玉堂臣緑嬌紅嫩精<lb/>
<pb n="KR2k0015_WYG_009-10b"/>
　神是肯折園林兩樹春注曰花譜以海棠比翰林學<lb/>
　士唐吳融海棠詩太尉園村兩樹春年年奔走看花<lb/>
　人此詩全成䜟也<lb/>
桂<lb/>
　草木記以剡中丹桂為奇徳裕有訪剡溪樵客得紅<lb/>
　桂詩曰昔聞紅葉枝獨秀龍門側越叟遺數株周人<lb/>
　未嘗識來自天姥峯長凝翠嵐色記中曰又得剡中<lb/>
　真紅桂李白詩何以折相贈白花青桂枝雖然剡溪<lb/>
<pb n="KR2k0015_WYG_009-11a"/>
　興不異山隂時劉長卿寄剡中諸官詩桂香留客處<lb/>
　楓暗洎村時梅溪王公記周氏天香亭曰嵓桂數百<lb/>
　根皆古木也蒼然成林森然成隂洞然而深窅徑通<lb/>
　幽而亭乎其中主人日與客游焉如入宜人之林而<lb/>
　夏不知暑如登飛來之峯而香生自天如騎蟾蜍遊<lb/>
　兎宫而下游人間世真剡之絶境也先公次韻楊少<lb/>
　雲桂花詩溶溶漠漠秋光淡耿耿寥寥夜色清不是<lb/>
　靈根函爽氣如何醖得此香成玉兎搗霜千萬粒凄<lb/>
<pb n="KR2k0015_WYG_009-11b"/>
　風折作四花凝廣寒慣識朝真趣一笑秋空意欲凌<lb/>
　少雲名寅為兵部侍郎時同在剡<lb/>
四季桂<lb/>
　予雪館嘗植四季桂白居易詩有木名丹桂四時常<lb/>
　馥馥棗據詩芳林挺芳榦一嵗三四花據晉人也<lb/>
雪桂<lb/>
　雪館雪中桂有花坐客以為自古未有余曰李賀詩<lb/>
　雪下桂花稀杜牧詩桂花香帶雪古人已見之<lb/>
<pb n="KR2k0015_WYG_009-12a"/>
山茶<lb/>
　平泉草木記曰得㑹稽之山茗越山固多也陶弼山<lb/>
　茶詩淺為玉茗深都勝大曰山茶小海紅先公雪館<lb/>
　山茶詩江南嘉木蔚蒼蒼能與山梅次第芳葉厚耐<lb/>
　擎三寸雪飛初怯受一畨霜<lb/>
石巖<lb/>
　花比杜鵑尤紅石巖先放葉後著花仲皎石巖花詩<lb/>
　朱英厯厯爍晴空過了花間幾信風明日畵䦨供徙<lb/>
<pb n="KR2k0015_WYG_009-12b"/>
　倚却須有句到芳樷<lb/>
茶<lb/>
　王梅溪剡館茶詩日烘香倍逺雨浥韻尤清山谷詩<lb/>
　雨浥何郎試湯餅日烘荀令炷爐香其用日烘乃山<lb/>
　谷詩中來也<lb/>
酴醿<lb/>
　先公剡中賦酴醿花詩羽葢珠旛上下䝉倚欄碧動<lb/>
　舞蛟龍誰憐澹素朝天靣自現光明滿月容楊栁風<lb/>
<pb n="KR2k0015_WYG_009-13a"/>
　柔霑絮濕薔薇露重染衣濃典型猶帶醺酣力醖得<lb/>
　餘春百倍醲<lb/>
杜鵑<lb/>
　剡僧擇璘杜鵑花詩春老麥黃三月天青山處處有<lb/>
　啼鵑懸崖幾樹深如血照水晴花暖欲燃三嘆鶴林<lb/>
　成夢寐前生閬苑覓神仙小山拄頰愁無奈又怕聲<lb/>
　聲䀨夜眠剡人謂之映山紅唐僧修睦有映山紅詩<lb/>
　山前幾見烟邊重溪畔曽逢雨後斜<lb/>
<pb n="KR2k0015_WYG_009-13b"/>
瑞香<lb/>
　西太白山有此花盧天驥剡山瑞香花詩入夢生香<lb/>
　酒力微不須金鴨裊孤馡為嫌淡白非真色故著仙<lb/>
　家紫道衣時盧政在西山也了元瑞香譜曰廬山瑞<lb/>
　香比他郡冣香信乎風物各有相宜吳曽漫録曰剡<lb/>
　山瑞香花天聖中始傳東坡諸公悉作瑞字此山記<lb/>
　中載瑞香花及訥禪師詩山中瑞來一朝出天下名<lb/>
　香獨見知張祠部以瑞為睡其詩曰曽向端州睡裏<lb/>
<pb n="KR2k0015_WYG_009-14a"/>
　聞香風占盡世間春竊花莫撲枝頭蝶曽見南牕半<lb/>
　夢人先公翰林詩雲岑深處獨翹翹香逐吳山一夢<lb/>
　銷味入禪心清透澈錦熏篝暖不容招<lb/>
紅梅<lb/>
　盧天驥迎薰堂紅梅詩河陽滿縣栽桃李風過落花<lb/>
　吹不起潘郎逺韻故不凡為米折腰聊爾爾剡溪詩<lb/>
　尹亦可人作堂餉客名迎薰雖無桃李繼潘令紅梅<lb/>
　一窠香入雲自憐多病綉衣客百年未半髩先白長<lb/>
<pb n="KR2k0015_WYG_009-14b"/>
　鞭短㡌飽霜露田園將蕪身未索何日背琴㩦瘦笻<lb/>
　鳴絃堂上迎薫風梅香巳斷葉初暗滿枝著子雙頰<lb/>
　紅寄聲艇子可留意為我㳂溪撑短篷王梅溪紅梅<lb/>
　詩桃李莫相妬天姿原不同猶餘雪霜態未肯十分<lb/>
　紅<lb/>
千葉黄梅<lb/>
　王梅溪詩菊以黄為正梅惟白冣嘉徒勞千葉染不<lb/>
　似雪中花先公翰林詩一夢梨花失曉雲晚貪黄裏<lb/>
<pb n="KR2k0015_WYG_009-15a"/>
　㺯精神寒枝染透薔薇露猶向人間犯色塵<lb/>
蠟梅<lb/>
　花有紫心者青心者紫者色濃香烈謂之辰州本蠟<lb/>
　梅聲名自蘓黄始徐師川詩所謂江南舊時無蠟梅<lb/>
　只是梅花對月開也王梅溪剡館蠟梅詩非蠟復非<lb/>
　梅誰將蠟染腮游蜂一見過訝自蜜中來<lb/>
菊<lb/>
　朱放剡溪舟行詩漠漠黄花覆水時時白鷺驚船此<lb/>
<pb n="KR2k0015_WYG_009-15b"/>
　溪邊菊有花也先公於雪館西坡手種一二百本最<lb/>
　竒者紫菊丹菊杜荀鶴詩雨勻紫菊層層色風㺯芭<lb/>
　蕉葉葉聲庾信詩層霄映紫芝潜澗泛丹菊者是也<lb/>
　先公有種菊詩菊載神農經不見詩三百周官叙鞠<lb/>
　衣一言僅可摘黄華紀呂令落英餐楚客伯始飲得<lb/>
　壽桐君書探賾移根候萌動需時當甲拆我羡柴桑<lb/>
　里敢希履道宅不種兒女花朱朱與白白閲譜品雖<lb/>
　多求栽地恐窄揠苗助其長抱甕溉以澤朗詠黄為<lb/>
<pb n="KR2k0015_WYG_009-16a"/>
　正流播風傳格寒香紫茁蘭晚節銅柯栢相繼早梅<lb/>
　芳一笑巡簷索<lb/>
丁香<lb/>
　剡山白丁香絶多殊不惡李賀詩亂繫丁香梢滿欄<lb/>
　花向夕錢起丁香詩露香濃結桂池影闘蟠虬<lb/>
薝蔔<lb/>
　此花生山谷榛篁間冣多禪月所謂白薝蔔花露滴<lb/>
　也韓渥詩整釵梔子重呵酒菊花香杜甫梔子詩其<lb/>
<pb n="KR2k0015_WYG_009-16b"/>
　實也王梅溪詩禪友何曽到逺從毗舎園妙香通鼻<lb/>
　觀静悟佛根源<lb/>
水仙<lb/>
　水仙自魯直文潜詩得名者有單葉者先公詩朝朝<lb/>
　暮暮泣陽臺愁絶氷魂水一杯巫峽雲深迷昨夢瀟<lb/>
　湘雪重冩餘哀菊如相得無先意梅亦傾心敢後開<lb/>
　惱徹㑹心黄太史他花從此不須栽<lb/>
薔薇<lb/>
<pb n="KR2k0015_WYG_009-17a"/>
　李易剡山詩剡山無數野薔薇黄雲爛熳相因依李<lb/>
　白題東山亦曰不見東山乆薔薇幾度花<lb/>
凌霄<lb/>
　元稹詩寒竹秋雨重凌霄晚花落白居易詩有木名<lb/>
　凌霄擢秀非孤標陸㳺詩庭中青松四無鄰凌霄百<lb/>
　尺依松身<lb/>
　<lb/>
　<lb/>
<pb n="KR2k0015_WYG_009-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　剡録巻九<lb/>
</p>
<p>
</p>
  </div>
</body>
</text>
</TEI>
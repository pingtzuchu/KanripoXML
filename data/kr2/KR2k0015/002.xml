<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>剡録巻二</head> <lb/>
    <p>
<pb n="KR2k0015_WYG_002-1a"/>
欽定四庫全書<lb/>
　剡録巻二<lb/>
　　　　　　　　　　　　宋　髙似孫　撰<lb/>
　　山水志<hi>用酈道元注水經凡例</hi>
剡山為越面縣治府宅其陽北出一峯曰星子峰比他<lb/>
　山稱峻竦岡隴迢遞與星婺脈絡其下曰剡坑清湍<lb/>
　潺潺行竹樹隂坑左右多果卉西為聖潭山深而松<lb/>
　秀中有潭穴泓泓可勺<hi>沃州記曰東南山水越為首剡為面其山巔屹起一峯上</hi>
<pb n="KR2k0015_WYG_002-1b"/>
　<hi>有浮圖號白塔詩僧仲皎結廬於此曰閑閑庵汝隂王銍賦詩賀家湖東剡溪曲白塔出林山斷續雪中</hi>
　<hi>興盡酒船空境髙地勝何繇俗誰結禪居在上方山房曲折隨山麓箇中非動亦非靜自是白雲簷下宿</hi>
　<hi>世傳秦始皇東遊使人斸此山以泄氣土坑深千餘丈號剡坑山王銍有剡坑採梅詩嶺上寒梅自看栽</hi>
　<hi>山斜一半似屏開春寒㸃㸃枝頭雨上有東流水過來坑澗之水清潔可愛又多花果</hi>東為嵊<lb/>
　山山有嵊亭帯山臨江松嶺森鬱沙水平淨<hi>嵊山在東三十</hi>
　<hi>里水經曰山上有亭亭帶山臨江松嶺森鬱沙水平淨</hi>又東為簟山山勢平整<lb/>
　如設莞簟有白巖龍祠碧潭淵淵用干霖雨其下衆<lb/>
　流趨導湍石汛激浮險四注<hi>在東三十一里有白巖神祠并龍潭祈禱輒驗</hi>
<pb n="KR2k0015_WYG_002-2a"/>
　<hi>舊經曰山遥望之如鋪簟</hi>又東有四明山千岡萬崖巍與天敵陽<lb/>
　巖隂嶂怪跡可稽有謝遺塵居<hi>在東一十里髙二百一十丈周圍二百一</hi>
　<hi>十里又綿亘上虞餘姚間㑹稽地記曰四明山髙峰軼日雲岫蔽天梅福四明山記曰四明山境四周圍</hi>
　<hi>八百餘里内通八百餘家居之其山四面形勢各有區分東為驚浪之山西拒奔牛之壟南則驅羊之勢</hi>
　<hi>北起走虵之峭其中通一溪曰簟溪東面七十峰號驚浪山其境接句章東為句章之地西面山狀如奔</hi>
　<hi>牛山中有五峰形如芙蓉號芙蓉峰正是四明山之心其峰有巖及石壁二峰生五種之芝自然花藥南</hi>
　<hi>七十峰狀如驅羊號驅羊峰其地宛轉吐出清澗有七峰甚竒一澗出南過一百二十里其水歸鄞江南</hi>
　<hi>源是四明山南門也其溪號為白溪西南有八峰如㑹囊號八囊山向北有兩山如走蛇山足澗深七十</hi>
<pb n="KR2k0015_WYG_002-2b"/>
　<hi>餘里是四明之北門梅福四明山記四明山四面二百八十峰周圍八百餘里山内生銀蘭香草藥石乳</hi>
　<hi>梓松栢檉黄楊茗樹石燕毛竹銀筍不死之鹽孫綽天台賦曰涉海則有方丈蓬萊登陸則有四明天台</hi>
　<hi>皮日休詩穴間有真宰四逺見蒼崖山中有九題者謝遺塵所居也張士遜送髙學士如越詩山影四明</hi>
　<hi>接溪聲萬壑流彭汝礪送越帥程公闢詩一水北鄰千里海萬峰南揖四明山</hi>絶東為三峯<lb/>
　山其隂與鄞之雪竇山接岡嶺敷亘澗道奔流又有<lb/>
　南山黄山與白石三山秀拔卓立<hi>水經曰東有簟山又南有黄山與白</hi>
　<hi>石三山為縣之秀峯</hi>又東為石鼓山山有祠所謂石鼓者人踐<lb/>
　焉石輒響答<hi>東五十里有石鼓神祠沃州記曰北對四明而金庭石鼓介焉諸暨縣亦有石</hi>
<pb n="KR2k0015_WYG_002-3a"/>
　<hi>鼓山</hi>又有動石山山下通臨溪溪中巨石數百磊磊天<lb/>
　欲雨石必先動山剜深潭以宅龍物<hi>東五十里</hi>又東為丹<lb/>
　池山積翠縹緲雲霞所興神仙之宫也池有水赤色<lb/>
　勺之潔白<hi>縣東七十二里舊桐栢山唐天寶六載改為丹池道經曰上有桐栢合生下有丹池</hi>
　<hi>赤水南岳真人曰越有桐栢金庭與四明天台相連神仙之宫也真誥曰桐栢山髙一萬五千丈周圍八</hi>
　<hi>百里四面視之如一其一頭在㑹稽東海際其一頭入海中是金庭不死之鄉在桐栢之中方四十里上</hi>
　<hi>有黄雲覆之樹則蘇紆珠碧泉則石髓金精其山臺盡五色金也經丹水而行有洞天從中過在剡臨海</hi>
　<hi>三縣之境</hi>是為金庭洞天晉右軍羲之居焉墨池書樓遺<lb/>
<pb n="KR2k0015_WYG_002-3b"/>
　雅不絶<hi>金庭洞天台華頂之東門也名山洞天記曰二十七洞曰金庭周圍三百里名金庭崇妙</hi>
　<hi>之天在剡縣唐裴通記曰剡中山水之竒麗金庭洞天也按上清經洞天在天台桐栢山中方四十里其</hi>
　<hi>北門在此小香爐峯頂人莫見之又曰晉王右軍家於此山書樓墨池舊制仍在南齊道士禇伯玉於此</hi>
　<hi>置金庭觀乃右軍之家也</hi>其南為刻石山山舊有衛夫人碑山之<lb/>
　半有巨井井有蛟<hi>南三十里十道志曰一名穿山相傳以刻石為名不知文字所在昇</hi>
　<hi>明末縣人倪襲祖行獵見山上有文凡三處苔生其上刮苔視之其大石文曰黄天皇蕭字道成得賢師</hi>
　<hi>天下太平舊經曰或言衛夫人碑墮此中因以為名唐寶歴元年觀察使元稹使人訪碑不獲</hi>然剡<lb/>
　山水之竒深重複皆聚乎西其西曰太白山小白山<lb/>
<pb n="KR2k0015_WYG_002-4a"/>
　峻極崔巍吐雲含景趙廣信所仙也雙石笋對立如<lb/>
　闕有趙廣信丹井<hi>廣信鍊九華丹於此山側剡水在山之陽</hi>瀑泉怒飛清<lb/>
　波崖谷稱瀑布嶺<hi>嶺中産仙茗</hi>宋褚伯玉嘗隱兹峰<hi>西六十里</hi>
　<hi>夏侯曽先地志曰峻極崔嵬吐雲含景與小白山接趙廣信於此山煉九華丹真誥曰趙廣信陽城人魏</hi>
　<hi>末渡江來此山師李一成服炁法又授師左君守元中之道徹視五藏或入城市賣藥莫知其年歲後白日升</hi>
　<hi>天山有白猿赤玃又有鳥似鷄文彩五色口吐緑綬長數尺號吐綬雙石笋各長五六丈對立如闕瀑泉</hi>
　<hi>飛下號瀑布嶺土人亦稱西白山按宋書禇伯玉隱身求志居剡縣瀑布山三十餘載揚州辟議曹從事</hi>
　<hi>皆不就齊髙帝為之築太平館華鎮瀑布嶺詩序曰在嵊縣西六十里福善所集蔚有靈氣者産仙茗寰</hi>
<pb n="KR2k0015_WYG_002-4b"/>
　<hi>宇記曰瀑布嶺屬餘姚葢此山聯接餘姚縣界</hi>在東白山立嘯猿亭<hi>仲皎題東白山</hi>
　<hi>嘯猿亭詩放意在雲表飄然更自由挂烟羣木冷啼月一山秋裊裊清風裏凄凄碧澗頭三聲融妙聽行</hi>
　<hi>客若為愁</hi>又流山軒<hi>仲皎題東白山軒詩竹外泉聲急松心月色寒人間推曠絶只自倚欄干</hi>
　在西白山有一禪師道場二禪師道場<hi>仲皎遊西白山一禪師二</hi>
　<hi>禪師道場詩勝境東西白髙僧一二禪只知行道處不記住山年澗月平分照林花各自妍披雲尋舊趾</hi>
　<hi>猶在綘峰邊</hi>作齊雲閣<hi>仲皎題西白山齊雲閣詩山雲吹斷路頭開此處疑穿月脇來怪底</hi>
　<hi>行人看碧落笑談容易作風雷</hi>築庵居<hi>仲皎西白山觀雪詩西白名山處那堪踏雪看四圍銀世</hi>
　<hi>界一色玉峰巒夜色和天冷晴暉放月寒溪梅初一二著意為渠看又詩啼切孤猿曉更哀柴門半掩白</hi>
<pb n="KR2k0015_WYG_002-5a"/>
　<hi>雲來山童問我歸何晚昨夜梅花一半開又詩無地卓錐生計難且空雙手到林間猥隨碧水占明月堅</hi>
　<hi>打白雲賖好山巖石空邊依草舍藤蘿低處看松闗年來老去知何許合向人間占斷閑</hi>又為鹿<lb/>
　苑山山有葛仙翁祠祠下有二石甕蹲峙石崖壁立<lb/>
　懸瀑十數丈下注石穴滙為龍潭<hi>鹿苑寺西源出水巔二小穴石湧流</hi>
　<hi>至葛仙翁祠下出二石甕間又一里許石崖壁立瀑布十餘丈下瀦為潭頃歲旱投符潭内水石有聲俄</hi>
　<hi>頃水盡黒電自潭發雨驟至如響</hi>又西為五龍山又曰鳥豬山重岡<lb/>
　複嶺峯壑蟬聯老木虬松青蓊失日水自真如山其<lb/>
　來迢迢或奔或滙為靈潭者五龍抱雲雨又西北為<lb/>
<pb n="KR2k0015_WYG_002-5b"/>
　葛峴山<hi>西北二十里</hi>髙僧竺法崇居焉孔淳之訪之信宿<lb/>
　不去又西曰響巖雲雨奮作巖輒有聲巖亦有神龍<lb/>
　井<hi>縣西山有龍潭</hi>石門山<hi>縣西山有龍潭下有沸水在溪穴間周二三尺如湯沸滚滚四時不</hi>
　<hi>休然水流渾渾不足尚也</hi>貴門山<hi>縣西有細嶺山有三懸潭山下有普濟龍祠給事李易有詩雲</hi>
　<hi>巘分佳茗風潭矗怪松書疑黄石授稅可紫芝供抵玉那驚鶴探珠欲近龍晚來聽盡雨乞水濯塵容又</hi>
　<hi>軍騎侵淮海龍潭路始通雲生依寶刹月出現珠宫瀉澗泉噴薄衣巖樹鬱葱神交難獨擅吾黨契元功</hi>
　<hi>又題龍潭壁詩貴門今是鹿門山盡室扶攜萬壑間流水相隨真自悟遥岑一望若為攀風翻竹塢清如</hi>
　<hi>洗月過松扉靜不闗潭底卧龍煩一起正須霖雨濟塵寰</hi>其山崖嶂干雲<graphic n="KR3232" url="https://raw.githubusercontent.com/kanripo/KR-Gaiji/master/images/KR3232.png" mimeType="image/png"/>
                    <graphic n="KR2163" url="https://raw.githubusercontent.com/kanripo/KR-Gaiji/master/images/KR2163.png" mimeType="image/png"/>森<lb/>
<pb n="KR2k0015_WYG_002-6a"/>
　錯老蝙蝠如鵶亂飛<hi>絶西為仙巖山峭矗峰入天一峰尤卓立其餘諸山皆削崚嶒</hi>
　<hi>壁立萬仭佳木老樹隂翳森挺山有石洞有仙人跡可受數人又有三泉迸出石穴不假斤鑿渾然天成</hi>
　<hi>有龍居之</hi>其東北曰了山山有餘糧嶺<hi>東北十二里有餘糧嶺産禹餘糧又</hi>
　<hi>有禹祠</hi>其北有謝巖山<hi>北十五里山有謝仙君祠</hi>康樂所遊也山隩<lb/>
　深峭被以榛箭有巨澗奔激清湍□石映帯左右入<lb/>
　於溪下為三墜嶺下視深川紺碧一色又北曰舜皇<lb/>
　山山最崇矗岡嶺複深有舜井焉又北曰嶀山兩岸<lb/>
　峻壁乘髙臨水深林茂竹表裏輝映其間傾澗懷烟<lb/>
<pb n="KR2k0015_WYG_002-6b"/>
　泉溪引霧吹□風馨觸岫延賞<hi>縣北四十四里輿地志曰自上虞七十里</hi>
　<hi>至溪口從溪口至江上數十里兩岸崚壁乘髙臨水深林茂竹表裏輝映名為嶀嵊磧瀬迅湍以至剡也</hi>
　<hi>水經曰嶀山與嵊山接其間傾澗懷烟泉溪引霧吹□風馨觸岫延賞王元琳謂之神明境事見謝康樂</hi>
　<hi>山居記水經注曰嶀山山嶠壁立臨江欹路狹不得併行行者牽木梢進不敢俯視西有一孤峰飛禽罕</hi>
　<hi>至山嶺頂樹下有十二方石池甚光潔嘗有採藥者説山見通溪至此還復更尋遂迷前路</hi>又北<lb/>
　有石牀謝靈運所垂鈞也其下為剡溪口水深而清<lb/>
　曰嶀浦<hi>潘閬晩泊嶀浦寄剡縣劉員外貺詩曉泛剡溪水晚見剡溪山徘徊駐行棹待月思再還</hi>
　<hi>漁唱深潭上鳥棲髙樹間應當金石友念我無暫閒</hi>又東北曰車騎山謝𤣥之<lb/>
<pb n="KR2k0015_WYG_002-7a"/>
　居也右濵長江左傍連山平陵脩通澄湖逺鏡於江<lb/>
　曲起樓樓側悉是桐梓森聳可愛號桐亭樓<hi>舊經曰晉車騎</hi>
　<hi>將軍謝𤣥為㑹稽内史嘗於北山立樓居止後人因以為名水經曰嶀山東北太康湖謝𤣥舊居右濵長</hi>
　<hi>江左傍連山平陵脩通澄湖逺鏡於湖曲起樓樓側悉是桐梓森聳可愛號桐亭樓山中有三精舍髙甍</hi>
　<hi>凌虛垂簷帯空俯眺平林烟杳在下水陸寧晏足為避地之鄉江有琵琶圻圻有古塜墮水甓有隱起字</hi>
　<hi>云筮吉龜凶八百年落江中謝靈運取甓詣京師咸𫝊觀焉舊經引謝靈運經此有詩云曩趾即先築故</hi>
　<hi>池不更穿果木有舊行壤石無逺延按此詩康樂還舊園作贈顔延年自注即始寧園也始寧今上虞縣</hi>
　<hi>有西莊别墅存焉然舊經載於此未攷</hi>
<pb n="KR2k0015_WYG_002-7b"/>
剡以溪有聲清川北注下與江接<hi>樂史寰宇記曰在縣南一百五十步</hi>其<lb/>
　水合山流為溪殆如顧凱之所謂萬壑爭流者其源<lb/>
　有四一自天台山北流㑹於新昌入於溪一自婺之<lb/>
　武義西南流經東陽復東流與北流之水㑹於南門<lb/>
　入於溪其一導鄞之奉化由沙溪西南轉北至杜潭<lb/>
　入於溪一自台之寧海歴三坑西繞為三十六渡與<lb/>
　杜潭㑹出浦口入於溪合四流為一入於江舒元輿<lb/>
　弔谿藤文謂剡溪上緜四五百里則未考也㑹稽郡<lb/>
<pb n="KR2k0015_WYG_002-8a"/>
　記曰㑹稽境特多名山水潭壑鏡澈清流灌注惟剡<lb/>
　溪有之王子敬云從山隂道上行山川自相映發使<lb/>
　人應接不暇若秋冬之際尤難為懷子敬所云豈惟<lb/>
　山隂特剡溪又過耳<hi>元和郡國志曰溪出縣西南北流入上虞為江</hi>是溪也<lb/>
　朱放謂之剡江詩曰月上沃洲山上人歸剡縣江邊<lb/>
　李端謂之戴家溪詩曰戴家溪北住雪後去相尋方<lb/>
　干謂之戴灣詩曰戴灣衝瀬片帆風髙枕微吟到剡<lb/>
　中陸龜䝉謂之剡汀詩曰歸鴻吳島盡殘雪剡汀銷林槩<lb/>
<pb n="KR2k0015_WYG_002-8b"/>
　謂之嵊水詩曰溪連嵊水興何盡路接仙源人自迷<lb/>
　齊唐謂之戴逵灘詩曰春樹深藏嶀浦笛夜猿孤響<lb/>
　戴逵灘自上虞江七十里至溪口<hi>輿地記曰上虞七十里至溪口張籍</hi>
　<hi>詩所謂春雲剡溪口殘月鏡湖西陸經詩落帆直向剡谿口入境先登天姥山是也</hi>溪口為嶀<lb/>
　浦蒼崖壁立下束清流深者為淵潭淺者為灘磧有<lb/>
　山磐跱下臨清深是為長官祠<hi>一曰嶀浦廟</hi>祠下為嶀潭<lb/>
　水多巨魚漁人蘆子所藏集<hi>自嶀浦十里至櫧樹五里至黄沙五里至强口</hi>
　<hi>八里至了溪傍為故港八里至浦口四里至竹山五里至吳家莊十里至戴溪亭二十里至蛟井七里至</hi>
<pb n="KR2k0015_WYG_002-9a"/>
　<hi>桃源二十里至大明寺二十里至皇覺寺晉王子猷居山隂夜雪初霽四望皓然獨酌酒咏左思招隱詩</hi>
　<hi>忽憶戴逵逵時在剡便乘小舟詣之造門不前而返曰本乘興而行盡興而返何必見安道耶李太白詩</hi>
　<hi>曰試問剡溪道東南皆越鄉舟從廣陵去水入㑹稽長杜甫詩剡溪藴秀異天姥引歸帆劉長卿詩曰鳥</hi>
　<hi>道通閩嶺山光落剡溪朱放詩曰月在沃洲山上人行剡縣溪邊李端詩曰興來空憶戴不似剡溪時戴</hi>
　<hi>叔倫詩曰心知剡溪路聊且寄前期又曰那能有餘興不作剡溪尋戎昱詩曰心繫征帆上隨君到剡溪</hi>
　<hi>賈島詩曰何當掃松葉拂石剡溪隂</hi>溪得雨易漲涉晴易涸而為淵潭<lb/>
　者輒聚沙成磧為丘衍者又復為大淵渟不止髙岸<lb/>
　可谷深谷可陵亦幾於蓬萊清淺幾見桑田矣其曰<lb/>
<pb n="KR2k0015_WYG_002-9b"/>
　了溪者推禹功也<hi>東北五里源出了山舊經曰禹鑿了溪人方宅土王銍僧湛然了溪</hi>
　<hi>詩序曰水逆行謂之浲水今浙江之潮逆行之水也禹因三江入海順水性自然處以告成功故剡溪謂</hi>
　<hi>之了溪</hi>又有東渡西渡南渡<hi>水經曰江水翼縣轉注故有東渡西渡焉南渡通臨</hi>
　<hi>海並汎單船為浮航西渡通東陽併二十五船為橋航王性之有雪後渡西溪詩雪後孤村一段烟晴光</hi>
　<hi>逺照玉山川酒旗隔步招閑客獨上西溪渡口船</hi>其以水利著者曰黄塘<hi>北三</hi>
　<hi>里</hi>漢塘<hi>北二十/五里</hi>新塘<hi>西三/十里</hi>廣利塘<hi>西三十里有小池在黄沙與塘相距</hi>
　<hi>甚逺人言與塘通塘水灌溉或竭而小池水為减塘水採漁或渾則小池水為之渾</hi>其以湖稱<lb/>
　曰愛湖<hi>南三里</hi>曰東湖西湖<hi>西三十里</hi>東湖瀰漫兩旁䕃以<lb/>
<pb n="KR2k0015_WYG_002-10a"/>
　長松殊有爽氣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0015_WYG_002-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　剡録巻二<lb/>
</p>
<p>
</p>
  </div>
</body>
</text>
</TEI>
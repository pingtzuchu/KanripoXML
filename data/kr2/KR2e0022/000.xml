<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蒙古源流</head> <lb/>
    <p>
<pb n="KR2e0022_WYG_000-1a"/>
欽定四庫全書<lb/>
　蒙古源流<lb/>
　　提要<lb/>
　　　　<hi>臣</hi>等謹按蒙古源流八卷乾隆四十二年奉<lb/>
　　勅譯進其書本蒙古人所撰末有自敘稱庫圖克<lb/>
　　　　徹辰鴻台吉之裔小徹辰薩囊台吉願知一<lb/>
　　　　切因取各汗等源流約畧敘述並以講解精妙<lb/>
　　　　意旨紅册沙爾巴胡土克圖編纂之蓬花漢<lb/>
<pb n="KR2e0022_WYG_000-1b"/>
　　　　史雜噶拉幹爾第汗所編之經卷源委古昔<lb/>
　　　　蒙古汗源流大黄册等七史合訂自乙丑九<lb/>
　　　　宫值年八宫翼火蛇當值之二月十一日角木<lb/>
　　　　蛟鬼金羊當值之辰起至六月初一日角木蛟<lb/>
　　　　鬼金羊當值之辰告成書中所紀乃額訥特<lb/>
　　　　珂克土伯特蒙古汗𫝊世次序及供飬諸大<lb/>
　　　　喇嘛闡揚佛教之事而其國中興衰治亂之<lb/>
　　　　跡亦多按年臚載首尾賅備頗與永樂大典<lb/>
<pb n="KR2e0022_WYG_000-2a"/>
　　　　所載元朝秘史體例相近前者我<lb/>
　　皇上幾餘覽古以元代奇渥温得姓所自必史乘𫝊<lb/>
　　　　譌詢之定邊左副將軍喀爾喀親王成衮扎布<lb/>
　　　　因以此書進<lb/>
　　御考證本末始知奇渥温為却特之誤數百年之<lb/>
　　　　承訛襲謬得藉以釐訂闡明既已揭其旨於<lb/>
　　御批通鑑輯覽復以是編<lb/>
　　宣付館臣譯以漢文潤色排比纂成八卷其第一<lb/>
<pb n="KR2e0022_WYG_000-2b"/>
　　　　卷内言風壇水壇土壇初定各種生靈降世<lb/>
　　　　因由及六噶拉卜乘除算量運數而歸於釋<lb/>
　　　　迦牟尼佛教之所自興是為全書縁起次紀<lb/>
　　　　額訥特珂克國汗世系首載星哈哈努汗之<lb/>
　　　　曽孫薩爾斡阿爾塔實迪汗之子丹巴多<lb/>
　　　　克噶爾成佛事而自烏迪雅納汗以下崇信<lb/>
　　　　佛教諸大汗及七贊達七巴拉四鍚納等汗<lb/>
　　　　則俱詳著其名號與藏經内之釋迦譜約畧<lb/>
<pb n="KR2e0022_WYG_000-3a"/>
　　　　相仿次紀土伯特汗世系始於尼雅特贊博<lb/>
　　　　汗在善布山為衆所立終於札實德汗大致<lb/>
　　　　亦頗與西番嘉喇卜經合其中載持勒德蘓<lb/>
　　　　隆贊娶唐太宗女文成公主持勒丹租克丹<lb/>
　　　　汗娶唐中宗弟景德王女金城公主核之唐<lb/>
　　　　書太宗貞觀十五年以宗女文成公主妻吐蕃<lb/>
　　　　贊普葉宗㺯贊中宗景龍初以雍王守禮女<lb/>
　　　　為金城公主妻吐蕃贊普葉隷蹜贊其事蹟<lb/>
<pb n="KR2e0022_WYG_000-3b"/>
　　　　多屬相符是土伯特即吐蕃國號而唐書所<lb/>
　　　　稱葉宗弄贊乃持勒德蘓隆贊之訛其汗世以<lb/>
　　　　贊博為名與唐書所稱贊普亦音相近也其<lb/>
　　　　第三卷以後則皆紀蒙古世系謂土伯特色爾<lb/>
　　　　特贊博汗之季子布爾特齊諾避難必至塔<lb/>
　　　　地方其衆尊為君長數𫝊至勃端察爾母曰<lb/>
　　　　阿隆郭幹哈屯感異夢而生又九𫝊至元太<lb/>
　　　　祖與元本紀多相合而間有異同其稱元太祖<lb/>
<pb n="KR2e0022_WYG_000-4a"/>
　　　　為索多博克達青吉斯汗元世祖為呼必賚<lb/>
　　　　徹辰汗元順帝為托歡特穆爾烏哈噶圖汗<lb/>
　　　　自順帝北奔後世𫝊汗號至林丹庫克圖汗而<lb/>
　　　　為我<lb/>
　　　朝所克中間𫝊世次序名號生卒年嵗釐然具<lb/>
　　　　載詮敘極為詳悉明代帝系亦附著其畧其<lb/>
　　　　最蹖駁者如以庫色勒汗為元明宗弟在位二<lb/>
　　　　十日史無其事又以明太祖為朱葛仕元至<lb/>
<pb n="KR2e0022_WYG_000-4b"/>
　　　　左省長官䜛殺托克托噶太師遂舉兵迫逐<lb/>
　　　　順帝亦為鑿空失寔其他紀年前後亦往往<lb/>
　　　　與史乖迕盖内地之事作書者僅據𫝊聞録<lb/>
　　　　之故不能盡歸確核至於塞外立國𫝊授源<lb/>
　　　　流以逮人地諸名語言音韻皆其所親知灼<lb/>
　　　　見自不同厯代史官摭拾影響附㑹之詞妄<lb/>
　　　　加纂載以致魯魚謬戾不可復憑得此以定<lb/>
　　　　正舛訛寔為有禆史學仰惟我<lb/>
<pb n="KR2e0022_WYG_000-5a"/>
　　　國家萬方同軌中外嚮風蒙古諸部久為臣僕<lb/>
　　　　乃得以其流𫝊秘冊充外史之儲藏用以參<lb/>
　　　　考舊文盡却耳食沿譌之漏一統同文之盛<lb/>
　　　　治洵亘古獨隆矣乾隆五十四年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
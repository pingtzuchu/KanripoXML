<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>翰林記卷一</head>
    <p>
<pb n="KR2l0009_WYG_001-1a"/>
欽定四庫全書<lb/>
　翰林記卷一　　　　　明　黄佐　撰<lb/>
　　官制因革<lb/>
聖祖髙皇帝定天下之初首闡人文建翰林院吳<lb/>
元年五月己亥設本院學士正三品侍講學士正<lb/>
四品直學士正五品修撰典簿正七品編修正八<lb/>
品洪武三年正月戊申定本院學士承旨正三品<lb/>
學士從三品侍講學士正四品侍讀學士從四品<lb/>
<pb n="KR2l0009_WYG_001-1b"/>
直學士正五品典簿正七品屬官待制從五品修<lb/>
撰正六品應奉正七品編修正八品典籍從八品<lb/>
九年閏九月癸巳詔定百官品級承旨與六部尚<lb/>
書俱正三品學士從三品侍講學士從四品十三年<lb/>
八月己卯増設檢閱從九品十四年五月癸未改正<lb/>
五品衙門設學士一人侍講學士二人侍讀學士二<lb/>
人孔目一人屬官侍講二人侍讀二人五經博士五<lb/>
人典籍二人侍書二人待詔六人史官修撰三人編<lb/>
<pb n="KR2l0009_WYG_001-2a"/>
修四人檢討四人革承㫖直學士待制應奉檢閱典簿<lb/>
十八年三月丁丑命吏部定正官學士一人正五品侍<lb/>
讀學士侍講學士各二人從五品首領官孔目一人未<lb/>
入流屬官侍讀侍講各二人正六品五經博士五人正<lb/>
八品典籍二人從八品侍書二人正九品待詔六人從<lb/>
九品史官修撰三人從六品編修四人正七品檢討四<lb/>
人從七品又定華盖殿武英殿文華殿文淵閣東閣設<lb/>
大學士各一人俱正五品班在本院學士上其後簡用<lb/>
<pb n="KR2l0009_WYG_001-2b"/>
取自上裁官無定員而侍讀先侍講則始於此革除年<lb/>
間更易官制仍設正官學士承㫖一員在學士之上改<lb/>
侍讀學士侍講學士俱為文學博士設文翰文史二館<lb/>
文翰館以居侍讀侍講侍書五經博士典籍待詔其侍<lb/>
書陞正七品文史館以居修撰編修檢討改孔目為典<lb/>
簿創置典簿㕔而革中書舍人改為侍書以𨽻翰林又<lb/>
增設文淵閣待詔及拾遺補闕等官永樂初皆復舊制<lb/>
即洪武十八年所定者也㝷命編修等官於文淵閣參<lb/>
<pb n="KR2l0009_WYG_001-3a"/>
預機務謂之内閣漸陞至學士及詹事府諸職洪熙元年<lb/>
以輔導任重加陞至師保及尚書侍郎卿使仍兼學士大<lb/>
學士自後因之或止以侍讀等官入預閣事其入閣者雖<lb/>
登穹秩朝㫖公移止稱翰林院焉永樂七年以順天府<lb/>
為北京本院官扈從者稱行在翰林院後定北京為京<lb/>
師遂革行在之稱既建今衙門遂以舊署之在留都者<lb/>
為南京翰林院其南京翰林院止設學士一員掌之遇<lb/>
有員缺從内閣推舉其後侍講以上官皆得徃掌院事<lb/>
<pb n="KR2l0009_WYG_001-3b"/>
仍設孔目一人掌文案若修撰等官或因事始添設焉<lb/>
　　列銜<lb/>
凡列銜學士正五品初授奉議大夫陞授奉政大夫勲<lb/>
曰修正庶尹侍讀學士侍講學士從五品初授奉訓大<lb/>
夫陞授奉直大夫勲曰協正庶尹侍讀侍講正六品初<lb/>
授承直郎陞授承徳郎修撰從六品初授承務郎陞授<lb/>
儒林郎編修正七品初授承事郎陞授文林郎檢討從<lb/>
七品初授從仕郎陞授徴仕郎五經博士正八品初授<lb/>
<pb n="KR2l0009_WYG_001-4a"/>
廸功郎陞授修職郎典籍從八品初授廸功佐郎陞授<lb/>
修職佐郎侍書正九品初授將仕郎陞授登仕郎待詔<lb/>
從九品初授將仕佐郎陞授登仕佐郎凡給授之時本<lb/>
院行吏部該司開報奏聞每僉押卷啓止書職名以品<lb/>
級為次序惟纂修及進呈書籍試錄等始書散官勲階<lb/>
凡書必繫於職名之下者以所職乃宸翰國史示有尊<lb/>
也若以他職兼本院官則否<lb/>
　　職掌<lb/>
<pb n="KR2l0009_WYG_001-4b"/>
學士之職凡賛翊皇猷敷<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>人文論思獻納修纂制誥<lb/>
書翰等事無所不掌侍讀學士之職凡遇上習讀經史<lb/>
則侍左右以偹顧問帥其屬以從侍講學士之職凡遇<lb/>
上講究經史亦如之侍讀侍講視侍讀學士侍講學士<lb/>
凡入侍其職亦如之五經博士之職掌易者一人掌書<lb/>
者一人掌詩者一人掌春秋者一人掌禮記者一人人<lb/>
各專門明經同異得失究其指歸以偹講讀典籍之職<lb/>
掌四庫書籍守扄鑰以伺上命侍書之職明習六書之<lb/>
<pb n="KR2l0009_WYG_001-5a"/>
法凡遇上習書則侍左右以備考訂㸃畫音聲待詔之<lb/>
職凡遇上宣問文義以備呼召編摩謄寫等事亦如之史<lb/>
官之職修撰掌撰述編修掌纂輯檢討掌檢閱凡史事<lb/>
俾專掌焉孔目以首領為職掌言語趨走㑹計簿書之<lb/>
事竊惟國家置本院以來官不必偹以待儒學之臣必<lb/>
如所謂明仁義禮樂通古今治亂文章議論可以决疑<lb/>
定策論道經邦者始可以處之故洪武永樂宣徳間雖<lb/>
待詔孔目不輕授人凡居是職者咸知自重若遽謂官<lb/>
<pb n="KR2l0009_WYG_001-5b"/>
雖有異名其實無異職諰諰焉而有出位之圖殊失聖<lb/>
祖命官之意也若乃國史不别置院者嘗攷周官掌王<lb/>
之八柄之法以詔王治凡命諸侯及孤卿大夫則策命<lb/>
之丘濬曰八柄詔於冡宰内史復掌以詔王盖史官公<lb/>
論之所出爵禄廢置殺生予奪之柄有所不公直以筆<lb/>
之呉澂謂内史為翰林之職盖以命諸侯大夫公卿則<lb/>
策命之猶今學士之掌制詔也然謂之史乃掌文書賛<lb/>
治之名今制併史館於翰林其亦此意歟然則聖祖命<lb/>
<pb n="KR2l0009_WYG_001-6a"/>
官之意正與成周嫓隆非徒逺過唐宋而已<lb/>
　　詹事府<lb/>
洪武初建大本堂延名儒以教皇太子親王此東宫輔<lb/>
導之始也後乃設東宫官屬有同知詹事院事副詹事<lb/>
左右詹事詹事丞左右率府使副使同知左右率府事<lb/>
諭徳賛善文學中舍正字侍正洗馬庶子等官皆以勲<lb/>
舊大臣兼之不别設府僚又改賛善為賛善大夫設賛<lb/>
讀洪武三年十二月禮部尚書陶凱請選人專任東宫<lb/>
<pb n="KR2l0009_WYG_001-6b"/>
官屬罷兼領者庶於輔導有所責成上諭以父子一體<lb/>
君臣一心之意遂止十年置通事司令司丞十四年三<lb/>
月丁未設左右司直郎十五年設左右二春坊又設司<lb/>
經局二十二年置詹事院以統屬之二十四年七月丁<lb/>
未改院為府定設詹事一人正三品少詹事二人正四<lb/>
品丞二人正六品首領官主簿一人從七品錄事二人<lb/>
正九品二十九年十一月壬戍增設屬官通事舍人二<lb/>
人從九品其堂上官與本院官互兼職事而凡講讀纂<lb/>
<pb n="KR2l0009_WYG_001-7a"/>
修考試等事皆與本院同坊局雖各有印然事則詹事<lb/>
府統之南京詹事府今不設官止設主簿一員盖詹之<lb/>
為義省也給也謂省給太子之家也詹事之職於内外<lb/>
衆務無所不掌少詹事則貳之丞則掌文書以賛之通<lb/>
事舍人掌通謁賔賛禁令之事主簿掌勾稽録事掌傳<lb/>
遞云<lb/>
　　左右春坊<lb/>
洪武初置春坊以為東宫輔道侍從之臣官無定員十<lb/>
<pb n="KR2l0009_WYG_001-7b"/>
五年四月丙申更定春坊為左右春坊置左春坊大學<lb/>
士一人正五品左庶子一人正五品左諭徳一人從五<lb/>
品左中允二人正六品左賛善二人左司直郎二人俱<lb/>
從六品右春坊同二十九年十一月壬戍增設左春坊<lb/>
左清紀郎一人從八品左司諫二人從九品右春坊同<lb/>
亦與本院互兼職事盖二坊之設猶館閣也大學士綜<lb/>
勸學輔徳文翰記注之事庶子掌宫中并諸王之適子<lb/>
及支庶版籍行則負璽䕶駕拜則左右扶掖之諭徳掌<lb/>
<pb n="KR2l0009_WYG_001-8a"/>
侍從賛諭中允掌侍從禮儀駮正啓奏并監藥理刑賛<lb/>
善掌侍從翊養司直掌彈劾繩紏皆漢唐以來舊制清<lb/>
紀掌伺察司諫掌諫諍過失其設也則自本朝始<lb/>
　　司經局<lb/>
洪武十五年四月丙申置司經局設洗馬二人校書二<lb/>
人正字二人二十三年六月命定司經局𨽻禮部考唐<lb/>
制言太子司經局洗馬從五品校書正九品正字從九<lb/>
品其餘職官禄各有差本朝禄增多於唐宜從裁減詔<lb/>
<pb n="KR2l0009_WYG_001-8b"/>
自洗馬而下官秩依唐制其俸禄則從本朝二十四年<lb/>
七月丁未定司經局官品秩俱仍其舊按典經局始置<lb/>
自南梁其後隨改司經局唐為桂坊洗馬洗之言先也<lb/>
太子出則前驅導威儀也掌圖籍經史之事校書掌讐<lb/>
校經籍正字掌刋正文字與本院互兼職事正字或中<lb/>
書科兼之<lb/>
　　御製誥詞<lb/>
國初百官除授各有誥勑循宋制也呉元年授翰林侍<lb/>
<pb n="KR2l0009_WYG_001-9a"/>
講學士朱升制有曰備顧問於内廷叅宻命於翰苑又<lb/>
曰議禮作樂郊廟所資脩已及人國家所尚擢登玉署<lb/>
侍講彤闈鳯池兼掌於絲綸麟史仍叅於筆削地天交<lb/>
泰有資翊賛之功雲漢昭回共致文明之治洪武元年<lb/>
正月庚子授翰林學士陶安誥有曰國家之立必有一<lb/>
心之臣尊戴匡輔用能張其紀綱植其表儀正其名位<lb/>
善其辭命基圖以大國家以安又曰開翰苑以崇文治<lb/>
立學士以冠儒英重道尊賢莫先於爾是用擢居宥密<lb/>
<pb n="KR2l0009_WYG_001-9b"/>
俾職論思兹特賜以寵章用昭國典尚其勤於獻納賛<lb/>
我皇猷綜理人文以臻至治其眷注隆重如此嘗攷翰<lb/>
林之名昉於揚雄所為賦學士大夫亦漢人稱謂之常<lb/>
爾雖唐人始以命官所謂待詔供奉北門學士與學士<lb/>
院亦惟以言語文字為職未見其為國家輕重也宋元<lb/>
因之至我朝而任益崇凡議禮制度考文之大柄一以<lb/>
付之論道經邦之輔由此其選而政之樞要史之權衡<lb/>
皆所綜焉二誥命詞有足徴者矣又按永樂末仁宗即<lb/>
<pb n="KR2l0009_WYG_001-10a"/>
位華盖殿大學士楊士竒等進陞少保本院以士竒等<lb/>
所授誥進呈上取筆親增二語曰勿謂崇髙而難入勿<lb/>
以有所從違而或怠顧士竒等曰此實朕心卿其勉之<lb/>
士竒對曰聖徳能容臣等敢不勉昔富弼有言願不以<lb/>
同異為喜怒不以喜怒為用舍成湯改過不吝所以為<lb/>
聖人願陛下常以古人為法於戲觀於此則上下之交<lb/>
真若元首股肱相須而成一體者又聖子神孫萬世之<lb/>
所當鑑也<lb/>
<pb n="KR2l0009_WYG_001-10b"/>
　　御製箴<lb/>
宣宗章皇帝宣徳七年六月賜御制翰林院箴其文曰<lb/>
廷有司言自周則然後世襲用愈密而重策命所出講<lb/>
學所資機務之嚴于度于咨代有賢哲博聞明識克勵<lb/>
翼之用光厥職咨爾儒臣朝夕左右必端乃志必慎乃<lb/>
守啓沃之言惟義與仁堯舜之道鄒孟以陳詞尚典實<lb/>
浮薄是戒謀議所屬出毖于外心存大公罔役于私昔<lb/>
人四禁汝惟勵之獻納論思以匡以益以匹前休欽哉<lb/>
<pb n="KR2l0009_WYG_001-11a"/>
無斁於戱聖言嘉彰萬世守官者之所敬遵也今揭於<lb/>
院之後堂朱髹榜字用金塗之<lb/>
　　公署<lb/>
公署盖為聽事而設國朝建官以本院為近侍衙門故<lb/>
公署雖在外而僚屬相聚恒在館閣洪武初建翰林院<lb/>
於皇城内學士而下晩朝即宿其中扁之曰詞林其後<lb/>
兼考唐宋制度詔改建於皇城東南宗人府之後詹事<lb/>
府居其次洪武二十六年十月興工至二十七年十月<lb/>
<pb n="KR2l0009_WYG_001-11b"/>
辛巳告成詔皆賜宴落之今為南京翰林院永樂中行<lb/>
在本院官仍在禁内供奉不别立公署正統七年八月<lb/>
有詔復建於京師長安左門外玉河西岸鑾駕庫之右<lb/>
而東岸則為詹事府焉命中官陳姓者督工踰年落成<lb/>
正堂三間中設大學士侍讀學士侍講學士公座左為<lb/>
史官堂右為講讀堂首領官房在儀門之外之右學士<lb/>
楊濟輩為詩紀其事然同僚相與毎常朝畢本院官立<lb/>
東閣前竢大學士至入閣中講讀史官皆序立圜揖而<lb/>
<pb n="KR2l0009_WYG_001-12a"/>
退五經博士而下揖於閣外出復序立於史館前亦圜<lb/>
揖揖畢各書公㑹乃入館修書史待宣召日昃而出公<lb/>
署惟履任齋宿始一至若掌印官查公移收放俸糧則<lb/>
莅院視事按唐制翰林院在銀臺之北後復建東翰林<lb/>
院於金鑾殿之西因曰鑾坡盖隨乘輿所在而遷取其<lb/>
便耳正㕔曰玉堂中設視草臺毎草制則具衣冠據臺<lb/>
而坐後以車駕經幸不復如此但存空臺而已玉堂云<lb/>
者出於道家之說李肇翰林志言居翰苑者皆謂凌玉<lb/>
<pb n="KR2l0009_WYG_001-12b"/>
清遡紫霄豈止於登瀛洲哉亦曰登玉堂焉然未有榜<lb/>
至宋太宗乃以紅羅飛白玉堂之署四字賜之今則雖<lb/>
不盡符然私記徃徃猶曰玉堂視草用故事也<lb/>
　　朝房<lb/>
本院朝房在午門外右第六區毎候朝則殿閣大學士<lb/>
本院學士講讀官史官皆在焉詹事府朝房在午門外<lb/>
右第十八區毎候朝則詹事少詹事府丞左右春坊官<lb/>
司經局官皆在焉鼓初嚴各詣左掖棕篷下序坐俟鼓<lb/>
<pb n="KR2l0009_WYG_001-13a"/>
終嚴而入其後本院學士候朝亦在詹事府朝房盖以<lb/>
儕輩相與之慣故也又有外朝房在長安右門外以待<lb/>
漏云<lb/>
　　史館<lb/>
聖祖初建呉國重史事設起居注甲辰年十月以宋濓<lb/>
為之日侍左右紀言動繼濓者王禕樂韶鳳即大位後<lb/>
呉琳魏觀劉季道由明經任郭傳由翰林應奉任范常<lb/>
由直學士任蔣學閻鈍蔣子杰由舉人任熊鼎由考功<lb/>
<pb n="KR2l0009_WYG_001-13b"/>
博士任陳敬由編修任未幾革之洪武十四年九月己<lb/>
丑詔復置起居注秩從七品以儒士單仲祐任焉二十<lb/>
四年詹同猶為起居注其後竟廢令本院史官專之毎<lb/>
朝則立班紀事入館則載筆以從書動以為日厯書言<lb/>
以為寳訓永樂中王直在翰林猶從事於記注宣徳後<lb/>
寖以廢矣今史館凡十所在東閣之右中藏列聖實錄<lb/>
古今書史毎被命修書則本院官日聚集焉常時公㑹<lb/>
後恒扄鑰之無復載筆於其間者成化𢎞治中臣僚累<lb/>
<pb n="KR2l0009_WYG_001-14a"/>
建言欲復起居注之舊或欲即命史官記時政於其中<lb/>
如宋朝政房之制皆未舉行夫世之門生故吏於其所<lb/>
尊事者猶編有語錄談記而矧聖明盛徳大業焜燿如<lb/>
日星而可以無述乎在洪武時日厯寳訓常勤刪述其<lb/>
舊跡猶有可㝷者於戱聖祖之制所當復也<lb/>
　　印信<lb/>
本院印信係銅鑄方二寸四分厚四分五釐九叠篆文<lb/>
其在南京者則加南京二字詹事府亦銅印方二寸七<lb/>
<pb n="KR2l0009_WYG_001-14b"/>
分厚六分左右春坊司經局銅印制度俱與本院同文<lb/>
淵閣别有印其印銀鑄方一寸七分厚六分其文玉箸<lb/>
篆文也各衙門印皆用於行移中獨内閣印惟機密文<lb/>
宗鈐封進呈御前開折始用之近世訛傳此印為司禮<lb/>
監所奪甚或形諸章奏歸咎三楊盖不考之過一至於<lb/>
此<lb/>
　　文移<lb/>
本院公文凡行六部用呈三品衙門用平關應有行移<lb/>
<pb n="KR2l0009_WYG_001-15a"/>
俱由該部轉行其呈關俱有定式見大明㑹典其他常<lb/>
務則用手本如官吏職役銓注給授散官勲階則行吏<lb/>
部俸粻則行户部領朝㕘牙牌則行禮部闗皂𨽻柴薪<lb/>
則行兵部之類俱用本院印若左右二春坊司經局毎<lb/>
事惟呈行詹事府然後轉行云<lb/>
　　序秩<lb/>
本院官與詹事府坊局官多互兼職事以品秩尊卑為<lb/>
序若非兼職而同品秩者先書本院官然後及詹事府<lb/>
<pb n="KR2l0009_WYG_001-15b"/>
坊局官如學士則序於春坊大學士及庻子之上侍讀<lb/>
學士侍講學士則序於諭徳之上侍讀侍講則序於府<lb/>
丞中允之上修撰則序於賛善司直之上典籍先清紀<lb/>
待詔先司諫錄事通事舍人盖亦然也此為脩書考試<lb/>
等事書職名而言若平居相與則惟序齒<lb/>
　　公私聚㑹序坐<lb/>
公朝侍坐公讌序坐本院官及詹事府坊局官皆以品<lb/>
級論若候朝入館閣則學士自為一類講讀官自為一<lb/>
<pb n="KR2l0009_WYG_001-16a"/>
類史官自為一類皆尚齒東宫官僚亦以其類相叅尚<lb/>
齒亦如之見於彭時所記盖天順以前為然其後座主<lb/>
門生私㑹皆相賔主李東陽嘗曰今之諸曹百執事各<lb/>
有長屬以法相視事有禀白可不可則唯唯而退以事<lb/>
當出立受約束於庭已輒俛首去不敢漫及他語其勢<lb/>
分懸絶固然莫怪也惟館閣以道徳文字為事雖師保<lb/>
耆宿位尊而望重亦與後進之士相賔主下上論議誾<lb/>
誾侃侃各中其度情交而義達喜有慶行有餞周旋乎<lb/>
<pb n="KR2l0009_WYG_001-16b"/>
禮樂而發越乎文章倡和聯屬亹亹而不厭所以汲引<lb/>
成就之意甚厚此詞林之盛事也嗟乎勢位重則道誼<lb/>
輕而獻諛干進之人至矣然則為後進者盍亦自重乎<lb/>
哉<lb/>
　<lb/>
　<lb/>
　<lb/>
　翰林記卷一<lb/>
</p>
<p>
</p>
  </div>
</body>
</text>
</TEI>
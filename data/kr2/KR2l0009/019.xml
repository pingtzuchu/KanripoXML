<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>翰林記卷十九</head>
    <p>
<pb n="KR2l0009_WYG_019-1a"/>
欽定四庫全書<lb/>
　翰林記卷十九　　　　　　明　黄佐　撰<lb/>
　　學士榮選<lb/>
丘濬曰宋人有言宰相有責任之憂神仙乏爵位之寵<lb/>
既都榮顯又享清閒惟學士然也學士之職在前代為<lb/>
榮選然所掌者大封拜大詔令大制作之外下至於青<lb/>
詞齋文口宣致語之類無大關係者皆俾為之殆無虚<lb/>
日榮則榮矣然謂之清閒則恐未也較之他曹局稍為<lb/>
<pb n="KR2l0009_WYG_019-1b"/>
優爾我朝之制制誥詔敕之外編纂講讀之餘一切屏<lb/>
去浮文凡前所謂禱祈宴㑹之事恒希有焉其職務尤<lb/>
為清閒也若南京則諸司留務比舊為簡而翰林殆甚<lb/>
焉又曰太宗始簡儒臣入内閣司王言遂預幾宻故事<lb/>
非負宿望通經術有文藝者弗得與列聖相承率用翰<lb/>
林儒臣為之其選至嚴也一時臺省巨僚雖有竒才異<lb/>
能亦皆安然遜避不敢萌毫髪覬覦意近世乃有以攀<lb/>
援來自他途者於館閣故事多有所更革葢學士之選<lb/>
<pb n="KR2l0009_WYG_019-2a"/>
至永樂以後責任重矣濬常與楊守陳諸人賦學士四<lb/>
榮詩謂經筵進講史局修書殿試讀卷禮闈主試也然<lb/>
人臣之義以盡職為榮以寵光為館閣故事惟宣徳以<lb/>
前為可遵法然至今有未能復者率舊章以成徳業不<lb/>
能無厚望於新政也<lb/>
　　儲養人才<lb/>
劉儼曰士莫先於涵養涵養久則徳性堅定知慮精純<lb/>
言行操履正大篤實出而居大位任大事豈惟不動心<lb/>
<pb n="KR2l0009_WYG_019-2b"/>
哉且有執而不失也今之涵養於官莫如翰林所聞者<lb/>
聖賢之言所習者聖賢之行於凡錢穀簿書之事機械<lb/>
變詐之巧一無所動於中而其養純矣故前後自翰林<lb/>
出者率非尋常可及葢當因儼是言而求國朝建設本<lb/>
院之初意矣官無定員凡以儲英俊也職無專掌凡以<lb/>
求通儒也置之中秘凡以廣器識也列之近侍凡以資<lb/>
薫陶也然必已徳既修而後上徳可成如徒曰文藝而<lb/>
已矣則所以輔導者先無其本而何以為任大負重之<lb/>
<pb n="KR2l0009_WYG_019-3a"/>
地哉故前輩官是院者上體朝廷造就儲用之意以涵<lb/>
養徳器變化氣質為先茍以交結趋走為圓機視聖賢<lb/>
學術為長物而事業不能少自見則雖謂之冗員可也<lb/>
　　前輩學行<lb/>
前輩學行世皆稱學士薛瑄為館閣傑然者瑄以復性<lb/>
為教嘗曰格物只是格箇性吾於日用之間必體察之<lb/>
何事是仁之發見何事是義之發見至於萬物各具一<lb/>
理萬物同出一原是貫通處也每以聖賢為師隨其所<lb/>
<pb n="KR2l0009_WYG_019-3b"/>
寓圖書箴規一言一動於理稍有遺失便覺身心不安<lb/>
取與必揆諸義一毫不茍於富貴利達泊如也然劉定<lb/>
之則病其無著述謂其直躬慕古談道淑徒然與朱子<lb/>
諸徒相並若黄直卿輔廣之親承㣲言金履祥許謙之<lb/>
推衍諸說尚未知何如也今瑄有所著讀書録行于世<lb/>
亦可以見其躬行之大畧矣近世士論又推祭酒章懋<lb/>
葢皆學有所得者後進之士所當師也<lb/>
　　前輩風節<lb/>
<pb n="KR2l0009_WYG_019-4a"/>
洪武五年正月待制王禕使雲南六月達其境已故元<lb/>
梁王不屈六年十二月遇害洪武壬午内難平禮部侍<lb/>
中黄觀修撰王叔英皆死之觀由修撰陞者有司請戮<lb/>
上曰彼食其禄自盡其心爾皆置不問正統間上恭儉<lb/>
與民休息第蔽於權倖政務乖張災異數見侍講劉球<lb/>
上疏言事太監王振假他事下之獄遂罹極刑此皆遇<lb/>
變故者洪熈中侍讀李時勉言事累被箠不死繋之獄<lb/>
宣徳元年冬駕幸萬嵗山召問以激怒先帝之由詢至<lb/>
<pb n="KR2l0009_WYG_019-4b"/>
再四乃誦言之至第六事少止上曰事尚有何以不言<lb/>
對曰天威嚴重臣不能悉記其詳上微笑曰是第難言<lb/>
耳汝有諫稿在否對曰已焚矣遂得宥仍授侍讀稍遷<lb/>
侍讀學士上一日懷金錢至史館撒之于地令諸臣拾<lb/>
取時勉獨正立上呼至前以䄂中餘錢賜之其風節始<lb/>
終不渝如此後遂襲為故事正統景泰中踵行之侍講<lb/>
髙榖年老擁腫不能俯拾同列代拾與之上望見以為<lb/>
笑英宗復辟聞時勉事覺其非禮乃罷不行世以是益<lb/>
<pb n="KR2l0009_WYG_019-5a"/>
賢時勉云天順初編修楊守陳被㫖授徒内侍監辭不<lb/>
許後所教中人已多貴幸凡預教者率因之以進獨守<lb/>
陳泊然無少藉有欲出力援之則謝曰我嫠婦也抱節<lb/>
三十年矣乃垂老而改志邪縉紳徃徃傅誦其言葢授<lb/>
徒内侍監始自陳山張瑛後有檢討錢溥遂以為例溥<lb/>
累遷侍講學士以漏泄禁中語謫知縣云後竟有援之<lb/>
以起者官至南京吏部尚書而守陳竟不大顯學士吕<lb/>
原在内閣忠國公石亨與宦者吉祥用事每相視輙曰<lb/>
<pb n="KR2l0009_WYG_019-5b"/>
吾輩行當為先生易緋屢言之原自若也修撰岳正與<lb/>
原共列吉祥罪狀于上未發亨等覺之乃共摘正與原<lb/>
所草承天門詔語以激上怒上御便殿召近臣厲聲曰<lb/>
正欺罔敢爾原素謹厚乃助之何也既退人危之原曰<lb/>
死生天也懼何為正謫去原得免然官竟不遷而卒是<lb/>
時朝士多附亨等庶子童縁不徃世以是稱之成化中<lb/>
司禮監太監黄賜母死省寺監院無弗弔祭翰林獨未<lb/>
之詣一日侍講徐瓊言於衆曰時且如此獨得不徃乎<lb/>
<pb n="KR2l0009_WYG_019-6a"/>
衆或應或黙侍講陳音奮然怒作而言曰堂堂翰林相<lb/>
率而拜内臣之門天下其謂何斯文其謂何詞氣憤激<lb/>
聲淚俱下於是言者大沮事遂已汪直之在西厰也氣<lb/>
熖烜赫出沒如鬼神一日有校士突入兵部郎中楊仕<lb/>
偉家收縛仕偉拷掠及其妻屬衆莫敢闖音其鄰也登<lb/>
墉呵之曰爾何人敢爾不畏國法其人曰爾何人敢爾<lb/>
不畏西厰曰爾欲知我乎翰林侍講陳音也聞者為之<lb/>
縮頸劉瑾煽虐時諸翰林多不為之屈掌院者久不遷<lb/>
<pb n="KR2l0009_WYG_019-6b"/>
時有一青學之謡已而焦芳輩比瑾加擠排於是官尊<lb/>
者左遷南京講讀而下皆外補一時氣節殷殷有聞者<lb/>
最多不能悉記云<lb/>
　　顯晦有時<lb/>
可齋雜記云天順元年徐李被黜負權寵者語人曰我<lb/>
欲薦彭時入閣因未與相識故未果其人傳言曰可徃<lb/>
一見之彼必喜予對曰素不慣徃見人有相愛者曰今<lb/>
人持重賂求見且不可得子徒手一見何傷予曰承厚<lb/>
<pb n="KR2l0009_WYG_019-7a"/>
愛然決不能徃去年當諸公合謀時有邊司歴者三次<lb/>
來家邀予避不敢見蕭郎中聰又謂予曰彼是有力者<lb/>
使來進用之機在此今不見後將有悔予曰我本無他<lb/>
望何悔之有及入内閣之命下始知顯晦自有時決非<lb/>
人謀所能與也時之自記如此所謂持重賂者當時士<lb/>
風葢可想見<lb/>
　　禍福有命<lb/>
洪武壬午内難平翰林尹昌隆名在奸黨見太宗叩首<lb/>
<pb n="KR2l0009_WYG_019-7b"/>
曰臣嘗上書建文謂宜避位上得其藁釋之後坐事下<lb/>
獄死太宗一日於宫中持建文時羣臣所上封事千餘<lb/>
通覽一二有干犯者命侍讀解縉等編閱關係軍馬錢<lb/>
粮數目則留餘干犯者悉焚之既而從容問縉等曰爾<lb/>
等宜皆有之衆稽首未對修撰李貫進曰臣實無之上<lb/>
曰爾以獨無為美耶食其禄思任其事當國家危急之<lb/>
際在近侍獨無一言可乎朕非惡夫盡心於建文者但<lb/>
惡導誘建文壞祖法亂政紀耳爾等前日事彼則忠於<lb/>
<pb n="KR2l0009_WYG_019-8a"/>
彼今日事朕則忠於朕正不必曲自遮蔽也後貫亦以<lb/>
罪死嗚呼貫與昌隆之死視黄觀王叔英之死果何如<lb/>
也禍福之來非人所能趨避者君子亦惟行義以順命<lb/>
而已<lb/>
　　同寮交誼<lb/>
華盛云正統間名臣稱三楊二王文貞為西楊文敏為<lb/>
東楊葢以姓同因居第以别之文貞因出江西而文定<lb/>
郡望每書南既乃因以南楊號文定焉東王則抑庵西<lb/>
<pb n="KR2l0009_WYG_019-8b"/>
王則泉坡葢亦然也文貞文定最交厚嘗曰交之久知<lb/>
之深者余兩人庶幾可無愧也文定撰文貞神道碑則<lb/>
曰溥自出仕與公交游在館閣議事彼此不能無可否<lb/>
退而歡如也抑庵自内閣為禮部侍郎出文貞意文敏<lb/>
葢嘗甚惜之然抑庵為文貞作本傳極其稱揚又曰山<lb/>
東叅政孫子良與同年庶吉士楊相交游極厚相為主<lb/>
事坐谷府累卒子良懼不敢徃弔由是為東里楊公所<lb/>
薄右都御史耿九疇初以石氏事補外繼而及其子檢<lb/>
<pb n="KR2l0009_WYG_019-9a"/>
討裕門外邏者猶紛紛未已裕治裝間謝絶親友非至<lb/>
親亦無敢入門者而惟孫狀元賢日一至焉裕以彼此<lb/>
無益謝之則曰誰無朋友噫此所以為狀元也與又曰<lb/>
劉詹事鉉居家忽報云髙先生使人來言有保薦矣劉<lb/>
不怡者終日曰爾自保薦何與我事髙世用亦為是邪<lb/>
葢髙與劉最厚以有㫖即當入謝欲劉知之葢出無心<lb/>
而其言如此則其為人可知已觀於此數事前輩同寮<lb/>
交誼皆可師法<lb/>
<pb n="KR2l0009_WYG_019-9b"/>
　　師生執禮<lb/>
座主之義自有科舉以來有之蓋凡出於其門者或登<lb/>
堂而拜或分屏而坐有不同於塗之人者既其甚也乃<lb/>
至於徇私忘公故宋之初嘗革其弊蓋亦矯枉而過直<lb/>
者國朝設科目士子禮座主如師所謂士伸於知己者<lb/>
亦禮當然也大學士楊溥鄉試為首選時胡儼與文衡<lb/>
批所刋文曰立玉階三寸地必能為董子之正言而不<lb/>
效公孫𢎞之阿曲人以儼為知人後儼為祭酒溥已在<lb/>
<pb n="KR2l0009_WYG_019-10a"/>
禁垣位益髙終身執門生禮儼亦不辭人兩髙之<lb/>
　　貽書規誡<lb/>
洪武末侍講方希直被召時修撰王叔英與之書畧曰<lb/>
天下之事固有行於古而亦可行於今者亦有行於古<lb/>
而難行於今者如夏時周冕之類此行於古而亦可行<lb/>
於今者也如井田封建之類可行於古而難行於今者<lb/>
也可行者行之則人之從之也易難行者而決行之則<lb/>
人之從之也難從之易則民樂其利從之難則民受其<lb/>
<pb n="KR2l0009_WYG_019-10b"/>
患此君子之用世所貴乎得時措之宜也意葢諷希直<lb/>
之泥古及希直用事頗宗周禮於是政事不能無更變<lb/>
或謂廢北方學校以行井田實出希直叔英言益驗正<lb/>
統初君臣之情遏隔不通靜慈母后名號未正之類議<lb/>
者責有所歸及至土木之變尚書王直在朝為元寮學<lb/>
士周叙貽書有曰吾吉安賢才輩出為世道重者叙於<lb/>
永樂宣徳間嘗仰東里先生然迹其舉措究其底裡士<lb/>
大夫公論不能掩也今日處大事濟大艱在於用君子<lb/>
<pb n="KR2l0009_WYG_019-11a"/>
逺小人而已葢小人易進難退君子未有不為所擠者<lb/>
今某公某公皆君子也同朝者宜傾竭倚注之其在逺<lb/>
在家者宜即日馹召以來之凡内外防㣲之政宜與三<lb/>
四君子因人所建白不動聲色以漸處之可也得非謹<lb/>
始執要之一幾邪葢三楊輔政之初一幾也不深思熟<lb/>
慮身任其責惟陽斂隂施掩人耳目雖曰自保其實誤<lb/>
國故致今嵗七月禍此時先生與諸君子輔政之初又<lb/>
一幾也宜鑒覆轍為宗社生靈永逺之謀開天下後世<lb/>
<pb n="KR2l0009_WYG_019-11b"/>
太平之治失今不圖恐異日噬臍之悔莫及矣叙所謂<lb/>
逺謀葢即其建言謹㣲漸數事也後亦不能用景泰初<lb/>
奉迎上皇不如禮貽書責内閣者乃出一武弁陳循輩<lb/>
力主易儲館閣相視莫敢言嗚呼受善言盡忠告信亦<lb/>
難事哉語曰臣能受諫則可以諫君矣此之謂也<lb/>
　　門第<lb/>
館閣中門第最盛者曽鶴齡舉進士第一其子䝉簡舉<lb/>
進士二甲第一䝉簡子追舉進士第二三世皆傳臚大<lb/>
<pb n="KR2l0009_WYG_019-12a"/>
學士謝遷以解元及第第一丕亦以解元及第第三㑹<lb/>
試皆為魁倫文叙以㑹元及第第一子以訓亦以㑹元<lb/>
及第第二其科目尤顯洪武中唐肅子愚士永樂中儀<lb/>
智子銘裴璉子綸正統以後商輅子良臣倪謙子岳楊<lb/>
鼎子時暢父子皆官翰林今大學士楊廷和子慎為狀<lb/>
元尤東閣郎君之僅見者兄弟官翰林者永樂中有王<lb/>
汝玉王璉周述周孟簡及沈度沈粲天順成化間楊守<lb/>
陳守阯𢎞治正徳間則汪俊偉佃也今大學士費宏從<lb/>
<pb n="KR2l0009_WYG_019-12b"/>
弟宷從子懋中皆官翰林若大學士彭時彭華於編修<lb/>
琉為從子時以状元華以㑹元先後入閣世有大小彭<lb/>
之目雖為踈逺從兄弟然亦衣冠盛事云<lb/>
　　文運<lb/>
國初學士宋濓太史令劉基待制王禕皆以文章冠天<lb/>
下三人者浙産也同時者有胡翰蘇伯衡張孟兼之屬<lb/>
後進有方希直王叔英之屬又皆浙産也濓子璲基子<lb/>
璉禕子紳亦皆能文章然皆不由科目丘濬曰國朝文<lb/>
<pb n="KR2l0009_WYG_019-13a"/>
運盛於江西開國之四年䇿士以文即得倫魁於金谿<lb/>
又十餘年始定今制㑹試天下士褎然舉首者分宜人<lb/>
也永樂甲申選庶吉士讀書中秘以應二十八宿其中<lb/>
十二人出江西而官翰林者七人宣徳甲寅合丁未庚<lb/>
戍癸丑三科選之亦如甲申之數出江西者七人留翰<lb/>
林者四人奉勑教之者前則吉水解公大紳後則西昌<lb/>
王公行儉是又皆江西人也蓋當時有翰林多吉安之<lb/>
謡首甲三人或純出江西者凢數科間亦有連出福建<lb/>
<pb n="KR2l0009_WYG_019-13b"/>
者士論或以為楊士竒榮互相植黨豈其然耶士竒嘗<lb/>
曰宣徳五年春翰林進兩朝實録賜宴賚既勑吏部進<lb/>
纂修以下官侍講余學䕫不竢吏部覆奏不謀於相知<lb/>
即入䟽自陳老疾致仕上可之竟不加官而去士竒交<lb/>
學䕫踰三十年同在京二十五六年其為人明經博古<lb/>
負直氣侃侃遇事徑發不肯茍有阿徇是時江西士風<lb/>
如此不特文運之盛而已目以植黨葢私言也<lb/>
　　文體三變<lb/>
<pb n="KR2l0009_WYG_019-14a"/>
國初劉基宋濓在館閣文字以韓栁歐蘇為宗與方希<lb/>
直皆稱名家永樂中楊士竒獨宗歐陽修而氣燄或不<lb/>
及一時翕然從之至於李東陽程敏政為盛成化中學<lb/>
士王鏊以左傳體裁倡𢎞治末年修撰康海輩以先秦<lb/>
兩漢倡稍有和者文體蓋至是三變矣至於詩則名家<lb/>
者猶罕國初詩人生勝國亂離時無仕進路一意寄情<lb/>
於詩多有可觀者如編修髙啓蓋庶幾古作其後舉業<lb/>
興而詩道大廢作者皆不得已應人之求豈特少天趣<lb/>
<pb n="KR2l0009_WYG_019-14b"/>
而學力亦不逮矣大學士李賢嘗議欲場屋中添詩賦<lb/>
以求博雅之士正為此也𢎞治檢討陳獻章莊㫤養髙<lb/>
山林以詩鳴謂之陳莊體為世所宗李東陽極力變之<lb/>
至正徳初有李夢陽何景明輩追跡漢魏世亦尚焉然<lb/>
東陽之論文精矣其言曰詩與文各有體而每病於不<lb/>
能相通夫文言之成章而詩又其成聲者也文章之為<lb/>
用貴於紀述鋪叙發揮而藻飾操縱開闔惟所欲為而<lb/>
必有一定之凖若詩歌詠嘆流通動盪之用則存乎聲<lb/>
<pb n="KR2l0009_WYG_019-15a"/>
而髙下長短之節亦截乎其不可亂雖律之與度未始<lb/>
不通而規其制則判而不合及乎考得失施勸戒用于<lb/>
天下則各有所宜而不可偏廢古之六經易書春秋禮<lb/>
樂皆文也惟風雅頌則謂之詩今其為體固在也學者<lb/>
可以知所從事矣<lb/>
　　例贈<lb/>
本院官凡奉使給假侍親養疾致事遷官賀夀暨之任<lb/>
南京館閣中推一人相厚者為序餘皆賦詩贈之謂之<lb/>
<pb n="KR2l0009_WYG_019-15b"/>
例贈嘗聞詹事劉紘賦詩贈一同官之任南京有一尊<lb/>
傾罷雨蕭蕭客思離情總不消之句詩成慟哭不能語<lb/>
忠誠之發感動左右前輩相與情每由衷如此<lb/>
　　應酬<lb/>
學士宋濓文章名世荒夷朝貢者數問安否日本得潛<lb/>
溪集板刻國中髙句麗安南使者至購文集不啻拱璧<lb/>
權要及有力者茍非其人雖置金滿槖求一字不肯與<lb/>
縱不得已與之亦不受其餽謝日本使奉勑請文以百<lb/>
<pb n="KR2l0009_WYG_019-16a"/>
金為獻郤不受上以為問濓對曰天朝侍從之官而受<lb/>
小夷金非所以崇國體也上深然之解縉為學士求文<lb/>
與書者日輻凑率與之無倦色或言有不當與者笑曰<lb/>
雨露豈擇地而施哉且人孰不可與進者二人性度不<lb/>
同如此胡廣不喜序人家譜以多牽合不實也楊士竒<lb/>
平生所叙譜幾五十餘家自昔文人序譜莫盛於此然<lb/>
廣自附胡銓之後世亦有譏之者矣李時勉在成均時<lb/>
松江士子新刋孫鼎詩義說成請序却之請之固則曰<lb/>
<pb n="KR2l0009_WYG_019-16b"/>
解經書自難為文六經已有傳註學者自當力求此等<lb/>
書吾平生不喜以其專為進取計能怠學者求道之心<lb/>
故也吳訥集解小學書成蘇人有求序於祭酒吳節者<lb/>
亦却之曰思庵予鄉先生也其人達尊况予所述未能<lb/>
出其右吾何敢序也節乃時勉弟子也大學士丘濬文<lb/>
字雄渾壯麗四方求者沓至茍非其人雖以厚幣請之<lb/>
終却不與故世謂濬有三不可及居宅至老不易讀書<lb/>
至老不怠拒絶權貴至老不變是也其後程李輩詩文<lb/>
<pb n="KR2l0009_WYG_019-17a"/>
最顯然性度大類解縉云<lb/>
　　評隲<lb/>
學士楊溥與修撰張益檢討王振善相見輙出所作就<lb/>
二人評有所改易即樂從溥亦善改人文字陳循當筆<lb/>
撰祭文溥欲有所易循忿然不平見於言色溥即已之<lb/>
正統九年春修國子監成溥奉勅撰御製碑文以重建<lb/>
太學為題具稿呈命范太監傳示楊士竒時士竒己臥<lb/>
病乃作一篇以新建廟學為題封進溥不悅執用其題<lb/>
<pb n="KR2l0009_WYG_019-17b"/>
士竒具本論曰凡言重建謂己作之後又重作之廟學<lb/>
建自前元非國朝事今既悉撤而新之只當云新建其<lb/>
廟與學二事若只書建太學而不云廟於理未安請改<lb/>
作新建廟學為宜廷議雖韙士竒之言然己刻石無及<lb/>
矣溥之性度至是又與平昔不同何也豈文人争勝自<lb/>
古然邪葉盛曰文字著述稱謂器物名號以至歌謡戲<lb/>
謔之言多有徴應亦皆有當避諱者文字如王言制䇿<lb/>
之類視草者尤不可以不慎也誤用古人爵諡文章字<lb/>
<pb n="KR2l0009_WYG_019-18a"/>
義近世名人不免胡祭酒以程明道所答御史之問為<lb/>
御吏馬狀元以余襄公為忠襄許道中詩多以壇場為<lb/>
擅場之類是也陳檢討繼擅文名一日見同官於碑誌<lb/>
叙還金事太繁曰使繼為之則十二字爾扣之則曰嘗<lb/>
得白金於道伺其主而還之又嘗以文示後生詫之曰<lb/>
吾此文何出後生應聲曰氣脉頗類下武詩繼黙然知<lb/>
詩者近稱楊東里而好議論者或以千古葬靈輀謂靈<lb/>
輀非可葬也素不元不忝謂君其位而行經語非可詩<lb/>
<pb n="KR2l0009_WYG_019-18b"/>
也此豈所謂不知詩者非邪大抵詩文貴得朋友麗澤<lb/>
商量評隲以求盡善則謬誤可免繁簡適中庶可以垂<lb/>
世而不為徒作不然則轅輪飾而人不庸之喻豈能免<lb/>
邪<lb/>
　　書銜<lb/>
洪武中修撰答禄與權為人作文不書官銜上聞而切<lb/>
責之御製責文一篇以戒在官故前輩詩文未嘗不書<lb/>
銜也楊士竒曰國初循元之舊翰林有國史院院有編<lb/>
<pb n="KR2l0009_WYG_019-19a"/>
修官階八品而無定員多或至五六十人若翰林學士<lb/>
待制等官兼史事則常兼修國史銜其後更名官制罷<lb/>
國史院不復設編修官而以修撰編修檢討專為史官<lb/>
𨽻翰林院自侍讀侍講以下為屬官官雖異然實不分<lb/>
職史官皆預講讀講讀官亦預史官所兼預職事不以<lb/>
書銜近年官翰林者多循國初之制書兼修國史甚者<lb/>
編修已陞為七品正員而仍書國史院編修官亦有書<lb/>
經筵檢討官者葢初襲舊制故也正統以後内閣大學<lb/>
<pb n="KR2l0009_WYG_019-19b"/>
士多書知經筵事或同知經筵事學士而下書知制誥<lb/>
兼經筵官或經筵日講官又有書某書總裁副總裁者<lb/>
則出近時云<lb/>
　　經學疑辯<lb/>
洪武中大學士朱善最邃於經學所著有詩說解頥發<lb/>
明朱子之意未嘗與之辯也編修王㢘經書多有疑辯<lb/>
然未有成書天順間侍讀學士周洪謨著疑辯録皆取<lb/>
經傳中可疑者辯論之每讀書有所得欣然謂人曰進<lb/>
<pb n="KR2l0009_WYG_019-20a"/>
我兩階不足言也及為祭酒日與太學士等正訛訂舛<lb/>
凡數百條梓行於時葢多有與先儒異者近世儒臣未<lb/>
有主兩京教者有之自洪謨始抗顔師席論難經學得<lb/>
失獨與諸儒異者亦自洪謨始也成化初學士楊守陳<lb/>
所著三禮周易尚書詩孝經大學中庸論孟私抄凡數<lb/>
百卷雖經文亦多以己意更置次第之自謂正其錯簡<lb/>
定其章句擇諸家傳註而傅以私見雖大儒之說不茍<lb/>
從豈惟是也雖昔人所遵以為出於孔子刪述者亦不<lb/>
<pb n="KR2l0009_WYG_019-20b"/>
盡從矣葢又不特疑辯而已<lb/>
　　真草篆𨽻<lb/>
國初令能書之士專𨽻中書科授以中書舍人永樂二<lb/>
年始詔吏部簡士之能書者儲翰林給廪禄使進其能<lb/>
用諸内閣辦文書然一時翰林善書者有解縉之真行<lb/>
草胡廣之行草滕用亨之篆八分沈度王汝玉梁潛之<lb/>
真楊文定之行皆知名當世而三楊用事各舉所知以<lb/>
相角勝楊士竒薦長樂陳登以浮梁縣丞選入翰林時<lb/>
<pb n="KR2l0009_WYG_019-21a"/>
滕用亨工篆籀自視天下無愈己者且恃春秋髙輕後<lb/>
進徃徃折屈之稠人廣坐中登初至謹黙謙下用亨連<lb/>
三日折之文淵閣六卿大臣皆在旁眎不可耐登怡然<lb/>
從容就用亨語其戾許慎者十數事相辯難登道許氏<lb/>
說娓娓皆用亨素所忽者用亨乃始黙黙斂鋒鍔不復<lb/>
自矜大聲譽遂起時王尹實者篆書擅名海内至考據<lb/>
精博亦推讓登焉葢自永樂以後能書之士皆𨽻内閣<lb/>
制勑兩房而中書科視事者與所謂習字秀才之屬大<lb/>
<pb n="KR2l0009_WYG_019-21b"/>
率徒有其名爾正統中程南雲以篆𨽻顯官至太常卿<lb/>
自是兩房書辦中書舍人加部屬寺正等官有至二品<lb/>
者正徳末周惠疇拜尚書大見寵幸然實不能書也<lb/>
　<lb/>
　<lb/>
　<lb/>
　<lb/>
　翰林記卷十九<lb/>
</p>
<p>
</p>
  </div>
</body>
</text>
</TEI>
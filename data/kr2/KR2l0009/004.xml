<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>翰林記卷四</head>
    <p>
<pb n="KR2l0009_WYG_004-1a"/>
欽定四庫全書<lb/>
　翰林記卷四　　　　　　明　黄佐　撰<lb/>
　　文華堂肄業<lb/>
洪武六年開文華堂禁中以為儲材蓄徳之所鄉<lb/>
貢舉人至京師詔免㑹試擇年少俊異者俾肄業<lb/>
其中正月甲寅有司以河南第一人張唯等名上<lb/>
召見便殿親命題俾賦詩詩成稱旨唯及王輝李<lb/>
端張翀皆擢編修蕭韶為秘書監直長賜帶冠衣<lb/>
<pb n="KR2l0009_WYG_004-1b"/>
服又明日以山東第三人王璉等見召試如之璉<lb/>
及張鳯任敬馬亮陳敏皆擢編修賜予之受命入<lb/>
堂讀書詔詞林名臣分教之太子贊善大夫宋濓<lb/>
太子正字桂彦良等與焉上謂曰昔許魯齋諸生多<lb/>
為宰輔卿其勉之于是聴政之暇輙幸堂中取其文<lb/>
親評優劣命光禄寺日給酒饌毎食皇太子親王迭<lb/>
為之主唯等侍食左右冬夏賜衣時賜白金弓矢鞍<lb/>
馬寵錫甚厚濓輩雖司啟迪顧諸生皆上所親教不<lb/>
<pb n="KR2l0009_WYG_004-2a"/>
敢以師道自居一日侍燕間詢及肄業孰進益濓對曰<lb/>
無如張唯者因備述其雋才請録為弟子員上笑而許<lb/>
之盖同時進者凡十有七人又選成均之秀入武英堂<lb/>
俾練習政事方徴彭通宋善王惟吉等皆拜給事中禮<lb/>
遇雖不及唯等然侍從車駕應制備顧問未始異也其<lb/>
後多至執政有聲光云<lb/>
　　文淵閣進學<lb/>
永樂三年正月壬子先是太宗命學士兼右春坊大學<lb/>
<pb n="KR2l0009_WYG_004-2b"/>
士解縉等新進士中選材質美敏者俾就文淵閣進學<lb/>
至是縉等選修撰曾棨編修周述周孟簡庶吉士楊相<lb/>
王訓王直吾紳彭汝器劉子欽余學䕫童朴盧翰熊直<lb/>
王道羅汝敬沈升柴廣敬王英全鼎楊流洪順段民楊<lb/>
勉章敞李時勉倪維哲陳敬宗袁添禄二十八人入見<lb/>
上諭勉之曰人須立志志立則功就天下古今之人未<lb/>
有無志而能建功成事者汝等簡拔於千百人中為進<lb/>
士又簡拔於進士中至此固皆今之英俊然當立志逺<lb/>
<pb n="KR2l0009_WYG_004-3a"/>
大不可安於小成為學必造道徳之㣲必具體用之全<lb/>
為文必並驅班馬韓歐之間如此立心日進不已未有<lb/>
不成者古之文學之士豈皆天成亦積功所至也汝等<lb/>
勉之朕不任爾以事文淵閣古今載籍所萃爾各食禄<lb/>
日就閣中恣爾玩賞務實得於已庶國家將來皆得爾<lb/>
用不可自怠以孤朕期待之意時庶吉士周忱自陳年<lb/>
少願進學上喜曰有志之士也命增忱為二十九人遂<lb/>
命司禮監月給筆墨紙光禄寺給朝暮膳禮部月給膏<lb/>
<pb n="KR2l0009_WYG_004-3b"/>
燭鈔人三錠工部擇近第宅居之且命縉領其事數召<lb/>
至便殿問以經史諸子故實或至抵暮方退五日一休<lb/>
沐使内臣道之校尉備騶從人莫不歆其榮艶上時搜<lb/>
竒書僻事以驗所學棨等多對誦如流上甚喜之多所<lb/>
奬賚恒顧羣臣曰秀才輩性子直可親近縉嘗以鍾山<lb/>
蟠龍詩試諸人甚稱彭汝器所作一日上問捕蛇者說<lb/>
汝器即朗誦於前上竒其才王訓以大江遶金陵賦進<lb/>
上最稱之且程試課業大嚴賞罰之典而王英王直尤<lb/>
<pb n="KR2l0009_WYG_004-4a"/>
為儕輩所推讓云盖是時庶吉士𨽻本院者尚多如孫<lb/>
子良洽順李昌祺蕭省身江銕張宗璉田忠等無慮數<lb/>
十人皆不得與其與者皆被選者也後上嘗親征廵狩<lb/>
雖有庶吉士之選詔如甲申例車駕不及親莅焉宣廟<lb/>
末年銳志儲材合臨御以來三科進士數百人拔其尤<lb/>
者凡二十八人以應二十八宿時癸丑丙辰諸進士發<lb/>
各衙門觀政或既奉使出外矣詔追還選之皆入文淵<lb/>
閣進學其優禮給賜一循永樂甲申之制仍賜御製詩<lb/>
<pb n="KR2l0009_WYG_004-4b"/>
以示勸勵<lb/>
　　東閣進學<lb/>
景帝興自藩邸議者謂與太宗同故在御恒思復太宗<lb/>
之舊景泰二年詔選庶吉士并首甲柯潛等二十八人<lb/>
命進學於東閣賜居第給大官酒饌及膏燭紙費命内閣<lb/>
大臣典領之盖不别立師不出就外公署一如永樂初<lb/>
科故事然車駕未嘗親莅教也五年亦選庶吉士暨首<lb/>
甲孫賢等十八人遂遵正統時例矣<lb/>
<pb n="KR2l0009_WYG_004-5a"/>
　　公署教習<lb/>
庶吉士在外公署教習始自正統初年大明㑹典云凡<lb/>
庶吉士内閣奏請學士等官二員教習本院仍行户部<lb/>
給燈油錢兵部撥皂𨽻刑部給紙劄工部撥房屋順天<lb/>
府給筆墨光禄寺給酒飯内閣按月考試俟有成效送<lb/>
吏部銓注本院并除各衙門職事竊謂庶吉士教習寖<lb/>
與文華堂文淵閣時舊規不同其所撥給第虛應故事<lb/>
耳本院不以上請朝廷曷由知之自今宜依祖宗時入<lb/>
<pb n="KR2l0009_WYG_004-5b"/>
禁中侍燕屢承顧問上以儲才蓄徳而為教則下亦必<lb/>
涵養進脩而自朂不惟人才造就而君徳贊輔有攸賴<lb/>
焉若不得已就外教習領其事者宜奏請專使校讐中<lb/>
秘書日令有所撰述以為九重之獻暇則演習經筵講<lb/>
章日久與之討論古今商確經史同異得失且究竟名<lb/>
理歸諸身心以行誼相砥勵務得真儒以為國家之用<lb/>
若其學業高下宜黙識之其或求見邀名則斥而退之<lb/>
勿收匪人以招物議則非惟育材有成效抑亦奉祖宗<lb/>
<pb n="KR2l0009_WYG_004-6a"/>
之遺訓也茍舍大綱而先末藝以詩文記誦為學而道<lb/>
徳政學則忽棄焉授受之際既近於學究而乃設㑹簿<lb/>
稽勤惰惟嚴聲厲色以督責之亦淺乎哉其待士矣正<lb/>
統以來在公署讀書者大都從事詞章内閣所謂按月<lb/>
考試則詩文各一篇第其高下俱揭帖開列名氏發本<lb/>
院立案以為去留之地致使卑陋者多至奔競有志者<lb/>
甚或謝病而去不能去者多稱病不徃將近三年則紛<lb/>
然計議邀求解館最可笑也𢎞治癸丑學士李東陽程<lb/>
<pb n="KR2l0009_WYG_004-6b"/>
敏政教庶吉士至院閱㑹簿悉注病假而去乃賦一絶<lb/>
云回廊寂寂鎖齋居白日都消病歴餘竊食大官無寸<lb/>
補緑隂庭上看醫書其流弊一至於此又聞之前輩云<lb/>
天順甲申庶吉士次年相率入内閣求解館大學士李<lb/>
賢謂曰賢輩教養未久奈何遽欲入仕計禮抗聲對曰今<lb/>
日比永樂時何等教養且老先生從何處教養來賢稍<lb/>
責之即曰吾輩教習雖例該三年已燒却一年矣謂癸<lb/>
未春闈災故也賢怒甚明日請㫖各授職罰禮觀政刑<lb/>
<pb n="KR2l0009_WYG_004-7a"/>
部又數月拜南京刑部主事禮之言雖近不恭然不可<lb/>
謂無稽者觀此則教法不復祖宗之舊其能服英俊之<lb/>
心乎作人秉鈞者宜加之意<lb/>
　　庶寮召試<lb/>
聖祖時南昌縣學訓導朱善以學行聞本府以名上於<lb/>
朝陞教授洪武八年起取天下教職曾被薦擢者赴京<lb/>
師上廷試之擢善第一除修撰十六年十月東昌府學<lb/>
教授馮獻考最召試稱㫖除左贊善二十年十一月戊<lb/>
<pb n="KR2l0009_WYG_004-7b"/>
子以河南府學訓導葛鈞為侍講學士鈞學行著聞上<lb/>
召試之果不謬故有是命三十年六月召試行人司副<lb/>
陳性善行人陳成稱㫖皆擢檢討他如傅藻袁渙雎稼唐<lb/>
肅等擢應奉孫蕡等擢典籍皆起自州縣庶寮召試云<lb/>
壬午太祖聞桐城知縣胡儼有文學召試之稱㫖改除<lb/>
檢討仁宣以後無聞焉惟正統四年進士錢溥由楷書<lb/>
得為檢討自云召試非其實也<lb/>
　　文華殿考藝<lb/>
<pb n="KR2l0009_WYG_004-8a"/>
永樂中召試庶吉士文藝多在文華殿宣徳八年冬宣<lb/>
宗御文華殿召諸庶吉士詣文淵閣試以諸葛孔明可<lb/>
與興禮樂論親第其高下取十三人翰林以徐珵為首<lb/>
賜寳鏹百錠餘有差盖因永樂之舊也已而别選尹昌<lb/>
等六人蕭鎡等二人及齋宫所選者八人以足二十八<lb/>
人之數時多需次於家及在諸司觀政俱得召試云正<lb/>
統元年詔以前二十八人分等第官中外復宣徳故事<lb/>
於新科進士百人中選十四人補其處而考藝則大臣<lb/>
<pb n="KR2l0009_WYG_004-8b"/>
司之自是遂為例<lb/>
　　齋宫考藝<lb/>
宣徳五年三月詔取庶吉士三十人分𨽻近侍諸衙門<lb/>
如洪武乙丑之制次日引入齋宫御試與進士九十七<lb/>
人命題出取士何以得真材論止選八人入翰林薩琦<lb/>
為首次第皆上親裁在前列者賜白金五兩紵幣五十<lb/>
緡餘有差其𨽻六科為庶吉士者有廖莊之屬楊寧等<lb/>
令歸鄉讀書至八年復合前後科進士二十八人入翰<lb/>
<pb n="KR2l0009_WYG_004-9a"/>
林焉正統後庶吉士止𨽻翰林然考藝岀於當宁者自<lb/>
是罕矣<lb/>
　　幼童教習<lb/>
㑹典云凡各處舉到幼童奉㫖送本院讀書習字者月<lb/>
給米食内閣稽考課業俟有成效奏請擢用其願科舉<lb/>
出身者聽按竒童被薦入翰林讀中秘書者始自英宗<lb/>
朝兵部尚書程信之子敏政後以本院秀才中順天府<lb/>
郷試第二名成化丙戌進士及第第二人繼而雲南竒<lb/>
<pb n="KR2l0009_WYG_004-9b"/>
童楊一清亦以薦為本院秀才中成化辛卯順天府鄉<lb/>
試高等明年登進士第成化末崇仁洪鍾七歲善書有<lb/>
司以竒童薦憲宗召見嘉嘆命入翰林充秀才讀中秘<lb/>
書𢎞治己酉中順天府鄉試第六明年舉進士授中書<lb/>
舍人時年十八云<lb/>
　　選充秀才<lb/>
秀才之選始自太祖時然未始𨽻翰林也英宗時始選<lb/>
竒童及善書者充本院秀才天順時有姜立剛之屬<lb/>
<pb n="KR2l0009_WYG_004-10a"/>
　　俸糧<lb/>
凡本院官吏及帶俸官俸糧舊於禮部帶支後奏准本<lb/>
院自行收支學士正五品月支米十六石歲該一百九<lb/>
十二石侍讀學士侍講學士從五品月支米十四石歲<lb/>
該一百六十八石侍讀侍講正六品月支米十石歲該<lb/>
一百二十石修撰從六品月支米八石歲該九十六石<lb/>
編修正七品月支米七石五斗歲該九十石檢討從七<lb/>
品月支米七石歲該八十四石五經博士正八品月支<lb/>
<pb n="KR2l0009_WYG_004-10b"/>
米六石五斗歲該七十八石典籍從八品月支米六石<lb/>
歲該七十二石侍書正九品月支米五石五斗歲該六<lb/>
十六石待詔從九品月支米五石歲該六十石其内閣<lb/>
大臣隨所帶職銜支俸不在此例洪武中俱給全俸其<lb/>
後始有折色永樂十九年以行在衙門裁革令隨從在<lb/>
京官員一品至五品三分米七分鈔六品至九品四分<lb/>
米六分鈔而本院官有被特恩全支本色者二十年始<lb/>
定毎司給米一石於折鈔内扣除餘以椒米折鈔若南<lb/>
<pb n="KR2l0009_WYG_004-11a"/>
京翰林院官吏俸糧與本院同宣徳六年始有折絹之<lb/>
令七年始有贓罰庫物件折俸之令正統七年始定仍<lb/>
給本色之令天順元年始定照舊於南京本色之令七<lb/>
年始定折絹為四月五月之數成化四年令折色俸錢<lb/>
鈔兼支三分鈔四分錢錢二文准鈔一貫十六年折俸<lb/>
錢折支三梭布毎一疋折米二十石𢎞治十年始定三<lb/>
分四分本色俸自後毎石折銀七錢而凡在任患病三<lb/>
月者住俸公差無家小者明白開報囬日補支詹事府<lb/>
<pb n="KR2l0009_WYG_004-11b"/>
春坊司經局官吏俸糧景泰三年始令於本衙門收放<lb/>
詳見㑹典<lb/>
　　供需<lb/>
㑹典云凡内閣官光禄寺日逐給料物撥厨役製造酒<lb/>
飯司禮監撥匠作裝製書籍紙劄工部輪撥班匠供役<lb/>
本院官酒飯俱於光禄寺支給宣徳以前講讀史官歲<lb/>
撥班匠一名其後寢凡内閣合用筆墨及雌黄硃墨俱<lb/>
於司禮監闗給紙劄本監及刑部闗給木炭惜薪司及<lb/>
<pb n="KR2l0009_WYG_004-12a"/>
工部闗給南京翰林院合用匠役於南京工部撥給詹<lb/>
事府合用紙劄毎月於刑部闗給筆墨印色順天府買<lb/>
辦送用若食鹽毎日例支一觔乃祖設各衙門以來常<lb/>
例本院該吏於各官處先各領銀三錢送户部折鈔謂<lb/>
之扛擡費<lb/>
　　兼職支俸<lb/>
國朝設官有兼職者如本院學士承㫖兼吏部尚書之<lb/>
類其俸皆二職兼支洪熙初元楊士竒黄淮楊榮金幼<lb/>
<pb n="KR2l0009_WYG_004-12b"/>
孜皆以三孤或太子三少兼尚書及大學士三俸例皆<lb/>
兼支始士竒固辭尚書不拜上厲色曰黄淮楊榮金幼<lb/>
孜皆三職卿獨二職人將謂何卿勿辭因請辭俸上曰<lb/>
卿於朕勞勤二十年故賙以此禄何用辭士竒曰尚書<lb/>
月俸六十石可養壯士六十人臣受二俸已過分安敢<lb/>
復加時尚書蹇義在側言宜聽士竒辭學士俸士竒言<lb/>
辭禄當辭厚何用取虛名上曰朕成卿志及聽辭顧義<lb/>
謂曰亷貪之風士竒有焉於是黄淮亦辭戸部尚書俸<lb/>
<pb n="KR2l0009_WYG_004-13a"/>
其後内閣大學士帶銜三孤仍兼太子三師與尚書凡<lb/>
四俸兼支或止支二俸用士竒故事也其本院官與詹<lb/>
事府坊局互兼職者支俸或兼或否悉取自上裁<lb/>
　　分俸養親<lb/>
洪武四年詔許中外官員有父母者分俸於原籍供奉<lb/>
養仁宗即位詔復因之遂為令時大學士黄淮父性進<lb/>
封少保奏請分俸於鄉如例上從之宣徳初侍講學士<lb/>
王英奏乞分俸養母於家上亦從之自是多所祈允不<lb/>
<pb n="KR2l0009_WYG_004-13b"/>
能悉記<lb/>
　　辦事帶俸<lb/>
本院辦事帶俸官以書辦為職起自内閣三楊用事時<lb/>
於制詔制勅二房聽用多由秀才儒士譯字生舉任始<lb/>
授鴻臚寺序班稍遷至中書舍人陞授大理寺卿正寺<lb/>
副評事尚寳司卿少卿司丞太常寺卿少卿寺丞各部<lb/>
左右侍郎郎中員外主事等職至三品而止獨華亭沈<lb/>
度善書馳聲永樂時自典籍累遷學士景泰中中書舍<lb/>
<pb n="KR2l0009_WYG_004-14a"/>
人趙昻陞編修進通政司㕘議為特異其後亦有由官<lb/>
生及舉人進士入者𢎞治中林章官至三品遇恩加勲<lb/>
階至榮禄大夫前此未有也<lb/>
　　吏役<lb/>
本院司吏一名由在外州與縣司撥詹事府令史二名<lb/>
由在外府司吏撥左右春坊司吏各一名經局司吏一<lb/>
名其由撥俱與本院同辦事舊制以三年為限後遞減<lb/>
至二年若急辦撥與本院及詹事府坊局各官者不限<lb/>
<pb n="KR2l0009_WYG_004-14b"/>
在外府州縣司典或多至五六人以一年為限有互相<lb/>
借用者其在内閣則又益多矣庶吉士及本院辦事帶<lb/>
俸官毎員止撥一名<lb/>
　　皂𨽻<lb/>
皂𨽻之役出自兵部撥送宣徳間令隨從皂𨽻係不願<lb/>
應當者毎名月辦柴薪銀一兩說者謂出於大學士楊<lb/>
士竒所建議正統間定五品六品四名七品至九品二<lb/>
名内本院編修檢討中書舍人係近侍官各加一名本<lb/>
<pb n="KR2l0009_WYG_004-15a"/>
院譯字官一名其後奏准庶吉士欽與一名本院直堂<lb/>
十五名詹事府左春坊直堂各八名右春坊直堂五名<lb/>
司經局直堂六名詹事府主簿㕔直㕔一名制勅房看<lb/>
朝房皂𨽻四名若内閣大臣則隨所帶銜撥與非復本<lb/>
院例也成化初修撰羅倫獨不受皂𨽻柴薪銀嘗論咎<lb/>
楊東里之失或謂出自君命受之無害於義然或有署<lb/>
印互争直堂至成隙者有之其視倫賢不肖抑又逺矣<lb/>
　　輿馬<lb/>
<pb n="KR2l0009_WYG_004-15b"/>
本院官皆乘馬遷至三品例乘肩輿獨掌署南京院印<lb/>
者與三品同盖舊規也前輩質朴庶吉士多步行或有<lb/>
乘驢者若途次相遇洪武中學士遇公侯引馬却避四<lb/>
品引馬側立三品分道而行永樂以後本院雖六品以<lb/>
下官惟前輩在内閣官尊者引馬側立餘舉手而已成<lb/>
化中有史官遇尚書為所呵内閣聞而使人讓之謝過<lb/>
乃已盖本院職雖卑而倚任則重故與公卿抗禮而不<lb/>
避自太宗時始也雖然行脩名彰足為輿衛誰敢侮之<lb/>
<pb n="KR2l0009_WYG_004-16a"/>
若過自貶損怯媚權勢則不可爾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0009_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰林記卷四<lb/>
</p>
<p>
</p>
  </div>
</body>
</text>
</TEI>
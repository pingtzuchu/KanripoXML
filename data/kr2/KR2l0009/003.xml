<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>翰林記卷三</head>
    <p>
<pb n="KR2l0009_WYG_003-1a"/>
欽定四庫全書<lb/>
　翰林記卷三　　　　　　明　黄佐　撰<lb/>
　　薦舉<lb/>
聖祖之靖元亂也干戈未定即大召四方名儒隨<lb/>
所在館穀之使各以其所知薦戊戍十二月辟儒<lb/>
士范祖幹葉儀命為諮議己亥正月克婺州分置<lb/>
中書省召儒士許元胡翰十餘人皆㑹食省中日<lb/>
令二人進講經史敷陳治道及克處州又有薦青<lb/>
<pb n="KR2l0009_WYG_003-1b"/>
田劉基龍泉章溢麗水葉琛金華宋濓者即遣使<lb/>
以書幣徴之庚子三月至建康入見甚喜賜坐從<lb/>
容與論經史及咨以時事深見尊寵既而命有司<lb/>
即所居之西創禮賢館以處之始置儒䑓校理以官<lb/>
儒臣時朱文忠守金華復薦王禕王天錫至皆用之<lb/>
尋建尚賓館以待薦舉至者丙午年置博士㕔設博<lb/>
士一人典籖十餘人以備顧問博士則許瑗許存仁<lb/>
典籖則劉秩鮑穎吳毅劉辰黄晳徐穎之屬侍從文<lb/>
<pb n="KR2l0009_WYG_003-2a"/>
學職寔權輿於此及置翰林院則擢諸儒之最有文行<lb/>
者任焉洪武六年復大徴天下儒士浙江㕘政徐本首<lb/>
以桂彦良薦待詔闕下奏對稱㫖擢太子正字未幾浙<lb/>
江布政使安然等以懷逺縣教諭王景等薦既至命日<lb/>
直翰林隨班見賜燕西序七年學士宋濓侍上登武樓<lb/>
賜坐問及宿學之士濓以㑹稽郭傳對上索其文覽之<lb/>
稱善即日召見謹身殿稱㫖擢應奉翰林文字十年上<lb/>
聞金華儒士呉沉名侍臣復薦之十月召見稱㫖以為<lb/>
<pb n="KR2l0009_WYG_003-2b"/>
待制十三年五月典籍戴安薦儒士楊良卿王成季劉<lb/>
仲海鄒魯狂編修呉沉薦儒士呉慎明教授童冀典籍<lb/>
呉伯宗薦儒士宋季子皆降勅召之十五年復徴耆儒<lb/>
隠逸侍臣張寧以宛平儒士董倫薦召至以為太子贊<lb/>
善大夫賜冠帶是年置諫院官十月以耆儒劉靖為諫<lb/>
院左司諫兼左春坊左庶子闗賢為右司諫兼右春坊<lb/>
右庶子趙肅為諫院左正言兼左春坊左諭徳何顯周<lb/>
為右正言兼右春坊右諭徳十七年七月下詔徴賢耆<lb/>
<pb n="KR2l0009_WYG_003-3a"/>
儒汪仲魯至自婺源司禮司引見上舉西伯戡黎篇命<lb/>
之講釋稱㫖授左春坊左司直郎又數日劉三吾至自<lb/>
茶陵入見上喜其莊重宏博甚禮重之即拜左春坊左<lb/>
贊善未幾擢本院學士十八年三月開進士科始定進<lb/>
士入翰林之制自此薦舉者乃不輕授云永樂初本院<lb/>
員少上命侍臣更薦引之於是首薦擢審理副楊士竒<lb/>
為編修繼擢儒士曽日章為侍讀助教鄒緝為侍讀改<lb/>
給事中金㓜孜王洪桐城縣知縣胡儼為檢討應天訓<lb/>
<pb n="KR2l0009_WYG_003-3b"/>
導王汝玉蕪湖訓導張伯頴為五經博士皆異數也自<lb/>
後惟於進士及庶吉士内擢用宣徳七年大學士楊士<lb/>
竒薦交阯南靈州知州黎恬文學操行可任近侍遂拜<lb/>
右春坊右諭徳恬既至不副輿論江西人在翰林者或<lb/>
咻之乃求歸其鄉自是薦舉進者益罕矣天順二年忠<lb/>
國公石亨大學士李賢交薦撫州處士呉與弼召以為<lb/>
左春坊左諭徳固辭不拜成化十八年廣東布政使彭<lb/>
韶廵撫兩廣都御史朱英交薦新㑹舉人陳獻章既至<lb/>
<pb n="KR2l0009_WYG_003-4a"/>
吏部欲試之以疾辭自陳患病乞歸侍養詔授檢討待<lb/>
親終病愈仍來供職獻章即與弼門人也後累被薦皆<lb/>
被詔不行二人者皆以理學鳴於時隠居求志天下髙<lb/>
之竊謂科目未足以盡天下之賢才矧巖居川觀抱道<lb/>
不售與就試有司而屢黜者豈無其人乎薦舉之典誠<lb/>
不可廢也<lb/>
　　進士銓注<lb/>
洪武初年本院官皆由薦舉進四年辛亥雖設進士科<lb/>
<pb n="KR2l0009_WYG_003-4b"/>
未有入翰林者十八年三月丙子以第一甲賜進士及<lb/>
第丁顯練安黄子澄為脩撰第二甲賜進士出身馬京<lb/>
齊麟等為編修呉文等為檢討皆出簡用不由選法命<lb/>
下吏部惟銓注而已後遂為例二十一年策進士以第<lb/>
一人任亨泰為脩撰第二人唐震第三人盧原質為編<lb/>
修著為令至今因之二十四年則許觀張顯宗呉言信<lb/>
二十七年則張信景清戴徳彛三十年則陳䢿尹昌隆<lb/>
劉諤是年六月覆試則韓克忠王恕焦勝革除庚辰科<lb/>
<pb n="KR2l0009_WYG_003-5a"/>
遵洪武乙丑之例第一甲胡廣王艮李貫皆修撰第二<lb/>
甲呉溥楊子榮楊溥劉現皆編修永樂二年進士第一<lb/>
人曽棨擢修撰第二人周述第三人周孟簡仍皆編修<lb/>
則復遵戊辰之令也四年林環陳全劉素九年蕭時中<lb/>
苖衷黄晹十年馬鐸林誌王鈺十三年陳循李貞陳景<lb/>
著十六年李騏劉江鄧珍十九年曽鶴齡劉矩裴綸二<lb/>
十二年邢寛梁禋孫曰恭宣徳二年馬愉杜寧謝璉五<lb/>
年林震龔錡林文八年曹鼐趙恢鍾復正統元年周旋<lb/>
<pb n="KR2l0009_WYG_003-5b"/>
陳文劉定之四年施槃楊鼐倪謙七年劉儼吕原黄諫<lb/>
十年商輅周洪謨劉俊十三年彭時陳鑑岳正景泰二<lb/>
年柯潛劉昇王㒜五年孫賢徐溥徐轄天順元年黎淳<lb/>
徐瓊陳秉中四年王一䕫李永通鄭環八年彭教呉釴<lb/>
羅璟成化二年羅倫程敏政陸簡五年張昇丁溥董越<lb/>
八年呉寛劉震李仁傑十一年謝遷劉戩王鏊十四年<lb/>
曽彦楊守阯曽追十七年王華黄珣張天瑞二十年李<lb/>
旻白鉞王敕二十三年費宏劉春凃瑞𢎞治三年錢福<lb/>
<pb n="KR2l0009_WYG_003-6a"/>
劉存業靳貴六年毛澄徐穆羅欽順九年朱希周王瓚<lb/>
陳瀾十二年倫文叙豐熙劉龍十五年康海孫清李廷<lb/>
相十八年顧鼎臣董玘謝丕正徳三年吕柟景暘戴大<lb/>
賔時大學士焦芳用事第二甲第一人焦黄中芳子也<lb/>
有中㫖以黄中及第三甲胡纘宗俱為檢討及黄中之<lb/>
敗也纘宗亦坐貶六年楊慎余本鄒守益九年唐臯黄<lb/>
初蔡昻十二年舒芬倫以訓崔桐十六年楊惟聰陸釴<lb/>
費懋中盖自永樂以來進士得銓注者惟第一甲而二<lb/>
<pb n="KR2l0009_WYG_003-6b"/>
甲三甲必改庶吉士乃得銓注云<lb/>
　　庶吉士銓法<lb/>
庶吉士之選始自洪武十八年乙丑上以諸進士未更<lb/>
事欲優待之俾觀政於諸司俟諳練然後任之其在本<lb/>
院承敕監等近侍衙門者采書經庶常吉士之義俱改<lb/>
稱為庶吉士其在六部及諸司者則仍稱進士云是科<lb/>
本院庶吉士則陳淇等吏科則楊靖等戸科則郭資等<lb/>
禮科則徐旭等然其詳則不可考矣二十一年可考者<lb/>
<pb n="KR2l0009_WYG_003-7a"/>
惟解縉黄金華為中書吉士永樂二年因之本院庶吉<lb/>
士取數十人擇二十五人暨首甲三人俾進學内閣周<lb/>
忱自陳願與其列遂增忱二十九人命學士解縉領其<lb/>
事上親教之五年丁亥首擢王英王直為編修十年壬<lb/>
辰又擢羅汝敬余鼎彭汝器為編修余學䕫為檢討楊<lb/>
相劉欽章敞陳敬宗沈升李時勉段民倪維啓吾紳楊<lb/>
勉等俱刑部主事盖上意欲作養積久因其成材次第<lb/>
擢用然急於進者或觖望焉故相等皆除刑部四年丙<lb/>
<pb n="KR2l0009_WYG_003-7b"/>
戌庶吉士陳孟潔曽春齡輩卒於京師或以教習已近<lb/>
十年為言上怒於是張叔頴等皆除府通判九年辛卯<lb/>
二甲庶吉士錢習禮陳璲黄壽生陳用劉永清等教習<lb/>
未久皆擢檢討十年壬辰庶吉士方復等擢除莫考十<lb/>
三年乙未庶吉士王翺擢大理寺左寺正宋琰鄭雍言<lb/>
髙榖張益俱中書舍人黄仲芳等授知縣惟曹義授編<lb/>
修許彬劉麟應連智授檢討十六年戊戌庶吉士周叙<lb/>
董璘習嘉言楊珙尹鳳岐陳詢俱授編修餘皆授諸司<lb/>
<pb n="KR2l0009_WYG_003-8a"/>
官有差十九年辛丑二十二年甲辰不可考宣徳中合<lb/>
三科進士選入翰林為庶吉士者二十八人蕭鎡薩琦<lb/>
賴世隆呉節江淵徐珪林補授編修王玉王振姜洪李<lb/>
紹何瑄授檢討董鏞等授知縣是年猶有選入六科近<lb/>
侍諸衙門者正統元年丙辰庶吉士王鑑等十四人除<lb/>
擢莫考自是以後始定庶吉士止入翰林然四年七年<lb/>
十年進士皆不選至十三年戊辰始純選北方及蜀産<lb/>
者二甲萬安劉吉劉珝李泰授編修三甲邢讓李本授<lb/>
<pb n="KR2l0009_WYG_003-8b"/>
檢討尹旻等授給事中監察御史王恕授大理寺評事<lb/>
景泰二年二甲呉滙周輿戚瀾劉宣楊守陳王獻童縁<lb/>
授編修三甲張業江朝宗授檢討劉清等授給事中五<lb/>
年二甲丘濬彭華牛綸扈直授編修耿裕等授給事中<lb/>
三甲陳政等授御史天順四年二甲張元禎汪諧劉健<lb/>
授編修三甲周經鄭紀張頤授檢討八年二甲李東陽<lb/>
倪岳焦芳陳音謝鐸授編修三甲傅瀚張泰呉希賢授<lb/>
檢討成化二年三甲林瀚章懋李傑黄仲昭宋應奎商<lb/>
<pb n="KR2l0009_WYG_003-9a"/>
良臣授編修三甲莊㫤授檢討四年二甲費誾尹龍喬<lb/>
維翰王臣授編修十四年二甲梁儲張澯楊傑敖山劉<lb/>
中于材徐鵬鄧焲江瀾馬廷用授編修三甲劉機張芮<lb/>
楊廷和楊時暢武衛授檢討庶吉士之留官在翰林者<lb/>
至是盛矣二十三年二甲程楷蔣冕黄穆傅珪華巒呉<lb/>
儼羅玘蘇葵授編修三甲李遜學石珤毛紀授檢討𢎞<lb/>
治六年二甲顧清沈燾呉一鵬汪俊周玉黄瀾授編修<lb/>
三甲薛格授檢討九年二甲濮韶陳霽葉徳賈詠授編<lb/>
<pb n="KR2l0009_WYG_003-9b"/>
修三甲汪偉王九思劉瑞授檢討十五年二甲魯鐸温<lb/>
仁和李時滕霄畢濟川何瑭授編修三甲周禎盛端明<lb/>
授檢討十八年二甲崔銑嚴嵩湛若水陸深翟鑾徐縉<lb/>
授編修三甲段炅穆孔暉孫紹先易舒誥張邦竒授檢<lb/>
討正徳三年二甲第四人劉仁宇之子也逆瑾傳中㫖<lb/>
併其上二名邵鋭黄芳及第三甲李志學韓守愚凡五<lb/>
人為庶吉士數月即拜銳芳仁為編修瑾敗仁黜銳芳<lb/>
皆坐累左遷云六年二甲許成名劉棟張璧應良尹襄<lb/>
<pb n="KR2l0009_WYG_003-10a"/>
劉朴費宷張潮王思孫承恩劉泉林文俊孫紹祖授編<lb/>
修三甲金臯呉惠郭維藩王元正陳寰張衍慶邊寭授<lb/>
檢討十二年二甲汪佃余承勛黄易江暉劉世盛葉桂<lb/>
章葉式馬汝驥王三錫陳沂鄺灝授編修三甲張星蕭<lb/>
與成林時季方湯惟學授檢討二科庶吉士留用之多<lb/>
前此所未有也十六年二甲廖道南江汝璧童承叙黄<lb/>
佐王相王同祖王用賔授編修盖自宣徳以前兼授部<lb/>
屬中書等官正統間始有授科道者成化後不授中書<lb/>
<pb n="KR2l0009_WYG_003-10b"/>
正徳辛未丁丑止授科道而無部屬辛巳乃復兼授焉<lb/>
祖宗時最重是選雖二甲第一人及禮部第一人或選<lb/>
而不預或預而不留其嚴如此丘濬嘗謂毎科不必多<lb/>
選所選不過二十人毎選不必多留所留不過三五輩<lb/>
其言誠是也然必有通融之術而後可以免遺材之嘆<lb/>
文皇帝之久於教習也盖欲盡使之積學以待問蓄徳<lb/>
以充位而後己未嘗遽出之前輩謂翰林官惟首甲即<lb/>
除授選為庶吉士者逺則八九年近則四五年而後除<lb/>
<pb n="KR2l0009_WYG_003-11a"/>
授有不堪者乃改授他職世以職清務閒稱翰林為玉<lb/>
堂仙好事者因稱一甲三人為天上生仙餘為半路脩<lb/>
行亦切喻也觀此可見今公署教習不過三年即評品<lb/>
而去留之使有晩成者出乎其間曷由進哉竊謂當體<lb/>
文皇帝之意該授科道部屬等官有志進學者許自陳<lb/>
願就近侍他職如高榖輩授中書舍人之例榖後以學<lb/>
行獨優陞司直郎遂入翰林為侍講宜著為令庶使華<lb/>
國之儒不至有遺而祖宗之制因可復也<lb/>
<pb n="KR2l0009_WYG_003-11b"/>
　　纂脩擢用<lb/>
洪武六年十二月以儒士朱右趙壎朱濓孫作為編修<lb/>
以纂日厯故也作辭不拜明年五月日厯始成云纂修<lb/>
擢用盖自此始洪武末年充修史官者有教諭等官王<lb/>
景高讓具勤趙友士端孝思張秉彛唐畊葉惠仲胡仲<lb/>
昭等景即拜侍讀餘各除主事及王府官永樂初修高<lb/>
廟實録成以太常寺博士錢仲益知縣楊覯梁潛王褒<lb/>
為修撰國子助教王達給事中朱紘為編修行人蔣驥<lb/>
<pb n="KR2l0009_WYG_003-12a"/>
為檢討國子博士金玉鉉為五經博士晉府伴讀蘇伯<lb/>
厚為侍書教諭解榮劉宗平為待詔謄録生員金寔為<lb/>
典籍亦有京職擢為外任及止改本職者皆上所裁故<lb/>
也迨重脩高廟實録及脩四書五經性理大全永樂大<lb/>
典等書成主事李時勉陳敬宗等擢侍講等官有差其<lb/>
後纂修擢用者主事劉球陳叔剛改侍講御史邵宏譽<lb/>
改編修然或不擢入翰林者亦多自是纂修專用本院<lb/>
官此例遂廢<lb/>
<pb n="KR2l0009_WYG_003-12b"/>
　　擢用孝徳<lb/>
洪武二十六年八月上聞浦江鄭氏累世同居家範惟<lb/>
篤倫理里人王氏效之思選用之以風勵天下乃徴二<lb/>
家子弟年三十以上者詣闕既至令自推舉乃以鄭濟<lb/>
為左春坊左庶子王懃為右春坊右庶子徐州民權謹<lb/>
十歳喪父哀毁幾絶洪武中以薦知樂安縣進光禄寺<lb/>
署丞迎母就養母疾籲天求以身代母年九十卒負土<lb/>
成墳廬墓三年哭泣不輟事聞召拜文華殿大學士洪<lb/>
<pb n="KR2l0009_WYG_003-13a"/>
熙元年三月也謹固辭不稱朝廷不允欲以風勵天下<lb/>
之為人子者㝷改通政司右㕘議致仕仍旌其門曰孝<lb/>
行云詩有之曰有馮有翼有孝有徳以引以翼祖宗之<lb/>
用賢盖本乎此後之官近侍者動以文墨自矜炫或罔脩<lb/>
於家庭獨何心哉<lb/>
　　擢用直諫<lb/>
洪武十五年二月以福建儒士沈士榮為待詔士榮抗<lb/>
疏言天下事謂當修徳省刑且請給筆札條列事宜或<lb/>
<pb n="KR2l0009_WYG_003-13b"/>
入侍左右劇論庶事上以其鯁直賜手詔褒諭之故有<lb/>
是命十六年十月秀才周煥奎高孟文入見召對時事<lb/>
剴切上大喜皆擢為檢討二十六年十一月天下學職<lb/>
入覲者咸命侍朝或試文辭詢問經史及民間政事得<lb/>
失在列者多應對不稱㫖獨秦州訓導門克新敷奏亮<lb/>
直擢左贊善紹興府學教授王俊華以善文辭擢右贊<lb/>
善召二人謂之曰吾所以左克新而右俊華者重直言<lb/>
故也皆悚然悦服他日侍臣李思廸馬懿顧問黙黙則<lb/>
<pb n="KR2l0009_WYG_003-14a"/>
黜之嗟乎聖祖之詒謀逺矣<lb/>
　　擢用耆俊<lb/>
太祖嘗曰古之老者雖不任以政至於詢咨謀謨則老<lb/>
者閱歴多而聞見廣達於人情有可資者故洪武中多<lb/>
擢老成之士官以本院及為東駕輔導時耆儒劉靖闗<lb/>
賢為庶子趙肅何顯為諭徳世擬諸四皓學士劉三吾<lb/>
文淵閣大學士朱善左司直郎汪仲魯皆年踰六十時<lb/>
承顧問翊贊東宫趨朝則同班賜坐則聯席衣冠儼雅<lb/>
<pb n="KR2l0009_WYG_003-14b"/>
修㓗人望而敬之時稱翰林三老洪武十九年七月詔<lb/>
舉經明行脩練達時務之士年七十以下者郡縣禮送<lb/>
京師上曰比來有司不體朕意士有耆年便置不問豈<lb/>
知老成古人所重文王用吕尚而興穆公不聽蹇叔而<lb/>
敗伏生雖老猶足傳經豈可槩以耄而棄之也若年六<lb/>
十以上七十以下者當置翰林以備顧問太祖之詒燕<lb/>
如此故百餘年來任用老成臻於至治有非前代可及<lb/>
者<lb/>
<pb n="KR2l0009_WYG_003-15a"/>
　　徴聘隠逸<lb/>
處士呉與弼之見薦也天順元年十月上遣行人曹隆<lb/>
賫詔起之勅有曰渴望來儀以資啓沃二年五月壬寅<lb/>
至京師上詔大學士李賢問曰與弼授以諭徳何如對<lb/>
曰可然諭徳有左右上曰與之左遂授左春坊左諭徳<lb/>
與弼上疏固辭上召入文華殿從容顧問㝷遣使賜紗<lb/>
羅羊酒柴米有㫖朝廷久聞高誼特用徴聘今惠然逺<lb/>
來朕甚嘉悦然幣以將誠官以命徳禮非過也不允所<lb/>
<pb n="KR2l0009_WYG_003-15b"/>
辭或勸就職與弼曰淺陋之學衰病之軀豈堪任使敢<lb/>
竊禄哉再疏辭有㫖固知本心不干禄仕亦不煩以冗<lb/>
務特處以宫僚之職不必再辭戊申大學士李賢請㫖<lb/>
召入内閣講中庸己酉二疏辭且請閱中秘書有㫖固<lb/>
辭雖得難進之義揆之中道無乃過乎欲觀秘書可勉<lb/>
就職丙辰令其子<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>赴吏部告疾七月庚寅四疏終辭<lb/>
奉㫖既年老有病不能供職准辭丙申進封事十策一<lb/>
曰崇聖志二曰廣聖學三曰隆聖徳四曰子庶民五曰<lb/>
<pb n="KR2l0009_WYG_003-16a"/>
謹教令六曰敦教化七曰清百僚八曰齊庶政九曰廣<lb/>
言路十曰君相一徳同心己未召入文華殿上眷注無<lb/>
已丁寧纂修書籍賚以銀幣給以月廪復遣行人王惟<lb/>
善送歸仍賜詔褒嘉示以拳拳至意與弼既辭上令中<lb/>
官傳㫖勅惟善曰天氣近寒呉與弼年老一路好生看<lb/>
顧莫教他費力聖主褒賢之盛節大臣推賢之盛舉於<lb/>
是乎至矣<lb/>
　　録用聖賢後裔<lb/>
<pb n="KR2l0009_WYG_003-16b"/>
洪武六年四月孔子五十五世孫孔克表以學行舉入<lb/>
見上與語經史皆稱㫖拜修撰兼國史編修官永樂以<lb/>
後累舉象賢世禄之典顔子孟子周子程子朱子後裔<lb/>
擇宗子以聞皆授世襲五經博士惟居鄉給俸以奉祭<lb/>
祀而已景泰時誠意伯劉基後裔亦援此例得世襲五<lb/>
經博士𢎞治中孔子嫡派在浙江衢州者有司以宗子<lb/>
孔彦繩奏聞詔授世襲五經博士㝷改劉基之後為指<lb/>
揮於是崇道酬勲之意始昭然矣<lb/>
<pb n="KR2l0009_WYG_003-17a"/>
　　任子<lb/>
洪武九年六月上謂學士承㫖宋濓曰朕以布衣為天<lb/>
子卿亦起草萊列侍從為開國文臣之首俾世世與國<lb/>
同休戚不亦美乎趣令取子孫官之屢辭謝不敢有詔<lb/>
不允遂徴冡子瓚之子慎為殿廷儀禮司序班未幾復<lb/>
召仲子璲除中書舍人上時政暇輒命題試璲與慎而<lb/>
戒勅之上笑與濓曰朕為卿教子孫濓或奏事久稱倦<lb/>
上命璲慎共扶下殿父子祖孫三世皆官内庭當世以<lb/>
<pb n="KR2l0009_WYG_003-17b"/>
為異事後復録濓之孫懌為本院侍書云永樂中學士<lb/>
胡廣卒詔以其子穜為檢討累選至修撰洪熙時尚書<lb/>
兼詹事金忠之子達擢檢討以乏文學賜歸依親讀書<lb/>
正統末改給事中尚書王直之子䆅亦蔭檢討大學士<lb/>
楊士竒楊榮則皆蔭尚寳丞及中書舍人自是遂為定<lb/>
制無任翰林者孝宗眷注大學士丘濬輩官其後多至<lb/>
三四人皆出聖意然或有援以陳乞者矣獨宣徳中大<lb/>
學士金幼孜疾革士竒榮問之惟言受國家恩重上無<lb/>
<pb n="KR2l0009_WYG_003-18a"/>
益朝廷下無益生民復何言傍或啓之請身後之澤者<lb/>
則正色曰為子弟求禄君子所恥此其最可稱者也<lb/>
　　改擢<lb/>
本院官祖宗時不輕改擢學士官雖五品序秩於尚書<lb/>
之上洪武三年七月丙申以太常寺卿魏觀為侍讀學<lb/>
士六年四月丙辰以兵部尚書樂韶鳳為侍講學士吏<lb/>
部尚書詹同為學士承㫖仍兼吏部尚書八年三月以<lb/>
廣西按察司僉事答禄與權為修撰十三年五月癸丑<lb/>
<pb n="KR2l0009_WYG_003-18b"/>
以山西右布政趙新為修撰十五年十一月戊午以禮<lb/>
部尚書邵質為華盖殿大學士十六年十月以僉都御<lb/>
史茹太素為檢討瓊州府知府趙瑁為諭徳三十四年<lb/>
九月以左僉都御史凌漢為左贊善盖本院自革承㫖<lb/>
之後為五品衙門在外庶寮以學行著聞而超擢者品<lb/>
秩大都由尊改卑盖崇儒右文之體當如是也永樂初<lb/>
進太祖實録列纂修官職名猶先學士王景而後及禮<lb/>
部尚書李至剛其尊重可知曾棨以狀元及第事太宗<lb/>
<pb n="KR2l0009_WYG_003-19a"/>
將二十年始得侍講學士上顧左右謂曰曾棨與學士<lb/>
矣意猶謂其得之早也然則庶寮之改擢詎可輕哉是<lb/>
時燕邸左長史金忠不得厠名翰林惟拜工部右侍郎<lb/>
宣宗雖擢陳山張瑛入翰林以嘗為詹事府舊寮之故<lb/>
也未久即斥去景帝興自郕邸其左長史儀銘亦官止<lb/>
禮部左侍郎未有遽擢為學士者其後一日拜六學士<lb/>
時人以為名器之濫兵部尚書陳汝言謂人曰昔十八<lb/>
學士登瀛州今六學士同登何謂多邪此景帝之治所<lb/>
<pb n="KR2l0009_WYG_003-19b"/>
以不終也竊謂慎重名器當自本院始葉盛所著水東<lb/>
日記盖備紀之<lb/>
　　兼職<lb/>
本院官始惟與詹事府左右春坊司經局互兼職事洪<lb/>
武中未設編修時多以修撰兼國史編修官其後以修<lb/>
撰任亨泰為詹事府少詹事兼修撰則東宫官兼本院<lb/>
官之始也文華殿大學士全思誠兼左春坊左中允則<lb/>
學士兼宫寮之始也凡宫寮必竢儲位既正而後設然<lb/>
<pb n="KR2l0009_WYG_003-20a"/>
必互兼無有專任者仁宗御東駕始以尚書蹇義金忠<lb/>
兼詹事府詹事尚書李至剛兼左春坊大學士學士解<lb/>
縉兼右春坊大學士以至侍讀楊士竒等兼中允皆本<lb/>
太祖設官之意也洪熙以後始有三孤及太子三師三<lb/>
少六部尚書侍郎通政司太常寺卿少卿尚寳司卿兼<lb/>
本院官者正統以後始有都御史大理寺卿通政司㕘<lb/>
議兼本院與殿閣官者若詹事府詹事或不設而以尚<lb/>
書兼學士掌之左右論徳及司經洗馬或兼講讀或兼<lb/>
<pb n="KR2l0009_WYG_003-20b"/>
修撰編修或兼校書等官惟上所命而已成化以後内<lb/>
閣止用吏戸禮三部兼職若左諭徳則兼侍讀右諭徳<lb/>
則兼侍講之類一定而不易則自𢎞治時始正徳中詹<lb/>
事府左右春坊司經局等官通無一員百餘年來所未<lb/>
有也坊局諸印皆寄之本院本院學士又缺有一人帶<lb/>
管二印者盖逆瑾與奸芳主之大學士李東陽嘗曰旁<lb/>
觀坐視不能救正咎有所歸正指此也然則東駕宫寮<lb/>
固不可缺然必用本院官兼之而後不失祖宗之制<lb/>
<pb n="KR2l0009_WYG_003-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0009_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰林記卷三<lb/>
</p>
<p>
</p>
  </div>
</body>
</text>
</TEI>
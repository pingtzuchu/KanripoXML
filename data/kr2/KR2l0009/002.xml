<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>翰林記卷二</head>
    <p>
<pb n="KR2l0009_WYG_002-1a"/>
欽定四庫全書<lb/>
　翰林記卷二　　　　　　明　黄佐　撰<lb/>
　　殿閣大學士<lb/>
洪武十五年十二月戊午倣宋制置殿閣學士以禮<lb/>
部尚書邵質為華蓋殿大學士翰林院學士宋訥為<lb/>
文淵閣大學士檢討吳伯宗為武英殿大學士典籍<lb/>
吳沈為東閣大學士文華殿亦設大學士是月辛酉<lb/>
以命耆儒鮑恂余詮張長年皆辭不拜遂以全思誠<lb/>
<pb n="KR2l0009_WYG_002-1b"/>
為之永樂二十二年九月丁酉仁宗昭皇帝増設謹<lb/>
身殿大學士命太子少傅楊榮兼之其序次華葢殿<lb/>
謹身殿文華殿武英殿文淵閣東閣凡六大學士至<lb/>
今因之而文華殿則不常設<lb/>
　　内閣親擢<lb/>
洪武之末翰林不及十數人壬午六月太宗即位首詔<lb/>
吏部及本院舉文學行誼才識之士授職始聞待詔解<lb/>
縉名稍親近之召對喜其豪傑敢言益見信用七月侍<lb/>
<pb n="KR2l0009_WYG_002-2a"/>
書黄淮改中書舍人入見上與語大奇之凡侍朝特命<lb/>
與縉立於御榻之左以備顧問上以萬幾叢脞日御奉<lb/>
天門左室毎夕召語至夜分上或就寝賜坐榻前論議<lb/>
幾密同列不得與聞是時呉府審理副楊士奇在翰林<lb/>
充修史官亦有譽望親擢為編修已而改給事中金㓜<lb/>
孜桐城縣知縣胡儼為檢討㝷陞縉為侍讀修撰胡靖<lb/>
為侍講編修楊子榮為修撰而改子榮名榮繼又陞淮<lb/>
為編修九月遂開内閣於東角門内召七人者諭以委<lb/>
<pb n="KR2l0009_WYG_002-2b"/>
任腹心之意俾入處其中專典密務雖學士王景輩不<lb/>
得與焉明日賜織金羅衣各一襲時幾務孔殷毎旦奏<lb/>
事退内閣之臣造扆前進呈文字商幾務承顧問率漏<lb/>
下十數刻始退十一月陞縉為侍讀學士靖淮儼皆侍<lb/>
讀榮士奇㓜孜皆侍講㝷復改靖名廣永樂元年九月<lb/>
上御右順門召縉等諭之曰朕即位以來爾七人者朝<lb/>
夕相與共事鮮離左右朕嘉爾等恭慎不懈皆賜五品<lb/>
公服二年正月七人皆賜二品織金衣且勞之曰天下<lb/>
<pb n="KR2l0009_WYG_002-3a"/>
事咸朕與若等同計非若六卿之分理也三月册立皇<lb/>
太子進縉為學士兼左春坊大學士奉議大夫淮為左<lb/>
春坊左庶子廣為右春坊右庶子皆奉議大夫仍兼侍<lb/>
讀儼為左春坊左諭徳仍兼侍讀榮為右春坊右諭徳<lb/>
仍兼侍講士奇以本官兼左春坊左中允㓜孜以本官<lb/>
兼右春坊右中允各賜袍笏九月儼出為國子祭酒四<lb/>
年縉坐亊去廣遂進學士兼左春坊大學士奉政大夫<lb/>
五年二月淮進右春坊大學士仍兼侍讀㝷進學士仍<lb/>
<pb n="KR2l0009_WYG_002-3b"/>
兼右春坊大學士士奇進左春坊左諭徳㓜孜進右春<lb/>
坊右諭徳俱奉訓大夫仍兼侍講十二年淮坐事去十<lb/>
四年四月廣進文淵閣大學士榮㓜孜進學士三人仍<lb/>
兼春坊原職十五年二月士奇進學士仍兼春坊原職<lb/>
十六年五月廣卒十八年閏正月命榮㓜孜並為文淵<lb/>
閣大學士兼學士十九年正月改士奇為左春坊大學<lb/>
士終永樂之世内閣之臣不過五品而華盖等殿大學<lb/>
士亦不復設盖雖不崇以穹秩然皆出於親擢寄以天<lb/>
<pb n="KR2l0009_WYG_002-4a"/>
下大政而且諫行言聽得以奏其啓沃之功此所以為<lb/>
儒者之至榮也英宗復辟思復永樂之舊時脩撰岳正<lb/>
毎開口論大事以世務自許上亷知其名吏部尚書王<lb/>
翺亦薦之天順元年六月召見文華殿上遙見遽曰好<lb/>
旣陞陛登殿連曰好好問年若干對曰四十上曰正好<lb/>
問何處人對曰漷縣上曰又是此北方人問治何經曰<lb/>
尚書上曰是書經尤善問何科進士對曰正統十三年<lb/>
上益喜曰又是我所取者乃顧謂曰今用汝内閣叅預<lb/>
<pb n="KR2l0009_WYG_002-4b"/>
機務凡事為朕主張許彬老矣不足恃也正頓首辭至<lb/>
再乃出赴閣九月上御文華殿召太常少卿兼侍讀彭<lb/>
時入見令近榻前問曰汝是正統十三年狀元耶對曰<lb/>
不才誤䝉聖恩㧞擢至今感戴不忘因叩頭三又曰第<lb/>
二名是陳鑑第三名岳正時對曰是又問今年幾何對<lb/>
曰臣犬馬之齒四十二上笑曰正好用出外吃酒飯去<lb/>
時叩頭而已命下着文淵閣辦事盖前此未嘗無親擢<lb/>
者而其事弗傳觀此則列聖禮重儒臣之意赫赫猶目<lb/>
<pb n="KR2l0009_WYG_002-5a"/>
前也咨詢必及其年者豈不以老成謀國必有壯猷新<lb/>
進少年或至敗事與用人慎始如此真可為後世之法<lb/>
　　内閣視事坐次<lb/>
殿閣大學士雖設自洪武中然同在内閣視事則自永<lb/>
樂初年始其坐次不敢正席者以車駕所嘗臨故也天<lb/>
順中大學士李賢疑與外衙門同將欲正席而坐同列<lb/>
彭時不可乃止時嘗記其事曰文淵閣在午門之外迤<lb/>
東文華殿南面磚城凡十間皆覆以黄瓦西五間中揭<lb/>
<pb n="KR2l0009_WYG_002-5b"/>
文淵閣三大字牌扁牌下置紅櫃藏三朝實録副本儘<lb/>
前楹設凳東西坐餘四間皆後列書櫃隔前楹為退休<lb/>
所李公自吏部進以傍坐不安令人移紅櫃壁後欲設<lb/>
公座予曰不可聞宣徳初年聖駕至此故不設公座李<lb/>
曰事久矣今設何妨予曰此内府也亦不宜南面正坐<lb/>
李曰東邊食處與各房却正坐如何予曰此有牌扁故<lb/>
為正彼皆無扁故也李曰東閣有扁亦正坐何必拘此<lb/>
予曰東閣西面非正南也李詞氣稍不平曰烏有居是<lb/>
<pb n="KR2l0009_WYG_002-6a"/>
官而不正其位乎予曰正位在外諸衙門則可在内决<lb/>
不可如欲正位則華盖謹身武英文華諸殿大學士將<lb/>
如何耶盖殿閣皆至尊所御原設官之意止可侍坐以<lb/>
備顧問决無正坐理李語塞然意猶未巳踰數日上遣<lb/>
太監傅恭送範銅飾金孔子并四配像一龕來敬置於<lb/>
中間又數日遣太監裴富送聖賢畫像一副來懸於龕<lb/>
後壁上乃罷不設焉<lb/>
　　叅預幾務<lb/>
<pb n="KR2l0009_WYG_002-6b"/>
内閣叅預幾務雖肇自文皇踐阼之初然職惟大學士<lb/>
曁學士而已永樂二十二年八月仁宗繼統以文淵閣<lb/>
大學士楊榮等輔導東宫積有年勞於是陞榮為太常<lb/>
寺卿金㓜孜為戸部右侍郎俱兼前職楊士奇為禮部<lb/>
左侍郎兼華盖殿大學士起前左春坊大學士黄淮為<lb/>
通政司通政使兼武英殿大學士四人俱掌内制不預<lb/>
所陞職務内閣帶三品官銜始此上毎退朝還宫遇有<lb/>
幾務須計議者必親御翰墨書榮等姓名識以御寳或<lb/>
<pb n="KR2l0009_WYG_002-7a"/>
用御押封出使之規畫榮等條對用文淵閣印封入人<lb/>
不得聞九月加士奇少保仍兼前職榮太子少傅兼謹<lb/>
身殿大學士㓜孜太子少保兼武英殿大學士内閣位<lb/>
至三孤始此尊師重傅之禮至是極矣十一月士奇復<lb/>
進少傅兼職如故洪熙元年正月淮進少保戸部尚書<lb/>
士奇進兵部尚書㓜孜進禮部尚書俱兼大學士如故<lb/>
内閣帶尚書官銜亦始此是年閏七月宣宗即位罷𢎞<lb/>
文閣命太常寺卿兼學士楊溥與士竒等同視事宣徳<lb/>
<pb n="KR2l0009_WYG_002-7b"/>
元年三月陞行在禮部右侍郎張瑛為左侍郎兼華盖<lb/>
殿大學士九月淮致仕二年二月陞行在户部左侍郎<lb/>
陳山為本部尚書兼謹身殿大學士瑛亦進本部尚書<lb/>
兼職如故二人者東宫舊僚也自是毎新朝必晉陟侍<lb/>
從謂之從龍恩云然山與瑛皆不厭人望山直内閣無<lb/>
何被踈斥即致仕去久之瑛亦改南京禮部尚書六年<lb/>
十二月㓜孜卒九年八月溥進禮部尚書兼職如故九<lb/>
月瑛起復入見上老之留為尚書兼大學士仍前銜幾<lb/>
<pb n="KR2l0009_WYG_002-8a"/>
務不復得與聞英宗之嗣位也在東宫未及出閣講學<lb/>
故無推恩者正統元年七月瑛卒三年四月士竒暨榮<lb/>
俱進少師兼職如故溥進少保兼武英殿大學士内閣<lb/>
以實錄成進官始此五年七月榮卒九年三月士奇卒<lb/>
十一年二月溥卒於是老成盡矣是時侍講學士陳循<lb/>
進戸部左侍郎兼學士入閣叅預幾務侍讀苗衷侍講<lb/>
學士髙榖馬愉侍講曹鼐以經筵日講官命與循同視<lb/>
事未幾鼐進學士又進吏部左侍郎兼學士衷進兵部<lb/>
<pb n="KR2l0009_WYG_002-8b"/>
左侍郎兼侍讀學士愉進禮部右侍郎榖進工部右侍<lb/>
郎俱兼侍講學士愉㝷卒十四年八月鼐扈從北征没<lb/>
於土木之難景帝以郕王監國擢修撰商輅彭時入閣<lb/>
辦事及即位藩府舊僚推恩官止侍郎不得厠内閣而<lb/>
循榖各進本部尚書兼學士時皆進侍讀時以憂去又<lb/>
擢户部右侍郎江淵兼學士入閣叅預幾務㝷又以命<lb/>
禮部左侍郎俞綱綱在内閣三月改南京禮部去盖朝<lb/>
廷欲脩文皇故事故擢用諸人然進退亦頗輕矣景㤗<lb/>
<pb n="KR2l0009_WYG_002-9a"/>
元年二月𠂻進本部尚書兼學士㝷致仕九月輅進學<lb/>
士十一月以禮部左侍郎王一寜國子監祭酒蕭鎡各<lb/>
兼學士俱入閣叅預幾務㝷加循少保兼文淵閣大學<lb/>
士榖少保兼東閣大學士仍兼尚書如故四月命循榖<lb/>
俱兼太子太傅陞淵一寜鎡俱太子少師輅兵部左侍<lb/>
郎學士兼左春坊大學士一寜㝷卒十月命太子太保<lb/>
兼都察院左都御史王文入閣辦事外官不由翰林得<lb/>
叅預幾務者始此初文與中官王誠結為兄弟謀入閣<lb/>
<pb n="KR2l0009_WYG_002-9b"/>
嘗私以語髙榖㑹中㫖增内閣員陳循舉蕭維禎榖遂<lb/>
舉文奏上果用文人皆駭愕四年二月命文為太子太<lb/>
保吏部尚書兼學士㝷加少保兼東閣大學士尚書如<lb/>
故七年五月改循兼華盖殿大學士榖文俱兼謹身殿<lb/>
大學士鎡進本部尚書兼職如故英宗復辟天順元年<lb/>
正月命都察院左副都御史徐有貞兼學士入閣叅預<lb/>
幾務有貞始名珵由侍講陞任以迎復功故有是命是<lb/>
日陞太常寺卿許彬為禮部左侍郎兼學士與有貞同<lb/>
<pb n="KR2l0009_WYG_002-10a"/>
視事明日陞有貞為兵部尚書兼職如故詔罪謀立襄<lb/>
藩者王文伏法陳循江淵謫戍蕭鎡商輅發為民盖事<lb/>
闗社稷有所不得已故也又明日陞大理寺卿薛瑄為<lb/>
禮部右侍郎兼學士入閣叅預幾務又數日榖致仕去<lb/>
三月命吏部右侍郎李賢兼學士入閣叅預機務有貞<lb/>
為奉天翊運推誠宣力守正文臣特進光禄大夫封武<lb/>
功伯兼東閣大學士㝷改兼華盖殿大學士掌文淵閣<lb/>
事曰掌文淵閣事有貞所自署也閣在御府大内非人<lb/>
<pb n="KR2l0009_WYG_002-10b"/>
臣所可掌識者譏之矧非軍功而冐封爵固占知其不<lb/>
終矣㝷進賢為本部尚書兼官如故五月彬瑄轉左侍<lb/>
郎仍兼職六月命通政司左叅議兼侍講吕原繼命修<lb/>
撰岳正俱入閣叅預機務有貞賢坐事左遷賢為吏部<lb/>
左侍郎瑄遂致仕去瑄制行純慤邃於理學其去也盖<lb/>
見幾而作云七月有貞革爵逺竄彬坐黜復賢官視事<lb/>
如故永樂中胡儼自内閣出不復再入再入自賢始也<lb/>
正㝷坐事去九月命太常寺少卿兼侍讀彭時復入閣<lb/>
<pb n="KR2l0009_WYG_002-11a"/>
叅預機務十二月時進兼學士改原為侍讀學士二年<lb/>
五月原進學士六年七月加賢太子太保八月原以憂<lb/>
去十一月卒七年二月陞詹事府詹事陳文為禮部右<lb/>
侍郎兼學士入閣叅預機務十一月召正還八年正月<lb/>
憲宗嗣位三月復正原職不預機務加賢少保兼華盖<lb/>
殿大學士尚書如故文吏部左侍郎時吏部右侍郎仍<lb/>
兼原職十月時進兵部尚書成化元年三月文進禮部<lb/>
尚書二年十二月命太常寺少卿兼侍讀學士劉定之<lb/>
<pb n="KR2l0009_WYG_002-11b"/>
入閣叅預機務是年賢以憂去奪情起視事㝷卒三年<lb/>
三月復商輅原職視事如故八月文時俱加太子少保<lb/>
仍前尚書兼文淵閣大學士定之進工部左侍郎兼學<lb/>
士四年四月文卒十月輅進本部尚書定之轉禮部左<lb/>
侍郎俱兼職如故七年六月定之卒十一年正月時進<lb/>
少保三月卒四月輅進文淵閣大學士十二年六月加<lb/>
太子少保改吏部十三年二月進兼謹身殿大學士十<lb/>
四年輅致仕去加少保終成化之世又有劉珝萬安劉<lb/>
<pb n="KR2l0009_WYG_002-12a"/>
吉尹直彭華𢎞治中則徐溥丘濬劉健李東陽謝遷正<lb/>
徳中則焦芳劉宇曹元王鏊劉忠楊廷和梁儲費宏靳<lb/>
貴楊一清蔣冕毛紀若芳與宇元由逆瑾進者也其末<lb/>
也惟廷和惟儲惟冕惟紀得奉遺詔翊新政焉以近事<lb/>
尚在人耳目不復悉記夫内閣密勿之地寄以幾務即<lb/>
鄒孟氏之所謂親臣也始雖以待儒彦而其後則元老<lb/>
鉅寮為天下具瞻者乃得與焉非惟親臣亦重臣也百<lb/>
餘年來政治之樞要實在於此國朝不設丞相而世以<lb/>
<pb n="KR2l0009_WYG_002-12b"/>
宰相稱之過矣嗟乎用非其人固足以覆餗然或不見<lb/>
親且信焉雖有真儒安所宣其效哉<lb/>
　　傳㫖條㫖<lb/>
唐宋以來傳㫖屬之執政故有所謂三㫖宰相者若臣<lb/>
寮奏章凡有所批荅皆臣下代言中書省及集賢院翰<lb/>
林院學士專之國朝始猶設中書省丞相政事由之以<lb/>
出納其後革去分任五軍九卿衙門中外奏章皆上徹<lb/>
睿覽毎斷大事决大疑臣下惟面奏取㫖有所可否則<lb/>
<pb n="KR2l0009_WYG_002-13a"/>
命翰林儒臣折衷今古而後行之故洪武中批答與御<lb/>
前傳㫖為一事當筆者所書即天語也永樂洪熙二朝<lb/>
每召内閣造膝密議人不得與聞雖倚毗之意甚專然<lb/>
批答出自御筆未嘗委之他人也宣廟時始令内閣楊<lb/>
士竒輩及尚書兼詹事蹇義夏原吉於凡中外章奏許<lb/>
用小票墨書貼各䟽面以進謂之條㫖中易紅書批出<lb/>
上或親書或否及遇大事大疑猶命大臣面議議旣定<lb/>
即傳㫖處分不待批答當時公移毎書曰某學士某𫝊<lb/>
<pb n="KR2l0009_WYG_002-13b"/>
於某殿某門欽奉聖㫖即孝宗謂大學士劉健曰先生<lb/>
輩亦傳得㫖是也自正統後始專命内閣條㫖然中毎<lb/>
依違或徑由中出是時上方㓜冲委政宦官王振一至於<lb/>
此上下䝉蔽乃及土木之難英宗復辟毎事與内閣面<lb/>
議然後批行𢎞治末上攬乾綱内閣條㫖多出御筆事<lb/>
渉重大至厪宣問幾復祖宗之舊正徳時批荅大率與<lb/>
正統相類今之建議者徒知批荅當依内閣所條而不<lb/>
知有面議傳㫖故事或誤以條為調和之義也審爾則<lb/>
<pb n="KR2l0009_WYG_002-14a"/>
是漫無可否以聽上裁惟恐見忤矣豈所望於以道事<lb/>
君者哉茍利社稷死生以之可也<lb/>
　　密䟽言事<lb/>
内閣密務有難颺言敷奏者太宗許宻封進呈謂之密<lb/>
䟽永樂十七年十二月乙丑學士楊榮密䟽進言十事<lb/>
皆斥五府六部三法司積弊太宗覽而嘉之密諭榮曰<lb/>
汝言實切時病但汝為腹心之臣若遽進此言恐羣臣<lb/>
益相猜疑不若使慎密御史言之於是得監察御史鄧<lb/>
<pb n="KR2l0009_WYG_002-14b"/>
真畀入奏衆皆股栗免冠請罪詔諸司即日悛改怙終<lb/>
者不赦盖榮所為奏留中真則受其意者也仁宗初即<lb/>
位兵部尚書李慶言於上曰民間馬畜蕃甚已散之軍<lb/>
伍尚餘數千請令朝覲官領之少蘇民力大學士楊士<lb/>
竒獨密奏謂朝廷求賢任官今乃使養馬而課責與民<lb/>
同非貴賢賤畜之意明日面請内批罷其事不報明日<lb/>
又入對請罷上曰吾偶忘之當即批出不爽也午刻上<lb/>
御思善門召諭曰批豈真忘之念卿孤立為衆所傷不<lb/>
<pb n="KR2l0009_WYG_002-15a"/>
欲因卿言而罷耳今有名矣出示一章乃陜西按察使<lb/>
陳智所言者命士竒據此草勅止之已領者准洪武中<lb/>
官員乘例不責生息虧損不責償未給者止勿給復謂<lb/>
曰繼今令有不便惟密與朕言李慶輩不識大體不足<lb/>
語也二十二年十一月學士楊溥密䟽言事上嘉納御<lb/>
札奬諭之曰覽卿所奏為國家之計誠合朕心但望卿<lb/>
始終如一知無不言相朕致治以承天休感卿忠<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>特<lb/>
用酬報今賜卿綵幣一雙鈔一千貫卿其領之夫機事<lb/>
<pb n="KR2l0009_WYG_002-15b"/>
不密則害成上所以委曲為之處者如此而又寵以旌<lb/>
賞真可謂一徳一心矣其後内閣言事循此例類用題<lb/>
奏揭帖不宣聞於外云天順癸未空中有聲大學士李<lb/>
賢密奏曰傳言無形有聲謂之鼓妖上不恤民則有此<lb/>
異因條不便於民者十事上皆從之即詔天下賢又請<lb/>
罷江南所造緞疋磁器清錦衣衛囚止各邉守臣進貢<lb/>
下畨所遣使臣停中外買辦采辦上不從賢執之數次<lb/>
止取前十條行之左右見賢力争皆寒心同列亦為賢<lb/>
<pb n="KR2l0009_WYG_002-16a"/>
懼賢曰古之大臣知無不言今雖不能盡然至於利害<lb/>
繋國家安危者豈可黙黙以茍禄位然上聖明亦不以<lb/>
為忤也盖嘗論之嘉謀嘉猷入告于内與颺言敷奏者<lb/>
不同必利害繋國家安危而後言之又與争一事之得<lb/>
失陳一時之利害者不同内閣事功稱三楊一李然其<lb/>
所遭際可考也夫惟聲色不動而誠意潛孚閱歴旣多<lb/>
而識見素定乃可以當此然亦難矣岳正在内閣嘗宻<lb/>
言吉祥石亨罪惡二人譖之被黜有士人告之曰先生<lb/>
<pb n="KR2l0009_WYG_002-16b"/>
犯孔子戒矣問之云何則曰未信而諫是也正曰初上<lb/>
用我左右責任教誡甚至敢不盡心若子以諫官處我<lb/>
則恐未然夫正之言誠是也沃心之論造膝之謀初不<lb/>
事於表暴而天下自隂受其賜此内閣之所以異於諫<lb/>
官也若先朝之委任楊李真可以為萬世之法<lb/>
　　會議<lb/>
宣徳以前毎有政事與羣臣面議正統十年始命内閣<lb/>
官與六部都察院通政司大理寺堂上官六科掌印官<lb/>
<pb n="KR2l0009_WYG_002-17a"/>
㑹議遂為例徐有貞曰景泰四年十月上以河决沙灣<lb/>
久弗克治集左右丞弼暨百執事之官於文淵閣議舉<lb/>
可以治水者僉以有貞應詔即其事也葉盛曰凡中外<lb/>
陳奏皆禮部於内府㑹議禮部侍郎宣言其要諸部院<lb/>
正官面决可否自正官外更無出一言者天順中罷之<lb/>
近例凡朝廷有大事當㑹議者該部奏請如合㑹儒臣<lb/>
則本院詹事府左右春坊司經局及國子監皆預<lb/>
　　繕冩䟽章<lb/>
<pb n="KR2l0009_WYG_002-17b"/>
太宗時内閣進學者二十八人皆面稽而身教之王英<lb/>
王直徳器才學尤為儕輩所推首擢為脩撰以皆慎密<lb/>
可任並入秘閣書進呈機密奏䟽永樂末累擢至講讀<lb/>
學士盖嘗試以為大用之地云宣宗時復增左春坊大<lb/>
學士曽棨俾入直未幾棨卒二王亦出理部事繕冩章<lb/>
䟽之任遂廢<lb/>
　　書辦<lb/>
大明㑹典云凡内閣所掌制勑詔㫖誥命册表寳文玉<lb/>
<pb n="KR2l0009_WYG_002-18a"/>
牒講章碑額及題奏揭帖等項一應機密文書及王府<lb/>
勑符底簿皆制勑房書辦文官誥勑及畨譯勑書并四<lb/>
裔來文揭帖兵部紀工勘合底簿等項皆誥勑房書辦<lb/>
各用中書舍人等官於本院或各該衙門帶俸遇有陞<lb/>
遷仍舊供職其有堪别用者亦從吏部推舉<lb/>
　　内閣嚴禁<lb/>
袓宗規制嚴内閣之禁凡一應官員閒雜人等不許擅<lb/>
入違者治罪今内閣門額懸掛聖㫖葉盛云文淵閣宥<lb/>
<pb n="KR2l0009_WYG_002-18b"/>
密之地外臣非公事不能至遷陞機宜無敢泄者楊文<lb/>
貞文定文敏三先生典型尚存文貞間遇知己或問近<lb/>
日外間有何事或某事便否亦甚鮮也後來者則有稍<lb/>
稍傳聞於人甚而方面官見辭後必造謁或舉子入考<lb/>
文字又甚而造膝之言代言之筆不待莫出禁門而已<lb/>
徧告多人矣此盖指景泰中之用事者故云然<lb/>
　　官員入見<lb/>
凡本院官入見内閣必先使孔目通姓名而後見初授<lb/>
<pb n="KR2l0009_WYG_002-19a"/>
官謝恩後入見例留飯可齋雜記云予官脩撰謝恩後<lb/>
偕同年陳緝熙岳季方詣閣下見曹陳苖髙四先生遂<lb/>
留早飡酒飯隨光䘵寺所供不增設諸先生笑曰此是<lb/>
本院故事儒官清淡只如此盖以寮友待之也其後内<lb/>
閣官尊或有座主門生之分遂令六品以下揖於階下<lb/>
五品及詹事府官送迎如寮友禮若朝見及冬至正旦<lb/>
行禮後不暇易服徃見焉非公事不復至或議朝政質<lb/>
問可否使孔目請入乃入外官入見亦以公事㑹典所<lb/>
<pb n="KR2l0009_WYG_002-19b"/>
載凡各衙門領勑官員俱赴内閣㑹有勑書方赴鴻臚<lb/>
寺報名辭朝領勑其他則國子監官送書課提督四夷<lb/>
館送畨譯文字之類具有定規云<lb/>
　　𢎞文館閣<lb/>
洪武三年四月庚辰置𢎞文館設學士一員及校書郎<lb/>
等官九年閏九月定官制遂罷之居是職者劉基詹同<lb/>
羅復仁胡鉉也仁宗在東宫潛心問學及即位建𢎞文<lb/>
館於思善門外盖法聖祖遺意永樂二十二年八月命<lb/>
<pb n="KR2l0009_WYG_002-20a"/>
本院學士楊溥掌之與侍講王進時承顧問討論經籍<lb/>
又擢編修楊敬給事中何澄俾預焉又起用檢討陳繼<lb/>
凡在閣者五人上嘗臨幸講論經史不倦洪熙元年閏<lb/>
七月溥等奏納𢎞文閣印各還原任宣宗可之仍命溥<lb/>
與楊士竒等同治内閣事正徳初建議者謂宜倣𢎞文<lb/>
閣故事命侍從文學之臣更畨入直或召天下之文學<lb/>
而恬退者一二人如起用陳繼之例聽政之暇㳺息之<lb/>
間特至閣中畧去威嚴從容訪問或講經書或論古今<lb/>
<pb n="KR2l0009_WYG_002-20b"/>
成敗有暇則至不必拘其時有疑則問不必嚴其禮如<lb/>
是則聖學緝熙義理純熟凡百玩好自不暇及而所召<lb/>
必皆一時之聞人則亦可以收拾天下之遺才矣此亦<lb/>
復祖宗君臣同逰之漸也惜論建未及上徒付之空言<lb/>
而已<lb/>
　　東閣儲用<lb/>
正統丁卯詔選本院官之有譽望者入東閣讀中秘書<lb/>
修撰劉儼商輅編修陳文吕原等凡十人且命之侍經<lb/>
<pb n="KR2l0009_WYG_002-21a"/>
筵日在内府進學不倦盖儲之以待大用也其後多入<lb/>
内閣為名臣者然非職掌之舊殆與庶吉士同矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0009_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰林記卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>翰林記卷六</head>
    <p>
<pb n="KR2l0009_WYG_006-1a"/>
欽定四庫全書<lb/>
　翰林記卷六　　　　　　明　黄佐　撰<lb/>
　　朝叅<lb/>
凡朝叅洪武中常朝御謹身華葢奉天三殿命本<lb/>
院官序立居文武第一班之後稍近上便於觀聴<lb/>
不許攙越毎遇上御奉天門則立御榻之左皆常<lb/>
服朝朔望上御奉天殿具公服隨班行禮畢詣文<lb/>
華殿朝東宫云永樂初令内閣儒臣侍朝立金臺<lb/>
<pb n="KR2l0009_WYG_006-1b"/>
東御三殿皆陞殿賜燕宅憂則御西角門如常朝<lb/>
奉天門之制正統初内閣官始移下貼御道東序<lb/>
立本院官則序立丹墀之東第一班後御西角門<lb/>
亦如之若午朝晩朝之儀洪武時無可考者永樂中<lb/>
午朝御左順門既陞御座内官設案内閣及本院侍<lb/>
班官俱于案西序立晚朝或御右順門儀節亦如之<lb/>
宣徳以後止御早朝退御便殿景泰中復御午朝而<lb/>
晚朝遂廢大學士王鏊論視朝曰在易泰之象曰上<lb/>
<pb n="KR2l0009_WYG_006-2a"/>
下交而其志同否之象曰上下不交而天下無邦下之<lb/>
情達於上上之情達於下所以為泰不然雖有國若無<lb/>
國矣故曰無邦也交則泰不交則否自古皆然而不交<lb/>
之弊未有如近世之甚者也君臣相見不過視朝數刻<lb/>
遙相唯諾君或不識其臣臣或不交一言於君上下從<lb/>
事不過章疏批答相闗接刑名法度相把持而已非獨<lb/>
沿襲故常亦其地使然何也本朝視朝於奉天門未嘗<lb/>
一日廢可謂勤矣然堂陛懸絶威嚴赫奕將軍持鈲御<lb/>
<pb n="KR2l0009_WYG_006-2b"/>
史紏儀鴻臚舉不如法通政司奏上特是之命所司知<lb/>
之而已謝恩見辭惴惴而退上何嘗問一事下何嘗進<lb/>
一言哉此無他地勢懸絶雖欲言無由言也愚以為欲<lb/>
上下之交莫若復古内朝之法盖周之時有三朝庫門<lb/>
之外曰外朝詢大事在焉路門之外為治朝日視朝在焉路<lb/>
門之内曰内朝亦曰燕朝玉藻云君日出而視朝退適<lb/>
路寢聽政說者以為視朝而視羣臣所以通上下之情<lb/>
聽政而適路寢所以决可否之計漢制大司馬左右前<lb/>
<pb n="KR2l0009_WYG_006-3a"/>
後將軍侍中散騎諸吏為中朝丞相以下至六百石為<lb/>
外朝盖外朝為尊中朝為親也唐皇城之南一門曰承<lb/>
天正旦冬至受萬國之朝貢則御焉盖古之外朝也其<lb/>
北曰太極門其内曰太極殿朔望視朝在焉盖古之中<lb/>
朝也又北曰兩儀門其内曰兩儀殿常日聽朝而視事<lb/>
盖古之内朝也宋時常朝則文徳殿五日一起居則垂<lb/>
拱殿正旦冬至聖節稱賀則大慶殿賜宴則紫宸殿或<lb/>
集武英殿試進士則崇政殿侍從以下五日一員上殿<lb/>
<pb n="KR2l0009_WYG_006-3b"/>
謂之輪對則必及時政利害内殿引見亦或賜坐或免<lb/>
穿執盖亦三朝之遺意焉夫天有三垣天子象之中朝<lb/>
象太微也外朝象天市也内朝象紫微也國朝朔望正<lb/>
旦冬至大朝㑹則奉天殿即古之正朝也常朝則奉天<lb/>
門即古之治朝也而内朝獨缺然非缺也太祖太宗時<lb/>
華盖謹身武英等殿筵宴奏事則内朝也而今久不御<lb/>
三殿深嚴人臣鮮或窺焉故上下之交絶而不通天下<lb/>
之弊由是而積臣愚欲於常朝之外於便殿之側倣古<lb/>
<pb n="KR2l0009_WYG_006-4a"/>
内朝之法或三日或五日一御焉外朝或可間歇而内<lb/>
朝必以時舉六部諸司以次奏事上隨意决之難决者<lb/>
或從容問之大臣五日一次起居侍從臺諫五日一員<lb/>
上殿輪對或不時召見凡謝恩朝見之類皆得上殿咫<lb/>
尺相對畧去威嚴上不難於問下不難於對人才之賢<lb/>
否政事之得失風俗之美惡閭閻之疾苦古今之治亂<lb/>
皆得畢陳於前如此則上下之情可通内外之壅蔽可<lb/>
决天下之事將無不可為者<lb/>
<pb n="KR2l0009_WYG_006-4b"/>
　　侍坐<lb/>
洪武三年七月禮部尚書崔亮奏准凡大朝㑹賜宴文<lb/>
官三品以上武官四品以上上殿者賜坐墩其退朝燕<lb/>
閒行幸之處勛舊之臣文學之官賜坐者仍加絨罽繡<lb/>
褥九年定學士承㫖於六部尚書之上學士在光禄卿<lb/>
之上侍講學士在侍郎之上時正官列卿先侍郎故也<lb/>
其後學士雖五品猶先尚書焉十六年十一月甲寅詔<lb/>
定朝㕘官員坐次凡奉天門賜坐六部侍郎應天府尹<lb/>
<pb n="KR2l0009_WYG_006-5a"/>
國子監祭酒翰林院官諫官僉都御史坐於西角門東<lb/>
向若華盖殿坐於鹿頂外東西向永樂以後御三殿或<lb/>
便殿行幸無不賜坐者惟仁宣二朝始以尚書侍郎兼<lb/>
學士官於是學士非兼三品以上職者乃坐其下英廟<lb/>
以來接見儒臣之日少故侍坐之儀遂廢若大祀天地<lb/>
次日慶成大宴羣臣學士陞殿侍坐在文職四品之上<lb/>
本院及詹事府坊局經筵官在六科都給事中之上中<lb/>
左門序坐修撰等官在六科給事中之上本院帶俸官<lb/>
<pb n="KR2l0009_WYG_006-5b"/>
在太常寺博士之上詹事府主簿通事舍人在鴻臚寺<lb/>
署丞之上丹墀中序坐正統二年特命侍講一人升殿<lb/>
列學士之下成化四年令修撰等官凡近侍風憲者另<lb/>
别於丹陛下之東西稍北而庶吉士與焉<lb/>
　　殿上侍班<lb/>
常朝御謹身華盖奉天三殿百官行叩頭禮畢本院官<lb/>
用學士侍讀學士侍講學士侍讀侍講修撰編修陞殿<lb/>
侍班洪武二十四年三月辛未詔文武官除分詣文華<lb/>
<pb n="KR2l0009_WYG_006-6a"/>
殿啓事外凡遇陞殿合用履鞋照依品級侍班有違越<lb/>
失儀者從監察御史儀禮司紏劾東班則六部等掌印<lb/>
官本院官及春坊學士尚寳司西班則五府等武官及<lb/>
給事中中書舍人正統以後惟萬壽聖節冬至正旦大<lb/>
朝賀及頒詔進實録册立册封始御奉天殿其侍班惟<lb/>
用修撰編修檢討等官四員是日早具朝服履鞋偕禮<lb/>
部鴻臚寺及導駕給事中紏儀御史等官最先入循殿<lb/>
旁至華盖殿前候上出鴻臚寺官奏執事官行禮禮甫<lb/>
<pb n="KR2l0009_WYG_006-6b"/>
畢即趨出復從殿旁趨出奉天殿内北向立候雙炬自<lb/>
中前導則駕至矣及上陞寳座導駕官分東西立定趨<lb/>
至寳座之東西向與中書舍人對立候行禮畢自殿門<lb/>
以次趨出若東宫千秋節及冬至正旦朝賀亦用修撰<lb/>
等官二員與春坊司經局官對立侍班於文華殿行禮<lb/>
云<lb/>
　　奏事<lb/>
洪武三年七月己亥禮部尚書崔亮奏凡諸儒官於御<lb/>
<pb n="KR2l0009_WYG_006-7a"/>
前奏事或進呈文字恐有口氣體氣須退立二三步毋<lb/>
輒近御案凡立必於東西隅不得直前制曰可永樂四<lb/>
年令六部及近侍官有事當商畧者皆於晚朝陳奏景<lb/>
泰二年令午朝翰林院先奏事學士周叙嘗言於景帝<lb/>
曰臣自永樂以來職叨班行伏見太宗仁宗宣宗臨御<lb/>
之時大班既退即於門上說事各衙門官輪流向前君<lb/>
臣相與商確政務罄盡所言人懷畏憚而事幾不泄成<lb/>
密勿廟堂之美自正統以來王振擅權獨立在旁於是<lb/>
<pb n="KR2l0009_WYG_006-7b"/>
輔弼大臣及近侍官員不得召對或有召對亦不敢詳<lb/>
盡以致釀成今日之禍宜令羣臣依舊制輪流向前說<lb/>
事上止與對者相知他人皆不得預聞庶得吐露肝膽<lb/>
而不宣泄於外然竟莫能行今按三朝聖諭録所載曰<lb/>
翰林諸臣奏事右順門又曰上御西角門翰林諸臣奏<lb/>
事退如此之類不一而足當時君臣相與盖可見也<lb/>
　　便殿入奏<lb/>
國初信用儒臣謁見無時毎出御奉天門諸司有奏事<lb/>
<pb n="KR2l0009_WYG_006-8a"/>
常規退御便殿有特以事入奏者許徑入洪武二十九<lb/>
年五月戊寅初命詹事府翰林院尚寳司中書舍人六<lb/>
科給事中儀禮司於午門内出入者各給牌為驗已而<lb/>
罷之使近侍官得日至便殿奏事永樂二十二年八月<lb/>
楊士竒新改華盖殿大學士謝恩畢聞惜薪司奏准循<lb/>
歲例賦北京山東棗八十萬觔供宫中香炭之用士竒<lb/>
入將奏之時蹇義夏原吉奏事未退上望見士竒笑謂<lb/>
蹇夏曰新華盖學士來奏事必有理試共聽之士竒言<lb/>
<pb n="KR2l0009_WYG_006-8b"/>
詔下裁兩日今聞惜薪司傳㫖賦棗八十萬觔得無過<lb/>
多是雖嵗例然詔書所減除者皆歲例上喜曰吾固知學<lb/>
士言有理吾數日來宫中事叢脞此是急遽中答之不<lb/>
暇致審即命減除四十萬觔即其事也至正統時遂廢<lb/>
景泰中侍講劉定之抗疏言凡政事有早朝未及决者<lb/>
宜日御便殿使近臣侍於側大臣奏於前言官察其邪<lb/>
而加糾彈史官書其言動以示懲勸君臣之間詢謀疇<lb/>
咨互相可否以求至當此前代故事祖宗成法也遵而<lb/>
<pb n="KR2l0009_WYG_006-9a"/>
行之則剖决萬幾日益以熟審察百官日益以明聖政<lb/>
益新天命益隆矣若乃仍如前日無事但以奏本進入<lb/>
㫖意批出臣恐偏聽生奸獨任成亂治化無由底於雍<lb/>
熙也疏上不省今按聖祖時出入禁籞以至臨朝侍臣<lb/>
無不從者有所擬議欲修播告則翰林院官承㫖草制<lb/>
中書舍人當御謄冩謂之副墨尚寳官用寳即時發行<lb/>
若有憸邪在側或事當㕘駁則六科給事中十三道御<lb/>
史抗聲於御前執奏謂之對仗彈劾定之所云與王鏊<lb/>
<pb n="KR2l0009_WYG_006-9b"/>
論視朝互相發然猶未詳及於此採而行之以復成憲<lb/>
是在今日<lb/>
　　入直<lb/>
洪武永樂洪熙宣徳四朝近侍官輪班入直若本院官<lb/>
則日在館閣呉沉劉三吾胡廣楊士竒胡儼王英王直<lb/>
輩嘗有内直倡和詩偶記曽棨東華門内新館初成入<lb/>
直有作云東華樓觀鬱岧嶤高閣新成抗碧霄秘府圖<lb/>
書金作匱御溝流水玉為橋草分翠色承殷輅鳥弄歌<lb/>
<pb n="KR2l0009_WYG_006-10a"/>
聲和舜韶儤直幾回清坐久隔簾時有御香飄盖當時<lb/>
車駕嘗臨幸館閣故也不獨宣召燕對與供奉文字而<lb/>
已<lb/>
　　留宿<lb/>
洪武三年將剖符封功臣下學士宋濓議五等封爵召<lb/>
宿大本堂討論逹旦永樂中内閣七人者常召至燕寢<lb/>
論事或命假寐至達旦乃出及太宗上賔仁宗命尚書<lb/>
蹇義夏原吉學士楊榮楊士竒侍讀王直侍講王英同<lb/>
<pb n="KR2l0009_WYG_006-10b"/>
定大喪禮議國政宿内閣者凡七日正統中三殿新成<lb/>
學士楊溥受命草詔夜直東閣作詩紀其事有奎宿光<lb/>
臨東閣䆳觚稜影接北辰高之句云<lb/>
　　侍逰禁苑<lb/>
聖祖製大誥首以君臣同逰為言故當時儒臣毎得侍<lb/>
上逰觀禁苑而亭臺樓閣靡不登眺相與笑談一如家<lb/>
人父子凡以通上下之情而成天地之交也學士宋濓<lb/>
嘗侍上後苑觀穫上曰農事成矣對曰國以民為本民<lb/>
<pb n="KR2l0009_WYG_006-11a"/>
以食為天陛下知稼穡之艱難而念生民之良苦實盛<lb/>
徳也洪武六年正月丙午上御武樓之便閣召御史中<lb/>
丞陳寧太子贊善大夫宋濓賜坐左右上談嘉祥之應<lb/>
勅中貴人取所儲膏露於宫中俄盛以翠甖跪進玉潔<lb/>
珠圓世所未覩也已而詔畀爨器至用金杓煉水二升<lb/>
火既匀水勢成濤上起自龍帳中親啓罌以投須臾融<lb/>
化與水為一上取杓傾㵼二内侍舉幕承之查滓已净<lb/>
重漉以絳紗囊上飲一爵而分賜寧與濓焉且曰此天<lb/>
<pb n="KR2l0009_WYG_006-11b"/>
地至和所凝也卿等服之去沉痾而享遐齡寧等飲畢<lb/>
奠爵於几頓首而退賦甘露漿詩以侈其榮濓在上前<lb/>
所陳說不為隠蔽雖家事茍有問亦一一道之嘗曰君<lb/>
猶父也天也其可欺邪一日上問曰卿昨飲酒座客為<lb/>
誰饌為何物濓悉以其實對上笑曰卿飲時朕令人視<lb/>
之果如卿言卿信不欺我久益厚之毎燕見必命茶賜<lb/>
坐毎旦令侍膳詢訪舊章講求治道或至夜分乃退永<lb/>
樂中學士解縉胡廣等七人從上幸北京毎令節燕閒<lb/>
<pb n="KR2l0009_WYG_006-12a"/>
扈駕登萬歲山侍宴廣寒殿泛太液池以為常廣等多<lb/>
為歌詩以紀之宣宗時宸逰尤多宣徳三年三月庚辰<lb/>
上命尚書蹇義内閣學士楊士竒楊榮等十有八人同<lb/>
逰萬歲山許乘馬及將從者二人既入東上北門乘馬<lb/>
及乾寧門下馬步出度橋中官導引登山周覽復賜登<lb/>
御舟泛太液池賜茶及素羞十餘品而凡蕩槳持楫者<lb/>
皆中使倡和合律既而抵新建圓殿地勢竒勝金碧照<lb/>
耀恍若身在蓬萊宫闕有間上乘馬至慰勞甚周皆叩<lb/>
<pb n="KR2l0009_WYG_006-12b"/>
首稱萬歲上大喜徘徊久之特召士竒榮諭以天下無<lb/>
事不可流於安逸而政務之暇命卿等至此以開豁心<lb/>
目庶幾古人逰豫之樂不在拘檢也士竒榮叩首稱謝<lb/>
而退傳諭羣臣方憑檻觀中官挐舟網魚復有㫖人賜<lb/>
御釀玉醅一甌飲既復命乘馬逰小山行一里許上乘<lb/>
馬繼至羣臣匆促將下馬迎特㫖勿下諭中官人賜鈔<lb/>
三千貫從者人三錠且令中官陪至小山飲饌盡醉而<lb/>
歸駕遂回未半里遇池中水鳥羣飛上親發一矢中一<lb/>
<pb n="KR2l0009_WYG_006-13a"/>
鳥墜馬前諸臣方入小山門遙見中官持鳥至傳命賜<lb/>
義等炙食之羣臣望闕叩首謝遂徧逰小山觀二獅子<lb/>
滚毬并金龍噴水水簾及曲水流觴之處皆雕琢竒異<lb/>
布置神巧莫不讚歎良乆乃退坐松栢間享酒饌皆珍竒<lb/>
之品中官相與勸酬甚歡酒未闌人賜鸚鵡杯將徹復<lb/>
賜從者酒食皆醉飽而歸及出西安門天已暝抵家則<lb/>
漏初下矣朔旦義等方相率詣御前稱謝而中官傳㫖<lb/>
免謝云士竒與榮皆為詩以紀之七月十有一日召尚<lb/>
<pb n="KR2l0009_WYG_006-13b"/>
書蹇義夏原吉楊士竒楊榮同逰東苑夾路皆嘉植前<lb/>
至一殿棟宇宏壯金碧焜燿其後瑤臺玉砌竒石森聳<lb/>
環植花卉香豔穠郁引泉為方池上玉龍高盈丈噴激<lb/>
下注入於石渠直透殿内兩旁石溝之首圓轉各有二<lb/>
竅並列其一水貫其中委曲縈迴復流至第二竅乃入<lb/>
於池直通殿外石池之中竒石屹立不假雕琢宛若升<lb/>
龍之狀上四竅以通泉脈而常閉之啓其竅則水皆湧<lb/>
出直上盈丈與殿後石龍吐水相應池南又有臺高數<lb/>
<pb n="KR2l0009_WYG_006-14a"/>
尺森列異石植以花卉紛披掩映殿陛前有二石左如<lb/>
龍翔右如鳳舞天然竒巧宛若生成初上御殿中召義<lb/>
等語政務良久乃曰此旁復有草舍一區乃朕致齋之<lb/>
所非敢比古人茅茨不翦之意然庶幾不忘乎儉矣卿<lb/>
等可徧觀於是中官引至一小殿梁棟椽桷皆以山木<lb/>
為之而覆之以草四面闌楯亦然不加斵削少西有路<lb/>
迂迴入荆扉則有河石甃之河南有小橋覆以草亭左<lb/>
右復有草亭亦東西相望宛若台星枕橋而渡其下皆<lb/>
<pb n="KR2l0009_WYG_006-14b"/>
水㳺魚牣躍可觀中為小殿有東西齋有軒以為彈琴<lb/>
讀書之所悉以草覆之四圍編竹籬籬下皆蔬茹匏瓜<lb/>
之類觀畢上臨河命舉網得魚數尾命中官具酒饌賜<lb/>
魚羮既而召至前賜以金帛縧環玉鈎等物遂賜宴於<lb/>
東廡珍羞異味不可勝紀復被㫖令各盡醉而歸則暝<lb/>
矣士竒賦四言詩九章曰齋宫曰圓亭曰方沼曰翠渠<lb/>
曰黛峰曰靈泉曰御苑曰嘉魚曰瑞匏榮亦賦長歌次<lb/>
早進謝焉七年七月上登萬歲山坐廣寒殿召翰林儒<lb/>
<pb n="KR2l0009_WYG_006-15a"/>
臣侍命周覽都畿山川形勢既畢上諭以元興替之故<lb/>
曰兹山兹宇順帝所日宴逰者也豈不可感侍臣叩首<lb/>
曰紂之跡周之監也上曰然正統景泰中盖鮮聞矣英<lb/>
宗復辟始與諸大臣同逰天順四年四月十六辰刻上<lb/>
御南薰殿召尚書王翺李賢馬昻學士彭時吕原五人<lb/>
入侍命内侍三人鼓琴上曰琴音和平足以養性曩在<lb/>
南宫自撫一二曲今不暇矣所傳曲調得於太監李永<lb/>
昌永昌經事先帝最精於琴是三人者皆不及也賢等<lb/>
<pb n="KR2l0009_WYG_006-15b"/>
對曰由此不輟亦可精矣因皆叩首曰願皇上歌南風<lb/>
之詞以解民愠幸甚上起人賜鑲鶴頂博帶一條皆親<lb/>
舉授五人者皆叩首而出嘗觀君臣之際上貴致其禮<lb/>
下貴盡其誠若私昵媟䙝流連光景殆非聖祖所謂同<lb/>
逰之初意也已<lb/>
　　燕飲賡和<lb/>
洪武二年十一月二十有二日上御外朝召學士宋濓<lb/>
侍講學士危素侍讀學士詹同直學士陳桱待制王禕<lb/>
<pb n="KR2l0009_WYG_006-16a"/>
起居注魏觀呉琳列坐左右既而命本官進饌賜封酒<lb/>
飲之上屢盡觴中官承㫖宣勸甚力濓數以弗勝桮杓<lb/>
固辭上曰卿但飲無傷也酒終上親御翰墨賦冬日詩<lb/>
一章復繋小序于首命各以詩進濓最先禕次之觀琳<lb/>
桱同又次之素最後詩以民瘼為言上曰素終老成其<lb/>
有軫憂蒼生之意乎於是各沾醉而退六年開局禁中<lb/>
修大明日厯十一月十五日前御史中丞誠意伯劉基<lb/>
偕學士宋濓詹同侍上燕乾清宫之便閣同被酒而還<lb/>
<pb n="KR2l0009_WYG_006-16b"/>
時繕書監生黄㫤在館同愛其有俊才賦詩贈之字大<lb/>
如斚少選奉御傳宣召濓等赴右順門㑹上適乗步輦<lb/>
而至同餘醒猶未解上謂之曰卿醉猶未醒耶同對曰<lb/>
臣雖醉猶能賦詩贈黄秀才謂昶也上曰詩何在同對<lb/>
曰在史館中上顧濓亟取之既上奏上笑謂濓曰朕即<lb/>
和同詩卿當為朕書之濓於是受命書焉同詩不過稱<lb/>
昶才美而御製之詩則并及君臣燕飲之故濓歸與昶<lb/>
言之以為詞壇盛事八年八月甲午上觀於水陋尹程<lb/>
<pb n="KR2l0009_WYG_006-17a"/>
秋水賦言不契道乃更為之賦成召學士宋濓等觀之<lb/>
且令各撰賦以進濓率同列撰成詣東閣次第投獻上<lb/>
皆親覽焉復寘品評於其間已而賜坐勅大官進天厨<lb/>
竒珍内臣行觴觴已上顧濓曰卿何不盡飲濓出跪奏<lb/>
曰臣荷陛下聖慈賜以醇酎敢不如詔第臣年衰邁恐<lb/>
不勝杯酌志不攝氣或愆於禮度無以上承寵光爾上<lb/>
曰卿姑試之濓即席而飲將徹上復顧曰卿宜更釂一<lb/>
觴濓再起固辭上曰一觴豈解醉人乎卒飲之濓舉觴<lb/>
<pb n="KR2l0009_WYG_006-17b"/>
至口端又復瑟縮者三上嘆曰男子何不慷慨為對曰<lb/>
天威咫尺間不敢重有所瀆勉强一吸至盡上大悦濓<lb/>
顔面變頳頓覺精神遐漂若行浮雲中上復嘆曰卿宜<lb/>
自述一詩朕亦為卿賦醉歌二奉御捧黄綾案進上揮<lb/>
翰如飛須臾成楚辭一章濓既醉下筆傾欹字不成行<lb/>
列甫綴五韻上遽召至前命編修朱右重書以遺濓遂<lb/>
諭曰卿蔵之以示子孫非惟見朕寵愛卿亦可見一時<lb/>
君臣道合安樂太平之盛也濓行五拜禮叩首以謝上<lb/>
<pb n="KR2l0009_WYG_006-18a"/>
更勅給事中宋善等賦醉學士歌云宣宗尤喜為詩初<lb/>
即位起學士李時勉而任用之一日幸文淵閣賜諸學<lb/>
士飲呼時勉謂曰卿非朕安得飲此酒時勉頓首謝他<lb/>
日侍逰東苑上賜時勉酒酌以上所御金甌時勉頓首<lb/>
辭曰臣可與陛下同飲不敢與陛下同器上悅命易以<lb/>
銀爵既醉上出御製詩俾賡之宣徳六年萬壽聖節上<lb/>
御製詩一章賜尚書胡濙蹇義大學士楊士竒楊榮且<lb/>
曰朕茂膺天命惟爾四人贊翼之功賜宴盡歡而罷明<lb/>
<pb n="KR2l0009_WYG_006-18b"/>
日士竒榮各奉和睿制以獻又嘗與大學士黄淮燕飲<lb/>
於萬歲山淮獻詩他日陛辭復燕飲於太液池御製長<lb/>
歌以贈焉語在第五卷嗟乎虞廷喜起卷阿逰歌其響<lb/>
不聞久矣至我朝而續夫燕所以示慈惠也詩所以道<lb/>
性情也燕飲賡和之際而至情藹然迥出千古祖宗盛<lb/>
時上下之交有如是哉<lb/>
　　召對<lb/>
祖宗以來於凡燕閒之際執政大臣左右近侍時常皆<lb/>
<pb n="KR2l0009_WYG_006-19a"/>
得接見自英宗以幼冲嗣位此禮遂廢惟有大事則傳<lb/>
奉召之問對一二語遽出因襲以為故事景帝時壅蔽<lb/>
尤甚及英宗復辟始知其由乃親决章奏日與大學士<lb/>
李賢議之賢據便殿入奏舊規毎朝退獨留不待呼召<lb/>
徑詣上燕閒入見以承顧問然同列彭時吕原恒不得<lb/>
與焉上嘗謂景泰全然不理政務或用人陞官明日謝<lb/>
恩不知所以文武大臣未嘗接言上下之情如何得通<lb/>
賢曰自古明君未嘗不與大臣相接商確治天下之道<lb/>
<pb n="KR2l0009_WYG_006-19b"/>
所謂接賢士大夫之時多親宦官宫妾之時少也上曰<lb/>
如此天下豈不治安觀英宗聖志盖勵精求治而賢不<lb/>
能同人致交有功為可憾耳李東陽曰東陽自乙卯承<lb/>
乏内閣時孝宗皇帝臨朝淵黙自朝㕘復命經筵日講<lb/>
之外罕接天顔凡有擬奏陳說答問之類毎用本票揭<lb/>
帖大則具題本雖日積月累徃徃不能盡𢎞治十年三<lb/>
月二十二日朝食前忽遣司禮監太監韋泰馳至閣亟<lb/>
呼曰宣四先生叩其故曰不知臣溥臣健臣東陽臣遷<lb/>
<pb n="KR2l0009_WYG_006-20a"/>
亟具衣冠至文華殿叩頭畢上曰近前於是直叩御榻<lb/>
司禮監諸太監皆環跪於案側上曰看文書諸太監取<lb/>
本付臣溥臣健又分置硃硯硃筆授片紙數幅於臣東<lb/>
陽臣遷毎一本上曰與先生輩計較臣溥等看畢相與<lb/>
議定批辭以次陳奏得允乃録於紙上以進上覽畢親<lb/>
批本面或更定二三字或刪去一二句皆應手疾書宸<lb/>
翰清逸畧無凝滯有山西巡撫官本上顧曰此欲提問<lb/>
一副總兵該提否臣溥等對曰此事輕副總兵恐不必<lb/>
<pb n="KR2l0009_WYG_006-20b"/>
提止提都指揮以下三人可也上曰然邊情事重小官<lb/>
亦不可不提耳又禮部本擬一是字上曰天下事亦還<lb/>
看本内事情若止批一是字恐有遺失因取本閱之則<lb/>
曰是只須一是字足矣又一本臣健奏曰此本事多臣<lb/>
等將下細看擬奏上曰文書尚多都要一看下去也是<lb/>
閒就此商量豈不好皆應曰諾上指餘本謂左右曰此<lb/>
皆常行事不過該衙門知道耳乃皆叩頭退上復謂左<lb/>
右曰喫茶出文華門尚膳監官捧茶以俟韋太監喜曰<lb/>
<pb n="KR2l0009_WYG_006-21a"/>
茶已具矣盖時出急召未有宿辦也自天順至今四十<lb/>
年先帝及今上之初間嘗召内閣不過一二語是日經<lb/>
筵罷有此召因得以窺天質之明睿廟算之周詳聖心<lb/>
之仁厚有不可測量者如此自是平臺煖閣稍稍召對<lb/>
并及部院大臣詢其政務若欲復祖宗之舊者及孝肅<lb/>
太皇太后之喪議禮考文久或移晷多或連月藹然家<lb/>
人父子之情顧上既明習國事天語嚴密議論層出或<lb/>
累數十句臣下雖承造膝欲藎一二語至無間可入或<lb/>
<pb n="KR2l0009_WYG_006-21b"/>
不竟其辭而退退而㝷繹所受亦不能悉記也議者以<lb/>
為孝宗若久於天位非惟奏事之制可復而隆平之治<lb/>
且成矣<lb/>
　　召慰<lb/>
編修楊士竒始入内閣毎敷對望見天威猶有懼色太<lb/>
宗召而慰之曰朕知爾文學親擢於此爾但盡心勿<lb/>
自疑畏英廟既復位退御文華殿召大學士高榖學士<lb/>
商輅謂曰朕在南京知爾二人無偏向心如今正要用<lb/>
<pb n="KR2l0009_WYG_006-22a"/>
爾好用心辦事成化四年彗見言官劾内閣大臣商輅<lb/>
等遂求退奉㫖朕用卿不疑何恤人言至詰責言者曰<lb/>
唐太宗用王魏朕用商輅有何不可欲加譴調輅奏言<lb/>
臣嘗勸陛下優容言官已荷嘉納如修撰羅倫輩復請<lb/>
召用今因論臣而又責之如公論何上以為然乃釋言<lb/>
官不問而召輅至御榻前慰勉再三祖宗之禮貌儒臣<lb/>
徃徃如此<lb/>
　　召示文翰<lb/>
<pb n="KR2l0009_WYG_006-22b"/>
太祖皇帝嘗出御製詩文以示詞臣太子正字桂彦良<lb/>
即於上前大聲誦之琅然左右驚愕學士承㫖詹同私<lb/>
戒之上知之謂曰儒者事君正當誠意毋事矯揉也又<lb/>
嘗出御製勅使彦良指摘彦良受命盡言稱上意焉洪<lb/>
武二十年二月甲辰御註尚書洪範成先是命儒臣書<lb/>
洪範揭於御座之右朝夕觀覽乃自為註至是成召贊<lb/>
善劉三吾曰朕觀洪範一篇帝王為治之要道也所以<lb/>
叙彛倫立皇極保萬民叙四時成百穀本於天道而驗<lb/>
<pb n="KR2l0009_WYG_006-23a"/>
於人事箕子為武王陳之武王猶自謙曰五帝之道我<lb/>
未能焉朕毎為惕然遂疏其指為註朝夕省覽三吾對<lb/>
曰陛下留心是書上明聖道下福生民為萬世開太平<lb/>
者也宣徳七年七月宣宗燕閒閱内庫書畫得元趙孟<lb/>
頫所繪豳風圖因賦長詩一章召翰林詞臣示之曰豳<lb/>
詩周公陳后稷公劉致王業之由與民事早晩之宜以<lb/>
告成王使知稼穡艱難萬世人君皆當鑒此朕愛斯圖<lb/>
為賦詩欲揭於便殿之壁朝夕在目有所儆勵爾書於<lb/>
<pb n="KR2l0009_WYG_006-23b"/>
圖之後九年十二月宣宗退朝御文華殿召少傅楊士<lb/>
竒等出御書洪範篇及御製序文示之且諭之曰所論<lb/>
或未當卿等當直言勿隱士竒等對曰聖論皆當直得<lb/>
古人精藴上曰朕在宫中雖寒暑不廢書冊士竒等對<lb/>
曰帝王勤學問則宗社生民有賴矣惟願陛下始終此<lb/>
心上笑曰卿等亦常須直言朕不為忤<lb/>
　<lb/>
　翰林記卷六<lb/>
</p>
<p>
</p>
  </div>
</body>
</text>
</TEI>
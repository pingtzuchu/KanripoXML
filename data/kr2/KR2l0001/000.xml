<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐六典</head>
    <p>
<pb n="KR2l0001_WYG_000-1a"/>
欽定四庫全書　　　　　史部十二<lb/>
　唐六典　　　　　　　　職官類一<hi>官制之屬</hi>
　　提要<lb/>
　　　　<hi>臣</hi>等謹案唐六典三十巻舊本題開元御撰<lb/>
　　　　李林甫奉勑注其書以三師三公三省九寺<lb/>
　　　　五監十二衛列其職司官佐敘其品秩以擬<lb/>
　　　　周禮書録解題引韋述集賢記注曰開元十<lb/>
　　　　年起居舍人陸堅被㫖修是書帝手寫白麻<lb/>
<pb n="KR2l0001_WYG_000-1b"/>
　　　　紙六條曰理教禮政刑事令以類相從撰録<lb/>
　　　　以進張説以其事委徐堅思之經嵗莫能定<lb/>
　　　　又委毋焸余欽韋述始以令式入六司其沿<lb/>
　　　　革並入注中後張九齡又委苑咸二十六年<lb/>
　　　　奏草上迄今在書院亦不行用范祖禹唐鑑<lb/>
　　　　亦曰既有太尉司徒司空又有尚書省是政<lb/>
　　　　出於二也既有尚書省又有九寺是政出於<lb/>
　　　　三也葢自唐虞至周有六官而無寺監自秦<lb/>
<pb n="KR2l0001_WYG_000-2a"/>
　　　　迄陳有寺監而無六官獨此書兼之故官多<lb/>
　　　　重複今考是書如林甫注中以諸州祥瑞預<lb/>
　　　　立條格以待奏報之類誠為可嗤然一代典<lb/>
　　　　章釐然具備觀王溥㑹要所載請事者往往<lb/>
　　　　援據韋述謂不施行未必實録祖禹之論則<lb/>
　　　　疑以元豐官制全用是書有激而言亦非定<lb/>
　　　　論也又㑹要載開元二十三年九齡等撰是<lb/>
　　　　書而唐書載九齡以開元二十四年罷知政<lb/>
<pb n="KR2l0001_WYG_000-2b"/>
　　　　事則書成時九齡猶在位後至二十七年林<lb/>
　　　　甫乃注成獨上之宋陳騤館閣録載書局有<lb/>
　　　　經修經進經修不經進經進不經修三格説<lb/>
　　　　與九齡葢所謂經修不經進者卷首獨著林<lb/>
　　　　甫未為至公今仍改題九齡名以從其實舊<lb/>
　　　　本如是今亦姑仍之耳乾隆四十三年六月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2l0001_WYG_000-3a"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
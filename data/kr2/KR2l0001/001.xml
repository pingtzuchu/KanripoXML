<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐六典卷一</head>
    <p>
<pb n="KR2l0001_WYG_001-1a"/>
欽定四庫全書<lb/>
　唐六典卷一　　　　　唐　張九齡等　撰<lb/>
　　三師三公尚書都省<lb/>
　三師<lb/>
　　太師一人<lb/>
　　太傅一人<lb/>
　　太保一人<lb/>
　三公<lb/>
<pb n="KR2l0001_WYG_001-1b"/>
　　太尉一人<lb/>
　　司徒一人<lb/>
　　司空一人<lb/>
　尚書省<lb/>
　　令一人<lb/>
　　左丞相一人<lb/>
　　右丞相一人<lb/>
　　左丞一人<lb/>
<pb n="KR2l0001_WYG_001-2a"/>
　　右丞一人<lb/>
　　左司郎中一人<lb/>
　　右司郎中一人<lb/>
　　左司員外郎一人<lb/>
　　右司員外郎一人<lb/>
　　都事六人<lb/>
　　主事六人<lb/>
　　令史十八人<lb/>
<pb n="KR2l0001_WYG_001-2b"/>
　　書令史三十六人<lb/>
　　亭長六人<lb/>
　　掌固十四人<lb/>
太師一人正一品<lb/>
太傅一人正一品<lb/>
太保一人正一品<hi>尚書云成王既黜殷命滅淮夷歸酆作周官立太師太傅太保兹爲三公</hi>
<hi>論道經邦燮理隂陽孔安國曰師天子所師法傅傅相天子保保安天子於徳義禮記云設四輔及三公不必</hi>
<hi>備惟其人言使能也漢承秦制不置三公漢末以大司馬大司徒大司空爲三公師傅之官在三公上後漢因</hi>
<pb n="KR2l0001_WYG_001-3a"/>
<hi>之師傅尊號曰上公置府僚魏晉江左皆然後魏太師太傅太保尊號曰三師後周又為三公隋氏又為三師</hi>
<hi>皇朝因之漢書云太師太傅太保皆古官金印紫綬漢官儀云俸月三百五十斛齊職儀云品第一金章紫綬</hi>
<hi>進賢三梁冠絳朝服佩山𤣥玉周武王以太公為太師詩云維師尚父時維鷹楊成王以周召為之書云召公</hi>
<hi>為保周公為師相成王為左右漢髙后元年置太傅以右丞相王陵為之後省八年復置尋省哀帝元夀二年</hi>
<hi>復置平帝元始元年置太師太保孔光以太傅遷太師王舜以車騎將軍為太保王莽以大司馬領太傅又置</hi>
<hi>少傅為四輔莽簒位以太傅太保國師國將為四輔焉漢光武唯置太傅有府自辟僚屬以卓茂為之明帝以</hi>
<hi>鄧禹為之章安已下初即位輒置録尚書事其人亡因罷迄漢末獻帝初平二年董卓自為之魏氏以鍾</hi>
<hi>繇司馬孚為太傅鄭冲為太保太師不見其人晉以宣王名師乃依周官名置太宰以代之武帝以安平</hi>
<pb n="KR2l0001_WYG_001-3b"/>
<hi>王孚為太宰鄭冲為太傅王祥為太保江左太師並因名為太宰梁制十八建班多者為貴上公班第十</hi>
<hi>八秩萬石陳以為贈官後魏三師正一品非勲徳崇重不居焉北齊因之後周依周官以太師太傅太保</hi>
<hi>為三公不置府僚隋氏依後魏為三師因後周不置府僚初拜於尚書省上煬帝三年廢三師官皇朝復置儀</hi>
<hi>制依隋氏</hi>
三師訓導之官也其名即周之三公漢哀平間始尊師<lb/>
傅之位在三公上謂之上公眀雖天子必有所師其後<lb/>
或廢或置大抵無所統職至後魏特稱三師以正其名<lb/>
然非道徳崇重則不居其位無其人則闕之故近代多<lb/>
<pb n="KR2l0001_WYG_001-4a"/>
以爲贈官皇朝因之其或親王拜者但存其名耳<lb/>
太尉一人正一品<hi>月令云命太尉賛桀俊漢書百官表云太尉秦官應劭曰自上安下曰尉</hi>
<hi>齊職儀云太尉品第一金章紫綬進賢三梁冠絳朝服佩山𤣥玉郊廟冕服七旒𤣥衣纁裳服七章春秋合成</hi>
<hi>圖云堯坐舟中與太尉舜臨觀鳯皇授圖運斗樞云舜以太尉爲天子然緯書通人皆疑其僞故班氏所不取</hi>
<hi>而大國亦有其職漢初或置或省盧綰周勃灌嬰周亞夫田蚡並為之武帝元狩四年置大司馬當太尉之職</hi>
<hi>至後漢建武二十七年省大司馬又置太尉以太僕趙憙為之而與司徒司空爲三公靈帝末劉虞為大司馬</hi>
<hi>而太尉如故二職始兩置矣漢制三公府分部九卿太尉所部太常衛尉光禄三卿三公並置官属俸月三百</hi>
<hi>五十斛獻帝建安十三年省三公官置丞相魏初又置而兼置大司馬晉以司馬望為太尉歴宋齊梁陳後魏</hi>
<pb n="KR2l0001_WYG_001-4b"/>
<hi>北齊並為三公置府僚宋有大将軍則不置太尉齊以大司馬為贈官梁氏三公加秩至萬石班第十八陳正</hi>
<hi>第一品而與大司馬兩置後魏有大将軍不置太尉正光已後又並置之隋置太尉司徒司空為三公正一品置</hi>
<hi>府僚尋省府僚置公則於尚書省上皇朝因焉武徳初秦王兼之永徽中長孫無忌為之其後親王拜三公者</hi>
<hi>皆不視事祭禮則攝者行焉</hi>
司徒一人正一品<hi>左傳云昔少昊氏以鳥名官祝鳩氏為司徒尚書舜命契曰百姓不親五</hi>
<hi>品不遜汝作司徒敬敷五教在寛周則為卿官書云御事司徒司空司馬又云司徒掌邦教敷五典擾兆人秦</hi>
<hi>置丞相省司徒漢因之至哀帝元夀二年更名大司徒與大司馬大司空為三公建武元年以前将軍鄧禹為</hi>
<hi>大司徒二十七年朱祐議契作司徒禹作司空並無大字遂下二府去焉漢制司徒所部太僕鴻臚廷尉三卿</hi>
<pb n="KR2l0001_WYG_001-5a"/>
<hi>漢末罷三公置丞相魏罷丞相置三公以華歆為司徒晉以何曽為司徒趙王倫簒位以梁王彤為丞相省司</hi>
<hi>徒彤遷復舊永嘉元年王夷甫為司徒東海王鉞為丞相則始兩置矣成帝以王導為丞相以司徒府為丞相</hi>
<hi>府導薨復舊宋有丞相又置司徒齊以丞相為贈官梁又兩置陳氏以丞相為贈官後魏正光之後復兩置北</hi>
<hi>齊廢丞相乾眀中又兩置後周並廢隋廢丞相置司徒皇朝因之歴代品秩章服皆同太尉</hi>
司空一人正一品<hi>左傳云少昊以鳲鳩氏爲司空尚書舜命禹汝作司空平水土惟時懋哉</hi>
<hi>孔安國曰司空主空土以居人按空穴也古者穴居周以司空為冬官掌邦事秦置御史大夫省司空漢因之</hi>
<hi>至成帝綏和元年御史大夫何武建議依古置三公官改御史大夫為大司空時議者以縣道官獄有司空故</hi>
<hi>加大字以别之哀帝建平二年朱博建議古之帝王不必相襲五年罷大司空置御史大夫元夀元年復為大</hi>
<pb n="KR2l0001_WYG_001-5b"/>
<hi>司空故與御史大夫不兩置建武元年用䜟言以野王令王梁為大司空二十七年以朱祐議去大字獻帝建</hi>
<hi>安十二年又省司空置御史大夫漢制司空所部宗正少府司農三卿魏省御史大夫置司空景初二年以司</hi>
<hi>𨽻校尉崔林為司空晉以荀顗為司空歴宋齊梁陳後魏北齊皆省御史大夫置司空後周二職並廢隋氏韓</hi>
<hi>忠以御史中丞之職為大夫故又置司空品軄並同太尉皇朝因之</hi>
三公論道之官也盖以佐天子理隂陽平邦國無所不<lb/>
統故不以一職名其官然周漢已來代存其任自隋文<lb/>
帝罷三公府僚皇朝因之其或親王拜者亦但存其名<lb/>
位耳<lb/>
<pb n="KR2l0001_WYG_001-6a"/>
尚書都省<lb/>
尚書令一人正二品<hi>秦置尚書有令丞属少府漢因之武昭後置缺  重漢書云宣帝時任用</hi>
<hi>中書宦官元帝𢎞𢎞恭石顯相繼爲中書令元帝被疾不親政事遂委任焉及前將軍蕭望之領尚書事知顯專權</hi>
<hi>邪辟建言以為中書百官之本國家樞機宜以通明公正之士處之武帝遊燕後庭故委用宦者非古制也宜</hi>
<hi>罷中尚書官中尚書謂中書及尚書也中書典尚書奏事故連言之及光武親緫吏職權歸尚書三公但受成</hi>
<hi>事而已漢官儀云尚書令主賛奏事緫典綱紀無所不統秩千石故公為之者朝㑹不陛奏事増秩二千石天</hi>
<hi>子所服五時衣賜尚書令僕射其三公列卿将軍大夫五營校尉行複道中遇尚書令僕射左右丞相郎皆廻</hi>
<hi>車豫避衛士傳呼不得迕䑓官䑓官過乃得去每朝㑹尚書令御史中丞司𨽻校尉各獨座故京師號曰三獨</hi>
<pb n="KR2l0001_WYG_001-6b"/>
<hi>座晉氏尚書令假銅印墨綬冠進賢兩梁納言幘五時朝服佩水蒼王受拜則䇿命之以在端右故也及賈充</hi>
<hi>為尚書令以目疾表置省事吏四人自魏至晉宋齊秩皆千石品並第三梁加秩中二千石班第十六陳加品</hi>
<hi>至第一後魏北齊及隋品皆第二皇朝因之服驚冕八旒七章三梁冠後漢以尚書令僕射及六曺尚書為八</hi>
<hi>座魏氏省為五曹則僕射有二若僕射省一則尚書有六率以為常今則以二丞相六尚書為八座然後漢尚</hi>
<hi>書稱䑓魏晉已來為省皇朝因之龍朔二年改為中䑓咸亨元年復舊光宅元年改為文昌䑓長安三年又為</hi>
<hi>中䑓神龍初復舊</hi>
尚書令掌緫領百官儀刑端揆其屬有六尚書法周之<lb/>
六卿一曰吏部二曰戸部三曰禮部四曰兵部五曰刑<lb/>
<pb n="KR2l0001_WYG_001-7a"/>
部六曰工部凡庻務皆㑹而决之初秦變周法天下之<lb/>
事皆决丞相府置尚書於禁中有令丞掌通章奏而已<lb/>
漢初因之武宣之後稍以委任及光武親總吏職天下<lb/>
事皆上尚書與人主參决乃下三府尚書令為端揆之<lb/>
官魏晉以來其任尤重皇朝武徳中太宗初為秦王嘗<lb/>
親其職自是闕不復置其國政樞宻皆委中書八座之<lb/>
官但受其成事而已<hi>自太師已下皆古宰相之職今不常置故備叙之</hi>
尚書左丞相一人右丞相一人並從二品<hi>左右丞相本左右僕射也</hi>
<pb n="KR2l0001_WYG_001-7b"/>
<hi>漢書百官表云僕射秦官自侍中尚書博士郎皆有僕射古者重武官有主射以督課因所領之職以為號若</hi>
<hi>尚書則曰尚書僕射漢因秦後漢建安四年以執金吾榮邵為尚書左僕射分置左右盖自此始漢官儀僕射</hi>
<hi>秩六百石公為之加至二千石自晉以後給省事吏三人魏晉宋齊秩皆六百石品並第三梁品猶第三秩中</hi>
<hi>二千石班第十五陳品加至第二後魏北齊及隋品皆從第二自魏晉以來置二則為左右僕射或不兩置但</hi>
<hi>曰尚書僕射宋百官階次云尚書僕射勝右减左望在二者之間僕射職為執法置二則曰左右執法又與列</hi>
<hi>曹尚書分領諸曹郎令闕則左僕射為省主自東晉以來祠部尚書多不置以右僕射主之若左右僕射並闕</hi>
<hi>則置尚書僕射以掌左事置祠部尚書以掌右事然則尚書僕射祠部尚書不常置矣隋置左右僕射從二品</hi>
<hi>皇朝因之自漢以來章服並與令同龍朔二年改為左右匡政咸亨元年復為僕射光宅元年更名左右相神</hi>
<pb n="KR2l0001_WYG_001-8a"/>
<hi>龍元年復為僕射開元初改為左右丞相</hi>
左右丞相掌緫領六官紀綱百揆以貳令之職令則專<lb/>
統焉<hi>初亦宰相之職也開元中張説兼之罷知政猶為丞相自此以後遂不知國政</hi>
左丞一人正四品上右丞一人正四品下<hi>司馬彪續漢書云尚書丞</hi>
<hi>一人秦所置漢因之至成帝建始四年置列曹尚書更置丞四人至光武减其二惟置左右丞各一人丞者承</hi>
<hi>也言承助令僕緫理䑓事也然漢列曹尚書四人成帝加至五人彪言成帝置列曹尚書恐誤也漢官儀云尚</hi>
<hi>書令左丞緫領綱紀無所不統僕射右丞掌廩假錢穀晋傅咸云左丞得奏彈八座魏晉已來左丞主䑓内禁</hi>
<hi>令宗廟祠祀朝儀禮制選用置吏糺諸不法無所逥避右丞掌庫藏廬舎凡諸器用之物刑獄兵器然則右减</hi>
<pb n="KR2l0001_WYG_001-8b"/>
<hi>於左其來尚矣魏晋宋已來左右丞銅印黄綬絳朝服進賢一梁冠自魏至宋齊品皆第六秩四百石梁左丞</hi>
<hi>班第九右丞班第八並第四品秩六百石陳因之後魏北齊左丞正四品下右丞從四品上隋初左丞從四品</hi>
<hi>上右丞從四品下煬帝左右丞並正四品皇朝左丞正四品上右丞正四品下服絺冕六旒三章兩梁冠龍朔二</hi>
<hi>年改為左右肅機咸亨元年復為左右丞永昌元年為從三品神龍二年復故</hi>
左右丞掌管轄省事糺舉憲章以辨六官之儀制而正<lb/>
百僚之文法分而視焉<hi>若左闕則右兼知其事右闕則左亦如之若御史有糺劾不當兼得</hi>
<hi>彈奏</hi>
左司郎中一人右司郎中一人並從五品上<hi>尚書郎漢初置四人</hi>
<pb n="KR2l0001_WYG_001-9a"/>
<hi>一人主匈奴單于營部一人主羌夷吏民一人主户口墾田一人主財帛委輸光武分尚書為六曹郎合三十四郎</hi>
<hi>而史闕曹名魏有殿中吏部駕部金部虞曹比部南主客祠部度支庫部農部水部儀曹三公倉部民曹二千石中</hi>
<hi>兵外兵别兵都兵考功定課都官騎兵凡二十五曹郎晉氏又加直事屯田起部車部左士右士運曹其民曹中兵</hi>
<hi>外兵分為左右主客又分為左右南北無農部定課考功凡三十五曹置郎二十三人更相統攝東晉置殿中祠部</hi>
<hi>吏部儀曹三公比部金部倉部度支都官左民駕部庫部中兵外兵十五曹宋髙祖加騎兵主客起部水部合為十</hi>
<hi>九曹元嘉以後又増删定功論二曹而省騎兵凡二十曹郎齊因之梁加騎兵虞曹屯田合二十三曹陳省梁二曹</hi>
<hi>不知省何曹也後魏有三十六郎史闕曹名北齊有吏部考功主爵殿中儀曹三公駕部祠部主客虞曹屯田起部</hi>
<hi>左中兵左外兵右中兵右外兵都部兵都官二千石比部水部膳部度支倉部左民右民金部庫部二十八曹郎隋</hi>
<pb n="KR2l0001_WYG_001-9b"/>
<hi>開皇初有吏部主爵司勲考功禮部祠部主客膳部兵部職方駕部庫部都官刑部比部司門度支户部金部倉部</hi>
<hi>工部屯田虞部水部二十四曹郎三年以刑部領都官民部領度支煬帝改六曹具於本司至龍朔二年改吏部為</hi>
<hi>司列主爵為司封考功為司績禮部為司禮祠部為司禋膳部為司膳主客為司藩户部為司戸度支為司度</hi>
<hi>倉部為司庾金部為司珍兵部為司戎職方為司城駕部為司輿庫部為司庫刑部為司刑都官為司僕比部</hi>
<hi>為司計工部為司平屯田為司田虞部為司虞水部為司川惟司勲司門依舊咸亨元年復故漢書天文志南</hi>
<hi>宫後聚十五星曰哀烏郎位漢明帝時館陶公主為子求郎不許而賜錢千萬謂羣臣曰郎官上應列宿出</hi>
<hi>宰百里非其人則民受其殃漢制尚書郎主作文書起草更直於建禮門内臺給青縑白綾被或以錦被帷帳</hi>
<hi>毡褥通中枕大官供食物湯官供餅餌五熟果食五二日一美食下天子一等給尚書郎侍史二人女侍史</hi>
<pb n="KR2l0001_WYG_001-10a"/>
<hi>人皆選端正執香爐香囊從入䑓䕶衣服奏事建禮門内得神仙門神仙門内得明光殿神仙殿因得省中省</hi>
<hi>中皆胡粉塗壁畵古賢列女以丹漆地謂之丹墀尚書郎握蘭含鷄舌香奏事與黄門侍郎對揖黄門侍郎稱</hi>
<hi>巳聞乃出丞郎月賜赤管大筆一䨇隃糜墨一枚御史中丞侍御史行複道中遇尚書丞郎皆避車執版住揖</hi>
<hi>丞郎坐車舉手禮之車過乃去及晋宋齊梁尚書官上朝及下禁㫁行人猶其制也漢官儀丞郎見令㒒射執</hi>
<hi>板拜朝賀對揖丞郎見尚書執板對揖稱曰明時郎見左右丞對揖呼曰左右君漢制八座丞郎初拜並集都</hi>
<hi>堂交禮遷職又解交至宋已後惟八座解交而丞郎不解交也自晉已後八座及丞郎多不奏事梁武帝天監初</hi>
<hi>詔曰自禮闈陵替歴兹永久郎署備員無取職事粃糠文案貴尚虚閒空有趨墀之名了無握蘭之實曹郎可</hi>
<hi>依昔奏事自是始奏事矣初秦置郎中令其属官有五官中郎将左右中郎将秩皆二千石是為三署署中有</hi>
<pb n="KR2l0001_WYG_001-10b"/>
<hi>中郎侍郎郎中郎中秩比三百石侍郎秩比四百石中郎秩比六百石並無員数多至千人分𨽻三署主執㦸</hi>
<hi>宿衛宫殿門出充車騎漢因之故馮唐為郎中署長楊雄為侍郎並其任也漢官云尚書郎初從三署郎選詣</hi>
<hi>尚書䑓試毎一郎缺則試五人先試牋奏初入䑓稱郎中滿嵗稱侍郎視事五年遷大縣令亦参用孝亷為之</hi>
<hi>其郎中侍郎之名皆因三署舊號也客曹郎主胡羌事劇遷二千石或刺史其次遷為縣令秩滿自占縣詔書</hi>
<hi>賜錢三萬與三䑓祖餞然漢言郎者多非尚書郎漢文時直不疑買金償同舎郎漢武時顔駟為郎三代不遷</hi>
<hi>及諸言以貲為郎父任為郎兄任為郎皆三署郎也至後漢三署猶難分有尚書及曹名冠首者即尚書郎也</hi>
<hi>魏二晋以後無三署郎矣自漢以來尚書諸曹並通謂之尚書郎漢代兩置其職則同魏晋宋齊惟置郎中梁</hi>
<hi>陳兩置後魏北齊惟置郎中隋開皇初惟置侍郎至開皇六年毎司各置員外郎煬帝三年改諸曹侍郎但曰</hi>
<pb n="KR2l0001_WYG_001-11a"/>
<hi>郎毎曹各置二郎尋又省一郎置承務郎同開皇員外之職皇朝改郎為郎中又每曹置員外郎按左右司郎</hi>
<hi>中前代不置煬帝三年尚書都司始置左右司郎各一人品同諸曹郎從五品掌都省之職皇朝因改曰郎中</hi>
<hi>至龍朔二年改為左右承務咸亨元年復故其服章與諸司郎中並同𤣥冕五旒衣無章裳刺黻一章兩梁冠</hi>
左司員外郎一人右司員外郎一人並從六品上<hi>天后永昌</hi>
<hi>元年置時顧琮自侍御史除元懐貞以洛州司戸遷神龍元年省二年乂置其職務與郎中分掌其朝服與諸</hi>
<hi>司員外郎並爵弁𤣥纓簮導青衣纁裳一梁冠</hi>
都事六人從七品上<hi>都事本尚書都令史之職沈約宋書云令史盖前漢官也史記趙禹</hi>
<hi>補中都官周亷為令史是也華嶠後漢書韋彪上䟽曰有楚獄事繁故置尚書令史以助郎又云郎主文案與</hi>
<pb n="KR2l0001_WYG_001-11b"/>
<hi>令史不殊續漢書尚書置令史十八人後増劇曹三人滿合二十一人漢官儀云能通倉頡史籀篇補蘭䑓令史</hi>
<hi>嵗補尚書令史滿嵗為尚書郎出亦與郎同宰百里郎與令史分職受事令史見僕射尚書執版拜見丞郎執</hi>
<hi>版揖齊職儀云自魏晉宋齊正令史書令史皆有品秩朱衣執版進賢一梁冠楊楞伽北齊鄴都故事云尚書</hi>
<hi>郎判事正坐都令史側坐書令史過事洛京鄴都令史皆平揖郎由來無拜吏部郎選試髙第及二書者奏補</hi>
<hi>皆加戎號案歴代令史皆有品秩漢尚書䑓令史秩二百石魏氏令史皆八品晋百官公卿表云尚書都令史</hi>
<hi>八人秩二百石與左右丞總知都䑓事宋齊八人梁陳五人品並第八梁武天監初制曰尚書五都職參政要</hi>
<hi>非但總領衆局亦乃方軌二丞頃雖求材未臻妙簡可葷用士流毎盡時彦庻同持領秉此羣目於是以太學</hi>
<hi>博士劉納司空法曹參軍劉顯太學博士孔䖍孫司空法曹參軍蕭軌宣毅墨曹參軍王顒並以才地兼美首</hi>
<pb n="KR2l0001_WYG_001-12a"/>
<hi>膺兹選矣隋開皇初改都令史為都事置八人正八品上皇朝置六人自晉宋齊後魏北齊隋都令史置八者</hi>
<hi>當八座之數梁陳置五者南朝多不置祠部尚書當五曹之数皇朝置六者當六曹之数</hi>
左右司郎中員外郎各掌付十有二司之事以舉正稽<lb/>
違省署符目都事監而受焉凡都省掌舉諸司之綱紀<lb/>
與其百僚之程式以正邦理以宣邦教凡上之所以逮<lb/>
下其制有六曰制敕册令教符<hi>天子曰制曰敕曰冊皇太子曰令親王公主曰</hi>
<hi>教尚書省下於州州下於縣縣下於鄉皆曰符</hi>凡下之所以逹上其制亦有六<lb/>
曰表状牋啓辭牒<hi>表上於天子其近臣亦為状牋啓於皇太子然於其長亦為之非公文所</hi>
<pb n="KR2l0001_WYG_001-12b"/>
<hi>施九品已上公文皆曰牒庻人曰辭</hi>諸司自相質問其義有三曰闗刺移<lb/>
<hi>闗謂闗通其事刺謂刺舉之移謂移其事於他司移則通判之官皆連署</hi>凡内外百司所受<lb/>
之事皆印其發日爲之程限一日受二日報<hi>其事速及送囚徒隨</hi>
<hi>至即付</hi>小事五日<hi>謂不須/檢覆者</hi>中事十日<hi>謂須檢覆前案及有所勘問者</hi>大事<lb/>
二十日<hi>謂計算大簿帳及須諮詢者</hi>獄案三十日<hi>謂徒巳上辨定須㫁結者</hi>其急<lb/>
務者不與焉小事判句經三人已下者給一日四人已<lb/>
上給二日中事每經一人給二日大事各加一日内外<lb/>
諸司咸率此<hi>若有事速及限内可了者不在此例其文書受付日及訊囚徒並不在程限</hi>凡<lb/>
<pb n="KR2l0001_WYG_001-13a"/>
尚書省施行制敕案成則給以鈔之<hi>通計符移闗牒二百紙已下限二日</hi>
<hi>過此以徃每二百紙已上加二日所加多者不得過五日</hi>若軍務急速者不出其日<lb/>
若諸州計奏逹于京師量事之大小與多少以爲之節<lb/>
二十條以上二日倍之三日又倍之四日又倍之五日<lb/>
雖多不是過焉凡制敕施行京師諸司有符移關牒下<lb/>
諸州者必由於都省以遣之<hi>若在京差使者令使人於都省受道次符牒然後發</hi>
<hi>遣若諸方使人欲還亦令所由司先報尚書省所有符牒並令受送</hi>凡文案既成勾司行<lb/>
朱訖皆書其上端記年月日納諸庫凡施行公文應印<lb/>
<pb n="KR2l0001_WYG_001-13b"/>
者監印之官考其事目無或差繆然後印之必書於厯<lb/>
每月終納諸庫<hi>其印毎至夜在京諸司付直官長在外者送當處長官掌</hi>凡尚書省<lb/>
官每日一人宿直都司執直簿一轉以爲次<hi>凡諸司長官應通判</hi>
<hi>者及上佐縣令皆不直也</hi>凡内外百僚日出而視事既午而退有事<lb/>
則直官省之其務繁不在此例凡天下制敕計奏之數<lb/>
省符宣告之節率以歳終為斷京師諸司皆以四月一<lb/>
日納于都省其天下諸州則本司推校以授勾官勾官<lb/>
審之連署封印附計帳使納于都省常以六月一日都<lb/>
<pb n="KR2l0001_WYG_001-14a"/>
事集諸司令史對覆若有隠漏不同皆附于考課焉<lb/>
主事六人從九品上<hi>漢官云光禄勲有南北廬主事三署主事於諸郎之中察茂才髙第</hi>
<hi>者爲之秩四百石次補尚書郎出宰百里謝承後漢書胡伯蕃范滂公沙穆並以俊才為孝亷除郎中光禄勲</hi>
<hi>主事後魏尚書吏部儀曹三公虞曹都官二千石比部各量事置掌故主事員門下置主事令史並從八品上</hi>
<hi>隋初諸䑓省並置主事令史煬帝二年並去令史之名其主事隨曹閒劇而置每十令史置一主事不滿十者</hi>
<hi>亦置一人雜用才術之士顔慜楚文學名家爲内史主事其後尋罷之皇朝並用流外入流者補之</hi>
令史十八人書令史三十六人<hi>自魏晉以來令史之任用人常輕梁陳後魏北</hi>
<hi>齊雖預品秩益闕二品三品四品降始自平隋開皇初著令有流外勲品            五品六品七品八品</hi>
<pb n="KR2l0001_WYG_001-14b"/>
<hi>九品之差皇朝因之諸䑓闕闕史書令史並分抄行署文書</hi>　　　　<hi>尚書都省令    十錢給</hi>
<hi>三口糧國初限八考已上入流若闕史能得官者甚少年上並入流為職事初隋氏革選令令</hi>
<hi>限亦賖武德初天下始定京師榖價貴遠人不願仕流外調諸州佐史及朝集典充選不獲已相資而為之遂促年</hi>
<hi>限優其叙次六七年有至本司主事及上縣尉者每府史三考令史兩考署職</hi>
亭長六人<hi>漢因秦制毎十里一亭亭有長髙祖為泗上亭長隋文帝始採古亭長之名以為流外之</hi>
<hi>號皇朝因之主守省門通𫝊禁約</hi>
掌固十四人<hi>史記云郡國有好文學敬長上肅政教順鄉里者詣太常受業如博士弟子課能通</hi>
<hi>一藝已上補文學掌固又東方朔云曾不得掌故安敢望侍郎乎掌故主故事也史漢本亦為此固字隋令稱</hi>
<pb n="KR2l0001_WYG_001-15a"/>
<hi>掌事皇朝稱掌固主守掌倉庫及㕔事鋪設職與古殊與亭長皆為番上下通謂之番官轉入府史從府史轉</hi>
<hi>入令史選轉皆試判</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0001_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐六典卷一<lb/>
</p>
<p>
</p>
  </div>
</body>
</text>
</TEI>
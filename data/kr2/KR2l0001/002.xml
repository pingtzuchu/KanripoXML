<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐六典卷二</head>
    <p>
<pb n="KR2l0001_WYG_002-1a"/>
欽定四庫全書<lb/>
　唐六典卷二　　　　　唐　張九齡等　撰<lb/>
　　尚書吏部<lb/>
　吏部尚書一人<lb/>
　　侍郎二人<lb/>
　　郎中二人<lb/>
　　員外郎二人<lb/>
　　主事四人<lb/>
<pb n="KR2l0001_WYG_002-1b"/>
　　令史三十人<lb/>
　　書令史六十人<lb/>
　　亭長八人<lb/>
　　掌固十三人<lb/>
　司封郎中一人<lb/>
　　員外郎一人<lb/>
　　主事二人<lb/>
　　令史四人<lb/>
<pb n="KR2l0001_WYG_002-2a"/>
　　書令史九人<lb/>
　　掌固四人<lb/>
　司勲郎中一人<lb/>
　　員外郎二人<lb/>
　　主事四人<lb/>
　　令史三十三人<lb/>
　　書令史六十七人<lb/>
　　掌固四人<lb/>
<pb n="KR2l0001_WYG_002-2b"/>
　考功郎中一人<lb/>
　　員外郎一人<lb/>
　　主事三人<lb/>
　　令史十五人<lb/>
　　書令史三十人<lb/>
　　掌固四人<lb/>
吏部尚書一人正三品<hi>周之天官卿也漢舊儀云尚書四人為四曹一曰常侍曹二曰</hi>
<hi>二千石曹三曰民曹四曰客曹成帝増置三公曹為五曹其常侍曹王丞相御史公卿事後漢光武又分為六</hi>
<pb n="KR2l0001_WYG_002-3a"/>
<hi>曹常侍曹為吏事曹主選舉齊祀事漢末又改吏部為選部専掌選舉  靈帝以梁鵠為選部尚書魏改選部</hi>
<hi>為吏部歴晉至宋孝武大明二年置二吏部尚書廢五兵尚書尋復舊名齊梁陳後魏北齊皆曰吏部尚書後</hi>
<hi>周依周官置大冢宰卿一人七命隋復曰吏部尚書然此官歴代班序常尊不與諸曹同也漢官儀尚書秩五</hi>
<hi>百石次補二千石晋令吏部尚書五時朝服納言幘進賢两梁冠佩水蒼玉乗軺車皂輪袁子正書曰尚書佩</hi>
<hi>契刀囊執版加簮筆焉自魏至梁並第三品梁秩加至中二千石後定十八班班多為貴吏部尚書班第十四</hi>
<hi>諸曹尚書班第十三陳梁隋吏部尚書並正第三品皇朝因之掌文官選舉龍朔二年改為司列大常伯咸亨</hi>
<hi>元年復為吏部尚書光宅元年改為天官尚書神龍元年復故</hi>
侍郎二人正四品上<hi>周之天官小宰中大夫也漢已來尚書侍郎今郎中之任也後周依</hi>
<pb n="KR2l0001_WYG_002-3b"/>
<hi>周官隋煬帝三年尚書六曹吏部禮部兵部刑部民部工部各置侍郎一人以貳尚書之職並正第四品皇朝</hi>
<hi>諸曹侍郎降為正四品下惟吏部侍郎為正四品上龍朔二年改為司列少常伯咸亨元年復為吏部侍郎總</hi>
<hi>章元年與兵部各増一員光宅神龍並隨曹改復</hi>
吏部尚書侍郎之職掌天下官吏選授勲封考課之政<lb/>
令凡職官銓綜之典封爵䇿勲之制權衡殿最之法悉<lb/>
以咨之其屬有四一曰吏部二曰司封三曰司勲四曰<lb/>
考功尚書侍郎總其職務而奉行其制命凡中外百司之<lb/>
事由於所屬皆質正焉凡選授之制每嵗孟冬以三旬<lb/>
<pb n="KR2l0001_WYG_002-4a"/>
㑹其人去王城五百里之内集於上旬千里之内集於<lb/>
中旬千里之外集於下旬以三銓分其選一曰尚書銓<lb/>
二曰中銓三曰東銓以四事擇其良一曰身二曰言三<lb/>
曰書四曰判<hi>毎試判之日皆平明集於試塲試官親送侍郎出問目試判兩道或有名學士考為</hi>
<hi>等第或有試雜文以収其俊乂</hi>以三類觀其異一曰徳行二曰才用三<lb/>
曰勞効徳鈞以才才鈞以勞其優者擢而升之否則量<lb/>
以退焉所以正權衡與奪抑貪冐進賢能也然後據其<lb/>
状以覈之量其資以擬之五品已上以名聞送中書門<lb/>
<pb n="KR2l0001_WYG_002-4b"/>
下聽制授焉六品已下常參之官量資注㝎其才識頗<lb/>
髙可擢為拾遺補闕監察御史者亦以名送中書門下<lb/>
聼勅授焉其餘則各量資注擬若都畿清望歴職三任<lb/>
經十考已上者得隔路授之不然則否<hi>謂監察御史左右拾遺大理評</hi>
<hi>事畿縣丞簿尉三任十考已上有隔品授者</hi>凡出身非清流者不注清資之<lb/>
官<hi>謂從流外及視品出身者其中書主書門下録事尚書都事厯任考詞使状有清幹及徳行言語兼書判</hi>
<hi>吏用經十六考已上者聽擬寺監丞左右衛及金吾長史</hi>凡注官皆對面唱示若官<lb/>
資未相當及以為非便者聼至三注三注不伏注至冬<lb/>
<pb n="KR2l0001_WYG_002-5a"/>
檢舊判注擬凡伎術之官皆本司銓注訖吏部承以附<lb/>
甲焉<hi>謂秘書殿中太僕寺等伎術之官唯得本司遷轉不得外叙若本司無闕者聼授散官有闕先授若</hi>
<hi>再經考滿者亦聼外叙</hi>凡同司聮事及句檢之官皆不得注大功<lb/>
已上親凡皇親及諸軍功兼注員外官<hi>其内外員外各官及檢試官本</hi>
<hi>司長官量閒劇取素歴凊正舊人分判曹事自外則不判若長官及别駕長史司馬等官則不在此例</hi>凡<lb/>
任官階卑而擬髙則曰守階髙而擬卑則曰行凡三銓<lb/>
注擬訖皆當銓團甲以過左右丞相若中銓東銓則亦<lb/>
先過尚書訖乃上門下省給事中讀黄門侍郎省侍中<lb/>
<pb n="KR2l0001_WYG_002-5b"/>
審然後進甲以聞<hi>若尚書丞相門下批官不當者則改注亦有重執而上者</hi>凡大選<lb/>
終季春之月<hi>若有選人身在軍旅則軍中試書判封送吏部而注擬亦或春中不解而後集謂之</hi>
<hi>春選若優勞人有勅却與處分及即與官者並聼非時選一百日内注擬畢</hi>所以定九流之<lb/>
品格補萬方之闕政官人之道備焉<lb/>
郎中二人從五品上<hi>周官太宰屬官有下大夫盖郎中之任也秦有郎中以其為郎侍衛</hi>
<hi>居中故曰郎中漢選尚書郎初從三署郎次補之初入尚書䑓稱郎中滿歳稱侍郎故郎中之名猶因三署舊</hi>
<hi>號也按吏部郎中後漢置之職在選舉魏晉用人妙於時選若其諸曹郎功髙者選為吏部郎其吏部郎歴代</hi>
<hi>品秩皆髙於諸曹郎魏晋來晋吏部郎品第五諸曹郎第六梁吏部郎品第四班第六上諸曹郎班第十陳因</hi>
<pb n="KR2l0001_WYG_002-6a"/>
<hi>梁後魏北齊吏部郎品正第四上諸曹班品正第六上後周依周官隋初二十四司並為侍郎品從第五煬帝</hi>
<hi>三年置六司侍郎諸曹侍郎並改為郎又改吏部為選部郎異於六侍郎之名皇朝為吏部郎中龍朔二年改</hi>
<hi>為司業大夫咸亨光宅神龍並随曹改復</hi>
員外郎二人從六品上<hi>周官太宰属官有上士盖今員外郎之任也宋百官階次有員</hi>
<hi>外郎美遷為尚書郎後周依周官隋文帝開皇六年尚書二十四司各置員外郎一人品從第六謂曹郎本員</hi>
<hi>之外復置郎也煬帝三年又廢二十四司員外郎每司減一郎置承務郎一人同開皇員外郎之職曰選部承</hi>
<hi>務郎一人皇朝尚書諸曹各置員外郎吏部置二人龍朔咸亨光宅神龍並隨曹改復</hi>
主事四人從八品下<hi>隋煬帝初置為從九品下開元二十四年升為八品</hi>
<pb n="KR2l0001_WYG_002-6b"/>
郎中一人掌考天下文吏之班秩品命凡叙階二十九<lb/>
從一品曰開府儀同三司<hi>後漢殤帝延平元年鄧隲為車騎将軍儀同三司儀同之</hi>
<hi>名自此始也又吕布有正董卓之勲開府如三司魏黄初三年黄權為車騎将軍開府儀同三司開府之名自</hi>
<hi>此始也其品第一梁班第十七陳氏秩萬石北齊從一品後周置上開府儀同三司開府儀同三司上儀同三</hi>
<hi>司儀同三司等十一號以酬勤勞隋氏因之皇朝初惟置開府儀同三司為散官品</hi>
正二品曰特進<hi>两漢及魏晋以為加官從本官服無吏卒品第二位次諸公下在開府驃騎上</hi>
<hi>進賢兩梁冠黑介幘五時朝服無章綬又漢朝雜事云諸侯功徳優盛朝廷所敬異有賜位特進在三公下平</hi>
<hi>冕𤣥衣侍祠郊廟宋百官階次江左皆兼官晋𫝊咸奏特進品第二執皮帛坐侍臣之下梁班第十七北齊特</hi>
<pb n="KR2l0001_WYG_002-7a"/>
<hi>進第二品隋特進為正二品散官皇朝因之</hi>從二品曰光禄大夫<hi>秦郎中令属官有中</hi>
<hi>大夫漢氏因之武帝太初元年更名光禄大夫秩比二千石掌論議無員後漢因之自魏以來諸公卿告老多</hi>
<hi>加其位晋太始初分為左右光禄大夫皆無員若致仕又給六尺牀帳簟褥宋氏因之齊光禄勲府有左右光</hi>
<hi>禄大夫皆銀章青綬若加金章紫綬者為金紫光禄大夫王晏乞一片金乃啓轉金紫梁陳並因之光禄大夫</hi>
<hi>十三班後魏左右光禄大夫從第一品太和二十六年第二品北齊因之後周左右光禄大夫正二品隋為正</hi>
<hi>一品散官煬帝改光禄大夫為從一品左光禄大夫正二品右光禄大夫從二品皇朝初猶有左右之名貞觀</hi>
<hi>之後唯有光禄大夫</hi>正三品曰金紫光禄大夫<hi>本两漢光禄大夫也至魏晋有加金</hi>
<hi>章紫綬者則謂為金紫光禄大夫晋則金紫銀青左右四職並置假金章紫綬及加金章紫綬並秩第二禄賜</hi>
<pb n="KR2l0001_WYG_002-7b"/>
<hi>班位冠幘車服佩玉及諸所賜給皆與特進同自晋已後皆為兼官少有正授梁金紫光禄大夫為第十四班</hi>
<hi>陳為中二千石北齊從二品隋氏因為散官煬帝為正三品皇朝因之</hi>從三品曰銀青光<lb/>
禄大夫<hi>本末與金紫同晋有銀青光禄大夫王翹之宋齊之後或置或省梁陳無職北齊三品隋正三</hi>
<hi>品散官煬帝改為從三品皇朝因之然而加金章紫綬及銀章青綬則尊崇之合居光禄之上隋氏定令誤遂</hi>
<hi>因仍不改</hi>正四品上曰正議大夫<hi>隋煬帝置為正四品散官盖取秦大夫官論議故置</hi>
<hi>正議通議之名</hi>正四品下曰通議大夫<hi>隋煬帝置正四品</hi>從四品上曰<lb/>
太中大夫<hi>秦太中大夫秩比千石掌論議漢氏因之梁班第十一秩千石北齊從第三品皇朝為散</hi>
<hi>官</hi>從四品下曰中大夫<hi>秦置中大夫漢武帝太初元年改為光禄大夫北齊中大夫第</hi>
<pb n="KR2l0001_WYG_002-8a"/>
<hi>四品皇朝為散官</hi>正五品上曰中散大夫<hi>後漢有中散大夫六百石無員魏晋因之</hi>
<hi>齊職儀品第七絳朝服進賢一梁冠梁班第十陳秩千石皇朝為散官</hi>正五品下曰朝議<lb/>
大夫<hi>漢班儀大夫以上得奉朝議則其義也隋文帝置朝議大夫為從三品散官</hi>從五品上<lb/>
曰朝請大夫<hi>漢諸将軍公卿年髙徳重者得以列侯就第特進奉朝請則其義也隋煬帝置朝請</hi>
<hi>大夫為正五品散官</hi>從五品下曰朝散大夫<hi>隋文帝置朝散大夫為正四品散官煬帝</hi>
<hi>改為從五品下</hi>正六品上曰朝議郎<hi>宋齊梁陳後魏北齊諸九品散官皆以将軍為品秩</hi>
<hi>謂之加戎號隋開皇六年始置六品已下散官並以郎為正階尉為從階正六品上為朝議郎下為武騎尉従</hi>
<hi>六品上為通議郎下為屯騎尉正七品上為朝請郎下為驍騎尉從七品上為朝散郎下為㳺騎尉正八品上</hi>
<pb n="KR2l0001_WYG_002-8b"/>
<hi>為給事郎下為飛騎尉從八品上為承奉郎下為旅騎尉正九品上為儒林郎下為雲騎尉從九品上為文林</hi>
<hi>郎下為羽騎尉煬帝又置八郎八尉六品置建節尉奮武尉七品置宣惠尉綏徳尉八品置懐仁尉守義尉九</hi>
<hi>品置奉誠尉立信尉並為正從又六品置承議郎通直郎七品置宣徳郎朝散郎八品置登仕郎将仕郎九品</hi>
<hi>置常從郎奉信郎亦為正從皇朝以郎為文職尉為武職遂採開皇大業之制以為六品已下散官</hi>正六<lb/>
品下曰承議郎<hi>隋煬帝置為正六品</hi>從六品上曰奉議郎<hi>隋文帝置通議</hi>
<hi>郎皇朝改焉</hi>從六品下曰通直郎<hi>晋宋以來諸官皆有通直盖謂官有髙下而得通為</hi>
<hi>宿直者隋煬帝置通直郎三十人從六品</hi>正七品上曰朝請郎<hi>晋宋齊梁陳並有奉朝請</hi>
<hi>員</hi>正七品下曰宣徳郎<hi>隋煬帝置宣徳郎三十人正七品</hi>從七品上曰<lb/>
<pb n="KR2l0001_WYG_002-9a"/>
朝散郎<hi>隋文帝置</hi>從七品下曰宣議郎<hi>梁有宣議将軍隋文帝置㳺騎尉皇朝改</hi>
<hi>焉</hi>正八品上曰給事郎<hi>隋文/帝置</hi>正八品下曰徴事郎<hi>隋煬帝置</hi>
從八品上曰承奉郎<hi>隋文帝置</hi>從八品下曰承務郎<hi>隋煬帝尚書二</hi>
<hi>十四司各置承務郎一人類今尚書員外郎也皇朝因其名而置</hi>正九品上曰儒林郎<lb/>
<hi>前史各有儒林傳取其義也</hi>正九品下曰登仕郎從九品上曰文林<lb/>
郎<hi>北齊置文林舘徴文學之士以充之取其義也</hi>從九品下曰将仕郎凡散官<lb/>
四品已下九品已上並於吏部當番上下<hi>其應當番四十五日若都</hi>
<hi>省湏使人送符及諸司湏使人者並取兵部吏部散官上經兩番已上聼簡入選不第者依番多不過六也</hi>
<pb n="KR2l0001_WYG_002-9b"/>
凡叙階之法有以封爵<hi>謂嗣王郡王初出身從四品下叙親王諸子封郡王者從五品</hi>
<hi>上國公正六品上縣公從六品上侯及伯子男並通降一等若两應叙者從髙叙也</hi>有以親戚<hi>謂皇</hi>
<hi>親緦麻以上及皇太后周親正六品上叙皇太后大功親皇后周親從六品上皇袒免親皇太后小功緦麻皇</hi>
<hi>后大功親正七品上皇后小功緦麻親皇太子妃周親從七品上其外戚各依本服降二等叙娶郡主正六品</hi>
<hi>上娶縣主正七品上郡主子出身從七品上縣主子從八品上叙</hi>有以勲庸<hi>謂上柱國正六品上</hi>
<hi>叙柱國已下每降一等至騎都尉從七品下驍騎尉飛騎尉正九品上雲騎尉武騎尉從九品上</hi>有以<lb/>
資䕃<hi>謂一品子正七品上叙從三品子逓降一等四品五品有正從之差亦逓降一等從五品子從八品</hi>
<hi>下叙國公子亦從八品下三品已上䕃曽孫五品已上䕃孫孫降子一等曽孫降孫一等贈官降正官一等㪚</hi>
<pb n="KR2l0001_WYG_002-10a"/>
<hi>官同職事若三品帶勲官者即依勲官品同職事䕃四品降一等五品降二等郡縣公子准從五品孫縣男已</hi>
<hi>上子降一等勲官二品子又降一等二王後子孫凖正三品䕃</hi>有以秀孝<hi>謂秀才上上第正八品上</hi>
<hi>已下逓降一等至中上第從八品下明經降秀才三等進士明法甲第從九品上乙第降一等若本䕃髙者秀</hi>
<hi>才明經上第加本䕃四階已下逓降一等明經通二經已上毎一經加一階及官人通經者後叙加階亦如之</hi>
<hi>凡孝義旌表門閭者出身從九品上叙</hi>有以勞考<hi>謂由外六品已下四考滿皆中中考者因選進</hi>
<hi>一階每二中上考又進两階每一上下考進两階若兼有下考得以上考除之</hi>有除免而復叙<lb/>
者皆循法以申之無或枉冒<hi>謂官人犯除名限滿應叙者文武三品已上奏聞正</hi>
<hi>四品於從七品下叙已上通降一等從五品於從八品上叙六品七品從九品上叙八品九品從九品下叙若</hi>
<pb n="KR2l0001_WYG_002-10b"/>
<hi>出身品髙於此法者仍從髙</hi>凡應入三品五品者皆待别制而進之<lb/>
不然則否<hi>謂應入三品者皆湏先在四品已上官仍限三十考已上本階正四品上無㾗累者奏聽</hi>
<hi>進用應入五品者皆須先在六品已上官及左右補闕殿中侍御史太常博士詹事司直京兆河南太原府判</hi>
<hi>司皆限十六考已上本階正六品上伎術官本司無六品官頻任三政七品者仍限二十考已上並所司勘責</hi>
<hi>訖上中書門下重勘訖然後奏聞别制以授焉</hi>凡文武百僚之班序官同者先<lb/>
爵爵同者先齒<hi>謂文武朝参行正二王後位在諸王侯上餘各依官品為序致仕官各居本色</hi>
<hi>之上若職事與散官勲官合班則文散官在當階職事者之下武散次之勲官又次之官同者異姓爲後若以</hi>
<hi>爵爲班者亦凖此其男已上任文武官者從文武班若親王嗣王任卑官職事者仍依三品郡王在三品以下</hi>
<pb n="KR2l0001_WYG_002-11a"/>
<hi>聼事者在同階品上同外無文武官者嗣王在太子太保下郡王次之國公在正二品下郡公在從三品下縣</hi>
<hi>公在正四品下侯在從四品下伯在正五品下子在從五品下男在正六品下若前官被召見及預朝参者在</hi>
<hi>本品見任上非召見者在同品下其在本司參集者各依職事文散官三品已上在京者正冬朝㑹依日官</hi>
凡京司有常參官<hi>謂五品已上職事官八品已上供奉官員外郎監察御史太常博士</hi>供<lb/>
奉官<hi>謂侍中中書令左右㪚騎常侍黄門中書侍郎奉議大夫給事中中書舍人起居郎起居舍人通事</hi>
<hi>舍人左右補闕拾遺御史大夫御史中丞侍御史殿中侍御史</hi>諸司長官<hi>謂三品以上長官若勅喚</hi>
<hi>諸司長官及賜者開府儀同三司特進光禄大夫太子賔客尚書左右丞相諸司侍郎中書門下五品已上官</hi>
<hi>御史中丞並同長官例若别賜物中書門下官正三品凖二品四品凖三品五品凖四品同中書門下平章事</hi>
<pb n="KR2l0001_WYG_002-11b"/>
<hi>並同中書門下正三品</hi>清望官<hi>謂内外三品已上官及中書黄門侍郎尚書左右丞諸司侍郎并太</hi>
<hi>常少卿祕書少監太子少詹事左右庶子左右率及國子司業</hi>四品已下八品已上清<lb/>
官<hi>四品謂太子左右諭徳左右衛左右千牛衛中郎将左右副率率府中郎将五品謂御史中丞諫議大夫</hi>
<hi>給事中中書舍人賛善大夫太子洗馬國子博士諸司郎中祕書丞著作郎太常丞左右衛郎将左右率府郎</hi>
<hi>将六品謂起居郎舍人太子司議郎舍人諸司員外郎侍御史祕書郎著作佐郎太常博士詹事丞太子文學</hi>
<hi>國子助教七品左右補闕殿中侍御史太常博士詹事司直四門博士太學助教八品左右拾遺監察御史四</hi>
<hi>門助教</hi>每日以六品已上清官兩人待制於衙内<hi>若供奉官宿衛</hi>
<hi>官不在此例</hi>凡授左右丞相侍中中書令六尚書已上官聽<lb/>
<pb n="KR2l0001_WYG_002-12a"/>
進譲其四品已上清望官才職相當不應進譲<hi>按舊制御史大</hi>
<hi>夫六尚書已上要官皆進讓臣林甫等伏以為進讓之禮朝廷所先两省侍郎及南省諸司侍郎左右丞雖在</hi>
<hi>四品職居清要亦合讓也</hi>凡職事官應覲省及移疾不得過程謂身<lb/>
有疾病滿百日若所親疾病滿二百日及當侍者並觧<lb/>
官申省以聞<hi>其應侍人才用灼然要藉驅使者令帶官侍養</hi>年七十以上應致<lb/>
仕若齒力未衰亦聽釐務<hi>若請致仕五品已上皆上表聞六品以下申尚書省奏聞</hi>
凡官人身及同居大功已上親自執工商家專其業皆<lb/>
不得入仕風疾使酒不得任侍奉之官凡内外官清白<lb/>
<pb n="KR2l0001_WYG_002-12b"/>
著稱強幹有聞若上中則中書門下改授<hi>清白等稱皆須每在有使</hi>
<hi>狀一清考詞二清經三任為第一等两任為二等一任為第三等其都督刺史既無考詞每使状有一清字亦</hi>
<hi>凖任數為等第強幹有聞科等第亦凖此其科等第一等同清白第二等</hi>五品已上量加進<lb/>
改六品已下至冬選量第加官若第二等三等人五品<lb/>
已上改日優之六品已下不待秩滿聽選加優授焉其<lb/>
嶺南黔中三年一置選補使號爲南選<hi>應選之人各令所管勘責具言</hi>
<hi>出身由厯選數作簿書預申省所司具勘曹名考第造厯子印署與選使勘㑹将就彼銓注訖然後進申以聞</hi>
凡天下官吏各有長員<hi>開元二十三年勅以為諸色補署頗多繁冗停廢諸司監署府</hi>
<pb n="KR2l0001_WYG_002-13a"/>
<hi>十餘所減冗散官三百餘員其見在員數已具此書各冠列曹之首或未該者以其繁細亦存乎令式</hi>凡<lb/>
諸司置直皆有定制<hi>諸司諸色有品直吏部二人兵部三人考功職方庫部戸部度支駕</hi>
<hi>部比部一人門下省明法一人能書二人装潢一人刑部明法一人𢎞文舘學直四人造供奉筆二人造冩御</hi>
<hi>書筆二人装書一人榻書一人修史管装書一人中書省明法一人能書四人装制敕一人翻書譯語十人乗</hi>
<hi>驛二十人集賢院能書六人装書十四人造筆四人大理寺明法二人太常寺三十人光禄寺十人鴻臚寺譯</hi>
<hi>語并計二十人金銀作一人漆作一人太府太僕衛尉司農寺各三人沙茄監一人少府監十四人将作監五</hi>
<hi>十人殿中省尚食局尚藥局各十人尚乗局二十人尚輦局三人尚舎局四人尚衣局一人秘書省圖晝一人</hi>
<hi>丹青五人造筆一人太史監五人國子監明五經一人文章兼明史一人崇文舘搨書一人内侍省一百人内</hi>
<pb n="KR2l0001_WYG_002-13b"/>
<hi>坊四人僕寺十人家令寺七人教坊二十人總監十四人軍器監四人隴右六使孳課一十二人太原府監牧</hi>
<hi>役使孳課二人外官宜考者選同京官其前官及常選人每年任選若散官三衛勲官直諸司者每年與折一</hi>
<hi>番</hi>内外官吏則有假寧之節<hi>謂元正冬至各給假七日寒食通清明四日八月十</hi>
<hi>五日夏至及臘各三日正月七日十五日晦日春秋二社二月八日三月三日四月八日五月五日三伏日七</hi>
<hi>月七日十五日九月九日十月一日立春春分立秋秋分立夏立冬每旬給休假一日五月給一日于端午節</hi>
<hi>授衣假分為兩番各十五日私家祔廟各給假二日四時祭各四日父母在三千里外三年一給定省假三十</hi>
<hi>五日五百里五年一給拜掃假十五日並除程五品已上並奏聞冠給三日五服内親冠給殷一日不給程婚</hi>
<hi>嫁九日除程周親婚嫁五日大功三日小功一日不給程齊衰周給假三十日塟三日除服二日小功五月給</hi>
<pb n="KR2l0001_WYG_002-14a"/>
<hi>假十五日塟二日除服一日緦麻三月給假七日塟及除服皆一日周已上親皆給程若聞䘮舉哀並三分減</hi>
<hi>一私忌給假一日忌前之夕聼還五品已上請假出境皆吏部奏聞</hi>行李之命<hi>凡别𠡠差使事務繁</hi>
<hi>劇要重者給判官二人毎判官并使及副使各給典二人非繁劇者判官一人典二人使及副使各給典一人</hi>
<hi>四品已上清望官别給孔目官一人凡吏部差使各循其次若員外郎及鴻臚太府司農将作少府軍器等監</hi>
<hi>寺丞及押當兵馬倉庫圜厨苑囿邑司伎術當作等官皆不在差限</hi>
簿書景跡功賞殿最具員皆與員外郎分而理焉郎中<lb/>
一人掌小選凡未入仕而吏京師者復分為九品通謂<lb/>
之行署其應選之人以其未入九流故謂之流外銓亦<lb/>
<pb n="KR2l0001_WYG_002-14b"/>
謂之小銓其校試銓注與流内銓畧同<hi>謂六品已下九品已上子及州</hi>
<hi>縣佐吏若庻人叅流外選者本州量其所堪送尚書省</hi>其在吏部兵部考功都省<lb/>
御史䑓中書門下是謂前行要望目為七司其餘則曰<lb/>
後行閒司<hi>謂流外轉遷者始自府寺而超授七司者以為非次長安中畢構奏而革之應入省者先</hi>
<hi>授閒司及後行經两考方轉入七司便為成例</hi>凡擇流外職有三一曰書二曰<lb/>
計三曰時務其工書工計者雖時務非長亦叙限三事<lb/>
皆下則無取焉每經三考聽轉選量其才能而進之不<lb/>
則從舊任<hi>其考滿有授職事官者有授㪚官者舊則郎中專知小銓開元二十五年敕銓試訖應㽞</hi>
<pb n="KR2l0001_WYG_002-15a"/>
<hi>放皆尚書侍郎定之</hi>員外郎一人掌選院謂之南曹<hi>其曹在選曹之南故謂之</hi>
<hi>南曹</hi>每歳選人有觧狀籍書資歴考課必由之以覈其實<lb/>
乃上三銓其三銓進甲則署焉<lb/>
員外郎一人掌曹務凡當曹之事無巨細皆與郎中分<lb/>
掌焉應簡試如貢舉之制<hi>舊齋郎𨽻太常則禮部簡試開元二十五年𨽻宗正其太</hi>
<hi>廟齋郎則十月下旬宗正申吏部應試則帖論語及一大經</hi>
司封郎中一人從五品上<hi>北齊置主爵郎中一人隋文帝為主爵侍郎煬帝改為主</hi>
<hi>爵郎武徳初為主爵郎中龍朔二年改為司封大夫咸亨元年復故光宅元年改為司封郎中神龍元年復故</hi>
<pb n="KR2l0001_WYG_002-15b"/>
<hi>開元二十四年復為司封</hi>
員外郎一人從六品上<hi>隋文帝置煬帝改為主爵承務郎武徳初為主爵員外郎龍朔</hi>
<hi>咸亨光宅神龍間並随曹改復</hi>
主事二人從九品上<lb/>
司封郎中員外郎掌邦之封爵凡有九等一曰王正一<lb/>
品食邑一萬户二曰郡王從一品食邑五千户三曰國<lb/>
公從一品食邑三千户四曰郡公正二品食邑二千户<lb/>
五曰縣公從二品食邑一千五百户六曰縣侯從三品<lb/>
<pb n="KR2l0001_WYG_002-16a"/>
食邑一千戸七曰縣伯正四品食邑七百户八曰縣子<lb/>
正五品食邑五百戸九曰縣男從五品食邑三百戸<hi>五等</hi>
<hi>之爵盖始於黄帝其傳言置左右大監監於萬國書尭典云協和萬邦又云輯五瑞即五等諸侯所執玉也夏</hi>
<hi>殷已上其制難詳至周則云列爵惟五分土惟三始有封國大小之制戰國之時又有雜號封君謂商君平原</hi>
<hi>君等秦又立二十等爵以當軍功漢置王侯二等其二十等爵亦存亦有君謂稷嗣奉春等後漢又有鄉亭侯</hi>
<hi>之號魏氏五等皆以郷亭多假空名不食本邑及司馬宣王誅曹爽封舞陽侯至晋復五等之制宋齊之後或</hi>
<hi>置或廢亦不常也隋氏始立王公侯以下制度皇朝因之然户邑率多虚名其言食實封者乃得真户舊制户</hi>
<hi>皆三丁巳上一分入國開元中定制以三丁為限租賦全入封家</hi>皇兄弟皇子皆封國<lb/>
<pb n="KR2l0001_WYG_002-16b"/>
謂之親王親王之子承嫡者爲嗣王皇太子諸子並爲<lb/>
郡王親王之子承恩澤者亦封郡王諸子封郡公其嗣<lb/>
王郡王及特封王子孫承襲者降授國公諸王公侯伯<lb/>
子男若無嫡子及罪疾立嫡孫無嫡孫以次立嫡子同<lb/>
母弟無母弟立庻子無庻子立嫡孫同母弟無母弟立<lb/>
庻孫曽𤣥已下亦同此無後者國除凡名山大川及畿<lb/>
内縣皆不得以封至郡公有餘爵聽囬授子孫其國公<lb/>
皆特封焉凡内命婦之制貴妃淑妃徳妃賢妃並為夫<lb/>
<pb n="KR2l0001_WYG_002-17a"/>
人皆正一品昭儀昭容昭媛充儀充容充媛並為嬪正<lb/>
二品媫妤九員正三品美人九員正四品才人九員正<lb/>
五品寳林二十七員正六品御女二十七員正七品采<lb/>
女二十七員正八品<hi>按黄帝有四妃帝嚳亦然帝堯因之盖象后妃四星其一明者為正</hi>
<hi>妃餘三小者為次妃至舜不告而娶不立正妃但三妃而已謂之三夫人夏后氏増以三三而九合十二人春</hi>
<hi>秋說云天子娶十二人即夏制也禮記曰古者天子立六宫三夫人九嬪二十七世婦八十一御女以聼天下</hi>
<hi>之内理此盖以象三公九卿之数則殷制也周官曰九嬪掌婦學之法至漢初有夫人美人及姬之號武帝制</hi>
<hi>媫妤娙娥容華充衣各有爵位元帝加昭儀之號凡十四等光武乃存貴人才人之號晋諸公賛曰舊制貴嬪</hi>
<pb n="KR2l0001_WYG_002-17b"/>
<hi>夫人比三公假金紫淑媛淑儀修容修儀媫妤容華充華為九嬪比九卿假銀青後魏孝文改定内官各有視</hi>
<hi>品宋齊梁陳北齊後周多依古制或有増損事則不人經隋氏定制則依周官之制皇朝因之為百二十一</hi>皇<lb/>
太子良娣二員正三品良媛六員正四品承徽十員正<lb/>
五品昭訓十六員正七品奉儀二十四員正九品<hi>漢書曰太</hi>
<hi>子有妃有良娣有孺子妻妾三等厯代因之至宋明帝更為太子置内職二等有保林郎齊建元中太子宫置三内職良</hi>
<hi>娣比開國侯保林比五等侯才人比駙馬都尉隋初定制也皇朝因之</hi>外命婦之制皇姑封<lb/>
大長公主皇姊妹封長公主皇女封公主皆視正一品<lb/>
皇太子之女封郡主視從一品王之女封縣主視正二<lb/>
<pb n="KR2l0001_WYG_002-18a"/>
品<hi>公羊傳曰天子将嫁女於諸侯必使同姓諸侯主之故曰公主詩曰何彼穠矣美王姬也雖則王姬而下</hi>
<hi>嫁於諸侯車服不繫於其夫下王后一等漢家公主所食日邑諸王女曰翁主亦曰王主後漢皇女皆封縣公</hi>
<hi>主儀服同列侯尊崇者加號為長公主乗赤罽車馬與諸侯同两漢皆列侯尚主自魏晋已来尚主皆拜駙馬</hi>
<hi>都尉晋宋以來皇女皆封郡公主王女皆封縣主</hi>王母妻為妃一品及國公母妻<lb/>
為國夫人三品已上母妻為郡夫人四品若勲官二品<lb/>
有封母妻爲郡君五品若勲官三品有封母妻爲縣君<lb/>
散官並同職事勲官四品有封母妻爲鄉君其母邑號<lb/>
皆加太字各視其夫及子之品若兩有官爵者皆從髙<lb/>
<pb n="KR2l0001_WYG_002-18b"/>
若内命婦一品之母爲正四品郡君二品母爲從四品<lb/>
郡君三品四品母並爲正五品郡君凡婦人不因夫及<lb/>
子而别加邑號夫人云某品夫人郡君爲某品郡君縣<lb/>
君鄉君亦然<hi>古者諸侯之妻邦人稱之曰夫人亦曰小君春秋傳曰惠公元妃孟子則妃及夫人</hi>
<hi>郡君縣君鄉君之號皆起於此漢髙祖封蕭何夫人為鄼君景帝封王皇后母曰平原君後漢安帝封乳母王</hi>
<hi>聖為野王君獻帝封董卓母爲池陽君晋封盧潭母孫氏武昌侯太夫人加金章紫綬太康元年封羊祜夫人</hi>
<hi>為郷君孝武時哀帝外祖母髙安鄉君進封宣城郡廣徳君宋髙祖母蕭氏初封豫章國太夫人妻臧氏爲國</hi>
<hi>夫人晋令式云郡公侯太夫人中人銀印青綬佩水蒼玉宋齊之後多用其制至隋氏始定品格皇朝因之</hi>
<pb n="KR2l0001_WYG_002-19a"/>
凡庶子有五品已上官封皆封嫡母無嫡母即封所生<lb/>
母凡二王後夫人職事五品已上散官三品已上王及<lb/>
國公母妻朝叅各視其夫及子之禮凡親王孺人二人<lb/>
視正五品媵十人視正六品嗣王郡王及一品媵十人<lb/>
視從六品二品媵八人視正七品三品及國公媵六人<lb/>
視從七品四品媵四人視正八品五品媵三人視從八<lb/>
品降此已徃皆為妾<hi>古者諸侯一娶九女其嫡者為夫人餘為姪娣孺人及媵盖因此</hi>
凡皇家五等親及諸親三等存亡升降皆立簿籍每三<lb/>
<pb n="KR2l0001_WYG_002-19b"/>
年一造除附之制並載於宗正寺焉<lb/>
司勲郎中一人從五品上<hi>周官有司勲上士二人凡有功者司勲詔之後周夏官有司勲上士一人掌六勲之</hi>
<hi>賞隋文帝立司勲侍郎二人煬帝改為司勲郎武徳初為司勲郎中龍朔元年改為司勲大夫咸亨二年復故</hi>
員外郎二人從六品上<hi>隋文帝置煬帝改為司勲承務郎皇朝復為司勲員外郎龍朔咸亨</hi>
<hi>光宅神龍並隨曹改復</hi>
主事四人從九品上<lb/>
司勲郎中員外郎掌邦國官人之勲級凡勲十有二等<lb/>
十二轉爲上柱國比正二品<hi>柱國楚官也項梁為楚上柱國又陳嬰為上柱國又</hi>
<pb n="KR2l0001_WYG_002-20a"/>
<hi>蔡賜為上柱國至西魏之末始置柱國用旌戎秩時隴西郡公李諱廣陵王元欣趙郡公李弼河内郡公獨孤</hi>
<hi>信南陽公趙貴常山公于謹彭城公侯莫陳崇與周太祖為八柱國至後周建徳四年初置上大将軍上開府</hi>
<hi>儀同三司開府儀同三司上儀同三司儀同三司上柱國柱國之秩以賞勤勞始以齊王憲蜀公尉遲迥爲上</hi>
<hi>柱國是也隋髙祖受命又採後周之制置上柱國為從一品柱國為正二品上大将軍從二品太将軍正三品</hi>
<hi>上開府儀同三司從三品開府儀同三司正四品上儀同三司從四品儀同三司正五品大都督正六品帥都</hi>
<hi>督從六品都督正七品總十一等以酬勤勞皇朝改以勲轉多少爲差以酬勲秩</hi>十一轉爲柱<lb/>
國比從二品<hi>戰國時楚有柱國昭陽楚漢之際共敖為柱國也</hi>十轉爲上䕶軍<lb/>
比正三品九轉爲䕶軍比從三品<hi>秦有䕶軍都尉漢髙祖以陳平為䕶軍中</hi>
<pb n="KR2l0001_WYG_002-20b"/>
<hi>尉盡䕶諸将文帝時韓安國為䕶軍将軍平帝元始元年更名䕶軍都尉爲䕶軍魏武帝以牽招為中䕶軍将</hi>
<hi>軍晋中䕶軍将軍䕶軍将軍等並銀章青綬武冠絳朝服品第四宋齊梁陳並有䕶軍将軍中䕶軍之職梁武</hi>
<hi>廬江置鎮蠻䕶軍武陵置安逺䕶軍皇朝採之為勲官品職</hi>八轉爲上輕車都尉比<lb/>
正四品七轉爲輕車都尉比從四品<hi>漢武帝以公孫賀為輕車将軍漢又</hi>
<hi>有輕車校尉梁陳後魏北齊隋皆有輕車将軍</hi>六轉爲上騎都尉比正五品五<lb/>
轉爲騎都尉比從五品<hi>漢武帝置騎都尉漢書云拜李陵為騎都尉更始時謡曰爛羊</hi>
<hi>胃騎都尉晋宋齊梁陳隋並有其名</hi>四轉爲驍騎尉比正六品三轉爲飛<lb/>
騎尉比從六品二轉爲雲騎尉比正七品一轉爲武騎<lb/>
<pb n="KR2l0001_WYG_002-21a"/>
尉比從七品<hi>隋文帝置驍騎飛騎雲騎武騎尉爲文散階皇朝採爲勲品</hi>凡有功效<lb/>
之人合授勲官者皆委之覆定然後奏擬<hi>凡征鎮勲未授身亡者其</hi>
<hi>勲依例加授其餘汎勲未授身亡者不在叙限</hi>
考功郎中一人從五品上<hi>漢官儀曹郎二人掌天下歳盡集課有尚書郎曹有考功</hi>
<hi>郎中一人宋齊並置功論郎中梁有秩論侍郎並考功郎中之任也北齊有考功郎中隋文帝置考功侍郎煬</hi>
<hi>帝改為考功郎皇朝改為考功郎中龍朔二年改為司績大夫咸亨元年復故</hi>
主事三人從九品上<lb/>
考功郎中之職掌内外文武官吏之考課凡應考之官皆<lb/>
<pb n="KR2l0001_WYG_002-21b"/>
具錄當年功過行能本司及本州長官對衆讀議其優<lb/>
劣定為九等考第各於其所由司凖額校定然後送省<lb/>
内外文武官量遠近以程限之有差<hi>京師百僚九月三十日已前校定十</hi>
<hi>月一日送省外官去京一千五百里内八月三十日三千里内七月三十日五千里内五月三十日七千里内</hi>
<hi>三月三十日萬里内正月三十日已前校定</hi>其外官附朝集使送簿至<lb/>
省流内流外官考前釐務不滿二百日者不考<lb/>
每年别勅定京官位望髙者二人其一人校京官考<lb/>
一人校外官考文定給事中中書舍人各一人<lb/>
<pb n="KR2l0001_WYG_002-22a"/>
其一人監京官考一人監外官考郎中判京官<lb/>
考員外判外官考其檢覆同者皆以功過上<lb/>
使京官則集應考之人對讀注定外官則對<lb/>
朝集使注定訖各以奏聞其親王及中書門下<lb/>
與京官三品已上外官五大都督並以功過狀<lb/>
奏聽裁凡考課之法有四善一曰德義有聞二曰清<lb/>
慎明著三曰公平可稱四曰恪勤匪懈善狀之外有<lb/>
二十七最一曰獻可替否拾遺補闕為近侍之最二曰<lb/>
<pb n="KR2l0001_WYG_002-22b"/>
銓衡人物擢盡才良爲選司之最三曰楊清激濁褒貶<lb/>
必當爲考校之最四曰禮制儀式動合經典爲禮官之<lb/>
最五曰音律克諧不失節奏爲樂官之最六曰决斷不<lb/>
滯與奪合理爲判事之最七曰部統有方警守無失爲<lb/>
宿衛之最八曰兵士調集戎装充備爲督領之最九曰<lb/>
推鞫得情處斷平允爲法官之最十曰讎校精審明於<lb/>
刋定爲校正之最十一曰承㫖敷奏吐納明敏爲宣納<lb/>
之最十二曰訓𨗳有方生徒充業爲學官之最十三曰<lb/>
<pb n="KR2l0001_WYG_002-23a"/>
賞罸嚴明攻戰必勝爲将帥之最十四曰禮義興行肅<lb/>
清所部爲政教之最十五曰詳録典正詞理兼舉爲文<lb/>
史之最十六曰訪察精審弹舉必當爲糾正之最十七<lb/>
曰明於勘覆稽失無隱爲句檢之最十八曰職事修理<lb/>
供承強濟爲監掌之最十九曰功課皆充丁匠無怨爲<lb/>
役使之最二十曰耕耨以時收穫剰課爲屯官之最二<lb/>
十一曰謹於盖藏明於出納爲倉庫之最二十二曰推<lb/>
歩盈虛䆒理精宻爲厯官之最二十三曰占候醫卜效<lb/>
<pb n="KR2l0001_WYG_002-23b"/>
騐居多爲方術之最二十四曰譏察有方行旅無壅爲<lb/>
關津之最二十五曰市鄽不擾姦濫不行爲市司之最<lb/>
二十六曰牧養肥碩蕃息孳多爲牧官之最二十七曰<lb/>
邉境肅清城隍修理爲鎮防之最一最已上有四善爲<lb/>
上上一最已上有三善或無最而有四善爲上中一最<lb/>
已上有二善或無最而有三善爲上下一最已上有一<lb/>
善或無最而有二善爲中上一最已上或無最而有一<lb/>
善爲中中職事粗理善最弗聞爲中下愛憎任情處斷<lb/>
<pb n="KR2l0001_WYG_002-24a"/>
乖理爲下上背公向私職務廢闕爲下中居官諂詐貪<lb/>
濁有状爲下下若於善最之外别可嘉尚及罪雖成殿<lb/>
情状可矜雖不成殿而情状可責者省校之日皆聽考<lb/>
官臨時量定<hi>諸官人犯罪負殿者計贖銅一斤爲一負公罪倍之十負為一殿當上上考者雖有</hi>
<hi>殿不降此謂非私罪自上中已下率一殿降一等即公坐殿失應降若當年勞劇有異於常者聼減一殿</hi>内<lb/>
外官從見在任改爲别官者其年考從後任申校<hi>其别敕賜</hi>
<hi>考限當年附校如不及當年及當年無考於以次有考年限</hi>百司量其閒劇諸州㨿<lb/>
其上下進考之人皆有定限茍無其功不要充數功過<lb/>
<pb n="KR2l0001_WYG_002-24b"/>
於限亦聽量進<hi>諸食禄之官考在中上已上每進一等加禄一季中下已下毎退一等奪禄一</hi>
<hi>季若私罪下中已下公罪下下並觧見任奪當年禄追告身周年聼依本品叙</hi>其流外官本司<lb/>
量其行能功過立四等考第而勉進之<hi>清謹勤公勘當明審為上居官</hi>
<hi>不怠執事無私為中不勤其職數有愆犯為下背公向私貪濁有状為下下毎年對定具簿上省其考下下者</hi>
<hi>解所任</hi>凡親勲翊衛皆有考第考第之中畧有三等<hi>專勤謹慎</hi>
<hi>宿衛如法便習弓馬者為上畨期不違職掌無失雖觧弓馬非是灼然者為中違畨不上數有犯失好請私假</hi>
<hi>不習弓馬者為下</hi>諸衛主帥如三衛之考<hi>凡統領有方部伍整肅清平謹恪武藝可</hi>
<hi>稱者為上居官無犯統領得濟雖有武藝不是優長者為中在公不勤數有愆失至於用武復無可紀者為下</hi>
<pb n="KR2l0001_WYG_002-25a"/>
其監門校尉直長如帥之考<hi>正色當官明於按察監當之處能肅察姦非者為上</hi>
<hi>居官不怠檢校無失至於監察未是灼然者為中不勤其職數有愆違檢校之所事多踈漏者為下</hi>其諡<lb/>
議之法古之通典皆審其事以爲不刋<hi>諸職事官三品已上散官二品</hi>
<hi>已上身亡者其佐吏録行状申考功考功責歴任勘校下太常寺擬諡訖覆申考功於都堂集省内官議定然</hi>
<hi>後奏聞贈官同職事無爵者稱子若藴德丘園聲實明著雖無官爵亦奏賜謚曰先生</hi>
員外郎掌天下貢舉之職<hi>開元二十四年敕以為權輕專令禮部侍郎一人知貢舉</hi>
<hi>然以舊職故復叙於此云</hi>凡諸州每嵗貢人其類有六一曰秀才二<lb/>
曰明經三曰進士四曰明法五曰書六曰算其𢎞文崇<lb/>
<pb n="KR2l0001_WYG_002-25b"/>
文生各依所習業随明經進士例其秀才試方畧䇿五<lb/>
條文理俱髙者爲上上文髙理平理髙文平者爲上中<lb/>
文理俱平爲上下文理粗通爲中上文劣理滯爲不第<lb/>
<hi>此條取人稍峻自貞觀後遂絶</hi>其明經各試所習業文注精熟辨明義<lb/>
理然後爲通正經有九禮記左傳爲大經毛詩周禮儀<lb/>
禮爲中經周易尚書公羊榖梁爲小經通二經者一大<lb/>
一小若兩中經通三經者大小中各一通五經者大經<lb/>
並通其孝經論語並須兼習<hi>諸明經試两經進士一經毎經十帖孝經二帖論語</hi>
<pb n="KR2l0001_WYG_002-26a"/>
<hi>八帖毎帖三言通六已上然後試䇿周禮左氏禮記各四條餘經各三條孝經論語共三條皆録經文及注意</hi>
<hi>為問其答者須辨明義理然後為通通十為上上通八為上中通七為上下通六為中上其通三經者全通為</hi>
<hi>上上通十為上中通九為上下通八為中上通七及二經通五為不第</hi>其進士帖一小經<lb/>
及老子<hi>皆經注䈴帖</hi>試雜文兩首䇿時務五條文須洞識文<lb/>
律䇿須義理惬當者爲通<hi>若事義有滯詞句不倫者為下其經䇿全通為甲䇿通四</hi>
<hi>帖通六已上為乙巳下為不第</hi>其明法試律令各一部識逹義理問無<lb/>
疑滯者爲通<hi>粗知綱例未䆒指歸者為不通所試律令毎部試十帖䇿試十條律七條令二條全</hi>
<hi>通者為甲通八以上為乙巳下為不第</hi>其明書則説文六帖字林四帖<hi>諸試</hi>
<pb n="KR2l0001_WYG_002-26b"/>
<hi>書學生帖試通訖先口試不限條數疑則問之並通然後試䇿</hi>其明算則九章三帖海<lb/>
島孫子五曹張丘建夏侯陽周髀五經等七部各一帖<lb/>
其綴術六帖緝古四帖<hi>録大義本條為問答者明數造術辨明術理然後為通記遺三</hi>
<hi>等數讀令精熟試十得九為第其試綴術緝古者綴術七條緝古三條諸及第人並録奏仍関送吏部書算於</hi>
<hi>從九品下叙排</hi>𢎞崇生雖同明經進士以其資䕃全髙試亦不<lb/>
拘常例<hi>𢎞崇生習一大經小經者两中經者習史記者漢書者東觀漢記者三國志者皆須讀文精熟</hi>
<hi>言音典正䇿試十道取粗觧注義經通六史通三其試時務䇿者須識文體不失問目義試五得三皆兼帖孝</hi>
<hi>經論語共十條</hi>應簡齋郎凖貢舉例帖試<hi>太常觧申禮部勘責十月内送考功帖論</hi>
<pb n="KR2l0001_WYG_002-27a"/>
<hi>語及一大經及第者奏聞</hi>國子監大成二十員取貢舉及第人聦明<lb/>
灼然者試日誦千言并口試仍䇿所習業十條通七然<lb/>
後補充各授官依色令於學内習業以通四經爲通<hi>其禄</hi>
<hi>俸賜㑹凖非伎術直例給業成者於吏部簡試孝經論語共試八條餘經各試八條間日一試灼然明練精熟</hi>
<hi>為通口試十通九策試十通七為第所加經者禮記左𫝊毛詩周禮各加兩階餘經各加一階及第者放選優</hi>
<hi>與處分如不及第依舊任每三年一簡九年業不成者觧退依常選例業未成年未滿者不得别選及充餘使</hi>
<hi>若經事故應叙曰還令覆上其先及此第人欲加經及官人請試經者亦准</hi>
　<lb/>
<pb n="KR2l0001_WYG_002-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐六典卷二<lb/>
</p>
<p>
</p>
  </div>
</body>
</text>
</TEI>
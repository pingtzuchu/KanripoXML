<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐六典卷二十二</head>
    <p>
<pb n="KR2l0001_WYG_022-1a"/>
欽定四庫全書<lb/>
　唐六典卷二十二　　　唐　張九齡等　撰<lb/>
　　少府軍器監<lb/>
　少府監<lb/>
　　監一人<lb/>
　　少監二人<lb/>
　　丞四人<lb/>
　　主簿二人<lb/>
<pb n="KR2l0001_WYG_022-1b"/>
　　錄事二人<lb/>
　　府二十七人<lb/>
　　史十七人<lb/>
　　計史三人<lb/>
　　亭長八人<lb/>
　　掌固六人<lb/>
　中尚署<lb/>
　　令一人<lb/>
<pb n="KR2l0001_WYG_022-2a"/>
　　丞四人<lb/>
　　府九人<lb/>
　　史十八人<lb/>
　　監作四人<lb/>
　　典事四人<lb/>
　　掌固四人<lb/>
　左尚署<lb/>
　　令一人<lb/>
<pb n="KR2l0001_WYG_022-2b"/>
　　丞五人<lb/>
　　府七人<lb/>
　　史二十人<lb/>
　　監作六人<lb/>
　　典事十八人<lb/>
　　掌固十四人<lb/>
　右尚署<lb/>
　　令一人<lb/>
<pb n="KR2l0001_WYG_022-3a"/>
　　丞四人<lb/>
　　府七人<lb/>
　　史二十人<lb/>
　　監作六人<lb/>
　　典事三人<lb/>
　　掌固十人<lb/>
　織染署<lb/>
　　令一人<lb/>
<pb n="KR2l0001_WYG_022-3b"/>
　　丞二人<lb/>
　　府六人<lb/>
　　史十四人<lb/>
　　監作六人<lb/>
　　典事十一人<lb/>
　　掌固五人<lb/>
　掌冶署<lb/>
　　令一人<lb/>
<pb n="KR2l0001_WYG_022-4a"/>
　　丞二人<lb/>
　　府六人<lb/>
　　史十二人<lb/>
　　監作二人<lb/>
　　典事二十三人<lb/>
　　掌固四人<lb/>
　諸冶監<lb/>
　　毎冶監各一人<lb/>
<pb n="KR2l0001_WYG_022-4b"/>
　　丞各一人<lb/>
　　錄事各一人<lb/>
　　府各一人<lb/>
　　史各二人<lb/>
　　監作四人<lb/>
　　典事二人<lb/>
　　掌固四人<lb/>
　北都軍器監<lb/>
<pb n="KR2l0001_WYG_022-5a"/>
　　監一人<lb/>
　　少監一人<lb/>
　　丞二人<lb/>
　　主簿一人<lb/>
　　錄事一人<lb/>
　　府十人<lb/>
　　史十八人<lb/>
　　典事四人<lb/>
<pb n="KR2l0001_WYG_022-5b"/>
　　亭長二人<lb/>
　　掌固四人<lb/>
　甲坊署<lb/>
　　令一人<lb/>
　　丞一人<lb/>
　　府二人<lb/>
　　史五人<lb/>
　　監作二人<lb/>
<pb n="KR2l0001_WYG_022-6a"/>
　　典事二人<lb/>
　弩坊署<lb/>
　　令一人<lb/>
　　丞二人<lb/>
　　府二人<lb/>
　　史五人<lb/>
　　監作二人<lb/>
　　典事二人<lb/>
<pb n="KR2l0001_WYG_022-6b"/>
　諸鑄錢監<lb/>
　　監各一人<lb/>
　　副監各一人<lb/>
　　丞各一人<lb/>
　　監事各一人<lb/>
　　錄事各一人<lb/>
　　府各三人<lb/>
　　史各四人<lb/>
<pb n="KR2l0001_WYG_022-7a"/>
　　典事各五人<lb/>
　互市監<lb/>
　　毎市監一人<lb/>
　　丞各一人<lb/>
　　錄事各一人<lb/>
　　府各二人<lb/>
　　史各四人<lb/>
　　價人各四人<lb/>
<pb n="KR2l0001_WYG_022-7b"/>
　　掌固八人<lb/>
少府監監一人從三品<hi>漢書百官表云少府秦官掌山海池澤之税以給供養有六丞</hi>
<hi>其属官有尚書符節太醫太官湯官導官樂府若盧考工室在右居至甘泉居室左右司空東織西織東西匠</hi>
<hi>十二官令丞又陶人都水均官三長丞又上林中十池監又中書謁者黄門鉤盾尚方御府永巷内者宦者七</hi>
<hi>官令丞諸僕射署長中黄門皆属焉少府者天子之私府所以供奉之職皆在焉王莾改曰共工後漢復為少</hi>
<hi>府其尚書侍中符節皆属焉餘職多所并省漢官觧詀云少府主供養陂池禁錢服御口實掖庭中宮魏因之</hi>
<hi>晋置功曹主簿五官等貟少府銀章青綬五時朝服進賢兩梁冠絳朝服佩水蒼玉品第三統材官校尉中左</hi>
<hi>右三尚方中黄左右蔵左校甄官平凖奚官等今左校坊鄴中黃左右蔵油官等丞及過江唯置一尚方又省</hi>
<pb n="KR2l0001_WYG_022-8a"/>
<hi>御府至哀帝時桓温表省少府以并于丹陽尹孝武復置宋少府領左右尚方御府東冶南冶平凖等令丞齊</hi>
<hi>又加以領左右尚鍜署梁以少府為夏卿統材官將軍左右中尚方甄官平水南塘邸税庫東西冶中黄細作</hi>
<hi>炭庫紙官染署等令丞班第十一品從第四陳因之後魏少府宗正太僕廷尉司農鴻臚為六次卿第二品上</hi>
<hi>太和末改少府為太府北齊不置少府其左中右三尚方司染諸冶及細作甄官等署並𨽻太府寺至隋煬帝</hi>
<hi>大業五年始分太府為少府監置監一人従三品少監一人從四品丞三人統左尚中尚右尚内尚司織司染</hi>
<hi>鎧甲弓弩掌冶等署其後又改監為令少監為少令併司織司染為織染署廢鎧甲弓弩二署皇朝因為監龍</hi>
<hi>朔二年改為内府監咸亨元年復為少府監光宅元年改為尚方監神龍元年復舊開元又分甲鎧弓弩别置</hi>
<hi>軍器監十二年省軍器監其作工歸少府尋又扵北都置軍器監</hi>
<pb n="KR2l0001_WYG_022-8b"/>
少監二人從四品下<hi>隋煬帝置少監一人従第四品皇朝因置二人龍朔咸亨光宅神龍</hi>
<hi>並隨監改復</hi>
少府監之軄掌百工伎巧之政令總中尚左尚右尚織<lb/>
染掌冶五署之官屬庀其工徒謹其繕作少監為之貳<lb/>
凡天子之服御百官之儀制展采備物率其屬以供焉<lb/>
丞四人従六品下<hi>漢置丞六人比千石後漢置一人以明法補魏晋因之宋齊梁陳皆一人</hi>
<hi>梁班第四後魏少府丞二人從五品中隋煬帝分太府寺置少府監置丞二人皇朝加至六人龍朔咸亨光宅</hi>
<hi>神龍並隨監改復開元二十三年省置四人</hi>
<pb n="KR2l0001_WYG_022-9a"/>
主簿二人従七品下<hi>晉令少府置主薄二人宋齊因之梁主簿七班之中第三隋煬帝置</hi>
<hi>主簿一人皇朝加至四人龍朔咸亨光宅神龍並隨監改復開元二十三年減二人</hi>
錄事二人従九品上<lb/>
丞掌判監事凡五屬所備之物湏金石齒革羽毛竹木<lb/>
而成者則上尚書省尚書省下所由司以供給焉凡五<lb/>
署之所入於庫物各以名數并其州土所生以籍之季<lb/>
終則上於所由其副留於監有出給者則隨注所供而<lb/>
印署之凡教諸雜作計其功之衆寡與其難易而均平<lb/>
<pb n="KR2l0001_WYG_022-9b"/>
之功多而難者限四年三年成其次二年最少四十日<lb/>
作為等差而均其勞逸焉<hi>凡教諸雜作工業金銀銅鐡鑄䥱鑿鏤錯鐋所謂工夫者</hi>
<hi>限四年成以外限二年成平慢者恨二年成諸雜作有一年半者有一年者有九月者有三月者有五十日者</hi>
<hi>有四十日者</hi>
主簿掌勾檢稽失凡財物之出納工人之繕造簿帳之<lb/>
除附各有程期不如期者舉而按之<lb/>
錄事掌受事發辰<lb/>
中尚署令一人從六品上<hi>漢少府属官有尚方令丞後漢尚方令一人六百石掌上</hi>
<pb n="KR2l0001_WYG_022-10a"/>
<hi>手工作御刀劍諸好器物及寳玉作器和帝時蔡倫為尚方令作秘劍皆有龍泉太阿之目及諸器械靡不牢</hi>
<hi>固其後分為中左右三尚方魏氏因之晋過江左唯置一尚方哀帝以𨽻丹陽尹孝武帝復舊晋代掌造軍器</hi>
<hi>宋髙祖踐阼以相府部配䑓謂之左尚方而本署謂之右尚方令丞各一人武帝改右尚方曰御府又置中署</hi>
<hi>𨽻右尚方齊置左右尚方令丞各一人梁置左中右尚方三令丞其令並従九品其後廢中尚方唯存左右而</hi>
<hi>已陳因之北齊太府寺管左中右三尚方隋開皇中有内左右三尚方署猶属太府寺内尚方令二人正八品</hi>
<hi>下掌諸織作煬帝分属少府皇朝因置二人省方字但曰中尚左尚右尚開元十八年省一人升為從六品上</hi>
丞四人從八品下<hi>漢魏已來皆隨署省置後漢丞一人四百石魏晋宋齊皆隨署改易梁位</hi>
<hi>在七班之下為三品勲位隋置丞四人正九品下皇朝因之開元中升其品</hi>
<pb n="KR2l0001_WYG_022-10b"/>
監作四人従九品下<lb/>
中尚署令掌供郊祀之圭璧<hi>凡冬至祀昊天上帝以蒼璧孟春祈榖孟夏雩祀季</hi>
<hi>秋明堂祀並以四圭有邸夏至祭皇地祗以黄琮祀日月以圭邸祀東方青帝以青圭南方赤帝以赤璋西方</hi>
<hi>白帝以騶虞北方黒帝以𤣥璜中央黄帝以黄琮祭神州及岳鎮海瀆太社太稷皆以兩圭有邸</hi>
及嵗時乗輿器玩中宮服飾彫文錯綵珍麗之制皆供<lb/>
焉丞為之貳<hi>毎年二月二日進鏤牙尺及木畫紫檀尺寒食進毬兼雜綵雞子五月五日進百索</hi>
<hi>綬帶夏至進雷車七月七日進七孔金鈿針十五日進盂蘭盆臘日進口脂衣香囊毎月進筆及𢷬衣杵琴瑟</hi>
<hi>琵琶絃金銀紙湏則進之不恒其數也</hi>其所用金木齒革羽毛之属任所<lb/>
<pb n="KR2l0001_WYG_022-11a"/>
出州土以時而供送焉<hi>其紫檀櫚木檀香象牙翡翠毛黄嬰毛青蟲真珠紫鑛水銀出</hi>
<hi>廣州及安南赤麖皮琴瑟赤珪琥珀白玉碧玉金剛鑚盆灌鍮石胡桐律大鵬砂出波斯及凉州麝香出蘭州</hi>
<hi>銅鉢銅出代州赤生銅出銅源監也</hi>
左尚署令一人正七品下<hi>後漢末分尚方為三中左右魏晋因之晋過江唯尚方而</hi>
<hi>已宋齊梁陳有左右尚方晋宋已来並四百石梁班従九品北齊太府寺左中右尚方隋開皇中三尚方並属</hi>
<hi>太府寺左尚令三人掌造車輦繖扇矟眊弓箭弩㦸器仗刀鏃膠漆竹木骨角畫素刻鏤蠟燭等皇朝置一人</hi>
<hi>開元十八年為正七品下</hi>
丞五人従八品下<hi>前後漢魏晋宋齊梁陳皆隨署置省梁選部左尚方丞為三品勲位隋左</hi>
<pb n="KR2l0001_WYG_022-11b"/>
<hi>尚方丞八人正九品下皇朝置五人開元十八年為従八品下</hi>
監作六人從九品下<lb/>
左尚署令掌供天子之五輅五副七輦三轝十有二車<lb/>
大小方圓華蓋一百五十有六諸翟尾扇及大小繖翰<lb/>
辨其名數而頒其制度丞為之貳凡皇太后皇后内命婦<lb/>
之重翟厭翟翟車安車四望金根等車皇太子之金輅<lb/>
軺車四望車王公已下象輅革輅木輅軺車公主王妃<lb/>
外命婦一品猒翟車二品三品犢車其制各有差其用<lb/>
<pb n="KR2l0001_WYG_022-12a"/>
金帛膠漆材竹之属所出方土以時支送<hi>漆出金州竹出司竹監松</hi>
<hi>出嵐勝州文栢出隴州梓楸出京兆府紫檀出廣州黄楊出荆州</hi>
右尚署令一人正七品下<hi>後漢分尚方為三中左右魏晋因之晋過江唯尚方而已</hi>
<hi>宋齊梁陳有左右尚方北齊亦有三尚方隋左右尚方属太府寺令三人正八品下煬帝始改隷少府焉皇朝</hi>
<hi>因置令二人掌造甲胄貝装刀斧鉞及皮毛雜作膠墨紙筆薦蓆等事開元十八年省一人升為正七品下</hi>
丞四人従八品下<hi>漢魏已來與左尚方同隋右尚方丞六人皇朝置四人開元十八年為従</hi>
<hi>八品下</hi>
監作六人従九品下<lb/>
<pb n="KR2l0001_WYG_022-12b"/>
左尚署令掌供天子十有二閑馬之鞍轡<hi>每嵗京兆河南制革理材</hi>
<hi>爍金以為之送之於署令工人増飾而進焉</hi>及五品三部之帳備其材革而<lb/>
脩其制度丞為之貳凡刀劍斧鉞甲胄紙筆茵席履舄<lb/>
之物靡不畢供其用綾絹金鉄毛革等所出方土以時<lb/>
支送<hi>白馬尾白犛牛尾出隴右諸州翟尾孔雀尾白鷺鮮出安南江東貂皮出諸軍州</hi>
織染署令一人正八品上<hi>周官九職嬪婦化理絲帛考工記理絲麻而成之謂之婦</hi>
<hi>功漢少府属官有東織西織成帝河平元年省東織更名西織曰織室後漢有織室丞一人此後無聞北齊中</hi>
<hi>尚方領涇州雍州絲局成定州紬綾局丞後周有司織下大夫一人掌凡機材之工隋煬帝置司織署令丞後</hi>
<pb n="KR2l0001_WYG_022-13a"/>
<hi>與司染署併為織染署周禮天官有染人掌染絲帛凡染春暴練夏纁𤣥冬官有設色之工五謂畵繪鍾筐㡛</hi>
<hi>也韋昭辨釋名云平凖令主染有常平之法故准而酌之兩漢並𨽻司農晋平凖令有監染吏六人初𨽻司農</hi>
<hi>後属少府宋順帝名准始改曰染署令齊復為平准令梁陳為平水令北齊太府寺有司染署長秋寺有染局</hi>
<hi>丞後周有染工上士一人又有司色下大夫一人隋初有司染署𨽻太府寺煬帝分属少府大業五年合司織</hi>
<hi>司染為織染署令二人皇朝置一人</hi>
丞二人正九品上<hi>漢魏已來並具扵本署隋並司織司染為一署丞四人皇朝因之置二人</hi>
監作六人従九品下<lb/>
織染署令掌供天子皇太子及羣臣之冠冕辨其制度<lb/>
<pb n="KR2l0001_WYG_022-13b"/>
而供其軄務丞為之貳天子之冠二一曰通天冠二曰<lb/>
翼善冠冕六一曰大裘冕二曰衮冕三曰鷩冕四曰毳<lb/>
冕五曰絺冕六曰𤣥冕弁二一曰武弁二曰皮弁幘二<lb/>
一曰黒介幘二曰平巾幘㡌一曰白紗帽太子之冠三<lb/>
一曰三梁冠二曰逺逰冠三曰進徳冠冕二一曰衮冕<lb/>
二曰𤣥冕弁一曰皮弁幘一曰平巾幘臣下之冠五一<lb/>
曰逺逰冠二曰進賢冠三曰獬豸冠四曰髙山冠五曰<lb/>
却非冠冕五一曰衮冕二曰鷩冕三曰毳冕四曰絺冕<lb/>
<pb n="KR2l0001_WYG_022-14a"/>
五曰𤣥冕弁二一曰爵弁二曰武弁幘三一曰介幘二<lb/>
曰平巾幘三曰平巾綠幘凡織絍之作有十<hi>一曰布二曰絹三曰</hi>
<hi>
                        <graphic n="KR3673" url="https://raw.githubusercontent.com/kanripo/KR-Gaiji/master/images/KR3673.png" mimeType="image/png"/>四曰紗五曰綾六曰羅七曰錦八曰綺九曰□十曰褐</hi>組綬之作有五<hi>一曰組二曰綬三曰</hi>
<hi>絛四曰䋲五曰纓</hi>紬線之作有四<hi>一曰絀二曰線三曰絃四曰綱</hi>練染之作有<lb/>
六<hi>一曰青二曰絳三曰黄四曰白五曰皂六曰紫</hi>凡染大抵以草木而成有以<lb/>
花葉有以莖實有以根皮出有方土採以時月皆率其<lb/>
属而脩其軄焉<lb/>
掌冶署令一人正八品上<hi>周禮冬官攻金之工六謂築冶鳧㮚段桃也秦及漢諸郡</hi>
<pb n="KR2l0001_WYG_022-14b"/>
<hi>國出鐡者置鐡官長丞晋衛尉属官有冶令丞各一人掌工徒鼔鑄過江省衛尉而冶令始𨽻少府宋有東冶</hi>
<hi>令丞西冶令丞齊因之梁有東冶令西冶令従九品下選東冶重西冶輕然梁朝之西冶盖宋齊南冶也陳因</hi>
<hi>之後魏無聞北齊太府寺有司冶令丞後周有冶工中士一人又有鉄工中士一人隋太府寺統掌冶署令二</hi>
<hi>人掌金銀銅鉄器之属一管諸冶煬帝改属少府令從八品上皇朝因之省一人</hi>
丞二人正九品上<hi>秦漢已來具上注隋太府寺統掌冶丞四人煬帝改属少府皇朝因之省</hi>
<hi>二人</hi>
監作二人從九品下<lb/>
掌冶署令掌鎔鑄銅鐡器物之事丞為之貳凡天下諸<lb/>
<pb n="KR2l0001_WYG_022-15a"/>
州出銅鐡之所聽人私採官收其税若白蠟則官為市<lb/>
之其西邊北邊諸州禁人無置鐡冶及採鉚若器用所<lb/>
湏則其名數移扵所由官供之私者私市之凡諸冶所<lb/>
造器物皆上於少府監然後給之其興農冶監所造者<lb/>
唯供隴右諸牧監及諸牧使<lb/>
諸冶監監各一人正七品下<hi>秦漢内使及諸郡有鐡者則置鐡官長丞晋令諸冶</hi>
<hi>官庫各置督監一人宋書云江南諸郡縣有鐡者或置冶令或丞皆吳時置也齊梁有梅根諸冶令北齊諸冶</hi>
<hi>皆有局丞隋諸冶皆署監監有上中下三等皇朝因之掌鑄兵農之器以給軍旅屯田居人焉</hi>
<pb n="KR2l0001_WYG_022-15b"/>
丞一人従八品上<lb/>
監作四人従九品下<lb/>
諸冶監掌鎔鑄銅鐡之事以供少府監丞為之貳<lb/>
北都軍器監監一人正四品上<hi>開元初令少府監置十六年移向北都</hi>
少監一人正五品上<lb/>
丞二人正七品<lb/>
主簿一人正八品上<lb/>
錄事一人正九品下<lb/>
<pb n="KR2l0001_WYG_022-16a"/>
軍器監掌繕造甲弩之属辨其名物審其制度以時納<lb/>
于武庫少監為之貳焉<lb/>
丞掌判監事凡材革出納之數工徒衆寡之役皆督課<lb/>
焉<lb/>
主簿掌印及勾檢稽失<lb/>
錄事掌受事發辰<lb/>
甲坊署令一人正八品下<hi>周禮考工記曰函人為甲犀甲七属兕甲六属合甲五属</hi>
<hi>凡為甲必先為容然後制革權其上□與其下□而重若一隋少府有甲鎧署皇朝改焉</hi>
<pb n="KR2l0001_WYG_022-16b"/>
丞一人正九品下<lb/>
監作二人従九品下<lb/>
弩坊署令一人正八品下<hi>周禮司弓矢掌四弩凡弩狹瘦利攻守廣大利車戰野戰</hi>
<hi>考工記弓人取六材必以其時幹也者以為逺角也者以為疾筋也者以為深膠也者以為和絲也者以為固</hi>
<hi>漆也者以為受霜露也凡取幹之道有七柘為上檍次之檿桑次之橘次之木𤓰次之荆次之竹為下隋有弓</hi>
<hi>弩署皇朝改焉</hi>
丞一人正九品下<lb/>
監作二人従九品下<lb/>
<pb n="KR2l0001_WYG_022-17a"/>
甲坊令弩坊令各掌其所脩之物督其繕造辨其粗良<lb/>
丞為之貳凡財物之出納庫蔵之儲備必謹而守之<lb/>
諸鑄錢監監各一人<hi>周禮泉府上士四人掌市之征布又司市以商賈阜貨而行布以泉</hi>
<hi>府同貨而斂賖國凶荒札䘮則市無征而作布鄭𤣥云市不税為民之用也金銅無㓙年因物貴大鑄泉以饒</hi>
<hi>民布及泉謂錢也漢書食貨志曰太公為周立九府圜法錢圜函方輕重以銖故貨寳於金利於刀流於泉布</hi>
<hi>於布束於帛周㬌王鑄大錢文曰寳貨内外皆有周郭秦兼天下銅錢文曰半兩重如其文漢興以秦錢重難</hi>
<hi>用令人鑄榆莢錢文帝以錢益輕更鑄四銖錢文為半兩除盗鑄錢令使民放鑄及武帝初鑄三銖錢重如其</hi>
<hi>文禁人盗鑄有司言三銖錢輕更請郡國鑄五銖錢文曰五銖周郭其質又以人多奸鑄令京師鑄官赤仄一</hi>
<pb n="KR2l0001_WYG_022-17b"/>
<hi>當五其後赤仄錢又廢於是悉除郡國無鑄錢專令上林三官鑄錢自武帝元符年三官初鑄五銖錢至平帝</hi>
<hi>元始中成錢二百八十億萬餘王莾變漢制始造大錢徑寸二分重十二銖文曰大錢五十後又多所改作及</hi>
<hi>公孫述於蜀鑄錢人不便之故謡曰黄牛白腹五銖當復後漢光武除王莾所造復五銖錢靈帝鑄四出錢魏</hi>
<hi>初專以粟帛為貨明帝復立五銖錢至西晋不改吳孫權鑄大錢一當五百文又鑄一當千錢蜀先主鑄一直</hi>
<hi>百錢東晋沈充鑄小錢謂之沈郎錢宋文帝又鑄四銖錢體完厚孝武帝四銖形小薄少帝鑄二銖謂之菜子</hi>
<hi>錢又有綖環錢貫之以縷入水不沉南齊亦用四銖梁武帝乃鑄二種錢内有周郭文曰五銖重如其文又除</hi>
<hi>内郭謂之女錢百姓私用古錢有直百五銖女錢太平百錢定平一百五銖稚錢五銖對文等號輕重不一普</hi>
<hi>通中議罷銅錢鑄鐡錢陳初有梁末兩柱及鵞眼錢時雜用之文帝改鑄五銖宣帝又鑄大貨六銖後魏太和</hi>
<pb n="KR2l0001_WYG_022-18a"/>
<hi>十九年鑄錢文曰太和五銖永安二年改鑄文曰永安五銖東魏齊文襄以錢文五銖名湏稱實一文重五銖</hi>
<hi>計百錢重一斤四兩二十銖北齊文宣帝鑄常平五銖重如文周武帝鑄布泉錢以一當五與五銖並行建徳</hi>
<hi>中復鑄五行大布一當十宣帝又鑄永通萬國以一當千隋髙祖以天下錢貨不等更鑄新錢背面内外皆有</hi>
<hi>周郭文曰五銖重如其文毎一千重四斤一兩自漢至隋雖時或輕重皆用五銖皇朝武徳中悉除五銖更鑄</hi>
<hi>開通元寳錢乾封初又鑄乾封泉寳錢尋廢開元中以錢濫惡江淮間尤甚有勑禁斷令御史往江淮間收斂</hi>
<hi>納官鎔之其求稍廣州縣恐其錢數不充隨以好錢繼之自是百姓財幣耗損御史坐是左遷舊法毎一千重</hi>
<hi>六斤四兩近所鑄者多重七斤錢文本歐陽詢所書錢官漢氏初属少府後属水衡後漢属司農魏晋已下或</hi>
<hi>属少府或属司農皇朝少府置十鑪諸州亦皆属焉及少府罷鑄錢諸州遂别今絳州三十鑪楊宣鄂蔚各十</hi>
<pb n="KR2l0001_WYG_022-18b"/>
<hi>鑪益鄂郴各五鑪洋州三鑪定州一鑪</hi>
諸鑄錢監以所在州府都督刺史判之<lb/>
副監一人上佐判之<lb/>
丞一人判司判之<lb/>
監事一人叅軍及縣尉知之<lb/>
錄事府史土人為之<lb/>
諸互市監監各一人従六品下<hi>漢魏已降縁邊郡國皆有互市與夷狄交易致</hi>
<hi>其物産也並郡縣主之而不别置官吏至隋諸緣邊州置交市監視從第八品副監視正第九品皇朝因置之</hi>
<pb n="KR2l0001_WYG_022-19a"/>
<hi>各𨽻所管州府監加至従六品下改副監為丞品第八下光宅中改為通市監後又復舊為互市監</hi>
丞一人正八品下<hi>隋置交市副監皇朝改為互市監丞</hi>
諸互市監各掌諸蕃交易之事丞為之貳凡互市所得<lb/>
馬駞驢牛等各别其色具齒嵗膚第以言扵所𨽻州府<lb/>
<hi>州府為申聞</hi>太僕差官吏相與受領印記上馬送京師餘量<lb/>
其衆寡並遣使送之任其在路放牧焉每馬十疋牛十<lb/>
頭駞騾驢六頭羊七十口各給一牧人<hi>若非理䘮失其部使及遞人改</hi>
<hi>酬其直</hi>其營州管内蕃馬出貨選其少壯者官為市之<lb/>
<pb n="KR2l0001_WYG_022-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐六典卷二十二<lb/>
</p>
<p>
</p>
  </div>
</body>
</text>
</TEI>
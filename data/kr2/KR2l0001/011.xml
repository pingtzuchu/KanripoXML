<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐六典卷十一</head>
    <p>
<pb n="KR2l0001_WYG_011-1a"/>
欽定四庫全書<lb/>
　唐六典卷十一　　　　唐　張九齡等　撰<lb/>
　　殿中省<lb/>
　殿中省<lb/>
　　監一人<lb/>
　　少監二人<lb/>
　　丞二人<lb/>
　　主事二人<lb/>
<pb n="KR2l0001_WYG_011-1b"/>
　　令史四人<lb/>
　　書令史十二人<lb/>
　　亭長八人<lb/>
　　掌固八人<lb/>
　尚食局<lb/>
　　奉御二人<lb/>
　　直長五人<lb/>
　　書令史二人<lb/>
<pb n="KR2l0001_WYG_011-2a"/>
　　書史四人<lb/>
　　食醫八人<lb/>
　　主食十六人<lb/>
　　主膳七百人<lb/>
　　掌固八人<lb/>
　尚藥局<lb/>
　　奉御二人<lb/>
　　直長四人<lb/>
<pb n="KR2l0001_WYG_011-2b"/>
　　書令史二人<lb/>
　　書史四人<lb/>
　　侍御醫四人<lb/>
　　主藥十二人<lb/>
　　藥童三十人<lb/>
　　司醫四人<lb/>
　　醫佐八人<lb/>
　　按摩師四人<lb/>
<pb n="KR2l0001_WYG_011-3a"/>
　　呪禁師四人<lb/>
　　合口脂匠二人<lb/>
　　掌固四人<lb/>
　尚衣局<lb/>
　　奉御二人<lb/>
　　直長四人<lb/>
　　書令史三人<lb/>
　　書史四人<lb/>
<pb n="KR2l0001_WYG_011-3b"/>
　　主衣十六人<lb/>
　　掌固四人<lb/>
　尚舍局<lb/>
　　奉御二人<lb/>
　　直長六人<lb/>
　　書令史三人<lb/>
　　書史七人<lb/>
　　掌固十人<lb/>
<pb n="KR2l0001_WYG_011-4a"/>
　　幕士八千人<lb/>
　尚乘局<lb/>
　　奉御四人<lb/>
　　直長十人<lb/>
　　書令史六人<lb/>
　　書史十四人<lb/>
　　奉乘十八人<lb/>
　　習馭五百人<lb/>
<pb n="KR2l0001_WYG_011-4b"/>
　　掌閑五千人<lb/>
　　進馬六人<lb/>
　　司庫一人<lb/>
　　司廩二人<lb/>
　　典事五人<lb/>
　　獸醫七十人<lb/>
　　掌固四人<lb/>
　尚輦局<lb/>
<pb n="KR2l0001_WYG_011-5a"/>
　　奉御二人<lb/>
　　直長四人<lb/>
　　書令史二人<lb/>
　　書史四人<lb/>
　　掌扇六十人<lb/>
　　掌翰三十人<lb/>
　　掌輦二人<lb/>
　　主輦四十二人<lb/>
<pb n="KR2l0001_WYG_011-5b"/>
　　奉轝十五人<lb/>
　　掌固六人<lb/>
殿中省監一人從三品<hi>魏氏初置殿中監品第七晉宋因之齊有内殿中監八人外殿</hi>
<hi>中監八人梁初位不登七班者别署勲位勲位殿中外監為三品勲位内監為三品勳位陳因之然其官甚微</hi>
<hi>後魏殿中監從五品下北齊門下省属官有殿中監四人掌駕前奉引行事東耕則進耒耜隋改為殿内局監</hi>
<hi>二人品正第六下大業三年分門下省尚食尚藥御府殿内等局分太僕寺車府驊騮等署置殿内省監正四</hi>
<hi>品少監從四品丞從五品各一人掌諸供奉又有奉車都尉十二人掌進御輿馬統尚食尚藥尚舍尚衣尚乘</hi>
<hi>尚輦等六局皇朝因改曰殿中省龍朔二年改為中御府監為中御大監咸亨元年復舊</hi>
<pb n="KR2l0001_WYG_011-6a"/>
少監二人從四品上<hi>隋煬帝置一人從四品皇朝加至二人龍朔咸亨隨省改復</hi>
丞二人從五品上<hi>隋煬帝置一人從五品皇朝加至二人龍朔二年改為中御大夫咸亨元</hi>
<hi>年復故</hi>
主事二人從九品上<hi>隋煬帝置皇朝因之</hi>
殿中監掌乘輿服御之政令總尚食尚藥尚衣尚乗尚<lb/>
舍尚輦六局之官屬<hi>舊属官又有天蔵府開元二十三年省</hi>備其禮物而<lb/>
供其職事少監為之貳凡聽朝則率其屬執繖扇以列<lb/>
於左右凡大祭祀則進大珪鎮珪於㙺門之外既事受<lb/>
<pb n="KR2l0001_WYG_011-6b"/>
而蔵之凡行幸則侍奉於仗内若逰燕田閱則驂乘以<lb/>
從焉<hi>今内别置閑廐使其務多分殿中及太僕之事至於輿輦車馬則使掌其内監知其外遊燕侍奉皆</hi>
<hi>不與焉</hi>若元正冬至大朝㑹則跪而進爵若和合御藥則<lb/>
監視而甞之<lb/>
丞掌判監事兼勾檢稽失省署抄目<lb/>
主事掌印及知受事發辰<lb/>
尚食局奉御二人正五品下<hi>周禮有膳夫内饔秦置六尚有尚食之名如淳以為</hi>
<hi>主天子物曰尚漢因之後遂省并其職於太官湯官至北齊門下省統六局尚食局有典御二人丞監各四人</hi>
<pb n="KR2l0001_WYG_011-7a"/>
<hi>又有集書省統三局有中尚食局典御二人監四人品與尚食同後周有内膳上士二人中士四人凡進食必</hi>
<hi>先嘗之至隋開皇初門下省統尚食局有典御二人直長四人食醫四人大業三年分属殿内改典御為奉御</hi>
<hi>員二人正五品上皇朝因之龍朔二年改為奉膳大夫咸亨元年復故</hi>
直長五人正七品上<hi>隋開皇初置直長四人從七品下大業三年加置六人増品為正第</hi>
<hi>七上皇朝因之減置五人</hi>
食醫八人正九品下<hi>周禮有食醫中士二人掌和王之六食六飲六膳百羞百醬八珍之</hi>
<hi>齊隋尚食局有食醫皇朝加至八人後周置主食主膳等皇朝因之</hi>
主食十六人<hi>後周内膳有主食十二人</hi>
<pb n="KR2l0001_WYG_011-7b"/>
尚食奉御掌供天子之常膳隨四時之禁適五味之宜<lb/>
<hi>春肝夏心秋肺冬腎四季之月脾皆時王不可食五味酸醎甘苦辛</hi>當進食必先甞凡天<lb/>
下諸州進甘滋珍異皆辨其名數而謹其儲供直長為<lb/>
之貳凡元正冬至大朝㑹饗百官與光祿視其品秩分<lb/>
其等差而供焉其賜王公已下及外方賔客亦如之若<lb/>
諸陵月享則於陵所視膳而獻之<hi>諸陵須上食陵别殿中省主膳三十人分</hi>
<hi>畨上下每季差官相監於陵所造食供進</hi>
食醫掌和齊所宜<lb/>
<pb n="KR2l0001_WYG_011-8a"/>
主食掌率主膳以供其職<lb/>
尚藥局奉御二人正五品下<hi>自陳梁後魏已往皆太醫兼其職北齊門下省統尚</hi>
<hi>藥局有典御二人侍御師四人尚藥監四人惣御藥之事又集書省統三局有中尚藥局典御二人丞二人中</hi>
<hi>謁者僕射二人惣知中宮醫藥之事隋門下省統尚藥局典御二人正五品下侍御醫四人正七品上直長四</hi>
<hi>人正七品下醫師四十人大業三年分属殿内改為奉御皇朝因之龍朔二年改為奉醫大夫咸亨元年復舊</hi>
直長四人正七品上<hi>隋置四人正七品下煬帝加品為正七品上皇朝因之</hi>
侍御醫四人從六品上<hi>北齊尚藥局有侍御師四人皇朝因之</hi>
主藥十二人藥童三十人<hi>漢有藥丞主藥後周有主藥六人隋有主藥四人藥童二</hi>
<pb n="KR2l0001_WYG_011-8b"/>
<hi>十四人</hi>
司醫四人正八品下<hi>隋大業中置皇朝因之</hi>
醫佐八人正九品下<hi>隋大業中置皇朝因之</hi>
按摩師四人<hi>隋有按摩師一百二十人皇朝減置</hi>
咒禁師四人<hi>皇朝初置</hi>
合口脂匠二人<hi>皇朝初置</hi>
尚藥奉御掌合和御藥及診候之事直長為之貳凡藥<lb/>
有上中下之三品<hi>上藥為君養命以應天中藥為臣養性以應人下藥為佐療病以應地遞</hi>
<pb n="KR2l0001_WYG_011-9a"/>
<hi>相宣攝而為用</hi>凡合藥宜用一君三臣九佐方家之大經也必<lb/>
辨其五味三性七情然後為和劑之節五味謂酸醎甘<lb/>
苦辛酸屬肝鹹屬腎甘屬脾苦屬心辛屬肺三性謂寒<lb/>
温平七情謂有單行者有相須者有相使者有相畏者<lb/>
有相惡者有相反者有相殺者其用又有四焉曰湯丸<lb/>
膏散視其病之深淺所在而服之診脉辨寸關尺之三<lb/>
部以調四時沉浮滑澁之節而知病之所在在胷膈者<lb/>
先食而後服藥在心腹者先服藥而後食凡合和御藥<lb/>
<pb n="KR2l0001_WYG_011-9b"/>
與殿中監視其分劑藥成先嘗而進焉<hi>合藥供御門下中書司别長官</hi>
<hi>一人并當上大將軍衛别一人與殿中監尚藥奉御等監視藥成醫佐以上先嘗然後封印寫本方方後其注</hi>
<hi>年月日監藥者徧署名俱奏餌藥之日尚藥奉御先甞次殿中監甞次皇太子甞然後進御</hi>
侍御醫掌診候調和<lb/>
司醫醫佐掌分療衆疾<lb/>
主藥藥童掌刮削𢷬篩<lb/>
按摩師咒禁師所掌如太醫之職<lb/>
尚衣局奉御二人從五品上<hi>周禮有司服中士二人掌王吉㐫衣服辨其名物與</hi>
<pb n="KR2l0001_WYG_011-10a"/>
<hi>其用事戰國有尚衣尚冠之職秦漢少府属官有御府令丞掌供御服後漢有掌冠者典官婢作中衣服及補</hi>
<hi>浣之事魏因之晉属光祿勳東晋省宋大明中改尚方曰左右御府各置令丞一人後廢帝初省御府置中署</hi>
<hi>隸右尚方其後又置至齊髙祖省文帝又置初宋氏用三品勳位明帝改用二品準南䑓御史掌金銀綵帛凡</hi>
<hi>諸造作以供奉及妃主六宫梁陳無御府其職𨽻在尚方後魏有掌服郎從六品上北齊門下省統主衣局都</hi>
<hi>統子統各二人後周有司服上士二人中士二人隋門下省有御府局監二人大業三年分属殿内省其後又</hi>
<hi>改為尚衣局皇朝因之龍朔二年改為奉冕大夫咸亨元年復舊</hi>
直長四人正七品下<hi>隋改御府為尚衣局始置直長領主衣皇朝因之</hi>
主衣十六人<hi>隋置皇朝因之</hi>
<pb n="KR2l0001_WYG_011-10b"/>
尚衣奉御掌供天子衣服詳其制度辨其名數而供其<lb/>
進御直長為之貳凡天子冕服十有三一曰大裘冕二<lb/>
曰衮冕三曰鷩冕四曰毳冕五曰絺冕六曰𤣥冕七曰<lb/>
通天冠八曰武弁九曰弁服十曰黑介幘十一曰白紗<lb/>
帽十二曰平巾幘十三曰翼善冠大裘冕無旒冕廣八<lb/>
寸長一尺六寸<hi>𤣥表纒衰以下廣狹准此</hi>金飾玉簮導以組為纓色<lb/>
如其綬裘以黒羔皮為之𤣥領青褾縁朱裳白紗中單<lb/>
皁領靑褾襈裾革帶玉鈎䚢大帶<hi>素帶朱裏紕其外上以朱下以綠紐約用</hi>
<pb n="KR2l0001_WYG_011-11a"/>
<hi>組</hi>韍<hi>韍蔽膝也凡韍皆隨裳色</hi>鹿盧玉具劍火珠鏢首白玉雙佩𤣥<lb/>
組雙大綬六綵𤣥黄赤白縹緑繩𤣥質長二丈四尺五<lb/>
寸首廣一尺<hi>小雙綬長二尺六寸色同大綬而首半之間施三玉環</hi>朱韤赤舄祀<lb/>
天神地祇則服之<lb/>
衮冕垂白珠十有二旒以組為纓色如其綬黈纊充耳<lb/>
玉簮導𤣥衣纁裳十二章<hi>八章在衣日月星辰山龍華蟲火宗彞其四章在裳藻粉</hi>
<hi>米黼黻衣褾領為昇龍皆織成為之</hi>山龍以下每章一行重以為等每行<lb/>
十二白紗中單黼領青褾襈裾韍革帶大帶劍玉珮綬<lb/>
<pb n="KR2l0001_WYG_011-11b"/>
韈與上同舄加金飾享廟謁廟及廟遣上將征還飲至<lb/>
踐祚加元服納后若元日受朝及臨軒冊拜王公則服<lb/>
之<lb/>
鷩冕服七章<hi>三章在衣華蟲火宗彝四章在裳藻粉米黼黻</hi>餘同衮冕有事逺<lb/>
主則服之<lb/>
毳冕服五章<hi>三章在衣宗彝藻粉米二章在裳黼黻</hi>餘同鷩冕祭海嶽則<lb/>
服之<lb/>
絺冕服三章<hi>一章在衣粉米二章在裳黼黻</hi>餘同毳冕祭社稷帝社則<lb/>
<pb n="KR2l0001_WYG_011-12a"/>
服之<lb/>
𤣥冕服<hi>衣無章裳刺黻一章</hi>餘同絺冕蜡祭百神朝日夕月則服<lb/>
之<lb/>
通天冠加金博山附蟬十二首施朱翠黒介幘髪纓翠<lb/>
緌玉若犀簮導絳紗袍白紗中單朱領襈白裙襦<hi>亦裙衫</hi>
絳紗蔽膝白假帶方心曲領其革帶劍珮綬與上同白<lb/>
韈黒舄若未加元服則雙童髻空頂黒介幘雙玉導加<lb/>
寳飾諸祭還及冬至受朝元㑹冬㑹則服之<lb/>
<pb n="KR2l0001_WYG_011-12b"/>
武弁金附蟬平巾幘<hi>餘同其服</hi>講武出征四時蒐狩大射禡<lb/>
類宜賞祖罰社纂嚴則服之<lb/>
弁服<hi>弁以鹿皮為之</hi>十有二琪<hi>琪以白玉珠為之</hi>玉簮導絳紗衣素裳<lb/>
革帶白玉雙珮鞶囊小綬白韈烏皮履朔日則服之<lb/>
黒介幘白紗單衣白裙襦革帶素韈烏皮履拜陵則服<lb/>
之<lb/>
白紗帽<hi>亦烏紗</hi>白裙襦白襪烏皮履視朝聽訟及燕見賔<lb/>
客則服之<lb/>
<pb n="KR2l0001_WYG_011-13a"/>
平巾幘<hi>金寶飾</hi>導簮冠支皆以玉紫褶<hi>亦白褶</hi>白袴玉具装<lb/>
真珠寳鈿帶箸鞾乘馬則服之<lb/>
翼善冠其常服及白練裙襦通著之若服袴褶則與平<lb/>
巾幘通著<hi>已上並右服有事及見賔客則服之自隋文帝制柘黄袍及巾帶以聽朝至今遂以為常</hi>
凡天子之大圭曰珽長三尺鎮圭長尺有二寸有事于<lb/>
郊廟社稷則出之于内將享至于中□門則奉鎮圭于<lb/>
監而進既事復受而蔵之凡大朝㑹則設御案朝畢而<lb/>
徹焉<lb/>
<pb n="KR2l0001_WYG_011-13b"/>
尚舍局奉御二人從五品<hi>周禮有掌舍掌行所解止之處帷幕幄帟之事漢少府属</hi>
<hi>官有守宫令丞掌宫殿陳設魏殿中監掌帳設監䕶之事晋宋已下其職並在殿中監隋煬帝置殿内監改殿</hi>
<hi>内局為尚舍局置奉御二人正五品皇朝因之龍朔二年改為奉宸大夫咸亨元年復舊</hi>
直長六人正七品下<hi>隋煬帝置八人皇朝減二人</hi>
幕士八千人<hi>皇朝置掌供御及殿中雜張設之事</hi>
尚舍奉御掌殿庭張設供其湯沐而潔其灑掃直長為<lb/>
之貳凡大駕行幸預設三部帳幕有古帳大帳次帳小<lb/>
次帳小帳凡五等古帳八十連<hi>髙二丈縱廣二丈五尺前有五梁後有七梁</hi>
<pb n="KR2l0001_WYG_011-14a"/>
大帳六十連<hi>髙一丈五尺縱廣二丈前有四梁</hi>次帳四十連<hi>髙一丈三尺縱廣一</hi>
<hi>丈五尺前有三梁三帳皆朱蠟骨緋紬綾浮游覆之</hi>小次帳三十連<hi>髙一丈一尺縱廣一丈二</hi>
<hi>尺</hi>小帳二十連<hi>髙八尺縱廣九尺</hi>凡五等之帳各三是為三部<lb/>
<hi>帳皆烏氊為表朱綾為覆下有紫幃方座金銅行床垂以簾其諸帳内外又設六柱四柱三柱為垣墻之制皆</hi>
<hi>青純為表朱帛為裏</hi>其外置排城以為蔽捍焉<hi>排城連版為之毎版皆畫辟邪猛獸</hi>
<hi>表裏漆之</hi>凡供湯沐先視其潔清芳香適其寒温而進焉凡<lb/>
大祭祀有事於郊壇則先設行宫於壇之東南向隨地<lb/>
之宜將祀三日則設大次於外壝東門之外道北南向<lb/>
<pb n="KR2l0001_WYG_011-14b"/>
而設御座若有事於眀堂及太廟則設大次於東門如<lb/>
郊壇之制凡致齋則設幄於正殿西序及室内俱東向<lb/>
張於楹下凡元正冬至大朝㑹則設斧扆於正殿<hi>施榻席及</hi>
<hi>熏鑪若朔望受朝則施幄帳於正殿帳裙頂帶方濶一丈四尺</hi>
尚乘局奉御四人從五品上<hi>自秦漢已來其職皆在太僕北齊太僕驊騮署有奉</hi>
<hi>乗十人官十二閑馬隋煬帝取之置尚乗局皇朝因之増置奉御四人一人掌左六閑馬一人掌右六閑馬一</hi>
<hi>人掌粟草飼丁請受配給及勾勘出入破用之事一人掌鞍韉轡勒供馬調度及療馬醫藥料度之事龍朔二</hi>
<hi>年改為奉駕大夫咸亨元年復故開元二十二年減二人先是别置閑廐使因𨽻焉猶属殿中</hi>
<pb n="KR2l0001_WYG_011-15a"/>
直長十人正七品下<hi>隋煬帝置十四人皇朝因之開元二十三年減四人</hi>
奉乘十八人正九品下<hi>後魏有奉乘郎從五品下後周左右廐各有奉乘二十人隋煬</hi>
<hi>帝置尚乗局有奉乘十人皇朝加置二十四人每閑二人開元二十三年減六人</hi>
習馭五百人<hi>後周左右廐各有馭夫一百三十人皇朝加置習馭五百人掌調習六閑之馬</hi>
掌閑五千人<hi>皇朝置常分飼養六閑之馬</hi>
司庫一人正九品下<hi>皇朝初置二人掌六閑庫物開元二十三年減</hi>
司廩二人正九品下<hi>皇朝置之</hi>
典事五人<hi>皇朝置掌六閑粟草</hi>
<pb n="KR2l0001_WYG_011-15b"/>
獸醫七十人<hi>周禮有獸醫下士掌療畜獸之疾病又有巫馬下士二人醫四人掌知馬祖先牧馬</hi>
<hi>步之神養疾馬以藥攻馬疾也北齊内廐局有馬醫二人皇朝置獸醫掌療左右六閑之馬</hi>
尚乘奉御掌内外閑廐之馬辨其麤良而率其習馭直<lb/>
長為之貳六閑一曰飛黄二曰吉良三曰龍媒四曰騊<lb/>
駼五曰駃騠六曰天苑左右凡十有二閑分為二廐一<lb/>
曰祥麟二曰鳳苑以繫飼馬<hi>今仗内有飛龍祥麟鳳苑鵷鑾吉良六羣等六廐奔</hi>
<hi>星内駒等兩閑仗外有左飛右飛左方右方等四閑東南内西北内等兩廐</hi>凡御馬必敬而<lb/>
式之非因調習不得捶擊<hi>諸閑廐上細馬若欲調習唯得廐内乗騎不得輙出</hi>習<lb/>
<pb n="KR2l0001_WYG_011-16a"/>
其進御之制而為出入之禁<hi>隴右諸牧監使毎年簡細馬三十疋進其祥麟鳳苑</hi>
<hi>廐所須雜給馬牛别簡麤壯敦馬一百疋與細馬同進仍令牧監使預簡敦馬一十疋别牧馬殿中須馬任取</hi>
<hi>充</hi>凡秣馬給料以時為羞<hi>春冬日給稾一圍粟一斛塩二合秋夏日給青芻一圍粟</hi>
<hi>減半</hi>凡外牧進良馬印以三花飛風之字而為誌焉<hi>細馬次馬</hi>
<hi>送尚乗局者於尾側依左右閑印以三花其餘雜馬送尚乗者以風字印印右髆以飛字印印左髆</hi>
奉乘掌率習馭掌閑駕士及秣飼之法凡馭馬必視其<lb/>
齒歴勞逸而調習之<hi>馬四年而兩齒五年而四齒六年而六齒成矣七年而右一齒齨八</hi>
<hi>年而上下兩邉各一齒缺九年而上下盡缺十年而下兩齒齨十一年而下四齒齨十二年盡齨十三年下兩</hi>
<pb n="KR2l0001_WYG_011-16b"/>
<hi>齒平十四年下四齒平十五年下盡平十六年上兩齒齨十七年上四齒齨十八年上盡齨十九年上兩齒平</hi>
<hi>二十年上四齒平</hi>
司庫掌鞍轡乘具<lb/>
司廩掌藳秸出納<lb/>
獸醫掌療馬病<hi>凡馬病灌而行之觀其病之所發療馬病有五勞一曰筋勞二曰骨勞三曰皮</hi>
<hi>勞四曰氣勞五曰血勞久步則生筋勞久立則生骨勞久汗不乾則生皮勞汗未差燥而飼飲之則生氣勞驅</hi>
<hi>馳無節則生血勞有傷寒者有傷熱者有瘍者咸據經方以療焉</hi>
尚輦局奉御二人從五品上<hi>周禮小司徒中大夫二人掌六畜車輦又巾車下大</hi>
<pb n="KR2l0001_WYG_011-17a"/>
<hi>夫二人掌王后之五輅輦車組輓有翣羽盖古謂人牽為輦春秋宋萬以乗車輦其母秦始皇乃去其輪而轝</hi>
<hi>之漢代遂為人君之乗後漢有乘輿六輦魏晉小出則乗之及過江而亡太元中謝安率意而作及破符堅得</hi>
<hi>之形制無差大小如一時人嗟其默識宋武執慕容超獲金鉦輦古之輦輿大率以六尺為度齊武帝造大小</hi>
<hi>二輦彫節甚工下棢轅軛悉金花銀獸梁大輦中方八尺左右開四望金鸞棲軛隋有六輦大禮皆乗之秦漢</hi>
<hi>魏晋並太僕属官車府令掌之東晋省太僕遂隸尚書駕部宋齊梁陳車府乗黄令丞掌之後魏北齊則乗黄</hi>
<hi>車府令兼掌之後周則司車輅主之隋又乘黄車府令兼掌之煬帝置殿内省尚輦局奉御二人正五品皇朝</hi>
<hi>因之為從五品上龍朔二年改為奉輦大夫咸亨元年復舊</hi>
直長四人正七品下<hi>隋煬帝置皇朝因之又置掌扇掌翰等員掌執扇及執紙筆硯雜供</hi>
<pb n="KR2l0001_WYG_011-17b"/>
<hi>奉之事</hi>
掌輦二人正九品下<hi>皇朝初置四人開元二十三年減二人又置主輦奉轝等員掌率主</hi>
<hi>輦以供其事</hi>
主輦四十二人<hi>皇朝置凡七輦輦六人</hi>
奉轝十五人<hi>皇朝置之</hi>
尚輦奉御掌輿輦繖扇之事分其次序而辨其名數直<lb/>
長為之貳凡大朝㑹則陳於庭大祭祀則陳於廟<hi>輦有七一</hi>
<hi>曰大鳳輦二曰大芳輦三曰仙遊輦四曰小輕輦五曰芳亭輦六曰大玉輦七曰小玉輦轝有三一曰五色轝</hi>
<pb n="KR2l0001_WYG_011-18a"/>
<hi>二曰常平轝其用如七輦之儀三曰霽轝則常御焉</hi>凡大朝㑹及祭祀則出之於<lb/>
内既事復進而載之凡繖扇大朝㑹則繖二翰一陳之<lb/>
于庭<hi>孔雀扇一百五十有六分居左右舊翟尾扇開元初改為繡孔雀以省</hi>若常聽朝皆<lb/>
去扇左右各留其三以備常儀<hi>崔豹古今注云華盖黄帝所作也與蚩尤戰於</hi>
<hi>涿鹿之野常有五色雲氣金枝玉葉止於帝上有花蘤之象故因作華盖也通俗文曰張帛避雨謂之繖盖古</hi>
<hi>今注曰翟尾扇起於殷代髙宗有雊雉之祥服章多用翟羽周制以為王后夫人之車服輿輦有翣即緝翟羽</hi>
<hi>為扇翣以陣蔽翳風塵也</hi>
　<lb/>
<pb n="KR2l0001_WYG_011-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐六典卷十一<lb/>
</p>
<p>
</p>
  </div>
</body>
</text>
</TEI>
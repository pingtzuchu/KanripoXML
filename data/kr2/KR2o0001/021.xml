<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0001_SBCK_021-1a"/>
刋正史通序<lb/>
昔者孔子嘗曰吾自衛反魯然後樂正雅<lb/>
頌各得其所味斯言也則雅頌在當時見<lb/>
者亦衆矣必俟孔子後正者何也蓋權衡<lb/>
設輕重乃昭尺度懸長短斯别苟非其人<lb/>
道不虚行聖賢者誠萬世之權度哉愚舊<lb/>
讀史通見其缺文複意繁詞冗意心頗疑<lb/>
之掩卷而思展卷而玩莫可為懐者矣<lb/>
<pb n="KR2o0001_SBCK_021-1b"/>
儼山先生帥蜀之初乃取而正之篇章㫖<lb/>
趣各循其軌意怄而文順事核而理瑩自<lb/>
是始爲完書此無他蓋先生以江南鉅儒<lb/>
養之翰苑復三十餘年其學邃故其思精<lb/>
其思精故其見髙如扁鵲視人五臟皆見<lb/>
庖丁遊刃目無全牛故稱量之下銖兩自<lb/>
明分寸不爽固其所哉厥功豈獨倍於作<lb/>
者殆升孔堂以續雅頌遺音矣近世有訂<lb/>
<pb n="KR2o0001_SBCK_021-2a"/>
周禮之誤以𥙷冬官之缺或謂事類而功<lb/>
倍未知然否且羣書之誤尚不止此先生<lb/>
將次第正之其嘉惠後學之心益宏且逺<lb/>
矣敬當立雪以俟<lb/>
嘉靖乙未長至日後學李佶謹識<lb/>
<pb n="KR2o0001_SBCK_021-2b"/>
</p>
<p>
</p>
  </div>
</body>
</text>
</TEI>
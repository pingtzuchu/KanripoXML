<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0001_SBCK_002-1a"/>
史通卷第二<lb/>
　内篇<lb/>
　　　二體　載言　本紀<lb/>
　　　世家　列傳<lb/>
　　　　二體第二<lb/>
三五之代書有典墳悠㦲邈矣不可得而詳自<lb/>
唐虞已下迄于周是為古文尚書然世猶淳質<lb/>
文從簡畧求諸備體固已缺如旣而丘明傳春<lb/>
秋子長著史記載筆之體扵斯備矣後來繼作<lb/>
<pb n="KR2o0001_SBCK_002-1b"/>
相與因循假有攺張變其名目區域有限孰能<lb/>
踰此蓋荀悅張璠丘明之黨也班固華嶠子長<lb/>
之流也惟二家各相矜尚必辯其利害可得而<lb/>
言之夫春秋者繫日月而為次列世歳以相續<lb/>
中國外夷同秊共世莫不備載其事形于目前<lb/>
理盡一言語無重出此其所以為長也至扵賢<lb/>
士貞女高才雋德事當衝要者必盰衡而備言<lb/>
跡在沉冥者不枉道而詳說如絳縣之老𣏌梁<lb/>
之妻或以酬晉卿而獲記或以對齊君而見錄<lb/>
<pb n="KR2o0001_SBCK_002-2a"/>
其有賢如桞惠仁若顔囬終不得彰其名氏顯<lb/>
其言行故論其細也則纎芥無遺語其麄也則<lb/>
丘山是棄此其所以為異也史記者紀以包舉<lb/>
大端傳以委曲細事表以序其秊爵志以總括<lb/>
遺漏逮扵天文地理國典朝章顯隱必該洪纎<lb/>
靡失此其所以為長也若乃同為一事分在數<lb/>
篇斷續相離前後屡出扵髙紀則云語在項傳<lb/>
扵項傳則云事具髙紀又編次同類不求年月<lb/>
後生而擢居首秩先輩而抑歸末章遂使漢之<lb/>
<pb n="KR2o0001_SBCK_002-2b"/>
買誼將楚屈原同列魯之曹沬與燕荆軻並編<lb/>
此其所以為短也考茲勝負互有得失而晉世<lb/>
干寳著書乃盛譽丘明而深抑子長其義云能<lb/>
以三十卷之約括囊二百四十秊之事靡有遺<lb/>
也尋其此說可謂勁挺之詞乎按春秋時事入<lb/>
扵左氏所書者盖三分得其一耳丘明自知其<lb/>
略也故為國語以廣之然國語之外尚多亡逸<lb/>
安得言其括囊靡遺者㦲向使丘明世為史而<lb/>
皆倣左傳也至扵前漢之嚴君平鄭子貞後漢<lb/>
<pb n="KR2o0001_SBCK_002-3a"/>
之郭林宗黃叔度眺錯董生之對䇿劉向谷永<lb/>
之上書斯並德冠人倫名馳海内識洞幽顯言<lb/>
窮軍國或以身隱位卑不預朝政或以文煩事<lb/>
慱難為次序皆略而不書斯則可也必情有所<lb/>
恡不加刋削則漢氏之志傳百卷併列扵十二<lb/>
紀中將恐碎璅多蕪䦨單失力者矣故班固知<lb/>
其若此設紀傳以區分使其歷然可觀綱紀有<lb/>
别荀悅猒其迂濶又依左氏成書剪截班史篇<lb/>
才三十歷代保之有踰本傳然則班荀二體角<lb/>
<pb n="KR2o0001_SBCK_002-3b"/>
力爭先欲廢其一固亦難矣後來作者不出二<lb/>
途故晉史有王虞而副以于紀宋書有徐沈而<lb/>
分為裴略各有其羙並行扵世異夫令昇之言<lb/>
唯守一家而已<lb/>
　　　載言第三<lb/>
古者言為尚書事為春秋左右二史分尸其職<lb/>
盖桓文作覇紏合同盟春秋之時事之大者也<lb/>
而尚書闕紀秦師敗績繆公誡誓尚書之中言<lb/>
之大者也而春秋靡録此則言事有别斷可知<lb/>
<pb n="KR2o0001_SBCK_002-4a"/>
矣逮左氏為書不遵古法言之與事同在傳中<lb/>
然而言事相兼煩省合理故使讀者尋繹不倦<lb/>
覽諷忘疲至扵史漢則不然凡所包舉務存恢<lb/>
慱文辭之記繁富為多是以賈誼晁錯董仲舒<lb/>
東方朔等傳唯尚錄言罕逢載事夫方述一事<lb/>
得其綱紀而隔以大篇分其序叙遂令披閱之<lb/>
者有所懵然後史相承不攺其輙交錯紛擾古<lb/>
今是同按遷固列君臣扵紀傳統遺逸扵表志<lb/>
雖篇名甚廣而言獨無錄愚謂凢為史者冝扵<lb/>
<pb n="KR2o0001_SBCK_002-4b"/>
表志之外更立一書若人主之制册誥令群臣<lb/>
之章表移撽收之紀傳悉入書部題為制册章<lb/>
表書以類區别他皆放此亦猶志之有禮樂志<lb/>
刑法志又詩人之什自成一家故風雅比興非<lb/>
三傳所取自六義不作文章生焉若韋孟諷諫<lb/>
之詩楊雄出師之頌馬卿之書封禪賈誼之論<lb/>
過秦諸如此文皆施紀傳切謂冝從古詩例斷<lb/>
入書中亦猶舜典列元首之歌夏書包五子之<lb/>
詠者也夫能使史體如是庻㡬春秋尚書之道<lb/>
<pb n="KR2o0001_SBCK_002-5a"/>
備矣晉于寳議撰晋史以為冝准左丘明其臣<lb/>
下委曲仍為譜注于時議者莫不宗之故前史<lb/>
之所未安後史之所冝革是用敢同有識爰立<lb/>
茲篇庻世之作者覩其利害如謂不然請俟來<lb/>
哲<lb/>
　　　本紀第四<lb/>
昔汲冢竹書是曰紀年吕氏春秋肇立紀號盖<lb/>
紀者綱紀庶品網羅萬物考篇目之大者其莫<lb/>
過扵此乎及司馬遷之著史記也又列天子行<lb/>
<pb n="KR2o0001_SBCK_002-5b"/>
事以本紀名篇後世因之守而勿失譬夫行夏<lb/>
時之正朔服孔門之教義者雖地遷陵谷時變<lb/>
質文而此道常行終莫之能易也然遷之以天<lb/>
子為本紀諸侯為世家斯誠讜矣但區域旣定<lb/>
而疆理不分遂令後之學者罕詳其義按姬自<lb/>
后稷至扵西伯嬴自伯翳至扵莊王爵乃諸侯<lb/>
而名隷本紀若以西伯莊王以上别作周秦世<lb/>
家持殷紂以對武王㧞秦繆以承周赧使帝王<lb/>
傳授昭然有别豈不善乎必以西伯以前其事<lb/>
<pb n="KR2o0001_SBCK_002-6a"/>
簡約别加一目不足成篇則伯翳之至莊王其<lb/>
書先成一卷而不共世家等列輒與本紀同編<lb/>
此尤可恠也項羽僣盗而死未得成君求之扵<lb/>
古則齊無知衛州吁之類也安得諱其名字呼<lb/>
之曰王者乎春秋吳楚僣擬書如列國假使羽<lb/>
竊帝名正可抑同羣盗况其名曰西楚號止霸<lb/>
王者乎霸王者即當時諸侯諸侯而稱本紀求<lb/>
名責實再三乖繆盖紀之為體猶春秋之經繋<lb/>
日月以成歳時書君上以顯國統曹武雖曰人<lb/>
<pb n="KR2o0001_SBCK_002-6b"/>
臣實同王者以未登帝位國不建元陳志權假<lb/>
漢年編作魏紀亦猶兩漢書首列秦莽之正朔<lb/>
也後來作者宜准扵斯而陸機晉書列紀三祖<lb/>
直序其事竟不編年年旣不編何紀之有夫位<lb/>
終北面一㮣人臣儻追加大號止入傳阼是以<lb/>
弘嗣其史不紀孫和緬求故實非無往例逮伯<lb/>
起之次魏乃編景穆扵本紀以戾國虚謚間厠<lb/>
武昭𣣔使百世之中若為魚貫又紀者旣以編<lb/>
年為主唯敘天子一人有大事可書者則見之<lb/>
<pb n="KR2o0001_SBCK_002-7a"/>
扵年月其書事委曲付之列傳此其義也如近<lb/>
代述者魏著作李安平之徒其撰魏齊二史<hi>彦魏</hi>
<hi>百藥撰北齊書淵撰後魏書李</hi>扵諸帝篇或雜載臣下或兼言<lb/>
他事巨細畢書洪纎備錄<hi>之捷百藥帝紀述淮如彦淵帝紀載沙苑</hi>
<hi>是也南之敗</hi>全為傳體有異紀文迷而不悟無乃太<lb/>
甚世之讀者幸為詳焉<lb/>
　　　世家第五<lb/>
自有王者便置諸侯列以五等䟽為萬國周之<lb/>
東遷王室大壞扵是禮樂征伐自諸侯出迄乎<lb/>
<pb n="KR2o0001_SBCK_002-7b"/>
秦世分為七雄司馬遷之記諸國也其編次之<lb/>
體與本紀不殊盖𣣔抑彼諸侯異乎天子故假<lb/>
以他稱名為世家其為義也豈不以開國承家<lb/>
世代相續至扵陳勝起自群盗稱王六月而死<lb/>
子孫不嗣社稷靡聞無世可傳無家可宅而以<lb/>
世家為稱豈當然乎夫史之篇目皆遷所創豈<lb/>
以自我作古而名實無凖且諸侯大夫家國本<lb/>
别三晉之與田氏自未為君而前齒列陪臣屈<lb/>
身藩后而前後一統俱歸世家使君臣相雜升<lb/>
<pb n="KR2o0001_SBCK_002-8a"/>
降失序何以責季孫之八佾舞庭管氏之三歸<lb/>
反坫又列號東帝抗衡西秦地方千里髙視六<lb/>
國而没其本號唯以田完制名<hi>世家也謂田完</hi>求之人<lb/>
情孰謂其可當漢氏之有天下也其諸侯與古<lb/>
不同夫古者諸侯皆即位建元專制一國綿綿<lb/>
瓜瓞卜世長乆至扵漢代則不然其宗子稱王<lb/>
者皆受制亰邑自同州郡異姓封侯者必從官<lb/>
天朝不臨方域或傳國唯止一身或襲爵才經<lb/>
𢾗世雖名班爵胙土而禮異人君必編為世家<lb/>
<pb n="KR2o0001_SBCK_002-8b"/>
實同列傳而馬遷强加别錄以類相從雖得畫<lb/>
一之冝詎識隨時之義盖班漢知其若是釐革<lb/>
前非至如蕭曹茅土之封荆楚葭莩之屬並一<lb/>
槩稱傳無復世家事勢當然非矯枉也自茲已<lb/>
降年將四百及魏有中夏而楊益不賔終亦受<lb/>
屈中朝見稱偽主為史者必題之以紀則上通<lb/>
帝王牓之以傳則下同臣妾梁主敕撰通史定<lb/>
為吳蜀世家持彼僣君比諸列國去太去甚其<lb/>
得折中之䂓乎次有子顯齊書北編魏虜牛弘<lb/>
<pb n="KR2o0001_SBCK_002-9a"/>
周史南記蕭詧考其傳體宜曰世家但今古著<lb/>
書通無此稱用使馬遷之册湮没不行班固之<lb/>
名相傳靡易者矣<lb/>
　　　列傳第六<lb/>
夫紀傳之興肇扵史漢盖紀者編年也傳者列<lb/>
事也編年者曆帝王之歳月猶春秋之經列事<lb/>
者錄人臣之行狀猶春秋之傳春秋則傳以觧<lb/>
經史漢則傳以釋紀尋茲例草創始自子長而<lb/>
朴略猶存區分未盡如項王立傳而以本紀為<lb/>
<pb n="KR2o0001_SBCK_002-9b"/>
名非唯羽之僣盗不可同扵天子且推其序皆<lb/>
作傳言求謂之紀不可得也或曰遷紀不可得<lb/>
也或曰遷紀五帝夏殷亦皆列事而已子曽不<lb/>
之恠何獨尤扵項紀㦲對曰不然夫五帝之與<lb/>
殷夏也正朔相承子孫逓及雖無年可著紀亦<lb/>
何傷如項羽者事起秦餘身終漢始殊夏氏之<lb/>
后羿似皇帝之蚩尤譬諸閠位容可列紀方之<lb/>
駢胟難以成編且夏殷之紀不引他事夷齊諫<lb/>
周實當紂日而扸為列傳不入殷篇項紀則上<lb/>
<pb n="KR2o0001_SBCK_002-10a"/>
下同載君臣交雜紀名傳體所以成媸夫傳紀<lb/>
之不同猶詩賦之有别而後來繼作亦多所未<lb/>
詳按范曄漢書紀后妃六宫其實傳也而謂之<lb/>
為紀陳夀國志載孫劉二帝其實紀也而呼之<lb/>
曰傳考𢾗家之所作其未逹紀傳之情乎苟上<lb/>
智猶且若斯則中庸故可知矣又傳之為體大<lb/>
抵相同而述者多方有時而異耳如二人行事<lb/>
首尾相隨則有一傳兼書包括令盡若陳餘張<lb/>
耳合體成篇陳勝吳廣相叅並錄是也亦有事<lb/>
<pb n="KR2o0001_SBCK_002-10b"/>
跡雖寡名行可崇寄在他篇為其摽冠若啇山<lb/>
四皓事列王陽之首廬江毛義名在劉平之上<lb/>
是也自兹已後史氏相承述作雖多斯道多廢<lb/>
其同扵古者惟有附出而已尋附出之為義攀<lb/>
列傳以垂名若紀季之入齊顓臾之事魯皆附<lb/>
庸自託得厠扵朋流然世之求名者咸以附出<lb/>
為小盖以其因人成事不足稱多故也竊以書<lb/>
名竹素豈限詳略但問其事竟如何耳借如邵<lb/>
平紀信沮授陳容或運一異謀樹一竒節並能<lb/>
<pb n="KR2o0001_SBCK_002-11a"/>
傳之不朽人到于今稱之豈假編名作傳然後<lb/>
播其遺烈也嗟乎自班馬以來獲書扵國史者<lb/>
多矣其間則有生無令問死無遺跡用使㳺談<lb/>
者靡徴其事講習者罕記其名而虚班史傳妄<lb/>
占篇目若斯人者可勝紀㦲古人以没而不杇<lb/>
為難盖為此也<lb/>
<pb n="KR2o0001_SBCK_002-11b"/>
</p>
<p>
史通卷第二<lb/>
</p>
<p>
</p>
  </div>
</body>
</text>
</TEI>
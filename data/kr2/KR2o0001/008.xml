<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0001_SBCK_008-1a"/>
史通卷第八<lb/>
　内篇<lb/>
　　模擬　書事<lb/>
　　人物<lb/>
　　　模擬第二十八<lb/>
夫述者相効自古而然故列禦宼之言理也則<lb/>
憑李叟楊子雲之草玄也全師孔公關朗則比<lb/>
跡於莊周范曄則參蹤於賈誼況史臣注記其<lb/>
言浩慱若不仰範前哲何以貽厥後來蓋模擬<lb/>
<pb n="KR2o0001_SBCK_008-1b"/>
之體厥途有二一曰貌同而心異二曰貌異而<lb/>
心同何以言之蓋一者列國命官卿與大夫為<lb/>
别必於國史所記則卿亦呼為大夫此春秋之<lb/>
例也當秦有天下地廣殷周變諸侯為帝王目<lb/>
宰輔為丞相而譙周撰古史思欲擯抑馬記師<lb/>
放孔經其書李斯之棄市也乃云秦殺其大夫<lb/>
以諸侯之大夫名天子之丞相以此而擬春秋<lb/>
所謂貌同而心異也當春秋之世列國甚多每<lb/>
書他邦皆顯其號至於魯國直云我而已如金<lb/>
<pb n="KR2o0001_SBCK_008-2a"/>
行握紀海内大同君靡客主之殊臣無彼此之<lb/>
異而于寳撰晉紀至天子之葬必云葬我某皇<lb/>
帝且無二君何我之有以此而擬春秋又所謂<lb/>
貌同而心異也狄滅二國君死城屠齊桓行覇<lb/>
興亡繼絶左傳云邢遷如歸衛國忘亡言上下<lb/>
安堵不失舊物也如孫皓暴虐人不聊生晉師<lb/>
是討後無相怨而于寳晉紀云吳國既滅江外<lb/>
忘亡豈江外𬒳典午之善政同歸命之滅亡乎<lb/>
以此而擬左氏又所謂貌同而心異也春秋諸<lb/>
<pb n="KR2o0001_SBCK_008-2b"/>
國皆用夏正魯以行天子禮樂故獨用周家正<lb/>
朔至如書元年春王正月者年則魯君之年月<lb/>
則周王之月<hi>古說春秋者皆妄為解釋也考竹書紀年始達此義而自</hi>如曹<lb/>
馬受命躬為帝王非是以諸侯守藩行天子班<lb/>
曆而孫盛魏晉二陽秋每書年首必云某年春<lb/>
帝正月夫年既編帝紀而月又列帝名以此而<lb/>
擬春秋又所謂貌同而心異也五始所作是曰<lb/>
春秋三傳並興各釋經義如公羊傳屡云何以<lb/>
書記其事也此則先引經語而繼以釋辭勢使<lb/>
<pb n="KR2o0001_SBCK_008-3a"/>
之然非史體也如吳均齊春秋每書災變亦曰<lb/>
何以書記異也夫事無他議言從已出輙自問<lb/>
而自答者豈是敘事之理者邪以此而擬公羊<lb/>
又所謂貌同而心異也且史漢每於列傳首書<lb/>
人名字至傳内有呼字處則於傳首已詳如漢<lb/>
書李陵傳稱隴西任立政陵字立政曰<hi>呼其字師古曰</hi>
少公歸易耳夫上不言立政之字而輙言字立<lb/>
政曰少公者此省文從可知也至令狐徳棻周<lb/>
書於伊婁穆傳首云伊婁穆字奴干既而續云<lb/>
<pb n="KR2o0001_SBCK_008-3b"/>
太祖字之曰奴干作儀同靣向我也夫上書其<lb/>
字而下復曰字豈是事従簡易文去重複者邪<lb/>
以此而擬漢書又所謂貌同而心異也昔謝承<lb/>
家語有云蒼梧人嘗娶妻而美以讓其兄雖其<lb/>
為讓非讓道也又楊子法言曰有姓孔字仲尼<lb/>
其文是也其質非也如向之諸子所擬古作其<lb/>
殆蒼梧之讓姓孔字仲尼者歟蓋語曰世異則<lb/>
事異事異則治異必以先王之道持今世之民<lb/>
此韓子所以著五<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>之篇稱宋人有守株之說<lb/>
<pb n="KR2o0001_SBCK_008-4a"/>
也世之述者銳志好竒喜編次古文撰叙今事<lb/>
巍然自謂五經再生三史重出多見其無識者<lb/>
矣惟夫明識之士則不然何則其所擬者非如<lb/>
圖畫之寫真鎔鑄之象物以此而似彼其所以<lb/>
為似者取其道術相會義理亦同若斯而已亦<lb/>
猶孔父賤為匹夫栖惶放逐而能祖述堯舜憲<lb/>
章文武亦何必居九五之位處南靣之尊然後<lb/>
謂之速肖者哉蓋左氏為書叙事之最自晉已<lb/>
降景慕者多有類效顰彌益其醜然求諸偶中<lb/>
<pb n="KR2o0001_SBCK_008-4b"/>
亦可言焉蓋君父見害臣子所恥義當略說不<lb/>
忍斥言故左傳叙桓公在齊遇害而云彭生乗<lb/>
公薨於車如于寳晉紀叙愍帝殁于平陽而云<lb/>
晉人見者多哭賊懼帝崩以此而擬左氏所<lb/>
謂貌異而心同也夫當時所記或未盡則先舉<lb/>
其始後詳其末前後相會隔越取同若左氏成<lb/>
七年鄭獲楚鍾儀以獻晉至九年晉歸鍾儀於<lb/>
楚以求平其類是也至裴子野宋略叙索虜臨<lb/>
江太子劭使力士排徐湛於江湛僵仆於是始與<lb/>
<pb n="KR2o0001_SBCK_008-5a"/>
劭有隙其後三年有徐湛為元凶所殺事以此<lb/>
而擬左氏亦所謂貌異而心同也凡列姓名罕<lb/>
兼其字茍前後互舉則觀者自知如左傳上言<lb/>
羊斟則下曰子臧前稱子産則次見國僑其類是<lb/>
也至裴子野宋略亦然何者上書桓玄則下有<lb/>
敬道後叙殷鐡則先著景仁以此而擬左氏又<lb/>
所謂貌異而心同也左氏與論語有叙人酬<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>
茍非煩辭積句但是往復唯諾而已則連續而<lb/>
說去其對曰問曰等字如裴子野宋略云李<lb/>
<pb n="KR2o0001_SBCK_008-5b"/>
孝伯問張暢卿何姓曰姓張張長史乎以此而<lb/>
擬左氏論語又所謂貌異而心同也善人君子<lb/>
功業不書見於應<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>附彰其美如左傳稱楚武<lb/>
王𣣔伐隋熊率且比曰季梁在何益至蕭方三<lb/>
十國春秋說朝廷聞慕容雋死曰中原可圖矣<lb/>
桓温曰慕容恪在其憂方大以此而擬左氏又<lb/>
所謂貌異而心同也夫將叙其事必預張其本<lb/>
彌縫混說無取睠言如左傳稱叔輙聞日蝕而<lb/>
哭昭子曰子叔其將死乎秋八月叔輙卒至王邵<lb/>
<pb n="KR2o0001_SBCK_008-6a"/>
齊志稱張伯徳夢山上掛絲占者曰其為幽州乎<lb/>
秋七月拜為幽州刺史以此而擬左氏又所謂貌<lb/>
異而心同也盖文雖缺畧理甚昭著此丘明之體<lb/>
也至如敘晉敗於邲先濟者賞而云上軍下軍爭<lb/>
舟舟中之指可掬夫不言攀舟亂以力斷指而但<lb/>
曰舟指可掬則讀者自覩其事矣至王邵齊志述<lb/>
髙季式破敵於韓陵追奔逐北而云夜半方歸槊<lb/>
血滿袖夫不言奮槊深入撃刺甚多而但稱槊血<lb/>
滿袖則聞者亦知其義矣以此而擬左氏又所謂<lb/>
<pb n="KR2o0001_SBCK_008-6b"/>
貌異而心同也大抵作者自魏已前多効二史<lb/>
従晉已降喜學五經夫史才文淺而易摸經文<lb/>
意深而難擬既難易有别故得失亦殊盖貌異而<lb/>
心同者模擬之上也貌同而心異者摸擬之下<lb/>
也然人皆好貌同而心異不尚貌異而心同者<lb/>
何哉盖鑒識不明嗜愛多僻悅夫似史而憎夫<lb/>
真史此張子所以致譏於魯侯有葉公好龍之喻<lb/>
也袁山松云書之為難也有五煩而不整一難<lb/>
也俗而不典二難也書不實録三難也賞罰不<lb/>
<pb n="KR2o0001_SBCK_008-7a"/>
中四難也文不勝質五難也夫擬古而不類此<lb/>
乃難之極者何為獨闕其目乎嗚呼自子長已<lb/>
還似皆未覩斯義後來明達其鑒之哉<lb/>
　　　書事第二十九<lb/>
昔荀悅有云立典有五志焉一曰達道義二曰<lb/>
彰法式三曰通古今四曰著功勲五曰表賢能<lb/>
于寳之釋五志也體國經野之言則書之用兵<lb/>
征伐之權則書之忠臣烈士孝子真婦之節則<lb/>
書之文誥専對之辭則書之才力伎藝殊異則<lb/>
<pb n="KR2o0001_SBCK_008-7b"/>
書之於是採二家之所議徵五志之所取蓋記<lb/>
言之所網羅書事之所總括粗得於兹矣然必<lb/>
謂故無遺恨猶恐未盡者乎今更廣以三科用<lb/>
増前目一曰叙㳂革二曰明罪惡三曰旌恠異<lb/>
何者禮儀用捨節文升降則書之君臣邪僻國<lb/>
家䘮亂則書之幽明感應禍福萌兆則書之於<lb/>
是以此三科參諸五志則史氏所載庶幾無闕<lb/>
求諸筆削何莫由斯但古作者鮮能無病茍書<lb/>
而不法則何以示後蓋班固之譏司馬遷也論<lb/>
<pb n="KR2o0001_SBCK_008-8a"/>
大道則先黄老而後六經序游俠則退處士而<lb/>
進姧雄述貨殖則崇勢利而羞賤貧此其所蔽<lb/>
也又傳玄之貶班固也論國體則飾朝闕而折<lb/>
忠臣叙世敎則貴取容而賤直節述時務則謹<lb/>
辭章而略事實此其所失也尋班馬二史咸擅<lb/>
一家而各自彈射逓相瘡痏夫雖自卜者審而<lb/>
自見為難可謂笑他人之未工忘已事之已拙<lb/>
上知猶其若此而況庸庸者哉茍自前哲之指<lb/>
蹤校後來之所失若王沉孫盛之伍伯𧺫徳棻<lb/>
<pb n="KR2o0001_SBCK_008-8b"/>
之流論王業則黨悖逆而誣忠義叙國家則抑<lb/>
正順而褒簒奪述風俗則矜夷狄而陋華夏此<lb/>
其大較也必伸以純擿窮其負累雖擢髪而數<lb/>
庸可盡邪子曰於予何誅於數家見之矣抑又<lb/>
聞之恠力亂神宣尼不語而事鬼求福墨生所<lb/>
信故聖人於其間若存若亡而已若吞燕卵而<lb/>
啇生啓龍漦而周滅厲壊門以禍晉鬼謀社而<lb/>
亡曹江使返璧於秦皇圯橋授書於漢相此則<lb/>
事關軍國理涉興亡有而書之以彰靈驗可也而王隠<lb/>
<pb n="KR2o0001_SBCK_008-9a"/>
何法盛之徒所撰晉史乃専訪州閭細事委巷<lb/>
瑣言聚而編之目為鬼神傳錄其事非要其言<lb/>
不經異乎三史之所書五經之所載也范曄博<lb/>
採衆書裁成漢典觀其所取頗有竒工至於方<lb/>
術篇及諸蠻夷傳乃錄王喬左慈禀君盤瓠言<lb/>
唯迂誕事多詭越可謂美玉之瑕白圭之玷惜<lb/>
㦲無是可也又自魏晉已降著述多門語林笑<lb/>
林世說俗說皆喜載調謔小辨嗤鄙異聞雖為<lb/>
有識所譏頗為無知所悅而斯風一扇國史多<lb/>
<pb n="KR2o0001_SBCK_008-9b"/>
同至如王思狂躁起驅蠅而踐筆畢卓沉湎左<lb/>
持螯而右柸劉邕榜吏以膳痂齡石戯舅而傷<lb/>
贅其事蕪穢其辭猥雜而歴代正史持為雅言<lb/>
茍使讀之者為之解頥聞之者為之撫掌固異<lb/>
乎記功書過彰善癉惡者也大抵近代史筆叙<lb/>
事為煩㩁而論之其尤甚者有四夫祥瑞者所<lb/>
以發揮盛徳幽賛明王至如鳳凰來儀嘉禾入<lb/>
獻秦得若雉魯獲如麕求諸尚書春秋上下數<lb/>
千載其可得言者蓋不過一二而已爰及近古<lb/>
<pb n="KR2o0001_SBCK_008-10a"/>
則不然凢祥瑞之出非關理亂蓋主上所惑臣<lb/>
下相欺故徳彌少而祥彌多政逾劣而瑞逾盛<lb/>
是以桓靈受祉比文景而為豐劉石應符比曹<lb/>
馬而益倍而史官徵其謬說錄彼邪言真偽莫<lb/>
分是非無别其煩一也當春秋之時諸侯力爭<lb/>
各擅雄伯自相君長經書某使來聘某君來朝<lb/>
者蓋明和好所通盛徳所及此皆國之大事不<lb/>
可闕如而自史漢已還相承繼作至於呼韓入<lb/>
侍肅慎來庭如此之流書之可也若乃藩王岳<lb/>
<pb n="KR2o0001_SBCK_008-10b"/>
牧朝會京師必也書之本紀則異乎春秋之義<lb/>
<hi>載擅道濟等來朝之類是也若漢書載楚王囂等來朝宋書</hi>夫臣謁其君子<lb/>
覲其父抑惟常理非復異聞載之簡䇿一何辭<lb/>
費其煩二也乃若百職遷除千官黜免其可以<lb/>
書名本紀者蓋惟槐鼎而已故西京撰史唯編<lb/>
丞相大夫東觀著書止列司徒太尉而近世自<lb/>
三公已下一命已上茍沾厚祿莫不備書且一<lb/>
人之身兼預數職或加其號而闕其位或無其<lb/>
實而有其名賛唱為之口勞題署由其力倦具<lb/>
<pb n="KR2o0001_SBCK_008-11a"/>
之史牘夫何足觀其煩三也夫人之有傳也蓋<lb/>
唯書其邑里而已其有開國承家世祿不墜積<lb/>
仁累徳良弓無改項籍之先世為楚將石建之<lb/>
後廉謹相承此則其事尤異略書於傳可也其<lb/>
失之者則有父官令長子秩丞郎聲不著於一<lb/>
鄊行無聞於十室乃叙其名位一一無遺此實<lb/>
家諜非關國史其煩四也於是考兹四事以觀<lb/>
今古足驗積習忘返流宕不歸乖作者之規模<lb/>
違哲人之準的也孔子曰吾黨之小子狂簡斐<lb/>
<pb n="KR2o0001_SBCK_008-11b"/>
然成章不知所以裁之其斯之謂矣亦有言或<lb/>
可記功或可書而紀闕其文傳亡其事者何則<lb/>
始自太上迄于中古其間文籍可得言焉夫以<lb/>
仲尼之聖也訪諸郯子始聞少皥之官叔向之<lb/>
賢也詢彼國僑載辨黄熊之祟或八元才子因<lb/>
行父而獲傳或伍羖大夫假趙良而見識則知<lb/>
當時正史流俗所行若三墳五典八索九丘之<lb/>
書虞夏商周春秋檮杌之記其所缺略者多矣<lb/>
既而汲冢所述方五經而有殘馬遷所書比三<lb/>
<pb n="KR2o0001_SBCK_008-12a"/>
傳而多别裴松補陳壽之闕謝綽拾沈約之遺<lb/>
斯又言滿五車事逾三篋者矣夫記事之體欲<lb/>
簡而且詳踈而不漏若煩則盡取省則都損此<lb/>
乃忘折中之宜失均平之理惟夫博雅君子知<lb/>
其利害者焉<lb/>
　　　人物第三十<lb/>
夫人之生也有賢不肖焉若乃其惡可以誡世<lb/>
其善可以示後而死之日名無得而聞焉是誰<lb/>
之過歟蓋史官之責也觀夫文籍肇剏史有尚<lb/>
<pb n="KR2o0001_SBCK_008-12b"/>
書知逺踈通網羅歴代至如有虞進賢時宗元<lb/>
凱夏氏中㣲國傳寒浞殷之亡也是生飛廉惡<lb/>
來周之興也實有散宜閎夭若斯人者或為惡<lb/>
縦暴其罪滔天或累仁積徳其名蓋世雖時淳<lb/>
俗質言約義簡此而不載闕誰大焉洎夫子修<lb/>
春秋記二百年行事三傳並作史道勃興若秦<lb/>
之由余百里奚越之范蠡大夫種魯之曹沬公<lb/>
儀休齊之寗戚田穰苴斯並命世大才挺生傑<lb/>
出或陳力就列功冠一時或殺身成仁聲聞四<lb/>
<pb n="KR2o0001_SBCK_008-13a"/>
海茍師其徳業可以治國字人慕其風範可以<lb/>
激貪勵俗此而不書無乃太簡又子長著史記<lb/>
也馳騖窮古今上下數千載至如臯陶伊尹傳<lb/>
說仲山甫之流並列經誥名存子史功烈尤顯<lb/>
事跡居多盍各採而編之以為列傳之始而斷<lb/>
以夷齊居首何齷齪之甚乎既而孟堅勒成漢<lb/>
書牢籠一代至於人倫大事亦云備矣其間若<lb/>
薄昭楊僕顔駟史岑之徒事所以見遺者蓋略<lb/>
小而存大耳夫雖逐䴢之犬不復顧兎而雞肋<lb/>
<pb n="KR2o0001_SBCK_008-13b"/>
是棄能無惜乎當三國異朝兩晉殊宅若元則<lb/>
仲景時才重於許洛何禎許詢文雅髙於楊于<lb/>
而陳壽國志王隠晉史廣列諸傳而遺此不編<lb/>
斯亦網漏吞舟過為迃闊者觀東漢一代賢明<lb/>
婦人如秦嘉妻徐氏動合禮儀言成規矩毁形<lb/>
不嫁哀慟傷生此則才徳兼美者也董祀妻蔡<lb/>
氏載誕胡子受辱虜庭文詞有餘節槩不足此<lb/>
則言行相乖者也至蔚宗後漢傳標列女徐淑<lb/>
不齒而蔡琰見書欲使彤管所載將安凖的裴<lb/>
<pb n="KR2o0001_SBCK_008-14a"/>
幾原刪略宋史時稱簡要至如張禕隂受君命<lb/>
將賊零陵乃宗通不移飲鴆而絶雖古之鉏麑義<lb/>
烈何以加諸鮑昭文宗學府馳名海内方於漢<lb/>
代褒朔之流事皆闕如何以申其褒奨夫天下<lb/>
善人少而惡人多其書名竹帛者蓋惟記善而<lb/>
已故太史公有云自獲麟已來四百餘年賢君<lb/>
忠臣死義之士廢而不載余甚懼焉即其義也<lb/>
至如四㐫列於尚書三叛見於春秋西漢之紀<lb/>
江充石顯東京之載梁冀董卓此皆干紀亂常<lb/>
<pb n="KR2o0001_SBCK_008-14b"/>
存滅興亡所繫既有關時政故不可闕書但近<lb/>
史所刋有異於是至如不才之子群小之徒或<lb/>
隂情醜行或素飡尸祿其惡不足以曝揚其罪<lb/>
不足以懲誡莫不搜其鄙事聚而為錄不其穢<lb/>
乎抑又聞之十室之邑必有忠信而斗筲之才<lb/>
何足算也若漢傳之有傳寛靳歙蜀志之有許<lb/>
慈宋書之虞丘進魏史之王㦥若斯數子者或<lb/>
才非㧞萃或行不逸群徒以片善取知㣲功見<lb/>
識闕之不足為少書之維益其累而史臣皆責<lb/>
<pb n="KR2o0001_SBCK_008-15a"/>
其譜狀徵其爵里課虚成有裁為列傳不亦煩<lb/>
乎語曰君子於其所不知蓋闕如也故賢良可<lb/>
記而簡牘無聞斯乃察所不該理無足咎至若<lb/>
愚智畢載妍媸靡擇此則燕石妄珎齊竿混吹<lb/>
者矣夫名刋史冊自古攸難事列春秋哲人所<lb/>
重筆削之士其慎之哉<lb/>
<pb n="KR2o0001_SBCK_008-15b"/>
史通卷之第八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0001_SBCK_020-1a"/>
史通卷之第二十<lb/>
　外篇<lb/>
　　暗惑忤時<lb/>
　　　暗惑第十二<hi>十四條</hi>
夫人識有不燭神有不明則真偽莫分邪正靡<lb/>
别昔人有以髮繞灸誤其國君者有置毒於胙<lb/>
誣其太子者矣夫髮經炙炭必致焚灼毒味經<lb/>
時無復殺害而行之者偽成其事受之者信以<lb/>
為然故使見咎一時取怨千載夫史傳叙事亦<lb/>
<pb n="KR2o0001_SBCK_020-1b"/>
多如此其有道理難憑欺誣可見如古來學者<lb/>
莫覺其非葢徃往有焉今聊舉一二加以駁難<lb/>
列之如左<lb/>
史記本紀曰瞽叟使舜穿井為匿空旁出瞽叟<lb/>
與象共下土實井瞽叟象喜以舜為巳死象乃<lb/>
止舜宮<lb/>
難曰夫杳㝠不測變化無恒兵革所不能傷網<lb/>
羅所不能制若左慈易質為羊劉根竄形入壁<lb/>
是也時無可移禍所必至雖大聖所不能免若<lb/>
<pb n="KR2o0001_SBCK_020-2a"/>
姬伯拘於羑里孔父阨於陳蔡是也然俗之愚<lb/>
者皆謂彼幻化是為聖人豈知聖人智周萬物<lb/>
才兼百行若斯而已與夫方内之士有何異哉<lb/>
如史記云重華入於井中匿空出去此則其意<lb/>
以舜是左慈劉根之類非姬伯孔父之徒苟識<lb/>
事如斯難以語夫聖道矣且按太史公云黄帝堯<lb/>
舜軼事時時見於他說余擇其言尤雅者著為<lb/>
本紀書首若如向之所述豈可謂雅邪<lb/>
又史記滑稽傳孫叔敖為楚相楚王以霸病死<lb/>
<pb n="KR2o0001_SBCK_020-2b"/>
居數年其子窮困負薪優孟即為孫叔敖衣冠<lb/>
抵掌談語嵗餘像孫叔敖楚王及左右不能别<lb/>
也莊王置酒優孟為夀王大驚以為孫叔敖復<lb/>
生欲以為相<lb/>
難曰盖語有之人心不同有如其面故窳隆異<lb/>
等修短殊姿皆稟之自然得諸造化非由倣傚<lb/>
俾有遷革如優孟之象孫叔敖也衣冠談說容<lb/>
或亂真眉目口鼻如何取類而楚王與其左右<lb/>
曾無疑惑者邪昔陳焦既亡累年而活秦諜從<lb/>
<pb n="KR2o0001_SBCK_020-3a"/>
縊六日而蘇遂使竹帛顯書今古稱恠況叔敖<lb/>
之殁時日已久楚王必謂其復生也先當詰其<lb/>
枯骸再肉所由闔棺重開所以豈有片言不接<lb/>
一見無疑遽欲加以寵榮復其禄位此乃類夢<lb/>
中行事豈人倫為者哉<lb/>
又史記田敬仲世家曰田常成子以大斗出貸<lb/>
以小斗收齊人歌之曰嫗乎采芑歸乎田成子<lb/>
難曰夫人既從物故然後加以易名田常見存<lb/>
而遽呼以諡此之不實明然可知又按左氏傳<lb/>
<pb n="KR2o0001_SBCK_020-3b"/>
石碏曰陳桓公方有寵於王論語陳司敗問孔<lb/>
子昭公知禮乎史記家令說太上皇曰髙祖雖<lb/>
子人主也諸如此說其例皆同然而事由過誤<lb/>
易為筆削若田氏世家之論成子也乃結以韻<lb/>
語簒成歌詞欲加刋正無可釐革故獨舉其失<lb/>
以為標冠云<lb/>
又史記仲尼弟子列傳曰孔子既殁有若狀似<lb/>
孔子弟子相與共立為師事之如夫子他日弟<lb/>
子進問曰昔夫子甞行使弟子持雨具已而果<lb/>
<pb n="KR2o0001_SBCK_020-4a"/>
雨商瞿長無子欲更取室孔子曰瞿年四十後<lb/>
當有五丈夫子已而果然敢問夫子何以知之<lb/>
有若嘿然無應弟子起曰有若避此非子之坐<lb/>
也<lb/>
難曰孔門弟子七十二人柴愚參魯宰我言語<lb/>
師商可方回賜非類此並聖人品藻優劣已詳<lb/>
門徒商搉臧否又定如有若者名不隷於四科<lb/>
譽無偕於十哲逮尼父既殁方取為師以不答<lb/>
所問始令避坐同稱達者何見事之晚乎且退<lb/>
<pb n="KR2o0001_SBCK_020-4b"/>
老西河取疑夫子猶使喪明致罰投杖謝愆何<lb/>
肯公然自欺詐相承奉此乃童兒相戲非復長<lb/>
老所為觀孟軻著書首陳此說馬遷裁史仍習<lb/>
其言得自委巷曾無先覺悲夫<lb/>
又史記漢書皆曰上自雒陽南宮從複道望見<lb/>
諸將徃徃相與坐沙中語上曰此何語留侯曰<lb/>
陛下所封皆故人新愛所誅皆平生讎怨此属<lb/>
畏誅故相聚謀反爾上乃憂曰為之奈何留侯<lb/>
曰上平生所憎誰最甚者上曰雍齒留侯曰今<lb/>
<pb n="KR2o0001_SBCK_020-5a"/>
先封雍齒以示羣臣羣臣見雍齒封則人人自<lb/>
堅矣於是上置酒封雍齒為侯難曰夫公家之<lb/>
事知無不為見無禮於君如鷹鸇之逐鳥雀按<lb/>
子房少也傾家結客為韓報仇此則忠義素彰<lb/>
名節甚著其事漢也何為属羣小聚謀將犯其<lb/>
君遂嘿然杜口俟問方對倘若髙祖不問竟欲<lb/>
無言者邪且將而必誅罪在不測如諸將屯聚圖<lb/>
為禍亂密言臺上猶懼覺知羣議沙中何無避<lb/>
忌為國之道必不如斯然則張良慮反側不安<lb/>
<pb n="KR2o0001_SBCK_020-5b"/>
雍齒以嫌疑受爵盖當時實有其事也如複道<lb/>
之望坐沙而語是說者敷演妄益其端耳<lb/>
又東觀漢記曰赤眉降後積甲與熊耳山齊<hi>云云</hi>
難曰按盆子既亡棄甲誠衆必與山比峻則未<lb/>
之有也昔大誓云前徒倒戈血流漂杵孔安國<lb/>
曰盖言之甚也如積甲與熊耳山齊者抑亦血<lb/>
流漂杵之徒歟<lb/>
又東觀漢記曰郭伋為并州牧行部到西河美<lb/>
稷有童兒數百各騎竹馬於道次迎拜伋問兒<lb/>
<pb n="KR2o0001_SBCK_020-6a"/>
曹何自逺來對曰聞使君始到喜故奉迎伋辭謝<lb/>
之事訖諸兒送至郭外問使者何日當還伋使别<lb/>
駕計日告之既還先期一日伋為違信止於野亭<lb/>
須期乃入<lb/>
難曰盖此事不可信者三焉按漢時方伯儀比諸<lb/>
侯其行也前驅蔽野後乘塞路鼓吹沸喧旌棨填<lb/>
咽彼草萊稚子齠齓童兒非唯羞赧不見亦自驚<lb/>
惶失據安能犯騶駕凌襜帷首觸威嚴自陳襟抱<lb/>
其不可信一也又方伯按部舉州振肅至於墨綬<lb/>
<pb n="KR2o0001_SBCK_020-6b"/>
長吏黄綬羣官率彼吏人顒然佇候兼復掃除逆<lb/>
旅行李有程嚴備供具憩息有所如棄而不就居<lb/>
止無常必公私闕擬客主俱窘凡為良二千石固<lb/>
當知人所苦安得輕赴數童之期坐失百城之望<lb/>
其不可信二也夫以晉陽無竹古今共知假有傳<lb/>
檄它方盖亦事同大夏訪諸商賈不可多得況在<lb/>
童孺彌復難求羣戲而乘如何克辦其不可信三<lb/>
也凡說此事總有三科搉而論之了無一實異哉<lb/>
又魏志注語林曰匈奴遣使人來朝太祖令崔<lb/>
<pb n="KR2o0001_SBCK_020-7a"/>
琰在座而已握刀侍立既而使人問匈奴使者<lb/>
曰曹公何如對曰曹公美則美矣而侍立者非<lb/>
人臣之相太祖乃追殺使者云<lb/>
難曰昔孟陽卧床詐稱齊后紀信乘纛矯號漢<lb/>
主或王遘屯䝉或朝罹兵革故權以取濟事非<lb/>
獲已如崔琰本無此急何得以臣代君者哉且<lb/>
凡稱人君皆慎其舉措況魏武經綸霸業南面<lb/>
受朝而使臣居君座君處臣位將何以使萬國<lb/>
具瞻百寮僉瞩也又漢代之於匈奴其為綏撫<lb/>
<pb n="KR2o0001_SBCK_020-7b"/>
勤矣雖復賂以金帛結以親姻猶虺毒不悛狼<lb/>
心易擾如輒殺其使者不顯罪名復何以懐四<lb/>
夷於外蕃建五利於中國且曹公必以所為過<lb/>
失懼招物議故誅彼行人將以杜兹謗口而言<lb/>
同綸綍聲遍寰區欲盖而彰止益其辱雖愚暗<lb/>
之主猶所不為況英略之君豈其若是夫蒭蕘<lb/>
鄙說閭巷讇言凡如此書通無擊難而裴引語<lb/>
林斯事編入魏史注中持彼虚詞亂兹實録故<lb/>
特申掎摭辨其疑誤者焉<hi>盖曹公多詐好立詭謀</hi>
<pb n="KR2o0001_SBCK_020-8a"/>
<hi>流俗相欺遂為此說</hi>
又魏世諸小書皆云文鴦侍講殿瓦皆飛<hi>云云</hi>
難曰案漢書云項王叱咤慴伏千人然則呼聲<lb/>
之極大者不過使人披靡而已尋文鴦武勇逺<lb/>
慙項籍況侍君側固當屏氣徐言安能檐瓦皆<lb/>
飛有踰武安鳴鼓且瓦既飄隕則人必震驚而<lb/>
魏帝與其羣臣焉得恬然無害也<lb/>
又晉陽秋曰胡質為荆州刺史子威自京師省<lb/>
之見父十餘日告歸質賜絹一疋為路粮威曰<lb/>
<pb n="KR2o0001_SBCK_020-8b"/>
大人清髙不審於何得此絹質曰是吾俸禄之<lb/>
餘<lb/>
難曰古人謂方牧為二千石者以其禄有二千<lb/>
石故也名以定躰貴實甚焉設使亷如伯夷介<lb/>
若黔敖茍居此職終不患於貧餧者如胡威之<lb/>
别其父也一縑財猶且發問則千石之俸其費<lb/>
安施料以牙籌推之借箸察其厚薄知不然矣<lb/>
或曰觀諸史所載兹流非一<hi>折轅車吳隠之為如張湛為蜀郡乗</hi>
<hi>客並其類也廣川貸夫待</hi>必以多為證則足可無疑然人自有<lb/>
<pb n="KR2o0001_SBCK_020-9a"/>
身安弊緼口甘麄糲而多藏鏹帛無所散用者<lb/>
故公孫弘位至三公而卧布被食脫粟飯汲黯<lb/>
所謂齊人多詐者是也安知胡威之徒其儉亦<lb/>
皆如此而史臣不詳厥理直謂清白繆矣哉<lb/>
又新晉書阮籍傳曰籍至孝母終正與人圍碁<lb/>
對者求止籍留與決既而飲酒二斗舉聲一號<lb/>
吐血數升及葬食一蒸㹠飲酒二斗然後臨穴<lb/>
直言窮矣舉聲一號因復吐血數升毁瘠骨立<lb/>
殆致滅性<lb/>
<pb n="KR2o0001_SBCK_020-9b"/>
難曰夫人才雖下愚識雖不肖始亡天属必致<lb/>
其哀但以苴絰未㡬悲荒遽輙如謂本無戚容<lb/>
則未之有也況嗣宗當聖善將殁閔凶所鍾合<lb/>
門惶恐舉族悲咤居里巷者猶停舂杵之音在<lb/>
鄰伍者尚申匍匐之救而為其子者方對局求<lb/>
決舉杯酣暢但當此際曾無感惻則心同木石<lb/>
志如梟獍者安有既臨泉穴始知摧慟者乎求<lb/>
諸人情事必不爾又孝子之喪親也朝夕孺慕<lb/>
塩酪不甞斯可至於癯瘠矣如甘㫖在念則觔<lb/>
<pb n="KR2o0001_SBCK_020-10a"/>
肉内寛醉飽自得則肌膚外博況乎溺情㹠酒<lb/>
不改平素雖復時一嘔慟豈能柴毁骨立乎葢<lb/>
彼阮生者不修名教居喪過失而說者遂言其<lb/>
無禮如彼人以其志操尤異才識甚髙而談者<lb/>
遂言其至性如此惟毁及譽皆無取焉<lb/>
又新晉書王祥傳曰祥漢末遭亂扶母携弟覽<lb/>
避地廬江隠居三十餘年不應州郡之命母終<lb/>
徐州刺史呂䖍檄為别駕年垂耳順覽勸之乃<lb/>
應召于時冦賊充斥祥率勵兵士頻討破之時<lb/>
<pb n="KR2o0001_SBCK_020-10b"/>
人歌曰海沂之康實賴王祥年八十五太始五<lb/>
年薨<lb/>
難曰祥為徐州别駕冦盜充斥固是漢建安中<lb/>
徐州未清時事耳有魏受命凡三十五年上去<lb/>
徐州冦賊充斥下至晉太始五年當六十年已<lb/>
上矣祥於建安中年垂耳順更加六十六載至<lb/>
晉太始五年薨則當年一百二十嵗矣而史云<lb/>
年八十五薨者何也如必以終時實年八十五<lb/>
則為徐州别駕止可二十五六年矣又云其未<lb/>
<pb n="KR2o0001_SBCK_020-11a"/>
從官已前隠居三十餘載者但其初被檄時止<lb/>
年二十五六自此而往安得復有三十餘年乎<lb/>
必謂祥為别駕在建安後則徐州清晏何得云<lb/>
于時冦賊充斥祥率勵兵士頻討破之乎求其<lb/>
前後無一符㑹也<lb/>
凡所駁難具列如右盖精五經者討羣儒之别<lb/>
義練三史者徵諸子之異聞加以探賾索隠然<lb/>
後辨其紕繆如向之諸史所載則不然何者其<lb/>
叙事也唯記一途直論一理而矛盾自顯表裏<lb/>
<pb n="KR2o0001_SBCK_020-11b"/>
相乖非復牴牾直成狂惑者爾尋兹失所起良<lb/>
由作者情多忽略識惟愚滯或採彼流言不加<lb/>
詮擇或傳諸繆說即從編次用使真偽混淆是<lb/>
非參錯盖語曰君子可欺不可罔至如邪說害<lb/>
正虚詞僨實小人以為信爾君子知其不然語<lb/>
曰信書不如無書盖為此也夫書彼竹帛事非<lb/>
容易凡為國史可不慎諸<lb/>
　　　忤時第十三<lb/>
孝和皇帝時韋武弄權母媪預政士有附麗之<lb/>
<pb n="KR2o0001_SBCK_020-12a"/>
者起家而綰朱紫予以無所傅㑹取擯當時<hi>為一</hi>
<hi>載不遷中允四</hi>㑹天子還京師朝廷願從者衆予求番<lb/>
次在大駕後發日逗留不去守司東都杜門却<lb/>
掃凡經三載或有譖予躬為史臣不書國事而<lb/>
取樂丘園私自著述者由是驛召至京令専執<lb/>
史筆于時小人道長綱紀日壊仕於其間忽忽<lb/>
不樂遂與監修國史蕭至忠等諸官書求退曰<lb/>
僕幼聞詩禮長涉藝文至於史傳之言尤所躭<lb/>
恱尋夫左史右史是曰春秋尚書素王素臣斯<lb/>
<pb n="KR2o0001_SBCK_020-12b"/>
稱微婉志晦兩京三國班謝陳習闡其謩中朝<lb/>
江左王陸干孫紀其暦劉石僭號方䇿委於和<lb/>
張宋齊應録惇史歸於蕭沈亦有汲冢古篆禹<lb/>
穴殘編孟堅所亡葛洪刋其雜記休文所缺荀<lb/>
綽裁其拾遺凡此諸家其流盖廣莫不頤彼泉<lb/>
藪尋其枝葉原始要終備知之矣若乃劉峻作<lb/>
傳自述長於論才范曄為書盛言矜其費躰斯<lb/>
又當仁不讓庶㡬前哲者焉然自䇿名仕伍待<lb/>
罪朝列三為史臣再入東觀竟不能勒成國典貽<lb/>
<pb n="KR2o0001_SBCK_020-13a"/>
彼後來者何哉靜言思之其不可有五故也何<lb/>
者古之國史皆出自一家如魯漢之丘明子長<lb/>
晉齊之董狐南史咸能立言不朽藏諸名山未<lb/>
聞籍以衆功方云絶筆唯後漢東觀大集羣儒<lb/>
著述無主條章靡立由是伯度譏其不實公理<lb/>
以為可焚張蔡二子紏之於當代傅范兩家嗤<lb/>
之於後葉今者史司取士有倍東京人自以為<lb/>
荀袁家自稱為政駿毎欲記一事載一言皆閣<lb/>
筆相視含毫不斷故首白可期而汗青無日其<lb/>
<pb n="KR2o0001_SBCK_020-13b"/>
不可一也前漢郡國計書先上太史副上丞相<lb/>
後漢公卿所撰始集公府乃上蘭臺由是史官<lb/>
所修載事為博爰自近古此道不行史臣編録<lb/>
唯自詢採而左右二史闕注起居衣冠百家罕<lb/>
通行狀求風俗於州郡視聽不該討㳂革於臺<lb/>
閣簿籍難見雖使尼父再出猶且成其管窺況<lb/>
㒒限以中才安能遂其博物其不可二也昔董<lb/>
狐之書法也以示於朝南史之書弑也執簡以<lb/>
往而近代史局皆通籍禁門深居九重欲人不<lb/>
<pb n="KR2o0001_SBCK_020-14a"/>
見尋其義者盖由杜彼顔面防諸請謁故也然<lb/>
今舘中作者多士如林皆願長喙無聞䶦舌<lb/>
儻有五始初成一字加貶言未絶口而朝野具<lb/>
知筆未栖毫而搢紳咸誦夫孫盛紀實取嫉權<lb/>
門王劭直書見讎貴族人之情也能無畏乎其<lb/>
不可三也古者刋定一史纂成一家躰統各殊<lb/>
指歸咸别夫尚書之教也以䟽通知逺為主春<lb/>
秋之義也以懲惡勸善為先史記則退處士而<lb/>
進奸雄漢書則抑忠臣而飾主闕斯並曩時得<lb/>
<pb n="KR2o0001_SBCK_020-14b"/>
失之例良史是非之準作者言之詳矣頃史官<lb/>
注記多取稟監修楊令公則云必須直詞宗尚<lb/>
書則云宜多隠惡十羊九牧其令難行一國三<lb/>
公適從何在其不可四也切以史置監修雖古<lb/>
無式尋其名號可得而言夫言監者盖總領之<lb/>
義耳如創立紀年則年有斷限草傳叙事則事有<lb/>
豐約或可略而不略或應書而不書此刋削之<lb/>
務也属詞比事勞逸宜均揮銘奮墨勤惰須等<lb/>
某表某篇付之此職某傳某志歸之彼官此銓<lb/>
<pb n="KR2o0001_SBCK_020-15a"/>
配之理也斯並宜明立科條審定區域儻人思<lb/>
自勉則書可立成今監之者既不指授修之者<lb/>
又無遵奉用使爭學茍且務相推避坐變炎涼<lb/>
徒延嵗月其不可五也凡此不可其流實多一<lb/>
言以蔽三隅自反而時談物議安得笑僕編次<lb/>
無聞者哉比者伏見明公每汲汲於勸誘勤勤<lb/>
於課責或云墳籍事重努力用心或云嵗序已<lb/>
淹何時輟手切以網維不舉而督課徒勤雖威<lb/>
以刺骨之刑勗以懸金之賞終不可得也語曰<lb/>
<pb n="KR2o0001_SBCK_020-15b"/>
陳力就列不能者止所以比者布懐知已歴詆<lb/>
羣公屢辭載筆之官願罷記言之職者正為此<lb/>
爾抑又有所未諭聊復一二言之比奉髙命令<lb/>
隷名修史其職非一如張尚書崔岑二吏部鄭<lb/>
太常等既迫以吏道不可拘之史任以僕曹務<lb/>
多閑勒令専知下筆夫以惟寂惟寞乃使記事<lb/>
記言茍如其利則栁常侍劉秘監徐禮部等皆<lb/>
門可張羅府無堆案何事置之度外而使各無<lb/>
羈束乎必謂諸賢載削非其所長以僕鎗鎗鉸<lb/>
<pb n="KR2o0001_SBCK_020-16a"/>
鉸故推為首最就如斯理亦有其說何者僕少<lb/>
小從仕早躡通班當皇上初臨萬邦未親庶務<lb/>
而以守兹介直不附奸臣遂使官若土牛棄同<lb/>
芻狗逮鑾輿西幸百寮畢從自惟官曹務簡求<lb/>
以留後居臺常謂朝廷不知國家於我已矣豈<lb/>
謂一旦忽承恩㫖州司臨門使者結轍既而駈<lb/>
駟馬入函關排千門謁天子引賈生於宣室雖<lb/>
歎其才召季布於河東反增其愧明公既位居<lb/>
端揆望重台衡飛沉属其顧盼榮辱由其俛仰<lb/>
<pb n="KR2o0001_SBCK_020-16b"/>
曾不上祈宸極申之以寵光僉議縉紳縻我以<lb/>
好爵其相見也直云史筆闕書為日已久石渠<lb/>
掃第思子為勞今之仰追唯此而已抑明公足<lb/>
下獨不聞劉炫蜀王之說乎昔劉炫仕隋為蜀<lb/>
王侍讀尚書牛弘甞問之曰君王遇子其禮如<lb/>
何曰相期髙於周孔見待下於奴僕弘不悟其<lb/>
言請聞其義炫曰吾王每有所疑必先見訪是<lb/>
相期髙於周孔酒食左右皆饜而我餘瀝不霑<lb/>
是見待下於奴僕也僕亦竊不自揆輒敢方於<lb/>
<pb n="KR2o0001_SBCK_020-17a"/>
鄙宗何者求史才則千里降追語宦途則十年<lb/>
不進意者得非相期髙於班馬見待下於兵卒<lb/>
乎又人之品藻貴識其性明公視僕於名利何<lb/>
如哉當其坐嘯洛城非隠非仕惟以守愚自得寧<lb/>
以充詘攖心但今者黽勉從事攣拘就役朝廷<lb/>
厚用其才竟不薄加其禮求諸隗始其義安施<lb/>
儻使士有澹雅若嚴君平清亷如段干木與僕<lb/>
易地而處亦將彈鋏告勞積薪為恨況僕未能<lb/>
免俗能不蔕芥於心者乎當今朝號得人國稱<lb/>
<pb n="KR2o0001_SBCK_020-17b"/>
多士蓬山之下良直差肩芸閤之中英竒接武<lb/>
僕既功虧刻鵠筆未獲麟徒殫太官之膳虚索<lb/>
長安之米乞已本職還其舊居多謝簡書請避<lb/>
賢路唯明公足下哀而許之至忠得書大慙無<lb/>
以酬答又惜其才不許解史任而宗楚客崔湜<lb/>
鄭愔等皆惡聞其短共讎嫉之俄而蕭宗等相<lb/>
次伏誅然後獲免於難<lb/>
史通第二十卷終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0001_SBCK_011-1a"/>
史通卷第十一<lb/>
　外篇<lb/>
　　　史官建置第一<hi>總十四條</hi>
夫人寓形天地其生也若蜉蝣之在世如白駒<lb/>
之過隙猶且恥當年而功不立疾沒世而名不<lb/>
聞上起帝王下窮匹庶近則朝廷之士逺則山<lb/>
林之客諒於其功也名也莫不汲汲焉孜孜焉<lb/>
夫如是者何哉皆以圖不朽之事也何者而稱不<lb/>
朽乎盖書名竹帛而已向使世無竹帛時闕史官<lb/>
<pb n="KR2o0001_SBCK_011-1b"/>
雖堯舜之與桀紂伊周之與莽卓夷惠之與跖<lb/>
蹻商冒之與曾閔俱一從物化墳土未乾則善<lb/>
惡不分妍媸永滅者矣苟史官不絶竹帛長存<lb/>
則其人已亡杳成空寂而其事如在皎同星漢<lb/>
用使後之學者坐披囊篋而神交萬古不出户<lb/>
庭而窮覽千載見賢而思齊見不賢而内自省<lb/>
若乃春秋成而逆子懼南史至而賊臣書其記<lb/>
事載言也則如彼其勸善懲惡也又如此由斯<lb/>
而言則史之爲用其利甚愽乃生人之急務爲<lb/>
<pb n="KR2o0001_SBCK_011-2a"/>
國家之要道有國有家者其可缺之哉故備陳<lb/>
其事編之扵後<hi>其一條</hi>
蓋史之建官其来尚矣昔軒轅氏受命倉頡沮<lb/>
誦實居其職至扵三代其數漸繁按周官禮記<lb/>
有大史小史内史外史左史右史之名大史掌<lb/>
國之六典小史掌邦國之志内史掌書王命外<lb/>
史掌書使乎四方左史記言右史記事曲禮曰<lb/>
史載筆大事書之扵䇿小事簡牘而已大戴禮<lb/>
曰太子旣冠成人免扵保傅則有司過之史韓<lb/>
<pb n="KR2o0001_SBCK_011-2b"/>
詩外傳云據法守職而不敢為非者太史令也<lb/>
斯則史官之作肇自黃帝修扵周室名目旣多<lb/>
職務咸異至扵諸侯列國亦各有史官求其位<lb/>
號一同王者至如孔甲尹逸名重夏殷史佚倚<lb/>
相譽髙周楚晉則伯黶司籍魯則丘明受經此<lb/>
竝歷代史臣之可得言者䧏及戰國史氏無廢<lb/>
趙鞅晉之一大夫爾猶有直臣書過操簡筆扵<lb/>
門下田文齊之一公子爾每坐對賔客侍史記<lb/>
扵屏風至若秦趙二主澠池交㑹各命其御史<lb/>
<pb n="KR2o0001_SBCK_011-3a"/>
書某年某月鼓瑟鼓缶此則春秋君舉必書之<lb/>
之義也然則官雖無闕而書尚有遺故史臣等<lb/>
差莫辨其序按吕氏春秋曰夏太史終古見桀<lb/>
惑亂載其圗法出奔商商太史髙勢見紂迷亂<lb/>
載其圖法出奔周晉太史屠黍見晉之亂亦以<lb/>
其圗法歸周又春秋晉齊太史書趙崔之弑鄭<lb/>
公孫黒強與扵盟使太史書其名且曰七子昭<lb/>
二年晉韓宣子來聘觀書扵太史氏見易象與<lb/>
魯春秋曰周禮盡在魯矣然則諸史之任太史<lb/>
<pb n="KR2o0001_SBCK_011-3b"/>
其最優乎至秦有天下太史令胡母敬作博學<lb/>
章此則自夏迄秦斯職無改者矣漢興之世武<lb/>
帝又置太史公位在丞相上以司馬談為之漢<lb/>
法天下計書先上太史副上丞相叙事如春秋<lb/>
及談卒子遷嗣遷卒宣帝以其官為令行太史<lb/>
公文書而已尋自古太史之職雖以著述為宗<lb/>
而兼掌暦象日月隂陽度數司馬遷旣殁後之<lb/>
續史記者若褚先生劉向馮商楊雄之徒竝以<lb/>
别職來知史務扵是太史之署非復記言之司<lb/>
<pb n="KR2o0001_SBCK_011-4a"/>
故張衡單颺王立髙堂隆等其當官見稱唯知<lb/>
占候而已<hi>其二條</hi>
當王莽代漢改置柱下五史秩如御史聽事侍<lb/>
傍記跡言行盖効古者動則左史書之此其義<lb/>
也<hi>其三條</hi>
漢氏中興明帝以班固為蘭臺令史詔撰光武<lb/>
本紀及諸列傳載記又楊子山為郡上計吏獻<lb/>
所作哀平傳為帝所異徴詣蘭臺斯則蘭臺之<lb/>
職者盖當時著述之所也自章和已後圖籍盛<lb/>
<pb n="KR2o0001_SBCK_011-4b"/>
扵東觀凡撰漢記相繼在乎其中而都謂著作<lb/>
竟無它稱<hi>其四條</hi>
當魏太和中始置著作郎職隷中書其官卽周<lb/>
之左史也晉元康初又職隷秘書著作郎一人<lb/>
謂之大著作專掌史任又置佐著作郎八人宋<lb/>
齊已來以佐名施於作下<hi>改佐著作郎為著作</hi>
<hi>佐郎</hi>舊事佐郎職知博採正郎資以草傳如正<lb/>
佐有失則秘監職司其憂其有才堪撰述學綜<lb/>
文史雖居他官或兼領著作亦有雖為秘書監<lb/>
<pb n="KR2o0001_SBCK_011-5a"/>
而仍領著作郎者若中朝之華嶠陳壽陸機束<lb/>
晢江左之王隱虞預于寶孫盛宋之徐爰蘇寶<lb/>
生梁之沈約裴子野斯竝史官之尤羙著作之<lb/>
妙選也而齊梁二代又置修史學士陳氏因循<lb/>
無所變革若劉涉謝旻顧野王許善心之類是<lb/>
也<hi>其五條</hi>
至若偏隅僣國夷狄偽朝求其史官亦有可言<lb/>
者按蜀志稱王崇補東觀許蓋掌禮儀又郄正<lb/>
為秘書郎廣求益部書籍斯則典校無闕属辭<lb/>
<pb n="KR2o0001_SBCK_011-5b"/>
有所矣而陳夀評云蜀不置史官者得非厚誣<lb/>
諸葛乎别有曲筆篇言之詳矣吳歸命時有左<lb/>
右二國史之職薛榮為其左華覈為其右又周<lb/>
處自左國史遷東觀令以斯考察則其班秩可<lb/>
知<hi>其六條</hi>
偽漢嘉平初公師或以太中大夫領左國史撰<lb/>
其國君臣紀傳前涼張駿時劉慶遷儒林郎中<lb/>
常侍在東苑撰其國書蜀與西涼三朝記事委<lb/>
之門下南涼主烏孫初定覇基欲造國紀以其<lb/>
<pb n="KR2o0001_SBCK_011-6a"/>
參軍郎韶為國紀祭酒使撰録時事自餘偽主<lb/>
多置著作官若前趙之和苞後燕之董統是也<lb/>
<hi>其七條</hi>
元魏初稱制即有史臣雜取它官不常厥職故<lb/>
如崔浩髙閭之徒唯知著述而未列名號其後<lb/>
始扵秘書置著作局正郎二人佐郎四人其佐<lb/>
三史者不過一二而已晉秦以来三史稍替别<lb/>
置修史局其職有六人當代都之時史臣每上<lb/>
奉王言下詢國俗兼取工扵翻譯者来直史曹<lb/>
<pb n="KR2o0001_SBCK_011-6b"/>
及洛京之末朝議又以為國史當專任代人不<lb/>
宜歸之漢士扵是以谷纂山偉更主文籍凡經<lb/>
二十餘年其事闕而不載斯蓋猶秉夷禮有互<lb/>
鄉之風者焉<hi>其八條</hi>
髙齊及周迄于隋氏其史官以大臣統領者謂<lb/>
之監修國史自領則近循魏代逺効江南叅雜<lb/>
其間變通而已唯周建六官改著作之正郎為<lb/>
上士佐郎為下士名謚雖易而班秩不殊如魏<lb/>
收之擅名河朔柳虬之獨步關右王邵魏澹展<lb/>
<pb n="KR2o0001_SBCK_011-7a"/>
効扵開皇之朝諸葛頴劉炫宣功扵大業之世<lb/>
亦各一時也<hi>其九條</hi>
㮣皇家之建國也乃别置史舘通籍禁門西京<lb/>
則與鸞渚為鄰東都則與鳳池相接厥舘宇華<lb/>
麗酒饌豐厚得厠其流者實一時之羙事至咸<lb/>
亨年以職司多濫髙宗喟然而稱曰朕甚懵焉<lb/>
乃命所司曲加推擇如有居其職而闕其才者<lb/>
皆不得預扵修撰詔曰修撰國史義存典實自<lb/>
非操履忠正識量該通才學有聞難堪斯任切<lb/>
<pb n="KR2o0001_SBCK_011-7b"/>
聞近日已来但居此職即知修撰非唯編緝訛<lb/>
舛亦恐漏洩史事自今後宜遣史司精簡堪修<lb/>
史人灼然為衆所推者録名進内自餘雖居史<lb/>
職不得輙聞見所修史籍及未行用國史等之<lb/>
事由是史臣拜職多取外司著作一曹始成虚<lb/>
設凡有筆削畢歸于餘舘始自武德迄乎長壽<lb/>
其間若李仁實以直辭見憚敬播以敘事推工<lb/>
許敬宗之矯妄牛鳯及之狂惑此其善惡尤著<lb/>
者也<hi>其十條</hi>
<pb n="KR2o0001_SBCK_011-8a"/>
又按晉令著作郎掌起居集注撰録諸言行勲<lb/>
伐舊載史籍者元魏置𧺫居令史每行幸讌㑹<lb/>
則在御左右紀録帝言及賔客詶對後别置修<lb/>
𧺫居注二人多以餘官兼掌至隋以吏部散官<lb/>
及校書正字閑扵述注者修之納言監領其事<lb/>
煬帝以為占有内史外史今既有著作宜立𧺫<lb/>
居遂置𧺫居舎人二員職隷中書省如庾自直<lb/>
崔濬祖虞世南蔡允恭等咸居其職時謂得人<lb/>
唐氏因之又加置𧺫居郎二員職與舎人同每<lb/>
<pb n="KR2o0001_SBCK_011-8b"/>
天子臨軒侍立扵玉堦之下郎居其左舎人居<lb/>
其右人主有命則逼階延首而聽之退而編録<lb/>
以為𧺫居注龍朔中改名左史右史今上即位<lb/>
仍從國初之號焉髙祖大宗時有令狐德棻吕<lb/>
才蕭鈞褚遂良上官儀髙宗則天時有李安期<lb/>
顧㣧髙智周張大素凌季友斯並當時得名朝<lb/>
廷所屬也夫𧺫居注者編次甲子之書至扵策<lb/>
命章奏封拜薨免莫不隨事記録言惟詳審凡<lb/>
𣣔撰帝紀者皆因之以成功即今為載筆之别<lb/>
<pb n="KR2o0001_SBCK_011-9a"/>
曹立言之貳職故略述其事附扵斯篇<hi>條其十一</hi>
又按詩弼風静女之三章君子取其彤管夫彤<lb/>
管者女史記事規誨之所搦也古者人君外朝<lb/>
則有國史内朝則有女史内之與外其任皆同<lb/>
故晉献惑亂驪姬夜泣床第之私房中之事不<lb/>
得掩焉楚昭王讌逰蔡姬許從孤死矣夫宴私<lb/>
而有書事之冊盖受命者即女史之流乎至漢<lb/>
武帝時有禁中𧺫居注明德馬皇后撰明帝𧺫<lb/>
居注凡斯著述似出宫中求其職司未聞位號<lb/>
<pb n="KR2o0001_SBCK_011-9b"/>
隋世王邵上䟽請依古法復置女史之班具録<lb/>
内儀付于外省文帝不許遂不施行大抵自古<lb/>
史官其㳂革廢置如此夫仲尼修春秋公羊髙<lb/>
作傳漢魏之陸賈魚豢晉宋之張璠范曄雖身<lb/>
非史職而私撰國書若斯人者有異扵是故不<lb/>
復詳而録之其十二條<lb/>
夫為史之道其流有二何者書事記言出自當<lb/>
時之簡勒成刪定歸扵後來之筆然則當時草<lb/>
創者資乎愽聞實録若董狐南史是也後來經<lb/>
<pb n="KR2o0001_SBCK_011-10a"/>
始者貴乎雋識通才若班固陳夀是也必論其<lb/>
事業前後不同然相須而成其歸一揆<hi>條其十三</hi>
觀夫周秦已徃史官之取人其詳不可得而聞<lb/>
也至於漢魏已降則可得而言然多竊虛號有<lb/>
聲無實按劉曹二史皆當代所撰能成其事者<lb/>
盖唯劉珍蔡邕王沉魚豢之徒耳而舊史載其<lb/>
同作非止一家如王逸阮籍亦預其列且叔師<lb/>
研尋章句儒生之腐者也嗣宗沉湎麴糵酒徒<lb/>
之狂者也斯豈能措置時事裁成國典乎而近<lb/>
<pb n="KR2o0001_SBCK_011-10b"/>
代趨競之士尤喜居於史職至於措辭下筆者<lb/>
十無一二焉既而書成繕寫則署名同獻爵賞<lb/>
既行則攘𬒮爭受遂使是非無凖真偽相雜生<lb/>
則厚誣當時死則致惑來代而書之譜傳以為<lb/>
美談載之碑碣增其壯觀既而自厯行事稱其<lb/>
所長則云某代著某書某年成某史加封若干<lb/>
户獲賜若干段諸如此類徃徃而有遂使讀者<lb/>
皆以為名實相符功賞相副昔魏帝曰舜之事<lb/>
吾知之矣此則効歟<hi>其十四條</hi>十一卷<hi>終</hi>
</p>
<p>
</p>
  </div>
</body>
</text>
</TEI>
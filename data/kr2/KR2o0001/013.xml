<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0001_SBCK_013-1a"/>
史通卷第十三<lb/>
　外篇<lb/>
　　疑古第三<hi>總十二條</hi>
盖古之史氏區分有二焉一曰記言二曰記事<lb/>
而古人所學以言爲首至若虞夏之典商周之<lb/>
誥仲虺周任之言史佚臧文之說凡有遊談專<lb/>
對献䇿上書者莫不引爲端緒歸其的凖其於<lb/>
事也則不然乃若少昊之以鳥名官陶唐之以<lb/>
御龍拜職夏氏之中衰也其盜有后羿寒浞齊<lb/>
<pb n="KR2o0001_SBCK_013-1b"/>
邦之始建也其君有蒲姑伯陵斯並開國成家<lb/>
異聞奇事而後世學者罕傳其說唯夫博物君<lb/>
子或粗知其一隅此則記事之史不行而記言<lb/>
之書見重断可知矣及左氏之為傳也雖義釋<lb/>
本經而語雜它事遂使兩漢儒者嫉之若讎故<lb/>
二傳大行擅名後世又孔門之著述也論語專<lb/>
述言辭家語兼陳事業而自古學徒相授唯稱<lb/>
論語而已由斯而談並古人輕事重言之明效<lb/>
也然則上起唐堯下終秦繆其書所録惟有百<lb/>
<pb n="KR2o0001_SBCK_013-2a"/>
篇而書之所載以言為主至扵廢興行事萬不<lb/>
記一語其缺畧可勝道哉故令後人有言唐虞<lb/>
以下帝王之事未易明也按論語曰君子成人<lb/>
之美不成人之惡又曰成事不說<hi>可復解說事已成不</hi>遂<lb/>
事不諌<hi>可復諌止事已遂不</hi>旣徃不咎<hi>可復追咎事已徃不</hi>又曰民<lb/>
可使由之不可使知之<hi>知者百性日用而不能由用也可用而不可使</hi>
<hi>㫮全冩先儒所释也知自此引經四䖏注</hi>夫聖人立敎其言若是在<lb/>
扵史籍其義亦然是以美者因其美以美之雖<lb/>
有其惡不加毁也惡者因其惡而惡之雖有其<lb/>
<pb n="KR2o0001_SBCK_013-2b"/>
美不加譽也故孟子曰堯舜不勝其美桀紂不<lb/>
勝其惡魏文帝曰舜禹之事吾知之矣漢景帝<lb/>
曰學者不言湯武受命不為愚斯並曩賢精鑒<lb/>
已有先覺而拘扵禮法限以師訓雖口不能言<lb/>
而心知其不可者盖亦多矣又按魯史之有春<lb/>
秋也外為賢者内為本國事靡洪纎動皆隱諱<lb/>
斯乃周公之格言然何必春秋在扵六經亦皆<lb/>
如此故觀夫子之刋書也夏桀讓湯武王斬紂<lb/>
其事甚著而芟夷不存<hi>孔子則尚書之餘以成此事岀周書案周書是</hi>
<pb n="KR2o0001_SBCK_013-3a"/>
<hi>也其録</hi>觀夫子之定禮也隱閔非命惡視不終而<lb/>
奮筆昌言云魯無簒弑觀夫子之刪詩也凡語<lb/>
國風皆有怨刺在扵魯國獨無其章<hi>豈無剌詩魯多淫僻</hi>
<hi>去而不録盖夫子删</hi>觀夫子之論語也君娶扵吳是謂同<lb/>
姓而司敗發問對以知禮斯驗世人之飾智矜<lb/>
愚愛憎由己者多矣加以古文載事其詞簡約<lb/>
推者難詳缺漏無補遂令後來學者莫究其源<lb/>
蒙然靡察有如聾瞽今故言其疑事以著于篇<lb/>
凡有十條列之扵後<lb/>
<pb n="KR2o0001_SBCK_013-3b"/>
盖虞書之美放勛也云克明峻德而陸賈新語<lb/>
又曰堯舜之臣比屋可封盖因堯典成文而廣<lb/>
造奇說也按春秋傳云髙陽髙辛二氏各有才<lb/>
子八人謂之元凱此十六族也世濟其美不隕<lb/>
其名以至扵堯堯不能舉帝鴻氏少昊氏顓頊<lb/>
氏各有不才子謂之渾沌窮奇檮杌此三族也<lb/>
世濟其凶増其惡名以至扵堯堯不能去縉雲<lb/>
氏亦有不才子天下謂之饕餮與此三族俱稱<lb/>
四㐫而堯亦不能去斯則當堯之世小人君子<lb/>
<pb n="KR2o0001_SBCK_013-4a"/>
比肩齊列善惡無分賢愚共貫但論語有云舜<lb/>
舉咎繇不仁者逺是則當咎繇未舉不仁甚多<lb/>
以驗堯時群小在位者又安得謂之克明峻德<lb/>
比屋可封者乎其疑一也<lb/>
堯典序又云將遜于位讓于虞舜孔氏注曰堯之<lb/>
子丹朱不肖故有禪位之志按汲冡瑣語云舜<lb/>
放堯扵平陽而書云某地有城以囚堯為號識<lb/>
者憑斯異說頗以禪授為疑然則觀此二書已<lb/>
足為證者矣而猶有所未覩也何者據山海經<lb/>
<pb n="KR2o0001_SBCK_013-4b"/>
謂放勛之子為帝丹朱而列君扵帝者得非舜<lb/>
雖廢堯仍立堯子俄又奪其帝者乎觀近有姦<lb/>
雄奮發自號覇王或廢父而立其子或黜兄而<lb/>
奉其弟始則示相推戴終亦成其簒奪求諸歴<lb/>
代徃徃而有必以古方今千載一揆斯則堯之<lb/>
授舜其事難明謂之譲國徒虚語耳其疑二也<lb/>
虞書舜典又云五十載陟方乃死注云死蒼梧<lb/>
之野因葬焉按蒼梧者扵楚則川號汨羅在漢<lb/>
則邑稱零桂地總百越山連五領人風婐劃地<lb/>
<pb n="KR2o0001_SBCK_013-5a"/>
氣歊瘴雖使百金之子猶憚經復其途况以萬<lb/>
乘之君而堪廵幸其國且舜必以精華既竭形<lb/>
神吿勞捨兹實位如釋重負何得以垂殁之年<lb/>
更踐不毛之地兼復二妃不從怨曠生離萬里<lb/>
無依孤䰟溘盡讓王髙蹈豈其若是者乎歴觀<lb/>
自古人君廢逐若夏桀放扵南巢趙嘉遷扵房<lb/>
陵周王流彘楚帝徙柳語其艱棘未有如斯之<lb/>
甚也斯則陟方之死其始文命之志乎其疑三<lb/>
也<lb/>
<pb n="KR2o0001_SBCK_013-5b"/>
汲冡書云舜放堯於平陽益為啓所誅又曰太<lb/>
甲殺伊尹文王殺季歴凡此數事語異正經其<lb/>
書近出世人多不知信也按舜之放堯文之殺<lb/>
季無事别說足驗其情已扵此篇前後言之詳<lb/>
矣夫惟益與伊尹受戮並扵正書猶無其證推<lb/>
而論之如啓之誅益仍可覈也何者舜廢堯而<lb/>
立丹朱禹黜舜而立商均益手握機權勢同舜<lb/>
禹而欲因循故事坐膺天禄其事不成自貽伊<lb/>
咎觀夫近古簒奪桓獨不全馬仍反正若啓之<lb/>
<pb n="KR2o0001_SBCK_013-6a"/>
誅益亦猶晉之殺玄乎若舜禹相代事業皆成<lb/>
惟益覆車伏辜夏后亦猶桓効曹馬而獨致元<lb/>
興之禍者乎其疑四也<lb/>
湯誥云湯伐桀戰于鳴條又云湯放桀於南巢<lb/>
唯有慙德而周書殷祝篇稱桀讓湯王位<hi>云云</hi>
此則有異扵尚書如周書之所說豈非湯旣勝<lb/>
桀力制夏人使桀推讓歸王扵己盖𣣔北跡堯<lb/>
舜襲其髙名者乎又按墨子云湯以天下讓務<lb/>
光而使人說曰湯𣣔加惡名扵汝務光遂投清<lb/>
<pb n="KR2o0001_SBCK_013-6b"/>
冷之泉而死湯乃卽位無疑然則湯之飾讓偽<lb/>
跡甚多考墨家所言雅與周書相㑹夫書之作<lb/>
本出尚書孔父截剪浮詞裁成雅語去其鄙事<lb/>
直云慙德豈非𣣔减湯之過増桀之惡者乎其<lb/>
疑五也<lb/>
夫五經立言千載猶仰而求其前後理甚相乖<lb/>
何者稱周之盛也則云三分有二商紂為獨夫<lb/>
語殷之敗也又云紂有臣億萬人其亡流血漂<lb/>
杵斯則是非無凖向背不同者焉又按武王為<lb/>
<pb n="KR2o0001_SBCK_013-7a"/>
㤗誓數紂過失亦猶近代之有吕相為書絶秦<lb/>
陳琳為袁檄魏欲加之罪能無辭乎而後来諸<lb/>
子承其偽說竟列紂罪有倍五經故孔子曰桀<lb/>
紂之惡不至是君子惡居下流班生亦云安有<lb/>
據婦人扵朝劉向又曰世人有弑父害君桀紂<lb/>
不至是而天下惡者皆以桀紂為先此其自古<lb/>
言辛癸之罪將非厚誣者乎其疑六也<lb/>
㣲子之命篇云殺武庚按禄父即商紂之子也<lb/>
屬社稷傾覆家國淪亡父首梟懸母軀分裂永<lb/>
<pb n="KR2o0001_SBCK_013-7b"/>
言怨恥生死莫二向使其侯服事周而全軀保<lb/>
其妻子也仰天俯地何以為生含齒載髮何以<lb/>
為貌既而合謀二叔狥節三監雖君親之怨不<lb/>
除而臣子之誠可見考諸名敎生死無慙扵義<lb/>
者苟以其功業不成便以頑人為目必如是則<lb/>
有君若夏少康有臣若伍子胥向若隕讐雪怨<lb/>
衆敗身㓕亦當隷跡醜徒編名逆黨者邪其疑<lb/>
七也<lb/>
論語曰夫周之德也三分天下有其二猶服事<lb/>
<pb n="KR2o0001_SBCK_013-8a"/>
殷按尚書云西伯戡黎殷始咎周夫姬氏爵乃<lb/>
諸侯而輙行征伐結怨王室殊無媿畏此則春<lb/>
秋荆蠻之㓕諸姬論語季氏之伐顓㬰也又按<lb/>
其書曰朱雀<hi>云云</hi>文王受命稱王<hi>云云</hi>夫天無<lb/>
二日地惟一人有殷猶存而王號遽立此即春<lb/>
秋楚及吳越僣號而陵天子也然則戡黎㓕崇<lb/>
自同王者服事之道理不如斯亦猶近者魏司<lb/>
馬文王害權臣黜少帝坐加九錫行駕六馬及<lb/>
其殁也而荀朂猶謂之人臣以終盖姬之事殷<lb/>
<pb n="KR2o0001_SBCK_013-8b"/>
當比馬之臣魏必稱周德之大者不亦虚為其<lb/>
設也其疑八也<lb/>
論語曰太伯可謂至德也已三以天下讓民無<lb/>
德而稱焉按呂氏春秋所載<hi>云云</hi>斯則太王鍾<lb/>
愛厥孫將立其父太伯年居長嫡地實妨賢向<lb/>
若强顔苟視懐疑不去大則類衞伋之誅小則<lb/>
同楚建之逐雖欲勿譲君親其立諸且太王之<lb/>
殂太伯來赴季歴承考遺命推譲厥昆太伯以<lb/>
形質已殘有辭獲免原夫毁兹玉體從彼被髮<lb/>
<pb n="KR2o0001_SBCK_013-9a"/>
者本以外絶嫌疑内釋猜忌譬雄鷄自㫁其尾<lb/>
用獲免扵人犧者焉又按春秋晉士為申生之<lb/>
將廢也曰為吳太伯猶有令名斯則太伯申生<lb/>
事如一體直以出處有異故成敗不同若夫子<lb/>
之論太伯也必美其因病成妍轉禍為福斯則<lb/>
當矣如云可謂至德者無乃謬為其譽乎其疑<lb/>
九也<lb/>
尚書金縢篇云管蔡流言公將不利扵孺子左<lb/>
傳云周公殺管叔而放蔡叔夫其不愛王室故<lb/>
<pb n="KR2o0001_SBCK_013-9b"/>
也按尚書君奭篇序云召公為保周公為師相<lb/>
成王為左右召公不說斯則旦行不臣之禮挾<lb/>
震主之威跡居疑似坐招訕謗雖奭以亞聖之<lb/>
德負明允之才目覩其事猶懐憤懣況彼二叔<lb/>
者才處中人地居下國側聞異議能不懷猜原<lb/>
其推戈反噬事由誤誐而周公自以不諴遽加<lb/>
顯戮與夫漢代赦淮南明帝寛阜陵一何逺哉<lb/>
斯則周公扵友于之義薄矣而詩之所述用為<lb/>
美談者何哉其疑十也<lb/>
<pb n="KR2o0001_SBCK_013-10a"/>
大抵自春秋以前尚書之事其作者述事如此<lb/>
今取其正經雅言理有難曉諸子異說義或可<lb/>
憑叅而㑹之以相研覆如異扵此則無論焉夫<lb/>
逺古之書與近古之史非唯繁約不類故亦向<lb/>
背皆殊何者近古之史也言唯詳備事罕甄擇<lb/>
使夫學者覩一邦之政則善惡相叅觀一主之<lb/>
才而賢愚殆半至扵逺古則不然夫其所録也<lb/>
畧舉綱維務存褒諱尋其終始隱没者多甞試<lb/>
言之向使漢魏晉宋之君生扵三代堯舜禹湯<lb/>
<pb n="KR2o0001_SBCK_013-10b"/>
之主出扵中葉俾史官易地而書各叙時事校<lb/>
其得失固未可量若乃輪扁稱其糟粕孔氏述<lb/>
其傳疑孟子曰盡信不如無書武成篇吾取其<lb/>
二三䇿推此而言則逺古之書其妄甚矣豈比<lb/>
夫王沉之不實沈約之多詐若斯而已㢤<lb/>
史通卷第十三<lb/>
</p>
<p>
</p>
  </div>
</body>
</text>
</TEI>
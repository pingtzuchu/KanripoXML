<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>益部方物畧記序</head> <lb/>
    <p>
<pb n="KR2k0109_WYG_000-1a"/>
欽定四庫全書　　　　　史部十一<lb/>
　益部方物畧記　　　　　地理類八<hi>雜記之屬</hi>
　　提要<lb/>
　　　　<hi>臣</hi>等謹案益部方物畧記一巻宋宋祁撰祁<lb/>
　　　　字子京雍邱人天聖二年進士官至翰林學<lb/>
　　　　士承㫖諡景文事迹具宋史本𫝊是編乃嘉<lb/>
　　　　祐二年祁由端明殿學士吏部侍郎知益州<lb/>
　　　　時所作因東陽沈立所撰劍南方物二十八<lb/>
<pb n="KR2k0109_WYG_000-1b"/>
　　　　種補其缺遺凡草朩之屬四十一藥之屬九<lb/>
　　　　鳥獸之屬八蟲魚之屬七共六十五種列而<lb/>
　　　　圖之各繋以贊而附注其形狀於題下贊居<lb/>
　　　　前題列後古書體例大抵如斯今本爾雅猶<lb/>
　　　　此式也其圖已佚贊皆古雅蓋力摹郭璞山<lb/>
　　　　海經圖贊往往近之注則頗傷蹇澁亦每似<lb/>
　　　　所作新唐書蓋祁序記之文類如是也胡震<lb/>
　　　　亨跋引范成大聖瑞花詩證是花開於春夏<lb/>
<pb n="KR2k0109_WYG_000-2a"/>
　　　　間祁注稱悉以秋開為非殆由氣候不齊各<lb/>
　　　　據所見又引薛濤鴛鴦草詩但娯春日長不<lb/>
　　　　管秋風早句證祁注是草春葉晚生之非則<lb/>
　　　　横生枝節夫春日已長非春晚而何歟至虞<lb/>
　　　　美人草自屬借人以名物如菊號西施之類<lb/>
　　　　必改為娯美人草曲生訓釋是則支離無所<lb/>
　　　　取耳乾隆四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2k0109_WYG_000-2b"/>
　　　　　　　　總　校　官　<hi>臣</hi>　陸　費　墀<lb/>
<pb n="KR2k0109_WYG_000-3a"/>
欽定四庫全書<lb/>
　益部方物畧記序<lb/>
益為西南一都會左阻劍門右負夷蕃内坦夷數百里<lb/>
環以長江裹以複岑川陸盛氣礙而不得東回薄蜿蜒<lb/>
還負一方為珍木為怪草為鳥魚芋稻之饒日𤾉雨雨<lb/>
嘘和吐妍層出雜見不可勝狀殆岷精緼靈示<hi>闕</hi>
璚於兹壤也嘉祐建元之明年予來領州得東陽沈立<lb/>
所録劍南陽物二十八種按名索實尚未之盡故遍詢<lb/>
<pb n="KR2k0109_WYG_000-3b"/>
西人又益數十物列而圖之物為之贊圖視狀贊言生<lb/>
之所以然更名益部方物畧記凡東方所無及有而自<lb/>
異皆取之冀裨風土聚邱之遺云<lb/>
<pb n="KR2k0109_WYG_000-4a"/>
欽定四庫全書<lb/>
　益部方物畧記　　　　　宋　宋祁　撰<lb/>
㯶皆褫皮此獨自榦攢葉于顛纛首披散秋華而實其<lb/>
值則罕<lb/>
　　右海㯶<hi>大抵㯶𩔖然不皮而幹葉叢于杪至秋乃實似楝子今城中有四株杜子美左綿海</hi>
　　　<hi>㯶行理緻榦堅風雨不能撼云</hi>
在土所宜亭擢而上枝枝相避葉葉相讓<hi>如向切</hi>繁陰可<lb/>
庇美榦斯仰<lb/>
<pb n="KR2k0109_WYG_000-4b"/>
　　右楠<hi>蜀地最宜者生童童若幢葢然枝葉不相礙茂葉美隂人多植之樹甚端偉葉經歲不彫</hi>
　　　<hi>至春陳新相換有花實似母丁香云</hi>
厥植易安數歲輙林民賴其用實代其薪不棟不梁亦<lb/>
被斧斤<lb/>
　　右榿<hi>亦得所宜民家蒔之不三年材可倍常人多薪之疾種亟取里人以為利杜子美有覔榿</hi>
　　　<hi>栽詩</hi>
葉與竹𩔖緻理如栢以狀得名亭亭修直<lb/>
　　右竹栢<hi>生峨眉山中葉繁長而籜似竹然其榦大抵𩔖栢而亭直</hi>
<pb n="KR2k0109_WYG_000-5a"/>
木榦芋葉擁踵盤戾農經弗載不用治厲<lb/>
　　右海芋<hi>生不髙四五尺葉似芋而有榦根皮不可食方家號隔河仙云可用變金或云能止</hi>
　　　<hi>瘧</hi>
葉圓以澤素蘤春敷子生莢間纍纍綴珠<lb/>
　　右紅豆<hi>花白色實若大紅豆以似得名葉如冬青蜀人以為果飣</hi>
竹生三歲色乃變紫伐榦以用西南之美<lb/>
　　右紫竹<hi>蜀諸山中尤多園池亦種為玩然生二年色乃變三年而紫</hi>
根不它引是得慈名中實外堅筍不時萌末或下垂苒<lb/>
<pb n="KR2k0109_WYG_000-5b"/>
弱縁縈<lb/>
　　右慈竹<hi>性叢産根不外引其宻間不容笴筍生夏秋閲歲枝葉乃茂别有數種節間容八九</hi>
　　　<hi>寸者曰籠竹一尺者曰苦竹弱稍垂地者曰釣絲竹或取節修膚緻者用為簟笠</hi>
葉㯶身竹族生不蔓有皮無枝實中而榦<lb/>
　　右㯶竹<hi>性亦叢産葉似㯶有刺徑不三二寸或曰桃竹未得其詳</hi>
竹箇皆圓此獨方形厚倍於竅緗節稜稜<lb/>
　　右方竹<hi>圓衆方寡取貴方者差小</hi>
碧葉素葩厥包之珍丹裏既披香液飴津<lb/>
<pb n="KR2k0109_WYG_000-6a"/>
　　右柑<hi>生果渠嘉等州結實埒於江南味亦差為薄云</hi>
芋種不一鸇芋則貴民儲於田可用終歲<lb/>
　　右赤鸇芋<hi>蜀芋多種鸇芋為最美俗號赤鸇頭芋形長而圓但子不繁衍又有蠻芋亦美</hi>
　　　<hi>其形則圓子繁衍人多蒔之最下為槫果芋槫接也言可接果山中人多食之惟野芋人不食</hi>
　　　<hi>本草有六種曰青芋紫芋白芋真芋蓮禪芋野芋</hi>
西南所宜柔蔓紛衍縹穗緑實其甘可薦<lb/>
　　右緑蒲萄<hi>北方蒲萄熟則色紫今此色正緑云</hi>
栗類尤衆此特殊味專蓬若橡託神以貴<lb/>
<pb n="KR2k0109_WYG_000-6b"/>
　　右天師栗<hi>生青城山中他處無有也似栗味美惟獨房為異久食已風攣</hi>
有子孫枝不蘤而實薄言采之味埓蜂宻<lb/>
　　右天仙果<hi>樹髙八九尺無花其葉似荔枝而小子如櫻桃纍纍綴枝間六七月熟味至甘</hi>
挺榦既脩結蘤兹白㦸外澤中甘可以食<lb/>
　　右隈枝<hi>生卭州山谷中樹髙丈餘枝脩弱花白實似荔枝肉黄膚甘味可食大若爵卵</hi>
花跗芬侈叢刺於梗不可把玩艶以妍整<lb/>
　　右錦被堆<hi>花出彭州其色一似薔薇有刺不可玩俗謂薔薇為錦被堆花</hi>
苒苒其條若不自持緑葉丹英蔓衍紛垂<lb/>
<pb n="KR2k0109_WYG_000-7a"/>
　　右錦帶花<hi>蜀山中處處有之長蔓柔纎花葉間側如藻帶然因象作名花開者形似飛鳥</hi>
　　　<hi>里人亦號鬢邊嬌</hi>
有苕頴然有蕚敷然取其肖象莫類於蟬<lb/>
　　右石蟬花<hi>始生其苕森擢長二三尺葉如菖蒲紫蕚五出與蟬甚類緑闕相側蜀人因名</hi>
　　　<hi>之又白者號玉蟬花</hi>
色與栢類苒苒其莖冬不甚黄故謂長生<lb/>
　　右長生草<hi>山隂蕨地多有之修莖茸葉色似檜栢而澤經冬不凋損故號長生</hi>
翠蔓紺苕回繚可喜蒔之庭堂珍以為瑞<lb/>
<pb n="KR2k0109_WYG_000-7b"/>
　　右瑞草<hi>蜀人多種之庭檻蔓延長三四尺珍而愛之故謂之瑞草</hi>
蕉無中榦花産葉間緑葉外敷絳質凝殷<lb/>
　　右紅蕉花<hi>於芭蕉葢自一種葉小其花鮮明可喜蜀人語染深紅者謂之蕉紅葢倣其殷</hi>
　　　<hi>麗云</hi>
脩柯柔蔓濃淺繁總盛則重蘤不常厥種<lb/>
　　右重葉海棠<hi>海棠大抵數種又峕小異惟其盛者則重葩疊蕚可喜非有定種也始濃</hi>
　　　<hi>稍淺爛若錦章北方所植率枝强花瘠殊不可玩故蜀之海棠誠為天下之竒豔云</hi>
花亘四時月一披秀寒暑不改似固常守<lb/>
<pb n="KR2k0109_WYG_000-8a"/>
　　右月季花<hi>此花即東方所謂四季花者翠蔓紅蘤蜀少霜雪此花得終歲十二月輙一開</hi>
豐粒茂苗豆别一類秋種春斂農不常蒔<lb/>
　　右佛豆<hi>豆粒甚大而堅農夫不甚種唯圃中蒔以為利以鹽漬食之小兒所嗜</hi>
自濃而淺花則常態今顧反之亦反之怪<lb/>
　　右添色拒霜花<hi>生彭漢蜀州花常多葉始開白色明日稍紅又明日則若桃花然</hi>
人情尚竒賤白貴黄厥英畧同實寡于香<lb/>
　　右黄荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>
                    <hi>蜀荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>多白而黄者時時有之但香减于白花</hi>
緑實若茰味辛香苾投粒羹臛椒桂之匹<lb/>
<pb n="KR2k0109_WYG_000-8b"/>
　　右艾子<hi>艾木大抵茱茰類也實正緑味辛蜀人每進羹臛以二三粒投之少選香滿盂醆或</hi>
　　　<hi>曰作為膏尤良按揚雄蜀都賦當作藙藙艾同字云</hi>
翠蘤對生甚似匹鳥逼而觀之勢若偕矯<lb/>
　　右鴛鴦草<hi>春葉晚生其稚蘤在葉中兩兩相向如飛鳥對翔</hi>
附陽而生垂若文縚大槩苔類土石所交<lb/>
　　右仙人縚<hi>生大山中與苔同種但巖隂石隈多鮮翠長二三尺叢垂若縚或言深谷有長</hi>
　　　<hi>丈餘者</hi>
翠莖纖柔稚葉相當逼而歌之或合或張<lb/>
<pb n="KR2k0109_WYG_000-9a"/>
　　右娛美人草<hi>蜀中傳虞美人草予以虞作娛意其草柔纖為歌氣所動故其葉至小者</hi>
　　　<hi>或動摇美人以為娛樂耳</hi>
冐寒而茂莖脩葉廣附莖作花葉蔽其上以其自蔽若<lb/>
有羞狀<lb/>
　　右羞寒花<hi>蜀地處處有之不為人所愛根莖綴花蔽葉自隱俗曰羞天花予易為羞寒花</hi>
　　　<hi>按本草名曰鬼白</hi>
衆跗聚英爛若一房有守繪圖厥名乃章繁而不艶是<lb/>
異衆芳<lb/>
<pb n="KR2k0109_WYG_000-9b"/>
　　右瑞聖花<hi>出青城山中榦不條髙者乃尋丈花率秋開四出與桃花類然數十跗共為一</hi>
　　　<hi>花繁宻若綴先後相繼闕人號豐瑞花故程相闕</hi>　　<hi>之闕未萎也蜀      圖以聞</hi>
　　　<hi>更號瑞聖花然有數種其小者號寳仙淺紅者為醉太平白者名玉真成都人競移蒔囿中以</hi>
　　　<hi>為尤玩云</hi>
擢頴挺挺盛夏則榮丹紫合英以寳見名<lb/>
　　右七寳花<hi>條葉大抵玉蟬花類也其生叢蔚花紫質蔚云</hi>
擢條亭亭層層紫丹狀若使節方圖實刋<lb/>
　　右旗節花<hi>修修華碧皆層層而擢正類使所持節然故以名見益州圖經</hi>
<pb n="KR2k0109_WYG_000-10a"/>
聚葩共房葉附華外根不得徙見偉兹世<lb/>
　　右娑羅花<hi>生峨眉山中類枇杷數葩合房春開葉在表花在中或言根不可移故俗人不</hi>
　　　<hi>得為玩</hi>
葩秀木顛狀若芙渠不實而榮馥馥其敷<lb/>
　　右木蓮花<hi>生峨眉山中諸谷狀若芙蓉香亦類之木榦花夏開枝條茂蔚不為園圃所蒔</hi>
華而無采狀類翔鳳么質毛輕翩欲飛動<lb/>
　　右鵝毛玉鳳花<hi>本至卑纎蓬如釵股秋開不蘤而鬢狀似禽故曰鳳色白故曰玉以</hi>
　　　<hi>其分輕故曰毛</hi>
<pb n="KR2k0109_WYG_000-10b"/>
蔓附本生實若椹纍或曰浮留南人謂之和以為醬五<lb/>
味告宜<lb/>
　　右蒟<hi>出渝瀘茂威等州即漢唐䝉所得者葉如王𤓰厚而澤實若桑椹縁木而蔓子熟時外黑</hi>
　　　<hi>中白長三四寸以蜜藏而食之辛香能温五蔵或用作醬善和食味或言即南方所謂浮留藤</hi>
　　　<hi>取葉合㯽榔食之</hi>
植根水中端若串珠皿而瀹之可代蔬<lb/>
　　右真珠菜<hi>戎瀘等州有之生水中石上翠縷纎蔓首貫珠蜀人以蜜熬食之或以醯煮可</hi>
　　　<hi>行數千里不腐也</hi>
<pb n="KR2k0109_WYG_000-11a"/>
素花碧葉浮秀波面日中則向日入還斂<lb/>
　　右朝日蓮<hi>花色或黄或白葉浮水上翠厚而澤形如菱花差大開則隨日所在日入輙斂</hi>
　　　<hi>而自藏於葉下若葵藿傾太陽之比</hi>
蟬不能蜕委於林下花生厥首兹謂物化<lb/>
　　右蟬花<hi>二川山林中皆有之蟬之不蜕者至秋則花其頭長一二寸黄碧色治小兒瘈瘲又</hi>
　　　<hi>能已瘧</hi>
葉能螫人有花無實冐冬弗悴可以袪疾<lb/>
　　右燖麻<hi>自劍以南處處有之或觸其葉如蜂螫人以溺濯之即解莖有刺葉似花葉或青或</hi>
<pb n="KR2k0109_WYG_000-11b"/>
　　　<hi>紫善治風腫按杜詩當作<graphic n="KR2282" url="https://raw.githubusercontent.com/kanripo/KR-Gaiji/master/images/KR2282.png" mimeType="image/png"/>
                    </hi>
厥生在石水蕩其液觸梗凝體品亞南舶<lb/>
　　右水硫黄<hi>出資榮州山磵中秋潦己收里人布茅水上流沬擁聚取而熬之復投于水則</hi>
　　　<hi>成號真珠黄以淺黄色者為上其用次海舶所來者</hi>
附堇而生翠莖紫蕤生蜀者良三建則非<lb/>
　　右附子<hi>生綿州彰明縣者最良有一子重及一兩者花色紫本草言附子無正種附烏頭而</hi>
　　　<hi>生然則與烏頭天雄附子共一物耳陶𢎞景以天雄烏頭附子皆出建平謂之三建唐人非之</hi>
　　　<hi>以綿龍二州所生為良今則彰明者佳</hi>
<pb n="KR2k0109_WYG_000-12a"/>
脩榦澤葉結實如綴膚解核零可用治痺<lb/>
　　右石𤓰<hi>生峨眉山中樹端挺葉肥滑如冬青甚似桑花色淺黄實長不圓赦解而子見以其</hi>
　　　<hi>形似𤓰里人名之煮為液黄善能治痺</hi>
柔葉美根冬不殞零采而掇之可糝于羮<lb/>
　　右芎<hi>蜀中處處有之葉為蘼蕪楚辭謂江蘺者根為芎似雀腦者善成都九月九日藥市芎與</hi>
　　　<hi>大黄如積香溢于廛或言其大若胡桃者不可用人多蒔於園檻葉落時可用作羮蜀少寒莖</hi>
　　　<hi>葉不萎今醫家最貴川芎川大黄云</hi>
葉大莖赤根若巨皿治疾則多方家所詺<hi>音瞑</hi>
<pb n="KR2k0109_WYG_000-12b"/>
　　右大黄<hi>蜀大山中多有之尤為東方所貴苖根皆長盈二尺本草言之尤詳藥市所見大者</hi>
　　　<hi>治之為枕紫地錦文唐人以為産蜀者性和厚沉深可以治病形似牛舌𦂳緻者善蜀所生藥</hi>
　　　<hi>尚多如川之巴豆峽之椒梓之厚朴尚數十輩</hi>
黄葩翠葉圓實而澤咀久還甘或號菴勒<lb/>
　　右餘甘子<hi>生戎瀘等州山樹大葉細似槐實若李而小咀之前苦後歆歆有味故號為餘</hi>
　　　<hi>甘核有稜或六或七解硫黄毒即本草所謂菴摩勒者</hi>
長葉叢生背㸃星布髙毉近識𫝊疽可愈<lb/>
　　右金星草<hi>生峨眉青城山葉似萱草其背有㸃雙行相偶黄澤類金星人號金星草亦云</hi>
<pb n="KR2k0109_WYG_000-13a"/>
　　　<hi>金釧草皆以肖似取之今毉家以傅疽創甚良</hi>
金花之露俗曰鳳類緑羽纖爪藻背翠尾花落則隱以<lb/>
是見貴<lb/>
　　右桐花鳳<hi>二月桐花始開是鳥翺翔其間丹碧成文纎觜長尾仰露以飲至花落輙去蜀</hi>
　　　<hi>人珍之故號為鳳或為人捕置樊間飲以蜜漿哺以炊粟可以閲歲蜀士以繪扇唐李衞公嘗</hi>
　　　<hi>為賦</hi>
絳質剛啄孱黑于矜因網就羇亦馴厥心<lb/>
　　右紅桐觜<hi>出永康軍山谷中絳體若赭惟羽間差黑人亦畜之然不能久也</hi>
<pb n="KR2k0109_WYG_000-13b"/>
緇緑厠采喜荏克膒奮頸陪顋矜健於味里人裒貲以<lb/>
佐其鬬<lb/>
　　右荏雀<hi>每歲荏且熟是則羣至食其實性好鬬人捕之裒錢使決勝負閭里嘈觀至一雀直</hi>
　　　<hi>數千錢官司惡民贅聚每下符禁叱之</hi>
茜苜黑裳黄駮其羽厥鳴嚶嚶若禁若護名而不情盗<lb/>
者猶懼<lb/>
　　右護花鳥<hi>青城峨眉間往往有之至春則啼其音若云無偷花果髣髴人言云</hi>
緑衣紺尾一啼百轉可樊而畜為世嘉玩<lb/>
<pb n="KR2k0109_WYG_000-14a"/>
　　右百舌鳥<hi>出中蜀山谷間毛采翠碧蜀人多畜之一云翠碧鳥善效他禽語凡數十種非</hi>
　　　<hi>東方所謂反舌無聲者往往亦矜鬬至死不解然捕者告罕故惜之不使極其擊云</hi>
狀實猿類體被金毳皮以藉焉中國之貴<lb/>
　　右狨<hi>威茂等州南詔夷多有之大小正類猿惟毛為異朝制内外省以上官乗馬者得以狨為</hi>
　　　<hi>藉武官則内客省使宣徽使乃得用</hi>
羊質而大角繚於首以角之珍軀殘獵手<lb/>
　　右龍羊<hi>出吐蕃及威茂州形似畜羊而大其角繚繚重八九兩黑質而白文可以為帯胯其</hi>
　　　<hi>用亂犀</hi>
<pb n="KR2k0109_WYG_000-14b"/>
玃與猿猱同類異種彼美豐肌登爼見用<lb/>
　　右玃<hi>出卭蜀間與猿猱無異但性不躁動肌質豐腴蜀人炮蒸以為美味</hi>
有足若鯢大首長尾其啼如嬰縁木弗墜<lb/>
　　右魶魚<hi>出西山溪谷及雅江狀似鯢有足能縁木其聲如兒啼蜀人養之</hi>
二丙之穴厥産嘉魚鯉質鱒鱗為味珍腴<lb/>
　　右嘉魚<hi>丙穴在興州有大丙小丙山魚出石穴中今雅州亦有之蜀人甚珍其味左思所謂</hi>
　　　<hi>嘉魚出於丙穴中</hi>
比鯽則大膚縷玉瑩以鱠諸庖無異雋永<lb/>
<pb n="KR2k0109_WYG_000-15a"/>
　　右<graphic n="KR2752" url="https://raw.githubusercontent.com/kanripo/KR-Gaiji/master/images/KR2752.png" mimeType="image/png"/>魚<hi>出蜀江皆鱗黑而膚理似玉蜀人以為鱠味美</hi>
黑首白腹修體短額春則羣泳促罟斯獲<lb/>
　　右黑頭魚<hi>形若鯶長者及尺出嘉州歲二月則至惟郭璞臺前有之里人欲怪其説則言</hi>
　　　<hi>璞著書臺魚吞其墨故首黑云</hi>
長不數寸有駮其文淺瀬曲隈唯泳而羣<lb/>
　　右沙緑魚<hi>魚之細者生隈瀬中狀若鰡大不五寸美味蜀人珍之</hi>
鯫鱗么質本不登爼以味見録雖細猶捕<lb/>
　　右石鱉魚<hi>狀似<graphic n="KR3802" url="https://raw.githubusercontent.com/kanripo/KR-Gaiji/master/images/KR3802.png" mimeType="image/png"/>䰲而小上春時出石間庖人取為竒味</hi>
<pb n="KR2k0109_WYG_000-15b"/>
蟲質甚微翠體金光取而橋之參餙釵梁<lb/>
　　右金蟲<hi>出利州山中蜂體緑色光若金里人取以佐婦釵鐶之餙云</hi>
　<lb/>
　<lb/>
　<lb/>
　<lb/>
　<lb/>
　益部方物畧記<lb/>
<pb n="KR2k0109_WYG_000-16a"/>
　　益部方物略記跋<lb/>
　　萬震南州志以韻語紀物質雅可誦後來惟江文<lb/>
　　通吳興草朩頌僅足嗣響頃復得宋子京益部方<lb/>
　　物略記凡草朩䖝魚六十五條而寫色奏音一倣<lb/>
　　于震第見白氏長慶集朩蓮樹詩叙云朩蓮樹一<lb/>
　　呼黄心樹大者髙五丈渉冬不凋身如青楊有白<lb/>
　　文葉如桂厚大無脊花如蓮香色豔膩皆同獨房<lb/>
　　蘂有異視宋註最詳宋又註聖瑞花云率以秋開<lb/>
<pb n="KR2k0109_WYG_000-16b"/>
　　夗央草云春葉晚生而范成大詠聖瑞花云挽春<lb/>
　　同住夏㸔到火雲流薛濤詠夗央草云但娯春日<lb/>
　　長不管秋風早是春夏便已著花春葉非晚生矣<lb/>
　　至若改羞天為羞寒猶不失以妍易俚其改虞羙<lb/>
　　人為娛羙人則虞之與娛兩義自通得無更遺宵<lb/>
　　寐匪禎之誚海鹽胡震亨題<lb/>
</p>
<p>
</p>
  </div>
</body>
</text>
</TEI>
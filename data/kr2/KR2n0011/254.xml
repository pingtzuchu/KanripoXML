<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百五十四</head> <lb/>
    <p>
<pb n="KR2n0011_WYG_254-1a"/>
欽定四庫全書<lb/>
　經義考卷二百五十四<lb/>
　　　　　　　　　　翰林院檢討朱彝尊撰<lb/>
　　　四書<hi>三</hi>
劉氏<hi>因</hi>四書集義精要<lb/>
　　三十卷<lb/>
　　　未見<hi>一齋書目有</hi>
　張萱曰元學士劉夢吉㑹萃朱子或問及門人記録<lb/>
<pb n="KR2n0011_WYG_254-1b"/>
　論辨之書凡三十卷<lb/>
　蘇天爵曰初朱子於四書凡諸人問荅與集注有異<lb/>
　同者不及訂歸於一而卒或者輯為四書集義數萬<lb/>
　言先生病其太繁擇為精要三十卷簡嚴粹精實於<lb/>
　集注有所發焉<lb/>
陳氏<hi>天祥</hi>四書選注<lb/>
　　三十六卷<lb/>
　　　佚<lb/>
<pb n="KR2n0011_WYG_254-2a"/>
四書集注辨疑<lb/>
　　十五巻<lb/>
　　　存<lb/>
　張養浩曰或謂四書辨疑雖不作亦可竊謂人非生<lb/>
　知孰能無疑疑而辨焉乃講學之事昔司馬温公疑<lb/>
　孟子歐陽文忠疑繫辭固不害其為大賢也<lb/>
　　　　按四書辨疑元人凡有四家雲峯胡氏偃師<lb/>
　　　　陳氏黄巖陳成甫氏孟長文氏是書専辨集<lb/>
<pb n="KR2n0011_WYG_254-2b"/>
　　　　注之非曾見吳中范檢討必英藏本乃元時<lb/>
　　　　舊刻不著撰人姓氏繹注中語於置郵傳命<lb/>
　　　　曰今之傳舍曰館驛亦曰馬站又曰馬鋪步<lb/>
　　　　遞之舍曰急遞鋪中原多事之日曾三十里<lb/>
　　　　置一馬鋪大槩十里一鋪為常於魯平公將<lb/>
　　　　出章據中原古注本以定南方本傳寫之誤<lb/>
　　　　又曰自宋氏播遷江表南北分隔纔一百五<lb/>
　　　　六十年經書文字已有不同云云成甫長文<lb/>
<pb n="KR2n0011_WYG_254-3a"/>
　　　　並淛人注辭不類若雲峯四書通一宗朱子<lb/>
　　　　不應互異其為偃師陳氏之書無疑且其卷<lb/>
　　　　數亦合遂定以為天祥著天祥字吉甫官至<lb/>
　　　　集賢大學士中書右丞卒諡文靖<lb/>
　　　　又按蘇伯修撰安熙行狀曰國初有傳朱子<lb/>
　　　　四書集注至北方者滹南王公雅以辨博自<lb/>
　　　　負為說非之趙郡陳氏獨喜其說增多至若<lb/>
　　　　干言及来為真定亷訪使出其書以示人先<lb/>
<pb n="KR2n0011_WYG_254-3b"/>
　　　　生懼焉為書以辨之其後陳公深悔而焚其<lb/>
　　　　書元史列傳亦云然則范氏所藏乃陳氏焚<lb/>
　　　　餘本也<lb/>
胡氏<hi>炳文</hi>四書通<lb/>
　　二十六卷<hi>或作三十四卷</hi>
　　　存<lb/>
　炳文自序曰四書通何為而作也懼夫讀者得其辭<lb/>
　未通其意也六經天地也四書行天之日月也子朱<lb/>
<pb n="KR2n0011_WYG_254-4a"/>
　子平生精力之所萃而堯舜禹湯文武周孔顔曾思<lb/>
　孟之心之所寄也其書推之極天地萬物之奥而本<lb/>
　之皆彛倫日用之懿也合之盡於至大而析之極於<lb/>
　至細也言若至近而涵至永之味事皆至實而該至<lb/>
　妙之理學者非曲暢而旁通之未易謂之知味也非<lb/>
　用力之久而一旦豁然貫通焉未易謂之窮理也予<lb/>
　老矣潜心於此者餘五十年謂之通矣乎未也獨惜<lb/>
　於疏其下者或泛或舛將使學者何以決擇於取舍<lb/>
<pb n="KR2n0011_WYG_254-4b"/>
　之際也嗚呼此予所以不得不㑹其同而辨其異也<lb/>
　㑹之庶不失其宗辨之庶不惑於似也予不能自謂<lb/>
　能通子朱子之意後之通者儻恕其僣而正其所未<lb/>
　是則予之所深冀也<lb/>
　鄧文原序曰四書之學初表章於河南二程先生而<lb/>
　大闡明於考亭朱夫子善讀者先本諸經而次及先<lb/>
　儒論著又次考求朱夫子取舍之說可與言學矣然<lb/>
　習其讀而終莫㑹其意猶為未善也纂疏集成博采<lb/>
<pb n="KR2n0011_WYG_254-5a"/>
　諸儒之言亡慮數十百家使學者貿亂而無所折衷<lb/>
　予竊病焉近世為圗為書者益衆大抵於先儒論著<lb/>
　及朱夫子取舍之說有所未通而遽為異說以衒於<lb/>
　世予嘗以謂昔之學者常患其不如古人今之學者<lb/>
　常患其不勝古人求勝古人而卒以不如予不知其<lb/>
　可也今新安雲峯胡先生之為四書通也悉取纂疏<lb/>
　集成之戾於朱夫子者刪而去之有所發揮者則附<lb/>
　已說於後如譜昭穆以正百世不遷之宗不使小宗<lb/>
<pb n="KR2n0011_WYG_254-5b"/>
　得後大宗者懼其亂也漢世定經傳於白虎閣因名<lb/>
　書曰白虎通漢末封司馬遷後為史通通之義尚矣<lb/>
　若夫習其讀而㑹其意此又學者之事庶無負先生<lb/>
　名書之㫖云<lb/>
　張存中跋曰泰定三年冬存中奉浙江儒學提舉志<lb/>
　行楊先生命以胡先生四書通能刪纂疏集成之所<lb/>
　未是能發通釋集疏之所未發大有功於朱子深有<lb/>
　益於後學委命齎付建寧路建陽縣書坊刋印以廣<lb/>
<pb n="KR2n0011_WYG_254-6a"/>
　其傳為此来兹書府承志安余君命工繡梓度越三<lb/>
　稔始克就復以坊中諸本四書挍勘如集成標題經<lb/>
　注善本改亦曰學之正之曰為由增莫春和煦之時<lb/>
　詠歌也之類皆好事者妄加增改今以纂疏集成通<lb/>
　釋附錄為正庸學或問不敢分析失朱夫子本意編<lb/>
　附於章句通後又於集注字之竒者增入釋文事之<lb/>
　隠者附以通證先儒姓氏類而紀之庶初學之士亦<lb/>
　便於考索云<lb/>
<pb n="KR2n0011_WYG_254-6b"/>
四書辨疑<lb/>
　　　未見<lb/>
張氏<hi>淳</hi>四書拾遺<lb/>
　　　未見<lb/>
　黄虞稷曰字子素南樂人至元中徴辟不就<lb/>
郭氏<hi>隚</hi>四書述<lb/>
　　　佚<lb/>
劉氏<hi>霖</hi>四書纂釋<lb/>
<pb n="KR2n0011_WYG_254-7a"/>
　　　佚<lb/>
蕭氏<hi>元益</hi>四書演義<lb/>
　　　佚<lb/>
　衡州府志蕭元益字楚材安仁人鄉舉<lb/>
石氏<hi>鵬</hi>四書家訓<lb/>
　　　佚<lb/>
　王惲序曰義齋先生姓石氏諱鵬字雲卿父璧自五<lb/>
　臺東徙唐封家焉世傳儒業中戊戌選終保定路勸<lb/>
<pb n="KR2n0011_WYG_254-7b"/>
　農使先生早以文行師範一方至元丙子用辭科魁<lb/>
　多士資純篤恬於世味惟閉門讀書務為無所不窺<lb/>
　四書小學尤所致力集其所得遂至成書沈潜玩味<lb/>
　者有年反復更易初不去手易簀際屬其子承義等<lb/>
　曰吾平昔精力盡在是書藏之家塾以訓子孫吾世<lb/>
　其庶幾乎承宗奉遺命以叙引来請僕憶提憲燕南<lb/>
　時按行屬縣與先生有一日之雅今雖衰耄忍靳一<lb/>
　言庸慰存沒夫四書所載性命道徳之懿修齊治平<lb/>
<pb n="KR2n0011_WYG_254-8a"/>
　之方道統所由傳授學者所以修習推明天理維持<lb/>
　世教如水火菽粟日用而不可闕伊洛名公後宋諸<lb/>
　儒集解纂疏論之詳矣近年上而公卿大夫下而一<lb/>
　鄉一邑之士例皆講讀僉謂精詣理極不可加尚先<lb/>
　生復能沈浸醲郁含英咀華發先儒之未及附已意<lb/>
　之所見自為一家之說其學與志可謂勤而知所務<lb/>
　矣葢士生斯世不可虚拘出則行道濟時隠則立言<lb/>
　垂後況性命之理仁義之端非由外鑠皆性分之所<lb/>
<pb n="KR2n0011_WYG_254-8b"/>
　固有職業之所當為盡其在我者而已初無先後淺<lb/>
　深之别故子貢曰文武之道未墜於地在人賢者識<lb/>
　其大者子夏亦云君子之道孰先傳焉孰後倦焉是<lb/>
　則先生著述之本意也若秪以篤信好學修辭明志<lb/>
　遺訓子孫啓迪後學折中聖賢則義齋之名亦當傳<lb/>
　聞於後於是乎書大徳辛丑歳孟夏吉日題<lb/>
何氏<hi>安子</hi>四書說<lb/>
　　　佚<lb/>
<pb n="KR2n0011_WYG_254-9a"/>
　程鉅夫後序曰四書至朱子注釋精矣然朱子修改<lb/>
　易簀未已天假之年則今本猶未為定本也勉齋之<lb/>
　說有朱子所未發者雙峯之說又有勉齋所未及者<lb/>
　亦可見義理之無窮矣後之讀者於先儒之㫖曾未<lb/>
　貫徹而或有妄肆誹議者焉一也庸一也妄其失惟<lb/>
　均鄉貢進士何定夫能於朱子之說有所發明不阿<lb/>
　隨又不詭異可謂善學者矣惜乎泯泯無聞於世也<lb/>
　其子捧其父書求序引欲以傳於世予嘉之為書其<lb/>
<pb n="KR2n0011_WYG_254-9b"/>
　後他日當與黄饒二先生之說並傳定夫名安子自<lb/>
　號志軒<lb/>
薛氏<hi>延年</hi>四書引證<lb/>
　　　未見<lb/>
　胡炳文曰字夀之平水人<lb/>
　張存中曰薛氏引四書互證四書訓詁太繁<lb/>
　黄虞稷曰臨汾人安西王文學<lb/>
陳氏<hi>紹大</hi>四書辨疑<lb/>
<pb n="KR2n0011_WYG_254-10a"/>
　　　佚<lb/>
　赤城新志陳紹大字成甫黄巖人元初鄉人争習聲<lb/>
　律紹大獨以性理之學自任為文必本經義作四書<lb/>
　辨疑生徒二百餘人稱之曰西山夫子<lb/>
牟氏<hi>楷</hi>四書疑義<lb/>
　　　佚<lb/>
劉氏<hi>彭夀</hi>四書提要<lb/>
　　　佚<lb/>
<pb n="KR2n0011_WYG_254-10b"/>
陳氏<hi>櫟</hi>四書發明<lb/>
　　三十八卷<lb/>
　　　未見<lb/>
四書考異<lb/>
　　十卷<lb/>
　　　未見<lb/>
　汪炎昶曰先生於朱子四書貫穿出入涵濡已久簡<lb/>
　牘斯形鄉先達曺公涇序其論語口義以文公忠臣<lb/>
<pb n="KR2n0011_WYG_254-11a"/>
　稱之由今以觀世有纂疏集成雖皆為四書羽翼然<lb/>
　語錄無新舊之分衆說有泛切之混章句集注反為<lb/>
　所汨沒讀者葢深病之及發明出而此弊始掃謂之<lb/>
　忠臣不亦宜乎<lb/>
周氏<hi>良佐</hi>四書人名考<lb/>
　　　佚<lb/>
　吳澂序曰朱子之釋四書義理精矣然所引用人名<lb/>
　及其事實初學有所未詳清江周良佐博考備述俾<lb/>
<pb n="KR2n0011_WYG_254-11b"/>
　人名事實坦然明白間又發揮其辭語通曉其㫖趣<lb/>
　於讀者誠有資予雖老亦願得此編常置書案間豈<lb/>
　特可為初學之益而已哉<lb/>
詹氏<hi>道傳</hi>四書纂箋<lb/>
　　二十六卷<lb/>
　　　佚<lb/>
　胡一中序曰四書之㫖自漢以来晦蝕於訓詁迨朱<lb/>
　子而大明朗如日星然其廣大精微殆有如象緯之<lb/>
<pb n="KR2n0011_WYG_254-12a"/>
　有躔次氣候之有步推讀者茫乎未易窺測也夫苟<lb/>
　差於句讀則章之㫖杌隉矣訛於音釋則字之義怗<lb/>
　懘矣經傳之援據名物之本末或昩焉則鹵莽而滅<lb/>
　裂矣理何自而明哉朱子嘗言不用聖賢許多工夫<lb/>
　則無以見聖賢之意然則學者可不用朱子之功而<lb/>
　求朱子之意乎臨川詹君道傳用魯齋先生所定之<lb/>
　句讀㑹近代諸儒之箋釋而參訂之名曰四書纂箋<lb/>
　藏於家塾以授其徒建陽陳君子善鋟而行之乃求<lb/>
<pb n="KR2n0011_WYG_254-12b"/>
　為之序焉是書也亦既羽翼朱子而有功於聖門矣<lb/>
　其於讀者之用力又豈不易易然也哉<lb/>
張氏<hi>存中</hi>四書通證<lb/>
　　六巻<lb/>
　　　存<lb/>
　胡炳文序曰北方杜緱山有語孟旁通平水薛夀之<lb/>
　有四書引證皆失之太繁且其中各有未完處觀者<lb/>
　病焉今友人張徳庸精加讐校刪冗而從簡去非而<lb/>
<pb n="KR2n0011_WYG_254-13a"/>
　存是又能完其所未完者合而名之曰四書通證以<lb/>
　附余通之後學者於余之通知四書用意之深於通<lb/>
　證知四書用事之審徳庸此書誠有補云<lb/>
　存中自述曰四書集注明理用事簡明為尚至集成<lb/>
　而理愈晦矣雲峯胡先生去其晦而取其明則理通<lb/>
　矣今趙氏箋義出而事益繁存中不揆僣越去其繁<lb/>
　而存其簡則事亦通矣<lb/>
　　　　按存中新安人<lb/>
<pb n="KR2n0011_WYG_254-13b"/>
王氏<hi>充耘</hi>四書經疑貫通<lb/>
　　八卷<lb/>
　　　未見<lb/>
林氏<hi>處恭</hi>四書指掌圗<lb/>
　　　佚<lb/>
　赤城新志林處恭臨海人受業於舒閬風隠居教授<lb/>
　著四書指掌圗<lb/>
汪氏<hi>九成</hi>四書類編<lb/>
<pb n="KR2n0011_WYG_254-14a"/>
　　二十四巻<lb/>
　　　未見<lb/>
　鄧文原序曰四書類編者新安汪君又善之所輯也<lb/>
　四書之學始明於河南二程先生而大闡於考亭朱<lb/>
　夫子今家有其書學者博詞誦以熟其於進道也有<lb/>
　涯矣然河南諸弟子之論未能無醇疵學者不遡源<lb/>
　而求則亦莫知乎朱子取舍之意況後於此曷従而<lb/>
　折衷之今汪君博采先徳之所紀著區分彚列純而<lb/>
<pb n="KR2n0011_WYG_254-14b"/>
　不雜簡而不疏既以自淑且以朂夫人又善之用心<lb/>
　亦勤矣又善體易者也吾為君舉易以明其畧萃之<lb/>
　彖曰萃聚也觀其所聚而天地萬物之情可見矣夫<lb/>
　復可以見天地之心而不及其情大壯見天地而不<lb/>
　及萬物維咸恒萃則天地萬物之情皆可見而萃又<lb/>
　統咸恒之萬即歸於一者也其象澤上於地若陂水<lb/>
　以濡其盈以沛厥施與麗澤講習之義可以類觀故<lb/>
　學之有資於萃聚又如此吾夫子之言曰既會通以<lb/>
<pb n="KR2n0011_WYG_254-15a"/>
　行其典禮惟會故通不會不通也後世始為類書以<lb/>
　便學者喜其便而研索不精適以資膚剽凌躐之病<lb/>
　故吾於汪君既嘉有講學之益而愛是書復慮學者<lb/>
　因是書而廢講學之益則非汪君成是書意也觀吾<lb/>
　言者其亦有所警也夫<lb/>
解氏<hi>觀</hi>四書大義<lb/>
　　　佚<lb/>
　江西通志觀吉水人預修宋史<lb/>
<pb n="KR2n0011_WYG_254-15b"/>
邵氏<hi>大椿</hi>四書講義<lb/>
　　　佚<lb/>
　李徳恢曰大椿字春叟夀昌人宋景定甲子年十二<lb/>
　領鄉薦至元中為晦庵書院山長<hi>嚴州府志作龍游教諭</hi>
包氏<hi>希魯</hi>㸃四書凡例<lb/>
　　　未見<lb/>
　黄虞稷曰字魯伯進賢人吳草廬弟子<lb/>
許氏<hi>謙</hi>讀四書叢說<lb/>
<pb n="KR2n0011_WYG_254-16a"/>
　　二十卷<hi>一齋書目有</hi>
　　　未見<lb/>
　吳師道序曰讀四書叢說者金華白雲先生許君益<lb/>
　之為其徒講說而其徒記之之編也君師仁山金先<lb/>
　生履祥仁山師魯齋王先生柏従登北山何先生基<lb/>
　之門北山則學於勉齋黄公而得朱子之傳者也四<lb/>
　書自二程子表章肇明其㫖至朱子章句集注之出<lb/>
　折衷羣言集厥大成說者固蔑以加矣門人髙第不<lb/>
<pb n="KR2n0011_WYG_254-16b"/>
　為不多然一再之後不泯滅而就微則泮渙而離真<lb/>
　其能的然久而不失傳授之正則未有如吾鄉諸先<lb/>
　生也葢自北山取語錄精義以為發揮與章句集注<lb/>
　相發魯齋為標注㸃抹提挈開示仁山於大學有疏<lb/>
　義指義論孟有考證中庸有標抹又推所得於何王<lb/>
　者與其已意併載之君上承淵源之懿雖見仁山甚<lb/>
　晚而契誼最深天資純明而又加以堅苦篤實之功<lb/>
　妙理融於言表成說具於胸中問難開陳無少疑滯<lb/>
<pb n="KR2n0011_WYG_254-17a"/>
　抑揚反覆使人竦聴深思隨其淺深而有得焉故自<lb/>
　逺方来從學者至數百人遂為一時之盛今觀叢說<lb/>
　之編其於章句集注也奥者白之約者暢之要者提<lb/>
　之異者通之畫圗以形其妙析段以顯其義至於訓<lb/>
　詁名物之缺考證補而未備者又詳著焉其或異義<lb/>
　微牾則曰自我言之則為忠臣自他人言之則為䜛<lb/>
　賊金先生有是言也此可以見其志之所存矣嗚呼<lb/>
　欲通四書之㫖者必讀朱子之書欲讀朱子之書者<lb/>
<pb n="KR2n0011_WYG_254-17b"/>
　必由許君之說兹非適道之津梁示學者之標的歟<lb/>
　先是君未沒時西州人有得其書而欲刋之者君聞<lb/>
　亟使人止之且恐記錄之差也則自取以視因得遂<lb/>
　為善本諸生謂予嘗辱君之知俾序其所以然竊獨<lb/>
　惟念昔聞北山首見勉齋臨川將别授以但熟讀四<lb/>
　書之訓晚年悉屏諸家所錄直以本書深玩葢不忘<lb/>
　付屬之意自是以来諸先生守為家法其推明演繹<lb/>
　者將以反朱子之約而已故能傳緒不差閎大光明<lb/>
<pb n="KR2n0011_WYG_254-18a"/>
　式克至於今日也又念某識君之初嘗以持敬致知<lb/>
　之說質於君君是之復舉朱子見延平時其言好惡<lb/>
　同異喜大恥小延平語以吾儒之學理不患其不一<lb/>
　所難不殊耳朱子感其言精察妙契著書數十萬言<lb/>
　莫不由此學者於朱子之書當句讀字求必若朱子<lb/>
　之用功而後足以得其心此君之拳拳為人言者也<lb/>
　然則得君之叢說而讀之者其於君教人讀書之法<lb/>
　尤不可以不知也故因併著之君名謙其世系履行<lb/>
<pb n="KR2n0011_WYG_254-18b"/>
　與凡他經論著詳具友人張樞子長所為行述兹不<lb/>
　復贅云<lb/>
　黄溍作墓志曰先生叢說敷繹義理惟務平實嘗曰<lb/>
　聖賢之心盡在四書四書之義備於朱子顧其立言<lb/>
　辭約義廣讀者或不能悉究其義以一偏之致自異<lb/>
　初不知未離其範圍其可以易心求之哉<lb/>
安氏<hi>熙</hi>四書精要考異<lb/>
　　　佚<lb/>
<pb n="KR2n0011_WYG_254-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_254-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百五十四<lb/>
</p>
<p>
</p>
  </div>
</body>
</text>
</TEI>
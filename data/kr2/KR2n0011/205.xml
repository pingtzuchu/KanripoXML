<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百五</head> <lb/>
    <p>
<pb n="KR2n0011_WYG_205-1a"/>
欽定四庫全書<lb/>
　經義考卷二百五<lb/>
　　　　　　　　　　翰林院檢討朱彝尊撰<lb/>
　　　春秋<hi>三十八</hi>
余氏<hi>懋學</hi>春秋蠡測<lb/>
　　四卷<lb/>
　　　存<lb/>
　祝世祿序曰紫陽氏博論諸經於春秋獨少論著觀<lb/>
<pb n="KR2n0011_WYG_205-1b"/>
　其語魏元履謂此乃學者後一段事莫若止㸔論語<lb/>
　且曰自非理順義精則止是挍得失考同異與讀史<lb/>
　傳摭故實無異如論語㸔得有味則他經自迎刃而<lb/>
　解其言如是毋亦以筆削大義游夏所不能贊者有<lb/>
　非後世淺學所可管窺而蠡測耶婺源余行之先生<lb/>
　於從政之暇按經依傳立論不詭於前人而實卓然<lb/>
　自得於聞見之外其言曰吾創者非敢爲繆悠而因<lb/>
　者非敢爲踵襲惟以鳴吾見焉蓋史迹吾能持衡聖<lb/>
<pb n="KR2n0011_WYG_205-2a"/>
　心吾不能懸度即有度者如以蠡測海此吾蠡測所<lb/>
　以作也先生於書無所不讀至國家典故更覃力研<lb/>
　究予嘗得其南垣論世考及三史隨筆諸編皆精核<lb/>
　詳鑿至於論語則有讀論勿藥之編得意疾書見解<lb/>
　超邁蓋以其讀之有味者發爲成言若黙契紫陽所<lb/>
　謂前一段事者宜乎其於此書若迎刃而解也春秋<lb/>
　論語義不相蒙而紫陽視之則若一貫先生撰著雖<lb/>
　富而發明聖緒惟此二書然則春秋論語固可以合<lb/>
<pb n="KR2n0011_WYG_205-2b"/>
　一説乎非也上辛雩季辛又雩先儒皆謂旱公羊則<lb/>
　謂昭公聚民以攻季氏或者信其説逐以夫子答樊<lb/>
　遲遊於舞雩之言當之謂爲逐季氏發也迂鑿附㑹<lb/>
　一至於此烏乎合合故迎刃而解則爲先生泥傳而<lb/>
　談則爲或人而已矣<lb/>
馮氏<hi>時可</hi>左氏討論詮釋<lb/>
　　各二卷<lb/>
　　　存<lb/>
<pb n="KR2n0011_WYG_205-3a"/>
黄氏<hi>洪憲</hi>春秋左傳釋附<lb/>
　　二十七卷<lb/>
　　　存<lb/>
　洪憲自序曰予在史館時好讀左氏春秋嘗考訂其<lb/>
　全文畧采諸家箋釋而擇公穀之有文者附之名曰<lb/>
　左氏釋附長兒承𤣥稍爲增定而鍥其半於安平署<lb/>
　中予巗居多暇因銓次以卒業而并爲之叙予聞之<lb/>
　孔子修春秋皆約魯史策書而又使子夏等十四人<lb/>
<pb n="KR2n0011_WYG_205-3b"/>
　求周史記得百二十國寶書又與左丘明乘如周因<lb/>
　老聃觀書柱下歸而成書而丘明則爲之傳其後齊<lb/>
　公羊髙魯穀梁赤受經於子夏人自爲説於是有公<lb/>
　羊穀梁傳漢武帝置五經博士公穀先後列學官而<lb/>
　左氏獨絀兩家專門弟子欲伸其師説紛紛排擯惟<lb/>
　劉歆氏曰丘明親見孔子好惡與聖人同公穀在七<lb/>
　十二弟後傳聞與親見詳畧不同此三傳之斷案也<lb/>
　至其引傳以釋經則不免牽合附㑹而後世杜預集<lb/>
<pb n="KR2n0011_WYG_205-4a"/>
　其説爲之分年相附作經傳集解見謂有功於左氏<lb/>
　而不佞竊有疑焉蓋孔子因魯史而修春秋以存王<lb/>
　迹惟提綱挈領寓襃貶於片言隻字其辭約其旨微<lb/>
　誠以國史具在文獻足徵天下後世自有可取以證<lb/>
　吾言者故曰吾觀周道舎魯何適矣而説者曰孔子<lb/>
　修春秋口授丘明作傳是欲杞宋魯也是謂孔氏之<lb/>
　春秋非魯之春秋也且丘明身爲史官博綜羣籍自<lb/>
　成一家言上自三代制度名物下至列國赴告策書<lb/>
<pb n="KR2n0011_WYG_205-4b"/>
　與夫公卿大夫氏族譜傳大而天文地理微而夢卜<lb/>
　謡讖凡史狐史克史蘇史黯之所識檮杌紀年鄭書<lb/>
　晉乘之所載靡不網羅捃拾總爲三十篇括囊二百<lb/>
　四十年之事大都如夏殷春秋及晏吕虞陸春秋之<lb/>
　類非有意於釋經也他日孔子曰左丘明恥之丘亦<lb/>
　恥之若有竊比老彭之意又焉知非左史在先聖人<lb/>
　之筆削在後故左氏之文或有經無傳或有傳無經<lb/>
　或後事而先提或始伏而終應皆匠心獨創逴艶千<lb/>
<pb n="KR2n0011_WYG_205-5a"/>
　古曷嘗拘繫爲經役哉大抵孔子修魯史未嘗自明<lb/>
　其爲經而後人尊之爲經丘明作傳未嘗有意於釋<lb/>
　經而後人傳之爲經傳故讀左氏春秋者第經自爲<lb/>
　經傳自爲傳其可相印證者固在而不必牽合傅㑹<lb/>
　失夫作者之意也乃若公穀二傳專以釋經爲主往<lb/>
　往設爲問答執義例以立斷案雖日月爵邑名氏皆<lb/>
　以爲衮鉞存焉後人以其傳自西河故相率宗之不<lb/>
　知孔子嘗言春秋屬商而當時游夏已自謂不能贊<lb/>
<pb n="KR2n0011_WYG_205-5b"/>
　一辭矧其後之爲徒者欲字訓句釋據私臆以擬聖<lb/>
　經其孰從而受之愚嘗反覆三傳左氏以史家而核<lb/>
　於事公穀以經生而辨於理核於事者不失爲實錄<lb/>
　辨於理者不免多臆見臆見非聖人意也而就其中<lb/>
　若多名言奥義可以垂世而立教者故謂公穀能傳<lb/>
　聖意不可謂公穀盡畔聖經亦不可昔人謂春秋素<lb/>
　王丘明素臣彼二子者其亦附庸之國乎今國家功<lb/>
　令業春秋者率主宋儒胡安國傳至欲屈經以就之<lb/>
<pb n="KR2n0011_WYG_205-6a"/>
　夫安國經生不加於公穀而況去聖人之世益遠曷<lb/>
　若反而求之左氏之爲核其次參之公穀猶爲近古<lb/>
　也萬厯己亥暢月穀旦<lb/>
黄氏<hi>正憲</hi>春秋翼附<lb/>
　　二十卷<lb/>
　　　存<lb/>
　賀燦然序曰自漢以來説春秋者亡慮千百家而四<lb/>
　傳爲最著丘明與夫子生同時按魯史爲傳當不甚<lb/>
<pb n="KR2n0011_WYG_205-6b"/>
　謬刺然不亡牽合附㑹之失夫子以春秋屬商公羊<lb/>
　髙穀梁赤俱本自西河宜不詭於筆削之旨乃細瑣<lb/>
　刻深若酷吏之斷獄夫子不若是苛也胡氏傳立於<lb/>
　學官士人類墨守其説顧安國去古益遠臆斷於千<lb/>
　百年之後若射覆然能一一懸中乎哉善哉懋容氏<lb/>
　之説春秋也夫春秋據事筆削襃貶自見非拘拘於<lb/>
　日月爵氏以爲衮鉞也拘拘於日月爵氏之間求所<lb/>
　謂衮鉞者而有合有不合於是曲爲正例變例之説<lb/>
<pb n="KR2n0011_WYG_205-7a"/>
　至云美惡不嫌同辭説愈繁而愈晦矣懋容氏之説<lb/>
　有功四傳羽翼聖經即謂春秋翼可也附云乎哉<lb/>
姚氏<hi>舜牧</hi>春秋疑問<lb/>
　　十二卷<lb/>
　　　存<lb/>
　舜牧自序曰孔子曰吾志在春秋又曰其義則<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>竊<lb/>
　取之矣斯義何義也書曰無偏無陂遵王之義無有<lb/>
　作好遵王之道無有作惡遵王之路道路即義也而<lb/>
<pb n="KR2n0011_WYG_205-7b"/>
　在人心無偏陂好惡之間周衰王道寖微人心陷溺<lb/>
　而不知義爲竊爲僭爲瀆亂甚或淪於禽獸有不忍<lb/>
　者孔子有憂之故因魯史作春秋明指所謂道路者<lb/>
　以示人即書所云是彝是訓是行者耳而或者誤爲<lb/>
　道在位在之説謂假二百四十二年南面之權以是<lb/>
　非天下豈其然哉程子曰春秋經不通求之傳傳不<lb/>
　通則求之經朱子曰學者但觀夫子直書其事其義<lb/>
　自在有不待傳而見者此真善讀春秋者矣而惜皆<lb/>
<pb n="KR2n0011_WYG_205-8a"/>
　無全書百世而上百世而下豈無善讀春秋若程朱<lb/>
　二子者乎牧非其人也惟童稚時先贈君淳庵翁誨<lb/>
　牧曰兒曹欲知大義湏讀五經竊志不忘閒取易書<lb/>
　詩禮次第讀之輒筆所疑請問海内兹來粤西甚暇<lb/>
　得從大全諸書竊觀夫子之春秋無有偏陂無作好<lb/>
　惡真恍若見其心者恨不敏不足以發也因竊評諸<lb/>
　儒之論有合於經者錄之而又輒筆所疑就正有道<lb/>
　焉亦謂渉躐斯道路也仰慰先君子誨牧之遺意也<lb/>
<pb n="KR2n0011_WYG_205-8b"/>
　云爾<lb/>
蕭氏　<hi>有</hi>春秋纂傳<lb/>
　　四卷<lb/>
　　　存<lb/>
　劉芳喆曰良有漢陽人萬厯庚辰賜進士第二厯官<lb/>
　國子祭酒<lb/>
沈氏<hi>堯中</hi>春秋本義<lb/>
　　四卷<lb/>
<pb n="KR2n0011_WYG_205-9a"/>
　　　存<lb/>
　堯中自序曰孔子之修春秋也據事采文斷以大義<lb/>
　如趙盾弑君教所存也可無改也晉侯召王文有害<lb/>
　也所必改也其諸筆削凡以存王迹而已史有文質<lb/>
　詞有詳畧不強同也是故侵伐一也或書人或書爵<lb/>
　義係於侵伐不係於人與爵也㑹盟一也或書名或<lb/>
　書字義係於㑹盟不係於名與字也元年書即位亦<lb/>
　有不書諸侯書葬大夫書卒亦有不書卒與葬書日<lb/>
<pb n="KR2n0011_WYG_205-9b"/>
　亦有不書王次春正次王亦有書時而不書月書月<lb/>
　而不書王諸侯失國必名亦有不名而名於歸國殺<lb/>
　大夫必名亦有不名而但書其官亦有併其官而不<lb/>
　書者非故畧也史闕文也況經文從三傳中錄出先<lb/>
　儒遞相授受不無承襲之誤説春秋者不達其義而<lb/>
　爲之説左氏具載本末猶不失紀載之體公羊穀梁<lb/>
　各自爲例胡傳參用其説説窮則曰美惡不嫌同辭<lb/>
　俄而用此以誅人俄而用此以賞人使天下後世莫<lb/>
<pb n="KR2n0011_WYG_205-10a"/>
　識其意是舞文吏之所爲而謂聖人爲之乎矧直以<lb/>
　天子之權予仲尼而以擅進退亂名實爲史外傳心<lb/>
　之要典夫進退可也擅進退不可也實子而名之爲<lb/>
　子實非王而不名之爲王此非擅與亂也乃所謂義<lb/>
　也實伯而退之爲子實非子而進之爲子所謂擅與<lb/>
　亂也非所謂義也然則天子之事奈何周命爲子則<lb/>
　書子周命爲伯則書伯周不命爲王則不書王如是<lb/>
　而已若謂擅與亂爲天子之事是身自爲亂也而何<lb/>
<pb n="KR2n0011_WYG_205-10b"/>
　以爲孔子然則直書其事其誰不能而曰游夏不能<lb/>
　贊一辭何也蓋仲尼所據者事所采者文而其義則<lb/>
　斷自聖心隱桓以下詳在諸侯文宣以下詳在大夫<lb/>
　而定哀之際并及陪臣故其言曰天下有道禮樂征<lb/>
　伐自天子出天下無道出自諸侯又出自大夫又出<lb/>
　自陪臣見天下日入於亂愈趨而愈下也齊與晉較<lb/>
　恒予齊齊與魯較恒予魯故其言曰齊桓正而晉文<lb/>
　譎齊至魯而魯至道蓋欲撥亂世而反之治也又有<lb/>
<pb n="KR2n0011_WYG_205-11a"/>
　總十二公而見者霸主未見諸侯雖散而猶知有王<lb/>
　霸主見諸侯雖合而不知有王霸業衰則諸侯奔走<lb/>
　秦楚而王亦不見於春秋是以五霸爲終始也有總<lb/>
　一公而見者如與邾儀父盟矣而繼書伐邾又及宋<lb/>
　人盟矣而繼書伐宋是以一事爲終始也有重其終<lb/>
　而錄其始者將書取郜大鼎則始之以成宋亂有重<lb/>
　其始而錄其終者既書宋災則繼之以宋災故書天<lb/>
　王遣使來聘則知隱不朝王之爲慢書王人子突救<lb/>
<pb n="KR2n0011_WYG_205-11b"/>
　衞則知各國伐衞之爲非至若翬之弑隱也而先書<lb/>
　翬帥師慶父之弑子般及閔公也而先書慶父帥師<lb/>
　晉趙盾之弑夷臯也而先書趙盾帥師鄭歸生之弑<lb/>
　夷也而先書歸生帥師齊崔杼之弑光也而先書崔<lb/>
　杼帥師故其言曰臣弑其君子弑其父非一朝一夕<lb/>
　之故其所由來者漸矣此則聖人之精義也先儒獨<lb/>
　朱晦翁得之而未有成書中也不揣固陋爰采各傳<lb/>
　附以己意一以經義爲主而鑿者不與焉非敢與先<lb/>
<pb n="KR2n0011_WYG_205-12a"/>
　儒匹也亦竊比晦翁之意云爾萬厯庚子<lb/>
楊氏<hi>于庭</hi>春秋質疑<lb/>
　　十二卷<lb/>
　　　未見<lb/>
　于庭自序曰自胡氏列之學官而三傳絀矣然徵事<lb/>
　必於左斷義必於公穀而若之何華衮也鈇鉞也一<lb/>
　切尸祝胡氏而無敢置一吻也蓋孔子晚而作春秋<lb/>
　七十子實聞之則退而私論之盲史掌故而髙與赤<lb/>
<pb n="KR2n0011_WYG_205-12b"/>
　亦西河之徒也耳而目之而猶贊一辭不得而況乎<lb/>
　生千百世之下者乎胡氏議論務異而責人近苛閒<lb/>
　有勦公穀而失之者以王子虎爲叔服公孫㑹自鄸<lb/>
　出奔之類是也亦有自爲之説而失之者卒諸侯别<lb/>
　於内而以爲不與其爲諸侯滕自降稱而以爲朝桓<lb/>
　得貶之類是也庭少而受讀嘗竊疑之歸田之暇益<lb/>
　得臚列而虚心𣙜焉𣙜之而合者什七不合者什三<lb/>
　則筆而識之而質疑所由編矣漢人之祀天也以牛<lb/>
<pb n="KR2n0011_WYG_205-13a"/>
　夷人之祀天也以馬而天固蒼蒼也祀以牛以馬不<lb/>
　若以精意合也夫不以精意求聖人而執胡氏以誚<lb/>
　左公穀是祀天而或以牛或以馬也兹予所由疑也<lb/>
　陸元輔曰于庭字道行全椒人萬厯庚辰進士<lb/>
李氏<hi>廷機</hi>左傳綱目定注<lb/>
　　三十卷<lb/>
　　　存<lb/>
　俞汝言曰是書崇禎間刻於建陽書坊<lb/>
<pb n="KR2n0011_WYG_205-13b"/>
鄒氏<hi>德溥</hi>春秋匡解<lb/>
　　八卷<lb/>
　　　存<lb/>
　匡解原序曰予兒時受春秋於先夫子夫子授以匡<lb/>
　解一編曰此安成鄒汝光先生所刪定也因爲言鄒<lb/>
　氏家學淵源與先生之文章行履冠冕詞垣期他日<lb/>
　得出其門牆余鄉㑹二試以先生之書得儁雖未及<lb/>
　親炙而余之師固有出先生之門者比於聞風私淑<lb/>
<pb n="KR2n0011_WYG_205-14a"/>
　猶爲有幸焉何子非鳴爲令南昌與先生之孫孝㢘<lb/>
　端侯游相與是正其書重付之梓<lb/>
徐氏<hi>即登</hi>春秋説<lb/>
　　十一卷<lb/>
　　　未見<lb/>
楊氏<hi>伯珂</hi>左傳摘議<lb/>
　　十卷<lb/>
　　　未見<lb/>
<pb n="KR2n0011_WYG_205-14b"/>
　伯珂自序曰予自丁未爲時廢業是非莫白不能不<lb/>
　悒悒於心戊申之春取左傳讀之見後人之評者多<lb/>
　不察其心漫爲之説竊歎古人之負寃亦有久而不<lb/>
　白者乃取一事綴以數語或爲人所未發或爲己發<lb/>
　而未當者皆原其情之本來而究其勢所必至善惡<lb/>
　功罪昭然分别使漏網者誅負寃者雪不欲人受溢<lb/>
　美溢惡之名凡古今之成説不敢偏狥即胡氏一代<lb/>
　成書有未確者亦多爲辨之久而成百餘首命曰左<lb/>
<pb n="KR2n0011_WYG_205-15a"/>
　傳摘議藏之笥中曰摘議者謂其或有一得而非舉<lb/>
　其全也<lb/>
　黄虞稷曰伯珂字直甫淮安大河衞人萬厯丙戌進<lb/>
　士汾州同知<lb/>
髙氏<hi>攀龍</hi>春秋孔義<lb/>
　　十二卷<lb/>
　　　存<lb/>
　兄子世㤗序曰韓起聘魯觀書太史見易象與魯春<lb/>
<pb n="KR2n0011_WYG_205-15b"/>
　秋有周禮在魯之歎孔子起而暢厥大旨則望義知<lb/>
　歸非孔子安從哉後世學者奉古之心終不勝好異<lb/>
　之心於是意見横生義理雜出大圭吕氏以爲六經<lb/>
　之不明諸儒穿鑿害之而春秋爲尤甚此我伯父忠<lb/>
　憲公有周易孔義之書不已而有春秋孔義之書也<lb/>
　伯父生平性㢘節介疾惡如仇然宅衷寛易不爲深<lb/>
　噭可喜之論故權衡四傳悉稟尼山凡經無傳有者<lb/>
　不敢信也經有傳無者不敢疑也其文簡其意覈有<lb/>
<pb n="KR2n0011_WYG_205-16a"/>
　嚴正之義焉有忠恕之仁焉有闕疑之慎焉顔以孔<lb/>
　義者欲誦法孔子者不失爲聖人之徒也儼海秦先<lb/>
　生既捐貲板周易孔義復續板春秋孔義伯父有志<lb/>
　得先生而言益章兩義明而六經之義無不明矣<lb/>
呉氏<hi>炯</hi>春秋質疑<lb/>
　　一卷<lb/>
　　　存<lb/>
　炯自序曰春秋魯史之文也因魯史以明王道不以<lb/>
<pb n="KR2n0011_WYG_205-16b"/>
　天子之權與魯隱公不書即位書天王歸賵是以天<lb/>
　王正魯之始也始魯隱何也平王之終也王東遷而<lb/>
　終不復春秋所以作也春秋繼王統也故尊王於天<lb/>
　王不王有不稱天者矣命曰天命討曰天討内命大<lb/>
　夫書爵外命大夫書字不命於天子不書大夫不正<lb/>
　其爲大夫也殺大夫必書爵不正其專殺也天子討<lb/>
　而不伐繻葛之戰書三國從王伐鄭不以天子主兵<lb/>
　也天子無出出曰出居居其所也大一統之義也王<lb/>
<pb n="KR2n0011_WYG_205-17a"/>
　之降也禮樂征伐自諸侯出自諸侯出尊王爲重召<lb/>
　陵之師責以包茅不入王祭不供存王室也河陽之<lb/>
　狩不以臣召君首止殊㑹尊王子也衞人立晉晉非<lb/>
　衞人所得立許叔入許許非叔所得入正諸侯也正<lb/>
　王統之名分也霸之衰也禮樂征伐自大夫出垂隴<lb/>
　大夫主盟之始列士縠於宋公陳侯鄭伯之下不與<lb/>
　諸侯等也伐沈大夫主兵之始列國稱人退諸大夫<lb/>
　也扈之盟書晉大夫於諸侯之下棐林之役書㑹晉<lb/>
<pb n="KR2n0011_WYG_205-17b"/>
　師不書大夫不以大夫主諸侯之兵也維王統之脉<lb/>
　也大夫失政陪臣執國命矣陽貨柄魯入讙陽關以<lb/>
　叛書盜竊寶玉大弓南蒯以費叛侯犯以郈叛書圍<lb/>
　費圍郈而不書其叛不與陪臣專政也王統所以不<lb/>
　倒置也尊王統者外四裔其號君與臣同詞賤之也<lb/>
　進而稱人又進而稱子雖大不過曰子微之也盂之<lb/>
　㑹執宋公矣書宋公於楚子之上不與楚執也薄之<lb/>
　盟釋宋公書公㑹諸侯不與楚釋也宋之盟楚駕晉<lb/>
<pb n="KR2n0011_WYG_205-18a"/>
　矣先書晉存内外之防也鍾離黄池之㑹殊㑹呉不<lb/>
　與中國同呉也王統所以不裂也春秋之事莫大於<lb/>
　五霸陘之次葵邱之㑹首止之盟桓之功也滅譚滅<lb/>
　遂降鄣遷陽不與桓專滅城楚邱城縁陵不與桓專<lb/>
　封桓之汰也踐土之㑹河陽之狩朝於王所歸衞侯<lb/>
　於京師文之功也城濮之戰伐衞致楚執曹畀宋文<lb/>
　之譎也宋襄無功於中國而有執滕子用鄫子之罪<lb/>
　秦穆有功於納晉文而滑之入彭衙之戰罪不可掩<lb/>
<pb n="KR2n0011_WYG_205-18b"/>
　楚莊有伐陳之功而滅蕭滅舒蓼以至問鼎罪不容<lb/>
　誅秦穆楚莊功不敵罪者也是以王統正五霸之功<lb/>
　罪也春秋之義綱常爲重納衞世子蒯聵于戚正父<lb/>
　子也忽出突入忽繫鄭而突不繫鄭正兄弟也㑹于<lb/>
　濼與夫人姜氏遂如齊正夫婦也鄭申侯陳轅宣仲<lb/>
　相譖以敗書齊執濤塗鄭殺申侯正朋友也書子同<lb/>
　生重世子也葬宋伯姬明婦道也是以王統正天下<lb/>
　之父子兄弟夫婦朋友也春秋之始稱元稱天王者<lb/>
<pb n="KR2n0011_WYG_205-19a"/>
　奉天體元之義終以獲麟王道之衰天運之窮也春<lb/>
　秋始終以天以天正王以王正列辟百官萬民故曰<lb/>
　春秋天子之事也<lb/>
郝氏<hi>敬</hi>春秋非左<lb/>
　　二卷<lb/>
　　　存<lb/>
　敬自序曰春秋本事自當依左舎左如夜行茫不知<lb/>
　所之矣公穀尚例無左則例無稽左言事而例始有<lb/>
<pb n="KR2n0011_WYG_205-19b"/>
　據左言例而人始競爲例矣故左者諸傳之嚆矢也<lb/>
　世人謂之羽翼聖經其實踳駁舛謬不可勝數豈親<lb/>
　承聖訓見而知之者歟自司馬遷首相推信馬季長<lb/>
　鄭康成杜元凱雜然和之末學承訛乃至以周易文<lb/>
　言語出自魯穆姜毛詩古序謂附㑹左傳臧宣叔媚<lb/>
　晉卿權辭以爲王制夏父弗忌逆祀諸侯祖天子謂<lb/>
　都家皆有王廟楚子納孔寧儀行父謂爲有禮晉受<lb/>
　諸侯朝貢蔑視天子極其崇奬使三王罪人貌千古<lb/>
<pb n="KR2n0011_WYG_205-20a"/>
　榮名此類背理傷道何可言俗人耳食難與口舌爭<lb/>
　今摘其紕謬三百三十餘條附以管見題曰非左或<lb/>
　曰非左不非公穀何也曰公穀則誠公穀矣左實非<lb/>
　邱明也知左之非邱明者然後可與言春秋<lb/>
春秋直解<lb/>
　　十三卷<lb/>
　　　存<lb/>
　敬自序曰六經之文惟春秋最爲明顯所書皆五霸<lb/>
<pb n="KR2n0011_WYG_205-20b"/>
　諸侯大夫盟㑹戰伐之事開卷知其爲亂蹟而世儒<lb/>
　以爲隱諱之文何歟子曰巧言令色足恭匿怨而友<lb/>
　其人左邱明恥之<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>亦恥之吾之於人誰毁誰譽斯<lb/>
　民也三代所以直道而行此春秋底本自後儒以襃<lb/>
　貶論而底本壞子曰天下有道禮樂征伐自天子出<lb/>
　天下無道禮樂征伐自諸侯出天下有道政不在大<lb/>
　夫天下有道庶人不議此春秋格局自後儒以事例<lb/>
　合而格局壞子曰予欲無言天何言哉四時行焉百<lb/>
<pb n="KR2n0011_WYG_205-21a"/>
　物生焉二三子以我爲隱吾無隱乎爾吾無行而不<lb/>
　與二三子者是<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>也此春秋宗旨自後儒視爲深文<lb/>
　隱語覺仲尼胸中直是一片荆棘田地而宗旨壞經<lb/>
　此三壞春秋於是不可讀矣夫春秋無深刻隱語無<lb/>
　種種凡例不以文字爲褒貶不以官爵名氏爲貴賤<lb/>
　未嘗可五霸未嘗貴盟㑹未嘗與齊晉未嘗黜秦楚<lb/>
　呉越此其犖犖不然之大者今欲讀春秋勿主諸傳<lb/>
　先入一字於胸中但平心觀理聖人之情自見明白<lb/>
<pb n="KR2n0011_WYG_205-21b"/>
　易簡者聖人之情其艱深隱僻皆世儒之臆説也<lb/>
王氏<hi>震</hi>左傳參同<lb/>
　　四十三卷<lb/>
　　　存<lb/>
　烏程縣志王震字子長萬厯辛夘舉人<lb/>
　　　　按烏程王氏左傳參同四十三卷别有凡例<lb/>
　　　　列國世系考國號考異年表世次圖名號歸<lb/>
　　　　一圖名號考異字例書目姓氏附見於前後<lb/>
<pb n="KR2n0011_WYG_205-22a"/>
　　　　其報沈太史仲潤書云人謂僕變亂左氏非<lb/>
　　　　敢然也僕所爲編輯者不過因其散亂而次<lb/>
　　　　第之或縁其記識闕畧而補苴之如齊桓公<lb/>
　　　　遷邢于夷儀封衞于楚邱此是僖公元年二<lb/>
　　　　年事也傳乃載於閔公末年當乎否耶又如<lb/>
　　　　晉獻公殺世子申生本僖公五年事也傳乃<lb/>
　　　　散見於莊公閔公僖公二三十年之閒考核<lb/>
　　　　者便乎否耶至如管仲匡合之功孔子亟稱<lb/>
<pb n="KR2n0011_WYG_205-22b"/>
　　　　之然左氏不詳見也管子於召陵之役則曰<lb/>
　　　　楚人攻宋鄭燒<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>熯焚使城壞者不得復築也<lb/>
　　　　屋之燒者不得復葺也要宋田夾塞兩川使水<lb/>
　　　　不得東流東山之西水深滅桅四百里而後<lb/>
　　　　可田也於是興兵南存宋鄭兹亦不見桓公<lb/>
　　　　管仲之仁矣乎令尹子文之忠孔子嘉之左<lb/>
　　　　氏未之及也國語則曰子文緇衣以朝鹿裘<lb/>
　　　　以處未明而入朝日晦而歸食家無一日之<lb/>
<pb n="KR2n0011_WYG_205-23a"/>
　　　　積兹亦不見子文之殉公矣乎三都之隳聖<lb/>
　　　　人施爲大畧具見於此經文大書屢書必自<lb/>
　　　　有説左氏僅曰仲由爲季氏宰將隳三都抑<lb/>
　　　　何畧也家語則云孔子言於公曰古者家不<lb/>
　　　　藏甲大夫無百雉之城今三家過制請損之<lb/>
　　　　此出自聖人隳郈隳費本意傳胡可不載至<lb/>
　　　　西狩獲麟聖經於此絶筆原有深意左氏乃<lb/>
　　　　曰叔孫氏之車子鉏商獲麟以爲不祥賜虞<lb/>
<pb n="KR2n0011_WYG_205-23b"/>
　　　　人仲尼觀之曰麟也然後取之其於經義惡<lb/>
　　　　覩萬一家語紀孔子之言則曰麟之至爲明<lb/>
　　　　王也出非其時而被害是以悲之此出自聖<lb/>
　　　　人絶筆至情又何嫌攙入已諸所增益大都<lb/>
　　　　不出此類獨左逸説林等書謬爲纂附疑於<lb/>
　　　　真僞錯雜然鄙意傳疏主於明經苟於經義<lb/>
　　　　有裨雖附見無傷也矧細書傳後原與本傳<lb/>
　　　　毫無混淆又何真僞錯雜之足疑乎此書出<lb/>
<pb n="KR2n0011_WYG_205-24a"/>
　　　　讀者可省檢閲覆覈之勞其於初學不無小<lb/>
　　　　補聖人蓋云屬辭比事春秋教也僕之編輯<lb/>
　　　　儻亦屬比之萬一乎其著書大略具見此書<lb/>
　　　　故錄之<lb/>
魏氏<hi>時應</hi>春秋質疑<lb/>
　　十二卷<lb/>
　　　存<lb/>
　南昌縣志魏時應字去違萬厯乙未進士厯官南京<lb/>
<pb n="KR2n0011_WYG_205-24b"/>
　通政使<lb/>
　劉芳喆曰此爲舉子業而作前有柯挺田居中二序<lb/>
曹氏<hi>學佺</hi>春秋闡義<lb/>
　　十二卷<lb/>
　　　未見<lb/>
春秋義畧<lb/>
　　三卷<lb/>
　　　未見<lb/>
<pb n="KR2n0011_WYG_205-25a"/>
徐氏<hi>鑒</hi>左氏始末<lb/>
　　　未見<lb/>
　髙佑釲曰鑒字正宇豐城人萬厯辛丑進士太僕少<lb/>
　卿<lb/>
王氏<hi>世德</hi>左氏兵法<lb/>
　　　卷<lb/>
　　　存<lb/>
　黄虞稷曰世德字長民南康人萬厯辛丑進士巡撫<lb/>
<pb n="KR2n0011_WYG_205-25b"/>
　遼東都御史<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百三十二</head> <lb/>
    <p>
<pb n="KR2n0011_WYG_132-1a"/>
欽定四庫全書<lb/>
　經義考卷一百三十二<lb/>
　　　　　　　　　翰林院檢討朱彞尊撰<lb/>
　　　儀禮三<lb/>
陳氏<hi>祥道</hi>注解儀禮<lb/>
　　宋志三十二卷<lb/>
　　　佚<lb/>
　范祖禹進劄子曰臣伏見舘閣校勘太常博士陳祥<lb/>
<pb n="KR2n0011_WYG_132-1b"/>
　道注解儀禮為三十二卷精詳該洽非諸儒所及臣<lb/>
　竊以儀禮為書其文難讀其義難知自古以来學者<lb/>
　罕能潜心故為之傳注者甚少祥道深於禮學凡二<lb/>
　十年乃成此書先王法度如指諸掌昨進禮圖一百<lb/>
　五十卷已䝉皇上藏之秘閣伏望聖慈特降指揮取<lb/>
　祥道新注儀禮奉御下兩制看詳并前所進禮圖並<lb/>
　付太常以備禮官討論必有補於制作取進止<lb/>
　玊海元祐八年正月侍讀學士范祖禹言太常博士<lb/>
<pb n="KR2n0011_WYG_132-2a"/>
　陳祥道注解儀禮三十二卷精詳博洽乞下兩制㸔<lb/>
　詳并所進禮圖付太常以備禮官討論從之<lb/>
陸氏<hi>佃</hi>儀禮義<lb/>
　　宋志十七卷<lb/>
　　　佚<lb/>
張氏<hi>淳</hi>校定古禮<lb/>
　　通考十七卷<lb/>
　　　佚<lb/>
<pb n="KR2n0011_WYG_132-2b"/>
釋文<lb/>
　　通考一卷<lb/>
　　　佚<lb/>
識誤<lb/>
　　通考三卷<hi>宋志作一卷</hi>
　　　佚<lb/>
　淳自述曰劉歆言高堂生所得獨為士禮而今儀禮<lb/>
　乃有天子諸侯大夫之禮居其大半疑今儀禮非高<lb/>
<pb n="KR2n0011_WYG_132-3a"/>
　堂生之書但篇數偶同耳<lb/>
　陳振孫曰古禮永嘉張淳忠甫所校乾道中太守章<lb/>
　貢曾逮仲躬刻之首有目録一卷載大小戴劉向篇<lb/>
　第異同以古監本巾箱本杭細本嚴本校定識其誤<lb/>
　而為之序謂高堂生所傳士禮爾今此書兼有天子<lb/>
　諸侯卿大夫禮决非高堂所傳其篇數偶同自陸德<lb/>
　明賈公彦皆云然不知何所據也<lb/>
　朱子曰張忠甫疑今儀禮非高堂生之書但篇數偶<lb/>
<pb n="KR2n0011_WYG_132-3b"/>
　同爾此則不深考於劉歆說所訂之誤又不察其所<lb/>
　謂士禮者特畧舉篇首以明之其曰推而致於天子<lb/>
　者盖專指冠昏喪祭而言若燕射朝聘則士豈有是<lb/>
　禮而可推耶　又曰儀禮人所罕讀難得善本而鄭<lb/>
　注賈疏之外先儒舊說多不復見陸氏釋文亦甚疎<lb/>
　畧近世永嘉張淳忠甫校定印本乂為一書以識其<lb/>
　誤號為精密然亦不能無舛謬　又曰張忠甫所校<lb/>
　儀禮甚子細然却於目録中冠禮𤣥端處便錯了但<lb/>
<pb n="KR2n0011_WYG_132-4a"/>
　此本較他本為最勝<lb/>
李氏<hi>如圭</hi>集釋古禮<lb/>
　　十七卷<lb/>
釋宫<lb/>
　　一卷<lb/>
綱目<lb/>
　　一卷<lb/>
　　　俱未見<lb/>
<pb n="KR2n0011_WYG_132-4b"/>
　陳振孫曰廬陵李如圭寳之撰紹興癸丑進士嘗為<lb/>
　福建撫幹釋宫者經所載堂室門庭今人所不曉者<lb/>
　一一釋之<lb/>
　中興藝文志儀禮既廢學者不復誦習或不知有是<lb/>
　書乾道間有張淳始訂其訛為儀禮識誤淳熙中李<lb/>
　如圭為集釋出入經傳又為綱目以别章句之指為<lb/>
　釋宫以論宫室之制朱熹嘗與之校定禮書盖習於<lb/>
　禮者<lb/>
<pb n="KR2n0011_WYG_132-5a"/>
　魏了翁曰李氏儀禮集釋功夫緻密附以古音至不<lb/>
　易得第一惟鄭賈之言是信有不可盡從者<lb/>
　張萱曰宋淳熙間李寳之如圭取鄭氏注而釋之首<lb/>
　一卷為儀禮綱目以分别章句之指次集釋十七卷<lb/>
　皆發明前人未備末一卷為釋宫考論宫室之制凡<lb/>
　一十九卷<lb/>
周氏<hi>燔</hi>儀禮詳解<lb/>
　　宋志十七卷<lb/>
<pb n="KR2n0011_WYG_132-5b"/>
　　　未見<lb/>
朱子<hi>熹</hi>儀禮經傳通解<lb/>
　　宋志二十三卷<lb/>
　　　存<lb/>
　朱子曰儀禮是經禮記是解儀禮且如儀禮有冠禮<lb/>
　禮記便有冠義儀禮有昏禮禮記便有昏義以至燕<lb/>
　射之禮莫不皆然盖儀禮禮之根本而禮記乃其枝<lb/>
　葉禮記本秦漢上下諸儒解釋儀禮之書又有他說<lb/>
<pb n="KR2n0011_WYG_132-6a"/>
　附益於其間今定作一書先以儀禮篇目置於前而<lb/>
　附禮記於其後如射禮則附以射義之類若其餘曲<lb/>
　禮少儀又自作一項以類相從前賢嘗謂儀禮難讀<lb/>
　以經不分章記不隨經而注疏各為一書故讀者不<lb/>
　能遽曉今訂此本盡去諸弊恨不得令韓文公見之<lb/>
　　又乞修三禮劄子曰臣聞之六經之道同歸而禮<lb/>
　樂之用為㥯遭秦滅學禮樂先壞漢晉以来諸儒補<lb/>
　緝竟無全書其頗存者三禮而已周官一書固為禮<lb/>
<pb n="KR2n0011_WYG_132-6b"/>
　之綱領至其儀法度數則儀禮乃其本經而禮記郊<lb/>
　特牲冠義等篇乃其義疏耳前此猶有三禮通禮學<lb/>
　究諸科禮雖不行而士猶得以誦習而知其說熙寧<lb/>
　以来王安石變亂舊制廢罷儀禮而獨存禮記之科<lb/>
　棄經任傳遺本宗末其失已甚而博士諸生又不過<lb/>
　誦其虛文以供應舉至於其間亦有因儀法制度之<lb/>
　實而立文者則咸幽冥而莫知其源一有大議率用<lb/>
　耳學臆斷而已若乃樂之為教則又絶無師授律尺<lb/>
<pb n="KR2n0011_WYG_132-7a"/>
　短長聲音清濁學士大夫莫有知其說者而不知其<lb/>
　為闕也故臣頃在山林嘗與一二學者考訂其說欲<lb/>
　以儀禮為經而取禮記及諸經史雜書所載有及於<lb/>
　禮者皆以附於本經之下具列注疏諸儒之說畧有<lb/>
　端緒而私家無書檢閱無人抄寫久之未成會䝉除<lb/>
　用學徒分散遂不能就而鐘律之制則士友間亦有<lb/>
　得其遺意者竊欲更加叅考别為一書以補六藝之<lb/>
　闕而亦未能具也欲望聖明特詔有司許臣就秘書<lb/>
<pb n="KR2n0011_WYG_132-7b"/>
　省關借禮樂諸書自行招致舊日學徒十數人踏逐<lb/>
　空閒官屋數間與之居處令其編類雖有官人亦不<lb/>
　繫銜請俸但乞逐月量支錢米以給飲食紙札油燭<lb/>
　之資其抄寫人即乞下臨安府差撥貼書二十餘名<lb/>
　候結局日量支犒設别無推恩則於公家無甚費用<lb/>
　而可以興起廢墜垂之永久使士知實學異時可為<lb/>
　聖朝之助則斯文幸甚<lb/>
　子在跋曰右先君所著家禮五卷鄉禮三卷學禮十<lb/>
<pb n="KR2n0011_WYG_132-8a"/>
　一卷邦國禮四卷王朝禮十四卷今刋於南康道院<lb/>
　其曰經傳通解者凡二十三卷盖先君晚嵗之所親<lb/>
　定是為絶筆之書次第具見於目録惟書數一篇缺<lb/>
　而未補而大射禮聘禮公食大夫禮諸侯相朝禮八<lb/>
　篇則猶未脫藳也其曰集傳集注者此書之舊名也<lb/>
　凡十四卷為王朝禮而卜筮篇亦缺餘則先君所<lb/>
　草定而未暇刪改者也今皆不敢有所增益悉從其<lb/>
　藳至於喪祭二禮則嘗以規摹次第屬之門人黄幹<lb/>
<pb n="KR2n0011_WYG_132-8b"/>
　俾之類次他日書成亦當相從於此庶幾此書始末<lb/>
　具備顧念先君早嵗即嘗有志於是書比在經筵嘗<lb/>
　具奏欲請於朝乞招致生徒置局編次而不果上然<lb/>
　其著述之㫖意具存此篇今謹繕録如右讀者當有<lb/>
　以識其心之所存矣禮缺樂壊千有餘年今幸討論<lb/>
　粗見端緒而天不假之年使不克究其大全而所就<lb/>
　者止此嗚呼己矣其可為千古之恨也夫嘉定丁丑<lb/>
　八月<lb/>
<pb n="KR2n0011_WYG_132-9a"/>
　中興藝文志熹書為家禮三卷鄉禮三卷學禮十一<lb/>
　卷邦國禮四卷王朝禮十四卷其曰儀禮經傳通解<lb/>
　者凡二十三卷熹晚嵗所親定惟書數一篇闕而未<lb/>
　補<lb/>
　李方子曰先生以儀禮為經而取禮記及諸經史書<lb/>
　所載有及於禮者皆以附於本經之下具列注疏諸<lb/>
　儒之說補其闕遺而析其疑晦雖書不克就而宏綱<lb/>
　大要固已舉矣<lb/>
<pb n="KR2n0011_WYG_132-9b"/>
　祝穆曰文公所編儀禮上篇士冠禮<hi>冠義附</hi>士昏禮<hi>昏義</hi>
　<hi>附</hi>士相見禮鄉飲酒禮<hi>鄉飲酒/義附</hi>鄉射禮<hi>射義/附</hi>燕禮<hi>燕義</hi>
　<hi>附</hi>大射禮聘禮<hi>聘義/附</hi>公食大夫禮覲禮下篇喪服<hi>喪服</hi>
　<hi>小記大傳服問間傳附</hi>士喪禮既夕禮士虞禮<hi>喪大記奔喪問喪曾子問檀弓</hi>
　<hi>附</hi>特牲饋食禮少牢饋食禮次以禮記曲禮内則玊<lb/>
　藻少儀投壺深衣為一類王制月令祭法三篇為一<lb/>
　類文王世子禮運禮器郊特牲明堂位大傳樂記七<lb/>
　篇為一類經解哀公問仲尼燕居孔子閒居坊記儒<lb/>
<pb n="KR2n0011_WYG_132-10a"/>
　行六篇為一類學記中庸表記緇衣大學五篇為一<lb/>
　類以問吕伯恭後更詳定<lb/>
　陳振孫曰通解以古十七篇為主而取大小戴及他<lb/>
　書傳所載繫於禮者附入之二十三卷已成書闕書<lb/>
　數一篇其十四卷草定未刪改曰集傳集注云者盖<lb/>
　此書初名也其子在刻之南康一切仍其舊<lb/>
　王應麟曰文公以儀禮為經取禮記及諸經史書所<lb/>
　載附本經之下具列注疏諸儒之說為經傳通解二<lb/>
<pb n="KR2n0011_WYG_132-10b"/>
　十三卷喪祭二禮屬之門人黄幹類次<lb/>
　馬廷鸞曰愚按記不隨經注疏各為一書讀者不能<lb/>
　遽曉此猶古易之彖象文言繫辭各自為書鄭康成<lb/>
　所以欲省學者兩讀而為今易也文公於禮書之離<lb/>
　者合之於易書之合者離之是亦學者所當知也<lb/>
　熊禾刋通解疏序曰竊見儀禮為六經之一乃周公<lb/>
　所作孔子所定元有三百三千之目至漢僅存一十<lb/>
　七篇大小戴記不過如春秋之左氏公穀乃其傳耳<lb/>
<pb n="KR2n0011_WYG_132-11a"/>
　自王安石廢罷儀禮但以小戴設科與五經並行自<lb/>
　是學者更不知有禮經矣文公晚年始為經傳通解<lb/>
　一書自家鄉以至邦國王朝凡禮之大綱細目靡不<lb/>
　具載歴門人勉齋黄氏信齋楊氏三世始克成書舊<lb/>
　有刋本兵燼之後板帙散亡兼初本所纂注疏語頗<lb/>
　傷繁後信齋楊氏為之圖解又復過畧而文公初志<lb/>
　欲将通典及諸史志會要等書與夫開元開寳政和<lb/>
　禮斟酌損益以為百王不易之大法而志則未遂今<lb/>
<pb n="KR2n0011_WYG_132-11b"/>
　得考亭諸名儒叅校訂定墨本擬就書坊板行以便<lb/>
　流布仍於所補儀禮各卷篇目之下叅以歴代沿革<lb/>
　之制及關洛以来諸儒折衷之說酌古凖今損文就<lb/>
　質輯為儀禮外傳以附其後庶可繼先儒未畢之志<lb/>
　其於風雅亦非小補<lb/>
　呉師道曰以三禮論則周官為綱儀禮乃本經而禮<lb/>
　記諸篇則其疏義三者固有本末之相須而不可闕<lb/>
　是以子朱子慨然定為儀禮經傳通解集注之書未<lb/>
<pb n="KR2n0011_WYG_132-12a"/>
　完者門人又足成之可謂禮書之大全千古之盛典<lb/>
　也<lb/>
　曾棨曰朱子絜儀禮正經以提其綱輯周禮禮記諸<lb/>
　經有及於禮者以補其闕釐為家鄉邦國王朝之目<lb/>
　自天子至於庶人之禮謂之儀禮經傳通解然亦未<lb/>
　及精詳<lb/>
　王鏊曰今經惟禮最繁亂惜不一經朱子緒正朱子<lb/>
　嘗欲以儀禮為經禮記為傳經傳相從誠千古之特<lb/>
<pb n="KR2n0011_WYG_132-12b"/>
　見也若士冠禮則附以冠義士昏禮附以昏義士相<lb/>
　見禮附以士相見義鄉飲酒禮附以鄉飲酒義鄉射<lb/>
　禮附以鄉射義燕禮附以燕義大射禮附以大射義<lb/>
　聘禮附以聘義公食大夫禮附以公食大夫義覲禮<lb/>
　附以朝事如草廬所附亦得矣然其餘有不可附者<lb/>
　亦無如之何姑循其舊而釋之庶不失古之義朱子<lb/>
　晚年注儀禮經傳始家禮次鄉禮次學禮次邦國禮<lb/>
　次王朝禮秩然有序可舉而行然其間雜引大戴禮<lb/>
<pb n="KR2n0011_WYG_132-13a"/>
　春秋内外傳新序列女傳賈誼新書孔叢子之流襍<lb/>
　合以成之乃自為一書非以釋經也至勉齋續喪祭<lb/>
　二禮草廬纂言割裂經文某亦未敢從也<lb/>
　劉瑞序曰子朱子嘗欲請於朝脩三禮劄不果上晚<lb/>
　乃著儀禮經傳通解始家禮次鄉禮次學禮次邦國<lb/>
　禮而王朝禮終焉凡四十七卷視初論少異盖自成<lb/>
　一家言矣書未就先生告終喪祭二禮則成於勉齋<lb/>
　黄氏其規模次第授於先生者也為卷凡二十有七<lb/>
<pb n="KR2n0011_WYG_132-13b"/>
　書刻於南京國子監卷帙浩繁㸃畫漫漶士大夫非<lb/>
　惟不之讀識其名者或寡矣瑞竊嘆曰斯禮也制作<lb/>
　之宜古今之變畧備矣後聖有作将取而折衷焉今<lb/>
　與其棄也無寧先識大義而後講貫其精奥乎乃命<lb/>
　教授陳垐等督諸生手録經傳讐校付刻俾天下後<lb/>
　世志於禮者有考焉<lb/>
　　　　按朱子儀禮經傳通解一曰家禮士冠禮第<lb/>
　　　　一冠義第二士昏禮第三昏義第四内則第<lb/>
<pb n="KR2n0011_WYG_132-14a"/>
　　　　五内治第六五宗第七親屬第八内治者言<lb/>
　　　　人君内治之法五宗者言宗子之法以治族<lb/>
　　　　人親屬者即爾雅之釋親篇白虎通義所謂<lb/>
　　　　親屬記也古無此三篇名盖創為之二曰鄉<lb/>
　　　　禮士相見禮第九士相見義第十投壺第十<lb/>
　　　　一鄉飲酒禮第十二鄉飲酒義第十三鄉射<lb/>
　　　　禮第十四鄉射義第十五三曰學禮學制第<lb/>
　　　　十六學義第十七弟子職第十八少儀第十<lb/>
<pb n="KR2n0011_WYG_132-14b"/>
　　　　九曲禮第二十臣禮第二十一鐘律第二十<lb/>
　　　　二鐘律義第二十三詩樂第二十四禮樂義<lb/>
　　　　第二十五書數第二十六學記第二十七大<lb/>
　　　　學第二十八中庸第二十九保傅傳第三十<lb/>
　　　　踐阼第三十一五學第三十二内學制學義<lb/>
　　　　臣禮鐘律鐘律義詩樂禮樂記書數保傅傳<lb/>
　　　　皆創名之弟子職則取諸管子也四曰邦國<lb/>
　　　　禮燕禮第三十三燕義第三十四大射禮第<lb/>
<pb n="KR2n0011_WYG_132-15a"/>
　　　　三十五大射義第三十六聘禮第三十七聘<lb/>
　　　　義第三十八公食大夫禮第三十九公食大<lb/>
　　　　夫義第四十諸侯相朝禮第四十一諸侯相<lb/>
　　　　朝義第四十二皆沿古篇名惟末二篇創為<lb/>
　　　　之其王朝禮則别為集傳覲禮一朝事義二<lb/>
　　　　歴數三卜筮四夏小正五月令六樂制七樂<lb/>
　　　　記八王制自甲至癸凡十篇<lb/>
儀禮釋宫<lb/>
<pb n="KR2n0011_WYG_132-15b"/>
　　一篇<lb/>
　　　存<lb/>
黄氏<hi>幹</hi>續儀禮經傳通解<lb/>
　　宋志二十九卷<lb/>
　　　存<lb/>
　楊復序曰昔文公朱先生既修家鄉邦國王朝禮以<lb/>
　喪祭二禮屬勉齋黄先生編之先生伏膺遺訓取向<lb/>
　来喪禮藳本精專修改書成凡十有五卷復伏讀曰<lb/>
<pb n="KR2n0011_WYG_132-16a"/>
　大哉書乎秦漢以下未有也近世以来儒生習誦知<lb/>
　有禮記而不知有儀禮士大夫好古者知有唐開元<lb/>
　以後之禮而不知有儀禮今因篇目之僅存者為之<lb/>
　分章句附傳記使條理明白而易考後之言禮者有<lb/>
　所據依不至於棄經而任傳遺本而宗末王侯大夫<lb/>
　之禮關於綱常者為尤重儀禮既闕其書後世以来<lb/>
　處此大變者咸幽𡨕而莫知其源取具臨時沿襲鄙<lb/>
　陋不經特甚可為感慨今因小戴喪大記一篇合周<lb/>
<pb n="KR2n0011_WYG_132-16b"/>
　禮禮記諸書以補其闕而王侯大夫之禮莫不粲然<lb/>
　可考於是喪禮之本末經緯莫不悉備既而义念喪<lb/>
　禮條目散濶欲撰儀禮喪服圖式一卷以提其要而<lb/>
　附古今沿革於其後草具甫就而先生没矣嗚呼此<lb/>
　千載之遺恨也先生所修祭禮本經則特牲少牢有<lb/>
　司徹大戴禮則釁廟所補者則自天神地祗百神宗<lb/>
　廟以至因事而祭者如建國遷都廵狩師田行役祈<lb/>
　禳及祭服祭器事序始終其綱目尤為詳備先生嘗<lb/>
<pb n="KR2n0011_WYG_132-17a"/>
　為復言祭禮用力甚久規模已定每取其書繙閱而<lb/>
　推明之間一二條方欲加意修定而未遂也嗚呼禮<lb/>
　莫重於喪祭文公以二書屬之先生其責任至不輕<lb/>
　也先生於二書也推明文王周公之典辨正諸儒異<lb/>
　同之論掊擊後世蠧壊人心之邪說以示天下後世<lb/>
　其正人心扶世教之功至逺也而喪服圖式祭禮遺<lb/>
　藳尚有未及訂定之遺恨後之君子有能繼先生之<lb/>
　志者出而成之是先生之所望也抑復又聞之先生<lb/>
<pb n="KR2n0011_WYG_132-17b"/>
　曰始余創二禮粗就奉而質之先師喜謂余曰君所<lb/>
　立喪祭禮規模甚善他日取吾所編家鄉邦國王朝<lb/>
　禮其悉用此規模更定之嗚呼是乂文公拳拳之意<lb/>
　先生欲任斯責而卒不果也豈不痛哉同門之士以<lb/>
　復預聞次輯之畧不可無言也復因敬識其始末以<lb/>
　告来者喪禮一十五卷前已繕寫喪服圖式今别為<lb/>
　一卷附於正帙之外以俟君子亦先生平日之志云<lb/>
　　又曰嘉定己夘喪禮始克成編以次将修祭禮即<lb/>
<pb n="KR2n0011_WYG_132-18a"/>
　以其書藳本授曰子其讀之盖欲通知此書本末有<lb/>
　助纂輯也受書而退啓緘伏讀皆古今天下大典禮<lb/>
　其關繫甚重其條目甚詳其經傳異同注疏牴牾上<lb/>
　下數千百載間是非淆亂紛錯甚衆自此朝披夕閱<lb/>
　不敢釋卷時在勉齋左右隨事咨問抄識以待先生<lb/>
　筆削不幸先生棄世遂成千古之遺憾日邁月征今<lb/>
　十餘年南康學宫舊有家鄉邦國王朝禮及張侯虙<lb/>
　續刋喪禮又取祭禮藳本併刋而存之以待後之學<lb/>
<pb n="KR2n0011_WYG_132-18b"/>
　者故四方朋友皆有祭禮藳本未有取其書而修定<lb/>
　之者顧何人敢任其責伏自惟念齒髪侵衰曩日幸<lb/>
　有所聞不可不及時傳述竊不自揆遂據藳本叅以<lb/>
　所聞稍加更定以續成其書凡十四卷云<lb/>
　張虙序曰南康舊刻朱文公儀禮經傳與集傳集注<lb/>
　而喪祭二禮俄空焉盖以屬門人黄勉齋俾之類次<lb/>
　而未成也虙来南康勉齋已下世深恨文公之志不<lb/>
　終士友間有言勉齋固嘗脫藳今在南劍陳使君處<lb/>
<pb n="KR2n0011_WYG_132-19a"/>
　索之可也南劍知之果以其書来至是鋟木一年而<lb/>
　畢是雖喪祭兩門而卷帙多前書三之一㸃勘之功<lb/>
　鄉貢進士楊復為多助以王鎮圭童居欽黄嵩三人<lb/>
　披閱精强錯簡脫字徃徃無之虙分符星渚乃文公<lb/>
　遺愛之地高山仰止睠睠予懐兹乂得全其所欲述<lb/>
　之書豈非幸歟第閑習禮度不如式瞻儀刑諷咏遺<lb/>
　言不如親承音㫖誠有如古人之論撫卷為之三嘆<lb/>
　也<lb/>
<pb n="KR2n0011_WYG_132-19b"/>
　陳振孫曰外府丞長樂黄榦直卿撰榦晦庵之壻號<lb/>
　勉齋始晦庵著禮書喪祭二禮未及論次以屬榦續<lb/>
　成之<lb/>
　趙希弁曰儀禮經傳通解續卷祭禮十四卷右朱文<lb/>
　公編集而喪祭二禮未就屬之勉齋先生勉齋既成<lb/>
　喪禮而祭禮未就又屬之楊信齋信齋據二先生藳<lb/>
　本叅以舊聞定為十四卷為門八十一鄭逢辰為江<lb/>
　西倉進其本於朝信齋福州人名復字茂才書既奏<lb/>
<pb n="KR2n0011_WYG_132-20a"/>
　贈文林郎<lb/>
黄氏<hi>士毅</hi>類注儀禮<lb/>
　　　佚<lb/>
　張㫤曰士毅字子洪嘗入閩謁朱仲晦因撰次朱子<lb/>
　書說語類郡守王遂為買宅呉下以居<lb/>
葉氏<hi>味道</hi>儀禮解<lb/>
　　　佚<lb/>
劉氏<hi>爚</hi>儀禮雲莊經解<lb/>
<pb n="KR2n0011_WYG_132-20b"/>
　　二十卷<lb/>
　　　佚<lb/>
楊氏<hi>復</hi>儀禮圖<lb/>
　　十七卷<hi>焦氏經籍志作三十四卷非</hi>
　　　存<lb/>
　復自序曰學者多苦儀禮難讀雖韓昌黎亦云何為<lb/>
　其難也聖人之文化工也化工所生人物品彚至易<lb/>
　至簡神化天成極天下之至巧莫能為焉聖人寫胸<lb/>
<pb n="KR2n0011_WYG_132-21a"/>
　中制作之妙盡天理節文之詳經緯彌綸混成全體<lb/>
　竭天下之心思莫能至焉是故其義密其辭嚴驟讀<lb/>
　其書者如登太華臨滄𬈑望其峻深既前且却此所<lb/>
　以苦其難也雖然莫難明於易可以象而求莫難讀<lb/>
　於儀禮可以圖而見圖亦象也復曩從先師朱文公<lb/>
　讀儀禮求其辭而不可得則擬為圖以象之圖成而<lb/>
　義顯凡位之先後秩序物之輕重權衡禮之恭遜文<lb/>
　明仁之忠厚懇至義之時措從宜智之文理密察精<lb/>
<pb n="KR2n0011_WYG_132-21b"/>
　粗本末昭然可見夫周公制作之僅存者文物彬彬<lb/>
　如此之盛而其最大者如朝宗會遇大享大旅享帝<lb/>
　之類皆亡逸而無傳重可嘆也嚴陵趙彦肅嘗作特<lb/>
　牲少牢二禮圖質諸先師先師喜曰更得冠昏圖及<lb/>
　堂室制度并考之乃為佳爾盖儀禮原未有圖故先<lb/>
　師欲與學者考訂以成之也復今所圖者則高堂生<lb/>
　十七篇之書也釐為家鄉邦國王朝喪祭禮則因先<lb/>
　師經傳通解之義例也附儀禮旁通圖於其後則制<lb/>
<pb n="KR2n0011_WYG_132-22a"/>
　度名物之總要也區區用心雖未敢謂無遺誤庶幾<lb/>
　其或有以得先師之心焉<lb/>
　曾棨曰黄幹通解續晚年祭禮尚未脫藳又以授之<lb/>
　楊復復研精覃思蒐經摭傳積十餘年以特牲饋食<lb/>
　少牢饋食為經冠之祭禮之首輯周禮禮記諸書分<lb/>
　為經傳以補其闕綜之以通禮首之以天神次之以<lb/>
　地祗次之以宗廟次之以百神次之以因祭次之以<lb/>
　祭物次之以祭統有變禮有殺禮有失禮並見之篇<lb/>
<pb n="KR2n0011_WYG_132-22b"/>
　終郊祀明堂廟制皆折衷論定以類相從各歸條貫<lb/>
　使畔散不屬者悉入於倫理疵雜不經者咸歸於至<lb/>
　當而始得為全書又因朱子之意取儀禮十七篇悉<lb/>
　為之圖制度名物粲然畢備以圖考書如指諸掌西<lb/>
　山眞德秀稱為千古不刊之典焉<lb/>
　吕柟序曰儀禮本周公所作其篇目甚多遭秦焚書<lb/>
　漢高堂生止傳其十七篇與淹中經同后蒼能明之<lb/>
　然多士庶人卿大夫諸侯之禮宋朱文公欲以儀禮<lb/>
<pb n="KR2n0011_WYG_132-23a"/>
　為經禮記為傳其徒楊復遂圖解儀禮存其編於十<lb/>
　三經注疏中柟卒業太學時嘗約所友五七人率其<lb/>
　子弟習行於寳卭寺今三十餘年心未之能忘也近<lb/>
　䝉聖恩誤授今官圖報靡稱伏覩聖王以禮樂為治<lb/>
　而太學尤禮樂所先之地用是仰承德意旁求儀禮<lb/>
　圖本偕其寮童公思與在監習禮公侯伯及諸士子<lb/>
　演行使知揖讓進退之節以沐聖上菁莪棫樸之教<lb/>
　而效雍熙太和之化也苐此書稀少止訪獲一二善<lb/>
<pb n="KR2n0011_WYG_132-23b"/>
　本乃命監生王世康輩手抄其圖月數日肄業焉尋<lb/>
　将具題請勅工部刋印而未遽行也有監生盧堯文<lb/>
　魏學詩汪尚庭錢寅佘誨者禀求儀禮圖本以觀爾<lb/>
　乃奮然興身心自書寫校正且捐資刋刻成書送觀<lb/>
　以問序焉柟嘆曰美哉此五士也昔姚樞居於輝之<lb/>
　蘇門病一方學者之無書乃自板小學諸經嘉惠輝<lb/>
　士於是許衡亦自河内就書於輝厥後元之數儒敦<lb/>
　尚經義尊崇古道說者多歸功於樞焉聖王在上家<lb/>
<pb n="KR2n0011_WYG_132-24a"/>
　詩書而户程朱夫豈前元可比然而五士者之所刻<lb/>
　則固太學諸生之一助也於是諸太學生皆高五士<lb/>
　之志行而五士之名不特如樞顯達後而始著矣此<lb/>
　固可徴聖世人才之盛而諸士子於此書尤當行之<lb/>
　而必著習之而必察也嘉靖十五年丙申夏六月<lb/>
　童承叙跋曰儀禮有諸儒傳記鄭康成注賈公彦疏<lb/>
　朱文公又合經傳為通解皆彰彰較著矣公門人楊<lb/>
　復又各為之圖俱可蹈廸匪直易讀也或曰高堂生<lb/>
<pb n="KR2n0011_WYG_132-24b"/>
　所傳特士禮爾餘多散佚又曰古禮於今無所用之<lb/>
　雖昌黎亦云然夫禮也者理也先王以承天之道以<lb/>
　治人之情孔子曰殷因於夏禮所損益可知也周因<lb/>
　於殷禮所損益可知也因者其本也損益者其末也<lb/>
　協諸義而協則先王所未有者可以義起矣故后蒼<lb/>
　有推而致於天子之說然今觀之冠昏相見士禮也<lb/>
　鄉飲鄉射大夫禮也燕射覲聘公食大夫諸侯禮也<lb/>
　士喪既夕士虞特牲饋食諸侯士禮也少牢饋食有<lb/>
<pb n="KR2n0011_WYG_132-25a"/>
　司徹諸侯卿大夫禮也喪服則通於上下顧獨曰士<lb/>
　禮何哉夫禮無本不立無文不行雖夏商之際不能<lb/>
　無文焉至周而備爾孔子曰虞夏之文不勝其質商<lb/>
　周之質不勝其文盖思本也然文之蠧也久矣其在<lb/>
　今宜無所於用至其本固未泯也是故因其文而遡<lb/>
　之可知也因其本而拓之可行也不又逾於并其文<lb/>
　而亡之乎嘉靖己未叙奉命来攝太學得從司成吕<lb/>
　公後公取儀禮命諸生肄習之月再一試盖從者如<lb/>
<pb n="KR2n0011_WYG_132-25b"/>
　堵墻焉於是耳聆鐘鼓鏗鏘之音目覩綴兆俯仰之<lb/>
　容洋洋乎辟雍庠序之教也諸生盧堯文汪尚庭魏<lb/>
　學詩錢寅佘誨等復取楊氏圖校而梓之凡為篇十<lb/>
　有七為圖二百有五為旁通圖三十有五周公遺文<lb/>
　庶幾不墜於地矣故按圖以考文其制精矣據文以<lb/>
　繹義其㫖奥矣推義以適治其道博矣使斯禮之大<lb/>
　行也鳯鳥之至不可期乎然叙聞河間獻王得孔壁<lb/>
　古禮五十六篇後亡三十九篇存者今數耳元吳澄<lb/>
<pb n="KR2n0011_WYG_132-26a"/>
　取二戴記及鄭注纂逸禮八篇又取戴義為十傳澄<lb/>
　自謂得三十九篇之四元至正間司業李俊民嘗刻<lb/>
　太學而板今亡矣又聞永樂間沅州劉有年守太平<lb/>
　進逸禮十八篇豈即是耶澄於儀禮誠有功然亦殘<lb/>
　經之十一爾聖逺言湮可勝嘆哉<lb/>
　桂蕚曰儀禮經朱子考證已定楊復圖尤為明便其<lb/>
　文雖屬難讀然因圖以指經因經以求義斯了然矣<lb/>
儀禮旁通圖<lb/>
<pb n="KR2n0011_WYG_132-26b"/>
　　一卷<lb/>
　　　存<lb/>
　陳普序曰大淵獻之嵗昭武謝子祥刋儀禮本經十<lb/>
　七篇及信齋楊氏圖成燁然孔壁淹中之出世也使<lb/>
　此書得數千本落六合間鳯鳥至有期矣使河間獻<lb/>
　王後劉歆前有能為子祥所為則三十九篇可以至<lb/>
　今不亡矣嗚呼此人之所以成位於兩間者何獨昌<lb/>
　於虞夏商周而深愛於秦漢以来十七篇頼高堂生<lb/>
<pb n="KR2n0011_WYG_132-27a"/>
　鄭注賈疏千有餘年緜緜如絲而荆舒王氏加踐迹<lb/>
　之舉子不習書肆不陳晦翁勉齋信齋師弟子扶持<lb/>
　力倍於高堂鄭賈心與周孔顔孟同其勞亦僅不滅<lb/>
　而已萬家乃不見一本殘經白鹿章貢桂林所刋晦<lb/>
　翁勉齋信齋之書千里求之或者有半生望之不得<lb/>
　見今後復數十年又當若何子祥之書捄焚拯溺之<lb/>
　功景星慶雲之瑞也是經雖微士冠昏喪祭郷相見<lb/>
　大夫祭幸皆無恙天子諸侯亦幸存一二故晦翁通<lb/>
<pb n="KR2n0011_WYG_132-27b"/>
　解勉齋喪禮信齋祭禮得以為依據如累九層之臺<lb/>
　以下為基如不見足而為屨之不中者如執柯以伐<lb/>
　柯柯在彼而則在手也三十九篇駸駸乎不亡矣然<lb/>
　則十七篇之存固亦有天意廢之者有餘罪興之者<lb/>
　誠莫大之功也三百之數不可考以圖槩之三十九<lb/>
　篇疑可得三千在三百中亦可舉其旁通圖名物制<lb/>
　度尤明盡合十七篇圖而熟之既無昌黎難讀之患<lb/>
　而古人太平之具一朝而在我矣<lb/>
<pb n="KR2n0011_WYG_132-28a"/>
儀禮經傳通解續<lb/>
　　十四卷<lb/>
　　　存<lb/>
　張萱曰宋淳祐間信齋楊復著朱晦庵編集儀禮經<lb/>
　傳通解獨喪祭二禮未完以屬黄勉齋幹續成之勉<lb/>
　齋即世祭禮猶未就於是信齋據二公草本叅以舊<lb/>
　聞精加修定凡十四卷八十一門<lb/>
魏氏<hi>了翁</hi>儀禮要義<lb/>
<pb n="KR2n0011_WYG_132-28b"/>
　　宋志五十卷<lb/>
　　　未見<lb/>
　　　　聚樂堂藝文目有之<lb/>
馬氏<hi>廷鸞</hi>儀禮本經疏會<lb/>
　　九卷<lb/>
　　　佚<lb/>
　廷鸞自序曰余家藏敗帙中有景德年官本儀禮疏<lb/>
　四帙正經注語皆標起止而疏又列其下兒子請予<lb/>
<pb n="KR2n0011_WYG_132-29a"/>
　附益之因手自㸃校取朱氏禮書與其門人黄氏楊<lb/>
　氏諸家續補之編章分條析釐為九卷作而曰兹其<lb/>
　三代之禮與於繁文奥㫖中有精義焉纎悉委曲中<lb/>
　有明辨焉不惟欲人之善其生且欲人之善其死不<lb/>
　惟致嚴於冠昏朝聘鄉射而尤嚴於喪祭後世徒以<lb/>
　其紀士禮而指為闕書不知由士禮可以達於天子<lb/>
　周公之經何制之備也子夏之文何文之覈也康成<lb/>
　之注公彦之疏何學之博也小子識之<lb/>
<pb n="KR2n0011_WYG_132-29b"/>
方氏<hi>囬</hi>儀禮考<lb/>
　　　未見<lb/>
高氏<hi>斯得</hi>儀禮合抄<lb/>
　　　佚<lb/>
陳氏<hi>普</hi>儀禮說<lb/>
　　一卷<lb/>
　　　存<lb/>
　　　　按陳氏儀禮說惟士冠禮鄉射禮燕禮聘禮<lb/>
<pb n="KR2n0011_WYG_132-30a"/>
　　　　四篇載石堂集<lb/>
亡名氏儀禮類例<lb/>
　　宋志十卷<lb/>
　　　佚<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_132-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百二十二<lb/>
</p>
<p>
</p>
  </div>
</body>
</text>
</TEI>
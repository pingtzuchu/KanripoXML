<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百二十一</head> <lb/>
    <p>
<pb n="KR2n0011_WYG_221-1a"/>
欽定四庫全書<lb/>
　經義考卷二百二十一<lb/>
　　　　　　　　　　翰林院檢討朱彝尊撰<lb/>
　　　論語<hi>十一</hi>
周氏<hi>是修</hi>論語類編<lb/>
　　二卷<lb/>
　　　佚<lb/>
楊氏<hi>守陳</hi>論語私抄<lb/>
<pb n="KR2n0011_WYG_221-1b"/>
　　十卷<lb/>
　　　未見<lb/>
　守陳自序曰經以注而明亦以注而晦注之下復有<lb/>
　注焉經宜益明而或反晦焉者蓋燭籠添骨則障其<lb/>
　明朱子嘗言之矣論語自漢魏以來傳注日衆然何<lb/>
　晏所集八家之解惟訓詁而已至宋邢昺之疏稍陳<lb/>
　文義猶有未詳說奥論也厥後說寖詳論寖奥經從<lb/>
　而寖明然或流於蕪蔓或墮於幽𤣥至有假儒先以<lb/>
<pb n="KR2n0011_WYG_221-2a"/>
　文異端如張無垢者經其不晦乎朱子以論語與孟<lb/>
　子大學中庸合為四書初取程張以下九家之說為<lb/>
　論孟精義尋改名集義復因之而作集注辭簡而盡<lb/>
　義精而周經於是乎大明矣後儒乃復雜取其集義<lb/>
　或問語録及諸儒之說皆附注其下若纂疏輯釋發<lb/>
　明大全之類皆博而寡要初學讀之茫乎若泛巨漲<lb/>
　棼乎若治亂絲徒足以弊精神惑心志雖集注亦反<lb/>
　為之晦而況經乎夫經之言不過人心之理耳使微<lb/>
<pb n="KR2n0011_WYG_221-2b"/>
　傳注人但熟讀詳味之久將見吾心之理亦與經遇<lb/>
　而自無不明其有難明者集注既明之矣何用雜說<lb/>
　以反晦之哉彼燭籠之剰骨良可除也故䝉獨抄經<lb/>
　與集注以誦味之集注間有義尤深辭甚簡者擇抄<lb/>
　他說以明之然亦罕矣若蒙見未逮朱子而不能無<lb/>
　疑者以附之各篇之末俟異日學進而無疑直削耳<lb/>
羅氏<hi>用俊</hi>論語類編<lb/>
　　　佚<lb/>
<pb n="KR2n0011_WYG_221-3a"/>
　楊廉志墓曰公諱用俊字舜臣號栗齋晚號西岡泰<lb/>
　和人天順乙卯領鄉薦就青田教諭遷安慶教授陞<lb/>
　南京國子監學正轉助教以子欽順貴累封南京吏<lb/>
　部右侍郎<lb/>
王氏<hi>承裕</hi>論語近說<lb/>
　　　未見<lb/>
論語䝉讀<lb/>
　　　未見<lb/>
<pb n="KR2n0011_WYG_221-3b"/>
童氏<hi>品</hi>魯經<lb/>
　　　佚<lb/>
林氏<hi>士元</hi>論語衍義<lb/>
　　　未見<lb/>
　黄虞稷曰字舜卿瓊州人正徳甲戌進士浙江按察<lb/>
　使<lb/>
黄氏<hi>省曾</hi>論語洙泗萬一本㫖<lb/>
　　　未見<lb/>
<pb n="KR2n0011_WYG_221-4a"/>
　省曾自序略曰論語之書素王日覺羣英之昭訓也<lb/>
　後代儒家不究厥奥輒以偏長局識繁釋穢詁二千<lb/>
　餘年本㫖晦遏未顯說者毎欲獨誦經文盡削注解<lb/>
　良有感也省曾少涵魯訓侵尋三十聞道師門存泳<lb/>
　之餘頗有微緒乃敢搜撮古今兼闡鄙藴庶幾求獲<lb/>
　仲尼之心然聖道如海學者如川安能必達於歸墟<lb/>
　乎故命曰萬一本㫖若曰得本㫖萬分之一爾用傳<lb/>
　子孫以為家訓非敢通之於四方之哲彦也<lb/>
<pb n="KR2n0011_WYG_221-4b"/>
萬氏<hi>表</hi>論語心義<lb/>
　　　未見<lb/>
劉氏<hi>教</hi>論語筆義<lb/>
　　　未見<lb/>
　吉安府志劉教字道夫廬陵人嘉靖乙酉舉人歴官<lb/>
　梧州知府<lb/>
蔡氏<hi>國熙</hi>論語偶見<lb/>
　　　未見<lb/>
<pb n="KR2n0011_WYG_221-5a"/>
陳氏<hi>士元</hi>論語解<lb/>
　　二十卷<lb/>
　　　存<lb/>
　士元自序曰論語者孔子答弟子時人及弟子相與<lb/>
　言而所聞於孔子之語也論語䜟謂子夏六十四人<lb/>
　撰鄭𤣥謂仲弓游夏輩撰而程正叔以為成於有子<lb/>
　曾子之門人洪景盧又謂兼成於閔子之門人云其<lb/>
　書古論二十一篇齊論二十二篇魯論二十篇漢孝<lb/>
<pb n="KR2n0011_WYG_221-5b"/>
　文置論語博士平帝召通論語者駕軺詣京師蓋慎<lb/>
　其選而重兹科也張禹本受魯論兼講齊論合而考<lb/>
　之刪其煩複主魯論二十篇除齊論問王知道二篇<lb/>
　稱為張侯論今所傳論語是已齊古二學遂不傳明<lb/>
　興設科舉士初試七義論語居先而世之學子幼時<lb/>
　即承斯業及從政為邦則目為筌蹄不復省覽予於<lb/>
　是蓋病焉昔人有言論語始於不愠終於知命為君<lb/>
　子儒洙泗為仁之方一貫之道具於此可終身違乎<lb/>
<pb n="KR2n0011_WYG_221-6a"/>
　予素檮昧有一得輒出入口耳之間見子弟即與談<lb/>
　字義越旬季復訊之忘矣乃著此編貯之右塾凡二<lb/>
　十卷為類十有八目四百九十有四云於乎論語八<lb/>
　寸䇿較六經之䇿三分居一聘禮疏可稽也傳録者誤<lb/>
　為八十宗徐遵明曲為之解為王應麟所詆誚予兹<lb/>
　曲解不但八十宗三言耳其不免覽者詆誚哉嘉靖<lb/>
　三十九年<lb/>
許氏<hi>孚逺</hi>論語述<lb/>
<pb n="KR2n0011_WYG_221-6b"/>
　　三卷<lb/>
　　　未見<lb/>
章氏<hi>潢</hi>論語衍言<lb/>
　　　未見<lb/>
李氏<hi>栻</hi>論語外編<lb/>
　　十卷<lb/>
　　　未見<lb/>
沈氏<hi>懋孝</hi>論語類求<lb/>
<pb n="KR2n0011_WYG_221-7a"/>
　　　未見<lb/>
　懋孝自序曰孔子自稱述而不作第與來學者講說<lb/>
　堯舜以來人生日用之常道以定千古學法蓋具在<lb/>
　魯論之書其言平易明白中正確當可由可知可傳<lb/>
　可久下學循此可以上達而自宋以來學道之士各<lb/>
　從其資之近溺其師之說據其見之獨以諸子之膺<lb/>
　胸而欲入仲尼數仞之牆亦何由得入哉某昔在館<lb/>
　下甞言學六籍者宜以魯論為衡必類求其故然後<lb/>
<pb n="KR2n0011_WYG_221-7b"/>
　六籍可論百家之統紀可得而一此顔氏之子所以<lb/>
　濳心守約竭才不厭而如有卓然參前者其真體見<lb/>
　也其他門人高第弟子之言與其所記自宜列之後<lb/>
　簡使各成家不相淆亂其因問以對因事以發者又<lb/>
　可自為一類以觀聖人接物應機之槩惟其曠然獨<lb/>
　發一言半詮折衷千古若易曉若不能盡曉者此中<lb/>
　多極致之言以俟黙成上士從容玩思以有得焉吁<lb/>
　亦甚微矣蓋宇内書籍不可勝原惟此書宜終身誦<lb/>
<pb n="KR2n0011_WYG_221-8a"/>
　習而黙會之有終古不能盡其妙者仍令兒子代為<lb/>
　類鈔予手加損益乃始成編嗟乎微言猶在規矩可<lb/>
　循果能如孔子之信而好古發憤敏求乎庶幾得門<lb/>
　而可入矣<lb/>
余氏<hi>懋學</hi>讀論勿藥<lb/>
　　四卷<lb/>
　　　存<lb/>
管氏<hi>志道</hi>論語訂釋<lb/>
<pb n="KR2n0011_WYG_221-8b"/>
　　十卷<lb/>
　　　存<lb/>
李氏<hi>材</hi>論語大意<lb/>
　　十二卷<lb/>
　　　未見<lb/>
袁氏<hi>黄</hi>論語箋疏<lb/>
　　十卷<lb/>
　　　存<lb/>
<pb n="KR2n0011_WYG_221-9a"/>
郝氏<hi>敬</hi>論語詳解<lb/>
　　二十卷<lb/>
　　　存<lb/>
王氏<hi>肯堂</hi>論語義府<lb/>
　　二十卷<lb/>
　　　存<lb/>
　王綱振曰損庵先生見世所行講說類多蕪陋不足<lb/>
　發明聖賢本㫖乃裒集儒先語録下及近儒諸說經<lb/>
<pb n="KR2n0011_WYG_221-9b"/>
　者凡數百家選而輯之時折衷以數語名曰義府論<lb/>
　語最先脫稾計四十餘萬言因先刻之<lb/>
楊氏<hi>惟相</hi>論語膚義<lb/>
　　　未見<lb/>
王氏<hi>衡</hi>論語駁異<lb/>
　　二十卷<lb/>
　　　存<lb/>
　陸元輔曰緱山王氏駁異方具草而疾作既歿其子<lb/>
<pb n="KR2n0011_WYG_221-10a"/>
　太常時敏刊行之嘉定婁堅為之序<lb/>
鍾氏<hi>韶</hi>論語逸編<lb/>
　　　三十一卷<lb/>
　　　存<lb/>
　鄭心材曰牙臺先生此編根據六籍節取百家其體<lb/>
　近其㫖逺其文簡其味長蓋尊聖也篤故其彚輯也<lb/>
　周為書也正故其恱心也同愚荷先生之教信先生<lb/>
　之學不容以不傳也<lb/>
<pb n="KR2n0011_WYG_221-10b"/>
李氏<hi>頻</hi>論語測<lb/>
　　　未見<lb/>
論語或問臆說<lb/>
　　　未見<lb/>
劉氏<hi>宗周</hi>論語學業<lb/>
　　四卷<lb/>
　　　存<lb/>
陳氏<hi>懿典</hi>論語貫義<lb/>
<pb n="KR2n0011_WYG_221-11a"/>
　　二卷<lb/>
　　　存<lb/>
　懿典自序略曰論語注疏各篇之首有正義論次一<lb/>
　篇次第之意孔頴達所著也朱子傳注亦間有之予<lb/>
　偶為推廣聨貫始於微子一篇後因漸演積久成帙<lb/>
　考之曾子有子兩家弟子序次之意未必盡合不無<lb/>
　牽强聊用以發明分篇之意而已<lb/>
葛氏<hi>寅亮</hi>論語湖南講<lb/>
<pb n="KR2n0011_WYG_221-11b"/>
　　四卷<lb/>
　　　存<lb/>
周氏<hi>宗建</hi>論語商<lb/>
　　二卷<lb/>
　　　存<lb/>
　繆泳曰公字季侯吳江人萬厯癸丑進士除知武康<lb/>
　縣事調仁和擢福建道御史巡按湖廣坐忤魏璫逮<lb/>
　問死鎮撫司獄後贈太僕卿謚忠毅論語商二卷成<lb/>
<pb n="KR2n0011_WYG_221-12a"/>
　於武康官廨<lb/>
羅氏<hi>喻義</hi>論語分篇<lb/>
　　二卷<lb/>
　　　存<lb/>
　喻義自序曰論語二十篇其别為二分前十篇聖賢<lb/>
　分開宗言學終之以時易之道也後十篇帝王分開<lb/>
　宗言用終之以中書之道也一者顯諸仁一者藏諸<lb/>
　用一者可與立一者可與權題曰讀論語分篇詒予<lb/>
<pb n="KR2n0011_WYG_221-12b"/>
　同好<lb/>
虞氏<hi>世愷</hi>論語傳習<lb/>
　　二卷<lb/>
　　　存<lb/>
　陸氏輔曰淳安虞世愷字百揆纂論語傳習二卷邑<lb/>
　人商氏宗為之序<lb/>
孫氏<hi>竒逢</hi>論語近指<lb/>
　　二十卷<lb/>
<pb n="KR2n0011_WYG_221-13a"/>
　　　未見<lb/>
　竒逢自序曰學者學為聖人而已孟子曰乃所願則<lb/>
　學孔子仲尼猶天之不可階而升烏能學亦學吾之<lb/>
　心而已心以天地萬物為一體其操功却在日用飲<lb/>
　食之間盡心知性以知天而聖人之能事畢矣魯論<lb/>
　二十篇無一言不傳聖人之精神色笑而出二千餘<lb/>
　年學聖人之學者戴聖人之天而忘其高履聖人之<lb/>
　地而忘其深此仲尼之天地所以為大也劉靜修著<lb/>
<pb n="KR2n0011_WYG_221-13b"/>
　有四書指要惜久失傳鹿忠節說約一編刻畫生動<lb/>
　予老矣偶讀論語謹識數言於其首標曰近指以告<lb/>
　吾黨士之讀論語者亦以示不可求之於逺且難之<lb/>
　意<lb/>
李氏<hi>𢎞明</hi>論語測疑<lb/>
　　　未見<lb/>
　萬氏華曰李公𢎞明紹見羅先生止修之學比謝公<lb/>
　車授閿鄉教諭不就官而歸弟子益進或請其書示<lb/>
<pb n="KR2n0011_WYG_221-14a"/>
　之論語測疑而弟子傳之<lb/>
毛氏<hi>竒齡</hi>論語稽求篇<lb/>
　　七卷<lb/>
　　　存<lb/>
亡名氏論語對偶<lb/>
　　二卷<lb/>
　　　未見<lb/>
　　　　按論語對偶不知誰氏所撰見吳興書估目<lb/>
<pb n="KR2n0011_WYG_221-14b"/>
　　　　録索之則已售矣大約與徐氏春秋類對賦<lb/>
　　　　相似然不敢臆定也<lb/>
孔子三朝記<lb/>
　　漢志七篇<lb/>
　　　佚<lb/>
孔子徒人圖法<lb/>
　　漢志二卷<lb/>
　　　佚<lb/>
<pb n="KR2n0011_WYG_221-15a"/>
　　　　按徒人圖法三朝記漢藝文志俱在論語部<lb/>
　　　　所謂徒人圖法者殆即家語所云弟子解史<lb/>
　　　　記所云弟子籍也<lb/>
　　　　又按論語出於子夏等六十四人所撰其意<lb/>
　　　　專主尊其師故於弟子之過具書之以明師<lb/>
　　　　之善誘宰我之短䘮冉有之聚斂季路之鼔<lb/>
　　　　瑟樊湏之學稼學圃孔子以為野為小人甚<lb/>
　　　　者謂非吾徒皆紀於䇿若後人為之曲為同<lb/>
<pb n="KR2n0011_WYG_221-15b"/>
　　　　學者狥沒而不書矣乃議者因子禽之問子<lb/>
　　　　貢子服景伯之欲肆公伯寮遂欲黜其配食<lb/>
　　　　不知弟子獲載於論語悉以六藝表見者也<lb/>
　　　　其餘姓名僅存無行事可攷者翻得免罷祀<lb/>
　　　　若是則非之無舉刺之無刺之鄉愿賢於狂<lb/>
　　　　狷逺矣非六十四人意也<lb/>
鄭氏𤣥論語孔子弟子目録<lb/>
　　隋志一卷<lb/>
<pb n="KR2n0011_WYG_221-16a"/>
　　　佚<lb/>
蘇氏<hi>過</hi>孔子弟子别傳<lb/>
　　　佚<lb/>
　晁說之志墓曰通直郎蘇過叔黨東坡先生之季子<lb/>
　也元祐元年先生知杭州叔黨年十有九以詩賦解<lb/>
　兩浙路七年先生為兵部尚書仕右承務郎明年先<lb/>
　生出帥定武即謫知英州繼貶惠州安置三年遷儋<lb/>
　耳安置既四年漸徙廉州永州居住邈乎萬死不測<lb/>
<pb n="KR2n0011_WYG_221-16b"/>
　之險也獨叔黨侍先生往來於先生飲食服用凡生<lb/>
　理晝夜寒暑之所需一身百為而不知其難翁版則<lb/>
　兒築之翁樵則兒薪之翁賦詩著書則兒更端起拜<lb/>
　之先生甞命作孔子弟子别傳先生不至永州稍還<lb/>
　仕版居陽羡不幸疾不起叔黨兄弟得吉地於汝州郟<lb/>
　城縣之小峨嵋山以襄事遂家於潁昌叔黨偶從湖<lb/>
　隂營水竹可賞者數畆名之曰小斜川自號斜川居<lb/>
　士以示終焉之志曰吾未即從先大夫於地下則生<lb/>
<pb n="KR2n0011_WYG_221-17a"/>
　也何事為泯泯浮沉里巷或時一至京師自得於醉<lb/>
　醒而徜徉一世之外嘻笑謔浪間節槩存焉惟知之<lb/>
　者知之也惜乎以暴疾卒於鎮陽行道中年五十有<lb/>
　二時宣和五年十二月乙未悲夫<lb/>
　　　　按晁以道所撰墓志則叔黨可謂孝子矣攷<lb/>
　　　　東坡先生以徽宗建中靖國元年辛巳卒於<lb/>
　　　　常州先生既卒而蔡京由尚書左丞進左右<lb/>
　　　　僕射蔡卞旋知樞宻院事自崇寧元年迄於<lb/>
<pb n="KR2n0011_WYG_221-17b"/>
　　　　四年籍黨人榜朝堂定上書人上中下六邪<lb/>
　　　　等責逐責降而又編管子弟不許到闕一刻<lb/>
　　　　石於端禮門再刻石於諸州三刻石於文徳<lb/>
　　　　殿門帝既親書之京復自書頒之天下是時<lb/>
　　　　叔黨濳身救過之不給寧有富貴利達之念<lb/>
　　　　萌於中哉惟因梁師成自言為東坡出子甞<lb/>
　　　　愬於裕陵曰先臣何罪禁誦其文章滅其尺<lb/>
　　　　牘於是先生遺文手蹟始稍稍復出叔黨之<lb/>
<pb n="KR2n0011_WYG_221-18a"/>
　　　　不忍顯絶師成者此也然黨禁初弛後雖得<lb/>
　　　　入京師借詼諧以翫世未嘗薰染以道所云<lb/>
　　　　嘻笑謔浪節槩存焉是已乃毁之者謂叔黨<lb/>
　　　　謟事師成自居乾兒夫師成既以東坡為父<lb/>
　　　　稱曰先臣則必以昆弟遇叔黨豈有業為兄<lb/>
　　　　弟而又降稱乾兒之理此助洛攻蜀者謗之<lb/>
　　　　貝錦南箕尚論者不可不白其寃也<lb/>
夏氏<hi>洪基</hi>孔門弟子傳畧<lb/>
<pb n="KR2n0011_WYG_221-18b"/>
　　二卷<lb/>
　　　存<lb/>
　洪基自述曰家語弟子解止記姓名邑里大槩而言<lb/>
　行散見别卷不相統攝史記則雜撮經書語無倫次<lb/>
　是編各𫝊首叙聖賢教學次及行事終以評論其有<lb/>
　嵗年可考者則依先後審定有一事而諸賢同見則<lb/>
　審所歸重止載一傳者如顔子傳孔子游農山之類<lb/>
　是也有兩賢共一事而彼此叙次詳略各異者如冉<lb/>
<pb n="KR2n0011_WYG_221-19a"/>
　有樊遲戰於郊之類是也有一事而兩傳俱載各有<lb/>
　取義者如子游為武城宰於子羽則表其行已於子<lb/>
　游則表其得人之類是也有事相類而疑載兩𫝊者<lb/>
　如閔子曾子聽音之類是也<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_221-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百二十一<lb/>
</p>
<p>
</p>
  </div>
</body>
</text>
</TEI>
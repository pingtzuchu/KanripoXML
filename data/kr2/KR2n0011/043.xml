<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷四十三</head> <lb/>
    <p>
<pb n="KR2n0011_WYG_043-1a"/>
欽定四庫全書<lb/>
　經義考卷四十三<lb/>
　　　　　　　　　　翰林院檢討朱彜尊撰<lb/>
　　　易<hi>四十二</hi>
鄭氏<hi>滁孫</hi>大易法象通贊<lb/>
　　七卷<lb/>
　　　存<lb/>
周易記玩<lb/>
<pb n="KR2n0011_WYG_043-1b"/>
　　　佚<lb/>
中天述考<lb/>
　　一卷<lb/>
　　　存<lb/>
　滁孫自序曰子曰道之不行也我知之矣知者過之<lb/>
　愚者不及也滁孫下愚不移學易不得其津年踰五<lb/>
　十探索先天圖忽得中天𤣥景中天者非他是即天<lb/>
　也由其運用合一居中故曰中天由其在生兩之後<lb/>
<pb n="KR2n0011_WYG_043-2a"/>
　用九之前故曰中天適夫時位徳之稱也其象藏於<lb/>
　互體其義發見於文王周公孔子之辭習焉者察弗<lb/>
　精語弗詳迷其主宰之眞惑於分别之變嘻其久矣<lb/>
　時方輯周易記玩韻語入其大槩後十年北方舘下<lb/>
　無事得以貫穿源委爲述考等篇因觸前聞康節邵<lb/>
　先生有曰氣一而已主之者乾也神一而已乗氣出<lb/>
　入乎有無生死之間無方而不測者也不知乾無以<lb/>
　知性命之理文公朱先生有曰一隂一陽此是天地<lb/>
<pb n="KR2n0011_WYG_043-2b"/>
　之理如大哉乾元萬物資始乃繼之者善也乾道變<lb/>
　化各正性命此成之者性也繫辭所謂一隂一陽之<lb/>
　謂道繼之者善成之者性此是中天時位徳業之大<lb/>
　綱領文公舉以歸之於乾元歸之於乾道所言造化<lb/>
　豈有異趨二先生之語皆中天之𤣥㫖也於是始信<lb/>
　蠡窺確然用力以卒其業歸老舊隱疾病有間自河<lb/>
　圖洛書伏羲始畫先天圖以及後天圖重加掇拾爲<lb/>
　大易法象通贊頗覺簡明回首舊作呻畢可愧私竊<lb/>
<pb n="KR2n0011_WYG_043-3a"/>
　惟念羲文太逺孔孟轍遐康節文公天禀超卓三才<lb/>
　之學百世猶將頼之如前所云已若到鈞天聞廣樂<lb/>
　使其陟降庭止見帝親的暢明道妙發於經世觀物<lb/>
　啓蒙本義諸書者奚啻所傳夫何大音稀聲飄忽别<lb/>
　調殆蒼蒼愛道猶未釋耶孟子没千有餘年先天圖<lb/>
　去今未五百年時則近然而造物乃擇愚魯者授之<lb/>
　殆不可曉也夫兩儀生而隂陽分八卦定而吉凶見<lb/>
　氣機之變所以不可亂不可惡者飛龍在天上治之<lb/>
<pb n="KR2n0011_WYG_043-3b"/>
　力也恭惟聖朝龍興四海㑹同普天率土同一慶頼<lb/>
　自開物以來皇極一元於今爲盛中天𤣥景至此示<lb/>
　現豈偶然也易之豐曰豐亨王假之勿憂宜日中夫<lb/>
　子彖之曰王假之尚大也勿憂宜日中宜照天下也<lb/>
　此言乾之入大過也大過者雷電之互體也繫辭曰<lb/>
　顯諸仁藏諸用鼓萬物而不與聖人同憂盛徳大業至<lb/>
　矣哉亦言乾既歴姤也姤者天地之相遇也此為中天<lb/>
　乾元作用之境也消息盈虚作易者其有憂患乎造<lb/>
<pb n="KR2n0011_WYG_043-4a"/>
　物於此何爲不與聖人同憂也聖人於此何爲使人<lb/>
　勿憂也乾元有御天之道聖人體乾有御世之法是<lb/>
　故知易之數不可不知易之理也中天者易理之宏<lb/>
　綱大用悉偹於此聖人之崇徳廣業無出於此爲人<lb/>
　上不知中天則不知所以治世爲臣子不知中天則<lb/>
　不知所以事君事父爲人不知中天則不知所以誠<lb/>
　意正心修身於是承先聖所以體天地之撰通神明<lb/>
　之徳補中天圖象紬繹大義於久湮未墜之際使見<lb/>
<pb n="KR2n0011_WYG_043-4b"/>
　天徳隆盛前乎弗違太極之根柢後乎弗先太極之<lb/>
　流行庻幾天下後世舉悟性命一源古今一日修者<lb/>
　不怠悖者能馴正人心息邪說距詖行當有取於斯<lb/>
　大徳十年長至日<lb/>
　又進中天圖表曰臣竊惟聖人之道與天地凖易有<lb/>
　聖人之道亦與天地凖未有畫也庖犧氏仰觀象於<lb/>
　天俯觀法於地觀鳥獸之文與地之宜近取諸身逺<lb/>
　取諸物於是始作八卦以通神明之徳以類萬物之<lb/>
<pb n="KR2n0011_WYG_043-5a"/>
　情及既有畫也黄帝堯舜垂衣裳而天下治葢取諸<lb/>
　乾坤天地者萬物父母也乾坤者則天地性情也坎<lb/>
　離者乾坤妙用也震㢲艮兌隂陽上下進退之序也<lb/>
　恭惟帝王之盛早朝聽政清燕頥神宜有圖書以昭<lb/>
　法象謹按今世所傳伏羲始畫八卦圖廼易袓也蕐<lb/>
　山陳摶傳至邵雍所謂有極圖者以二氣消長爲乾<lb/>
　坤之限者也可開學者推測之端未偹帝王觀省之<lb/>
　要臣愚幸叨涵育獲事鑽研因畫窮象因象窺𤣥千<lb/>
<pb n="KR2n0011_WYG_043-5b"/>
　歳之日可指諸掌有非臣愚能及葢因昌運所召也<lb/>
　有顯象焉有藏象焉内貞外悔上下三畫重爲六畫<lb/>
　卦者顯象也徃過來續中四畫遞成六畫畫者藏象<lb/>
　也今圖顯象内外相逺各以單卦取義藏象先後相<lb/>
　御合以重卦取義按圖次第觀之乾究午半君之仁<lb/>
　也坤究子半臣之敬也又爲男女居室外内賓主之<lb/>
　齊焉乾專乎午君享乎成也坤專乎子臣服其勞也<lb/>
　又爲男正位外女正位内私不害公宫不干朝之度<lb/>
<pb n="KR2n0011_WYG_043-6a"/>
　焉廼若天宫布左地宫布右君須乎臣臣須乎君者<lb/>
　也天旋而上地轉而下君尊綂臣臣卑奉君也四象<lb/>
　皆八天道下濟地道上行上下交也八卦皆八隂中<lb/>
　有陽陽中有隂隂陽賾也升不極髙降不極深上交<lb/>
　不詔下交不凟也愈推愈廣愈分愈宻不行而至不<lb/>
　疾而速也於是布二十四氣晦朔弦望晨昏之次焉<lb/>
　冬至之日坤主之陽氣萌資慈母育之也夏至之日<lb/>
　乾主之隂氣兆倚嚴父御之也二分啓閉門也四立<lb/>
<pb n="KR2n0011_WYG_043-6b"/>
　終始際也左規坤乾而接坤健也右規乾坤而遇乾<lb/>
　順也他月初中坎離值之時中之義也望依乎乾君<lb/>
　與先也晦伏乎坤臣韜光也朔日月㑹也弦上下規<lb/>
　也上規乾中左右皆兌者兌重乾而消長二用也下<lb/>
　規坤中左右皆艮者艮重坤而消長二用也規之半<lb/>
　其上東西皆復者震重坤而消長二用也規之半其<lb/>
　下東西皆姤者㢲重乾而消長二用也復以上頥相<lb/>
　對頥肖離也陽氣消長皆當致飬也又上而對者既<lb/>
<pb n="KR2n0011_WYG_043-7a"/>
　濟始吉終亂也又上曰睽曰歸妹中藏既濟者也曰<lb/>
　家人藏未濟者也既濟生於未濟未濟生於既濟者<lb/>
　也姤以下大過相對大過肖坎也陽氣消長皆當自<lb/>
　強也又下而對者未濟雖不當位剛柔應也又下曰<lb/>
　蹇曰漸中藏未濟者也曰解藏既濟者也未濟生於<lb/>
　既濟既濟生於未濟也升降之運係之天者也治亂<lb/>
　之理存乎人者也易有太極於坎離之際見之聖人<lb/>
　御極於禮樂之制作象之隂陽得中而寒暑平制作<lb/>
<pb n="KR2n0011_WYG_043-7b"/>
　造極而刑賞當故易曰知變化之道者其知神之所<lb/>
　爲乎易偹三才之道畧舉人爻之見於藏象者言之<lb/>
　人爻主之以帝王者也帝王誠能體乾元御極之理<lb/>
　則與天地合其徳日月合其明四時合其序鬼神合<lb/>
　其吉凶先天而天弗違後天而奉天時天且弗違况<lb/>
　於人乎九㝢幸甚三才幸甚臣謹布中天盛徳大業<lb/>
　圖畫畫成軸捧詣闕庭仰千聖覽臣不勝拳拳瞻天<lb/>
　仰聖激切屏營之至至元二十年十一月<lb/>
<pb n="KR2n0011_WYG_043-8a"/>
　元史鄭滁孫字景歐處州人宋景定間登進士第知<lb/>
　温州樂清縣歴宗正丞禮部郎官至元三十年以薦<lb/>
　召見授集賢直學士尋陞侍講學士又陞學士乞致<lb/>
　仕歸田里<lb/>
胡氏<hi>一桂</hi>周易附錄纂疏<lb/>
　　十五卷<lb/>
　　　存<lb/>
易學啓䝉翼傳<lb/>
<pb n="KR2n0011_WYG_043-8b"/>
　　四卷<lb/>
　　　存<lb/>
　元史胡一桂字庭芳徽州婺源人精於易初饒州徳<lb/>
　興沈貴寳受易於董夢桂夢桂受朱熹之易於黄幹<lb/>
　而一桂之父方平及從貴寳夢桂學一桂之學出於<lb/>
　方平得朱子源委之正宗景定甲子領鄉薦試禮部<lb/>
　不第退而講學逺近師之號䨇湖先生<lb/>
　一桂自序翼傳曰朱子於易有本義有啓䝉其書則<lb/>
<pb n="KR2n0011_WYG_043-9a"/>
　古經其訓解則主卜筮所以發明四聖人作經之初<lb/>
　㫖至於專論卦畫蓍䇿則本圖書以首之攷變占以<lb/>
　終之所以開啓蒙昧而爲本義之階梯大抵皆易經<lb/>
　之傳也先君子懼愚不敏既爲啓䝉通釋以誨之愚<lb/>
　不量淺陋復爲本義附錄纂疏以承先志今重加增<lb/>
　纂之餘又成翼傳四篇者誠以去朱子纔百餘年而<lb/>
　承學浸失其眞如圖書已釐正矣復仍劉牧之謬者<lb/>
　有之卜筮之數灼如丹青矣復祖尚𤣥㫖者又有之<lb/>
<pb n="KR2n0011_WYG_043-9b"/>
　若是者詎容於得已也哉故日月圖書之象數明天<lb/>
　地自然之易彰矣卦爻十翼之經傳分羲文周孔之<lb/>
　易辨矣夏商周之易雖殊而所主同於卜筮古易之<lb/>
　變復雖艱而終不可逾於古傳授傳注雖紛紛不一<lb/>
　而專主理義勿若卜筮上推理義之爲實夫然後舉<lb/>
　要以發其義而辭變象占尤所當講明筮以稽其法<lb/>
　而左傳諸書皆所當備辨疑以審其是而河圖洛書<lb/>
　當務爲急凡此者固將以羽翼朱子之易由朱子之<lb/>
<pb n="KR2n0011_WYG_043-10a"/>
　易以參透夫羲文周孔之易也若夫易緯京焦𤣥虚<lb/>
　以至經世皇極内篇等作自邵子專用先天卦外餘<lb/>
　皆易之支流餘裔苟知其槩則其列諸外篇固宜而<lb/>
　朱子之易卓然不可及者又可見矣抑又有說朱子<lb/>
　嘗曰易只是卜筮之書本非以設教然今凡讀一卦<lb/>
　一爻便如筮所得觀象玩辭觀變玩占而又求其理<lb/>
　之所以然者而施之身心家國天下皆有所用方爲<lb/>
　善讀是故於乾坤當識君臣父子之分於咸恒當識<lb/>
<pb n="KR2n0011_WYG_043-10b"/>
　夫婦之别於震坎艮㢲離兌當識長幼之序於麗澤<lb/>
　兌當識朋友之講習以至謹言語節飲食當有得於<lb/>
　頥懲忿窒欲遷善改過當有得於損益不諂不瀆以<lb/>
　謹上下之交安其身而後動易其心而後語定其交<lb/>
　而後求以爲全身之道當有得於大傳即此而推隨<lb/>
　讀而受用焉是則君平依忠依孝之微意也雖曰端<lb/>
　策而筮其根柢所在亦何以尚此<lb/>
　黄虞稷曰雙湖取朱子文集語錄之及於易者附於<lb/>
<pb n="KR2n0011_WYG_043-11a"/>
　本義下謂之附錄取諸儒易說之發明本義者纂之<lb/>
　謂之纂疏<lb/>
程氏<hi>時登</hi>周易啓䝉輯錄<lb/>
　　　未見<lb/>
　許瑤狀曰先生諱時登字登庸饒之樂平人徳興盤<lb/>
　澗董先生銖得考亭夫子之傳其鄉隣有程正則先<lb/>
　生亦私淑考亭之學先生從之游博極經傳之奥探<lb/>
　賾性命之原斟酌羣言一以其歸於易則確守程朱<lb/>
<pb n="KR2n0011_WYG_043-11b"/>
　傳義而不惑於𤣥虚之論書則備讀諸家而求其疏<lb/>
　通知逺之實詩則要性情之發而驗其興觀羣怨之<lb/>
　機禮則審於節文度數之宜而略其繁文縟節之末<lb/>
　樂則攷於蔡氏之書而求夫聲氣之元春秋則厭夫<lb/>
　括例之拘而直探夫聖人筆削之㫖著大學本末圖<lb/>
　說自堯即位甲辰迄周顯徳己未貫穿經史於綱條<lb/>
　之内著中庸中和說集朱子論述答問之語審未發<lb/>
　已發之機而探索性情體用之全太極圖通書西銘<lb/>
<pb n="KR2n0011_WYG_043-12a"/>
　則錯綜爲之互解諸葛武侯八陣圖則解駮而爲之<lb/>
　通釋他著述如周易啓蒙輯錄律吕新書贅述臣鑒<lb/>
　圖孔子世系圖深衣翼感興詩講義古詩訂義閏法<lb/>
　贅語文章原委等書不一又六經義若干篇藏於家<lb/>
胡氏<hi>炳文</hi>周易本義通釋<lb/>
　　十二卷<lb/>
　　　存<lb/>
　董眞卿曰炳文字仲虎徽州婺源人著易本義通釋<lb/>
<pb n="KR2n0011_WYG_043-12b"/>
　延祐丙辰大梁郭郁序<lb/>
　新安文獻志先生篤志朱子之學上遡伊洛凡諸子<lb/>
　百氏隂陽醫卜星厯術數靡不推究嘗爲信州道一<lb/>
　書院山長再調蘭谿州學正不赴卒學者稱雲峰先<lb/>
　生<lb/>
　炳文自序曰宇宙間皆自然之易易皆自然之天天<lb/>
　不能畫假伏羲之畫天不能言假文王周孔以言然<lb/>
　則羲文周孔之畫之言皆天也易言於象數而天者<lb/>
<pb n="KR2n0011_WYG_043-13a"/>
　具焉易作於卜筮而天者寓焉善乎子朱子之言曰<lb/>
　伏羲易自是伏羲易文王周公易自是文王周公易<lb/>
　孔子易自是孔子易嗚呼此其所以爲羲文周孔之<lb/>
　天也必欲比而同之非天也易解凡幾百家支離文<lb/>
　義者不足道附㑹取象者尤失之葢凡可見者皆謂<lb/>
　之象其或巧或拙或密或疎皆天也易之取象一是<lb/>
　巧且密焉非天矣惟邵子於先天而明其畫程子於<lb/>
　後天而演其辭朱子本義又合邵程而一之於是羲<lb/>
<pb n="KR2n0011_WYG_043-13b"/>
　文周孔之易㑹其天者也學必有綂道必有傳遡其<lb/>
　傳羲文周孔之易非朱子不能明要其綂凡諸家講<lb/>
　易非本義不能一然其綂其傳非人之所能爲也亦<lb/>
　天也予此書融諸家之格言釋本義之要㫖後之學<lb/>
　者或由是而有得於本義則亦將有得於羲文周孔<lb/>
　之天矣延祐丙辰<lb/>
　潘旦序曰易未易通也夫子著易十翼曰述而不作<lb/>
　示謙也匪聖弗作匪賢弗述作者之意述者通焉本<lb/>
<pb n="KR2n0011_WYG_043-14a"/>
　義通釋宋儒胡雲峰所著也通乎聖人之心斯易通<lb/>
　矣易始畫於羲彖於文爻於周公翼於夫子合四聖<lb/>
　而成者也交易變易始之終之造化消息之妙微矣<lb/>
　哉降及秦漢等爲術數之書太𤣥擬易而反晦易可<lb/>
　慨也至宋邵子深明先天之畫周子著太極圖程子<lb/>
　得之著易傳演後天之辭朱子又㑹而折衷之著本<lb/>
　義以發其藴明且通矣曾不再傳紛然譁然人竊一<lb/>
　勺以自見茫無所歸道復晦塞雲峰深爲是懼著太<lb/>
<pb n="KR2n0011_WYG_043-14b"/>
　極賦二爻反對論二體相易論二十四氣論晚乃融<lb/>
　諸家之說著本義通釋申朱子之義以上探夫羲文<lb/>
　周孔之心晦者以明塞者以通若禹决川距海濬畎<lb/>
　澮距川沛然也注述之功顧不偉哉書經兵燹多至<lb/>
　亡逸其九世孫珙暨弟玠法袓講易募遺書得上下<lb/>
　經而闕十翼乃復彚蒐諸集中以補之幾爲全書且<lb/>
　讀之不忍釋手畀鄧教諭把校而傳之以詔後之學<lb/>
　易者見雲峰氏有功於易而珙玠又有功於袓也<lb/>
<pb n="KR2n0011_WYG_043-15a"/>
程氏<hi>龍</hi>易圖補<lb/>
　　一卷<lb/>
　　　佚<lb/>
筮法<lb/>
　　一卷<lb/>
　　　佚<lb/>
　董眞卿曰龍字舜俞號荀軒徽州婺源人登宋景定<lb/>
　乙丑第後至中順大夫同知鄉郡致仕補程子三分<lb/>
<pb n="KR2n0011_WYG_043-15b"/>
　易圖刋行外有弄環餘說筮法等書<lb/>
　從子樞曰公登咸亨七年進士第歴嚴州推官與虚<lb/>
　谷先生方回同事北軍下臨安太后手詔諭州軍降<lb/>
　方遂以嚴郡入附公不肯署被擒伯顔釋之辟差同<lb/>
　知江西贑州路總管府事勒令之任中道走歸隱居<lb/>
　飬母十餘年㑹拘刷宋故官不奉詔者族其家公垂涕<lb/>
　曰安有爲人子而棄母者哉因出受命授温州永嘉<lb/>
　縣令除松江府判官随同知湘隂州事歸舟所載惟著<lb/>
<pb n="KR2n0011_WYG_043-16a"/>
　書三分易圖板數十擔而已年逾七十告老於朝以<lb/>
　中順大夫徽州路同知總管府事致仕自號荀軒又<lb/>
　號不不翁卒贈中憲大夫上騎都尉追封新安郡伯<lb/>
　所著有尚書毛詩二傳釋疑禮記春秋辨證及弄環<lb/>
　餘說三分易圖<lb/>
繆氏<hi>主一</hi>易經精藴<lb/>
　　　佚<lb/>
　浙江通志繆主一字天徳永嘉人從葉味道游通易<lb/>
<pb n="KR2n0011_WYG_043-16b"/>
　書詩三經補國學生上書攻賈似道宋亡隱居教授<lb/>
　兩目皆瞽大徳間郡守廉希憲延爲經師<lb/>
丁氏<hi>易東</hi>周易象義<lb/>
　　十卷<lb/>
　　　存<lb/>
　易東自序曰易者文王所繫六十四卦之名葢以變<lb/>
　易取義周國名也以其文王所繫故曰周易所以别<lb/>
　夏殷也上古伏羲始畫一八卦因而重之八各生八故<lb/>
<pb n="KR2n0011_WYG_043-17a"/>
　止於六十四卦其卦以乾兌離震㢲坎艮坤爲序而<lb/>
　重卦亦然如今先天横圖耳未有易之名也夏曰連<lb/>
　山商曰歸藏雖首艮首坤之不同然皆止以下卦爲<lb/>
　貞上卦爲悔故箕子洪範但云占用二耳至文王始<lb/>
　以六十四卦取大衍之數所得七八九六爲隂陽老<lb/>
　少之分而一卦又可變六十三併其不變之一爲六<lb/>
　十四而四千九十六卦於此具矣後世有謂伏羲八<lb/>
　卦文王六十四者此也或謂先天圖已六十四遂以<lb/>
<pb n="KR2n0011_WYG_043-17b"/>
　謂文王六十四者爲非不知伏羲八卦雖重爲六十<lb/>
　四止是八各生八而文王又以六十四卦各變爲六<lb/>
　十四而成四千九十六也以九六爲變故謂之易然<lb/>
　文王雖以九六爲變止有卦辭未有爻辭葢不變則<lb/>
　用本卦之辭變者但以本卦爲貞之卦爲悔如朱子<lb/>
　啓䝉三爻之變之占而卦辭交錯成四千九十六耳<lb/>
　至周公始於三百八十四爻各繫以辭其間不變者<lb/>
　全變者三爻變者雖因文王之舊而一爻二爻四爻<lb/>
<pb n="KR2n0011_WYG_043-18a"/>
　五爻變者各用爻辭爲占大畧如朱子啓蒙之法焉<lb/>
　若夫子十翼特即伏羲兩體文王卦辭周公爻辭以<lb/>
　義理發明之耳至漢儒作易林又以一卦之變六十<lb/>
　四者各立爻辭遂有四千九十六繇是又因周公爻<lb/>
　辭推廣之也雖漢儒之作不可與文王周公之易並<lb/>
　論然其由簡而詳亦可以知古今之變也若將易林<lb/>
　各以兩爻交錯四千九十六上復加四千九十六則<lb/>
　啓䝉所謂累至二十四畫成千六百七十七萬七千<lb/>
<pb n="KR2n0011_WYG_043-18b"/>
　二百一十六變者亦可推焉於以見易道之無窮矣<lb/>
　今此始乾坤終既濟未濟者葢文王之序但文王彖<lb/>
　辭周公爻辭合各自爲書而併爲一者葢周公不敢<lb/>
　自爲書特補文王所未偹耳古之書載以竹簡以周<lb/>
　公之爻辭合文王之彖辭則簡冊重大故分而爲二<lb/>
　以上下别然其分上下亦有義焉非苟然也經者貫<lb/>
　簡之繩之名葢繩爲經簡爲緯也古人或作上篇下<lb/>
　篇者葢篇以簡言經以其貫簡之繩言也易上下經<lb/>
<pb n="KR2n0011_WYG_043-19a"/>
　古既爲二卷通孔子所傳十篇爲十二卷至費直分<lb/>
　彖象二傳附於經辭之後以便學者今乾卦是也後<lb/>
　人又附爻象傳文於當爻之下今坤卦以下是也近<lb/>
　世吕微仲嘗正之爲十二篇晁以道又正之爲八篇<lb/>
　皆以經彖傳文言繫辭說卦序卦雜卦爲次吕氏伯<lb/>
　恭又更著爲經二卷傳十卷其十卷之序彖上傳一<lb/>
　彖下傳二象上傳三象下傳四繫辭上傳五繫辭下<lb/>
　傳六文言傳七說卦傳八序卦傳九雜卦傳十合王<lb/>
<pb n="KR2n0011_WYG_043-19b"/>
　肅本朱子本義用之呉斗南又謂說卦三篇漢初出<lb/>
　於河内女子今止存其一而又有繫辭上下二篇夫<lb/>
　繫辭者文王之經而非傳也意後人以其間推明繫<lb/>
　辭之指目之歟要之即所謂說卦上中篇而今所謂<lb/>
　說卦者其下篇耳乃合夫子彖大象各爲一卷而以<lb/>
　小象分上下爲繫辭傳以今繫辭合說卦爲說卦三<lb/>
　篇南康馮氏謂其説近是而從之然彖象依本義而<lb/>
　分爲二故上下二經外十翼之序彖上一彖下二象<lb/>
<pb n="KR2n0011_WYG_043-20a"/>
　上三象下四文言五說卦上六說卦中七說卦下八<lb/>
　序卦九雜卦十此說固似有理但改繫辭爲說卦尚<lb/>
　有可疑而寘文言於繫辭之前則不可易故今從其<lb/>
　序而繫辭傳之名則仍依本義云<lb/>
　又後序曰易變易也六十四卦一乾之變也三百八<lb/>
　十四爻一初九之變也太極動而生陽乾之初九也<lb/>
　動極而靜乾之用九也靜而生隂坤之初六也靜極<lb/>
　復動坤之用六也分隂分陽迭用剛柔而易之變不<lb/>
<pb n="KR2n0011_WYG_043-20b"/>
　可勝窮矣太極之動乾而已矣動極而静乃有坤焉<lb/>
　得乾之初九者復也變而爲一陽者六焉得乾之初<lb/>
　九與九二者臨也變而爲二陽者十有五焉得乾之<lb/>
　初九以至九三者泰也變而爲三陽者二十焉得乾<lb/>
　之初九以至九四者大壯也變而爲四陽者十有五<lb/>
　焉得乾之初九以至九五者夬也變而爲五陽者六<lb/>
　焉自初九以至上九則乾之全體也變乾之初九則<lb/>
　爲姤變乾之初九與九二則爲遯變乾之初九以至<lb/>
<pb n="KR2n0011_WYG_043-21a"/>
　九三則爲否變乾之初九以至九四則爲觀變乾之<lb/>
　初九以至九五則爲剝變乾之初九以至上九則爲<lb/>
　坤而一隂者五陽之卦也二隂者四陽之卦也三隂<lb/>
　者三陽之卦也四隂者二陽之卦也五隂者一陽之<lb/>
　卦也六陽俱變則用九而爲坤六隂俱變則用六而<lb/>
　復爲乾乾而坤坤而乾然則乾之一卦非六十四卦<lb/>
　之所自來與初九一爻非三百八十四爻之所自來<lb/>
　與有變而後有象有象而後有辭有辭而後有占不<lb/>
<pb n="KR2n0011_WYG_043-21b"/>
　得於變勿求於象不得於象勿求於辭不得於辭勿<lb/>
　求於占卦之變如此則卦之象如此卦之象如此則<lb/>
　卦之辭如此卦之辭如此則卦之占如此也漢去古<lb/>
　未逺諸儒嘗以象變言易矣言象變而遺理不可也<lb/>
　王輔嗣一掃而去之以其遺理而去之可也併象變<lb/>
　而去之則後之學者不知三聖命辭之本心矣嗟夫<lb/>
　六十四卦皆乾一卦之變也三百八十四爻皆乾初<lb/>
　九之變也故有變卦焉有卦變焉變卦也者六十四<lb/>
<pb n="KR2n0011_WYG_043-22a"/>
　卦變而四千九十六者是也卦變也者十二辟卦變<lb/>
　而六十有四者是也由乾一畫而變焉爲十二由十<lb/>
　二而變焉爲六十四由六十四而變焉爲四千九十<lb/>
　六葢變卦其流而卦變其源也變卦其支而卦變其<lb/>
　本也有卦變而後有變卦故予之於易既以變卦而<lb/>
　論其爻必參卦變以原其畫夫然後聖人作易之㫖<lb/>
　無餘藴矣雖然探賾於積年之久成書於期月之間<lb/>
　若神明之有以開其心者而猶懼夫失之易也是其<lb/>
<pb n="KR2n0011_WYG_043-22b"/>
　是非其非葢將有待於萬世之公論焉儻無忝於鼻<lb/>
　祖將軍之家學云<lb/>
　湖廣總志丁易東龍陽人官至翰林編修入元數徴<lb/>
　不起注周易傳疏以授學者建石壇精舍教授生徒<lb/>
　資以廪費事聞賜額沅陽書院授以山長<lb/>
　<lb/>
　<lb/>
　經義考卷四十三<lb/>
</p>
<p>
</p>
  </div>
</body>
</text>
</TEI>
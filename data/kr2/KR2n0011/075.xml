<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷七十五</head> <lb/>
    <p>
<pb n="KR2n0011_WYG_075-1a"/>
欽定四庫全書<lb/>
　經義考卷七十五<lb/>
　　　　　　　　　　翰林院檢討朱彞尊撰<lb/>
　　　書<hi>四</hi>
周書<lb/>
　　漢志七十一篇<hi>隋唐志十卷</hi>
　　　闕<lb/>
　劉向曰周時誥誓號令也<lb/>
<pb n="KR2n0011_WYG_075-1b"/>
　隋志汲冢書似仲尼刪書之餘<lb/>
　顔師古曰蓋孔子所論百篇之餘今所存者四十五<lb/>
　篇<lb/>
　劉知幾曰周書與尚書相類即孔氏刋約百篇之外<lb/>
　凡為七十一章上自文武下終靈景其有典雅高義<lb/>
　亦有淺末常說殆似後之好事者所增益也至若職<lb/>
　方之言與周官無異時訓之說比月令多同斯百王<lb/>
　之正書五經之别録也<lb/>
<pb n="KR2n0011_WYG_075-2a"/>
　晁公武曰晋太康中汲郡與穆天子傳同得蓋孔子<lb/>
　刪采之餘凡七十篇<lb/>
　洪邁曰周書今七十篇殊與尚書體不相類所載事<lb/>
　物亦多過實無所質信唐太宗時逺方諸國來朝貢<lb/>
　者甚衆服裝詭異顔師古請圖以示後作王會圖蓋<lb/>
　取諸此漢書所引天予不取反受其咎毋為權首將<lb/>
　受其咎以為逸周書此亦無之然則非全書也<lb/>
　李燾曰隋唐經籍藝文志皆稱此書得於晋太康中<lb/>
<pb n="KR2n0011_WYG_075-2b"/>
　汲郡魏安釐王冡孔晁注解或稱十卷或稱八卷大<lb/>
　扺不殊按此則晋以前初未有此也然劉向班固所<lb/>
　録並著周書七十一篇且謂孔子刪削之餘而司馬<lb/>
　遷記武王克殷事蓋與此合豈西漢世已得入中秘<lb/>
　其後稍隱學者不道及盜發冡乃幸復出耶篇目比<lb/>
　漢但闕一爾必班劉司馬所見者也繫之汲冡失其<lb/>
　本矣<lb/>
　陳振孫曰晋太康中汲郡發魏安釐王塚所得竹簡<lb/>
<pb n="KR2n0011_WYG_075-3a"/>
　書此其一也凡七十篇叙一篇在其末今京口刋本<lb/>
　以序散在諸篇蓋以倣孔安國尚書相傳以為孔子<lb/>
　刪書之餘未必然也文體與古文不類似戰國後人<lb/>
　依倣為之<lb/>
　王楙曰汲塚書出於魏安釐王墓中其言大率與今<lb/>
　經史相反如云夏年多於殷益干啓位啓殺之太甲<lb/>
　殺伊尹文王殺季歴自周受命至穆王百年非穆王<lb/>
　夀百歳幽王既亡有共伯和者攝行天子事非二相<lb/>
<pb n="KR2n0011_WYG_075-3b"/>
　共和之類<lb/>
　丁黼跋曰夫子定書為百篇矣孟子於武成取其二<lb/>
　三䇿謂血流漂杵等語近於誇也今所謂汲冡周書<lb/>
　者類多誇詡之辭且雜以詭譎之說此豈文武周公<lb/>
　之事而孔孟之所取哉然其間畏天敬民尊賢尚徳<lb/>
　古先聖王之格言遺制尚多有之至於時訓明堂記<lb/>
　禮者之所採録克<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>度邑司馬遷之所援據是蓋有<lb/>
　不可盡廢者晋狼瞫曰周志有之勇則害上不登於<lb/>
<pb n="KR2n0011_WYG_075-4a"/>
　明堂其語今見之篇中此吾夫子未定之書也漢蕭<lb/>
　何云周書云天予不取返受其咎則夫子既定之後<lb/>
　而書無此語意者其在逸篇乎其後班固藝文志書<lb/>
　凡九家有周書七十一篇劉向云周時誥誓號令蓋<lb/>
　孔子所論百篇之餘也以兩漢諸人之所纂記推之<lb/>
　則非始出於汲冡也明矣惜乎後世不復貴重文字<lb/>
　日就舛訛予始得本於李㢲巖家脫誤為甚繼得陳<lb/>
　正卿本用相參校修補頗多其間數篇尚有不可句<lb/>
<pb n="KR2n0011_WYG_075-4b"/>
　讀脫文衍字亦有不容强解者姑且刻之俟求善本<lb/>
　更加增削庶使流傳以為近古之書云嘉定十五年<lb/>
　夏四月<lb/>
　劉克莊曰汲冡書十卷七十篇與藝文志周書七十<lb/>
　一篇合但少一篇晁子止謂其紀録失實李仁甫謂<lb/>
　書多駮辭按中間所載武王征四方馘億有十萬七<lb/>
　百七十有九俘三億萬二百三十暴於秦皇漢武矣<lb/>
　狩擒虎二十<hi>有二云云</hi>紂囿雖大安得熊羆如是之衆又<lb/>
<pb n="KR2n0011_WYG_075-5a"/>
　謂凡俘商寳玉億有百萬荒唐夸誕不近人情非止<lb/>
　於駮而已<lb/>
　王應麟曰漢藝文志周書七十一篇劉向云周時誓<lb/>
　誥號令蓋孔子所論百篇之餘隋唐志繫之汲冡然<lb/>
　汲冢得竹簡書在晋咸寧五年而兩漢已有周書矣<lb/>
　太史公引克殷度邑鄭康成注周禮云周書王會偹<lb/>
　焉注儀禮云周書北唐以閭許叔重說文引逸周書<lb/>
　大翰若翬雉又引豲有爪而不敢以撅馬融注論語<lb/>
<pb n="KR2n0011_WYG_075-5b"/>
　引周書月令皆在漢世杜元凱解左傳時汲冢書未<lb/>
　出也千里百縣轡之柔矣皆以周書為據則此書非<lb/>
　始出於汲冢也按晋束晳傳太康二年汲郡得竹書<lb/>
　七十五篇其目不言周書<hi>紀云咸寧五年左傳後序云太康元年當考</hi>左<lb/>
　傳正義引王隱晋書云竹書七十五卷六十八卷有<lb/>
　名題七卷不可名題其目録亦無周書然則繫周書<lb/>
　於汲冢則誤明矣　又曰周書謚法惟三月既生魄<lb/>
　周公旦太師望相嗣王發既賦憲受臚于牧之野將<lb/>
<pb n="KR2n0011_WYG_075-6a"/>
　葬乃制作諡今所傳周書云維周公旦太公望開嗣<lb/>
　王業建功于牧之野終葬乃制謚所載不同蓋今本<lb/>
　闕誤文心雕龍云賦憲之謚出於此　又曰周書史<lb/>
　記篇穆王召左史戎夫取遂事之要戒言皮氏華氏<lb/>
　夏后殷商有虞氏平林質沙三苗扈氏義渠平州林<lb/>
　氏曲集有巢有鄶共工上衡氏南氏有果氏畢程氏<lb/>
　陽氏榖平阪泉縣宗𤣥都西夏績陽有洛之亡國名<lb/>
　多傳記所未見　又曰王會曰堂下之右唐公虞公<lb/>
<pb n="KR2n0011_WYG_075-6b"/>
　南面立焉堂下之左殷公夏公立焉唐公虞公樂記<lb/>
　所謂祝陳也殷公夏公樂記所謂把宋也然則郊特<lb/>
　牲云尊賢不過二代其說非矣<lb/>
　黄震曰汲冢周書七十篇自度訓至小開解凡二十<lb/>
　三篇皆載文王遇紂事多類兵書而文澀難曉自文<lb/>
　儆至五權二十三篇載文王薨武王繼之代商事其<lb/>
　文間有明白者或類周誥自成開解至王會解十三<lb/>
　篇載武王崩周公相成王事間亦有明白者多類周<lb/>
<pb n="KR2n0011_WYG_075-7a"/>
　誥自是有蔡公解史記解穆王警戒之書也職方氏<lb/>
　繼之與今周禮之職方氏相類芮良夫解訓王暨政<lb/>
　臣之書也王佩解亦相類自周祝解至銓法解不知<lb/>
　其所指終之以器服解而器服之名多不可句<lb/>
　方孝儒曰汲冢周書十卷七十解或謂晋太康中出<lb/>
　於汲郡魏安釐王冢故曰汲冢以論載周事故曰周<lb/>
　書宋李燾以漢司馬遷劉向嘗稱之謂晋時始出者<lb/>
　非也此固是矣劉向謂其書為周書即孔子刪定之<lb/>
<pb n="KR2n0011_WYG_075-7b"/>
　餘者則非也何者其事有可疑也畧舉其大者言之<lb/>
　武王之伐殷誅其君弔其民而已其世俘篇乃曰馘<lb/>
　魔億有十萬七千七百七十有九俘人三億萬有二<lb/>
　百三十夫殺人之多若是雖楚漢之際亂賊之暴不<lb/>
　若是之酷而謂武王有是乎所誅以億萬計天下尚<lb/>
　有人乎周公之用人不求偹於一人其官人篇乃曰<lb/>
　醉之以酒以觀其恭縱之以色以觀其常臨之以利<lb/>
　以觀其不貪濫之以樂以觀其不荒以詐術㗖人而<lb/>
<pb n="KR2n0011_WYG_075-8a"/>
　責人以正雖戰國之世縱横權數之徒所不為曾謂<lb/>
　周公而以此取人乎王者之師禁亂除暴以仁義為<lb/>
　本其大武篇則曰春違其農夏食其榖秋取其刈冬<lb/>
　凍其葆不仁孰甚焉其大明篇則曰委以淫樂賂以<lb/>
　美女不義孰甚焉此後世稍有良心者所不忍為曾<lb/>
　謂王者之用兵乃若是乎其為文王之言曰利維生<lb/>
　痛痛維生樂樂維生禮禮維生義義維生仁此稍知<lb/>
　道者所不言曾謂大王大聖人而為是言乎其文傳<lb/>
<pb n="KR2n0011_WYG_075-8b"/>
　篇曰有十年之積者王有三年之積者霸霸之名起<lb/>
　於衰世周初未嘗有之謂王者不以道徳而在乎積<lb/>
　榖之多是商鞅之徒所不言而以為文王之言可乎<lb/>
　其他若是者甚衆及載武王伐商之事往往謬誕與<lb/>
　書不合由此觀之决非周書謂孔子刪定之餘者非<lb/>
　也其中若謚法周月時訓職方之篇又與爾雅月令<lb/>
　間有合者竊意漢初書亡隱士縉紳之流所偽著以<lb/>
　為周書而司馬遷不察故引而用之劉向因以為古<lb/>
<pb n="KR2n0011_WYG_075-9a"/>
　書耳其中芮良夫篇最雅馴其曰后除民害不惟民<lb/>
　害害民非后惟其讐民至億兆后一而已寡不敵衆<lb/>
　后其危哉嗚呼君子之言三復其篇為之出涕<lb/>
　周洪謨曰汲冢周書文體淺露詞意踈迂無百篇渾<lb/>
　厚沉雄氣象劉向謂是周時誓誥號令孔子刪録之<lb/>
　餘愚則以為文武之道未墜於地賢者識其大者不<lb/>
　賢者識其小者蓋周東遷之後史官隨王室以東而<lb/>
　西土逸民私為此書以識周先王之事固非常時左<lb/>
<pb n="KR2n0011_WYG_075-9b"/>
　右史之所記者也其最害理者如武王伐商之日紂<lb/>
　既自燔武王乃射之而擊以輕吕斬以黄鉞懸諸太<lb/>
　白之旗二女既縊王又射之而擊以輕吕斬以𤣥鉞<lb/>
　懸諸小白之旗又以先馘入燎於周廟夫商之與周<lb/>
　非世讐也武王奉行天罰為民除暴其前徒有倒戈<lb/>
　之勢其士女有𤣥黄之迎而其君又已自燔矣乃擊<lb/>
　其尸梟其首以燔於廟雖伍員執仇於楚不如是之<lb/>
　慘也而謂武王為之乎昔司馬遷之作周紀不取泰<lb/>
<pb n="KR2n0011_WYG_075-10a"/>
　誓武成之言而乃有取乎其說亦可謂陋矣孟子於<lb/>
　武成惟取二三䇿耳使其見此則將何如取之哉又<lb/>
　王會篇言成周之會四夷貢獻異物甚多夫西旅貢<lb/>
　獒未為竒也而召公猶以為非所當受今乃殫四表<lb/>
　八荒珍恠之産畢集於庭而是時召公猶在乃無一<lb/>
　言以及之乎至於篇末又謂成湯命伊尹為四方獻<lb/>
　令使夷戎蠻貊悉以方物致貢此何理也學者以其<lb/>
　先秦古書而偹觀覽可也若取之以實先王之事則<lb/>
<pb n="KR2n0011_WYG_075-10b"/>
　不可也<lb/>
　楊愼序曰晋太康二年汲郡人不<hi>音彪</hi>凖私發魏安釐<lb/>
　王冢得竹書數十車其紀年十三篇易經二篇易繇<lb/>
　隂陽卦二篇下易經一篇公孫叚二篇公孫叚與邵<lb/>
　陟論易國語三篇言晋楚事名三篇似爾雅論語又<lb/>
　似禮記師春一篇𤨏語十一篇諸國夢卜妖相書也<lb/>
　梁丘藏一篇先叙魏之世數次言丘藏金玉事繳書<lb/>
　二篇論弋射法生封一篇帝王所封大歴二篇鄒生<lb/>
<pb n="KR2n0011_WYG_075-11a"/>
　談天類也穆天子傳五篇圖詩一篇又雜書十九篇<lb/>
　凡七十五篇七篇簡書折壊名題漆書皆科斗文字<lb/>
　多燼簡斷札文既殘缺不復銓次武帝詔荀朂撰次<lb/>
　之以為中經列在秘書著作郎束晳得觀竹書隨疑<lb/>
　分釋皆有義證此晋書武帝紀及荀朂束晳傳文也<lb/>
　又杜預春秋集解後序亦云汲冢古文七十五卷多<lb/>
　不可訓周易及紀年最為分了周易上下篇與今正<lb/>
　同别有隂陽說而無彖象文言繫辭其紀年起自夏<lb/>
<pb n="KR2n0011_WYG_075-11b"/>
　殷周皆三代王事無諸國别也惟特記晋國起自殤<lb/>
　叔皆用夏正建寅之月為歳首編年相次晋滅獨紀<lb/>
　魏事至魏哀王之二十年蓋魏國之史記也文大似<lb/>
　春秋經又稱伊尹放太甲七年太甲濳出自桐殺伊<lb/>
　尹乃立其子伊陟伊奮令復其父之田宅而中分之<lb/>
　師春一卷則純集左氏傳卜筮事合此觀之汲冢所<lb/>
　得書雖不可見而其目悉具於此曾無一語及所謂<lb/>
　周書者也按漢藝文志有逸周書七十一篇以今所<lb/>
<pb n="KR2n0011_WYG_075-12a"/>
　謂汲冢周書校之止缺四篇蓋漢以來元有此書不<lb/>
　因發冢始得也李善注文選日月逺在晋後而其所<lb/>
　引亦稱逸周書不曰汲冢書也惟宋太宗時修太平<lb/>
　御覽首卷引目始有汲冢周書之名蓋當時儒臣求<lb/>
　汲冢七十五篇而不得遂以逸周書七十一篇充之<lb/>
　矣晁氏公武陳氏振孫洪氏适高氏似孫黄氏震李<lb/>
　氏燾呉氏澄周氏洪謨號通知古今者皆未睱深考<lb/>
　余故述晋書及左傳後序文於此則此書也當復其<lb/>
<pb n="KR2n0011_WYG_075-12b"/>
　舊名題曰逸周書可也嘉靖壬午八月望日<lb/>
　郭棐曰古書自六籍外傳者蓋少矣劉向班固所録<lb/>
　則有周書七十篇晋太康中盜發汲郡魏安釐王冢<lb/>
　得之所言皆文武周公及穆宣幽靈之事度訓篇曰<lb/>
　天生民而制其度度小大以正權輕重以極明本末<lb/>
　以立中武稱篇曰美男破老美女破舌淫圖破國淫<lb/>
　巧破時淫樂破正淫言破義大開武篇曰其惟天命<lb/>
　王其敬命祭公篇汝無以小謀改大作汝無以嬖御<lb/>
<pb n="KR2n0011_WYG_075-13a"/>
　士疾大夫卿士汝無以家相辭王室而莫䘏於外尚<lb/>
　以時中乂萬國芮良夫篇曰民歸於徳徳則民戴否<lb/>
　則民讐民至億兆后一而已寡不勝衆后其危哉王<lb/>
　珮篇曰王者所佩在徳徳在利民不過在敬施予在<lb/>
　平心不幸在不聞過福在受諌基在愛民固在親賢<lb/>
　至哉斯數言者即壁中書奚加焉諡法解則周公之<lb/>
　所制時訓明堂乃禮記所采王㑹解愽於鳥獸草木<lb/>
　之名史記解明於治亂興亡之迹卓有可觀他篇蓋<lb/>
<pb n="KR2n0011_WYG_075-13b"/>
　多誇詡詭譎如利維生痛痛維生哀哀維生禮禮維<lb/>
　生義義維生仁則非文王之謨也射之三發擊之輕<lb/>
　吕斬之黄鉞懸之太白則非武王之烈也六則四守<lb/>
　五示三極則非周公之訓也春違其農秋伐其穡夏<lb/>
　取其麥冬寒其衣服則非司馬之法也世俘解言凡<lb/>
　憝國九十有九馘魔億有十萬七千七百七十有九<lb/>
　俘人三億萬有二百三十則嬴秦之暴不酷於此也<lb/>
　官人解言設之謀以觀其智示之難以觀其勇煩之<lb/>
<pb n="KR2n0011_WYG_075-14a"/>
　事以觀其治臨之利以觀其不貪濫之樂以觀其不<lb/>
　荒醉之酒以觀其恭從之色以觀其常則儀衍之詐<lb/>
　不深於此也又奚謬盭若是故或謂戰國時纂輯出<lb/>
　逸民隱士之手然閱其云智勇害上不登於明堂則晋<lb/>
　狼瞫稱之綿綿不絶蔓蔓若何毫末不掇將成斧柯<lb/>
　則蘇秦引之夷羊在牧蜚鴻滿野則史遷周紀引之<lb/>
　其書似出春秋戰國之前抑周之野史與未可知也<lb/>
　謂為周之誥誓號令經孔子刪定之餘則吾不敢信<lb/>
<pb n="KR2n0011_WYG_075-14b"/>
　胡應麟曰逸周書七十篇漢時僅存四十五篇今周<lb/>
　書十卷其七十篇之目並存而闕程寤秦隂九政九<lb/>
　開劉法文開保開八繁箕子耆徳月令十一篇之文<lb/>
　所存五十九篇并後序一篇共六十篇蓋非完書也<lb/>
　　又曰周書多論紀綱制度叙事之文極少克殷數<lb/>
　篇外惟王會職方二解皆典則有法而王會雜以怪<lb/>
　誕之文職方叙述嚴整過王會其規模體制足以置<lb/>
　之夏商也　又曰汲冢周書所載克殷度邑等篇<lb/>
<pb n="KR2n0011_WYG_075-15a"/>
　采於史遷時訓明堂等篇録於禮記蓋或仲尼刪削<lb/>
　之餘戰國文士綴輯遺亡益以縱横夸誕而成此書<lb/>
　漢藝文志七十一篇注引劉向云今存者四十五篇<lb/>
　則當時脱佚幾半若子長所采蓋存於四十五篇之<lb/>
　中者而其餘篇至汲冢之發而復完也　又曰周書<lb/>
　卷首十數篇後序皆以為文王作而本解絶無明據<lb/>
　且語與書體不合蓋戰國纂集此書者所作攙入之<lb/>
　冠於篇首也至大武武稱等篇尤為乖謬近於孫呉<lb/>
<pb n="KR2n0011_WYG_075-15b"/>
　變詐矣考周官終太子晋實當靈王之世其為周末<lb/>
　䇿士之言毋惑也<lb/>
　劉大謨曰若度訓命訓常訓文酌允文大武等解而<lb/>
　盡謂之周書可乎若和寤克寤商誓度邑時訓明堂<lb/>
　等解而盡謂之非周書可乎六經而下求其文字近<lb/>
　古而有裨於性命道徳文武政教者恐無以踰於此<lb/>
　姜士昌曰周書七十一篇自劉歆七畧班史藝文志<lb/>
　已有之而汲冢發自晋太康二年得書七十五篇其<lb/>
<pb n="KR2n0011_WYG_075-16a"/>
　目具在無所謂周書此書當仍舊名不得繫之汲冢<lb/>
　其文辭湛深質古出左氏上若酆謀世俘諸篇記武<lb/>
　王謀伐殷與克殷俘馘甚衆往往誇誕不雅馴疑衰<lb/>
　周戰國之士以意參入之然吾觀文傳柔武和寤大<lb/>
　聚度邑時訓官人王會職方諸篇其陳典常垂法戒<lb/>
　辨析幾微銓叙名物亦有非叔季之主淺聞之士所<lb/>
　能彷彿者蓋文武周公所為政教號令㮣見此書固<lb/>
　不徒以事與辭勝而已也說者謂尚書篹自孔子而<lb/>
<pb n="KR2n0011_WYG_075-16b"/>
　此逸書者劉向以為孔子所論之餘若不足存嗟乎<lb/>
　是書不知當孔子刪與否其指誠不得與經並然其<lb/>
　事則文武周公其文辭則東周以後作者不逮也蓋<lb/>
　不離屬辭紀事而道法猶有存者謂尚書百篇而外<lb/>
　是書無一語足傳於經吾猶疑之安得以一二駁辭<lb/>
　盡疑其為孔子所詘遂寘不復道哉自六藝以下文<lb/>
　辭最質古者無如是書與周髀穆天子傳諸篇而是<lb/>
　書深逺矣<lb/>
<pb n="KR2n0011_WYG_075-17a"/>
　　　　按周書篇目七十合以序一篇適如漢志李<lb/>
　　　　仁父劉后村謂闕其一誤也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_075-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷七十五<lb/>
</p>
<p>
</p>
  </div>
</body>
</text>
</TEI>
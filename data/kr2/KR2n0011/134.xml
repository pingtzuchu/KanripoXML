<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百三十四</head> <lb/>
    <p>
<pb n="KR2n0011_WYG_134-1a"/>
欽定四庫全書<lb/>
　經義考卷一百三十四<lb/>
　　　　　　　　　　翰林院檢討朱彞尊撰<lb/>
　　　儀禮<hi>五</hi>
汪氏<hi>充寛</hi>經禮補逸<lb/>
　　九卷<hi>焦氏經籍志作十卷</hi>
　　　存<lb/>
　克寛自序曰自樂亡而經行於世惟五易詩書春秋<lb/>
<pb n="KR2n0011_WYG_134-1b"/>
　雖中不無殘闕而未若禮經甚焉然三百三千不傳<lb/>
　盖十之八九矣朱子嘗考定四經謂三禮體大未易<lb/>
　緒正晚年惓惓是書未就而没遂為萬世缺典克寛<lb/>
　伏讀而加惋惜焉世之三禮所傳曰周禮曰儀禮曰<lb/>
　禮記其實禮記乃儀禮之傳儀禮乃周禮之節文而<lb/>
　三禮之要則在乎吉凶軍賓嘉五禮之别也何則吉<lb/>
　禮之别十有二以禋祀祀昊天上帝以實柴祀日月<lb/>
　星辰以樮燎祀司中司命飌師雨師以血祭祭社稷<lb/>
<pb n="KR2n0011_WYG_134-2a"/>
　五祀五嶽以貍沈祭山林川澤以疈辜祭四方百物<lb/>
　以肆獻祼享先王以饋食享先王以祀春享先王以<lb/>
　禴夏享先王以嘗秋享先王以烝冬享先王凶禮之<lb/>
　别有五以喪禮哀死亡以荒禮哀凶札以弔禮哀禍<lb/>
　烖以禬禮哀圍敗以恤禮哀㓂亂賓禮之别有八春<lb/>
　見曰朝夏見曰宗秋見曰覲冬見曰遇時見曰會殷<lb/>
　見曰同時聘曰問殷頫曰視軍禮之别有五以大師<lb/>
　之禮用衆以大均之禮恤衆以大田之禮簡衆以大<lb/>
<pb n="KR2n0011_WYG_134-2b"/>
　役之禮任衆以大封之禮合衆嘉禮之别有六以飲<lb/>
　食之禮親宗族兄弟以昏冠之禮親成男女以賓射<lb/>
　之禮親故舊朋友以饗燕之禮親四方之賓客以賑<lb/>
　膰之禮親兄弟之國以賀慶之禮親異姓之國此其<lb/>
　大較也然儀禮十有七篇吉禮之存惟特牲饋食篇<lb/>
　乃諸侯國之士祭祖廟之禮少牢饋食及有司徹篇<lb/>
　乃諸侯卿大夫祭祖禰廟之禮凶禮之存惟喪服篇<lb/>
　乃制尊卑親踈冠絰衣服之禮士喪禮篇乃士喪其<lb/>
<pb n="KR2n0011_WYG_134-3a"/>
　親自始死至既殯之禮士虞禮篇乃士既葬其親迎<lb/>
　精而反日中而祭於殯宫之禮賓禮之存惟士相見<lb/>
　禮篇乃士以職位相親始承贄相見之禮聘禮篇乃<lb/>
　諸侯相交久無事使相問之禮覲禮篇乃諸侯秋朝<lb/>
　天子之篇嘉禮之存惟冠禮篇乃士之子始加冠之<lb/>
　禮士昏禮篇乃士娶妻之禮鄉飲酒禮乃鄉大夫賓<lb/>
　興賢能飲酒之禮鄉射禮篇乃士為州長會民射於<lb/>
　州序之禮燕禮篇乃諸侯燕饗其臣之禮大射義篇<lb/>
<pb n="KR2n0011_WYG_134-3b"/>
　乃諸侯将有祭祀之事與羣臣宴飲之禮公食大夫<lb/>
　禮篇乃諸侯以禮食鄰國小聘大夫之禮自此之外<lb/>
　如朝覲會同郊祀大饗帝大喪之禮盖皆亡逸况軍<lb/>
　禮無存非關細故此豈散軼已在於夫子正禮之前<lb/>
　哉是以當時吉禮之失如魯君之郊僭天子之禮孟<lb/>
　獻子之禘七月而為之夏父弗綦躋僖公而逆祀三<lb/>
　桓大夫立公廟於私家管仲鏤簋朱紘晏平仲豚肩<lb/>
　不掩豆至於太廟説笏與燔柴於奥諸侯宫懸而祭<lb/>
<pb n="KR2n0011_WYG_134-4a"/>
　以白牡之類是也凶禮之失如伯魚喪出母期而猶<lb/>
　哭子路姊喪過而弗除子上母死而不喪成人兄死<lb/>
　不為衰有為慈母練冠為妾齊衰者有居喪沐浴佩<lb/>
　玊與浴於爨室者有朝祥而暮歌與既祥而絲屨組<lb/>
　纓者以至小殮而奠於西方既祖而反柩受弔有以<lb/>
　大夫而遣車一乘有葬其夫人而醯醢百甕之類是<lb/>
　也賓禮之失如天子下堂而見諸侯諸侯朝覲而私<lb/>
　覿主國王臣以私好而朝諸侯者有焉諸侯以強大<lb/>
<pb n="KR2n0011_WYG_134-4b"/>
　而盟天子之三公者有焉庭燎之百侯國用之繡黼<lb/>
　丹朱中衣大夫用之者又有焉嘉禮之失如魯昭公<lb/>
　娶於呉則不告天子魯哀公為重肆夏以享賓天子<lb/>
　以喪賓燕者有之夫人出境而饗諸侯者有之大夫<lb/>
　反玷與不識殽烝者又有之軍禮之失如齊桓公亟<lb/>
　舉兵作偽主以行魯莊公及宋戰以失御而敗戰而<lb/>
　復矢始於升陘敗而髽弔始於臺駘以至蒐田不時<lb/>
　丘甲始作之類可考也又况出師專征習視故常争<lb/>
<pb n="KR2n0011_WYG_134-5a"/>
　地黷武嵗無虛日使禮經舊典具存於當時則五禮<lb/>
　之失豈至如是之甚哉由是知周之叔世典禮已多<lb/>
　散逸盖不特火於秦而亡於漢也今考於儀禮周官<lb/>
　大小戴記易詩書春秋傳孝經家語及漢儒紀録凡<lb/>
　有合於禮者各著其目列為五禮之篇名曰經禮補<lb/>
　逸是編也於周公經世之典雖未能極意象之微然<lb/>
　五禮之大體盖已包舉無遺庶幾學者於此俾由得<lb/>
　失以觀其會通而天之所秩與造化之運不容息者<lb/>
<pb n="KR2n0011_WYG_134-5b"/>
　卒歸於性命之正則三代可復也明時制作之盛或<lb/>
　有擇焉亦區區愛禮之一得云<lb/>
　曾魯序曰六籍之闕也久矣而禮為甚漢興區區掇<lb/>
　拾於秦火之餘而淹中古經旋復散失所存者十有<lb/>
　七篇而已周官雖後出而司空之篇竟莫得補二戴<lb/>
　所傳又徃徃雜以秦漢之記然則學者之欲觀夫成<lb/>
　周三千三百之目之全固亦難矣宜乎其學之寥寥<lb/>
　而莫講也雖以韓子之賢尚苦難讀而謂於今誠無<lb/>
<pb n="KR2n0011_WYG_134-6a"/>
　所用矧他人哉至宋慶厯元祐諸儒先後慨然有志<lb/>
　於復古及朱子乃始斷然謂周禮為禮之綱儀禮其<lb/>
　本經而禮記其義疏於是創為條目科分臚列出入<lb/>
　經傳補其遺闕以為王朝邦國家鄉學禮而喪祭二<lb/>
　禮則以屬門人黄氏其有功於學者甚大然其書浩<lb/>
　博窮鄉晚進有未易以遽究者祁門汪先生德輔父<lb/>
　間嘗因其成法别為義例以吉凶軍賓嘉五禮之目<lb/>
　會梓成書名曰經禮補逸辭約而事備讀者便焉學<lb/>
<pb n="KR2n0011_WYG_134-6b"/>
　禮之士誠能因汪氏之所緝以達於朱子之書則三<lb/>
　千三百之目雖不可復覩其全然郁郁乎文之盛豈<lb/>
　不若身歴而目擊之矣乎昔者竊聞之禮樂之在天<lb/>
　下有君無臣則不能以明制作之本臣能而君不之<lb/>
　好則議論無益於當時必有大有為之君而復有善<lb/>
　制作之臣因治定功成之餘以明中和之化而後禮<lb/>
　樂之興可必然則其時也惜乎先生老且病矣明良<lb/>
　在上寧不有徴於斯文矣乎先生生朱子之鄉嘗游<lb/>
<pb n="KR2n0011_WYG_134-7a"/>
　番易呉公可翁之門篤志古學老而彌厲著書滿家<lb/>
　真古所謂鄉先生者也間出是書以相視且謂先人<lb/>
　與呉公為同志友故俾序焉魯於先生無能為役然<lb/>
　承命不敢辭之也<lb/>
　程敏政書後曰鄉先正環谷汪先生著書凡十餘種<lb/>
　惟春秋胡傳纂疏刋行餘多不傳盖聞先生既没悉<lb/>
　被一人竊去攘為已書矣經禮補逸一編尤號精確<lb/>
　不可得見可見者侍郎曾公之序耳予族孫恕保每<lb/>
<pb n="KR2n0011_WYG_134-7b"/>
　語及之恒切憤恚思盡復其書之亡者未能也其子<lb/>
　儒學生啓從予游知予之惓惓於是乃百計購得之<lb/>
　其原本雖被改竄然有附麗而無刓補真贋之迹皦<lb/>
　然甚明使其人重録一過則先生之故書不可釐正<lb/>
　矣此天不墜斯文而後學之幸也先生𤣥孫文彚從<lb/>
　𤣥孫仁知等與恕保力圖刋布祁門令武昌韓君伯<lb/>
　清實助之予因為手校且摹先生之像於編首别為<lb/>
　附録一卷使學者得以致高山景行之思焉<lb/>
<pb n="KR2n0011_WYG_134-8a"/>
黄氏<hi>潤玊</hi>儀禮戴記附注<lb/>
　　五卷<lb/>
　　　未見<lb/>
　楊守陳曰先生以朱子嘗欲編禮記附儀禮乃取儀<lb/>
　禮析為四卷而以禮記比類附之不類者附之卷首<lb/>
　末亦各有意義又以五禮獨闕軍禮因取周官大田<lb/>
　禮補之而以禮記諸篇載田事者附焉别為一卷通<lb/>
　五卷皆為之注釋總曰儀禮戴記附注<lb/>
<pb n="KR2n0011_WYG_134-8b"/>
何氏<hi>喬新</hi>儀禮叙録<lb/>
　　十七卷<lb/>
　　　未見<lb/>
　喬新序曰儀禮十七篇有禮有記禮則其正經先儒<lb/>
　以為周公所作記則述其儀節之詳盖周末諸儒所<lb/>
　記以補正經之未備者也每篇正經居首而記附焉<lb/>
　自高堂生所傳及唐石經皆如此紫陽朱子作儀禮<lb/>
　經傳通解始以記文附於正經各章之末臨川呉文<lb/>
<pb n="KR2n0011_WYG_134-9a"/>
　正公疑其經傳混淆為朱子未定之藳乃重加考訂<lb/>
　一仍高堂之舊而為之詮次焉先王之制度粗可見<lb/>
　矣元季兵火其書散亡深可痛惜喬新弱冠嘗讀儀<lb/>
　禮注疏而愛之方研究其奥㫖尋以科舉之學中輟<lb/>
　登第以来讀文正公三禮叙録又知公嘗考定是經<lb/>
　銳意求之庶得以盡心焉徧訪藏書之家無有也三<lb/>
　禮考注近刻於吾旴廬陵楊文貞公以為此文正公<lb/>
　所考定而晏璧彦文掩為已作者也竊嘗考之文正<lb/>
<pb n="KR2n0011_WYG_134-9b"/>
　公考定儀禮正經與記一仍其舊今考注仍於朱子<lb/>
　經傳通解雜然無倫其所注釋徒取鄭𤣥賈公彦之<lb/>
　說而綴輯焉亦與易書戴記纂言之文不類決非出<lb/>
　於公手豈晏氏不見公本而以已意為之耶喬新不<lb/>
　揣固陋輙因唐人石經兼考叙録詳加校定經自為<lb/>
　經記自為記不相雜糅其章次則依朱子所定亦不<lb/>
　敢妄為紛更冠昏二篇賓主問對冠字醴醮之辭石<lb/>
　本在經文之後今因朱子移置各章之末盖欲便於<lb/>
<pb n="KR2n0011_WYG_134-10a"/>
　讀者也於是儀禮十七篇復為完書嗟夫秦火之後<lb/>
　先王典禮十亡八九其存於世者惟此十七篇而已<lb/>
　炎漢以来雖未能舉行然猶列之學官師弟子講習<lb/>
　焉自王安石廢經用傳士大夫知此經者鮮矣喬新<lb/>
　少嘗讀之而不能無韓昌黎之患每欲採摭諸儒之<lb/>
　說為之注以成紫陽臨川二大儒之志今學殖荒落<lb/>
　不能為己姑校正遺經藏之家塾傳之同志庶幾有<lb/>
　好古之士為吾所欲為者豈非曠世之一快哉<lb/>
<pb n="KR2n0011_WYG_134-10b"/>
程氏<hi>敏政</hi>儀禮注<lb/>
　　　未見<lb/>
丁氏<hi>璣</hi>儀禮注<lb/>
　　　佚<lb/>
湛氏<hi>若水</hi>儀禮補逸經傳測<lb/>
　　一卷<lb/>
　　　未見<lb/>
　若水自序曰儀逸經篇名者何曰經之逸也多矣有<lb/>
<pb n="KR2n0011_WYG_134-11a"/>
　士冠而天子諸侯闕有士昏士喪而天子諸侯大夫<lb/>
　闕有士大夫祭而天子諸侯闕之四禮者其見於公<lb/>
　符雜見於昏義諸記則有之矣王居明堂也中霤也<lb/>
　投壺也奔喪也諸經亡者則有之矣存者其傳足徴<lb/>
　也予沿是補逸經名凡十有五庶幾存羊之意而諸<lb/>
　記或存其傳者耳<lb/>
胡氏<hi>纉宗</hi>儀禮鄭注附逸禮<lb/>
　　二十五卷<lb/>
<pb n="KR2n0011_WYG_134-11b"/>
　　　未見<lb/>
李氏<hi>舜臣</hi>禮經讀<lb/>
　　　佚<lb/>
　舜臣自序曰余讀冠禮筮於庿門釋者曰庿古文廟<lb/>
　字也盖十七篇本古文爾而承以秦𨽻至於今則多<lb/>
　俗筆甲乙或易如昏禮下達納采用鴈納本補紩而<lb/>
　鴈鵞也酢酸漿也讀酬酢之酢豈不遠哉不揣弇陋<lb/>
　正以大篆用其邊旁以為楷書兼以周禮戴記正焉<lb/>
<pb n="KR2n0011_WYG_134-12a"/>
何氏<hi>澄</hi>刋正儀禮纂疏<lb/>
　　　未見<lb/>
　黄虞稷曰澄字應清歙人有孝行<lb/>
阮氏<hi>琳</hi>儀禮經解<lb/>
　　　未見<lb/>
王氏<hi>樵</hi>校録古禮<lb/>
　　　未見<lb/>
李氏<hi>黼</hi>儀禮集解<lb/>
<pb n="KR2n0011_WYG_134-12b"/>
　　十卷<lb/>
　　　存<lb/>
　黄虞稷曰黼嘉靖間無錫人<lb/>
王氏<hi>志長</hi>儀禮注疏羽翼<lb/>
　　十七卷<lb/>
　　　存<lb/>
郝氏<hi>敬</hi>儀禮節解<lb/>
　　十七卷<lb/>
<pb n="KR2n0011_WYG_134-13a"/>
　　　存<lb/>
　敬自述曰儀禮較周禮切近周禮懸空鋪張儀禮周<lb/>
　旋裼襲合下有實地雖止於十七篇推而演之三千<lb/>
　三百皆可義起内鄉射即鄉飲酒禮大射即燕禮既<lb/>
　夕即士喪禮有司徹即少牢饋食禮其實止十有二<lb/>
　篇然不啻詳已昔之作者舉所嘗聞潤色補綴使後<lb/>
　世知禮之儀文如是古人陳迹如是非責後世一一<lb/>
　拘守亦非士大夫禮存天子諸侯禮亡之謂也大抵<lb/>
<pb n="KR2n0011_WYG_134-13b"/>
　冠昏喪祭朝聘燕饗禮之大端止此飲食男女養生<lb/>
　送死人生日用止此升降進退周旋規矩行禮節文<lb/>
　止此天子諸侯同此人倫同此儀則隆殺多寡因時<lb/>
　制宜此皆行禮節目朱仲晦欲以儀禮為經夫儀之<lb/>
　不可為經猶經之不可為儀也經者萬世常行儀者<lb/>
　隨時損益父子君臣夫婦長幼朋友經也禮儀三百<lb/>
　威儀三千儀也皆以節文斯五者五者三代相因而<lb/>
　儀者所損益世儒耳食朱說欲以儀禮為經割諸禮<lb/>
<pb n="KR2n0011_WYG_134-14a"/>
　附之嗟夫諸禮家言雖聖人復生不能盡合矣虞夏<lb/>
　殷周因革損益尚不相襲乃世儒欲彌縫新故不同<lb/>
　之迹以通之百世就使補輯完備能必一一可用之<lb/>
　今日乎學禮者所以貴達也<lb/>
劉氏<hi>宗周</hi>儀禮經傳考次<lb/>
　　　未見<lb/>
陳氏<hi>林</hi>儀禮會通圖<lb/>
　　二卷<lb/>
<pb n="KR2n0011_WYG_134-14b"/>
　　　未見<lb/>
胡氏<hi>賓</hi>禮經圖<lb/>
　　一卷<lb/>
　　　未見<lb/>
譚氏<hi>貞良</hi>儀禮名物考<lb/>
　　八卷<lb/>
　　　佚<lb/>
　貞良自序曰儀禮之難讀也由於名物度數之未晰<lb/>
<pb n="KR2n0011_WYG_134-15a"/>
　故覺其辭義之艱深也使名物度數之既辨則其艱<lb/>
　深者且文從字順矣崇禎丙子秋試擯落意不自聊<lb/>
　爰合鄭氏之注賈氏之疏陸氏之釋文聶氏楊氏之<lb/>
　圖以及諸家之說考其名物度數而詮釋之嗚呼尚<lb/>
　書百篇伏生止記憶二十八篇學者每致憾於古書<lb/>
　之散佚然使其盡存嗸牙詰曲當無異是書之難讀<lb/>
　縱頒諸學官以取士士必畏難而習焉者寡矣高堂<lb/>
　生之禮僅存一十七篇而士子罕肯誦習司學校者<lb/>
<pb n="KR2n0011_WYG_134-15b"/>
　寧以小戴之記傳為經可為長太息也吾故釋其名<lb/>
　物度數俾吾後之人不以難讀廢之斯幸甚矣<lb/>
　　　　按儀禮雖存治舉子業者不講久矣譚公欲<lb/>
　　　　便學者誦習詮其名物度數立意甚厚惜也<lb/>
　　　　避地漳州之琯溪失於冦亦古經之不幸也<lb/>
趙氏<hi>魏史</hi>儀禮本義<lb/>
　　十七卷<lb/>
　　　存<lb/>
<pb n="KR2n0011_WYG_134-16a"/>
　魏史自序曰儀禮者周公監二代而制之以經世者<lb/>
　也中庸云優優大哉禮儀三百威儀三千大經小曲<lb/>
　皆謂之儀是三百儀禮之綱領三千儀禮之條件禮<lb/>
　經之大全登孔門者猶及見之而孟氏以後殘缺多<lb/>
　矣漢興河間獻王得孔壁禮經五十六篇自十七篇<lb/>
　與高堂生所傳同外餘三十九篇在秘府謂之逸<lb/>
　禮繼以新莽之亂亡焉故迄今所存止此而已其篇<lb/>
　次二戴與劉氏别録叅差不同而鄭本一依劉氏其<lb/>
<pb n="KR2n0011_WYG_134-16b"/>
　注疏朱子盖嘗以浮蕪病焉欲力為釐正而不果近<lb/>
　代呉氏亦嘗嗣為考定焉而未盡值世聖明文運綦<lb/>
　盛史且賤老不自揆其迂腐盡心詮次其間為之本<lb/>
　義如其篇庶幾私淑前脩竟其未竟之志云<lb/>
錢氏<hi>
                        <graphic n="KR2066" url="https://raw.githubusercontent.com/kanripo/KR-Gaiji/master/images/KR2066.png" mimeType="image/png"/>
                    </hi>儀禮說<lb/>
　　一卷<lb/>
　　　存<lb/>
張氏<hi>睿卿</hi>儀禮考<lb/>
<pb n="KR2n0011_WYG_134-17a"/>
　　一卷<lb/>
　　　存<lb/>
萬氏<hi>斯大</hi>儀禮商<lb/>
　　二卷<lb/>
　　　存<lb/>
亡名氏儀禮解詁<lb/>
　　四卷<lb/>
　　　未見<lb/>
<pb n="KR2n0011_WYG_134-17b"/>
　　　　按山隂祁氏書目有之<lb/>
儀禮節要<lb/>
　　三卷<lb/>
　　　佚<lb/>
　張萱曰抄本莫詳撰集姓氏<lb/>
　<lb/>
　<lb/>
　經義考卷一百二十四<lb/>
</p>
<p>
</p>
  </div>
</body>
</text>
</TEI>
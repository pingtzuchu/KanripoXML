<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百六</head> <lb/>
    <p>
<pb n="KR2n0011_WYG_106-1a"/>
欽定四庫全書<lb/>
　經義考卷一百六<lb/>
　　　　　　　　　　翰林院檢討朱彝尊撰<lb/>
　　　詩<hi>九</hi>
鄭氏<hi>樵</hi>詩傳<lb/>
　　宋志二十卷<lb/>
　　　未見<lb/>
詩辨妄<lb/>
<pb n="KR2n0011_WYG_106-1b"/>
　　宋志六卷<lb/>
　　　未見<lb/>
　樵自序略曰毛詩自鄭氏既箋之後而學者篤信康<lb/>
　成故此詩專行三家遂廢齊詩亡於魏魯詩亡於西<lb/>
　晉隋唐之世猶有韓詩可據迨五代之後韓詩亦亡<lb/>
　致今學者只憑毛氏且以序為子夏所作更不敢擬<lb/>
　議蓋事無兩造之辭則獄有偏聽之惑今作詩辨妄<lb/>
　六卷可以見其得失<lb/>
<pb n="KR2n0011_WYG_106-2a"/>
　陳振孫曰辨妄者專指毛鄭之妄謂小序非子夏所<lb/>
　作可也盡削去之而以已意為之序可乎樵之學雖<lb/>
　自成一家而其師心自用殆孔子所謂不知而作者<lb/>
　也<lb/>
　馬端臨曰夾漈專詆詩序晦庵從其説所謂事無兩<lb/>
　造之辭則獄有偏聽之惑者大意謂毛序不可偏信<lb/>
　也然愚以為譬之聽訟詩者其事也齊魯韓毛則證<lb/>
　驗之人也毛詩本書具在流傳甚久譬如其人親身<lb/>
<pb n="KR2n0011_WYG_106-2b"/>
　到官供指詳明具有本末者也齊魯韓三家本書已<lb/>
　亡於他書中間見一二而真偽未可知譬如其人元<lb/>
　不到官又已身亡無可追對徒得之風聞道聽以為<lb/>
　其説如此者也今舎毛詩而求證於齊魯韓猶聽訟<lb/>
　者以親身到官所供之案牘為不可信乃採之於旁<lb/>
　人傳説而欲以斷其事也豈不誤哉<lb/>
　朱德潤序曰莆田林子發氏㩦宋鄭夾漈先生詩傳<lb/>
　訓詁謂德潤曰先生昔在閩中紬繹之暇集為此書<lb/>
<pb n="KR2n0011_WYG_106-3a"/>
　其間摘詩傳之幽隱辨事物之名義真所謂發宋儒<lb/>
　之所未發者於是以挍正是本俾德潤讀之愚按慈<lb/>
　溪黄氏謂文公朱氏因雪山王公質浹漈鄭公樵去<lb/>
　美刺以言詩又嘗於鄭傳取其切於詩之要者以備<lb/>
　集傳矣獨惜當時門人學子各宗其宗而不能參㑹<lb/>
　折衷之以見此書之有補於學者噫漢儒專門訓詁<lb/>
　一經之旨揚鑣分路使後世學者莫適而經之本文<lb/>
　亦乖戾破碎至宋濂洛諸儒出然後諸經之旨粲然<lb/>
<pb n="KR2n0011_WYG_106-3b"/>
　明白今考載籍詩傳自伊川歐蘇諸先生發其理趣<lb/>
　南渡後李迂仲張南軒吕東萊戴岷隱嚴華谷諸先<lb/>
　生又各自名家而方今學者咸宗朱氏者豈非以其<lb/>
　義明理暢足以發詩人比興之旨趣辭簡意備足以<lb/>
　廣詩人賦詠之性情乎至於詩篇之可以被之音樂<lb/>
　者仍按周禮太師謂風雅頌者聲音部分之名賦比<lb/>
　興者作詩之體製也今觀鄭氏傳引山川草木蟲魚<lb/>
　之辨五音六律六吕之所諧誠可以發揮後學之未<lb/>
<pb n="KR2n0011_WYG_106-4a"/>
　究而煥明千載之微辭奥義者也如以雀無角為雀<lb/>
　之角以龍盾之合為二盾之衞露被菅茅非雨露之<lb/>
　露有豕白蹢為江豚之豕豳之風雅頌為四器十二<lb/>
　器之聲合其他如國風二雅三頌名物度數毫分釐<lb/>
　析豈非詩傳之大備者乎善乎孟子曰説詩者不以<lb/>
　文害辭不以辭害志以意逆志是為得之德潤於朱<lb/>
　鄭之學有得焉蓋朱氏之學淳故其理暢鄭氏之學<lb/>
　博故其理詳學者不可不兼該而並進也理以明之<lb/>
<pb n="KR2n0011_WYG_106-4b"/>
　義以析之則斯傳也當相為引用而諷咏之兹亦後<lb/>
　學之所深願與<lb/>
　虞集序曰聖人之教人蓋以詩為學矣孔子説烝民<lb/>
　之詩曰為此詩者其知道乎故有物必有則民之秉<lb/>
　彝也故好是㦤德戰戰兢兢如臨深淵如履薄氷曾<lb/>
　子之所以終身也鳶飛戾天魚躍于淵子思之所以<lb/>
　明道體也不以文害辭不以辭害志以意逆志是為<lb/>
　得之孟子之所以説詩也是以程子之於詩也嘗㸃<lb/>
<pb n="KR2n0011_WYG_106-5a"/>
　掇一兩字而誦之使人自解又曰今之學者未見意<lb/>
　趣必不樂學欲以三百篇教之歌舞恐未易曉欲别<lb/>
　作詩令朝夕歌之似當有助其意一也聖賢之於詩<lb/>
　將以變化其氣質涵養其德性優游饜飫詠歎滛泆<lb/>
　使有得焉則所謂溫柔敦厚之教習與性成庶幾學<lb/>
　詩之道也漢儒有保存遺經之功而亦不無專門訓<lb/>
　詁之失儒先君子知豈不足以知之而罕見於言者<lb/>
　豈非有得於此則彼穿鑿纒繞之説自有所不得行<lb/>
<pb n="KR2n0011_WYG_106-5b"/>
　乎諸經皆然蓋不止於詩也齊魯韓詩不傳而毛氏<lb/>
　獨存言詩之家千數百年守此而已至宋歐陽子疑<lb/>
　詩序之非而著本義蘇欒城亦疑而去之不免猶存<lb/>
　其首句譬諸山下之泉其初出也壅塞底滯而端亦<lb/>
　微見矣漸而清通沛如江河後因於先而廓之而水<lb/>
　之源流遠矣亦有其時也至於朱子詩傳之出然後<lb/>
　悉屏去大小序别為一編存而不廢以待考辨即經<lb/>
　以求其故自為之説而天下學者從之國家定以為<lb/>
<pb n="KR2n0011_WYG_106-6a"/>
　是然後其説與聖賢之言詩者合而學者有所用功<lb/>
　矣集之幼也嘗從詩師得鄭氏經説以為大序不出<lb/>
　於子夏小序不出於毛公蓋衞宏所為而康成之為<lb/>
　説如此心竊異之欲求其全書不可得中歲偹員勸<lb/>
　講有阿魯灰叔仲自守泉南入朝為同官始得其錄<lb/>
　本而讀之見其説風雅頌之分蓋本諸音節之異於<lb/>
　比興賦也訓詁多不得興之説而為序者掇拾傅㑹<lb/>
　以愚惑乎後之人鳥獸艸木之名天文地理之説或<lb/>
<pb n="KR2n0011_WYG_106-6b"/>
　疎或繆非一端也剖晰訓詁之舊痛快决裂無復遺<lb/>
　蘊向之所謂纒繞穿鑿者幸一快焉恨未久散去而<lb/>
　不得終卷也蓋竊感鄭氏去朱子之鄉若是其近以<lb/>
　年計之不甚相遠門人學者里閈相錯而不通見於<lb/>
　一時何哉雖各自為説而多同者豈閩多賢人學者<lb/>
　老於山林嘗有其説未逹於外而兩家各有所采乎<lb/>
　將二氏之卓識皆有以度越前人不待於相謀而有<lb/>
　合乎世遠地廣未之有攷也西夏斡公克莊嘗以禮<lb/>
<pb n="KR2n0011_WYG_106-7a"/>
　經舉進士如左㮄漢生者考官見其博贍疑不敢取<lb/>
　而朝廷知其為明經之士其僉憲淮西也以項氏易<lb/>
　玩辭足補程朱之遺諗於集也序其説而刻之自南<lb/>
　行臺而貳閩憲也以為閩在山海之間豈無名家舊<lb/>
　學諮詢之暇思有以表章之予因及鄭氏之詩即使<lb/>
　錄以來示且曰果可傳也畧為我序之故著其説如<lb/>
　此又曰求諸鄭氏之子孫夾漈之手筆猶有書五十<lb/>
　餘種故御史中丞馬公伯庸延祐末奉旨閱海貨於<lb/>
<pb n="KR2n0011_WYG_106-7b"/>
　泉南觀於鄭氏得十數種以去將刻而傳之馬公剔<lb/>
　釐清要出入臺省席不暇暖未及如其志而殁泰定<lb/>
　中故太史齊公履謙奉使宣撫治閩亦取十餘種將<lb/>
　刻而傳之太史還朝不一二年而殁亦不克如其志<lb/>
　二家皆有子弟安知無能承其先志者乎吾聞閩人<lb/>
　刻書摹印成市成邑散布中外極乎四海其間亦有<lb/>
　繆妄未經論定在所當禁者觀風使者得以正之而<lb/>
　移其工力於博洽有用之説則在於今日矣<lb/>
<pb n="KR2n0011_WYG_106-8a"/>
周氏<hi>孚</hi>非鄭樵詩辨妄<lb/>
　　一卷<lb/>
　　　存<lb/>
　孚自序曰古之教人者未嘗有訓詁也故曰不憤不<lb/>
　啓不悱不發不以三隅反則不復也自聖人没而異<lb/>
　端起先儒急於警天下之方悟者故即六經之書而<lb/>
　訓詁之雖其教與古異而意則一也自漢以來六經<lb/>
　之綱維具矣學者世祖傳守之雖聖人起未易廢也<lb/>
<pb n="KR2n0011_WYG_106-8b"/>
　而鄭子乃欲盡廢之此予所以不得已而有言也故<lb/>
　撮其害理之甚者見於予書而其為詩之義則有先<lb/>
　儒之傳在嗚呼聚訟之學古人惡之安知不有以是<lb/>
　規予者哉然予之所不暇恤也於是總而次之凡四<lb/>
　十二事為一卷<lb/>
　顧湄曰周孚字信道濟北人居京口淳熙初真州學<lb/>
　教授自號蠧齋<lb/>
王氏<hi>質</hi>詩總聞<lb/>
<pb n="KR2n0011_WYG_106-9a"/>
　　宋志二十卷<lb/>
　　　存<lb/>
　陳振孫曰質自序云研精覃思於此幾三十年其書<lb/>
　有聞音謂音韻聞訓謂字義聞章謂分段聞句謂句<lb/>
　讀聞字謂字畫聞物謂鳥獸草木聞用謂凡器物聞<lb/>
　跡謂凡在處山川土壤州縣鄉落之類聞事謂凡事<lb/>
　類聞人謂凡人姓號共十聞每篇為總聞又有聞風<lb/>
　聞雅聞頌等其説多出新意不循舊傳<lb/>
<pb n="KR2n0011_WYG_106-9b"/>
　陳日强跋曰右雪山王先生詩説二十卷其家櫝藏<lb/>
　且五十年未有發揮之者臨川貳車國正韓公攝守<lb/>
　是邦慨念前輩著述不可湮没廼從其孫宗旦求此<lb/>
　書鋟梓以廣其傳命工經始而日强分符此來公餘<lb/>
　因取讀之其刪除詩序實與文公朱先生合至於以<lb/>
　意逆志自成一家真能寤寐詩人之意於千載之上<lb/>
　斯可謂之窮經矣趨使鑱刻凡三閲月而後竣事使<lb/>
　斯文顯行於世後學之幸也<lb/>
<pb n="KR2n0011_WYG_106-10a"/>
　陸深曰王景文詩總聞頗與朱傳不合然多前人所<lb/>
　未發<lb/>
晁氏<hi>公武</hi>毛詩詁訓傳<lb/>
　　宋志二十卷<lb/>
　　　佚<lb/>
程氏<hi>大昌</hi>詩議<lb/>
　　一卷<lb/>
　　　存<lb/>
<pb n="KR2n0011_WYG_106-10b"/>
　大昌自序曰二代以下儒者孰不談經而獨尊信漢<lb/>
　説者意其近古或有所本也若夫古語之可以證經<lb/>
　者遠在六經未作之前而經文之在古簡者親預聖<lb/>
　人援證之數則其審的可據豈不愈於或有師承者<lb/>
　哉而世人苟循習傳之舊無能以其所當據而格其<lb/>
　所不當據是敢於違背古聖人而不敢於是正漢儒<lb/>
　也嗚呼此詩議之所為作也<lb/>
　陸元輔曰程氏詩議十七篇一論古有二南而無國<lb/>
<pb n="KR2n0011_WYG_106-11a"/>
　風之名二論南雅頌為樂詩諸國為徒詩三論南雅<lb/>
　頌之為樂無疑四論四始品目五論國風之名出於<lb/>
　左荀六証左荀創標風名之誤七論逸詩有豳雅豳<lb/>
　頌而無豳風以証風不得抗雅八論豳詩非七月九<lb/>
　辯詩序不出于夏十辯小序綴語出於衞宏十一辯<lb/>
　序不可廢十二據季札序詩篇次知無風名十三論<lb/>
　毛詩有古序所以勝於三家十四論采詩序詩因乎<lb/>
　其地十五論南為樂名十六論關雎為文王詩十七<lb/>
<pb n="KR2n0011_WYG_106-11b"/>
　論詩樂及商魯二頌唐應德稱其文義蔚然繹其論<lb/>
　議洵多獨得之見然風雅頌之名周禮左傳荀子有<lb/>
　之季札亦言之而程氏必謂有二南而無國風憑臆<lb/>
　妄決無所稱據亦難乎免於穿鑿之譏矣<lb/>
　毛竒齡曰程大昌謂詩有南無國風此不然樂記曰<lb/>
　正直而靜㢘而謙者宜歌風表記引國風曰我躬不<lb/>
　閲皇恤我後又引國風曰心之憂矣於我歸説此不<lb/>
　稱國風而何<lb/>
<pb n="KR2n0011_WYG_106-12a"/>
鄭氏<hi>諤</hi>毛詩解義<lb/>
　　宋志三十卷<lb/>
　　　佚<lb/>
范氏<hi>處義</hi>詩學<lb/>
　　宋志一卷<lb/>
　　　佚<lb/>
解頥新語<lb/>
　　宋志十四卷<lb/>
<pb n="KR2n0011_WYG_106-12b"/>
　　　佚<lb/>
　王應麟曰鼉鳴如鼓新經之説也解頥新語取之鑿<lb/>
　矣　又曰晁景迂詩序論云序騶虞王道成也風其<lb/>
　為雅與序魚麗可以告神明雅其為頌與解頥新語<lb/>
　亦云文王之風終於騶虞序以為王道成則近於雅<lb/>
　矣文王之雅終於魚麗序以為可告神明則近於頌<lb/>
　矣<lb/>
詩補傳<lb/>
<pb n="KR2n0011_WYG_106-13a"/>
　　宋志三十卷<lb/>
　　　存<lb/>
　逸齋自序曰經以經世為義傳以傳業為名毛氏詩<lb/>
　謂之詁訓傳故於詁訓則詳於文義則略韓氏有外<lb/>
　傳乃依倣左氏國語非詩傳也惟詩傳先儒比之易<lb/>
　繫辭謂之詩大傳近世諸儒或為小傳集説疏義注<lb/>
　記類説論解其名不一既於詁訓文義互有得失其<lb/>
　不通者輒欲廢序以就已説學者病之補傳之作以<lb/>
<pb n="KR2n0011_WYG_106-13b"/>
　詩序為據兼取諸家之長揆之情性㕘之物理以平<lb/>
　易求古詩人之意文義有闕補以六經史傳詁訓有<lb/>
　闕補以説文篇韻異同者一之隱奥者明之窒礙者<lb/>
　通之乖離者合之謬誤者正之曼衍者削之而意之<lb/>
　所自得者亦錯出其間補傳大略如此或曰詩序可<lb/>
　盡信乎曰聖人刪詩定書詩序猶書序也獨可廢乎<lb/>
　况詩序有聖人為之潤色者如都人士之序記禮者<lb/>
　以為夫子之言賚之序與論語合孔叢子所記夫子<lb/>
<pb n="KR2n0011_WYG_106-14a"/>
　讀二南及柏舟諸篇其説皆與今序義相應以是知<lb/>
　詩序當經聖人筆削之手不然則取諸聖人之遺言<lb/>
　也故不敢廢詩序者信六經也尊聖人也若夫聞見<lb/>
　單淺古書之存於世者力不能盡得未敢以今日之<lb/>
　言為然博雅君子儻嗣而修之使詩之一經無所闕<lb/>
　疑不亦善乎<lb/>
　　　　按詩補傳抄本但題逸齋而不著名攷宋藝<lb/>
　　　　文志有范處義詩補傳三十卷卷數與逸齋<lb/>
<pb n="KR2n0011_WYG_106-14b"/>
　　　　本相符西亭王孫聚樂堂目直書處義名當<lb/>
　　　　有證據處義金華人紹興中登張孝祥榜進<lb/>
　　　　士<lb/>
趙氏<hi>敦臨</hi>詩説<lb/>
　　　佚<lb/>
李氏<hi>燾</hi>詩譜<lb/>
　　宋志三卷<lb/>
　　　佚<lb/>
<pb n="KR2n0011_WYG_106-15a"/>
余氏<hi>端禮</hi>毛詩説略<lb/>
　　　佚<lb/>
羅氏<hi>維藩</hi>詩解<lb/>
　　二卷<lb/>
　　　佚<lb/>
　楊萬里志墓曰羅价卿諱維藩廬陵人擢進士第授<lb/>
　廸功郎南雄州保昌縣尉陞從政郎著詩解二卷<lb/>
王氏<hi>大寶</hi>詩解<lb/>
<pb n="KR2n0011_WYG_106-15b"/>
　　　佚<lb/>
張氏<hi>淑堅</hi>詩解<lb/>
　　　佚<lb/>
黄氏<hi>邦彥</hi>毛詩講義<lb/>
　　宋志三卷<lb/>
　　　佚<lb/>
林氏<hi>岊</hi>毛詩講義<lb/>
　　宋志五卷<lb/>
<pb n="KR2n0011_WYG_106-16a"/>
　　　佚<lb/>
<hi>原闕</hi>
　<lb/>
　<lb/>
胡氏<hi>維寧</hi>詩集善<lb/>
　　　佚<lb/>
謝氏<hi>諤</hi>詩解<lb/>
　　二十卷<lb/>
<pb n="KR2n0011_WYG_106-16b"/>
　　　佚<lb/>
潘氏<hi>好古</hi>詩説<lb/>
　　　佚<lb/>
　吕祖謙作墓志曰好古字敬修一字伯御松陽人喜<lb/>
　著書有詩春秋語孟中庸説合五十一卷<lb/>
呉氏<hi>曾</hi>毛詩辨疑<lb/>
　　　佚<lb/>
　撫州府志呉曾字虎臣崇仁人髙宗時以獻書得官<lb/>
<pb n="KR2n0011_WYG_106-17a"/>
　累遷至吏部郎中孝宗朝出知嚴州致仕<lb/>
陳氏<hi>知柔</hi>詩聲譜<lb/>
　　二卷<lb/>
　　　佚<lb/>
黄氏<hi>度</hi>詩説<lb/>
　　宋志三十卷<lb/>
　　　未見<lb/>
　葉適序曰往年徐居厚言文叔蚤為諸經解書略具<lb/>
<pb n="KR2n0011_WYG_106-17b"/>
　矣時公未四十也頃歲每有學者自金陵至言公常<lb/>
　用周禮注疏與王氏新經㕘論夜率踰丙晝漏未上<lb/>
　輒叩門曰已悟於是公七十五矣嗚呼斯可謂以學<lb/>
　始終歟公既殁始得其詩説三十卷自文字以來詩<lb/>
　最先立教而文武周公用之尤詳以其治考之人和<lb/>
　之感至於與天同德者蓋已教之詩性情益明而既<lb/>
　明之性情詩歌不異故也及教衰性蔽而雅頌已先<lb/>
　息又甚則風謡亦盡矣雖其遺餘猶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>髴未冺而霸<lb/>
<pb n="KR2n0011_WYG_106-18a"/>
　強迭勝舊國守文僅或求之人之材品髙下與其識<lb/>
　慮所至時或驗之然性情愈昏惑而各意為之説形<lb/>
　摘裂以從所近則詩安得復興而宜其遂亡也哉况<lb/>
　執秦漢之殘書而徒以訓義相宗者乎公於詩尊序<lb/>
　倫紀致忠達敬篤信古文旁錄衆善博厚慘怛而無<lb/>
　迂重之累輯緒悠久而有新美仁政舉而應事膚鋭<lb/>
　王制定而隨時張弛然則性情不蔽而詩之教可以<lb/>
　復明公其有志於是歟按易有程春秋有胡而詩集<lb/>
<pb n="KR2n0011_WYG_106-18b"/>
　傳之善者亦數家大抵欲收拾羣義酌其中平以存<lb/>
　世教矣未知性情何如爾今公之書既將並行讀者<lb/>
　誠思其教存而性明性明而詩復則庶幾得之不然<lb/>
　非余所知也<lb/>
馬氏<hi>和之</hi>毛詩圖<lb/>
　　　闕<lb/>
　夏文彦曰馬和之錢唐人紹興中登第善畵人物山<lb/>
　水傚呉裝筆法飄逸務去華藻自成一家髙孝兩朝<lb/>
<pb n="KR2n0011_WYG_106-19a"/>
　深重其畵每書毛詩三百篇令和之圖寫官至工部<lb/>
　侍郎<lb/>
　文徵明曰思陵尤愛馬和之畵每書毛詩虚其後令<lb/>
　和之為圖<lb/>
　汪珂玉曰馬和之毛詩圖衞風鶉奔章不寫宣姜妷<lb/>
　事但寫鶉雀奔疆樹石動合程法覽之冲然由其胸<lb/>
　中自有風雅也定中圖登邱相度得文公營徙之狀<lb/>
　子來趨事得國人悦服之象其蒼莽攸鬱則樹之榛<lb/>
<pb n="KR2n0011_WYG_106-19b"/>
　栗椅桐梓漆也定宿在中於以作室可想見矣干旄<lb/>
　圖孑孑干旄建於車後兩服兩驂而維之正見衞大<lb/>
　夫見賢之勤而彼姝者子罄折且前是欲以卑之之<lb/>
　氣象耳衣褐作馬蝗猫古法載馳圖以許穆公本無<lb/>
　唁衞事故不作驅馬悠悠惟指其憂心焉而已乃猶<lb/>
　作許大夫來告則以是夫人意中事故不妨象外摹<lb/>
　寫落筆飄逸仿呉裝法也四册藏項又新家<lb/>
　　　　按馬和之毛詩圖流傳於世者有關雎葛覃<lb/>
<pb n="KR2n0011_WYG_106-20a"/>
　　　　螽斯桃夭漢廣采蘩草蟲采蘋甘棠騶虞北<lb/>
　　　　風鶉之奔奔定之方中干旄載馳淇澳考槃<lb/>
　　　　木瓜伐檀蒹葭晨風衡門鳲鳩九罭鹿鳴常<lb/>
　　　　棣天保采薇蓼蕭采芑鴻雁沔水鶴鳴白駒<lb/>
　　　　黄鳥斯干節南山正月十月之交雨無正小<lb/>
　　　　旻小宛小弁巧言何人斯巷伯谷風蓼莪大<lb/>
　　　　東四月北山小明鼓鐘信南山大田桑扈鴛<lb/>
　　　　鴦魚藻隰桑白華棫樸旱麓靈臺雲漢崧髙<lb/>
<pb n="KR2n0011_WYG_106-20b"/>
　　　　韓奕江漢振鷺豐年濳酌駉諸篇然多係摹<lb/>
　　　　本真蹟罕存矣<lb/>
　<lb/>
　<lb/>
　<lb/>
　<lb/>
　<lb/>
　經義考卷一百六<lb/>
</p>
<p>
</p>
  </div>
</body>
</text>
</TEI>
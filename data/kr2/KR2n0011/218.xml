<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百十八</head> <lb/>
    <p>
<pb n="KR2n0011_WYG_218-1a"/>
欽定四庫全書<lb/>
　經義考卷二百十八<lb/>
　　　　　　　　　　翰林院檢討朱彞尊撰<lb/>
　　　論語<hi>八</hi>
張氏<hi>栻</hi>南軒論語解<lb/>
　　宋志十卷<lb/>
　　　存<lb/>
　栻自序曰學者學乎孔子也論語之書孔子之言行<lb/>
<pb n="KR2n0011_WYG_218-1b"/>
　莫詳焉所當終身盡心者宜莫先乎此也聖人之道<lb/>
　至矣而其所以教人者大略則亦可睹焉蓋自始學<lb/>
　則教之以為弟為子之職其品章條貫不過於聲氣<lb/>
　容色之間灑掃應對進退之事此雖為人事之始然<lb/>
　所謂天道之至賾者初亦不外乎是聖人無隠乎爾<lb/>
　也故自始學則有致知力行之地而極其終則有非<lb/>
　思勉之所能及者亦貴乎行著習察盡其道而已矣<lb/>
　孔子曰道之不行也我知之矣知者過之愚者不及<lb/>
<pb n="KR2n0011_WYG_218-2a"/>
　也道之不明也我知之矣賢者過之不肖者不及也<lb/>
　秦漢以來學者失其傳其間雖或有志於力行而其<lb/>
　知不明摘埴索塗莫適所依以卒背於中庸本朝河<lb/>
　南君子始以窮理居敬之方開示學者使之於致知<lb/>
　力行有所循守以入堯舜之道然近嵗以來學者又<lb/>
　失其㫖汲汲求所謂知而於躬行則忽焉本之不立<lb/>
　故其所知特出於臆度之見而無以有諸躬識者蓋<lb/>
　憂之此特未知二者互相發之故也孔子曰學而不<lb/>
<pb n="KR2n0011_WYG_218-2b"/>
　思則罔思而不學則殆歴考聖賢之意蓋欲使學者<lb/>
　於此二端兼致其力始則據其所知而行之行之力<lb/>
　則知愈進知之深則行愈達是知嘗在先而行未嘗<lb/>
　不隨之也知有精麤必由麤以致精行有始終必自<lb/>
　始以及終内外交正本末不遺條理如此而後可以<lb/>
　言無弊然則聲氣容色之間灑掃應對進退之事乃<lb/>
　致知力行之原也其可舍是而他求乎顧栻何足以<lb/>
　與聞斯道輒因河南餘論推以已見輯論語說為同<lb/>
<pb n="KR2n0011_WYG_218-3a"/>
　志者切磋之資而又以序冠於篇首焉<lb/>
薛氏<hi>季宣</hi>論語少學<lb/>
　　宋志二卷<lb/>
　　　佚<lb/>
　季宣自序曰推步占天未足與言天道之至緡絲測<lb/>
　海未足與窺溟海之深膚見謏聞以求聖人之言我<lb/>
　知其無以議為也然則聖人之道其終不可學邪曰<lb/>
　無<hi>句</hi>求之則得不求則不得也自明其徳道積於厥<lb/>
<pb n="KR2n0011_WYG_218-3b"/>
　躬誠以思之睿以通之問學以參之神而明之天之<lb/>
　高地之厚鬼神之盛遂古方來之逺將無所藏其用<lb/>
　聖人之道其無以外此夫魯侯得之喬梓而周公識<lb/>
　其見賢曾蒧鼓瑟詠雩而仲尼與之言志聖人之學<lb/>
　果可以意知而事得乎走於論語之書願學焉而終<lb/>
　身者也謂其旁通倫類細淪幽眇就之而不見挹之<lb/>
　而愈深雖一本諸人情曾非力行可到嘗朝而誦莫<lb/>
　而思忘寢食而求但見其源源而泉混混而淵灝灝<lb/>
<pb n="KR2n0011_WYG_218-4a"/>
　而天進於前無以從而後取諸右無以逢其左泯泯<lb/>
　黙黙而未得以臻其極也卷之有以自樂行之足以<lb/>
　迨時走於夫子之言知其一而不知其二矣强筆少<lb/>
　學識之於書庶乎他日見之有以知其不足戾之斯<lb/>
　改得之斯尚天未䘮道或將可質諸聖人之門也曰<lb/>
　以此明孔氏之言則庸敢不知量<lb/>
論語直解<hi>王瓚温州志作約說</hi>
　　　佚<lb/>
<pb n="KR2n0011_WYG_218-4b"/>
　季宣自序曰巧匠不世出其法具乎規矩繩墨聖人<lb/>
　不世作其言在乎禮易詩書然則禮易詩書與夫規<lb/>
　矩繩墨往之所以貽後今之所以求古也即規矩繩<lb/>
　墨以為圓方雖非巧匠而巧匠之制作於此乎在由<lb/>
　禮易詩書以趨禮義雖非聖人而聖人之精誠備於<lb/>
　吾身學者為道而舍經猶工人而去其規墨也雖有<lb/>
　工垂之指其能制器乎孔子聖之至也顥乎其渾邈<lb/>
　乎其宏其静也坤其動也乾道貫古今而體之以虛<lb/>
<pb n="KR2n0011_WYG_218-5a"/>
　神偕造化而終之以愚望之平平即之峩峩寂如其<lb/>
　若忘巋如其若存挹而愈沖撓而愈清觀其行則不<lb/>
　過乎物察其言則適當人心無色無形既高且明無<lb/>
　墉無隍肅肅茫茫止止而安安者歟盡性而參天者<lb/>
　歟贊焉以辭猶日而禆螢鑿之竅死均無事焉適亡<lb/>
　其所存而已自伏羲以至文公其時亨其政行其言<lb/>
　事具乎禮易詩書曰闇而弗明得孔子而彌章非聖<lb/>
　人無以知聖人固莫知孰賢傳是道以貽將來斯其<lb/>
<pb n="KR2n0011_WYG_218-5b"/>
　為集大成孔氏有春秋孝經通禮易詩書曰經其弟<lb/>
　子門人又雜記其難疑答問之言别為論語一書參<lb/>
　乎六經之間六經固妙且𤣥必論語而後行論語之<lb/>
　於六經其道學之中和大易之乾坤乎元龜無窮指<lb/>
　南諸儒性命仁義之淵源諸子百家之蹊途覆載而<lb/>
　叢薄之宜莫此其究且詳也傳記稱孔子之言衆矣<lb/>
　率多踳駮不疑乎貞其周而曲當觸而咸獲純而靡<lb/>
　類約而兼該者宜莫近乎論語之書後之學孔子者<lb/>
<pb n="KR2n0011_WYG_218-6a"/>
　將折中夫六經之奥返求其性命之正者舍論語其<lb/>
　何稽乎先儒之傳此書行乎今者多矣如川瀆之容<lb/>
　流各極其量而莫不有合焉其於滄溟也不亦微哉<lb/>
　走誠庸愚學而未能有得願法孔子其素心也研窮<lb/>
　此書久矣訖未知其趨嚮自求諸已以求合於前言<lb/>
　譬諸蟻之縁嵩烏之沖霄不至必也亦惟其力行之<lb/>
　又何憚夫穹崇也敢自信其所自知筆而釋其句讀<lb/>
　名直解示無曲說者焉不事辭文貴全㫖要分章無<lb/>
<pb n="KR2n0011_WYG_218-6b"/>
　取為其失於本真匪敢言傳述逝將終身於此庶幾<lb/>
　明徳之見有補不逮云<lb/>
沈氏<hi>文炳</hi>論語解<lb/>
　　　佚<lb/>
　周必大序曰揚子曰聖人之言逺如天賢人之言近<lb/>
　如地易更三聖詩書禮樂春秋皆刪定筆削於孔子<lb/>
　之手此聖言也孟荀揚韓發明經訓羽翼治道此賢<lb/>
　言也兼是二者其惟論語乎蓋齊家治國立身行道<lb/>
<pb n="KR2n0011_WYG_218-7a"/>
　夫子平居形諸言者如三辰著明有目咸睹莫知所<lb/>
　以明如四時運行無物不遂莫知所以行非天乎門<lb/>
　弟子或求益或質疑往往指事而請譬之山川有定<lb/>
　體高深猶可度草木有定形名物或可辨非地乎是<lb/>
　誠五經之錧鎋六藝之喉襟學者如欲時習聖人之<lb/>
　言舍此何以哉吳興沈文炳字堯夫家世儒者少有<lb/>
　聲國學養親不仕惟留意於是書其子數抱遺編求<lb/>
　予一言易不云乎仁者見之謂之仁知者見之謂之<lb/>
<pb n="KR2n0011_WYG_218-7b"/>
　知亦資道以盡吾之分而已其視作無益而攻異端<lb/>
　者蓋相萬也<lb/>
胡氏<hi>公武</hi>論語集解<lb/>
　　　佚<lb/>
　周必大序曰論語記夫子善言簡易明白而褒貶勸<lb/>
　戒實同春秋羣弟子總而述之之時於稱謂尤有法<lb/>
　凡門人問答率稱子若夫子及對諸國君臣及姓以<lb/>
　别之如是者十八九獨季氏一篇皆切責冉求之言<lb/>
<pb n="KR2n0011_WYG_218-8a"/>
　每章必稱孔子無他絶之也此與春秋夷杞何異推<lb/>
　類以求則行夏之時從周之文管仲之稱仁昭公之<lb/>
　知禮筆削之微㫖皆行乎其中矣學林胡英彦辨博<lb/>
　該貫泛通六藝諸子百家之書而以論語為宗古今<lb/>
　注解自漢賈生揚子晉何氏唐韓栁氏周熙時子本朝<lb/>
　邢氏劉原父歐陽子司馬温公程正叔二蘓謝顯道<lb/>
　數十家片言之相涉一說之可取如醫儲藥賈居貨<lb/>
　惟患其不備所得既富則徐為折衷而以其先君子<lb/>
<pb n="KR2n0011_WYG_218-8b"/>
　隠居口講與夫從叔侍讀公新說繋之又為叢書二<lb/>
　卷掇拾遺餘集音二卷考證同異博觀約取期明道<lb/>
　而後止謂余使序卷首予聞聖人之言若近而其㫖<lb/>
　甚逺仁者見之謂之仁知者見之謂之知雖大賢有<lb/>
　不能盡况後學乎自漢以來乃始擅專門之業黨同<lb/>
　而伐異欲以一說盡聖人之藴斯亦過矣惟胡氏世<lb/>
　傳春秋學英彦尤致意焉是書也集諸書之說而以<lb/>
　道為之權衡是非取舍不敢銖兩輕重其心間有㫖<lb/>
<pb n="KR2n0011_WYG_218-9a"/>
　雖殊而理通亦並存不廢務使學者優柔而自求饜<lb/>
　飫而自趨非深於春秋能如是乎其用心過漢儒逺<lb/>
　矣予故樂為之書<lb/>
　楊萬里曰胡英彦諱公武澹庵先生猶子覃思經訓<lb/>
　謂求聖道當自論語始取賈誼揚雄李翺等解為集<lb/>
　注論語若干卷傅以新意自鄭康成王肅馬融之外<lb/>
　史漢所引臣瓚顔袐書注闕文異義靡不畢萃成一<lb/>
　家言今參政周公甚愛其書為之序<lb/>
<pb n="KR2n0011_WYG_218-9b"/>
陳氏<hi>知柔</hi>論語後傳<lb/>
　　　佚<lb/>
林氏<hi>亦之</hi>論語解<lb/>
　　　佚<lb/>
　林希逸曰先生字學可吾邑龍江人受學於艾軒自<lb/>
　號網山山人月魚氏生高宗丙辰終孝宗乙巳<lb/>
　劉克莊曰網山林氏福清人一號月魚先生<lb/>
梁氏<hi>億</hi>論語集解<lb/>
<pb n="KR2n0011_WYG_218-10a"/>
　　　佚<lb/>
　姓譜億字伯安晉江人克家子以父任補官累遷通<lb/>
　判福州嘗著論語集解上之袐府進官一秩<lb/>
諸葛氏<hi>說</hi>論語說<lb/>
　　　佚<lb/>
李氏<hi>舜臣</hi>家塾編次論語<lb/>
　　五卷<lb/>
　　　佚<lb/>
<pb n="KR2n0011_WYG_218-10b"/>
沈氏<hi>大亷</hi>論語說<lb/>
　　　佚<lb/>
　繆泳曰大亷字元簡<lb/>
丘氏<hi>義</hi>論語纂訓<lb/>
　　一卷<lb/>
　　　佚<lb/>
　朱子序曰論語纂訓書無卷第合一篇凡古今論語<lb/>
　訓義見録者十四家而大抵宗程子蓋熹外兄丘子<lb/>
<pb n="KR2n0011_WYG_218-11a"/>
　野所述子野亦以意附見其是非取舍之說熹讀之<lb/>
　其不合於聖人者寡矣因為之序論曰士生乎聖人<lb/>
　既歿數千百嵗之下而欲明聖人之心於數千百載<lb/>
　之上推其立言垂訓之㫖約其辭義於衆説淆亂<lb/>
　之中以為一家之書而又欲其是非取舍不謬於聖<lb/>
　人亦難矣蓋聖人之書其為意微其為辭約茍不明<lb/>
　乎其中而識乎其本多見其以私見臆說亂之也昔<lb/>
　之大儒其猶有不免乎此者況後世之紛紛乎此其<lb/>
<pb n="KR2n0011_WYG_218-11b"/>
　所以難也抑又有甚難者焉孔子曰文莫吾猶人也<lb/>
　躬行君子則吾未之有得此其所以為甚難者也夫<lb/>
　其所以難者如此所以為甚難者又如此則是書之<lb/>
　作亦將以明乎其所難者求至乎其所甚難而已其<lb/>
　可已乎故其求之能博取之能審推是言之其寡過<lb/>
　矣孟子曰博學而詳說之將以反說約此之謂已如<lb/>
　是則後聖人數千百嵗而生而欲明其心於數千百<lb/>
　嵗之上無難矣夫學之所以盡其心如此又安有放<lb/>
<pb n="KR2n0011_WYG_218-12a"/>
　其邪心以窮乎外物之患哉其行之也不逺矣則其<lb/>
　所以為甚難者又得而庶幾焉熹是以樂道之而為<lb/>
　之序所以明子野之為是書其難如此而亦以著其<lb/>
　從事於聖人者不易焉紹興三十二年十月<lb/>
倪氏<hi>思</hi>論語義證<lb/>
　　宋志二十卷<lb/>
　　　佚<lb/>
章氏<hi>服</hi>論語解<lb/>
<pb n="KR2n0011_WYG_218-12b"/>
　　三卷<lb/>
　　　佚<lb/>
徐氏<hi>存</hi>論語解<lb/>
　　　佚<lb/>
高氏<hi>元之</hi>論語解<lb/>
　　宋志一卷<lb/>
　　　佚<lb/>
馬氏<hi>之純</hi>論語說<lb/>
<pb n="KR2n0011_WYG_218-13a"/>
　　　佚<lb/>
黄氏<hi>補</hi>論語人物志<lb/>
　　　佚<lb/>
　閩書補字季全莆田人乾道八年登特科授高州文<lb/>
　學調高要尉<lb/>
宋氏<hi>藴</hi>論語略解<hi>魏了翁集作解義</hi>
　　二十卷<lb/>
　　　佚<lb/>
<pb n="KR2n0011_WYG_218-13b"/>
張氏<hi>珫</hi>論語拾遺<lb/>
　　二十篇<lb/>
　　　佚<lb/>
　王應麟曰淳熙五年六月軍器少監張珫上凡二十<lb/>
　篇付祕閣<lb/>
許氏<hi>奕</hi>論語講義<lb/>
　　二卷<lb/>
　　　佚<lb/>
<pb n="KR2n0011_WYG_218-14a"/>
姜氏<hi>得平</hi>論語本㫖<lb/>
　　宋志一卷<lb/>
　　　佚<lb/>
　陳振孫曰建昌軍教授永嘉姜得平撰<lb/>
楊氏<hi>㤗之</hi>論語孟子類<lb/>
　　七卷<lb/>
　　　佚<lb/>
論語解<lb/>
<pb n="KR2n0011_WYG_218-14b"/>
　　三十卷<lb/>
　　　佚<lb/>
胡氏<hi>泳</hi>論語衍說<lb/>
　　　未見<lb/>
　胡炳文曰泳字伯量南康人<lb/>
湯氏<hi>烈</hi>集程氏論語說<lb/>
　　宋志二卷<lb/>
　　　佚<lb/>
<pb n="KR2n0011_WYG_218-15a"/>
戴氏<hi>溪</hi>石鼔論語答問<lb/>
　　宋志三卷<lb/>
　　　佚<lb/>
　陳振孫曰戴溪岷隠撰溪初仕領石鼔書院山長所<lb/>
　與諸生講說者也其說淺近明白晦庵亦稱其近道<lb/>
潘氏<hi>好古</hi>論語說<lb/>
　　　佚<lb/>
孫氏<hi>應時</hi>論語說<lb/>
<pb n="KR2n0011_WYG_218-15b"/>
　　　佚<lb/>
　王應麟曰孫季和說論語舉直錯諸枉謂舉直而加<lb/>
　之枉之上則民服枉固服於直也舉枉錯諸直謂舉<lb/>
　枉而加之直之上則民不服固非枉之所能服也<lb/>
　姓譜孫應時字季和餘姚人學於象山登進士第官<lb/>
　邵武軍通判自號燭湖居士<lb/>
陳氏<hi>藻</hi>論語解<lb/>
　　　佚<lb/>
<pb n="KR2n0011_WYG_218-16a"/>
　劉克莊曰樂軒陳氏藻字元潔居福清縣之横塘初<lb/>
　網山師艾軒網山之徒又推樂軒為高弟開門授徒<lb/>
　不足自給至浮游江湖﨑嶇嶺海歸買田數畆輒為<lb/>
　人奪去士之窮無過於此矣而以樂自扁此固先生<lb/>
　所聞於師者與<lb/>
王氏<hi>時會</hi>論語訓傳<lb/>
　　　佚<lb/>
葉氏<hi>秀發</hi>論語講義<lb/>
<pb n="KR2n0011_WYG_218-16b"/>
　　　佚<lb/>
　金華志秀發字茂叔師事呂祖謙為慶元府學教授<lb/>
　著論語講義以訓諸弟子一時鉅儒皆相器重願與<lb/>
　之交而楊簡問難尤詳謂得所啟發後知高郵軍<lb/>
時氏<hi>少章</hi>論語大義<lb/>
　　　佚<lb/>
陳氏<hi>耆卿</hi>論語記蒙<lb/>
　　宋志六卷<lb/>
<pb n="KR2n0011_WYG_218-17a"/>
　　　佚<lb/>
　陳振孫曰國子司業臨海陳耆卿壽老撰葉水心為<lb/>
　之序耆卿學於水心者也嘗主麗水簿嘉定初年成<lb/>
　此書<lb/>
　謝鐸曰論語孟子記䝉陳耆卿著今亡<lb/>
羅氏<hi>維藩</hi>論語解<lb/>
　　二卷<lb/>
　　　佚<lb/>
<pb n="KR2n0011_WYG_218-17b"/>
陳氏<hi>宓</hi>論語注義問答<lb/>
　　　佚<lb/>
章氏<hi>良史</hi>論語探古<lb/>
　　宋志二十卷<lb/>
　　　佚<lb/>
黄氏<hi>宙</hi>論語解<lb/>
　　　佚<lb/>
　閩書黄宙字繇仲晉江人居鄉講授有論孟解<lb/>
<pb n="KR2n0011_WYG_218-18a"/>
夏氏<hi>良規</hi>論語解<lb/>
　　　佚<lb/>
　閩書夏良規字道矩福清人<lb/>
丁氏<hi>明</hi>論語解<lb/>
　　二十篇<lb/>
　　　佚<lb/>
　陸元輔曰明字子公金壇人<lb/>
傅氏<hi>子雲</hi>論語集解<lb/>
<pb n="KR2n0011_WYG_218-18b"/>
　　　佚<lb/>
　姓譜子雲字季魯金溪人主甌寧簿<lb/>
馮氏<hi>誠之</hi>復庵讀論語<lb/>
　　十卷<lb/>
　　　佚<lb/>
王氏<hi>萬</hi>論語說<lb/>
　　　佚<lb/>
　經義考卷二百十八<lb/>
</p>
<p>
</p>
  </div>
</body>
</text>
</TEI>
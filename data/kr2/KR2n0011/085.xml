<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷八十五</head> <lb/>
    <p>
<pb n="KR2n0011_WYG_085-1a"/>
欽定四庫全書<lb/>
　經義考卷八十五<lb/>
　　　　　　　　　　翰林院檢討朱彝尊撰<lb/>
　　　書<hi>十四</hi>
王氏<hi>若虛</hi>尚書義粹<lb/>
　　三卷<lb/>
　　　未見<lb/>
　　　　按是書天一閣萬卷堂目均載之<lb/>
<pb n="KR2n0011_WYG_085-1b"/>
呂氏<hi>造</hi>尚書要略<lb/>
　　　佚<lb/>
　王圻曰金哀宗正大間萬夀節同知集賢院吕造進<lb/>
趙氏<hi>孟頫</hi>書今古文集注<lb/>
　　　未見<lb/>
　孟頫自序曰詩書禮樂春秋皆經孔子刪定筆削後<lb/>
　世尊之以為經以其為天下之大經也秦火之後惟<lb/>
　易僅全而樂遂無復存詩書禮春秋由漢以來諸儒<lb/>
<pb n="KR2n0011_WYG_085-2a"/>
　有意復古殷勤收拾而作偽者出焉在書為尤甚學<lb/>
　者不察尊偽為真俾得並行於世若張霸之膚陋二<lb/>
　十四篇亦以為古文尚書小序之舛訛大悖經㫖亦<lb/>
　以為孔子所定嗟夫書之為書二帝三王之道於是<lb/>
　乎在不幸而至於亡於不幸之中幸而有存者忍使<lb/>
　偽亂其間耶又幸而覺其偽忍無述焉以明之使天<lb/>
　下後世常受其欺耶孟頫覈其真而為之集注越二<lb/>
　十餘年再一訂正手錄成書可與知者道難與俗人<lb/>
<pb n="KR2n0011_WYG_085-2b"/>
　言也噫余恐是書之作知之者寡而不知者之衆也<lb/>
　昔子雲作法言時無知者曰後世有子雲必愛之矣<lb/>
　庸詎知今之世無與我同志者哉但天下之知我者<lb/>
　易知書者難也書之為道誠䆳矣漢自伏生以下晁<lb/>
　錯倪寛夏侯勝皆專治書而不得其㫖孔安國雖為<lb/>
　之注多惑於偽序而討論未精蔡邕才堪釐正而其<lb/>
　説不盡傳孔頴達之疏曲暢附㑹無所折𠂻至宋朱<lb/>
　子留心雖久未遑成書蔡沈過謹而失之繁亦為才<lb/>
<pb n="KR2n0011_WYG_085-3a"/>
　識之所限金履祥懲之而失於簡亦以精力之所拘<lb/>
　終不若他經之傳注審之熟而言之確也昔文中子<lb/>
　尚續書百五十篇今正書止五十八篇而傳注可使<lb/>
　之不確乎孟頫繙閲考摭自童時今至於白首得意<lb/>
　處或至終夜不寢嗟乎惟精惟一允執厥中者書之<lb/>
　道也一毫之過同於不及安得天下之精一於中者<lb/>
　而與之語書哉集注始於至元十六年中更作輟成<lb/>
　於大德元年今又二十餘年矣衰貌頽然不能不自<lb/>
<pb n="KR2n0011_WYG_085-3b"/>
　愛也因重輯而為之序<lb/>
　　　　按是序集中所載係節文今依墨跡錄其全<lb/>
　男雍跋曰先君於六經子史靡不討究而在書經尤<lb/>
　為留意自蚤年創草為古今文辨後三入京師而三<lb/>
　易稿皆謹楷細書毫髪不茍及仁宗朝議改隆福宮<lb/>
　為光天二字以書質之中留一本復輯是册已精而<lb/>
　益精者也古人以半部論語佐太平吾先君有焉至<lb/>
　元後己卯<lb/>
<pb n="KR2n0011_WYG_085-4a"/>
　楊載曰公治尚書為之注人知其書畫不知其文章<lb/>
　知其文章而不知其經術也<lb/>
　兩浙名賢錄趙孟頫字子昻呉興人宋之宗室也以<lb/>
　胄監入仕為潤州錄事叅軍至元間以薦入朝拜兵<lb/>
　部侍郎累官翰林學士承㫖卒諡文敏追封魏國公<lb/>
呉氏<hi>澄</hi>書經纂言<lb/>
　　四卷<lb/>
　　　存<lb/>
<pb n="KR2n0011_WYG_085-4b"/>
　澄自序曰書者史之所紀錄也從聿從曰者聿古筆<lb/>
　字以筆畫成文字載之簡冊曰書者諧聲伏羲始畫<lb/>
　八卦黄帝時蒼頡始制文字凡通文字能書者謂之<lb/>
　史人君左右有史以書其言動堯舜以前世質事簡<lb/>
　莫可詳考孔子斷自堯舜以後史所紀錄定為虞夏<lb/>
　商周四代之書初葢百篇遭秦焚滅挾書有禁漢興<lb/>
　禁猶未除舊學之士皆已老死文帝時詔求天下能<lb/>
　治書者惟有濟南伏生一人年九十餘遣掌故鼂錯<lb/>
<pb n="KR2n0011_WYG_085-5a"/>
　即其家傳授僅得二十八篇武帝時河内女子獻偽<lb/>
　泰誓一篇得附二十八篇之列元成間東萊張霸作<lb/>
　偽舜典等二十四篇其書不行東晉豫章内史梅賾<lb/>
　增多伏生書二十五篇又於二十八篇内分出五篇<lb/>
　共五十八篇上送於官遂與漢儒歐陽氏大小夏侯<lb/>
　氏三家所治伏生之書並唐初尊信承用命儒臣為<lb/>
　五十八篇作疏因此大顯而三家之書廢今澄所注<lb/>
　止以伏生二十八篇之經為正<lb/>
<pb n="KR2n0011_WYG_085-5b"/>
　王褘曰今文多艱澀古文多平易先儒嘗深疑之宋<lb/>
　蔡沈氏集傳於每篇各疏今文古文有無既為明白<lb/>
　而近時呉澂氏又分今文古文各自為書不相肴雜<lb/>
　尤足以釋後世之疑矣<lb/>
　顧應祥序曰書纂言者元儒草廬呉文正公之所著<lb/>
　也應祥按察江右時過臨川得之藏之篋笥久矣乃<lb/>
　嘉靖戊申起廢再撫南中偶㩦以隨督學憲副胡君<lb/>
　堯時見而悦之曰滇苦無書盍刻以惠滇士乃命郡<lb/>
<pb n="KR2n0011_WYG_085-6a"/>
　文學偕治書諸生正其譌舛屬雲南守陳君光華刻<lb/>
　以傳焉夫自古帝王之治天下必有史以紀其行事<lb/>
　必有言以發之號令於是乎有典謨訓誥之作唐虞<lb/>
　以前渾渾噩噩其事簡其言可傳孔子刪書上自唐<lb/>
　虞下迄三代得百篇秦燔六籍煨燼無餘漢興除挾<lb/>
　書令濟南伏生始以其所藏者敎授齊魯間文帝求<lb/>
　治書者伏生老不能行詔太常遣掌故鼂錯即其家<lb/>
　受之是謂今文尚書後魯恭王治宮室壤孔子宅得<lb/>
<pb n="KR2n0011_WYG_085-6b"/>
　壁中所藏虞夏商周之書皆科斗文字無有知者博<lb/>
　士孔安國取伏生之書考論文義而為之傳是謂古<lb/>
　文尚書㑹巫蠱事未及以聞至東晉豫章内史梅賾<lb/>
　始奏上列於學官漢魏之間所謂歐陽大小夏侯尚<lb/>
　書之學皆伏生所授者也伏生書二十九篇内泰誓<lb/>
　一篇或以為後人所增安國所傳析伏生二十八篇<lb/>
　為三十三篇泰誓為三篇又伏生所無者二十二篇<lb/>
　并序一篇共五十九篇分為四十六卷但其間出於<lb/>
<pb n="KR2n0011_WYG_085-7a"/>
　伏生者皆艱澀難讀出於古文者辭反平易故先儒<lb/>
　徃徃致疑而文公朱子亦謂不類西漢文字文正公<lb/>
　是編葢祖朱子之意而斷然以二十八篇為伏生之<lb/>
　舊餘二十五篇則自為卷袠以寘諸後欲使後之學<lb/>
　者知上古所傳之書所可信者惟此焉耳矣然竊有<lb/>
　疑焉漢藝文志尚書古文經四十六卷顔師古注曰<lb/>
　孔安國承詔為傳經二十九卷注曰即伏生所授者<lb/>
　史記儒林傳伏生書二十九篇敎授齊魯間至隋唐<lb/>
<pb n="KR2n0011_WYG_085-7b"/>
　時始以泰誓為河内女子所獻或以為武帝時或以<lb/>
　為宣帝時殆不可考安國之書雖未嘗列於學官然<lb/>
　史稱司馬遷授書於安國班固以之而入志其私相<lb/>
　傳錄增損附㑹容或有之若槩謂梅賾所增豈其然<lb/>
　乎又謂梅賾所上書分堯典慎徽五典以下為舜典<lb/>
　初無曰若稽古帝舜二十八字以為姚方興添入今<lb/>
　觀太史公五帝紀於帝堯則曰名放勲帝舜則曰名<lb/>
　重華恐亦有所自焉噫士生千載之下而欲以殘編<lb/>
<pb n="KR2n0011_WYG_085-8a"/>
　斷簡訂千載之上之是非葢亦難矣愚因刻是書而<lb/>
　并以典籍之所見者附於首簡葢不自知其僭妄云<lb/>
齊氏<hi>履謙</hi>書傳詳説<lb/>
　　　佚<lb/>
胡氏<hi>一桂</hi>書説<lb/>
　　　佚<lb/>
程氏<hi>直方</hi>蔡傳辨疑<lb/>
　　一卷<lb/>
<pb n="KR2n0011_WYG_085-8b"/>
　　　未見<lb/>
陳氏<hi>櫟</hi>書解折𠂻<lb/>
　　　佚<lb/>
　櫟自序曰周禮外史掌三皇五帝之書楚左史倚相<lb/>
　亦能讀此書葢伏羲神農黄帝之書是為三墳此三<lb/>
　皇書也少昊顓頊高辛唐堯虞舜之書是為五典此<lb/>
　五帝書也至孔子始斷自唐虞以下訖於周去三墳<lb/>
　五典所定者二帝三王書凡百篇焉豈三墳五典簡<lb/>
<pb n="KR2n0011_WYG_085-9a"/>
　編脱落而不可通耶抑孔子所見但始於唐虞耶今<lb/>
　不可考矣及秦坑焚禍作百篇之書無敢藏者漢孝<lb/>
　文時聞濟南有伏生勝能讀之生時年九十餘欲召<lb/>
　之不能行詔晁錯徃受生又老不能正言其女傳言<lb/>
　敎晁以意屬讀所得僅二十餘篇爾先是孔子遠孫<lb/>
　有犯秦禁密藏竹簡書於其家壁中者至漢景帝子<lb/>
　魯共王壞孔子舊宅又於壁中得尚書數十篇皆科<lb/>
　斗書後世遂目出於孔壁者為古文出於伏生者為<lb/>
<pb n="KR2n0011_WYG_085-9b"/>
　今文合古今文共五十八篇即今行於世者是也外<lb/>
　四十二篇自此時已亡矣篇各有序或曰孔子作然<lb/>
　序多與經戾非孔子作也自孔壁初藏時已有此序<lb/>
　百序共為一篇武帝詔孔安國傳書安國始分序各<lb/>
　冠每篇之首即今所謂小序而亡書四十二篇之名<lb/>
　尚賴小序可見焉三皇五帝之書自孔子時而已失<lb/>
　二帝三王之書遭嬴秦氏而不全今所存五十八篇<lb/>
　學者可不知其㫖哉書體有六典謨訓誥誓命是也<lb/>
<pb n="KR2n0011_WYG_085-10a"/>
　今篇名元有此六字者固不待言矣其無此六字如<lb/>
　太甲咸有一德旅獒無逸立政訓體也盤庚西伯戡<lb/>
　黎微子多士多方君奭周官誥體也𦙍征誓體也君<lb/>
　陳君牙呂刑命體也雖其間不無簡編之殘斷字語<lb/>
　之舛訛然上自堯舜之盛下逮東周之初二千餘年<lb/>
　之事猶賴此可考焉兼諸經之體多已見於書中舜<lb/>
　臯之歌五子之歌三百篇祖也周官六卿太平六典<lb/>
　之綱也洪範之占用二可以見易之用舜典臯謨之<lb/>
<pb n="KR2n0011_WYG_085-10b"/>
　五禮可以該禮之名自虞迄周二千年之史筆在焉<lb/>
　下逮周平王秦穆公正與春秋接矣諸經各得其一<lb/>
　體而書具諸經之全體治經不盡心於此非知本者<lb/>
　子幼習此經老矣猶心醉焉諸家之解充棟汗牛喙<lb/>
　喙心心孰為真的蔡氏受朱子付託惜親訂僅三篇<lb/>
　朱子説書謂通其可通母强通其難通而蔡氏於難<lb/>
　通罕闕焉宗師説者固多異之者亦不少予因訓子<lb/>
　遂掇朱子大㫖及諸家之得經本意者句釋於下異<lb/>
<pb n="KR2n0011_WYG_085-11a"/>
　同之説低一字折𠂻之語錄所載及他可採之説與<lb/>
　夫未盡之藴皆列於是惟以正大明白為主一毫穿<lb/>
　鑿竒異悉去之噫講姚姒覈灝噩而至此亦勞矣爾<lb/>
　小子其尚懋之舊嘗述尚書大㫖繼成書解折𠂻屢<lb/>
　欲序之未遑也大德癸卯十二月五日始取大㫖略<lb/>
　改冠於篇端云<lb/>
　又自述曰予編書解折衷宗朱蔡采諸家附已見大<lb/>
　略與深山董氏相類苐不盡載蔡傳於前爾<lb/>
<pb n="KR2n0011_WYG_085-11b"/>
尚書集傳纂疏<lb/>
　　六卷<lb/>
　　　存<lb/>
　櫟自序曰書載帝王之治而治本於道道本於心道<lb/>
　安在曰在中心安在曰在敬揖讓放伐制度詳略等<lb/>
　事雖不同而同於中欽恭寅祗畏慎等字雖不同而<lb/>
　同於敬求道於心之敬求治於道之中詳説反約書<lb/>
　之大㫖不外是矣况諸經全體上下數千百年之治<lb/>
<pb n="KR2n0011_WYG_085-12a"/>
　迹二帝三王之淵懿皆在於書稽古者舍是經奚先<lb/>
　哉孔子所定半已逸遺厥今所存出漢儒口授孔宅<lb/>
　壁藏錯簡斷編當疑闕者何限自有註解以來三四<lb/>
　百家朱子晚年始命門人集傳之惜所訂正三篇而<lb/>
　止聖朝科舉興行諸經四書一是以朱子為宗書宗<lb/>
　蔡傳固亦宜然櫟不揆晚學三十年前時科舉未興<lb/>
　嘗編書解折𠂻將以羽翼蔡傳亡友胡庭芳見而許<lb/>
　可之又勉以即蔡傳而纂疏之遂加博采精究方克<lb/>
<pb n="KR2n0011_WYG_085-12b"/>
　成編今謀板行幸遇邢張子禹命工刋刻以與四方<lb/>
　學者共之<lb/>
　楊士竒曰書傳纂疏六卷分為三冊元新安陳櫟輯<lb/>
　櫟字夀翁號定宇今讀書傳者率資此書及董鼎纂<lb/>
　注吾外氏有書傳㑹通尤詳備而今學者多未及見<lb/>
　余雖見之亦未及錄也<lb/>
劉氏<hi>莊孫</hi>書傳上下篇<lb/>
　　二十卷<lb/>
<pb n="KR2n0011_WYG_085-13a"/>
　　　佚<lb/>
胡氏<hi>炳文</hi>書集解<lb/>
　　　未見<lb/>
董氏<hi>鼎</hi>尚書輯錄纂疏<lb/>
　　六卷<lb/>
　　　存<lb/>
　鼎自序曰生民之類必帝王而後治帝王之道必聖<lb/>
　賢而後行攷之古可見矣黄虞遠矣蒼姬訖矣三代<lb/>
<pb n="KR2n0011_WYG_085-13b"/>
　以降有帝王而民不治者聖賢未遇也孔孟繼作有<lb/>
　聖賢而道不行者帝王不用也噫虞夏殷周之盛非<lb/>
　適然也人事之所致也堯舜禹湯文武之聖非獨善<lb/>
　也人心之所同也高風遐躅豈遂不可追而及之哉<lb/>
　孟子言必稱堯舜孔子知百世可繼周言豈茍乎哉<lb/>
　事豈虛乎哉葢於百篇之書的然有見而云爾也然<lb/>
　則是書也惟聖賢能盡之惟聖賢能行之顧其學聖<lb/>
　賢之學而事帝王之事者何如耳焚滅之而秦亡表<lb/>
<pb n="KR2n0011_WYG_085-14a"/>
　章之而漢興徃者可鑒矣惜乎安國之傳不無可疑<lb/>
　而頴達之疏惟詳制度二帝三王羣聖人之用心獨<lb/>
　決於一夫之見管窺天而蠡測海豈足以得其奧藴<lb/>
　哉至宋諸儒數十家而後其説漸備又得文公朱子<lb/>
　有以折其𠂻而悉合於古雖集傳之功未竟而委之<lb/>
　門人九峰蔡氏既嘗親訂定之則猶其自著也鼎生<lb/>
　也晚於道未聞賴族兄介軒夢程親受學於勉齋黄<lb/>
　氏槃澗董氏故再傳而鼎獲私淑焉釋經緒論多出<lb/>
<pb n="KR2n0011_WYG_085-14b"/>
　朱子迺以訂定集傳為之宗而蒐輯語錄於其次又<lb/>
　增輯諸家之注有相發明者并間綴鄙見於其末庶<lb/>
　㡬㑹粹以成朱子之一經可無叅稽互考之勞而有<lb/>
　綂宗㑹元之極則亦不無小補矣苐顧繙閲傳注盈<lb/>
　溢充斥衆寶眩瞀遺珠棄玉或所不能免也惟於君<lb/>
　心王政人才民生之所係諸儒之論可堪警策者摭<lb/>
　抉不遺闕者補之以偹臨政願治之觀覽固不徒為<lb/>
　經生學士設噫人皆可為堯舜塗人可以為禹而况<lb/>
<pb n="KR2n0011_WYG_085-15a"/>
　聰明首出受天之命奄有四海有能致之資居得致<lb/>
　之勢而又有可致之權可以千古聖賢自期可以四<lb/>
　代帝王自許而顧乃謙讓未遑也哉是書若遇雖書<lb/>
　之幸實天下萬世生民之大幸也至大戊申十二月<lb/>
　己未序<lb/>
　子真卿跋曰先世以來多習書經先君子克承家學<lb/>
　復私淑朱子緒論於蔡氏傳尤用力焉大德甲辰命<lb/>
　真卿從雙湖胡先生一桂退齋熊先生禾讀易武夷<lb/>
<pb n="KR2n0011_WYG_085-15b"/>
　山中因得刋行先君所著孝經大義時欲并刻此書<lb/>
　真卿歸而以請先君乃曰有朱蔡二師在前編集其<lb/>
　可茍乎吾餘齡暇日尚須校定且謂真卿曰是書將<lb/>
　盛行吾老矣當不及見傳之者汝也及悼棄藐孤之<lb/>
　三年㑹聖天子興賢有詔命習書者惟蔡傳是宗斯<lb/>
　文開運其在茲乎葢先君此書懼其遺也而靡不錄<lb/>
　覺其煩也而欲簡是從晚雖重加校定尚欲質之同<lb/>
　志而未遂真卿仰遵先訓求正於當世儒先與先君<lb/>
<pb n="KR2n0011_WYG_085-16a"/>
　之舊交如葵初王先生希旦雙湖胡先生定宇陳先<lb/>
　生櫟息齋余先生芑舒多得所討論於朱蔡此書似<lb/>
　為大偹敬夀梓閩坊以廣其傳非徒不負先君之囑<lb/>
　且以欽承明詔尊崇朱學之萬一云延祐戊午十月<lb/>
　朔日<lb/>
　呉澄序曰自樂經亡而經之行於世者惟五詩禮易<lb/>
　春秋雖不無闕誤而不若書經之甚也朱子嘗欲作<lb/>
　書説弗果門人嘗請斷書句亦弗果得非讀之有所<lb/>
<pb n="KR2n0011_WYG_085-16b"/>
　疑而為之不敢易耶訂定蔡氏書傳僅至百官若帝<lb/>
　之初而止他篇文義雖承師授而周書洪範以後浸<lb/>
　覺疎脱師説甚明而不用者有焉豈著述未竟而人<lb/>
　為增補與抑草藳初成而未及修改與金縢弗辟鄭<lb/>
　非孔是昭昭也既迷於自擇而與朱子詩傳文集不<lb/>
　相同然謂鴟鴞取卵破巢比武庚之敗管蔡及王室<lb/>
　則又同於詩傳而與上文避居東都之説自相反一<lb/>
　簡之内而前後牴牾如此何哉召洛二誥朱子之説<lb/>
<pb n="KR2n0011_WYG_085-17a"/>
　具在而傳不祖襲之故切疑洪範以後殆非蔡氏之<lb/>
　手筆也鄱陽董鼎季亨父治聖人之經學朱子之學<lb/>
　詳稽遺語旁采諸家附於蔡氏各條之左名曰輯錄<lb/>
　纂注有同有異俱有所裨西伯戡黎其國葢在黎陽<lb/>
　之地而非上黨壺關之黎武王伐商兵渡孟津必過<lb/>
　黎陽先戡黎而後至紂都如齊桓伐楚先潰蔡而遂<lb/>
　入楚境也輯錄引董銖叔重之問謂呉才老以戡黎<lb/>
　為伐紂時事召誥三月甲子周公用書命庶殷侯甸<lb/>
<pb n="KR2n0011_WYG_085-17b"/>
　男邦伯多士篇即其命庶殷之書也而舊注云多士<lb/>
　作於祀洛次年之三月纂注引陳櫟夀翁之説以此<lb/>
　三月誥商士為周公至洛之年周公居東二説兼存<lb/>
　不以蔡之從鄭為然也略舉一二端則季亨父之有<lb/>
　功書經多矣澄於書經亦嘗因先儒所疑而推究其<lb/>
　所可知徃徃不能悉與舊説合觀所輯纂其間乃有<lb/>
　與予不異者季亨父篤行信於鄉里年六十八而終<lb/>
　子真卿來遊京師出父書以示嘉其窮經有特見而<lb/>
<pb n="KR2n0011_WYG_085-18a"/>
　無黨同䕶闕之弊於是為識其卷末<lb/>
　陳櫟曰鄱陽深山董公宗蔡氏書傳輯朱子語錄增<lb/>
　諸家注解間以已見發明之<lb/>
　江西通志董鼎字季亨德興人<lb/>
何氏<hi>中</hi>書傳補遺<lb/>
　　十卷<lb/>
　　　佚<lb/>
余氏<hi>芑舒</hi>讀蔡傳疑<lb/>
<pb n="KR2n0011_WYG_085-18b"/>
　　一卷<lb/>
　　　佚<lb/>
書傳解<lb/>
　　　佚<lb/>
　姓譜德興余芑舒潛心程朱之學著有書傳解<lb/>
嚴氏<hi>瞂</hi>書説<lb/>
　　　佚<lb/>
　呉澂曰書經惟後晉增多二十五篇之文明白易曉<lb/>
<pb n="KR2n0011_WYG_085-19a"/>
　其先漢伏生所傳者則詰屈難讀章貢嚴瞂篤志嗜<lb/>
　經博覽深探於書有説略述梗槩如金屑花片雖未<lb/>
　底渾全然嘗鼎一臠已可知矣<lb/>
張氏<hi>仲實</hi>尚書講義<lb/>
　　一卷<lb/>
　　　佚<lb/>
　牟巘序曰講學所以明理理之不明而辭之徒費雖<lb/>
　多奚以為伏生書僅二十九篇史稱秦恭增其家法<lb/>
<pb n="KR2n0011_WYG_085-19b"/>
　至百萬餘言亦既多矣論衡又稱説堯典篇目二字<lb/>
　十萬言但曰若稽古二三萬言就其中尤猥多焉度<lb/>
　與近世所謂時文大義者復何異班固以為不思多<lb/>
　聞闕疑而務碎義逃難便詞巧説破壞形體不惟切<lb/>
　中當時之病殆若為時文發也烏乎書出屋壁簡脱<lb/>
　字訛尚難究悉若於分外汎濫牽引重自纒繞辭愈<lb/>
　繁理愈失終其身無所見可哀已今為講説者固當<lb/>
　一洗此陋悉從簡要求其坦然明白者庶㡬聖賢之<lb/>
<pb n="KR2n0011_WYG_085-20a"/>
　意或得五六不然亦一時文義耳予倩張仲實在江<lb/>
　陰時嘗為諸生講尚書其從裒取數<hi>闕</hi>示予異時吾<lb/>
　家君高有牟氏章句授業者萬人顧予皓首不名一<lb/>
　藝甚慙無以發之然深喜其不為游詞得講經之法<lb/>
　葢先攷音義名物度數次列諸儒之説辨其是否暢<lb/>
　其同異大抵隨文直解毫分粒析求其至當而一皆<lb/>
　訂之以朱子之説朱子雖不立訓傳其見於他書㪚<lb/>
　於語錄者徃徃采用焉如以克明俊德親九族平章<lb/>
<pb n="KR2n0011_WYG_085-20b"/>
　百姓協和萬邦合於大學危微精一執中合於中庸<lb/>
　善於言聖人矣仲實幼能刻苦力學通於經術徒稱<lb/>
　其詩文未為深知仲實者夫義理無窮學問亦無窮<lb/>
　所當講者似未止此尚益勉其未至盡畢餘義成一<lb/>
　家可也孔安國始注尚書其族兄臧貽書規切固不<lb/>
　得雷同相私<hi>闕</hi>有稱道覽者當自得之<lb/>
程氏<hi>龍</hi>書傳釋疑<lb/>
　　　佚<lb/>
<pb n="KR2n0011_WYG_085-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_085-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷八十五<lb/>
</p>
<p>
</p>
  </div>
</body>
</text>
</TEI>
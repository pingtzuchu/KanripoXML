<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百五十</head> <lb/>
    <p>
<pb n="KR2n0011_WYG_150-1a"/>
欽定四庫全書<lb/>
　經義考卷一百五十<lb/>
　　　　　　　　　　翰林院檢討朱彞尊撰<lb/>
　　　禮記<hi>十三</hi>
方氏<hi>囬</hi>明堂位辨<lb/>
　　一篇<lb/>
　　　存<lb/>
張氏<hi>九成</hi>少儀論<lb/>
<pb n="KR2n0011_WYG_150-1b"/>
　　一卷<lb/>
　　　存<lb/>
吕氏<hi>祖謙</hi>少儀外傳<lb/>
　　二卷<lb/>
　　　未見<lb/>
　弟祖儉跋曰少儀外傳一編先兄太史所自次輯者<lb/>
　也首命其名曰帥初次更其名曰辨志而其終則定<lb/>
　以是名焉某嘗侍坐與聞所以為此編之意盖以始<lb/>
<pb n="KR2n0011_WYG_150-2a"/>
　學之士徒玩乎見聞泊乎思慮輕自大而卒無據故<lb/>
　指其前言往行所當知而易見者登之於冊使之不<lb/>
　待考索而自有得於日用之閒其於未易遽知而非<lb/>
　可卒見者則皆略而不載苟讀是編而無所厭忽各<lb/>
　因其所得而有自立之地則先兄之本心庶乎其不<lb/>
　冺矣<lb/>
　陳振孫曰吕祖謙撰雜取經傳嘉言善行切於立身<lb/>
　應世者皆小學切問之事也而大要以謹厚為本<lb/>
<pb n="KR2n0011_WYG_150-2b"/>
戴氏<hi>溪</hi>學記口義<lb/>
　　宋志三卷<lb/>
　　　佚<lb/>
劉氏<hi>敞</hi>祭法小傳<lb/>
　　一卷<lb/>
　　　存<lb/>
楊氏<hi>簡</hi>孔子閒居解<lb/>
　　宋志一卷<lb/>
<pb n="KR2n0011_WYG_150-3a"/>
　　　存<lb/>
　趙彦悈後序曰曾定逺旣刋先生已易又刋所解孔<lb/>
　子閒居閒居真聖人之言伊洛諸賢未嘗及之道之<lb/>
　不明也我知之矣不肖者不及賢者又過之中庸庸<lb/>
　常也棄日用平常而起乎異説吾不知之矣<lb/>
　曾熠後序曰知丞趙公嘗言楊先生昔著孔子閒居<lb/>
　解熠請之而未獲近乃寄示誠足以開示後學因鋟<lb/>
　木傳之夫孔子之言見於六經論孟者人所尊信惟<lb/>
<pb n="KR2n0011_WYG_150-3b"/>
　雜出傳記者雖戴聖所傳人猶未之盡信惟大學中<lb/>
　庸先儒所推尊故學者講誦至若孔子閒居先儒未<lb/>
　嘗留意今先生首發明而誨解之得非所謂五至三無<lb/>
　皆斯人良知良能苖裔發見於心端誠可體察而用<lb/>
　力者與彼坐談髙逺而不隱諸内心者可以自省矣<lb/>
黄氏<hi>道周</hi>坊記集傳<lb/>
　　二卷<lb/>
　　　存<lb/>
<pb n="KR2n0011_WYG_150-4a"/>
　道周自序曰臣聞之記曰禮禁亂之所由生猶坊止<lb/>
　水之所由來也以舊坊為無所用而壊之者必有水<lb/>
　敗以舊禮為無所用而棄之者必有亂患亂患之坊<lb/>
　莫大於春秋聖人本春以立禮本王以立刑本天以<lb/>
　立命命以坊欲刑以坊淫禮以坊徳三坊立而亂患<lb/>
　息亂患息而後禮樂可舉也易之立坊始於天地以<lb/>
　天地而正父子以父子而正君臣以君臣而正夫婦<lb/>
　詩始於夫婦春秋始於兄弟三始雖殊其以坊德坊<lb/>
<pb n="KR2n0011_WYG_150-4b"/>
　淫坊欲則一也左氏以春秋之亂魯始於羽父終於<lb/>
　三桓晋始於曲沃終於六卿故於鄭伯克段之章首<lb/>
　明其義以為寵祿不過都城有制為立坊之要領因<lb/>
　而推於桓莊文宣之閒外釁所從入内慝所從出歸<lb/>
　重於别嫌明微為立坊之要歸坊記因之以端源於<lb/>
　禮制障流於淫欲先之以敬讓衷之以孝弟終始於<lb/>
　富而不驕貴而不淫以為君臣父子夫婦昆弟朋友<lb/>
　之所由正雖其所稱引不過楚喪晋亂呉子三事而<lb/>
<pb n="KR2n0011_WYG_150-5a"/>
　於以定君臣辨内外正妃耦春秋千七百餘事其大<lb/>
　㫖盡於此矣盖當時夫子旣作春秋諸子莫賛一辭<lb/>
　退而窺其意義不過以扶綱出條明堯舜之道闡文<lb/>
　武之憲其大者在於喪葬昏娶其細者至於車服飲<lb/>
　食登降揖讓皆示之以節受之以制是天地所以生<lb/>
　成萬物之義也春秋以生成萬物為天地之大禮禮<lb/>
　失而流於刑刑窮而反於命故先别其條貫以坊之<lb/>
　而春秋之義例亦從是以起宋淳化至道閒嘗以坊<lb/>
<pb n="KR2n0011_WYG_150-5b"/>
　表二記頒賜廷臣今禮學備在學官而習者相沿為<lb/>
　曲臺遺言無復知為春秋義例之所從出者故復畧<lb/>
　舉大意使相屬比引伸觸類後有以䆒其指歸焉<lb/>
表記集傳<lb/>
　　二卷<lb/>
　　　存<lb/>
　道周自序曰臣觀古者窺測天地日月皆先立表以<lb/>
　别隂陽視其晷景長短以御髙深逺近揆昏旦之中<lb/>
<pb n="KR2n0011_WYG_150-6a"/>
　以占星物敬授人時皆於表焉取之表正則景正表<lb/>
　邪則景邪體存於表而用在於制天地日月吐其光<lb/>
　景以顯道相示贏絀一寸則差數千里故表之為政<lb/>
　猶君之有身天之有極不可不審也子曰仁者天下<lb/>
　之表也義者天下之制也報者天下之利也君子以<lb/>
　仁立表以義制之度其長短大小近取之一身逺取<lb/>
　之百世不責報於天下而天下之子孫黎民隂受其<lb/>
　利若暑極之利用寒寒極之利用暑也表記四十三<lb/>
<pb n="KR2n0011_WYG_150-6b"/>
　章皆以仁立表以義制之其大㫖以天地日月辨君<lb/>
　臣之位式尊親之序持之以敬量之以恕使人邇不<lb/>
　敢䙝逺不敢怨幽以告於鬼神明以告於朋友庶民<lb/>
　小子而禮樂文質皆備於是矣春秋之義不盡於表<lb/>
　記而表記之義盡於春秋其立仁制義體敬量恕不<lb/>
　敢䙝鬼神以受顯示於天地日月則其意一也坊記<lb/>
　主於禮譲歸别於男女以明忠孝之化始於閨門猶<lb/>
　易之有下經表記主於仁義歸餘於卜筮以明文質<lb/>
<pb n="KR2n0011_WYG_150-7a"/>
　之原達於天徳猶易之有上經凡聖門所記夫子之<lb/>
　言論自魯論二十篇而外未有明著於此者也坊記<lb/>
　舊分三十四章今約從三十表記四十三章今約從<lb/>
　三十有六合六十六章以發明春秋大義盖其當時<lb/>
　親見行事筆之於書則其前後相印彼此互發亦其<lb/>
　道貫則然臣非敢有所傅㑹牽合也<lb/>
黄氏<hi>道周</hi>緇衣集傳<lb/>
　　二卷<lb/>
<pb n="KR2n0011_WYG_150-7b"/>
　　　存<lb/>
　道周後序曰臣觀緇衣一書二十三章皆本仲尼之<lb/>
　言雜引詩書以明之凡十五引書二十三引詩其稱<lb/>
　易者一而已歸於恒德言好賢惡惡之貴有恒徳也<lb/>
　好賢不堅惡惡不著則為上難事為下難知上無定心下<lb/>
　無固志而爵賞刑威皆不可用矣仲尼思見聖人而<lb/>
　歸於有恒詩言民之秉彜本於厥有恒性盖人性本<lb/>
　善理義悦心見賢者而好之見不肖而惡之雖㓂盗<lb/>
<pb n="KR2n0011_WYG_150-8a"/>
　姦宄其性一也惟在堂陛之間人人餙貌則衡鍳難<lb/>
　明入於紛華之域事事蕩心則愛憎易變以易變之<lb/>
　愛憎投難明之衡鍳故上聽不清下言愈亂而緇衣<lb/>
　巷伯之詩顚倒互誦也是傳略采經史關於好惡刑<lb/>
　賞治道之大者凡二百餘條以繫於篇其於經濟庶<lb/>
　務條目之間雖有未悉而於君心好惡綱領之原以<lb/>
　至於三代而下治亂盛衰之故亦略云備矣以其依<lb/>
　經起義别於訓詁故謂之傳以其分衍仲尼之意不<lb/>
<pb n="KR2n0011_WYG_150-8b"/>
　復解經故略於所引詩書以其綂明好惡用舎之原<lb/>
　故於中邊異効宫府殊曹條目分布之間有未能詳<lb/>
　也<lb/>
錢氏<hi>
                        <graphic n="KR2066" url="https://raw.githubusercontent.com/kanripo/KR-Gaiji/master/images/KR2066.png" mimeType="image/png"/>
                    </hi>緇衣説<lb/>
　　一篇<lb/>
　　　存<lb/>
王氏<hi>普</hi>深衣制度<lb/>
　　宋志一卷<lb/>
<pb n="KR2n0011_WYG_150-9a"/>
　　　佚<lb/>
　閩書普字伯照宣和元年釋褐官至侍郎<lb/>
朱子<hi>熹</hi>深衣制度<lb/>
　　一卷<lb/>
　　　存<lb/>
馮氏<hi>公亮</hi>深衣考正<lb/>
　　一卷<lb/>
　　　未見<lb/>
<pb n="KR2n0011_WYG_150-9b"/>
　　　　按聚樂堂藝文目有之<lb/>
鄭氏<hi>起</hi>深衣書<lb/>
　　　佚<lb/>
文氏<hi>天祥</hi>深衣吉凶通服説<lb/>
　　一卷<lb/>
　　　存<lb/>
舒氏<hi>岳祥</hi>深衣圖説<lb/>
　　一卷<lb/>
<pb n="KR2n0011_WYG_150-10a"/>
　　　佚<lb/>
　謝鐸曰舒岳祥字舜侯一字景薛寜海人寳祐進士<lb/>
　終承直郎學者稱為閬風先生<lb/>
金氏<hi>履祥</hi>深衣小傳　外傳<lb/>
　　一卷<lb/>
　　　存<lb/>
許氏<hi>判</hi>古深衣訂<lb/>
　　一卷<lb/>
<pb n="KR2n0011_WYG_150-10b"/>
　　　佚<lb/>
車氏<hi>垓</hi>深衣疑義<lb/>
　　一卷<lb/>
　　　存<lb/>
王氏<hi>幼孫</hi>深衣圖辨<lb/>
　　一卷<lb/>
　　　佚<lb/>
陳氏<hi>櫟</hi>深衣説<lb/>
<pb n="KR2n0011_WYG_150-11a"/>
　　一卷<lb/>
　　　未見<lb/>
　曹涇跋曰徽士自淳祐壬子嵗魏公靜齋克愚來為<lb/>
　守始知服深衣蓋由特製賜紫陽生涇在列焉靜齋<lb/>
　之先君子鶴山先生精於經是必合法自是同儕轉<lb/>
　相倣慕人具一通學校期集用准襴襆以為簡便然<lb/>
　習而不察一仰成於縫人行之且五十年而予亦六<lb/>
　十七嵗耄矣猶夫人也陳君夀翁以舊説見敎訓故<lb/>
<pb n="KR2n0011_WYG_150-11b"/>
　叙次若出於其自為言而未嘗不本之先儒要其歸<lb/>
　於經意卒無背也其為説字字研審其大節目則曲<lb/>
　裾圓袂之辨衣裳幅數連屬之當令人一見渙然至<lb/>
　於以兩句十四字為續衽鈎邊之訓酷似孟子説詩<lb/>
　例比吕氏尤為峻㓗而鄭氏之云亦可因是推之以<lb/>
　還本㫖然微壽翁鄭意晦矣嗚呼兹古大人格物之<lb/>
　學也人人於讀書遇事平心而玩觸類而長如此亦<lb/>
　何經之不可窮何理之不可通而何事之不可處哉<lb/>
<pb n="KR2n0011_WYG_150-12a"/>
劉氏<hi>莊孫</hi>深衣考<lb/>
　　一卷<lb/>
　　　佚<lb/>
程氏<hi>時登</hi>深衣翼<lb/>
　　一卷<lb/>
　　　未見<lb/>
　時登自序曰深衣成書司馬氏最先出王氏祖司馬<lb/>
　時有異同而皆不能不為唐孔氏所惑子朱子盖嘗<lb/>
<pb n="KR2n0011_WYG_150-12b"/>
　病之是以晚嵗所服有與家禮異如續衽鈎邊之類<lb/>
　者惜家禮為初年本既失而不及訂定也信齋楊氏<lb/>
　既以所聞於節齋蔡氏者附注於家禮之後矣然先<lb/>
　生於諸法之所去取折衷不但此一條也時登因不<lb/>
　自揆以傳為綱注之足以發傳者列於傳之左疏之<lb/>
　足以釋注者附於注之下叅次諸家而斷之朱子名<lb/>
　曰補疏而附冠巾屨之屬總而名之曰深衣翼其質<lb/>
　之經傳而無所見求之他書而不知其左驗者間以<lb/>
<pb n="KR2n0011_WYG_150-13a"/>
　愚意妄述其説以俟來者正焉本篇自司馬氏王氏<lb/>
　外有曹易者頗取朱子之書以詆其説然其因先生<lb/>
　説而正之者旣不明言其所自若自以為得有先生<lb/>
　所引而未發又不能叅合考訂以求其義復不自知<lb/>
　其所失且重複不瑩視兩家若詳而實略若醇而實<lb/>
　疵也黄氏説本朱子楊氏早學於朱子晚受稾於黄<lb/>
　故附注特詳焉嗚呼自秦滅六籍古制蕩然漢興無<lb/>
　能改於其舊猶頼専門諸儒收合餘燼窺見一二然<lb/>
<pb n="KR2n0011_WYG_150-13b"/>
　其所尚者訓詁或背於經所及者制度未悉於理自<lb/>
　河間獻王之禮逸無復全經子朱子雖嘗以為己任<lb/>
　然自家鄊邦國王朝之後不及而授之勉齋勉齋未<lb/>
　及竟祭未及修而又以屬之信齋於是不惟家禮非<lb/>
　先生已定之説而儀禮亦為師門未及之書矣嗚呼<lb/>
　天不欲此禮之秩乎何其失之易而成之難晦之久<lb/>
　而明之不大也則夫先王之法服其僅存而未冺如<lb/>
　此衣先王之遺文其足徴而能言如此書學者冝知<lb/>
<pb n="KR2n0011_WYG_150-14a"/>
　所從事矣時登不敏誠願與同心共勉焉使服是服<lb/>
　者因訓詁而有得於經因制度而有得於理謹分崇<lb/>
　愛敬修身以齊其家亦豈非先生之望乎乃僣識其<lb/>
　意如此<lb/>
汪氏<hi>汝懋</hi>深衣圖考<lb/>
　　三卷<lb/>
　　　佚<lb/>
　戴良序曰深衣者何古所以名衣也曷為以深名以<lb/>
<pb n="KR2n0011_WYG_150-14b"/>
　其為制之深微故取以名也取其圜直以象天方曲<lb/>
　以象地崇之為三才而卑之為三極也然則烏乎服<lb/>
　有虞氏深衣以養老諸侯大夫士夕深衣自天子至<lb/>
　於庶人一也禮所以辨貴賤决嫌疑何獨於深衣焉<lb/>
　一之盖是衣也可以用之文可以用之武可以用之<lb/>
　於擯相可以用之於軍旅而又可以常服也後世不<lb/>
　達乎天子不用於常服此制之所以久失也制既久<lb/>
　失則圖考一書雖欲不作烏得而不作或曰記有深<lb/>
<pb n="KR2n0011_WYG_150-15a"/>
　衣篇而諸儒論之辨矣何有於圖考圗考之折衷於<lb/>
　諸儒其大節有四謂續袵為連續旁縫鈎邊為左右<lb/>
　交鈎則以蔡氏之説為當守而楊氏方氏以襟為袵<lb/>
　司馬氏以裾為袵吕氏陳氏衣裳各有衽之説皆非<lb/>
　也謂方領當循頭而下方折以抱胸則以鄭注孔疏<lb/>
　為可從而司馬氏别施一衿映所交頸别為一物折<lb/>
　之領上與夫交領直領之議皆非也謂辟二寸為總<lb/>
　言帯辟之廣再繚四寸為總言帯之結紐則以陸氏<lb/>
<pb n="KR2n0011_WYG_150-15b"/>
　之意為可推而注疏家士用單練廣二寸再度繞腰<lb/>
　亦四寸之言皆非也嗚呼此圖考之不可以不作也<lb/>
　或曰朱子作家禮亦有圖説可徴矣然則彼皆非與<lb/>
　朱子之家禮本司馬氏之家儀司馬氏於前四者之<lb/>
　失已不暇詳考而精求是宜家禮之難徴也圖考烏<lb/>
　乎祖祖之經也祖之經則諸儒紛紛之議可得而折<lb/>
　衷矣古語云諸儒異同稽諸聖衆説混淆折諸經圖<lb/>
　考有焉圖考孰作睦汪君也汪其姓汝懋其名也序<lb/>
<pb n="KR2n0011_WYG_150-16a"/>
　之者誰越人良也<lb/>
牟氏<hi>楷</hi>深衣刋誤<lb/>
　　一卷<lb/>
　　　佚<lb/>
　朱右序曰惟昔邃古之初天造草昧肇有民人穴處<lb/>
　而倮居間者衣鳥獸之皮以自蔽上衣下裳之制未<lb/>
　聞也軒轅氏作取諸乾坤制衣裳以示象公侯有數<lb/>
　等威以明虞夏因之人文自是彬彬矣自成康歿而<lb/>
<pb n="KR2n0011_WYG_150-16b"/>
　王澤熄上亂下僣人偽滋起古制不存吾其左袵孔<lb/>
　子幾於不免况後世乎嬴劉迭興四代禮樂旋復廢<lb/>
　壊曲臺講禮僅存深衣一篇鄭氏箋注且譌謬若此<lb/>
　安在其能存什一於千百也耶嗚呼惜哉同郡牟君<lb/>
　仲裴以文獻之裔習聞斯禮講貫精密者為深衣刋<lb/>
　誤且欲與逢掖之士共之其間尺寸裳幅之誤指尺<lb/>
　裁制之謬一皆刋立無遺至於名義之𢎞著圖之精<lb/>
　短長廣狹規矩繩衡之度如視諸掌殆有擴涑水紫<lb/>
<pb n="KR2n0011_WYG_150-17a"/>
　陽二先生之所未發而足為後世法程牟君之篤志<lb/>
　於君也亦勤矣好事者將鋟梓以廣其傳端無媿也<lb/>
　古道其復興乎似此而往必合訂正者尚多有焉何<lb/>
　日得與君圖之<lb/>
朱氏<hi>右</hi>深衣考<lb/>
　　一卷<lb/>
　　　存<lb/>
黄氏<hi>潤玊</hi>攷定深衣古制<lb/>
<pb n="KR2n0011_WYG_150-17b"/>
　　一卷<lb/>
　　　未見<lb/>
　楊守陳曰先生以禮記深衣制十有二幅鄭氏誤注<lb/>
　為裳而玊藻長中繼掩尺注亦誤撰考定深衣古制<lb/>
岳氏<hi>正</hi>深衣纂疏<lb/>
　　一卷<lb/>
　　　未見<lb/>
楊氏<hi>㢘</hi>深衣纂要<lb/>
<pb n="KR2n0011_WYG_150-18a"/>
　　一卷<lb/>
　　　未見<lb/>
左氏<hi>贊</hi>深衣考正<lb/>
　　一卷<lb/>
　　　未見<lb/>
　何喬新志墓曰公諱贊字時翊世家盱之南城天順<lb/>
　丁丑進士擢吏部稽勲司主事歴員外郎中遷浙江<lb/>
　布政司右叅政陞廣東右布政司未赴以老謝事所<lb/>
<pb n="KR2n0011_WYG_150-18b"/>
　著有深衣考正一卷傳於世<lb/>
潘氏<hi>葵</hi>深衣説<lb/>
　　一卷<lb/>
　　　未見<lb/>
鄭氏<hi>瓘</hi>深衣圖説<lb/>
　　一卷<lb/>
　　　未見<lb/>
夏氏<hi>時正</hi>深衣考<lb/>
<pb n="KR2n0011_WYG_150-19a"/>
　　十卷<lb/>
　　　未見<lb/>
王氏<hi>廷相</hi>深衣圖論<lb/>
　　一卷<lb/>
　　　存<lb/>
　廷相自序曰古者深衣天子養老於學則服之大夫<lb/>
　夕視朝則服之庻人吉則服之通於上下衣之便者<lb/>
　也近世司馬温公好古製此為燕居服因漢鄭康成<lb/>
<pb n="KR2n0011_WYG_150-19b"/>
　之説為裁衣法文公家禮圖注雖稍有更定大要亦<lb/>
　不出此故今世之為説者有三短祫無衽曲裾裂裳<lb/>
　如家禮本圖一也長祫有祍無裾裂裳如瓊臺丘氏<lb/>
　新擬圖二也長祫六衽無𥚑無裳通幅如袍如四明<lb/>
　王氏古製圖三也家禮鄭注誤之也丘氏得矣而裂<lb/>
　裳之義未盡也黄氏多祍無要戾經文矣朱子晚嵗<lb/>
　所服深衣去舊説曲𥚑之制而不用是先生亦有疑<lb/>
　矣然豈特曲裾然哉予曩久逆於心邇者寓子雲書<lb/>
<pb n="KR2n0011_WYG_150-20a"/>
　院取所藏諸禮書疏讀之質諸本經脗以事冝叅之<lb/>
　旁通證之散見本之法象要之大體益知今之圖制<lb/>
　論説真有大不然者乃敢㑹萃衆論而折衷之以古<lb/>
　朝祭喪服皆有袵也故論續袵鈎邊以衣連裳不殊<lb/>
　製上下當有定分也故論要縫半下以裳割裂無所<lb/>
　取義而横斜累綴非善服也故論裳削幅以制餙完<lb/>
　具冠履相稱而後可以成服也故作統論雖於諸儒<lb/>
　之説不盡符合或於古人制服之宜不至相逺乃並<lb/>
<pb n="KR2n0011_WYG_150-20b"/>
　圖其制象附之於末俾學者有所考焉正德己卯十<lb/>
　二月<lb/>
夏氏<hi>言</hi>深衣考<lb/>
　　一卷<lb/>
　　　未見<lb/>
侯氏<hi>一元</hi>深衣辨<lb/>
　　一篇<lb/>
　　　存<hi>載二谷集</hi>
<pb n="KR2n0011_WYG_150-21a"/>
　陳子龍曰一元字應乾一云字舜舉樂清人嘉靖戊<lb/>
　戌進士歴官河南布政使<lb/>
楊氏<hi>暹</hi>深衣考正<lb/>
　　一卷<lb/>
　　　佚<lb/>
　台州府志<lb/>
呉氏<hi>顯</hi>深衣圖説<lb/>
　　一卷<lb/>
<pb n="KR2n0011_WYG_150-21b"/>
　　　未見<lb/>
　休寜名族志顯字一愚<lb/>
　<lb/>
　<lb/>
　<lb/>
　<lb/>
　<lb/>
　經義考卷一百五十<lb/>
</p>
<p>
</p>
  </div>
</body>
</text>
</TEI>
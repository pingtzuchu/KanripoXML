<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百一</head> <lb/>
    <p>
<pb n="KR2n0011_WYG_101-1a"/>
欽定四庫全書<lb/>
　經義考卷一百一<lb/>
　　　　　　　　　　翰林院檢討朱彞尊撰<lb/>
　　　詩<hi>四</hi>
景氏<hi>鸞</hi>齊詩解<lb/>
　　　佚<lb/>
伏氏<hi>恭</hi>齊詩章句<lb/>
　　　佚<lb/>
<pb n="KR2n0011_WYG_101-1b"/>
　後漢書伏恭字叔齊建武四年除劇令遷常山太守<lb/>
　永平四年拜司空初父黯章句繁多恭乃省減浮詞<lb/>
　定爲二十萬言<lb/>
杜氏<hi>撫</hi>詩題約義通<lb/>
　　　佚<lb/>
　後漢書杜撫字叔和犍爲武陽人受業於薛漢定韓<lb/>
　詩章句後歸鄉里教授弟子千餘人東平王蒼辟爲<lb/>
　大夫建初中爲公車令其所作詩題約義通學者傳<lb/>
<pb n="KR2n0011_WYG_101-2a"/>
　之曰杜君法<lb/>
賈氏<hi>逵</hi>毛詩雜義難<lb/>
　　七録十卷<lb/>
　　　佚<lb/>
　後漢書永平中帝令逵撰齊魯韓詩與毛氏異同八<lb/>
　年廼詔諸儒各選高才生受左氏穀梁春秋古文尚<lb/>
　書毛詩由是四經遂行於世<lb/>
趙氏<hi>曄</hi>詩細<hi>七録作詩譜</hi>
<pb n="KR2n0011_WYG_101-2b"/>
　　七録二卷<lb/>
　　　佚<lb/>
歴神泉<hi>後漢書作神淵</hi>
　　七録一卷<lb/>
　　　佚<lb/>
　後漢書趙曄字長君㑹稽山隂人詣杜撫受韓詩卒<lb/>
　業廼歸州召補從事不就舉有道卒於家曄著吳越<lb/>
　春秋詩細歴神淵蔡邕至㑹稽讀詩細而嘆息以爲<lb/>
<pb n="KR2n0011_WYG_101-3a"/>
　長於論衡邕還京師傳之學者咸誦習焉<lb/>
　虞翻曰有道山隂趙曄徵士上虞王充各洪才淵懿<lb/>
　學究道源著書垂藻絡繹百篇釋經傳之宿疑解當<lb/>
　世之盤結上窮隂陽之奥秘下據人情之歸極<lb/>
張氏<hi>匡</hi>韓詩章句<lb/>
　　　佚<lb/>
　後漢書山陽張匡字文通習韓詩作章句後舉有道<lb/>
　博士徵不就卒於家<lb/>
<pb n="KR2n0011_WYG_101-3b"/>
馬氏<hi>融</hi>毛詩注<lb/>
　　七録十卷<lb/>
　　　佚<lb/>
　陸德明曰無下帙<lb/>
鄭氏<hi>元</hi>毛詩箋<lb/>
　　隋志二十卷<lb/>
　　　存<lb/>
　陸德明曰鄭氏作箋申明毛義以難三家於是三家<lb/>
<pb n="KR2n0011_WYG_101-4a"/>
　遂廢曰鄭氏箋者非毛公馬鄭王肅等題相傳云是<lb/>
　雷次宗題承用旣久未敢爲異又按周續之與雷次<lb/>
　宗同受慧逺法師詩義而續之釋題已如此又恐非<lb/>
　雷之題也<lb/>
　柳開曰鄭氏箋詩務異毛公徒欲强已一時之名非<lb/>
　能通先師之㫖<lb/>
　歐陽修曰鄭氏於詩其失非一或不取序文致乖詩<lb/>
　義或逺棄詩義專泥序文或序與詩皆所無者時時<lb/>
<pb n="KR2n0011_WYG_101-4b"/>
　自爲之説　又曰詩三百五篇皆據序以爲義惟鴟<lb/>
　鴞一篇見於書之金縢其作詩之本意最可據而易<lb/>
　明乃康成之箋與金縢之書特異此失其大義也<lb/>
　李清臣曰鄭氏之學長於禮而深於經制至於訓詩<lb/>
　乃以經制言之夫詩性情也禮制迹也彼以禮訓詩<lb/>
　是按迹以求性情也此其所以繁塞而多失者與<lb/>
　蘓轍曰詩至於漢儒者之傳容有不知其世者然猶<lb/>
　欲必知焉其出於毛氏者其傳之也其出於鄭氏者<lb/>
<pb n="KR2n0011_WYG_101-5a"/>
　其意之也傳之猶可信也意之踈矣<lb/>
　朱子曰詩自齊魯韓之説不得傳而天下之學者盡<lb/>
　宗毛氏毛氏之學傳者亦衆而今皆不存則推衍其<lb/>
　説者獨鄭氏之箋而已<lb/>
　王應麟曰鄭康成注禮記以于嗟乎騶虞爲嘆仁人<lb/>
　以燕燕爲定姜之詩以生甫及申爲仲山甫申伯以<lb/>
　商爲宋詩康成從張恭祖受韓詩注禮之時未得毛<lb/>
　傳所述皆韓詩也<lb/>
<pb n="KR2n0011_WYG_101-5b"/>
　黄震曰毛詩注釋簡古鄭氏雖以禮説詩於人情或<lb/>
　不通及多改字之弊然亦有足以禆毛詩之所未及<lb/>
　者<lb/>
　王柏曰漢初齊魯韓三家之詩並列學官惟毛萇最<lb/>
　後出鄭康成爲之箋學者篤信康成毛詩假康成爲<lb/>
　重盛行於世毛鄭旣孤行而三家遂絶不得參伍錯<lb/>
　綜以訂其是非學者惑於同而忘其異矣<lb/>
　　　　按毛詩經文久而滋誤者因鄭箋可證其非<lb/>
<pb n="KR2n0011_WYG_101-6a"/>
　　　　若小旻如彼泉流今誤流泉鄭箋云如原泉<lb/>
　　　　之流則流泉非矣旱麓延于條枚延今作施<lb/>
　　　　鄭箋云延蔓于木之枚木而茂盛則當作延<lb/>
　　　　矣<hi>呂覽韓詩外傳亦作延</hi>思齊厲假不瑕厲今作烈鄭<lb/>
　　　　箋云厲假皆病也又古人無擇擇今作斁鄭<lb/>
　　　　箋云口無擇言身無擇行以身化其臣下卷<lb/>
　　　　阿嗣先公爾酋矣今作似先公酋矣鄭箋云<lb/>
　　　　嗣先公之功而終成之蕩殷鑒不逺近在夏<lb/>
<pb n="KR2n0011_WYG_101-6b"/>
　　　　后之世今本失近字鄭箋云近在夏后之世<lb/>
　　　　謂湯誅桀也凡此可補王伯厚詩考之闕<lb/>
毛詩譜<lb/>
　　新唐志三卷<lb/>
　　　存<lb/>
　晁公武曰鄭康成撰歐陽永叔補完之<lb/>
　康成自序曰<hi>或作宋均</hi>曰詩之興也諒不於上皇之世大<lb/>
　庭軒轅逮於高辛其時有亡載籍亦蔑云焉虞書曰<lb/>
<pb n="KR2n0011_WYG_101-7a"/>
　詩言志歌永言聲依永律和聲然則詩<hi>之道</hi>昉於此乎<lb/>
　有夏承之<hi>篇章</hi>冺棄靡有孑遺邇及商王不風不雅何<lb/>
　者論功頌德所以將順其美刺過譏失所以匡救其<lb/>
　惡各於其黨則爲法者彰顯爲戒者著明周自后稷<lb/>
　播種百穀黎民阻飢兹時乃粒自傳於此名也陶唐<lb/>
　之末中葉公劉亦世修其業以明民共財至於太王<lb/>
　王季克堪顧天文武之德光熈前緒以集大命於厥<lb/>
　身遂爲天下父母使民有政有居其時詩風有周南<lb/>
<pb n="KR2n0011_WYG_101-7b"/>
　召南雅有鹿鳴文王之屬及成王周公致太平制禮<lb/>
　作樂而有頌聲興焉盛之至也本之由此風雅而來<lb/>
　故皆録之謂之詩之正經後王稍更陵遲懿王始受<lb/>
　譖亨齊哀公夷身失禮之後弼不尊賢自是而下厲<lb/>
　也幽也政教尤衰周室大壞十月之交民勞板蕩勃<lb/>
　爾俱作衆國紛然刺怨相尋五霸之末上無天子下<lb/>
　無方伯善者誰賞惡者誰罰紀綱絶矣故<hi>孔子</hi>録懿王<lb/>
　夷王時詩訖於陳靈公滛亂之事謂之變風變雅以<lb/>
<pb n="KR2n0011_WYG_101-8a"/>
　爲勤民恤功昭事上帝則受頌聲宏福如彼若違而<lb/>
　弗用則被刼殺大禍如此吉凶之所由憂娛之萌漸<lb/>
　昭昭在斯足作後王之鑒於是止矣<hi>夷厲</hi>已上嵗數不<lb/>
　明太史年表自共和始歴宣幽平王而得春秋次第<lb/>
　以立斯譜欲知源流清濁之所處則循其上下而省<lb/>
　之欲知風化芳臭氣澤之所及則傍行而觀之此詩<lb/>
　之大綱也舉一綱而萬目張解一卷而衆篇明於力<lb/>
　則鮮於思則寡其諸君子亦有樂於是與<lb/>
<pb n="KR2n0011_WYG_101-8b"/>
　歐陽修曰昔者聖人已没六經之道幾熄於戰國而<lb/>
　焚於秦自漢以來收拾亡逸發明遺義而正其譌謬<lb/>
　得以麄偹傳於今者豈止一人之力哉後之學者因<lb/>
　迹前世之所傳而較其得失或有之矣若使徒抱焚<lb/>
　餘殘脱之經倀倀於去聖人千百年後不見先儒中<lb/>
　間之説而欲特立一家之學者果有能哉吾未之信<lb/>
　也先儒之論苟非詳其終始而牴牾質諸聖人而悖<lb/>
　禮害經之甚有不得已而後改易者何以徒爲異論<lb/>
<pb n="KR2n0011_WYG_101-9a"/>
　以相訾也毛鄭之詩其學亦已博矣予嘗依其箋傳<lb/>
　考之於經而證以序譜惜其不合者頗多葢詩述商<lb/>
　周自生民元鳥上陳稷契下迄陳靈公千五六百嵗<lb/>
　之間旁及列國君臣世次國地山川封域圖牒鳥獸<lb/>
　草木蟲魚之名與其風俗善惡方言訓詁盛衰治亂<lb/>
　美刺之由無所不載然則孰能無失於其間哉予疑<lb/>
　毛鄭之失旣多然不敢輕爲改易者意其爲説不止<lb/>
　於箋傳而已恨不得盡見二家之書未能遍通其㫖<lb/>
<pb n="KR2n0011_WYG_101-9b"/>
　夫不盡見其書而欲折其是非猶不盡人之辨而欲<lb/>
　斷其訟之曲直其能果於自决乎其能使之自服乎<lb/>
　世言鄭氏詩譜最詳求之久矣不可得雖崇文總目<lb/>
　秘書所藏亦無之慶厯四年奉使河東至於絳州偶<lb/>
　得焉其文有注而不見名氏然首尾殘缺自周公致<lb/>
　太平已上皆亡之其國譜旁行尤易爲訛舛悉皆顚<lb/>
　倒錯亂不可復考凡詩雅頌兼列商魯其正變之風<lb/>
　十有四國而其次比莫詳其義惟封國變風之先後<lb/>
<pb n="KR2n0011_WYG_101-10a"/>
　不可以不知周召王豳同出於周弼鄘并於衛檜魏<lb/>
　無世家其可考者陳齊<hi>衛晉</hi>曹鄭秦此封國之先後也<lb/>
　豳齊衛檜陳唐秦鄭魏曹此變風之先後也周南召<lb/>
　南弼鄘衛王鄭齊豳秦魏唐陳曹此孔子未刪之前<lb/>
　周太師樂歌之次第也周召弼鄘衛王檜鄭齊魏唐<lb/>
　秦陳曹豳此鄭氏詩譜次第也黜檜後陳此今詩次<lb/>
　比也初予未見鄭譜嘗畧考春秋史記本紀世家年<lb/>
　表而合以毛鄭之説爲詩圖十四篇今因取以補鄭<lb/>
<pb n="KR2n0011_WYG_101-10b"/>
　譜之亡者足以見二家所説世次先後甚備因據而<lb/>
　求其得失較然矣而仍存其圖庶幾一見予於鄭氏<lb/>
　之學盡心焉爾夫盡其説而不通然後得以論正予<lb/>
　豈好爲異論哉凡補譜十有五補其文字二百七增<lb/>
　損塗乙改正者八百八十三而鄭氏之譜復完矣<lb/>
毛詩音<lb/>
　　　佚<lb/>
　陸德明曰爲詩音者九人鄭康成徐邈蔡氏孔氏阮<lb/>
<pb n="KR2n0011_WYG_101-11a"/>
　侃王肅江惇于寳李軌<lb/>
荀氏<hi>爽</hi>詩傳<lb/>
　　　佚<lb/>
　荀悦曰臣悦叔父故司徒爽著詩傳皆附正義無他<lb/>
　説通人學者多好尚之然希得立於學官也<lb/>
侯氏<hi>包</hi>韓詩翼要<lb/>
　　隋志十卷<lb/>
　　　佚<lb/>
<pb n="KR2n0011_WYG_101-11b"/>
　王應麟曰董氏舉侯包言衛武公作抑詩使人日誦<lb/>
　於其側朱子謂不知此出在何處愚按侯包之説見<lb/>
　於詩正義隋經籍志韓詩翼要十卷侯包撰然則包<lb/>
　學韓詩者也<lb/>
　　　　按孔氏正義於抑詩引侯包云衛武公刺王<lb/>
　　　　室亦以自戒行年九十有五猶使臣日誦是<lb/>
　　　　詩而不離於其側<lb/>
杜氏<hi>瓊</hi>韓詩章句<lb/>
<pb n="KR2n0011_WYG_101-12a"/>
　　　佚<lb/>
　蜀志瓊字伯瑜成都人仕至大鴻臚太常少受學於<lb/>
　任安精究其術譙周問當塗高之䜟答曰魏闕名也<lb/>
　當塗而高聖人取類而言耳周未逹瓊又曰古者名<lb/>
　官職不言曹自漢以來名官盡言曹吏言屬曹卒言<lb/>
　侍曹殆天意也著韓詩章句十餘萬言不教諸子内<lb/>
　學無傳業者<lb/>
王氏<hi>肅</hi>毛詩注<lb/>
<pb n="KR2n0011_WYG_101-12b"/>
　　隋志二十卷<lb/>
　　　佚<lb/>
毛詩義駁<lb/>
　　隋志八卷<lb/>
　　　佚<lb/>
毛詩奏事<lb/>
　　隋志一卷<lb/>
　　　佚<lb/>
<pb n="KR2n0011_WYG_101-13a"/>
毛詩問難<lb/>
　　七録二卷<lb/>
　　　佚<lb/>
毛詩音<lb/>
　　　佚<lb/>
　陸德明曰魏太常王肅述毛非鄭<lb/>
　歐陽修曰擊鼔五章自爰居而下三章王肅以爲衛<lb/>
　人從軍者與其室家决别之辭而鄭氏以爲軍中士<lb/>
<pb n="KR2n0011_WYG_101-13b"/>
　伍相約誓之言夫衛人暫出從軍其卒伍豈宜相約<lb/>
　偕老於軍中此非人情也當以王肅之説爲是<lb/>
劉氏<hi>楨</hi>毛詩義問<lb/>
　　隋志十卷<lb/>
　　　佚<lb/>
　王應麟曰正義於七月詩引之<lb/>
　典畧劉楨字公幹東平寜陽人<lb/>
　冊府元龜劉楨爲太子文學撰毛詩義問九卷<lb/>
<pb n="KR2n0011_WYG_101-14a"/>
　　　　按歐陽詢藝文類聚引毛詩義問云横一木<lb/>
　　　　作門而上無屋謂之衡門徐堅初學記引毛<lb/>
　　　　詩義問云鉶羮有菜鹽䜴其中菜爲其形象<lb/>
　　　　可食因以鉶爲名又云狐之類貉貒貍也貉<lb/>
　　　　子曰貆貆形狀與貉類異世人皆名貆貉子<lb/>
　　　　似貍又太平御覽引義問云總所以覆矢也<lb/>
　　　　謂箭筒葢也蠨蛸長脚蜘蛛也<lb/>
王氏<hi>基</hi>毛詩駁<lb/>
<pb n="KR2n0011_WYG_101-14b"/>
　　隋志一卷<hi>七録五卷</hi>
　　　佚<lb/>
　隋志毛詩駁一卷魏司空王基撰殘缺梁五卷又有<lb/>
　毛詩答問駁譜合八卷<lb/>
　陸德明曰魏荆州刺史王基字伯輿東萊人駁王肅<lb/>
　申鄭義　又曰山海經及周書王㑹皆云芣苢木也<lb/>
　實似李食之宜子出於西戎衛氏傳及許愼並同王<lb/>
　肅亦同基已有駁難也<lb/>
<pb n="KR2n0011_WYG_101-15a"/>
　王應麟曰王肅引周書云芣苡如李出於西戎王基<lb/>
　駁云逺國異物非周婦人所得采<lb/>
劉氏<hi>璠</hi>毛詩義<lb/>
　　七録四卷<lb/>
　　　佚<lb/>
毛詩箋傳是非<lb/>
　　七録二卷<lb/>
　　　佚<lb/>
<pb n="KR2n0011_WYG_101-15b"/>
　隋志注劉璠魏秘書郎<lb/>
徐氏<hi>整</hi>毛詩譜<lb/>
　　隋志三卷<lb/>
　　　佚<lb/>
　隋志吳太常卿徐整撰<lb/>
太叔氏<hi>裘</hi>毛詩譜注<lb/>
　　隋志二卷<lb/>
　　　佚<lb/>
<pb n="KR2n0011_WYG_101-16a"/>
　王應麟曰國史志詩譜太叔求注不在秘府經典釋<lb/>
　文叙録所稱徐整暢太叔裘隱葢整旣暢演而裘隱<lb/>
　括之求字譌也<lb/>
韋氏<hi>昭</hi>等毛詩答雜問<lb/>
　　七録四卷<lb/>
　　　佚<lb/>
　隋志注毛詩答雜問吳侍中韋昭朱育等所撰<lb/>
　　　　按韋氏詩答問曰時邁之詩廵狩告祭柴望<lb/>
<pb n="KR2n0011_WYG_101-16b"/>
　　　　也初學記引之又甫田維莠今何草答曰今<lb/>
　　　　之狗尾也又野有蔓草問答曰國多供役男<lb/>
　　　　女怨曠於是女感傷而思男故出游於洧之<lb/>
　　　　外託采芬香之草而爲滛佚之行時草始生<lb/>
　　　　而云蔓者女情亟欲以促時也又云旱鬼眼<lb/>
　　　　在頭上太平御覽引之<lb/>
陸氏<hi>璣</hi>毛詩草木鳥獸蟲魚疏<lb/>
　　隋志二卷<lb/>
<pb n="KR2n0011_WYG_101-17a"/>
　　　存<lb/>
　崇文總目吳太子中庶子烏程令陸璣撰世或以璣<lb/>
　爲機非也機本不治詩今應以璣爲正然書但附詩<lb/>
　釋義窘於采獲似非通儒所爲者將後世失傳不得<lb/>
　其眞與<lb/>
　晁公武曰璣仕吳至烏程令或題曰陸機非也<lb/>
　陳振孫曰舘閣書目稱璣字元恪吳郡人据陸氏釋<lb/>
　文非晉之士衡而其書引郭璞注爾雅則當在郭之<lb/>
<pb n="KR2n0011_WYG_101-17b"/>
　後亦未必吳時人也孔疏呂記多引之<lb/>
　曹學佺曰詩之疏也自陸璣始而人議其畧<lb/>
　姚士粦曰予篋中有毛詩草木蟲魚疏一卷題曰吳<lb/>
　太子中庶子烏程令吳郡陸璣元恪撰凡草之類八<lb/>
　十木之類三十有四鳥之類二十有三獸之類九魚<lb/>
　之類十有八按陳氏書録解題謂此書多引郭氏似<lb/>
　非吳人若予所藏未嘗一條引及郭氏且後有魯齊<lb/>
　韓毛四詩授受與漢書儒林傳相爲表裏<lb/>
<pb n="KR2n0011_WYG_101-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_101-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百一<lb/>
</p>
<p>
</p>
  </div>
</body>
</text>
</TEI>
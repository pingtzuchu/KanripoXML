<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百八</head> <lb/>
    <p>
<pb n="KR2n0011_WYG_108-1a"/>
欽定四庫全書<lb/>
　經義考卷一百八<lb/>
　　　　　　　　　　翰林院檢討朱彝尊撰<lb/>
　　　詩<hi>十一</hi>
朱子<hi>熹</hi>毛詩集傳<lb/>
　　宋志二十卷<lb/>
　　　存<lb/>
　朱子自序曰或有問於余曰詩何為而作也余應之<lb/>
<pb n="KR2n0011_WYG_108-1b"/>
　曰人生而静天之性也感於物而動性之欲也夫既<lb/>
　有欲矣則不能無思既有思矣則不能無言既有言<lb/>
　矣則言之所不能盡而發於咨嗟咏嘆之餘者必有<lb/>
　自然之音響節奏而不能已焉此詩之所以作也曰<lb/>
　然則其所以教者何也曰詩者人心之感物而形於<lb/>
　言之餘也心之所感有邪正故言之所形有是非惟<lb/>
　聖人在上則其所感者無不正而其言皆足以為教<lb/>
　其或感之之雜而所發不能無可擇者則上之人必<lb/>
<pb n="KR2n0011_WYG_108-2a"/>
　思所以自反而因有以勸懲之是亦所以為教也昔<lb/>
　周盛時上自郊廟朝廷而下達於鄉黨閭巷其言粹<lb/>
　然無不出於正者聖人固已協之聲律而用之鄉人<lb/>
　用之邦國以化天下至於列國之詩則天子巡狩亦<lb/>
　必陳而觀之以行黜陟之典降自昭穆而後寢以陵<lb/>
　夷至於東遷而遂廢不講矣孔子生於其時既不得<lb/>
　位無以行帝王勸懲黜陟之政於是時舉其籍而討<lb/>
　論之去其重複正其紛亂而其善之不足以為法惡<lb/>
<pb n="KR2n0011_WYG_108-2b"/>
　之不足以為戒者則亦刊而去之以從簡約示久遠<lb/>
　使夫學者即是而有以考其得失善者師之而惡者<lb/>
　改焉是以其政雖不足以行於一時而其教實被於<lb/>
　萬世是則詩之所以為教者然也曰然則國風雅頌<lb/>
　之體其不同若是何也曰吾聞之凡詩之所謂風者<lb/>
　多出於里巷歌謡之作所謂男女相與詠歌各言其<lb/>
　情者也惟周南召南親被文王之化以成德而人皆<lb/>
　有以得其性情之正故其發於言者樂而不過於滛<lb/>
<pb n="KR2n0011_WYG_108-3a"/>
　哀而不過於傷是以二篇獨為風詩之正經自弼而<lb/>
　下則其國之治亂不同人之賢否亦異其所感而發<lb/>
　者有邪正是非之不齊而所謂先生之風者於此乎<lb/>
　變矣若夫雅頌之篇則皆成周之世朝廷郊廟樂歌<lb/>
　之詞其語和而莊其義寛而宻其作者往往聖人之<lb/>
　徒固所以為萬世法程而不可易者也至於雅之變<lb/>
　者亦皆一時賢人君子憫時病時之所為而聖人取<lb/>
　之其忠厚惻怛之心陳善閉邪之意尤非後世能言<lb/>
<pb n="KR2n0011_WYG_108-3b"/>
　之士所能及之也詩之為經所以人事浹於下天道<lb/>
　偹於上而無一理之不具也曰然則其學之也當奈<lb/>
　何曰本之二南以求其端參之列國以盡其變正之<lb/>
　於雅以大其規和之於頌以要其止此學詩之大旨<lb/>
　也於是乎章句以綱之訓詁以紀之諷咏以昌之涵<lb/>
　濡以體之察之情性隱微之間審之言行樞機之始<lb/>
　則修身齊家平均天下之道其亦不待他求而得之<lb/>
　於此矣<lb/>
<pb n="KR2n0011_WYG_108-4a"/>
　陳文蔚曰先生於詩去小序之亂經得詩人吟咏性<lb/>
　情之意<lb/>
　陳振孫曰以大小序自為一編而辨其是非其序吕<lb/>
　氏讀詩記自謂少年淺陋之説久而知其有所未安<lb/>
　或不免有所更定今江西所刻晚年本得於南康胡<lb/>
　泳伯量校之建安本更定幾什一云<lb/>
　郝經序曰古之為詩也歌誦絃舞斷章為賦而已矣<lb/>
　傳其義者則口授傳注之學未有也秦焚詩書以愚<lb/>
<pb n="KR2n0011_WYG_108-4b"/>
　黔首三代之學幾於墜没漢興諸儒掇拾灰燼墾荒<lb/>
　闢原續六經之絶緒於是傳注之學興焉秦焚詩書<lb/>
　尤重故傳之者鮮書則僅有濟南㐲生詩之所見所<lb/>
　聞所傳聞者頗為加多有齊魯毛韓四家而已而源<lb/>
　遠未分師異學異更相矛盾如關雎一篇齊魯韓氏<lb/>
　以為康王政衰之詩毛氏則謂后妃之德風之始蓋<lb/>
　毛氏之學規模正大有三代儒者之風非三家所及<lb/>
　也卒之三家之説不行毛詩之詁訓傳獨行於世惜<lb/>
<pb n="KR2n0011_WYG_108-5a"/>
　其濶略簡古不竟其説使後世得以紛更之也故滋<lb/>
　蔓於鄭氏之箋雖則云勤而義猶未偹總萃於孔氏<lb/>
　之疏雖則云偹而理猶未明嗚呼詩者聖人所以化<lb/>
　天下之書也其義大矣性情之正義理之萃已發之<lb/>
　中中節之和也文武周召之遺烈治亂之本原王政<lb/>
　之大綱中聲之所止也天人相與之際物欲相錯之<lb/>
　間欣應翕合純而無間先王以之審情偽在治忽事<lb/>
　鬼神贊化育奠天位而全天德者也觀民設教閑邪<lb/>
<pb n="KR2n0011_WYG_108-5b"/>
　存誠聖之功也所過者化所存者神聖之用也正適<lb/>
　於變變適於正易之象也美而稱誦刺而譏貶春秋<lb/>
　之義也故詩之為義根於天道著於人心膏於肌膚<lb/>
　藏於骨髓厖澤渥浸浹於萬世雖火於秦而在人心<lb/>
　者未嘗火之也顧豈﨑嶇訓辭鳥獸蟲魚草木之名<lb/>
　拘拘屑屑而得盡之哉而有司設規父師垂訓莫敢<lb/>
　誰何以及于宋歐陽子始為圖説出二氏之區域蘇<lb/>
　氏王氏父子繼踵馳説河南程氏横渠張氏西都邵<lb/>
<pb n="KR2n0011_WYG_108-6a"/>
　氏遠探力窮而張皇之逮夫東萊吕伯恭父集諸家<lb/>
　之説為讀詩記未成而卒時晦庵先生方收伊洛之<lb/>
　横瀾折聖學而歸衷集傳注之大成乃為詩作傳近<lb/>
　出已意遠規漢唐復風雅之正端刺美之本糞訓詁<lb/>
　之弊定章句音韻之短長差舛辨大小序之重複而<lb/>
　三百篇之微意思無邪之一言煥乎白日之正中也<lb/>
　其自序則自孔孟及宋諸公格言具載之毛鄭以下<lb/>
　不論其旨微矣是書行於江漢之間久矣而北方之<lb/>
<pb n="KR2n0011_WYG_108-6b"/>
　學者未之聞也大行臺尚書田侯得善本命工板行<lb/>
　以傳永久書走保下屬經為序經喜於文公之傳之<lb/>
　行與學者之幸且嘉侯用心之仁故推本諸著以冠<lb/>
　諸端<lb/>
　朱弁曰朱子之於詩也本歐陽氏之旨而去序文明<lb/>
　呉才老之説而叶音韻以周禮之六義三經而三緯<lb/>
　之賦比興各得其所可謂無憾也已<lb/>
　王褘曰朱子集傳其訓詁多用毛鄭而叶韻則本呉<lb/>
<pb n="KR2n0011_WYG_108-7a"/>
　才老之説其釋諸經自謂於詩獨無遺憾當時東萊<lb/>
　吕氏有讀詩記最為精宻朱子實兼取之<lb/>
　何喬新曰宋歐陽氏王氏蘇氏吕氏於詩皆有訓釋<lb/>
　雖各有發明而未能無遺憾自朱子之傳出三百篇<lb/>
　之旨粲然復明<lb/>
　桂蕚曰詩集傳極詳然其問制度名物不讀注疏無<lb/>
　由而知當時朱子傳經一本注疏之訓釋但以諸儒<lb/>
　解經太詳不免穿鑿而失其本意於是取而傳焉以<lb/>
<pb n="KR2n0011_WYG_108-7b"/>
　求作者之志不謂後之學者遂廢注疏而不觀試舉<lb/>
　一二如三事就緒朱傳取鄭司農三農之事訓之後<lb/>
　人不考遂以孟子所謂上中下農之説别處下方不<lb/>
　知本周禮三農生九穀注中所謂髙原下隰平陽之<lb/>
　農爾又如閟宫注中礱密之説讀詩者或以結搆之<lb/>
　宻當之豈不可笑<lb/>
　尤侗曰詩三百以思無邪蔽之安有盡收滛詞之理<lb/>
　即詩有美刺以為刺滛可矣不應取滛人自作之詩<lb/>
<pb n="KR2n0011_WYG_108-8a"/>
　也鄭伯如晉子展賦將仲子鄭伯享趙孟子太叔賦<lb/>
　野有蔓草六卿餞韓宣子子□賦野有蔓草子太叔<lb/>
　賦褰裳子游賦風雨子旗賦有女同車子栁賦籜兮<lb/>
　此六詩者皆朱子之所為淫奔之辭也然叔向趙武<lb/>
　韓起莫不善之以鄭人稱鄭詩豈自暴其醜乎近髙<lb/>
　忠憲講學東林有執木瓜詩問難者謂投我以木瓜<lb/>
　報之以瓊琚其中並無男女字何以知其為淫奔坐<lb/>
　皆黙然惟蕭山來風季曰即有男女字亦何必淫奔<lb/>
<pb n="KR2n0011_WYG_108-8b"/>
　張衡四愁詩美人贈我金錯刀何以報之英瓊瑶明<lb/>
　明有美人字然不為淫奔也言未既有拂然而起者<lb/>
　曰美人固通稱若彼狡童兮得不以為淫奔否曰亦<lb/>
　何必淫奔子不讀箕子麥秀歌乎麥秀漸漸兮禾黍<lb/>
　油油兮彼狡童兮不與我好兮箕子所謂受辛也受<lb/>
　辛君也而狡童之誰曰狡童淫者也忠憲遽起揖曰<lb/>
　先生言是也吾不知朱子聞之以為何如<lb/>
朱氏<hi>鑑</hi>文公詩傳遺説<lb/>
<pb n="KR2n0011_WYG_108-9a"/>
　　六卷<lb/>
　　　存<lb/>
　鑑後序曰先文公詩集傳豫章長沙后山皆有本而<lb/>
　后山讎校為最精第初脱藳時音訓間有未偹刻版<lb/>
　已竟不容增益欲著補脱終弗克就未免仍用舊版<lb/>
　葺為全書補綴趲那久將漫漶朅來富川郡事餘暇<lb/>
　輒取家本親加是正刻寘學宫以傳永久抑鑑昔在<lb/>
　侍旁每見學者相與講論是書凡一字之疑一義之<lb/>
<pb n="KR2n0011_WYG_108-9b"/>
　隱反覆問答切磋研究必令心通意解而後已今文<lb/>
　集書問語錄所記載無慮數十百條彚次成編題曰<lb/>
　遺説後之讀詩者能兼攷乎此而盡心焉則無異於<lb/>
　親承誨誘可以得其意而無疑於其言矣若七月斯<lb/>
　干二詩書以遺邱子服者尚可考見去取位寘小序<lb/>
　之法因附于後<lb/>
　成德曰端平乙未子明官承議郎權知興國軍事所<lb/>
　成也子明有子浚尚理宗公主官兩浙轉運使兼吏<lb/>
<pb n="KR2n0011_WYG_108-10a"/>
　部侍郎元兵入建寧浚與公主走福州知府王剛中<lb/>
　以城降於阿刺罕浚謂公王曰君帝室王姬吾大儒<lb/>
　世胄不可辱人主夫婦仰藥死小説或譏其作書與<lb/>
　賈似道稱萬拜誠詆誣不足道也<lb/>
輔氏<hi>廣</hi>詩童子問<lb/>
　　二十卷<lb/>
　　　存<lb/>
　胡一中序曰詩童子問者濳庵輔傳貽先生所著羽<lb/>
<pb n="KR2n0011_WYG_108-10b"/>
　翼朱子之集傳者也自三百五篇穿鑿於小序傅會<lb/>
　於諸儒六義之不明久矣至朱子一正聖人之經微<lb/>
　詞奥旨昭若日星先生親炙朱子之門深造自得於<lb/>
　問答之際尊其師説退然弗敢自專故謙之曰童子<lb/>
　問既具載師友粹言於前復偹論詩序辨説於後俾<lb/>
　讀詩者優柔聖經賢傳之趣而鼓舞鳶飛魚躍之天<lb/>
　豈不大有功於彝倫也哉曩於檇李聞士夫藏是書<lb/>
　如至寶傳是書如秘術殊有負傳述之本意今閲建<lb/>
<pb n="KR2n0011_WYG_108-11a"/>
　陽書市至余君志安勤有堂昉得是書而鋟諸梓且<lb/>
　載文公傳於上而附童子問於下粲然明白作而喜<lb/>
　曰昔私於家傳者今公於天下後世矣學者抑何幸<lb/>
　焉志安徵序其端敢不再拜盥手而敬書之<lb/>
　王禕曰輔氏童子問其説多補朱傳之未偹<lb/>
許氏<hi>奕</hi>毛詩説<lb/>
　　宋志二卷<lb/>
　　　佚<lb/>
<pb n="KR2n0011_WYG_108-11b"/>
陳氏<hi>駿</hi>毛詩筆義<lb/>
　　　佚<lb/>
　閩書陳駿字敏仲為大冶丞從游朱文公之門<lb/>
孫氏<hi>調</hi>詩口義<lb/>
　　五十卷<lb/>
　　　佚<lb/>
劉氏<hi>爚</hi>東宫詩解<lb/>
　　　佚<lb/>
<pb n="KR2n0011_WYG_108-12a"/>
　陸元輔曰建陽劉爚與弟炳皆朱子髙弟仕至工部<lb/>
　尚書諡文簡著有東宫詩解<lb/>
徐氏<hi>僑</hi>讀詩記<lb/>
　　　佚<lb/>
馮氏<hi>誠之</hi>詩解<lb/>
　　二十卷<lb/>
　　　佚<lb/>
黄氏<hi>櫄</hi>詩解<lb/>
<pb n="KR2n0011_WYG_108-12b"/>
　　二十卷總論一卷<lb/>
　　　存<lb/>
　閩書櫄字實夫龍谿人淳熙中以舎選入對升進士<lb/>
　丙科調南劍教授終宣教郎<lb/>
林氏<hi>拱辰</hi>詩傳<lb/>
　　　佚<lb/>
　溫州府志拱辰字巖起平陽縣人淳熙戊戌武舉換<lb/>
　文登第厯廣東經略安撫使有詩傳刊於平江<lb/>
<pb n="KR2n0011_WYG_108-13a"/>
舒氏<hi>璘</hi>詩學發微<lb/>
　　　佚<lb/>
　寧波府志舒璘字元質奉化人乾道中為徽州教授<lb/>
　終宜州通判淳祐中謚文靖<lb/>
髙氏<hi>頥</hi>詩集傳解<lb/>
　　三十卷<lb/>
　　　佚<lb/>
　閩書髙頥字元齡慶元進士知永州東安縣<lb/>
<pb n="KR2n0011_WYG_108-13b"/>
陳氏<hi>經</hi>詩經講義<lb/>
　　　佚<lb/>
楊氏<hi>泰之</hi>詩名物編<lb/>
　　十卷<lb/>
詩類<lb/>
　　三卷<lb/>
　　　俱佚<lb/>
時氏<hi>少章</hi>詩大義　贅説<lb/>
<pb n="KR2n0011_WYG_108-14a"/>
　　　佚<lb/>
張氏<hi>孝直</hi>毛詩口義<lb/>
　　　佚<lb/>
陳氏<hi>謙</hi>詩解詁<lb/>
　　　佚<lb/>
　王瓚曰宋乾道中永嘉陳謙益之撰<lb/>
戴氏<hi>溪</hi>續讀詩紀<lb/>
　　宋志三卷<lb/>
<pb n="KR2n0011_WYG_108-14b"/>
　　　未見<lb/>
　陳振孫曰其書出於吕氏之後謂吕氏於字訓章已<lb/>
　悉而篇意未貫故以續紀為名其實自述已意亦多<lb/>
　不用小序<lb/>
　黄震曰南渡後李迂仲集諸家詩為之辨而去取之<lb/>
　南軒東萊止集諸家可取者視李氏為徑而東萊之<lb/>
　詩紀獨行岷隱戴氏遂為續詩紀<lb/>
　戚雄曰戴岷隱謂有狐為國人憫鰥夫則表國人之<lb/>
<pb n="KR2n0011_WYG_108-15a"/>
　仁心固勝於彰寡婦之淫志其謂摽有梅父母之心<lb/>
　也求我庶士乃擇壻之辭至哉言乎恐聖人復起不<lb/>
　易斯言矣<lb/>
髙氏<hi>元之</hi>詩説<lb/>
　　宋志一卷<lb/>
　　　佚<lb/>
柴氏<hi>中行</hi>詩講義<lb/>
　　　佚<lb/>
<pb n="KR2n0011_WYG_108-15b"/>
李氏<hi>心傳</hi>誦詩訓<lb/>
　　五卷<lb/>
　　　佚<lb/>
趙氏<hi>汝談</hi>詩注<lb/>
　　　佚<lb/>
錢氏<hi>時</hi>學詩管見<lb/>
　　　佚<lb/>
王氏<hi>宗道</hi>讀詩臆説<lb/>
<pb n="KR2n0011_WYG_108-16a"/>
　　十卷<lb/>
　　　佚<lb/>
楊氏<hi>明復</hi>詩學發微<lb/>
　　　佚<lb/>
　謝鐸曰詩學發微楊明復著今亡<lb/>
張氏<hi>貴謨</hi>詩説<lb/>
　　宋志三十卷<lb/>
　　　佚<lb/>
<pb n="KR2n0011_WYG_108-16b"/>
　括蒼彚記張貴謨字子智遂昌人由進士主呉縣簿<lb/>
　教授撫州宰江山縣官至朝議大夫<lb/>
黄氏<hi>應春</hi>詩説<lb/>
　　　佚<lb/>
　寧波府志黄應春奉化人嘉熙二年進士官至朝㪚<lb/>
　郎知處州著有詩説内翰應㒡左史黄自然繳進送<lb/>
　監㸔詳除國子學錄<lb/>
陳氏<hi>寅</hi>詩傳<lb/>
<pb n="KR2n0011_WYG_108-17a"/>
　　宋志十卷<lb/>
　　　佚<lb/>
史氏<hi>守道</hi>詩略<lb/>
　　十卷<lb/>
　　　佚<lb/>
　四川總志史守道字孟傳眉州人紹定進士迪功郎<lb/>
譚氏<hi>世選</hi>毛詩傳<lb/>
　　二十卷<lb/>
<pb n="KR2n0011_WYG_108-17b"/>
　　　佚<lb/>
　陸元輔曰茶陵譚世選初以尚書獻策補官凡五薦<lb/>
　漕䑓三為舉首詩傳羽翼漢儒<lb/>
劉氏<hi>應登</hi>詩經訓注<lb/>
　　　佚<lb/>
　江西通志劉應登字堯咨安城人景定間漕貢進士<lb/>
　宋社將危隱居不仕<lb/>
趙氏<hi>若燭</hi>毛詩粗通<lb/>
<pb n="KR2n0011_WYG_108-18a"/>
　　　佚<lb/>
韓氏<hi>謹</hi>詩義解<lb/>
　　　佚<lb/>
　陸元輔曰晉江韓謹字去華以南海尉改宣義郎除<lb/>
　處州教授著詩禮義解上之召為國子博士遷廣南<lb/>
　東路提舉學事自巡尉未再朞擁使節一方前未有<lb/>
　也<lb/>
湯氏<hi>建</hi>詩衍義<lb/>
<pb n="KR2n0011_WYG_108-18b"/>
　　　佚<lb/>
　陸元輔曰樂清人字逹可學者稱藝堂先生<lb/>
吕氏<hi>椿</hi>詩直解<lb/>
　　　佚<lb/>
韓氏<hi>惇</hi>詩義解<lb/>
　　　佚<lb/>
劉氏<hi>垕</hi>毛詩解<lb/>
　　　佚<lb/>
<pb n="KR2n0011_WYG_108-19a"/>
　閩書垕字伯醇建陽人寶慶三年知江寧以收李全<lb/>
　功轉朝請大夫知常州衡州移南劍州學者稱靜齋<lb/>
　先生<lb/>
董氏<hi>夢程</hi>詩訓釋<lb/>
　　　佚<lb/>
謝氏<hi>升孫</hi>詩義斷法<lb/>
　　　佚<lb/>
　江西通志謝升孫南城人舉進士為翰林編修官朝<lb/>
<pb n="KR2n0011_WYG_108-19b"/>
　士稱之曰南牕先生<lb/>
王氏<hi>萬</hi>詩説<lb/>
　　　佚<lb/>
焦氏<hi>巽之</hi>詩總<lb/>
　　　佚<lb/>
　<lb/>
　<lb/>
　經義考卷一百八<lb/>
</p>
<p>
</p>
  </div>
</body>
</text>
</TEI>
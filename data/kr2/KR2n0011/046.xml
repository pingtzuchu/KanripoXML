<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷四十六</head> <lb/>
    <p>
<pb n="KR2n0011_WYG_046-1a"/>
欽定四庫全書<lb/>
　經義考卷四十六<lb/>
　　　　　　　　　　翰林院檢討朱彝尊撰<lb/>
　　　易<hi>四十五</hi>
袁氏<hi>桷</hi>易説<lb/>
　　　佚<lb/>
　蘇天爵誌曰袁公諱桷字伯長慶元鄞縣人大徳初<lb/>
　為翰林國史院檢閲官陞應奉翰林文字同知制誥<lb/>
<pb n="KR2n0011_WYG_046-1b"/>
　兼國史院編修官遂遷修撰厯兩考遷待制進拜集<lb/>
　賢直學士改翰林直學士遷拜侍講積階奉議大夫<lb/>
　泰定初辭歸卒贈中奉大夫浙江等處行中書省參<lb/>
　知政事䕶軍追封陳留郡公諡文清<lb/>
任氏<hi>士林</hi>中易<lb/>
　　　佚<lb/>
　寧波府志任士林字叔實其先緜竹人徙居奉化講<lb/>
　道㑹稽授徒錢塘至大初以薦授安定書院山長<lb/>
<pb n="KR2n0011_WYG_046-2a"/>
　士林自序曰大哉易乎立天之道曰隂與陽立地之<lb/>
　道曰柔與剛立人之道曰仁與義如斯而已矣是故<lb/>
　在天成象在地成形聖人設卦之宜也化而裁之存<lb/>
　乎變推而行之存乎通神而明之存乎其人聖人作<lb/>
　易之㫖也易乎易乎彰往而察來鈎深而致逺原始<lb/>
　而反終其幾神矣子曰舜隠惡而揚善執其兩端用<lb/>
　其中於民此之謂也詩云鳶飛戾天魚躍于淵言其<lb/>
　上下察也然而子思沒中庸之道不明而易隠矣予<lb/>
<pb n="KR2n0011_WYG_046-2b"/>
　生千載之後獨抱全經濳心研思亦既有年然後豁<lb/>
　然始悟天地之變化人事之始終作為中易分為上<lb/>
　下篇三陳其卦所以極河洛之數成大衍之用體天<lb/>
　地之撰盛徳大業顯仁藏用一本坎離頥大小過之<lb/>
　妙既未濟隨蠱之幾井噬嗑賁困之感屯鼎革䝉之<lb/>
　推聖人通變立言之㫖粲然甚明格物致知誠意正<lb/>
　心修身齊家治國平天下之道盡在是矣可不究乎<lb/>
　子曰天何言哉四時行焉百物生焉天何言哉此夫<lb/>
<pb n="KR2n0011_WYG_046-3a"/>
　子之所以為聖也<lb/>
陳氏<hi>禧</hi>周易略例補釋<lb/>
　　一卷<lb/>
　　　佚<lb/>
　吳澂序曰伊川程子易傳未成之時每令學者觀三<lb/>
　家易一曰王輔嗣二曰胡翼之三曰王介甫葢漢儒<lb/>
　好以術數談易以義理注易自輔嗣始唐初諸儒作<lb/>
　疏義悉廢諸家之注而獨取輔嗣者以此也輔嗣解<lb/>
<pb n="KR2n0011_WYG_046-3b"/>
　經之外著略例二篇其上篇析論彖爻卦象位各一<lb/>
　章其下篇先之以五凡終之以十一卦略總一經之<lb/>
　大槩云耳唐邢璹有略例注今潮陽陳禧為之補釋<lb/>
　多所發明王氏之忠臣邢氏之益友也禧年甚少而<lb/>
　篤志於經世武功而從事於文諸侯之子而齒於庶<lb/>
　士以共學是其天質之異於人者也<lb/>
熊氏<hi>良輔</hi>周易本義集成<lb/>
　　十二卷<lb/>
<pb n="KR2n0011_WYG_046-4a"/>
　　　存<lb/>
　良輔自序曰六經皆聖人垂訓後世之書而易經四<lb/>
　聖人之手乃成其為書也大而天地性命之理無不<lb/>
　包微而事物纎悉之情無不盡精入於無形粗及於<lb/>
　有象人生日用一動靜語黙之間無非易道之流行<lb/>
　顧由而不知者多耳伏羲始畫卦無文字可傳大槩<lb/>
　以陽吉陰凶為義文王周公繫之以辭象占其本㫖<lb/>
　也夫子贊易一以義理為主吉凶消長之理進退存<lb/>
<pb n="KR2n0011_WYG_046-4b"/>
　亡之道於是乎大備葢象占固義理之所寓而以義<lb/>
　理為主象占亦在其中矣善學者於此先求易之本<lb/>
　㫖然後廣而充之體用一源顯微無間之㫖將不待<lb/>
　卜筮而後見此又自然之妙也自後儒析經附㑹之<lb/>
　餘學者支離漫衍欲以明易而反以晦易至宋程子<lb/>
　作易傳而義理之學大明然程子亦自謂其解易只<lb/>
　説得七分朱子一以卜筮為説然後作易之本㫖益<lb/>
　著朱子嘗曰有天地自然之易有伏羲之易有文王<lb/>
<pb n="KR2n0011_WYG_046-5a"/>
　周公之易有孔子之易是則程子之傳孔子之易也<lb/>
　朱子之本義文王周公之易也推本而論孔子之易<lb/>
　即文王周公之易文王周公之易即伏羲之易伏羲<lb/>
　之易即天地自然之易也雖其㫖意微有不同而其<lb/>
　理則未嘗有二要在善觀之耳良輔曩執經於遙溪<lb/>
　熊先生已知好易迺大徳壬寅先生之友泉峰龔先<lb/>
　生授徒泉山之麓良輔分教小學山深日久因得肆<lb/>
　意於易取諸説而涵泳之顧以篇帙繁大衆説紛錯<lb/>
<pb n="KR2n0011_WYG_046-5b"/>
　時有得失乃以己意採輯成編以朱子本義為主如<lb/>
　語録如程傳以及諸家之説與本義意合者亦有與<lb/>
　本義不合而似得其㫖者備録以相𤼵名曰集疏泉<lb/>
　峰先生親為校正復云云其後間有鄙見一二亦䝉<lb/>
　不削囑遂成編至大辛亥良輔以所得復求是正而<lb/>
　二先生病不起矣自是遺編獨抱不敢廢墜重念義<lb/>
　理無窮學無止法期有所得以卒初志且欲使二先<lb/>
　生之學萬一可傳於後也於是繕冩成編凡一十二<lb/>
<pb n="KR2n0011_WYG_046-6a"/>
　卷藏之以俟㑹丁巳以易貢而同志益信其僭説閔<lb/>
　其久勤間出工費勉鋟諸梓而竺溪劉直方實主張<lb/>
　是不能辭也因僭書其端云<lb/>
　陳櫟序曰朱子曰有天地自然之易有伏羲之易有<lb/>
　文王周公之易有孔子之易夫易以道陰陽時有古<lb/>
　今道無古今聖人豈求異於聖人哉要皆𤼵明易道<lb/>
　之藴則聖人之意各有在也天地自然之易得伏羲<lb/>
　而後畫伏羲之畫得文王周公之辭而後明文王周<lb/>
<pb n="KR2n0011_WYG_046-6b"/>
　公之辭得孔子十翼而後備四聖人之心拳拳為天<lb/>
　下後世計天下後世有能得聖人之心於言象之間<lb/>
　所以開物成務存天理遏人欲之意常默寓於其中<lb/>
　所以使民日遷善而不自知也其有關於世教民彝<lb/>
　者甚大由漢以來易通湮晦其説不失之泛則失之<lb/>
　鑿至宋程邵諸先生作或以理或以數而易道復明<lb/>
　於世又将百年而朱子出焉推究作易之原以求四<lb/>
　聖人之心於千載之上易至是而本㫖益著後有作<lb/>
<pb n="KR2n0011_WYG_046-7a"/>
　者孰能出象占之外而言易哉熊君任重早師遙溪<lb/>
　熊氏學易繼復得易傳於遙溪之友泉峰龔氏輯成<lb/>
　易編以朱子本義為主而集諸家之善以為疏大綱<lb/>
　一正萬目畢舉然後以己意折衷之其有功於易為<lb/>
　多以是益知義理之無窮也櫟竊嘗謂孔子易集伏<lb/>
　羲以後之大成者也朱子之書集程邵以上之大成<lb/>
　者也今讀任重是編以本義為主而諸家之説附見<lb/>
　猶樂之有衆音也猶音之有清濁疾徐使之各有節<lb/>
<pb n="KR2n0011_WYG_046-7b"/>
　奏者也其於朱子之大成葢洋洋乎盈耳矣三復不<lb/>
　能舍敬題其編首曰周易本義集成云任重南昌忠<lb/>
　孝里人名良輔梅邊其號也嵗丁巳以易貢年壯而<lb/>
　志益勤其進詎可量哉其進詎可量哉<lb/>
　黄虞稷曰良輔字任重南昌人舉延祐丁巳鄉試是<lb/>
　書外有易傳集疏不傳<lb/>
蕭氏<hi>漢中</hi>讀易攷原<lb/>
　　三卷<lb/>
<pb n="KR2n0011_WYG_046-8a"/>
　　　存<lb/>
　朱升序曰周易卦序之義自韓康伯孔頴達以來往<lb/>
　往欲求之孔聖序卦傳之外程朱諸儒用意尤篤至<lb/>
　於臨川吳先生卦統之序述亦可謂求之至矣而其<lb/>
　中間精密比次之故則猶有未當於人心者愚求之<lb/>
　半生晚乃得豫章蕭氏讀易攷原之書以為二篇之<lb/>
　卦必先分而後序閎奥精粹貫通神聖誠古今之絶<lb/>
　學也謹節縮為上下經二圖於右而録其全文於下<lb/>
<pb n="KR2n0011_WYG_046-8b"/>
　以廣其傳於不朽云漢中字景元吉之泰和人其書<lb/>
　成於泰定年間<lb/>
董氏<hi>真卿</hi>周易㑹通<hi>一曰周易經傳集程朱解附錄纂注</hi>
　　十四卷<lb/>
　　　存<lb/>
　真卿自序曰太極泄而為圖包犧氏則以之畫卦如<lb/>
　根幹之有條枝横竪方圓往來交互變通不窮而謂<lb/>
　之易大之天地日月小之萬物萬事之象與理莫不<lb/>
<pb n="KR2n0011_WYG_046-9a"/>
　畢具文王周公孔子繫之以辭者名曰周易於是四<lb/>
　聖之書與天地並其書廣大精深未易窺測先儒傳<lb/>
　註逮程朱子至矣盡矣詎非宋易乎然文有古今之<lb/>
　異義有理象之殊今易則自費直鄭𤣥以孔子彖象<lb/>
　之傳附釋正經之末而參解文王周公彖象經文之<lb/>
　間并附文言則始於王弼傳主理義而仍其舊古易<lb/>
　則自吕微仲晁以道始復而未盡吕伯恭復分羲文<lb/>
　周公上下經六十四卦為經二篇而以孔子十翼為<lb/>
<pb n="KR2n0011_WYG_046-9b"/>
　傳十篇各自為卷以合於古本義主象占而用其本<lb/>
　二子之書並行於今天下萬世師尊之無異辭矣但<lb/>
　其經文體統傳義主張各有攸當不能合為一書讀<lb/>
　易者猶病焉大徳甲辰先父深山府君命真卿從先<lb/>
　師新安雙湖胡先生讀易武夷山中并攜先父所著<lb/>
　書蔡氏傳輯録纂注訪求文獻其於程朱子之書沈<lb/>
　濳玩繹於兹有年未得其説而一之天台董楷葢嘗<lb/>
　㑹編於咸淳之世據王弼本分為髙下字行以别四<lb/>
<pb n="KR2n0011_WYG_046-10a"/>
　聖二賢之易已不能盡行於繫辭諸篇至近嵗始出<lb/>
　不旋踵有廢其例者矣先生凡兩注本義附録纂疏<lb/>
　程傳以撮其要於諸儒之列而天台本則未及見也<lb/>
　愚因復熟朱子本義至繫辭上傳題下之註及從伯<lb/>
　父槃澗先生所録師訓通論一經之大體凡例無經<lb/>
　可附而自分上繫下繫云者與本義語録叶韻之説<lb/>
　忽有得焉夫朱子之所以宗晁吕者不過欲使學者<lb/>
　分别四聖之易以求之古耳若一切例以古人著書<lb/>
<pb n="KR2n0011_WYG_046-10b"/>
　經傳必各自為卷竊意解經者之謙徳兼竹簡刀篆<lb/>
　之煩而然若以孔子之傳附羲文周公之經亦猶程<lb/>
　朱子之傳義附四聖之書爾固未見其不可也律以<lb/>
　今易乾卦義例其合傳之經則彖象文言混而不分<lb/>
　其附經之傳則卦象彖爻紊而無序今特標列而次<lb/>
　第之於羲文周公之經孔子之傳初不相雜而相統<lb/>
　有經可附者附之無經可附者則總附於六十四卦<lb/>
　之後亦豈非朱子之意而程子之傳可合而觀之矣<lb/>
<pb n="KR2n0011_WYG_046-11a"/>
　苟如是讀之則周公之爻辭孔子之彖象文言與夫<lb/>
　繫辭以後四篇莫不各有聲韻音律煥乎㑹通又何<lb/>
　以為讀易者之病哉愚於是以四聖之易各標經傳<lb/>
　於其首以别之雖不分卷而先後之序已明程朱傳<lb/>
　義夾註其下名曰集解而以程子朱子曰别之既不<lb/>
　異書則理象之㫖咸在繫辭以後程子無傳姑以經<lb/>
　説補之天台本程朱子皆有語錄今朱語則兼取先<lb/>
　師所編采其精詳而有緒者各益其未備續於傳義<lb/>
<pb n="KR2n0011_WYG_046-11b"/>
　之後名曰附録而以程子朱子語别之諸家之説唯<lb/>
　音訓以吕氏為主悉附經文他可互相發明者全用<lb/>
　先師纂疏各廣以聞見之所及翼於語録之次名曰<lb/>
　纂註而以某氏曰别之管窺一得之愚亦間附於其<lb/>
　末合而命之曰周易經傳集程朱解附錄纂注此愚<lb/>
　編集是書之凡例綱目也嗚呼易大經也羲文周孔<lb/>
　大聖也程朱大賢也自天地開闢以來不知幾千萬<lb/>
　年至包羲氏始作易由包羲至於文王周公又不知<lb/>
<pb n="KR2n0011_WYG_046-12a"/>
　幾年而後有卦爻之辭由文王周公至於孔子五百<lb/>
　餘年而後有十翼之辭由孔子至於程朱子千五百<lb/>
　餘年而後有傳義今距程朱子百有餘年去大聖之<lb/>
　世若此其逺也去大賢之世若此其近也乃僭敢析<lb/>
　合經傳集四聖二賢及歴代諸儒之説以備一書犯<lb/>
　不韙甚矣然使讀者開卷瞭焉於古易今易之所由<lb/>
　分合先聖後聖之經傳所宜區别程子朱子之傳義<lb/>
　各有攸當其於天地萬物萬事之象與理可以一覽<lb/>
<pb n="KR2n0011_WYG_046-12b"/>
　而得之雖於先聖先賢著書立言之意非曰小功而<lb/>
　於世之學者心身家國天下之用未必不有小補焉<lb/>
　非止於知易而已兹當大衍用數之年是為天厯初<lb/>
　元蒼龍戊辰天開之月陽復後十日序於審安書室<lb/>
　子僎跋曰周易經傳自漢諸儒以來紛紜不一欲速<lb/>
　好徑者則混淆而莫分嗜古復初者則離析而難讀<lb/>
　家君授受之際頗欲更定編集以程子朱子易傳本<lb/>
　義合為一書而未能決乃筮之遇師之坤於是尊經<lb/>
<pb n="KR2n0011_WYG_046-13a"/>
　以統傳而不失於古訂傳以附經而且便於今合程<lb/>
　朱傳義之全采諸家注釋之要僎幸供檢閲叅校之<lb/>
　職久已成書不敢私於一已負笈閩關謀繡諸梓庶<lb/>
　幾家傳而人誦之<lb/>
　楊士奇曰易㑹通十四卷元鄱陽董真卿季真輯五<lb/>
　經先儒所論著者易最多而精義悉具此書至於經<lb/>
　傳古今之辨先儒傳授之詳披卷瞭然可為易書集<lb/>
　大成者也<lb/>
<pb n="KR2n0011_WYG_046-13b"/>
易傳因革<lb/>
　　一卷<lb/>
　　　存<lb/>
　真卿自序曰朱子以伏羲易文王易孔子易當分為<lb/>
　三等又曰易自伏羲至伊川自成四樣因而推之由<lb/>
　伏羲始畫八卦以來歴代聖賢經傳注解其所因所<lb/>
　革何啻三等四樣之不同哉姑據師授及其聞見叙<lb/>
　其大槩列於編首非唯使讀易者不惑於古今之同<lb/>
<pb n="KR2n0011_WYG_046-14a"/>
　　異且知程朱子之因革則於愚所妄定者庶無大過矣<lb/>
吳氏<hi>師道</hi>讀易雜記<lb/>
　　二卷<lb/>
　　　佚<lb/>
　元史吳師道字正傳婺州蘭谿人至治元年進士以<lb/>
　奉議大夫禮部郎中致仕所著有易詩書雜説春秋<lb/>
　胡傳附辨<lb/>
　師道後序曰學者類喜言易今世尤甚愚不知其<lb/>
<pb n="KR2n0011_WYG_046-14b"/>
　何説也自漢魏以來王輔嗣之説單行雖未盡善<lb/>
　而數百年實宗之至宋而邵子闡伏羲之秘程子<lb/>
　衍周孔之文朱子又發明易專為卜筮作融㑹義<lb/>
　理象數之㫖説者無以復加矣所宜虛心濳玩以求<lb/>
　聖賢之心不當横生己意喜新好奇穿鑿破碎務以<lb/>
　求多為也其有名為祖程朱而誇多騁博援引叢雜<lb/>
　自相矛盾不之顧又有摭前人之所已言以為己出<lb/>
　架屋下之屋不相為嫌若是者葢不勝其紛紛焉果<lb/>
<pb n="KR2n0011_WYG_046-15a"/>
　何益於易哉某讀是經有年頗厭衆説乙亥丙子之<lb/>
　嵗來池建徳陸走道逺不能多負書獨取吕氏古易<lb/>
　音訓程傳<hi>仁山金氏標點者</hi>朱本義北山何氏啓䝉大傳二<lb/>
　發揮魯齋王氏諸圖論自隨與兒輩説讀懼汨亂也<lb/>
　既而番易新安友人摹寄鶴山魏公集義平庵項氏<lb/>
　玩辭及近時纂集者數家集義自周程諸門人下及<lb/>
　朱吕淵源所自可以參觀但其取漢上朱氏以備象<lb/>
　數一家未免蕪雜項氏説多精善其餘家類皆擇勿精<lb/>
<pb n="KR2n0011_WYG_046-15b"/>
　語勿詳以此較彼是非瞭然矣竊不自揆管窺之愚<lb/>
　時亦有之因記於篇將就正於有道非敢言易也但<lb/>
　俾兒輩知守正途而毋忘鄉老先生之所以導啓我<lb/>
　者則其於易學葢庶幾焉<lb/>
潘氏<hi>弼</hi>讀易管見<lb/>
　　四卷<lb/>
　　　佚<lb/>
　黄虞稷曰元龍興路司獄麗水潘弼良輔撰<lb/>
<pb n="KR2n0011_WYG_046-16a"/>
涂氏<hi>溍生</hi>易主意<lb/>
　　一卷<lb/>
　　　佚<lb/>
　江西通志涂溍生字自昭宜黄人邃於易三上春官<lb/>
　不第為贑州濓溪書院山長著有四書斷疑易義矜<lb/>
　式行世<lb/>
　楊士竒曰易主意一冊元臨川鄉貢進士涂溍生著<lb/>
　專為科舉設近年獨廬陵謝子方有之以教學者於<lb/>
<pb n="KR2n0011_WYG_046-16b"/>
　是吾郡學易者皆資於此<lb/>
史氏<hi>公珽</hi>蓬廬學易衍義<lb/>
象數發揮<lb/>
　　　俱佚<lb/>
　寧波府志史公珽字搢叟鄞縣人家居教授程端學<lb/>
　薦主甬東書院棄去自號蓬廬處士<lb/>
許氏<hi>天箎</hi>易象圖説<lb/>
　　　佚<lb/>
<pb n="KR2n0011_WYG_046-17a"/>
　江西通志許天箎字時翁吉水人<lb/>
陶氏<hi>元幹</hi>易注<lb/>
　　　佚<lb/>
　湖廣總志陶元幹襄陽人嘗注易世稱為陶易<lb/>
吾丘氏<hi>衍</hi>重正卦氣<lb/>
　　　未見<lb/>
　陶宗儀曰衍字子行號竹房太末人寓杭之生化坊<lb/>
　好古博學不交雜客與趙魏公相厚<lb/>
<pb n="KR2n0011_WYG_046-17b"/>
惠氏<hi>希孟</hi>易象鈎𤣥<lb/>
　　十卷<lb/>
　　　佚<lb/>
　黄虞稷曰希孟號秋厓<lb/>
　毘陵人品記希孟江陰人家居如對大賓趨蹌進退<lb/>
　動合矩度兄希顔弟希箴皆無嗣希孟奉兄如父撫<lb/>
　弟如兒著雜禮纂要家範五卷<lb/>
祝氏<hi>堯</hi>大易演義<lb/>
<pb n="KR2n0011_WYG_046-18a"/>
　　　佚<lb/>
　江西通志祝堯上饒人延祐五年進士為江山尹後<lb/>
　遷無錫州同知<lb/>
　廣信府志堯字君澤萍鄉州同知<lb/>
魯氏<hi>真</hi>周易注<lb/>
　　　佚<lb/>
　浙江通志魯真字起元開化人元統二年舉人隠居<lb/>
　不仕邃躬行實踐余闕薦之不起<lb/>
<pb n="KR2n0011_WYG_046-18b"/>
蔣氏<hi>宗簡</hi>周易集義<lb/>
　　　佚<lb/>
　黄溍作墓碣曰宗簡字敬之四明人程先生端禮歸自江<lb/>
　東敬之以弟子禮見留旁舍數嵗凡天人性命之本古<lb/>
　今治亂得失之迹靡不叅究郡庠延敬之為小學師嘗<lb/>
　挈其徒寓湖心僧寺聚易詩春秋諸家之説而折衷焉<lb/>
嚴氏<hi>用父</hi>易説發揮<lb/>
　　二卷<lb/>
<pb n="KR2n0011_WYG_046-19a"/>
　　　佚<lb/>
　陸元輔曰元髙安縣尹嚴用父撰<lb/>
解氏<hi>蒙</hi>易經精藴<lb/>
　　　佚<lb/>
　江西通志解䝉字求我吉水人<lb/>
解氏<hi>季通</hi>易義<lb/>
　　　佚<lb/>
　楊士竒曰元盛時吉水解氏治易有名江鄉間而觀<lb/>
<pb n="KR2n0011_WYG_046-19b"/>
　我求我最著季通其兄弟也此編平正典實惜多闕<lb/>
　文<lb/>
韓氏<hi>信同</hi>易經旁注<lb/>
　　　佚<lb/>
　閩大紀韓信同字伯循㑹稽人居寧徳從陳普游<lb/>
　姓譜信同寧徳人隠居不仕著書經講義五百篇又<lb/>
　書集解易三禮旁注<lb/>
李氏<hi>公凱</hi>周易句解<lb/>
<pb n="KR2n0011_WYG_046-20a"/>
　　十卷<lb/>
　　　存<lb/>
衛氏<hi>謙</hi>讀易管窺<lb/>
　　三十卷<lb/>
　　　佚<lb/>
　姓譜謙字山甫華亭人嘗建義塾以教學者<lb/>
　黄虞稷曰元進士號有山<lb/>
吳氏<hi>存</hi>周易傳義折衷<lb/>
<pb n="KR2n0011_WYG_046-20b"/>
　　　佚<lb/>
　江西通志吳存字仲退鄱陽人寧國路教授<lb/>
朱氏<hi>祖義</hi>周易句解<lb/>
　　十卷<lb/>
　　　佚<lb/>
盧氏<hi>觀</hi>易集圖<lb/>
　　　未見<lb/>
　黄虞稷曰觀字彦達崑山人盧熊之父隠居教授門<lb/>
<pb n="KR2n0011_WYG_046-21a"/>
　人私諡曰夷孝先生<lb/>
吳氏<hi>夢炎</hi>補周易集義<lb/>
　　　佚<lb/>
　黄虞稷曰歙人後至元中紫陽書院山長典括蒼教<lb/>
胡氏<hi>持</hi>周易直解<lb/>
　　　佚<lb/>
　彰徳府志胡持武安人元江浙提刑按察使贈禮部<lb/>
　尚書祗遹之子官太常博士<lb/>
<pb n="KR2n0011_WYG_046-21b"/>
郭氏<hi>鏜</hi>易説<lb/>
　　　佚<lb/>
　閩書郭鏜字徳基閩縣人至元中舉遺逸授泉山書<lb/>
　院山長遷興化路教授改吳江州再調興化學者私<lb/>
　諡純徳先生於四書易皆有述<lb/>
　<lb/>
　<lb/>
　經義考卷四十六<lb/>
</p>
<p>
</p>
  </div>
</body>
</text>
</TEI>
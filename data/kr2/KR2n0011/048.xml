<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷四十八</head> <lb/>
    <p>
<pb n="KR2n0011_WYG_048-1a"/>
欽定四庫全書<lb/>
　經義考卷四十八<lb/>
　　　　　　　　　　翰林院檢討朱彝尊撰<lb/>
　　　易<hi>四十七</hi>
陳氏<hi>謙</hi>周易解詁<lb/>
　　二卷<lb/>
河圖説<lb/>
　　二卷<lb/>
<pb n="KR2n0011_WYG_048-1b"/>
　　　佚<lb/>
　吳中人物志陳謙字子平吳人孝事父母父疾思食<lb/>
　鱖進鱖而父歿謙終身不忍食至正十六年兄訓為<lb/>
　江浙行省幕官還家俄遇兵亂入室被斫謙以身蔽<lb/>
　并遇害<lb/>
　黄虞稷曰謙分卦辭象彖㑹粹諸家以附其説題曰<lb/>
　周易解詁後死於兵其書散失弟子范文絅僅收得<lb/>
　二卷非全書也<lb/>
<pb n="KR2n0011_WYG_048-2a"/>
曾氏<hi>貫</hi>周易變通<lb/>
　　　佚<lb/>
　江西通志曾貫字傳道泰和人紹興照磨監州辟禦<lb/>
　龍泉冦戰死<lb/>
　楊士竒曰傳道先生以易經為學者所宗所著書有<lb/>
　易變通四書類辨庸學標㫖為紹興路照磨後家居<lb/>
　遇亂鄉郡推舉率義兵禦冦兵敗守節死<lb/>
雷氏<hi>杭</hi>周易注解<lb/>
<pb n="KR2n0011_WYG_048-2b"/>
　　　佚<lb/>
　閩書杭字彦舟建安人授儒學提舉遷潮陽縣尹以<lb/>
　死事贈奉化州知州嘗注周易注解行世時稱雷氏<lb/>
　易<lb/>
鄭氏<hi>玉</hi>周易大傳附注<lb/>
　　　佚<lb/>
程朱易契<lb/>
　　　佚<lb/>
<pb n="KR2n0011_WYG_048-3a"/>
　黄虞稷曰大傳附注者以孔子繫易之辭為大傳其<lb/>
　孔子之傳辭義深奥者則附以已之注説易契者折<lb/>
　衷程朱二子之説合為一書<lb/>
　汪克寛曰先生為學大槩本於朱子嘗曰易於諸經<lb/>
　為首出而獨為全書天地萬物之理古今萬事之變<lb/>
　易無不具而吾身心四體出處進退易無不在是故<lb/>
　不可一日不講於是取文王周公之辭以為經列夫<lb/>
　子十翼之辭以為傳其或十翼辭義簡奥則附以注<lb/>
<pb n="KR2n0011_WYG_048-3b"/>
　説命曰周易大傳附注既又折衷程朱二子之説合<lb/>
　為一書命曰程朱易契<lb/>
　元史鄭玉字子美徽州歙縣人覃思六經尤邃於春<lb/>
　秋絶意仕進而勤於教學門人受學者衆所居至不<lb/>
　能容學者相與即其地搆師山書院以處焉至正十<lb/>
　四年除翰林待制奉議大夫遣使者賜以御酒名幣<lb/>
　浮海徵之辭疾不起明兵入徽州被拘自縊而死<lb/>
　玉自序曰伏羲畫八卦而文籍生則易於諸經為首<lb/>
<pb n="KR2n0011_WYG_048-4a"/>
　出秦焚典籍而易獨存則易視諸經為全書天地萬<lb/>
　物之理古今萬事之變易無不具吉凶消長之故進<lb/>
　退存亡之幾易可前知所以為潔静精微之教而示<lb/>
　人以開物成務之道也易其可一日不講乎予自中<lb/>
　年即有志於是書學陋識卑不敢有所論著至正壬<lb/>
　辰蘄黄紅巾攻陷吾郡禍及先廬累世藏書無片紙<lb/>
　存者求之親舊悉皆煨燼雖欲一周易白文讀誦亦<lb/>
　不可得後三年乙未被召至四明始從友人胡伯仁<lb/>
<pb n="KR2n0011_WYG_048-4b"/>
　氏假得程朱傳義歸來山中日誦一卦似若有所得<lb/>
　者折中二先生之説合為一書名曰程朱易契間有<lb/>
　一二已見不敢附入始有僭越論著之意又以無書<lb/>
　考據而止丁酉之秋復避亂淳安之梓桐源出入澗<lb/>
　谷上下林壑寂寥無事心地湛然因思天地一易也<lb/>
　古今一易也人物一易也而吾身亦一易也自天地<lb/>
　而斂之以至於吾身易之體無不備自吾身而推之<lb/>
　以至於天地易之用無不周又以吾身而論之心者<lb/>
<pb n="KR2n0011_WYG_048-5a"/>
　易之太極也血氣者易之陰陽也四體者易之四象<lb/>
　也進退出處之正與不正吉凶存亡之所由應者易<lb/>
　之用也如此則近取諸身而易無不盡矣雖無書可<lb/>
　也無畫可也又何有於傳注乎又何事於考據乎況<lb/>
　伏羲作易文王繫之辭以明其卦周公繫之辭以明<lb/>
　其爻者經也孔子為之彖為之象為之文言所以釋<lb/>
　文王之卦辭為之小象所以釋周公之爻辭其源委<lb/>
　綱領之論不可附入各卦者則為之總論號繫辭上<lb/>
<pb n="KR2n0011_WYG_048-5b"/>
　下篇其各卦義有未盡者則發凡例於繫辭之中又<lb/>
　為序卦以明其次説卦以明其象雜卦雜述其義者<lb/>
　則易之傳也今人舍夫子之易傳而欲明文王周公<lb/>
　之易經其亦昧於明易之道矣乃取文王周公之辭<lb/>
　以為經而列夫子之辭以為傳其或夫子之傳辭義<lb/>
　深奥則附以注説名曰周易大傳附注庶幾三聖人<lb/>
　之書不費辭説而義自明矣嗚呼四聖人之心天地<lb/>
　之心也三聖人之書所以發明天地之精微乾坤之<lb/>
<pb n="KR2n0011_WYG_048-6a"/>
　藴奥夫豈淺見薄識所能窺其萬一是書之作徒見<lb/>
　其妄誕不知分量之罪而已何有補於易哉雖然二<lb/>
　文之經夫子之傳自足相發有不待論著而明者則<lb/>
　亦千古之確論也讀者試以是求之<lb/>
余氏<hi>闕</hi>易説<lb/>
　　五十卷<lb/>
　　　佚<lb/>
　程邦民曰先生名闕字廷心武威人至順癸酉進士<lb/>
<pb n="KR2n0011_WYG_048-6b"/>
　官至淮南行省左丞命下而先生已死賜諡文忠追<lb/>
　封貞國公嘗讀書青陽山中學者稱之曰青陽先生<lb/>
　戴良跋曰公初僉浙東廉訪謝事居太夫人憂於合<lb/>
　肥淮南盜起行省彊起為淮西宣慰副使守安慶累<lb/>
　功至淮南左丞當其圍守時以孤城抗賊者幾十載<lb/>
　其後援絶食盡猶血戰兩月城始陷死之朝廷贈公<lb/>
　榮禄大夫淮南等處行中書省平章政事柱國豳國<lb/>
　公諡忠宣立廟以祀公在浙東時有所著易説五十<lb/>
<pb n="KR2n0011_WYG_048-7a"/>
　卷良嘗請以卒業公曰天假數年所見當不止此他<lb/>
　日相示未晚或傳公死之日神降於私第之前庭曰<lb/>
　我有易説為賊中某小校所得當取以授吾故人某<lb/>
　使刋之時二公子已被害妻妾亦投井中死是書之<lb/>
　存否不可知矣<lb/>
　汪叡曰公僉憲浙東時仲魯往見公言易之一經嘗<lb/>
　求得古書考索積思有年遂得見易中一字一句盡<lb/>
　出河圖洛書自秦漢以來人未之見今幸偶得之方<lb/>
<pb n="KR2n0011_WYG_048-7b"/>
　將著述成書以貽後世然未敢輕也仲魯再三舉一<lb/>
　二疑難叩問但言子且用工此經五七年後相見當<lb/>
　以吾之所得者相告非有隠也不二三年而兵革動<lb/>
　海内不相聞壬寅春上同安詢知有王無霸者專為<lb/>
　公謄録所注易經因求王生詢之無一字存亦不能<lb/>
　識其一語矣<lb/>
鄧氏<hi>錡</hi>大易圖説<lb/>
　　二十五卷<lb/>
<pb n="KR2n0011_WYG_048-8a"/>
　　　存<lb/>
　黄虞稷曰鄧錡張理易圖俱録入道藏中<lb/>
許氏<hi>復</hi>周易衍義<lb/>
　　二十二卷<lb/>
　　　未見<lb/>
郭氏<hi>昺</hi>東山易解<lb/>
　　一卷<lb/>
　　　未見<lb/>
<pb n="KR2n0011_WYG_048-8b"/>
陳氏<hi>訥</hi>河圖易象本義<lb/>
　　一冊<lb/>
　　　未見<lb/>
陳氏<hi>子肩</hi>易説<lb/>
　　一冊<lb/>
　　　未見<lb/>
　　　　按許氏以下爵里世次未詳見葉氏菉竹堂<lb/>
　　　　目聚樂堂藝文志亦有許氏郭氏張氏三書<lb/>
<pb n="KR2n0011_WYG_048-9a"/>
　　　　攷葉氏所載易解不及明代當屬元以前書<lb/>
　　　　姑附於此<lb/>
雷氏<hi>思齊</hi>易圖通變<lb/>
　　五卷<lb/>
　　　存<lb/>
　揭傒斯序曰雷先生思齊字齊賢臨川之髙士也遭<lb/>
　宋亡獨居空山之中著易圖筮通變義老子本義莊<lb/>
　子㫖義凡數十卷和陶詩三卷去儒服稱黄冠師與<lb/>
<pb n="KR2n0011_WYG_048-9b"/>
　故淳安令曾公子良今翰林學士吳公澄相友善四<lb/>
　方名士大夫慕其人往往以書疏自通或聞其講學<lb/>
　莫不爽然自失故翰林侍講學士袁公桷博雅君子<lb/>
　也稱其所著書援據精切感厲奮發合神以窮變盡<lb/>
　變以翼道且曰知齊賢不如是齊賢之意不明方今<lb/>
　天下稱為斯文宗主莫先吳公天下稱善著書莫先<lb/>
　吳公亦曰與談老子甚契又稱其詩精深工緻豪健<lb/>
　奇傑有杜韓風葢皆以為知言嗚呼古稱虞卿非窮<lb/>
<pb n="KR2n0011_WYG_048-10a"/>
　愁不能著書太史公世掌天官使不遇禍史記不作<lb/>
　夫求雷先生之志讀雷先生之書遑與世俗道哉余<lb/>
　讀其所著之書想其為人幾五十年今又得其詩文<lb/>
　二十卷於其徒孫傅性真與周惟和傳入京師來因<lb/>
　識以辭<lb/>
　張宗演序曰道徳數千言吾教之所獨尊古今未有<lb/>
　能廢之者然傳注層出渺茫叢惑莫識㫖歸徒見多<lb/>
　岐之紛紛也雷思齊嗜學有要精研是書探覈本㫖<lb/>
<pb n="KR2n0011_WYG_048-10b"/>
　為之傳釋合儒老之所同厯詆其所異條分緒别終<lb/>
　始一貫不翅入老氏之室避之席以相授受也其將<lb/>
　學是者終究其説知其𤣥之𤣥而不昧其所嚮傳之<lb/>
　將來庶幾於吾教非小補也<lb/>
　吳全節序曰昔世祖皇帝既定江南首召三十六代<lb/>
　天師入朝未幾天師奉㫖掌道教還山遂禮請先生<lb/>
　為𤣥學講師以訓迪後人余時雖幼而有志於學遂<lb/>
　受學於先生先生嘗誨余曰文章於道一技耳人之<lb/>
<pb n="KR2n0011_WYG_048-11a"/>
　為學將以明斯道也不明斯道不足以為聖賢之學<lb/>
　矣余由是日知所省益自奮發及弱冠入侍先師開<lb/>
　府公於朝遂不得事先生以終學焉先生嘗著易圖<lb/>
　筮通變義老子本義莊子㫖義凡數十卷詩文二十<lb/>
　卷至順二年秋先生之徒弟傅性真遣徒孫周惟和<lb/>
　持所著諸書來京師示余且曰先生所著之書雖有<lb/>
　黄公震曾公子良吳公澄為之序而未得公一言以<lb/>
　發明之敢以為請余曰嗟夫先生之歿迨三十年矣<lb/>
<pb n="KR2n0011_WYG_048-11b"/>
　今不可得見得見所著之書斯可矣然先生之學豈<lb/>
　所著之書可能盡哉後之觀者考諸書則知先生之<lb/>
　學誠不止若是也余今且老久留於朝嘗欲集先生<lb/>
　諸文而序之未果也今諸文既已成編又豈敢嘿嘿<lb/>
　無一言以發明先生之學哉故續為之序先生諱思<lb/>
　齊字齊賢學者尊之曰空山先生撫之臨川人也<lb/>
　思齊自序曰河圖八卦是也圖之出聖人則之庖犧<lb/>
　氏仰觀象俯觀法近取身逺取物以通神明之徳類<lb/>
<pb n="KR2n0011_WYG_048-12a"/>
　萬物之情始因之畫八卦以作易者也孔子謂其則<lb/>
　之豈欺我哉圖之數以八卦成列相盪相錯參天兩<lb/>
　地參伍以變皆自然而然後世不本其數實惟四十<lb/>
　而以其十五㑹通於中乃妄計天地之數五十有五<lb/>
　以意增制於四十之外以求其合幸其中故愈説愈<lb/>
　迷紛紛至今余因濳心有年備討衆説獨識先聖之<lb/>
　指歸遂作變通傳以與四方千載學易者同究於真<lb/>
　是焉兼筮法亦乖素㫖附見後篇求古同志宜能明<lb/>
<pb n="KR2n0011_WYG_048-12b"/>
　其非敢誣也<lb/>
　袁桷志墓曰思齊字齊賢臨川人幼棄家居烏石觀<lb/>
　晚講授廣信山中暨終也復歸烏石治其窆而先表<lb/>
　焉表曰空山雷道士之墓所為書援据切至感厲奮<lb/>
　發不蹈世俗繩墨合神以窮變盡變以翼道申言廣<lb/>
　指其於力誠至矣<lb/>
　白雲霽曰内述河圖洛書參天兩地倚數之圖錯綜<lb/>
　㑹變等圖河圖遺論皆三成變化吉凶奇偶元數<lb/>
<pb n="KR2n0011_WYG_048-13a"/>
易筮通變<lb/>
　　三卷<lb/>
　　　存<lb/>
　白雲霽曰臨川道士雷思齊撰<lb/>
　　　　按雷氏易筮通變書凡五篇一卜筮二之卦<lb/>
　　　　三九六四衍數五命蓍<lb/>
夏氏<hi>失名</hi>讀易十字樞<lb/>
　　十則<lb/>
<pb n="KR2n0011_WYG_048-13b"/>
　　　存<lb/>
　朱升曰淳安夏氏讀易十字樞一曰中二為下卦之<lb/>
　中五為上卦之中二曰偏初三下卦之偏四上上卦<lb/>
　之偏三曰正陽居陽位<hi>剛畫居初三五</hi>陰居陰位<hi>柔畫居二四上</hi>四<lb/>
　曰反陽居陰位陰居陽位五曰應初與四應二與五<lb/>
　應三與上應陰陽相得<hi>謂一陰一陽相遇</hi>六曰敵初與四二<lb/>
　與五三與上陰陽相敵<hi>謂皆是陰皆是陽</hi>七曰比初與二比<lb/>
　二比三三比四四比五五比上八曰逺不相比九曰<lb/>
<pb n="KR2n0011_WYG_048-14a"/>
　乘本爻在彼爻之上十曰承本爻在彼爻之下<lb/>
楊氏<hi>失名</hi>玉井易説<lb/>
　　二卷<lb/>
　　　佚<lb/>
　王申子曰玉井楊氏家傳易學葢自五世祖得之㬊<lb/>
　蓮蕩蓮蕩得之晦庵淵源有自故其家如字溪如以<lb/>
　齋各有易説行於世玉井以明易擢髙科年將八十<lb/>
　工於易今見予輯説特編二帙與予辨難平山蹇氏<lb/>
<pb n="KR2n0011_WYG_048-14b"/>
　為之跋<lb/>
常氏<hi>失名</hi>易學圖<lb/>
　　　未見<lb/>
　吳澂跋曰眉山則堂家公如箕子仕周而不仕周其<lb/>
　外孫臨卭常君不肯為農為賈為胥為史以賤辱其<lb/>
　身而寄跡於老氏清淨之教公遂為言老氏所以同<lb/>
　於吾聖人之易者而并及陳邵周子之學所望於其<lb/>
　外孫者不其逺乎常君籍記外祖之訓罔敢墜遺述<lb/>
<pb n="KR2n0011_WYG_048-15a"/>
　一圖以廣羲文八卦之説可謂不羞其先世不忝其<lb/>
　外氏者矣邵子曰老子得易之體又曰孟子得易之<lb/>
　用進退存亡不失其正家公有焉消息盈虚與時偕<lb/>
　行常君有焉祖孫之所得於易者如是邵周授受之<lb/>
　次則頗與予所聞異予所據者邵子文所記陳授穆<lb/>
　穆授李李受穆親授於陳而非轉受於种也种亦得<lb/>
　陳學之一支傳於南方劉牧仍其緒或以周子與牧<lb/>
　同出此一支者非也周子之學乃其自得而無所師<lb/>
<pb n="KR2n0011_WYG_048-15b"/>
　授至謂牧傳之周尤非也朱子發進易傳表葢踵訛<lb/>
　而失其實何也周在南穆在北足跡不相及也何由<lb/>
　相授受哉雖然不足深辨也予願常君忘言而用易<lb/>
　忘象以體易言可忘也象可忘也之瑣瑣者又何足<lb/>
　道<lb/>
范氏<hi>失名</hi>竹溪易説<lb/>
　　　佚<lb/>
　熊良輔曰竹溪范氏九江人<lb/>
<pb n="KR2n0011_WYG_048-16a"/>
黄氏<hi>失名</hi>春臺易圖<lb/>
　　　佚<lb/>
　黄淵序曰理者太虛之實義數者太虛之定分未形<lb/>
　之初因理而有數因數而有象既形之後因象而推<lb/>
　數因數以推理論理遺數烏乎可此朱文公啓䝉所<lb/>
　以作也文公易得於康節邵先生為多春臺黄君之<lb/>
　圖又啓䝉之義疏辨析精密神智盡在是矣譬如枝<lb/>
　頭樹底一一見花活處不止擔頭看賣桃杏豈心猛<lb/>
<pb n="KR2n0011_WYG_048-16b"/>
　氣粗者所能了了然竊有疑戴九履一之象圓五行<lb/>
　生成之象方安知邵不以九為圖十為書乎圖書自<lb/>
　圖書大衍自大衍以圖書而合大衍拘矣天地定位<lb/>
　此八卦立圖帝出乎震此八卦舒圖或以前為羲後<lb/>
　為文失之邵觀物吟乾遇㢲時地逢雷處天根月窟<lb/>
　來往多春此解先天圓圖大易吟否泰咸損恒益既<lb/>
　未四象相反成六十四此解先天方圖不止乾一坤<lb/>
　八也數往者順謂天地山澤風雷水火此已往之象<lb/>
<pb n="KR2n0011_WYG_048-17a"/>
　知來者逆謂曰雷曰日曰兑而乾以君之曰風曰雨<lb/>
　曰艮而坤以藏之此方來之事以左為順以右為逆<lb/>
　然乎不也四十九者蓍之體數用四十九者以其圜<lb/>
　而神也或以五行言之何哉嵗月易邁義理無盡長<lb/>
　江浩溔欲遡從之邈不可即何時一樽與吾春臺細<lb/>
　論此事為快敬書右方以答來辱大徳丁未清明莆<lb/>
　四如老人黄某七十七筆也<lb/>
趙氏<hi>失名</hi>讀易記<lb/>
<pb n="KR2n0011_WYG_048-17b"/>
　　　佚<lb/>
　蘓伯衡序曰經莫古於易莫完於易莫粹於易伏羲<lb/>
　畫八卦而文籍生則經豈復有古於易者乎秦焚典<lb/>
　籍而易以卜筮存則經豈復有完於易者乎書出於<lb/>
　虞夏商周之史官詩多出於閭巷之小夫婦人春秋<lb/>
　雖出於仲尼然本魯國之史而禮皆襍出漢儒之綴<lb/>
　緝易則伏羲畫之文王演之周公重之孔子贊之皆<lb/>
　古之聖人則經豈復有粹於易者乎嗟夫易之為書<lb/>
<pb n="KR2n0011_WYG_048-18a"/>
　古矣完矣粹矣而汨而不明者吾祖以為諸儒之説<lb/>
　亂之也漢室去古未逺焦費京房之流已泥於術數<lb/>
　灾異況後世乎經學至宋而大明程子之傳朱子之<lb/>
　本義或者猶詆其各有所偏況他人乎由是觀之則<lb/>
　先儒之於易也知之有至焉有不至焉言之有至焉<lb/>
　有不至焉亦可見矣使其知之言之而至焉吾無可<lb/>
　言也如使其知之言之而不至焉吾無言奚可也此<lb/>
　趙先生讀易記所以不容已也與易者天地之藴萬<lb/>
<pb n="KR2n0011_WYG_048-18b"/>
　物之奥也唯聖人能言之聖人明乎天地萬物之情<lb/>
　故也不明乎天地萬物之情以言乎易者則賴有聖<lb/>
　人之説存焉耳先生當易道汨而不明之際不專主<lb/>
　一説不務為苟同問難以造端辨析以折衷而一<lb/>
　本之於聖人此其志豈苟哉諸説具在如指諸掌士<lb/>
　之處乎窮鄉下邑者有志於學而力不足以致諸家<lb/>
　之書力足致之而或不能殫其嵗月之勞一旦見先<lb/>
　生之書豈不深有藉哉顧乃謂其足以應有司之問<lb/>
<pb n="KR2n0011_WYG_048-19a"/>
　則其知先生也抑末矣昔西山真文忠公不有讀書<lb/>
　記乎不知其書亦徒以應有司之問否也吾知其不<lb/>
　為是也必矣文忠之書非為應有司之問而設何獨<lb/>
　至於先生之書而云云乎得之心者不可喻以言得<lb/>
　之天者人不與力焉先生濳心於易六十年矣其所<lb/>
　得者吾亦安敢謂其盡於是也先生讀書亦有記惜<lb/>
　已為人持去吾不得見之又焉得隠度論之<lb/>
無名氏大易忘筌<lb/>
<pb n="KR2n0011_WYG_048-19b"/>
　　一冊<lb/>
　　　未見<lb/>
易學變通<lb/>
　　十冊<lb/>
　　　未見<lb/>
易疑擬題<lb/>
　　一冊<lb/>
　　　未見<lb/>
<pb n="KR2n0011_WYG_048-20a"/>
　　　　右三書載葉氏菉竹堂目<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_048-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷四十八<lb/>
</p>
<p>
</p>
  </div>
</body>
</text>
</TEI>
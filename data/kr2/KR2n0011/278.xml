<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百七十九</head> <lb/>
    <p>
<pb n="KR2n0011_WYG_278-1a"/>
欽定四庫全書<lb/>
　經義考卷二百七十九<lb/>
　　　　　　　　　　翰林院檢討朱彝尊撰<lb/>
　　　擬經<hi>十二</hi>
王氏<hi>通</hi>中説<lb/>
　　唐志五卷<hi>或作十卷</hi>
　　　存<lb/>
　李翊曰理有是者而辭章不能工王氏中説是也<lb/>
<pb n="KR2n0011_WYG_278-1b"/>
　阮逸序曰周公聖人之治者也後王不能舉則仲尼<lb/>
　述之而周公之道明仲尼聖人之備者也後儒不能<lb/>
　達則孟軻尊之而仲尼之道明文中子聖人之修者<lb/>
　也孟軻之徒歟非諸子流矣蓋萬章公孫丑不能極<lb/>
　師之奥盡錄其言故孟氏章句畧而多闕房杜諸公<lb/>
　不能臻師之美大宣其教故王氏續經抑而不振中<lb/>
　説者子之門人對問之書也薛收姚義集而明之唐<lb/>
　太宗正觀初精修治具文經武畧髙出近古若房杜<lb/>
<pb n="KR2n0011_WYG_278-2a"/>
　李魏二溫王陳輩迭為將相實永三百年之業斯門<lb/>
　人之功過半矣正觀二年御史大夫杜淹始序中説<lb/>
　及文中子世家未及進用為長孫無忌所抑而淹尋<lb/>
　卒故王氏經書散在諸孤之家代莫得聞焉二十三<lb/>
　年太宗没子之門人盡矣惟福畤兄弟傳授中説於<lb/>
　仲父凝始為十篇今世所傳本文多殘闕誤以杜淹<lb/>
　所撰世家為中説之序又福畤於仲父凝得關子明<lb/>
　傳凝因言關氏卜筮之驗且記房魏與太宗論道之<lb/>
<pb n="KR2n0011_WYG_278-2b"/>
　美亦非中説後序也蓋同藏緗帙卷目相亂遂誤為<lb/>
　序焉逸家藏古編尤得精備亦列十篇實無二序以<lb/>
　意詳測文中子世家乃杜淹授與尚書陳叔達編諸<lb/>
　隋書而亡矣關子明事具於裴晞先賢傳今亦無存<lb/>
　故王氏諸孤痛其將墜也因附於中説兩間且曰同<lb/>
　志淪殂帝閽悠邈文中子之教鬱而不行吁可悲矣<lb/>
　此有以知杜淹見抑而續經不傳諸王自悲而遺事<lb/>
　必錄後人責房魏不能揚師之道亦有由焉夫道之<lb/>
<pb n="KR2n0011_WYG_278-3a"/>
　深者固當年不能窮功之遠者必異代而後顯方當<lb/>
　聖時人文復古則周孔至治大備得以隆之昔荀卿<lb/>
　揚雄二書尚有韓愈栁宗元刪定李軌楊倞注釋況<lb/>
　文中子非茍揚比也因為引注以翼斯文夫前聖為<lb/>
　後聖之備古文乃今文之修未有離聖而異驅捐古<lb/>
　而近習而能格於治者也皇宋御天下尊儒尚文道<lb/>
　大淳矣修王削霸政無雜矣抑又跨唐之盛而使文<lb/>
　中之徒遇焉彼韓愈氏力排異端儒之功者也故稱<lb/>
<pb n="KR2n0011_WYG_278-3b"/>
　孟子能拒楊墨而功不在禹下孟軻氏儒之道者也<lb/>
　故稱顔回能與禹稷同道愈不稱文中子其先功而<lb/>
　後道歟猶文中子不稱孟軻道存而功在其中矣唐<lb/>
　末司空圖嗟功廢道衰乃明文中子聖矣五季經亂<lb/>
　逮乎削平則栁仲塗宗之於前孫漢公廣之於後皆<lb/>
　云聖人也然未及盛行其教噫知天之髙必辨其所<lb/>
　以髙也子之道其天乎天道則簡而功宻矣門人對<lb/>
　問如日星麗焉雖環周萬變不出乎天中令推策揆<lb/>
<pb n="KR2n0011_WYG_278-4a"/>
　影庶髣髴其端乎大哉中之為義在易為二五在春<lb/>
　秋為權衡在書為皇極在禮為中庸謂乎無形非中<lb/>
　也謂乎有象非中也上不蕩乎虚無下不局於器用<lb/>
　惟變所適惟義所在此中之大畧也中説者如是而<lb/>
　已李靖問聖人之道子曰無所由亦不至於彼又問<lb/>
　彼之説曰彼道之方也必也無至乎魏徵問聖人憂<lb/>
　疑子曰天下皆憂疑吾獨不憂疑乎退謂董常曰樂<lb/>
　天知命吾何憂窮理盡性吾何疑舉是深趣可以類<lb/>
<pb n="KR2n0011_WYG_278-4b"/>
　知焉或有執文昧理以模範論語為病此皮膚之見<lb/>
　非心解也逸才微志勤曷究其極中存疑闕庸俟後<lb/>
　賢仍其舊篇分為十卷<lb/>
　宋咸曰文中子乃後人所假託實無其人<lb/>
　李覯曰文中子之言聖人之徒也而傳之者非其人<lb/>
　吾觀中説謂所傳者姦詐無禮之人也世誚房魏輩<lb/>
　不稱師顧諸公何如人也竊人之財猶謂之盜學焉<lb/>
　而不知所由來固小人矣然其佐唐命基太平行事<lb/>
<pb n="KR2n0011_WYG_278-5a"/>
　灼見非小人也非小人而不稱師未嘗以為師也明<lb/>
　矣隋書魏公所述常人或得一傳而無王通云者豈<lb/>
　躬為弟子而忽忘如是乎或謂以長孫無忌怒故夫<lb/>
　魏公引義諫諍不為天子屈豈憚一無忌而削其師<lb/>
　哉蓋文中子教授河汾間迹未甚顯没後門人欲尊<lb/>
　寵之故扳太宗時公卿以欺後世耳懼其語之泄乃<lb/>
　溢辭以求媚孔子之時周王魯公非有遺也至修春<lb/>
　秋尊京師别内外戀戀不能已江都弑煬帝而文中<lb/>
<pb n="KR2n0011_WYG_278-5b"/>
　子曰天其或者将啟堯舜之道吾不與焉命也其如<lb/>
　君臣之禮何孔子於孟㦤子季康子稱對稱名楊素<lb/>
　蘇夔李德林隋之大臣且非弟子而謂之請見又名<lb/>
　之其如上下之禮何吾故謂傳者奸詐無禮之人也<lb/>
　鄭獬曰中説李德林請見援琴鼔蕩之什又問禮於<lb/>
　關子明是二者其妄不疑<lb/>
　晁公武曰右隋王通之門人共集其師之語為是書<lb/>
　通行事於史無考獨隋唐通錄稱其有穢行為史臣<lb/>
<pb n="KR2n0011_WYG_278-6a"/>
　所削今觀中説其迹往往僭聖人摸擬竄竊有深可<lb/>
　怪笑者獨貞觀時諸將相若房杜李魏二溫王陳皆<lb/>
　其門人予嘗以此為疑及見李德林關朗薛道衡事<lb/>
　然後知其皆妄也通生於開皇四年而德林卒以十<lb/>
　一年通適八歲固未有門人通仁壽四年嘗一到長<lb/>
　安時德林卒已九載矣其書乃有子在長安德林請<lb/>
　見歸援琴鼔蕩之什門人皆沾襟關朗在太和中見<lb/>
　魏孝文自太和丁巳至通生之年甲辰蓋一百七年<lb/>
<pb n="KR2n0011_WYG_278-6b"/>
　矣而其書有問禮於關子明隋書薛道衡傳稱道衡<lb/>
　仁壽中出為襄州總管至煬帝即位召還本紀仁壽<lb/>
　二年九月襄州總管周揺卒道衡之出當在此年矣<lb/>
　通仁壽四年始到長安是年髙祖崩蓋仁壽末也又<lb/>
　隋書稱道衡子収初生即出繼族父儒養於儒宅至<lb/>
　於長成不識本生其書有内史薛公見子於長安語<lb/>
　子收曰汝往事之用此三事推焉則以房杜輩為門<lb/>
　人抑又可知已<lb/>
<pb n="KR2n0011_WYG_278-7a"/>
　洪邁曰王氏中説所載門人多貞觀時知名卿相而<lb/>
　無一人能振師之道者故議者往往致疑其最所稱<lb/>
　髙弟曰程仇董薛考其行事程元仇璋董常無所見<lb/>
　獨薛收在唐史有列傳踪跡甚為明白收以父道衡<lb/>
　不得其死不肯仕於隋聞唐髙祖興將應義舉郡通<lb/>
　守堯君素覺之不得去及君素東連王世充遂挺身<lb/>
　歸國正在丁丑戊寅歲中丁丑為大業十三年又為<lb/>
　義寧元年戊寅為武德元年是年三月煬帝遇害於<lb/>
<pb n="KR2n0011_WYG_278-7b"/>
　江都蓋大業十四年也而杜淹所作文中子世家云<lb/>
　十三年江都難作子有疾召薛收謂曰吾夢顔回稱<lb/>
　孔子歸休之命乃寢疾而終殊與收事不合歲年亦<lb/>
　不同是為大可疑者也又稱李靖受詩及問聖人之<lb/>
　道靖既云丈夫當以功名取富貴何至作章句儒恐<lb/>
　必無此也今中説之後載文中子次子福畤所錄云<lb/>
　杜淹為御史大夫與長孫太尉有隙按淹以貞觀二<lb/>
　年卒後二十一年髙宗即位長孫無忌始拜太尉其<lb/>
<pb n="KR2n0011_WYG_278-8a"/>
　不合於史如此故或者疑為阮逸所作如所謂薛收<lb/>
　元經傳亦非也<lb/>
　王明清曰文中子隋末大儒歐陽文忠公宋景文脩<lb/>
　唐書房杜傳中略不及其姓名或云其書阮逸偽作<lb/>
　未必有其人然唐李習之嘗有讀文中子而劉禹錫<lb/>
　作王華卿墓誌序載其家世行事甚詳云門多偉人<lb/>
　則與書所言合矣何疑之有又皮日休有文中子碑<lb/>
　見於文粹<lb/>
<pb n="KR2n0011_WYG_278-8b"/>
　陳亮曰文中子講道河汾門人咸有記焉其髙弟若<lb/>
　董常程元仇璋蓋嘗參取之矣薛收姚義始綴而名<lb/>
　之曰中説凡一百餘紙無篇目卷第藏王氏家文中<lb/>
　子亞弟凝晚始以授福郊福畤遂次為十篇各舉其<lb/>
　端二字以冠篇首又為之序篇焉惟阮逸所著本有<lb/>
　之至龔鼎臣得唐本於齊州李冠家則以甲乙冠篇<lb/>
　而分篇始末皆不同又本文多與逸異然則分篇序<lb/>
　篇未必皆福郊福畤之舊也昔者孔氏之遺言蓋集<lb/>
<pb n="KR2n0011_WYG_278-9a"/>
　而為論語其一多論學其二多論政其三多論禮樂<lb/>
　自記載之書未嘗不以類相從也此書類次無條目<lb/>
　故讀者多厭倦予以暇日參取阮氏龔氏本正其本<lb/>
　文以類相從次為十六篇其無條目可尋與凡可略<lb/>
　者往往不錄以為王氏正書蓋文中子没於隋大業<lb/>
　十三年五月是歲十一月唐公入關其後攀龍附鳳<lb/>
　以翼成三百載之基業者大略嘗往來河汾矣雖受<lb/>
　經未必盡如所傳而講論不可謂無也然智不足以<lb/>
<pb n="KR2n0011_WYG_278-9b"/>
　盡知其道而師友之義未成故朝論有所不及不然<lb/>
　諸公豈遂忘其師者哉及陸龜蒙司空圖皮日休諸<lb/>
　人始知好其書至本朝阮氏龔氏遂各以其所得本<lb/>
　為之訓義考其始末皆不足以知之也　又曰以中<lb/>
　説方論語以董常比顔子與門人言而名朝之執政<lb/>
　者與老儒老將言而斥之無婉辭此讀中説者之所<lb/>
　同病也今按阮氏本則曰嚴子陵釣於湍石爾朱榮<lb/>
　控勒天下故君子不貴得位龔氏本則曰嚴子陵釣<lb/>
<pb n="KR2n0011_WYG_278-10a"/>
　於湍石民到于今稱之爾朱榮控勒天下死之日民<lb/>
　無得而稱焉故摹倣論語者門人弟子之過也龔氏<lb/>
　本曰出而不聲隱而不没用之則成舎之則全阮氏<lb/>
　本則因董常而言終之曰吾與爾有矣故比方顔子<lb/>
　之迹往往多過内史薛公使遺書於子子再拜而受<lb/>
　之推此心以往其肯退而名楊素諸公哉薛公謂子<lb/>
　曰吾文章可謂淫溺矣子離席而拜曰敢賀丈人之<lb/>
　知過也謂其斥劉炫賀若弼而不婉者過矣至於以<lb/>
<pb n="KR2n0011_WYG_278-10b"/>
　佛為聖人以無至無迹為道以五典潛五禮錯為至<lb/>
　治此皆譔集中説者抄入之將以張大其師而不知<lb/>
　反以為累也<lb/>
　林希逸曰通之中説模倣論語之文倣規為圓模矩<lb/>
　作方而無一出於胸臆徒掇聖人之句法以為能將<lb/>
　以求其工適足以露其拙耳<lb/>
　陳振孫曰唐志五卷今本第十卷有文中子世家房<lb/>
　魏論禮樂事書關子明事及王氏家書雜錄舊傳以<lb/>
<pb n="KR2n0011_WYG_278-11a"/>
　此為前後序非也又有龔鼎臣注自甲至癸為十卷<lb/>
　而所謂前後序者在十卷之外亦頗有所刪取李格<lb/>
　非跋云龔自謂明道間得唐本於齊州李冠比阮本<lb/>
　改正二百餘處<lb/>
　王應麟曰中説前述云隋文帝坐太極殿召見因奏<lb/>
　太平之策十有二焉按唐㑹要武德元年五月改隋<lb/>
　太興殿為太極殿隋無此名<lb/>
　潘音曰揚子雲法言王仲淹中説專模倣聖人言語<lb/>
<pb n="KR2n0011_WYG_278-11b"/>
　然道理尚未透悟<lb/>
　呉師道曰文中子書强引唐初文武名臣以為弟子<lb/>
　然其歲月事實牴牾乖刺終不足以掩後世之耳目<lb/>
　也<lb/>
　楊廉曰文中子作中説以擬論語孔子何人乃敢擬<lb/>
　之宜朱子有小兒瓦屋之譏也<lb/>
　羅欽順曰文中子議論先儒蓋多取之至於大本大<lb/>
　原殊未有見觀其稱佛為西方之聖人可以知其學<lb/>
<pb n="KR2n0011_WYG_278-12a"/>
　術矣<lb/>
　鄭瑗曰王氏中説或謂宋阮逸偽作陳同父類次之<lb/>
　謂阮氏本與龔鼎臣本文各不同逸或不能無增損<lb/>
　於其間此啓後人之疑也<lb/>
　王世貞曰昔人謂文中子之髙弟子房杜李魏諸賢<lb/>
　皆貴為貞觀將相而未有一言及其師以是為疑若<lb/>
　予所疑固不止是孔門七十子齒莫過於顔路季路<lb/>
　然非有過於夫子者至考房杜李魏諸賢皆北而事<lb/>
<pb n="KR2n0011_WYG_278-12b"/>
　文中子而皆長於文中子文中子以開皇四年生以<lb/>
　大業十三年卒壽僅三十四爾李衞公以貞觀廿三<lb/>
　年卒年七十九魏鄭公以貞觀十七年卒年七十三<lb/>
　當並長文中子十六歲也房梁公以貞觀二十二年<lb/>
　卒年七十一當長文中子九歲也杜密公以貞觀二<lb/>
　年卒年四十六當長文中子四歲也文中子固十五<lb/>
　而抗顔為人師然豈必處處作項槖哉<lb/>
　胡應麟曰王仲淹著中説唐宋以還知之者十而三<lb/>
<pb n="KR2n0011_WYG_278-13a"/>
　罪之者十而七疑之者十而九仲淹生隋季世遁跡<lb/>
　閭巖一時與遊董常數子而外毋論房李王魏若風<lb/>
　馬牛不相及即薛收杜淹識者亦疑焉李密李靖皆<lb/>
　英雄氣吞一代劉炫生徒遍四方薛道衡李德林之<lb/>
　才名楊處道賀若弼之幹略當時聲譽俱遠出河汾<lb/>
　上矧詩書禮樂槩非六朝所急一處士談周公仲尼<lb/>
　諸人日僕僕候其門乎仲尼大聖微生畝直斥其名<lb/>
　葉公太宰之問率孫辭以對以炫之矜弼之愎素之<lb/>
<pb n="KR2n0011_WYG_278-13b"/>
　鉅姦道衡之輕薄彼其於文中奚有甚矣阮逸輩之<lb/>
　過勞其心也<lb/>
　唐公文獻曰文中子書所謂正禮樂讚易道以之續<lb/>
　經者率散逸惟中説十篇傳於今中述勸講之旨出<lb/>
　處之迹甚備其言平易而易知亦切近而易行沈深<lb/>
　而不僻博雅而不肆於諸子中得聖人之言之似者<lb/>
　也<lb/>
　蕭雲舉曰文中子受書春秋於李育學詩於夏琠問<lb/>
<pb n="KR2n0011_WYG_278-14a"/>
　禮於闗子明正樂於霍汲考三易之義於族父仲華講道<lb/>
　河汾所為中説其辭約其致深其議該而宏因事考<lb/>
　類分宗辨目足以不朽彼以僭罪之者苛矣<lb/>
　王圖曰仲淹中説十篇或議其擬論語為僭然當正<lb/>
　學湮廢之餘獨能尊推孔氏其氣象似顔子而用世<lb/>
　之志又大類孟子<lb/>
　全天叙曰王氏中説大約借孔子以自尊亦所以尊<lb/>
　孔子也<lb/>
<pb n="KR2n0011_WYG_278-14b"/>
　　　　按王氏中説證之隋唐國史無不紕謬故宋<lb/>
　　　　咸直謂無其人而昭德晁氏鄱陽洪氏弇州<lb/>
　　　　王氏辨之尤詳黄巖戴氏著有中説辨妄一<lb/>
　　　　編惜其失傳莫有繼之者顧講學諸公讀書<lb/>
　　　　不論其世專尚言辭遂據無稽之言以子虚<lb/>
　　　　無是公巋然配食孔氏之廡而典禮家末有<lb/>
　　　　敢議焉者何歟<lb/>
戴氏<hi>良齊</hi>中説辨妄<lb/>
<pb n="KR2n0011_WYG_278-15a"/>
　　　佚<lb/>
燕君武孝經<lb/>
　　　佚<lb/>
　　　　右見抱朴子有龍虎三囊辟兵符蓋道書也<lb/>
沈氏<hi>若</hi>廣孝經<hi>唐藝文志作徐浩</hi>
　　廣志十卷<lb/>
　　　佚<lb/>
　唐㑹要乾元二年十一月四明山人沈若進廣孝經<lb/>
<pb n="KR2n0011_WYG_278-15b"/>
　十卷制授祕書郎集賢院待詔<lb/>
張氏<hi>士儒</hi>演孝經<lb/>
　　唐志十二卷<lb/>
　　　佚<lb/>
員氏<hi>半千</hi>臨戎孝經<lb/>
　　唐志二卷<lb/>
　　　佚<lb/>
郭氏<hi>良輔</hi>武孝經<lb/>
<pb n="KR2n0011_WYG_278-16a"/>
　　唐志一卷<lb/>
　　　佚<lb/>
　王應麟曰唐郭良輔設太公孫子問荅倣孝經篇第<lb/>
　以述武事<lb/>
李氏<hi>遠</hi>武孝經<lb/>
　　宋志一卷<lb/>
　　　佚<lb/>
鄭氏女孝經<lb/>
<pb n="KR2n0011_WYG_278-16b"/>
　　宋志一卷<lb/>
　　　存<lb/>
　鄭氏進表曰妾惟天地之性貴剛柔焉夫婦之道重<lb/>
　禮義焉仁義禮智信者是謂五常五常之教其來遠<lb/>
　矣總而為主實在孝乎夫孝者感鬼神動天地精神<lb/>
　至貫無所不達蓋以夫婦之道人倫之始考其得失<lb/>
　非細務也易著乾坤則陰陽之制有别禮標羔雁則<lb/>
　伉儷之事實陳妾每覽先聖垂言觀前賢行事未嘗<lb/>
<pb n="KR2n0011_WYG_278-17a"/>
　不撫躬三復歎息久之欲𬗟想餘芳遺踪可躅妾姪<lb/>
　女特蒙天恩策為永王妃以少長閨闈未嫺詩禮至<lb/>
　於經誥觸事面牆夙夜憂惶戰懼交集今戒以為婦<lb/>
　之道申以執巾之禮並述經史正義無復載乎浮辭<lb/>
　緫一十八章各為篇目名曰女孝經上至皇后下及<lb/>
　庶人不行孝而成名者未之聞也妾不敢自專因以<lb/>
　曹大家為主雖不足以藏諸巖石亦可以少補閨庭<lb/>
　輒不揆量敢兹聞達輕觸屏扆伏待罪戾謹言<lb/>
<pb n="KR2n0011_WYG_278-17b"/>
　宋史侯莫陳邈妻鄭氏撰<lb/>
　祁承璞曰載内訓全書<lb/>
石氏<hi>恪</hi>女孝經像<lb/>
　　一卷<lb/>
　　　佚<lb/>
　宣和畫譜石恪字子專成都人工畫道釋人物孟蜀<lb/>
　平至闕下授以畫院之職不就力請還蜀詔許之今<lb/>
　御府所藏有女孝經像八<lb/>
<pb n="KR2n0011_WYG_278-18a"/>
李氏<hi>公麟</hi>女孝經相<lb/>
　　二卷<lb/>
　　　佚<lb/>
賈氏<hi>元道</hi>大農孝經<lb/>
　　宋志一卷<lb/>
　　　佚<lb/>
綦氏<hi>師元</hi>道孝經<lb/>
　　宋志一卷<lb/>
<pb n="KR2n0011_WYG_278-18b"/>
　　　佚<lb/>
<hi>闕</hi>氏<hi>鶚</hi>佛孝經<lb/>
　　宋志一卷<lb/>
　　　佚<lb/>
　宋史舊題名鶚不知姓<lb/>
劉氏<hi>炫</hi>酒孝經<lb/>
　　唐志一卷<lb/>
　　　佚<lb/>
<pb n="KR2n0011_WYG_278-19a"/>
　劉知幾曰俗所傳有雞九錫酒孝經房中志醉鄉記<lb/>
　或師範五經或規摹三史雖文皆雅正而事悉虚無<lb/>
皇甫氏<hi>松</hi>酒孝經<lb/>
　　宋志一卷<lb/>
　　　佚<lb/>
亡名氏醫孝經<lb/>
　　一卷<lb/>
　　　未見<lb/>
<pb n="KR2n0011_WYG_278-19b"/>
馬氏<hi>融</hi>忠經<lb/>
　　一卷<lb/>
　　　存<lb/>
　　　　按忠經蓋擬孝經而作攷之隋唐經籍藝文<lb/>
　　　　志俱不載恐是偽託扶風馬氏者<lb/>
林氏<hi>慎思</hi>續孟子<lb/>
　　二卷<lb/>
　　　存<lb/>
<pb n="KR2n0011_WYG_278-20a"/>
　慎思自序曰孟子書先自其徒紀言而著予所以復<lb/>
　著者蓋以孟子久行教化言不在其徒盡矣故演作<lb/>
　續孟<lb/>
　崇文緫目續孟子二卷唐咸通中林慎思撰慎思以<lb/>
　孟子七篇非軻自著書而弟子共記其言不能盡軻<lb/>
　意因傳其説演而續之<lb/>
　劉希仁序曰自文中子有續經書唐水部郎林䖍中<lb/>
　亦有續孟子然續經竟無傳者郊畤之責而續孟今<lb/>
<pb n="KR2n0011_WYG_278-20b"/>
　行於世者有名孫元復焉七篇之書先儒謂最有關<lb/>
　於聖門而溫國文正公乃作疑孟至謂瞽瞍殺人非<lb/>
　孟子之言韓昌黎固謂軻之書非自著其徒萬章公<lb/>
　孫丑相與記軻所言程子遂以瞽象之事乃萬章傳<lb/>
　聞之誤耳續孟之作又豈以阮逸所謂萬章公孫丑<lb/>
　不能極師之奥盡錄其言故孟氏章句略而多闕今<lb/>
　觀水部公出其仁義之言而善於敷演長於譬喻如<lb/>
　曰堯之比户可封不有四凶乎紂之比屋可誅不有<lb/>
<pb n="KR2n0011_WYG_278-21a"/>
　三仁乎以其大而舉之不以其小而廢之斯言蓋得<lb/>
　之矣不寧唯是孟子言必曰仁義公之治邑民懷其<lb/>
　惠臨難不求茍免仁之至義之盡可謂善學孟子者<lb/>
　矣克齋林公稱為吾閩千載不朽之士豈吾欺哉咸<lb/>
　淳癸酉上春<lb/>
　呉鑑明序曰堯舜周孔之道至孟軻斬焉不傳伸蒙<lb/>
　子作書續孟此其自任者豈淺淺也然生值唐亂官<lb/>
　不過令長才志不見知於時斥罵逆巢抗首白刃孟<lb/>
<pb n="KR2n0011_WYG_278-21b"/>
　氏可作顧不謂豪傑大丈夫哉所恨事不載史徒得<lb/>
　故老傳説四五百年不休續孟子伸蒙卷目雖具藝<lb/>
　文志今世所傳者殆放失其本真矣史書果可盡信<lb/>
　哉可傳者不錄所錄者又將泯泯而無傳伸蒙子何<lb/>
　為其生死不遇也哉元統三年南康曹侯明源來宰<lb/>
　長樂始訪其子孫於稠岩之野為之築室立祠表其<lb/>
　大節而暴之天下耳目是不惟昭忠烈正人倫亦使<lb/>
　世俗知為善之可願雖掩抑百年猶遇仁賢君子以<lb/>
<pb n="KR2n0011_WYG_278-22a"/>
　傳其名也余既悲伸蒙之志又嘉曹侯之為政能有<lb/>
　所建明故為之叙贊以見有善者名無不聞而循吏<lb/>
　之化民成俗固自有道也贊曰唐室不競以利稗政<lb/>
　上替下陵用勦民命維閩伸蒙抗志續孟昌言仁義<lb/>
　以藥時病不能者天出宰萬年巢賊稱帝萬乘南遷<lb/>
　百寮鼠竄比肩從叛一人抗節羣醜駭亂蒙死則那<lb/>
　偷生幾何較其短長得喪孰多夫既殞身遑恤厥名<lb/>
　紀錄失官惟國無人邑老相傳彌遠彌在將五百年<lb/>
<pb n="KR2n0011_WYG_278-22b"/>
　始遇賢宰賢宰為誰明源曹公美俗旌賢不泥簿文<lb/>
　躬駕之野訪求後昆樹祠學宫風於四遠匪私伸蒙<lb/>
　忠義是勸稠岩之野青青楓陰胡晦于昔而白于今<lb/>
　我師子輿好善是喜勒辭岩石彰其美德<lb/>
　程鉅夫序曰續孟二卷唐林公慎思所作其書列於<lb/>
　唐藝文志宋崇文總目夫以孟子才號亞聖書次六<lb/>
　經自司馬遷揚雄韓愈之徒尊信篤好以為大有功<lb/>
　於聖門至司馬光李覯輩乃著書譏毁學者固自有<lb/>
<pb n="KR2n0011_WYG_278-23a"/>
　次第哉二書免於世俗之見亦幸矣夫然二書文深<lb/>
　義密諄切反復不悖於聖人之道誠有補於世教也<lb/>
　公字䖍中福州長樂人兄弟五人同讀書於稠岩山<lb/>
　之石室公中咸通十年第又中宏詞抜萃科賜其鄉<lb/>
　曰芳桂里曰大宏由祕書省挍書郎至尚書水部郎<lb/>
　中黄巢犯長安罵賊而死蓋賢者也其幾世孫崇萬<lb/>
　來京師求予序之崇萬今為浮屠氏云延祐改元四<lb/>
　月晦<lb/>
<pb n="KR2n0011_WYG_278-23b"/>
　蒲道源後序曰亞聖七篇之書謹義利之辨明王霸<lb/>
　之分知言養氣盡心知命擴善端闢邪説粹然一出<lb/>
　於正度越諸子獨列於經韓子以為功不在禹下程<lb/>
　子以為發前聖所未發其尊之也至矣予觀伸蒙子<lb/>
　林先生續孟子二卷其自負為何如哉惜其生於唐<lb/>
　季屈於下僚不克展其志然能不染巢賊之汚竟罵<lb/>
　而死合乎孟子舎生取義之説良可欽仰非世之大<lb/>
　言無實者比昔揚雄凖易王通擬經不免後世之議<lb/>
<pb n="KR2n0011_WYG_278-24a"/>
　然皆一代儒宗也孟子曰若夫豪傑之士雖無文王<lb/>
　猶興伸蒙子其庶幾焉<lb/>
　閩書林慎思字䖍中長樂人咸通十年登第自挍書<lb/>
　郎至水部郎中萬年縣令黄巢冦長安迫以偽祿不<lb/>
　屈罵賊死慎思謂孟子七篇非其所著書而弟子所<lb/>
　記不能盡孟子意因傳其説演而續之作續孟子又<lb/>
　有伸蒙子書<lb/>
　陳英觀序曰孟子稱能言距楊墨者聖人之徒也夫<lb/>
<pb n="KR2n0011_WYG_278-24b"/>
　能言未必能行孟子直以聖人之徒與之不己過乎<lb/>
　言者既與則行者可知已伸蒙子續孟之作將以言<lb/>
　詒天下者也予謂伸蒙方著書時未必先知其身之<lb/>
　死於賊伸蒙既以義死續孟雖不作可也書之存亡<lb/>
　史之得失又烏能為伸蒙子之有無立祠表義伸蒙<lb/>
　亦何心之有抑人心之所以不死者其在是乎<lb/>
　黄堯臣序曰孟子談仁義數萬言一以正人心為己<lb/>
　任伸蒙子續孟其有孟子之心乎哉然伸蒙處黄巢<lb/>
<pb n="KR2n0011_WYG_278-25a"/>
　之亂以萬年令罵賊死官方其罵賊豈不知其必死<lb/>
　哉義在於死而不利於茍生也質之孟氏非所謂真<lb/>
　知仁義之辨者哉漢揚雄擬論語作法言既而倍漢<lb/>
　事莽是雄非特漢罪人固聖門之罪人已即雄而視<lb/>
　伸蒙子豈可同日語哉昔朱文公作通鑑綱目書雄<lb/>
　為新莽大夫今南康曹侯築室以祠伸蒙曹侯之心<lb/>
　即文公之心者也噫使天下邑宰皆如曹之用心世<lb/>
　道其不復古乎<lb/>
<pb n="KR2n0011_WYG_278-25b"/>
　　　　按慎思之死甚烈而新舊唐書忠義傳中俱<lb/>
　　　　不列其名何也續孟子十四篇一曰梁大夫<lb/>
　　　　二曰梁襄王三曰樂正子四曰公都子五曰<lb/>
　　　　髙子六曰公孫丑七曰屋廬子八曰咸丘蒙<lb/>
　　　　九曰齊宣王十曰萬章十一曰宋臣十二曰<lb/>
　　　　莊暴十三曰彭更十四曰陳臻<lb/>
　<lb/>
　經義考卷二百七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百五十二</head> <lb/>
    <p>
<pb n="KR2n0011_WYG_152-1a"/>
欽定四庫全書<lb/>
　經義考卷一百五十二<lb/>
　　　　　　　　　　翰林院檢討朱彞尊撰<lb/>
　　　禮記<hi>十五</hi>
張氏<hi>浚</hi>中庸解<lb/>
　　一卷<lb/>
　　　未見<lb/>
郭氏<hi>雍</hi>中庸説<lb/>
<pb n="KR2n0011_WYG_152-1b"/>
　　宋志一卷<lb/>
　　　佚<lb/>
關氏<hi>注</hi>中庸義<lb/>
　　一卷<lb/>
　　　佚<lb/>
張氏<hi>九成</hi>中庸説<lb/>
　　宋志一卷<hi>杭州志六卷</hi>
　　　未見<lb/>
<pb n="KR2n0011_WYG_152-2a"/>
　胡銓曰張子韶中庸甚佳<lb/>
　朱子曰張公始學於龜山之門而逃儒以歸於釋既<lb/>
　自以為有得矣而其釋之師語之曰左右既得欛柄<lb/>
　入手開道之際當改頭換面隨宜説法使殊途同歸<lb/>
　則住世出世間兩無遺恨矣然此語亦不可使俗輩<lb/>
　知將謂實有恁麽事也用此之故凡張氏所論著皆<lb/>
　陽儒而隂釋其離合出入之際務在愚一時之耳目<lb/>
　而使之恬不覺悟以入乎釋氏之門雖欲復出而不<lb/>
<pb n="KR2n0011_WYG_152-2b"/>
　可得本末指意略如其所受於師者其二本殊歸<lb/>
　盖不特莊周出於子夏李斯原於荀卿而已也竊不<lb/>
　自揆嘗欲為之論辨以曉當世之惑而大本旣殊無<lb/>
　所不異因覧其中庸説姑掇其尤甚者什一二著於<lb/>
　篇其他如論語孝經大學孟子之説不暇遍為之辨<lb/>
　大扺忽遽急迫其所以為説皆此書之類也<lb/>
晁氏<hi>公武</hi>中庸大傳<lb/>
　　宋志一卷<lb/>
<pb n="KR2n0011_WYG_152-3a"/>
　　　未見<lb/>
鄭氏<hi>耕老</hi>中庸訓解<lb/>
　　一卷<lb/>
　　　佚<lb/>
林氏<hi>光朝</hi>中庸解<lb/>
　　一卷<lb/>
　　　未見<lb/>
徐氏<hi>存</hi>中庸解<lb/>
<pb n="KR2n0011_WYG_152-3b"/>
　　　佚<lb/>
　浙江通志徐存字誠叟江山人從楊龜山游隱居教<lb/>
　授學者稱為逸平先生<lb/>
譚氏<hi>惟寅</hi>中庸義<lb/>
　　　佚<lb/>
　廣東通志譚惟寅字子欽髙要人紹興二年進士官<lb/>
　至江西提刑<lb/>
陳氏<hi>淵</hi>中庸解義<lb/>
<pb n="KR2n0011_WYG_152-4a"/>
　　一卷<lb/>
　　　存<hi>載嘿堂集</hi>
石氏<hi>
                        <graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>
                    </hi>中庸集<lb/>
　　二卷<lb/>
　　　存<lb/>
　朱熹序曰中庸一書子思子之所作也昔者曾子學<lb/>
　於孔子而得其傳矣孔子之孫子思學於曾子而得<lb/>
　其所傳於孔子者焉旣而懼夫傳之久逺而或失其<lb/>
<pb n="KR2n0011_WYG_152-4b"/>
　真也於是推本所傳之意質以所聞之言更相反覆<lb/>
　作為此書孟子之徒實受其説孟子沒而不得其傳<lb/>
　焉漢之諸儒雖或傳誦然旣雜乎傳記之間而莫之<lb/>
　貴又莫有能明其所傳之意者至唐李翺始知尊信<lb/>
　其書為之論説然其所謂滅情以復性者又雜乎佛<lb/>
　老而言之則亦異於曾子子思孟子之所傳矣至於<lb/>
　本朝濂溪周夫子始得其所傳之要以著於篇河南<lb/>
　二程夫子又得其遺㫖而發揮之然後其學布於天<lb/>
<pb n="KR2n0011_WYG_152-5a"/>
　下然明道不及為書今世所傳陳忠肅公之所序者<lb/>
　乃藍田吕氏所著之别本也伊川雖嘗自言中庸今<lb/>
　已成書然亦不傳於學者或以問於和靖尹公則曰<lb/>
　先生自意不滿而火之矣二夫子於此旣皆無書故<lb/>
　今所傳特出於門人所記平居問荅之辭而門人所<lb/>
　記行於世者唯吕氏游氏楊氏侯氏為有成書若横<lb/>
　渠先生若謝氏尹氏則亦或記其語之及此者耳又<lb/>
　皆别自為編或頗雜出他説盖學者欲觀其聚而不<lb/>
<pb n="KR2n0011_WYG_152-5b"/>
　可得固不能有以考其異而㑹其同也熹之友㑹稽<lb/>
　新昌石君<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>子重乃始集而次之合為一書以便觀<lb/>
　覧名曰中庸集解復第其錄如右而屬熹序之熹惟<lb/>
　聖門傳授之微㫖見於此篇者諸先生言之詳矣熹<lb/>
　之淺陋盖有行思坐誦沒世窮經而不得其所以言<lb/>
　者尚何敢措一辭於其間然嘗竊謂秦漢以來聖學<lb/>
　不傳儒者惟知章句訓詁之為事而不知復求聖人<lb/>
　之意以明夫性命道德之歸至於近世先知先覺之<lb/>
<pb n="KR2n0011_WYG_152-6a"/>
　士始發明之則學者既有以知夫前日之為陋矣然<lb/>
　或乃徒誦其言以為髙而又初不知深求其意甚者<lb/>
　遂至於脱略章句陵籍訓詁坐談空妙展轉相迷而<lb/>
　其為患反有甚於前日之為陋者嗚呼是豈古昔聖<lb/>
　賢相傳之本意與夫近世先生君子之所以望於後<lb/>
　人者哉熹誠不敏私竊懼焉故因子重之書特以此<lb/>
　言題其篇首以告夫同志之讀此書者使之毋跂於<lb/>
　髙毋駭於奇必沉潜夫句讀文義之間以㑹其歸必<lb/>
<pb n="KR2n0011_WYG_152-6b"/>
　戒懼夫不睹不聞之中以踐其實庶乎優柔厭飫真<lb/>
　積力久而於博厚髙明悠久之域忽不自知其至焉<lb/>
　則為有以真得其傳而無徒誦坐談之弊矣抑子重<lb/>
　之為此書采掇無遺條理不紊分章雖因衆説然去<lb/>
　取之間不失其當其謹密詳審盖有得乎行逺自邇<lb/>
　登髙自卑之意雖哀公問政以下六章據家語本一<lb/>
　時問荅之言今從諸家不能復合然不害於其脈理<lb/>
　之貫通也又以簡帙重繁分為兩卷亦無他義例云<lb/>
<pb n="KR2n0011_WYG_152-7a"/>
　張栻跋曰右石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>子重所編集解兩卷某刻於桂林<lb/>
　郡學官子重之編此書嘗從吾友朱熹元晦講訂分<lb/>
　章去取皆有條次元晦且嘗為之序矣桂林學官舊<lb/>
　亦刻中庸解而其間雜亂以他懼其反誤學者於是<lb/>
　漫去舊版而更刻此書竊惟中庸一篇聖賢之淵源<lb/>
　也體用𨼆顯成已成物備矣雖然學者欲從事於此<lb/>
　必知所從入而後可以馴致焉其所從入奈何子思<lb/>
　以不睹不聞之訓著於篇首又於篇中發明尚絅之<lb/>
<pb n="KR2n0011_WYG_152-7b"/>
　義且曰君子之所不可及者其惟人之所不見乎而<lb/>
　推極夫篤恭之效其示來世可謂深切著明矣學者<lb/>
　於此亦知所用其力哉有以用其力則於是書反復<lb/>
　紬繹將日新而無窮不然辟諸枵腹而觀他人之食<lb/>
　之羙也亦奚以益哉<lb/>
　陳振孫曰㑹稽石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>子重集錄周敦頥程顥程頥張<lb/>
　載吕大臨謝良佐游酢楊時侯仲良凡十家之説晦<lb/>
　庵為之序也<lb/>
<pb n="KR2n0011_WYG_152-8a"/>
　陳耆卿曰石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>字子重其祖自㑹稽徙臨海中紹興<lb/>
　十五年進士補廸功郎歴將作監太常寺主簿終朝<lb/>
　散郎<lb/>
　謝鐸曰中庸輯略臨海石子重著今亡<lb/>
　　　　按克齋先生中庸輯略宋志作十先生中庸<lb/>
　　　　集解朱子章句實本之章句行而石氏之書<lb/>
　　　　流傳日寡此謝鳴治赤城續志謂其已亡也<lb/>
　　　　近其裔孫珮玉始刻之新昌家塾<lb/>
<pb n="KR2n0011_WYG_152-8b"/>
朱子<hi>熹</hi>中庸輯略<lb/>
　　宋志二卷<lb/>
　　　存<lb/>
　陳振孫曰晦庵既為章句復取石子重所集解刪其<lb/>
　繁亂名以輯略其取舎之義則或問詳之<lb/>
　趙希弁曰晦翁先生既定著章句於經文之下又述<lb/>
　平時問荅所疑以為或問中庸又述輯略兩卷盖集<lb/>
　伊洛諸儒之説也希弁所藏各兩本嶽麓書院精舎<lb/>
<pb n="KR2n0011_WYG_152-9a"/>
　及白鹿洞書院所刋者<lb/>
　唐順之序曰中庸輯略凡二卷初宋儒新昌石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>子<lb/>
　重采二程先生語與其弟子游楊謝侯諸家之説中<lb/>
　庸者為集解凡幾卷朱子因而芟之為輯略其後朱<lb/>
　子旣自采二程先生語入章句中其於諸家則又著<lb/>
　為或問以辨之自章句或問行而輯略集解二書因<lb/>
　以不著於世友人御史新昌吕信卿宿有志於古人<lb/>
　之學且謂子重其郷人也因購求此二書而余以所<lb/>
<pb n="KR2n0011_WYG_152-9b"/>
　藏宋板輯略本授之已而吕子廵按江南則屬武進<lb/>
　李令板焉而集解則不可復見矣序曰盖古之亂吾<lb/>
　道者常在乎六經孔氏之外而後之亂吾道者常在<lb/>
　乎六經孔氏之中昔者世教衰而方術競出隂陽老<lb/>
　墨名法嘗與儒並立而為六家為九流其道不相為<lb/>
　謀而相與時為盛衰佛最晚出其説最盛至與吾儒<lb/>
　並立然其不相謀而相盛衰也則亦與六家九流同<lb/>
　其不相為謀也則是不得相亂也嗚呼六經孔氏之<lb/>
<pb n="KR2n0011_WYG_152-10a"/>
　教所以别於六家九流與佛而豈知其後也六家九<lb/>
　流與佛之説竄入於六經孔氏之中而莫知辨也説<lb/>
　易者以陰陽或以老莊是六經孔氏中有隂陽家有<lb/>
　老家矣説春秋者以法律説禮者以形名度數是六<lb/>
　經孔氏中有名家有法家矣説論語者以尚同之與<lb/>
　兼愛尚賢明鬼是六經孔氏中有墨家矣性不可以<lb/>
　善惡言其作用是性之説乎心不可以死生言其真<lb/>
　心常住之説乎是六經孔氏中有佛家矣六家九流<lb/>
<pb n="KR2n0011_WYG_152-10b"/>
　與佛之與吾六經孔氏並也是門外之戈也六家九<lb/>
　流與佛之説竄入於六經孔氏之中而莫之辨也是<lb/>
　室中之戈也雖然六經九流之竄於吾六經孔氏也<lb/>
　其為説也粗而其為道也小猶易辨也佛之竄於吾<lb/>
　六經孔氏也則其為道也宏以濶而其為説也益精<lb/>
　以密儒者曰體用一原佛者曰體用一原儒者曰顯<lb/>
　微無間佛者曰顯微無間其孰從而辨之嗟乎六經<lb/>
　孔氏之㫖與伊洛之所以講於六經孔氏之㫖者固<lb/>
<pb n="KR2n0011_WYG_152-11a"/>
　具在也苟有得乎其㫖而自信乎吾之所以一原無<lb/>
　間者而後彼之所謂一原無間者可識矣儒者於喜<lb/>
　怒哀樂之發未嘗不欲其順而達之其順而達之也<lb/>
　至於天地萬物皆吾喜怒哀樂之所融貫而後一原<lb/>
　無間者可識也佛者於喜怒哀樂之發未嘗不欲其<lb/>
　逆而消之其逆而消之也至於天地萬物泊然無一<lb/>
　喜怒哀樂之交而後一原無間者可識也其機嘗主<lb/>
　於逆故其所謂旋聞反見與其不住色聲香觸乃在<lb/>
<pb n="KR2n0011_WYG_152-11b"/>
　於聞見色聲香觸之外其機嘗主於順故其所謂不<lb/>
　睹不聞與其無聲無臭者乃即在於睹聞聲臭之中<lb/>
　雖其求深於内者窮深極微幾於吾聖人不異而其<lb/>
　天機之順與逆有必不可得而强同者子程子曰聖<lb/>
　人本天釋氏本心又曰善學者却於已發之際觀之<lb/>
　是中庸之㫖而百家之所不能駕其説羣儒之所不<lb/>
　能亂其真也彼游楊謝侯諸家之説其未免於疵矣<lb/>
　乎吾弗敢知然而醇者大矣其未能不浸滛於老與<lb/>
<pb n="KR2n0011_WYG_152-12a"/>
　佛乎吾弗敢知然而師門之緒言盖多矣學者精擇<lb/>
　之而已矣則是書其遂可廢乎是信卿所為刻以待<lb/>
　學者之意也<lb/>
中庸章句<lb/>
　　宋志一卷<lb/>
　　　存<lb/>
　黄震曰㑹稽石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>集濂溪以下十人之説晦庵先生<lb/>
　因其集解刪成輯略别為章句以總其歸又為或問<lb/>
<pb n="KR2n0011_WYG_152-12b"/>
　以明其所以去取之意已無餘藴矣呉郡衛湜集解<lb/>
　乃增入石氏元本又附入石氏元所不集與晦庵以<lb/>
　後諸皆取之晦庵章句雖亦錯雜其間意若反有未<lb/>
　滿於晦庵者天台賈䝉為集解雜列諸家若晦庵章<lb/>
　句之説特見一二而已晦庵以命世特出之才任萬<lb/>
　世道統之託平生用力盡在四書四書歸宿萃於中<lb/>
　庸而二家之所見如此何哉<lb/>
　鄭明選曰子思作中庸朱子定為三十章按孔叢子<lb/>
<pb n="KR2n0011_WYG_152-13a"/>
　云子思撰中庸之書四十九篇不當作三十章<lb/>
中庸或問<lb/>
　　宋志二卷<lb/>
　　　存<lb/>
馬氏<hi>之純</hi>中庸解<lb/>
　　一卷<lb/>
　　　佚<lb/>
薛氏<hi>季宣</hi>中庸説<lb/>
<pb n="KR2n0011_WYG_152-13b"/>
　　一卷<lb/>
　　　佚<lb/>
倪氏<hi>思</hi>中庸集義<lb/>
　　宋志一卷<lb/>
　　　佚<lb/>
熊氏<hi>節</hi>中庸解<lb/>
　　三卷<lb/>
　　　未見<hi>一齋書目有</hi>
<pb n="KR2n0011_WYG_152-14a"/>
　姓譜節字端操建陽人慶元中官通直郎<lb/>
項氏<hi>安世</hi>中庸説<lb/>
　　宋志一卷<lb/>
　　　未見<hi>一齋書目有</hi>
黄氏<hi>幹</hi>中庸總論　續説<lb/>
　　各一篇<lb/>
　　　存<lb/>
熊氏<hi>以寜</hi>中庸續説<lb/>
<pb n="KR2n0011_WYG_152-14b"/>
　　一卷<lb/>
　　　佚<lb/>
　閩書建陽人從朱文公游舉進士授光澤簿<lb/>
林氏<hi>夔孫</hi>中庸章句<lb/>
　　一卷<lb/>
　　　佚<lb/>
　閩書夔孫字子武福州人從朱文公游嘉定中特奏<lb/>
　名為縣尉<lb/>
<pb n="KR2n0011_WYG_152-15a"/>
孫氏<hi>調</hi>中庸發題<lb/>
　　一卷<lb/>
　　　佚<lb/>
蔡氏<hi>淵</hi>中庸通㫖<lb/>
　　一卷<lb/>
　　　未見<lb/>
劉氏<hi>黻</hi>中庸就正錄<lb/>
　　一卷<lb/>
<pb n="KR2n0011_WYG_152-15b"/>
　　　佚<lb/>
　葉紹翁曰考亭解中庸眞文忠德秀觀之曰生我者<lb/>
　太極也成我者先生也吾其敢忘先生乎而考亭之<lb/>
　門人劉黻字季文號靜春與文忠為友而輩行過之<lb/>
　乃大不取其師之説其自為論則曰維天之命於穆<lb/>
　不已惟人受天地之中以生故謂之性而貴於物焉<lb/>
　湯誥曰惟皇上帝降衷于下民若有常性吾夫子曰<lb/>
　天地之性人為貴是則人之性豈物之所得而儗哉<lb/>
<pb n="KR2n0011_WYG_152-16a"/>
　或疑萬物通謂之性奚獨人愚曰是固然矣然此旣<lb/>
　曰性則有氣質矣又安可合人物而言以自亂其本<lb/>
　原也凡混人物而為一者必非識性者也今皆不取<lb/>
　至如孟子道性善亦只謂人而已文忠公與靜春辯<lb/>
　各主其説或當燕飲旅酬之頃靜春必與公辯極而<lb/>
　爭起公引觴命靜春曰某竊笑漢儒聚訟吾儕豈可<lb/>
　又為後世所笑姑各行所學而已劉猶力持其說不<lb/>
　已著為就正錄云昔子思作中庸篇端有曰天命之<lb/>
<pb n="KR2n0011_WYG_152-16b"/>
　謂性率性之謂道是專言乎人而不雜乎物也其發<lb/>
　明性命開悟天下後世至矣而或者必曰此兩句兼<lb/>
　人物而言嗟夫言之似也而差也嘗考古先聖賢凡<lb/>
　言性命有兼人物而言者有專以人言而不雜乎物<lb/>
　者易之乾彖曰各正性命樂記亦曰則性不同矣是<lb/>
　乃兼人物而言然既曰各有不同則人物之分亦自<lb/>
　昭昭假如天命之謂性率性之謂道或兼人物而言<lb/>
　則犬之性猶牛之性牛之性猶人之性當如告子之<lb/>
<pb n="KR2n0011_WYG_152-17a"/>
　見告子孟子之髙弟彼其把栁湍水之喻食色無善<lb/>
　不善之説縱横繆戻固無足取至於生之謂性孟子<lb/>
　辯焉而未詳得無近是而猶有可取者耶善乎朱文<lb/>
　公闢之曰告子徒知知覺運動之蠢然者人與物同<lb/>
　而不知仁義禮智之粹然者人與物異此其一言破<lb/>
　千古之惑我文公真有大功於性善如此文忠已不<lb/>
　及登文公之門聞而知之者也其讀中庸默與文公<lb/>
　合靜春見而知者乃終不以先生之説中庸為是何<lb/>
<pb n="KR2n0011_WYG_152-17b"/>
　與<lb/>
徐氏<hi>㝢</hi>中庸説<lb/>
　　一卷<lb/>
　　　存<lb/>
　戴銑曰㝢字居父永嘉人朱子稱其務學求師志尚<lb/>
　堅確<lb/>
萬氏<hi>人傑</hi>中庸説<lb/>
　　一卷<lb/>
<pb n="KR2n0011_WYG_152-18a"/>
　　　佚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_152-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百五十二<lb/>
</p>
<p>
</p>
  </div>
</body>
</text>
</TEI>
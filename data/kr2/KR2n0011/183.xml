<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百八十三</head> <lb/>
    <p>
<pb n="KR2n0011_WYG_183-1a"/>
欽定四庫全書<lb/>
　經義考卷一百八十三<lb/>
　　　　　　　　　　翰林院檢討朱彝尊撰<lb/>
　　　春秋<hi>十六</hi>
崔氏<hi>子方</hi>春秋經解<lb/>
　　宋志十二卷<lb/>
　　　佚<lb/>
春秋本例　例要<lb/>
<pb n="KR2n0011_WYG_183-1b"/>
　　宋志二十卷<hi>今本十卷</hi>
　　　存<lb/>
　子方自序曰春秋之法以為天下有中外侯國有大<lb/>
　小位有尊卑情有疏戚不可得而齊也是故詳中夏<lb/>
　而畧夷狄詳大國而畧小國詳内而畧外詳君而畧<lb/>
　臣此春秋之義而日月之例所從生也著日以為詳<lb/>
　著時以為畧又以詳畧之中而著月焉此例之常也<lb/>
　然而事固有輕重矣安可不詳所重而畧所輕乎其<lb/>
<pb n="KR2n0011_WYG_183-2a"/>
　槩所重者日其次者月又其次者時此亦易明耳然<lb/>
　而以事之輕重錯於大小尊卑疏戚之閒又有變例<lb/>
　以為言者此日月之例至於參差不齊而後世之論<lb/>
　所以不能合也今考之春秋之法權事之輕重而著<lb/>
　之為例分其類而條次之可以具見而不疑若夫事<lb/>
　有疑於其例者則備論焉且嘗論聖人之書編年以<lb/>
　為體舉時以為名著日月以為例春秋固有例也而<lb/>
　日月之例蓋其本也故號本例嗚呼學者苟通乎此<lb/>
<pb n="KR2n0011_WYG_183-2b"/>
　則於春秋之義斯過半矣<lb/>
　陳振孫曰涪陵崔子方彦直撰紹聖中罷春秋取士<lb/>
　子方三上書乞復之不報遂不應進士舉黄山谷稱<lb/>
　曰六合有佳士曰崔彦直其人不遊諸公然則賢而<lb/>
　有守可知矣其學辨三傳之是非而專以日月為例<lb/>
　則正蹈其失而不悟也<lb/>
　玉海建炎二年六月江端友請下湖州取崔子方所<lb/>
　著春秋傳藏祕書紹興六年八月子方之孫若上之<lb/>
<pb n="KR2n0011_WYG_183-3a"/>
任氏<hi>伯雨</hi>春秋繹聖新傳<lb/>
　　宋志十二卷<lb/>
　　　未見<lb/>
　晁公武曰皇朝任伯雨德翁撰解經不甚通例<lb/>
　玉海淳熙十二年二月任清叟進曾祖伯雨春秋繹<lb/>
　聖傳十二卷付祕省<lb/>
晁氏<hi>補之</hi>左氏春秋傳雜論<lb/>
　　宋志一卷<lb/>
<pb n="KR2n0011_WYG_183-3b"/>
　　　未見<lb/>
　王應麟曰元祐中晁補之撰左氏雜論一卷指左傳<lb/>
　之失凡四十六條<lb/>
晁氏<hi>説之</hi>春秋三傳説<lb/>
　　三篇<lb/>
　　　存<lb/>
劉氏<hi>弇</hi>春秋講義<lb/>
　　　佚<lb/>
<pb n="KR2n0011_WYG_183-4a"/>
　弇自序曰公天下之好惡者莫大乎好惡之心不存<lb/>
　焉好惡之心不存於是襃貶可寄而真好惡見矣春<lb/>
　秋之為經非釀好惡者也非致喜怒者也非私予奪<lb/>
　者也為孔子者得尺寸之柄効乎當世則春秋亦無<lb/>
　事於作矣幽厲既往滋削之周如日西薄奄奄就盡<lb/>
　一變而為葵丘之㑹政在諸侯可也再變而為溴梁<lb/>
　之㑹政在大夫猶之可也卒變而為黄池之㑹則中<lb/>
　國之紀綱掃地而盡尚曰可哉此春秋之不得不作<lb/>
<pb n="KR2n0011_WYG_183-4b"/>
　也是故有闕之以謹其疑者如夏五郭公甲戌己丑<lb/>
　陳侯鮑卒之類是也有視世久近而為之者如辭顯<lb/>
　於隱桓微於定哀之類是也有深探其本而加討者<lb/>
　如天王狩于河陽趙盾許世子止弑其君之類是也<lb/>
　有微物而吾無苟焉者如五石六鶂星隕如雨之類<lb/>
　是也此其凡也有字之者有名之者有氏之者氏以<lb/>
　誌其所自出名以謹其所當據字則於是乎進之矣<lb/>
　有日之者有月之者有時之者其治是人也時為緩<lb/>
<pb n="KR2n0011_WYG_183-5a"/>
　月次焉時則於是乎操之為己蹙矣此其例也君臣<lb/>
　之義廢見之於隱桓之事然也父子之恩絶見之於<lb/>
　蒯瞶出奔然也兄弟之愛蔑見之於鄭伯克段者然<lb/>
　也夫婦之别喪見之於姜氏孫于齊者然也書尹氏<lb/>
　卒所以譏世卿之尸國爵書公及邾儀父盟所以疾<lb/>
　盟詛之始兆亂書公子翬如齊逆女則親迎之廢有<lb/>
　如此者矣書天王使凡伯來聘則朝覲之廢有如此<lb/>
　者矣書如齊納幣與四卜郊不從乃免牲則喪紀祭<lb/>
<pb n="KR2n0011_WYG_183-5b"/>
　祀之廢有如此者矣此其槩也曰然則是書也而謂<lb/>
　之春秋何也蓋天地之所以舒慘百物其運在四時<lb/>
　而春秋為陰陽之中聖人倣乎陰陽以信襃貶此魯<lb/>
　人命春秋之意雖孔子亦莫之能易也自孔子殁傳<lb/>
　春秋者中間有五而鄒氏夾氏獨滅泯不傳左氏公<lb/>
　穀其大致不必一一盡同至唐有啖助趙匡兩人者<lb/>
　其最有功於春秋者乎學者之於春秋患在求之太<lb/>
　過拘之太甚求之太過則精理失拘之太甚則流入<lb/>
<pb n="KR2n0011_WYG_183-6a"/>
　於峭刻而不知變於此有一言而盡者道而已矣有<lb/>
　兩言而盡者公與恕而已矣故曰聖人之言如江河<lb/>
　諸儒泝沿妄入畎澮聖人之心如日星諸儒糾紛雲<lb/>
　障霧塞此亦學者之大患也<lb/>
楊氏<hi>湜</hi>春秋地譜<lb/>
　　通考十二卷<lb/>
　　　佚<lb/>
　晁公武曰皇朝楊湜編十三國地皆釋以今州縣名<lb/>
<pb n="KR2n0011_WYG_183-6b"/>
　并為圖於其後蓋常氏已嘗有此書而湜增廣焉<lb/>
謝氏<hi>湜</hi>春秋義<lb/>
　　宋志二十四卷<lb/>
　　　佚<lb/>
春秋總義<lb/>
　　宋志三卷<lb/>
　　　佚<lb/>
張氏<hi>大亨</hi>春秋通訓<lb/>
<pb n="KR2n0011_WYG_183-7a"/>
　　宋志十六卷<lb/>
　　　佚<lb/>
　張大亨自序曰少聞春秋於趙郡和仲先生某初蓋<lb/>
　嘗作例宗論立例之大要矣先生曰此書自有妙用<lb/>
　學者罕能領會多求之䋲約中乃近法家者流苛細<lb/>
　繳繞竟亦何用惟丘明識其用然不肯盡談微見端<lb/>
　兆使學者自得之予從事斯語十有餘年始得其彷<lb/>
　彿通訓之學所謂去例以求經畧微文而視大體者<lb/>
<pb n="KR2n0011_WYG_183-7b"/>
　也<lb/>
　陳振孫曰直祕閣呉興張大亨嘉父撰其自序言少<lb/>
　聞春秋於趙郡和仲先生東坡一字和仲所謂趙郡<lb/>
　和仲其東坡乎<lb/>
　　　　按蘇籀雙溪集載嘉父以春秋義問東坡東<lb/>
　　　　坡答書云春秋儒者本務然此書有妙用學<lb/>
　　　　者罕能領會多求之䋲約中乃近法家者流<lb/>
　　　　苛細繳繞竟亦何用惟丘明識其用終不肯<lb/>
<pb n="KR2n0011_WYG_183-8a"/>
　　　　盡談微見端兆欲使學者自求之故僕以為<lb/>
　　　　難未敢輕論也其書今載續集中嘉父自序<lb/>
　　　　稱少聞春秋於趙郡和仲先生者蓋此書也<lb/>
五禮例宗<lb/>
　　宋志十卷<lb/>
　　　存<lb/>
　陳振孫曰例宗考究未為詳洽<lb/>
鄧氏<hi>驥</hi>春秋指蹤<lb/>
<pb n="KR2n0011_WYG_183-8b"/>
　　宋志二十一卷<lb/>
　　　佚<lb/>
　程端學曰延平鄧驥字德稱<lb/>
黄氏<hi>裳</hi>春秋講義<lb/>
　　　佚<lb/>
　姓譜裳字冕仲浦城人元豐五年對策第一後官尚<lb/>
　書贈資政殿大學士諡忠文<lb/>
沈氏<hi>括</hi>春秋機括<lb/>
<pb n="KR2n0011_WYG_183-9a"/>
　　宋志二卷<hi>玉海三卷</hi>
　　　未見<lb/>
　晁公武曰春秋譜也<lb/>
　王應麟曰元豐中沈括撰春秋機括三卷上卷以魯<lb/>
　公甲子紀周及十二國年譜中卷載周及十二國譜<lb/>
　系世次下卷記列國公子諸臣名氏其無異名者不<lb/>
　錄<lb/>
春秋左氏紀傳<lb/>
<pb n="KR2n0011_WYG_183-9b"/>
　　宋志五十卷<hi>通考三十卷</hi>
　　　佚<lb/>
　李燾曰不著撰人名氏取丘明所著二書用司馬遷<lb/>
　史記法君臣各為紀傳凡欲觀某國之治亂某人之<lb/>
　臧否其行事本末畢陳於前不復錯見旁出可省繙<lb/>
　閲之勤或事同而辭異者皆兩存之又因以得文章<lb/>
　繁簡之度雖編削附離尚多不滿人意然亦可謂有<lb/>
　其志矣獨所序世族譜繫既與釋例不同又非史遷<lb/>
<pb n="KR2n0011_WYG_183-10a"/>
　所記質諸世本亦不合也疑撰者别據他書今姑仍<lb/>
　其舊以竢考求　又曰後在陵陽觀沈存中自誌乃<lb/>
　知此書存中所著存中喜述作而此書終不滿人意<lb/>
　史法信未易云<lb/>
陸氏<hi>佃</hi>春秋後傳<lb/>
　　宋志二十卷<lb/>
　　　未見<lb/>
張氏<hi>根</hi>春秋指南<lb/>
<pb n="KR2n0011_WYG_183-10b"/>
　　宋志十卷<lb/>
　　　佚<lb/>
　汪藻序曰六經惟春秋為仲尼作聖人見其所志之<lb/>
　書也學而不明乎是非何以為人治而不明乎賞罰<lb/>
　何以為國此書之所以作而為萬世法也雖曰以匹<lb/>
　夫而行天子事有所謂婉而成章者然其襃貶一出<lb/>
　乎天下是非之公豈故為殊絶甚髙之論使後人有<lb/>
　不可及之歎哉不知班固何所授之立為弟子退而<lb/>
<pb n="KR2n0011_WYG_183-11a"/>
　異言之説開後世諸儒相詬病之端使當時誠有異<lb/>
　同不應復云游夏之徒不能贊一辭也孟子去孔子<lb/>
　百餘年於書武成詩雲漢莫不疑之至春秋則曰詩<lb/>
　亡然後春秋作孔子成春秋而亂臣賊子懼知我者<lb/>
　春秋罪我者春秋而已未嘗片言致疑於其間也彼<lb/>
　亂臣賊子者豈曉然知道理之人哉一見春秋而知<lb/>
　懼焉非懼聖人之書也懼天下是非之公也自三傳<lb/>
　出而聖人之經始不勝其繁好異者曰聖人之言窅<lb/>
<pb n="KR2n0011_WYG_183-11b"/>
　然幽深必有不可以近情常理度者當㝠思而力探<lb/>
　之於是枝葉蕃滋無所不至人人務其已説之勝而<lb/>
　莫知求至當之歸乃至子而以父學為非弟子而以<lb/>
　師説為愚況其他哉則春秋不明三傳亂之也本朝<lb/>
　自熙寧以來學者廢春秋不用數十年間篤學而好<lb/>
　之者蓋不為無人然一時章分句析之學勝故雖春<lb/>
　秋亦穿鑿破碎而不見聖人之渾全政和門余過山<lb/>
　陽呉園先生張公在焉先生謂余曰學春秋而不編<lb/>
<pb n="KR2n0011_WYG_183-12a"/>
　年無以學為也余嘗以諸國縱横例而類見之聖人<lb/>
　之意了然矣當令子見吾書余未及受而先生亡未<lb/>
　幾先生之書盛行於士大夫間因得伏而讀之曰嗟<lb/>
　乎聖人之意豈遠人哉曲學蔽之耳先生閉户讀書<lb/>
　二十餘年其見於世者固已碩大光明而所出裁一<lb/>
　二而已則求聖人之心而得之者豈獨此書乎哉雖<lb/>
　然以此書考之先生之志亦可以槩見矣<lb/>
　晁公武曰呉園先生張根知常撰以征伐㑹盟年經<lb/>
<pb n="KR2n0011_WYG_183-12b"/>
　而國緯<lb/>
　陳振孫曰專以編年旁通該括諸國之事如指諸掌又<lb/>
　為解例亦用旁通法其他辨疑雜論諸篇畧要義多<lb/>
　所發明<lb/>
林氏<hi>之竒</hi>春秋通解<lb/>
　　　佚<lb/>
　黄澤曰林少穎春秋説大抵不純其書時月日篇曰<lb/>
　或曰經之書月書日豈都無意乎曰此史例也非經<lb/>
<pb n="KR2n0011_WYG_183-13a"/>
　意也何以言之夫史以編年為書故必書日月以次<lb/>
　事之先後若事無巨細槩書月書日則事紊而無條<lb/>
　矣勢必先為之法何等事則時而已何等事則月之<lb/>
　何等事則月而又日之所以分事之輕重緩急也故<lb/>
　事之緩者則書時或月事之急者則書日焉所謂緩<lb/>
　者何人事則朝聘會遇侵地伐國逆女乞師災異則<lb/>
　螟水旱無冰星孛之類皆非一日之事故或時或月<lb/>
　焉所謂急者何祭祀盟戰外諸侯内大夫卒災異日<lb/>
<pb n="KR2n0011_WYG_183-13b"/>
　食地震星隕火災之類皆一日之事故日之也間有<lb/>
　當日而不日者史闕文也且日食當日者也莊公之<lb/>
　世有不日者二内大夫卒亦當日者也自隱至宣時<lb/>
　有不日者蓋世遠而簡編有不完者也又有例皆不<lb/>
　日而日者如經書葬諸侯幾百處書日者數處而已<lb/>
　蓋諸侯之葬雖有以我往而書然亦湏彼來告而我<lb/>
　方往也故告以日則書日焉然則葬多不以日告者<lb/>
　不可必其日也以魯國猶有雨不克葬者二況他國<lb/>
<pb n="KR2n0011_WYG_183-14a"/>
　乎或曰葬而來告豈有據乎曰成公十年五月晉侯<lb/>
　獳卒七月公如晉明年三月始還自晉晉侯書卒而<lb/>
　不書葬者以公在其國而不來告也夫事或時而不<lb/>
　月或月而不日或時月而又日之舊史之文也二百<lb/>
　年後而孔子修春秋使直欲書日以謹惡而史或闕<lb/>
　之則何以補之哉孟子曰其文則史其義則丘竊取<lb/>
　焉則以知尊王律諸侯誅叛黜僭此出於聖人修經<lb/>
　之法也若夫編年以著代書時日月以别事之同異<lb/>
<pb n="KR2n0011_WYG_183-14b"/>
　皆循舊史而無所增損焉林氏書時月日凡兩篇此<lb/>
　篇最當理<lb/>
葉氏<hi>夢得</hi>春秋傳<lb/>
　　宋志二十卷<lb/>
　　　存<lb/>
　夢得自序曰春秋為魯而作乎為周而作乎為當時<lb/>
　諸侯而作乎為天下後世而作乎曰為魯而作春秋<lb/>
　非魯之史也曰為周作春秋非周之史也曰為當時<lb/>
<pb n="KR2n0011_WYG_183-15a"/>
　諸侯作春秋非當時諸侯之史也夫以一天下之大<lb/>
　必有與立者矣可施之一時不可施之萬世天下終<lb/>
　不可立也然則為天下作歟為後世作歟故即魯史<lb/>
　而為之經求之天理則君臣也父子也兄弟也朋友<lb/>
　也夫婦也無不在也求之人事則治也教也禮也政<lb/>
　也刑也事也無不備也以上則日星雷電雨雹霜雪<lb/>
　之見於天者皆著也以下則山崩地震水旱無冰之<lb/>
　見於地者皆列也泛求之萬物則螽螟蝝蜚麋<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>鸜<lb/>
<pb n="KR2n0011_WYG_183-15b"/>
　鵒之於鳥獸麥苗李梅雨冰殺菽之於草木者亦無<lb/>
　一而或遺也而吾以一王之法筆削於其間穹然如<lb/>
　天之在上未嘗容其心而可與可奪可是可非可生<lb/>
　可殺秋毫莫之逃焉迎之不見其始要之不見其終<lb/>
　是以其書斷取十有二公以法天之大數備四時以<lb/>
　為年而正其行事號之曰春秋以自比於天由是可<lb/>
　以為帝由是可以為王由是霸者無所用其力由是<lb/>
　亂臣賊子無所竄其身前乎此聖人者作固有堯舜<lb/>
<pb n="KR2n0011_WYG_183-16a"/>
　禹湯文武周公焉而莫能外也後乎此聖人者作復<lb/>
　有堯舜禹湯文武周公焉而莫能加也是以當孔子<lb/>
　時雖游夏之徒不能贊一辭自孔子没而三家作吾<lb/>
　不知於孔子親聞之歟傳聞之歟至於今千有餘歲<lb/>
　天下之言春秋者惟三而已孟子不云乎其事則齊<lb/>
　桓晉文其文則史而子之自言則曰其義則丘竊取<lb/>
　之矣夫春秋者史也所以作春秋者經也故可與通<lb/>
　天下曰事不可與通天下曰義左氏傳事不傳義是<lb/>
<pb n="KR2n0011_WYG_183-16b"/>
　以詳於史而事未必實以不知經故也公羊穀梁傳<lb/>
　義不傳事是以詳於經而義未必當以不知史故也<lb/>
　由乎百世之後而出乎百世之上孰能覈事之實而<lb/>
　察義之當歟惟知春秋之所以作為天下也為後世<lb/>
　也其所自比者天也其所同者堯舜禹湯文武周公<lb/>
　也不得於事則考於義不得於義則考於事事義更<lb/>
　相發明猶天之在上有目所可共覩則其為與為奪<lb/>
　為是為非為生為殺者庶幾或得而窺之矣天之既<lb/>
<pb n="KR2n0011_WYG_183-17a"/>
　喪斯文也後死者不得與於斯文也天之未喪斯文<lb/>
　也後世必有作者焉乃酌三家求史與經試嘗為之<lb/>
　言以俟後之君子而擇其中其亦有當爾乎其亦無<lb/>
　當爾乎作春秋傳二十篇<lb/>
春秋考<lb/>
　　宋志三十卷<lb/>
　　　佚<lb/>
春秋讞<lb/>
<pb n="KR2n0011_WYG_183-17b"/>
　　宋志三十卷<lb/>
　　　佚<lb/>
　真德秀曰春秋讞考傳三書石林先生葉公之所作<lb/>
　也自熙寧用事之臣倡為新經之説既天下學士大<lb/>
　夫以談春秋為諱有年矣是書作於絶學之餘所以<lb/>
　闢邪説黜異端章明天理遏止人欲其有補於世教<lb/>
　為不淺也公之文孫來守延平出是書鋟木而傳之<lb/>
　蓋有意於淑斯人如此學者其勉旃<lb/>
<pb n="KR2n0011_WYG_183-18a"/>
　陳振孫曰夢得傳考讞三書各有序其序讞曰以春<lb/>
　秋為用法之君而已聽之有不盡其辭則欺民有不<lb/>
　盡其法則欺君凡啖趙論三家之失為辨疑劉氏廣<lb/>
　啖趙之遺為權衡合二書正其差誤而補其疏畧目<lb/>
　之曰讞其序考曰君子不難於攻人之失而難於正<lb/>
　已之是必有得也乃可知其失必有是也乃可斥其<lb/>
　非自其讞推之知吾之所正為不妄也而後可以觀<lb/>
　吾考自其考推之知吾之所擇為不誣也而後可以<lb/>
<pb n="KR2n0011_WYG_183-18b"/>
　觀吾傳其序傳曰左氏傳事不傳義是以詳於史而<lb/>
　事未必實以其不知經也公穀傳義不傳事是以詳<lb/>
　於經而義未必當以其不知史也乃酌三家求史與<lb/>
　經不得於事則考於義不得於義則考於事更相發<lb/>
　明以作傳其為書辨訂考究無不精詳然其取何休<lb/>
　之説以十二公為法天之大數則所未可曉也<lb/>
　葉筠曰先祖左丞著春秋讞考傳三書各為之序併<lb/>
　刊於南劍郡齋<lb/>
<pb n="KR2n0011_WYG_183-19a"/>
春秋指要總例<lb/>
　　宋志二卷<lb/>
　　　佚<lb/>
　南窗紀談葉石林為春秋書其别有四解釋音義曰<lb/>
　傳訂證事實曰考掊擊三傳曰讞編排凡例曰例嘗<lb/>
　語徐惇濟曰吾之為此名前古所未有也惇濟曰呉<lb/>
　程秉著書三萬餘言曰周易摘尚書駁論語弼得毋<lb/>
　近是乎石林大喜<lb/>
<pb n="KR2n0011_WYG_183-19b"/>
石林春秋<lb/>
　　宋志八卷<lb/>
　　　佚<lb/>
　<lb/>
　<lb/>
　<lb/>
　<lb/>
　經義考卷一百八十三<lb/>
</p>
<p>
</p>
  </div>
</body>
</text>
</TEI>
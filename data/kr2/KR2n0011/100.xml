<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百</head> <lb/>
    <p>
<pb n="KR2n0011_WYG_100-1a"/>
欽定四庫全書<lb/>
　經義考卷一百<lb/>
　　　　　　　　　　翰林院檢討朱彞尊撰<lb/>
　　　詩<hi>三</hi>
端木子<hi>賜</hi>詩傳僞本<lb/>
　　一卷<lb/>
　　　存<lb/>
　何楷曰近世有僞爲魯詩而託之子貢傳者其意覬<lb/>
<pb n="KR2n0011_WYG_100-1b"/>
　與毛傳並行然掇拾淺陋有識哂焉<lb/>
　　　　按子貢詩傳自漢迄宋志藝文者不著於録<lb/>
　　　　嘉靖中忽出於鄞人豐道生之家取子夏所<lb/>
　　　　序三百十一篇悉紊其次以鶴鳴先鹿鳴於<lb/>
　　　　是四始亂矣何彼穠矣南也而入之風黄鳥<lb/>
　　　　我行其野無將大車采菉漸漸之石苕之華<lb/>
　　　　何草不黄雅也而入之風小弁抑大雅也而<lb/>
　　　　入之小雅定之方中風也而入之頌於是六<lb/>
<pb n="KR2n0011_WYG_100-2a"/>
　　　　義亂矣至於列國之風移易錯雜雅頌亦然<lb/>
　　　　又刪去笙詩六篇之目而且更野有死麏曰<lb/>
　　　　野麏簡兮曰柬兮東門之墠曰唐棣還曰營<lb/>
　　　　盧令令曰盧遵大路曰大路大叔于田曰太<lb/>
　　　　叔山有扶蘓曰扶胥出其東門曰東門兔爰<lb/>
　　　　曰有兔菁菁者莪曰菁莪皇皇者華曰煌華<lb/>
　　　　圻父曰圻招大東曰小東信南山曰南山此<lb/>
　　　　亦有何闗係曾是子貢之傳必求異於子夏<lb/>
<pb n="KR2n0011_WYG_100-2b"/>
　　　　所序之詩乎尤可怪者邶鄘衛詩雖分爲三<lb/>
　　　　然延州來季子觀樂曰我聞康叔武公之德<lb/>
　　　　如是是其衛風乎則同爲衛詩矣而乃以邶<lb/>
　　　　爲管叔時詩鄘爲霍叔時詩又以小雅爲小<lb/>
　　　　正大雅爲大正中庸子思所作而子貢反襲<lb/>
　　　　其言竊凡爲天下國家有九經修身則道立<lb/>
　　　　以下十句以説小正竊大學心正而身修四<lb/>
　　　　句以傳闗睢陋矣哉本欲伸已之詖辭邪説<lb/>
<pb n="KR2n0011_WYG_100-3a"/>
　　　　而厚誣先賢可謂妄人也已矣無稽之言君<lb/>
　　　　子弗信乃烏程凌濛初取子貢詩傳與子夏<lb/>
　　　　詩序合刻之目曰聖門傳詩嫡冡眞堪失笑<lb/>
　　　　近蕭山毛大可作詩傳詩説駁義力辨其誣<lb/>
　　　　可謂助我張目者也<lb/>
漢楚王<hi>交</hi>詩傳<lb/>
　　　佚<lb/>
　漢書楚元王交字游高祖同父少弟也少時嘗與魯<lb/>
<pb n="KR2n0011_WYG_100-3b"/>
　穆生白生申公俱受詩於浮丘伯伯者孫卿門人也<lb/>
　高后時浮丘伯在長安元王遣子郢客與申公俱卒<lb/>
　業元王好詩諸子皆讀詩申公始爲詩傳號魯詩元<lb/>
　王亦次之詩傳號曰元王詩世或有之<lb/>
　王應麟曰劉向列女傳稱詩芣苢柏舟大車之類與<lb/>
　今序詩者之説尤乖異汝墳謂周南大夫妻作行露<lb/>
　謂申女作式微一篇謂二人之作碩人之詩謂莊姜<lb/>
　始至操作衰惰傅母作之新序謂衛宣公子伋方乗<lb/>
<pb n="KR2n0011_WYG_100-4a"/>
　舟時伋傅母恐其死也閔而作詩二子乗舟之詩是<lb/>
　也壽閔其兄兄且見害作憂思之詩黍離之詩是也<lb/>
　封事引飴我釐麰説苑引蔽芾甘棠傳曰舎於甘棠<lb/>
　之下而聽斷焉鳲鳩在桑傳曰鳲鳩之所以養七子<lb/>
　者一心也君子之所以理萬物者一儀也向乃元王<lb/>
　之孫所著葢魯詩也<lb/>
　劉城曰楚元王高祖同父兄弟也秦漢間急攻戰燔<lb/>
　墳籍一家之内仲則力田治生産矣季則好酒及色<lb/>
<pb n="KR2n0011_WYG_100-4b"/>
　嫚罵儒生矣交何所見而早毅然學古獨與穆生白<lb/>
　生申公輩游同受詩於浮丘伯豈非豪傑之士無待<lb/>
　而興者哉然則交固漢儒林之首也<lb/>
詩經魯齊韓三家<lb/>
　　漢志二十八卷<lb/>
　　　佚<lb/>
　應劭曰申公作魯詩后蒼作齊詩韓嬰作韓詩<lb/>
　隋經籍志漢初魯人申公受詩於浮丘伯作訓詁是<lb/>
<pb n="KR2n0011_WYG_100-5a"/>
　爲魯詩齊人轅固生亦傳詩是爲齊詩燕人韓嬰亦<lb/>
　傳詩是爲韓詩終於後漢三家並立齊詩魏代已亡<lb/>
　魯詩亡於西晉韓詩雖存無傳之者<lb/>
　王應麟曰白虎通諫諍篇妻得諫夫者夫婦榮恥共<lb/>
　之相鼠妻諫夫之詩也其齊魯韓之説與<lb/>
　朱倬曰魯詩起於申公而盛於韋賢齊詩始於轅固<lb/>
　而盛於匡衡韓詩始於韓嬰而盛於王吉<lb/>
　彭俊民曰申公得詩之約者也轅固得詩之直者也<lb/>
<pb n="KR2n0011_WYG_100-5b"/>
　以約窮理而以直行已觀其言以察其所行信有異<lb/>
　於毛公韓嬰之所聞也<lb/>
　陸釴曰三家之詩至唐已失其傳雖有存焉者譌矣<lb/>
　　　　按魯詩源於浮丘伯齊詩源於轅固生然如<lb/>
　　　　定之方中注仲梁子曰初立楚宮也正義鄭<lb/>
　　　　志張逸問仲梁子何時人答曰先師魯人當<lb/>
　　　　六國時在毛公前又維天之命註孟仲子曰<lb/>
　　　　大哉天命之無極而美周之禮也趙岐云孟<lb/>
<pb n="KR2n0011_WYG_100-6a"/>
　　　　仲子孟子之從昆弟從學於孟子者則魯之<lb/>
　　　　説詩者不始於浮丘伯也絲衣序高子曰靈<lb/>
　　　　星之尸也趙岐注孟子以爲齊人則齊之説<lb/>
　　　　詩者不始於轅固生也<lb/>
申公<hi>培</hi>魯故<lb/>
　　漢志二十五卷<lb/>
　　　佚<lb/>
　漢書漢興魯申公爲詩訓故而齊轅固燕韓生皆爲<lb/>
<pb n="KR2n0011_WYG_100-6b"/>
　之傳或取春秋采雜説咸非其本義與不得已魯最<lb/>
　爲近之　又曰申公魯人少從楚元王交俱事齊人<lb/>
　浮丘伯受詩漢興高祖過魯申公以弟子從師入見<lb/>
　於魯南宮武帝初使使束帛加璧安車以蒲裹輪駕<lb/>
　駟迎申公至時已八十餘以爲大中大夫病免歸數<lb/>
　年卒弟子爲博士十餘人孔安國周霸夏寛碭魯賜<lb/>
　蘭陵繆生徐偃鄒人闕門慶忌申公卒以詩春秋授<lb/>
　而瑕丘江公盡能傳之及魯許生免中徐公皆守學<lb/>
<pb n="KR2n0011_WYG_100-7a"/>
　教授韋賢治詩至丞相子元成以淮陽中尉論石渠<lb/>
　後亦至丞相由是魯詩有韋氏學王式翁思事免中<lb/>
　徐公及許生爲昌邑王師山陽張長安㓜君先事式<lb/>
　後東平唐長賓沛褚少孫亦來事式皆爲博士由是<lb/>
　魯詩有張唐褚氏之學張生兄子游卿爲諫大夫其<lb/>
　門人琅琊王扶陳留許晏由是張家有許氏學<lb/>
　陸德明曰魯人申公受詩於浮丘伯以詩經爲訓故<lb/>
　以教無傳疑者則闕不傳號曰魯詩弟子爲博士者<lb/>
<pb n="KR2n0011_WYG_100-7b"/>
　十餘人郎中令王臧御史大夫趙綰臨淮太守孔安<lb/>
　國膠西内史周霸城陽内史夏寛東海太守魯賜長<lb/>
　沙内史繆生膠西中尉徐偃膠東内史闕門慶忌皆<lb/>
　申公弟子也<lb/>
詩説僞本<lb/>
　　一卷<lb/>
　　　存<lb/>
　陳𢎞緒跋曰詩説一卷漢魯人申培著取豳風鴟鴞<lb/>
<pb n="KR2n0011_WYG_100-8a"/>
　諸篇與魯頌綴於周南召南之後取曹檜列於鄭齊<lb/>
　之前取豳風七月置之小雅而以秦風殿於十五國<lb/>
　於大小雅曰大小正於變雅曰小正續曰大正續有<lb/>
　周頌商頌無魯頌其説多與韓毛牴牾按隋經籍志<lb/>
　云漢初有魯人申公受詩於浮丘伯作訓詁是爲魯<lb/>
　詩魯詩亡於西晋此本不知傳自何人疑爲後代僞<lb/>
　筆或曰宋董逌謂班固言魯詩最近今徒於他書時<lb/>
　得之是則申公之詩雖亡猶散見雜出於羣帙後人<lb/>
<pb n="KR2n0011_WYG_100-8b"/>
　輯録而稍補足之未可知是亦一説也魯之不應有<lb/>
　頌朱子固嘗致疑近高邑趙公南星曰關睢文王之<lb/>
　詩猶稱風焉以其未爲天子也周自東遷後且降而<lb/>
　爲風矣魯安得有頌毅然降魯頌於國風學士大夫<lb/>
　聞而共爲駭愕不知實本申公之説也然風雅頌之<lb/>
　體不同譬如黔晢之不容混駉與駜置之弼鄘衛諸<lb/>
　篇尚相彷彿泮水閟宮國風安得有此體耶是不可<lb/>
　以不辨<lb/>
<pb n="KR2n0011_WYG_100-9a"/>
　　　　按申公魯故至晉已亡今所存詩説及子貢<lb/>
　　　　詩傳皆出於鄞人豐坊僞譔世遂惑之争爲<lb/>
　　　　鏤版君子可欺以其方難罔以非其道也<lb/>
魯説<lb/>
　　漢志二十八卷<lb/>
　　　佚<lb/>
轅氏<hi>固</hi>齊詩傳<lb/>
　　　佚<lb/>
<pb n="KR2n0011_WYG_100-9b"/>
　漢紀齊人轅固生爲景帝博士作詩外内傳<lb/>
　陸德明曰齊人轅固生作詩傳號齊詩<lb/>
后氏<hi>蒼</hi>齊故<lb/>
　　漢志二十卷<lb/>
　　　佚<lb/>
　漢書轅固齊人以治詩孝景時爲博士諸齊以詩顯<lb/>
　貴者皆固之弟子也夏侯始昌最明傳后蒼蒼字近<lb/>
　君東海郯人通詩禮爲博士至少府授翼奉蕭望之<lb/>
<pb n="KR2n0011_WYG_100-10a"/>
　匡衡衡授瑯琊師丹伏理斿君頴川滿昌君都由是<lb/>
　齊詩有翼匡師伏之學<lb/>
齊詩傳<lb/>
　　漢志三十九卷<lb/>
　　　佚<lb/>
孫氏<hi>失名</hi>齊故<lb/>
　　漢志二十七卷<lb/>
　　　佚<lb/>
<pb n="KR2n0011_WYG_100-10b"/>
齊詩傳<lb/>
　　漢志二十八卷<lb/>
　　　佚<lb/>
齊雜記<lb/>
　　漢志十八卷<lb/>
　　　佚<lb/>
　鄭樵曰后孫之傳其亡已久今存其名使學者知傳<lb/>
　注之門戸也<lb/>
<pb n="KR2n0011_WYG_100-11a"/>
韓氏<hi>嬰</hi>韓故<lb/>
　　漢志三十六卷<hi>新唐書志韓詩卜商序韓嬰注二十二卷</hi>
詩内傳<lb/>
　　漢志四卷<lb/>
　　　佚<lb/>
詩外傳<lb/>
　　漢志六卷<hi>隋唐志十卷</hi>
　　　存<lb/>
<pb n="KR2n0011_WYG_100-11b"/>
韓詩説<lb/>
　　漢志四十一卷<lb/>
　　　佚<lb/>
　漢書嬰推詩人之意而作内外傳數萬言其語頗與<lb/>
　齊魯間殊然歸一也淮南賁生受之燕趙間言詩者<lb/>
　由韓生河内趙子事生授同郡蔡誼誼授同郡食子<lb/>
　公與王吉食生授㤗山栗豐栗豐授山陽張就吉授<lb/>
　淄川長孫順順授東海髮福由是韓詩有王食長孫<lb/>
<pb n="KR2n0011_WYG_100-12a"/>
　之學<lb/>
　歐陽修曰韓嬰之書至唐猶在今其存者十篇而已<lb/>
　漢志嬰書五十篇今但存其外傳非嬰傳詩之詳者<lb/>
　而其遺説時見於他書與毛之議絶異而人亦不信<lb/>
　去聖旣逺誦習各殊至於考風雅之正變以知王政<lb/>
　之興衰其善惡美刺不可不察焉<lb/>
　劉安世曰嘗記少年讀韓詩有雨無極篇序云正大<lb/>
　夫刺幽王也首云雨無其極傷我稼穡浩浩昊天不<lb/>
<pb n="KR2n0011_WYG_100-12b"/>
　駿其德詩中云正大夫離居豈非序所謂正大夫乎<lb/>
　范處義曰雨無正韓氏作雨無極正大夫刺幽王也<lb/>
　篇首多雨無其極傷我稼穡八字竊謂韓詩世罕有<lb/>
　之未必其眞或後人見詩中有正大夫離居之語故<lb/>
　加二句且牽合以爲正大夫刺幽王似不可信　又<lb/>
　曰史克作頌見之詩序韓氏乃曰奚斯作魯頌而班<lb/>
　固西都賦序王延壽魯靈光殿賦序皆云奚斯頌魯<lb/>
　楊雄法言亦曰正考父嘗晞尹吉甫公子奚斯嘗晞<lb/>
<pb n="KR2n0011_WYG_100-13a"/>
　正考父意謂尹吉甫頌周正考父奚斯效之殊不考<lb/>
　是詩曰新廟奕奕奚斯所作是奚斯作新廟非作魯<lb/>
　頌也韓氏之傳授妄矣<lb/>
　晁公武曰漢志十篇内傳四外傳六隋止存外傳析<lb/>
　十篇其及於經葢寡而其遺説徃徃見於他書如逶<lb/>
　迤郁夷之類其義與毛詩不同此稱外傳雖非解經<lb/>
　之深者然文辭清婉有先秦風<lb/>
　洪邁曰漢藝文志有韓家詩經韓故内傳外傳韓説<lb/>
<pb n="KR2n0011_WYG_100-13b"/>
　五書今惟存外傳十卷慶厯中將作監主簿李用章<lb/>
　序之命工刋刻於杭<lb/>
　陳振孫曰外傳多於舊葢多雜説不專解詩不知果<lb/>
　當時本書否也<lb/>
　王應麟曰韓詩序云黍離伯封作陳思王植令禽惡<lb/>
　鳥論曰昔尹吉甫信後妻之讒而殺孝子伯竒其弟<lb/>
　伯封求而不得作黍離之詩其韓詩之説與　又曰<lb/>
　申毛之詩皆出於荀卿子而韓詩外傳多引荀書<lb/>
<pb n="KR2n0011_WYG_100-14a"/>
　又曰荀卿非十二子韓詩外傳引之止云十子而無子<lb/>
　思孟子愚謂荀卿非子思孟子葢其門人如韓非李<lb/>
　斯之流託其師以毁聖賢當以韓詩爲正<lb/>
　薛應旂曰韓嬰外傳雖未盡能以意逆志而變動不<lb/>
　居猶有古之遺焉<lb/>
　王世貞曰韓詩外傳雜記夫子之緒言與諸春秋戰<lb/>
　國之説大抵引詩以證事而非引事以明詩故多浮<lb/>
　泛不切牽合可笑之語葢馳騁勝而説詩之㫖微矣<lb/>
<pb n="KR2n0011_WYG_100-14b"/>
　董斯張曰世所傳韓詩外傳亦非全書文選李善注<lb/>
　引外傳文云孔子升㤗山觀易姓而王可得而數者<lb/>
　七十餘人不得而數者萬數也又鄭交甫將南適楚<lb/>
　遵彼漢臯臺下乃遇二女佩兩珠大如荆雞之卵藝<lb/>
　文類聚引外傳文云凡草木花多五出雪花獨六出<lb/>
　者隂極之數雪花曰霙雪雲曰同雲又曰自上而下<lb/>
　曰雨雪又曰溱與洧謂鄭國之俗三月上已於兩水<lb/>
　之上招魂續魄拂不祥也太平御覧引外傳文云精<lb/>
<pb n="KR2n0011_WYG_100-15a"/>
　氣歸於天肉歸於土膏歸於露髮歸於草佛典引外<lb/>
　傳文云老筐爲萑老蒲爲葦今本皆無之<lb/>
　　　　按韓詩惟外傳僅存若白虎通所引曰太子<lb/>
　　　　生以桑弧蓬矢六射上下四方又曰師臣者<lb/>
　　　　帝交友受臣者王臣臣者霸魯臣者亡又曰<lb/>
　　　　諸侯世子三年䘮畢上受爵命於天子乃歸<lb/>
　　　　卽位又曰孔子爲魯司冦先誅少正卯風俗<lb/>
　　　　通所引舜漁雷澤三禮義宗所引曰天子奉<lb/>
<pb n="KR2n0011_WYG_100-15b"/>
　　　　玉升柴周禮注所引曰珮玉上有葱衡下有<lb/>
　　　　䨇璜大戴禮注所引鶬鴿胎生孔子渡江見<lb/>
　　　　而異之禮記注所引曰鸞在衡和在軾初學<lb/>
　　　　記所引曰夫飲之禮不脱屨而卽序者謂之<lb/>
　　　　禮跣而上坐者謂之宴能飲者飲之不能飲<lb/>
　　　　者已謂之醧齊顔色均衆寡謂之沉閉門不<lb/>
　　　　出者謂之湎故君子可以宴可以醧不可以<lb/>
　　　　沉不可以湎杜佑通典所引曰禘取毁廟之<lb/>
<pb n="KR2n0011_WYG_100-16a"/>
　　　　主皆升合食於太祖祫則羣廟之主悉升於<lb/>
　　　　太祖廟凡此皆内傳之文也<lb/>
毛氏<hi>亨</hi>詩故訓傳<lb/>
　　漢志三十<hi>闕</hi>卷<hi>釋文序録二十卷</hi>
　　　佚<lb/>
　鄭康成曰魯人大毛公爲詁訓傳於其家河間獻王<lb/>
　得而獻之<lb/>
　徐整曰子夏授詩於高行子高行子授薛蒼子薛蒼<lb/>
<pb n="KR2n0011_WYG_100-16b"/>
　子授帛妙子帛妙子授河間大毛公爲詩故訓傳於<lb/>
　家以授趙人小毛公<lb/>
　陸德明曰子夏授曾申曾申授李克李克授孟仲子<lb/>
　孟仲子授根牟子根牟子授孫卿卿傳毛亨亨授毛<lb/>
　萇<lb/>
　孔頴逹曰漢初爲傳訓者皆與經别行故石經書公<lb/>
　羊傳並無經文毛亨爲故訓亦與經别至馬融注周<lb/>
　禮欲省學者兩讀故具載本文焉<lb/>
<pb n="KR2n0011_WYG_100-17a"/>
　魏了翁曰大毛公學於荀卿<lb/>
　王應麟曰徐整謂子夏授高行子卽詩序及孟子所<lb/>
　謂高子也趙岐云高子齊人　又曰陸璣以曾申爲<lb/>
　申公誤<lb/>
　　　　按大毛公詩故訓傳二十卷崇文總目載之<lb/>
　　　　則宋初猶存也<lb/>
毛氏<hi>萇</hi>詩傳<lb/>
　　漢志二十九卷<hi>唐志十卷</hi>
<pb n="KR2n0011_WYG_100-17b"/>
　　　存<lb/>
　漢書毛公之學自謂子夏所傳而河間獻王好之<lb/>
　又曰毛公趙人治詩爲河間獻王博士授同國貫長<lb/>
　卿長卿授解延年延年授徐敖言毛詩者本之敖<lb/>
　陸德明曰敖授九江陳俠俠傳謝曼卿<lb/>
　孔頴逹曰申公騰芳於鄢郢毛氏光價於河間貫長<lb/>
　卿傳之於前鄭康成箋之於後<lb/>
　李清臣曰釋詩者莫若毛鄭毛之説簡而深此河間<lb/>
<pb n="KR2n0011_WYG_100-18a"/>
　獻王所以髙其學也<lb/>
　歐陽修曰毛公當漢初興去詩猶近後二百年而鄭<lb/>
　氏出使其説有可據而推理爲得從之可矣若其説<lb/>
　無據而推理不然又以似是之疑爲必然之論則吾<lb/>
　不得不舎鄭而從毛也<lb/>
　葉夢得曰漢武帝時毛詩始出自以源流出於子夏<lb/>
　時齊魯韓三家皆立於學官獨毛氏不得立惟河間<lb/>
　獻王好古博見異書深知其精中興後謝曼卿衛宏<lb/>
<pb n="KR2n0011_WYG_100-18b"/>
　賈逵馬融鄭衆鄭康成之徒皆宗毛公學者翕然稱<lb/>
　之今觀其書所釋鴟鴞與金縢合釋北山烝民與孟<lb/>
　子合釋昊天有成命與國語合釋碩人清人皇矣黄<lb/>
　鳥與左氏合而序由庚六篇與儀禮合當毛公時左<lb/>
　氏傳未出孟子國語儀禮未甚行而毛公之説先與<lb/>
　之合不謂之源流子夏可乎漢興三家盛行毛最後<lb/>
　出世人未知毛公之宻其説多從齊魯韓迨至魏晉<lb/>
　有左氏孟子國語諸書證之然後學者舎三家而從<lb/>
<pb n="KR2n0011_WYG_100-19a"/>
　毛氏故齊詩亡於魏魯詩亡於晉韓詩雖存無傳之<lb/>
　者從韓氏之説則二南商頌皆非治世之音從毛氏<lb/>
　之説則禮記左氏無徃而不合此所以毛詩獨存於<lb/>
　世也<lb/>
　鄭畊老曰毛詩三萬九千二百二十四字<lb/>
　李樗曰毛詩所傳非成於一人之手如魚麗之詩曰<lb/>
　文武以天保以上治内采薇以下治外旣以爲文武<lb/>
　之詩矣而常棣之詩又曰宴兄弟也閔管蔡之失道<lb/>
<pb n="KR2n0011_WYG_100-19b"/>
　故作常棣焉此又成王之詩也非一人所作甚明<lb/>
　范處義曰昔河間獻王德修學好古事惟其實理求<lb/>
　其是獨立詩毛氏春秋左氏博士其去取諸家可謂<lb/>
　審矣漢初傳詩者齊魯韓三家毛最晚出毛傳旣行<lb/>
　三氏俱廢先儒謂毛氏詩出於子夏淵源有自得聖<lb/>
　人之宗㫖斷可識矣<lb/>
　呂祖謙曰魯齊韓毛師讀異義亦不同以齊魯韓之<lb/>
　義尚可見者較之獨毛詩適與經傳合關睢正風之<lb/>
<pb n="KR2n0011_WYG_100-20a"/>
　首三家者乃以爲刺餘可知矣是則毛詩之義最得<lb/>
　其眞也<lb/>
　王柏曰陸璣雖撰毛公相傳之序上接子夏而與釋<lb/>
　文無一人合其僞可知<lb/>
　陸釴曰毛傳行而三家廢君子旣已惜之集傳出而<lb/>
　毛氏之學寖微又奚爲莫之慨也<lb/>
　郝敬曰子貢子夏之後善言詩者莫如孟子孟子之<lb/>
　後知其解者莫如毛公<lb/>
<pb n="KR2n0011_WYG_100-20b"/>
呂氏<hi>叔玉</hi>詩説<lb/>
　　　佚<lb/>
　　　　按呂氏於詩不知主何家之説杜子春注周<lb/>
　　　　官引之其説曰肆夏繁遏渠皆周頌也肆夏<lb/>
　　　　時邁也繁遏執競也渠思文也頗見新義惜<lb/>
　　　　乎其不傳<lb/>
伏氏<hi>黯</hi>齊詩章句解説<lb/>
　　九篇<lb/>
<pb n="KR2n0011_WYG_100-21a"/>
　　　佚<lb/>
　後漢書黯字稚文瑯琊東武人以明齊詩改定章句<lb/>
　作解説九篇位至光禄勲<lb/>
薛氏<hi>漢</hi>韓詩章句<lb/>
　　隋志二十二卷<lb/>
　　　佚<lb/>
　後漢書薛漢字公子淮陽人世習韓詩父子以章句<lb/>
　著名漢少傳父業尤善説灾異䜟緯教授常數百人<lb/>
<pb n="KR2n0011_WYG_100-21b"/>
　建武初爲博士受詔校定圖䜟當世言詩者推漢爲<lb/>
　長永平中爲千乗太守弟子犍爲杜撫㑹稽澹臺敬<lb/>
　伯鉅鹿韓伯高最知名<lb/>
　王應麟曰薛漢世習韓詩父子以章句著名馮衍傳<lb/>
　注引薛夫子韓詩章句卽漢也<lb/>
韋氏<hi>賢</hi>魯詩章句<lb/>
　　　佚<lb/>
　　　　按魯詩有韋氏學而章句不載於漢志考執<lb/>
<pb n="KR2n0011_WYG_100-22a"/>
　　　　金吾武榮碑云治魯詩經韋君章句則當時<lb/>
　　　　韋氏父子亦有章句授弟子矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_100-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百<lb/>
</p>
<p>
</p>
  </div>
</body>
</text>
</TEI>
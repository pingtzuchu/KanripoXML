<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百八十一</head> <lb/>
    <p>
<pb n="KR2n0011_WYG_280-1a"/>
欽定四庫全書<lb/>
　經義考卷二百八十一<lb/>
　　　　　　　　　　翰林院檢討朱彞尊撰<lb/>
　　　承師<hi>一</hi>
　　　　先民有言言六藝者折中於夫子受業身通<lb/>
　　　　者七十有七人皆傳經之選矣故曰七十子<lb/>
　　　　喪而大義乖後之譜九經師授者率始於漢<lb/>
　　　　挹其流而未探夫源者也兹述承師自仲尼<lb/>
<pb n="KR2n0011_WYG_280-1b"/>
　　　　之徒始<lb/>
　　孔子弟子<lb/>
魯秦子商字丕兹<hi>家語作不慈史記作子丕</hi>少孔子四歲唐開元二<lb/>
十七年追贈上洛伯宋大觀四年贈馮翊侯<lb/>
　　　　按高郵夏氏孔門弟子記略及闕里廣志皆<lb/>
　　　　云商少孔子四十歲然秦子父堇父偪陽之<lb/>
　　　　役與叔梁紇俱以力聞宜與孔子生年相近<lb/>
　　　　今據家語舊聞暨史記索𨼆蘇氏古史文正之<lb/>
<pb n="KR2n0011_WYG_280-2a"/>
　　　　又宋大中祥符元年贈孔門弟子侯爵商未<lb/>
　　　　得與至大觀四年禮局上言遂補贈馮翊侯<lb/>
　　　　闕里志誤以秦祖鄄城之封移之商非也<lb/>
魯顔子無繇<hi>家語少無字繇作由</hi>字季路少孔子六歲唐追贈杞<lb/>
伯宋贈曲阜侯元進杞國公諡文裕<lb/>
蒲大夫卞仲子由字子路<hi>子亦作季</hi>少孔子九歲唐追贈衛<lb/>
侯宋贈河内侯衛公<lb/>
魯南武曾子蒧<hi>亦作點</hi>字子晳唐追贈宿伯宋贈萊蕪侯<lb/>
<pb n="KR2n0011_WYG_280-2b"/>
蔡漆雕子開字子若<hi>史記作子開</hi>少孔子十一歲習尚書唐<lb/>
追贈滕伯宋贈平輿侯<lb/>
　漢藝文志漆雕子十二篇<lb/>
　鄭康成曰魯人<lb/>
　　　　按慈湖楊氏先聖大訓以開為憑恐誤<lb/>
魯閔子損字子騫少孔子十五歲唐追贈費侯宋贈琅<lb/>
邪公改費公<lb/>
　　　　按閔子少孔子十五歲史記家語文同小司<lb/>
<pb n="KR2n0011_WYG_280-3a"/>
　　　　馬索隱可證今本家語多譌作五十歲夏氏<lb/>
　　　　從之非也<lb/>
魯冉子雍字仲弓少孔子二十九歲唐追贈薛候宋贈<lb/>
下邳公改薛公<lb/>
　　　　按今本家語仲弓無年歲而史記索隱文有<lb/>
　　　　之<lb/>
魯冉子求字子有<hi>家語仲弓之宗族</hi>少孔子二十九歲唐追贈<lb/>
徐侯宋贈彭城公改徐公<lb/>
<pb n="KR2n0011_WYG_280-3b"/>
魯商子瞿字子木少孔子二十九歲唐贈蒙伯宋贈須<lb/>
昌侯<lb/>
齊梁子鱣<hi>或作鯉</hi>字叔魚少孔子二十九歲<hi>家語作三十九歲</hi>唐<lb/>
贈趙伯宋贈千乘侯<lb/>
魯顔子回字子淵少孔子三十歲唐追贈兖國公宋因<lb/>
之元至順中贈復聖公<lb/>
衛士師齊高子柴字子羔<hi>左傳作季羔檀弓韓非子作子臯</hi>少孔子三<lb/>
十歲<hi>家語作四十</hi>唐贈共伯宋贈共城侯<lb/>
<pb n="KR2n0011_WYG_280-4a"/>
　鄭康成曰衛人<lb/>
　王應麟曰衛高柴為孔子弟子後居于魯<lb/>
單父宰陳巫馬子施字子期<hi>史記作旗</hi>少孔子三十歲唐贈<lb/>
鄫伯宋贈東阿侯<lb/>
　鄭康成曰魯人<lb/>
魯衛相衛端木子賜字子貢少孔子三十一歲唐贈黎<lb/>
侯宋贈黎陽公進黎公<lb/>
魯有子若字子有<hi>或作子若</hi>少孔子三十三歲唐贈卞伯宋<lb/>
<pb n="KR2n0011_WYG_280-4b"/>
贈平陰侯<lb/>
　　　　按小司馬據家語文云少三十三歲今本家<lb/>
　　　　語作三十六歲殆誤也<lb/>
武城宰吳言子偃字子游少孔子三十五歲<hi>史記作四十五</hi>唐<lb/>
贈吳侯宋贈丹陽公改吳公<hi>許慎説文偃作於象旌旗之游字子游</hi>
魯樊子須字子遲少孔子三十六歲<hi>家語作四十六</hi>唐贈樊伯<lb/>
宋贈益都侯<lb/>
　鄭康成曰齊人<lb/>
<pb n="KR2n0011_WYG_280-5a"/>
宋原子憲<hi>檀弓稱仲憲</hi>字子思少孔子三十六歲唐贈原伯<lb/>
宋贈任城侯<lb/>
　鄭康成曰魯人<lb/>
魯大夫武城澹臺子滅明字子羽少孔子三十九歲唐<lb/>
贈江伯宋贈金鄉侯<lb/>
單父宰魯宓子不齊字子賤少孔子三十九歲唐贈單<lb/>
伯宋贈單父侯<lb/>
　　　　按史記索隱引家語云少孔子四十九歲而<lb/>
<pb n="KR2n0011_WYG_280-5b"/>
　　　　今本家語無九字索隱又引史記文三十而<lb/>
　　　　今本史記作四十流傳既久均失其故矣<lb/>
陳陳子亢<hi>説文作伉</hi>字子禽少孔子四十歲唐贈潁伯宋贈<lb/>
南頓侯<lb/>
　　　　按班固古今人表其載孔門弟子甚畧獨陳<lb/>
　　　　子三見一陳亢一陳子禽居中中一陳子亢<lb/>
　　　　居中下不得其解<lb/>
魯公西子赤字子華少孔子四十二歲唐贈郜伯宋贈<lb/>
<pb n="KR2n0011_WYG_280-6a"/>
鉅野侯<lb/>
莒父宰衛卜子商字子夏少孔子四十四歲晚為衛文<lb/>
侯師唐贈魏侯宋贈東阿公<hi>或作河東公</hi>改魏公<lb/>
　鄭康成曰温國人<lb/>
南武城曾子參字子輿少孔子四十六歲初仕于莒其<lb/>
後齊迎以相楚迎以令尹晉迎以上卿唐開元中追贈<lb/>
郕伯宋大中祥符二年進郕侯政和元年改贈武城侯<lb/>
咸淳三年進郕國公元至順中贈宗聖公<lb/>
<pb n="KR2n0011_WYG_280-6b"/>
　漢藝文志曾子十八篇<lb/>
　王應麟曰參與弟子公明儀樂正子春單居離曾元<lb/>
　曾華之徒論述立身孝行之要天地萬物之理<lb/>
魯顔子幸<hi>通典作栁咸淳臨安志作韋或作辛</hi>字子栁少孔子四十六歲<lb/>
唐贈蕭伯宋贈陽穀侯<lb/>
陳顓孫子師字子張少孔子四十八歲唐贈陳伯宋贈<lb/>
宛邱侯改陳公<lb/>
魯冉子孺字子魯<hi>或作曾</hi>少孔子五十歲唐贈紀伯宋贈<lb/>
<pb n="KR2n0011_WYG_280-7a"/>
臨沂侯<lb/>
蔡曹子䘏字子循少孔子五十歲唐贈曹伯宋贈上蔡<lb/>
侯<lb/>
魯伯子䖍<hi>家語作處</hi>字子析<hi>家語作晳</hi>少孔子五十歲唐贈聊伯<lb/>
宋贈沭陽侯<lb/>
　　　　按伯䖍史記家語不著何地人考咸淳臨安<lb/>
　　　　志云是魯人宋思陵贊曰有䖍子析全魯之<lb/>
　　　　彦當必有所本也聊伯志作駢伯<lb/>
<pb n="KR2n0011_WYG_280-7b"/>
魯顏子高<hi>史記索隱云家語名産今本家語作顔刻</hi>字子驕少孔子五十歲<lb/>
唐贈琅邪伯宋贈雷澤侯<lb/>
魯叔仲子㑹字子期少孔子五十歲<hi>魯峻石壁畫像云</hi>唐贈瑕<lb/>
邱伯宋贈博平侯<lb/>
　鄭康成曰晉人<lb/>
楚公孫子龍字子石少孔子五十三歲唐贈黃伯宋贈<lb/>
枝江侯<lb/>
　　　　按家語稱龍衛人然唐宋追封皆楚地蓋從<lb/>
<pb n="KR2n0011_WYG_280-8a"/>
　　　　北海鄭氏之説若為堅白異同之論者乃趙<lb/>
　　　　人樂正子輿謂其行無師學無友非孔子弟<lb/>
　　　　子可知<lb/>
　　　　右有年歲著于家語史記隸續者三十有一<lb/>
　　　　人并曾蒧共三十二人内顔淵年數王肅疑<lb/>
　　　　其錯誤<lb/>
　　　　按杏壇設教必先長幼之序斯史記家語咸<lb/>
　　　　紀弟子之年兹先書三十二人而萊蕪侯無<lb/>
<pb n="KR2n0011_WYG_280-8b"/>
　　　　年歲次于衛公者依侍坐四子倫序書之不<lb/>
　　　　可以郕公先之也<lb/>
中都宰魯冉子耕字伯牛唐贈鄆侯宋贈東平公改鄆<lb/>
公<lb/>
　　　　按聖門志闕里廣志稱伯牛少孔子七歲不<lb/>
　　　　審何據<lb/>
臨淄大夫魯宰子予字子我唐贈齊侯宋贈臨淄公改<lb/>
齊公<lb/>
<pb n="KR2n0011_WYG_280-9a"/>
魯<hi>史記作齊</hi>公冶子長<hi>家語作萇</hi>字子長唐贈莒伯宋贈高密侯<lb/>
　范甯曰名芝字子長<lb/>
魯南宫子縚<hi>或作韜</hi>一名括<hi>或作适</hi>字子容唐贈郯伯宋贈<lb/>
襲邱侯改汝陽侯<lb/>
　夏洪基曰南宫适之為敬叔非也按史記南宫适字<lb/>
　子容初未嘗云是孟僖子之子孟懿子之兄也而索<lb/>
　隱注遽云是孟僖子之子仲孫閲論語集注亦云諡<lb/>
　敬叔孟㦤子之兄史無其文也可疑一也适見家語<lb/>
<pb n="KR2n0011_WYG_280-9b"/>
　一名縚是适已有二名矣而左傳孟僖子云必屬説<lb/>
　與何忌于夫子索隱又云仲孫閲是又二名天下豈<lb/>
　有一人而四名者乎可疑二也孔子在魯族姓頗㣲<lb/>
　而南宫敬叔公族元子遣從孔子時定已娶于強家<lb/>
　矣豈孔子得以兄子妻之可疑三也禮記檀弓載南<lb/>
　宫敬叔反必載寳而朝孔子曰喪不如速貧之為愈<lb/>
　也若而人豈能抑權力而伸有德謹言語而不廢于<lb/>
　有道之邦邪愚以敬叔之與南宫适皎然二人矣<lb/>
<pb n="KR2n0011_WYG_280-10a"/>
　　　　按史記南宫括字子容論語括作适家語南<lb/>
　　　　宫縚字子容鄭康成注檀弓稱南宫縚孟僖<lb/>
　　　　子之子南宫閲也字子容其妻孔子兄女又<lb/>
　　　　稱南宫敬叔魯孟僖子之子仲孫閲也左氏<lb/>
　　　　傳昭公七年孟僖子屬説與何忌于夫子使<lb/>
　　　　事之杜預注云説南宫敬叔僖子之子然則<lb/>
　　　　括也适也縚也説也閲也一子容而名有五<lb/>
　　　　也崇禎末高郵夏洪基元開輯孔門弟子傳<lb/>
<pb n="KR2n0011_WYG_280-10b"/>
　　　　畧以南宫縚适括字子容為一人以仲孫説<lb/>
　　　　閲諡敬叔者為一人至于説苑所載南宫邊<lb/>
　　　　子謂是适字之譌然漢書古今人表既有南<lb/>
　　　　容又有南宫敬叔又有南宫邊子顔師古注<lb/>
　　　　于南宫則云南宫縚也于敬叔則名南宫适<lb/>
　　　　也是縚與适适與邊子均未可混而為一矣<lb/>
齊公晳子哀<hi>家語作克</hi>字季次<hi>或作沈</hi>唐贈郳伯宋贈北海侯<lb/>
　顧炎武曰汶上縣有漢衛尉卿衡方碑其文曰履該<lb/>
<pb n="KR2n0011_WYG_280-11a"/>
　顔原兼修季由洪适以顔原為顔淵原憲而都穆以<lb/>
　季由即季路與兼修意不協按公晳哀字季次不為<lb/>
　家臣太史公與原憲竝稱一稱字一稱名亦古文所<lb/>
　嘗有也<lb/>
陳公良子孺字子正唐贈東牟伯宋贈牟平侯<lb/>
宋司馬子耕<hi>家語耕上有黎字</hi>字子牛唐贈向<hi>或作滕</hi>伯宋贈楚<lb/>
邱侯改雎陽侯<lb/>
衛琴子牢字子開一字子張唐贈南陵伯宋贈頓邱侯<lb/>
<pb n="KR2n0011_WYG_280-11b"/>
改贈陽平侯<lb/>
　　　　家語有史記無<lb/>
秦秦子祖字子南唐贈少梁伯<hi>咸淳臨安志作沙梁</hi>宋贈鄄城侯<lb/>
衛奚容子蒧字子晳<hi>一云字子楷</hi>唐贈下邳伯宋贈濟陽侯<lb/>
魯公祖子句兹字子之唐贈期思伯宋贈即墨侯<lb/>
衛廉子潔字子庸唐贈莒父伯宋大觀中補贈胙城侯<lb/>
齊公西子輿如字子上唐贈重邱伯宋贈臨朐侯<lb/>
宰<hi>或作䍐</hi>父子黑字子素唐贈乘邱伯宋大觀中補贈祁<lb/>
<pb n="KR2n0011_WYG_280-12a"/>
鄉侯<lb/>
魯公西子蒧字子尚唐贈祝阿伯宋贈徐城侯<lb/>
秦壤駟子赤字子徒<hi>或作從</hi>唐贈北徴伯宋贈上邽侯<lb/>
魯冉子季字子産唐贈東平伯宋贈諸城侯<lb/>
薛子邦字子從<lb/>
鄭子國字子徒唐贈滎陽伯宋贈宋贈朐山侯<lb/>
　司馬貞曰家語薛邦字從史記作國而家語稱邦者<lb/>
　蓋避漢祖諱而改鄭與薛字譌也<lb/>
<pb n="KR2n0011_WYG_280-12b"/>
　　　　按仲尼之徒名字閒有同者既有曾蒧亦有<lb/>
　　　　奚容蒧又有公西蒧既有冉耕亦有司馬耕<lb/>
　　　　既有宓不齊又有任不齊既有公西赤亦有<lb/>
　　　　壤駟赤既有卜商亦有秦商既有原亢亦有<lb/>
　　　　陳亢既有狄黑亦有宰父黑既有冉孺亦有<lb/>
　　　　公良孺既有秦祖亦有顔祖此名不嫌同也<lb/>
　　　　冉求字子有有若漆雕徒父亦字子有顔無<lb/>
　　　　繇字季路仲由亦字季路顓孫師字子張琴<lb/>
<pb n="KR2n0011_WYG_280-13a"/>
　　　　牢亦字子張巫馬施字子期叔仲㑹亦字子<lb/>
　　　　期公西蒧字子上公西輿如亦字子上秦非<lb/>
　　　　字子之公祖句兹亦字子之原憲字子思燕<lb/>
　　　　伋亦字子思曾蒧字子晳伯䖍狄黑奚容蒧<lb/>
　　　　亦字子晳壤駟赤字子徒鄭國亦字子徒秦<lb/>
　　　　冉字子開琴牢亦字子開申績字子周公伯<lb/>
　　　　繚亦字子周榮旂字子祺縣成亦字子祺顔<lb/>
　　　　噲字子聲樂欬亦字子聲漆雕哆字子斂邽<lb/>
<pb n="KR2n0011_WYG_280-13b"/>
　　　　巽亦字子斂此字不嫌同也然則薛邦鄭國<lb/>
　　　　子徒子從安得以名字相類而並疑其姓氏<lb/>
　　　　之誤邪乃議祀典者封鄭而罷薛安見其必<lb/>
　　　　為一人揆之于禮終有未安也<lb/>
齊后<hi>今本家語誤石</hi>子處字子里唐贈營邱伯宋大觀中補贈<lb/>
膠東侯<lb/>
魯左人子郢字子行唐贈臨淄伯宋贈南華侯<lb/>
衛狄子黑字子晳<hi>家語作晳之</hi>唐贈臨濟伯宋贈林慮侯<lb/>
<pb n="KR2n0011_WYG_280-14a"/>
魯商子澤字子秀唐贈雎陽伯宋贈鄒平侯<lb/>
楚任子不齊字子選唐贈任城伯宋贈當陽侯<lb/>
魯榮子旂<hi>家語作祈</hi>字子祺<hi>家語作子顔</hi>唐贈雩婁伯宋贈厭次<lb/>
侯<lb/>
魯顔子噲字子聲唐贈朱虚伯宋贈濟陰侯<lb/>
原子亢<hi>家語作忼或作桃</hi>字子籍唐贈萊蕪伯宋贈樂平侯<lb/>
晉<hi>或作魯</hi>公肩子定字子中唐贈新田伯宋大觀中補贈<lb/>
梁父侯<lb/>
<pb n="KR2n0011_WYG_280-14b"/>
魯秦子非字子之唐贈汧陽伯宋贈華亭侯<lb/>
漆雕子徒父<hi>家語名從</hi>字子文<hi>或云字子有</hi>唐贈須句伯宋贈高<lb/>
苑侯<lb/>
燕子伋<hi>或作級</hi>字子思唐贈漁陽伯宋贈汧源侯<lb/>
魯公夏子守字子乘宋大觀中補贈鉅平侯<lb/>
　　　　按魏志有公夏浩或子乘之後<lb/>
衛勾子井疆字子疆唐贈淇陽伯宋贈滏陽侯<lb/>
齊少叔子乘字子車唐贈淳于伯宋贈博昌侯<lb/>
<pb n="KR2n0011_WYG_280-15a"/>
　　　　按應劭風俗通云凡氏于字伯仲叔季是也<lb/>
　　　　氏有太叔仲叔則有少叔無足異者子車之<lb/>
　　　　姓家語史記諸書皆作歩而廣韻注云孔子<lb/>
　　　　弟子有少叔乘係複姓今從之<lb/>
石作子蜀字子明唐贈石邑伯宋贈成紀侯<lb/>
魯邽子巽<hi>史記索隱作邦巽文翁石室圖作國選家語巽亦作選</hi>字子斂唐贈平<lb/>
陸伯宋贈高堂侯<lb/>
魯施子之常字子恒唐贈乘氏伯宋贈臨濮侯<lb/>
<pb n="KR2n0011_WYG_280-15b"/>
魯申子續字子周<hi>家語今本作績</hi>
申子棠字周<hi>史記今夲作黨禮殿圖作儻</hi>唐贈邵陵伯宋贈淄川侯<lb/>
申子棖<hi>論語</hi>字子續<hi>咸淳臨/安志</hi>唐贈魯伯<hi>臨安志作阿伯</hi>宋贈文登<lb/>
侯<lb/>
　陸德明曰申棖鄭康成云蓋孔子弟子申續史記云<lb/>
　申棠字周家語云申續字周也<lb/>
　司馬貞曰文翁圖所記有申棖申棠<lb/>
　王應麟曰史記申棠字周家語申續字周今史記以<lb/>
<pb n="KR2n0011_WYG_280-16a"/>
　棠為黨家語以續為績傳寫之誤也後漢王政碑云<lb/>
　有羔羊之絜無申棠之欲亦以棖為棠則申棠申棖<lb/>
　一人耳唐開元封申黨召陵伯又封申棖魯伯本朝<lb/>
　祥符封棖文登侯又封黨淄川侯俱列從祀黨即棠<lb/>
　也一人而為二人失於詳考陸氏釋文也史記索隱<lb/>
　謂文翁圖有申棠申棖今所傳禮殿圖有申黨無申<lb/>
　棖<lb/>
　　　　按七十子顔氏居其八冉氏居其五秦氏居<lb/>
<pb n="KR2n0011_WYG_280-16b"/>
　　　　其四公西氏漆雕氏居其三商氏原氏居其<lb/>
　　　　二若申棖申棠文翁圖記並列開元祥符亦<lb/>
　　　　竝追封鄭康成陸德明疑為一人則以續黨<lb/>
　　　　竝字周也夫棠黨字義相近合之可耳而高<lb/>
　　　　郵夏洪基強以棠棖為諧聲字亦近鑿且如<lb/>
　　　　公西蒧公西輿如同字子上未嘗不竝祀何<lb/>
　　　　獨續與黨同字必當去其一乎竊謂唐宋議<lb/>
　　　　禮諸儒未為不是有其舉之莫或廢也記有<lb/>
<pb n="KR2n0011_WYG_280-17a"/>
　　　　之矣<lb/>
魯樂子欬<hi>或作欣</hi>字子聲唐贈昌平伯宋大觀中補贈建<lb/>
成侯<lb/>
　　　　按春秋定公十二年費宰公山不狃率費人<lb/>
　　　　以襲魯孔子命申句須樂頎勒士衆下伐之<lb/>
　　　　費人北遂隳三都之城杜預注以二人為魯<lb/>
　　　　大夫考樂欬家語作樂欣欣與頎偏旁相同<lb/>
　　　　疑頎即是欣且文云孔子命之其為弟子未<lb/>
<pb n="KR2n0011_WYG_280-17b"/>
　　　　可知也<lb/>
魯顔子之僕字子叔唐贈東武伯宋贈宛句侯<lb/>
魯孔子忠<hi>或作弗</hi>字子蔑孔子兄孟皮子唐贈汶陽伯宋<lb/>
贈鄆城侯<lb/>
魯漆雕子哆字子斂唐贈武城伯宋贈濮陽侯<lb/>
魯縣子成字子祺<hi>今本家語作子横</hi>唐贈鉅野伯宋贈武城侯<lb/>
魯顔子相<hi>史記作祖</hi>字子襄唐贈臨邑伯宋大觀中補贈富<lb/>
陽侯<lb/>
<pb n="KR2n0011_WYG_280-18a"/>
　司馬貞曰家語無此人<lb/>
　　　　按孟子昔者曾子謂子襄曰或是語顔子亦<lb/>
　　　　未可定<lb/>
魯公伯子寮<hi>論語作寮史記索隱作繚今本作僚又作遼或云即申繚</hi>字子周唐贈<lb/>
任伯宋贈夀張侯<lb/>
　馬融曰寮魯人弟子也<lb/>
　　　　按公伯繚見史記弟子傳又見文翁禮殿圖<lb/>
　　　　必非無稽之言後儒以愬子路一事斷為非<lb/>
<pb n="KR2n0011_WYG_280-18b"/>
　　　　聖人之徒然論語聖門六十人所記公是公<lb/>
　　　　非有過未嘗少隱即宰我冉有陳亢過皆不<lb/>
　　　　免似未可以一眚而盡掩其生平也子長引<lb/>
　　　　孔子之言受業身通者七十有七人皆異能<lb/>
　　　　之士寮蓋其一矣而致堂胡氏因家語不列<lb/>
　　　　其名氏謂史記失之迨明程敏政乃建議謂<lb/>
　　　　是聖門之蟊螣請罷其祀嘉靖中行人司正<lb/>
　　　　薛侃復謂公伯寮及秦冉顔何皆不見于家<lb/>
<pb n="KR2n0011_WYG_280-19a"/>
　　　　語而傅㑹于史記請均去之愚謂家語史記<lb/>
　　　　周公禮殿圖傳聞異辭則有之若專信家語<lb/>
　　　　以史記為傅會未免失之偏矣<lb/>
鄡子單字子家唐贈銅鞮伯宋大觀中補贈聊城侯<lb/>
　　　　史記禮殿圖有家語無<lb/>
秦子冉字子開唐贈彭衙伯宋贈新息侯<lb/>
　　　　史記禮殿圖有家語無<lb/>
魯顔子何字子冉唐贈開陽伯宋贈堂邑侯<lb/>
<pb n="KR2n0011_WYG_280-19b"/>
　　　　史記有家語無<lb/>
　　　　按秦冉顔何二子于𢎞治元年少詹事程敏<lb/>
　　　　政請正祀典疑為字畫相近之誤而罷其配<lb/>
　　　　食自詡不舛于禮一洗前代相習之陋永為<lb/>
　　　　百世可遵之典然生數千載之後安見二子<lb/>
　　　　必無其人釋曇積上言于周太祖曰孔子領<lb/>
　　　　徒三千達者七十有二升堂入室者莫過數<lb/>
　　　　人自餘己外豈容斥逐彼釋氏之言尚然乃<lb/>
<pb n="KR2n0011_WYG_280-20a"/>
　　　　以臆見斥先賢之祀天資刻薄之言吾未信<lb/>
　　　　為百世可遵也<lb/>
廉子瑀<lb/>
　　　　禮殿圖有家語史記無<lb/>
魯孺子悲<lb/>
　　　　按小戴禮雜記恤由之喪哀公使孺悲之孔<lb/>
　　　　子學士喪禮士喪禮于是乎書鄭康成注云<lb/>
　　　　士之喪禮已廢矣孔子以教孺悲國人乃復<lb/>
<pb n="KR2n0011_WYG_280-20b"/>
　　　　書而存之方慤注云喪禮將亡聖人不可以<lb/>
　　　　不書必待孺悲學之然後孔子書之者以明<lb/>
　　　　禮之不廢亦有所因也蓋孔門自子夏兼通<lb/>
　　　　六藝而外若子木之受易子開之習書子輿<lb/>
　　　　之述孝經子貢之問樂有若仲弓閔子騫言<lb/>
　　　　游之撰論語而傳士喪禮者實孺悲之功也<lb/>
　　　　惟因論語紀悲欲見而孔子以疾辭疑孔子<lb/>
　　　　拒之門墻之外不屑教誨當知始雖辭疾終<lb/>
<pb n="KR2n0011_WYG_280-21a"/>
　　　　授以禮以親受禮于孔子之儒反不得與配<lb/>
　　　　食之列斯則祀典之闕矣<lb/>
公罔子之裘<lb/>
序子點<lb/>
　　　　按二子從射矍相之圃孔子使揚觶而語見<lb/>
　　　　禮記射義射既闋子路進曰由與二三子者<lb/>
　　　　之為司馬何如孔子曰能用命矣則家語載<lb/>
　　　　之家語首言孔子與門人習射于矍相之圃<lb/>
<pb n="KR2n0011_WYG_280-21b"/>
　　　　子路之云曰二三子是二子為孔子弟子無<lb/>
　　　　疑也<lb/>
仲孫子何忌僖子貜之子也卒諡㦤子<lb/>
　　　　按春秋左氏傳孟僖子將死召其大夫曰孔<lb/>
　　　　子聖人之後也臧孫紇有言曰聖人有明德<lb/>
　　　　者若不當位其後必有達人今其將在孔子<lb/>
　　　　乎我若獲没必屬説與何忌于夫子使事之<lb/>
　　　　而學禮焉故孟㦤子與南宫敬叔師事仲尼<lb/>
<pb n="KR2n0011_WYG_280-22a"/>
　　　　據此縁僖子病不能相禮故曰禮人之幹也<lb/>
　　　　無禮無以立乃屬二子事孔子學禮焉懿子<lb/>
　　　　問孝對曰無違蓋語以無違僖子學禮之命<lb/>
　　　　樊遲不知子告之以生事之以禮死葬之以<lb/>
　　　　禮祭之以禮舍禮無以教懿子也孔叢子又<lb/>
　　　　載懿子問書欽四鄰之義不可不附弟子之<lb/>
　　　　列云<lb/>
仲孫子説<hi>亦作閲</hi>孟僖子之子懿子之弟居南宫又曰南<lb/>
<pb n="KR2n0011_WYG_280-22b"/>
宫敬叔<lb/>
　　　　按世本仲孫貜生南宫縚孔安國以南宫适<lb/>
　　　　即敬叔魯大夫鄭康成注禮云敬叔魯孟僖<lb/>
　　　　子之子仲孫閲是也又云南宫縚孟僖子之<lb/>
　　　　子南宫閲也字子容其妻孔子兄女陸德明<lb/>
　　　　釋文云南宫閲一名縚司馬貞史記索隱亦<lb/>
　　　　云南宫括家語作南宫縚按其人是魯孟僖<lb/>
　　　　子之子仲孫閲也近高郵夏洪基辨南宫适<lb/>
<pb n="KR2n0011_WYG_280-23a"/>
　　　　括縚字子容是一人仲孫閲説諡敬叔是一<lb/>
　　　　人考春秋名號歸一圖仲孫閲即南宫敬叔<lb/>
　　　　僖子之子孔子弟子也而不及括縚則夏説<lb/>
　　　　似屬可從昔孔子將適周敬叔言于昭公資<lb/>
　　　　車一乘馬二匹與敬叔俱至周問禮于老耼<lb/>
　　　　問樂于萇𢎞觀郊社之所考明堂之制察廟<lb/>
　　　　朝之度自周反魯弟子稍益進焉子曰自南<lb/>
　　　　宫敬叔之乘我車也而道加行是敬叔在弟<lb/>
<pb n="KR2n0011_WYG_280-23b"/>
　　　　子之列有功于聖門者矣今祀典配适而無<lb/>
　　　　閲不可無議焉<lb/>
孔子璇<lb/>
　　　　按嘉靖中張孚敬改定祀典以秦冉顔何疑<lb/>
　　　　為字畫之誤而罷其祀又以薛邦疑即鄭國<lb/>
　　　　遂亦罷祀而並黜孔璇其説本于程敏政考<lb/>
　　　　秦冉開元中追封彭衙伯大中祥符閒加封<lb/>
　　　　新息侯顔何開元中封開陽伯大中祥符間<lb/>
<pb n="KR2n0011_WYG_280-24a"/>
　　　　加封堂邑侯自唐迄明從祀已久所謂有其<lb/>
　　　　舉之莫或敢廢而孚敬廢之過矣家語孔璇<lb/>
　　　　叔仲會年相比俱執筆迭侍孔子孟武伯見<lb/>
　　　　孔子而問曰此二孺子之幼也于學豈能識<lb/>
　　　　于壯哉孔子曰然少成則天性也習慣若自<lb/>
　　　　然也惟因二子合傳故不復别標璇名今會<lb/>
　　　　既得祀璇不應獨遺矣此則祀典之闕也<lb/>
衛司冦惠叔蘭<lb/>
<pb n="KR2n0011_WYG_280-24b"/>
　　　　按家語子游嘗從孔子適衛與將軍子蘭相<lb/>
　　　　善使之受學于夫子司冦惠子之喪檀弓文<lb/>
　　　　也鄭司農注云惠子衛將軍文子彌牟之弟<lb/>
　　　　惠叔蘭也古今議弟子從祀者率本家語而<lb/>
　　　　孔璇惠叔蘭獨遺之不當補其闕乎又荀卿<lb/>
　　　　法行篇南郭惠子問於子貢曰夫子之門何<lb/>
　　　　其雜也子貢曰君子正身以俟欲來者不距<lb/>
　　　　欲去者不止且夫良醫之門多病人櫽括之<lb/>
<pb n="KR2n0011_WYG_280-25a"/>
　　　　側多枉木是以雜也楊倞注云夫子弟子未<lb/>
　　　　詳其姓名蓋居南郭因以為號據此疑即蘭<lb/>
　　　　也<lb/>
魯太史左丘子明唐貞觀十三年詔與顔淵同從祀廟<lb/>
庭宋祥符中贈瑕邱伯政和中改贈中都伯<lb/>
　　　　按左氏為孔子弟子主其説者衆矣謂孔子<lb/>
　　　　將修春秋與左丘明乘如周觀書于周史歸<lb/>
　　　　而修春秋之經丘明為之傳者嚴彭祖也謂<lb/>
<pb n="KR2n0011_WYG_280-25b"/>
　　　　左丘明親見夫子好惡與聖人同者劉歆也<lb/>
　　　　謂仲尼與丘明觀魯史記有所褒貶口授弟<lb/>
　　　　子弟子退而異言丘明恐弟子各安其意以<lb/>
　　　　失其眞故論本事而作傳者班固也謂左氏<lb/>
　　　　傳理長至明至切至直至順長于二傳者賈<lb/>
　　　　逵也謂春秋諸家去孔子遠左氏傳出孔子<lb/>
　　　　壁中近得其實者王充也謂丘明之傳囊括<lb/>
　　　　古今表裏人事者盧植也謂丘明受經于仲<lb/>
<pb n="KR2n0011_WYG_280-26a"/>
　　　　尼者杜預也謂孔子作春秋丘明子夏造膝<lb/>
　　　　親受者荀崧也謂丘明之傳釋孔氏之經子<lb/>
　　　　應乎母以膠投漆者孔穎達也謂丘明躬為<lb/>
　　　　魯史受經于仲尼者劉知幾也謂左氏受經<lb/>
　　　　于仲尼博采諸家叙事尤備能令萬代之下<lb/>
　　　　見其本末比餘傳功最高者啖助也謂仲尼<lb/>
　　　　明周公之志而修經丘明受仲尼之經而為<lb/>
　　　　傳者權德輿也謂孔子之門左氏富而不誣<lb/>
<pb n="KR2n0011_WYG_280-26b"/>
　　　　有以見聖賢之心者劉軻也謂丘明與聖人<lb/>
　　　　同時接其聞見參求其長左氏為上者陳岳<lb/>
　　　　也蓋自唐以前諸儒之論皆以丘明受業孔<lb/>
　　　　門故貞觀永徽中祀周公為先聖孔子為先<lb/>
　　　　師是時孔庭配食止顔淵左丘明二人褒崇<lb/>
　　　　之禮若此迨宋羣儒盡舍三傳説春秋久而<lb/>
　　　　論世者惑于趙匡之説則疑左氏在孔子之<lb/>
　　　　前惑于王安石之説則疑左氏生孔子之後<lb/>
<pb n="KR2n0011_WYG_280-27a"/>
　　　　衆口紛綸迄無定論遂使唐代特祀之先賢<lb/>
　　　　並不得與七十子之列然則漢晉以來經生<lb/>
　　　　之説均不足信邪竊以為議禮者之失矣餘<lb/>
　　　　見春秋部<lb/>
魯林子放唐贈清河伯宋贈長山侯<lb/>
　　　　按家語弟子解史記弟子傳均無林放姓名<lb/>
　　　　惟蜀禮殿圖有之<lb/>
牧子皮<lb/>
<pb n="KR2n0011_WYG_280-27b"/>
　趙岐曰牧皮事孔子學者<lb/>
　　　　按孟子與琴張曾晳竝稱此必孔子之所與<lb/>
　　　　似不宜置之祀典之外<lb/>
常子季<lb/>
　　　　按莊子德充符篇常季問于仲尼曰王駘兀<lb/>
　　　　者也從之游者與夫子中分魯郭象注常季<lb/>
　　　　孔子弟子<lb/>
魯大夫子服子何景伯<lb/>
<pb n="KR2n0011_WYG_280-28a"/>
　　　　按漢魯峻石壁畫七十二子像有子服景伯<lb/>
　　　　唐劉懷玉作孔聖眞宗錄以子服景伯在七<lb/>
　　　　十子之間<lb/>
賓牟子賈<lb/>
　廣韻注漢複姓魯有賓牟賈<lb/>
　　　　按樂記賓牟賈待坐于孔子孔子與之言及<lb/>
　　　　樂賓牟賈起免席而請斯弟子之職也子曰<lb/>
　　　　居吾語女論語之命季路孝經之命子輿皆<lb/>
<pb n="KR2n0011_WYG_280-28b"/>
　　　　然孔子蓋以師道自居則賈在弟子之列明<lb/>
　　　　矣惟是孔子語弟子必呼其名而記稱之曰<lb/>
　　　　吾子豈記禮者去聖人之世稍後遂有此失<lb/>
　　　　乎<lb/>
鞠子語<lb/>
　　　　按晏子春秋景公上路寢聞哭聲曰吾若聞<lb/>
　　　　哭聲何為者也梁邱據對曰魯孔子之徒鞠<lb/>
　　　　語者也明于禮樂審于服喪其母死葬埋甚<lb/>
<pb n="KR2n0011_WYG_280-29a"/>
　　　　厚服喪三年哭泣甚哀公曰豈不可哉而色<lb/>
　　　　悦之孔叢子詰墨篇亦載其事蓋曾參閔損<lb/>
　　　　高柴仲由孺悲而外又一孝子也<lb/>
齊大夫顔子涿聚<hi>或作濁鄒</hi>
　　　　按吕覽云顔涿聚梁父之大盜也學于孔子<lb/>
　　　　為天下名士以終其夀而史記孔子世家稱<lb/>
　　　　弟子三千身通六藝者七十有二人如顔濁<lb/>
　　　　鄒之徒受業者甚衆則雖不在七十子之列<lb/>
<pb n="KR2n0011_WYG_280-29b"/>
　　　　然不可謂非孔氏之徒矣<lb/>
　　　　右家語弟子解七十六人又與叔仲會合傳<lb/>
　　　　有孔璇又别見者惠叔蘭共七十八人史記<lb/>
　　　　弟子傳七十七人别見孔子世家者有顔涿<lb/>
　　　　聚共七十八人蘇轍撰古史著錄七十九人<lb/>
　　　　家語有而史記無者琴牢薛邦申續陳亢縣<lb/>
　　　　亶也史記有而家語無者公伯寮鄭國申棠<lb/>
　　　　鄡單秦冉顔何也益以論語之申棖左丘明<lb/>
<pb n="KR2n0011_WYG_280-30a"/>
　　　　文翁禮殿之廉瑀林放魯峻石壁畫像之子<lb/>
　　　　服何禮雜記之孺悲射義之公罔之裘序點<lb/>
　　　　樂記之賓牟賈春秋左氏傳之仲孫何忌仲<lb/>
　　　　孫閲晏子之鞠語孟子之牧皮莊子之常季<lb/>
　　　　而廣韻注以縣亶為孔子門人非弟子通計<lb/>
　　　　九十八人竊謂中有姓氏相近者不當以臆<lb/>
　　　　見去留先師之庭宜槩從祀他若論語之闕<lb/>
　　　　黨互鄉二童子魯峻石壁畫像之左子慮襄<lb/>
<pb n="KR2n0011_WYG_280-30b"/>
　　　　子孺襄子魯公子□顔子思夫子高韋續書<lb/>
　　　　品為素王紀瑞製麒麟書之申姓名闕失又<lb/>
　　　　蘧伯玉孔子嚴事之友施存雖載陶𢎞景眞<lb/>
　　　　誥在三千人之數不與弟子之列不復著錄<lb/>
　　　　恐滋後學之惑也<lb/>
　　　　又按孔門弟子籍漢藝文志有孔子徒人圖<lb/>
　　　　法二卷隋經籍志有鄭康成論語孔子弟子<lb/>
　　　　目錄一卷<hi>唐藝文志作論語篇目弟子</hi>惜俱失傳議禮者<lb/>
<pb n="KR2n0011_WYG_280-31a"/>
　　　　止以家語為憑至斥史記為傅會若文翁禮<lb/>
　　　　殿圖置之不復參詳矣又會要通典祖庭廣<lb/>
　　　　記素王紀事孔門僉載闕里志等編紀諸弟<lb/>
　　　　子連書姓名統不分析以致明南北雍闕里<lb/>
　　　　廟暨海内外府州縣衛學從祀弟子率改複<lb/>
　　　　姓為一字姓沿其誤而不知今依廣韻注如<lb/>
　　　　奚容壤駟左人少叔石作左丘悉為更正冀<lb/>
　　　　信古之君子有取焉<lb/>
<pb n="KR2n0011_WYG_280-31b"/>
　　　　又按古今人表于孔子弟子居第二等者左<lb/>
　　　　丘明顔淵閔子騫冉伯牛仲弓居第三等者<lb/>
　　　　宰我子貢冉有季路子游子夏曾子子張曾<lb/>
　　　　晳子賤南容公冶長公西華有若漆雕啟澹<lb/>
　　　　臺滅明樊遲巫馬期司馬牛子羔原憲顔路<lb/>
　　　　商瞿季次公良顔刻顔栁居第四等者孟懿<lb/>
　　　　子南宫敬叔公伯寮公肩子子石琴牢賓牟<lb/>
　　　　賈居第五等者顔燭雛陳亢林放申棖子服<lb/>
<pb n="KR2n0011_WYG_280-32a"/>
　　　　景伯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_280-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百八十一<lb/>
</p>
<p>
</p>
  </div>
</body>
</text>
</TEI>
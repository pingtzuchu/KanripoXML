<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二十八</head> <lb/>
    <p>
<pb n="KR2n0011_WYG_028-1a"/>
欽定四庫全書<lb/>
　經義考卷二十八<lb/>
　　　　　　　　　　翰林院檢討朱彞尊撰<lb/>
　　　易<hi>二十七</hi>
張氏<hi>栻</hi>易説<lb/>
　　十一卷<lb/>
　　　未見<lb/>
　陳振孫曰侍講廣漢張栻敬夫魏忠獻公浚之長子<lb/>
<pb n="KR2n0011_WYG_028-1b"/>
　當孝宗朝以任子不賜第入西掖者韓元吉劉孝韙<lb/>
　其入經筵則栻也<lb/>
　董真卿曰栻字敬夫南軒先生廣漢人諡宣公易説<lb/>
　十一卷乾坤闕學出五峯胡氏以周程爲宗<lb/>
程氏<hi>迥</hi>易章句<lb/>
　　宋志十卷<lb/>
　　　佚<lb/>
周易外編<lb/>
<pb n="KR2n0011_WYG_028-2a"/>
　　宋志一卷<lb/>
　　　存<lb/>
古易考<lb/>
　　宋志一卷<lb/>
　　　未見<lb/>
古易占法<lb/>
　　宋志一卷<lb/>
　　　存<lb/>
<pb n="KR2n0011_WYG_028-2b"/>
　迥自序占法曰迥嘗聞邵康節以易數示吾家伯淳<lb/>
　伯淳曰此加一倍法也其説不詳見於世今本之繫<lb/>
　辭説卦發明倍法用逆數以尚占知来以補先儒之<lb/>
　闕庶㡬象數之學可與士夫共之不爲讖緯瞽史所<lb/>
　惑於聖人之經不爲無助也昔陸績讀宋忠太𤣥曰<lb/>
　太𤣥大義在揲蓍而仲子失其指歸雖得文間義説<lb/>
　大體乖矣迥亦以是論易<lb/>
　宋藝文志序孝宗時程迥作易考十二篇别爲章句<lb/>
<pb n="KR2n0011_WYG_028-3a"/>
　不與經相亂<lb/>
　陳振孫曰程迥可久撰其論占法雜記占事尤詳迥<lb/>
　嘗從喻樗子才學登科仕至邑宰及與前軰名公交<lb/>
　逰多所見聞故其論頗有源流根據古易考十二篇<lb/>
　闕序卦傳<lb/>
　胡一桂曰康節百源易實古易也沙随盖本諸此而<lb/>
　篇第與二吕氏合只以文言在繫辭之前為不同耳<lb/>
　董真卿曰迥字可久號沙随睢陽人登隆興元年第<lb/>
<pb n="KR2n0011_WYG_028-3b"/>
　嘗爲徳興丞以女妻董煟卒老女家今墓在焉外曽<lb/>
　孫夀民謀表章之初祠邑庠朱文公爲書沙随先生<lb/>
　之祠六字文公嘗稱迥爲愷悌博雅君子作古易考<lb/>
　曰上篇曰下篇曰彖上曰彖下曰象上曰象下曰文<lb/>
　言曰繫辭上曰繫辭下曰説卦曰序卦曰雜卦凡十<lb/>
　有二篇與康節百源易次序同易書之外有春秋顯<lb/>
　微例目<lb/>
　吳澂曰沙随先生經業精深朱子多取其説於朱為<lb/>
<pb n="KR2n0011_WYG_028-4a"/>
　丈人行故朱子以師禮事之<lb/>
　浙江通志程迥寜陵人靖康之亂徙居餘姚嘗受經<lb/>
　學於嘉興聞人茂徳嚴陵喻樗<lb/>
趙氏<hi>彦肅</hi>復齋易説<lb/>
　　六卷<lb/>
　　　存<lb/>
　復齋先生行實曰先生名彦肅字子欽第進士掌寜<lb/>
　國軍書記調秀州推官移丞華亭攝縣於是孝宗皇<lb/>
<pb n="KR2n0011_WYG_028-4b"/>
　帝執三年喪既御練冠矣宰臣周必大奏先帝上賔<lb/>
　羣臣未有行方喪如古者宗室彦肅聞其自始聞喪<lb/>
　溢粥疏食以至於今孝宗歎曰宗室中有若人乎顧<lb/>
　謂皇太子識之差監權貨務都茶塲以内艱歸朱文<lb/>
　公入侍經幃以告趙忠定公以寜海軍節度推官起<lb/>
　之而先生已病矣慶元二年卒先生有廣雜學辨士<lb/>
　冠禮昏禮饋食圖為文公所稱其論易微與文公不<lb/>
　同然傾嚮屬望愈益切至其沒也文公哭之慟曰趙<lb/>
<pb n="KR2n0011_WYG_028-5a"/>
　丈爲人今豈易得先生嘗曰先聖作易有畫而已後<lb/>
　聖繫之一言一字皆自畫中来譬如畫師傳神非畫<lb/>
　烟雲草木比也故先生説易不離象數而義理具足<lb/>
　焉<lb/>
　朱子曰趙子欽易説爲説太精取義太密或傷簡易<lb/>
　之趣<lb/>
　喻仲可跋曰易説六卷復齋趙先生所述也是書觀<lb/>
　象玩爻無一字外来研精覃思無一辭苟發出自胸<lb/>
<pb n="KR2n0011_WYG_028-5b"/>
　臆無一句襲蹈前人者葢先生篤志於道壯嵗有覺<lb/>
　盡棄舊俗惟易是究其探賾鈎深簡嚴精切自他人<lb/>
　數千百言不能該者纔約之以數語書雖不多一生<lb/>
　精力實於此乎在疾且革仲可入省先生力疾起曰<lb/>
　余病中見處甚有進始知平時之言無一句用得亦<lb/>
　無一句用不得嗚呼先生所造固不滯在語言文字<lb/>
　間矣卒後二十有六年郡太守莆陽許公取是書刋<lb/>
　焉命仲可識其後因識其啓手足之語以諗觀者<lb/>
<pb n="KR2n0011_WYG_028-6a"/>
　許興裔䟦曰余聞復齋先生趙公之賢久矣假守嚴<lb/>
　陵既逾年公之門人喻仲可始擕其所著易説六卷<lb/>
　見過余肅觀之其體察也精其推研也審其措辭不<lb/>
　苟其析理不浮葢深窺乎爻象之變而洞達乎隂陽<lb/>
　之情者也嗚呼如公之賢而無後余懼其久而或冺<lb/>
　因屬喻君校勘刋置公之祠堂與志學者共之併以<lb/>
　公之行實大槩刋附於後俾来者有攷焉<lb/>
項氏<hi>安世</hi>周易玩辭<lb/>
<pb n="KR2n0011_WYG_028-6b"/>
　　宋志十六卷<lb/>
　　　存<lb/>
　安世自序曰大傳曰君子居則觀其象而玩其辭動<lb/>
　則觀其變而玩其占讀易之法盡於此矣易之道四<lb/>
　其實則二象與辭是也變則象之進退也占則辭之<lb/>
　吉凶也不識其象何以知其變不通其辭何以决其<lb/>
　占然而聖人因象以措辭後學因辭而測變則今之<lb/>
　讀易所當反覆紬繹精思而深味者莫辭若也於是<lb/>
<pb n="KR2n0011_WYG_028-7a"/>
　作周易玩辭慶元四年嵗次戊午秋九月　又自述<lb/>
　曰嘉泰二年壬戌之秋重修周易玩辭十六卷章句<lb/>
　粗定因自歎曰安世之所學葢伊川程子之書也程<lb/>
　子生平所著獨易傳爲全書安世受而讀之三十年<lb/>
　矣今以其所得於易傳者述爲此書而其文無與易<lb/>
　傳合者合則無用述此書矣世之友朋以易傳之理<lb/>
　觀我書本末條貫無一不本於易傳者以易傳之文<lb/>
　觀我書則未免有使西河之民疑汝於夫子之怒知<lb/>
<pb n="KR2n0011_WYG_028-7b"/>
　我者此書也罪我者此書也<lb/>
　舘閣續録項安世字平甫江陵人淳熈二年同進士<lb/>
　出身紹興五年除校書郎慶元元年添差通判池州<lb/>
　陳振孫曰安世當慶元中得罪時宰謫居江陵杜門<lb/>
　潜心不出諸書皆有論説而易為全書其自序以爲<lb/>
　讀程易三十年此書無一字與之合合則無用乎此<lb/>
　書矣世之君子以易傳之理觀我書則本末條貫無<lb/>
　一不本於程氏者以易傳之文觀我書則恐有西河<lb/>
<pb n="KR2n0011_WYG_028-8a"/>
　疑女之誚大抵程氏一於言理盡略象數而此書未<lb/>
　嘗偏廢程氏於小象頗欠發眀而此書爻象尤貫通<lb/>
　葢亦徧考諸家斷以已意精而博矣<lb/>
　樂章後序曰易説以玩辭名葢識其居閒所作也繫<lb/>
　辭曰君子居則觀其象而玩其辭平庵項公昔忤權<lb/>
　臣擯斥十年杜門却掃足迹不渉戸限耽思經史專<lb/>
　意著述成書數篇此其一焉逮兵端既開邉事告急<lb/>
　公被命而起獨當一面外禦憑陵内固根本成就卓<lb/>
<pb n="KR2n0011_WYG_028-8b"/>
　然皆是書之力也則知公動而玩占措諸事業應變<lb/>
　不窮葢動静不失其時者矣豈直曰玩其辭而已哉<lb/>
　嘉定辛未嵗閏二月<lb/>
　馬端臨序曰易有聖人之道四變與象居其二焉自<lb/>
　義理之學大明而變象之説㡬晦先儒欲究其弊則<lb/>
　曰聖人當時自可别作一書明言義理以詔来世何<lb/>
　用假託卦爻爲此艱深隠晦之辭乎愚嘗以爲變之<lb/>
　説不一有随時之變如彖象小象文言繫辭各自一<lb/>
<pb n="KR2n0011_WYG_028-9a"/>
　義是也有逐爻之變如六九七八隂陽老少是也有<lb/>
　逐卦之爻如剛柔徃来互體飛伏是也象之説亦不<lb/>
　一卦畫之象隂陽竒耦三畫六斷是也有大象之象<lb/>
　天地風雷山澤水火是也有説卦之象乾為馬坤為<lb/>
　牛乾為首坤為腹之類是也至簡要者随時之變也<lb/>
　至支離者逐卦之變也至精微者卦畫之象也至𤨏<lb/>
　碎者説卦之象也必研究其簡要精微者而不拘泥<lb/>
　其支離瑣碎者則曰象曰變固無非精義至理之所<lb/>
<pb n="KR2n0011_WYG_028-9b"/>
　寄也豈有二哉平菴項公玩辭一書義理淵源伊洛<lb/>
　而於象變之際紬繹尤精眀暢正大無牽合附會之<lb/>
　癖公嘗謂必徧通五經而後歸老於是且自言窺其<lb/>
　門墻而未極其突奥今將盡心焉則是書必暮年所<lb/>
　著家有善本先公嘗熟復而手挍之方塘徐君掌教<lb/>
　初菴以是書鋟梓學舎俾贅語其編尾輙誦所聞大<lb/>
　徳丁未<lb/>
　徐之祥序曰予幼嗜易祖程傳宗本義諸儒訓解中<lb/>
<pb n="KR2n0011_WYG_028-10a"/>
　取平菴項氏玩辭熟讀精思道徳性命之原開物成<lb/>
　務之故一出於竒耦徃来不窮之變曰象與占随時<lb/>
　取義玩辭可知先生此書不特有禆於程子七分之<lb/>
　傳當時徃復問學朱子之門其於本義多所發眀惜<lb/>
　書成於本義二十年之後朱子未及見也集賢初菴<lb/>
　傅公以易學經世被遇殊休俾其徒黄棠創建精廬<lb/>
　嘉惠後學經府傳窟中獨缺此書予過梧翁先生馬<lb/>
　公考學得所藏本乃咸淳乙丑禮部貢院所㸃校敬<lb/>
<pb n="KR2n0011_WYG_028-10b"/>
　鋟諸梓與朋友共使家藏而人誦之予之志也大德<lb/>
　丁未<lb/>
　虞集序曰周易玩辭者江陵項公安世平甫之所著<lb/>
　也其言以爲大傳曰居則觀其象而玩其辭動則觀<lb/>
　其變而玩其占其道雖四而實則二變乃象之進退<lb/>
　占乃辭之吉凶聖人因象以措辭後學因辭而測象<lb/>
　是故學易者舎辭何以哉項公以其玩於辭而得之<lb/>
　者筆於書使後之學者因其言皆有以玩於前聖之<lb/>
<pb n="KR2n0011_WYG_028-11a"/>
　辭而得焉此項氏著書之意也嗟夫天不言生聖人<lb/>
　而代之言故曰聖人之精畫卦以示聖人之藴因卦<lb/>
　以發微卦聖人之精藴殆不可悉得而聞然卦象未<lb/>
　有語言自非眀智何以知之中古聖人以其憂患之<lb/>
　心因卦立言暢於周公究於孔子首尾具完皆所親<lb/>
　定所謂精與藴者後世因得以推見焉今夫生乎千<lb/>
　載之下而仰觀於千載之上以凡人之資而欲窺見<lb/>
　天與聖人之道苟得於聖人之一言即爲天之命已<lb/>
<pb n="KR2n0011_WYG_028-11b"/>
　矣况乎三聖人之言廣大悉備雖歴嵗久逺遭時䘮<lb/>
　亂亘千萬古而與所謂卦畫者略不可有所磨滅豈<lb/>
　非天乎後之立言豈有加於此者志於學者誠不可<lb/>
　舎此而他求已愚是以深歎項公之爲知言漢晉以<lb/>
　来治易之師其言猶有可見而於四聖人之意未知<lb/>
　其何如也及乎邵子周子之生易道葢中興焉邵子<lb/>
　以先天心學著為成書不必麗乎經傳而極天地之<lb/>
　妙通萬物之情三聖人以降未之或先而學者鮮㦯<lb/>
<pb n="KR2n0011_WYG_028-12a"/>
　知之周子之圖亦不必求同於易象而理則不二所<lb/>
　謂通書者皆所以通乎易者也因卦以立辭者如乾<lb/>
　損益家人睽復无妄䝉艮之説僅見如大畜等卦當<lb/>
　時已不得聞獨賴河南程子親得其宗以其成德之<lb/>
　能事附於三聖人之書而言之非直傳註而已也自<lb/>
　其學而推之以極其至則天人之際豈有間哉葢嘗<lb/>
　聞之能盡其性者則能盡人之性能盡人之性則能<lb/>
　盡物之性故曰知其性則知天矣苟知天矣則天地<lb/>
<pb n="KR2n0011_WYG_028-12b"/>
　之故鬼神之迹事物之雜豈待於考索推測而後通<lb/>
　之故程子有言不盡意者誠有望於後世學者自有<lb/>
　得於聖人也朱子發明象占本義多約程子之言而<lb/>
　精之云爾故學易之士於是得其端緒而不差焉項<lb/>
　公實與朱子同時當時則又有江西陸先生者各以<lb/>
　其學為教又有聰眀文學過人之士興於永嘉項公<lb/>
　嘗從而問辨咨决焉其遺文猶有可徴者朱項徃来<lb/>
　之書至六七而不止其要㫖直以程子涵養須用敬<lb/>
<pb n="KR2n0011_WYG_028-13a"/>
　進學則在致知之説以告之於是項公之學上不過<lb/>
　於髙虚下不䧟於功利而所趨所達端有定向然後<lb/>
　研精覃思作為此書外有以采擇諸家之博聞内有<lb/>
　以及乎象數之通變竒而不鑿深而不迷詳而無餘<lb/>
　約而無闕庶㡬精微之道焉其書既成而朱子歿矣<lb/>
　自叙其學皆出於程子而其言則不必皆同也是可<lb/>
　以見其講明之指歸矣近時學易君子多有取於其<lb/>
　説豈徒然哉然而爲是學者自非深求於程朱之説<lb/>
<pb n="KR2n0011_WYG_028-13b"/>
　而有所憤悱於缺塞則亦不足以知項氏之功也集<lb/>
　至壮嵗至好此書每取其説以與朋友講習今淮西<lb/>
　㢘訪僉事韓君克莊好古博雅學道愛人嘗以禮樂<lb/>
　貢於有司而不及奏有㫖俾居成均勤苦數載有人<lb/>
　所不能堪者逮文宗皇帝臨御日開延閣以待天下<lb/>
　之士乃特召見得與論思之次一時謂之得人持節<lb/>
　淮壖至於江上取是書於箧俾齊安郡學刻而廣之<lb/>
　葢歎乎學者之不多見是書也不鄙謂集退老林下<lb/>
<pb n="KR2n0011_WYG_028-14a"/>
　庶乎困學之不敢忘俾叙其説焉嗚呼内聖外王之<lb/>
　學不明於後世而爲治者以其知力之所及而行之<lb/>
　不無其效至若與天地同流者則何有哉昔邵子有<lb/>
　言曰學於里人而盡里人之情學於鄉人而盡鄉人<lb/>
　之情學於國人而盡國人之情學於古人而盡古人<lb/>
　之情學於天地而盡天地之情如此則可以玩辭觀<lb/>
　象而得之世有斯人哉<lb/>
　董真卿曰安世號平菴著周易玩辭十六卷又有項<lb/>
<pb n="KR2n0011_WYG_028-14b"/>
　氏家説十卷其第一卷説易餘及諸經史<lb/>
趙氏<hi>善譽</hi>易説<lb/>
　　宋志二卷<lb/>
　　　佚<lb/>
　宋史善譽字静之太宗之後乾道五年試禮部第一<lb/>
　累遷大理丞潼川路提刑轉運判官<lb/>
　樓鑰誌墓曰善譽所著易説晦菴朱先生一見欣賞<lb/>
　以爲擴先儒之未眀頥正郭先生序之謂貫三才之<lb/>
<pb n="KR2n0011_WYG_028-15a"/>
　理於其中一諸儒之説於其外<lb/>
　陳振孫曰善譽為潼川漕進易説每卦爲論一篇<lb/>
　馮椅曰趙自謂一意孔子之易本畫卦命名之意㕘<lb/>
　稽卦爻彖象之辭以貫通六爻之義而爲之説<lb/>
　胡一桂曰宋朝宗室前此未有推明易學者葢自善<lb/>
　譽始<lb/>
李氏<hi>吕</hi>周易義説<lb/>
　　　佚<lb/>
<pb n="KR2n0011_WYG_028-15b"/>
　閩書李吕字濵老光澤人幼從學於從父郁晚見朱<lb/>
　文公於廬阜遂爲講學之友吕學甚富尤深於易每<lb/>
　言易在識時權之以義苟非真知義之所在而喜言<lb/>
　變反害於易矣<lb/>
石氏<hi>
                        <graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>
                    </hi>周易解<lb/>
　　　佚<lb/>
　朱子作墓誌曰吾友石君子重居天台臨海縣擢進<lb/>
　士選授福建路安撫司幹辦公事差監登聞檢院除<lb/>
<pb n="KR2n0011_WYG_028-16a"/>
　將作監主簿尋改太常請奉祠知南康軍事所集周<lb/>
　易大學中庸數十卷<lb/>
丘氏<hi>義</hi>易説<lb/>
　　　佚<lb/>
　姓譜義字通濟又字子野建陽人隠居不仕與朱熹<lb/>
　友善熹書芹溪小隠扁其堂楣作詩序贈之<lb/>
邵氏<hi>囦</hi>讀易管見<lb/>
　　　佚<lb/>
<pb n="KR2n0011_WYG_028-16b"/>
　金華志邵囦字萬宗蘭谿人淳熈八年進士授郴州<lb/>
　教授改潭州朱子薦其學行晚由楚州倅奉祠家居<lb/>
　名其堂曰今是所著有曲禮王制樂記大學中庸觧<lb/>
　五篇及讀易管見等書<lb/>
　吳師道曰吾鄉先軰宋南渡後如邵公囦應公鏞深<lb/>
　究經學邵於易禮記應於易書禮皆有論著成書邵<lb/>
　即朱子集中所稱長沙博士以張宣公三家禮範及<lb/>
　釋奠儀式刻之學官者也<lb/>
<pb n="KR2n0011_WYG_028-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_028-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百九十八</head> <lb/>
    <p>
<pb n="KR2n0011_WYG_297-1a"/>
欽定四庫全書<lb/>
　經義考卷二百九十八<lb/>
　　　　　　　　　　翰林院檢討朱彞尊撰<lb/>
　　　通說<hi>四</hi>　<hi>說緯</hi>
　桓譚曰凡人情忽於見事而貴於異聞觀先王之所<lb/>
　紀述咸以仁義正道為本非有竒怪虚誕之事葢天<lb/>
　道性命聖人所難言也自子貢以下不得而聞况後<lb/>
　世淺儒能通之乎今諸巧慧小才技數之人增益圖<lb/>
<pb n="KR2n0011_WYG_297-1b"/>
　書矯稱䜟記以欺惑貪邪詿誤人主焉可不抑逺之<lb/>
　哉其事雖有時合譬猶十數隻偶之類　又曰讖出<lb/>
　河圖洛書但有朕兆而不可知後人妄復加増依託<lb/>
　稱自孔子誤之甚也<lb/>
　張衡曰聖人明審律厯以定吉凶重之以卜筮雜之<lb/>
　以九宫經天驗道本盡於此或觀星辰逆順寒燠所<lb/>
　由或察龜策之占巫覡之言其所因者非一術也立<lb/>
　言於前有徴於後故智者貴焉謂之讖書讖書始出<lb/>
<pb n="KR2n0011_WYG_297-2a"/>
　葢知之者寡自漢取秦用兵力戰功成業遂可謂大<lb/>
　事當此之時莫或稱讖若夏侯勝眭孟之徒以道術<lb/>
　立名其所述著無䜟一言劉向父子領挍祕書閱定<lb/>
　九流亦無讖録成哀之後乃始聞之尚書堯使鯀理<lb/>
　洪水九載績用不成鯀則殛死禹乃嗣興而春秋䜟<lb/>
　云共工理水凡䜟皆云黃帝伐蚩尤而詩讖獨以為<lb/>
　蚩尤敗然後堯受命春秋元命包中有公輸班與墨<lb/>
　翟事見戰國非春秋時也又言别有益州益州之置<lb/>
<pb n="KR2n0011_WYG_297-2b"/>
　在於漢世其名三輔諸陵世數可知至於圖中訖於<lb/>
　成帝一卷之書互異數事聖人之言埶無若是殆必<lb/>
　虚偽之徒以要世取資往者侍中賈逵摘䜟互異三<lb/>
　十餘事諸言䜟者皆不能說至於王莽簒位漢世大<lb/>
　禍八十篇何為不戒則知圖讖成於哀平之世也且<lb/>
　河洛六藝篇録已定後人皮傅無所容簒永元中清<lb/>
　河宋景遂以厯紀推言水災而偽稱洞視玉版或者<lb/>
　至於棄家業入山林後皆無效而復采前世成事以<lb/>
<pb n="KR2n0011_WYG_297-3a"/>
　為證驗至於永建復統則不能知此皆欺世罔俗以<lb/>
　昧埶位情偽較然莫知糾禁且律厯卦候九宫風角<lb/>
　數有徴效世莫肯學而競稱不占之書譬猶畫工惡<lb/>
　圖犬馬而好作鬼魅誠以實事難形而虚偽不窮也<lb/>
　宜收藏圖讖一禁絶之則朱紫無所眩典籍無瑕玷<lb/>
　矣<lb/>
　尹敏曰䜟書非聖人所作其中多近鄙别字頗類世<lb/>
　俗之辭恐疑誤後生<lb/>
<pb n="KR2n0011_WYG_297-3b"/>
　班固曰聖人作經賢者緯之<lb/>
　蘇竟曰孔丘秘經為漢赤制𤣥包幽室文隱事明<lb/>
　王充曰神怪之言皆在䜟記所表皆效圗書<lb/>
　韓勑曰八皇三代至孔乃備三陽吐圖二隂出䜟<lb/>
　荀悅曰世稱緯書仲尼之作臣悅叔父故司空爽辯<lb/>
　之葢發其偽也或曰以已雜仲尼乎以仲尼雜已乎<lb/>
　若彼者以仲尼雜已而已然則所謂八十一首非仲<lb/>
　尼之作矣或曰燔諸曰仲尼之作則否有取焉則可<lb/>
<pb n="KR2n0011_WYG_297-4a"/>
　曷其燔<lb/>
　孟達曰夫不經之言而有驗應者號曰世䜟也<lb/>
　劉熙曰緯圍也反覆圍繞以成經也圖度也盡其品<lb/>
　度也讖纎也其義纖微也<lb/>
　摯虞曰圖讖之屬雖非正文之制然取其縱橫有義<lb/>
　反覆成章<lb/>
　范曄曰桓譚以不善讖流亡鄭興以遜辭僅免賈逵<lb/>
　能附㑹文致最差貴顯世主以此論學悲矣哉　又<lb/>
<pb n="KR2n0011_WYG_297-4b"/>
　曰河洛之文龜龍之圖箕子之術師曠之書緯候之<lb/>
　部銓决之符皆所以探抽㝠賾參驗人區時有可聞<lb/>
　者焉漢自武帝好方術後王莽矯用符命及光武猶<lb/>
　信䜟言士之赴趨時宜者皆馳騁穿鑿爭談之故王<lb/>
　梁孫咸名應圖籙越登槐鼎之位鄭興賈逵以附同<lb/>
　稱顯桓譚尹敏以乖忤淪敗自是習為内學尚竒文<lb/>
　貴異數不乏於時矣<lb/>
　蕭綺曰童謡信於春秋䜟辭煩於漢末<lb/>
<pb n="KR2n0011_WYG_297-5a"/>
　劉勰曰六經彪炳而緯候稠疊孝論昭晰而鉤䜟葳<lb/>
　㽔按經驗緯其偽有四葢緯之成經其猶織綜絲麻<lb/>
　不雜布帛乃成今經正緯竒倍擿千里其偽一矣經<lb/>
　顯聖訓也緯隱神教也聖訓宜廣神教宜約而今緯<lb/>
　多於經神理更繁其偽二矣有命自天廼稱符讖而<lb/>
　八十一篇皆託於孔子則是堯造緑圖昌制丹書其<lb/>
　偽三矣商周以前圖籙頻見春秋之末羣經方備先<lb/>
　緯後經體乖織綜其偽四矣偽既倍擿則義異自明<lb/>
<pb n="KR2n0011_WYG_297-5b"/>
　經足訓矣緯何豫焉乃技數之士附以詭術或說隂<lb/>
　陽或序災異若鳥鳴似語蟲葉成字篇條滋蔓必假<lb/>
　孔氏通儒討覈謂起哀平東序祕寳朱紫亂矣至於<lb/>
　光武之世篤信斯術風化所靡學者比肩沛獻集緯<lb/>
　以通經曹褎撰讖以定禮乖道謬典亦已甚矣是以<lb/>
　桓譚疾其虚偽尹敏戲其深瑕張衡發其僻謬荀悅<lb/>
　明其詭誕四賢博練論之精矣<lb/>
　劉昭曰緯候衆書宗貴神鬼出沒隱顯動挾誕怪該<lb/>
<pb n="KR2n0011_WYG_297-6a"/>
　覈隂陽徼迎起伏或有先徴時能後驗故守寄搆思<lb/>
　雜稱曉輔通儒達好時畧文滯公輸益州具於張衡<lb/>
　之詰無口漢輔炳乎尹敏之諷圖䜟紛偽其俗多矣<lb/>
　隋書經籍志曰說者云孔子既叙六經以明天人之<lb/>
　道知後世不能稽同其意故别立緯及䜟以遺來世<lb/>
　其書出於前漢有河圖九篇洛書六篇云自黄帝至<lb/>
　周文王所受本文又别有三十篇云自初起至於孔<lb/>
　子九聖之所增演以廣其意又有七經緯三十六篇<lb/>
<pb n="KR2n0011_WYG_297-6b"/>
　並云孔子所作并前合為八十一篇而又有尚書中<lb/>
　候洛罪級五行傳詩推度災汜厯樞含神霧孝經句<lb/>
　命决援神契雜䜟等書漢代有郗氏袁氏説漢末郎中郗<lb/>
　萌集圖緯讖雜占為五十篇謂之春秋災異宋均鄭𤣥並<lb/>
　為䜟律之注然其文辭淺俗顛倒舛謬不類聖人之㫖相<lb/>
　傳疑世人造為之後或者又加㸃竄非其實録起王莽好<lb/>
　符命光武以圖䜟興遂盛行於世漢時又詔東平王蒼正<lb/>
　五經章句皆命從䜟俗儒趨時益為其學篇卷第目轉加<lb/>
<pb n="KR2n0011_WYG_297-7a"/>
　增廣言五經者皆慿䜟為説至宋大明中始禁圖䜟梁天<lb/>
　監以後又重其制及髙祖受禪禁之愈切煬帝即位乃發<lb/>
　使四出搜天下書籍與䜟緯相涉者皆焚之為吏所糾者<lb/>
　至死自是無復其學祕府之内亦多散亡<lb/>
　唐章懐太子賢曰七緯者易緯稽覽圖乾鑿度坤靈<lb/>
　圖通卦驗是類謀辨終備也書緯璇璣鈐考靈耀刑<lb/>
　徳放帝命驗運期授也詩緯推度災汜厯樞含神霧<lb/>
　也禮緯含文嘉稽命徴斗威儀也樂緯動聲儀稽耀<lb/>
<pb n="KR2n0011_WYG_297-7b"/>
　嘉汁圖徴也孝經緯援神契鉤命决也春秋緯演孔<lb/>
　圖元命包文耀鉤運斗樞感精符合誠圖考異郵保<lb/>
　乾圖漢含孶佑助期握誠圖潛潭巴說題辭也<lb/>
　孔頴達曰緯文鄙近不出聖人前賢共疑有所不取<lb/>
　　又曰龜負洛書經無其事中候及諸緯多說黄帝<lb/>
　堯舜禹湯文武受圖書之事皆云龍負圖龜負書緯<lb/>
　候之書不知誰作通人討覈謂偽起哀平者也<lb/>
　楊侃曰緯書之類謂之祕經圖䜟之書謂之内學河<lb/>
<pb n="KR2n0011_WYG_297-8a"/>
　洛之書謂之靈篇<lb/>
　徐鍇曰圖䜟之興興於兩漢自唐堯申四岳之命箕<lb/>
　子陳五行之書河圖洛書聖人則之此天所以隂隲<lb/>
　下民而聖人知命之術也自董仲舒劉向博極其學<lb/>
　自餘諸子多非兼才其陳說圖䜟皆𤣥契將來然離<lb/>
　合文字本非其術至使所作符命文字皆俗體相兼顔<lb/>
　之推論之詳矣又童謡符䜟亦天所以告俗人或時<lb/>
　之識占候者隨事而作以傳俗聞未可以文字言也<lb/>
<pb n="KR2n0011_WYG_297-8b"/>
　余靖曰緯候相高號雖同於怪牒典墳一貫理終異<lb/>
　於神經齊七政於璣衡本殊象祕立五經之管鑰當<lb/>
　備微文<lb/>
　歐陽修曰士之所本在乎六經而自暴秦燔書聖道<lb/>
　中絶漢興收拾亡逸所存無幾或殘篇㫁簡出於屋<lb/>
　壁而餘齡昏眊得其口傳去聖既逺莫可考證偏學<lb/>
　異說因自名家然而授受相傳尚有師法暨晉宋而<lb/>
　下師道漸亡章句之篇家藏私蓄其後各為箋傳附<lb/>
<pb n="KR2n0011_WYG_297-9a"/>
　著經文其說存亡以時好惡學者茫昧莫知所歸至<lb/>
　唐太宗時始詔名儒撰定九經之疏號為正義凡數<lb/>
　百篇自爾以來著為定論凡不本正義者謂之異端<lb/>
　則學者之宗師百世之取信也然其所載既博所擇<lb/>
　不精多引讖緯之書以相雜亂怪竒古僻所謂非聖<lb/>
　之書異乎正義之名也臣欲乞特詔名儒學官悉取<lb/>
　九經之疏刪去讖緯之文使學者不為怪異之言之<lb/>
　所惑亂然後經義純一無所駁雜其用功至少其為<lb/>
<pb n="KR2n0011_WYG_297-9b"/>
　益則多臣愚以謂欲使士子學古勵行而不本六經<lb/>
　欲學六經而不去其詭異駁雜欲望功化之成不可<lb/>
　得也　又曰自周衰禮樂壊於戰國而廢絶於秦漢<lb/>
　興六經在者皆錯亂散亡雜偽而諸儒方共補緝以<lb/>
　意解詁未得其真而讖緯之書出以亂經鄭𤣥之徒<lb/>
　號稱大儒皆主其說學者由此牽惑沒溺而時君不<lb/>
　能㫁决由是郊丘明堂之論至於紛然而莫知所止<lb/>
　禮曰以禋祀祀昊天上帝此天也𤣥以為天皇大帝<lb/>
<pb n="KR2n0011_WYG_297-10a"/>
　者北辰耀魄寳也又曰兆五帝于四郊此五行精氣<lb/>
　之神也𤣥以為青帝靈威仰赤帝赤熛怒黃帝含樞<lb/>
　紐白帝白招拒黒帝汁光紀者五天也由是有六天<lb/>
　之說後世莫能廢焉雖然禮之失也豈獨緯書之罪<lb/>
　哉在於學者好為曲說而人君一切臨時申其私意<lb/>
　以增多為盡禮而不知煩數之為黷也<lb/>
　鄭樵曰讖緯之學起於前漢及王莽好符命光武以<lb/>
　圖讖興遂盛行於世漢時又詔東平王蒼正五經章<lb/>
<pb n="KR2n0011_WYG_297-10b"/>
　句皆命從讖俗儒趨時益為其學惟孔安國毛公王<lb/>
　璜賈逵獨非之至宋大明中始禁圖讖梁天監已後又<lb/>
　重其制隋煬帝發使四方搜天下書籍與讖緯相渉<lb/>
　者皆焚之為吏所紏者至死自是無復有其學至唐<lb/>
　惟餘書易禮樂春秋論語孝經七緯詩二緯共九緯<lb/>
　而已<lb/>
　胡寅曰讖書原於易之推往以知來周家卜世得三<lb/>
　十卜年得八百此知來之的也易道既隱卜筮者溺<lb/>
<pb n="KR2n0011_WYG_297-11a"/>
　於考測必欲竒中故分流别𣲖其說寖廣要之各有<lb/>
　以也易道所明時有所用知道者以義處命理行則<lb/>
　行理止則止術數之學葢不取也光武早嵗從師長<lb/>
　安受尚書大義夷攷其行事葢儒流之英傑也何乃<lb/>
　蔽於讖文牢不可破邪　又曰緯書原本於五經而<lb/>
　失之者也而尤紊於鬼神之理幽明之故非知道者<lb/>
　不能識自孟子而後知道者鮮矣所以易惑而難解<lb/>
　也㫁國論者誠能一决於聖人之經經所載者雖有<lb/>
<pb n="KR2n0011_WYG_297-11b"/>
　緯書讖記屏而不用則庶乎其不謬於理也<lb/>
　晁公武曰緯書起漢哀平光武既以讖立故篤信之<lb/>
　陋儒阿世學者甚衆鄭𤣥何休以之通經曹褎以之<lb/>
　定禮厯代革命之際莫不引讖為符命故桓譚張衡<lb/>
　之徒皆深嫉之自苻堅之後其學殆絶使其尚存猶<lb/>
　不足信况又非其真也<lb/>
　洪邁曰圖讖星緯之學豈不或中然要為誤人聖賢<lb/>
　所不道也眭孟覩公孫病已之文勸漢昭帝求索賢<lb/>
<pb n="KR2n0011_WYG_297-12a"/>
　人䄠以帝位而不知宣帝實應之孟以此誅孔熙先<lb/>
　知宋文帝禍起骨肉江州當出天子故謀立江州刺<lb/>
　史彭城王而不知孝武實應之熙先以此誅當塗高<lb/>
　之讖漢光武以詰公孫述袁術王浚皆自以姓名或<lb/>
　父子應之以取滅亡而其兆為曹操之魏兩角犢子<lb/>
　之讖周子諒以劾牛仙客李徳裕以議牛僧孺而其<lb/>
　兆為朱温隋煬帝謂李氏當有天下遂誅李金才之<lb/>
　族而唐高祖乃代隋唐太宗知女武将竊國命遂濫<lb/>
<pb n="KR2n0011_WYG_297-12b"/>
　五娘子之誅而阿武婆幾易姓武后謂代武者劉劉<lb/>
　無强姓殆流人也遂遣六道使悉殺之而劉幽求佐<lb/>
　臨淄王平内難韋武二族皆殄滅晉張華郭璞魏崔<lb/>
　伯深皆精於天文占筮言事如神然皆不免於身誅<lb/>
　家族况其下者乎<lb/>
　吕祖謙曰讖記之偽易知只縁光武以符命起故篤<lb/>
　信之亦是欲蔽明也楊春卿有祖傳祕記而為公孫<lb/>
　述将以殺身讖記之學何益讖記出于術數之士豈<lb/>
<pb n="KR2n0011_WYG_297-13a"/>
　無小驗然無益于治亂徒足為害耳人主以讖害政<lb/>
　學者以讖害身隋文帝創業大類始皇然始皇焚書<lb/>
　文帝焚讖利害相反也　又曰讖記之學以術數推<lb/>
　天人以為天災人事皆有定數如此将怠於修省急<lb/>
　于消伏以天變言之君子雖可假此以去小人小人<lb/>
　亦将假此以害君子以正治邪猶慮不勝况以邪治<lb/>
　邪乎襄楷以天文星象言宫女之禍雖感帝能寛其<lb/>
　死至上琅邪于吉神書其不以左道誅者幸也<lb/>
<pb n="KR2n0011_WYG_297-13b"/>
　葉適曰河出圖洛出書孔子之前已有此論其後隨<lb/>
　有䜟緯之說起于畏天而成于誣天矣<lb/>
　陳善曰五經正義多引讖緯反害正經皆可刪<lb/>
　陳振孫曰按後漢書緯候之學註言緯七緯也候尚<lb/>
　書中候也讖緯之說起於哀平王莽之際莽以此濟<lb/>
　其簒逆公孫述效之而光武紹復舊物乃亦以赤伏<lb/>
　自累篤好而推崇之甘心與莽述同志於是佞臣陋<lb/>
　士從風而靡賈逵以此論左氏學曹褎以此定漢禮<lb/>
<pb n="KR2n0011_WYG_297-14a"/>
　作大予樂大儒如鄭𤣥專以䜟言經何休又不足責<lb/>
　矣二百年間惟桓譚張衡力非之而不回也魏晉以<lb/>
　革命受終莫不傅㑹符命其源實出於此隋唐以來<lb/>
　其學寖微矣攷唐志猶存九部八十四卷今其書皆<lb/>
　亡惟易緯僅存及孔氏正義或時援引先儒葢嘗欲<lb/>
　刪去之以絶偽妄矣使所謂七緯者皆存猶學者所<lb/>
　不道况其殘闕不完於偽之中又有偽者乎唐志數<lb/>
　内有論語緯十卷七緯無之太平御覽有論語摘輔<lb/>
<pb n="KR2n0011_WYG_297-14b"/>
　象撰考讖者意其是也御覽又有書帝驗期禮稽命<lb/>
　曜春秋命厯序孝經左右契威嬉拒等皆七緯所無<lb/>
　要皆不足深攷<lb/>
　真徳秀曰讖緯者末世之邪說張衡以為起於哀平<lb/>
　之間葢得之矣夫異端小數豈無或驗要非六經之<lb/>
　法言先王之正道故劉歆見之而改名公孫述因之<lb/>
　而僣畔是徒足以起亂臣賊子之心而已果何益於<lb/>
　世教哉<lb/>
<pb n="KR2n0011_WYG_297-15a"/>
　魏了翁曰凡緯書皆三字名如乾鑿度參同契等皆<lb/>
　然鄭康成俱有注是經書緯書盡讀也<lb/>
　劉炎曰或問六經讖緯之是非曰夫子不語怪力亂<lb/>
　神讖緯不足信明矣用以釋經是則漢儒之罪也<lb/>
　王應麟曰鄭康成引圖讖皆謂之說易緯曰易說書<lb/>
　緯曰書說嫌引祕書也　又曰宋符瑞志云孔子齋<lb/>
　戒向北辰而拜告備於天曰孝經四卷春秋河洛凡<lb/>
　八十一卷謹已備矣是以聖人為巫史也緯書謬妄<lb/>
<pb n="KR2n0011_WYG_297-15b"/>
　而沈約取之無識甚矣<lb/>
　黃震曰讖書謂孔子預知秦皇上我之堂然始皇實<lb/>
　未至魯<lb/>
　陳普曰王莽以哀章金匱用賣餅兒王盛為四将天<lb/>
　下所共笑也光武初興又按赤伏符用王梁為大司<lb/>
　空以讖文用孫咸為大司馬羣情不悅始以呉漢易<lb/>
　咸後欲以罪誅梁夫名應赤伏符而有可誅之罪則<lb/>
　所謂劉秀者何足道哉且人情所不悅而與河洛圖<lb/>
<pb n="KR2n0011_WYG_297-16a"/>
　書同寳抑何誖也<lb/>
　王禕曰緯書漢儒以為孔子所演七經之緯凡三十<lb/>
　六篇及河圖九篇洛書六篇又别有三十篇與七緯<lb/>
　合八十一篇而尚書中候論語讖又不與焉大抵緯<lb/>
　書之說以謂孔子既叙六經以明天人之道知後世<lb/>
　不能稽同其意故别立緯讖以遺來世其書出於漢<lb/>
　哀平之世葢夏賀良之徒為之以為有經則有緯故<lb/>
　曰緯書其言誕謾詭譎不可致詰是時王莽好符命<lb/>
<pb n="KR2n0011_WYG_297-16b"/>
　将以此濟其簒逆而公孫述效之至光武亦以赤伏<lb/>
　自命篤好而推崇焉當世儒者習為内學賈逵以此<lb/>
　論左氏學曹褎以此定漢禮樂大儒如鄭𤣥軰專以<lb/>
　讖言經而何休之徒又不足言矣然惟桓譚張衡力<lb/>
　非之而不能回也先是孔安國毛公以來皆相承以<lb/>
　為妖妄亂中庸之典因魯共王河間獻王所得古文<lb/>
　參而攷之以成其義謂之古學而世儒惑於讖緯毁<lb/>
　之至魏王肅推引古學王弼杜預從而明之自是古<lb/>
<pb n="KR2n0011_WYG_297-17a"/>
　學稍立而讖緯之學寖㣲逮宋大明中始禁讖緯之<lb/>
　書及隋末遣使搜天下書籍與讖緯相渉者悉焚之<lb/>
　唐以來其學遂熄矣然考之唐志猶存九部四十八<lb/>
　卷而孔頴達作九經正義往往援引緯書之說宋歐<lb/>
　陽公嘗欲刪而去之以絶偽妄使學者不為其所亂<lb/>
　惑然後經義純一其言不果行迨鶴山魏氏作九經<lb/>
　要義始加黜削而其言絶焉<lb/>
　張九韶曰讖緯之說秦以前未之聞也始皇時方士<lb/>
<pb n="KR2n0011_WYG_297-17b"/>
　盧生入海還秦録圖書此圖讖之所始乎其後王莽<lb/>
　以金匱符命而簒漢遣五威將師頒符命四十二篇<lb/>
　於天下光武即位以赤伏符之文信用圖讖終漢之<lb/>
　世儒者鮮不傳習至引之以釋經先儒歐陽子嘗議<lb/>
　取九經注疏刪去讖緯之文惜乎當時未之能行也<lb/>
　胡應麟曰讖緯之說葢起於河洛圖書當西漢末符<lb/>
　命盛行俗儒增益舛訛日繁其學自隋代二主禁絶<lb/>
　世不復傳稍可見者惟類書一二援引及諸家書目<lb/>
<pb n="KR2n0011_WYG_297-18a"/>
　具名而已易則稽覽圖乾鑿度坤靈圖通卦驗是類謀<lb/>
　辨終備乾坤鑿度乾元序制書則中候璇璣鈐考靈<lb/>
　曜帝命驗運期授詩則含神霧推度災汜厯樞禮則<lb/>
　含文嘉稽命徴斗威儀禮記黙房樂則動聲儀稽曜<lb/>
　嘉叶圖徴春秋則元命包演孔圖文曜鉤運斗樞感<lb/>
　精符合誠圖考異郵保乾圖漢含孳佐助期握誠圖<lb/>
　潛潭巴說題辭論語則摘輔象撰考讖孝經則孝經<lb/>
　雜緯孝經内事句命决援神契元命包左右握左右<lb/>
<pb n="KR2n0011_WYG_297-18b"/>
　契雌雄圖分野圖弟子圖口授圖應瑞圖太平御覽<lb/>
　又有書帝騐期禮稽命曜春秋命厯序孝經威嬉拒等<lb/>
　然隋世所存僅十之三馬氏通考止易緯數種晁陳<lb/>
　俱斥為偽書今惟乾坤鑿度行世葢易緯又幾盡矣<lb/>
　　又曰太平御覽又有易卦統通圖尚書鉤命决禮<lb/>
　記稽命曜春秋命厯序又河圖括地象河圖稽命曜<lb/>
　河圖挺佐輔河圖帝通紀河圖録運法河圖真鉤河<lb/>
　圖著命河圖矩起河圖天靈河圖祕徴河圖玉版洛<lb/>
<pb n="KR2n0011_WYG_297-19a"/>
　書録運法洛書稽命曜等尋其命名亦易緯之類第<lb/>
　御覽所引用亦甚希而諸史藝文志馬鄭經籍畧并<lb/>
　其名亦無之葢自唐已亡高士亷等編文思博要或<lb/>
　掇拾於宋齊諸類書中御覽又得之博要諸書决非<lb/>
　宋初所有也　又曰乾坤鑿度所載緯書太古文目<lb/>
　有元皇介次萬形經次乾文緯次乾鑿度坤鑿度次<lb/>
　考靈經次制靈圖次河圖八文次希夷名次含文嘉<lb/>
　次稽命圖次墳文次八文次元命包共一十四緯今<lb/>
<pb n="KR2n0011_WYG_297-19b"/>
　見於類書者惟含文嘉元命包乾坤二鑿度而已垂<lb/>
　皇䇿乾文緯乾坤二鑿度說易者也含文嘉則禮而<lb/>
　元命包春秋孝經皆有之不知何者在先而衛元嵩<lb/>
　易元包則又因是命名者也今乾坤鑿度全書存其<lb/>
　理欲深而甚淺其文欲怪而甚庸其他雜見類書者<lb/>
　往往不相逺也　又曰坤鑿度又有地靈母經含靈<lb/>
　孕易靈緯經又洛書有靈凖聽又地形經又制靈經<lb/>
　甚矣其名之衆也葢此又宋世偽撰乾坤鑿度者依<lb/>
<pb n="KR2n0011_WYG_297-20a"/>
　仿御覽所存諸目創立新題故尤可笑　又曰世率<lb/>
　以讖緯並論二書雖相表裏而實不同緯之名所以<lb/>
　配經故自六經語孝而外無復别出河圖洛書等緯<lb/>
　皆易也讖之依附六經者但論語有讖八卷餘不槩<lb/>
　見以為僅此一種偶閱隋經籍志注附見十餘家乃<lb/>
　知凡讖皆託古聖賢以名其書與緯體制迥别葢其<lb/>
　說尤誕妄故隋禁之後永絶類書亦無從援引而唐<lb/>
　宋諸藏書家絶口不談以世所少知附其目於此孔<lb/>
<pb n="KR2n0011_WYG_297-20b"/>
　老讖十二卷老子河洛讖一卷尹公讖四卷劉向讖<lb/>
　一卷雜讖書二十九卷堯戒舜禹一卷孔子王明鏡<lb/>
　一卷郭文金雄記一卷王子年歌一卷嵩山道士歌<lb/>
　一卷又有以緯候並稱者今惟尚書中候見目中他<lb/>
　不可攷云<lb/>
　朱載堉曰俗謂緯書出于哀平之世王莽好讖乃有<lb/>
　妄人撰作諸緯兹說不然葢緯書之文未必盡出妄<lb/>
　人之手其間繆妄雖亦不無要在學者擇焉而已一<lb/>
<pb n="KR2n0011_WYG_297-21a"/>
　切皆以為妄而棄之則過矣太史公大小戴皆在哀<lb/>
　平之前已有通卦驗之書而引差之毫釐繆以千里<lb/>
　之文豈待王莽而後有哉大抵緯書起自前漢去古<lb/>
　未逺彼時學者多見古書凡為著述必有所本不可<lb/>
　以其不經而忽之也<lb/>
　徐常吉曰緯書八十一篇然乾鑿度外又有乾坤鑿<lb/>
　度魏伯陽參同契亦易緯也而說者以其入道家遂<lb/>
　不列於緯書之目尚書中候論語讖亦不與八十一<lb/>
<pb n="KR2n0011_WYG_297-21b"/>
　篇之數則漢之緯書何啻八十一篇已也<lb/>
　顧起元曰易緯六篇書緯五篇詩緯三篇禮緯三篇<lb/>
　樂緯三篇孝經緯二篇春秋緯十三篇是為七緯共<lb/>
　三十五篇<hi>目與前章懐太子所舉同</hi>諸書所載又有論語緯及河<lb/>
　圖九篇洛書六篇共八十一篇其書實不出於孔子<lb/>
　葢漢武購求遺書當時儒者多偽作以應命孔安國<lb/>
　毛公軰皆目以為妖妄哀平之世夏賀良之徒又增<lb/>
　為之王莽謀簒漢因符命以濟其奸光武中興復以<lb/>
<pb n="KR2n0011_WYG_297-22a"/>
　赤伏為援於是其書始行當時張衡桓譚力爭之而<lb/>
　不能也賈逵以此論左氏曹褎以此定禮樂京房翼<lb/>
　奉以此言易鄭𤣥何休又以此談經末流既濫不可<lb/>
　復障先是毛公孔安國諸人因魯恭王河間獻王所<lb/>
　獻表而章之謂之古學至魏王肅注釋孝經推引古<lb/>
　學王弼杜預從而和之宋大明中始禁讖緯之書及<lb/>
　隋末搜天下書籍與讖緯相渉者悉焚之而緯書稍<lb/>
　戢至唐以來則李淳風軰專明讖學而孔頴達作九<lb/>
<pb n="KR2n0011_WYG_297-22b"/>
　經正義亦多引緯書以證其說是時唐志所存緯書<lb/>
　尚有九部四十八卷葢亦不能障其流也至宋歐陽<lb/>
　公魏鶴山軰刪而正之而緯學始息然鶴山所作九<lb/>
　經要義多引孔頴達正義之說則亦豈能盡斥而逺<lb/>
　之哉本朝王子充以為緯書盡亡今所存者惟易緯<lb/>
　乾鑿度不知六經緯書世尚有繕寫之者不止一乾<lb/>
　鑿度已也　又曰讖緯前記之外易又有坤鑿度運<lb/>
　期讖乾元序制記書有期中候洛罪級春秋有演義<lb/>
<pb n="KR2n0011_WYG_297-23a"/>
　圖玉版讖孝經有中黃讖論語有素王受命讖比考<lb/>
　讖河圖有㑹昌符括地象稽曜鉤握拒起帝通紀叶<lb/>
　光篇著命篇揆命篇洛書有甄曜度寳號命録運期<lb/>
　共二十一種大都此等多係漢人偽作東漢人所著<lb/>
　録如參同契之名皆三字其為假託者多難可斷决<lb/>
　也<lb/>
　譚浚曰從曰經横曰緯四方南北曰經東西曰緯天<lb/>
　象定者為經動者為緯文心曰經顯聖訓也緯隱神<lb/>
<pb n="KR2n0011_WYG_297-23b"/>
　教也緯之成經猶絲麻不襍布帛乃成若讖緯乃書<lb/>
　之曲說桓譚尹敏張衡荀悅論之詳矣<lb/>
　項徳棻曰秦火六經隋火七緯<lb/>
　黃秉石曰漢好讖緯極為不經僉謂起于哀平之世<lb/>
　然公孫卿稱黃帝鼎書其作俑者也史記天官書曰<lb/>
　雖有明天子必視熒惑所在注言春秋文曜鉤有此<lb/>
　語是則讖緯之說久矣<lb/>
　孫㲄曰緯候之興其生於河出圖一語乎自前漢世<lb/>
<pb n="KR2n0011_WYG_297-24a"/>
　有河圖九篇洛書六篇云自黃帝至周文王所受本<lb/>
　文又别三十篇云自初起至於孔子九聖增演以廣<lb/>
　其意葢七緯之祖也其録有曰括地象曰絳象曰始<lb/>
　開圖皆以鉤山河之賾曰帝覽嬉曰稽曜鉤皆以抉<lb/>
　星象之𤣥曰挺佐輔曰握矩記皆以闡運厯之要而<lb/>
　又有帝通紀真紀鉤著命祕徵要元考曜視諸緯為<lb/>
　富云<lb/>
　顧炎武曰史記趙世家扁鵲言秦穆公寤而述上帝<lb/>
<pb n="KR2n0011_WYG_297-24b"/>
　之言公孫支書而藏之秦讖於是出矣秦本紀燕人<lb/>
　盧生使入海還以鬼神事因奏録圖書曰亡秦者胡<lb/>
　也然則讖記之興實始於秦人而盛於西漢之末也<lb/>
　　又曰自漢以後凡世人所傳帝王易姓受命之說<lb/>
　一切附之孔子如沙丘之亡卯金之興皆謂夫子前<lb/>
　知而預為之讖其書葢不一矣魏高祖太和九年詔<lb/>
　自今圖讖祕緯及名為孔子閉房記者一皆焚之留<lb/>
　者以大辟論舊唐書王世充傳世充将謀簒位有道<lb/>
<pb n="KR2n0011_WYG_297-25a"/>
　士桓法嗣者自言解圖讖乃上孔子閉房記畫作丈<lb/>
　夫持一竿以驅羊釋云隋楊姓也干一者王字也王<lb/>
　居羊後明相國代隋為帝也世充大悅詳此乃似今<lb/>
　人所云推背圖者今則託之李淳風而不言孔子<lb/>
　胡渭曰圖讖之術自戰國時已有之漢武帝表章聖<lb/>
　籍諸不在六藝之科者皆不得進及其衰也哀平之<lb/>
　際緯候繁興顯附于六藝而無所忌憚王莽矯用符<lb/>
　命光武尤信讖言鄭興賈逵以附同稱顯桓譚尹敏<lb/>
<pb n="KR2n0011_WYG_297-25b"/>
　以乖忤淪敗自是習為内學實六經之稂莠也<lb/>
　　　　按緯讖之書相傳始於西漢哀平之際而小<lb/>
　　　　黃門譙敏碑稱其先故國師譙贛深明典奥<lb/>
　　　　讖録圖緯能精微天意傳道與京君明則是<lb/>
　　　　緯讖逺本於譙氏京氏也徴之於史如亡秦<lb/>
　　　　者胡明年祖龍死楚雖三户亡秦必楚已為<lb/>
　　　　緯讖兆其端矣迨新莽之簒丹書白石金匱<lb/>
　　　　銅符海内四出於是劉京謝囂臧洪哀章甄<lb/>
<pb n="KR2n0011_WYG_297-26a"/>
　　　　尋西門君惠等爭言符命遂遣五威将軍王<lb/>
　　　　竒等乘乾文車駕坤六馬将軍持節稱天一<lb/>
　　　　之使帥持幢稱五帝之使頒符命四十二篇<lb/>
　　　　於天下不過藉以愚一時之耳目爾廼光武<lb/>
　　　　篤信不疑至讀之廡下終東漢之世以通七<lb/>
　　　　緯者為内學通五經者為外學葢自桓譚張<lb/>
　　　　衡而外鮮不為所惑焉其見於范史者無論<lb/>
　　　　謝承後漢書稱姚浚尤明圖緯祕奥又稱姜<lb/>
<pb n="KR2n0011_WYG_297-26b"/>
　　　　肱博通五經兼明星緯載稽之碑碣於有道<lb/>
　　　　先生郭泰則云考覽六經探綜圖緯於太傅<lb/>
　　　　胡廣則云探孔子之房奥於琅邪王傅蔡朗<lb/>
　　　　則云包洞典籍刋摘沉祕於郎中周勰則云<lb/>
　　　　緫六經之要括河洛之機於大鴻臚李休則<lb/>
　　　　云既綜七籍又精羣緯於國三老袁良則云<lb/>
　　　　親執經緯櫽括在手於太尉楊震則云明河<lb/>
　　　　洛緯度窮神知變於山陽太守祝睦則云七<lb/>
<pb n="KR2n0011_WYG_297-27a"/>
　　　　典並立又云該洞七典探賾窮神於成陽令<lb/>
　　　　唐扶則云綜緯河洛咀嚼七經於酸棗令劉<lb/>
　　　　熊則云敦五經之緯圖兼古業覈其妙七業<lb/>
　　　　勃然而興於高陽令楊著則云窮七道之奥<lb/>
　　　　於郃陽令曹全則云甄極毖緯靡文不綜於<lb/>
　　　　藳長蔡湛則云少耽七典於從事武梁則云<lb/>
　　　　兼通河洛於冀州從事張表則云該覽羣緯<lb/>
　　　　靡不究窮於廣漢屬國都尉丁魴則云兼究<lb/>
<pb n="KR2n0011_WYG_297-27b"/>
　　　　祕緯於廣漢屬國候李翊則云通經綜緯至<lb/>
　　　　於頌孔子之聖稱其鉤河摘雒葢當時之論<lb/>
　　　　咸以内學為重及昭烈即位羣臣勸進廣引<lb/>
　　　　洛書孝經緯文蕭綺所云讖辭煩於漢末不<lb/>
　　　　誣也然鄭康成注周官目孝經緯為說賈公<lb/>
　　　　彦疏以漢時禁緯故則又未始不禁之矣自<lb/>
　　　　晉以降其學寖微然釋慧皎作高僧傳稱法<lb/>
　　　　䕶博覽六經游心七籍沈約作宋書於天文<lb/>
<pb n="KR2n0011_WYG_297-28a"/>
　　　　五行符瑞亦備引緯候之說蕭子顯南齊書<lb/>
　　　　志亦然而周續之兼通五經五緯號為十經<lb/>
　　　　直至隋焚禁之後流傳漸罕乃孔氏賈氏徐<lb/>
　　　　氏猶援以釋經杜氏歐陽氏虞氏徐氏編輯<lb/>
　　　　類書間亦引證今則樊英傳注所載隋唐經<lb/>
　　　　籍志所録太平御覽所採學士大夫能舉其<lb/>
　　　　名者寡矣<lb/>
　<lb/>
<pb n="KR2n0011_WYG_297-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百九十八<lb/>
</p>
<p>
</p>
  </div>
</body>
</text>
</TEI>
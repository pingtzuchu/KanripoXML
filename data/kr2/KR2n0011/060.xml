<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷六十</head> <lb/>
    <p>
<pb n="KR2n0011_WYG_060-1a"/>
欽定四庫全書<lb/>
　經義考卷六十<lb/>
　　　　　　　　　　　翰林院檢討朱彝尊撰<lb/>
　　　易<hi>五十九</hi>
焦氏<hi>竑</hi>易筌<lb/>
　　六卷<lb/>
　　　存<lb/>
　竑自序曰聖人之微言備載於易所謂窮理盡性至命<lb/>
<pb n="KR2n0011_WYG_060-1b"/>
　之書也儒者習而弗察矜激於名義没溺於訓詁而<lb/>
　失之逺矣二氏因駕其說而與儒角不知皆儒學之<lb/>
　固然也善乎李覯之言無思無為之義晦而心法勝<lb/>
　積善積惡之誡冺而因果生譬諸饑渴之飲食不可<lb/>
　一日無二氏乗其饑渴而鼔行之焉往而不利余竊<lb/>
　悲之晚而學易戞戞乎難入也時與同志者講焉研<lb/>
　味久之知禔躬渉世窮深入微理無弗具而異學之果<lb/>
　無以為矣㑹同學者漸以散去所聞恐至於遺忘輒<lb/>
<pb n="KR2n0011_WYG_060-2a"/>
　命兒子籍記之為就正之地嗟乎是編出學者知二<lb/>
　氏所長乃易之所有而離類絶倫不可為國家者則<lb/>
　易之所無也彼攻乎異端者其病可少瘳矣乎<lb/>
　陸元輔曰焦竑字弱侯别字澹園學者稱為澹園先<lb/>
　生萬厯己丑賜進士第一除翰林院修撰尋遷東宫<lb/>
　講讀官謫福寧州知州<lb/>
高氏<hi>攀龍</hi>大易易簡說<lb/>
　　三卷<lb/>
<pb n="KR2n0011_WYG_060-2b"/>
　　　存<lb/>
　俞汝言曰公諱攀龍字雲從無錫人萬厯己丑進士<lb/>
　歴官都察院左都御史贈太子少保兵部尚書諡忠<lb/>
　憲<lb/>
　攀龍自序曰夫易豈難知者哉天高地下萬物散殊<lb/>
　吾於其中具形而為一物天地之大未嘗不備於我<lb/>
　靜而成象動而成占成象者退藏焉而為密成占者<lb/>
　神明焉而為徳吉凶悔吝如日月彰彰焉而㝠行者<lb/>
<pb n="KR2n0011_WYG_060-3a"/>
　不知也聖人惻然患之莫能致力則以易示之又詔<lb/>
　之曰占故曰易者卜筮之謂也卜筮者占之謂也靜<lb/>
　而不密則不占動而不徳則不占至將有為也將有<lb/>
　行也問之以蓍則卜筮之一事云爾謂蓍不足以盡<lb/>
　占可謂占不足以盡易不可雖然不見易而能占者<lb/>
　鮮矣則謂蓍為占也亦宜於何見易曰其知易知其<lb/>
　能簡能易簡而天下之理得矣於是作易簡說夫五<lb/>
　經注於後儒易注於夫子說易者明夫子之言而明<lb/>
<pb n="KR2n0011_WYG_060-3b"/>
　易矣<lb/>
周易孔義<lb/>
　　一卷<lb/>
　　　存<lb/>
　攀龍自序曰周易孔義者何孔子之義也人每言易<lb/>
　最難讀余謂不然見易難耳見易則見道道豈易見<lb/>
　哉若讀之而已六經惟易易讀何者經非注則無門<lb/>
　入注非經則從門入者注也非經也惟易注自夫子<lb/>
<pb n="KR2n0011_WYG_060-4a"/>
　故即注即經非夫子而吾烏知易之所語何語哉學<lb/>
　易者當以夫子之注學字繹而句味之經不難讀也<lb/>
　然而經者易也易非經也存乎其人夫子固曰聖人<lb/>
　以此洗心退藏於密聖人以此齋戒以神明其徳此<lb/>
　者何也見易之謂也易以孔義明孔義又以易明以<lb/>
　目前事故不易見然以目前事初非難見也<lb/>
郝氏<hi>敬</hi>周易正解<lb/>
　　二十卷<lb/>
<pb n="KR2n0011_WYG_060-4b"/>
　　　存<lb/>
易領<lb/>
　　四卷<lb/>
　　　存<lb/>
　敬自序曰八卦以序相循環君子所居而安者易之<lb/>
　序也易之序者造化變通往來理數之自然羲皇始<lb/>
　作文王演之範圍曲成精意全注於此連山歸藏亦<lb/>
　各有序而其義未備故文更演非序則三易混同先<lb/>
<pb n="KR2n0011_WYG_060-5a"/>
　後雜越無不可矣豈作者之意歟特其象義圓妙無<lb/>
　所不貫夫子作傳循循易簡提挈其大較引伸而曲<lb/>
　暢之存乎其人後儒反疑序卦傳為淺率朱子作本<lb/>
　義遂畧之博士家因廢而不講若是則易道凌亂無<lb/>
　復條理矣豈其然乎余解易於彖爻前冠以序卦傳<lb/>
　畧加敷衍如著衣者挈其領而前後䄡如命之曰易<lb/>
　領<lb/>
問易補<lb/>
<pb n="KR2n0011_WYG_060-5b"/>
　　七卷<lb/>
　　　存<lb/>
　敬自序曰余幼授毛詩疑朱傳淺率與同學受易者<lb/>
　聽說易其淺率尤甚於詩聽說春秋其穿鑿又甚於<lb/>
　詩易也竊怪先輩稱師儒明經道古如斯而已乎顧<lb/>
　國家功令相承可若何而浮湛一第私心恥之比釋<lb/>
　褐又不得與讀中秘書供文學校理之役而鬱鬰簿<lb/>
　領經義荒閣於心終不忘癸巳調永嘉邂逅學博鮑<lb/>
<pb n="KR2n0011_WYG_060-6a"/>
　士龍氏渠嘗受易於先輩就而問焉為余說乾說咸<lb/>
　說艮總之老生常談耳别後十餘年風塵奔走明師<lb/>
　良友不復可逢而五十之年忽焉將至乃抽簪下帷<lb/>
　求自得師首解詩次解春秋最後易易吾見其難為<lb/>
　怵然遲之久而復削草浹旬而後乾事竣再浹旬而<lb/>
　後坤事竣乾坤辦而他卦離披矣管子云思之思之<lb/>
　又重思之思之不通鬼神將通之亶其然乎比殺青<lb/>
　同學取觀無一人一辭助我者余甥曰文宰氏以諸<lb/>
<pb n="KR2n0011_WYG_060-6b"/>
　生學易取余易解字比而句櫛摘疑義若干條請益<lb/>
　屬余諒闇廢業久之温故補其闕畧非必洪鐘大叩<lb/>
　小叩一一鳴合然心誠求之不中不逺羲文始作於<lb/>
　今幾千載傳注千家雖未偏覽而錚錚者六七家已<lb/>
　嘗染指莊生謂千載而下知其解者旦暮遇之矣窮<lb/>
　經難窮易尤難哉<lb/>
學易枝言<lb/>
　　二卷<lb/>
<pb n="KR2n0011_WYG_060-7a"/>
　　　存<lb/>
　敬自序曰余於易有解有問有談有領晚更三思得<lb/>
　一則䑛筆書記久之狼藉巾笥道士章憨取以編入<lb/>
　别為學易枝言經曰中心疑者其辭枝余學未忘疑<lb/>
　道其實而已矣先儒云煩則枝何晏謂管輅說易要<lb/>
　言不煩一面而盡二難之美故經曰吉人之辭寡老<lb/>
　聃亦云多言數窮夫夫是也我過矣書以志余過<lb/>
　陸元輔曰敬字仲輿號楚望京山人萬厯己丑進士<lb/>
<pb n="KR2n0011_WYG_060-7b"/>
　官户科給事中謫宜興縣丞移知江隂縣<lb/>
張氏<hi>納陛</hi>學易飲河<lb/>
　　八卷<lb/>
　　　存<lb/>
　錢一本序曰昔有為飲河之喻者謂河無盡而飲之<lb/>
　者其量有盡如鼴滿腹所飲幾何亦猶之河伯望洋<lb/>
　之見也若以劵之易易河源也蓋人人之心莫不具<lb/>
　有全河之量焉有不待渴而甘飲焉者以夫子之聖<lb/>
<pb n="KR2n0011_WYG_060-8a"/>
　何過可言且願有數年之假五十之學然又僅謂可<lb/>
　以無大過易顧可以勿學乎大過大者過也必先於<lb/>
　大者無過而後可以覬望小者耳予友張以登起家<lb/>
　名進士任儀曹值並封議起偕于薛顧陳賈諸公抗<lb/>
　疏回天時號六君子奚啻泰二用馮河之勇一入錮<lb/>
　籍遂數十餘年而心精無一少滲舉涓滴之流悉滙<lb/>
　為天漢之章其飲河所述蓋用馮河之全力出之匪<lb/>
　弟自飲亦以飲人可謂窮其源者已<lb/>
<pb n="KR2n0011_WYG_060-8b"/>
　陸元輔曰張納陛字以登宜興人萬厯己丑進士<lb/>
方氏<hi>大鎭</hi>易意<lb/>
　　四卷<lb/>
　　　未見<lb/>
　錢士升作墓碑曰公諱大鎭字君靜號魯岳桐城人<lb/>
　萬厯己丑進士除大名府推官入為江西道御史由<lb/>
　大理丞晋本寺少卿璫禍作具疏乞休陞南京光禄<lb/>
　寺卿未仕時方毁首善書院公筮得同人于野遂引<lb/>
<pb n="KR2n0011_WYG_060-9a"/>
　疾歸自號野同翁性至孝居父喪盡禮及禫而卒鄉<lb/>
　人諡曰文孝先生所著有易意詩意禮說諸書<lb/>
陳氏<hi>幼學</hi>周易管闚<lb/>
　　佚<lb/>
　嚴繩孫曰公字志行無錫人萬厯己丑進士官至太<lb/>
　常卿癸丑冬錢先生啓新談易東林公善其說遂歸<lb/>
　撰周易管闚以相質曰吾雖八十老人誠樂此不知<lb/>
　疲也竟以此成疾卒時猶未成書<lb/>
<pb n="KR2n0011_WYG_060-9b"/>
王氏<hi>述古</hi>易筌<lb/>
　　　未見<lb/>
　黄虞稷曰述古字信甫號鍾嵩禹州人萬厯己丑進<lb/>
　士官常州知府遷山西按察副使進布政<lb/>
呉氏<hi>烱</hi>周易繹㫖<hi>或作易㫖質疑</hi>
　　八卷<lb/>
　　　存<lb/>
　李廷機序曰仲尼之於易也韋編三絶而後有十翼<lb/>
<pb n="KR2n0011_WYG_060-10a"/>
　以闡伏羲文王周公三聖人之㫖歐陽公乃以繫辭<lb/>
　非夫子所作韓魏公不以為然終身不與歐陽公談<lb/>
　易夫彖象以疏卦爻文言繫辭又以發揮彖象之所<lb/>
　未盡而歸之羽翼三聖自漢以後諸儒注疏又其羽<lb/>
　翼爾華亭懷野呉君以所著繹㫖一編眎余余受而<lb/>
　讀之卦爻彖象彚而不析連而不間無深求無費辭<lb/>
　苐就聖人語稍加訓繹而大㫖了然如指諸掌朱晦<lb/>
　翁教人觀書到通融後都不見注解但見正經有幾<lb/>
<pb n="KR2n0011_WYG_060-10b"/>
　個字若是編者殆庶幾焉而余又以為易理惟是消<lb/>
　息盈虛在仲尼為仕止久速故其繫彖每嘆時義也<lb/>
　大而孟子稱之曰聖之時至於既老猶欲假數年之<lb/>
　學以無大過夫士大夫不明易理潛見躍亢違其時<lb/>
　進退存亡失其正過斯大矣篇中如曰豐亨豫大君<lb/>
　子畏之曰進退相倚成敗相伏曰死生旦暮如浮雲<lb/>
　之適往適來何與我事此語出自達識必能用易者<lb/>
　豈獨能繹易之㫖已哉<lb/>
<pb n="KR2n0011_WYG_060-11a"/>
　董其昌跋曰向子讀易至損益二卦嘆曰吾已知貴<lb/>
　不如賤富不如貧超然霞舉志在五岳彼所用者老<lb/>
　子之易爾非文周孔子之易也孔子贊易於乾之潛<lb/>
　龍以為得聖人之徳他日見老子其尊之也似師與<lb/>
　稱之也曰猶龍猶之者疑之也聖人之進退存亡期<lb/>
　於不失其正而已知益而不知損者危機也知益之<lb/>
　為損而去之知損之為益而居之者盜機也夫乾純<lb/>
　乎陽者也有機焉而隂氣不盡故疑於龍向子所用<lb/>
<pb n="KR2n0011_WYG_060-11b"/>
　之易如此予友呉晉明蓋跡於損者十九在家十九<lb/>
　在官歸奉太夫人養著書談道有終焉之志予觀其<lb/>
　忠孝大節恬淡姱修灼然有用於世非徒虚曠自喜<lb/>
　而詭於正者可謂深於用易矣向子云乎哉<lb/>
　陳九疇曰今之談易者爭言象矣不合則多方以求<lb/>
　之而易始漓夫卦有理理有象順理求象則自然脗<lb/>
　合執卦求象則牽合難通乾潛見飛躍稱龍而說卦<lb/>
　曰乾為馬震為龍象胡可執也同人之初曰門節之<lb/>
<pb n="KR2n0011_WYG_060-12a"/>
　二曰門爻之象亦豈定法乎隨時度理象自合矣兹<lb/>
　繹也以卦之二義立大象以位分小象如升階一級<lb/>
　進一步如車轂轉而軸不轉一洗變互比應之說而<lb/>
　易㫖躍如故曰呉子之易解粘釋縛之書也脫二千<lb/>
　餘年之牽纒撥雲霧而大明之是之謂懸解<lb/>
　烱自序曰粤自伏羲畫卦文王衍辭周公益以六爻<lb/>
　孔子贊以十翼易更四聖而道始<hi>原闕</hi>
　　　　　惟昔歳在甲子予甫成童以占筮見易之<lb/>
<pb n="KR2n0011_WYG_060-12b"/>
　辭迄垂髫讀宋儒理學諸書見易之藴竊謂易道廣<lb/>
　大無所不包而淺見薄識茫然不得其畔岸者凡歴<lb/>
　五甲姑去箋注直探文王周公之辭以辭合象以象<lb/>
　合先天之畫似有見其一斑者敢攄己見以與文王<lb/>
　周公發揮其微義余不敢知經世之大用直就辭衍<lb/>
　義以為神道設教之小助云耳乃若孔子之傳本以釋經<lb/>
　而王輔嗣分列各爻使經意不貫串予倣乾卦例以<lb/>
　傳列於各卦經辭之後卦如統領六爻如貫珠而傳<lb/>
<pb n="KR2n0011_WYG_060-13a"/>
　如宫商之相應亦以復古本之繙閱甫就搦管題其<lb/>
　梗槩萬厯甲辰秋八月觀潮之夕也<lb/>
　陸元輔曰烱字晉明華亭人萬厯己丑進士南京太<lb/>
　僕寺卿<lb/>
笪氏<hi>繼良</hi>鵞湖讀易編<lb/>
　　十二卷<lb/>
　　　未見<lb/>
　高佑釲曰繼良字我箴丹徒人萬厯辛夘舉人初署<lb/>
<pb n="KR2n0011_WYG_060-13b"/>
　寧國教諭遷知鉛山縣講易鵝湖著書十二卷官至<lb/>
　山西按察僉事<lb/>
萬氏<hi>尚烈</hi>易贊測　易大象測<lb/>
　　各一卷<lb/>
　　　序<lb/>
　尚烈自序曰不佞結髮從里中章布衣先生游聞先生<lb/>
　論易曰不知易不可以為學不佞因取易讀之沉濳<lb/>
　反覆者廿餘年乃信易之為書雖成於三聖而實<lb/>
<pb n="KR2n0011_WYG_060-14a"/>
　統於孔子之贊誠於孔子之贊不背而馳則周公文<lb/>
　王伏羲之意可遡而得矣每有所聞便即劄記日積<lb/>
　月累不覺成帙因名之曰易贊測葢謂測孔子之贊<lb/>
　周易者也故於彖辭爻辭不苦為講說非故畧之正<lb/>
　以求彖辭於彖傳求爻辭於爻傳彖傳爻傳明而彖<lb/>
　辭爻辭之㫖其盡是乎至於六十四大象原與卦爻<lb/>
　之辭不相發明故又别為一簡亦名之曰周易大象<lb/>
　測又有讀易附於其末大約管蠡之見有觸而存而<lb/>
<pb n="KR2n0011_WYG_060-14b"/>
　二測之㫖其裏言云<lb/>
　陸元輔曰尚烈新建人萬厯辛夘舉鄉試初署建昌<lb/>
　教諭陞高州府推官歴濟寧知州再補昌平知州轉<lb/>
　邵武府同知學於布衣章潢<lb/>
徐氏<hi>曰仁</hi>周易翼注<lb/>
　　　未見<lb/>
　黄虞稷曰永豐人萬厯辛夘舉人<lb/>
呉氏<hi>黙</hi>易說<lb/>
<pb n="KR2n0011_WYG_060-15a"/>
　　六卷<lb/>
　　　存<lb/>
　黙自序曰易不云乎引而伸之觸類而長之天下之<lb/>
　能事畢矣此詮易之宗㫖也今㝢内以明經為功令<lb/>
　乃士之挾䇿者往往格於章句之陋守其師說以為<lb/>
　易盡在是也試叩之程傳茫如捕風又况乎大全諸<lb/>
　家乎予往者輯羣書而衷之以程朱傳義隨復散佚<lb/>
　今彚而成是編希<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>有言善學易者當以羲皇心地<lb/>
<pb n="KR2n0011_WYG_060-15b"/>
　馳騁無於周孔注脚下盤旋㫖哉言也予亦何敢以<lb/>
　言易自任聊以俟夫引伸觸類者則又何言非易也<lb/>
　耶<lb/>
　陸元輔曰默字因之呉縣人萬厯壬辰進士太僕寺<lb/>
　卿<lb/>
姚氏<hi>文蔚</hi>周易旁注㑹通<lb/>
　　十四卷<lb/>
　　　存<lb/>
<pb n="KR2n0011_WYG_060-16a"/>
　黄虞稷曰文蔚字養谷錢塘人萬厯壬辰進士仕至<lb/>
　南京太僕寺少卿<lb/>
李氏<hi>本固</hi>古易彚編意辭集<lb/>
　　十七卷<lb/>
　　　存<lb/>
　李維禎序略曰治易者有章句有傳有注有集注有義<lb/>
　疏有論說有類例有譜有考有數有圖有音有擬號<lb/>
　為繁蔓清源李維寧統彚編輯其大綱三曰意辭曰<lb/>
<pb n="KR2n0011_WYG_060-16b"/>
　象數曰變占而意辭之目八曰古易曰辭會曰明意<lb/>
　曰釋名曰詳易曰玩辭曰誤異曰易派象數之目八<lb/>
　曰圖書象曰圖書數曰總論曰畫象曰三易曰廣象<lb/>
　曰觀象曰衍數變占之目十曰蓍變曰之變曰反對<lb/>
　曰變例曰小成曰觀變曰不卜曰玩占曰卜筮曰斷<lb/>
　法廣大悉備矣<lb/>
　高出序略曰易道之暢莫今日若以予耳目所及若<lb/>
　焦先生之易筌意象兼舉超超𤣥著又有黔南來氏<lb/>
<pb n="KR2n0011_WYG_060-17a"/>
　之易淄川高氏之易咸自名家而李維寧氏辭㑹一<lb/>
　書包總古今始無餘藴所采輯漢唐諸家頗衆其論<lb/>
　象甚備而覈其序前卦爻而後彖象其體先之以意<lb/>
　辭而象數繼之變占繼之雜論叙述繼之秩秩乎有<lb/>
　則確乎有據<lb/>
　余叔純曰自費長翁以彖象傳釋經總附卦爻之後<lb/>
　於是康成以彖傳連經文輔嗣以彖傳移綴彖辭之<lb/>
　後王原叔吕汲公晁以道李㢲巖吕東萊朱考亭皆<lb/>
<pb n="KR2n0011_WYG_060-17b"/>
　以分經合傳為非古故程子因今經作傳而朱子獨<lb/>
　因古經作本義至永樂間又抑古經以從今經後本<lb/>
　義而先程傳成化間成君矩乃始去程傳獨刻本義<lb/>
　然彖象傳猶附各卦經文仍非古也萬厯間楊止庵<lb/>
　分别經傳為古易又内多改彖傳入文言改天行健<lb/>
　等象傳入繫辭改天尊地卑等繫辭傳入說卦亦非<lb/>
　古也近李維寧分别經傳為古易而内止改居室七<lb/>
　條祐助一條何思十一條入文言既無分裂之虞亦<lb/>
<pb n="KR2n0011_WYG_060-18a"/>
　無差訛之患古易於是乎復矣<lb/>
　陸元輔曰本固字維寧臨清州人萬厯壬辰進士官<lb/>
　至太僕少卿<lb/>
楊氏<hi>廷筠</hi>易顯<lb/>
　　六卷<lb/>
　　　存<lb/>
易總<lb/>
　　一卷<lb/>
<pb n="KR2n0011_WYG_060-18b"/>
　　　未見<lb/>
　孫枝芳曰淇園先生周易顯義不主一家亦不拘拘<lb/>
　於卜筮所著有易微易總易顯皆以己意解易不以<lb/>
　訓袩舊聞解易余嘗謂易經宋儒表章程朱等傳翼<lb/>
　經者也顯義一書翼傳者也玩之可識盈虚消息之<lb/>
　理矣<lb/>
　陸元輔曰廷筠字淇園仁和人萬厯壬辰進士仕至<lb/>
　順天府丞<lb/>
<pb n="KR2n0011_WYG_060-19a"/>
劉氏<hi>一焜</hi>周易略義<lb/>
　　一卷<lb/>
　　　未見<lb/>
　祁承<graphic n="KR3020" url="https://raw.githubusercontent.com/kanripo/KR-Gaiji/master/images/KR3020.png" mimeType="image/png"/>曰乾坤至比凡八卦<lb/>
　高佑釲曰一焜南昌人萬厯壬辰進士<lb/>
湯氏<hi>賓尹</hi>易經翼注<lb/>
　　四卷<lb/>
　　　存<lb/>
<pb n="KR2n0011_WYG_060-19b"/>
　陸元輔曰賓尹宣城人萬厯乙未賜進士第二官至<lb/>
　國子監祭酒<lb/>
孫氏<hi>愼行</hi>周易明洛義纂述<lb/>
　　六卷<lb/>
　　　存<lb/>
　愼行自序曰愼行素不敢玩易戊申歳忽若有示之<lb/>
　圖如世局盤者從北坎乾兌宫三點從南坤㢲宫二<lb/>
　點若天三地二尋卜以為將來於易當有聞矣至癸<lb/>
<pb n="KR2n0011_WYG_060-20a"/>
　丑將詣部卜艮之四艮其身止諸躬也心止是易便<lb/>
　可濳通專欲講求文王後天周易兀坐述之果一月<lb/>
　成卦述外復有二十餘章仍卜五年後可再述又五<lb/>
　年後可三述迨戊午壬戌兩述如言二易比初贏十<lb/>
　餘章三易缺十五章十餘年來未輕示人會丁夘春<lb/>
　謫戍神復指示之卜此生還日刻前所述易俄戍遣<lb/>
　寧夏未及行召還起用因衰病三疏請放㫖不下得<lb/>
　以虚閒歳月長坐齋中反覆玩繹思易道廣大漢唐<lb/>
<pb n="KR2n0011_WYG_060-20b"/>
　以來承用後天者習其數不知其義至宋以來搜探<lb/>
　先天者又昧其例并汨其辭是用尋夫子之十翼宗<lb/>
　箕子之九疇以一中為握而後卦得以運行以二五<lb/>
　為中而後爻有所統攝應非彖所明言不得旁及用<lb/>
　非象所專指不得乏推使玩易者因文王大象便見<lb/>
　爻之變化一源又使用易者得夫子小象更知象之<lb/>
　貫穿萬緒自北行南則天尊地卑之義生上返初則<lb/>
　原始要終之義其數相錯其象多危所為命易以包<lb/>
<pb n="KR2n0011_WYG_060-21a"/>
　隂陽命周易以别夏商者言各有物物各有方一爻<lb/>
　得一爻之義一卦明一卦之用不至臆揣無據牽引<lb/>
　多門名曰明洛三易凡一十四萬餘言章凡二百四<lb/>
　十篇大約得自止躬中者初什之九二則什之六三<lb/>
　則什之四間有見聞攙者義便不倫葢亦多從汰焉<lb/>
　念年幾耄矣述易凡十八載志慮尚清視聽未惛秋<lb/>
　毫皆神賜也<lb/>
不語易義<lb/>
<pb n="KR2n0011_WYG_060-21b"/>
　　二卷<lb/>
　　　存<lb/>
　陸元輔曰愼行字聞斯武進人萬厯乙未賜進士第三<lb/>
　歴官禮部尚書年四十六始受易有初易二易三易四<lb/>
　易題曰周易明洛義又有不語易義學者稱淇澳先生<lb/>
　卒贈太子太保諡文介<lb/>
曹氏<hi>學佺</hi>周易通論<lb/>
　　六卷<lb/>
<pb n="KR2n0011_WYG_060-22a"/>
　　未見<lb/>
周易可說<lb/>
　　七卷<lb/>
　　　存<lb/>
　高佑釲曰學佺字能始侯官人萬厯乙未進士易可<lb/>
　說七卷前有總論八卷同安蔡復一序之<lb/>
史氏<hi>記事</hi>讀易夢覺<lb/>
　　九卷<lb/>
<pb n="KR2n0011_WYG_060-22b"/>
　　　未見<lb/>
　高佑釲曰渭南人萬厯乙未進士<lb/>
張氏<hi>汝霖</hi>周易因指<lb/>
　　八卷<lb/>
　　　存<lb/>
　高佑釲曰山隂人字明若萬厯乙未進士江西布政<lb/>
　司叅議<lb/>
張氏<hi>維樞</hi>澹然齋易測<lb/>
<pb n="KR2n0011_WYG_060-23a"/>
　　十二卷<lb/>
　　　未見<lb/>
　黄虞稷曰維樞字子環晉江人萬厯戊戌進士累官<lb/>
　工部左侍郎<lb/>
喻氏<hi>安性</hi>易叅<lb/>
　　五卷<lb/>
　　　未見<lb/>
　陸元輔曰安性字養初嵊縣人萬厯戊戌進士累官<lb/>
<pb n="KR2n0011_WYG_060-23b"/>
　都察院右副都御史總督薊遼軍務<lb/>
黄氏<hi>國鼎</hi>易經初解<lb/>
　　　未見<lb/>
　葉向高志墓曰公諱國鼎字敦柱别號九石晉江人<lb/>
　萬厯戊戌進士官右春坊右庶子兼翰林院侍讀掌<lb/>
　坊事著四書質問易經初解<lb/>
崔氏<hi>師訓</hi>大成易㫖<lb/>
　　二卷<lb/>
<pb n="KR2n0011_WYG_060-24a"/>
　　　存<lb/>
　曹溶曰師訓字𢎞臺南直𨽻太平縣人萬厯戊戌進<lb/>
　士仕至福建叅政易㫖二卷止說上下經仁和黄叅<lb/>
　議汝亨為之序<lb/>
　　　　按崔氏有讀易八條其一曰讀易須認典禮<lb/>
　　　　故曰聖人觀其㑹通以行典禮繫辭以斷吉<lb/>
　　　　凶則典禮所在乃六爻吉凶從出之門一卦<lb/>
　　　　之大義也如乾以元為典禮坤以貞為典禮<lb/>
<pb n="KR2n0011_WYG_060-24b"/>
　　　　餘卦利貞則皆典禮所在貞無往不在因時<lb/>
　　　　制宜謂之時義因時致用謂之時用各隨其<lb/>
　　　　時如屯之時以動為貞需之時以靜為貞咸<lb/>
　　　　以止為貞恒以道為貞旅之貞在柔兌之貞<lb/>
　　　　在剛未有一卦而無典禮者智者觀彖辭而<lb/>
　　　　思過半者此也頗能詳人之所略<lb/>
　<lb/>
　經義考卷六十<lb/>
</p>
<p>
</p>
  </div>
</body>
</text>
</TEI>
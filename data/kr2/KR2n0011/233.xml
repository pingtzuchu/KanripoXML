<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百三十三</head> <lb/>
    <p>
<pb n="KR2n0011_WYG_233-1a"/>
欽定四庫全書<lb/>
　經義考卷二百三十三<lb/>
　　　　　　　　　　翰林院檢討朱彞尊撰<lb/>
　　　孟子<hi>三</hi>
孫氏<hi>奭</hi>孟子正義<lb/>
　　十四卷<lb/>
　　　存<lb/>
　晁公武曰皇朝孫奭等采唐張鎰丁公著所撰㕘附<lb/>
<pb n="KR2n0011_WYG_233-1b"/>
　益其闕古今注孟子者趙氏之外有陸善經奭撰正<lb/>
　義以趙注為本其不同者時時兼取善經如謂子莫<lb/>
　執中為子等無執中之類大中祥符中書成上於朝<lb/>
　朱子曰孟子疏乃邵武士人假作蔡季通識其人其<lb/>
　書全不似疏體不曽解出名物制度只繞纒趙岐之<lb/>
　説爾<lb/>
　王應麟曰孫奭正義崇文總目館閣書目讀書志皆<lb/>
　無之朱文公謂邵武士人作<lb/>
<pb n="KR2n0011_WYG_233-2a"/>
　宋史孫奭字宗古博州博平人九經及第大中祥符<lb/>
　初天下争言符瑞奭上疏諫仁宗即位召為翰林侍<lb/>
　講學士判國子監遷兵部侍郎龍圖閣學士以太子<lb/>
　少傅致仕卒贈左僕射諡曰宣<lb/>
　　　　按趙岐注孟子多引舊事以證之如曰殀若<lb/>
　　　　顔淵夀若召公有不虞之譽尾生本與婦人<lb/>
　　　　期于梁下不度水之卒至遂至沒溺而獲守<lb/>
　　　　信之譽有求全之毁陳不瞻將赴君難聞金<lb/>
<pb n="KR2n0011_WYG_233-2b"/>
　　　　鼓之聲失氣而死可謂欲求全其節而反有<lb/>
　　　　怯弱之毁者也非禮之禮若禮而非禮陳質<lb/>
　　　　娶婦而長拜之也非義之義若義而非義藉<lb/>
　　　　交報仇是也其為人也寡欲雖有不存焉者<lb/>
　　　　寡矣雖有少欲而亡者謂遭横暴若單豹卧<lb/>
　　　　深山而遇饑虎之類也然亦寡矣其為人也<lb/>
　　　　多欲雖有存焉者寡矣謂貪而不亡䝉先人<lb/>
　　　　德業若晉國欒黶之類也然亦少矣不存者<lb/>
<pb n="KR2n0011_WYG_233-3a"/>
　　　　衆岐之所引書偶失傳使正義出於宣公必<lb/>
　　　　能元元本本即或不然亦當云未詳為是乃<lb/>
　　　　不曰據史記之文而言之則曰此蓋史傳之<lb/>
　　　　文而云然未免疎矣至詮西子按史記云西<lb/>
　　　　施越之美女越王句踐以獻之吳夫差大幸<lb/>
　　　　之毎入市人願見者先輸金錢一文攷史記<lb/>
　　　　並無其文不知何所依據朱子謂正義是邵<lb/>
　　　　武士人作似有可疑不若音義之真也<hi>不瞻劉向</hi>
<pb n="KR2n0011_WYG_233-3b"/>
　　　　<hi>新序作不占</hi>
孟子音義<lb/>
　　宋志二卷<lb/>
　　　存<lb/>
　奭撰進序曰夫總羣聖之道者莫大乎六經紹六經<lb/>
　之教者莫尚乎孟子自昔仲尼既沒戰國初興至化<lb/>
　陵遲異端並作儀衍肆其詭辨楊墨飾其滛辭遂致<lb/>
　王公納其謀以紛亂於上學者循其踵以蔽惑於下<lb/>
<pb n="KR2n0011_WYG_233-4a"/>
　猶洚水懐山時盡昏墊繁蕪塞路孰可芟夷惟孟子<lb/>
　挺名世之才秉先覺之志拔邪樹正髙行厲辭導王<lb/>
　化之源以救時弊開聖人之道以斷羣疑其言精而<lb/>
　贍其㫖淵而通致仲尼之教獨尊於千古非聖賢之<lb/>
　倫安能至於此乎其書由炎漢之後盛傳於世為之<lb/>
　注者則有趙岐陸善經為之音者則有張鎰丁公著<lb/>
　自陸善經已降其所訓説雖小有異同而共宗趙氏<lb/>
　今既奉勅挍定仍據趙注為本惟是音釋宜在討論<lb/>
<pb n="KR2n0011_WYG_233-4b"/>
　臣今詳二家撰録俱未精當張氏則徒分章句漏略<lb/>
　頗多丁氏則稍識指歸譌謬時有若非刋正詎可通<lb/>
　行謹與尚書虞部員外郎司判國子監臣王旭諸王<lb/>
　府侍講太常博士國子監直講臣馬龜符鎮寧軍節<lb/>
　度推官國子監説書臣吳易直前江隂軍江隂縣尉<lb/>
　國子學説書臣馮元等推究本文參考舊注采諸儒<lb/>
　之善削異説之煩證以字書質諸經訓疏其疑滯備<lb/>
　其闕遺集成音義二卷雖仰測至言莫窮於奥妙而<lb/>
<pb n="KR2n0011_WYG_233-5a"/>
　廣傳博識更俟於發揮謹上<lb/>
　陳振孫曰舊有張鎰丁公著為之音俱未精當奭方<lb/>
　奉詔挍定撰集正義遂討論音釋疏其疑滯備其闕<lb/>
　遺<lb/>
　鄭公曉曰孟子音釋有張鎰丁公著至宋孫奭作音<lb/>
　義二卷以糾正二氏之説又因趙氏注為正義於是<lb/>
　孟子有趙注孫疏行於世<lb/>
馮氏<hi>休</hi>刪孟子<lb/>
<pb n="KR2n0011_WYG_233-5b"/>
　　宋志一卷<hi>玊海二卷</hi>
　　　未見<lb/>
　晁公武曰皇朝馮休撰休觀孟軻書時有叛違經者<lb/>
　疑軻沒後門人妄有附益刪去之著書十七篇以明<lb/>
　其意前乎休而非軻者荀卿刺軻者王充後乎休而<lb/>
　疑軻者温公與軻辨者蘇東坡然不若休之詳也<lb/>
李氏<hi>覯</hi>常語<lb/>
　　一卷<lb/>
<pb n="KR2n0011_WYG_233-6a"/>
　　　存<lb/>
　葉紹翁曰揮麈録載張咸漢州人應制初出蜀過䕫<lb/>
　州郡將知名士也一見遇之甚厚因問曰四科優劣<lb/>
　之差見於何書張無以對守曰載孟子注中因閱示<lb/>
　之且曰不可不牢攏之也張道中漫思索著論成篇<lb/>
　至閣試六題以此為首主文錢穆父覽而異之為過<lb/>
　閣第一咸即浚父也紹翁竊考揮麈所載參以本朝<lb/>
　六題之制必先經題注疏而後子史以孟子注為首<lb/>
<pb n="KR2n0011_WYG_233-6b"/>
　殆恐不然曾慥序李賢良泰伯詩云甞試六題已通<lb/>
　其五惟四科優劣之差不記所出曰吾於書無所不<lb/>
　讀惟平生不喜孟子故不之讀是必出孟子拂袖而<lb/>
　出人皆服其博泰伯自序其文曰舉茂才罷歸其明<lb/>
　年慶厯癸未秋科所著文<hi>云云</hi>則是張公咸與泰伯<lb/>
　同試於慶厯壬午張遂中選李遂報罷區區科目亦<lb/>
　有幸不幸焉以揮麈録考之則黜泰伯者錢穆父也<lb/>
　南康祖無擇取㤗伯之文門人陳次翁為撰墓銘初<lb/>
<pb n="KR2n0011_WYG_233-7a"/>
　未甞及不讀孟子之説惟盱江集中有常語非孟子<lb/>
　其文意淺陋且非序者所載疑附㑹不讀孟子之説<lb/>
　者為之𠞰入非泰伯之文明甚按登科記慶厯二年<lb/>
　壬午嵗八月固甞召試才識兼茂科時閣下六題其<lb/>
　一曰左氏義崇君父其二曰孝何以在徳上下其三<lb/>
　曰王吉貢禹得失孰優其四曰經正則庶民興其五<lb/>
　曰有常徳立武事其六曰序卦雜卦何以終不同初<lb/>
　無四科優劣一題不知曽慥序泰伯之詩何以鑿空<lb/>
<pb n="KR2n0011_WYG_233-7b"/>
　立為此題當時六題中惟經正庶民興出孟子然非<lb/>
　孟子注之文<lb/>
　周密曰李泰伯著論非孟子後舉茂才論題出經正<lb/>
　則庶民興不知出處曰吾無書不讀此必孟子中語<lb/>
　也擲筆而出晁說之亦著論非孟子建炎中宰相進<lb/>
　擬除官髙宗以孟子發揮王道說之何人乃敢非之<lb/>
　勒令致仕鄭叔友亦非孟子曰軻忍人也辨士也儀<lb/>
　秦之流也戰國縱横捭闔之士皆發冢之人而軻能<lb/>
<pb n="KR2n0011_WYG_233-8a"/>
　以詩禮著也余曰孟子何可非泰伯所以非之者謂<lb/>
　不當勸齊梁之君以王耳昔武王伐紂舉世不以為<lb/>
　非而伯夷叔齊獨非之東萊先生曰武王憂當世之<lb/>
　無君者也伯夷憂萬世之無君者也予於泰伯亦然<lb/>
　至於說之叔友拾其遺説而附和之吾無取焉<lb/>
蘇氏<hi>洵</hi>孟子評<lb/>
　　一卷<lb/>
　　　存<lb/>
<pb n="KR2n0011_WYG_233-8b"/>
　孫緒曰相傳批㸃孟子為蘇老泉筆然其批語内却<lb/>
　引洪景盧語景盧後老泉六七十年傳者未之察也<lb/>
司馬氏<hi>光</hi>疑孟<lb/>
　　通考一卷<lb/>
　　　存<lb/>
　晁公武曰光疑孟子書有非軻之言者著論是正之<lb/>
　凡十一篇光論性不以軻道性善為然<lb/>
司馬氏<hi>康</hi>等孟子節解<lb/>
<pb n="KR2n0011_WYG_233-9a"/>
　　通考十四卷<lb/>
　　　佚<lb/>
　范祖禹進剳子曰臣等準入内供奉官徐湜傳宣奉<lb/>
　聖㫖令講讀官編修孟子節解一十四卷進呈臣司<lb/>
　馬康吳安詩范祖禹趙彦若范百禄　又志司馬康<lb/>
　墓曰司馬康公休奉對邇英閣言孟子為書最醇正<lb/>
　陳王道尤明白所宜觀覽上尋詔講筵官編修孟子<lb/>
　節解為十四卷以進康力疾解孟子二卷<lb/>
<pb n="KR2n0011_WYG_233-9b"/>
　姚福曰温公平生不喜孟子以為偽書出於東漢因<lb/>
　作疑孟論而其子康乃曰孟子為書最善直陳王道<lb/>
　尤所宜觀至疾甚革猶為孟子解二卷司馬父子同<lb/>
　在館閣而其好尚不同乃如此然以父子至親而不<lb/>
　為苟同亦異乎阿其所好者矣<lb/>
　晁公武曰皇朝范祖禹孔武仲吳安詩豐稷吕希哲<lb/>
　元祐中同在經筵所進講義貫穿史籍雖文辭微涉<lb/>
　豐縟然觀者咸知勸講自有體也<lb/>
<pb n="KR2n0011_WYG_233-10a"/>
王氏安<hi>石</hi>孟子解<lb/>
　　十四卷<lb/>
　　　佚<lb/>
　晁公武曰王介甫素喜孟子自為之解其子雱與其<lb/>
　門人許允成皆有注釋崇觀間場屋舉子宗之<lb/>
王氏<hi>令</hi>孟子講義<lb/>
　　宋志五卷<lb/>
　　　未見<lb/>
<pb n="KR2n0011_WYG_233-10b"/>
　令自序曰自孔子沒百家之説興而聖人之道始散<lb/>
　逮至於今而天下之説亂矣故學者求其有知而無<lb/>
　所從焉自堯舜三代之書既缺先王之言亡於世者<lb/>
　幾半而異端之說日興則天下之學者幾希不去先<lb/>
　王以從夷狄也夫五經雖存而說者謬異學者安所<lb/>
　取信哉昔孔子沒羣弟子各取所聞集於書今之論<lb/>
　語是也幸而聖人嘗言之幸而弟子能存之今其書<lb/>
　財此耳不幸言之不及言及而不存者固多矣有如<lb/>
<pb n="KR2n0011_WYG_233-11a"/>
　仁有如性有如命皆一時之罕問問而習不及之皆<lb/>
　孔子所不對也故語以謂孔子罕言然則論語之載<lb/>
　亦略矣世之傳論語者多矣少而讀之壯而不知其<lb/>
　義老且忘之終不察其何用故世通以此書為習而<lb/>
　未聞篤信好學守死善道者則其於五經之學可知<lb/>
　矣令甞自孔子之後考古之書合於論語者獨得孟<lb/>
　子以其言信其人與孔子不異惜古之人學是書者<lb/>
　稀矣自戰國荀卿劉漢揚雄隋末王通皆有書以配<lb/>
<pb n="KR2n0011_WYG_233-11b"/>
　孟子稱於世而荀卿之非孟子見於書王通蓋未甞<lb/>
　道也夫不知而非之與不知而不言其為雖殊要皆<lb/>
　不知孟子者也就三家之中獨揚雄以謂孟子知言<lb/>
　之要知徳之奥非茍知之亦允蹈之其言雖不多見<lb/>
　然亦足以發雄之知言也彼孟子之所為直與聖人<lb/>
　者並信夫二子亦何預之哉昔韓愈有言曰夫沿河<lb/>
　而下茍不止雖有疾遲必至於海如不得其道雖疾<lb/>
　不止終莫幸而至焉故學者必慎其所道求觀聖人<lb/>
<pb n="KR2n0011_WYG_233-12a"/>
　之道必自孟子始雖愈斯言則然今其書具存而可<lb/>
　考其他亦多與孟子不合然則愈之視楊墨以排釋<lb/>
　老此愈之得於孟子者也至於性命之際出處致身<lb/>
　之大要則愈之於孟子異者固多矣故王通力學而<lb/>
　不知道荀卿言道而不知要韓愈立言而不及徳獨<lb/>
　雄其庶乎夫學亦難矣哉是其能力學名世如此三<lb/>
　子者亦稀矣然或失如此使孟子而在三子者同時<lb/>
　固應有辨也假孟子而出其後於其書固應有所取<lb/>
<pb n="KR2n0011_WYG_233-12b"/>
　舍惟雄切近之庶幾取合焉令甞考求古書之當否<lb/>
　以聖人折之蓋所見如此令於孟氏甞願學焉猶病<lb/>
　其不能故於所疑皆闕之今其所言皆令所已信者<lb/>
　然亦不敢自以謂必與孟氏合諸君盍去其不肖而<lb/>
　加擇焉夫道豈難能哉顧其力行何如耳茍聽之於<lb/>
　耳以存於心用㑹於行事則古之好學者皆然也不<lb/>
　然亦何為出入於口耳之間徒以為煩耶孔子曰知<lb/>
　之者不如好之者好之者不如樂之者學者可不勉<lb/>
<pb n="KR2n0011_WYG_233-13a"/>
　乎<lb/>
　陳振孫曰所講纔盡二篇其第三篇盡二章而止<lb/>
程子<hi>頤</hi>孟子解<lb/>
　　宋志十四卷<hi>通考同集止一卷</hi>
　　　未見<lb/>
　康紹宗曰晁氏讀書志載程氏孟子解十四卷大全<lb/>
　集止載一卷近思録及時氏本無之挍之閣本又止<lb/>
　載盡信書不如無書一章及反覆通考則皆後人纂<lb/>
<pb n="KR2n0011_WYG_233-13b"/>
　集遺書外書之有解者也<lb/>
張子<hi>載</hi>孟子解<lb/>
　　通考二十四卷<lb/>
　　　存<lb/>
　晁公武曰張子載撰并孟子統說附於後<lb/>
蘇氏<hi>轍</hi>孟子解<lb/>
　　宋志一卷<lb/>
　　　存<lb/>
<pb n="KR2n0011_WYG_233-14a"/>
　陳振孫曰次公少時所作凡二十四章<lb/>
蔣氏<hi>之竒</hi>孟子解<lb/>
　　宋志六卷<lb/>
　　　佚<lb/>
龔氏<hi>原</hi>孟子解<lb/>
　　宋志十卷<lb/>
　　　佚<lb/>
鄒氏<hi>浩</hi>孟子解義<lb/>
<pb n="KR2n0011_WYG_233-14b"/>
　　宋志十四卷<lb/>
　　　佚<lb/>
　浩自序曰孔子沒世衰道喪百有餘歳以及孟子之<lb/>
　時其害尤甚以湯武為弑君以周公為未智以匡章<lb/>
　為不孝以仲子為亷士非特此也不動心如告子猶<lb/>
　外義而莫悟事豪傑如陳相猶倍師而自若則道之<lb/>
　不明可知矣以利國為先務以殃民為可為以戰必<lb/>
　克為良臣以逢君惡為無罪非特此也可與有為如<lb/>
<pb n="KR2n0011_WYG_233-15a"/>
　齊宣王者其所問惟威文之事可與有言如公孫丑<lb/>
　者其所冀惟管晏之功則道之不行可知矣孟子於<lb/>
　此時上下無知而信之者操不售之具以周遊其間<lb/>
　不少貶焉非以道自任而能若是乎其道則自古所<lb/>
　固存而孔子之所傳者也孔子之於道不得已而載<lb/>
　之後世君子孰不可以得之哉然而有目同視而所<lb/>
　見者近有耳同聽而所聞者淺有心同思而所得他<lb/>
　而不正則争以自取勝而大道斯為天下裂矣然則<lb/>
<pb n="KR2n0011_WYG_233-15b"/>
　孔子之後能紹其傳者孟子一人而已也與太和為<lb/>
　一而充塞於兩間上足以配道下足以配義其所養<lb/>
　之氣有如此者由父子之仁而極於天道由可欲之<lb/>
　善而極於神其所造之妙有如此者於詩則以意逆<lb/>
　於書則取二三䇿其通經有如此者敷陳於齊宣梁<lb/>
　恵之間訓告於萬章樂克之徒曲而中多而類其出<lb/>
　言有如此者見與不見皆不以人枉已受與不受皆<lb/>
　不以利廢義其制行有如此者以其所養之氣發其<lb/>
<pb n="KR2n0011_WYG_233-16a"/>
　所造之妙無施而不可則其為通經也出言也制行<lb/>
　也皆餘事耳奈何天未欲平治天下而舍我其誰之<lb/>
　志終不獲伸是以其功止於距楊墨以承三聖而已<lb/>
　矣雖然使楊墨之道息孔子之道著天下後世咸知<lb/>
　父子有仁君臣有義不淪胥而為禽獸則其志雖不<lb/>
　伸於當時固已伸於後世矣以道論功如之何其可<lb/>
　及也其後名世之士有出於漢而能知之者莫如揚<lb/>
　子故論其道則曰不異論其功則曰廓如有出於唐<lb/>
<pb n="KR2n0011_WYG_233-16b"/>
　而能知之者莫如韓子故論其道則曰醇乎醇論其<lb/>
　功則曰不在禹下非茍知之也竊自比焉則庶幾孟<lb/>
　子之道攘斥佛老則庶幾孟子之功夫二子之不如<lb/>
　孟子易見也有所庶幾且無與並况孟子乎故韓子<lb/>
　曰學者必謹於其所道求觀聖人之道必自孟子始<lb/>
　浩甞聞之於師曰誦孟子之書非難深明其意之所<lb/>
　在為難深明其意之所在非難能以其所以自任者<lb/>
　矜式而行之為難昔孔子之門人如仲弓之有聞於<lb/>
<pb n="KR2n0011_WYG_233-17a"/>
　仁則請事斯語如子張之有聞於行則必書諸紳今<lb/>
　孟子七篇之所載非直孔子答問之際一二言耳學<lb/>
　者或尚媿於仲弓子張之賢則以其所以自任者矜<lb/>
　式而行之其可忽乎浩不敏敬受此言久矣願與諸<lb/>
　君子共之勿徒誦其書明其意資以為速化之術而<lb/>
　已也顔淵曰舜何人也予何人也有為者亦若是嗚<lb/>
　呼豈獨顔淵之於舜為然哉<lb/>
王氏<hi>雱</hi>孟子注<lb/>
<pb n="KR2n0011_WYG_233-17b"/>
　　宋志十四卷<lb/>
　　　佚<lb/>
　<lb/>
　<lb/>
　<lb/>
　<lb/>
　<lb/>
　經義考卷二百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百八十八</head> <lb/>
    <p>
<pb n="KR2n0011_WYG_188-1a"/>
欽定四庫全書<lb/>
　經義考卷一百八十八<lb/>
　　　　　　　　　　翰林院檢討朱彝尊撰<lb/>
　　　春秋<hi>二十一</hi>
楊氏<hi>簡</hi>春秋解<lb/>
　　宋志十卷<lb/>
　　　未見<lb/>
　簡自序曰易詩書禮樂春秋一也天下無二道六經<lb/>
<pb n="KR2n0011_WYG_188-1b"/>
　安得有二旨以屬辭比事為春秋者國俗之所教習<lb/>
　也非孔子之旨也故孔子曰屬辭比事而不亂則深<lb/>
　於春秋者矣不亂者不睹其紛紛一以貫之也春秋<lb/>
　之不亂即詩之不愚即書之不誣即樂之不奢易之<lb/>
　不賊禮之不煩也一也孔子繼曰天有四時春秋冬<lb/>
　夏風雨霜露無非教也地載神氣神氣風霆風霆流<lb/>
　形庶物露生無非教也清明在躬志氣如神嗜欲將<lb/>
　至有開必先天降時雨山川出雲見諸孔子家語而<lb/>
<pb n="KR2n0011_WYG_188-2a"/>
　小戴所記乃脱簡於孔子閒居之後閒居之旨已明<lb/>
　繼此章為贅此言詩之不愚書之不誣樂之不奢易<lb/>
　之不賊禮之不煩春秋之不亂旨猶未白不可無此<lb/>
　章以發揮也聖言至矣不可以思慮得也不可以言<lb/>
　語索也孔子不得已而有言曰吾志在春秋於二百<lb/>
　四十二年擾擾顛倒錯亂中而或因或作是是非非<lb/>
　靡不曲當所是是道所非非道如四時之錯行如日<lb/>
　月之代明皆所以彰明大道古諸侯無私史周官小<lb/>
<pb n="KR2n0011_WYG_188-2b"/>
　史掌邦國之志費誓周書漢汝江沱之詩編諸二南<lb/>
　自晉之乘楚之檮杌魯之春秋三史作而諸侯有私<lb/>
　史矣孔子因之道之變也<lb/>
林氏<hi>栗</hi>春秋經傳集解<lb/>
　　宋志三十三卷<lb/>
　　　未見<lb/>
　玉海淳熙十年六月知潭州林栗著春秋經傳集解<lb/>
　三十三卷乞投進十一年十二月上之付祕省<lb/>
<pb n="KR2n0011_WYG_188-3a"/>
　陳振孫曰其學專主左氏而黜二傳故為左氏傳解<lb/>
　表上之<lb/>
王氏<hi>日休</hi>春秋明例<hi>宋志作名義</hi>
　　宋志一卷<lb/>
　　　佚<lb/>
春秋孫復解三傳辨失<lb/>
　　宋志四卷<lb/>
　　　佚<lb/>
<pb n="KR2n0011_WYG_188-3b"/>
　中興書目春秋明例一卷紹興中舒州布衣王日休<lb/>
　撰凡十篇通謂之明例又冠以例要例釋例意又有<lb/>
　孫復解三傳辨失四卷<lb/>
左氏正鑑<lb/>
　　　佚<lb/>
　葛立方曰虚中治春秋學為四傳辨失左氏正鑑紹<lb/>
　興初嘗抱其書質於先人文康公文康深許之濡削<lb/>
　遺之曰遠類康成發公羊之墨守下卑元凱為左氏<lb/>
<pb n="KR2n0011_WYG_188-4a"/>
　之忠臣<lb/>
趙氏<hi>敦臨</hi>春秋解<lb/>
　　　佚<lb/>
周氏<hi>孚</hi>春秋講義<lb/>
　　一卷<lb/>
　　　存<lb/>
　　　　按周氏講義止及隱公凡一十六條附載蠧<lb/>
　　　　齋鉛刀編<lb/>
<pb n="KR2n0011_WYG_188-4b"/>
胡氏<hi>元質</hi>左氏摘竒<lb/>
　　通考十二卷<lb/>
　　　佚<lb/>
　陳振孫曰給事中呉郡胡元質長文撰<lb/>
　盧熊蘇州府志胡元質字長文長洲人紹興中進士<lb/>
　髙第淳熙中四川制置使知成都卒贈少師諡獻惠<lb/>
　　　　按宋志有左氏摘竒十二卷不著撰人姓氏<lb/>
　　　　當即是書<lb/>
<pb n="KR2n0011_WYG_188-5a"/>
余氏<hi>嚞</hi>春秋地例增釋紀年續編<lb/>
　　　佚<lb/>
謝氏<hi>諤</hi>春秋左氏講義<lb/>
　　三卷<lb/>
　　　佚<lb/>
陳氏<hi>持</hi>左氏國類<lb/>
　　二十卷<lb/>
　　　佚<lb/>
<pb n="KR2n0011_WYG_188-5b"/>
　　　　按持字守之金華人官廸功郎筠州髙安縣<lb/>
　　　　主簿吕伯恭為作墓志<lb/>
唐氏<hi>閲</hi>左史傳<lb/>
　　五十一卷<lb/>
　　　佚<lb/>
　紹興府志唐閲字進道山陰人舉進士厯都官員外<lb/>
　郎乾道間為浙東檢察嘗以左氏春秋倣遷固史例<lb/>
　以周為紀列國為傳又為表志贊合五十一卷號左<lb/>
<pb n="KR2n0011_WYG_188-6a"/>
　史傳行於世<lb/>
石氏<hi>朝英</hi>左傳約説<lb/>
　　宋志一卷<lb/>
　　　佚<lb/>
左傳百論<lb/>
　　宋志一卷<lb/>
　　　佚<lb/>
　陳振孫曰奉議郎新昌石朝英撰又有王道辨一書<lb/>
<pb n="KR2n0011_WYG_188-6b"/>
　未板行僅存其書於此編之末其為説平平無甚髙<lb/>
　論<lb/>
李氏<hi>燾</hi>春秋學<hi>程氏本義作集注考</hi>
　　宋志十卷<lb/>
　　　佚<lb/>
何氏<hi>渉</hi>春秋本旨<lb/>
　　　佚<lb/>
　程端學曰渉字濟川<lb/>
<pb n="KR2n0011_WYG_188-7a"/>
章氏<hi>沖</hi>春秋左傳類事始末<lb/>
　　宋志五卷<lb/>
　　　存<lb/>
　沖自序曰始沖少時侍石林葉先生為學先生作春<lb/>
　秋讞考傳使沖執左氏之書從旁備檢閲左氏傳事<lb/>
　不傳義每載一書必先經以發其端或後經以終其<lb/>
　旨有越二三君數十年而後備近者亦或十數年有<lb/>
　一人而數事所關有一事而先後若異君臣之名字<lb/>
<pb n="KR2n0011_WYG_188-7b"/>
　有數語之間而稱謂不同間見錯出常病其不屬如<lb/>
　遊羣玉之府雖珩璜圭璧璀璨可愛然不以彚聚驟<lb/>
　焉觀之莫名其物沖竊謂左氏之為丘明與受經於<lb/>
　仲尼其是否固有能辨之者若夫文章富豔廣記備<lb/>
　言之工學者掇其英精會其離析各備其事之本末<lb/>
　則所當盡心焉者古今人用力於是書亦云多矣而<lb/>
　為之事類者未之見也沖因先生日閲以熟乃得原<lb/>
　始要終攟摭推遷各從其類有當省文頗多裁損亦<lb/>
<pb n="KR2n0011_WYG_188-8a"/>
　有裂句摘字聯累而成文者二百四十二年之間小<lb/>
　大之事靡不采取約而不煩一覽盡見又總記其災<lb/>
　異力役之數時君之政戰陣之法與夫器物之名併<lb/>
　繫於後讀之者不煩參考而畢陳於目前惜乎先生<lb/>
　已沒不及見類書之成久欲鋟板勉卒前功而慮有<lb/>
　闕遺載加訂證未敢自以為無恨也姑廣其傳以便<lb/>
　童蒙則庶幾焉淳熙乙巳歲沖假守山陽嘗刊之郡<lb/>
　庠適會臥疾繼有易地之命卒卒讐挍其間多有字<lb/>
<pb n="KR2n0011_WYG_188-8b"/>
　畫謬誤題空差失者朅來天台簿領之暇遂加是正<lb/>
　復刊之郡庠尚冀有可教者<lb/>
　謝諤序曰諤幼年於諸書愛左氏之序事因一事必<lb/>
　窮其本末或繙一二葉或數葉或展一二卷或數卷<lb/>
　惟求指南於張本至其甚詳則張本所不能盡往往<lb/>
　一事或連日累旬不得要領況掣肘於他書他事則<lb/>
　力有不專自長至老應桑蓬於四方辨此者為誰氏<lb/>
　近收天台使君章沖茂深書且以左氏事類本末為<lb/>
<pb n="KR2n0011_WYG_188-9a"/>
　寄於是恍然見所未見蓋春秋之法年為主而事繫<lb/>
　之使君之法事為主而年繫之以事繫年而事為之<lb/>
　碎以年繫事而事為之全二者不可一廢紀年也故<lb/>
　以事繫而年全紀事也故以年繫而事全事繫年而<lb/>
　年全者史法也年繫事而事全者考史法也乃相為<lb/>
　表裏歟初使君由山陽移天台諤久知其政之宜乎<lb/>
　民今又知其書之明乎古書之明古所以為政之宜<lb/>
　民又豈有二道耶使君欲諤題數字遂以喜於見所<lb/>
<pb n="KR2n0011_WYG_188-9b"/>
　未見者報之<lb/>
　陳振孫曰朝請大夫呉興章沖茂深撰子厚之曾孫<lb/>
　葉少蘊之壻<lb/>
　陳耆卿曰沖霅川人淳熙十四年以奉直大夫守台<lb/>
　州<lb/>
李氏<hi>孟傳</hi>左氏説<lb/>
　　宋志十卷<lb/>
　　　佚<lb/>
<pb n="KR2n0011_WYG_188-10a"/>
　宋史李孟傳字文授學士光之子也浙東提㸃刑獄<lb/>
　加直祕閣進直寶謨閣致仕<lb/>
李氏<hi>心傳</hi>春秋考義<lb/>
　　宋志十三卷<lb/>
　　　佚<lb/>
胡氏<hi>箕</hi>春秋三傳會例<lb/>
　　三十卷<lb/>
　　　佚<lb/>
<pb n="KR2n0011_WYG_188-10b"/>
　周必大曰箕字斗南廬陵人迪功郎監潭州南岳廟<lb/>
　吉安府志箕忠簡公從子<lb/>
沈氏<hi>棐</hi>春秋比事<lb/>
　　宋志二十卷<lb/>
　　　佚<lb/>
　陳亮序曰春秋繼四代而作者也聖人經世之志寓<lb/>
　於屬辭比事之閒而讀書者每患其難通其善讀則<lb/>
　曰以傳考經之事迹以經考傳之真偽如此則經果<lb/>
<pb n="KR2n0011_WYG_188-11a"/>
　不可以無傳矣游夏之徒胡為而不能措一辭也余<lb/>
　嘗欲即經以類次其事之始末考其事以論其時庶<lb/>
　幾抱遺經以見聖人之志客有遺余以春秋總論者<lb/>
　曰是習春秋者之祕書也余讀之灑然有當於予心<lb/>
　雖其論未能一一中的而即經類事以見其始末使<lb/>
　聖人之志可以捨傳而獨考此其為志亦大矣惜其<lb/>
　為此書之勤而卒不見其名也或曰是沈文伯之所<lb/>
　為也文伯名棐湖州人嘗為婺之挍官以文字稱而<lb/>
<pb n="KR2n0011_WYG_188-11b"/>
　不聞以經傳也使其非文伯也此書可不傳乎使其<lb/>
　果文伯也人固不可以淺料也因為易其名曰春秋<lb/>
　比事鋟諸木以與同志者共之<lb/>
　呉師道曰棐衢人字文約陳亮序以為湖州人陳振<lb/>
　孫謂湖有沈文約名長卿不名棐知亮誤也<lb/>
　都穆曰春秋比事二十卷舊名春秋總論宋陳龍川<lb/>
　謂湖州沈棐文伯撰為更其名曰比事序而刻之嘉<lb/>
　定辛未廬陵譚卿月序則以為著於莆陽劉朔非文<lb/>
<pb n="KR2n0011_WYG_188-12a"/>
　伯也蓋譚親見劉氏家本故云<lb/>
　張萱曰宋淳熙間婺州挍官沈棐注前以諸國為類<lb/>
　後以朝聘盟會侵伐等類凡事之相同者各為之説<lb/>
李氏<hi>起渭</hi>春秋集解<lb/>
　　　佚<lb/>
劉氏<hi>夙</hi>春秋講義<lb/>
　　一卷<lb/>
　　　佚<lb/>
<pb n="KR2n0011_WYG_188-12b"/>
　真德秀後序曰昌黎公寄玉川子詩有春秋三傳束<lb/>
　髙閣之語學者疑之謂未有舎傳而可求經者今觀<lb/>
　著作劉公講義一以聖筆為據依其論秦穆公以人<lb/>
　從死者晉文之召王宋襄之用人于社皆以經證傳<lb/>
　之失所謂偉然者也昔歐陽子患偽説之亂經著為<lb/>
　論辨自謂時雖莫同千歲之後必有予同曾未二百<lb/>
　年而劉公之論春秋蓋與之合公而有知當不恨後<lb/>
　世之無子雲矣所講纔十有二條麟經大指畧盡於<lb/>
<pb n="KR2n0011_WYG_188-13a"/>
　此其言曰吾聞法吏以一字輕重矣未聞聖人以一<lb/>
　字輕重春秋也旨哉言乎足以破世儒之陋學者其<lb/>
　深味之<lb/>
　葉適志墓曰隆興乾道中天下稱莆之賢曰二劉公<lb/>
　著作諱夙字賓之弟正字諱翔字復之二公治春秋<lb/>
　於三家凡例外自出新義爾雅獨至無能及者著作<lb/>
　釋褐調吉州司户臨安府教授召試館職除祕書省<lb/>
　正字減員移樞密院編修官兼史院編修官除著作<lb/>
<pb n="KR2n0011_WYG_188-13b"/>
　佐郎出知衢州<lb/>
周氏<hi>淳中</hi>春秋説約<lb/>
　　六卷<lb/>
　　　佚<lb/>
　葉適志墓曰淳中字仲古溫州瑞安縣人及進士第<lb/>
　乞監潭州南岳廟教授全州以心喪去又教授廣德<lb/>
　軍改知台州寧海縣主管淮西安撫司機宜文字授<lb/>
　茶陵軍使乞主管台州崇道觀成都府玉局觀授淮<lb/>
<pb n="KR2n0011_WYG_188-14a"/>
　東安撫司參議官乞主管建寧府武夷山沖佑觀淳<lb/>
　熙十六年卒著文集十卷春秋説約六卷<lb/>
馬氏<hi>之純</hi>春秋左傳紀事<lb/>
　　　佚<lb/>
徐氏<hi>得之</hi>春秋左氏國紀<lb/>
　　宋志二十卷<lb/>
　　　佚<lb/>
　陳傅良序曰自荀悦袁宏以兩漢事編年為書謂之<lb/>
<pb n="KR2n0011_WYG_188-14b"/>
　左氏體蓋不知左氏於是始矣昔夫子作春秋博極<lb/>
　天下之史矣諸不在撥亂世反之正之科則不錄也<lb/>
　左氏獨有見於經故采史記次第之某國事若干某<lb/>
　事書某事不書以發明聖人筆削之旨云爾非直編<lb/>
　年為一書也古者事言各有史凡朝廷號令與其君<lb/>
　臣相告語為一書今書是已被之絃歌謂之樂章為<lb/>
　一書今詩是已有司藏焉而官府都鄙邦國習行之<lb/>
　為一書今儀禮若周官之六典是已自天子至大夫<lb/>
<pb n="KR2n0011_WYG_188-15a"/>
　士氏族傳序為一書若所謂帝繫世本是已而他星<lb/>
　卜醫祝皆各為書至編年則必序事如春秋三代而<lb/>
　上僅可見者周譜他往往見野史竹書穆天子傳之<lb/>
　類自夫子始以編年作經其筆削嚴矣左氏亦始合<lb/>
　事言二史與諸書之體依經以作傳附著年月下苟<lb/>
　不可以發明筆削之旨則亦不錄也蓋其辭足以傳<lb/>
　遠而無與於經義則别為國語至夫子所見書左氏<lb/>
　有不盡見又闕不敢為傳唯謹如此後作者顧以為<lb/>
<pb n="KR2n0011_WYG_188-15b"/>
　一家史體而讀左氏者浸失其意見謂不釋經是書<lb/>
　之存亡幾無損益於春秋故曰袁荀二子為之也由<lb/>
　是言之徐子所為左氏國紀曷可少哉余讀國紀周<lb/>
　平桓之際王室嘗有事於四方其大若置曲沃伯為<lb/>
　侯詩人美焉而經不著師行非一役亦與王風刺詩<lb/>
　合而特書伐鄭一事王子頽之禍視帶為甚襄書而<lb/>
　惠不書也學者誠得國紀伏而讀之因其類居而稽<lb/>
　之經某國事若干某事書某事不書較然明矣於是<lb/>
<pb n="KR2n0011_WYG_188-16a"/>
　致疑疑而思思則有得矣徐子殆有功於左氏者也<lb/>
　余苦不多見書然嘗見唐閲左氏史與國紀畧同而<lb/>
　無所論斷今國紀有所論斷矣余故不復贊而道其<lb/>
　有功於左氏者為之序<lb/>
　趙希弁曰右清江徐得之所編也自周而下各繫以<lb/>
　國又因事而為之論斷<lb/>
　江西通志徐得之字思叔清江人夢莘之弟淳熙中<lb/>
　登進士厯任州縣以朝請郎致仕時號西園先生<lb/>
<pb n="KR2n0011_WYG_188-16b"/>
謝氏<hi>疇</hi>春秋古經<lb/>
　　十二篇<lb/>
　　　未見<lb/>
　李燾序曰漢藝文志有春秋古經一十二篇經十一<lb/>
　卷隋唐志同古經十二篇十一卷者本公羊穀梁兩<lb/>
　家所傳呉士爕始為之注隋志載焉又有賈逵春秋<lb/>
　三家經本訓詁十二卷宋三家經二卷唐志又有李鉉<lb/>
　春秋二傳異同十二卷李氏三傳異同例十三卷馮<lb/>
<pb n="KR2n0011_WYG_188-17a"/>
　伉三傳異同三卷元和國子監修定春秋加減一卷<lb/>
　士爕賈逵宋及李馮元和諸書今皆不存獨抱遺經<lb/>
　者莫適為正蓋公羊得立學官最先穀梁次之左氏<lb/>
　最後故士爕但注二家不及左氏賈逵既立左氏始<lb/>
　通三家逵爕并宋以下異同加減文字悉已亡佚莫<lb/>
　知其舉厝何也隋末唐初左學特盛二家浸微自杜<lb/>
　預集解左氏合經傳為一正觀十六年孔穎達承詔<lb/>
　修疏永徽四年長孫無忌等重上正義丘明傳學愈<lb/>
<pb n="KR2n0011_WYG_188-17b"/>
　益盛矣而仲尼遺經無復單行學者或從杜解抄出<lb/>
　獨存左氏擯落二家幸陸德明與穎達同時於太學<lb/>
　自落音義兼存二家本書仍各注左氏别字顧亦無<lb/>
　決擇惟正元末陸淳纂例列三傳經文差繆凡二百<lb/>
　四十一條自言考挍從其有義理者然往往亦言未<lb/>
　知孰是兼恐差繆不止二百四十一條惜啖趙集傳<lb/>
　今俱失墜無從審覆耳余患苦此久矣嘗欲即三家<lb/>
　所傳純取遺經心以為是者則大書之仍細書其不<lb/>
<pb n="KR2n0011_WYG_188-18a"/>
　然者於其下數十年間游走東西志弗獲就㑹潼川<lb/>
　謝疇元錫來從余遊其治春秋極有功因付以斯事<lb/>
　居三月而書成旁蒐遠引不一而足反説以約厥功<lb/>
　彌著余撫其書喜甚亟刻板與學者共之昔司馬遷<lb/>
　言春秋文成數萬張晏曰春秋才萬八千字遷誤也<lb/>
　今細數之更闕一千四百二十八字數最易見者尚<lb/>
　爾錯誤何況聖人筆削之旨乎余向所謂心以為是<lb/>
　者衆未必以為是也亦獨纂例考挍從其有義理者<lb/>
<pb n="KR2n0011_WYG_188-18b"/>
　云耳既心以為是則於證據操舎必具成説其説自<lb/>
　當别出兹第刻春秋純經庶學者相與盡心焉仍用<lb/>
　漢志舊名題曰春秋古經十二公各為一篇不復分<lb/>
　為十一卷蓋卷第於經義初無當也<lb/>
　陸元輔曰謝疇字元錫潼川人<lb/>
徐氏<hi>定</hi>潮州春秋解<lb/>
　　通考十二卷<lb/>
　　　佚<lb/>
<pb n="KR2n0011_WYG_188-19a"/>
　葉適序曰昔余為潮州銘言其學博而要文約而費<lb/>
　諸子又自列銘旁曰春秋解十二卷書社問答二卷<lb/>
　禮經疑難一卷詩文崇孝同參錄竝藏於家余頗疑<lb/>
　之而未克見後二十六年始見所謂春秋解者良悔<lb/>
　前銘稱美未免且怪諸子不早示余也蓋箋傳之學<lb/>
　惟春秋為難工經理也史事也春秋名經而實史也<lb/>
　專於經則理虚而無證專於史則事礙而不通所以<lb/>
　難也年時閏朔禘郊廟制理之綱條不專於史也濟<lb/>
<pb n="KR2n0011_WYG_188-19b"/>
　西河曲丘甲田賦事之枝葉不專於經也薛伯卒經<lb/>
　無預然杞滕邾莒之興廢固明也詭諸卒史無預然<lb/>
　戊寅甲子之先後固察也觀潮州此類皆卓然信明<lb/>
　而篤矣至於授霸者之權彼與此奪錄夷狄之變先<lb/>
　畧後詳諸侯羣誅大夫衆貶凡春秋始終統紀所繫<lb/>
　自公穀以來畫為義例名分字别族貴人微其能本<lb/>
　末相顧隱顯協中如潮州殆鮮焉然則理之熟故經<lb/>
　而非虚事之類故史而非礙歟古人以教其國而使<lb/>
<pb n="KR2n0011_WYG_188-20a"/>
　人知其深於是書者歟雖然詩書禮所以紀堯舜三<lb/>
　代之盛而春秋衰世之竭澤也示不泯絶而已或者<lb/>
　遂謂一事一義皆聖人之用則予未敢從也孔子曰<lb/>
　桓公九合諸侯不以兵車管仲之力也又曰管仲之<lb/>
　器小哉夫有齊桓無晉文夷吾為小是春秋不命霸<lb/>
　也又曰齊景公有馬千駟死之日民無得而稱焉伯<lb/>
　夷叔齊餓于首陽之下民到于今稱之蓋其節目疏<lb/>
　遠如此則苛文密例而辨人之榮辱於毫釐者非歟<lb/>
<pb n="KR2n0011_WYG_188-20b"/>
　余恨不及潮州而正也因私附於後　又墓志曰定<lb/>
　字德操泉州晉江人解褐授秀州崇德縣尉厯處州<lb/>
　台州教授知邵武縣判太平州知潮州<lb/>
蘇氏<hi>權</hi>春秋解<lb/>
　　三卷<lb/>
　　　佚<lb/>
　閩書權字元中仙遊人從張南軒登淳熙第調梧州<lb/>
　推官終辰州守<lb/>
<pb n="KR2n0011_WYG_188-21a"/>
陳氏<hi>震</hi>春秋解<lb/>
　　　佚<lb/>
　閩書震字省仲晉江人淳熙進士累官太府丞<lb/>
湯氏<hi>璹</hi>春秋要論<lb/>
　　　佚<lb/>
　盧熊曰湯璹字君寶潭州瀏陽人淳熙十四年進士<lb/>
　厯樞宻國子兩院編修除祕書丞兼權禮部郎官忤<lb/>
　韓侂胄謫居贑州寶慶初以中大夫直徽猷閣致仕<lb/>
<pb n="KR2n0011_WYG_188-21b"/>
李氏<hi>浹</hi>左氏廣誨蒙<lb/>
　　宋志一卷<lb/>
　　　未見<lb/>
　鄭元慶曰李浹字謙善德清人丞相彦穎子以胄監<lb/>
　授承務郎監淮西惠民局復鎖㕔試禮部詞致瓌特<lb/>
　有司异之曰此執政子也嫌弗敢上親友交唁之浹<lb/>
　曰吾既仕矣學有大於此者科目何為遂不復求試<lb/>
　博覽羣書尤好左氏著有廣誨蒙曰衆寶所藏也獵<lb/>
<pb n="KR2n0011_WYG_188-22a"/>
　而有之在我矣寧宗朝厯提舉浙東常平至太府少<lb/>
　卿建言忤韓侂胄出為福建運判二年召還卒<lb/>
　　　　按廣誨蒙一卷西亭宗正聚樂堂藝文志有<lb/>
　　　　之<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_188-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百八十八<lb/>
</p>
<p>
</p>
  </div>
</body>
</text>
</TEI>
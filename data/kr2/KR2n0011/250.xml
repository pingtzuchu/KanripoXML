<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百五十</head> <lb/>
    <p>
<pb n="KR2n0011_WYG_250-1a"/>
欽定四庫全書<lb/>
　經義考卷二百五十<lb/>
　　　　　　　　　　翰林院檢討朱彝尊撰<lb/>
　　　羣經<hi>十二</hi>
焦氏<hi>竑</hi>東宫講義<lb/>
　　六卷<lb/>
　　　存<lb/>
郝氏<hi>敬</hi>九部經解<lb/>
<pb n="KR2n0011_WYG_250-1b"/>
　　一百六十五卷<hi>分見各經</hi>
　　　存<lb/>
　敬自序曰余蚤嵗授詩成進士三試為宰再補諫官<lb/>
　十年之内兩黜考功子云誦詩三百授之以政不達<lb/>
　予心恧焉甲辰嵗遂棄官隠一畝之宫僻在荒郊衡<lb/>
　門長掩永日無事乃取經籍課誦久之於訓詁外微<lb/>
　有新知苦性鹵隨事備忘前後涉獵九經為九解分<lb/>
　九部乃銓九叙曰庖犧作易文王演序周公繫爻孔<lb/>
<pb n="KR2n0011_WYG_250-2a"/>
　子贊翼四聖相授道本一致百家之説紛然煩碎執<lb/>
　義者遺象狥象者失意邵雍圖先天分易為二考亭<lb/>
　守蓍筴義主卜筮小道可觀致逺恐泥緯稗亂正易<lb/>
　道旁騖矣作周易正解部第一四代之書邈兹逖矣<lb/>
　漢之伏生九十記憶太常晁錯踵門肄習凡得二十<lb/>
　有八篇真四代之𢎞璧已晚出古文託名孔壁良苦<lb/>
　真贗夐不相襲而二千年碔砆混其良玉不可以弗<lb/>
　别也作尚書辨解部第二詩三百五篇授自毛公古<lb/>
<pb n="KR2n0011_WYG_250-2b"/>
　序精研六義明通考亭氏盡改其舊斥為鑿空遂使<lb/>
　雅頌失所國多淫風先進後進吾誰適從其毛公乎<lb/>
　作毛詩原解部第三孟子云王者迹熄而作春秋五<lb/>
　霸得罪三王春秋為五霸而修也世儒誣仲尼奬五<lb/>
　霸貶天子退諸侯吾聞諸夫子直道而行與民共由<lb/>
　豈其譸張名字深丈隠語如世所求乎作春秋直解<lb/>
　部第四禮家之言雜而多端迂者或戾乎俗而亡者<lb/>
　未覩其全蓋記非一世一人之手而道有所損所益<lb/>
<pb n="KR2n0011_WYG_250-3a"/>
　之權訓詁之士鑿以附㑹理學之家割以别傳辭有<lb/>
　純駁義無中邊舉一隅則矛盾觀㑹通則渾圎作禮<lb/>
　記通解部第五儀禮十七篇禮之節文耳先儒欲引<lb/>
　以為經夫儀烏可以為經也儀者損益可知而經者<lb/>
　百世相因其辭繁而事𤨏或强世而違情昔之讀者<lb/>
　苦於艱深支分節解盤錯可尋也作儀禮節解部第<lb/>
　六周禮五官終始五行司空考工水藏其精緯象之<lb/>
　言縱横之心説者謂是書周公所以致太平六官錯<lb/>
<pb n="KR2n0011_WYG_250-3b"/>
　簡河間補經世儒因加考訂而不知本非闕文也作<lb/>
　周禮完解部第七天縱上聖為斯文主弟子問道而<lb/>
　作論語廣大精微包羅萬有無行不與誰不由戸四<lb/>
　時行生日月開牖大道忘言默識善誘小子何述詳<lb/>
　説以補作論語詳解部第八戰國塵風處士横議周<lb/>
　道榛蕪文武墜地鄒魯相近澤未五世孟子願學曰<lb/>
　私淑艾七篇之言居仁由義稱述堯舜入孝出弟守<lb/>
　仲尼之道以待後之學士反約則同詳説豈異作孟<lb/>
<pb n="KR2n0011_WYG_250-4a"/>
　子説解部第九書成通為卷一百六十五為解一百<lb/>
　六十七萬言起草於乙巳之冬卒業於甲寅之春越<lb/>
　六年己未殺青斯竟<lb/>
　李維禎曰仲輿病漢儒之解經詳於博物而失之誣<lb/>
　宋儒之解經詳於説意而失之鑿乃自為解易解曰<lb/>
　正尚書解曰辨詩解曰原春秋解曰直禮記解曰通<lb/>
　周禮解曰完儀禮解曰節論語解曰詳孟子解曰説<lb/>
　質之理而未順反之心而未安即諸大儒訓詁世所<lb/>
<pb n="KR2n0011_WYG_250-4b"/>
　誦習尊信必明晰其得失要以不失聖人之心不悖<lb/>
　聖經之理而止起漢宋諸君子九京而與之揚扢必<lb/>
　為心服首肯矣豈若劉綽輩織綜經文詭其新説異<lb/>
　彼前儒非險而更為險無義而更生義者乎<lb/>
經解緒言<hi>一名山草堂談經</hi>
　　九卷<lb/>
　　　存<lb/>
　敬自序曰聖人雅言詩書執禮而著之經經者聖人<lb/>
<pb n="KR2n0011_WYG_250-5a"/>
　之文也夫子謂文王既歿文不在兹故贊易作文言<lb/>
　文言者聖人所以談經也士修文而不明經舍秋實<lb/>
　而采春華也予椎魯無文䝉受一經垂老涉獵旁通<lb/>
　發揮而喜於談説家無好學子弟外無師友環堵一<lb/>
　室抱膝伊吾時有所㑹手口共語要之不越六經糟<lb/>
　粕耳士大夫羣居議論時政月旦人品區區掃軌杜<lb/>
　門二十年耳目面墻惟於几案間親聖賢薰炙而相<lb/>
　師友不啟不發欲言而誰與言欲不言而終古茫昧<lb/>
<pb n="KR2n0011_WYG_250-5b"/>
　困蒙不告寧秦越人之肥瘠與解經暇日撮其𤨏言<lb/>
　題曰談經昔秦之談士引經非時而因以禍經晉之<lb/>
　談士舍六經談老莊而因以誤國由斯以談談何容<lb/>
　易吾夫子終日言然頗惡人之空談者故曰予欲無<lb/>
　言默而成之存乎德行則予又似多言矣<lb/>
曹氏<hi>學佺</hi>五經困學<lb/>
　　九十卷<lb/>
　　　存<lb/>
<pb n="KR2n0011_WYG_250-6a"/>
　學佺自序曰或問於予曰子之注釋五經也何故曰<lb/>
　予蓋欲修儒藏焉以經先之也擷四庫之精華與二<lb/>
　氏為鼎峙予之志願畢矣問子之釋五經也與漢宋<lb/>
　諸儒異乎同乎曰予固不敢立異於諸儒而亦不能<lb/>
　以盡同也曰子之名困學也何故曰昔者夫子發憤<lb/>
　忘食樂以忘憂而又曰學而不思則罔思而不學則<lb/>
　殆罔與殆皆其所不容不憤也夫子有樂以通之予<lb/>
　惟知有憤而不知有樂也夫是之謂學夫是之謂困<lb/>
<pb n="KR2n0011_WYG_250-6b"/>
王氏<hi>惟儉</hi>經抄<lb/>
　　六卷<lb/>
　　　未見<lb/>
熊氏<hi>明遇</hi>五經約<lb/>
　　　未見<lb/>
　俞汝言曰明遇號檀石進賢人萬厯辛丑進士累官<lb/>
　兵部尚書<lb/>
蔡氏<hi>毅中</hi>六經注疏<lb/>
<pb n="KR2n0011_WYG_250-7a"/>
　　四十三卷<lb/>
　　　未見<lb/>
　黄虞稷曰崇禎三年具表進呈<lb/>
徐氏<hi>鑒</hi>諸經紀數<lb/>
　　十八卷<lb/>
　　　存<lb/>
　李延昰曰豐城徐鑒觀父撰萬厯辛丑進士監察御<lb/>
　史巡視南畿學政<lb/>
<pb n="KR2n0011_WYG_250-7b"/>
楊氏<hi>聯芳</hi>羣經類纂<lb/>
　　三十四卷<lb/>
　　　存<lb/>
　繆泳曰楊聯芳字懋實南靖人萬厯辛丑進士仕至<lb/>
　貴州按察副使其書以類編之曰君臣曰敬天曰勤<lb/>
　民曰節財曰用舍曰學校曰禮制曰樂和曰刑罰曰<lb/>
　征伐曰謀㫁曰父子曰兄弟曰夫婦曰朋友凡一十<lb/>
　五門萬厯癸丑序<lb/>
<pb n="KR2n0011_WYG_250-8a"/>
樊氏<hi>良樞</hi>寱言<lb/>
　　二十一卷<hi>經説分見各經</hi>
　　　存<lb/>
鄧氏<hi>光舒</hi>五經繹<lb/>
　　　未見<lb/>
　高世泰曰鄧光舒字葆之黄陂人萬厯丙午舉於鄉<lb/>
　歴官慶南知府著五經繹<lb/>
　　　　考諸家目録不見有是書疑鄧元錫之誤<lb/>
<pb n="KR2n0011_WYG_250-8b"/>
來氏<hi>斯行</hi>五經音詁<lb/>
　　　未見<lb/>
　黄虞稷曰字道之蕭山人萬厯丁未進士福建右布<lb/>
　政使<lb/>
張氏<hi>萱</hi>五經一貫<lb/>
　　十卷<lb/>
　　　未見<lb/>
喬氏<hi>年</hi>麗澤論説<lb/>
<pb n="KR2n0011_WYG_250-9a"/>
　　十卷<lb/>
　　　未見<lb/>
梁氏<hi>宇</hi>五經類語<lb/>
　　四卷<lb/>
　　　未見<lb/>
趙氏<hi>元輔</hi>六經圗<lb/>
　　五卷<lb/>
　　　未見<lb/>
<pb n="KR2n0011_WYG_250-9b"/>
胡氏<hi>一愚</hi>五經明音<lb/>
　　六卷<lb/>
　　　未見<lb/>
袁氏<hi>士瑜</hi>海蠡前編<lb/>
　　一卷<lb/>
　　　未見<lb/>
黄氏<hi>喬棟</hi>十二經傳習録<lb/>
　　　未見<lb/>
<pb n="KR2n0011_WYG_250-10a"/>
　陸元輔曰喬棟恭肅公光昇子字以藩事親至孝以<lb/>
　父䕃歴官雲南知府恭肅有諸經注解獨詩經未就<lb/>
　喬棟足成之撰有十二經傳習録<lb/>
楊氏惟休五經宗義<lb/>
　　二十卷<lb/>
　　　未見<lb/>
陳氏<hi>洪謨</hi>五經輯略<lb/>
　　　未見<lb/>
<pb n="KR2n0011_WYG_250-10b"/>
張氏睿<hi>卿</hi>五經釋義<lb/>
　　十卷<lb/>
　　　未見<lb/>
堵氏<hi>維常</hi>三經澤<lb/>
　　<hi>闕</hi>卷<lb/>
　　　未見<lb/>
　黄虞稷曰無錫人其子𦙍錫為湖廣提學副使輯其<lb/>
　遺書<lb/>
<pb n="KR2n0011_WYG_250-11a"/>
楊氏<hi>文昇</hi>五經私録<lb/>
　　二卷<lb/>
　　　未見<lb/>
趙氏<hi>宧光</hi>九經漢義<lb/>
　　　未見<lb/>
談經彚草<lb/>
　　　未見<lb/>
梁氏<hi>斗輝</hi>十三經緯<lb/>
<pb n="KR2n0011_WYG_250-11b"/>
　　九卷<lb/>
　　　存<lb/>
　斗輝自序曰孔子刪述六經自五經分而樂經僅存<lb/>
　一篇以附禮記全書闕焉五經又分周禮儀禮禮記<lb/>
　為七經復益以孝經論語為九經以春秋分三傳為<lb/>
　三合孝經論語為一於是有十經以六經加六緯於<lb/>
　是有十二經以易書詩三禮三傳加孝經論語孟子<lb/>
　爾雅謂之十三經羣聖心法始大備顧世皆左袒宋<lb/>
<pb n="KR2n0011_WYG_250-12a"/>
　儒以關閩濓洛居然洙泗遺音獨不思起烈熖而躋<lb/>
　之石渠天禄蘭臺虎觀者伊誰力乎林駉有言學未<lb/>
　到康成未可輕議漢儒故予毎於論次中第寓損益<lb/>
　之文而得失自見不敢過為譏貶即間有所短長亦<lb/>
　考證前哲非懸臆㫁敢云升堂入室聊資窮經一啟<lb/>
　鑰云爾<lb/>
張氏<hi>雲鸞</hi>五經緫類<lb/>
　　　未見<lb/>
<pb n="KR2n0011_WYG_250-12b"/>
黄氏<hi>一正</hi>五經埤傳<lb/>
　　　未見<lb/>
　黄虞稷曰江都太學生<lb/>
秦氏<hi>重豐</hi>三經偶得録<lb/>
　　　未見<lb/>
　陸元輔曰無錫人<lb/>
王氏<hi>應山</hi>經術源流<lb/>
　　一卷<lb/>
<pb n="KR2n0011_WYG_250-13a"/>
　　　未見<lb/>
鄒氏<hi>初基</hi>五經通説<lb/>
　　　未見<lb/>
張氏<hi>瑄</hi>五經緫類研朱集<lb/>
　　二十二卷<lb/>
　　　存<lb/>
　周鍾曰大生精經學是編刪繁蕪標典義使讀者條<lb/>
　理<hi>闕</hi>循而指歸不亂<lb/>
<pb n="KR2n0011_WYG_250-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百五十<lb/>
</p>
<p>
</p>
  </div>
</body>
</text>
</TEI>
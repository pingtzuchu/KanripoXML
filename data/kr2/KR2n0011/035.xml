<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷三十五</head> <lb/>
    <p>
<pb n="KR2n0011_WYG_035-1a"/>
欽定四庫全書<lb/>
　經義考卷三十五<lb/>
　　　　　　　　　　翰林院檢討朱彞尊撰<lb/>
　　　易<hi>三十四</hi>
林氏<hi>子雲</hi>易説<lb/>
　　十卷<lb/>
　　　佚<lb/>
　閩書林子雲字質夫福寧人寶慶二年進士除融州<lb/>
<pb n="KR2n0011_WYG_035-1b"/>
　教授著易説十卷<lb/>
羅氏<hi>大經</hi>易解<lb/>
　　十卷<lb/>
　　　佚<lb/>
　黄虞稷曰大經字景綸吉水人寶慶六年進士<lb/>
林氏<hi>希逸</hi>易講義<lb/>
　　　未見<lb/>
　姓譜希逸字肅翁福清人紹定間進士淳祐中遷秘<lb/>
<pb n="KR2n0011_WYG_035-2a"/>
　書省正字景定間官司農少卿終中書舍人有鬳齋<lb/>
　易義春秋傳考工記解<lb/>
　閩書希逸中端平二年進士<lb/>
陳氏<hi>冲飛</hi>易原<lb/>
　　十卷<lb/>
　　　佚<lb/>
　興化府志陳冲飛紹定中特奏名<lb/>
卓氏<hi>得慶</hi>易解<lb/>
<pb n="KR2n0011_WYG_035-2b"/>
　　　佚<lb/>
　黄淵曰卓樂山以易解屬余序篇端來七日而以兵<lb/>
　死<lb/>
　姓譜卓得慶字善夫號樂山登紹定五年甲科教授<lb/>
　道州歴官秘書著作郎出知漳州召還授兵部郎中<lb/>
　景炎二年除右文殿修撰户部尚書是年元兵逼城<lb/>
　被執并二子規權殺之<lb/>
謝氏<hi>升賢</hi>易通<lb/>
<pb n="KR2n0011_WYG_035-3a"/>
　　　佚<lb/>
　閩書謝升賢字景芳興化軍人端平二年進士官至<lb/>
　興寧令所著有太極説易通四書解大意皆推本朱<lb/>
　文公之言<lb/>
蕭氏<hi>山</hi>讀易管見<lb/>
　　　佚<lb/>
　閩書蕭山一名石沙縣人端平二年特奏名仕長溪<lb/>
　丞著有詩傳論語説讀易管見<lb/>
<pb n="KR2n0011_WYG_035-3b"/>
尤氏<hi>彬</hi>讀易<lb/>
　　四卷<lb/>
　　　佚<lb/>
　興化府志尤彬端平中特奏名<lb/>
吳氏<hi>如愚</hi>凖齋易説<lb/>
　　宋志一卷<lb/>
　　　佚<lb/>
　趙希弁曰右武林吳凖齋如愚所著也一則明象一<lb/>
<pb n="KR2n0011_WYG_035-4a"/>
　則明爻喬文惠公行簡嘗薦之曰成忠郎吳如愚隨<lb/>
　身右列尋即隱居雖在都城而杜門不出臣欲識之<lb/>
　而不可得其人行醇而介氣直而温講道窮經賸有<lb/>
　著述欲乞特與換授從事郎並與秘書校勘有㫖從<lb/>
　之而如愚不受<lb/>
　舘閣續錄吳如愚字子發臨安府人嘉熈二年五月<lb/>
　以成忠郎特換授從事郎差充秘書校勘辭免特轉<lb/>
　秉義郎與祠<lb/>
<pb n="KR2n0011_WYG_035-4b"/>
方氏<hi>濯</hi>易注解義<lb/>
　　　佚<lb/>
　興化府志方濯嘉熈二年進士廣州觀察推官<lb/>
錢氏<hi>時</hi>周易釋傳<lb/>
　　二十卷<lb/>
　　　未見<lb/>
　舘閣續録錢時字子是嚴州人嘉熈二年五月以布<lb/>
　衣特補迪功郎差充秘閣校勘仍下本州取所著周<lb/>
<pb n="KR2n0011_WYG_035-5a"/>
　易釋傳尚書演義學詩管見論語古文孝經大學中<lb/>
　庸四書管見兩漢筆記國史宏綱繕寫繳進十一月<lb/>
　添差浙東提舉常平司幹辦公事<lb/>
　胡一桂曰融堂周易釋傳二十卷其説謂伏羲文王<lb/>
　周公之經既孔子為之傳後學何容置喙敬於傳下<lb/>
　略釋本㫖而曰周易釋傳焉其書文辭雖明而意義<lb/>
　亦淺略不及象數釋物理間有可采者嘉熈二年喬<lb/>
　丞相行簡薦進其書稱其山居讀書理學淹貫時嘗<lb/>
<pb n="KR2n0011_WYG_035-5b"/>
　從故寶謨閣學士楊簡游盖其所深許與以秘閣校<lb/>
　勘嚴州人<lb/>
　　　　按宋史本傳時所著尚有春秋大㫖冠昏記<lb/>
張氏<hi>志道</hi>易傳<lb/>
　　三十卷<lb/>
　　　佚<lb/>
　鎮江府志張志道字濳夫金壇人嘉熈間上書言事<lb/>
　景定初特恩免解趙葵辟置幕府宋亡不仕<lb/>
<pb n="KR2n0011_WYG_035-6a"/>
王氏<hi>應麟</hi>古易考<lb/>
　　　未見<lb/>
　舘閣續録王應麟字伯厚貫開封寄居慶元府辛丑<lb/>
　進士丙辰宏詞景定五年五月以太常博士除秘書<lb/>
　郎十二月為著作佐郎<lb/>
　袁桷曰王先生應麟兄弟中博學宏詞科為翰林學<lb/>
　士禮部尚書所著書有春秋考逸詩考古易考<lb/>
　浙江通志王應麟淳祐元年進士為揚州教授寶祐<lb/>
<pb n="KR2n0011_WYG_035-6b"/>
　四年中博學宏詞科遷太學録轉給事中歸召為翰<lb/>
　林學士辭<lb/>
輯周易鄭注<lb/>
　　一卷<lb/>
　　　存<lb/>
　應麟自序曰鄭康成學費氏易為注九卷多論互體<lb/>
　以互體求易左氏以來有之凡卦爻二至四三至五<lb/>
　兩體交互各成一卦是謂一卦含四卦繫辭謂之中<lb/>
<pb n="KR2n0011_WYG_035-7a"/>
　爻所謂八卦相盪六爻相雜唯其時物雜物撰德是也惟<lb/>
　乾坤無互體盖純乎陽純乎隂也餘六子之卦皆有<lb/>
　互體坎之六畫其互體含艮震而艮震之互體亦含<lb/>
　坎離之六畫其互體含兑㢲而兌㢲之互體亦含離<lb/>
　三陽卦之體互自相含三隂卦之體亦互自相含也<lb/>
　王弼尚名理譏互體然注睽六二曰始雖受困終獲<lb/>
　剛助睽自初至五成困此用互體也弼注比六四之<lb/>
　類或用康成之説鍾㑹著論力排互體而荀顗難之<lb/>
<pb n="KR2n0011_WYG_035-7b"/>
　江左鄭學與王學並立荀崧謂康成書根源<hi>闕</hi>　顔<lb/>
　延之為祭酒黜鄭置王齊陸澄遺王儉書云易自商<lb/>
　瞿之後雖有異家之學同以象數為宗數年後乃有<lb/>
　王弼之説王濟云弼所誤者多何必能頓廢先儒若<lb/>
　今𢎞儒鄭注不可廢河北諸儒専主鄭氏隋興學者<lb/>
　慕弼之學遂為中原之師此景迂晁氏所慨嘆也易<lb/>
　有聖人之道四焉義理之學以其辭耳變象占其可<lb/>
　闕乎李鼎祚云鄭多參天象王全釋人事易道豈偏<lb/>
<pb n="KR2n0011_WYG_035-8a"/>
　滯於天人哉今鄭注不傳其説間見於鼎祚集解及<lb/>
　釋文詩三禮春秋義疏後漢書文選注因綴而錄之<lb/>
　先儒象數之學於此猶有考云然康成箋詩多改字<lb/>
　注易亦然如包䝉為彪豶豕之牙為互包荒讀為康<lb/>
　錫馬蕃庶讀為蕃遮皆甲宅之皆讀為解一握為笑<lb/>
　之握讀為屋其説近乎鑿學者盍謹擇焉厭常喜新<lb/>
　其不為荄兹者幾希<lb/>
馮氏<hi>去非</hi>易象通義<lb/>
<pb n="KR2n0011_WYG_035-8b"/>
　　　佚<lb/>
　宋史馮去非字可遷南康都昌人淳祐元年進士幹<lb/>
　辦淮東轉運司寶祐四年召為宗學諭罷歸<lb/>
　胡一桂曰去非厚齋子周易二篇通故圖説又有易<lb/>
　象通義其文専解上下經大象<lb/>
歐陽氏<hi>守道</hi>易故<lb/>
　　　佚<lb/>
　宋史歐陽守道字公權一字迂父吉州人淳祐元年<lb/>
<pb n="KR2n0011_WYG_035-9a"/>
　進士官著作郎<lb/>
蔡氏<hi>模</hi>易傳集解<lb/>
　　　佚<lb/>
　翁合志墓曰先生諱模字仲覺九峯先生冡子淳祐<lb/>
　四年以丞相范鍾薦謝方叔亦乞表異之詔補廸功<lb/>
　郎添差本府教授嘗輯文公所著書為續近思錄及<lb/>
　易傳集解大學衍説論孟集疏河洛探賾等書行世<lb/>
　學者稱曰覺軒先生<lb/>
<pb n="KR2n0011_WYG_035-9b"/>
戴氏<hi>仔</hi>易傳<lb/>
　　　佚<lb/>
　姓譜仔字守鏞永嘉人常以孝廉薦年四十即棄去塲<lb/>
　屋肆力於學詩書易周禮四書皆有傳述<lb/>
戴氏<hi>侗</hi>周易家説<lb/>
　　　未見<lb/>
　姓譜侗字仲達永嘉人仔弟登淳祐第由國子簿守<lb/>
　台州徳祐初秘書郎遷軍器少監辭疾不起<lb/>
<pb n="KR2n0011_WYG_035-10a"/>
方氏<hi>逢辰</hi>易外傳<lb/>
　　五卷<lb/>
　　　未見<lb/>
　逢辰自序曰以文王周公之辭證伏羲之畫以孔子<lb/>
　之傳求文王周公之心非愚己説也或曰子以乾之<lb/>
　彖象傳各附經下不僭乎曰古易經傳各為一書至<lb/>
　漢以上下經及十翼爲十二篇則已合經傳為一矣<lb/>
　後漢鄭氏懼學者未能一貫遂以彖象傳附各卦經<lb/>
<pb n="KR2n0011_WYG_035-10b"/>
　後魏王氏又以彖象傳各附經下獨乾則鄭氏之舊<lb/>
　耳乾聖人之事全體大用規模宏擴非切已實下工<lb/>
　夫則羲文周孔之心實未易窺之予暗室屋漏自謂<lb/>
　進徳功夫正欲以文王周孔之辭求伏羲之畫以孔<lb/>
　子之傳求文王周公之心不得不引傳各附經下以<lb/>
　便省察以自求切已實踐之益非為人為之也<lb/>
　董真卿曰蛟峯易外傳五卷其書以上下經各分一<lb/>
　二作四卷乾坤彖辭附入彖傳又附入文言傳説彖<lb/>
<pb n="KR2n0011_WYG_035-11a"/>
　處繼以大象傳爻辭附入小象傳又附入文言於小<lb/>
　象之下凡傳低一字餘六十四卦倣此外有周易辨<lb/>
　偽辨諸本互有不同易數圖易象圖各附論説共為<lb/>
　一卷<lb/>
　浙江通志方逢辰字君錫淳安人淳祐十年舉進士<lb/>
　第一累官兵部侍郎國史修撰兼侍讀除吏禮尚書<lb/>
　俱不拜宋亡元世祖詔御史中丞崔彧起之辭不赴<lb/>
　卒於家學者稱為蛟峯先生<lb/>
<pb n="KR2n0011_WYG_035-11b"/>
胡氏<hi>仲雲</hi>周易見一<lb/>
　　　佚<lb/>
　江西通志胡仲雲字從甫髙安人淳祐十年登進士<lb/>
　第歴官樞密院編修攝尚書右司以忤賈似道出為<lb/>
　浙東提舉兼權紹興安撫九江太守將避地南海至<lb/>
　廬陵卒所著有六經蠡測周易見一四書管窺等書<lb/>
　總百餘卷<lb/>
林氏<hi>光世</hi>水村易鏡<lb/>
<pb n="KR2n0011_WYG_035-12a"/>
　　一卷<lb/>
　　　存<lb/>
　光世自序曰古者包犧氏之王天下也仰則觀象於<lb/>
　天俯則觀法於地觀鳥獸之文與地之宜近取諸身<lb/>
　逺取諸物於是始作八卦以通神明之徳以類萬物<lb/>
　之情此數語者實先聖夫子教人入易之序也古之<lb/>
　君子天地日月星辰隂陽造化鳥獸草木無所不知<lb/>
　不必讀繇辭爻辭眼前皆自然之易也世道衰㣲易象<lb/>
<pb n="KR2n0011_WYG_035-12b"/>
　幾廢孔聖懼焉於是作大象小象又作繫辭明明以<lb/>
　人間耳目所易接者立十二象令天下後世皆知此<lb/>
　象自仰觀俯察而得也曰鳥獸曰身曰物則次之大<lb/>
　象小象者釋易也繫辭者又釋大象小象也十二象<lb/>
　者又釋繫辭也後世諸儒釋易凡天地變化隂陽消<lb/>
　長君子小人進退之道言之詳矣不可復加矣獨仰<lb/>
　觀俯察之學則置而不言臣拘拘塵世磨蟻醯鷄何<lb/>
　能透徹家有藏書萬卷少年父師律舉子業不許讀<lb/>
<pb n="KR2n0011_WYG_035-13a"/>
　晚始窺先大父刪定臣霆手校靈憲圖時秦師垣為<lb/>
　同年屢詆和戎之非掛冠歸莆愴然語鄭夾漈曰吾<lb/>
　向在汴送季父主客郎中臣冲之使北也至孟津夜<lb/>
　見天牀星動未㡬國事忍言今約子夜觀星問何年<lb/>
　當太平臣讀靈憲圖雖知天然未知星與易合嵗在<lb/>
　丙午朝賢喧易九之戒天子恐懼修省星之逆者皆<lb/>
　軌道臣時居海上自幸此身不死可以觀星可以讀<lb/>
　易從事心目不顧寒暑忽一夕觀天有所感縱觀天<lb/>
<pb n="KR2n0011_WYG_035-13b"/>
　澤火雷風水山地八宫之星皆自然六十四卦也遂<lb/>
　頓悟聖人畫卦初意臣何修得此於天隠而不言咈<lb/>
　天也敢先以繫辭自離至夬十三卦凡十二象筆之<lb/>
　書願與通天地人之君子演而伸之亦以補諸儒之<lb/>
　所未言焉<lb/>
　館閣續録林光世字逢聖興化軍莆田縣人淳祐十<lb/>
　一年以易學召赴闕充秘書省檢校文字十二年教<lb/>
　授常州文學職事仍舊寶祐二年補迪功郎添差江<lb/>
<pb n="KR2n0011_WYG_035-14a"/>
　西提舉司幹辦公事<lb/>
　閩書林光世景定二年賜進士出身初淮東漕臣黄<lb/>
　漢章上其所著易鏡由布衣召為史舘檢閱遷校勘<lb/>
　改京秩自將作丞知潮州開慶元年召為都官郎中<lb/>
　後入為司農少卿兼史舘<lb/>
陽氏<hi>枋</hi>存齋易説<lb/>
　　　佚<lb/>
　四川總志陽枋銅梁人淳祐中進士<lb/>
<pb n="KR2n0011_WYG_035-14b"/>
陽氏<hi>岊</hi>字溪易説<lb/>
　　　佚<lb/>
　　　　按二陽易說其學本於朱子門人㬊氏黄晉<lb/>
　　　　卿所謂大陽先生枋小陽先生岊也其後裔<lb/>
　　　　又有玉井易説而楊用修志全蜀藝文曹能<lb/>
　　　　始記蜀中著作均未之及何與<lb/>
時氏<hi>少章</hi>周易大義<lb/>
　　　佚<lb/>
<pb n="KR2n0011_WYG_035-15a"/>
周易卦贊<lb/>
　　　佚<lb/>
　吳師道曰少章字天彞瀾之季子著撰最多其所性<lb/>
　叢稿起嘉定甲戌止淳祐壬子惟用編年不復銓序<lb/>
　凡三十六卷至若易詩書論孟大義六十餘卷春秋<lb/>
　四志日記二十餘冊皆無所考則今之所得又特其<lb/>
　細者而已時子年餘五十始登一第用薦者擢史舘<lb/>
　檢閱未上而罷<lb/>
<pb n="KR2n0011_WYG_035-15b"/>
　金華志少章博極羣書談經多出新意登寶祐癸丑<lb/>
　進士調麗水縣主簿改婺州教授兼麗澤書院山長<lb/>
　又改南康軍教授兼白鹿書院山長用薦擢史舘檢<lb/>
　閱改授保寧軍節度掌書記<lb/>
季氏<hi>可</hi>大易體卦<lb/>
　　五十卷<lb/>
　　　佚<lb/>
　宋登科録可字與可小名斯可貫龍泉縣寄居飛溪<lb/>
<pb n="KR2n0011_WYG_035-16a"/>
　括蒼彚記季可字處仁龍泉人寶祐丙辰進士累官<lb/>
　兵部尚書行樞密院都承㫖<lb/>
周氏<hi>方</hi>學易説<lb/>
　　一卷<lb/>
　　　未見<lb/>
　宋登科録方字義翁小名介小字方俶<lb/>
　曹溶曰周方建昌南城人寶祐四年文信公榜登第<lb/>
　其書崑山葉氏菉竹堂目有之<lb/>
<pb n="KR2n0011_WYG_035-16b"/>
黄氏<hi>震</hi>讀易日抄<lb/>
　　一卷<lb/>
　　　存<lb/>
　震自序曰易聖人之書也所以明斯道之變易無往<lb/>
　不在也王弼間以老莊虚無之説參之誤矣我朝理<lb/>
　學大明伊川程先生始作易傳以明聖人之道謂易<lb/>
　有聖人之道四焉以言者尚其辭以動者尚其變以<lb/>
　制器者尚其象以卜筮者尚其占吉凶消長之理進<lb/>
<pb n="KR2n0011_WYG_035-17a"/>
　退存亡之道備於辭推辭考卦可以知變而象與占<lb/>
　在其中故其為傳専主於辭發理精明如揭日月矣<lb/>
　時則有若康節邵先生才竒學博探賾造化又别求<lb/>
　易於辭之外謂今之易後天之易也而有先天之易<lb/>
　焉用以推占事物無不可以前知自是二説並興言<lb/>
　理學者宗伊川言數學者宗康節同名為易而莫能<lb/>
　相一至晦庵朱先生作易本義作易啓䝉乃兼二説<lb/>
　窮極古始謂易本為卜筮而作謂康節先天圖得作<lb/>
<pb n="KR2n0011_WYG_035-17b"/>
　易之原謂伊川言理甚備於象數猶有闕學之未至<lb/>
　於此者遂亦翕然向往之揣摩圖象日演日髙以先<lb/>
　天為先以後天為次而易經之上晚添祖父矣愚按<lb/>
　易誠為卜筮而作也考之經傳無有不合者也爻者<lb/>
　誠為卦之占吉凶悔吝者誠為占之辭考之本文亦<lb/>
　無有不合者也且其義精辭覈多足以發伊川之所<lb/>
　未及易至晦庵信乎其復舊而明且備也然吉者必<lb/>
　其合乎理凶悔吝者必其違乎理因理為訓使各知<lb/>
<pb n="KR2n0011_WYG_035-18a"/>
　所趨避自文王孔子已然不特伊川也伊川奮自千<lb/>
　餘載之後易之以卜者今無其法以制器者今無其<lb/>
　事以動者尚變今具存乎卦之爻遂於四者之中専<lb/>
　主於辭以明理亦豈非時之宜而易之要也哉若康<lb/>
　節所謂先天之説則易之書本無有也雖據其援易<lb/>
　為證者凡二章亦未見其確然有合者也其一章援<lb/>
　易有太極是生兩儀兩儀生四象四象生八卦曰此<lb/>
　先天之卦畫於是盡改易中伏羲始作八卦之説與<lb/>
<pb n="KR2n0011_WYG_035-18b"/>
　文王演易重為六十四卦之説而以六十四卦皆爲<lb/>
　伏羲先天之卦畫其法自一畫而二二而四四而八<lb/>
　八而十六十六而三十二三十二而六十四然生兩<lb/>
　生四生八易有之矣生十六生三十二易此章有之<lb/>
　否耶其一章援易言天地定位山澤通氣風雷相薄<lb/>
　水火不相射曰此先天之卦位也於是盡變易中離<lb/>
　南坎北之説與凡震東方卦兑西方卦之説而以乾<lb/>
　南坤北為伏羲先天之卦位其説以離為東以坎為<lb/>
<pb n="KR2n0011_WYG_035-19a"/>
　西以兑巽為東南西南以震艮為東北西北然天地<lb/>
　定位安知非指天位乎上地位乎下而言南方炎為<lb/>
　火北方寒為水亦未見離與坎之果屬東與西而可<lb/>
　移離坎之位以位乾坤也易之此章果有此位置之<lb/>
　意否耶且易之此二章果誰為之也謂出於孔子孔<lb/>
　子無先天之説也謂出於伏羲伏羲未有易之書也<lb/>
　何從而知此二章為先天者耶圖方畫於康節何以<lb/>
　明其為伏羲者耶然聞先天為演數設也夫易於理<lb/>
<pb n="KR2n0011_WYG_035-19b"/>
　與數固無所不包伊川康節皆本朝大儒晦庵集諸<lb/>
　儒之大成其同其異豈後學所能知顧伊川與康節<lb/>
　生同時居同洛相與二十年天下事無不言伊川獨<lb/>
　不與言易之數康節每欲以數學傳伊川而伊川終<lb/>
　不欲康節既沒數學無傳今所存之空圖殆不能調<lb/>
　絃者之琴譜晦庵雖為之訓釋他日晦庵答王子合<lb/>
　書亦自有康節説伏羲八卦近於附㑹穿鑿之疑則<lb/>
　學者亦當兩酌其説而審所當務矣伊川言理而理<lb/>
<pb n="KR2n0011_WYG_035-20a"/>
　者人心之所同今讀其傳犂然即與妙合康節言數<lb/>
　而數者康節之所獨今得其圖若何而可推驗此宜<lb/>
　審所當務者也明理者雖不知數自能避凶而從吉<lb/>
　學數者儻不明理必至舍人而言天此宜審所當務<lb/>
　者也伊川之言理本之文王孔子康節之言數得之<lb/>
　李挺之穆伯長陳希夷此宜審所當務者也窮理而<lb/>
　精則可修己治人有補當世言數而精不過尋流逐<lb/>
　末流為技術此宜審所當務者也故學必如康節而<lb/>
<pb n="KR2n0011_WYG_035-20b"/>
　後可創言先天之易學必如晦庵而後可兼釋先天<lb/>
　之圖易雖古以卜筮而未嘗聞以推步漢世納甲飛<lb/>
　伏卦氣凡推歩之術無一不倚易為説而易皆實無<lb/>
　之康節大儒以易言數雖超出漢人之上然學者亦<lb/>
　未易躐等若以易言理則日用常行無往非易此宜<lb/>
　審所當務者也<lb/>
　浙江通志黄震字東發慈谿人寶祐四年進士歴官<lb/>
　史舘檢閲門人私諡曰文㓗先生<lb/>
<pb n="KR2n0011_WYG_035-21a"/>
楊氏<hi>文煥</hi>五十家易解<lb/>
　　宋志四十二卷<lb/>
　　　佚<lb/>
　董真卿曰文煥字彬夫泰州人釋褐狀元<lb/>
鄭氏<hi>起</hi>易注<lb/>
　　　佚<lb/>
　子思肖家傳曰先君字叔起號菊山名與字之下字<lb/>
　同以道自鳴白首六經不言私事自庚辰出閩游京<lb/>
<pb n="KR2n0011_WYG_035-21b"/>
　師庚子主於潛學早年塲屋不利即潜心窮理盡性<lb/>
　之學至老造詣益深有太極無極説并注易六十四<lb/>
　卦<lb/>
吕氏<hi>中</hi>易圖<lb/>
　　一卷<lb/>
　　　佚<lb/>
　閩書中字時可晉江人為國子監丞兼崇政殿説書<lb/>
　丁大全忌其直徙知汀州演易為十圖景定中復官<lb/>
<pb n="KR2n0011_WYG_035-22a"/>
　秘書郎<lb/>
舒氏<hi>滸</hi>易釋<lb/>
　　二十卷<lb/>
　　　佚<lb/>
　寧波府志舒滸字平叟奉化人景定元年入太學講<lb/>
　明正學寒暑勿懈<lb/>
　　　　按奉化二舒兄津字通叟弟滸字平叟著易<lb/>
　　　　釋繫辭釋共二十有三卷王氏續通考指為<lb/>
<pb n="KR2n0011_WYG_035-22b"/>
　　　　通叟所作誤也<lb/>
齊氏<hi>夢龍</hi>周易附説卦變圖<lb/>
　　　佚<lb/>
　董真卿曰夢龍字覺翁號節初饒州徳興人與兄興<lb/>
　龍先後登宋寶祐景定年第<lb/>
　<lb/>
　<lb/>
　經義考卷三十五<lb/>
</p>
<p>
</p>
  </div>
</body>
</text>
</TEI>
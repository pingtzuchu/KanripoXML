<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百二十六</head> <lb/>
    <p>
<pb n="KR2n0011_WYG_226-1a"/>
欽定四庫全書<lb/>
　經義考卷二百二十六<lb/>
　　　　　　　　　　翰林院檢討朱彝尊撰<lb/>
　　　孝經<hi>五</hi>
朱子<hi>熹</hi>孝經刋誤<lb/>
　　宋志一卷<lb/>
　　　存<lb/>
　朱子後序曰熹舊見衡山胡侍郎論語説疑孝經引<lb/>
<pb n="KR2n0011_WYG_226-1b"/>
　詩非經本文初甚駭焉徐而察之始悟胡公之言為<lb/>
　信而孝經之可疑者不但此也因以書質之沙隨程<lb/>
　可久丈程答書曰頃見玉山汪端明亦以為此書多<lb/>
　出後人傅會於是乃知前輩讀書精審其論固已及<lb/>
　此又竊自幸有所因述而得免於鑿空妄言之罪也<lb/>
　因欲掇取他書之言可發此經之㫖者别為外傳顧<lb/>
　未敢耳淳熙丙午八月十二日記<lb/>
　中興藝文志刋誤謂今文六章古文七章以前為經<lb/>
<pb n="KR2n0011_WYG_226-2a"/>
　後為傳經之首統論孝之終始乃敷陳天子諸侯卿<lb/>
　大夫士庶人之孝而其末曰故自天子至於庶人孝<lb/>
　無終始而患不及者未之有也其首尾相應文勢聯<lb/>
　貫實皆一時之言而後人妄分為六七又增子曰及<lb/>
　詩書之文以雜乎其間今乃合為一章而刪去子曰<lb/>
　者二引書者一引詩者四凡六十一字以復經文之<lb/>
　舊又指傳文之失刪去先王見教以下凡六十九字<lb/>
　以順則逆以下凡九十字餘從古文<lb/>
<pb n="KR2n0011_WYG_226-2b"/>
　陳振孫曰抱遺經於千載之後而能卓然悟疑辨惑<lb/>
　非豪傑特起獨立之士何以及此後學所不敢倣傚<lb/>
　而亦不敢擬議也<lb/>
　趙希弁曰右朱文公所定也皆以古文為正惟傳之<lb/>
　六章或從今文廬山胡泳叙於後<lb/>
　黃震曰晦庵朱先生因衡山胡侍郎及玉山汪端明<lb/>
　之言就古文孝經作孝經刋誤以天子至庶人五章<lb/>
　皆去子曰與引詩云之語而併五章為一章云疑所<lb/>
<pb n="KR2n0011_WYG_226-3a"/>
　謂孝經者本文止如此而指此為經其餘則移置次<lb/>
　第而名之為傳并刋其用他書竄入者如孝天之經<lb/>
　地之義至因地之利為春秋左氏傳載子太叔為趙<lb/>
　簡子道子産之言如以順則逆以下為左氏傳所載<lb/>
　季文子北宫文子之言如進思盡忠退思補過亦左<lb/>
　氏所載士貞子之言遂以孝經為出於漢初左氏傳<lb/>
　未盛行之前且云不知何世何人為之愚按孝經視<lb/>
　論語雖有衍文其每章引詩為㫁雖與劉向説苑新<lb/>
<pb n="KR2n0011_WYG_226-3b"/>
　序列女傳文法相類而孝為百行之首孔門發明孝<lb/>
　之為義自是萬世學者所當拳拳服膺他如文義之<lb/>
　細而不容不考至晦庵疏剔瞭然矣嚴父配天一章<lb/>
　晦庵謂孝之所以為大者本自有親切處使為人臣<lb/>
　子者皆有今將之心反陷於大不孝此非天下通訓<lb/>
　而戒學者詳之其義為尤精愚按中庸以追王太王<lb/>
　王季為達孝亦與此章嚴父配天之孝同㫖古人發<lb/>
　言義各有主學者宜審所躬行焉若夫推其事之至<lb/>
<pb n="KR2n0011_WYG_226-4a"/>
　極至於非其分之當言如晦菴所云者則不可不知<lb/>
　也<lb/>
　陸秀夫後序曰孝經一書古文不可得而考見矣所<lb/>
　可考者漢世藝文志顔氏劉氏司馬氏編次之文而<lb/>
　已要之皆古文之舊也秀夫幼而讀之莫覺其非長<lb/>
　而疑焉涉獵載籍罔非是是莫敢有所與既入仕濫<lb/>
　次西蔵勾當得朱元晦刋誤一篇而玩味之夫然後<lb/>
　心目之開朗欣然若有所得於是在館諸同志因元<lb/>
<pb n="KR2n0011_WYG_226-4b"/>
　晦之議従而刪削次第之然而敢以粟絲已意妄有<lb/>
　所參涉於其間以得罪於先正庶幾是經燦然可復<lb/>
　而元晦刋正之功不泯聖世以孝治天下之化或不<lb/>
　能無少助云<lb/>
　朱鴻曰朱子刋誤經一章傳十四章刪去古文二百<lb/>
　二十三字<lb/>
　　　　按自漢以來説經家鮮有移易經文片言者<lb/>
　　　　移之自二程子大學始也自漢以來注疏家<lb/>
<pb n="KR2n0011_WYG_226-5a"/>
　　　　莫能刪削經文隻字者刪之自朱子孝經刋<lb/>
　　　　誤始也曰費直以彖象文言附卦辭非移易<lb/>
　　　　乎曰直受之於師則然非直自移之曰李林<lb/>
　　　　甫承詔定月令非刪削乎曰月令知為吕不<lb/>
　　　　韋書非經文也<lb/>
項氏<hi>安世</hi>孝經説<lb/>
　　宋志一卷<lb/>
　　　佚<lb/>
<pb n="KR2n0011_WYG_226-5b"/>
黃氏<hi>幹</hi>孝經本旨<lb/>
　　宋志一卷<lb/>
　　　未見<lb/>
　中興藝文志幹繼熹之志輯六經論孟之言孝者為<lb/>
　一書釐為二十四篇名為孝經本旨<lb/>
　陸元輔曰朱子嘗欲掇取他書之言可發孝經之旨<lb/>
　者別為外傳未及屬草勉齋繼其志輯孝經本旨二<lb/>
　十四篇<lb/>
<pb n="KR2n0011_WYG_226-6a"/>
馮氏<hi>椅</hi>古孝經輯注<hi>姓譜作章句</hi>
　　宋志一卷<lb/>
　　　佚<lb/>
　中興藝文志椅祖朱氏刋經文所引詩書之妄而傳<lb/>
　則盡刪其所託曾孔答問與其增益之辭為古孝經<lb/>
　輯注并引蔡氏註<lb/>
龔氏<hi>栗</hi>孝經集義<lb/>
　　一卷<lb/>
<pb n="KR2n0011_WYG_226-6b"/>
　　　佚<lb/>
　真徳秀序曰孝經一書其行於世久矣至于朱子乃<lb/>
　始分別經傳去後儒之所傳益者而經復完然未暇<lb/>
　發揮其義也予友龔君栗篤志好學乃本朱子之意<lb/>
　采衆説之長而折衷之又以生事葬祭之禮見於他<lb/>
　書者彚而輯之以為此經之羽翼學者所疑則設為<lb/>
　問難曲而暢之於是聖門教人之㣲指始瞭然無餘<lb/>
　藴矣夫孝者人心之固有也古先聖王命冡宰降徳<lb/>
<pb n="KR2n0011_WYG_226-7a"/>
　於民者不過以節文度數示之而未嘗言其義也言<lb/>
　其義則始於孔子葢三代以前理道明風俗一人皆<lb/>
　曉知孝之為孝聖王在上設禮教以範防之俾勿失<lb/>
　而已至孔子時則異矣觀其告游夏者猶恐以服勞<lb/>
　能養為孝則下乎游夏者可知故不得不詳其義以<lb/>
　曉學者今之時視孔子之時則又異矣雖名為士君<lb/>
　子有不知孝之為孝者服勞能養且有愧焉況其大<lb/>
　者乎況先民之狃於敝俗者乎龔君之為此書欲為<lb/>
<pb n="KR2n0011_WYG_226-7b"/>
　士者知孝之為孝俛焉以盡其力而無不能孝之士<lb/>
　凡民有所觀發亦知孝之為孝俛焉以盡其力而無<lb/>
　不能孝之民其用心豈不至矣乎予謂長人者宜以<lb/>
　此書頒之庠序布之鄉黨使為士者服習焉而力行<lb/>
　以先乎民則吾邑之俗可變推而達之將天下之俗<lb/>
　無不可變者豈小補云哉顧龔君於此用力甚勤辭<lb/>
　義之間雖若小有未瑩而其大指則炳然矣故為之<lb/>
　序而切磋講究之庶以永其傳云<lb/>
<pb n="KR2n0011_WYG_226-8a"/>
　　　　按是序亦見劉爚雲莊集<lb/>
史氏<hi>繩祖</hi>孝經解<lb/>
　　一卷<lb/>
　　　未見<lb/>
　魏了翁跋曰朱文公嘗著孝經刋誤公之子在嘗舉<lb/>
　元稿以遺予予既鋟梓與學士共之史慶長又以告<lb/>
　予曰昔者繩祖嘗集先正名賢孝經注解今願得刋<lb/>
　誤為之章指予舉以畀之俾得彚次成編則又以黃<lb/>
<pb n="KR2n0011_WYG_226-8b"/>
　直卿孝經本旨及其所輯洙泗論孝合為一書嗚呼<lb/>
　此民生日用之常后王降徳之本而由之不知觀是<lb/>
　書者其亦知所發哉<lb/>
袁氏<hi>甫</hi>孝經説<lb/>
　　宋志三卷<lb/>
　　　佚<lb/>
　陳振孫曰廣㣲為鄱憲日為諸生説孝經旁及諸子<lb/>
　諸生錄之為之編<lb/>
<pb n="KR2n0011_WYG_226-9a"/>
　戴表元後序曰右袁正肅公廣㣲孝經説三卷前一<lb/>
　卷已刋在宣州學宫有知州王侍郎附注行於世餘<lb/>
　二卷引論語孟子而發者予未之見也正肅於余為<lb/>
　鄉先生先伯大父雲臺府君託同甲戌進士第為通<lb/>
　家尊行餘言緒論講問為多葢正肅公之父正獻公<lb/>
　叔和學於象山陸文安公正肅公雖不逮事象山而<lb/>
　家庭承襲深有源委豈惟正肅公自洛學東行諸大<lb/>
　儒各以所聞分門授徒晦庵朱文公在閩東萊吕成<lb/>
<pb n="KR2n0011_WYG_226-9b"/>
　公在浙南軒張宣公在湘象山文安公在江西其徒<lb/>
　又皆各有所授徃徃散布逺近殊途同歸而象山之<lb/>
　傳獨盛於四明正獻正肅父子若文元楊公敬仲文<lb/>
　靖舒公元質端獻沈公晦叔其尤著者也正肅公既<lb/>
　貴嘗持江東憲節數數為士大夫講象山之説行部<lb/>
　之貴溪乃為象山改創祠塾故江東之人自正肅公<lb/>
　而尊象山之道益嚴貴溪姜翔仲之先世故當時講<lb/>
　下士大夫一人之數翔仲今又為侍祠諸生能取家<lb/>
<pb n="KR2n0011_WYG_226-10a"/>
　蔵是書并刋之塾中可謂鶴鳴而子和之矣予實不<lb/>
　敏區區家世亦有與翔仲通者遂不得讓而繫名其<lb/>
　編末云大徳十年丙午嵗後正月既望識<lb/>
俞氏<hi>觀能</hi>孝經類鑑<lb/>
　　宋志七卷<lb/>
　　　佚<lb/>
方氏<hi>逢辰</hi>孝經章句<lb/>
　　一卷<lb/>
<pb n="KR2n0011_WYG_226-10b"/>
　　　佚<lb/>
劉氏<hi>元剛</hi>孝經衍義<lb/>
　　　佚<lb/>
　江西通志劉元剛字南夫吉水人嘉定進士官至韶<lb/>
　州守理宗嘗立廉貪二碑元剛居廉碑第四<lb/>
胡氏<hi>侁</hi>孝經釋<lb/>
　　一卷<lb/>
　　　佚<lb/>
<pb n="KR2n0011_WYG_226-11a"/>
　金華志胡侁字子先永康人寳慶丙辰進士官監察<lb/>
　御史歸累召不起人稱雲岫先生<lb/>
劉氏<hi>養晦</hi>孝經解<lb/>
　　　佚<lb/>
　黃震序曰人生而知愛其親是良心莫先於孝也親<lb/>
　親而後仁民仁民而後愛物是百行莫先於孝也孩<lb/>
　提之童即授之以孝經之書是講學莫先於孝也孝<lb/>
　無一日而可忘則孝經亦豈容一日忘然今之世諸<lb/>
<pb n="KR2n0011_WYG_226-11b"/>
　子百家訓釋演説者汗牛充棟甚至淫詞曼曲亦然<lb/>
　獨孝經自司馬公指解朱文公刋誤之外未有繼焉<lb/>
　何哉非新之求而舊之忘歟句讀之習而義理之弗<lb/>
　考歟借之為啓蒙之筌蹄未嘗體之為躬行之根柢<lb/>
　歟嗚呼年至慮易境變心移齠齔之所咿啞而習讀<lb/>
　祖父之所保抱而教誨棄若土梗漫不復省於孝其<lb/>
　親之書如此於其親為何如尚何望其孝弟興行而<lb/>
　民用和睦如吾聖人之云耶予友劉君養晦粹徳之<lb/>
<pb n="KR2n0011_WYG_226-12a"/>
　士也博取諸書之嘗及於孝者萃而為孝經解寧多<lb/>
　而毋敢畧寧淺而毋敢深雖為童子設而闗其終身<lb/>
　也雖為家庭設而闗乎天下也繼自今人皆以養晦<lb/>
　之心為心而暢然自反無一日而忘孝經亦將無一<lb/>
　日而忘孝世道其庶矣乎<lb/>
董氏<hi>鼎</hi>孝經大義<lb/>
　　一卷<lb/>
　　　存<lb/>
<pb n="KR2n0011_WYG_226-12b"/>
　熊禾序曰孔門之學惟曾氏得其宗曾氏之書有二<lb/>
　曰大學曰孝經經傳章句頗亦相似學以大學為本<lb/>
　行以孝經為先自天子至庶人一也堯典一篇大學<lb/>
　孝經之本也自克明峻徳以至親睦九族而百姓之<lb/>
　昭明萬邦之於變大學之本也孝之為道葢已具於<lb/>
　親睦九族之中矣何也一本故也自是舜以克孝而<lb/>
　徽五典禹以致孝而叙彝倫伊尹述成湯之徳一則<lb/>
　曰立愛惟親二則曰奉先思孝人紀之修孰大乎是<lb/>
<pb n="KR2n0011_WYG_226-13a"/>
　文武周公帥是而行備見於紀禮所載上而宗廟之<lb/>
　享下而子孫之保其為孝蔑有加焉功化之盛至使<lb/>
　四海之内人人親其親長其長一鱗毛一芽甲之㣲<lb/>
　無不得所嗚呼二帝三王之教可謂大矣孝經一書<lb/>
　即其遺法也世入春秋皇綱紐解孔子傷之三復昔<lb/>
　者明王孝治之言思之深望之切壹是以孝為本為<lb/>
　斯道也固天性之自然人心之固有誠使天子公卿<lb/>
　躬行其上凡禮樂刑政之具一轉移間王道顧不易<lb/>
<pb n="KR2n0011_WYG_226-13b"/>
　易乎惜也徒託之空言而僅見於門人紀錄之書也<lb/>
　書成而道可舉雖不能行之一時猶可詔之來世今<lb/>
　此經之可考者不過漢藝文志而已而其篇次則顔<lb/>
　注古文二十二章孔壁所蔵本也今文一十八章河<lb/>
　間王所得顔芝本而劉向之所參校者也要之出於<lb/>
　諸儒傅㑹皆非曾氏門人所記舊文矣唐𤣥宗開元<lb/>
　敇議意非不美而司馬貞淺學陋識并以閨門一章<lb/>
　去之卒啓𤣥宗無禮無度之禍而其所製序文至以<lb/>
<pb n="KR2n0011_WYG_226-14a"/>
　禮為外飾之所資仁義為後來之漸有不知所謂因<lb/>
　心之孝者果何所因而又何自而萌乎學之不講徳<lb/>
　之不修一至於此桓桓文公特起南夏平生精力用諸<lb/>
　易四書為多至此書則僅成刋誤一編注釋大義猶<lb/>
　有所未及噫人子不可斯須忘孝則此經為天子至<lb/>
　庶人一日不可無之書章句已明而文義猶闕顧非<lb/>
　一大欠事乎葢嘗有志彚集諸家傳注以明一經而<lb/>
　未果一日余友胡庭芳挈其高弟董真卿訪余雲谷<lb/>
<pb n="KR2n0011_WYG_226-14b"/>
　山中手攜孝經大義一書取而閲之則其家君深山<lb/>
　先生董君季亨父所輯也其書為初學設故其詞皆<lb/>
　明白而切實熟玩之則義趣精深又有非淺見謏聞<lb/>
　所能窺者族兄明仲敬為刋之書塾以廣其傳此豈<lb/>
　惟學者修身齊家之要而有國有天下者亦豈能外<lb/>
　是而有化民成俗之道哉噫滕五十里小國耳其君<lb/>
　一用之至於四方草偃風動一時行事猶班班有三<lb/>
　代之風學問之功用固如此晉武魏文亦天資之美<lb/>
<pb n="KR2n0011_WYG_226-15a"/>
　者惜諸臣無識不能有以啟導而充大之悠悠天壤<lb/>
　此經之廢葢千五百餘年人心秉彝極天罔墜豈無<lb/>
　有能講而行之者誠有以二帝三王之心為心則必<lb/>
　以二帝三王之教為教矣仁人心也學所以求仁而<lb/>
　孝則行仁之本也語曰如有王者必世而後仁愚何<lb/>
　幸身親見之<lb/>
　徐貫後序曰右孝經一書乃孔子曾子授受之要㫖<lb/>
　也經秦火後頗多錯簡至宋大儒朱文公始取古文<lb/>
<pb n="KR2n0011_WYG_226-15b"/>
　為之考訂刋其繆誤次其簡編而後經傳各有綂紀<lb/>
　董季亨氏又從而注釋之而其㫖益明讀者誠能因<lb/>
　其言以求其心因心之同然而推之家國天下則天<lb/>
　下之道盡在是矣惜乎是書板行者少而窮鄉下邑<lb/>
　之士不得盡觀也予近按泉偶於蔡介甫進士家得<lb/>
　是書舊本遂命工鋟梓以傳將使四方得以家傳人<lb/>
　誦各興其親愛之心而篤夫仁孝之道庶或少補於<lb/>
　風敎之萬一云爾<lb/>
<pb n="KR2n0011_WYG_226-16a"/>
　陸元輔曰鼎注朱子刋誤名曰大義<lb/>
朱氏<hi>申</hi>孝經注解<lb/>
　　一卷<lb/>
　　　存<lb/>
王氏<hi>行</hi>孝經同異<lb/>
　　宋志三卷<lb/>
　　　佚<lb/>
俞氏<hi>浙</hi>孝經審問<lb/>
<pb n="KR2n0011_WYG_226-16b"/>
　　　佚<lb/>
　姓譜浙字季淵新昌人開慶乙未進士除監察御史<lb/>
　改大理少卿不就<lb/>
胡氏<hi>子實</hi>孝經注<lb/>
　　二卷<lb/>
　　　未見<hi>一齋書目有</hi>
　温州府志胡子實一名希孟字醇子永嘉人咸淳末<lb/>
　史館編校<lb/>
<pb n="KR2n0011_WYG_226-17a"/>
陳氏<hi>合</hi>孝經正文<lb/>
　　一卷<lb/>
　　　未見<lb/>
蔡氏<hi>子高</hi>孝經注<lb/>
　　　佚<lb/>
姜氏<hi>融</hi>孝經釋文<lb/>
　　　佚<lb/>
陳氏<hi>鄂</hi>孝經釋文<lb/>
<pb n="KR2n0011_WYG_226-17b"/>
　　　佚<lb/>
胡氏<hi>一桂</hi>孝經傳贊<lb/>
　　　未見<lb/>
李氏<hi>應龍</hi>孝經集注<lb/>
　　一卷<lb/>
　　　未見<lb/>
季氏<hi>名未詳</hi>古文孝經指解詳説<lb/>
　　一卷<lb/>
<pb n="KR2n0011_WYG_226-18a"/>
　　　佚<lb/>
　樓鑰序曰古文孝經實吾夫子之舊秦火之後出於<lb/>
　屋壁而顔芝所蔵十八章已先行於世翼奉張禹等<lb/>
　五人各自名家古文惟孔安國馬融為之傳而又不<lb/>
　顯隋開皇中劉炫為作稽疑一篇已多譏笑唐陸徳<lb/>
　明亦云古文世既不行隨俗用鄭康成注十八章本<lb/>
　獨劉知幾議行孔而廢鄭諸儒争辯蜂起明皇亦以<lb/>
　今本注而習之書以八分刻之經臺猶在長安童而<lb/>
<pb n="KR2n0011_WYG_226-18b"/>
　習之皆此也司馬文正公得古文於祕閣之蔵為之<lb/>
　指解嘗以進仁宗哲宗而范太史祖禹繼為之説意<lb/>
　自漢以來何好者之寡也故信州使君季公天資純<lb/>
　孝篤學好古尊敬此書又為詳説不惟發明夫子之<lb/>
　㫖又以文正公之解隨文演暢用意甚勤辭亦詳備<lb/>
　如愛敬可行於匹夫而惡慢不可行於天子如論忠<lb/>
　順之不可失如不敢遺之機甚㣲而其效甚大又曰<lb/>
　要道云者言所敬者寡所説者衆也曰至徳云者言<lb/>
<pb n="KR2n0011_WYG_226-19a"/>
　所敬者廣而所行者本也皆有所證發非漫然者紹<lb/>
　興五年七月皇上踐阼有詔求言公以八月進此書<lb/>
　未幾中書舍人陳公傅良又為之繳進於今經筵初<lb/>
　度刻於廣信而不及公之子洪念此書之未行將刋<lb/>
　於家永為後序繼曰故自天子至於庶人孝無終始<lb/>
　而患不及者未之有也明皇注云始自天子終於庶<lb/>
　人尊卑雖殊孝道同致而患不能及者未之有也言<lb/>
　無此理故曰未者此説非也古文本異故自天子以<lb/>
<pb n="KR2n0011_WYG_226-19b"/>
　下至於庶人文正公則曰始則事親也終則立身行<lb/>
　道也患謂禍敗言雖有其始而無其終猶不得免其<lb/>
　禍敗而羞及其親未足以為孝也季使君又以明王<lb/>
　之事證之是矣某竊以為猶未為詳且明敢申言之<lb/>
　夫聖人一經可謂詳矣而其立教之要専在此數語<lb/>
　孩提之童無不知愛其親也是人知於孝未有無其<lb/>
　始者夫子所以為曾子諄諄言之正欲人之有終也<lb/>
　夫子首則總言孝道次分天子諸侯卿大夫士庶人<lb/>
<pb n="KR2n0011_WYG_226-20a"/>
　之孝大小之分固自不同而又於此謂孝道有始而<lb/>
　無終未有不及於禍患此則無有貴賤之别後雖具<lb/>
　述孝治聖治之效以至終篇然其教人之最切無過<lb/>
　於此上下一體俱當盡心焉明皇惟不知此所以不<lb/>
　克其終可不戒哉篇末曰孝子之事親終矣正為祭<lb/>
　之終猶未為孝之終也若所謂孝之終也若此孝無<lb/>
　終始之終葢謂立身行道死而後已者也故雖曾子<lb/>
　既啟手足以其能全而歸之自以為知免矣然而易<lb/>
<pb n="KR2n0011_WYG_226-20b"/>
　簀一節猶在其後葢大夫之簀猶非其正也嗚呼聖<lb/>
　人之言可謂深切而能有終者亦豈易易乎某餘生<lb/>
　無幾深知兢懼得正而斃所願加勉故以告有志之<lb/>
　士且以補二公之説云<lb/>
　<lb/>
　<lb/>
　<lb/>
　經義考卷二百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百三十五</head> <lb/>
    <p>
<pb n="KR2n0011_WYG_135-1a"/>
欽定四庫全書<lb/>
　經義考卷一百三十五<lb/>
　　　　　　　　　　翰林院檢討朱彞尊撰<lb/>
　　　儀禮<hi>六</hi>
馮氏<hi>翼翁</hi>士禮考正<lb/>
　　　佚<lb/>
　吉安府志馮翼翁字子羽永新人登第授漢陽縣丞<lb/>
　歴官撫州守劉岳申志其墓以其父魯山先生暨弟<lb/>
<pb n="KR2n0011_WYG_135-1b"/>
　奬翁謂為三馮<lb/>
何氏<hi>休</hi>冠儀約制<lb/>
　　一篇<lb/>
　　　存<lb/>
王氏<hi>堪</hi>冠禮儀<lb/>
　　一篇<lb/>
　　　存<lb/>
　杜佑曰晉惠帝時人<lb/>
<pb n="KR2n0011_WYG_135-2a"/>
楊氏<hi>簡</hi>冠記　昏記<lb/>
　　各一篇<lb/>
　　　佚<lb/>
錢氏<hi>時</hi>冠昏禮<lb/>
　　　佚<lb/>
陳氏<hi>普</hi>士冠禮說<lb/>
　　一篇<lb/>
　　　存<hi>載石堂集</hi>
<pb n="KR2n0011_WYG_135-2b"/>
陳氏<hi>選</hi>冠儀<lb/>
　　一卷<lb/>
　　　未見<lb/>
　范路曰陳選字士賢臨海人天順庚辰進士廣東左<lb/>
　布政使<lb/>
鄭氏<hi>若曾</hi>士冠禮解<lb/>
　　一卷<lb/>
　　　未見<lb/>
<pb n="KR2n0011_WYG_135-3a"/>
羅氏<hi>願</hi>昏問<lb/>
　　一篇<lb/>
　　　存<lb/>
隂氏<hi>秉衡</hi>昏禮節要<lb/>
　　　未見<lb/>
　李鎧曰秉衡字振平内江人隱居著述鄉人呼之曰<lb/>
　隂孟子<lb/>
王氏<hi>承裕</hi>昏禮用中<lb/>
<pb n="KR2n0011_WYG_135-3b"/>
　　　未見<lb/>
　李因篤曰王承裕字天宇三原人端毅公恕少子中<lb/>
　𢎞治癸丑進士官至南京戸部尚書卒諡康僖<lb/>
王氏<hi>廷相</hi>昏禮圖<lb/>
　　一卷<lb/>
　　　存<lb/>
毛氏<hi>竒齡</hi>昏禮辨正<lb/>
　　一卷<lb/>
<pb n="KR2n0011_WYG_135-4a"/>
　　　存<lb/>
　竒齡自述曰幼時觀鄰人娶婦婦至不謁廟不拜舅<lb/>
　姑牽婦入於房合巹而就枕席焉歸而疑之曰此非<lb/>
　野合乎若然則娶與奔何擇焉以問塾師塾師曰孺<lb/>
　子焉知禮禮不云乎不成婦者不廟見夫不先成婦<lb/>
　而謂可以見舅姑入祖廟未之前聞予曰婦必寝而<lb/>
　後成乎塾師不能答會先仲氏從郡歸争舉似之仲<lb/>
　氏愀然曰斯禮之不明於今五百年矣禮無不謁廟<lb/>
<pb n="KR2n0011_WYG_135-4b"/>
　者娶則告迎入則謁至曲禮曰齋戒以告鬼神此告<lb/>
　迎也左傳曰夫人姜氏入此謁至也是故楚公子圍<lb/>
　娶於鄭有曰圍布几筵告於荘共之廟而来辭以告<lb/>
　迎而鄭公子忽娶於陳歸不謁至則陳鍼子譏之曰<lb/>
　先配而後祖是不為夫婦誣其祖矣何以能育則是<lb/>
　婦至之夕必入而告謁謂之謁廟亦謂之朝廟茍不<lb/>
　告迎是謂䝉先君蒙者欺也不謁至是謂誣祖誣者<lb/>
　詐而不實也欺與詐即已為夫婦而同於不為故曰<lb/>
<pb n="KR2n0011_WYG_135-5a"/>
　是不為夫婦則是不謁祖者不成婦而反曰不成婦<lb/>
　則不謁祖是明與其書而倒讀之也且婦非薦寝而<lb/>
　後成也女之稱婦在納采時已定之而納徴則竟成<lb/>
　其名故納采辭曰吾子有惠貺室某室者婦人之稱<lb/>
　而納徴則曰徴者成也至是而夫婦可以成也是以<lb/>
　公羊傳曰女在家稱女在塗稱婦則在家時雖成婦<lb/>
　然名而不稱及出門而即稱之故徃娶稱逆婦既至<lb/>
　稱婦入春秋書法明明可稽未聞曰娶後三日而後<lb/>
<pb n="KR2n0011_WYG_135-5b"/>
　婦身以成也且夫廟見者非謁見之見成婦者非夫<lb/>
　婦之婦也禮以為婦至之夕舅姑在堂則舅姑為主<lb/>
　人迎而拜之謂之拜舅姑而然後帥以謁廟則此時<lb/>
　之拜賓主之拜也猶之壻之拜親迎雖舅壻交拜而<lb/>
　仍不謂之壻見是以次日質明則上堂而行婦見之<lb/>
　禮謂之成婦昏禮所云成婦禮者是也脫或不幸而<lb/>
　舅姑已亡則迎婦謁廟以長者為主而上堂之見質<lb/>
　明無有必待祭而後行之而祭必以時一時三月則<lb/>
<pb n="KR2n0011_WYG_135-6a"/>
　感物悽愴於是入廟而修婦見之禮謂之廟見曾子<lb/>
　問所云三月而廟見成婦之義者誠以入廟見婦不<lb/>
　幸之事故同一成婦而婦見稱禮廟見稱義以為婦<lb/>
　見則棗栗腵脩成子婦之儀廟見則僅扱地奠菜而<lb/>
　特豚盥饋不能再舉但以意行之而儀節未備故不<lb/>
　曰禮而曰義亦曰義在所殺耳然且夫婦之稱成於<lb/>
　納徴而子婦之稱必俟廟見始成之重子婦而輕夫<lb/>
　婦假未廟見而婦死則雖為夫婦三月而不移於祖<lb/>
<pb n="KR2n0011_WYG_135-6b"/>
　不附於皇姑歸葬於女氏之黨曰未成婦也則是久<lb/>
　薦枕席仍未成婦而必成之於扱地一奠之後晉江<lb/>
　應元所云貴其成婦不貴其成妻者盖婦妻之辨其<lb/>
　為重婦而輕妻成在婦而不在妻斷斷如此自世不<lb/>
　讀書不識三禮不深辨夫子春秋祇以宋學為指歸<lb/>
　而宋人著書一徃多誤伊川程氏有三日廟見之語<lb/>
　而朱元晦作家語即承其誤而著為禮文曰三日廟<lb/>
　見主人以婦見於祠堂且曰入門而不見舅姑三日<lb/>
<pb n="KR2n0011_WYG_135-7a"/>
　而始廟見者以不成婦也夫以曾子所問夫子所言<lb/>
　三月而廟見成婦之義明明正文而乃曰三日廟見<lb/>
　不成婦不廟見以三月為三日以廟見為見廟以子<lb/>
　婦而為夫婦以死舅姑為生舅姑以不廟見不成婦<lb/>
　為不成婦不廟見以至五百年来自宋元至於今自<lb/>
　流沙至於日出彼我夢夢同入酒國舉生倫大事男<lb/>
　女百年一大嘉會而草草野合渉於無頼至請召賓<lb/>
　客徃来簡帖不曰三日廟見則曰兒媳某日行廟見<lb/>
<pb n="KR2n0011_WYG_135-7b"/>
　禮抑又以凶喪不吉之辭公然行之嗟乎先王先聖<lb/>
　安在耶予時聞其言始而驚既而悟又既而憤然不<lb/>
　平以為禮數衰息安得日發仲氏言而一一正之乃<lb/>
　驟丁鼎革流離道路者越數十年每就人質難而不<lb/>
　得要領暨歸休而仲氏逝矣予嘗考宋學推其所誤<lb/>
　大抵北宋宗周禮而王氏誤之南宋宗儀禮而朱氏<lb/>
　又誤之荆公以周禮為周公之書而文公亦即以儀<lb/>
　禮為周公所著夫周公著書亦復何據獨不曰有夫<lb/>
<pb n="KR2n0011_WYG_135-8a"/>
　子之春秋在乎晉韓宣子聘於魯觀易象春秋曰周<lb/>
　禮盡在魯矣夫春秋何與於周禮而善觀禮者即於<lb/>
　春秋而得之誠以先王無禮書其所言禮每散見之<lb/>
　六籍之間而春秋所書較於周禮為尤切故予傳春<lb/>
　秋直以禮事文義立為四例而以禮為首以為春秋<lb/>
　是非固有周一代典禮所取正也乃不通者目之為<lb/>
　春秋之禮夫先配後祖春秋之禮也而知禮者譏之<lb/>
　則不祖者春秋之禮祖即非春秋之禮而周之禮也<lb/>
<pb n="KR2n0011_WYG_135-8b"/>
　丁丑婦至戊寅朝廟春秋之禮也夫子特貶而正之<lb/>
　則越日朝廟者春秋之禮至日即朝廟者此非春秋<lb/>
　之禮而周之禮也夫禮記者夫子之後之書也周禮<lb/>
　儀禮雖或為周時所著然並非春秋以前夫子經見<lb/>
　之書也况儀禮闕落舉無全禮以儀禮無天子諸侯<lb/>
　之禮而謂天子諸侯必無禮定非通人以士昏禮無<lb/>
　行媒朝廟之文而謂昏禮無媒妁昏禮不朝廟是為<lb/>
　妄士惜予本無學而仲氏又逝全禮不明将以俟後<lb/>
<pb n="KR2n0011_WYG_135-9a"/>
　之有學者因先録昏禮一節記其所聞於仲氏之所<lb/>
　言者以就正有道名曰辨正嗟乎世豈無知禮者耶<lb/>
劉氏<hi>敞</hi>士相見義<lb/>
　　一卷<lb/>
　　　存<lb/>
　東都事畧劉敞字原父袁州臨江人舉進士甲科官<lb/>
　至集賢院學士判西京留司御史臺<lb/>
　朱子曰劉原父却會效古人為文其集中有數篇論<lb/>
<pb n="KR2n0011_WYG_135-9b"/>
　全似禮記<lb/>
陳氏<hi>師道</hi>士相見禮<lb/>
　　一卷<lb/>
　　　未見<lb/>
　　　　按聚樂堂藝文目有之<lb/>
舒氏<hi>芬</hi>士相見禮儀<lb/>
　　一卷<lb/>
　　　存<lb/>
<pb n="KR2n0011_WYG_135-10a"/>
　芬自序曰故事謁闕里者拜先師孔子畢乃拜啟聖<lb/>
　公已則遍觀宗廟之美始造衍聖公宅惟升堂再拜<lb/>
　而已芬言當行士相見禮盖公聖人之胄所居所養<lb/>
　必異於人而此禮又為孔壁淹中所出也若夫贄則<lb/>
　可依時俗用帕二方亦古人将幣遺意不拘於羔鴈<lb/>
　雉腒之飾矣因録一二策将以告夫来謁闕里者<lb/>
鄭氏<hi>樵</hi>鄉飲禮<lb/>
　　宋志三卷<hi>又圖三卷</hi>
<pb n="KR2n0011_WYG_135-10b"/>
　　　佚<lb/>
高氏<hi>閌</hi>鄉飲酒儀<lb/>
　　　佚<lb/>
　朱子曰紹興初行鄉飲酒禮其儀乃是高抑崇撰如<lb/>
　何不看儀禮只将禮記鄉飲酒義做這文字是貽笑<lb/>
　千古者也<lb/>
王氏<hi>炎</hi>鄉飲酒儀<lb/>
　　一卷<lb/>
<pb n="KR2n0011_WYG_135-11a"/>
　　　未見<lb/>
王氏<hi>時會</hi>鄉飲酒禮辨疑<lb/>
　　一卷<lb/>
　　　佚<lb/>
史氏<hi>定之</hi>鄉飲酒儀<lb/>
　　宋志一卷<lb/>
　　　佚<lb/>
鄭氏<hi>起</hi>鄉飲酒書<lb/>
<pb n="KR2n0011_WYG_135-11b"/>
　　　佚<lb/>
何氏<hi>棟如</hi>鄉飲圖考<lb/>
　　一卷<lb/>
　　　未見<lb/>
許氏<hi>孚逺</hi>鄉飲酒禮會通<lb/>
　　未見<lb/>
朱氏<hi>載堉</hi>鄉飲酒樂譜<lb/>
　　六卷<lb/>
<pb n="KR2n0011_WYG_135-12a"/>
　　　存<lb/>
　繆泳曰鄭世子<lb/>
馮氏<hi>應京</hi>鄉飲圖說<lb/>
　　一卷<lb/>
　　　未見<lb/>
駱氏<hi>問禮</hi>鄉飲序次圖說<lb/>
　　一卷<lb/>
　　　未見<lb/>
<pb n="KR2n0011_WYG_135-12b"/>
張氏<hi>敔</hi>飲射輯畧<lb/>
　　一卷<lb/>
　　　未見<lb/>
聞人氏<hi>詮</hi>飲射圖解<lb/>
　　一卷<lb/>
　　　存<lb/>
　詮序曰夫射何為者也夫射聖人所以别賢愚序長<lb/>
　幼以明禮樂者也是故以進德者尚其藝以盡倫者<lb/>
<pb n="KR2n0011_WYG_135-13a"/>
　尚其節以致中者尚其敬以章順者尚其和是故藝<lb/>
　之德聖而智節之道孫以通和敬之施恭以安君子<lb/>
　行此四者以治其身則德日進而家可齊立不偏而<lb/>
　行不疑矣以之教人則同德相勸而進不孤同親相<lb/>
　讓而倫不紊立不獨立而人易親行不獨行而人易<lb/>
　從是故男子生而懸弧焉剡蓬以射天地四方示有<lb/>
　事也自天子以至於庶人罔不由射以觀德行故天<lb/>
　子諸侯之射也必先行燕禮卿大夫之射也必先行<lb/>
<pb n="KR2n0011_WYG_135-13b"/>
　鄉飲酒之禮是故燕也者合學合射以考藝而進退<lb/>
　之以明嫌疑以明正道所以明君臣之義也飲也者<lb/>
　明貴賤辨隆殺象天象地紀之以日月參之以三光<lb/>
　合諸鄉射而孝弟之行立所以明長幼之序也是故<lb/>
　燕必以大射飲必以鄉射大射以明君臣之義鄉射<lb/>
　以明長幼之序皆所不廢也孔子曰吾觀於鄉而知<lb/>
　王道之易易也則夫鄉飲鄉射夫亦學士之所必不<lb/>
　可忽君子進德盡倫之首事也是故其藝章而德進<lb/>
<pb n="KR2n0011_WYG_135-14a"/>
　矣其節著而倫盡矣飾之以禮樂則所以養德而俾<lb/>
　之周旋中禮者斯其至矣嘉靖十有五年春正月<lb/>
朱子<hi>熹</hi>鄉射疑誤<lb/>
　　一篇<lb/>
　　　存<lb/>
王氏<hi>廷相</hi>鄉射禮圖注<lb/>
　　一卷<lb/>
　　　存<lb/>
<pb n="KR2n0011_WYG_135-14b"/>
　廷相自序曰鄉射禮者古大夫士之射禮也盖射於<lb/>
　鄉以詢衆庶而察其志與容将論賢而不遺也夫人<lb/>
　容止揖讓而賢不肖以判行同能偶之際而好惡趨<lb/>
　舍羣以之分故曰射以觀德由兹選士其義廣矣是<lb/>
　故聖王務之其為禮也委曲周盡動合法象觀其賓<lb/>
　主之情禮樂之節器制之數區位之宜登降之容獻<lb/>
　酬之飾盖洽於人情達於倫義者矣君子一游於是<lb/>
　則和盛從容之心油然以興鄙陋陵躐之氣如蛻斯<lb/>
<pb n="KR2n0011_WYG_135-15a"/>
　釋仁愛可以推之庭塾忠敬可以推之君長恂篤可<lb/>
　以推之州閭慈惠可以推之民庶有非勉爾也不言<lb/>
　而會通者矣仲尼曰吾觀於鄉而知王道之易易也<lb/>
　豈不信然哉舊有關中本獨取三射而畧獻酬學士<lb/>
　之慕古者恒以全體病之然時異勢殊亦難盡然矣<lb/>
　余乃取儀禮本篇類次其事為四十五節省而不行<lb/>
　者四節舉射者三十三節通舉者四十一節復取諸<lb/>
　家疏解及舊圖注附之仍會以今儀以便習事嗟乎<lb/>
<pb n="KR2n0011_WYG_135-15b"/>
　古今異宜禮難盡一禮者情也禮不同而情同古亦<lb/>
　幾矣感物撰德夫焉不足哉故曰存乎其人焉耳庾<lb/>
　亮武昌亂臣也舉古賓射時士嘆其有洙泗之風劉<lb/>
　昆陳留野儒也桑弧蒿矢以習射而縣今率屬就觀<lb/>
　況世會和平彷彿隆古之運有以禮樂自任者則風<lb/>
　動物化夫豈不逺哉<lb/>
葉氏<hi>良佩</hi>燕射古禮<lb/>
　　一卷<lb/>
<pb n="KR2n0011_WYG_135-16a"/>
　　　未見<lb/>
徐氏<hi>樾</hi>燕射禮儀<lb/>
　　一卷<lb/>
　　　未見<lb/>
　黔記貴州提學道貴溪徐樾撰<lb/>
　李延景曰樾中嘉靖壬辰進士<lb/>
彭氏<hi>良臣</hi>射禮纂<lb/>
　　一卷<lb/>
<pb n="KR2n0011_WYG_135-16b"/>
　　　未見<lb/>
陳氏<hi>鳯梧</hi>射禮集要<lb/>
　　一卷<lb/>
　　　存<lb/>
　繆泳曰陳鳯梧撰冀北郭登庸為湖廣提學副使刋<lb/>
　行之<lb/>
謝氏<hi>少南</hi>射禮纂要<lb/>
　　一卷<lb/>
<pb n="KR2n0011_WYG_135-17a"/>
　　　未見<lb/>
楊氏<hi>道賓</hi>射禮儀節<lb/>
　　一卷<lb/>
　　　未見<lb/>
　繆泳曰晉江楊侍郎官國子司業著有射禮儀節而<lb/>
　江夏郭文毅加以考證成書<lb/>
　劉賢序曰國學故有高皇帝欽定射儀出於草創之<lb/>
　世百戰之餘士無不争先命中者禮取其足以銷雄<lb/>
<pb n="KR2n0011_WYG_135-17b"/>
　心抑勁氣而止以故節目疎濶其後涇野吕氏更定<lb/>
　之承平之時道在潤色意在會通其典故綢繆其文<lb/>
　章是故制詳而教備盖欽定之儀有射而後有儀義<lb/>
　主忠質考定之儀有儀而又增飾之雖曰適中然以<lb/>
　文勝矣此温陵楊荆巖先生射禮儀節之所由纂也<lb/>
　夫禮苟繁而使人病於難行非所以為禮先生其穆<lb/>
　然有從先進之思乎江夏郭君博物君子也既以<lb/>
　此書教習多士而又為之考射法射器射職以至位<lb/>
<pb n="KR2n0011_WYG_135-18a"/>
　次聲詩繪圖附說一凖諸古以廣先王造士之意用<lb/>
　壽諸梓兩先生之思挽世道於古初者實倪於此孔<lb/>
　子曰吾觀於鄉而知王道之易易也讀儀禮一編兩<lb/>
　先生之所以佐王道者豈其難哉<lb/>
朱氏<hi>縉</hi>射禮集解<lb/>
　　<hi>闕</hi>卷<lb/>
　　　存<lb/>
　縉序曰鄉射禮文具在周公儀禮鄭𤣥有注以釋其<lb/>
<pb n="KR2n0011_WYG_135-18b"/>
　義矣今復何為而有是集解耶盖儀禮古文昌黎嘗<lb/>
　苦其難讀鄭注簡切後學罔晰其精微況元聖之言<lb/>
　至理攸寓窮之而愈無窮味之而益有味乎世儒著<lb/>
　有射禮纂要直指節要等書撰次雖為詳明而今之<lb/>
　演習古射者多慮漫無依據艱於效慕此集解所以<lb/>
　不容不作也是故祖述儀禮叅考羣籍要殊於同會<lb/>
　萬於一先之以序事使各有所執也次之以考物使<lb/>
　各有所知也然後設位以立周旋之準陳器以備禮<lb/>
<pb n="KR2n0011_WYG_135-19a"/>
　樂之文儀節終始次第具述無非咀味古人糟粕而<lb/>
　演繹之耳詎敢妄作聰明以亂典章之舊哉復乃召<lb/>
　集諸生講解明悉分以執事未幾按禮畫圖舉而行<lb/>
　之則見其雍雍然肅肅然容止有儀進退有度甚矣<lb/>
　禮能變化人之氣質何如是之速也不足以徴德行<lb/>
　之立乎兼之禮器古樸音樂鑑雅時来觀者絡繹依<lb/>
　稀矍相堵墻何者殆原古禮廢墜日久駭見修舉於<lb/>
　學宜其人皆争先而快覩之亦不足為異也已矣事<lb/>
<pb n="KR2n0011_WYG_135-19b"/>
　竣舉人李生良能貢士張生師䕫暨李生九叙劉生<lb/>
　玉光偕通學諸生力請備記以風来學辭終弗獲竊<lb/>
　惟宣父言夏商之禮尚慨把宋之無徴晦庵撰楚辭<lb/>
　之注尤多闕疑之未訂顧愚管窺蠡測之見曷敢衒<lb/>
　售以貽名家宗工之笑與雖然敦行古禮以正士習<lb/>
　實典文教者之責任也義亦不得遜避乃敢忘其蕪<lb/>
　陋庸書以為序云時嘉靖戊戌秋八月<lb/>
　李延昰曰縉零陵舉人署郟縣儒學教諭<lb/>
<pb n="KR2n0011_WYG_135-20a"/>
林氏<hi>文奎</hi>射禮圖注易覽<lb/>
　　一卷<lb/>
　　　未見<lb/>
呉氏<hi>霞</hi>射禮輯說<lb/>
　　　未見<lb/>
　閩書呉霞字汝華海澄人<lb/>
姚氏<hi>坤</hi>射禮直指<lb/>
　　一卷<lb/>
<pb n="KR2n0011_WYG_135-20b"/>
　　　未見<lb/>
劉氏<hi>敞</hi>公食大夫義<lb/>
　　一卷<lb/>
　　　存<lb/>
方氏<hi>回</hi>覲禮辨<lb/>
　　一篇<lb/>
　　　存<lb/>
　經義考卷一百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百五十一</head> <lb/>
    <p>
<pb n="KR2n0011_WYG_251-1a"/>
欽定四庫全書<lb/>
　經義考卷二百五十一<lb/>
　　　　　　　　　　翰林院檢討朱彝尊撰<lb/>
　　　羣經<hi>十三</hi>
陳氏<hi>仁錫</hi>六經圖考<lb/>
　　三十六卷<lb/>
　　　未見<lb/>
王氏<hi>啓元</hi>清署經談<lb/>
<pb n="KR2n0011_WYG_251-1b"/>
　　十卷<lb/>
　　　未見<lb/>
　鄭玥曰啓元字心乾馬平人天啓壬戌進士改庶吉<lb/>
　士授檢討<lb/>
馮氏<hi>一第</hi>十三經借課<lb/>
　　　佚<lb/>
　髙世泰曰崇禎十六年八月張獻忠陷長沙孝亷馮<lb/>
　一第死之一第字椳公天啓丁夘舉於鄉著有十三<lb/>
<pb n="KR2n0011_WYG_251-2a"/>
　經借課<lb/>
孫氏<hi>承澤</hi>五經翼<lb/>
　　二十卷<lb/>
　　　存<lb/>
　承澤自序曰曩時海内藏書家稱汴中西亭王孫予<lb/>
　官汴時西亭已歿與其孫永之善因得盡窺其遺籍<lb/>
　約十萬餘卷尤重經學中多祕本世所鮮見予雖困<lb/>
　頓簿書日借其經學一類課兒軰抄錄之攜歸京師<lb/>
<pb n="KR2n0011_WYG_251-2b"/>
　壬午河決王孫之書盡沈洪流中頼予家猶存其什<lb/>
　一至甲申之變予家玉鳬堂積書七萬餘卷一時星<lb/>
　散無復片紙存者是歲秋冬僵卧城東魚藻池上書<lb/>
　賈荷書來售多予家故本封識宛然泫焉欲涕又中<lb/>
　祕故藏狼藉於市間質衣物收之病廢之餘猶取諸<lb/>
　書有裨經學者或錄其序䟦或錄其論説久之成帙<lb/>
　數年以來朝焉夕焉饑當食寒當衣孤當友病當藥<lb/>
　石者惟此是賴禹航嚴子顥亭省母南還别予退谷<lb/>
<pb n="KR2n0011_WYG_251-3a"/>
　因託而梓之以公同志老病餘生名根久斷非敢以<lb/>
　此侈該博也古人遺書日就銷滅經學之書存世者<lb/>
　尤鮮嘗一臠而知全鼎則經翼諸篇誠窮理者之所<lb/>
　必資也顥亭之意與予相同而予更識其聚散之感<lb/>
　如此<lb/>
　朱彛尊序曰古之仕焉而已者歸教其鄉里尊之曰<lb/>
　先生親之曰父師王者養之則曰國老乞言合語載<lb/>
　諸惇史授數而論説之若傳記所稱老彭老聃皆殷<lb/>
<pb n="KR2n0011_WYG_251-3b"/>
　周之國老而遲任周任之言殆即惇史之文也漢之<lb/>
　時伏勝張蒼轅固博士江翁胡母生杜子春之徒多<lb/>
　以耆耋教授弟子蓋聖人之道莫備乎經學者必老<lb/>
　成人是師庻學有綂而道有歸然守一家之説足以<lb/>
　自信不足以析疑惟衆説畢陳紛綸之極而至一者<lb/>
　始見故反約之功貴於博學而詳説之也吏部侍郎<lb/>
　宛平孫先生年八十矣好學不倦集漢以來諸儒五<lb/>
　經序義分為二十卷名曰五經翼給事中餘杭嚴公<lb/>
<pb n="KR2n0011_WYG_251-4a"/>
　鏤版行之先生凡五致書命予為序予惟經學之不<lb/>
　明非一日矣自漢迄唐各以意説散而無紀其弊至<lb/>
　於背畔貴有以約之此宋儒傳注所為作也今則士<lb/>
　守繩尺無事博稽至問以箋疏茫然自失則貴有以<lb/>
　廣之先生是書所為述也當萬厯中周藩宗正灌甫<lb/>
　藏書八萬餘卷至黄河水決遺籍盡亡初先生知祥<lb/>
　符縣事時從其孫永之借鈔諸經義後又益以祕閣<lb/>
　流傳諸書故多世所未見者予不學未能發明五經<lb/>
<pb n="KR2n0011_WYG_251-4b"/>
　之藴因述先生之老而好學無愧於古之致仕者以<lb/>
　為當世法俾讀其書若見惇史且及其采輯所從來<lb/>
　蓋歴數十年而始成洵匪易矣嚴公亦與予善其勤<lb/>
　學下士相等事三老者必有五更告於先生者必及<lb/>
　君子然則舍嚴公其誰也<lb/>
顔氏<hi>茂猷</hi>五經講宗<lb/>
　　六卷<lb/>
　　　存<lb/>
<pb n="KR2n0011_WYG_251-5a"/>
陳氏<hi>龍正</hi>朱子經説<lb/>
　　十四巻<lb/>
　　　存<lb/>
　龍正自序曰朱子語類畧定頗無憾惟説經一類占<lb/>
　且大半私念傳注者朱子生平精力之所聚也各附<lb/>
　經以見未甞入本集此實傳注之餘而獨攙入語中<lb/>
　為一類顧又獨多於衆類綱紀非稱譬之車以載物<lb/>
　而物跨於車室以處人而人壯於室曷不别為一書<lb/>
<pb n="KR2n0011_WYG_251-5b"/>
　使窮經者尤便考證乎攜入都以示伯玉而未質也<lb/>
　伯玉讀之踰月喜甚謂立義起類更置先後裁併條<lb/>
　句渾然燦然莫可易者惟説經宜提出别行更快人<lb/>
　意予聞躍然事固有不約以孚如斯者所以懐來遂<lb/>
　決但朱子當年或因門人執經問難旁及他事與經<lb/>
　指絶不相渉則移從各類或他類中有專為經文經<lb/>
　義發明亦移入説經凡以益於省觀使人無茫然混<lb/>
　淆之困而已聖作明述皆欲置人清辨之地也去其<lb/>
<pb n="KR2n0011_WYG_251-6a"/>
　混淆與以清辨意者因説經之意以通經意者歟<lb/>
　又序曰嗚呼此予所為朱子經説原序也越四年為<lb/>
　甲申而有三月十九之事伯玉殉難最先最烈與劉<lb/>
　宫諭理順並軌焉念海内同志不過數人而學同者<lb/>
　尤鮮以禪染方熾或明承或暗隨求其純以孔孟之<lb/>
　學晝夜相切磨者在京邸時惟伯玉暨劉公耳至其<lb/>
　臨大節也皆卓絶嗚呼正學不足以益人顯遂而足<lb/>
　以固人忠貞兹非其明驗耶伯玉已矣今而後復有<lb/>
<pb n="KR2n0011_WYG_251-6b"/>
　好研經術好讀語錄由程朱溯孔孟孳孳問難相對<lb/>
　無倦者天南地北屬之何人不數月間遂成隔世每<lb/>
　展卷輒澘然長歎<lb/>
陳氏<hi>際㤗</hi>五經讀<lb/>
　　五卷<lb/>
　　　存<lb/>
劉氏<hi>同升</hi>五經四書大全注疏合編<lb/>
　　　未見<lb/>
<pb n="KR2n0011_WYG_251-7a"/>
　繆泳曰公字孝則吉水人崇禎丁丑賜進士第一人<lb/>
　除翰林修撰後死於難<lb/>
黄氏<hi>欽</hi>五經説<lb/>
　　　未見<lb/>
　建昌新城縣志黄欽字子安自號九疊山人<lb/>
夏氏<hi>璋</hi>五經纂注<lb/>
　　　存<lb/>
　朱隗曰璋字叔瑜<lb/>
<pb n="KR2n0011_WYG_251-7b"/>
郁氏<hi>禾</hi>五經考辨<lb/>
　　一巻<lb/>
　　　存<lb/>
　　　　按郁氏不知何許人亦未晰其時代第知其<lb/>
　　　　字曰計登而已休寧戴生錡獲之揚州士人<lb/>
　　　　家手錄以歸文凡二十二篇又序一篇辤甚<lb/>
　　　　條暢不襲前人齒牙可謂博雅之士<lb/>
顧氏<hi>炎武</hi>日知錄説經<lb/>
<pb n="KR2n0011_WYG_251-8a"/>
　　七巻<lb/>
　　　存<lb/>
陸氏<hi>元輔</hi>十三經注疏類抄<lb/>
　　四十巻<lb/>
　　　存<lb/>
　陸嘉淑序曰名物器數之繁莫備於經考覈形狀制<lb/>
　度比類指象探賾窮變莫詳於漢唐諸儒蓋雖艸木<lb/>
　禽魚工人祝史所創述方名經述所載列無不竭智<lb/>
<pb n="KR2n0011_WYG_251-8b"/>
　畢慮盡其纎微曲折而後止嗚呼名物器數先王禮<lb/>
　樂之本而治天下之具之所託也且使芣苢螽斯之<lb/>
　義不著則比興微矣壇墠堂室之制溷則宗廟朝廷<lb/>
　之禮誤矣柷敔管磬鬴鬲罍豋之數不存則無以降<lb/>
　神靈通肹蠁矣揖讓進反粉畫行綴之法不詳則禮<lb/>
　不勝其慢易矣如是而徒欲以詁訓之空言滌盪天<lb/>
　下之情志漸摩斯世之習俗三代之治之所以不復<lb/>
　見於後世也吾家翼王讀書王太常煙客家與中舍<lb/>
<pb n="KR2n0011_WYG_251-9a"/>
　周臣為友相與講求先王禮樂之具與其所以致治<lb/>
　之原慨然謂讀書必自窮經始窮經必自漢唐注疏<lb/>
　始然注疏之文汗漫雜出紛賾隱奥苦於考據别識<lb/>
　之難也於是發凡起例為之疏通裁斷部分族居大<lb/>
　而郊廟朝堂之制禮器樂數之品章以及一事一物<lb/>
　禽魚草木之微無不綜以綱維歸之條例於是羣經<lb/>
　之所有一披籍而了然皆可指掌而盡焉本末兼該<lb/>
　精粗咸貫世有知而用之者可執此以往下此亦可<lb/>
<pb n="KR2n0011_WYG_251-9b"/>
　備文人賦家之考索其用精矣其致力勤矣翼王家<lb/>
　疁城先軰多經學之士如張公路張茂仁丘子成唐<lb/>
　叔逹徐女亷之流指不勝屈翼王又親為黄陶庵先<lb/>
　生入室弟子宜其學有師承而著書足以垂後也後<lb/>
　之讀此書者以之備考索鉤稽之用固得矣然無僅<lb/>
　以為文人賦家之所資焉則翼王著疏之意庶其不<lb/>
　泯沒乎予故序而論之<lb/>
汪氏<hi>琬</hi>經解<lb/>
<pb n="KR2n0011_WYG_251-10a"/>
　　四卷<lb/>
　　　存<lb/>
沈氏<hi>珩</hi>十三經文鈔<lb/>
　　五十巻<lb/>
　　　存<lb/>
　珩自序曰大道之在天下其綂歸乎一而已矣道之<lb/>
　全體大用具見於經庖犧之儀卦虞廷之十六字道<lb/>
　綂從此始矣道綂即學綂也商君臣言性言學言誠<lb/>
<pb n="KR2n0011_WYG_251-10b"/>
　文王周公孔子繫易之辤禮經雅頌制作昭明道綂<lb/>
　之傳承無岐軌焉周道缺微異萌斯起孔子修定諸<lb/>
　經與門弟子雅言詩書執禮商瞿傳易卜商傳詩左<lb/>
　丘明傳春秋史法曽參傳大學孝經子思傳中庸以<lb/>
　至有若孟子之徒傳論語游夏之徒傳爾雅其後散<lb/>
　處諸侯之國以友教天下公羊榖梁傳春秋經法數<lb/>
　傳之間經學正而道綂乃正自秦滅學漢世收遺經<lb/>
　於殘脱之餘於是人各異師或數人而合一經或一<lb/>
<pb n="KR2n0011_WYG_251-11a"/>
　經而分數家説滋繁而義滋裂愈降而由漢歴唐以<lb/>
　至宋千有餘年經術蕭然謝絶其間特起之士知稱<lb/>
　説經義以明道徳者不過數人猶擇焉不精語焉不<lb/>
　備蓋經學散而道綂亦散矣宋室大儒曠代拔興淵<lb/>
　源相接傳聖人之心於孔子修定之中然後學綂復<lb/>
　正累承以至於今然自春秋戰國以來為吾道賊害<lb/>
　者亦復根萌燼然於其間如六經注解六經注脚六<lb/>
　籍無書即心是經之邪説瞽趨者猶樂其新竒而爭<lb/>
<pb n="KR2n0011_WYG_251-11b"/>
　炫之蓋未知所底也幸際聖徳昭明用經術以敦勵<lb/>
　天下使學統歸於一是竊觀自古聖功王事義備於<lb/>
　經經義之備著於文辤後世説經之文亦經義之文<lb/>
　辤所為支流餘裔也自傳注釋詁而外以篇章説經<lb/>
　有儒林之文有理學之文儒林之文本乎學問意見<lb/>
　考據探索足以發揚志識而經制之業出其中焉理<lb/>
　學之文本乎窮理致知明體達用足以開來繼往而<lb/>
　道綂之傳出其中焉理學之文所謂其統歸於一是<lb/>
<pb n="KR2n0011_WYG_251-12a"/>
　者也儒林之文則醇疵得失見焉抑或其文其人則<lb/>
　居然理學也而其言出入離合見焉以一是而論惟<lb/>
　去彼取此足矣然論學不可以不嚴而論文則不得<lb/>
　不寛何則惟嚴而後綂始正也惟寛而後知綂之不<lb/>
　可以不正也聖人之於經亦然易序乾坤而謹復姤<lb/>
　也詩貴正而兼變也書貴治而存亂也春秋貴子而<lb/>
　示奪也聖人豈容有進退損益哉惟復姤之必謹而<lb/>
　後知乾坤之義為深逺也變之害正而後知變之不<lb/>
<pb n="KR2n0011_WYG_251-12b"/>
　可不正也亂之侵治而後知亂之不可不治也奪之<lb/>
　憯於予而後知奪之當懼而歸於予也此聖人憂天<lb/>
　下之情也今夫説經之文之有鈔也使醇疵得失出<lb/>
　入合離其説畢陳於前而後知治是統者之不可以<lb/>
　不謹操是統者之不可以不嚴故曰惟嚴而後統可<lb/>
　正也惟寛而後知綂之不可以不正也經之綂正則<lb/>
　學之綂正而道綂無勿正矣由是編而審所别擇焉<lb/>
　凡造化之所以絪緼蕃變王道之所以崇效卑法天<lb/>
<pb n="KR2n0011_WYG_251-13a"/>
　徳之所以精義入神經制之所以因革損益酬酢之<lb/>
　所以常變經權人物之所以升降進退衡别之所以<lb/>
　得失異同類族之所以典常秩序於以窮天下之事<lb/>
　理而致天下之大用聖功王事詎有不備乎此而徒<lb/>
　以資經生之佔畢已哉且國家取士首重明經士子<lb/>
　所誦習以應制舉不越乎章句帖括之間未嘗窺見<lb/>
　古人宏深浩博之業以審其源流得是編以開明之<lb/>
　則始進之學既識本原於以備顧問而贊大議參大<lb/>
<pb n="KR2n0011_WYG_251-13b"/>
　政將使經術𢎞備而治教休明不無小補竊有厚望焉<lb/>
秦氏<hi>駿生</hi>經生麈<lb/>
　　六巻<lb/>
　　　存<lb/>
　繆泳曰駿生字山子錢塘諸生其説經詩曰詮書曰<lb/>
　案易曰天春秋曰與禮曰勺嚴侍郎沆序之<lb/>
王氏<hi>復禮</hi>二經彚刻<lb/>
　　十二巻<lb/>
<pb n="KR2n0011_WYG_251-14a"/>
　　　存<lb/>
　毛竒齡曰草堂取孝經大學諸家改本會萃刊之<lb/>
黄氏<hi>百家</hi>説經千慮愚得<lb/>
　　三卷<lb/>
　　　存<lb/>
饒氏<hi>失名</hi>五經纂要<lb/>
　　　未見<lb/>
　錢啓忠序曰六經由漢而唐而宋諸儒代興各有注<lb/>
<pb n="KR2n0011_WYG_251-14b"/>
　疏不啻汗牛充棟矣明興乃芟其繁冗歸於畫一易<lb/>
　詩宗朱子書宗蔡氏春秋宗胡氏禮宗陳氏户誦家<lb/>
　習奉為令典非是則縹緗不錄黌序勿登誠不欲以<lb/>
　多岐亡羊蓋其慎也然其間如詩之不叶於傳序也<lb/>
　春秋之盡斥夫公榖也書之拘牽於躔度也禮之聚<lb/>
　訟於明堂也易之僅歸於卜筮也不無滯義夫漢儒<lb/>
　即未克明經亦克窮經其勤有足嘉者今經學自本<lb/>
　注外併大全一書儲之學官鮮寓目焉者東岡饒氏<lb/>
<pb n="KR2n0011_WYG_251-15a"/>
　茹蔬啜水老而勿倦講學於羊城歸仁院别為纂要<lb/>
　可謂刻勵於學者也<lb/>
亡名氏九經要覽<lb/>
　　　未見<lb/>
　張萱曰内閣抄本莫詳姓氏采九經語分類成書<lb/>
九經緫例<lb/>
　　　未見<lb/>
　張萱曰九經諸本互異此書總其互異者詳辨之曰<lb/>
<pb n="KR2n0011_WYG_251-15b"/>
　書本曰字畫曰注文曰音釋曰句讀曰脱簡曰考異<lb/>
　凡七則依旴郡廖氏元本梓之莫詳姓氏<lb/>
權氏<hi>近</hi>五經淺見錄<lb/>
　　　佚<lb/>
　高麗史近初名晉字可逺一字思叔辛禑時左司議<lb/>
　大夫禑曰此人為諌官使予不得游幸何可近侍合<lb/>
　令防倭耳著入學圖説五經淺見錄<lb/>
　經義考巻二百五十一<lb/>
</p>
<p>
</p>
  </div>
</body>
</text>
</TEI>
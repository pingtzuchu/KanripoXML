<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷五十八</head> <lb/>
    <p>
<pb n="KR2n0011_WYG_058-1a"/>
欽定四庫全書<lb/>
　經義考卷五十八<lb/>
　　　　　　　　　　翰林院檢討朱彞尊撰<lb/>
　　　易<hi>五千七</hi>
朱氏<hi>載堉</hi>先天圖正誤<lb/>
　　一卷<lb/>
　　　未見<lb/>
朱氏<hi>謀㙔</hi>易象通<lb/>
<pb n="KR2n0011_WYG_058-1b"/>
　　八卷<lb/>
　　　存<lb/>
　李維楨序曰昔者孔子晚而學易而為之十翼其指<lb/>
　曰易者象也象也者像也由周迄漢治易者率先明<lb/>
　象迨晉王弼尚名理而宋邢恕輩因之至欲棄卦畫<lb/>
　不用程氏傳專言理義邵氏説盡主象數矣然而識<lb/>
　者多有遺議李鼎祚謂鄭康成叅天象王輔嗣釋人<lb/>
　事馮當可謂王與人事疎程與天道逺天人寜可偏<lb/>
<pb n="KR2n0011_WYG_058-2a"/>
　廢耶陳瑩中舉邵説似劉器之劉不其然朱子亦以<lb/>
　必見意象方可説理而與劉君房滕珙言本義有模<lb/>
　印之戒其定論如此人情畫狗馬難而鬼魅易是以<lb/>
　為象數之學者卒不勝而自舉子業出易象益置不<lb/>
　講矣友人朱鬱儀讀易而嘆曰説易者莫如孔子孔<lb/>
　子曰八卦成列象在其中此象之始也書契興而結<lb/>
　繩逺後聖廣為之象以開物象有數故曰極其數遂<lb/>
　定天下之象象有辭故曰彖者言乎其象聖人設卦<lb/>
<pb n="KR2n0011_WYG_058-2b"/>
　觀象係辭焉吉凶者失得之象也悔吝者憂虞之象<lb/>
　也變化者進退之象也剛柔者晝夜之象也易之為<lb/>
　書安往而非象書不盡言言不盡意立象所以盡意<lb/>
　象之不明意言何有乃為易象通八卷近取身逺取<lb/>
　物揆人事以合天道使讀者占者犂然各當於心而<lb/>
　始信夫聖人吉凶與民同患之理彼訓詁支離與索<lb/>
　之窈冥昏黙者皆非孔子指也易無方而象有方象<lb/>
　有定體而無定用陽一君而二民為君子隂二君而<lb/>
<pb n="KR2n0011_WYG_058-3a"/>
　一民為小人三畫之象八卦小成之體也二與四三<lb/>
　與五同功而異位重爻之象六位之體也因而重之<lb/>
　不可勝象矣八卦之象既已為天地風雷山水火澤<lb/>
　矣而説卦更廣之見天下之賾而擬諸形容象其物<lb/>
　宜因而廣之象不可勝用矣鬱儀之名象曰通有以<lb/>
　也見乃謂之象往來不窮謂之通化而裁之存乎變<lb/>
　推而行之存乎通變則通通則乆要之範圍於孔子<lb/>
　孔子之指不明天下始遺象而言易遺象而言易則<lb/>
<pb n="KR2n0011_WYG_058-3b"/>
　狥象而言易者階之過也有狥象而後有遺象不遺<lb/>
　象而後象通興焉通也者懲於狥與遺之弊者也不<lb/>
　曰得心而忘象乎惟通而後能得惟得而後能忘惟<lb/>
　忘而通之能事畢矣亦孔子之指也<lb/>
　曹學佺序曰古注易不下數百家罕有以繫辭説易<lb/>
　者説易而不本之繫辭如挈衣而不得其領者也繫<lb/>
　辭不云乎君子所居而安者易之序也所樂而玩者<lb/>
　爻之詞也易卦爻皆序也卦爻詞皆象也樂斯玩玩<lb/>
<pb n="KR2n0011_WYG_058-4a"/>
　斯無窮矣豫章友人鬱儀氏作周易象通一書其道<lb/>
　主變其説順乎本文而不為穿鑿大要本之繫辭者<lb/>
　也<lb/>
陳氏<hi>第</hi>伏羲圖贊<lb/>
　　二卷<lb/>
　　　存<lb/>
　焦竑序曰易始庖犧有畫而無文世所傳先天圖是<lb/>
　已迨夏殷周三易遞興要不出圖之範則顧夏殷以<lb/>
<pb n="KR2n0011_WYG_058-4b"/>
　象數為宗無言説可尋周易則文王周孔推明圖之<lb/>
　㫖趣詳哉其言之也乃昩者至㳂流忘源日逺於圖<lb/>
　而不知甚者取圜圖而矩之析之為八為六十四棼<lb/>
　棼紜紜而古人渾然天成之妙不可復覩矣孔子曰<lb/>
　易有太極是生兩儀兩儀生四象四象生八卦夫易<lb/>
　一太極也太極亦環中也而兩儀四象八卦靡不備<lb/>
　焉其摹為羲圖奚啻指掌周子太極圖適得此意但<lb/>
　變兩儀為隂陽四象為五行為稍異耳而於八卦顧<lb/>
<pb n="KR2n0011_WYG_058-5a"/>
　略而不言何與豈其引而不發以待人之自寤與周<lb/>
　子之圖本為易設觀易通可見而語焉不詳至令學<lb/>
　著謂周自為圖與庖犧絶不相涉亦已謬矣陳子季<lb/>
　立尚友古今濳心道妙恍然如見羲皇於千載而憫<lb/>
　支離者之病道也乃創為此圖不必竒之耦之離且<lb/>
　析之而萬千五百二十之䇿相逼而成以為固然則<lb/>
　前此未有以為臆見又何其愜於人心而不可更置<lb/>
　之若是也觀圖贊答問反復數千言靡非抉剔真詮<lb/>
<pb n="KR2n0011_WYG_058-5b"/>
　解剥衆説大率規方以為圜融異而歸一拂有以取<lb/>
　無至於拂有取無而洗心之學至矣竊謂易自太極<lb/>
　而兩而四而八也聖人之吉凶與民同患不得已也<lb/>
　此自無而之有所謂數往者順也至於通志決疑壹<lb/>
　寄諸蓍龜而聖心無事焉無思無為澹然獨與神明<lb/>
　居則理窮性盡而命以至此自有而之無逆也故曰<lb/>
　易逆數也嗟乎卦寓於蓍而卦非蓍故得卦者忘蓍<lb/>
　數托於圖而數非圖故得圖者忘數非知道者孰識<lb/>
<pb n="KR2n0011_WYG_058-6a"/>
　之周子之圖得之希夷先生張忠定論公事隂陽源<lb/>
　流髣髴亦自可見季立特起數千載之後不繇見聞<lb/>
　獨契羲易殆天啓其衷以明聖人之絶學與周子之<lb/>
　圖未知孰為先後昔子瞻讀子由解老謂不意晚年<lb/>
　見此竒特余於此編亦云<lb/>
　第自序曰余少讀易主朱義又主程傳後又頗考馬<lb/>
　鄭荀王及唐宋諸儒之説大都程傳為近蓋程本之<lb/>
　孔子者也乾坤有文言繫傳又有鳴鶴在隂一十八<lb/>
<pb n="KR2n0011_WYG_058-6b"/>
　解詳哉名理之譚大矣引伸觸類卦爻可例知也余<lb/>
　獨疑易書之作本於庖羲氏乃其圖析六十四卦而<lb/>
　畫之豈惟竒耦易譌即楮筆之具若後世猶病其繁<lb/>
　且難也况泰古乎且隂陽流行無有間㫁乃㫁析著<lb/>
　此不足以明三極之妙矣於是以朱筆為陽黑筆為<lb/>
　隂兩畫即成兩儀四畫即成四象八畫即成八卦十<lb/>
　六畫之即成十六卦三十二畫之即成三十二卦六<lb/>
　十四畫之即成六十四卦儻於六十四之上各加隂<lb/>
<pb n="KR2n0011_WYG_058-7a"/>
　陽則為一百二十八卦而乾兑離震㢲坎艮坤之位<lb/>
　皆不易也儻再重之即成二百五十六卦三重之即<lb/>
　成五百一十二卦而其位亦皆不易余始深嘆其妙<lb/>
　且不敢極其數也惟以六十四卦者繪為三尺之圖<lb/>
　縣之座右乆之坐卧行立常若圖之在目也者又乆<lb/>
　之若見隂陽消長之數天地鬼神之機也噫自漢以<lb/>
　來傳易者不可勝數其言圖實鮮茲謬為之贊或有<lb/>
　因余言而繹夫圖庖羲氏之易庶幾復明於世矣<lb/>
<pb n="KR2n0011_WYG_058-7b"/>
　張雲章曰第字季立連江人初為學官弟子俞大猷<lb/>
　召致幕下勸以武功自見言之譚襄毅官遊擊將軍<lb/>
　尋棄去著書自喜焦狀元竑見之深歎服焉是書焦<lb/>
　為之序第亦有先後自序其為圖不用竒耦以黑白<lb/>
　為隂陽而兩儀四象八卦皆規方而為圓葢其學從<lb/>
　禪門證入率由心得與諸儒異<lb/>
鄧氏<hi>伯羔</hi>古易詮<lb/>
　　二十九卷<lb/>
<pb n="KR2n0011_WYG_058-8a"/>
今易詮<lb/>
　　二十四卷<lb/>
　　　俱存<lb/>
　史孟麟序曰吾友鄧孺孝少治博士家言心不懌而<lb/>
　攻詞賦繼又少其技而歸之六經六經中尤喜易自<lb/>
　漢暨明自注疏傳義而外靡所不窺當於心輒書人<lb/>
　所未發輒附以己意其説百家理在則不畫一而求<lb/>
　言善則不因人而廢竭力於兹者葢積有日月矣先<lb/>
<pb n="KR2n0011_WYG_058-8b"/>
　是輯今人言為今述若干卷藏於家兹乃裒古今人<lb/>
　言及己所論著合為一帙命曰易詮孺孝曰詮具也<lb/>
　擇言也言具古今擇鑒美忒葢竊附乎述以傳經孺<lb/>
　孝之㫖深矣哉<lb/>
　伯羔自序曰按説文詮擇言也古今説易何啻數百<lb/>
　家何啻數萬言言人人殊所貴擇善而執合異而同<lb/>
　矣予少為諸生攻尚書迨今五十當學易之年銓次<lb/>
　成帙為上下經若干卷為彖象繫辭文言説卦序卦<lb/>
<pb n="KR2n0011_WYG_058-9a"/>
　雜卦諸傳若干卷一遵東萊古易其外詮則以廣未<lb/>
　盡之㫖也嗟乎醯鷄遊罋中蚍蜉撼大樹並取譏往<lb/>
　喆不佞為此學也者徒憎口耳<lb/>
　陸元輔曰鄧伯羔字孺孝常州布衣<lb/>
傅氏<hi>文兆</hi>羲經十一翼<lb/>
　　五卷<lb/>
　　　存<lb/>
　文兆自序曰圖書者數之祖也犧畫者象之祖也並<lb/>
<pb n="KR2n0011_WYG_058-9b"/>
　出於太古之世而諸儒獨詳言之噫夏商之禮至夫<lb/>
　子且無徵矣周室班爵禄至孟子且不得聞其詳矣<lb/>
　况上世之圖書乎吾於諸儒之詳言圖書而益知其<lb/>
　無考也言其所可考者故作太古易冠於首圖以蓍<lb/>
　筮書以龜卜若存若亡至犧畫以立象則詳具於説<lb/>
　卦篇中是説卦其源也出於太古之後也二篇其流<lb/>
　也興於中古之後也而世儒遡其流不窮其源徒遡<lb/>
　其流故虚而無據卒亡其源故辭多不解奈何以所<lb/>
<pb n="KR2n0011_WYG_058-10a"/>
　自有者而并忘之也作上古第一易以觀象為主辭<lb/>
　者因象而繫也變者因象而通也占者因象而斷也<lb/>
　但説卦之象文王二篇十用其三四其間多有不合<lb/>
　者於是世儒疑之疑則因置之而不講并其所可通<lb/>
　者而亦莫之考也作觀象篇第二其次莫若玩辭葢<lb/>
　象也者有形貌無文字故象不可見以辭而見或逺<lb/>
　取物近取身皆所以像其象也匪辭則烏知其象之<lb/>
　所在故曰君子觀象亦於其辭觀之而已矣作玩辭<lb/>
<pb n="KR2n0011_WYG_058-10b"/>
　篇第三其次莫若觀變葢一卦能涵萬象一卦止言<lb/>
　一象果爾則得此遺彼各卦均此隂陽諸卦均此爻<lb/>
　位果爾則執此泥彼故須通變隨時通變因時化裁<lb/>
　有不窮之妙焉故可以象事亦可以知來不然縱卦<lb/>
　辭爻辭終為有盡即之卦本卦終屬有限作觀變篇<lb/>
　第四其次莫若玩占葢占者占其吉凶而已吉凶因<lb/>
　乎事之得失事之得失因乎象之當否故事之得也<lb/>
　非他也貞而已事之失也非他也不貞而已事之得<lb/>
<pb n="KR2n0011_WYG_058-11a"/>
　而失失而得也又非他也悔與不悔而已故總而一<lb/>
　之以貞悔而世儒以辭占之遇吉則吉遇凶則凶吉<lb/>
　凶將何所憑乎作玩占篇第五夫易孔子十翼言之<lb/>
　詳矣兹復又有十一翼者何曰非於十翼之外别有<lb/>
　增加也亦不過就十翼中闡明之而已矣雖然此亦<lb/>
　學易之筌蹄耳至於得心忘象得意忘言又有在於<lb/>
　善悟者<lb/>
　陸元輔曰金谿傅文兆撰曰太初易古周易玩辭篇<lb/>
<pb n="KR2n0011_WYG_058-11b"/>
　觀變篇觀象篇推明古易次第有上下二篇十翼十<lb/>
　篇闡發三聖易學力主文王作爻辭之説絶與周公<lb/>
　無涉而辨漢儒費直為亂易<lb/>
　黄虞稷曰文兆金谿人以孔子傳易為十翼而已又<lb/>
　翼孔子故謂之十一翼<lb/>
林氏<hi>兆恩</hi>易外别傳<lb/>
　　一卷<lb/>
　　　存<lb/>
<pb n="KR2n0011_WYG_058-12a"/>
　浦大冶序曰易外别傳者乃三教先生龍江林夫子<lb/>
　之所傳傳之而未嘗得其傳者也而其徒復嬰子林<lb/>
　翁者先生入室弟子也倡教於吳乃以先生平生所<lb/>
　談易㫖散於論著裒集成之衍為圖説圖凡六十説<lb/>
　本指歸誠繼往開來之學也葢嘗聞之吾身之天地<lb/>
　則具吾身之河圖洛書人惟能得吾身之河圖則便<lb/>
　能與太虚同其體太虚之體寂然不動太極本無極<lb/>
　也非命與而性在其中矣人惟能得吾身之洛書則<lb/>
<pb n="KR2n0011_WYG_058-12b"/>
　便能與天地同其用天地之用感而遂通無極而太<lb/>
　極也非性與而命在其中矣然則吾儒性命之學歸<lb/>
　根於易學易之道當自艮背始夫艮者止也艮其背<lb/>
　者止其所也艮其背而吾心止乎其所矣止其所止<lb/>
　自能忘乎其身也故曰不獲其身不獲其身而吾心<lb/>
　之神明寂照元神自復矣元神自復而真空之體見<lb/>
　性全乎天矣謂非真儒之能事歟先生闡易之精義<lb/>
　入神窮神知化正惟追宗四聖而黙成叅贊之至道<lb/>
<pb n="KR2n0011_WYG_058-13a"/>
　位育之全功也天之未喪斯文也復嬰子聞之黙然<lb/>
　㣲笑拱而立曰㫖哉言乎子為我識之簡端萬厯丁<lb/>
　已<lb/>
　閩書林兆恩字懋勲莆田人補諸生棄去游湖湘者<lb/>
　十年歸而講學謂聖人之道所以不明者二氏蠧之<lb/>
　也二氏之學觕者吾儒所不屑精者不出吾範圍則<lb/>
　莫若先之以三綱本之以四業使世無遊民民無廢<lb/>
　倫羣而趨聖人之教則其民莫不士農工商其道莫<lb/>
<pb n="KR2n0011_WYG_058-13b"/>
　不仁義嘗作書擬詣闕上之不果著書積萬言從學<lb/>
　者稱為三教先生<lb/>
王氏<hi>宇</hi>周易占林<lb/>
　　四卷<lb/>
　　　存<lb/>
　張雲章曰宇字永啓泉州人倣焦延夀著占林廣六<lb/>
　十四卦為四千九十六卦隨卦紀所用之辭自云觀<lb/>
　象玩占若指諸掌此書宜入占筮門<lb/>
<pb n="KR2n0011_WYG_058-14a"/>
彭氏<hi>好古</hi>易鑰<lb/>
　　五卷<lb/>
　　　存<lb/>
　好古自序曰夫易者性命之書也以性命言易易之<lb/>
　正也而莊言性命則人惑余之言易因卦體卦象卦<lb/>
　徳卦才攄之為辭一卦一義一句一義一字一義各<lb/>
　求其當名曰正義與朱子本義列而為二以待人之<lb/>
　自求而其要不失性命之正顧性命可易言耶統論<lb/>
<pb n="KR2n0011_WYG_058-14b"/>
　其綱取坎填離盡之矣離之填一而坎之取百或取<lb/>
　之内或取之外或取之己或取之人或取之順或取<lb/>
　之逆或取之捷或取之徐未可一言述也言取則人<lb/>
　思不言其所以取則人茫昧而難入譬之户然範金<lb/>
　冶鐵飭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>疏簧其扃固矣而非鑰以導之則不開夫<lb/>
　易者四聖之扃也四聖扃其户以俟後人後之人更<lb/>
　無造其户而入之者則以鑰之亡耳余著易正義並<lb/>
　著易鑰啓四聖枕中之鑰於千百載之下其誰曰然<lb/>
<pb n="KR2n0011_WYG_058-15a"/>
　而余非無據也易不在畫不在彖不在爻而在人心<lb/>
　人心有真鑰悟則鑰在不悟則鑰亡余以心為易亦<lb/>
　以心為鑰即去四聖千百載而遥猶面受也余受之<lb/>
　余啓之然未敢出以授人將藏之名山聊備他日著<lb/>
　述之闕爾<lb/>
方氏<hi>時化</hi>易疑<lb/>
　　一卷<lb/>
易引<lb/>
<pb n="KR2n0011_WYG_058-15b"/>
　　九卷<lb/>
周易頌<lb/>
　　二卷<lb/>
學易述談<lb/>
　　四卷<lb/>
　　　俱存<lb/>
　張雲章曰時化字伯雨歙縣人官叙州府同知以野<lb/>
　狐禪亂經可謂無忌憚矣指要云是其髙祖以來家<lb/>
<pb n="KR2n0011_WYG_058-16a"/>
　藏而時化為之繹易疑以下諸書皆其所自著<lb/>
樊氏<hi>煒</hi>周易外傳<lb/>
　　　佚<lb/>
　郭正域志墓曰公諱煒字仲光别字崙川黄岡人以<lb/>
　明經除漢陽儒學訓導精於易著周易外傳數十卷<lb/>
　以授孫子藩藩明其説以費孟焦京之㫖而㣲有異<lb/>
　同以為易有天道有地道有人道易與天地凖故能<lb/>
　彌綸天地之道輔嗣以後程朱蘇楊之屬泥人蔽天<lb/>
<pb n="KR2n0011_WYG_058-16b"/>
　故其象不明象不明故其變難周變難周故其辭無<lb/>
　據辭無據故不可得占也其法以卦爻象周天周天<lb/>
　三百六十乾䇿二百一十有六坤䇿百四十有四凡<lb/>
　三百六十當期之日六十四卦三百八十四爻當閏<lb/>
　之日閏嵗之日餘二十四赤黄道相去之數盈縮遲<lb/>
　疾之差易之所積也先天六十四卦之序有位能按<lb/>
　圖而述之後天六十四卦之序無位不能測其分至<lb/>
　啓閉故難述耳後天八卦獨於兑言正秋乾兑兩卦<lb/>
<pb n="KR2n0011_WYG_058-17a"/>
　先後天皆相次隂陽之始終剛柔之分際也今正立<lb/>
　兑當秋分則乾坤居戌末坎離居辰中是以魁步奎<lb/>
　婁而履始杓㩦龍角而發春四正既齊推移靡忒然<lb/>
　後乾坤屯隨臨无妄革七卦之元亨利貞蠱升二卦<lb/>
　之元亨可得而言履謙復恒損益困井㢲九卦之藴<lb/>
　可得而測先甲後甲先庚後庚已日乃革之㫖十年<lb/>
　三年八月七日三日之數左腹左股右肱之方可得<lb/>
　而辨大都以日星為紀以月為量并六十四卦以為<lb/>
<pb n="KR2n0011_WYG_058-17b"/>
　天數去四卦以為日數去八卦以為月數而損益盈<lb/>
　虚變化在其中矣非通周髀算經靈憲天體不能善<lb/>
　解其義<lb/>
方氏<hi>學漸</hi>易蠡<lb/>
　　十卷<lb/>
　　　未見<lb/>
　史孟麟表墓曰桐城方先生諱學漸字逹卿本庵其<lb/>
　别字學者以其學宗性善諡曰明善先生以子大鎮<lb/>
<pb n="KR2n0011_WYG_058-18a"/>
　貴累贈大理寺少卿<lb/>
張氏<hi>元䝉</hi>讀易纂<lb/>
　　五卷<lb/>
　　　未見<lb/>
　黄虞稷曰元䝉字叔正萬厯壬午自序<lb/>
程氏<hi>元初</hi>周易韻叶<lb/>
　　二卷<lb/>
　　　未見<lb/>
<pb n="KR2n0011_WYG_058-18b"/>
　繆泳曰新安程元初字全之精韻學撰周易韻叶二<lb/>
　卷又作季周書萬厯癸夘自序<lb/>
楊氏<hi>士顯</hi>周易存言<lb/>
　　八卷<lb/>
　　　未見<lb/>
　黄虞稷曰士顯字用晦奉先人萬厯二十八年自序<lb/>
王氏<hi>鑄</hi>易解<lb/>
　　　佚<lb/>
<pb n="KR2n0011_WYG_058-19a"/>
　閩書鑄萬厯中晉江諸生也所解有論語易詩三書<lb/>
　皆六七易稿乃定<lb/>
程氏<hi>嗣光</hi>易經發㣲<lb/>
　　六卷<lb/>
　　　未見<lb/>
章氏<hi>潢</hi>周易象義<lb/>
　　十卷<lb/>
　　　存<lb/>
<pb n="KR2n0011_WYG_058-19b"/>
　潢自序曰孔子生生之語易奚自而生哉隂陽是也<lb/>
　一隂一陽之謂道隂陽不測之謂神象若不足以盡<lb/>
　之矣然易也道也神也一也不可得而見也惟神明<lb/>
　於衷者真見形上形下道氣渾融則知象即隂陽不<lb/>
　測生生不窮之易矣何為象一竒與一耦也一者竒<lb/>
　也陽之象也一者耦也隂之象也天垂象見吉凶聖<lb/>
　人象之象此者也是故盈天地間莫非隂陽之翕闢<lb/>
　莫非隂陽之變化伏羲俯仰逺近通神明類物情見<lb/>
<pb n="KR2n0011_WYG_058-20a"/>
　隂陽有竒耦之數故畫一以象陽畫一以象隂竒耦<lb/>
　各三畫名之曰乾坤乾陽物坤隂物象其物宜此其<lb/>
　槩也乾坤各三索而成六子名之曰坎艮震㢲離兑<lb/>
　所謂八卦成列象在其中是也又於八卦錯綜而重<lb/>
　之為六十四卦焉然周易則有反對次第其對者八<lb/>
　如乾與坤頤與大過坎與離中孚與小過其餘屯䝉<lb/>
　既未濟則皆相反而成也合之為三十六析之上下<lb/>
　經各取十八卦易之書備是矣孰非天地隂陽自然<lb/>
<pb n="KR2n0011_WYG_058-20b"/>
　之象乎故因象異名名以象而定因名異義義以象<lb/>
　而顯也葢易雖無文辭而六十四卦卦象各殊三百<lb/>
　八十四爻爻象各别郁郁乎天下之至文矣文王總<lb/>
　一卦而繫之彖周公分六爻而繫之辭孔子彖傳所<lb/>
　以釋彖辭也象傳所以釋爻辭也繫辭文言説卦諸<lb/>
　篇所以統論卦爻之㫖也可見伏羲六十四卦之畫<lb/>
　畫以象也文周孔子之辭辭以象也象雖至隐至賾<lb/>
　至雜至動其變化不齊而元亨利貞吉凶悔吝厲无<lb/>
<pb n="KR2n0011_WYG_058-21a"/>
　咎占亦不一要亦因其象之變而異其占耳故曰易<lb/>
　者象也象也者像也又曰聖人設卦觀象繫辭焉而<lb/>
　明吉凶信乎三百八十四爻莫非一竒一耦之變化<lb/>
　而耦又竒之變也聖人懼其義有難明間又取諸物<lb/>
　以象之其所為類物情象物宜亦皆卦畫原有此象<lb/>
　非聖人故為此以發其義也是故文王於各卦舉牝<lb/>
　馬牝牛豚魚飛鳥之類以見其例周公於各爻舉六<lb/>
　龍飛躍履霜堅氷之類以極其賾孔子又於文周辭<lb/>
<pb n="KR2n0011_WYG_058-21b"/>
　外設天行健地勢坤之類以廣其義且曰吉凶者失<lb/>
　得之象也悔吝者憂虞之象也變化者進退之象也<lb/>
　剛柔者晝夜之象也雖辭之吉凶悔吝亦孰非象乎<lb/>
　其設象繫辭或不同孰非發明伏羲所畫之卦辭乎<lb/>
　然則由孔子之彖傳象傳以求文周由文周之卦辭<lb/>
　爻辭以求伏羲而易象其庶幾矣噫非求之羲文周<lb/>
　孔也吾心固有未畫之象無言之辭即所謂易與道<lb/>
　與神之謂也以此洗心密藏得其所謂生生不測焉<lb/>
<pb n="KR2n0011_WYG_058-22a"/>
　則居觀動變無一非變無往非占而天地之法象無<lb/>
　一非教吾亦無往非法天之學矣<lb/>
　張雲章曰潢字本清南昌人嘗主白鹿書院學者稱<lb/>
　斗津先生以薦授順天府儒學訓導其書亦主言象<lb/>
　視熊南沙來瞿唐立説較近理<lb/>
劉氏<hi>子立</hi>易經新義<lb/>
　　　未見<lb/>
　李延昰曰子立字以中髙安人與鄒東谷鄧濳谷論<lb/>
<pb n="KR2n0011_WYG_058-22b"/>
　學里人稱曰劉夫子以嵗貢廷試卒於京<lb/>
張氏<hi>從徵</hi>易粃補註<lb/>
　　　未見<lb/>
　錢徳震曰華亭諸生<lb/>
　<lb/>
　<lb/>
　<lb/>
　經義考卷五十八<lb/>
</p>
<p>
</p>
  </div>
</body>
</text>
</TEI>
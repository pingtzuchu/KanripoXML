<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百七十三</head> <lb/>
    <p>
<pb n="KR2n0011_WYG_173-1a"/>
欽定四庫全書<lb/>
　經義考卷一百七十三<lb/>
　　　　　　　　　　翰林院檢討朱彞尊撰<lb/>
　　　春秋<hi>六</hi>
魏高貴鄉公左氏音<lb/>
　　七錄三巻<lb/>
　　　佚<lb/>
　陸德明曰曹髦字士彥魏廢帝<lb/>
<pb n="KR2n0011_WYG_173-1b"/>
王氏<hi>朗</hi>春秋左氏傳注<lb/>
　　隋志十二卷<hi>唐志十卷</hi>
　　　佚<lb/>
春秋左氏釋駮<lb/>
　　七錄一卷<lb/>
　　　佚<lb/>
董氏<hi>遇</hi>春秋左氏傳章句<lb/>
　　隋志三十卷<lb/>
<pb n="KR2n0011_WYG_173-2a"/>
　　　佚<lb/>
樂氏<hi>詳</hi>左氏問<lb/>
　　　佚<lb/>
　魏畧詳字文載少好學建安初聞南郡謝該善左氏<lb/>
　傳乃從南陽歩詣該問疑難諸要今左氏樂氏問七<lb/>
　十二事詳所撰也黄初中徴拜博士<lb/>
王氏<hi>肅</hi>春秋左氏傳注<lb/>
　　隋志三十卷<lb/>
<pb n="KR2n0011_WYG_173-2b"/>
　　　佚<lb/>
稽氏<hi>康</hi>春秋左氏傳音<lb/>
　　隋志三巻<lb/>
　　　佚<lb/>
麋氏<hi>信</hi>春秋説要<lb/>
　　隋志十卷<lb/>
　　　佚<lb/>
理何氏漢議<lb/>
<pb n="KR2n0011_WYG_173-3a"/>
　　隋志二卷<lb/>
　　　佚<lb/>
榖梁傳注<lb/>
　　隋志十二巻<lb/>
　　　佚<lb/>
　陸德明曰信字南山東海人魏樂平太守<lb/>
韓氏<hi>益</hi>春秋三傳論<lb/>
　　隋志十卷<lb/>
<pb n="KR2n0011_WYG_173-3b"/>
　　　佚<lb/>
　隋書魏大長春秋韓益撰<lb/>
曹氏<hi>躭</hi>春秋左氏音<lb/>
　　七錄四巻<lb/>
　　　佚<lb/>
孫氏<hi>炎</hi>春秋例<lb/>
　　　佚<lb/>
杜氏<hi>寛</hi>春秋左氏傳解<lb/>
<pb n="KR2n0011_WYG_173-4a"/>
　　　佚<lb/>
唐氏<hi>固</hi>春秋榖梁傳注<lb/>
　　隋志十三巻<hi>釋文序錄十二巻</hi>
　　　佚<lb/>
春秋公羊傳注<lb/>
　　　佚<lb/>
　吳錄固字子正<lb/>
　吳志丹陽唐固修身積學稱為儒者著國語公羊榖<lb/>
<pb n="KR2n0011_WYG_173-4b"/>
　梁傳注講授常數十人權為吳王拜固議郎黄武四<lb/>
　年為尚書僕射<lb/>
士氏<hi>爕</hi>春秋傳注<lb/>
　　隋志十一巻<lb/>
　　　佚<lb/>
　吳志士爕字彥威蒼梧廣信人少遊學京師事潁川<lb/>
　劉子竒治左氏春秋補尚書郎遷交趾太守躭翫春<lb/>
　秋為之注解陳國袁徽與尚書令荀彧書曰交趾士<lb/>
<pb n="KR2n0011_WYG_173-5a"/>
　府君官事小闋輒翫習書傳春秋左氏傳尤簡練精<lb/>
　微吾數以咨問傳中諸疑皆有師説意思甚宻又尚<lb/>
　書兼通古今大義詳備聞京師古今之學是非忿爭<lb/>
　今欲條左氏尚書長義上之其見稱如此<lb/>
張氏<hi>昭</hi>春秋左氏傳解<lb/>
　　　佚<lb/>
　吳志張昭字子布彭城人從白侯子安受左氏春秋<lb/>
　孫策命為長史復為權長史魏封權吳王拜昭綏遠<lb/>
<pb n="KR2n0011_WYG_173-5b"/>
　將軍封由拳侯權既稱尊號更拜輔吳將軍班亞三<lb/>
　司改封婁侯在里宅無事乃著春秋左氏傳解及論<lb/>
　語注<lb/>
鮮于公春秋公羊解序<lb/>
　　隋志一巻<lb/>
　　　佚<lb/>
刁氏春秋公羊例序<lb/>
　　隋志五卷<lb/>
<pb n="KR2n0011_WYG_173-6a"/>
　　　佚<lb/>
杜氏<hi>預</hi>春秋左氏經傳集解<lb/>
　　隋志三十巻<lb/>
　　　存<lb/>
　晉書杜預字元凱京兆杜陵人起家尚書郎拜鎭南<lb/>
　大將軍都督荆州諸軍事以功進爵當陽縣侯預既<lb/>
　立功從容無事乃躭思經籍為春秋左氏經傳集解<lb/>
　又參考衆家譜第謂之釋例又作盟㑹圖春秋長厯<lb/>
<pb n="KR2n0011_WYG_173-6b"/>
　備成一家之學比老乃成秘書監摯虞賞之曰左丘<lb/>
　明本為春秋作傳而左傳遂自孤行釋例本為傳設<lb/>
　而所發明何但左傳故亦孤行預嘗稱王濟有馬癖<lb/>
　和嶠有錢癖武帝聞之謂預曰卿有何癖對曰臣有<lb/>
　左傳癖<lb/>
　預自序曰春秋者魯史記之名也記事者以事繫日<lb/>
　以日繫月以月繫時以時繫年所以記遠近别異同<lb/>
　也故史之所記必表年以首事年有四時故錯舉以<lb/>
<pb n="KR2n0011_WYG_173-7a"/>
　為所記之名也周禮有史官掌邦國四方之事達四<lb/>
　方之志諸侯亦各有國史大事書之於冊小事簡牘<lb/>
　而已孟子曰楚謂之檮杌晉謂之乘而魯謂之春秋<lb/>
　其實一也韓宣子適魯見易象與魯春秋曰周禮盡<lb/>
　在魯矣吾乃今知周公之德與周之所以王韓子所<lb/>
　見蓋周之舊典禮經也周德既衰官失其守上之人<lb/>
　不能使春秋昭明赴告策書諸所記注多違舊章仲<lb/>
　尼因魯史策書成文考其眞偽而志其典禮上以遵<lb/>
<pb n="KR2n0011_WYG_173-7b"/>
　周公之遺制下以明將來之法其教之所存文之所<lb/>
　害則刋而正之以示勸戒其餘則皆即用舊史史有<lb/>
　文質辭有詳畧不必改也故傳曰其善志又曰非聖<lb/>
　人孰能修之蓋周公之志仲尼從而明之左丘明受<lb/>
　經於仲尼以為經者不刋之書也故傳或先經以始<lb/>
　事或後經以終義或依經以辨理或錯經以合異隨<lb/>
　義而發其例之所重舊史遺文畧不盡舉非聖人所<lb/>
　修之要故也身為國史躬覽載籍必廣記而備言之<lb/>
<pb n="KR2n0011_WYG_173-8a"/>
　其文緩其㫖遠將令學者原始要終尋其枝葉究其<lb/>
　所窮優而柔之使自求之饜而飫之使自趨之若江<lb/>
　海之浸膏澤之潤渙然氷釋怡然理順然後為得也<lb/>
　其發凡以言例皆經國之常制周公之垂法史書之<lb/>
　舊章仲尼從而修之以成一經之通體其微顯闡幽<lb/>
　裁成義類者皆據舊例而發義指行事以正褒貶諸<lb/>
　稱書不書先書故書不言不稱書曰之類皆所以起<lb/>
　新舊發大義謂之變例然亦有史所不書即以為義<lb/>
<pb n="KR2n0011_WYG_173-8b"/>
　者此蓋春秋新意故傳不言凡曲而暢之也其經無<lb/>
　義例因行事而言則傳直言其歸趣而已非例也故<lb/>
　發傳之體有三而為例之情有五一曰微而顯文見<lb/>
　於此而起義在彼稱族尊君命舍族尊夫人梁亡城<lb/>
　縁陵之類是也二曰志而晦約言示制推以知例參<lb/>
　㑹不地與謀曰及之類是也三曰婉而成章曲從義<lb/>
　訓以示大順諸所諱辟璧假許田之類是也四曰盡而<lb/>
　不汙直書其事具文見意丹楹刻桷天王求車齊侯<lb/>
<pb n="KR2n0011_WYG_173-9a"/>
　獻捷之類是也五曰懲惡而勸善求名而亡欲蓋而<lb/>
　章書齊豹盗三叛人名之類是也推此五體以尋經<lb/>
　傳觸類而長之附於二百四十二年行事王道之正<lb/>
　人倫之紀備矣或曰春秋以錯文見義若如所論則<lb/>
　經當有事同文異而無其義也先儒所傳皆不其然<lb/>
　答曰春秋雖以一字為褒貶然皆須數句以成言非<lb/>
　如八卦之爻可錯綜為六十四也固當依傳以為斷<lb/>
　古今言左氏春秋者多矣今其遺文可見者十數家<lb/>
<pb n="KR2n0011_WYG_173-9b"/>
　大體轉相祖述進不成為錯綜經文以盡其變退不<lb/>
　守丘明之傳於丘明之傳有所不通皆没而不説而<lb/>
　更膚引公羊榖梁適足自亂預今所以為異專修丘<lb/>
　明之傳以釋經經之條貫必出於傳傳之義例總歸<lb/>
　諸凡推變例以正褒貶簡二傳而去異端蓋丘明之<lb/>
　志也其有疑錯則備論而闕之以俟後賢然劉子駿<lb/>
　創通大義賈景伯父子許惠卿皆先儒之美者也末<lb/>
　有潁子嚴者雖淺近亦復名家故特舉劉賈許潁之<lb/>
<pb n="KR2n0011_WYG_173-10a"/>
　違以見同異分經之年與傳之年相附比其義類各<lb/>
　隨而解之名曰經傳集解又别集諸例及地名譜第<lb/>
　厯數相與為部凡四十部十五巻皆顯其異同從而<lb/>
　釋之名曰釋例將令學者觀其所聚異同之説釋例<lb/>
　詳之也或曰春秋之作左傳及榖梁無明文説者以<lb/>
　為仲尼自衛反魯修春秋立素王明為素臣言公羊<lb/>
　者亦云黜周而王魯危行言孫以辟當時之害故微<lb/>
　其文隱其義公羊經止獲麟而左氏經終孔丘卒敢<lb/>
<pb n="KR2n0011_WYG_173-10b"/>
　問所安答曰異乎余所聞仲尼曰文王既沒文不在<lb/>
　兹乎此制作之本意也歎曰鳳鳥不至河不出圖吾<lb/>
　已矣夫葢傷時王之政也麟鳳五靈王者之嘉瑞也<lb/>
　今麟出非其時虚其應而失其歸此聖人所以為感<lb/>
　也絶筆於獲麟之一句者所感而起固所以為終也<lb/>
　曰然則春秋何始於魯隱公答曰周平王東周之始<lb/>
　王也隱公讓國之賢君也考乎其時則相接言乎其<lb/>
　位則列國本乎其始則周公之祚𦙍也若平王能祈<lb/>
<pb n="KR2n0011_WYG_173-11a"/>
　天永命紹開中興隱公能𢎞宣祖業光啓王室則西<lb/>
　周之美可尋文武之迹不墜是故因其厯數附其行<lb/>
　事采周之舊以㑹成王義垂法將來所書之王即平<lb/>
　王也所用之厯即周正也所稱之公即魯隱也安在<lb/>
　其黜周而王魯乎子曰如有用我者吾其為東周乎<lb/>
　此其義也若夫制作之文所以章往考來情見乎辭<lb/>
　言髙則旨逺辭約則義微此理之常非隱之也聖人<lb/>
　包周身之防既作之後方復隱諱以辟患非所聞也<lb/>
<pb n="KR2n0011_WYG_173-11b"/>
　子路欲使門人為臣孔子以為欺天而云仲尼素王<lb/>
　丘明素臣又非通論也先儒以為制作三年文成致<lb/>
　麟既已妖妄又引經以至仲尼卒亦又近誣據公羊<lb/>
　經止獲麟而左氏小邾射不在三叛之數故予以為<lb/>
　感麟而作作起獲麟則文止於所起為得其實至於<lb/>
　反袂拭面稱吾道窮亦無取焉<lb/>
　左傳後序太康元年三月吳冦始平予自江陵還㐮<lb/>
　陽解始訖㑹汲郡縣有發其界内舊冡者大得古書<lb/>
<pb n="KR2n0011_WYG_173-12a"/>
　皆簡編科斗文字發冡者不以為意往往散亂科斗<lb/>
　書乆廢推尋不能盡通始者藏在祕府余晚得見之<lb/>
　所記大凡七十五巻多雜碎怪妄不可訓知周易及<lb/>
　紀年最為分了周易上下篇與今正同别有隂陽説<lb/>
　而無彖象文言繫辭疑於時仲尼造之於魯尚未播<lb/>
　之於逺國也其紀年篇起自夏殷周皆三代王事無<lb/>
　諸國别惟特記晉國起自殤叔次文侯昭侯以至曲<lb/>
　沃荘伯莊伯之十一年十一月魯隱公之元年正月也<lb/>
<pb n="KR2n0011_WYG_173-12b"/>
　皆用夏正建寅之月為歳首編年相次晉國滅獨記<lb/>
　魏事下至魏哀王之二十年蓋魏國之史記也推挍<lb/>
　哀王二十年太歲在壬戍是周赧王之十六年秦昭<lb/>
　王之八年韓襄王之十三年趙武靈王之二十七年<lb/>
　楚懷王之三十年燕昭王之十三年齊湣王之二十<lb/>
　五年也上去孔丘卒百八十一歲下去今太康三年<lb/>
　五百八十一歲哀王於史記襄王之子惠王之孫也<lb/>
　惠王三十六年卒而襄王立立十六年卒而哀王立<lb/>
<pb n="KR2n0011_WYG_173-13a"/>
　古書紀年篇惠王三十六年改元從一年始至<lb/>
　十六年而稱惠成王卒即惠王也疑史記誤分<lb/>
　惠成之世以為後王年也哀王二十三年乃卒<lb/>
　故特不稱謚謂之今王其著書文意大似春秋<lb/>
　　經推此足見古者國史䇿書之常也文稱魯隱<lb/>
　　公及邾荘公盟於姑蔑即春秋所書邾儀父未<lb/>
　　王命故不書爵曰儀父貴之也又稱晉獻公㑹<lb/>
　虞師伐虢滅下陽即春秋所書虞師晉師滅下<lb/>
<pb n="KR2n0011_WYG_173-13b"/>
　陽先書虞賄故也又稱周襄王㑹諸侯於河陽<lb/>
　即春秋所書天王狩於河陽以臣召君不可以<lb/>
　訓也諸若此輩甚多畧舉數條以明國史皆承<lb/>
　告據實而書時事仲尼修春秋以義而制異文<lb/>
　　也又稱衛懿公及赤翟戰於洞澤疑洞當為泂<lb/>
　　即左傳所謂熒澤也齊國佐来獻玉磬紀公之<lb/>
　　甗即左傳所謂賔媚人也諸所記多與左傳符<lb/>
　　同異於公羊榖梁知此二書近世穿鑿非春秋<lb/>
<pb n="KR2n0011_WYG_173-14a"/>
　本意審矣雖不皆與史記尚書同然參而求之可以<lb/>
　端正學者又别有一巻純集疏左氏傳卜筮事上下<lb/>
　次第及其文義皆與左傳同名曰師春師春似是抄<lb/>
　集者人名也紀年又稱殷仲壬即位居亳命卿士伊<lb/>
　尹仲壬崩伊尹放太甲於桐乃自立也伊尹即位放<lb/>
　太甲七年太甲濳出自桐殺伊尹乃立其子伊陟伊<lb/>
　奮命復其父之田宅而中分之左氏傳伊尹放太甲<lb/>
　而相之卒無怨色然則太甲雖見放還殺伊尹而猶<lb/>
<pb n="KR2n0011_WYG_173-14b"/>
　以其子為相也此為大與尚書叙説太甲事乖異不<lb/>
　知老叟之伏生或致昏忘將此古書亦當時雜記未<lb/>
　足以取審也為其麤有益於左氏故畧記之附集解<lb/>
　之末焉<lb/>
　陸德明曰舊夫子之經與丘明之傳各卷杜氏合而<lb/>
　釋之故曰經傳集解<lb/>
　權德輿曰仲尼明周公之志而修經丘明受仲尼之<lb/>
　經而為傳元凱悦丘明之傳而為注左氏有無經之<lb/>
<pb n="KR2n0011_WYG_173-15a"/>
　傳杜氏又錯傳分經慮失其根本矣<lb/>
　晁公武曰晉杜預元凱集劉子駿賈景伯父子許惠<lb/>
　卿潁子嚴之注分經之年與傳之年相附故題曰經<lb/>
　傳集解其發明甚多古今稱之然其弊則棄經信傳<lb/>
　如成公十三年麻隧之戰傳載秦敗績而經不書以<lb/>
　為晉直秦曲則韓役書戰時公在師復不須告克獲<lb/>
　有功亦無所諱於左傳之例皆不合不曰傳之謬而<lb/>
　猥稱經文闕漏其尤甚者至如此<lb/>
<pb n="KR2n0011_WYG_173-15b"/>
　鄭樵曰杜預解左氏顔師古解漢書所以得忠臣之<lb/>
　名者以其盡之矣左氏未經杜氏之前凡幾家一經<lb/>
　杜氏之後後人不能措一辭漢書未經顔氏之前凡<lb/>
　幾家一經顔氏之後後人不能易其説縱有措辭易<lb/>
　説之者如朝月暁星不能有其明也如此之人方可<lb/>
　以解經苟為文言多而經㫖不見文言簡而經㫖有<lb/>
　遺自我説之後後人復有説者皆非箋釋之手也傳<lb/>
　注之學起惟此二人其殆庶幾乎其何故哉古人之<lb/>
<pb n="KR2n0011_WYG_173-16a"/>
　言所以難明者非為書之理意難明也實為書之事<lb/>
　物難明也非為古人之文言難明也實為古人之文<lb/>
　言有不通於今者之難明也能明乎爾雅之所作則<lb/>
　可以知箋注之所當然不明乎爾雅之所作則不識<lb/>
　箋注之㫖歸也善乎二子之通爾雅也顔氏所通者<lb/>
　訓詁杜氏所通者星厯地理當其顔氏之理訓詁也<lb/>
　如與古人對談當其杜氏之理星厯地理也如羲和<lb/>
　之歩天如禹之行水然亦有所短杜氏則不識蟲魚<lb/>
<pb n="KR2n0011_WYG_173-16b"/>
　鳥獸草木之名顔氏則不識天文地理孔子曰知之<lb/>
　為知之不知為不知是知也杜氏於星厯地理之言<lb/>
　無不極其致至於蟲魚鳥獸草木之名則引爾雅以<lb/>
　釋之顔氏於訓詁之言甚暢至於天文地理則濶畧<lb/>
　焉此為不知為不知也其他紛紛是何為者釋是何<lb/>
　經明是何學<lb/>
　朱子曰杜預左傳解不㸔經文亦自成一書鄭箋不<lb/>
　識經大㫖故多隨句解<lb/>
<pb n="KR2n0011_WYG_173-17a"/>
　葉適曰杜氏於左傳用力深乆能使後世淺俗野誕<lb/>
　之説十去七八始學者由此而進所造益深則於春<lb/>
　秋大義差不遠矣<lb/>
　陳振孫曰其述作之意序文詳之矣專修丘明之傳<lb/>
　以釋經後世以為左氏忠臣者也其弊或棄經而信<lb/>
　傳於傳則忠矣如經何<lb/>
　黄澤曰杜元凱説春秋雖曲從左氏多有背違經㫖<lb/>
　處然穿鑿處却少　又曰元凱專修丘明之傳以釋<lb/>
<pb n="KR2n0011_WYG_173-17b"/>
　經此於春秋最為有功但左氏有錯誤處必須力加<lb/>
　辨明庶不悖違經㫖此所謂愛而知其惡而杜氏乃<lb/>
　一切曲從此其弊也　又曰推變例以正褒貶信二<lb/>
　傳而去異端此杜元凱所得可以為法<lb/>
春秋世譜<hi>通志作小公子譜</hi>
　　宋志七巻<hi>通志六巻</hi>
　　　佚<lb/>
春秋釋例<lb/>
<pb n="KR2n0011_WYG_173-18a"/>
　　隋志十五巻<lb/>
　　　未見<lb/>
　摯虞曰左丘明本為春秋作傳而左傳遂自孤行釋<lb/>
　例本為傳設而所發明何但左傳故亦孤行<lb/>
　崇文總目凡五十三例<lb/>
　黄澤曰杜元凱作春秋經傳集解之外自有釋例一<lb/>
　部凡地名之類靡不皆有此自前代經師遞相傳授<lb/>
　所以可信<lb/>
<pb n="KR2n0011_WYG_173-18b"/>
　晁公武曰晉杜預傳凡四十部集左傳諸例及地名<lb/>
　譜第厯數皆顯其同異從而釋之發明尤多昔人稱<lb/>
　預為左氏忠臣而預自以為有傳癖觀此尤信<lb/>
　陳振孫曰唐劉蕡為之序<lb/>
　吳萊後序曰春秋左氏漢初本無傳者劉子駿始建<lb/>
　明之欲立學官諸儒莫應然傳之者亦已衆多賈景<lb/>
　伯服子愼並為訓解及晉而杜元凱又作經傳集解<lb/>
　三十卷釋例四十卷且厯詆劉賈之違獨不言服氏<lb/>
<pb n="KR2n0011_WYG_173-19a"/>
　豈或不見服氏書乎亦不應不見也世族譜本之劉<lb/>
　向世本地志本之泰始郡國圖長厯本之劉洪乾象<lb/>
　厯世多言其天文星厯為長然説經多依違以就傳<lb/>
　似不得為左氏忠臣者南北分裂館陶趙世業家有<lb/>
　服氏春秋是晉永嘉舊寫華陰徐生往讀之遂撰春<lb/>
　秋義章以教學者是永嘉時猶未尚杜氏青州刺史<lb/>
　杜坦及其弟驥世傳其業故齊地亦多習之坦元凱<lb/>
　之𤣥孫也姚文安秦道靜初亦學服氏後更兼講杜<lb/>
<pb n="KR2n0011_WYG_173-19b"/>
　説劉蘭張吾貴之徒則又隱括两家同異義例無窮<lb/>
　嗚呼漢初習經者專門而今河洛習傳者宗服子愼<lb/>
　江左尚杜元凱矣晉劉兆始取公榖及左氏説作春<lb/>
　秋調人而今蘭吾貴又㑹服杜之説矣聖人之道不<lb/>
　自是而愈散哉自唐孔潁達春秋正義一用杜氏非<lb/>
　徒劉賈之説不存服義亦不盡見固不若两存之以<lb/>
　見服杜之為孰愈也今釋例具在有劉蕡序蕡太和<lb/>
　中對賢良策譏切人主斥罵宦者文極激學一本春<lb/>
<pb n="KR2n0011_WYG_173-20a"/>
　秋與漢董生天人三策相為上下蕡亦自擬董生且<lb/>
　曰昔董仲舒為漢武帝言之未盡者今臣復為陛下<lb/>
　言之壯哉蕡乎至為此序獨不類唐文之衰至此極<lb/>
　矣<lb/>
春秋左傳音<lb/>
　　七錄三巻<lb/>
　　　佚<lb/>
　隋書梁有服䖍杜預音三巻<lb/>
<pb n="KR2n0011_WYG_173-20b"/>
春秋左氏傳評<lb/>
　　隋志二巻<lb/>
　　　佚<lb/>
春秋經傳長厯<lb/>
　　　佚<hi>惟論存</hi>
　預自序曰書稱朞三百六旬有六日以潤月定四時<lb/>
　成歲允釐百工庶績咸熙是以天子必置日官諸侯<lb/>
　必置日御世修其業以考其術舉全數而言故曰六<lb/>
<pb n="KR2n0011_WYG_173-21a"/>
　日其實五日四分之一日日行一度而月日行十三<lb/>
　度十九分度之有畸日官當㑹集此之遲疾以考成<lb/>
　晦朔錯綜以設閏月閏月無中氣而北斗邪指两辰之<lb/>
　間所以異於他月也積此以相通四時八節無違乃<lb/>
　得成歲其微宻至矣得其精微以合天道事叙而不悖<lb/>
　故傳曰閏以正時時以作事事以厚生生民之道於<lb/>
　是乎在然陰陽之運隨動而差差而不已遂與厯錯<lb/>
　故仲尼丘明每於朔閏𤼵文蓋矯正得失因以宣明<lb/>
<pb n="KR2n0011_WYG_173-21b"/>
　厯數也桓十七年日食得朔而史闕其日單書朔僖<lb/>
　十五年日食而史闕朔與日故傳因其得失並起時<lb/>
　史之謬兼以明其餘日食或厯失其正也莊二十五<lb/>
　年經書六月辛未朔日有食之鼓用牲于社周之六<lb/>
　月夏之四月所謂正陽之月也而時厯誤實是七月<lb/>
　之朔非六月故傳云非常也惟正月之朔慝未作日<lb/>
　有食之於是乎有用幣於社伐鼓於朝此非用幣伐<lb/>
　鼓常月因變而起厯誤也文十五年經文皆同而更<lb/>
<pb n="KR2n0011_WYG_173-22a"/>
　復發傳曰非禮明前傳欲以審正陽之月後傳發例<lb/>
　欲以明諸侯之禮也此乃聖賢之微㫖先儒所未喻<lb/>
　也昭十七年夏六月日有食之而平子言非正陽之<lb/>
　月以誣一朝近於指鹿為馬故傳曰不君君且因以<lb/>
　明此月為得天正也劉子駿造三統厯以修春秋春<lb/>
　秋日食有甲乙者三十四而三統厯惟一食厯術比<lb/>
　諸家既最疎又六千餘歲輒益一日凡歲當累日為<lb/>
　次而無故益之此不可行之甚者班固先代名儒而<lb/>
<pb n="KR2n0011_WYG_173-22b"/>
　謂之最宻非徒班固也自古以來諸論春秋者多述<lb/>
　謬誤或造家術或用黄帝以來諸厯以推經傳朔日<lb/>
　皆不得諧合日食于朔此乃天驗經傳又書其朔食<lb/>
　可謂得天而劉賈諸儒説皆以為月二日或三日公<lb/>
　違聖人明文其蔽在於守一元不與天消息也余感<lb/>
　春秋之事嘗著厯論極言厯之通理其大指曰天行<lb/>
　不息日月星辰各運其舍皆動物也物動則不一雖<lb/>
　行度大量可得而限累日為月以新故相序不得不<lb/>
<pb n="KR2n0011_WYG_173-23a"/>
　有毫毛之差此自然理也故春秋日有頻月而食者<lb/>
　曠年不食者理不得一而算守恒數故厯無不有差<lb/>
　失也始失於毫毛而尚未可覺積而成多以失弦望<lb/>
　朔晦則不得不改憲以從之書所謂欽若昊天厯象<lb/>
　日月星辰易所謂治厯明時言當順天以求合非為<lb/>
　合以驗天者也推此論之春秋二百餘年其治厯變<lb/>
　通多矣雖數術絶滅還尋經傳微㫖大量可知時之<lb/>
　違謬則經傳有驗學者固當曲循經傳月日日食以<lb/>
<pb n="KR2n0011_WYG_173-23b"/>
　考晦朔也以推時驗而皆不然各據其學以推春秋<lb/>
　此無異度己之跡而欲削他人之足也余為厯論之<lb/>
　後至咸寧中善算李修夏顯依論體為術名乾度厯<lb/>
　表上朝廷其術合日行四分之數而微増月行用三<lb/>
　百歲改憲之意二元相推七十餘歲承以強弱強弱<lb/>
　之差蓋少而適足以遠通盈縮時尚書及史官以乾度<lb/>
　與太始厯參挍古今記注乾度厯殊勝今其術具存<lb/>
　時又並考古今十厯以驗春秋知三統厯之最疎也<lb/>
<pb n="KR2n0011_WYG_173-24a"/>
　今具列其時得失之數又據經傳微㫖證據及失閏<lb/>
　㫖考日辰朔晦以相發明為經傳長厯諸經傳證據<lb/>
　及失閏時文字謬誤皆甄發之雖未必其得天蓋春<lb/>
　秋當時之厯也學者覽焉<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_173-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百七十三<lb/>
</p>
<p>
</p>
  </div>
</body>
</text>
</TEI>
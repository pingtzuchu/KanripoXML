<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷八十</head> <lb/>
    <p>
<pb n="KR2n0011_WYG_080-1a"/>
欽定四庫全書<lb/>
　經義考卷八十<lb/>
　　　　　　　　　　翰林院檢討朱彝尊撰<lb/>
　　　書<hi>九</hi>
王氏<hi>居正</hi>尚書辨學<lb/>
　　十三卷<lb/>
　　　未見<lb/>
　呂祖謙作行狀曰居正字剛中上世故蜀人徙江都<lb/>
<pb n="KR2n0011_WYG_080-1b"/>
　初熙寧中王安石以新義頒天下其後章蔡更用事<lb/>
　槩以王氏説律天下士盡名老師宿儒之緒言餘論<lb/>
　為曲學學輙擯斥當是時内外校官非三經義字説<lb/>
　不登几案他書雖世通行者或不能舉其篇帙公勉<lb/>
　以親命屈意塲屋心獨非之未嘗肯作新進士語流<lb/>
　落不偶宣和三年賜上舍出身紹興元年除禮部員<lb/>
　外郎進太常少卿除起居舍人數月除中書舍人兼<lb/>
　史舘修撰公之學根極六藝深醇宏肆以崇是闢非<lb/>
<pb n="KR2n0011_WYG_080-2a"/>
　為己任自其少年已不為王氏説所傾動慨然欲黜<lb/>
　其不臧以覺世迷為毛詩辨學二十卷尚書辨學十<lb/>
　三卷周禮辨學五卷上之<lb/>
程氏<hi>瑀</hi>尚書説<lb/>
　　　佚<lb/>
　宋史程瑀字伯㝢浮梁人政和進士累官校書郎欽<lb/>
　宗即位擢右正言高宗召赴行在除江東提刑轉侍<lb/>
　讀進兵部尚書秦檜忌之出知信州罷祠瑀説論語<lb/>
<pb n="KR2n0011_WYG_080-2b"/>
　至弋不射宿言孔子不欲陰中人所著有周禮義尚<lb/>
　書説<lb/>
上官氏<hi>愔</hi>尚書小傳<lb/>
　　　佚<lb/>
　閩書愔字仲雍邵武人政和二年進士建炎中累除<lb/>
　吏部員外郎出知南劍州<lb/>
　揚州府志愔儀真人<lb/>
張氏<hi>綱</hi>尚書講義<lb/>
<pb n="KR2n0011_WYG_080-3a"/>
　　宋志二十卷<lb/>
　　　佚<lb/>
　洪葴作行狀曰綱字彦正金壇人於五經尤精於書<lb/>
　每因講解著為義説皆探微索隠倫類通貫其言無<lb/>
　一不與聖人契自是後學潛心此經者爭傳頌之諸<lb/>
　家之説雖充棟汗牛束之高閣矣<lb/>
　汪應辰曰綱行狀云公講論經㫖尤精於書著為論<lb/>
　説探微索隠無一不與聖人契世號張氏書解竊以<lb/>
<pb n="KR2n0011_WYG_080-3b"/>
　王安石訓識經義穿鑿傅㑹專以濟其刑名法術之<lb/>
　説如書義中所謂敢於殄戮乃以乂民忍威不可訖<lb/>
　凶惡不可忌之類皆害理敎不可以訓綱作書解掇<lb/>
　拾安石緒餘敷衍而潤飾之今乃謂其言無一不與<lb/>
　聖人契此豈不厚誣聖人疑誤學者<lb/>
　董銖曰世所傳張綱書解只是祖述荆公所説或云<lb/>
　是閩中林子和作<lb/>
　陳振孫曰綱政和時及第仕三朝歴蔡京王黼秦檜<lb/>
<pb n="KR2n0011_WYG_080-4a"/>
　三權臣乃不為屈紹興末與政此書為學官時所作<lb/>
林氏<hi>之竒</hi>尚書集解<lb/>
　　宋志五十八卷<lb/>
　　　存<lb/>
　之竒自序曰理義者人心之所同然也聖人之於經<lb/>
　所以開百世而不慙蔽天地而無耻者葢出於人心<lb/>
　之所同然而已茍不出於人心之所同然則異論曲<lb/>
　説非吾聖人之所謂道也孔子曰君子之於天下也<lb/>
<pb n="KR2n0011_WYG_080-4b"/>
　無適也無莫也義之與比竊謂學者之於經茍不知<lb/>
　義之與比先立適莫於胸中或以甲之説為可從以<lb/>
　乙之説為不可從或以乙之説為可從以甲之説為<lb/>
　不可從如此則私議蠭起好惡閧然將不勝其惑矣<lb/>
　安能合人心之所同然哉茍欲合人心之所同然以<lb/>
　義為主無適無莫平心定氣博採諸儒之説而去取<lb/>
　之茍合於義雖近世學者之説亦在所取茍不合於<lb/>
　義雖先儒之説亦所不取如此則將卓然不牽於好<lb/>
<pb n="KR2n0011_WYG_080-5a"/>
　惡而聖人之經㫖將煥然而明矣書孔子所定凡百<lb/>
　篇孔子之前書之多寡不可得而見書緯云孔子得<lb/>
　黄帝𤣥孫帝魁凡三千二百四十篇為尚書斷遠取<lb/>
　近定其可為世法者百二十篇為簡書此説不然古<lb/>
　書簡質必不若是之多也班孟堅藝文志於古今書<lb/>
　外又有周書七十一篇劉向云周時號令葢孔子所<lb/>
　論百篇之餘於周時所刪去者纔七十一篇自周以<lb/>
　前疑愈少矣謂有三千餘篇非也孔子百篇遭秦火<lb/>
<pb n="KR2n0011_WYG_080-5b"/>
　無存至漢時伏生口授得二十八篇後又得偽秦誓<lb/>
　一篇為二十九篇孔壁之書既出孔安國定其可數<lb/>
　者二十五篇又别出舜典益稷盤庚康王之誥共為<lb/>
　五十八篇其文以隸書存古文故謂之古文尚書此<lb/>
　書之成遭巫蠱而不出漢儒聞孔氏之書有五十八<lb/>
　篇遂以張霸之徒造偽書二十四篇為古文尚書兩<lb/>
　漢儒者之所傳大抵霸偽本也其實未嘗見真古文<lb/>
　尚書也故杜預注左氏傳韋昭注國語趙岐注孟子<lb/>
<pb n="KR2n0011_WYG_080-6a"/>
　凡所舉書出於二十五篇之中皆指為逸書其實未<lb/>
　嘗逸也劉歆當西漢之末欲立古文書學官移書責<lb/>
　諸博士甚力然歆之所見皆霸偽本亦非真古文書<lb/>
　也以至賈馬鄭服之輩亦皆不見古文書至於晉齊<lb/>
　之間然後其書漸出及開皇二年求遺書得舜典然<lb/>
　後其書大偹嗚呼聖人之經可謂多厄矣遭秦火失<lb/>
　其半其半存者又隠而不出自漢武帝巫蠱事起至<lb/>
　隋開皇二年凡六百七十餘年然後五十八篇得傳<lb/>
<pb n="KR2n0011_WYG_080-6b"/>
　於學者而大偹是可歎也孔氏書始出皆用隸書至<lb/>
　唐天寶間詔衛包改古文從今文書今之所傳乃唐<lb/>
　天寶所定之本也此葢書之始末也學者必欲知書<lb/>
　之本末葢有伏生之書有孔壁續出之書夫五十八<lb/>
　篇皆帝王所定之書有坦然明白而易曉者有艱深<lb/>
　聱牙而難曉者如湯誓湯誥均成湯時誥令如説命<lb/>
　高宗彤日均高宗時語言如蔡仲之命微子之命康<lb/>
　誥皆周公誥命然艱易顯晦逈然不同者葢有伏生<lb/>
<pb n="KR2n0011_WYG_080-7a"/>
　之書有孔壁續出之書其文易曉不煩訓詁可通者<lb/>
　如大禹謨𦙍征五子之歌仲虺之誥湯誥伊訓太甲<lb/>
　三篇咸有一德説命三篇泰誓三篇武成旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>微子<lb/>
　之命蔡仲之命周官君陳畢命君牙冏命此二十五<lb/>
　篇皆孔壁續出其文易曉餘乃伏生之書多艱深聱<lb/>
　牙不可易通伏生之書所以艱深不可通者伏生齊<lb/>
　人也齊人之語多艱深難曉如公羊亦齊人也故傳<lb/>
　春秋語亦艱深如昉於此乎登來之也何休注曰齊<lb/>
<pb n="KR2n0011_WYG_080-7b"/>
　人語以是知齊人語多難曉者伏生編此書徃徃雜<lb/>
　齊人語於其中故有難曉者衛宏序古文尚書言伏<lb/>
　生老不能正言使其女傳言敎鼂錯齊人語多與頴<lb/>
　川異鼂錯所不知者二三僅以其意屬讀而已觀此<lb/>
　可見以是知凡書之難曉者未必帝王之書本如是<lb/>
　傳者汨之矣<lb/>
　孫畊後序曰畊自兒時侍先君盱江官舍郡齋修刋<lb/>
　禮樂書先君實董其事與益國周公誠齋楊先生書<lb/>
<pb n="KR2n0011_WYG_080-8a"/>
　問徃來訂正訛舛甚悉暇日因與言曰吾家先拙齋<lb/>
　書解今傳於世者自洛誥以後皆訛葢是書初成門<lb/>
　人東萊呂祖謙伯恭取其全本以歸諸生傳錄十無<lb/>
　二三書坊急於鋟梓不復參訂訛以傳訛非一日矣<lb/>
　先君猶記鄉曲故家及嘗從先拙齋遊者錄得全文<lb/>
　及歸方尋訪未獲不幸此志莫償畊早孤稍知讀書<lb/>
　則日夕在念慮間汨汨科舉業由鄉選入太學跋渉<lb/>
　困苦如是者三十餘年淳祐辛丑僥倖末第閒居需<lb/>
<pb n="KR2n0011_WYG_080-8b"/>
　次得理故書日與抑齋今觀文陳公虚齋今文昌趙<lb/>
　公參考講求摳趨請益抑齋出示北山先生手蹟具<lb/>
　言居官婺女日從東萊先生學東萊言吾少侍親官<lb/>
　於閩從林少頴先生學且具知先拙齋授書之由時<lb/>
　抑齋方閲六經疏義尤加意於林呂之學虛齋亦倣<lb/>
　朱文公辨安國書著本㫖畊得互相詰難其間凡諸<lb/>
　家講解搜訪無遺一日友人陳元鳯儀叔㩦書説拾<lb/>
　遺一集示子蠧蝕其表蠅頭細書云得之宇文故家<lb/>
<pb n="KR2n0011_WYG_080-9a"/>
　葢宇文之先曽從拙齋學親傳之藳也其集從康誥<lb/>
　至君陳此後又無之遂以鋟本參校康誥酒誥梓材<lb/>
　召誥皆同鋟本自洛誥至君陳與鋟本異其詳倍之<lb/>
　至是益信書坊之本誤矣當令兒輩作大字本謄出<lb/>
　以元集歸之然猶未有他本可以參訂也又一朋友<lb/>
　云建安書坊余氏數年前新刻一本謂之三山林少<lb/>
　頴先生尚書全解此集葢得其真刋成僅數月而書<lb/>
　坊火今板本不存矣余亦未之信因遍索諸鬻書者<lb/>
<pb n="KR2n0011_WYG_080-9b"/>
　乙巳春仲一老丈鶉衣銜袖踉蹡入門喜甚揖余而<lb/>
　言曰吾為君求得青氊矣開視果新板以尚書全解<lb/>
　標題書坊果建安余氏即倍其價以鬻之以所謄本<lb/>
　參校自洛誥至君陳及顧命以後至卷終皆真本向<lb/>
　者麻沙之本自洛誥以後果偽矣朋友轉相借觀以<lb/>
　為得所未見既而畊暫攝鄉校學錄葉君真里之耆<lb/>
　儒嘗從勉齋遊其先世亦從拙齋學與東萊同時又<lb/>
　出家藏寫本林李二先生書解及詩説相示較之首<lb/>
<pb n="KR2n0011_WYG_080-10a"/>
　尾並同葢得此本而益有証驗矣嗟夫此書先拙齋<lb/>
　初著之時每日誦正經自首至尾一遍雖有他務不<lb/>
　輟貫穿諸家旁搜遠紹㑹而粹之該括詳盡不應於<lb/>
　洛誥以後詳略如出二手今以諸本參較真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>曉然<lb/>
　信而有徵可以傳而無疑矣書解自麻沙初刻繼而<lb/>
　婺女及蜀中皆有本然承襲舛訛竟莫能辨柯山夏<lb/>
　氏解多引林氏説自洛誥以後則畧之僅有一二語<lb/>
　亦從舊本往往傳訛東萊解只於禹貢引林三山數<lb/>
<pb n="KR2n0011_WYG_080-10b"/>
　段他未之詳東萊非隠其師之説葢拙齋已解者東<lb/>
　萊不復解而惟條暢其義嗟夫書自安國而後不知<lb/>
　其㡬家我先拙齋裒集該括自壯及耄用心如此之<lb/>
　勤用力如此之深始克成書而傳襲謬誤後學無從<lb/>
　考證我先君家庭授受中更㪚亡極意搜訪竟無從<lb/>
　得畊恪遵先志又三十餘年旁詢博問且疑且信又<lb/>
　得宇文私錄又得余氏新刋全解又得葉學錄家藏<lb/>
　寫本稽驗新故訂正真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>參合舊聞而後釋然以無疑<lb/>
<pb n="KR2n0011_WYG_080-11a"/>
　確然而始定然則著書傳後豈易云乎哉畊既喜先<lb/>
　拙齋之書獲全又喜先君縣丞公之志始遂顧小子<lb/>
　何力之有抑天不欲廢墜斯文故久鬱而獲伸歟不<lb/>
　然何壁藏汲冢之復出也淳祐丁未之歲石鼓冷㕔<lb/>
　事力甚微學廪粗給當路諸公不賜鄙夷捐金撥田<lb/>
　悉有所助三年之間補葺經創石鼓兩學輪奐鼎新<lb/>
　書板舊帙缺者復全於是慨然而思曰吾先君未償<lb/>
　之志孰有切於此者吾先世未全之書豈容緩於此<lb/>
<pb n="KR2n0011_WYG_080-11b"/>
　者實為子孫之責也乃㑹書院新租歲入之積因郡<lb/>
　庠憲臺撥鏹之羨撙學㕔清俸公給之餘計日命工<lb/>
　以此全書亟鋟諸梓字稍加大匠必用良板以千計<lb/>
　字以五十萬計釐為四十卷始于己酉之孟冬迨明<lb/>
　年夏五月而畢是書之傳也亦難矣㢤亦豈茍然㢤<lb/>
　舊本多訛畊偕次兒駿伯重加㸃校凡是正七千餘<lb/>
　字今為善本庶有補於後學淳祐庚戌夏五嗣孫迪<lb/>
　功郎衡州州學敎授兼石鼓書院山長畊謹書<lb/>
<pb n="KR2n0011_WYG_080-12a"/>
　鄧均曰觀林君畊叟序述其先王父全書始末兩世<lb/>
　訪求志亦苦矣先是抑齋陳先生為僕言閩學源流<lb/>
　開教甚悉乃知始於紫薇呂公載道而南而拙齋先<lb/>
　生實親承心學拙齋著書多而於尚書尤注意即少<lb/>
　頴先生書解是也然自洛誥以後傳者失真世不得<lb/>
　其全書為恨先生之猶子諱子冲登癸丑科為南豐<lb/>
　簿嘗分敎盱江再轉為丞僕頃在庠序尚及識縣丞<lb/>
　公於丈席縣丞公在盱據勘遺文多矣獨於拙齋全<lb/>
<pb n="KR2n0011_WYG_080-12b"/>
　書㪚佚之餘訪求而未得不幸齎志以歿又數十年<lb/>
　而先生之孫畊始克摹就豈其書之泰阨固自有時<lb/>
　耶拙齋雖不克竟其用而傳聖賢之心夀斯丈之脈<lb/>
　其功大矣縣丞公尅志世其學而畧不獲施於用至<lb/>
　畊而全書始出以傳惟拙齋之學卓然光明久而益<lb/>
　昌何庸繪畵畊字耕叟為衡州敎授暨先生甫三世<lb/>
　其孜孜問學多識往行好修者也君子曰無沗厥祖<lb/>
　淳祐十年七月既望朱子曰三山林少頴書説亦多<lb/>
<pb n="KR2n0011_WYG_080-13a"/>
　可取但自洛誥以後非其所解　又曰少頴解放勲<lb/>
　之放即推而放之四海之放比之程氏説為優<lb/>
　陳振孫曰少頴從呂紫薇本中居仁學而太史呂祖<lb/>
　謙則其門人也其自序謂初著之時每日誦正經自<lb/>
　首至尾一遍雖有他務不輟平心定氣博採諸儒之<lb/>
　説而去取之茍合於義雖近世學者之説亦在所取<lb/>
　茍不合於義雖先儒之説亦所不取<lb/>
　王圻曰林之竒侯官人累官中正丞辭祿家居呂祖<lb/>
<pb n="KR2n0011_WYG_080-13b"/>
　謙嘗師之<lb/>
范氏<hi>浚</hi>書論<lb/>
　　一篇<lb/>
　　　存<lb/>
呉氏<hi>棫</hi>書裨傳<lb/>
　　宋志十二卷<hi>授經圗十三卷</hi>
　　　未見<hi>一齋書目有之</hi>
　王明清曰呉棫才老舒州人<lb/>
<pb n="KR2n0011_WYG_080-14a"/>
　陳振孫曰太常丞呉棫撰首卷舉要曰總説曰書序<lb/>
　曰君辨曰臣辨曰考異曰訓詁曰差牙曰孔傳凡八<lb/>
　篇考據詳博<lb/>
　朱子曰呉才老書解徽州刻之才老於考究上極有<lb/>
　功夫只是義理上看得不仔細　又曰才老説梓材<lb/>
　是洛誥中書甚好　又曰呉才老説𦙍征康誥梓材<lb/>
　等篇辨證極好但已看破小序之失而不敢勇决復<lb/>
　為序文所牽殊覺費力耳<lb/>
<pb n="KR2n0011_WYG_080-14b"/>
　董銖曰才老以修五禮只是五典之禮唐虞時未有<lb/>
　吉凶軍賓嘉至周時方有之五刑才老亦説是五典<lb/>
　之刑如所謂不孝之刑不悌之刑也<lb/>
　王應麟曰呉才老書禆傳以鳯凰來儀為簫聲之和<lb/>
　訓説築傅巖之野以築為居<lb/>
　袁桷曰書别於今文古文晉世相傳馴致後宋時則<lb/>
　有若呉棫趙汝談陳振孫疑焉有考過千百年而能<lb/>
　獨明者<lb/>
<pb n="KR2n0011_WYG_080-15a"/>
　閩書呉棫字才老建安人舉重和元年進士召試舘<lb/>
　職不就除太常丞忤時宰出通判泉州所著有書裨<lb/>
　傳詩補音論語指掌考異續解<lb/>
　　　　按説書疑古文者自才老始其書菉竹堂目<lb/>
　　　　尚存<lb/>
胡氏<hi>銓</hi>書解<lb/>
　　宋志四卷<lb/>
　　　未見<lb/>
<pb n="KR2n0011_WYG_080-15b"/>
鄭氏<hi>樵</hi>書辨訛<hi>或作書辨論</hi>
　　通考七卷<lb/>
　　　存<lb/>
　陳振孫曰樞密院編修官鄭樵漁仲撰其目曰紏繆<lb/>
　四闕疑一復古二樵以遺逸召用博物洽聞然近迂<lb/>
　僻<lb/>
朱氏<hi>弁</hi>書解<lb/>
　　十卷<lb/>
<pb n="KR2n0011_WYG_080-16a"/>
　　　佚<lb/>
　宋史朱弁字少章婺源人建炎初補修武郎借吉州<lb/>
　團練使為通問副使至雲中黏罕使就舘守之以兵<lb/>
　和議成得歸以宣敎郎直秘閣轉奉議郎著書解十<lb/>
　卷<lb/>
陳氏<hi>鵬飛</hi>書解<lb/>
　　宋志三十卷<lb/>
　　　佚<lb/>
<pb n="KR2n0011_WYG_080-16b"/>
　中興藝文志紹興時太學始建陳鵬飛為博士發明<lb/>
　理學為陳博士書解<lb/>
　葉適志墓曰少南諱鵬飛温州永嘉人自為布衣以<lb/>
　經術文辭名當世敎學諸生數百人其於經不為章<lb/>
　句新説至君父人倫世變風俗之際必反復詳至而<lb/>
　趨於深厚今世所刋曰詩書傳者是也晚而始得仕<lb/>
　用之未及而斥逐以死既死不冺滅而南方學者尤<lb/>
　思之<lb/>
<pb n="KR2n0011_WYG_080-17a"/>
　陳振孫曰秦檜子熺嘗從之游在禮部時熺為侍郎<lb/>
　文書不應令鵬飛輙批還之熺寖不平鵬飛説書崇<lb/>
　政殿講天王來歸惠公仲子之賵因論春秋母以子<lb/>
　貴言公羊説非是檜怒謫惠州以歿今觀其書紹興<lb/>
　十三年所序於文侯之命具言驪山之禍申侯啟之<lb/>
　平王感申侯之立已而不知其德之不足以償怨鄭<lb/>
　桓公友死於難而武公復娶於申君臣如此而望其<lb/>
　振國耻難矣嗚呼其得罪於檜者豈一端而已哉<lb/>
<pb n="KR2n0011_WYG_080-17b"/>
　浙江通志鵬飛兩舉於鄉俱第一登紹興<hi>原闕</hi>進士<lb/>
　調鄞縣簿召對為太學博士改秩兼崇政殿説書遷禮<lb/>
　部郎<lb/>
趙氏<hi>敦臨</hi>尚書解<lb/>
　　　佚<lb/>
　姓譜敦臨字芘民鄞人紹興初進士官湖州敎授<lb/>
洪氏<hi>興祖</hi>尚書口義發題<lb/>
　　宋志一卷<lb/>
<pb n="KR2n0011_WYG_080-18a"/>
　　　佚<lb/>
晁氏<hi>公武</hi>尚書詁訓傳<lb/>
　　宋志四十六卷<lb/>
　　　佚<lb/>
徐氏<hi>椿年</hi>尚書本義<lb/>
　　　佚<lb/>
　江西通志徐椿年字夀卿永豐人登紹興十二年進<lb/>
　士主宜黄簿從張九成學<lb/>
<pb n="KR2n0011_WYG_080-18b"/>
史氏<hi>浩</hi>尚書講義<lb/>
　　宋志二十二卷<lb/>
　　　未見<hi>一齋書目有</hi>
　中興書目淳熙十六年正月太傅史浩進尚書講義<lb/>
　二十二卷藏秘府<lb/>
　朱子曰史丞相説書亦有好處如命公後衆説皆云<lb/>
　命伯禽為周公之後史云成王既歸命周公在後看<lb/>
　公定予往矣一言便見得是周公且在後之意<lb/>
<pb n="KR2n0011_WYG_080-19a"/>
李氏<hi>舜臣</hi>尚書小傳<lb/>
　　宋志四卷<lb/>
　　　佚<lb/>
陳氏<hi>長方</hi>尚書傳<lb/>
　　　佚<lb/>
　徐師曾曰陳長方字齊之其先長樂人從王蘋遊家<lb/>
　震澤紹興中舉進士授江陰敎授有春秋禮記尚書<lb/>
　傳<lb/>
<pb n="KR2n0011_WYG_080-19b"/>
劉氏<hi>安世</hi>尚書解<lb/>
　　二十卷<lb/>
　　　佚<lb/>
　王庭珪志墓曰安世字世臣安福人紹興十八年登<lb/>
　進士第以宣敎郎知贑州雩都縣轉朝奉郎致仕有<lb/>
　論語尚書解各二十卷<lb/>
張氏<hi>九成</hi>尚書詳説<lb/>
　　宋志五十卷<lb/>
<pb n="KR2n0011_WYG_080-20a"/>
　　　未見<hi>一齋書目有之</hi>
書傳綂論<lb/>
　　六卷<lb/>
　　　存<lb/>
　陳振孫曰無垢諸經解大抵援引詳博文意瀾翻似<lb/>
　乎少簡嚴而務欲開廣後學之見聞使不墮於淺狹<lb/>
　故讀其書者亦徃徃有得焉<lb/>
　王應麟曰張子韶書説於君牙冏命文侯之命其言<lb/>
<pb n="KR2n0011_WYG_080-20b"/>
　峻厲激發讀之使人憤惋其有感於靖康之變乎<lb/>
　　　　按張子韶書傳綂論載横浦集中自堯典至<lb/>
　　　　秦誓各為論一篇<lb/>
程氏<hi>大昌</hi>書譜<lb/>
　　宋志二十卷<lb/>
　　　佚<lb/>
　陳振孫曰本以解經而不盡解有所發明則篇為一<lb/>
　論<lb/>
<pb n="KR2n0011_WYG_080-21a"/>
鄭氏<hi>伯熊</hi>書説<lb/>
　　一卷<lb/>
　　　存<lb/>
　陳亮序曰余聞諸張横渠曰尚書最難看難得胸臆<lb/>
　如此之大若秪解文義則不難自孔安國以下為之<lb/>
　解者殆百餘家隨文釋義人有取焉凡帝王之所以<lb/>
　綱理世變者葢未知其何如也永嘉鄭公景望與其<lb/>
　徒讀書之餘因為之説其亦異乎諸儒之説矣至其<lb/>
<pb n="KR2n0011_WYG_080-21b"/>
　胸臆之大則公之所自知與明目者之所能知而余<lb/>
　則姑與從事乎科舉者誦之而已<lb/>
　雲谷胡氏序曰書自孔子刋定所存僅百篇帝王之<lb/>
　軌範悉備不幸火於秦傳注於漢而堯舜禹湯文武<lb/>
　傳授之奧㫖與夫臯益伊傅周召警戒之微機雖老<lb/>
　師宿儒皓首窮經枝辭蔓説汗牛充棟曾不能髣髴<lb/>
　其萬一而世無所考證至於今千有餘歲矣心本同<lb/>
　然理不終冺自伊洛諸先生力尋墜緒遠紹正學而<lb/>
<pb n="KR2n0011_WYG_080-22a"/>
　敷文鄭公得其傳焉探聖賢之心於千載之上識孔<lb/>
　子之意於百篇之中雖不章解句釋而抽關啟鑰發<lb/>
　其精微之藴深切極至要皆諸儒議論之所未及亦<lb/>
　可謂深於書者歟學者於此優游玩味之則思過半<lb/>
　矣嘉定癸未四月<lb/>
　姓譜鄭伯熊字景望永嘉人紹興十五年登第歴吏<lb/>
　部郎兼太子侍讀宗正少卿以直龍圗閣知寧國府<lb/>
　卒諡文肅<lb/>
<pb n="KR2n0011_WYG_080-22b"/>
汪氏<hi>革</hi>尚書解義<lb/>
　　四十一卷<lb/>
　　　佚<lb/>
　姓譜臨川人字信民分敎長沙<lb/>
<hi>闕</hi>
　<lb/>
　<lb/>
鄭氏<hi>東卿</hi>尚書圗<lb/>
<pb n="KR2n0011_WYG_080-23a"/>
　　一卷<lb/>
　　　存<lb/>
　　　　按合沙鄭氏尚書圗宋刻不著撰人名圗凡<lb/>
　　　　七十有七一書篇名二逸書篇名三作書時<lb/>
　　　　世四君臣名號五唐虞夏啇周譜系圗六厯<lb/>
　　　　象授時圗七堯典四仲中星圗八日永日短<lb/>
　　　　圗九閏月定時成歲圗十七政十一五辰十<lb/>
　　　　二璿璣玉衡十三律度量衡十四時月日圗<lb/>
<pb n="KR2n0011_WYG_080-23b"/>
　　　　十五明魄朔望圗十六日月冬夏圗十七箕<lb/>
　　　　畢風雨圗十八九族圗十九六宗圗二十堯<lb/>
　　　　制五服圗二十一弼成五服圗二十二疏家<lb/>
　　　　弼五服説二十三歴代九州封域二十四六<lb/>
　　　　年五服朝圗二十五諸侯玉帛圗二十六十<lb/>
　　　　二章服圗二十七五聲八音圗二十八六律<lb/>
　　　　六呂圗二十九韶樂器圗三十東坡禹迹圗<lb/>
　　　　三十一隨山濬川圗三十二九州境圗三十<lb/>
<pb n="KR2n0011_WYG_080-24a"/>
　　　　三鄭氏别州圗三十四别州圗説三十五導<lb/>
　　　　山圗三十六導山圗説三十七導水圗三十<lb/>
　　　　八導江圗三十九導江圗説四十導河圗四<lb/>
　　　　十一導淮圗四十二導濟圗四十三通冀圗<lb/>
　　　　四十四任土圗四十五任土圗説四十六諸<lb/>
　　　　篇内地名四十七九州山名四十八九州川<lb/>
　　　　名四十九禹乘四載圗五十東坡辨水五十<lb/>
　　　　一舜十二州説五十二三條五岳説五十三<lb/>
<pb n="KR2n0011_WYG_080-24b"/>
　　　　聶氏河議五十四濬畎澮距川圗五十五洛<lb/>
　　　　書自然數五十六九疇本河圗數五十七洛<lb/>
　　　　書本文圗五十八皇極本數圖五十九九疇本<lb/>
　　　　大衍數圗六十九疇相乘得數圗六十一洪<lb/>
　　　　範九疇總圗六十二劉向洪範傳圗六十三<lb/>
　　　　老泉先生洪範圗六十四老泉先生洪範論<lb/>
　　　　六十五潁濱洪範五事圗六十六潁濱洪範<lb/>
　　　　五事説六十七啇遷都圗六十八啇七廟圗<lb/>
<pb n="KR2n0011_WYG_080-25a"/>
　　　　六十九周營洛邑圗七十召誥土中圗七十<lb/>
　　　　一干羽圗七十二周彝圗七十三太常圗七<lb/>
　　　　十四圭瓚圗七十五牧誓兵器七十六費誓<lb/>
　　　　兵器七十七諸儒傳授書學圗所稱聶氏謂<lb/>
　　　　麟也合沙漁父鄭東卿自號當即其所著書<lb/>
陳氏<hi>知柔</hi>尚書古學并圗<lb/>
　　二卷<lb/>
　　　佚<lb/>
<pb n="KR2n0011_WYG_080-25b"/>
李氏<hi>經</hi>尚書解<lb/>
　　　佚<lb/>
　朱子曰李經叔異伯紀丞相弟解書甚好亦善考證<lb/>
孫氏<hi>懲</hi>書解<lb/>
　　　佚<lb/>
　　　　右見朱子語類<lb/>
　<lb/>
　經義考卷八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷十七</head> <lb/>
    <p>
<pb n="KR2n0011_WYG_017-1a"/>
欽定四庫全書<lb/>
　經義考卷十七<lb/>
　　　　　　　　　　翰林院檢討朱彞尊撰<lb/>
　　　易<hi>十六</hi>
李氏<hi>覯</hi>易論<lb/>
　　集一卷<lb/>
　　　存<lb/>
刪定易圖序論<lb/>
<pb n="KR2n0011_WYG_017-1b"/>
　　宋志六卷<hi>通考一卷</hi>
　　　存<lb/>
　東都事略李覯字泰伯盱江人有富國强兵之學著<lb/>
　禮論易論行於世以海門簿召赴太學説書以卒<lb/>
　覯自序曰覯嘗著易論十三篇援輔嗣之注以解義<lb/>
　盖急乎天下國家之用毫析幽微所未暇也世有治<lb/>
　易根於劉牧者其説日不同因購牧所為易圖五十<lb/>
　五首觀之則甚複重假令其説之善猶不出乎河圖<lb/>
<pb n="KR2n0011_WYG_017-2a"/>
　洛書八卦三者之内彼五十二皆疣贅也而况力穿<lb/>
　鑿以從傀異考之破碎鮮可信用大懼詿誤學子壊<lb/>
　隳世教乃刪其圖而存之者三焉所謂河圖也洛書<lb/>
　也八卦也於其序解之中撮舉而是正之諸所觸類<lb/>
　亦復詳説成六論庻乎人事修而王道明也其小得<lb/>
　失不足喜愠者不盡糾割别有一本黄黎獻為之序<lb/>
　者頗増多誕謾自鄶以下可無譏焉牧又注易所以<lb/>
　為新意者合牽象數而已其餘則攘輔嗣之指而改<lb/>
<pb n="KR2n0011_WYG_017-2b"/>
　其辭將不攻自破矣先代諸儒各自為家好同惡異<lb/>
　有甚宼讐吾豈斯人之徒哉憂傷後學不得已焉耳<lb/>
　范仲淹進狀曰伏見建昌軍草澤李覯前應制科首<lb/>
　被召試有司失之遂退而𨼆竭力養親不復干禄鄉<lb/>
　曲俊異從而師之善講論六經博辨明逹釋然見聖<lb/>
　人之㫖著書立言有孟軻揚雄之風義實無愧於天<lb/>
　下之士而朝廷未賜采收識者嗟惜可謂遺逸者矣<lb/>
　臣竊見徃年處州草澤周啓明攻於詞藻又江寜府<lb/>
<pb n="KR2n0011_WYG_017-3a"/>
　草澤張元用及近年益州草澤龍昌期並老於經術<lb/>
　此三人者皆䝉朝廷特除京官以示奨勸臣觀李覯<lb/>
　於經術文章實能兼富今草澤中未見其比臣今取<lb/>
　到本人所業禮論七篇明堂定制圖一篇平土書三<lb/>
　篇易論十三篇共二十四篇為十卷謹繕寫上進狀<lb/>
　望聖慈當乙夜之勤一賜御覽則知斯人之才之學<lb/>
　非常儒也其人以母老不願仕伏乞朝廷優賜就除<lb/>
　一官許令侍養亦可光其道業榮於閭里<lb/>
<pb n="KR2n0011_WYG_017-3b"/>
　胡一桂曰宋志不載其説與鈎𨼆圖同刋不過文義<lb/>
　之學象數槩乎其未聞也<lb/>
　雷思齊曰李泰伯著六論以駮劉長民非是至謂愳<lb/>
　其詿誤學子壊隳世教而刪其圖之重複存之者三<lb/>
　焉河圖也洛書也八卦也夫長民之多為圖畫固未<lb/>
　知其是而泰伯亦元未識此圖之三本之則一耳<lb/>
徐氏<hi>庸</hi>周易意藴凡例總論<lb/>
　　宋志一卷<lb/>
<pb n="KR2n0011_WYG_017-4a"/>
　　　佚<lb/>
卦變解<lb/>
　　宋志二卷<lb/>
　　　佚<lb/>
　庸自序卦變解曰皇祐初述周易凡例觕驗彖辭然<lb/>
　未罄萬事之變閲唐李氏所集諸儒易注遂成周易<lb/>
　卦變解二卷益明卦有意象爻有變通以矯漢魏諸<lb/>
　儒旁通互體推致之失云<lb/>
<pb n="KR2n0011_WYG_017-4b"/>
　晁公武曰皇朝徐庸以春秋凡例易亦有之故著書<lb/>
　九篇號意藴凡例總論其學祖劉牧陸秉云<lb/>
　陳振孫曰庸皇祐時人凡為論九篇舘閣書又有卦<lb/>
　變解未見<lb/>
　胡一桂曰庸東海人皇祐初撰以注疏漶漫故著論<lb/>
　九篇始於易緼終於大衍<lb/>
　趙鏜衢州府志徐庸其先汴人有名鍊者仕錢氏官<lb/>
　於衢因家焉庸直集賢院嘗表上周易意藴<lb/>
<pb n="KR2n0011_WYG_017-5a"/>
李氏<hi>之才</hi>變卦反對圖<lb/>
　　八篇<lb/>
　　　闕<lb/>
六十四卦相生圖<lb/>
　　一篇<lb/>
　　　存<lb/>
　東都事略之才字挺之青州人舉進士後為殿中丞<lb/>
　僉書澤州判官初華山陳搏讀易以數學授穆修修<lb/>
<pb n="KR2n0011_WYG_017-5b"/>
　授之才之才授邵雍<lb/>
　晁説之曰挺之師河南穆伯長時蘇子羙亦從伯長<lb/>
　學易其專授受者惟挺之伯長之易受之种徴君明<lb/>
　逸徴君受之希夷先生陳圖南其源流為最逺究觀<lb/>
　三才象數變通非若晚出尚辭以自名者<lb/>
　林至曰李挺之卦變反對圖公篇六十四卦相生圖<lb/>
　一篇漢上朱氏以為康節之子伯温傳之於河陽陳<lb/>
　四丈陳傳之於挺之長楊郭氏序李氏象學先天變<lb/>
<pb n="KR2n0011_WYG_017-6a"/>
　卦曰陳圖南以授穆伯長伯長以授李挺之挺之以<lb/>
　授邵堯夫陳安民安民以授兼山<lb/>
　楊時喬曰楊甲六經圖謂之才卦圖傳之邵子邵子<lb/>
　傳之河陽陳氏是圖不獨八卦能生六十四卦又旁<lb/>
　通相生得此然後易之彖辭可知其所從來所謂象<lb/>
　學也<lb/>
范氏<hi>諤昌</hi>大易源流圖<lb/>
　　宋志一卷<lb/>
<pb n="KR2n0011_WYG_017-6b"/>
　　　佚<lb/>
易證墜簡<lb/>
　　宋志一卷<lb/>
　　　佚<lb/>
　東都事略華山陳摶讀易以象學授种放放授許堅<lb/>
　堅授范諤昌<lb/>
　晁説之曰諤昌受易於种徴君以授彭城劉牧而聱<lb/>
　隅先生黄晞及陳純臣之徒皆由范氏知名者也其<lb/>
<pb n="KR2n0011_WYG_017-7a"/>
　於康節之易源委初同而淺深不倫矣<lb/>
　晁公武曰皇朝天禧中毘陵從事建溪范諤昌撰其<lb/>
　書酷類郭京舉正如震卦彖辭内云脱不喪匕鬯四<lb/>
　字程正叔取之漸卦上六疑陸字誤胡翼之取之自<lb/>
　謂其學出於湓浦李處約廬山許堅意者果有師承<lb/>
　故程胡有所取焉<lb/>
　朱震曰范諤昌著易證墜簡曰諸卦彖象爻辭小象<lb/>
　乾坤文言並周公作自文言以下孔子述也以經傳<lb/>
<pb n="KR2n0011_WYG_017-7b"/>
　攷之明夷之彖曰内文明而外柔順以䝉大難文王<lb/>
　以之利艱貞晦其明也内難而能正其志箕子以之<lb/>
　則彖非文王作斷可知矣盖彖者孔子贊易十篇之<lb/>
　一先儒附其辭於卦辭之下故加彖以明之諤昌以<lb/>
　乾彖釋元亨利貞文言又從而釋之疑其重複謂非<lb/>
　孔子之言且引穆姜之言證之此又不然文言者文<lb/>
　其言也猶序彖説卦之類古有是言或文王或周公<lb/>
　之辭孔子因其言而文之以垂後世爾穆姜之言曰<lb/>
<pb n="KR2n0011_WYG_017-8a"/>
　元體之長也亨嘉之㑹也利義之和也貞事之幹也<lb/>
　體仁足以長人嘉徳足以合禮利物足以和義貞固<lb/>
　足以幹事以今易考之刪改者二増益者六則古有<lb/>
　是言孔子文之為信然矣諤昌遂以六十四卦之彖<lb/>
　皆出於周公則誤也又謂乾卦答問以下為孔子贊<lb/>
　易之辭非文言也此亦誤也孔子作十篇以贊易彖<lb/>
　也大象也小象也繋辭上下也乾文言也坤文言也<lb/>
　説卦也序卦也雜卦也若以答問以下為非文言則<lb/>
<pb n="KR2n0011_WYG_017-8b"/>
　先儒未以文言附於乾坤之下其辭當列於何篇耶<lb/>
　盖文言之後又有此言贊乾坤六爻之義故通謂之<lb/>
　文言如繋辭之中廣述困解否豫復五卦之爻是也<lb/>
　聖人以易之藴盡在乾坤而六十二卦由此而出故<lb/>
　詳言爻義以例諸卦耳又謂大象小象皆出於周公<lb/>
　亦誤也且八卦成列象在其中矣因而重之爻在其<lb/>
　中矣聖人有以見天下之賾擬諸其形容象其物宜<lb/>
　是故謂之象有卦之象焉有爻之象焉彖也者言乎<lb/>
<pb n="KR2n0011_WYG_017-9a"/>
　其象者也言卦之象也爻象動乎内言爻之象也方<lb/>
　設卦變爻之時其象已具乎卦爻之中如曰君子以<lb/>
　非禮勿履則孔子所繋之大象也何以明之且以復<lb/>
　卦大象言之曰雷在地中復先王以至日閉闗商旅<lb/>
　不行后不省方考之夏小正十一月萬物不通則至<lb/>
　日閉闗后不省方夏之制也周制以十一月北廵狩<lb/>
　至於北嶽矣以是知繋大象之時非周公作也崔杼<lb/>
　欲娶東郭偃之姊筮之遇困之大過陳文子曰不可<lb/>
<pb n="KR2n0011_WYG_017-9b"/>
　娶也且其繇曰困于石據于蒺藜入于其宫不見其<lb/>
　妻凶其繇與今困卦六三爻辭正同是時小象未作<lb/>
　故文子曰困于石徃不濟也據于蒺藜所恃傷也入<lb/>
　于其宫不見其妻凶无所歸也使小象亦周公作則<lb/>
　文子必稽之矣故曰誤也<lb/>
　陳友文曰十翼先儒皆謂夫子作獨范諤昌王昭素<lb/>
　乃謂彖象爻辭小象文言並周公作不知何據<lb/>
　王應麟曰范諤昌證墜簡震彖辭脱不喪七鬯四字<lb/>
<pb n="KR2n0011_WYG_017-10a"/>
　程子取之漸上六疑陸字誤胡安定取之<lb/>
　胡一桂曰大易源流圖一卷其説先定納甲之法以<lb/>
　見納音之數證墜簡一卷謂諸卦彖象爻辭小象乾<lb/>
　坤文言並周公作自文言以下孔子述也朱漢上極<lb/>
　辨其非諤昌建溪人天禧中毘陵從事<lb/>
　雷思齊曰諤昌著大易源流稱龍馬負圖出河羲皇<lb/>
　窮天人之際重定五行生成之數定地上八卦之體<lb/>
　故老子自西周傳授孔子造易之源天一正北地二<lb/>
<pb n="KR2n0011_WYG_017-10b"/>
　正南天三正東地四正西天五正中央地六配子天<lb/>
　七配午地八配卯天九配酉地十配中寄於末乃天<lb/>
　地之數五十有五矣<lb/>
徐氏<hi>復</hi>林氏<hi>瑀</hi>等周易㑹元紀<lb/>
　　　佚<lb/>
　東都事略徐復字復之建州人常游京師舉進士不<lb/>
　第退而學易通流衍卦氣之法自知無禄故不復進<lb/>
　取慶厯初范仲淹過潤州問以衍卦占西邊用兵日<lb/>
<pb n="KR2n0011_WYG_017-11a"/>
　月無少差其後與郭京同召對問以天時人事復舉<lb/>
　京房易卦推今年所配年月日時當小過剛失位而<lb/>
　不中宜在强君徳仁宗又問明年主何卦復對曰乾<lb/>
　卦用事説至九五而止明日特除復大理評事固辭<lb/>
　乃賜號冲晦處士<lb/>
　曾鞏曰徐復字希顔莆田人康定中李元昊叛詔求<lb/>
　有文武材可用者叅知政事宋綬天章閣侍讀林瑀<lb/>
　皆薦復詔賜装錢州郡廹趣上道既至仁宗見復於<lb/>
<pb n="KR2n0011_WYG_017-11b"/>
　崇政殿因命講易乾坤既濟未濟又問今歲直何卦<lb/>
　西兵欲出如何復對歲直小過而太乙守中宫兵宜<lb/>
　内不宜外仁宗善其言欲官之復固辭廼留復登聞<lb/>
　鼓院與林瑀同修周易㑹元紀歲餘固求東歸仁宗<lb/>
　禮以束帛賜號冲晦處士因家杭州以周易太𤣥授<lb/>
　學者<lb/>
　葉夢得曰京房易世久無通其術者復遇𨼆士得之<lb/>
　而雜以六壬遁甲自筮終身無禄遂罷舉仁宗召見<lb/>
<pb n="KR2n0011_WYG_017-12a"/>
　命以大理評事不就賜號冲晦處士歸杭州萬松嶺<lb/>
　其故廬也<lb/>
　閩書林瑀莆田人舉天聖二年進士授太常博士康<lb/>
　定初仁宗親擢天章閣侍讀尋命與徐復同修周易<lb/>
　天人㑹元紀賜五品服<lb/>
　長編景祐末灾異數起上憂之瑀言灾異皆有常數<lb/>
　不足憂依周易推演五行隂陽之變為書上之叅知<lb/>
　政事程琳言瑀所挾書多圖緯之言而上大好之<lb/>
<pb n="KR2n0011_WYG_017-12b"/>
　慶厯二年二月太常博士天章閣侍讀林瑀落職通<lb/>
　判饒州先是瑀奉詔撰周易天人㑹元紀其説用天<lb/>
　子即位年月日辰占所直卦以推吉凶且言自古聖<lb/>
　王即位必直乾卦若漢高祖及太祖皇帝皆是也書<lb/>
　成上之詔學士院看詳皆言瑀所編定事渉圖緯乞<lb/>
　藏秘閣詔賜瑀銀絹各五十兩疋御史中丞賈昌期<lb/>
　嘗面折瑀所言不經瑀與昌期辨於上前由是與昌<lb/>
　期忤及是瑀又言上即位其卦直需其象曰雲上於<lb/>
<pb n="KR2n0011_WYG_017-13a"/>
　天需君子以飲食燕樂臣願陛下頻出宴遊極水陸<lb/>
　玩好之羙則合卦體當天心矣上駭其言因問太宗<lb/>
　即位直何卦瑀對非乾卦問真宗對亦然上始厭瑀<lb/>
　之迂誕昌期即劾奏瑀儒士不師聖人之言專挟邪<lb/>
　説罔上聽不宜在經筵上乃謂輔臣曰人臣雖有才<lb/>
　學若過為巧偽終渉形迹遂罷絀瑀<lb/>
　　　　按冲晦處士徐復以薦召見於崇政殿留登<lb/>
　　　　聞鼓院與林瑀同修周易㑹元紀亦見杜大<lb/>
<pb n="KR2n0011_WYG_017-13b"/>
　　　　圭名臣琬琰之集<lb/>
胡氏<hi>瑗</hi>易傳<hi>宋志作易解</hi>
　　宋志十卷<hi>又口義十卷繋辭説卦三卷</hi>
　　　口義存<lb/>
　東都事略胡瑗字翼之泰州如臯人為人師言行而<lb/>
　身化之景祐明道以來學者有師惟瑗與孫復石介<lb/>
　三人瑗以布衣召見論樂拜校書郎嘉祐中遷太子<lb/>
　中允充天章閣侍講以太常博士致仕<lb/>
<pb n="KR2n0011_WYG_017-14a"/>
　晁公武曰安定易解甚詳或云門人倪天𨼆所纂非<lb/>
　其自著也無繋辭<lb/>
　陳振孫曰新安王晦叔嘗問南軒曰伊川令學者先<lb/>
　看王輔嗣胡翼之王介甫三家易何也南軒曰三家<lb/>
　不論互體故云爾然雜物撰徳具於中爻互體未可<lb/>
　廢也南軒之説雖如此要之程氏專主文義不論象<lb/>
　數三家者文義皆坦明象數殆於掃除略盡非特互<lb/>
　體也<lb/>
<pb n="KR2n0011_WYG_017-14b"/>
　朱子曰胡安定易分曉正當伊川亦多取之<lb/>
　趙汝楳曰易畫備於包犧辭詳於三聖性命道徳之<lb/>
　藴夫子盡已發之顧乃灾異於西漢圖緯於東都老<lb/>
　莊於魏晉之交頼我朝王昭素胡安定諸儒挽而囬<lb/>
　之伊洛益閎其説究極指歸然後始復為性命道徳<lb/>
　之言<lb/>
　黄震曰先生明體用之學用范文正薦白衣召對教<lb/>
　授湖學又主太學師道之立自先生始然其始讀書<lb/>
<pb n="KR2n0011_WYG_017-15a"/>
　泰山十年不歸及既教授猶夙夜勤瘁二十餘年人<lb/>
　始信服立已立人之難如此<lb/>
　胡一桂曰安定口義解中好處甚多<lb/>
　董真卿曰胡氏易傳十卷經二篇傳十篇上彖一下<lb/>
　彖二大象三小象四文言五上繋六下繋七説卦八<lb/>
　序卦九雜卦十　又曰胡氏著周易口義十卷繋辭<lb/>
　説卦三卷授其弟子記之大抵祖王弼<lb/>
　李振裕曰宋藝文志既列胡瑗易解復列口義十卷<lb/>
<pb n="KR2n0011_WYG_017-15b"/>
　繋辭説卦三卷而揚州志亦仍其目誤也盖安定講<lb/>
　授之餘欲著述而未逮倪天𨼆述之以其非師之親<lb/>
　筆故不敢稱傳而名之曰口義傳諸後世或稱傳或<lb/>
　稱口義各從其所見無二書也<lb/>
阮氏<hi>逸</hi>易筌<lb/>
　　宋志六卷<lb/>
　　　佚<lb/>
　長編景祐三年正月詔鎮江節度推官阮逸校定舊<lb/>
<pb n="KR2n0011_WYG_017-16a"/>
　鐘律八月以逸為鎮安節度掌書記皇祐五年九月<lb/>
　復勒停人阮逸為户部員外郎以制鐘律成特遷之<lb/>
　陳振孫曰逸字天𨼆每一爻各以一古事繋之頗多<lb/>
　牽合<lb/>
　王應麟曰易著人事皆主商周帝乙歸妹高宗伐鬼<lb/>
　方箕子之明夷商事也密雲不雨自我西郊王用享<lb/>
　于岐山周事也阮逸云<lb/>
　胡一桂曰易筌六卷凡三百八十四筌<lb/>
<pb n="KR2n0011_WYG_017-16b"/>
王氏<hi>洙</hi>周易言象外傳<lb/>
　　宋志十卷<lb/>
　　　佚<lb/>
　宋史王洙字原叔應天宋城人舉進士為翰林學士<lb/>
　以兄子堯臣叅知政事改侍讀學士兼侍講學士卒<lb/>
　諡文著易傳<lb/>
　崇文總目皇朝王洙原叔撰洙以通經侍講天章閣<lb/>
　乃集前世諸儒易説折𠂻其理依卦變為類其論以<lb/>
<pb n="KR2n0011_WYG_017-17a"/>
　王弼傳為内故自名曰外<lb/>
　中興書目周易言象外傳十卷侍講王洙撰凡十二<lb/>
　篇序云論次舊義附以新説以王弼傳為内摘其要<lb/>
　者表而正之故云外也<lb/>
　陳振孫曰其序言學易於處士趙期論次舊義附以<lb/>
　新説凡十二篇十卷<lb/>
古易<lb/>
　　宋志十二卷<lb/>
<pb n="KR2n0011_WYG_017-17b"/>
　　　存<lb/>
　葉夢得曰吾嘗於睢陽王原叔家得古易本自乾坤<lb/>
　而下分咸恒為二篇但有六爻之文如乾坤首言初<lb/>
　九潜龍勿用九二見龍在田之類至繇辭彖辭大象<lb/>
　小象序卦説卦雜卦文言與今上下繋辭皆别為卷<lb/>
　今本各以彖象之辭繋每卦之下而取孔氏之傳謂<lb/>
　之繋辭者王輔嗣之誤也<lb/>
　陳振孫曰古易十二卷亦出王原叔家上下經惟載<lb/>
<pb n="KR2n0011_WYG_017-18a"/>
　爻辭外卦辭一彖辭二大象三小象四文言五上繋<lb/>
　六下繋七説卦八序卦九雜卦十葉石林以為此即<lb/>
　藝文志所謂古易十二篇者按隋唐志皆無古易之<lb/>
　目當亦後人依倣錄之耳<lb/>
范氏<hi>仲淹</hi>易義<lb/>
　　一卷<lb/>
　　　存<hi>闕</hi>
　張唐英作傳曰范仲淹字希文蘇州人祥符八年登<lb/>
<pb n="KR2n0011_WYG_017-18b"/>
　進士第曰朱説者是也累遷大理寺丞召試秘閣校<lb/>
　理出通判河中府遷陳州擢為右司諌降知睦州遷<lb/>
　蘇州召為禮部員外郎天章閣待制命知開封府落<lb/>
　職知饒州事寳元初復職知永興軍道授陜西都轉<lb/>
　運遷龍圖閣直學士兼領延安軍尋以四路都招討<lb/>
　委之開府於涇召為樞密副使拜叅知政事<lb/>
　　　　按范公易義載集中僅存乾咸恒遯大壯晉<lb/>
　　　　明夷家人暌蹇解損益夬萃升困井革鼎震<lb/>
<pb n="KR2n0011_WYG_017-19a"/>
　艮漸豐旅㢲兌二十七卦<lb/>
張氏<hi>公裕</hi>周易注解<lb/>
　　　佚<lb/>
　范純仁墓誌曰公裕字益孺蜀之江源人皇祐中應<lb/>
　進士舉中甲科為戎州軍事推官調忠武軍節度掌<lb/>
　書記改太子中允知定州唐縣以韓魏公薦英宗選<lb/>
　充秘閣校理同知太常禮院改判吏部丐郡知嘉州<lb/>
　遷太常博士以父喪哀毁致疾服除請閑官就醫授<lb/>
<pb n="KR2n0011_WYG_017-19b"/>
　管勾成都府玉局觀㑹改官制為承儀郎終於官公<lb/>
　於書無所不讀而於詩易春秋尤能究逹其義各為<lb/>
　之注解共三十三卷<lb/>
鄭氏<hi>昇</hi>易學釋疑<lb/>
　　　佚<lb/>
　興化府志鄭昇字元舉仙遊人皇祐元年進士試秘<lb/>
　書省校書郎<lb/>
桂氏<hi>詢</hi>周易畧例<lb/>
<pb n="KR2n0011_WYG_017-20a"/>
　　通志一卷<lb/>
　　　佚<lb/>
　江西通志貴谿人皇祐五年登第<lb/>
　　　　按凌氏萬姓統譜稱是晉人誤<lb/>
于氏<hi>房</hi>易傳<lb/>
　　　佚<lb/>
　　　　按房易傳載王氏續文獻通考姓譜有景祐<lb/>
　　　　四年知奉化縣事者係定襄人金華志有嘉<lb/>
<pb n="KR2n0011_WYG_017-20b"/>
　　　　祐四年進士官屯田員外郎者係江浦人不<lb/>
　　　　知誰為易傳者<lb/>
楊氏<hi>繪</hi>易索藴<lb/>
　　　佚<lb/>
　范祖禹志墓曰楊繪字元素漢州綿竹人治經濟尢<lb/>
　長於易春秋皇祐五年進士第二人終天章閣待制<lb/>
　陳師道曰楊内翰繪云莊遵以易傳揚雄雄傳侯芭<lb/>
　自芭而下世不絶傳至沛周郯郯傳樂安任奉古奉<lb/>
<pb n="KR2n0011_WYG_017-21a"/>
　古傳廣凱凱傳繪所著索藴乃其學也<lb/>
　丁未録楊繪過池陽見丘璿璿曰明年當改元以周<lb/>
　易歩之豐卦用事必以豐字紀年果改元豐<lb/>
陳氏<hi>希亮</hi>鈎易圖辨<hi>紹興書目作辨劉牧易</hi>
　　一卷<lb/>
　　　佚<lb/>
制器尚象論<lb/>
　　通志一卷<lb/>
<pb n="KR2n0011_WYG_017-21b"/>
　　　佚<lb/>
　東都事畧陳希亮字公弼眉州青神人天聖中舉進<lb/>
　士歴京西京東轉運使<lb/>
　胡一桂曰希亮長於易謂韓康伯著十三象徒釋名<lb/>
　義莫得尚象之制故作論以明之<lb/>
　曹學佺曰希亮官太常少卿季常慥之父也<lb/>
周氏<hi>孟陽</hi>易義<lb/>
　　通志一卷<lb/>
<pb n="KR2n0011_WYG_017-22a"/>
　　　佚<lb/>
　宋史周孟陽字春卿其先成都人徙海陵第進士為<lb/>
　潭王宫教授加直秘閣同知太常禮院遷集賢殿修<lb/>
　撰兼侍讀神宗初立拜天章閣待制<lb/>
　長編治平元年十月屯田員外郎直秘閣同知禮院<lb/>
　周孟陽引對於延和殿自是數召見最後至隆儒殿<lb/>
　在邇英殿後苑中羣臣未嘗至也<lb/>
龔氏<hi>鼎臣</hi>易補注<lb/>
<pb n="KR2n0011_WYG_017-22b"/>
　　宋志六卷<lb/>
　　　佚<lb/>
　姓譜鼎臣字輔之鄆州人景祐初進士為泰寧軍節<lb/>
　度掌書記石介死讒者謂其北走遼詔兖州劾狀鼎<lb/>
　臣願以闔門證其死尋知諫院以忤王安石出知兖<lb/>
　州再知青州<lb/>
陳氏<hi>襄</hi>易講義<lb/>
　　二卷<lb/>
<pb n="KR2n0011_WYG_017-23a"/>
　　　存<hi>闕</hi>
　李綱曰古靈先生未仕刻意於學得鄉士陳烈周希<lb/>
　孟鄭穆相與為友以古道鳴於海隅四先生名動天<lb/>
　下既登第累官劇邑所至修學校率邑之子弟身為<lb/>
　横經講説士風民俗翕然丕變官至樞密直學士尚<lb/>
　書右司郎中累贈少師<lb/>
　　　　按陳述古易講義載古靈先生集中僅存師<lb/>
　　　　大有謙豫随五卦而已<lb/>
<pb n="KR2n0011_WYG_017-23b"/>
周氏<hi>希孟</hi>易義<lb/>
　　　佚<lb/>
　蒋垣曰希孟字公闢侯官人通五經尤邃於易與陳<lb/>
　襄陳烈鄭穆為友稱為海濵四先生詔授國子監四<lb/>
　門助教力辭弟子七百餘人著有易詩春秋義<lb/>
黄氏<hi>晞</hi>易義<lb/>
　　通志十卷<lb/>
　　　佚<lb/>
<pb n="KR2n0011_WYG_017-24a"/>
　姓譜晞字景微建安人<lb/>
　長編嘉祐元年十一月黄晞為太學助教致仕晞<lb/>
　少通經聚書數千卷學者多從之游著聱隅書十<lb/>
　卷自號聱隅子慶厯中石介在太學遣諸生以禮<lb/>
　聘召不至至是樞宻使韓琦表薦之受命一夕而<lb/>
　卒<lb/>
掌氏<hi>禹錫</hi>周易集解<lb/>
　　十卷<lb/>
<pb n="KR2n0011_WYG_017-24b"/>
　　　佚<lb/>
周易流演遁甲圗<lb/>
　　一卷<lb/>
　　　佚<lb/>
　蘇頌志墓曰許之郾城有儒學之老曰尚書工部侍郎<lb/>
　致仕掌公諱禹錫字唐卿起布衣取進士第凡仕四十<lb/>
　六年由太子賔客遷貳卿謝事還里所著述有周易集<lb/>
　解十卷生平篤信推命之學自撰周易流演遁甲圗一<lb/>
<pb n="KR2n0011_WYG_017-25a"/>
　卷<lb/>
　長編至和元年禹錫以太常少卿掌集賢院嘉祐三<lb/>
　年以光禄卿直秘閣<lb/>
黄氏<hi>通</hi>易義<lb/>
　　通志一卷<lb/>
　　　佚<lb/>
　姓譜通字介夫邵武人嘉祐初進士除大理丞<lb/>
劉氏<hi>彞</hi>周易注<lb/>
<pb n="KR2n0011_WYG_017-25b"/>
　　　佚<lb/>
　董真卿曰彞字執中福州人有易注一部安定門人<lb/>
　也<lb/>
　蒋垣曰懐安劉彞邵武游烈汀州徐唐俱從安定胡<lb/>
　先生受業<lb/>
皇甫氏<hi>泌</hi>易解<lb/>
　　宋志十九卷<hi>通考十四卷</hi>
　　　未見<lb/>
<pb n="KR2n0011_WYG_017-26a"/>
　晁公武曰泌官至尚書右丞有述聞一卷𨼆訣一卷<lb/>
　補解一卷精微三卷又有紀師説辨道通為八卷<lb/>
　朱震曰皇甫泌謂互體不可取<lb/>
　陳振孫曰其學得之常山抱犢山人而莆陽游中傳<lb/>
　之劉彞錢藻皆為之序山人不知名盖𨼆者也泌嘗<lb/>
　守海陵治平以前人<lb/>
　玉海治平三年四月工部侍郎皇甫泌上所著周易<lb/>
　精義賜帛<lb/>
<pb n="KR2n0011_WYG_017-26b"/>
令狐氏<hi>揆</hi>易疏精義<lb/>
　　　佚<lb/>
　王得臣曰先生字子先安陸名儒筮仕齊安理椽歲<lb/>
　滿還里卜築溳溪之南耕釣之外彈琴著書而已於<lb/>
　書無所不讀著易疏精義予嘗從同堂兄伯芑假觀<lb/>
石氏<hi>汝礪</hi>乾生歸一圖<lb/>
　　宋志十卷<hi>通考二卷</hi>
　　　佚<lb/>
<pb n="KR2n0011_WYG_017-27a"/>
　晁公武曰皇朝石汝礪撰先辨卦彖爻象之别後列<lb/>
　數圖頗雜以釋老之説<lb/>
　陳振孫曰汝礪嘉祐初人序取乾為生生之本萬物<lb/>
　歸於一也有論有圖亦頗與劉牧辨然或雜以釋老<lb/>
　之學其所謂一者自注云一則靈寂真元首篇論道<lb/>
　専以靈明無體無生為主　又曰因靈不動而生寂<lb/>
　體豈非異端之説乎<lb/>
　胡一桂曰石氏畫圖著論先辨卦彖爻象之别後列<lb/>
<pb n="KR2n0011_WYG_017-27b"/>
　數圖頗雜釋老之説<lb/>
　廣東通志石汝礪英徳人號碧落子五經都有解説<lb/>
　於易尤契微妙嘗曰易不須注但熟讀自見互相發<lb/>
　明總一乾元亨利貞之道晚年進所著易解易圖於<lb/>
　朝為荆公所抑蘇軾謫恵州遇之聖夀寺與之談易<lb/>
　至暮方散<lb/>
　<lb/>
　經義考卷十七<lb/>
</p>
<p>
</p>
  </div>
</body>
</text>
</TEI>
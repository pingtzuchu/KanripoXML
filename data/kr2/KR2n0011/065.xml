<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷六十五</head> <lb/>
    <p>
<pb n="KR2n0011_WYG_065-1a"/>
欽定四庫全書<lb/>
　經義考卷六十五<lb/>
　　　　　　　　　　翰林院檢討朱彛尊撰<lb/>
　　　易<hi>六十四</hi>
蔡氏<hi>鼎</hi>易蔡<lb/>
　　六卷<lb/>
　　　存<lb/>
　曹學佺曰無能詮釋皆有依據不為茍見<lb/>
<pb n="KR2n0011_WYG_065-1b"/>
　陳子龍序曰無能先生學本經濟識探象爻其易蔡<lb/>
　一書五十萬言閎深精確皆昔賢所未發先生壯時<lb/>
　曽居髙陽帷幄棄𥜗南歸留心著述戊寅見國患日<lb/>
　深杖策叩閽於時枘鑿竟為所抑激論一書旁觀咋<lb/>
　舌先生曰我非時人所能用亦非時人所能殺所以<lb/>
　為此者將以明天下未嘗無人也先生之學在天人<lb/>
　性命之際經濟文章直緒餘耳讀震艮漸歸妺諸解<lb/>
　可以知其養讀蹇解損益諸解可以知其識而骨性<lb/>
<pb n="KR2n0011_WYG_065-2a"/>
　堅凝天姿篤摯壯不求仕貧不問資澹泊寧靜若將<lb/>
　終身則先生之得於易深也<lb/>
　鼎發凡曰卦彖爻傳分羲文周孔以次為書卦畫下<lb/>
　重注二五移夫子大象於彖前六十四卦毎兩卦合<lb/>
　解後各加以反對并為訓釋繫傳采附卦内注疏傳<lb/>
　諸家間采入惟本義全録己意附諸家之後於荀九<lb/>
　家後更為廣象傳後附揲蓍事儀并録春秋以來諸<lb/>
　占筮凡五十萬言<lb/>
<pb n="KR2n0011_WYG_065-2b"/>
　陸元輔曰鼎字無能閩人<lb/>
汪氏<hi>于沚</hi>周易剰義<lb/>
　　十二卷<lb/>
　　　未見<lb/>
　黄虞稷曰崇禎中婺源諸生<lb/>
易氏<hi>道暹</hi>易傳<lb/>
　　　佚<lb/>
　三楚文獻録易道暹字曦侯黄岡人家居教授崇禎<lb/>
<pb n="KR2n0011_WYG_065-3a"/>
　乙亥賊從西陵來入永寧鄉被縳不屈遂見殺著有<lb/>
　易傳未行於世<lb/>
唐氏<hi>元竑</hi>易通<lb/>
　　二卷<lb/>
　　　存<lb/>
　元竑自序曰易通何為而作也我觀象玩辭而辭與<lb/>
　象不能盡通也非辭與象之故傳義之故也本義蓋<lb/>
　因乎程傳程傳之言曰予所傳者辭也於觀象畧矣<lb/>
<pb n="KR2n0011_WYG_065-3b"/>
　然既立象以盡意觀象以求而不得然後讀爻彖之<lb/>
　辭以證之讀彖爻之辭又不得然後讀孔子之辭併<lb/>
　讀傳注之辭以㕘考之始知象如是彖爻之辭不如<lb/>
　是者有之象與彖爻之辭如是孔子不如是者有矣<lb/>
　四聖人之意之言如是傳注不如是者有矣然而象<lb/>
　如是彖爻之辭不如是文周意别有在也象與彖爻<lb/>
　之辭如是孔子不如是孔子意别有在也四聖人之<lb/>
　意之言如是傳義不如是未必程朱之意别有在也<lb/>
<pb n="KR2n0011_WYG_065-4a"/>
　直求四聖人之意而未得耳求之未得者玩辭不觀<lb/>
　象也彼焦氏之易林楊氏之太𤣥其人不必聖人也<lb/>
　乃悉屏先聖之辭而别為之辭者得諸象也夫先聖<lb/>
　之辭尚可悉屏而别為之而我乃唯其言而莫違不<lb/>
　已卑哉故我非敢與傳注為異也不欲異四聖人也<lb/>
　鍾<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>立曰元竑字逺生烏程人<lb/>
趙氏<hi>鳯翔</hi>易學指掌<lb/>
　　四卷<lb/>
<pb n="KR2n0011_WYG_065-4b"/>
　　　未見<lb/>
　鹿化麟曰羽伯就蓍言蓍考証古昔參以己見可謂<lb/>
　明悉<lb/>
　陸元輔曰易學指掌四卷崇禎中雄縣趙鳯翔羽伯<lb/>
　所輯依古本以上下經居前而次以孔子十傳一圖<lb/>
　説二傳義三筮法四占法鹿化麟仁卿為之序<lb/>
鄒氏<hi>期相</hi>周易筆㫖<lb/>
　　　未見<lb/>
<pb n="KR2n0011_WYG_065-5a"/>
　嚴繩孫曰期相字公寅無錫人崇禎中以賢良徴授<lb/>
　廣西州通判轉衛經歴<lb/>
喬氏<hi>中和</hi>焦氏易林補<hi>一名大易通變</hi>
　　四卷<lb/>
　　　存<lb/>
　曹溶曰中和内邱人崇禎中官太原府通判<lb/>
顧氏<hi>□</hi>經正堂易闡<lb/>
　　四卷<lb/>
<pb n="KR2n0011_WYG_065-5b"/>
　　　存<lb/>
　張雲章曰字泰民呉人以太極説易崇禎丙子七月<lb/>
　自序<lb/>
龎氏<hi>承頴</hi>文兹堂易解<lb/>
　　六卷<lb/>
　　　存<lb/>
　沈進曰承頴字念潛呉江人<lb/>
舒氏<hi>士諤</hi>易經去疑<lb/>
<pb n="KR2n0011_WYG_065-6a"/>
　　十二卷<lb/>
　　　存<lb/>
　李延昰曰士諤字士一<lb/>
程氏<hi>觀生</hi>易内三圖注<lb/>
　　三卷<lb/>
　　　佚<lb/>
　俞汝言曰歙人程觀生仲孚崇禎中江浙未亂棄諸<lb/>
　生以青烏之術自晦毎出游擔書兩大簏皆先儒易<lb/>
<pb n="KR2n0011_WYG_065-6b"/>
　説所注易内三圖三卷秘不示人嘗強之登講席説<lb/>
　山火賁一卦多出新義沒後其遺書不可得見矣<lb/>
嚴氏<hi>福孫</hi>考正古易<lb/>
　　十三篇<lb/>
　　　存<lb/>
　陸元輔曰處士無錫嚴福孫祺先著其言曰易之為<lb/>
　書主明隂陽之象有交易變易之義故名易古文易<lb/>
　從日從月蓋隂陽之象莫著於日月也其卦伏羲所<lb/>
<pb n="KR2n0011_WYG_065-7a"/>
　畫歴夏為連山商為歸藏至周則為周易其辭則以<lb/>
　文王係卦之彖周公係爻之象及孔子係卦之象各<lb/>
　上下二篇為經以孔子所作彖上下傳象上下傳繫辭<lb/>
　上下傳及文言説卦序卦雜卦凡十篇名十翼者為<lb/>
　傳古本三經十翼卷帙各分學者遡流窮源當求之<lb/>
　古易庶幾乃盡先聖作者之意又曰乾天坤地震雷<lb/>
　㢲風坎水離火艮山兌澤經八卦之象也象辭凡上<lb/>
　下二篇夫子係卦之辭蓋於文周彖象之外别取乎<lb/>
<pb n="KR2n0011_WYG_065-7b"/>
　卦上下二象合卦名義以明君子用易之方自成為<lb/>
　孔子之易其體非傳而經不在十翼之例愚按自漢<lb/>
　以來但以文王彖辭周公爻辭為經二篇以孔子彖<lb/>
　傳上下大小象傳上下繫辭傳上下及文言説卦序<lb/>
　卦雜卦傳為十翼祺先獨以孔子大象辭亦自為經<lb/>
　不列十翼之數與諸儒異也<lb/>
周易通義<lb/>
　　九卷<lb/>
<pb n="KR2n0011_WYG_065-8a"/>
　　　存<lb/>
　福孫自序曰聖人之心欲盡天下萬世之人各順其<lb/>
　性命之理而懼其從入之無門也於是始作之易而<lb/>
　教之以窮理之一法其初也則有羲皇卦爻之畫而<lb/>
　隂陽之象以昭其既也則有文周彖象之辭而吉凶<lb/>
　之情以著其究也則有夫子之大象而君子體易之<lb/>
　用以備又有夫子之十翼而前聖作易之㫖以明方<lb/>
　其分而為六十四卦散而為三百八十四爻皆形而<lb/>
<pb n="KR2n0011_WYG_065-8b"/>
　下之器也然因辭以得其象因象以得其意則莫非<lb/>
　形而上之道也是故以言者尚其辭而理即存乎辭<lb/>
　矣以動者尚其變而理即存乎變矣以制器者尚其<lb/>
　象而理即存乎象矣以卜筮者尚其占而理即存乎<lb/>
　占矣以動之貞夫一而有以挈乎易簡之要以生生<lb/>
　之不易而有以徹乎繼善之初仁義中正動靜一源<lb/>
　聖人所為盡性以立人極也窮神知化廣大不測聖<lb/>
　人所為至命以參天地也聖人之道所以下學而上<lb/>
<pb n="KR2n0011_WYG_065-9a"/>
　達行之終身而不盡通之萬世而無弊者未有加於<lb/>
　易者也福孫不敏幸生理學之名邦竊聞長者之緒<lb/>
　論始知大學之先格物中庸之先明善無非大易窮<lb/>
　理盡性之㫖非獨可嚴異物似是而非之辨兼可是<lb/>
　正先儒擇而不精之失自愧學謝博文功虧居敬於<lb/>
　性命之原末由少窺萬一惟是窮理為初學入德之<lb/>
　始事未之逮也竊有志焉是敢不辭固陋考正經翼<lb/>
　之源流折衷羣言之得失辭必本諸象而黜其浮象<lb/>
<pb n="KR2n0011_WYG_065-9b"/>
　必歸諸畫而併其襍不敢泥象而生穿鑿不敢狥臆<lb/>
　而滋附㑹不敢過畧以疏於義類不敢過詳以障其<lb/>
　光明義有兩可不厭俱存疑有未析寧從闕畧積十<lb/>
　餘歳始克成編取便玩辭例從今本名曰通義分為<lb/>
　九卷别撰圖説以附其後雖其間象數之賾時㕘一<lb/>
　得之愚詁訓之餘或異耑家之舊然微言必宗乎雒<lb/>
　閩正脈一禀於東林藉明理之筌蹄為言性之砥柱<lb/>
　庶幾質諸先覺可弗畔於大義傳諸來學期勿誤於<lb/>
<pb n="KR2n0011_WYG_065-10a"/>
　指南云爾<lb/>
易象圖説<lb/>
　　五卷<lb/>
　　　存<lb/>
　福孫自述曰象數之學自輔嗣伊川廓清之後至今<lb/>
　日復紛然不可致詰矣愚玩三聖之辭於諸家附會<lb/>
　之説一切屏去不敢攙入正解以失易簡之理惟是<lb/>
　啟䝉所載衍策畫卦之源流實為易學之要領有不<lb/>
<pb n="KR2n0011_WYG_065-10b"/>
　容以不詳者因據蠡測僭為論次舉其五事撰成五<lb/>
　卷圖書之數已錯見大衍先後説中不復標出卦變<lb/>
　非作易本㫖故亦置之觀象之餘或有一得尚擬續<lb/>
　書其後　又曰易言太極書言執中有中非象无極<lb/>
　非空削偽存真析異歸同周邵朱陸敢折其衷述太<lb/>
　極篇第一天地數定龍馬圖呈聖人則之大衍以成<lb/>
　地數從天蓍德圓神騐諸厯法厥算有程述大衍篇<lb/>
　第二先天象立二氣乘除以象從儀名正數符横列<lb/>
<pb n="KR2n0011_WYG_065-11a"/>
　河圖圖歸洛書太卜三易序傳不虚述先天篇第三<lb/>
　至哉文易實本羲傳八卦相錯是成後天往來順逆<lb/>
　變化神焉爰合圖書五行用全述後天篇第四天地<lb/>
　同符方圓等觀乃正厥位南北永奠序卦反易中爻<lb/>
　雜撰咸出是圖稽古弗畔述先天方圖第五<lb/>
倪氏<hi>晉卿</hi>周易大全纂附<lb/>
　　十二卷<lb/>
　　　存<lb/>
<pb n="KR2n0011_WYG_065-11b"/>
　陸元輔曰晉卿字伯昭錢唐人<lb/>
張氏<hi>振淵</hi>周易説統<lb/>
　　二十五卷<lb/>
　　　存<lb/>
　陸元輔曰振淵字彦陵仁和人<lb/>
顧氏<hi>懋樊</hi>桂林㸃易丹<lb/>
　　十六卷<lb/>
　　　存<lb/>
<pb n="KR2n0011_WYG_065-12a"/>
　張雲章曰錢唐顧懋樊霖調撰易丹不專主帖括而<lb/>
　設特以聖經比之道家爐火亦異於吾所聞矣<lb/>
徐氏<hi>世漙</hi>易繫<lb/>
　　　未見<lb/>
　黎遂球序略曰易繫者予友新建徐子所作徐子少<lb/>
　習易即力究其所以然曰易有聖人之道四繫辭辭<lb/>
　也吾將為之繫變繫象繫占易為諸聖之書何名周<lb/>
　其曰周非云代也言乎變備全易也吾因并明其所<lb/>
<pb n="KR2n0011_WYG_065-12b"/>
　以為連山為歸藏夫易自上古至西漢劉歆所奏凡十<lb/>
　有三家二百九十四篇别有道隂陽兵隂陽天文厯<lb/>
　譜五行蓍龜雜占數術神仙諸家其為篇目不可卒<lb/>
　究多本於易其間相附而稱又往往贗雜不倫至今<lb/>
　日寖失其原干禄之家以專經取美仕至問之圖數<lb/>
　象變十有九廢然若諱之而市上賣卜布算鑽龜者<lb/>
　流反偶有一端可證又失其全徐子憂之是以於河<lb/>
　雒數策極象爻位虚連以及風雨寒温方州部家元<lb/>
<pb n="KR2n0011_WYG_065-13a"/>
　㑹運世之説易林易通之書皆為之反覆分積必得<lb/>
　其合以為焦氏楊氏京氏與邵周二子皆得繫辭之<lb/>
　一言於以成家其他管郭諸雜術書不能出焉<lb/>
　可以窮其源流予嘗觀象焉布蓍玩辭焉因以思周<lb/>
　公之文必無假借之詞退而為爻物當名之説嘗觀<lb/>
　圖焉因以知隂陽贏乏退而推之雜物小伎無不得<lb/>
　凖嘗效動焉因以信窮通得失有為天運為人力退<lb/>
　而雜古史記所載條其事以繫於卦爻之下有所發<lb/>
<pb n="KR2n0011_WYG_065-13b"/>
　明而徐子曰夫三易之所名五家所興皆於是可㑹<lb/>
　矣予驚喜躍然務終予學有以知徐子之學為不可<lb/>
　不立而傳也於是為之序徐子别有易解明三聖之<lb/>
　説皆學易者之所當知<lb/>
　徐盛全曰世溥字巨源南昌人<lb/>
錢氏<hi>澂之</hi>田間易學<lb/>
　　四卷<lb/>
　　　存<lb/>
<pb n="KR2n0011_WYG_065-14a"/>
　澂之自序曰我家自融堂先生以來家世學易先君<lb/>
　子諱爾卓里人稱敬修先生講易垂三十年臨殁之<lb/>
　歳口授意指命不孝為之詮次名曰見易及南渡時<lb/>
　予罹黨禍變姓名逃呉市遇漳浦黄先生舟召使前<lb/>
　慰勉之餘教令學易不數月呉下大亂家室喪亡竄<lb/>
　身入閩留三年毎念先生教思讀易而見易舊解已<lb/>
　失惟記誦章句黙尋經義時有所獲乆之成帙名曰<lb/>
　火傳蓋以薪盡火傳即此猶是先君子之遺教也既<lb/>
<pb n="KR2n0011_WYG_065-14b"/>
　歸里諸書散盡而見易一編獨存因取火傳證之雷<lb/>
　同者居多乃盡刪後説微有異則存之又博考諸書<lb/>
　凡昔所矜為創獲而業為前人所已道者皆為削去<lb/>
　一歸諸前人寧為述者可也<lb/>
　陸元輔曰澂之字飲光桐城人初名秉鐙字幼光甲<lb/>
　申後更今名及字<lb/>
王氏<hi>寅</hi>周易自得編<lb/>
　　十一卷<lb/>
<pb n="KR2n0011_WYG_065-15a"/>
　　　存<lb/>
　寅自序曰水之不可無源也夫人而知之也兩界分<lb/>
　流百𣲖瀉而入於海歸墟於尾閭始合萬水而總滙<lb/>
　於一源使但究其山下之出則河發崑崙江發岷山<lb/>
　南北鉅源已自岐而為兩安見所為同歸而一貫哉<lb/>
　易之為書廣大悉備孔子曰冒天下之道冒則靡有<lb/>
　漏矣伏羲畫卦越千百歳至於周文自得其為文而<lb/>
　卦辭以繫周自得其為周而爻辭以立孔自得其為<lb/>
<pb n="KR2n0011_WYG_065-15b"/>
　孔而十翼以明㑹而統之則三聖人論説不同要不<lb/>
　離乎伏羲畫卦之㫖迨自漢以來諸儒箋疏各有一<lb/>
　得宋人因之周氏則有太極圖説程氏則有傳朱氏<lb/>
　則有本義其於聖人序卦分經之意尚有闕然未講<lb/>
　者以至爻象取用形體數目槩未確求總縁離數言<lb/>
　理懸而不實遂使易之為書但有人事初無天道邵<lb/>
　氏皇極經世能言天道然而其學不傳書辭微隠多<lb/>
　有未備如云三百八十四爻真天文上經言天道下<lb/>
<pb n="KR2n0011_WYG_065-16a"/>
　經言人事以至運世所歴若何興亡若何治亂合於<lb/>
　所值卦爻各有攸當全未剖析終成疑義寅自弱冠<lb/>
　以來砥志研易逾壯及強尚惘然不知所從逮遍涉<lb/>
　百家外學諸書頗知曲術巵言蔑弗原本周易日夜<lb/>
　以思因將六十四卦配合列辰干支音律咸有定位<lb/>
　然後運以位起義以類殊測為大小數説大數以稽<lb/>
　興亡之候中數以察治亂之幾小數以觀得失之變<lb/>
　有一卦之位則有一卦之數有一卦之數則有一卦<lb/>
<pb n="KR2n0011_WYG_065-16b"/>
　之運有一卦之運則有一卦之理分而審之則卦有<lb/>
　互而爻有變合而體之則天有經而人有紀大都總<lb/>
　四象之成數以三十為天道之自然上經三十卦天<lb/>
　地日月明隂陽之正氣下經三十四卦去震艮㢲兑<lb/>
　之四偏便與天道相符咸恒既未濟統人事之大全盖<lb/>
　乾坤坎離為先天之四正世皆在上咸恒既未屬後<lb/>
　天之四正世皆在三上為天之天三為人之天故截<lb/>
　然有天人之判也歸於正矣又歸於中六爻之位乾<lb/>
<pb n="KR2n0011_WYG_065-17a"/>
　在五而坎則同之坤在二而離則同之五為上體之<lb/>
　中坎得乾之中畫而正位於多功之地二為下體之<lb/>
　中離得坤之中畫而正位於多譽之地後天方正坎<lb/>
　代坤於北離代乾於南中正所以立人極也先天離<lb/>
　火生東為仁坎水生西為義至後天則各從其旺而<lb/>
　已矣故曰先天為體後天為用坎離居上經之終以<lb/>
　救大過之偏聖人所以明天道之純也既未濟居下<lb/>
　經之終以救小過之偏聖人所以明天道之合也易<lb/>
<pb n="KR2n0011_WYG_065-17b"/>
　之為書救天下以寡過而其用則總在於坎離孔子<lb/>
　曰不得中行而與之必也狂狷乎獨立不懼遯世無<lb/>
　悶狂者之氣槩也行過乎恭喪過乎哀用過乎儉狷<lb/>
　者之規模也兩過皆坎象頥中孚有離象變大過之<lb/>
　三四則上下皆坎變小過之初則上下皆離剛變為<lb/>
　柔洪範之所謂柔克也柔變為剛洪範之所謂剛克<lb/>
　也故曰狂狷可以至於中行雷山風澤四瀆之分流<lb/>
　水火坎離百谷之咸納至兩濟而天一之源逢矣水<lb/>
<pb n="KR2n0011_WYG_065-18a"/>
　火既正日月環生天位乎上地位乎下斯聖人之能<lb/>
　事畢矣不諱鄙陋意至輒書歳乆成帙以類相次分<lb/>
　為内外兩篇内篇以晰斯經之㫖外篇博述旁稽亦<lb/>
　所以廣斯經之趣顔曰自得殆將有左右逢源之樂<lb/>
　也夫<lb/>
周易自得編圖説<lb/>
　　一卷<lb/>
　　　存<lb/>
<pb n="KR2n0011_WYG_065-18b"/>
　寅自序曰有書不可無圖他書類然而易尤甚蓋易<lb/>
　主於玩非他書一讀恍然再讀了然之比本義所載<lb/>
　數圖發明周易原始之槩畧而未盡今為廣述前古<lb/>
　備探經義并㕘術數諸書凡有合於卦中所言之事<lb/>
　援引確當悉為登彚共計百有餘圖約畧推揣而為<lb/>
　之説自知鄙陋恐未必得聖人衍贊此經至意然由<lb/>
　粗以及精由顯以及微或不可以盡廢也學者溺於<lb/>
　近習錮於所聞至謂聖人不言天文又謂納甲非聖<lb/>
<pb n="KR2n0011_WYG_065-19a"/>
　人所重不知庖犧仰觀畫卦原自天文而起孔子曰<lb/>
　觀乎天文以察時變邵子曰周易三百八十四爻真<lb/>
　天文也言天道而不言天文何以為天道乎卦辭曰<lb/>
　先甲後甲爻辭曰先庚後庚又曰已日乃孚已日乃革之納甲<lb/>
　之用文王周公不之諱今顧以為術家之説而諱之<lb/>
　耶且商祚六百餘年王者之號皆必以干名命之其<lb/>
　用豈不重歟後世知有人事而不知有天道皆縁不<lb/>
　知讀易之故今設為讀易之法不讀程朱之易而讀<lb/>
<pb n="KR2n0011_WYG_065-19b"/>
　文王周公孔子之易未讀文王周公孔子之易而讀<lb/>
　伏羲之易未讀伏羲之易而讀天地自然之易夫伏<lb/>
　羲之易無字句而但有其畫畫者象也數也因其象<lb/>
　其數以求其意而後文王周公孔子之言出矣至於<lb/>
　天地自然之易則將并其畫而無之實兼意言象數<lb/>
　而備之今日讀易時之天地無以異於作易時之天<lb/>
　地而謂作易之心與讀易之心庸有二乎天地自然<lb/>
　之易散落而為諸子百家之易諸子百家非易也而<lb/>
<pb n="KR2n0011_WYG_065-20a"/>
　易道寓焉故孔子曰冒天下之道書分内外兩編圖<lb/>
　則合之以明一以貫之之義學者玩其圖以詳其説<lb/>
　則意義漸融而卦爻之辭始有不難於讀者矣<lb/>
　毛竒齡曰寅字甲庵蕭山人錢塘生員入　本朝髙<lb/>
　隠不出常流寓淮安著易春秋自得編<lb/>
黄氏<hi>宗羲</hi>易學象數論<lb/>
　　六卷<lb/>
　　　存<lb/>
<pb n="KR2n0011_WYG_065-20b"/>
　汪瑞齡序曰易之有象數易之所以成易也大傳曰<lb/>
　易者象也又曰聖人立象以盡意以之彌綸天地揆<lb/>
　叙萬類舍象何由見易乎本象以出數亦因數以定<lb/>
　象故曰極其數遂定天下之象象數於易水之源木<lb/>
　之本也然自漢以降異説紛紛焦京之徒以世應飛<lb/>
　伏諸説附入太乙洞極潛虚洪範内篇則竊易而改<lb/>
　之壬遁之徒或用易卦或不用易卦要皆自謂有得<lb/>
　於象數之精㣲以附於彰往察來之列究之於易何<lb/>
<pb n="KR2n0011_WYG_065-21a"/>
　與焉易自有象數而特非焦京輩所云也姚江梨洲<lb/>
　夫子通天地人以為學凡天官地理以及九流術數<lb/>
　無不精究慨象數之失其正而為異説所淹汨也作<lb/>
　論辨之論其倚附於易似是而非者析其離合為内<lb/>
　編三卷論其顯背於易而自擬為易者决其底藴為<lb/>
　外篇三卷瑞齡獲受是書而卒業焉因請於夫子而<lb/>
　刻之<lb/>
黄氏<hi>宗炎</hi>周易象辭<lb/>
<pb n="KR2n0011_WYG_065-21b"/>
　　十九卷<lb/>
　　　存<lb/>
周易尋門餘論<lb/>
　　二卷<lb/>
　　　存<lb/>
　宗炎自序曰宗炎七八歳時隨先忠端公於京邸授<lb/>
　周易本義句讀逾年未能省大義先公䝉難愚方童<lb/>
　穉凡我先公理學之淵源自得之精藴實未嘗窺其<lb/>
<pb n="KR2n0011_WYG_065-22a"/>
　毫末也迨乎稍長我兄太冲先生命讀王注程傳時<lb/>
　隨行逐隊以圖進取不過為博士弟子之學無所得<lb/>
　於心也間從蕺山夫子與聞緒論予䝉蔽甚深雖夫子<lb/>
　諄諄訓誨未能有所啟發毎與執友陸文虎共閲郝<lb/>
　仲輿先生九經解其融㑹貫通一洗前人訓詁之習<lb/>
　然而可指摘之處頗多遂有白首窮經之約及文虎<lb/>
　捐館麗澤零落而予更遭風波震盪患難剔剥始覺<lb/>
　前日之非立身與物老而衝决其困而不學之故乎<lb/>
<pb n="KR2n0011_WYG_065-22b"/>
　擬以五十之年息絶世事屏斥詩文專功畢力以補<lb/>
　少壯之失家貧苦饑餬口四方枵腹覃思往往頭眩<lb/>
　僵仆或有億中頓忘困苦而姜子蒼崖毎出竒思更<lb/>
　相問難者亦十餘年矣因而隨筆襍述未能鱗次姑<lb/>
　命之曰尋門餘論見得門而入之難也若夫書之傳<lb/>
　與不傳知我罪我悉聴來哲論定可矣<lb/>
　陸嘉淑曰晦木尋門餘論直欲與洛閩大儒質辨於<lb/>
　千載之上其釋離之三曰人至日昃任達之士托情<lb/>
<pb n="KR2n0011_WYG_065-23a"/>
　物外則自以為有觀化之樂故鼓缶而歌若其不然<lb/>
　憂生嗟老戚戚寡歡不彼則此人間惟此二種皆凶<lb/>
　道也君子不然任重道逺死而後已正使一息尚存<lb/>
　此志不容少怠衛武公九十猶戎豈敢蹈此等之轍<lb/>
　斯言也真有功後學之言也晦木名書之意以乾坤<lb/>
　為易之門恐不得其門而入故探索以尋之<lb/>
圖書辨惑<lb/>
　　一卷<lb/>
<pb n="KR2n0011_WYG_065-23b"/>
　　　存<lb/>
　宗炎自序曰易有圖學非古也注疏猶是晉唐所定<lb/>
　之書絶無言及於此者有宋圖學三派出自陳圖南<lb/>
　以為養生馭氣之術託諸大易假借其乾坤水火之<lb/>
　名自申其説如㕘同契悟真篇之類與易之為道截<lb/>
　然無所闗合儒者得之始得推墨附儒卒之因假即<lb/>
　真奉螟蛉為髙曽甘自居其祖禰據朱子發經筵進<lb/>
　表宋易之陳氏亦猶嘆之易學授受俱鼻祖於田子<lb/>
<pb n="KR2n0011_WYG_065-24a"/>
　裝田氏之學傳自聖門歴歴可攷圖學以來出自圖<lb/>
　南則道家者流襍之大易遂使天下靡然稱為易老<lb/>
　儒者極其崇奉并諱其所謂老專以易歸之亦可畏<lb/>
　也上古何嘗有圖但文字未備畫為竒耦示文字之<lb/>
　造端爾陳氏不識古文古字誤以為圖也文周孔子<lb/>
　文字大備始得暢其所言著之竹木而義理昭然可<lb/>
　觀皆所以闡發古文古字之幽隠破除其艱澁以就<lb/>
　夫坦夷讀十翼正所以明顯彖爻辭象明顯彖爻辭<lb/>
<pb n="KR2n0011_WYG_065-24b"/>
　象正所以追測卦畫之古文古字也創為三圖而欲<lb/>
　掩包犧已露之面目使天下後世重求之於晦㝠䝉<lb/>
　昩之途何殊郤饔飱而以茹毛飲血為至味毁廬舍<lb/>
　而以上巢下穴為適要也秦燔詩書易獨以卜筮得<lb/>
　免若有圖亦宜不禁胡為偏逸而孤行方外秦漢之<lb/>
　時雖有黄老之學亦只在民間豈有與世間隔不通<lb/>
　於學士大夫之理乎此皆據其偏辭無能強申者也<lb/>
　非惑與可不辨與作圖學辨惑<lb/>
<pb n="KR2n0011_WYG_065-25a"/>
　陸元輔曰宗炎字晦木餘姚人忠端公尊素之次子<lb/>
顧氏<hi>炎武</hi>易音<lb/>
　　二卷<lb/>
　　　存<lb/>
　徐盛全曰炎武崑山人初名絳字寧人學者稱亭林<lb/>
　先生<lb/>
葛氏<hi>承杰</hi>周易要言<lb/>
　　　未見<lb/>
<pb n="KR2n0011_WYG_065-25b"/>
　黄巖新志葛承杰字鼎生崇禎間縣學生中歳棄去<lb/>
　以詩酒自放著周易要言禮記别解四書新義<lb/>
陳氏<hi>梁</hi>易説<lb/>
　　五卷<lb/>
　　　存<lb/>
　繆泳曰陳梁字則梁海鹽人所為易説有箋易三篇<lb/>
　温易二篇易屑二篇易論二卷易頌一卷<lb/>
　徐盛全曰則梁厭薄時文留心稽古又精書法其易<lb/>
<pb n="KR2n0011_WYG_065-26a"/>
　説數種以闡其祖東涯所未備晚遯跡於酒預為繭<lb/>
　室覆之以屋比於亡國之社自題其柱曰此佛自來<lb/>
　耽米汁至今孤冡有梅花亦好竒之士也<lb/>
董氏<hi>説</hi>易發<lb/>
　　八卷<lb/>
　　　存<lb/>
　徐盛全曰説字若雨烏程人晚為沙門<lb/>
　　　　按易發八卷烏程董説若雨撰首出震圖説<lb/>
<pb n="KR2n0011_WYG_065-26b"/>
　　　　次天易圖次地易圖次人易圖次出震圖次<lb/>
　　　　出震西北乾變圖次出震西南坤變圖次周<lb/>
　　　　易渾元符次黄鸝河洛徴次河洛證物篇次<lb/>
　　　　洛書發徴二篇次河圖順運圖次洛書逆運<lb/>
　　　　圖次河圖一六釋次洛書有五無十釋次八<lb/>
　　　　卦生滅圖次八卦離明用九圖次八卦用六<lb/>
　　　　誠明圖次八卦游魂為變圖次洛書具河圖<lb/>
　　　　體數次河圖具洛書用數次易有太極説次<lb/>
<pb n="KR2n0011_WYG_065-27a"/>
　　　　地易屯䝉時位畧次地易八卦原始次天易<lb/>
　　　　八卦律吕徴次地易八卦律吕徴次天易八<lb/>
　　　　卦三際畧次地易八卦時位畧次八卦原始<lb/>
　　　　反終六圖次地易内外二體時位畧次用九<lb/>
　　　　重卦八圖次剛柔始終解次徴曜書次徴曜<lb/>
　　　　圖次降宿紀次十二宫定度次堯典中星八<lb/>
　　　　卦説次堯典仲春仲夏仲秋仲冬圖次律㑹<lb/>
　　　　次爻律徴次乾坤表次闔闢徴次卦律圖次<lb/>
<pb n="KR2n0011_WYG_065-27b"/>
　　　　左右律表次卦律總表次卦律旋宫紀次卦<lb/>
　　　　律天符紀次卦律納音八圖列次既濟徴次<lb/>
　　　　周易卦裁徴次既濟卦變圖次既濟歸爻圖<lb/>
　　　　次周易卦序釋次周易卦序徴次周易得位<lb/>
　　　　表次周易爻位圖次卦氣起中孚解次屯䝉<lb/>
　　　　飛龍畧次飛龍訓次杏葉飛龍表次周易首<lb/>
　　　　尾徴次屯䝉飛龍六畧例次屯䝉成物畧例<lb/>
　　　　次卦律三際表次爻本次爻本圖次貞悔畧<lb/>
<pb n="KR2n0011_WYG_065-28a"/>
　　　　次十二爻轉物徴次卦體順逆徴次周易十<lb/>
　　　　二爻通卦徴次周易上下交限圖次周易貞<lb/>
　　　　位圖次周易無限圖次周易交限圖次七十<lb/>
　　　　二卦定限圖次七十二卦貞位圖例次七十<lb/>
　　　　二卦上下交限圖次七十二卦交限圖例次<lb/>
　　　　卦限圖次卦律圖次卦命三成圖例次卦律<lb/>
　　　　貞悔圖次七十二卦經度圖次七十二卦範<lb/>
　　　　圍圖次函卦徴次函卦圖次卦變説次占變<lb/>
<pb n="KR2n0011_WYG_065-28b"/>
　　　　説次論卦變次卦變圖例次卦氣畧次卦氣<lb/>
　　　　圖次論本義次三易策卦圖次京房易辨次<lb/>
　　　　演古不變易次古易納甲正譌次日神占變<lb/>
　　　　例次古易占不變法次出震黄庭納甲解次<lb/>
　　　　律吕納甲符次出震黄庭左右律二圖次成<lb/>
　　　　都易隠志次筮問次屯䝉既濟未濟乾頥貞<lb/>
　　　　悔四圖次復姤泰否律吕二圖次卦律左右<lb/>
　　　　契本位二圖次復姤律吕左右契二圖次屯<lb/>
<pb n="KR2n0011_WYG_065-29a"/>
　　　　䝉朝夕貞悔二圖次屯鼎䝉革顯伏二圖次<lb/>
　　　　卦律十二辰轉式十二圖次甲巳乙庚丙辛<lb/>
　　　　丁壬戊癸卦律左右契各二圖次貴神轉式<lb/>
　　　　左右契各十圖次河圖生克左契十圖次五<lb/>
　　　　行生旺八圖次日隂占畧十二圖次卦變左<lb/>
　　　　右契各七圖次降宿十二圖次七政治卦圖<lb/>
　　　　次五德解次五德廣訓次河圖五行生旺圖<lb/>
　　　　次古二十四位圖次世俗二十四方位之謬<lb/>
<pb n="KR2n0011_WYG_065-29b"/>
　　　　次甲乙旺邜圖次丙丁旺午圖次庚辛旺酉<lb/>
　　　　圖次壬癸旺子圖次春三月戊巳旺辰圖次<lb/>
　　　　夏三月戊巳旺未圖次秋三月戊巳旺戌圖<lb/>
　　　　次冬三月戊巳旺丑圖次三刑發次三刑古<lb/>
　　　　義圖次東字説次外字説次六書易象廣次<lb/>
　　　　咸臨圖次觀象圖次三易經綸圖次三易交<lb/>
　　　　卦徴次䇿卦三成畧次既濟策卦三成圖例<lb/>
　　　　次既濟成卦圗次三成重卦圖例次三成重<lb/>
<pb n="KR2n0011_WYG_065-30a"/>
　　　　卦貞悔例次黄庭人位圖次周易方位圖次<lb/>
　　　　夬履圖次出震夬履圖<lb/>
河圖卦版<lb/>
　　一卷<lb/>
　　　存<lb/>
　説自序曰以錢代蓍筮法荒矣京房納甲子午戾矣<lb/>
　三成長夜卦策闕矣作河圖版明體用矣<lb/>
邱氏<hi>維屏</hi>易勦説<lb/>
<pb n="KR2n0011_WYG_065-30b"/>
　　　佚<lb/>
　魏禧曰邱維屏字䢴士寧都人學官弟子甲申後棄<lb/>
　諸生服隠翠㣲山中所著易勦説垂成未竟<lb/>
陳氏<hi>𢎞緒</hi>周易備考<lb/>
　　　未見<lb/>
　朱在鎬曰陳徴君𢎞緒字士業安仁人崇禎間以薦<lb/>
　除知晉州中蜚語逮繫州民詣闕訟寃釋不問謫湖<lb/>
　州府經歴改知舒城縣為御史論罷<lb/>
<pb n="KR2n0011_WYG_065-31a"/>
錢氏<hi>士<graphic n="KR2066" url="https://raw.githubusercontent.com/kanripo/KR-Gaiji/master/images/KR2066.png" mimeType="image/png"/>
                    </hi>古文易<lb/>
　　二卷<lb/>
　　　未見<lb/>
　平湖縣志錢士<graphic n="KR2066" url="https://raw.githubusercontent.com/kanripo/KR-Gaiji/master/images/KR2066.png" mimeType="image/png"/>字穉拙國子監生<lb/>
俞氏<hi>汝言</hi>京房易圖<lb/>
　　一卷<lb/>
　　　存<lb/>
　嘉興縣志俞汝言字右吉秀水學生乙酉後棄舉子<lb/>
<pb n="KR2n0011_WYG_065-31b"/>
　業潛心著述有京房易圖禮服沿革考漢官差次考<lb/>
　宋元舉要厯先儒語要紀年譜崇禎大臣年表卿貳<lb/>
　考明世家考㓂變畧廣品級考謚法考晚又著春秋<lb/>
　平義十二卷四傳糾正一卷坐是兩目失明猶令人<lb/>
　誦諸書口授所見使筆記之遂病以卒<lb/>
徐氏<hi>繼恩</hi>逸亭易論<lb/>
　　一卷<lb/>
　　　存<lb/>
<pb n="KR2n0011_WYG_065-32a"/>
　繆泳曰繼恩字世臣錢塘諸生甲申後晦迹為浮屠<lb/>
　其易説八篇河圖説一洛書説一先後天八卦圖説<lb/>
　二卦序説三䇿數説一共為一卷<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_065-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百四十四</head> <lb/>
    <p>
<pb n="KR2n0011_WYG_244-1a"/>
欽定四庫全書<lb/>
　經義考卷二百四十四<lb/>
　　　　　　　　　　翰林院檢討朱彝尊撰<lb/>
　　　羣經<hi>六</hi>
黄氏<hi>幹</hi>六經講義<lb/>
　　宋志一巻<lb/>
　　　未見<lb/>
輔氏<hi>廣</hi>五經注釋<lb/>
<pb n="KR2n0011_WYG_244-1b"/>
　　　佚<lb/>
李氏<hi>大同</hi>羣經講義<lb/>
　　十五卷<lb/>
　　　佚<lb/>
　金華府志李大同字從仲東陽人學於吕成公朱文<lb/>
　公登嘉定十六年進士官至工部尚書以寳謨閣直<lb/>
　學士知平江府<lb/>
陳氏<hi>埴</hi>木鍾集<lb/>
<pb n="KR2n0011_WYG_244-2a"/>
　　十一巻<lb/>
　　　存<lb/>
　埴自序曰善問者如攻堅木善待問者如撞鍾朋友<lb/>
　講習不可以無問也問則不可以無復今之不善問<lb/>
　者徒先其所難後其所易取其節目之堅乃欲一斧<lb/>
　而薪之不少徐徐以待其自解則匠石從旁而竊笑<lb/>
　之矣至其待人之問者或小叩之而大鳴或大叩之<lb/>
　而小鳴不待其再至而亟盡其餘聲或餘之未盡而<lb/>
<pb n="KR2n0011_WYG_244-2b"/>
　恣其人之更端焉然則是鍾也其必州鳩氏之所棄<lb/>
　者乎余非待問者顧諸友方持班氏之斧以運成風<lb/>
　之巧乃欲以空中之物隨酢焉其不哆然肆黯然啞<lb/>
　者幾希矣或曰空故能聲虛故能應壊木之竅穴而<lb/>
　萬籟出焉物固有然者矣余有感於斯言也取二物<lb/>
　因命之曰木鍾焉<lb/>
　　　　按濳室陳氏木鍾集一論語二孟子三六經<lb/>
　　　　總論四易五書六詩七周禮八禮記九春秋<lb/>
<pb n="KR2n0011_WYG_244-3a"/>
　　　　附以近思雜問漢唐史各一卷<lb/>
呉氏<hi>梅卿</hi>經説<lb/>
　　　佚<lb/>
　浙江通志呉梅卿字清叔仙居人嘉定十七年特舉<lb/>
　仕至忠州文學從朱子游<lb/>
許氏<hi>奕</hi>九經直音<lb/>
　　宋志九巻<lb/>
　　　未見<lb/>
<pb n="KR2n0011_WYG_244-3b"/>
九經正訛<lb/>
　　宋志一巻<lb/>
　　　佚<lb/>
諸經正典<lb/>
　　宋志十巻<lb/>
　　　佚<lb/>
林氏<hi>觀過</hi>經説<lb/>
　　宋志一卷<lb/>
<pb n="KR2n0011_WYG_244-4a"/>
　　　佚<lb/>
章氏<hi>如愚</hi>羣書考索經説<lb/>
　　三十二巻<lb/>
　　　存<lb/>
　應廷育曰章如愚字俊卿金華人慶元中進士官國<lb/>
　子博士改知貴州開禧初言事忤韓侂胄罷歸學者<lb/>
　稱山堂先生<lb/>
　　　　按章氏書皆采諸家之説非自撰惟因援引<lb/>
<pb n="KR2n0011_WYG_244-4b"/>
　　　　諸書刋本多失載於是唐氏稗編所錄直言<lb/>
　　　　如愚姓名矣書共六十六巻内言經籍圖書<lb/>
　　　　前集凡九巻别集凡十一巻讀集凡十二卷<lb/>
毛氏<hi>居正</hi>六經正誤<lb/>
　　通考六卷<lb/>
　　　存<lb/>
　魏了翁序曰自秦政滅學經籍道熄迨𨽻書之作又<lb/>
　舉先王文字而併棄之承訛襲舛愈傳愈失蔡伯喈<lb/>
<pb n="KR2n0011_WYG_244-5a"/>
　書石經有意正捄之旋亦焚蕩張參所見石經又不<lb/>
　知果爲蔡本否其所引石經文多失字體魏晉以來<lb/>
　則又厭樸拙耆姿媚隨意遷改義訓混淆漫不可考<lb/>
　重以避就名諱如操之爲摻昭之爲佋此類不可勝<lb/>
　舉况唐人綂承西魏尤爲謬亂陸徳明孔穎逹同與<lb/>
　登瀛之選而釋文與正義自多背馳至開元所書五<lb/>
　經則又以俗字易舊文如以頗爲陂以平爲便之類<lb/>
　又不可勝舉而古書益邈五李而後鏤板繙印經籍<lb/>
<pb n="KR2n0011_WYG_244-5b"/>
　之傳雖廣而點畫義訓訛謬自若本朝胄監經史多<lb/>
　仍周舊今故家往往有之而與俗本無大相逺南渡<lb/>
　草創則僅取版籍於江南諸州與京師承平監本大<lb/>
　有逕庭與潭撫閩蜀諸本互爲異同而監本之誤爲<lb/>
　甚柯山毛居正義甫以其先人甞增注禮部韻奏御<lb/>
　於阜陵遂又挍讐增益以申明於寜考更化之日其<lb/>
　於經傳亦既博覽精擇嘉定十六年春會朝廷命胄<lb/>
　監刋正經籍司成謂無以易義甫馳書幣致之盡取<lb/>
<pb n="KR2n0011_WYG_244-6a"/>
　六經三傳諸本參以子史字書選粹文集研究異同<lb/>
　凡字義音切毫釐必挍儒官稱歎莫有異辭旬歲間<lb/>
　刋修者凡四經乃猶以工人憚煩詭竄墨本以紿有<lb/>
　司而板之誤字實未甞改者什二三也繼欲修禮記<lb/>
　春秋三傳義甫以病目移告其事中輟或者謂縱令<lb/>
　盡正其誤而諸本不同何所取證豈若錄其正誤之<lb/>
　籍而刋傳之後學得以參考余觀其書念今之有功<lb/>
　於經者豈無經典釋文五經文字九經字様之等然<lb/>
<pb n="KR2n0011_WYG_244-6b"/>
　此書後出殆將過之無不及者其於後生晚學祛蔽<lb/>
　寤疑爲益不淺因縱臾其成而序識之書曰若升高<lb/>
　必自下若陟遐必自邇學者其毋忽於斯<lb/>
　陳振孫曰柯山毛居正義甫挍監本經籍之誤所欲<lb/>
　刋正者魏鶴山爲之序而刻傳之大抵多偏旁之疑<lb/>
　似者凡六巻<lb/>
王氏<hi>士竒</hi>諸經釋疑<lb/>
　　　佚<lb/>
<pb n="KR2n0011_WYG_244-7a"/>
　姓譜字永叔福安人莆田法曹奉議郎<lb/>
李氏<hi>伯玉</hi>斛峯經義<lb/>
　　　佚<lb/>
　江西通志李伯玉字純甫餘干人嘉定進士累官禮<lb/>
　部尚書<lb/>
岳氏<hi>珂</hi>九經沿革<lb/>
　　　卷<lb/>
　　　存<lb/>
<pb n="KR2n0011_WYG_244-7b"/>
　珂自述曰世所傳九經自監蜀京杭而下有建余氏<lb/>
　興國于氏二本皆分句讀稱爲善本廖氏又以余氏<lb/>
　不免訛舛于氏未爲的當合諸本參訂爲最精板行<lb/>
　之初天下寳之流布未乆元板散落不復存甞博求<lb/>
　諸藏書之家凡聚數帙僅成全書懼其乆而無傳也<lb/>
　爰倣成例乃命良工刻梓家塾如字畫如注文如音<lb/>
　釋如句讀悉循其舊且與明經老儒分卷挍勘而又<lb/>
　證以許愼說文毛晃韻畧非敢有所增損於前偏旁<lb/>
<pb n="KR2n0011_WYG_244-8a"/>
　必辨圈點必挍不使有毫釐訛錯視廖氏世綵堂本<lb/>
　加詳焉舊有總例存以爲證<lb/>
　張萱曰宋相臺岳珂家塾刋本與九經總例相同<lb/>
眞氏<hi>徳秀</hi>西山讀書記<lb/>
　　通考三十九卷<lb/>
　　　存<lb/>
　陳振孫曰眞徳秀景元撰其書有甲乙丙丁甲言性<lb/>
　理中述治道末言出處大抵本經子格言而述以已<lb/>
<pb n="KR2n0011_WYG_244-8b"/>
　意今但有甲三十七卷丁二卷乙丙未見<lb/>
魏氏<hi>了翁</hi>九經要義<lb/>
　　二百六十三卷<hi>分見諸經外有類目六卷</hi>
　　　闕<lb/>
　虞集序曰聖賢之學實由秦漢以來諸儒誦而傳之<lb/>
　得至於今其師弟子所授受以顓門相尚雖卒莫得<lb/>
　其要然而古人之遺訓前哲之緒言或者存乎其間<lb/>
　蓋有不可廢者自濂洛之説行朱氏祖述而發明之<lb/>
<pb n="KR2n0011_WYG_244-9a"/>
　於是學者知趨乎道徳性命之本廓如也而從事於<lb/>
　斯者誦習其成言惟日不足所謂博聞多識之事若<lb/>
　將畧焉則亦有所未盡者矣况近世之弊好爲鹵莽<lb/>
　其求於此者或未切於身心而攷諸彼者曾弗及於<lb/>
　詳博於是傳注之所存者其舛譌牴牾之相承既無<lb/>
　以明辨其非是而名物度數之幸在者又不察其本<lb/>
　原誠使有爲於世何以徴聖人制作之意而爲因革<lb/>
　損益之噐哉魏氏又有憂於此也故其致知之日加<lb/>
<pb n="KR2n0011_WYG_244-9b"/>
　意於儀禮周官大小戴之記及取諸經注疏正義之<lb/>
　文據事别類而錄之謂之九經要義其志將以見道<lb/>
　噐之不離而有以証臆説聚訟之惑世此正張氏以<lb/>
　禮爲教而程氏所謂徹上徹下之語者也而後人莫<lb/>
　窺其説以兼致其力焉昔之所謂鹵莽日以彌甚甘<lb/>
　心自棄於孤陋寡聞之歸嗚呼魏氏之學其可不講<lb/>
　乎魏氏名了翁字蕐父臨卭人故宋慶元己未進士<lb/>
　仕至資政殿大學士參知政事僉書樞宻院事都督<lb/>
<pb n="KR2n0011_WYG_244-10a"/>
　江淮軍馬贈太師封秦國公諡文靖而學者稱爲鶴<lb/>
　山先生<lb/>
　王褘曰孔穎逹作九經正義往往援引緯書之説歐<lb/>
　陽公甞欲刪而去之以絶僞妄使學者不爲其所惑<lb/>
　然後經義純一其言不果行迨鶴山魏氏作九經要<lb/>
　義始加黜削而其言絶焉<lb/>
　張萱曰九經要義魏了翁著考究九經中義理制度<lb/>
　也今内閣見存儀禮七冊禮記三冊周易二冊尚書<lb/>
<pb n="KR2n0011_WYG_244-10b"/>
　一冊春秋二冊論語二冊孟子二冊又於前書各叚<lb/>
　分類爲類目六卷以便簡閱尚存<lb/>
錢氏<hi>時</hi>融堂四書管見<lb/>
　　十三卷<lb/>
　　　存<lb/>
　張萱曰宋理宗朝錢時注解論語學庸附以古孝經<lb/>
　爲四書<lb/>
　　　　按錢氏四書管見有孝經而無孟子與朱子<lb/>
<pb n="KR2n0011_WYG_244-11a"/>
　　　　所定四書不同故附以羣經<lb/>
高氏<hi>定子</hi>經説<lb/>
　　五卷<lb/>
　　　佚<lb/>
　盧熊曰高定子字瞻叔<hi>原闕</hi>二年進士簽書樞密院<lb/>
　事兼參知政事學者稱著齋先生<lb/>
李氏<hi>彦華</hi>經傳辨疑<lb/>
　　三十六卷<lb/>
<pb n="KR2n0011_WYG_244-11b"/>
　　　佚<lb/>
　魏了翁志曰彦華字仲實撫州宜黄人通判武岡軍<lb/>
　李劉之王父家故藏書至萬餘軸矻矻晨夜天文地<lb/>
　理禮樂律厯兵謀方伎毫分縷析體習既精晚而述<lb/>
　經傳辨疑禮樂遺錄三十六卷鄉人號曰藏修先生<lb/>
呉氏<hi>之巽</hi>諸經講義<lb/>
　　五卷<lb/>
　　　佚<lb/>
<pb n="KR2n0011_WYG_244-12a"/>
史氏<hi>堯輔</hi>諸經講義<lb/>
　　五十卷<lb/>
　　　佚<lb/>
　魏了翁誌墓曰堯輔字克甫居睂之丹稜受春秋於<lb/>
　横舟劉子有年十五講學於徳溪開禧三年以易冠<lb/>
　同經生尋中乙科調永康軍青城縣主簿補大足縣<lb/>
　尉調合州推官<lb/>
呉氏<hi>獵</hi>經解<lb/>
<pb n="KR2n0011_WYG_244-12b"/>
　　　佚<lb/>
　魏了翁狀曰公諱獵字徳夫醴陵人敷文閣直學士<lb/>
　贈通議大夫<lb/>
謝氏<hi>升賢</hi>四書解<lb/>
　　　佚<lb/>
張氏<hi>貴謨</hi>泮林講義<lb/>
　　宋志三卷<lb/>
　　　佚<lb/>
<pb n="KR2n0011_WYG_244-13a"/>
俞氏<hi>言</hi>六經圖説<lb/>
　　宋志十二卷<lb/>
　　　佚<lb/>
周氏<hi>士貴</hi>經括<lb/>
　　宋志一卷<lb/>
　　　佚<lb/>
梁氏<hi>南一</hi>六經辨疑<lb/>
　　　佚<lb/>
<pb n="KR2n0011_WYG_244-13b"/>
　姓譜字力行<lb/>
賈氏<hi>鑄</hi>考信錄<lb/>
　　通考三十卷<lb/>
　　　未見<lb/>
　劉氏序畧曰友人賈君成已少余十三歲未脱舉子<lb/>
　累且教授生徒所至坐席常滿而能厯年篤以成書<lb/>
　世之學者於六經之疏能一閲焉者蓋寡況能參稽<lb/>
　其類大之如天地氣形之初微之如服食噐用之末<lb/>
<pb n="KR2n0011_WYG_244-14a"/>
　先儒該洽兼綜凡古書之雜出者徴之而靡不在分<lb/>
　之而靡不貫也其書曰考信錄考諸古而信諸心又<lb/>
　以質於余而證於後世用意逺矣<lb/>
黄氏<hi>大昌</hi>晦庵經説<lb/>
　　三十卷<lb/>
　　　未見<lb/>
楊氏<hi>伯嵒</hi>九經補韻<lb/>
　　一卷<lb/>
<pb n="KR2n0011_WYG_244-14b"/>
　　　存<lb/>
　伯嵒自序曰字學湮廢已久學者無以寤疑辨惑僕<lb/>
　性嗜古癖書傳因渉獵諸經訓釋或同字殊音或假<lb/>
　音如字若此者衆韻書率多不載竊有惑焉如禮部<lb/>
　韻一書政為聲律舉子設紹興間三山黄進士甞補<lb/>
　選進上乃亦闕畧弗備近嘉禾呉教杜復申明僅增<lb/>
　三字僕之惑滋甚蓋若禮記歛般請以機封毛詩倚<lb/>
　儺其枝之類庸可諉曰是喪制所出非程文所當用<lb/>
<pb n="KR2n0011_WYG_244-15a"/>
　或音義弗順非韻語所可押至如周禮舍采合舞之<lb/>
　為釋菜毛詩鱣鮪發發之為鱍鱍皆足正後學之傳<lb/>
　訛助文塲之窘歩一切置之可乎乃即經蒐羅萃爲<lb/>
　一編非敢上於官以求增補亦非敢淑諸人以侈聞<lb/>
　見姑藏家塾以擊蒙昧博識幸毋我誚<lb/>
　俞任禮後序曰禮部韻以畧言外多隘之而議欲增<lb/>
　也自元祐國子博士孫諤隨乞添收繼其後則黄啓<lb/>
　宗有補韻呉棫有補韻補音毛晃有増韻張貴謨有<lb/>
<pb n="KR2n0011_WYG_244-15b"/>
　韻畧補遺近世黄子厚蔣全甫則又各有論説然疎<lb/>
　者隨韻補輯僅得一二詳者至盡采子史蒼雅方言<lb/>
　欲增入二千六百五十五而難於行此禮部韻之所<lb/>
　以至今未備也泳齋先生治衢之暇日揖任禮於柯<lb/>
　山堂而語曰子見我所纂九經補韻乎先生於書無<lb/>
　所不讀而以經爲根源補韻之作凡九經中字之假<lb/>
　借音之旁通考訂分彚各疏其下若星象之錯落於<lb/>
　天而燦然以明平齋洪端明所謂杜門論著佳哉者<lb/>
<pb n="KR2n0011_WYG_244-16a"/>
　此也平齋欲著論而後弗果他日上之朝而頒行於<lb/>
　禮部俟後世知國家之淑士以經則豈但爲聲韻之<lb/>
　助任禮敢寫平齋之志而繫於後<lb/>
黄氏<hi>補</hi>九經解<lb/>
　　　佚<lb/>
梅氏<hi>寛夫</hi>裕堂先生諸經講義<lb/>
　　一卷<lb/>
　　　未見<lb/>
<pb n="KR2n0011_WYG_244-16b"/>
　黄虞稷曰括蒼人解易詩論孟學庸諸義<lb/>
黄氏<hi>彬</hi>經語協韻<lb/>
　　宋志三十卷<lb/>
　　　佚<lb/>
錢氏<hi>承志</hi>九經簡要<lb/>
　　宋志十卷<lb/>
　　　佚<lb/>
張氏<hi>伯文</hi>九經疑難<lb/>
<pb n="KR2n0011_WYG_244-17a"/>
　　十卷<lb/>
　　　未見<lb/>
　伯文自序曰疑生於不信難起於不服經之有疑難<lb/>
　其殆出於專門之學臆見異説自相矛盾者乎然所<lb/>
　疑有是非而難有當否有如李泰伯疑周禮者一歐<lb/>
　陽公疑周禮者二蘇子由疑周禮者三猶曰今之周<lb/>
　禮非周公之全書也至若劉子𤣥於書有疑古十條<lb/>
　於春秋有十二未喻果何見也何休好公羊學著公<lb/>
<pb n="KR2n0011_WYG_244-17b"/>
　羊墨守左氏膏肓榖梁廢疾鄭𤣥乃發墨守鍼膏肓<lb/>
　起廢疾猶曰黨同伐異者爾若夫顧悦之甞難王弼<lb/>
　易義四十條而關康之又申王以難顧非其品藻不<lb/>
　由於公論而評議獨出於私見者乎雖然是皆有可<lb/>
　取者昔孔門之學大槩務通倫類而已顔子聞一知<lb/>
　十子貢告往知來故師友琢磨而徳業日進使其舉<lb/>
　一隅而不反以三隅决不能有所疑有所難也予自<lb/>
　㓜年趨庭光君鱓堂授以麟經渉獵之餘亦甞取五<lb/>
<pb n="KR2n0011_WYG_244-18a"/>
　經三禮與夫語孟講究其大槩凡平日得於先儒之<lb/>
　議論者寸長片善靡有不錄今取其切於塲屋之用<lb/>
　者纂爲一書題曰九經疑難非惟述其辨駁而已凡<lb/>
　其説之新竒意之高逺開卷一覽九經大㫖瞭然胸<lb/>
　中矣昔房景先才學通融甞作五經疑問百餘篇而<lb/>
　邢邵亦以五經指要爲世指南今不見其書聊以是<lb/>
　擬前篇云<lb/>
戴氏<hi>栩</hi>五經説<lb/>
<pb n="KR2n0011_WYG_244-18b"/>
　　　佚<lb/>
　王瓚曰栩字立子永嘉人師事葉適登嘉定戊辰進<lb/>
　士爲太學愽士遷祕書郎出知臨江軍不赴久之起<lb/>
　湖南安撫司參議官<lb/>
王氏<hi>奕</hi>六經説<lb/>
　　　佚<lb/>
　<lb/>
　經義考卷二百四十四<lb/>
</p>
<p>
</p>
  </div>
</body>
</text>
</TEI>
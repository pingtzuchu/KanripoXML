<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百十四</head> <lb/>
    <p>
<pb n="KR2n0011_WYG_214-1a"/>
欽定四庫全書<lb/>
　經義考卷二百十四<lb/>
　　　　　　　　　　翰林院檢討朱彛尊撰<lb/>
　　　論語<hi>四</hi>
程子<hi>頤</hi>論語說<lb/>
　　宋志一卷<hi>通考玉海十卷</hi>
　　　未見<lb/>
　晁公武曰伊川門人記其師所解不為文辭直以俚<lb/>
<pb n="KR2n0011_WYG_214-1b"/>
　語記之<lb/>
　朱子曰論語惟伊川所解語意含蓄㫖味無窮<lb/>
　康紹宗曰伊川先生論語解時氏本至麻冕禮也一<lb/>
　章而止然以大全集挍之閣本詳略不同後人又自<lb/>
　子絶四以下至堯曰纂集遺書外書之有解者以附<lb/>
　益之<lb/>
范氏<hi>祖禹</hi>論語說<lb/>
　　宋志二十卷<hi>通考玉海十卷</hi>
<pb n="KR2n0011_WYG_214-2a"/>
　　　佚<lb/>
　晁公武曰元祐中所進數稱引劉敞程頤之說<lb/>
　伊洛淵源錄淳夫家傳遺事載其言行之懿甚詳然<lb/>
　不云其嘗受學於二程先生之門獨鮮于綽傳信錄<lb/>
　記伊川事而以門人稱之又其所著論語說唐鑑議<lb/>
　論亦多資於程氏<lb/>
吕氏<hi>大臨</hi>論語解<lb/>
　　宋志十卷<lb/>
<pb n="KR2n0011_WYG_214-2b"/>
　　　佚<lb/>
　晁公武曰與叔雖程正叔之徒解經不盡用其師說<lb/>
謝氏<hi>良佐</hi>論語解<lb/>
　　宋志十卷<lb/>
　　　未見<lb/>
　良佐自序曰天下同知尊孔氏同知賢於堯舜同知<lb/>
　論語書弟子記當年言行不誣也然自秦漢以來開<lb/>
　門授徒者不過分章析句耳魏晉而降談者益稀既<lb/>
<pb n="KR2n0011_WYG_214-3a"/>
　不知讀其書謂足以識聖人之心萬無是理既不足<lb/>
　以知聖心謂言能中倫行能中慮亦萬無是理言行<lb/>
　不類謂為天下國家有道亦萬無是理君子於此盍<lb/>
　闕乎葢溺心於淺近無用之地聰明日就彫䘮雖欲<lb/>
　讀之顧不得其門而入也聖人辭近而指逺辭有盡<lb/>
　指無窮有盡者可以索之於訓詁無窮者要當㑹之<lb/>
　以神譬諸觀人他日識其靣今日見其心在我則改<lb/>
　容更貌矣人則猶故也為是故難讀今試以讀此書<lb/>
<pb n="KR2n0011_WYG_214-3b"/>
　之法語諸君焉勿以為淺近而忽勿以為太髙而驚<lb/>
　勿以為簡我而忿且怒勿以為妄誕而直不信聖人<lb/>
　之言不可以訓詁形容其微意今不復撰次成文直<lb/>
　以意之所到辭達而已矣蓋此書存於世論其切於<lb/>
　用而收近效則無之與道家使人精神專一之學西<lb/>
　方見性之說並駕爭衡孰全孰駁未易以口舌爭也<lb/>
　談天語命偉辭雄辨使人可駭可慕曾不如莊周列<lb/>
　禦冦曼衍之言籠絡萬象葩華百出讀之使人亹亹<lb/>
<pb n="KR2n0011_WYG_214-4a"/>
　不厭曾不如班馬雄深雅健之文正名百物分辨六<lb/>
　氣區味别性可以愈疾引年曾不如黄帝岐伯之對<lb/>
　問神農之藥書可以資聽訟折獄可以餙簿書期㑹<lb/>
　曾不如申韓之刑名陶冶塵思模寫物態曾不如顔<lb/>
　謝徐庾流連光景之詩以至神怪卜相之書書數博<lb/>
　奕之技其皆可玩獲售於人而此書乃一無有也欲<lb/>
　使敏秀豪俊之士留精神於其間幾何其不笑且受<lb/>
　侮與邈乎希聲一唱而三歎誰其聽之淡乎無味酒<lb/>
<pb n="KR2n0011_WYG_214-4b"/>
　𤣥而俎腥誰其嗜之雖家藏人有不委塵埃者幾希<lb/>
　矣予昔者供灑掃於河南夫子之門僅得毫釐於句<lb/>
　讀文義之間而益信此書之難讀也蓋不學操縵不<lb/>
　能安絃不學博依不能安詩不學雜服不能安禮惟<lb/>
　近似者易入也彼其道高深溥博不可涯涘如此儻<lb/>
　以童心淺智窺之豈不大有逕庭乎方其物我太深<lb/>
　胸中矛㦸者讀之謂終身可行之恕誠何味方其脅<lb/>
　肩諂笑以言餂人者讀之謂巧言令色寧病仁未能<lb/>
<pb n="KR2n0011_WYG_214-5a"/>
　素貧賤而恥惡衣惡食者讀之豈知飯疏食飲水曲<lb/>
　肱而枕之未妨我樂注心於利未得而已有顛㝠<lb/>
　之患者讀之孰信不義之富貴真如浮雲過此而往<lb/>
　益高深矣可勝數哉是皆越人視秦人之肥瘠也惟<lb/>
　同聲然後相應惟同氣然後相求是心與是書聲氣<lb/>
　同乎不同乎宜其卒無見也是書逺於人乎人逺於<lb/>
　書乎葢亦勿思耳矣能反是心者可以讀是書矣孰<lb/>
　能脱去凡近以遊髙明莫為嬰兒之態而有大人之<lb/>
<pb n="KR2n0011_WYG_214-5b"/>
　器莫為一身之謀而有天下之志莫為終身之計而<lb/>
　有後世之慮不求人知而求天知不求同俗而求同<lb/>
　理者乎是人雖未必中道然其心能廣矣明矣不雜<lb/>
　矣其於讀是書也能無得乎當不惟念之於心必能<lb/>
　體之於身矣油然内得難以語人謂聖人之言真不<lb/>
　我欺者其亦自知而已矣豈特慮思之效乃力行之<lb/>
　功至此葢書與人互相發也及其久也習益察行益<lb/>
　著知視聽言動葢皆至理聲氣容色無非妙用父子<lb/>
<pb n="KR2n0011_WYG_214-6a"/>
　君臣豈人能秩叙仁義禮樂豈人能强名心與天地<lb/>
　同流體與神明為一若動若植何物非我有形無形<lb/>
　誰其間之至此葢人與書相忘也則向所謂辭近而<lb/>
　指逺者可不信乎宜其賢者識其大者不賢者識其<lb/>
　小者好惡取舍之相遼也學者儻以此言為可信則<lb/>
　亦何逺之有以謂無隱乎爾則天何言哉夫子之言<lb/>
　性與天道不可得而聞也以謂有隠乎爾則四時行<lb/>
　焉百物生焉夫子之文章可得而聞也是豈真不可<lb/>
<pb n="KR2n0011_WYG_214-6b"/>
　得而聞哉詩云鳶飛戾天魚躍于淵此天下之至顯<lb/>
　聖人惡得而隠哉所謂無行而不與二三子者也上<lb/>
　天之載無聲無臭此天下之至賾聖人亦惡得而顯<lb/>
　哉宜其二三子為有隠乎我者也知有隠無隠之不<lb/>
　二者捨此書其何以見之哉知有隠無隠之不二者<lb/>
　豈非閎博明允君子哉諸君可無意於斯乎<lb/>
　胡寅後序曰論語一書蓋先聖與門弟子問答之微<lb/>
　言學者求道之要也而世以與諸子比童而習之壯<lb/>
<pb n="KR2n0011_WYG_214-7a"/>
　而棄焉訓詁所傳雖未嘗絶然智不足以知聖人之<lb/>
　心學不足以得道徳之正遂以私智簧鼓其說以眩<lb/>
　天下夫其侮聖人之言何足深罪特以斯文興䘮於<lb/>
　此係焉此憂世之士所為動心者也上蔡謝公得道<lb/>
　於河南程先生元祐中掌秦亭之教遂著論語解發<lb/>
　其心之所得破世儒穿鑿附會淺近膠固之論如五<lb/>
　星經乎太虚與日月為度數不可易也其有功於吾<lb/>
　道也卓矣而學者初不以為然也某年二十一當政<lb/>
<pb n="KR2n0011_WYG_214-7b"/>
　和戊戌在太學得其書時尚未盛行也後五年傳之<lb/>
　者葢十一焉嗚呼師友道廢久矣欲求吾資莫與為<lb/>
　方圓欲得吾助莫與為切磋所可決信而不疑者獨<lb/>
　聖賢所餘紙上語爾同舍建安謝襲智崇傳于山陽<lb/>
　馬震知止欲以其傳授粥書者使刻板焉庻以道好<lb/>
　善君子欲博文求徵而不得者其志足稱矣然某以<lb/>
　往昔所見比智崇今本文義有或不同意先生年邵<lb/>
　而智益明有所是正故更欲得善本參挍然後傳之<lb/>
<pb n="KR2n0011_WYG_214-8a"/>
　雖然大略當不外是也以今日好者漸衆安知來者<lb/>
　之不愈於今乎使有誠好而力行焉固將黙識神受<lb/>
　見於參倚之間不者幾何不按劍而向夜光之投乎<lb/>
　此非某之志也先生之志也<lb/>
　朱子曰胡侍郎嘗教人看謝氏論語以其文字上多<lb/>
　有發越處<lb/>
　宋史謝良佐字顯道壽春上蔡人與游酢吕大臨楊<lb/>
　時在程門號四先生登進士第建中靖國初官京師<lb/>
<pb n="KR2n0011_WYG_214-8b"/>
　召對忤㫖去監西京竹木塲坐口語繫詔獄廢為民<lb/>
　所著論語說行於世<lb/>
　上蔡語錄謝先生監西竹木場朱子發自太學與弟<lb/>
　子權偕往謁之坐定子發進曰震願見先生久矣今<lb/>
　日之來無以發問不識先生何以見教先生曰好待<lb/>
　與賢說一部論語子發私念日刻如此何由親欵其<lb/>
　講說已而具飲酒五行只說他話及茶罷乃掀髯曰<lb/>
　聽說論語首舉子見齊衰者一節又舉師冕見一章<lb/>
<pb n="KR2n0011_WYG_214-9a"/>
　而曰聖人之道無顯微無内外由灑掃應對進退而<lb/>
　上達天道本末一以貫之一部論語只恁地看<lb/>
侯氏<hi>仲良</hi>論語說<lb/>
　　宋志一卷<lb/>
　　　佚<lb/>
　伊洛淵源錄侯師聖名仲良河東人二程先生舅氏<lb/>
　華隂先生無可之孫有論語說及雅言<lb/>
　朱子曰侯師聖論語解大抵明白勁正而無深濳縝<lb/>
<pb n="KR2n0011_WYG_214-9b"/>
　密沉浸醲郁之味故於精微曲折之際不免疎略<lb/>
游氏<hi>酢</hi>論語雜解<lb/>
　　宋志一卷<lb/>
　　　未見<lb/>
楊氏<hi>時</hi>論語解<lb/>
　　宋志二卷<lb/>
　　　未見<lb/>
　時自序曰學者之視聖人其猶射之於正鵠乎雖巧<lb/>
<pb n="KR2n0011_WYG_214-10a"/>
　力所及有逺近中否之不齊然未有不志乎正鵠而<lb/>
　可言射也士之去聖人或相倍蓰或相什百所造固<lb/>
　不同然未有不志乎聖人而可以言學也道廢千有<lb/>
　餘年百家之言盈天下學者將安取正乎質諸聖人<lb/>
　而已矣夫論語之書孔子所以告其門人羣弟子所<lb/>
　以學於孔子者也聖學之傳其不在兹乎然而其言<lb/>
　近其指逺世儒以其近也易之以為童子之習而莫<lb/>
　之究入徳之途背而去之如在荒墟之中曾無蘧廬<lb/>
<pb n="KR2n0011_WYG_214-10b"/>
　以託宿焉況能宅天下之廣居乎善夫伯樂之論馬<lb/>
　也以為天下馬不可以形容筋骨相視其所視而遺<lb/>
　其所不視則馬之絶塵弭轍者無遺矣予於是得為<lb/>
　學之方焉夫道之不可以言傳也審矣士欲窺聖學<lb/>
　淵源而區區於章句之末是猶以形容筋骨而求天<lb/>
　下馬也其可得乎予於是書已於牝牡有不知者葢<lb/>
　多矣學者能視其所視而遺其所不視則於予言其<lb/>
　庶矣乎<lb/>
<pb n="KR2n0011_WYG_214-11a"/>
尹氏<hi>焞</hi>論語解<lb/>
　　宋志十卷<hi>又説一卷</hi>
　　　未見<lb/>
　焞自序曰臣自布衣入侍經筵被㫖解論語以進臣<lb/>
　備職勸解不敢以寡陋辭竊惟是書廼集孔子嘉言<lb/>
　善行茍能即其問答如已親炙於聖人之門黙識心<lb/>
　受而躬行之則可謂善學矣後之解其文義者數十<lb/>
　百家俾臣復措說其下亦不過稱贊而已㳟惟陛下<lb/>
<pb n="KR2n0011_WYG_214-11b"/>
　聖學髙明出乎天縱如舜好問如湯日新舉措而逺<lb/>
　不仁修已以安百姓固已合符乎夫子之道施之於<lb/>
　事業矣復何有待於臣之說然而學貴於力行不貴<lb/>
　於空言若欲意義新奇文辭華贍則非臣所知也姑<lb/>
　摭所聞以塞明詔臣謹上　又後序曰焞紹興七年<lb/>
　十一月被召到闕賜對押赴經筵承續講說論語衛<lb/>
　靈公之末一章次日有㫖給筆札解論語以進念以<lb/>
　說書為職不敢以固陋辭方以病困殆蒙賜寛假病<lb/>
<pb n="KR2n0011_WYG_214-12a"/>
　安日解進明年二月駕還錢塘焞以病從百司先行<lb/>
　三月病少愈力疾日赴經筵是月十三日詔促成書<lb/>
　以進時手顫目昏心思荒錯深懼稽命之久遂强為<lb/>
　之姑塞上命四月二十一日進呈而學者祁寛吕稽<lb/>
　中堅中在焉書成皆三子之助也九年春復病丐歸<lb/>
　䝉恩授以閒禄聽其自便遂寓居平江府虎邱寺之<lb/>
　西庵寛從予居上方暇日見此帙云當濳錄欲終身<lb/>
　誦之甚矣其嗜學也相從既久若是書也講亦熟矣<lb/>
<pb n="KR2n0011_WYG_214-12b"/>
　豈不知此一時奉詔而成皆前人成說雖有一二臆<lb/>
　見坐以老病拙訥心之精微詞不能達今取觀之徒<lb/>
　有愧汗先聖不云乎吾無行不與二三子者是丘也<lb/>
　焞於諸公亦云何用此為寛復請藏之因誌始末并<lb/>
　戒其勿以示人幸諒區區之意冬至後一日書於三<lb/>
　畏齋　又進狀曰孔子以來道學屢絶語言文字去<lb/>
　本益賖是以先聖遺書雖以講誦而傳或以解說而<lb/>
　陋況其所論所趨不無差謬豈惟無益害又甚焉脫<lb/>
<pb n="KR2n0011_WYG_214-13a"/>
　使窮其根本謹其辭說茍不踐行等為虚語此先聖<lb/>
　所以重講解慎言辭也況如臣者材質甚愚修為無<lb/>
　取施之於己未見其功資以事君亦將何有其於聖<lb/>
　賢言行何足以窺測奥妙發明指歸强顔為之第塞<lb/>
　詔㫖臣無任慙羞恐懼之至<lb/>
　吕稽中志墓曰先生於聖人六經之言耳順心得如<lb/>
　出諸已天下知道者宗之不知者慕之然未嘗筆之<lb/>
　於書與羣弟子言據六經發明問答不為講解文書<lb/>
<pb n="KR2n0011_WYG_214-13b"/>
　獨嘗奉詔撰論語解<lb/>
　晁公武曰彦明程氏門人紹興中自布衣召為崇政<lb/>
　殿說書被㫖訓解多采純夫之說<lb/>
　朱子曰論語中程先生及和靖說只於本文上添一<lb/>
　兩字甚平澹然味意深長須當仔細看　又曰尹氏<lb/>
　解論語守得定不走作所少者精神爾<lb/>
　王應麟曰紹興八年四月詔尹焞解論語書成賜六<lb/>
　品服宋史尹焞字彦明一字徳充世為洛人師事程<lb/>
<pb n="KR2n0011_WYG_214-14a"/>
　頤靖康初召至京師不欲留賜號和靖處士紹興四<lb/>
　年授左宣教郎充崇政殿說書八年除袐書少監尋<lb/>
　除太常少卿權禮部侍郎兼侍講九年以徽猷閣待<lb/>
　制提舉萬夀觀兼侍講奏乞放歸上以焞提舉江州<lb/>
　太平觀致仕其言行見於涪陵紀善錄有論語解傳<lb/>
　於世<lb/>
王氏<hi>蘋</hi>論語集解<lb/>
　　　佚<lb/>
<pb n="KR2n0011_WYG_214-14b"/>
　　　　按著作論語解成於崇寧三年其自述曰讀<lb/>
　　　　書湏求聖賢所以言反覆翫味優游涵泳期<lb/>
　　　　於黙識心通洞達無間然後為學若秪循習<lb/>
　　　　詁訓析文義適足為翫物爾今其書已佚繹<lb/>
　　　　祝允明作先生集序云先生有論語解刻成<lb/>
　　　　當有序其㫖者是則𢎞治間其書尚存也<lb/>
　<lb/>
　經義考卷二百十四<lb/>
</p>
<p>
</p>
  </div>
</body>
</text>
</TEI>
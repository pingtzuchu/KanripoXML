<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考巻二百六十五</head> <lb/>
    <p>
<pb n="KR2n0011_WYG_264-1a"/>
欽定四庫全書<lb/>
　經義考巻二百六十五<lb/>
　　　　　　　　　　翰林院檢討朱彞尊撰<lb/>
　　　毖緯<hi>三</hi>
尚書緯<lb/>
　　隋志三巻<hi>七録六卷</hi>
　　　佚<lb/>
尚書璇璣鈐<lb/>
<pb n="KR2n0011_WYG_264-1b"/>
　　鄭𤣥注<lb/>
　　　佚<lb/>
　孫㲄曰璇璣鈐當是載厯象之秘奥而術已無傳矣<lb/>
尚書考靈曜<lb/>
　　鄭𤣥注<lb/>
　　　佚<lb/>
　李善曰書緯有考靈曜靈曜謂天也<lb/>
　孫㲄曰談天莫詳於緯書考靈曜所由名也漢儒窮<lb/>
<pb n="KR2n0011_WYG_264-2a"/>
　緯故談天為至精<lb/>
　　　　按考靈曜文大都推歩之説其言曰天從上<lb/>
　　　　臨下八萬里天以圓覆地以方載天如彈丸<lb/>
　　　　圍圜三百六十五度四分度之一度二千九<lb/>
　　　　百三十二里千四百六十一分里之三百四<lb/>
　　　　十八天有九野九千九百九十九隅去地五<lb/>
　　　　億萬里何謂九野中央鈞天其星角亢東方<lb/>
　　　　皥天其星房心東北變天其星斗箕北方𤣥<lb/>
<pb n="KR2n0011_WYG_264-2b"/>
　　　　天其星須女西北幽天其星奎婁西方成天<lb/>
　　　　其星胃昴西南朱天其星參狼南方赤天其<lb/>
　　　　星輿鬼柳東南陽天其星張翼軫二十八宿<lb/>
　　　　之外各有萬五千里是為四游之極謂之四<lb/>
　　　　表春則星辰西游夏則星辰北游秋則星辰<lb/>
　　　　東游冬則星辰南游地有四游冬至地游北<lb/>
　　　　而西三萬里夏至地游南而東三萬里春秋<lb/>
　　　　二分其中矣地恒動不止譬如人在巨舟中<lb/>
<pb n="KR2n0011_WYG_264-3a"/>
　　　　閉牖而坐舟行而人不覺也七戎六蠻九夷<lb/>
　　　　八狄據形而言之謂之四海言皆近海海之<lb/>
　　　　言昏晦無所睹也日道出於列宿之外萬有<lb/>
　　　　餘里正月假上八萬里假下一十萬四千里<lb/>
　　　　日有九光光照四極臨四十萬六千里日萬<lb/>
　　　　世不失九道謀仲春仲秋日出於卯入於酉<lb/>
　　　　仲夏日出於寅入於戌仲冬日出於辰入於<lb/>
　　　　申日旁白者為虹日旁青赤者為霓在璿璣<lb/>
<pb n="KR2n0011_WYG_264-3b"/>
　　　　玉衡以齊七攻玉儀之制昏明主時璿璣未<lb/>
　　　　中而星中是急急則日過其度不及其宿璿<lb/>
　　　　璣中而星未中是舒舒則日不及其度夜月<lb/>
　　　　過其宿璿璣中而星中是周周則風雨時草<lb/>
　　　　木蕃盛而百榖熟萬事康也主春者鳥星昏<lb/>
　　　　中可以種稷主夏者心星昏中可以種黍主<lb/>
　　　　秋者虗星昏中可以種麥主冬者昴星昏中<lb/>
　　　　則入山可以具器械王者南面而坐視四星<lb/>
<pb n="KR2n0011_WYG_264-4a"/>
　　　　之中而知民之緩急急則不賦力役敬授民<lb/>
　　　　時鳥星為春候火星為夏期陽氣相助虗星<lb/>
　　　　為秋候昴星為冬期隂氣相佐德乃弗邪子<lb/>
　　　　助母収母合子符心火星天王也其前星太<lb/>
　　　　子後星庻子也歲星木精熒惑火精鎭星土<lb/>
　　　　精太白金精辰星水精也歲星得度五榖孳<lb/>
　　　　熒惑順行甘雨時鎭星得度地無災太白出<lb/>
　　　　入當五榖成熟人民昌春政不失五榖孳初<lb/>
<pb n="KR2n0011_WYG_264-4b"/>
　　　　夏不失甘雨時季夏不失地無災秋政不失<lb/>
　　　　人民昌冬政不失少疾喪五政不失百榖稚<lb/>
　　　　熟<hi>注晚熟曰稚詩曰稙稚菽麥</hi>春夏民欲早作故令民先<lb/>
　　　　日出而作是謂寅賓出日秋冬民欲早息故<lb/>
　　　　令民候日入而息是謂寅餞納日春迎其來<lb/>
　　　　秋送其去無不順矣攷其言無悖於理隋燔<lb/>
　　　　緯書若此與括地象雖置不燔可也<lb/>
　　　　又孔氏禮記疏邢氏爾雅疏俱引鄭注考靈<lb/>
<pb n="KR2n0011_WYG_264-5a"/>
　　　　曜云天者純陽清明無形聖人則之制璿璣<lb/>
　　　　玉衡以度其象又云地葢厚三萬里春分之<lb/>
　　　　時地正當中自此地漸漸而下至夏至之時<lb/>
　　　　地下游萬五千里地之上畔與天中平夏至<lb/>
　　　　之後地漸漸而上至秋分地正當天之中央<lb/>
　　　　自此地漸漸而上至冬至上游萬五千里地<lb/>
　　　　之下畔與天中平自冬至後地漸漸而下又<lb/>
　　　　云天旁行四表之中冬南夏北春西秋東皆<lb/>
<pb n="KR2n0011_WYG_264-5b"/>
　　　　薄四表而止地亦升降於天之中冬至而下<lb/>
　　　　夏至而上地與星辰俱有四游升降四游者<lb/>
　　　　自立春地與星辰西游春分西游之極地雖<lb/>
　　　　西極升降正中從此漸漸而東至春季復正<lb/>
　　　　自立夏之後北游夏至北游之極地則升降<lb/>
　　　　極下至夏季復正立秋之後東游秋分東游之<lb/>
　　　　極地則升降正中至秋季復正立冬之後南游<lb/>
　　　　冬至南游之極地則升降極上至冬季復正又<lb/>
<pb n="KR2n0011_WYG_264-6a"/>
　　　　云夏日道上與四表平下去東井十二度為<lb/>
　　　　三萬里又云日春東從青道夏南從赤道秋<lb/>
　　　　西從白道冬北從黒道立春星辰西游日則<lb/>
　　　　東游立夏星辰北游日則南游春分星辰西<lb/>
　　　　游之極日東游之極日與星辰相去三萬里<lb/>
　　　　夏至則星辰北游之極日南游之極日與星<lb/>
　　　　辰相去三萬里又云夏至日與表平冬至時<lb/>
　　　　日下至於地八萬里上至於天十一萬三千<lb/>
<pb n="KR2n0011_WYG_264-6b"/>
　　　　五百里其言天體特詳<lb/>
尚書帝命驗<hi>或作命令驗</hi>
　　鄭𤣥宋均注<lb/>
　　　佚<lb/>
　　　　按天有五號尊而君之則曰皇天元氣廣大<lb/>
　　　　則稱昊天仁覆閔下則稱旻天自上監下則<lb/>
　　　　稱上天據遠視之蒼蒼然則稱蒼天天宗日<lb/>
　　　　月北辰地宗岱河海也日月為隂陽宗北辰<lb/>
<pb n="KR2n0011_WYG_264-7a"/>
　　　　為星宗河為水宗海為澤宗岱為山宗秦失<lb/>
　　　　金鏡魚目入珠桀失玉鏡用其噬虎此皆帝<lb/>
　　　　命驗之文也<lb/>
尚書帝驗期<hi>驗或作命</hi>
　　　佚<lb/>
尚書刑德倣<lb/>
　　　佚<lb/>
　　　　按書名刑德倣者其辭有云涿鹿者竿人頭<lb/>
<pb n="KR2n0011_WYG_264-7b"/>
　　　　也黔者馬黔竿人面也臏者脱去人之臏也<lb/>
　　　　宮者女子淫亂執置宫中不得出也割者丈夫<lb/>
　　　　淫割其勢也劓象七攻臏象七精墨象斗華<lb/>
　　　　葢法家為之<lb/>
尚書鉤命決<lb/>
　　　佚<lb/>
尚書運期授<lb/>
　　　佚<lb/>
<pb n="KR2n0011_WYG_264-8a"/>
　詹景鳳曰運期授謂文王以受命之年為元年注云<lb/>
　周文王以戊午蔀二十九年季秋為受命之月至明<lb/>
　年乃改元如此則何可以為文王彼葢因書序惟十<lb/>
　有三年武王伐殷之語而附㑹之也<lb/>
尚書洛罪級<lb/>
　　　佚<lb/>
尚書中候<lb/>
　　宋均注又隋志鄭𤣥注五卷<hi>七録八卷</hi>
<pb n="KR2n0011_WYG_264-8b"/>
　　　佚<lb/>
　書緯曰孔子求書得黄帝𤣥孫帝魁之書迄於秦穆<lb/>
　公凡三千二百四十篇斷遠取近定可以為世法者<lb/>
　百二十篇以百二篇為尚書十八篇為中候<lb/>
　春秋命厯序曰堯壇於河受龍圖作握河紀<lb/>
　皇甫謐曰堯與羣臣沈璧於河為握河紀今尚書中<lb/>
　候是也<lb/>
　蕭子顯曰候書章句無銓序<lb/>
<pb n="KR2n0011_WYG_264-9a"/>
　孔頴達曰鄭𤣥注中候依運斗樞以伏羲女媧神農<lb/>
　為三皇又云五帝帝鴻金天高陽高辛唐虞氏<hi>六人為五</hi>
　<hi>帝</hi>　又曰中候握河紀説堯考河命説舜<lb/>
　陳振孫曰按後漢書緯候之學注緯七緯也候尚書<lb/>
　中候也<lb/>
　孫瑴曰中候書佚而諸書所引篇目猥多有握河紀<lb/>
　考河命摘洛戒洛予命運衡篇義明篇勅省圖準纖<lb/>
　哲稷起篇<lb/>
<pb n="KR2n0011_WYG_264-9b"/>
　　　　按中候專言符命當是新莽時所出之書<lb/>
中候考河命　題期　立象<lb/>
　　　佚<lb/>
　宋均曰堯得圖書舜禪後演以為考河命題期立象<lb/>
　三篇<lb/>
　　　　按御覽引其文云若稽古帝舜曰重華欽翼<lb/>
　　　　皇象舜曰朕惟不艾蓂莢孚著<lb/>
中候摘洛戒<lb/>
<pb n="KR2n0011_WYG_264-10a"/>
　　　佚<lb/>
　　　　按摘洛戒文見於載紀者有云若稽古周公<lb/>
　　　　旦欽惟皇天順踐阼即攝七年鸞鳳見蓂莢<lb/>
　　　　生龍銜甲又云周公踐阼理政與天合志萬<lb/>
　　　　序咸得疑是王莽居攝時所獻書<lb/>
中候握河紀<lb/>
　　　佚<lb/>
　王應麟曰禮記正義引中候握河紀<lb/>
<pb n="KR2n0011_WYG_264-10b"/>
中候契握<lb/>
　　　佚<lb/>
　　　　按孔氏禮疏引中候契握文云𤣥鳥翔水遺<lb/>
　　　　卵娀簡狄吞之生契<lb/>
中候勅省圖<lb/>
　　　佚<lb/>
　　　　按孔氏禮疏引鄭康成注中候勅省圖文以<lb/>
　　　　伏羲女媧神農為三皇<lb/>
<pb n="KR2n0011_WYG_264-11a"/>
中候運衡篇<lb/>
　　　佚<lb/>
　　　　按熊安生引中候運衡文云年耆既艾注云<lb/>
　　　　七十曰艾亦見孔氏禮記疏<lb/>
中候準纖哲<lb/>
　　　佚<lb/>
　　　　按孔氏禮疏引其文云仲父年艾誰將逮政<lb/>
中候洛予命<lb/>
<pb n="KR2n0011_WYG_264-11b"/>
　　　佚<lb/>
　　　　按洛予命文湯東觀於洛沈璧而黒龜與之<lb/>
　　　　書黄魚雙躍云寡人愼機孔氏禮疏引之<lb/>
中候稷起<lb/>
　　　佚<lb/>
　　　　按稷起文云蒼耀稷生感跡當亦美新之書<lb/>
中候我應篇<lb/>
　　　佚<lb/>
<pb n="KR2n0011_WYG_264-12a"/>
　　　　按詩檀公疏引之<lb/>
中候儀明篇<lb/>
　　　佚<lb/>
　　　　按蕭氏南齊書符瑞志引之<lb/>
詩緯<lb/>
　　隋志十八卷<hi>七録十卷</hi>
　　　佚<lb/>
　張衡曰凡讖皆云黄帝伐蚩尤而詩讖獨以為蚩尤<lb/>
<pb n="KR2n0011_WYG_264-12b"/>
　敗然後堯受命<lb/>
　隋書魏博士宋均注<lb/>
詩緯圖<lb/>
　　一卷<lb/>
　　　佚<lb/>
詩含神霧<lb/>
　　　佚<lb/>
　　　　按含神霧之辭曰齊地處孟春之位海岱之<lb/>
<pb n="KR2n0011_WYG_264-13a"/>
　　　　間土地汙泥流之所歸利之所聚律中太簇<lb/>
　　　　音中宮角陳地處季春之位土地平夷無有<lb/>
　　　　山谷律中姑洗音中宫徵曹地處季夏之位<lb/>
　　　　土地勁急音中徵其聲清以激秦地處仲秋<lb/>
　　　　之位男懦女弱高膫白色秀身音中啇其言<lb/>
　　　　舌舉而仰聲清而揚唐地處孟冬之位得常<lb/>
　　　　山大岳之風音中羽其地磽确而収其民儉<lb/>
　　　　而好畜魏地處季冬之位土地平夷弼鄘衛<lb/>
<pb n="KR2n0011_WYG_264-13b"/>
　　　　王鄭此五國者千里之城處州之中名曰地<lb/>
　　　　軸以四序分配列國時闕仲春孟夏仲夏孟<lb/>
　　　　秋季秋仲冬國亡豳檜亦一隅之論也<lb/>
詩汜厯樞<lb/>
　　　佚<lb/>
　孫㲄曰凡厯生於律律生於聲聲生於詩則詩之為<lb/>
　厯根樞固矣作厯者三統四分皆知取諸易取諸春<lb/>
　秋而了不及詩豈知詩之有四始五際亦如易之有<lb/>
<pb n="KR2n0011_WYG_264-14a"/>
　九問春秋之有十端而泰否升沈皇王籙運動必關<lb/>
　焉則其謂之汜厯樞非爽也<lb/>
　　　　按翼奉之言曰臣學齊詩聞五際之要其説<lb/>
　　　　本於汎厯樞<lb/>
詩推度災<lb/>
　　　佚<lb/>
　　　　按乙巳占引推度災云弼結蝓之宿<hi>宋均注謂營室</hi>
　　　　<hi>星</hi>鄘天漢之宿<hi>注天津也</hi>衛天宿斗衡王天宿箕<lb/>
<pb n="KR2n0011_WYG_264-14b"/>
　　　　斗鄭天宿斗衡魏天宿牽牛唐天宿奎婁秦<lb/>
　　　　天宿白虎氣生𤣥武陳天宿大角檜國天宿<lb/>
　　　　招搖曹天宿張弧其所載國次星野與淮南<lb/>
　　　　子諸書不同<lb/>
禮緯<lb/>
　　隋志鄭𤣥注三卷<lb/>
　　　佚<lb/>
　毛奇齡曰王制正義引禮緯文云三年一祫五年一<lb/>
<pb n="KR2n0011_WYG_264-15a"/>
　禘羣儒因之爭論不休皆此二語啓之<lb/>
禮記默房<lb/>
　　隋志宋均注二巻<hi>七録鄭𤣥注三卷</hi>
　　　佚<lb/>
禮含文嘉<lb/>
　　宋均注又鄭𤣥注三卷<lb/>
　　　存<lb/>
　孔頴達曰禮含文嘉云殷爵三等殷正尚白白者兼<lb/>
<pb n="KR2n0011_WYG_264-15b"/>
　正中故三等夏尚黒亦從三等按孝經夏制而云公<lb/>
　侯伯子男是不為三等也含文嘉之文不可用<lb/>
　宋兩朝藝文志舊有讖緯七經雜解今緯書存者獨<lb/>
　易而含文嘉乃後人著為占候兵家之説與諸家所<lb/>
　引禮緯乖異不合故以易緯附經移含文嘉於五行<lb/>
　詹景鳳曰含文嘉稽察災祥於經旨或不相渉<lb/>
　　　　按大戴禮古者冕而前旒所以蔽明也綂絖<lb/>
　　　　塞耳所以弇聦也注引含文嘉文云懸絖埀<lb/>
<pb n="KR2n0011_WYG_264-16a"/>
　　　　旒為閑姦聲弇亂色又虞舜以天德嗣堯注<lb/>
　　　　引含文嘉文云質以天德文以地德殷受天<lb/>
　　　　而王周據地而王也又漢書王莽傳云宗臣<lb/>
　　　　有九命上公之尊則有九錫登等之寵謹以<lb/>
　　　　六藝通義經文所見周官禮記宜於今者為<lb/>
　　　　九命之錫顔師古注云禮含文嘉云九錫者<lb/>
　　　　車馬衣服樂懸朱戸納陛武賁鈇鉞弓矢秬<lb/>
　　　　鬯也何休注公羊春秋於王使榮叔來錫桓<lb/>
<pb n="KR2n0011_WYG_264-16b"/>
　　　　公命傳引含文嘉文云禮有九錫一曰車馬<lb/>
　　　　二曰衣服三曰樂則四曰朱戸五曰納陛六<lb/>
　　　　曰虎賁七曰弓矢八曰鈇鉞九曰秬鬯皆所<lb/>
　　　　以勸善扶不能徐彦疏附以禮緯注云諸侯<lb/>
　　　　有德當益其地不過百里後有功加以九錫<lb/>
　　　　進退有節行歩有度賜以車馬以代其歩其<lb/>
　　　　言成文章行成法則賜以衣服以表其德其<lb/>
　　　　長於教誨内樂至仁賜以樂則以化其民其<lb/>
<pb n="KR2n0011_WYG_264-17a"/>
　　　　居處修理房内不泄賜以朱戸以明其别其<lb/>
　　　　動作有禮賜以納陛以安其體其勇猛競疾<lb/>
　　　　執義堅彊賜以虎賁以備非常其内懷至仁<lb/>
　　　　執義不傾賜以弓矢使得專征其亢陽威武<lb/>
　　　　志在宿衛賜以鈇鉞使得專殺其孝慈父母<lb/>
　　　　賜以秬鬯使之祭祀此宋均注也此文較漢<lb/>
　　　　書注特詳又劉昭注續漢書祭祀志引含文<lb/>
　　　　嘉文曰禮天子靈臺所以觀天人之際隂陽<lb/>
<pb n="KR2n0011_WYG_264-17b"/>
　　　　之㑹也揆星度之驗徵六氣之瑞應神明之<lb/>
　　　　變化覩日氣之所驗為萬物獲福於無方之<lb/>
　　　　原招太極之清泉以興稼穡之根倉廪實知<lb/>
　　　　禮節衣食足知榮辱天子得靈臺之則五車<lb/>
　　　　三柱明制可行不失其常水泉川流無滯寒<lb/>
　　　　暴暑之災陸澤山陵禾盡豐穰故左置辟雍<lb/>
　　　　右立靈臺其釋靈臺義亦該備予先後見有<lb/>
　　　　二本文各不同一本畫雲氣星煇之象而附<lb/>
<pb n="KR2n0011_WYG_264-18a"/>
　　　　以占辭一本分天鏡地鏡人鏡為三門門各<lb/>
　　　　一卷凡六十篇後題紹興辛巳十一月觀察<lb/>
　　　　使張師禹授而前諸書所引之文兩本皆無<lb/>
　　　　之知非原書矣<lb/>
禮斗威儀<lb/>
　　宋均注<lb/>
　　　佚<lb/>
　孫㲄曰禮本於天殽於太一斗中者孝弟之精也故<lb/>
<pb n="KR2n0011_WYG_264-18b"/>
　威儀繫以斗神明其説而達之天<lb/>
　　　　按禮斗威儀文見於羣書者櫽括附於後宫<lb/>
　　　　主君商主臣角主父徵主子羽主夫少宫主<lb/>
　　　　婦少商主攻是法北斗而為七政審候五色<lb/>
　　　　也人君乘土而王其政平則日五色無主月<lb/>
　　　　黄而多輝鎭黄而多暈甘露降祥風至嘉榖<lb/>
　　　　並生蒙水出於山江海不揚洪波龜被文而<lb/>
　　　　見鳳集於林苑君乘木而王其政平則日黄<lb/>
<pb n="KR2n0011_WYG_264-19a"/>
　　　　中而青暈海<hi>注不揚波</hi>山車埀句山車者自然之<lb/>
　　　　車也草木豐茂松長生下有人葠上有紫氣<lb/>
　　　　福草生廟中東海輸以蒼鳥君乘火而王其<lb/>
　　　　政平則日黄中而赤暈祥風至地生朱草梧<lb/>
　　　　桐楸梓長生南海輸以文狐駮馬君乘金而<lb/>
　　　　王其政平則日黄中而白暈月圓而多耀太<lb/>
　　　　白揚光軒轅之精散為甘露鎭星黄時則祥<lb/>
　　　　風至嘉雨時蘭桂長生黄銀見紫玉韞於深<lb/>
<pb n="KR2n0011_WYG_264-19b"/>
　　　　山麒麟在郊君乘水而王其政平則日黄中<lb/>
　　　　而黒暈辰揚光景雲見醴泉出河溓<hi>注不災溢</hi>紫<lb/>
　　　　脱長生北海輸白鹿帝者得其英華王者得<lb/>
　　　　其根荄霸者得其附枝故帝道不行不能王<lb/>
　　　　王道不行不能霸霸道不行不能守其身<lb/>
禮稽命徵<lb/>
　　　佚<lb/>
　孫瑴曰運有興衰教有因革皆稽之乎禮禮也者命<lb/>
<pb n="KR2n0011_WYG_264-20a"/>
　之元也故惟禮文質可以徵命<lb/>
　　　　按春秋襄公十有六年盟於溴梁公羊傳曰<lb/>
　　　　君若贅旒然何氏注引玉藻云天子旂十有<lb/>
　　　　二旒諸侯九卿大夫七士五徐氏疏云今禮<lb/>
　　　　記玉藻無此文惟禮説稽命徵及含文嘉皆<lb/>
　　　　云天子旂九仭十二旒曵地諸侯七仞九旒<lb/>
　　　　齊軫卿大夫五仞七旒齊較士三仞五旒齊<lb/>
　　　　首而言玉藻誤也<lb/>
<pb n="KR2n0011_WYG_264-20b"/>
　　　　按公羊傳疏引春秋緯云含天子以珠諸侯<lb/>
　　　　以玉大夫以碧士以貝而後漢志劉氏注所<lb/>
　　　　引稍異云天子飯以珠含以玉諸侯飯以珠<lb/>
　　　　含以珠卿大夫士飯以珠含以貝稱是禮稽<lb/>
　　　　命徵文<lb/>
　　　　又按禮記疏引稽命徵文云天命以黒故夏<lb/>
　　　　有<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>圭天命以赤故周有赤雀銜書天命以<lb/>
　　　　白故殷有白狼銜鉤又云唐虞五廟親廟四<lb/>
<pb n="KR2n0011_WYG_264-21a"/>
　　　　始祖廟一夏四廟至子孫五殷五廟至子孫<lb/>
　　　　六<lb/>
禮稽命曜<lb/>
　　　佚<lb/>
　　　　右見太平御覧<lb/>
禮元命包<lb/>
　　　佚<lb/>
　　　　按杜氏通典引之文曰天子五廟二昭二穆<lb/>
<pb n="KR2n0011_WYG_264-21b"/>
　　　　以始祖而五<lb/>
禮瑞命記<lb/>
　　　佚<lb/>
　　　　右見王充論衡蔡邕明堂論其詮鳳云雄曰<lb/>
　　　　鳳雌曰凰雄鳴曰即即雌鳴曰足足<lb/>
樂緯<lb/>
　　隋志宋均注三卷<lb/>
　　　佚<lb/>
<pb n="KR2n0011_WYG_264-22a"/>
　孫㲄曰緯以配經也樂無經矣復有緯乎曲禮之樂<lb/>
　記周官之大司樂附禮而見則樂之緯亦禮緯也<lb/>
樂動聲儀<lb/>
　　宋𠂻注<lb/>
　　　佚<lb/>
　　　　按動聲儀文有云風雨動魚龍仁義動君子<lb/>
　　　　其名書之義乎樂記疏引其文云宫為君君<lb/>
　　　　者當寛大容衆故聲宏以舒其和情以柔動<lb/>
<pb n="KR2n0011_WYG_264-22b"/>
　　　　脾也商為臣臣者當以發明君之號令其聲<lb/>
　　　　散以明其和温以斷動肺也角為民民者當<lb/>
　　　　約儉不奢僭差故其聲防以約其和清以靜<lb/>
　　　　動肝也徵為事事者君子之功旣當急就之<lb/>
　　　　其事當乆流亡故其聲貶以疾其和平以切<lb/>
　　　　動心也羽為物物者不有委聚故其聲散以<lb/>
　　　　虛其和斷以散動腎也若宫唱而商和是謂<lb/>
　　　　善太平之樂角從宫是謂哀衰國之樂羽從<lb/>
<pb n="KR2n0011_WYG_264-23a"/>
　　　　宫徃而不反是謂悲亡國之樂音相生者和<lb/>
　　　　其言聲儀之動亦詳矣<lb/>
樂稽耀嘉<lb/>
　　　佚<lb/>
　孫㲄曰是書不耑述樂事但於天地人物各挹其光<lb/>
　大而美淑者以為禮立標故其稱如是<lb/>
　　　　按耀白虎通德論作熠<lb/>
　　　　又按孔氏疏禮記引稽耀嘉文云夏以十三<lb/>
<pb n="KR2n0011_WYG_264-23b"/>
　　　　月為正息卦受泰殷以十二月為正息卦受<lb/>
　　　　臨周以十一月為正息卦受復又藝文類聚<lb/>
　　　　引其文云武王承命興師誅於商萬國咸喜<lb/>
　　　　軍渡孟津前歌後舞克殷之後民乃大安家<lb/>
　　　　給人足酌酒鬱搖<hi>喜貎</hi>又云殷之徳陽徳也故<lb/>
　　　　以子為姓周之徳隂徳也故以姬為姓又云<lb/>
　　　　社土地之主地濶不可以盡祭故封土為社<lb/>
　　　　以報功稷五榖之長榖衆不可以徧祭故祀<lb/>
<pb n="KR2n0011_WYG_264-24a"/>
　　　　稷為神以主之也<lb/>
樂叶圖徵<lb/>
　　　佚<lb/>
　孫㲄曰樂不叶則不可以徵不可以徵則不可以圖<lb/>
　也此論其諧而傳者以成篇<lb/>
　　　　按續漢書律厯志劉氏注引樂叶圖徵文曰<lb/>
　　　　天元以甲子朔旦冬至日月起於牽牛之初<lb/>
　　　　右行二十八宿以考王者終始或盡一其厯<lb/>
<pb n="KR2n0011_WYG_264-24b"/>
　　　　數或不能盡一以四千五百六十為紀甲寅<lb/>
　　　　窮宋均曰紀即元也四千五百六十者五行<lb/>
　　　　相代一終之大數也王者即位或遇其綂或<lb/>
　　　　不盡其數故一元以四千五百六十為甲寅<lb/>
　　　　之終也又禮儀志引樂叶圖徵文云夫聖人<lb/>
　　　　之作樂不可以自娯也所以觀得失之效者<lb/>
　　　　也故聖人不取備於一人必從八能之士故<lb/>
　　　　撞鐘者當知鐘擊鼓者當知鼔吹管者當知<lb/>
<pb n="KR2n0011_WYG_264-25a"/>
　　　　管吹竽者當知竽擊磬者當知磬鼓琴者當<lb/>
　　　　知琴故八士曰或調隂陽或調律厯或調五<lb/>
　　　　音故撞鐘者以知法度鼔琴者以知四海擊<lb/>
　　　　磬者以知民事鐘音調則君道得君道得則<lb/>
　　　　黄鐘㽔賓之律應君道不得則鐘音不調鐘<lb/>
　　　　音不調則黄鍾㽔賓之律不應鼔音調則臣<lb/>
　　　　道得臣道得則太簇之律應管音調則律厯<lb/>
　　　　正律厯正則夷則之律應磬音調則民道得<lb/>
<pb n="KR2n0011_WYG_264-25b"/>
　　　　民道得則林鍾之律應竽音調則法度得法<lb/>
　　　　度得則無射之律應琴音調則四海合歲氣<lb/>
　　　　百川一合德鬼神之道行祭祀之道得如此<lb/>
　　　　則姑洗之律應五樂皆得則應鍾之律應天<lb/>
　　　　地以和氣至則和氣應和氣不至則天地和<lb/>
　　　　氣不應鐘音調臣下以法賀主鼓音調主以<lb/>
　　　　法賀臣磬音調主以德施於百姓琴音調主<lb/>
　　　　以德及四海八能之士常以日冬至成天文<lb/>
<pb n="KR2n0011_WYG_264-26a"/>
　　　　日夏至成地理作隂樂以成天文作陽樂以<lb/>
　　　　成地理又五行志引叶圖徵文曰五鳳皆五<lb/>
　　　　色為瑞者一為孽者四一曰鷫鸘鳩喙圓目<lb/>
　　　　身義戴信嬰禮膺仁負智至則旱疫之感也<lb/>
　　　　二月發明烏喙大頸大翼大脛身仁戴智嬰<lb/>
　　　　義膺信負禮至則喪之感也三曰焦明長喙<lb/>
　　　　疏翼圓尾身義戴信嬰仁膺智負禮至則水<lb/>
　　　　之感也四曰幽昌鋭目小頭大身細足脛若<lb/>
<pb n="KR2n0011_WYG_264-26b"/>
　　　　鱗葉身智戴信負禮膺仁至則旱之感也考<lb/>
　　　　樂緯别有五鳥圖後一條疑即五鳥圖文<lb/>
樂五鳥圖<lb/>
　　七録一卷<lb/>
　　　佚<lb/>
　<lb/>
　<lb/>
　經義考卷二百六十五<lb/>
</p>
<p>
</p>
  </div>
</body>
</text>
</TEI>
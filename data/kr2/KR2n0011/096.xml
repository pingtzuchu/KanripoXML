<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷九十六</head> <lb/>
    <p>
<pb n="KR2n0011_WYG_096-1a"/>
欽定四庫全書<lb/>
　經義考卷九十六<lb/>
　　　　　　　　　　翰林院檢討朱彛尊撰<lb/>
　　　書<hi>二十五</hi>
王氏<hi>安石</hi>洪範傳<lb/>
　　宋志一卷<lb/>
　　　存<lb/>
　安石進洪範表曰臣聞天下之物大小有彛後先有<lb/>
<pb n="KR2n0011_WYG_096-1b"/>
　倫序者天之道叙之者人之道天命聖人以叙之而<lb/>
　聖人必考古成已然後以所嘗學措之事業為天下<lb/>
　利苟非其時道不虚行陛下徳義之髙術智之明足<lb/>
　以黜天下之嵬𤨏而興其豪傑以圖堯禹太平之治<lb/>
　而朝廷未化海内未服綱紀憲令尚或紛如意者殆<lb/>
　當考箕子之所述以深發獨智趨時應物故也臣嘗<lb/>
　以蕪廢腐餘之學得備論思勸講之官擢與大政又<lb/>
　彌寒暑勲績不効俛仰甚慚謹取舊所著洪範傳刪<lb/>
<pb n="KR2n0011_WYG_096-2a"/>
　潤繕寫輙以草芥之㣲求裕天地　又跋曰古之學<lb/>
　者雖問以口而其傳以心雖聴以耳而其受以意故<lb/>
　為師者不煩而學者有得也孔子曰不憤不啓不悱<lb/>
　不發舉一隅不以三隅反則不復也夫孔子豈敢愛<lb/>
　其道驁天下之學者而不使其蚤有知乎以謂其問<lb/>
　之不切則其聴之不専其思之不深則其取之不固<lb/>
　不専不固而可以入者口耳而已矣吾所以教者非<lb/>
　将善其口耳也孔子沒道日以衰熄浸滛至於漢而<lb/>
<pb n="KR2n0011_WYG_096-2b"/>
　傳注之家作為師則有講而無應為弟子則有讀而<lb/>
　無問非不欲問也以經之意為盡於此矣吾可無問<lb/>
　而得也豈特無問又将無思非不欲思也以經之意<lb/>
　為盡於此矣吾可以無思而得也夫如此使其傳注<lb/>
　者皆已善矣固足以善學者之口耳不足善其心况<lb/>
　其有不善乎宜其歴年以千數而聖人之經卒於不<lb/>
　明而學者莫能資其言以施於世也予悲夫洪範者<lb/>
　武王之所以虚心而問與箕子之所以悉意而言為<lb/>
<pb n="KR2n0011_WYG_096-3a"/>
　傳注者汨之以至於今㝠㝠也於是為作傳以通其<lb/>
　意嗚呼學者不知古之所以教而蔽於傳注之學也<lb/>
　久矣當其時欲其思之深問之切而後復焉則吾将<lb/>
　孰待而言耶孔子曰予欲無言然未嘗無言也其言<lb/>
　也葢有不得已焉孟子則天下固以為好辨葢邪説<lb/>
　暴行作而孔子之道幾於熄焉孟子者不如是不足<lb/>
　與有明也故孟子曰予豈好辨哉予不得已也夫予<lb/>
　豈樂反古之所以教而重為此嘵嘵哉其亦不得已<lb/>
<pb n="KR2n0011_WYG_096-3b"/>
　焉者也<lb/>
　晁公武曰王介甫撰以劉向董仲舒伏生明灾異為<lb/>
　蔽而别著此傳以庶徴所謂若者不當訓順當訓如<lb/>
　人君之五事如天之雨晹燠寒風而已大意言天人<lb/>
　不相干雖有變異不足畏也<lb/>
　陳善曰洪範金曰從革新義云能從能革而荆公洪<lb/>
　範傳又云金性能從惟革者之所化二義不同<lb/>
　黄震曰荆公洪範傳其字義多足取者<lb/>
<pb n="KR2n0011_WYG_096-4a"/>
余氏<hi>燾</hi>改正洪範<lb/>
　　一卷<lb/>
　　　存<lb/>
　龔明之曰余燾字元輔方舍法欲行上書引成周事<lb/>
　力贊之因命以官累遷至正郎後復上書改洪範篇<lb/>
　自王省惟嵗至月之從星則以風雨乃屬之四五紀<lb/>
　一曰嵗二曰月三曰日四曰星辰五曰厯數之下謂<lb/>
　凡九疇皆有衍文惟四五紀無之至於八庶徵之後<lb/>
<pb n="KR2n0011_WYG_096-4b"/>
　既言肅時雨若止䝉恒風若意已斷矣而又加王省<lb/>
　惟嵗已下之文則近於贅或者是其説然為臺諌所<lb/>
　彈不果施行<lb/>
孔氏<hi>武仲</hi>洪範五福論<lb/>
　　一篇<lb/>
　　　存<lb/>
蘇氏<hi>轍</hi>洪範五事説<lb/>
　　一篇<lb/>
<pb n="KR2n0011_WYG_096-5a"/>
　　　存<lb/>
晁氏<hi>補之</hi>洪範五行説<lb/>
　　一篇<lb/>
　　　存<lb/>
晁氏<hi>説之</hi>洪範小傳<lb/>
　　一篇<lb/>
　　　存<lb/>
　説之跋曰説之二十年前為洪範之學本諸伏生劉<lb/>
<pb n="KR2n0011_WYG_096-5b"/>
　向一行而古今之説不敢遺也為傳數千言靖康丙<lb/>
　午冬遇金兵於睢陽五世圖書悉已灰燼寕論洪範<lb/>
　之傳今年戊申冬漂流金陵遇東里好學後生標記<lb/>
　予傳之五行於本書予見之欣然如覯再生之物也<lb/>
　方抱病於冬至前一日作此小其次序則本泰山姜<lb/>
　至之論五行則張廷評景發之云<lb/>
曾氏<hi>致</hi>洪範傳<lb/>
　　通志一卷<lb/>
<pb n="KR2n0011_WYG_096-6a"/>
　　　佚<lb/>
盧氏<hi>碩</hi>洪範圖章<lb/>
　　一篇<lb/>
　　　存<lb/>
　碩自序曰予以尚書洪範篇書於縑素施於屋壁有<lb/>
　客覩之而言曰此其所謂君人之大法武王所以繼<lb/>
　三為明葢能盡心於是也苟将諸吾君列乎鳯扆之<lb/>
　右足以興三代之理予乃條其事為章以奏之<lb/>
<pb n="KR2n0011_WYG_096-6b"/>
四先生洪範解要<lb/>
　　六卷<lb/>
　　　佚<lb/>
　　　　按四先生者劉氏彛曾氏鞏蘇氏轍吕氏吉<lb/>
　　　　甫也<lb/>
范氏<hi>浚</hi>洪範論<lb/>
　　一篇<lb/>
　　　存<lb/>
<pb n="KR2n0011_WYG_096-7a"/>
陳氏<hi>伯達</hi>翼範<lb/>
　　宋志一卷<lb/>
　　　未見<lb/>
　王圻曰伯達紹興中進士<lb/>
　髙層雲曰伯達翼範有九圖九説<lb/>
孟氏<hi>先</hi>尚書洪範五行記<lb/>
　　宋志一卷<lb/>
　　　佚<lb/>
<pb n="KR2n0011_WYG_096-7b"/>
吳氏<hi>仁傑</hi>尚書洪範辨圖<lb/>
　　宋志一卷<lb/>
　　　未見<lb/>
　王應麟曰仁傑撰洪範辨一卷増立新圖辨歐陽修<lb/>
　蘇洵轍所論<lb/>
鄭氏<hi>耕老</hi>洪範訓釋<lb/>
　　　佚<lb/>
蔡氏<hi>元定</hi>洪範解<lb/>
<pb n="KR2n0011_WYG_096-8a"/>
　　一卷<lb/>
　　　未見<lb/>
鄭氏<hi>思孟</hi>洪範解義<lb/>
　　　佚<lb/>
　閩書思孟字齊卿寕徳人受業朱文公之門著洪範<lb/>
　解義以發明文公皇極辨之藴<lb/>
陳氏<hi>埴</hi>洪範解<lb/>
　　一卷<lb/>
<pb n="KR2n0011_WYG_096-8b"/>
　　　未見<lb/>
林氏<hi>維屏</hi>洪範論<lb/>
　　一卷<lb/>
　　　未見<lb/>
趙氏<hi>善湘</hi>洪範統紀<hi>宋史列傳作統論</hi>
　　一卷<lb/>
　　　未見<lb/>
　張萱曰宋開禧間宗室濮園善湘著<lb/>
<pb n="KR2n0011_WYG_096-9a"/>
　　　　按葉氏菉竹堂目有之<lb/>
蔡氏<hi>元鼎</hi>洪範㑹元<lb/>
　　　佚<lb/>
　閩書元鼎漳浦人不登宦籍以文自豪所著有中庸<lb/>
　大學解論語孟子講義洪範㑹元<lb/>
馮氏<hi>去非</hi>洪範補傳<lb/>
　　一卷<lb/>
　　　未見<lb/>
<pb n="KR2n0011_WYG_096-9b"/>
　姓譜去非都昌人椅之子淳祐初進士<lb/>
　　　　按葉氏菉竹堂目有之<lb/>
鄒氏<hi>元佐</hi>洪範福極奥㫖<lb/>
　　五卷<lb/>
　　　佚<lb/>
陳氏<hi>剛</hi>洪範手抄<lb/>
　　一卷<lb/>
　　　佚<lb/>
<pb n="KR2n0011_WYG_096-10a"/>
劉氏<hi>漢傳</hi>洪範奥㫖<lb/>
　　　佚<lb/>
　兩浙名賢録劉漢傳字習甫上虞人寳祐四年進士<lb/>
　累遷兩浙轉運使進司農卿臨終書生為宋民死為<lb/>
　宋鬼之句<lb/>
胡氏<hi>希是</hi>洪範考訂<lb/>
　　　佚<lb/>
　江西通志胡希是字則翁髙安人通諸經元革命後<lb/>
<pb n="KR2n0011_WYG_096-10b"/>
　家居著述方嚴有守一介不苟取予<lb/>
趙氏<hi>孟頫</hi>洪範圖<lb/>
　　一卷<lb/>
　　　未見<lb/>
　文徵明曰趙文敏公書洪範篇并畵箕子武王授受<lb/>
　之意公以宋之公族仕於維新之朝議者毎以為恨<lb/>
　然武王伐紂箕子為至親既受其封而復授之以道<lb/>
　千載之下不以為非然則公獨不得引以自盖乎公<lb/>
<pb n="KR2n0011_WYG_096-11a"/>
　素精尚書嘗為之集注今獨書此篇不可謂無意也<lb/>
胡氏<hi>一中</hi>定正洪範集説<lb/>
　　一卷<lb/>
　　　存<lb/>
　貢師泰序曰伏羲觀馬圖而畵卦神禹因龜書而叙<lb/>
　疇至我夫子繫易乃謂河出圖洛出書聖人則之則<lb/>
　圖書似皆為畫卦出而叙疇若無與焉此千嵗之下<lb/>
　辨議紛紜雖更周邵程朱諸大儒之論猶莫知所適<lb/>
<pb n="KR2n0011_WYG_096-11b"/>
　從也况九疇之傳錯出乎五皇極之下蔡氏著書竟<lb/>
　莫之正是學者不能無惑焉㑹稽胡君一中深有得<lb/>
　王文吳三先生之説摭其所長而訂正之分經别傳<lb/>
　以傳附經自成一書名之曰定正洪範然後義理明<lb/>
　白脉絡貫通而神禹叙疇之義粲然如指諸掌夫龜<lb/>
　書馬圖自周程朱子固未嘗易置其名今胡君直以<lb/>
　圓九為圖方十為書而畫卦者兼取之以分先後天<lb/>
　其卓然有見者哉雖然神聖有作動與天合使龜龍<lb/>
<pb n="KR2n0011_WYG_096-12a"/>
　不出於河洛則卦固畫疇固叙也感麟而作春秋觀<lb/>
　兔而知易象變通交互理無不在非深於道者其孰<lb/>
　能與於斯<lb/>
　一中自序曰洪範一篇魯齋王先生本心文先生草<lb/>
　廬吳先生皆有考定本所見不同互有得失竊因括<lb/>
　蒼鮑氏有定正武成之論以竹簡毎行十三字而定<lb/>
　其差推之於範則史氏之序五行初一以下為疇之<lb/>
　經大禹本文也以河圖九數為綱以洛書十數為目<lb/>
<pb n="KR2n0011_WYG_096-12b"/>
　一五行以下亦禹所授之章水曰潤下以下則箕子<lb/>
　所釋之傳也二五事至福極皆然九章皆當析大禹<lb/>
　之經箕子之傳支分節解脉絡貫通而八政五紀同<lb/>
　傳五福六極亦然其文則因三先生所定各摭所長<lb/>
　以正之初非自敢出於臆見以取繆妄僭踰之罪也<lb/>
　意者竹簡毎行十三字今詳其字數甚嚴不空一字<lb/>
　其脱簡偶因文義斷䖏而差入今疏於毎節之上於<lb/>
　是作圖以明五行之配集注以著九章之㫖然亦不<lb/>
<pb n="KR2n0011_WYG_096-13a"/>
　敢自是藏之家塾時出而質之同志云　又曰延平<lb/>
　芹西徐氏道泰著河洛本始集先儒之説定九數為<lb/>
　河圖十數為洛書以正啟䝉之誤其言曰河圖洛書<lb/>
　皆出於上世伏羲則之以造易因河圖對待之位而<lb/>
　畫先天八卦因洛書流行之位而畫後天八卦大禹<lb/>
　復則之以作範以河圖九數為體叙九疇之綱以洛<lb/>
　書十數為用叙九疇之目其叙九功則以河圖五行<lb/>
　水火金木土逆尅之序為六府其治水别州則以洛<lb/>
<pb n="KR2n0011_WYG_096-13b"/>
　書水木火土金順生之序畫九州其説具載本始之<lb/>
　書一中嘗為之校正而啟䝉之疑積有年一旦渙然<lb/>
　氷釋且與甬東王太古氏所著易説問荅之書若合<lb/>
　符契葢以天下之理無不同所以合也嘗謂圖書之<lb/>
　疑因漢儒洛書止以作範一言之誤而啟千載之惑<lb/>
　越上韓明善先生性深以此言為然今因洪範定正<lb/>
　之文取芹西之説而為之釋壹皆萃先儒之論以摭<lb/>
　其所長而合禹經箕傳之㫖俾可行于天下所謂為<lb/>
<pb n="KR2n0011_WYG_096-14a"/>
　天地立心為生民立極為去聖繼絶學為萬世開太<lb/>
　平初非區區之臆説也<lb/>
　陳顯曽跋曰書經秦火而後出於孔氏之壁藏與伏<lb/>
　生之所口授故或舛訛相承由漢以來未有更定之<lb/>
　者㑹稽胡公允文獨因王文吳三先生所定之㫖更<lb/>
　復詳考為定正洪範一編其用心可謂詳且密矣竊<lb/>
　嘗論之九數之列天之所錫也至理寓焉九疇之目<lb/>
　禹之所叙也辭以發其理焉繹而廣之箕子之所推<lb/>
<pb n="KR2n0011_WYG_096-14b"/>
　也致詳以究其義焉序而辭者經也繹以詳之者傳<lb/>
　也史臣列之始必不紊而編簡錯亂不能無舛允文<lb/>
　定而正之非獨使學者易於觀覧而於聖賢之㫖無<lb/>
　復遺憾允文葢有功於洪範者矣公之令子温字尊<lb/>
　道襲藏惟乆不敢失墜今刻之三山郡庠是亦善繼<lb/>
　人之志為可嘉也請僕識其後謹書以歸之若夫以<lb/>
　九為圖以十為書則劉牧氏之説允文宗之其必有<lb/>
　所見矣他日請從尊道示其要領庶相與懋明之<lb/>
<pb n="KR2n0011_WYG_096-15a"/>
　黄虞稷曰一中字允文諸暨人元紹興路録事<lb/>
謝氏<hi>章</hi>洪範衍義<lb/>
　　　佚<lb/>
　吳師道後序曰洪範一書有大禹之言有箕子之言<lb/>
　自為紀傳其文甚明而傳注者昧焉孔氏以初一曰<lb/>
　五行止威用六極為禹所第叙而不及其餘中又頗<lb/>
　有錯簡先儒或是正一二而未究故讀書者不能無<lb/>
　疑謝氏章作衍義考圖數之錯綜而推極其變萃經<lb/>
<pb n="KR2n0011_WYG_096-15b"/>
　説之精要而發明其遺可謂用志於此矣但其開端<lb/>
　之説引禹謨九功即為九疇謂範為箕子所自陳因<lb/>
　九功而演者其言曰六府繼以三事五行繼以五事<lb/>
　九功繼以戒休董威九疇終以嚮用五福威用六極<lb/>
　禹列榖於金木水火土之次箕子則専言五行而以<lb/>
　稼穡歸之土之甘三事衍為五事正徳衍為三徳五<lb/>
　事八政無非利用厚生之本五紀庶徵莫非五行之<lb/>
　順逆至其次序或有差互則若易先後天之不同其<lb/>
<pb n="KR2n0011_WYG_096-16a"/>
　言灼有明證若合符契夫以二篇相望於簡冊之間<lb/>
　數千百年習而不察謝氏獨能舉以為説亦異矣竊<lb/>
　有疑焉神龜負文禹則之而叙以為疇若五行五事<lb/>
　葢已次第而定毎疇之下又條陳其目若一曰水二<lb/>
　曰火之類皆禹本文自水曰潤下而降乃箕子釋經<lb/>
　而為傳餘疇皆然惟八政一疇獨缺爾且禹謨曰功<lb/>
　洪範曰疇二字未嘗互見謨陳徳政教養之事範著<lb/>
　天道人為之蘊範之體叚固大於謨彼所云功者指<lb/>
<pb n="KR2n0011_WYG_096-16b"/>
　其成績而言可言順而不可言逆可言吉而不可言<lb/>
　凶若六極者亦可以言功乎戒休董威義主勸督九<lb/>
　功之事曰休曰威雖與作福作威者類此指君之所<lb/>
　得為而福極葢有君所不得為而多係於天者矣使<lb/>
　謝氏而曰禹因九數故功亦以九名而事亦出於範<lb/>
　互相發則可直以為洪範有數無詞大經大法皆出<lb/>
　於謨是則不深考禹經箕傳之過也昔南豐曾氏亦<lb/>
　嘗謂謨言六府則範言五行六府次以三事則五行<lb/>
<pb n="KR2n0011_WYG_096-17a"/>
　次以五事九功言戒休董威則九疇言庶徵福極帝<lb/>
　王治天下其道未嘗不同嗚呼為是説者非謝氏之<lb/>
　比矣謝氏其勦以為已説而故異之者與故凡讀書<lb/>
　者必先畫句叚正文字辨述作而後義理可尋不然<lb/>
　則雖善其説而攷證疎攷證疎則乖剌牴牾而不合<lb/>
　不合則又何足以為善邪吾鄉仁山金氏嘗深究洪<lb/>
　範之説而定著經傳見於書表注今亦頗行於時愚<lb/>
　不復述特辨其大㫖又使學者知表注之為有功云<lb/>
<pb n="KR2n0011_WYG_096-17b"/>
陳氏<hi>樵</hi>洪範傳<lb/>
　　一卷<lb/>
　　　未見<lb/>
田氏<hi>澤</hi>洪範洛書辨<lb/>
　　一卷<lb/>
　　　未見<lb/>
　黄虞稷曰澤居延人延祐中常徳路總管府推官<lb/>
　　　　按葉氏菉竹堂目有之<lb/>
<pb n="KR2n0011_WYG_096-18a"/>
陳氏<hi>希聖</hi>洪範述<lb/>
　　　未見<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_096-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷九十六<lb/>
</p>
<p>
</p>
  </div>
</body>
</text>
</TEI>
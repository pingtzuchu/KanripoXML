<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷五十一</head> <lb/>
    <p>
<pb n="KR2n0011_WYG_051-1a"/>
欽定四庫全書<lb/>
　經義考卷五十一<lb/>
　　　　　　　　　　翰林院檢討朱彝尊撰<lb/>
　　　易<hi>五十</hi>
劉氏<hi>績</hi>周易正訓<lb/>
　　　未見<lb/>
　績自序曰易變易也惟其變故不滯於一其用通而<lb/>
　不窮大事小事一時萬世民咸用之故曰彰往而察<lb/>
<pb n="KR2n0011_WYG_051-1b"/>
　來因貳以濟民行伏羲畫卦文王彖周公爻孔子十<lb/>
　翼先聖後聖用心一而已矣雖然畫之所示無方言<lb/>
　之所指有限故卦六位即成繫辭不一而足知幽明<lb/>
　之故死生之説鬼神之情狀體也道也尚辭尚象尚<lb/>
　占用也器也引申觸類又驗之以天文地理人情物<lb/>
　宜然後可以進徳修業居夷險處治亂消息虚盈無<lb/>
　往無時不宜成位乎中而於易庶幾焉故易非聖人<lb/>
　不能作非君子不能用自孟軻沒而失其傳漢以來<lb/>
<pb n="KR2n0011_WYG_051-2a"/>
　紊亂古經以為卜筮之書宋儒仍之晦作者之意豈<lb/>
　足以知下學上逹潔静精微之㫖哉績當道微之時<lb/>
　固陋僻居懼斯文泯滅采程朱合經者附已意作訓<lb/>
　使學者知易道之大千萬里之逺一轍千萬世之久<lb/>
　一致窮理盡性以至於命後必有知予言之不誣者<lb/>
　湖廣通志績字懋功江夏人𢎞治庚戌進士<lb/>
胡氏<hi>易</hi>易經淵源<lb/>
　　　佚<lb/>
<pb n="KR2n0011_WYG_051-2b"/>
　江西通志胡易字光貞寧都人𢎞治庚戌進士官吏<lb/>
　科給事中<lb/>
王氏<hi>緒</hi>易學辨疑<lb/>
　　　未見<lb/>
　黄虞稷曰緒字紹夫江西樂平人𢎞治壬子舉人四<lb/>
　川忠州知州<lb/>
諸葛氏<hi>駿</hi>易經集説<lb/>
　　　未見<lb/>
<pb n="KR2n0011_WYG_051-3a"/>
　閩書駿字文敏晉江人𢎞治壬子舉人除永嘉縣儒<lb/>
　學訓導著有易經集説<lb/>
何氏<hi>孟春</hi>易疑初筮告䝉約<lb/>
　　十二卷<lb/>
　　　存<lb/>
　孟春自序曰六經去聖久逺簡錯文誤後學類難讀<lb/>
　易為尤難史記秦焚書周易獨以卜筮存漢募羣書<lb/>
　易獨完胡乃亦錯誤而使人難讀也易自翼後五傳<lb/>
<pb n="KR2n0011_WYG_051-3b"/>
　至田何何後分為施孟梁邱並列學官而傳民間者<lb/>
　有費直學田何之易經與傳十二篇易之本經也施<lb/>
　孟梁邱同出於何大都易在漢無弗祖田氏者傳言<lb/>
　劉向以中古文校施孟梁邱或脱去无咎悔亡惟費<lb/>
　與古文合不知所謂古文又傳自誰氏先儒謂易家<lb/>
　著書自王同始按傳何授王同周王孫丁寛服生皆<lb/>
　著傳數篇何於寛有易已東矣之嘆小章句不知視<lb/>
　王所著果誰先後然則謂著書自同始吾烏敢斷其<lb/>
<pb n="KR2n0011_WYG_051-4a"/>
　然也費學傳載其以彖象文言等十篇解上下經彖<lb/>
　象文言雜入卦中實始費氏東京焉鄭皆傳之費學<lb/>
　既興施孟梁邱暨京氏學皆廢歐陽公云田之學息<lb/>
　而古十二篇之易亡矣春惟脱去无咎悔亡者其亡<lb/>
　在文彖象文言入卦中者其亡在簡簡錯不能無軼<lb/>
　文誤不能無闕錯誤軼闕於古文均之為亡而不亡<lb/>
　者固存也朱子末年嘗悔解經支離與張敬夫書有<lb/>
　方知漢儒善説經語以漢儒只説訓詁使人就此訓<lb/>
<pb n="KR2n0011_WYG_051-4b"/>
　詁玩索經㫖意味特深長也且夫易本義朱子著述<lb/>
　中未嘗自滿而序吕伯恭音訓謂其猶或有所遺脱<lb/>
　他日答劉君房滕珙書本義有模印之戒音訓有改<lb/>
　易之屬夫音訓吕葢併陸徳明晁景迂書足之者徳<lb/>
　明釋文兼存别本使人得以所見去取景迂又得九<lb/>
　十五家是正其文厥功不細吕既㑹梓成書朱子欲<lb/>
　修補焉漢以來諸儒傳注葢未嘗敢忽也晦菴裔孫<lb/>
　鑑音訓跋云先公經傳悉加音訓易獨否者以有東<lb/>
<pb n="KR2n0011_WYG_051-5a"/>
　萊此書今讀者乃秪知本義而不知有音訓此春易<lb/>
　疑初筮告蒙約之所為錄也此書春始名音訓補從<lb/>
　晦菴志而復標今名者晦菴自言某易簡畧音訓則<lb/>
　欲補其遺脱晁景迂所謂古訓詁簡而全雖數十字<lb/>
　同一訓雖一字兼數用者晦菴之所甚契而春之所<lb/>
　為取於約也嗚呼今之讀易君子未有不患其難者<lb/>
　難則疑疑則筮不憤不啓不悱不發舉一隅不以三<lb/>
　隅反則不復也於䝉之繇辭見之矣春此書志在從<lb/>
<pb n="KR2n0011_WYG_051-5b"/>
　古經傳各卷下鄙意已悉而各章句下尤詳句讀字<lb/>
　義聲韻之奇詭者在我晦菴前如陸晁吕氏所輯咸<lb/>
　在而春之所記憶及晦菴後各家注凡若此者參入<lb/>
　焉以存其疑晦菴語錄與本義不同者必具書而互<lb/>
　約飛伏象數占驗等類亦間錄一二以備其例是固<lb/>
　晦菴所謂易中無所不有苟其言推而通則亦無害<lb/>
　於易者也嗚呼傳有之潔静精微易之教也荀卿子<lb/>
　曰善為易者不占魏管輅曰善易者不論易或勸輅<lb/>
<pb n="KR2n0011_WYG_051-6a"/>
　注易曰安可注唐劉迅作六書繼六經惟易闕不叙<lb/>
　春之始為此書也病其弗博而終為此書序也又懼<lb/>
　其病吾約因冠數圖於首以為告䝉者告非不自知<lb/>
　其不可也<lb/>
　林俊曰古易數家惟吕伯㳟本尤善朱子本義是據<lb/>
　而音訓補有缺然者郴陽何燕泉先生是集始名音<lb/>
　訓補既又曰易疑初筮告蒙約易復於古釐大象别<lb/>
　之繫辭合之寓不敢當作者之意附獨得其間擴朱<lb/>
<pb n="KR2n0011_WYG_051-6b"/>
　子所未備其於易深矣<lb/>
　張志淳曰今之談易者自程傳朱本義外無聞焉乃<lb/>
　有并程傳不識者矣學官之教士如是科舉之取士<lb/>
　如是況泝而上之魏晉諸家乎今觀燕泉先生易疑<lb/>
　初筮之書可謂深於道矣葢推本原始則經傳分合<lb/>
　之義不可忽也誦辭訂聲則音韻翻切之細不可紊<lb/>
　也濳心默契則本義之未滿於朱子者不可不究也<lb/>
　博求約取則漢儒之論與夫飛伏象數占驗之類不<lb/>
<pb n="KR2n0011_WYG_051-7a"/>
　可不知也如是則窮理致用四聖之藴庶無遺矣<lb/>
　錢陸燦曰孟春字子元郴州人𢎞治癸丑進士除兵<lb/>
　部職方主事厯郎中出補河南參政入為太僕卿以<lb/>
　僉都御史巡撫雲南召為吏部右侍郎世廟即位詔<lb/>
　議尊親禮子元率部院臺諫跪泣於左順門左遷南<lb/>
　工部右侍郎無何削籍穆廟初追贈禮部尚書諡文<lb/>
　簡<lb/>
胡氏<hi>世寧</hi>讀易私記<lb/>
<pb n="KR2n0011_WYG_051-7b"/>
　　四卷<lb/>
　　　未見<lb/>
　姓譜世寧字永清仁和人𢎞治癸丑進士江西按察<lb/>
　時上疏論宸濠反狀繫錦衣獄減死戍遼東濠誅起<lb/>
　陞僉都御史厯兵部尚書贈少保諡端毅<lb/>
何氏<hi>垕</hi>易經解<lb/>
　　　未見<lb/>
　建昌府志何垕字朝舉新城人𢎞治癸丑進士程番<lb/>
<pb n="KR2n0011_WYG_051-8a"/>
　知府<lb/>
陳氏<hi>鳳梧</hi>集定古易<lb/>
　　十二卷<lb/>
　　　存<lb/>
　張雲章曰廬陵陳鳳梧字文鳴號静齋𢎞治丙辰進<lb/>
　士武宗朝官南京吏部侍郎兼右都御史巡撫應天<lb/>
　卒贈工部尚書其所著書羅允升嘗稱之曰旁搜約<lb/>
　取率有定見而不為苟同此書經傳皆用古字意在<lb/>
<pb n="KR2n0011_WYG_051-8b"/>
　復費氏之舊上下篇惟取本義為釋彖象文言則兼<lb/>
　程朱餘或取草廬吴氏其旁及他家者甚少也<lb/>
童氏<hi>品</hi>周易翼義<lb/>
　　　未見<lb/>
　人物考童品字廷式蘭谿人𢎞治丙辰進士官兵部<lb/>
　員外郎所著有周易翼義春秋經傳辨疑禮記大㫖<lb/>
劉氏<hi>玉</hi>執齋易圖説<lb/>
　　一卷<lb/>
<pb n="KR2n0011_WYG_051-9a"/>
　　　存<lb/>
　楊慎曰執齋先天後天圓圖方圖卦變説義理極精<lb/>
　先儒未發觀之犁然當於心可入周易義疏不苐為<lb/>
　一家之言而已<lb/>
　盛子鄴曰劉玉萬安人𢎞治丙辰進士厯官刑部左<lb/>
　侍郎贈尚書諡端敏<lb/>
左氏<hi>輔</hi>周易本義附説<lb/>
　　　未見<lb/>
<pb n="KR2n0011_WYG_051-9b"/>
　黄虞稷曰輔字弼之涇縣人𢎞治丙辰進士寧州知<lb/>
　州<lb/>
周易圖説<lb/>
　　一篇<lb/>
　　　存<lb/>
錢氏<hi>貴</hi>易通<lb/>
　　　未見<lb/>
　黄虞稷曰貴字元抑吴人𢎞治戊午舉人鴻臚寺丞<lb/>
<pb n="KR2n0011_WYG_051-10a"/>
許氏<hi>誥</hi>圖書管見<lb/>
　　一卷<lb/>
　　　存<lb/>
　誥自序曰河圖洛書萬世文字之始羲文因以造易<lb/>
　禹箕叙而作範凡儒者皆所當知不特習易與書者<lb/>
　宜究心也河圖則孔子固已言之惟洛書未經孔子<lb/>
　之論以故初學之士往往不能明其指歸暇日因采<lb/>
　集諸書附以已見論著同異為十有二章以便觀覽<lb/>
<pb n="KR2n0011_WYG_051-10b"/>
　固未能盡究精微之藴亦可粗得乎位數之末錄而<lb/>
　藏之用訓子弟非敢以示人也九疇之數合於洛書<lb/>
　雖有諸儒之論皆牽合附㑹不足發明先聖之意惟<lb/>
　玉齋胡氏謂禹參酌天時人事而類之不必盡協乎<lb/>
　木火土金之位斯言庶幾近之矣<lb/>
　人物考誥字廷綸靈寶人𢎞治己未進士厯官南京<lb/>
　户部尚書<lb/>
都氏<hi>穆</hi>周易考異<lb/>
<pb n="KR2n0011_WYG_051-11a"/>
　　　未見<lb/>
　錢陸燦曰穆字𤣥敬吴縣人𢎞治己未進士授工部<lb/>
　都水主事厯禮部主客郎中年五十四乞休加太僕<lb/>
　少卿致仕<lb/>
童氏<hi>器</hi>易經講意<lb/>
　　　佚<lb/>
　温州府志器字大用平陽縣人𢎞治己未進士鎮逺<lb/>
　知府<lb/>
<pb n="KR2n0011_WYG_051-11b"/>
周氏<hi>用</hi>讀易日記<lb/>
　　一卷<lb/>
　　　存<lb/>
　鄒元標序曰予官南比部知恭肅公之為昭代名臣<lb/>
　也乃公裔孫有以先集見遺者知公學博而正近又<lb/>
　從公曾孫侍御君季侯得公讀易記莊誦一再過知<lb/>
　公學淵矣易之一書體天地之撰通神明之徳廣大<lb/>
　悉備畢生不能殫其奥予林居三十年知千聖心法<lb/>
<pb n="KR2n0011_WYG_051-12a"/>
　備載無遺吾儒欲通性命之精舍此别無津筏而世<lb/>
　儒於稍涉性命語輒以為禪為異端何思何慮寂然<lb/>
　不動是何物乾元亨利貞作何解恐非學究語能竟<lb/>
　宜公之老而屈首探其奥也公所筆記於先後天卦<lb/>
　圖爻象剛柔之㫖語雖寥寥實抉窔奥先輩之軒揭<lb/>
　一世豈偶然哉<lb/>
　錢陸燦曰用字行之吴江人𢎞治壬戌進士授行人<lb/>
　遷南京工科給事中出為廣東參議厯副使布政召<lb/>
<pb n="KR2n0011_WYG_051-12b"/>
　為右副都御史厯吏刑二部侍郎工刑二部尚書以<lb/>
　左都御史加太子少保特詔為吏部尚書卒於位贈<lb/>
　太子太保諡恭肅<lb/>
鄭氏<hi>禧</hi>周易本義音釋<lb/>
　　　佚<lb/>
　括蒼彚紀鄭禧縉雲人𢎞治甲子舉人官信陽知州<lb/>
崔氏<hi>銑</hi>讀易餘言<lb/>
　　五卷<lb/>
<pb n="KR2n0011_WYG_051-13a"/>
　　　存<lb/>
　銑自序曰銑童丱居陜聞蜀蘇氏茂之講易心樂之<lb/>
　先君子亦篤好是經手録以訓及壯仕於京官翰林<lb/>
　得閲秘書至今五十年憂喜夷險履行處運無一日<lb/>
　不體夫易也羲皇卦畫文王周公繫辭夫子作翼一<lb/>
　也因夫子之贊明三聖之㫖以貞夫變以正其履傳<lb/>
　是者倡於王弼備於程子斯時之宜也易之要也爰<lb/>
　述管見以暢二氏之疑<lb/>
<pb n="KR2n0011_WYG_051-13b"/>
易大象説<lb/>
　　一卷<lb/>
　　　存<lb/>
　銑自序曰先聖贊易彖爻隨文生解繫辭以下兼明<lb/>
　羲畫惟大象探卦爻之賾示民用之宜雖剝爛夷誅<lb/>
　可安宅涖衆是故不待布筮列卦而能立已澤物雖<lb/>
　用三聖之文别發大道於乎其孔易也與程朱傳義<lb/>
　闡微挈藴於象則畧諸儒求義於賾或乃迂曲不通<lb/>
<pb n="KR2n0011_WYG_051-14a"/>
　先南郭君耄年讀易不輟不肖銑少受庭訓日味聖<lb/>
　言今年在艾耆之間乃考諸家乃出臆見裁截敷衍<lb/>
　綴為一卷差若詳明可訓蒙士<lb/>
　言行錄銑字子鍾河南安陽人𢎞治乙丑進士仕至<lb/>
　禮部右侍郎卒諡文敏<lb/>
　黄省曾曰公性淵醇清卲卓然鉅儒燕居著書者數<lb/>
　矣若易象春秋傳説皆仲尼之心也<lb/>
　楊時喬曰崔公恬退力行方時學興獨首明程朱其<lb/>
<pb n="KR2n0011_WYG_051-14b"/>
　曰朱子之訓孔子之教也又謂時學假言知以掩其<lb/>
　知之不真行之不力著洹詞數卷有功於道晚著易<lb/>
　大象説多精微自得之㫖<lb/>
湛氏<hi>若水</hi>修復古易經傳訓測<lb/>
　　十卷<lb/>
　　　存<lb/>
　若水自序曰昔者伏羲作易有卦畫焉而已矣伏羲<lb/>
　之易行數千年而後有文王周公未聞待文王周公<lb/>
<pb n="KR2n0011_WYG_051-15a"/>
　之彖爻而後可行也羲文之易又行數百年而後有<lb/>
　孔子未聞待孔子之傳而後可行也由羲文之上其<lb/>
　説簡由孔子之下其説長其説簡所以待上士也其<lb/>
　説長所以待下士也世之降也孔子之不得已也自<lb/>
　孔子之後又數千年善治易者吾獨取費直焉以孔<lb/>
　子之十傳明羲文周公之經然而易之道直未之知<lb/>
　也夫易傳孔子所以體天地之道盡人物之理窮變<lb/>
　化之奥也直數焉而已哉故韋編三絶以窮夫易之<lb/>
<pb n="KR2n0011_WYG_051-15b"/>
　道由文王周公之易以窮伏羲之易由伏羲之易以<lb/>
　窮身心之易由身心之易以窮天地人物之易是故<lb/>
　十傳作焉廣大悉備至矣夫十傳所以解經者也後<lb/>
　之儒者於經而解之又以傳而分附之不亦贅而支<lb/>
　也乎予頗竊見此意以末學而未敢自是不輕易著<lb/>
　作者數年乃江都葛生澗深知篤信懇請為學者俛<lb/>
　焉正之乃為出羲文周公之易復為上下經而取孔<lb/>
　子之翼為後人所分附者復合而為十傳讀孔子之<lb/>
<pb n="KR2n0011_WYG_051-16a"/>
　傳以明羲文周公之經曉然矣其舊本多有錯簡如<lb/>
　重出亢龍有悔以下十九條乃文言之文而錯簡散<lb/>
　逸於繫辭者今亦因與釐正復歸文言之後十傳篇<lb/>
　次或為後人所訛者稍加更定而著其義夫然後易<lb/>
　為全書矣於孔子十傳則稍出愚見因言求義而各<lb/>
　為之測於三聖之經則全本文苐令葛生等采測義<lb/>
　作旁識而不為之説俾學者因測以明傳因傳以明<lb/>
　經庶乎天下後世復見古易之大全而四聖之心或<lb/>
<pb n="KR2n0011_WYG_051-16b"/>
　可得矣<lb/>
　張雲章曰增城湛文簡公字元明𢎞治乙丑進士仕<lb/>
　至南京吏部尚書少學於同郡陳白沙官京師與王<lb/>
　陽明往復議論自後無日不講學所至為白沙建祠<lb/>
　多立書院從遊者幾遍天下學者稱甘泉先生其所<lb/>
　著有發揮經傳者皆以測名其書<lb/>
顧氏<hi>應祥</hi>讀易愚得<lb/>
　　一卷<lb/>
<pb n="KR2n0011_WYG_051-17a"/>
　　　未見<lb/>
　楊時喬曰箬溪書言先後天辨歐陽子論繫辭辨京<lb/>
　房郭璞變占之誤<lb/>
　姓譜應祥字惟賢長興人𢎞治乙丑進士官刑部尚<lb/>
　書<lb/>
安氏<hi>磐</hi>易牖<lb/>
　　　佚<lb/>
　楊慎曰安公石作易牖其説曰天下之事數往者順<lb/>
<pb n="KR2n0011_WYG_051-17b"/>
　知來者逆易為知來而作故其數逆數也往者順葢<lb/>
　因下句而並舉之非為易有數往之順數也公石妙<lb/>
　契經義此解極為超邁惜未見其全<lb/>
　姓譜安磐字公石嘉定州人𢎞治乙丑進士官兵科<lb/>
　都給事中以争大禮落職<lb/>
穆氏<hi>孔暉</hi>讀易録<lb/>
　　　未見<lb/>
　姓譜穆孔暉字伯濳棠邑人𢎞治乙丑進士厯禮部<lb/>
<pb n="KR2n0011_WYG_051-18a"/>
　左侍郎兼翰林院學士諡文簡<lb/>
田氏<hi>汝耔</hi>周易纂義<lb/>
　　　未見<lb/>
　開封府志田汝耔字勤甫祥符人𢎞治乙丑進士由<lb/>
　刑科給事中轉湖廣按察副使<lb/>
張氏<hi>邦竒</hi>易説<lb/>
　　一卷<lb/>
　　　存<lb/>
<pb n="KR2n0011_WYG_051-18b"/>
　祁承<graphic n="KR3020" url="https://raw.githubusercontent.com/kanripo/KR-Gaiji/master/images/KR3020.png" mimeType="image/png"/>曰易説一卷載文定公本集<lb/>
　錢陸燦曰邦竒字常甫鄞縣人𢎞治乙丑進士改庶<lb/>
　吉士授檢討出補湖廣提學副使遷春坊庶子國子<lb/>
　祭酒南吏部右侍郎召還為吏部左侍郎以學士掌<lb/>
　院以太子賓客禮部尚書掌詹改南禮部尚書贈太<lb/>
　子太保諡文定<lb/>
鄭氏<hi>善夫</hi>易論<lb/>
　　一卷<lb/>
<pb n="KR2n0011_WYG_051-19a"/>
　　　存<lb/>
　鄧原岳曰先生字繼之别號少谷山人𢎞治乙丑進<lb/>
　士正徳末以禮部員外郎諫南巡杖闕下乞歸嘉靖<lb/>
　改元用薦起為南京刑部郎中改吏部稽勳郎<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_051-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百九十二</head> <lb/>
    <p>
<pb n="KR2n0011_WYG_291-1a"/>
欽定四庫全書<lb/>
　經義考卷二百九十二<lb/>
　　　　　　　　　　翰林院檢討朱彝尊撰<lb/>
　　　書壁<lb/>
唐太學壁經<lb/>
　　　佚<lb/>
　封演曰大厯十年有司上言經典不正取捨莫準詔<lb/>
　儒官挍定經本送尚書省并國子司業張參共相驗<lb/>
<pb n="KR2n0011_WYG_291-1b"/>
　考參遂撰定五經字様書於太學講堂之壁學者咸<lb/>
　就取正焉<lb/>
　李肇曰張參為國子司業年老常手寫九經以為讀<lb/>
　書不如寫書<lb/>
　通鑑注大厯中張參為司業定五經書於論堂東西<lb/>
　廂之壁<lb/>
　　　　按唐舒元輿問國學記云元輿欲觀禮於太<lb/>
　　　　學謁者許諾遂前導之初過朱門門闔問曰<lb/>
<pb n="KR2n0011_WYG_291-2a"/>
　　　　此魯聖人之宫也遂拜之次至於西有高門<lb/>
　　　　門中有厦屋問之曰此論堂也又至一門問<lb/>
　　　　之曰此國子館也其庭其堂如入論堂<hi>云云</hi>
　　　　㑹要通典諸書不詳論堂之制後學不知疑<lb/>
　　　　論堂為講堂之誤故具疏之<lb/>
　唐㑹要太和七年二月勅覆定九經字體令依司業<lb/>
　張參五經文字為準<lb/>
　冊府元龜鄭餘慶以太子少師判國子祭酒元和十<lb/>
<pb n="KR2n0011_WYG_291-2b"/>
　三年十一月以太學荒墜日乆生徒不振奏請率文<lb/>
　武俸禄修廣兩京國子監十四年十二月又奏請京<lb/>
　官每月料錢每貫抽一十文以充國子監造先師廟<lb/>
　并繕壁經制可　又曰開成二年八月翰林待詔唐<lb/>
　𤣥度狀張參五經舊字様歲月將乆畫㸃參差傳寫<lb/>
　相承漸至乖誤今依字書商較是非取其適中新加<lb/>
　九經字様一卷請附於五經字様之末用證謬誤勅<lb/>
　㫖依奏<lb/>
<pb n="KR2n0011_WYG_291-3a"/>
　劉禹錫記曰初大厯中名儒張參為國子司業始詳<lb/>
　定五經書於論堂東西廂之壁辨齊魯之音取其宜<lb/>
　考古今之文取其正繇是諸生之師心曲學偏聴臆<lb/>
　說咸束而歸於大同掲掲高懸積六十載崩剥汚衊<lb/>
　淟然不鮮今天子尚文章尊典籍於苑囿不加尺椽<lb/>
　而成均以治學上言遽賜千萬時祭酒齊皥實尸之<lb/>
　博士韋公肅實佐之國庠重嚴過者必軾遂以羡嬴<lb/>
　再新壁書懲前土塗不克以夀乃析堅木負墉而比<lb/>
<pb n="KR2n0011_WYG_291-3b"/>
　之其制如版牘而高廣其平如粉澤而潔滑背施隂<lb/>
　關使衆如一附離之際無跡而尋堂皇靚深兩廡相<lb/>
　照申命國子能通法書者分章揆日遜其業而繕寫<lb/>
　焉筆削既成挍讎既精白黑彬斑瞭然飛動以䝉來<lb/>
　求焕若星辰以敬來趨肅如神明以疑來質決若蓍<lb/>
　蔡由京師而風天下覃及九譯咸知宗師非止服縫<lb/>
　掖者鑽仰而已於是學官陳師正等暨生徒凡四百<lb/>
　二十有八人請金石刻且歌之曰我有學宇既傾而<lb/>
<pb n="KR2n0011_WYG_291-4a"/>
　成之我有壁經既昧而明之孰規模之孰發揮之祭<lb/>
　酒維齊博士維韋俾我學徒絃歌以時切切祁祁不<lb/>
　敖不嬉庻乎遒人來采我詩時余為禮部郎凡瞽宗<lb/>
　之事得以關決故書之以移史官宜附於藝文云<lb/>
　　　　按唐新舊史均不為齊皥立傳新書宰相世<lb/>
　　　　系表瀛州齊氏皥京兆府司録參軍而不言<lb/>
　　　　其官祭酒昌黎韓子集有送齊皥下第序文<lb/>
　　　　稱高陽齊生兄為時名相出藩於南生舉進<lb/>
<pb n="KR2n0011_WYG_291-4b"/>
　　　　士有司用是連枉生所云名相者映也王定<lb/>
　　　　保摭言載隴西李舟與映書稱三十三官足<lb/>
　　　　下韋公肅舊史無傳新書入之儒學諸臣之<lb/>
　　　　列表云是逍遥公房元和初太常博士兼修<lb/>
　　　　撰<lb/>
　王履貞賦云國家覃敷文命建學崇政置六經於屋<lb/>
　壁作羣儒之龜鏡剪遺文以辨謬俾雅詰以詳正是<lb/>
　以儒業益敷皇風載盛斆學既闡廓宇斯分飾素壁<lb/>
<pb n="KR2n0011_WYG_291-5a"/>
　而照月搆丹梁而結雲於是集青衿之侣延鴻鶴之<lb/>
　羣貞八索起三墳採典謨之淪翳次編簡之繽紛稽<lb/>
　古至今從百家之正義歸真背偽俾四海之同文於<lb/>
　是博考羣臣宣明舊典既科斗之互缺亦魚魯之相<lb/>
　舛依鳥跡而難從訪蛇形而莫辨定兹金簡規程邈<lb/>
　之𨽻書遵彼古文參史籀之大篆然後命鍾張之藝<lb/>
　詔文學之官界四壁以繩直擇五色之毫端粲爾其<lb/>
　采昭然可觀雖一勞之克定乃千載之不刋錯綜既<lb/>
<pb n="KR2n0011_WYG_291-5b"/>
　備班列有次欲昭明於六書先褒貶於一字俾去顛<lb/>
　訛之惑用全述作之意苟不絶於韋編將永齊於石<lb/>
　記至於止戈為武反正為文將為後生之式必憲先<lb/>
　王之法爰及垂露懸鍼鶴頭蚊足酌前後之模楷為<lb/>
　後來之軌躅瞻彼垣墻代兹簡牘篇章煥炳文雅照<lb/>
　燭正以先王之修則曲禮三千習以孔門之徒則冠<lb/>
　者五六所謂一人作則京國儀型光我廊廟異彼丹<lb/>
　青示人範於古訓正國常於典經既文明於天下宜<lb/>
<pb n="KR2n0011_WYG_291-6a"/>
　逺域而來庭<lb/>
　　　　按是賦載文苑英華當日試官以六經典法<lb/>
　　　　刋正文字為韻篇中既有俾四海之同文句<lb/>
　　　　不應後復轉入文韻且法韻在乏部韻雖險<lb/>
　　　　亦無止押一字之理然則反正為文句非文<lb/>
　　　　字有誤必其下尚有闕文刋本失去也<lb/>
　郭忠恕曰五經文字以屯<hi>陟倫切</hi>卦之屯音豚其濫讀<lb/>
　有如此者又五經字書不分校校張氏皆從木非也<lb/>
<pb n="KR2n0011_WYG_291-6b"/>
　　又曰驗張司業云久訛而不敢改其順非有如<lb/>
　此者<lb/>
　錢易南部新書曰大厯十一年制國子監置書學博<lb/>
　士立說文石經字林之學舉其文義嵗登下之<lb/>
　　　　　按此正張參為司業時事<lb/>
　釋贊寜續高僧傳大厯中勅定四分律䟽建中改元<lb/>
　其年五月疏草畢六月望勅僧圓照依國子學大厯<lb/>
　新定字様抄寫進<lb/>
<pb n="KR2n0011_WYG_291-7a"/>
　程大昌曰知者創物雖則云創其實必有因藉以發<lb/>
　其知也蔡邕雖曰能書若無堊帚亦無以發其飛白<lb/>
　之智吾獨怪夫刻石為碑蠟墨為字逺自秦漢而至<lb/>
　於唐張參軰於五經文字皆已立板傳本乃無人推<lb/>
　廣其事以槩經史其故何也<lb/>
　王應麟曰唐儒學傳序文宗定五經鑱之石張參等<lb/>
　是正譌文按劉禹錫國學新修五經壁記云初太厯<lb/>
　中名儒張參為司業始詳定五經書於論堂東西廂<lb/>
<pb n="KR2n0011_WYG_291-7b"/>
　之壁序以參為文宗時人誤矣參所定乃書於壁非<lb/>
　鑱石也<lb/>
　　　　按張參自序五經文字有云十年夏六月詔<lb/>
　　　　委國子儒官勘挍經本送尚書省參幸承詔<lb/>
　　　　㫖得與二三儒者分經鉤考互發字義書於<lb/>
　　　　屋壁凡三千二百三十五字所謂十年夏者<lb/>
　　　　大厯十年也今西安府碑洞石刻九經後附<lb/>
　　　　五經文字於參序十年句上增貞觀二字論<lb/>
<pb n="KR2n0011_WYG_291-8a"/>
　　　　世者遂疑不能決攷孟浩然集有送張參明<lb/>
　　　　經舉覲省詩盖參在開元天寳閒舉明經至<lb/>
　　　　大厯年為國子司業無足異者其貞觀字不<lb/>
　　　　知何妄人所增宋錢塘陳思撰書苑菁華卷<lb/>
　　　　中載參序無此二字而後有大厯十一年六<lb/>
　　　　月七日國子司業張參序一十六字讀之積<lb/>
　　　　疑始釋可知碑洞石本非唐人之舊矣<lb/>
　　　　又按劉夢得國學新修五經壁記稱參為名<lb/>
<pb n="KR2n0011_WYG_291-8b"/>
　　　　儒參所書壁經至發題以試士今文苑英華<lb/>
　　　　載有王履貞賦其辭有曰置六經於屋壁作<lb/>
　　　　羣儒之龜鏡又曰一人作則京國儀型光我<lb/>
　　　　廊廟異彼丹青其推詡之至矣唐人多専攻<lb/>
　　　　詩賦留心經義者寡作史者宜以參入儒林<lb/>
　　　　傳而舊史新書俱不及焉其姓名僅一見於<lb/>
　　　　宰相世糸表一見於藝文志小學類而已闕<lb/>
　　　　事一也參謂讀書不如寫書度其書法必工<lb/>
<pb n="KR2n0011_WYG_291-9a"/>
　　　　故當時壁經羣儒奉為龜鏡縱不得與儒林<lb/>
　　　　之列書家姓氏亦宜載之而書苑書譜書史<lb/>
　　　　均未之及闕事二也壁經雖無存然參所定<lb/>
　　　　五經文字與唐𤣥度九經字様同刻石附九經<lb/>
　　　　之後歐陽永叔最嗜金石文字其序集古<lb/>
　　　　録云上自周穆王下更秦漢隋唐五代外至<lb/>
　　　　四海九州名山大澤窮厓絶谷荒林破冢神<lb/>
　　　　仙鬼物詭怪所傳莫不皆有乃獨唐所刻<lb/>
<pb n="KR2n0011_WYG_291-9b"/>
　　　　石經録中跋尾三百九十六篇此獨無有是唐<lb/>
　　　　刻石經永叔當日反失於摹搨未免類於昌<lb/>
　　　　黎韓子所云掎摭星宿遺羲娥矣闕事三也<lb/>
　　　　今諸書皆有雕本獨五經文字九經字様止<lb/>
　　　　有拓本無雕本闕事四也惟因參所詳定文<lb/>
　　　　字務從簡要以便士子作式不能如説文釋<lb/>
　　　　文之詳此學者所易忽因之未有開雕者矣<lb/>
　經義考卷二百九十二<lb/>
</p>
<p>
</p>
  </div>
</body>
</text>
</TEI>
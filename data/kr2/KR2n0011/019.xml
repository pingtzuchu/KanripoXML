<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷十九</head> <lb/>
    <p>
<pb n="KR2n0011_WYG_019-1a"/>
欽定四庫全書<lb/>
　經義考卷十九<lb/>
　　　　　　　　　　翰林院檢討朱彝尊撰<lb/>
　　　易<hi>十八</hi>
周子<hi>惇頥</hi>易通<hi>即通書</hi>
　　一卷<lb/>
　　　佚<lb/>
　東都事畧周惇頥字茂叔舂陵人以䕃為将作監主<lb/>
<pb n="KR2n0011_WYG_019-1b"/>
　簿調南安軍司理叅軍後通判永州擢廣南東路轉<lb/>
　運判官移提㸃刑獄以病求知南康軍病劇上南康<lb/>
　印分司南京惇頥酷愛廬阜買田其旁築室以居號<lb/>
　曰濓溪倡明道學著通書行於世<lb/>
　胡宏序曰通書四十章周子之所述也周子名惇頥<lb/>
　字茂叔舂陵人推其道學所自或曰傳太極圖於穆<lb/>
　修修傳先天圖於种放放傳於陳摶此殆其學之一<lb/>
　師歟非其至者也希夷先生有天下之願而卒與鳳<lb/>
<pb n="KR2n0011_WYG_019-2a"/>
　歌荷篠長徃不來者伍於聖人無可無不可之道亦<lb/>
　似有未至者程明道先生嘗謂門弟子曰昔受學於<lb/>
　周子令尋仲尼顔子所樂者何事而明道先生自再<lb/>
　見周子吟風弄月以歸道學之士皆謂程顥氏續孟<lb/>
　子不傳之學則周子豈特為种穆之學而止者哉粤<lb/>
　若稽古孔子述三五之道立百王經世之法孟軻氏<lb/>
　闢楊墨推明孔子之澤以為萬世不斬人謂孟氏功<lb/>
　不在禹下今周子啓程氏弟子以不傳之妙其功盖<lb/>
<pb n="KR2n0011_WYG_019-2b"/>
　在孔孟之間矣人見其書之約也而不知其道之大<lb/>
　也見其文之質也而不知其義之精也見其言之淡<lb/>
　也而不知其味之長也顧愚何足以知之然服膺有<lb/>
　年矣試舉一二語為同志者起予之益乎患人以發<lb/>
　䇿决科榮身肥家希世取寵為事也則曰志伊尹之<lb/>
　所志患人以知識見聞為得而自畫不待價而自沽<lb/>
　也則曰學顔子之所學人有真能立伊尹之志修顔<lb/>
　子之學者然後知通書之言包括至大而聖門之事<lb/>
<pb n="KR2n0011_WYG_019-3a"/>
　業無窮矣故此一卷書皆發端以示人者宜其度越<lb/>
　諸子直與易書詩春秋語孟同流行乎天下是以叙<lb/>
　而藏之遇天下之善士又尚論前修而欲讀其書者<lb/>
　則傳焉<lb/>
　朱子跋曰通書者濓溪夫子之所作也夫子姓周氏<lb/>
　名惇頥字茂叔自少即以學行有聞於世而莫或知<lb/>
　其師傳之所自獨以河南兩程夫子嘗受學焉而得<lb/>
　孔孟不傳之正統則其淵源因可槩見然所以指夫<lb/>
<pb n="KR2n0011_WYG_019-3b"/>
　仲尼顔子之樂而發其吟風弄月之趣者亦不可得<lb/>
　而悉聞矣所著之書又多放失獨此一篇本號易通<lb/>
　與太極圖説並出程氏以傳於世而其為説實相表<lb/>
　裏大抵推一理二氣五行之分合以紀綱道體之精<lb/>
　微决道義文辭利禄之取舍以振起俗學之卑陋至<lb/>
　論所以入徳之方經世之具又皆親切簡要不為空<lb/>
　言顧其宏綱大用既非秦漢以來諸儒所及而其條<lb/>
　理之密意味之深又非今世學者所能驟而窺也是<lb/>
<pb n="KR2n0011_WYG_019-4a"/>
　以程氏既歿而傳者鮮焉其知之者不過以為用意<lb/>
　高逺而己熹自蚤歲即幸得其遺編而伏讀之初盖<lb/>
　茫然不知其所謂而甚或不能以句壯歲獲遊延平<lb/>
　先生之門乃始得聞其説之一二比年以來潜玩既<lb/>
　久乃若粗有得焉雖其宏綱大用所不敢知然於其<lb/>
　章句文字之間則有以實見條理之愈密意味之愈<lb/>
　深而不我欺也顧自始讀以至於今歲月幾何倐焉<lb/>
　三紀慨前哲之益逺懼妙㫖之無傳竊不自量輙為<lb/>
<pb n="KR2n0011_WYG_019-4b"/>
　注釋雖知凡近不足以發夫子之精藴然創建大義<lb/>
　以俟後之君子則萬一其庻幾焉<lb/>
邵子<hi>雍</hi>古周易<lb/>
　　八卷<hi>宋志無見周易㑹通因革</hi>
　　　未見<lb/>
　宋史雍字堯夫河南人事北海李之才受河圖洛書<lb/>
　宓犧八卦六十四卦圖象探賾索隠妙悟神契玩心<lb/>
　高明以觀天地之運化隂陽之消長逺而古今世變<lb/>
<pb n="KR2n0011_WYG_019-5a"/>
　微而飛走草木之性情深造曲暢庻幾所謂不惑而<lb/>
　非依倣象類億則屢中者遂演宓犧先天之㫖著書<lb/>
　十餘萬言行於世嘉祐詔求遺逸留守王拱辰以雍<lb/>
　應詔授將作監主簿復舉逸士補潁川團練推官皆<lb/>
　固辭乃受命竟稱疾不之官卒贈秘書省著作郎元<lb/>
　祐中賜諡康節<lb/>
　程子曰先生之學得之李挺之挺之得之穆伯長推<lb/>
　其源流逺有端緒今穆李之言及其行事槩可見矣<lb/>
<pb n="KR2n0011_WYG_019-5b"/>
　而先生純一不雜汪洋浩大乃其所自得者多<lb/>
　張㟭曰先生覃思於易經夜不設寝日不再食三年<lb/>
　而學以大成大名王豫天悦博逹之士尤長於易聞<lb/>
　先生之篤志愛而欲教之既與之語三日得所未聞<lb/>
　始大驚服卒舍其學而學焉北面而尊師之衛人乃<lb/>
　知先生之有道也<lb/>
　邵博曰古易卦爻一彖二象三文言四繫辭五説卦<lb/>
　六序卦七雜卦八其次序不相雜也予家藏大父手<lb/>
<pb n="KR2n0011_WYG_019-6a"/>
　寫百源易實古易也百源在蘇門山下康節讀書之<lb/>
　處<lb/>
　王炎曰邵氏之學長於古易夫文王之演易不專為<lb/>
　占筮用也靜而正心誠意動而開物成務易皆具焉<lb/>
　惟以占筮論之則古人如管輅郭璞闗朗之徒足以<lb/>
　盡易之道矣不特邵氏能之也<lb/>
　魏了翁曰衆人以易觀易而滯於易先生以易觀心<lb/>
　而得於心其方圓圖皇極經世諸書消息隂陽之幾<lb/>
<pb n="KR2n0011_WYG_019-6b"/>
　貫融内外之分盖洙泗後絶學也<lb/>
　黄震曰易言天地定位者天尊而上地卑而下其位<lb/>
　一定而不可易易取其象於卦為乾坤凡二者為天<lb/>
　地之氣之統宗譬諸父母雖若無所施為實主宰乎<lb/>
　一家而居其尊者也山澤通氣者山澤一高一下水<lb/>
　脈灌輸而其氣實相通通之為言貫也易取其象於<lb/>
　卦為艮兑雷風相薄者雷風一迅一烈氣勢翕合而<lb/>
　其形實相薄薄之為言逼也易取其象於卦為震㢲<lb/>
<pb n="KR2n0011_WYG_019-7a"/>
　水火不相射者水火一寒一熱宜若相息滅而下然<lb/>
　上沸以成既濟之功乃不相射不相射者言不如射<lb/>
　者之相射<hi>音石</hi>害也易取其象於卦為坎離凡六者皆<lb/>
　天地之氣之為譬如六子迭相運用而悉出於父母<lb/>
　者也聖人設此章以釋八卦之義似不過如此而已<lb/>
　歴漢唐以至本朝伊洛諸儒未有外此而他為之説<lb/>
　者惟邵康節得陳希夷數學創為先天之圖移易卦<lb/>
　之離南坎北為乾南坤北曰此取易之天地定位也<lb/>
<pb n="KR2n0011_WYG_019-7b"/>
　然易曰離也者明也南方之卦也坎者水也正北方<lb/>
　之卦也則離南坎北經有明文矣天地定位於經未<lb/>
　嘗明言其為南北也何以知其此為先天之卦位言<lb/>
　徒以卦言位或彼或此猶固未可知今以事理之實<lb/>
　可見者考之則風一從南即盎然以温風一從北即<lb/>
　冷然以寒南方屬夏其熱如此北方屬冬其凍如此<lb/>
　離南坎北信乎其如今易經之言矣康節移之以位<lb/>
　乾坤将何所驗以為信耶康節既移乾坤於南北又<lb/>
<pb n="KR2n0011_WYG_019-8a"/>
　移艮以居西北移兌以居東南曰此取易之山澤通<lb/>
　氣也然易曰艮東北之卦也又曰兌正秋也則艮居<lb/>
　東北兌居正西經有明文矣若山澤通氣特言其通<lb/>
　氣而已於經未嘗明言艮為西北兌為東南也康節<lb/>
　何所考而指此為先天之卦位若以事理之實而考<lb/>
　之山必資乎澤澤必出乎山其氣相通無徃不然豈<lb/>
　必卦位與之相對而後氣可相通耶康節既移東北<lb/>
　之艮於西北遂移震於東北而移㢲於西南曰取易<lb/>
<pb n="KR2n0011_WYG_019-8b"/>
　之雷風相薄也然易曰震東方也又曰㢲東南也則<lb/>
　震居東方㢲居東南經有明文矣若雷風相薄特言<lb/>
　其相薄而已於經未嘗明言震為東北㢲為西南也<lb/>
　康節何所考而指此為先天之卦位若以事理之實<lb/>
　考之震惟居正東㢲惟居東南逼近而合故言相薄<lb/>
　若逺而相對安得相薄而東北為寅時方正月又豈<lb/>
　雷發之時耶康節既移離坎之位以位乾坤乃移離<lb/>
　於正東移坎於正西曰取易之水火不相射也然南<lb/>
<pb n="KR2n0011_WYG_019-9a"/>
　方為離北方為坎經文萬世不磨水火不相射特言<lb/>
　其性相反而用則相資耳於經未嘗明言離為東方<lb/>
　之卦坎為西方之卦也康節又何所見而指此為先<lb/>
　天之卦位説者雖指火為日遂以離為東指水為月<lb/>
　遂以坎為西然按説卦先言離為火然後言離為日<lb/>
　獨言坎為水而未嘗言坎為月盖日乃太陽之精非<lb/>
　特可以離言月乃太隂之精非特可以坎言月雖隂<lb/>
　而其出必於東日雖陽而其沒必於西周流運轉晝<lb/>
<pb n="KR2n0011_WYG_019-9b"/>
　夜不停非若水火之定位於一方者比也又可借日<lb/>
　月以代水火為言耶易畫於伏羲演於文王繫於孔<lb/>
　子傳之天下萬世惟此一易而己未聞有先天後天<lb/>
　之分也雖曰未有天地已有此理然而作易始於伏<lb/>
　羲不言先天康節特托易以言數諸儒未有以此而<lb/>
　言易者也晦庵以理學集諸儒之大成原聖人因卜<lb/>
　筮而作易始兼以康節之説而詳之若據門人所録<lb/>
　語類乃因康節之先天而反有疑於文王孔子之易<lb/>
<pb n="KR2n0011_WYG_019-10a"/>
　及有疑於伊川之易傳且有疑於易經此章八卦之<lb/>
　位然按晦庵先生答王子合書明言康節言伏羲卦<lb/>
　位近於穿鑿附㑹且當闕之以此槩彼門人所録其<lb/>
　一時之言爾抑録之者未必盡當時之真耶盖易所<lb/>
　言者道而康節所言先天者數也康節雖賢不先於<lb/>
　文王孔子也康節欲傳伊川以數學伊川堅不從則<lb/>
　不可以其數學而反疑伊川之易學又可知也學者<lb/>
　且當以晦庵親答王子合之言為正毋以門人記録<lb/>
<pb n="KR2n0011_WYG_019-10b"/>
　晦庵之言為疑　又曰邵子無易解不過觀物經世<lb/>
　先天圖　又曰邵易不藐之為象數則憚其難知<lb/>
　董真卿曰邵子古周易八卷與晁氏説之本同<lb/>
　朱升曰邵子發明易之數而一動一靜之間天地人<lb/>
　之至妙邵子固以理而妙是數矣<lb/>
　王褘曰自周秦以來伏羲之圖鮮或傳授而淪落於<lb/>
　方技家孔子於繫辭説卦固嘗言之學者不察也邵<lb/>
　子始發揮之盖邵子得之李挺之挺之得之穆伯長<lb/>
<pb n="KR2n0011_WYG_019-11a"/>
　伯長得之陳希夷所謂先天之學也自先天之學明<lb/>
　人知有伏羲之易而學易者不斷自文王周公始矣<lb/>
　王廷相曰易雖有數聖人不論數而論理要諸盡人<lb/>
　事爾故曰得其義則易數在其中故邵子以數論天<lb/>
　地人物之變棄人為而尚定命以故後學論數紛紜<lb/>
　廢置人事别為異端害道大矣<lb/>
　楊慎曰易圖先天始於希夷後天續於康節盖康節<lb/>
　因孔子易傳難明因希夷之圖又作後天圖以示人<lb/>
<pb n="KR2n0011_WYG_019-11b"/>
　如周子因孔子易有太極一句而作太極圖朱子所<lb/>
　以不明言者因其出於希夷而諱之恐人疑其流於<lb/>
　神仙也<lb/>
　楊時喬曰希夷所傳諸圖舊秪存圖而已康節始以<lb/>
　圓者為天方者為地次序為横圖乃皆還之於易自<lb/>
　此而説卦自天尊地卑至天地定位諸書辭變象數<lb/>
　之學皆粲如指掌不然孰從而知所為位所為象數<lb/>
　哉<lb/>
<pb n="KR2n0011_WYG_019-12a"/>
鄭氏<hi>夬</hi>周易傳<lb/>
　　通考十三卷<hi>讀書志玉海俱作十二卷宋志不列易傳别著時用書二十卷明用書九</hi>
　　<hi>卷易傳辭三卷易傳辭後語一卷</hi>
　　　佚<lb/>
　司馬光劄子曰伏見并州盂縣主簿鄭揚庭自少及<lb/>
　長研精易道譔著所傳成易測六卷不泥隂陽不渉<lb/>
　怪妄專用人事指明六爻求之等倫誠難多得臣不<lb/>
　敢蔽輙取進呈<lb/>
<pb n="KR2n0011_WYG_019-12b"/>
　沈括曰江南人鄭夬字揚庭曽為一書談易其間一<lb/>
　説曰乾坤大父母也復姤小父母也乾一變生復得<lb/>
　一陽坤一變生姤得一隂云云至乾六變生歸妹本<lb/>
　得三十二陽坤六變生漸本得三十二隂乾坤錯綜<lb/>
　隂陽各得三十二生六十四卦夬之為書皆荒唐之<lb/>
　論獨有此變卦之説未知其是非予後見兵部員外<lb/>
　郎秦玠論夬所談駭然曰何處得此法玠曰嘗遇一<lb/>
　異人授此厯數推徃古興衰運厯無不皆驗嘗恨不<lb/>
<pb n="KR2n0011_WYG_019-13a"/>
　能盡其術西都邵雍亦知大畧己能洞知吉凶之變<lb/>
　此人乃形之於書必有天譴此非世人所得聞也<lb/>
　邵伯温曰先君易學微妙𤣥深不肖所不得知也其<lb/>
　傳授本末則受易於李之才挺之挺之師穆修伯長<lb/>
　伯長師陳摶圖南先君之學雖有傳授而微妙變通<lb/>
　則其所自得也平時未嘗妄以語人惟大名王天悦<lb/>
　滎陽張子望嘗從學又皆蚤死秦玠鄭夬嘗欲從先<lb/>
　君學先君以玠頗好任數夬志在口耳多外慕皆不<lb/>
<pb n="KR2n0011_WYG_019-13b"/>
　之許玠嘗語夬以王天悦傳先君之學夬力求之天<lb/>
　悦不許天悦感疾且卒夬賂其僕於卧内竊得之遂<lb/>
　以為已學著易傳易測明範五經明用數書皆破碎<lb/>
　妄作穿鑿不根嘗以變卦圖示秦玠夬竊天悦書入<lb/>
　京師補國子監解試䇿問八卦次序夬以所得之説<lb/>
　對有司異之擢在優等既登第以所著書投贄公卿<lb/>
　之門後以贓罪竄秦謂必有天譴恐指此秦既知夬<lb/>
　竊書乃謂夬何處得此法又謂西都邵某聞大畧近<lb/>
<pb n="KR2n0011_WYG_019-14a"/>
　乎自欺矣然謂得之異人盖指希夷而言也<lb/>
　晁公武曰姚嗣宗謂劉牧之學授之吳秘秘授之夬<lb/>
　邵雍言夬竊其學於王豫沈括亦言夬之學似雍云<lb/>
　吳仁傑曰鄭夬以序卦為文王六十四卦雜卦為伏<lb/>
　羲六十四卦其説非是<lb/>
　馬中錫曰夬著書談易變曰乾一變生復得一陽二<lb/>
　變生臨得二陽三變生泰得四陽四變生大壯得八<lb/>
　陽五變生夬得十六陽六變生歸妹得三十二陽坤<lb/>
<pb n="KR2n0011_WYG_019-14b"/>
　一變生姤得一隂二變生遯得二隂三變生否得四<lb/>
　隂四變生觀得八隂五變生剥得十六隂六變生歸<lb/>
　妹得三十二隂乾坤錯綜隂陽各三十二乾坤大父<lb/>
　母也復姤小父母也歸妹者歸宿之地也一時無人<lb/>
　解其㫖獨秦玠者知之謂所親曰此天地之秘藏西<lb/>
　都邵雍稍知粗迹已能洞逹吉凶之變鄭君何敢筆<lb/>
　之於書當必有天譴吾因逹是動遭坎軻恐亦不久<lb/>
　於世矣已而鄭與秦果俱死此即焦延夀所謂四千<lb/>
<pb n="KR2n0011_WYG_019-15a"/>
　九十六卦者耶<lb/>
張子<hi>載</hi>横渠易説<lb/>
　　宋志十卷<lb/>
　　　存<lb/>
　東都事畧張載字子厚長安人學古力行篤學好禮<lb/>
　為闗中士人所宗世所謂横渠先生者也舉進士為<lb/>
　祁州司法叅軍神宗召見除崇文檢書以疾求去築<lb/>
　室南山下敝衣疏食專精治學召還同知太常禮院<lb/>
<pb n="KR2n0011_WYG_019-15b"/>
　復以疾請歸道病卒<lb/>
　宋史先生之學以易為宗以中庸為體<lb/>
　晁公武曰載居横渠故以名書其解甚畧繫辭差詳<lb/>
　程珌曰宋興百年名儒輩出胡安定得其義邵康節<lb/>
　得其數程明道伊川得其理周濓溪得其體張横渠<lb/>
　得其用然後易之道大明於天下<lb/>
　董真卿曰横渠易説三卷發明二程所未到處<lb/>
　吕柟曰横渠易説簡易精實於發經開物修身教人<lb/>
<pb n="KR2n0011_WYG_019-16a"/>
　甚切當為先生之書無疑竊謂易本為人事而作雖<lb/>
　歴四聖其究一揆非專説天以道隂陽也故孔子以<lb/>
　君子行此四徳解乾元亨利貞示諸卦爻皆此例爾<lb/>
　今以質諸易説益篤信焉<lb/>
　楊時喬曰今本止六十四卦無繫辭實未全之書<lb/>
王氏<hi>安石</hi>易解<lb/>
　　宋志十四卷<hi>通考作二十卷</hi>
　　　佚<lb/>
<pb n="KR2n0011_WYG_019-16b"/>
　晁公武曰王安石字介甫撫州臨川人慶厯三年進<lb/>
　士熙寜三年拜中書門下平章事七年罷明年再入<lb/>
　相九年罷卒諡文介甫三經義皆頒學宫獨易解自<lb/>
　謂少作未善不專以取士故紹聖後復有龔原耿南<lb/>
　仲注易三書偕行於塲屋<lb/>
　楊時曰荆公於易只是理㑹文義未必心通易不比<lb/>
　他經須心通始得<lb/>
　黄震曰荆公釋易中字義甚詳卦名解始於剛柔始<lb/>
<pb n="KR2n0011_WYG_019-17a"/>
　交之屯展轉次第用序卦之法而論其次頗有牽强<lb/>
　處<lb/>
顧氏<hi>棠</hi>周易義類<lb/>
　　宋志三卷<lb/>
　　　佚<lb/>
　陳振孫曰叔思未詳何人序言先儒論説甚衆而其<lb/>
　㫖未嘗不同卦爻或有不同而辭意未嘗不一各立<lb/>
　標目總而聚之<lb/>
<pb n="KR2n0011_WYG_019-17b"/>
　胡一桂曰周易義類三卷以先儒論易不同因取其<lb/>
　辭説同者分目而聚之凡九十五條<lb/>
　吳中人物志棠字叔思與張僅幾道皆為王安石門<lb/>
　下士安石作三經義僅棠與焉<lb/>
沈氏<hi>季長</hi>周易新義<lb/>
　　通志二卷<lb/>
　　　佚<lb/>
　長編紀事季長錢唐人王安石妹壻也判國子監<lb/>
<pb n="KR2n0011_WYG_019-18a"/>
　　　　按曽氏元豐類藳有貴池縣主簿沈君夫人<lb/>
　　　　元氏墓志子三人曰季長越州司法叅軍<lb/>
王氏<hi>逄</hi>易傳<lb/>
　　通考十卷<lb/>
　　　未見<lb/>
　王安石作墓志曰逢字㑹之太平州當塗縣人以進<lb/>
　士起家權南雄州軍事判官留為國子監直講於書<lb/>
　無所不觀而尤喜易作易傳十卷乾徳指説一卷復<lb/>
<pb n="KR2n0011_WYG_019-18b"/>
　書七卷名士大夫多善其書者<lb/>
　晁公武曰逢嘗為國子直講著易傳十卷其學宗王<lb/>
　弼<lb/>
　董真卿曰逢為王介甫客官國子直講易傳十卷宗<lb/>
　王弼<lb/>
司馬<hi>光</hi>易説<lb/>
　　宋志十卷<hi>又三卷</hi>
　　　佚<lb/>
<pb n="KR2n0011_WYG_019-19a"/>
　晁公武曰司馬光君實陜州夏縣人初以父䕃入官<lb/>
　舉進士甲科除舘閣校理神宗即位擢翰林學士御<lb/>
　史中丞後除樞密副使力辭而去元祐初拜門下侍<lb/>
　郎繼遷尚書左僕射卒諡文正易説雜解易義無銓<lb/>
　次盖未成書也<lb/>
　朱子曰嘗得温公易説於洛人范仲彪炳文盡隨卦<lb/>
　六二之半其後缺焉後數年好事者於北方互市得<lb/>
　版本始亦喜其復全然無以考其真偽也<lb/>
<pb n="KR2n0011_WYG_019-19b"/>
　陳仁子序曰九師興而易道微易之微豈專九師咎<lb/>
　哉彖翼而下旁薄深廣留七分者亡幾田丁施費脈<lb/>
　脈師授俾勿墜龍龜圖書或左用之而不悟京房守<lb/>
　緯數其失也泥韓康伯談名理其失也浮二千年間<lb/>
　易道倀倀如蒙霧行述而不論河汾猶難之厯越五<lb/>
　閏真人御宇王澤萃鍾異人間出希夷抉羲畫而成<lb/>
　於邵濓溪泄周經而融於程以至滙為漢上而尚變<lb/>
　演為考亭而尚占支析為合沙而尚象三聖𤣥藴剖<lb/>
<pb n="KR2n0011_WYG_019-20a"/>
　抉靡遺而讀者瞭然如生三代之世晚得温公易説<lb/>
　一編視諸老猶最通暢今流傳人間世藳雖未完其<lb/>
　論太極隂陽之道乾坤律吕之交正而不頗明而不<lb/>
　鑿獵獵與濓洛貫穿中間分剛柔中正配四時微疑<lb/>
　未安學者宜心㑹爾易之作聖人吉凶與民同患之<lb/>
　書也非隠奥艱深而難見也談易而病其隠且艱非<lb/>
　深易者也參習是編易道庻其明乎<lb/>
吕氏<hi>大防</hi>周易古經<lb/>
<pb n="KR2n0011_WYG_019-20b"/>
　　通考二卷<hi>書錄解題十卷</hi>
　　　存<lb/>
　大防自序曰周易古經者彖象所以解經始各為一<lb/>
　書王弼專治彖象以為注乃分綴卦爻之下學者於<lb/>
　是不見完經而彖象辭次第貫穿之意亦缺然不屬<lb/>
　予因案古文而正之凡經二篇彖象繫辭各二篇文<lb/>
　言説卦序卦雜卦一篇總一十有二篇<lb/>
　晁公武曰吕大防字微仲京兆藍田人皇祐初中進<lb/>
<pb n="KR2n0011_WYG_019-21a"/>
　士哲宗即位召知制誥翰林學士拜尚書左僕射兼<lb/>
　門下侍郎紹聖初謫授舒州團練副使循州安置未<lb/>
　踰嶺卒古經凡十二篇别無解釋<lb/>
　尤袤與吳仁傑書曰頃得吕東萊所定古易一編朱<lb/>
　元晦為之跋嘗以板行乃與左右所刋吕汲公古經<lb/>
　無毫髪異而東萊不及㣲仲嘗編此書豈偶然同耶<lb/>
　陳振孫曰吕大防微仲所錄上下經並録爻辭彖象<lb/>
　隨經分上下為六卷上下繫二卷文言説卦各一卷<lb/>
<pb n="KR2n0011_WYG_019-21b"/>
　胡一桂曰古易之亂肇自費直繼以鄭𤣥而成於王<lb/>
　弼古易之復始自元豐汲郡吕微仲嵩山晁以道繼<lb/>
　之最後東萊先生又為之更定實與微仲本暗合而<lb/>
　東萊不及微仲嘗編此盖偶未之見也<lb/>
　董真卿曰吕氏周易古經上經第一下經第二上彖<lb/>
　第三下彖第四上象第五下象第六繫辭上第七繫<lb/>
　辭下第八文言第九説卦第十序卦第十一雜卦第<lb/>
　十二其所次序本末並與東萊定本同但東萊只分<lb/>
<pb n="KR2n0011_WYG_019-22a"/>
　上經下經而無第一第二字又東萊稱彖上傳第一<lb/>
　至雜卦傳第十小有不同爾<lb/>
王氏<hi>巖叟</hi>易傳<lb/>
　　　佚<lb/>
　東都事畧巖叟字彦霖大名清平人舉明經元豐末<lb/>
　為監察御史元祐六年拜樞密直學士僉書樞密院<lb/>
　事七年罷為端明殿學士卒贈正議大夫紹聖中坐<lb/>
　元祐黨追貶雷州别駕<lb/>
<pb n="KR2n0011_WYG_019-22b"/>
鮮于氏<hi>侁</hi>周易聖斷<lb/>
　　宋志七卷<lb/>
　　　佚<lb/>
　東都事畧侁字子駿閬州人舉進士第元祐初拜左<lb/>
　諫議大夫以請外除集賢殿修撰知陳州卒<lb/>
　晁公武曰鮮于子駿景祐中登進士乙科元祐中仕<lb/>
　至諫議大夫是書本之王弼劉牧而時辨其非且云<lb/>
　衆言淆亂折諸聖故名其篇曰聖斷<lb/>
<pb n="KR2n0011_WYG_019-23a"/>
　陳振孫曰其書本於王弼劉牧而時辨其非又乾坤<lb/>
　二卦不解爻象欲學者觀彖象文言而自得之<lb/>
　魏了翁曰鮮于子駿裕陵稱其文學司馬文正公稱<lb/>
　其政事蘇文忠公稱其文章泰山孫先生稱其經術<lb/>
　其為人大畧可概矣<lb/>
孫氏<hi>覺</hi>易傳<lb/>
　　　佚<lb/>
　游酢序曰易之為書該括萬有而以一言蔽之則順<lb/>
<pb n="KR2n0011_WYG_019-23b"/>
　性命而已隂陽之有消長剛柔之有進退仁義之有<lb/>
　隆汙三極之道皆原於易而㑹於理其所遭者時也<lb/>
　其所託者義也其所致者用也知斯三者而天下之<lb/>
　理得矣斯理也仰則著於天文俯則形於地理中則<lb/>
　隠於人心而民之迷日久不能以自得也㝠行於利<lb/>
　害之域而莫知所尚聖人有憂之此易之所為作也<lb/>
　伏羲象之而八卦成文王重之而六爻具周公繫之<lb/>
　辭仲尼訓其義自伏羲至於仲尼則易之書不遺餘<lb/>
<pb n="KR2n0011_WYG_019-24a"/>
　㫖矣盖将領天下於中正之塗而要於時措之宜也<lb/>
　居則觀象而玩辭動則觀變而玩占以研心則慮精<lb/>
　以應物則事舉天且助之人且與之而何凶咎之有<lb/>
　故曰是興神物以前民用又曰因貳以濟民行此四<lb/>
　君子之用心也孫公莘老少而好易常以是行已亦<lb/>
　以是立朝或進或退或語或黙或從或違皆占於易<lb/>
　而後行也晚而成書辭約而㫖明義直而事核又将<lb/>
　於學者共之盖亦先聖之所期豈徒為章句以自名<lb/>
<pb n="KR2n0011_WYG_019-24b"/>
　家而已此先生傳易之意也學者宜以是觀之<lb/>
　晁公武曰高郵孫覺字莘老元豐末自秘書少監除<lb/>
　右諫議大夫元祐初遷給事中吏部侍郎莘老素與<lb/>
　王介甫善後為諫官論新法遂絶<lb/>
鄒氏<hi>浩</hi>易解<lb/>
　　　佚<lb/>
　毘陵人品記鄒浩字志完晉陵人登元豐進士頴昌<lb/>
　教授元祐中擢右正言以諫立劉后忤㫖覊管新州<lb/>
<pb n="KR2n0011_WYG_019-25a"/>
　大觀初召還遷左司諫進中書舍人遷吏部侍郎以<lb/>
　寳謨閣待制知江寜府再謫衡州别駕尋竄昭州五<lb/>
　年始歸以疾卒高宗即位贈寳文閣直學士<lb/>
　浩自序曰余元祐中為太學博士講易講未終篇俄<lb/>
　以罪去然易之大㫖盖嘗潜心矣後十年崇寧二年<lb/>
　竄處昭州因以循省餘隙北面於易而承教焉始也<lb/>
　怳若三聖親以指授然而猶有易也中也卦爻象數<lb/>
　一念氷釋然而猶有易也終也在天而天在地而地<lb/>
<pb n="KR2n0011_WYG_019-25b"/>
　在人而人在物而物不知何者非易耶不知何者是<lb/>
　易耶索之而不得也簡之而不得也然則昔之作易<lb/>
　者其誰乎今之學易者其誰乎不知誰之所以誰者<lb/>
　又其誰乎不得已而喙鳴焉盖作易者以憂患興而<lb/>
　學易者以憂患入也作易者以憂患興經著之矣學<lb/>
　易者以憂患入未有過於孔子者故曰吾再逐於魯<lb/>
　伐木於宋削跡於衛窮於周圍於陳蔡之間親戚益<lb/>
　踈徒友益散其所以韋編三絶是乃易之所不得遯<lb/>
<pb n="KR2n0011_WYG_019-26a"/>
　也五十而學易有易可學也七十而從心所欲不踰<lb/>
　矩則不可為典要惟變所適矣孔子易也易孔子也<lb/>
　孔子與易雖大智迷矣予未得為孔子徒也然自元<lb/>
　祐以來黜於襄州竄於新州又竄於永州昭州親老<lb/>
　不得養兄弟妻子離散舉夫言罪戾者必歸焉行年<lb/>
　四十有五又適近於孔子言加我數年之時也孔子<lb/>
　於是時前言學易予以是時願學焉幸而得之以進<lb/>
　於學則所謂可以無大過者尚竊庻幾焉不瞠若乎<lb/>
<pb n="KR2n0011_WYG_019-26b"/>
　其後也莊子曰果有言邪其未嘗有言耶予既以夫<lb/>
　未嘗有言者容聲於筆端矣於是又為之序<lb/>
蘇氏<hi>軾</hi>易傳<lb/>
　　宋志九卷<hi>通考十一卷</hi>
　　　存<lb/>
　東都事畧蘇軾字子瞻眉山人試禮部第二中甲科<lb/>
　除大理評事僉書鳳翔判官召試秘閣直史舘判官<lb/>
　誥院通判杭州徙知密州徐州湖州言者摭軾詩謂<lb/>
<pb n="KR2n0011_WYG_019-27a"/>
　之訕上坐貶黄州團練副使安置徙汝州哲宗即位<lb/>
　起知登州召為禮部郎中除起居舍人遷中書舍人<lb/>
　尋遷翰林學士兼侍讀以龍圖閣學士知杭州召為<lb/>
　翰林學士承㫖兼侍讀復請外以龍圖閣學士知頴<lb/>
　州徙揚州俄以兵部尚書召還兼侍讀尋遷端明翰<lb/>
　林侍讀二學士守禮部尚書紹聖初落職知英州又<lb/>
　以寜逺軍節度副使惠州安置貶瓊州别駕昌化軍<lb/>
　安置徽宗即位移亷州改舒州團練副使徙永州未<lb/>
<pb n="KR2n0011_WYG_019-27b"/>
　幾提舉玉局觀尋致仕卒父洵晚讀易作易傳未究<lb/>
　疾革命軾述其志卒以成書復作論語説最後居海<lb/>
　南作書傳三書既成撫而歎曰後有君子當知我矣<lb/>
　蘇籀記其祖轍遺書曰公言先曽祖晚歲讀易玩其<lb/>
　爻象得其剛柔逺近喜怒逆順之情以觀其辭皆迎<lb/>
　刃而解作易傳未完疾革命二公述其志東坡受命<lb/>
　卒以成書初二公少年皆讀易為之解説各仕他邦<lb/>
　既而東坡獨得文王伏羲超然之志公乃送所解於<lb/>
<pb n="KR2n0011_WYG_019-28a"/>
　坡今䝉卦猶是公解<lb/>
　晁公武曰東坡自言其學出於父洵且謂卦不可爻<lb/>
　别而觀之其論卦必先求其所齊之端則六爻之義<lb/>
　未有不貫者未嘗鑿而通之也<lb/>
　陸游曰蘇氏易傳方禁蘇氏學故謂之毘陵先生<lb/>
　馮椅曰蘇洵作傳未竟命軾卒其業朱子有辨蘇氏<lb/>
　易即此書也<lb/>
　胡一桂曰晁以道問東坡曰先生易傳當傳萬世曰<lb/>
<pb n="KR2n0011_WYG_019-28b"/>
　尚恨其不知數學耳東坡亦可謂不自欺者矣<lb/>
蘇氏<hi>轍</hi>易説<lb/>
　　三篇<lb/>
　　　存<lb/>
　宋史蘇轍字子由與兄軾同登進士科又同䇿制舉<lb/>
　又代軾為翰林學士尋擢吏部尚書使契丹還為御<lb/>
　史中丞拜尚書右丞進門下侍郎哲宗朝落職知汝<lb/>
　州再知袁州責筠州居住又責化州别駕雷州安置<lb/>
<pb n="KR2n0011_WYG_019-29a"/>
　移循州徙永州岳州崇寜中致仕築室於許號頴濵<lb/>
　遺老政和二年卒追復端明殿學士淳熙中諡文定<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_019-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百十六</head> <lb/>
    <p>
<pb n="KR2n0011_WYG_216-1a"/>
欽定四庫全書<lb/>
　經義考卷二百十六<lb/>
　　　　　　　　　　翰林院檢討朱彝尊撰<lb/>
　　　論語<hi>六</hi>
朱氏<hi>震</hi>論語直解<lb/>
　　十卷<lb/>
　　　佚<lb/>
　趙希弁曰右漢上先生朱文定公震所著也紹興五<lb/>
<pb n="KR2n0011_WYG_216-1b"/>
　年夏肇建資善堂時孝宗富於春秋文定以起居郎<lb/>
　與宗正卿范公冲同為翊善朝論皆以為極天下之<lb/>
　選此解資善堂録本也其孫繼先刻於瀏陽學舍而<lb/>
　識其後<lb/>
吳氏<hi>棫</hi>論語續解　考異　說例<lb/>
　　宋志共十二卷<lb/>
　　　佚<lb/>
　中興藝文志吳棫撰自謂考研甚衆獨於何晏集解<lb/>
<pb n="KR2n0011_WYG_216-2a"/>
　邢昺疏所得為多又謂孔門弟子之言多未盡善而<lb/>
　註信經疏信註太過嘗作指掌十卷亡於兵火僅追<lb/>
　記大略以解何晏集解之未盡未安者故曰續解又<lb/>
　考他書之文之說異於論語者為考異又有說例有<lb/>
　集語明原微言略例答問正統權道弟子雜說凡十<lb/>
　篇多發明<lb/>
　朱子曰建安吳才老作論語十說世以為游定夫作<lb/>
　者非也其功淺其害亦淺人為論語考異其功漸深<lb/>
<pb n="KR2n0011_WYG_216-2b"/>
　而有深害矣徐蒧為刊其書越州以行<lb/>
　陳振孫曰其所援引百家諸史傳出入詳洽所稱欒<lb/>
　肇駮王鄭之說間取一二肇晉人隋唐志載論語釋<lb/>
　二卷駮二卷按董逌藏書志釋已亡駮幸存而崇文<lb/>
　總目及諸藏書家皆無有棫蓋嘗見其書也館閣書<lb/>
　目亦不載<lb/>
胡氏<hi>寅</hi>論語詳說<lb/>
　　　未見<lb/>
<pb n="KR2n0011_WYG_216-3a"/>
　閩書寅字明仲安國弟淳之子也宣和中進士從侯<lb/>
　師聖游復從楊時受學仕為禮部侍郎兼侍講兼直<lb/>
　學士院以徽猷閣直學士提舉江州太平觀秦檜當<lb/>
　國安置新州<lb/>
　寅自序曰道一而已而有中偏大小正邪粹駮之不<lb/>
　同何也中故大大故正正故粹粹故一彼狹小偏私<lb/>
　僻邪駮雜為道者失也其所以失或由師𫝊或由鑿<lb/>
　智或由氣禀故自殊軌交騖而不返道無是也先聖<lb/>
<pb n="KR2n0011_WYG_216-3b"/>
　先師為此所以有教救學者於多岐欲歸之於至當<lb/>
　故曰吾道一以貫之一者仁也聖門之徒皆學為仁<lb/>
　夫子言行莫非仁也其在論語者著矣某年十六七<lb/>
　見先君書案上有河南語録上蔡謝公龜山楊公論<lb/>
　語解間竊觀之乃異乎塾之業一日請諸塾師曰河<lb/>
　南楊謝所說與王氏父子誰賢塾師曰彼不利於應<lb/>
　科舉爾將趨舍選則當遵王氏於時某未能樹立而<lb/>
　輒萌好惡矣既游庠序方崇忌諱肆謟諛歌功頌徳<lb/>
<pb n="KR2n0011_WYG_216-4a"/>
　陵跨唐虞或道史書及李杜詩章亂離之句則衆以<lb/>
　訕謗操切之纔二十年川壅大決睦盜猝興勢揺嵩<lb/>
　岱然後信王氏學術不本於仁穿穴碎破以召不仁<lb/>
　之禍也當兹時天子臨軒䇿士收採讜言黨禁向弛<lb/>
　於是邵康節皇極書張横渠正䝉篇河南先生諸經<lb/>
　說元祐忠賢言論風㫖稍出好之者往往傳寫襲藏<lb/>
　若獲希世之寳而謝公語解則已鋟板盛行噫此豈<lb/>
　人力也哉後四載嵗在乙巳金人南牧慢書騰聞詔<lb/>
<pb n="KR2n0011_WYG_216-4b"/>
　音夜頒引慝孫位靖康元禩遂撤王安石配食坐像<lb/>
　廢字說勿得用俾學者兼用先儒收召遺老佚賢欲<lb/>
　改絃更化雖狂瀾既倒捧土莫遏而遺書幸存出於<lb/>
　良知者如濟貫河終不泯滅然後益信仁者人之本<lb/>
　心大中至正是是昭昭未嘗亡也人自不求耳今皇<lb/>
　帝智勇中興灼知禍敗之釁本由王氏以其所學迷<lb/>
　誤天下變亂憲章得罪宗廟於是詔三省政事並遵<lb/>
　至和嘉祐發自聖性篤好孔子所作王安石所廢之<lb/>
<pb n="KR2n0011_WYG_216-5a"/>
　春秋又於講筵進讀神祖所序司馬光所纂之通鑑<lb/>
　下楊時家取三經義辨置之館閣選從程氏學士大<lb/>
　夫漸次登用甄叙元祐故家子孫之有聞者仍追復<lb/>
　其父祖爵秩將以剗削蟲蠧作成人物朝冀賢才之<lb/>
　賴國培安固之基此紹興五六年間大哉王言一哉<lb/>
　王心凡百臣子所宜和衷將順不忍違矣而獨習舊<lb/>
　者染見王氏言行不類有同俗趨利之便而於程氏<lb/>
　則如嫫母之惡軒鑑也蓄忿伺間伸其詭罔反以專<lb/>
<pb n="KR2n0011_WYG_216-5b"/>
　門歸咎堂奥夫學士大夫意向殊乎王氏則擯斥随<lb/>
　之必如是說始堪仕進蔽離窮陥百唱千和既率天<lb/>
　下出一私口矣又相與攘袂扼腕柴柵闕里禁人趨<lb/>
　之不亦甚乎自古詧言之法必觀其事王氏宗𣲖効<lb/>
　於紹聖元符崇觀政宣已來夫何可掩試舉其大者<lb/>
　則纘瞿聃虚空之緒亂鄒魯禮義之實談二帝三皇<lb/>
　之治濟申商韓非之政託人子繼述之孝毁祖宗艱<lb/>
　難之業指豐亨盛大之象肆窮奢極侈之欲慕開疆<lb/>
<pb n="KR2n0011_WYG_216-6a"/>
　闢土之績速佳兵好還之禍乘國破君亡之釁扶背<lb/>
　主僭命之賊玩燕巢危幕之勢致荆揚蹀血之苦積<lb/>
　刑賞不平之憤起周廬干紀之變假偃武息民之說<lb/>
　成外交固位之計殄蒸民三綱之道甘臣服讐敵之<lb/>
　辱稱太平無事之美導般樂怠傲之失結忠賢諫說<lb/>
　之舌生隆家卑國之漸皆背違先聖操心不仁而精<lb/>
　於經義字說立乎本朝據權斷論之大騐也若君子<lb/>
　私淑所被曾微一人造其列焉特用此觀之明善喻<lb/>
<pb n="KR2n0011_WYG_216-6b"/>
　利之判豈不昭灼乃復營營翩翩變移黑白上欺君<lb/>
　父下蔑清議不念率獸食人近有覆轍亦何意哉愚<lb/>
　不肖幸聞伊洛至教承過庭之訓而冥頑怠廢不早<lb/>
　用力蓋嘗妄意論語一書為仁道樞管欲記所見聞<lb/>
　指趣附於章句之下内揆淺疏久而未果髪秃齒豁<lb/>
　恐負初志矣適有天幸投卑炎壤結廬地偏塵事遼<lb/>
　絶門挹山秀牕涵水姿簷竹庭梧時動涼吹朝夕飯<lb/>
　一盂蔬一盤澹然太虚不知浮雲之莽眇也觀過宅<lb/>
<pb n="KR2n0011_WYG_216-7a"/>
　心自是始篤乃得就槀遺諸童丱博學而詳說之將<lb/>
　以反說約焉若夫推已及人指南洙泗之路放淫拒<lb/>
　詖分北荆舒之旅非愚所能也困而學之期成功於<lb/>
　不二而已矣紹興甲戌三月<lb/>
胡氏<hi>宏</hi>論語指南<lb/>
　　通考一卷<lb/>
　　　未見<lb/>
　樓鑰䟦曰論語一書自昔大儒不知幾人未有能發<lb/>
<pb n="KR2n0011_WYG_216-7b"/>
　明仁之一字子夏問仁夫子固嘗答以愛人矣韓昌<lb/>
　黎原道首曰博愛之謂仁他何望焉自伊洛二先生<lb/>
　始發千古之祕洙泗言仁深見本原兹讀指南一卷<lb/>
　樞宻黄公<hi>闕</hi>院沈公皆深於此者五峰斷以一言方<lb/>
　見二公猶有差處一曰有心於為仁則曰如此立言<lb/>
　恐不識心不識仁也一曰能惡人則或者疑焉於是<lb/>
　復明仁者之心曰本無所惡也曰則是當始惡之時<lb/>
　胸中原未了了也烏得為仁又顔淵問仁之下有曰<lb/>
<pb n="KR2n0011_WYG_216-8a"/>
　人有仁不仁心無不仁此要約處不可毫釐差嗚呼<lb/>
　斯言㫖哉此論語之本體也然而非二公相與講貫<lb/>
　亦無以發五峰之言故亦以朋友講習為說蓋天下<lb/>
　之說未有過於此者夫子以學之不講為憂蓋君子<lb/>
　之憂未有甚於此者學者可不勉哉<lb/>
　陳振孫曰胡宏仁仲評論黄祖舜沈大廉之說<lb/>
胡氏<hi>憲</hi>論語㑹義<lb/>
　　　佚<lb/>
<pb n="KR2n0011_WYG_216-8b"/>
　閩書憲字原仲從從父安國學既而學易於涪陵譙<lb/>
　定力田賣藥以養其親從游者日衆號籍溪先生被<lb/>
　召賜進士出身終祕書正字卒諡簡肅<lb/>
鄭氏<hi>耕老</hi>論語訓釋<lb/>
　　　佚<lb/>
王氏<hi>賓</hi>論語口義<lb/>
　　　佚<lb/>
　王應麟曰紹興十三年正月王普進父賓講論語口<lb/>
<pb n="KR2n0011_WYG_216-9a"/>
　義送史館<lb/>
黄氏<hi>祖舜</hi>論語解義<lb/>
　　宋志十卷<lb/>
　　　佚<lb/>
　王應麟曰紹興三十二年三月權刑部侍郎兼侍講<lb/>
　黄祖舜進論語解義詔給事中金安節等㸔詳安節<lb/>
　等言辭義明粹令國子監板行賜詔奬諭<lb/>
洪氏<hi>興祖</hi>論語說<lb/>
<pb n="KR2n0011_WYG_216-9b"/>
　　宋志十卷<lb/>
　　　佚<lb/>
　中興藝文志其說多可采謂此書始於不愠終於知<lb/>
　命蓋君子儒<lb/>
畢氏<hi>良史</hi>論語探古<lb/>
　　通志二十卷<lb/>
　　　佚<lb/>
　楊萬里曰畢敷文少董紹興初入金居汴閉户著春<lb/>
<pb n="KR2n0011_WYG_216-10a"/>
　秋正辭論語探古書有宋城哲夫李師魏良執經師<lb/>
　之好事者寫為繙經<hi>闕</hi>圖繪少董坐榻上兩生執卷<lb/>
　而前有二女奴各有所執而阿冬者坐其間少董之<lb/>
　季子也女奴之髽者孫夀冠者馬惠真<lb/>
藺氏<hi>敏修</hi>論語解<lb/>
　　　佚<lb/>
　曹學佺曰敏修龍游人紹興中進士官至朝奉郎著<lb/>
　論語解時號中<hi>闕</hi>先生<lb/>
<pb n="KR2n0011_WYG_216-10b"/>
黄氏<hi>開</hi>論語發揮<lb/>
　　　佚<lb/>
程氏<hi>迥</hi>論語傳<lb/>
　　　佚<lb/>
徐氏<hi>椿年</hi>論語解<lb/>
　　　佚<lb/>
趙氏<hi>敦臨</hi>論語解<lb/>
　　　佚<lb/>
<pb n="KR2n0011_WYG_216-11a"/>
徐氏<hi>珦</hi>論語解<lb/>
　　　佚<lb/>
喻氏<hi>樗</hi>玉泉論語學<lb/>
　　宋志四卷<hi>通考十卷</hi>
　　　佚<lb/>
　陳振孫曰工部侍郎喻樗子才撰樗與張子韶諸公<lb/>
　友善坐此得罪秦檜汪端明應辰其壻也<lb/>
何氏<hi>逢原</hi>論語集解<lb/>
<pb n="KR2n0011_WYG_216-11b"/>
　　十卷<lb/>
　　　佚<lb/>
　王十朋曰希深長於理學尤精論語覃思二十年每<lb/>
　見學者必與講論集解簡嚴明白超詣處諸儒所不<lb/>
　到<lb/>
張氏<hi>九成</hi>論語解<lb/>
　　宋志十卷<lb/>
　　　未見<lb/>
<pb n="KR2n0011_WYG_216-12a"/>
　周必大曰淳熙九年正月御筆問張氏論孟𫝊是誰<lb/>
　作論議如何必大囬奏曰此是張九成撰議論明白<lb/>
　而以洛中程氏為主<lb/>
　周煇曰張无垢甥于恕裒集語録十二卷其間論語<lb/>
　絶句讀者疑焉蓋公自有論語解亦何假此發明奥<lb/>
　義嘗叩公門人郎曄曄云此非公之文也<lb/>
謝氏<hi>諤</hi>論語解<lb/>
　　二十卷<lb/>
<pb n="KR2n0011_WYG_216-12b"/>
　　　佚<lb/>
史氏<hi>浩</hi>論語口義<lb/>
　　宋志二十卷<lb/>
　　　佚<lb/>
蘇氏<hi>總龜</hi>論語解<lb/>
　　　佚<lb/>
　閩書總龜字待問泉州徳化人紹興三十二年釋褐<lb/>
　授衡州教授累遷參淮東議幕<lb/>
<pb n="KR2n0011_WYG_216-13a"/>
吳氏<hi>沆</hi>論語發微<lb/>
　　二卷<lb/>
　　　未見<hi>一齋書目有之</hi>
林氏<hi>栗</hi>論語知新<lb/>
　　宋志十卷<lb/>
　　　佚<lb/>
卞氏<hi>圜</hi>論語大意<lb/>
　　宋志二十卷<lb/>
<pb n="KR2n0011_WYG_216-13b"/>
　　　未見<lb/>
　陳振孫曰海陵卞圜撰<lb/>
　寧波府志卞圜字子車象山　紹興三十年進士第<lb/>
　授揚州倅<lb/>
　都穆曰予家舊藏論語大意及孟子大意兩書皆宋<lb/>
　刻本而無著書人名嘗觀文獻通考以二書為卞圜<lb/>
　撰亦不書其鄉郡其後見劉禹錫嘉話有圜䟦語始<lb/>
　知圜為宋海陵人海陵即今之泰州予友儲都憲靜<lb/>
<pb n="KR2n0011_WYG_216-14a"/>
　夫欲修州志㑹間予以圜語之儲君愕然曰吾用心<lb/>
　志事而不知此人修志非君不能益我惜儲君已歿<lb/>
　志竟不成念之未嘗不太息也<lb/>
葉氏<hi>隆古</hi>論語解義<lb/>
　　宋志十卷<lb/>
　　　佚<lb/>
　胡寅䟦曰學者得一官皇皇於進取若不及忽焉老<lb/>
　死莫知自憐㴞㴞皆是也超然年將六十方且從事<lb/>
<pb n="KR2n0011_WYG_216-14b"/>
　於童習之書忘其飢寒之苦可不謂賢乎著書既難<lb/>
　釋聖人之言尤非易要當多求博取以會至當騐之<lb/>
　於心體之於事則考諸前言往行而不謬矣斯道也<lb/>
　有志者歿身而後已超然其懋哉<lb/>
劉氏<hi>懋</hi>論語訓解<lb/>
　　　佚<lb/>
　陸元輔曰懋字子勉建陽人從劉子翬胡憲學以文<lb/>
　林郎奉祠以朝奉大夫致仕學者稱恒軒先生文簡<lb/>
<pb n="KR2n0011_WYG_216-15a"/>
　公爚其子也<lb/>
王氏<hi>炎</hi>論語解<lb/>
　　　未見<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_216-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷五十二</head> <lb/>
    <p>
<pb n="KR2n0011_WYG_052-1a"/>
欽定四庫全書<lb/>
　經義考卷五十二<lb/>
　　　　　　　　　　翰林院檢討朱彝尊撰<lb/>
　　　易<hi>五十一</hi>
伊氏<hi>伯熊</hi>易學講義<lb/>
　　四卷<lb/>
　　　未見<lb/>
　黄虞稷曰伯熊吴縣人徙上元正徳丁夘舉人除深<lb/>
<pb n="KR2n0011_WYG_052-1b"/>
　州知州改祁州<lb/>
吕氏<hi>柟</hi>周易説翼<lb/>
　　三卷<lb/>
　　　存<lb/>
　言行錄柟字仲木髙陵人正徳戊辰賜進士第一仕<lb/>
　至南京禮部右侍郎<lb/>
　馬理曰涇野子經學無駮雜戾道之失<lb/>
　王九思曰本朝學者見道分明踐履篤實粹然成徳<lb/>
<pb n="KR2n0011_WYG_052-2a"/>
　者惟河津薛文清公一人觀其讀書錄可知也乃至<lb/>
　於今涇野公出焉完名令徳不忝文清至於著述公<lb/>
　則為盛其大者若周易説翼尚書説要毛詩説序春<lb/>
　秋説志禮問内篇外篇四書因問宋四子抄釋足以<lb/>
　發前聖之奥㫖正後賢之偏識指來學之迷途若斯<lb/>
　人者謂不有功於聖門可乎<lb/>
　楊時喬曰涇野學宗程朱當新學盛行力辨之不能<lb/>
　勝乃一著諸經日抄既著説翼其於易理與象數兼<lb/>
<pb n="KR2n0011_WYG_052-2b"/>
　収乃其辭則於象理時事相合者論注之此即文言<lb/>
　之類所謂吕子易可也<lb/>
　曹溶曰吕氏説翼三卷歙人王獻芝序衢州守豐城<lb/>
　李遂作後序<lb/>
　張雲章曰是書皆與門人問答之語為馬書林韋鸞<lb/>
　滿潮等所錄詞㫖淵奥非深於易者不能窺其藴也<lb/>
王氏<hi>崇慶</hi>周易議卦<lb/>
　　二卷<lb/>
<pb n="KR2n0011_WYG_052-3a"/>
　　　存<lb/>
　崇慶自序曰夫易以象道而顯神開務而昭化也慶<lb/>
　行年四十有九乃始取而讀之然而未之入也則以<lb/>
　六十四卦大義本諸彖質諸象而又叅諸人事考焉<lb/>
　慎斯以往其庶乎<lb/>
　孔天𦙍曰先生自晉東還日以著書為事易有議卦<lb/>
　書有説略詩有衍義春秋有斷義禮有約䝉深體往<lb/>
　聖之精頗定後儒之惑<lb/>
<pb n="KR2n0011_WYG_052-3b"/>
　蔣一葵跋曰易無辭初亦無畫無畫而有畫也有畫<lb/>
　而有辭也非聖人意也矧畫之上更加圈乎故尼父<lb/>
　十翼説者猶或疑之則辭何容贅也後有君子悟在<lb/>
　畫前而得其無辭之藴直證先天是為深於易爾<lb/>
　姓譜崇慶字徳徵開州人正徳戊辰進士歴南京吏<lb/>
　禮二部尚書<lb/>
唐氏<hi>龍</hi>易經大㫖<lb/>
　　四卷<lb/>
<pb n="KR2n0011_WYG_052-4a"/>
　　　存<lb/>
　金華府志唐龍字虞佐蘭溪人正徳戊辰進士歴官<lb/>
　太子太保吏部尚書卒諡文襄<lb/>
　楊秦序曰唐子虞佐視學關中患易之弗明也乃作<lb/>
　大㫖以示門人曰潔静精微易之教也教之弗行易<lb/>
　斯晦矣予每探奥窮𤣥竟罔所獲剖析羣言尤為未<lb/>
　當兹私布之惟二三子圖焉於是多士傳錄若左思<lb/>
　之賦初出也夫易難言也好浚則鑿好侈則泛惟鑿<lb/>
<pb n="KR2n0011_WYG_052-4b"/>
　失真惟泛寡要今之學者病焉兹錄純而明則真矣<lb/>
　簡而盡則要矣要且真焉固可傳矣<lb/>
　吕柟序曰易大㫖蘭溪唐漁石先生之所著也漁石<lb/>
　子為舉子時深得於易及提學關中乃著此大㫖以<lb/>
　示三秦士葢皆即舉子業格而發之乎性命者也夫<lb/>
　世有二學一曰性命學二曰舉子業學為舉子業學<lb/>
　者或背經而蕩於辭為性命學者或浚經而淪於空<lb/>
　之二者於治道皆損焉夫舉子業與性命豈有二乎<lb/>
<pb n="KR2n0011_WYG_052-5a"/>
　哉夫辭變象占聖人之道所以大而君子所由密於<lb/>
　觀玩也若獨於其動焉學之其所遺者多矣是故黄<lb/>
　牛健馬不啻語乎畜也翰音雉膏不啻語乎禽也岐<lb/>
　山大川不啻語乎地也雷電斗沫不啻語乎天也昔<lb/>
　程子教門人十日為舉子業餘日為學予亦嘗疑焉<lb/>
　將程子不以聖人道待舉子耶苟知性命與舉子業<lb/>
　為一則干禄念輕救世意重周之徳行道藝由此其<lb/>
　選也漢之賢良孝廉由此其出也於乎大㫖之著將<lb/>
<pb n="KR2n0011_WYG_052-5b"/>
　非漁石子藉此而進諸士子於潔静精微之地乎<lb/>
　龍自述曰天順初予師禮部尚書楓山章先生外大<lb/>
　父靖江令聴菴鄭先生並倡易道於金華闡幽發微<lb/>
　達於精藴龍生也晚猶獲遊其門學焉既入仕版公<lb/>
　事鞅掌正徳丙子按部雲南境逺而僻政約而簡乃<lb/>
　坐幃捧卷以意㑹象以言㑹詞以道㑹器以神㑹變<lb/>
　幾三年或問曰庶幾有得乎曰而今而後吾知其難<lb/>
　矣嘉靖紀元督學關西諸生請書之乃為離句析義<lb/>
<pb n="KR2n0011_WYG_052-6a"/>
　發其大㫖綴以講語髮種種然猶支離於舉子業然<lb/>
　則立言之道終身何如耶<lb/>
韓氏<hi>邦竒</hi>易學啓䝉意見<hi>一名易學疏原</hi>
　　四卷<lb/>
　　　存<lb/>
　邦竒自序曰夫易理象辭數而已矣易以理為本數<lb/>
　者計乎此者也象者狀乎此者也辭者述乎此者也<lb/>
　圖書者理之輿也辭之方也數之備也象之顯也是<lb/>
<pb n="KR2n0011_WYG_052-6b"/>
　故聖人觀象以畫卦因數以命爻修辭以達義極深<lb/>
　以窮理易以立焉自夫子稱相盪而先天之義微微<lb/>
　之者後儒失之也夫相盪者自八而六十四者也先<lb/>
　天者加一倍者也其本同其末異其生異其成同而<lb/>
　漢以下莫能一焉宋邵康節氏自八而十六自十六<lb/>
　而三十二自三十二而六十四朱晦菴氏為之本圖<lb/>
　書為之原卦畫為之明蓍䇿為之考占變於是乎易<lb/>
　之先後始有其序而理數辭象之功懋矣竒也魯而<lb/>
<pb n="KR2n0011_WYG_052-7a"/>
　善忘誦而習之有所得焉則識之於冊將以備温故<lb/>
　焉竒也愚而少達思而辨之有弗悟焉則自為之説<lb/>
　將以就有道焉是故為之備其象盡其數增釋其辭<lb/>
　矣理則吾末如之何也<lb/>
　蘇祐䟦曰盈天地惟氣而理寓焉乃備諸易矣是故<lb/>
　洩精呈秘莫大乎圖書制器尚象莫大乎卦畫成能<lb/>
　利用莫大乎蓍䇿趨時通志莫大乎變占圖書不本<lb/>
　則𤣥虛淆矣卦畫不原則䜟緯亂矣蓍䇿不明則功<lb/>
<pb n="KR2n0011_WYG_052-7b"/>
　化滯矣變占不考則趨避疑矣淆焉亂焉滯焉疑焉<lb/>
　易之道窮聖人之志衰民生何利焉造化之用不幾<lb/>
　息乎是君子之憂也苑洛先生早承家學極研易道<lb/>
　乃著是編首本圖書以遡其源次原卦畫以崇其象<lb/>
　次明蓍䇿以極其數次考變占以達其用易之用廣<lb/>
　矣舊嘗刻諸河東原卦畫缺焉兹乃大備刻諸上谷<lb/>
　與同志者共焉<lb/>
　曹溶曰韓氏啓蒙意見四卷河東韓文濮陽蘇祐序<lb/>
<pb n="KR2n0011_WYG_052-8a"/>
　之<lb/>
易占經緯<lb/>
　　四卷<lb/>
　　　存<lb/>
　王賜紱序曰先生自入仕歴四十年罷免里居者四<lb/>
　故士多從之遊嘉靖己亥春先生自撫晉歸紱以易<lb/>
　往就學焉甲辰先生起總河道紱南宫不第歸卒業<lb/>
　門下先生以占變語紱且命以三百八十四變為經<lb/>
<pb n="KR2n0011_WYG_052-8b"/>
　四千九十六變為緯經者易爻辭緯取易林附之占<lb/>
　則一以孔子占變為主且曰易取變爻皆九六不變<lb/>
　則七八也易無七八之爻何自而占且於孔子之㫖<lb/>
　違焉紱乃與張子士榮次第成編士榮者先生外孫<lb/>
卦爻要圖<lb/>
　　<hi>闕</hi>卷<lb/>
　　　存<lb/>
　張思静序曰苑洛先生里居思静往受易焉先生曰<lb/>
<pb n="KR2n0011_WYG_052-9a"/>
　孔子大聖也加數年可以學易易豈易言哉然欲學<lb/>
　易先以卦爻始取卦爻三變圖説授思静思静拜手<lb/>
　曰卦爻之變盡於是矣伏羲之卦自一而二二而三<lb/>
　三而四四而五五而六成六十四矣孔子三而三之<lb/>
　則亦六十四矣先生畫二圖而合之夫生卦之序士<lb/>
　子之常談也至於伏羲一加之孔子三加之生序先<lb/>
　後無不脗合則發自先生也此一變也夫子三而三<lb/>
　之相盪為六十四士子之常談也以八卦三爻各三<lb/>
<pb n="KR2n0011_WYG_052-9b"/>
　變各為八卦為六十四則發自先生也此第二變也<lb/>
　一卦盡六爻之變為四千九十六卦此士子之常談<lb/>
　也以六畫之上再加六畫即與四千九十六變合且<lb/>
　以制用者則發自先生也此第三變也嗚呼盡之矣<lb/>
　先生曰義理無窮安知此外更無變乎姑藏之以俟<lb/>
　精深君子焉可也<lb/>
易林推用<lb/>
　　　未見<lb/>
<pb n="KR2n0011_WYG_052-10a"/>
　邦竒自序曰五星連珠日月合璧所謂七曜齊元之<lb/>
　法數之始也三百六十五日四分日之一一嵗天運<lb/>
　之全數也微抄不盡餘數也三百四十八一嵗月運<lb/>
　之數也三百六十者六甲相乘六甲之全數也月甲<lb/>
　之數非造化之正而聖人兼取之者乾坤之大用也<lb/>
　今夫端陽之日非五氣之五日也諸家之術用之必<lb/>
　驗六甲非氣之全自古紀數必用者乾坤之用不可<lb/>
　遺也數雖萬變不齊然實不過於三元再倍而六得<lb/>
<pb n="KR2n0011_WYG_052-10b"/>
　全日三百六十六雖曰日之所餘歴不能齊於全日<lb/>
　無損焉聖人倚數於此矣是數也以天運為體以月<lb/>
　運紀年以甲子紀日歳餘三時四餘益<hi>闕</hi>支干起於<lb/>
　兩上元之首三百六十年一運之始推自坎中焉直<lb/>
　日之爻千歳可坐而致矣為京氏之學者此其階也<lb/>
　言行錄邦竒字汝節朝邑人正徳戊辰進士仕至南<lb/>
　京兵部尚書<lb/>
　張雲章曰朝邑韓恭簡公譚理學負經濟世稱苑洛<lb/>
<pb n="KR2n0011_WYG_052-11a"/>
　先生有性理三解行世内啓䝉意見四卷即易學疏<lb/>
　原也易占經緯四卷前列卦變圖易占圖焦氏易林<lb/>
　占圖易彖爻辭復有附錄一卷明卦爻三變及易林<lb/>
　推用之法經緯云者以三百八十四變為經四千九<lb/>
　十六變為緯經者易爻辭緯取焦氏易林附之<lb/>
鍾氏<hi>芳</hi>學易疑義<lb/>
　　三卷<lb/>
　　　存<lb/>
<pb n="KR2n0011_WYG_052-11b"/>
　芳自序曰易有聖人之道四曰辭變象占象以揭體<lb/>
　變以顯用辭以闡微占以致決聖人之精藴在是矣<lb/>
　程子曰推辭考卦可以知變而象與占在其中則辭<lb/>
　之所繫尤重故其作傳主於治辭至為精密及朱子<lb/>
　本義發明象占殆無餘藴而或猶病其簡非簡也程<lb/>
　氏已詳則不得不簡簡者所以㑹其要詳者所以悉<lb/>
　其微皆義理之宗也夫四聖之書不相沿襲羲畫無<lb/>
　文至簡矣及文王周公詳焉及孔子加詳焉歴數千<lb/>
<pb n="KR2n0011_WYG_052-12a"/>
　年及程子又加詳焉然皆不出羲畫範圍之内而無<lb/>
　絲毫臆説雜乎其間本義之簡乃所以為詳而有裨<lb/>
　於詳者也雖然惟詳也故能窮天下之變而義無勿<lb/>
　察惟簡也故能𢎞本體之全而理無不該至簡如羲<lb/>
　皇尚矣而説者猶謂畫前有易則知俯仰之間易理<lb/>
　具在要須心體虛明自得之耳芳愚陋自少讀易茫<lb/>
　無所覺晚年詳玩本義粗有疑難數條錄置别帙未<lb/>
　敢語人顧遐僻寡儔無從質問私與同志者言之俾<lb/>
<pb n="KR2n0011_WYG_052-12b"/>
　出而遇四方君子代余質焉<lb/>
　廣東通志芳字仲實崖州人徙瓊山正徳戊辰進士<lb/>
　官至户部右侍郎<lb/>
夏氏<hi>良勝</hi>周易變卦傳<lb/>
　　　未見<lb/>
　良勝自序曰嘉靖八年夏五月良勝以罪逮繫獄年<lb/>
　五十矣日對周易一卷誦言思省夫易變而不窮者<lb/>
　也故筮必觀變爻詞是己不變彖辭是己卦爻通變<lb/>
<pb n="KR2n0011_WYG_052-13a"/>
　若乾之用九坤之用六乾之坤亦坤之乾是己外此<lb/>
　無占辭焉是欲學者觸類而長之也不揣荒陋自屯<lb/>
　以下而竒偶互變之其位其象其徳其名皆有自然<lb/>
　消長乘應吉凶悔吝之占不假強附而意自足祖述<lb/>
　序卦為變卦傳云嗚呼易之道以羲文周孔四聖而<lb/>
　備矣聖之易以辭象變占四道而備矣漢以下言易<lb/>
　數十家至程朱而備矣雖然聖人作易之道廣大猶<lb/>
　天地也天地以太和元氣流行於人物自一息以至<lb/>
<pb n="KR2n0011_WYG_052-13b"/>
　億萬斯世化生形色莫之能齊斯其理數無窮而天<lb/>
　地所以為大也若謂聖道可以言盡是道亦有窮而<lb/>
　易小矣故易止羲畫自無不足益以文王周孔之言<lb/>
　固非有餘亦非外羲畫而有言也使連山歸藏並顯<lb/>
　於世又不知其述作者何如也是故道可以一言盡<lb/>
　也充其類雖萬古千聖言人人殊猶有所未盡也程<lb/>
　子見市兔曰此便可以畫易朱子謂一卦可變為六<lb/>
　十四卦此最善言易者良勝無似懷是言也久矣荒<lb/>
<pb n="KR2n0011_WYG_052-14a"/>
　迷失次忍死命牘以畢斯志非敢謂能言易也<lb/>
　建昌府志夏良勝字于中南城人正徳戊辰進士歴<lb/>
　官南京太常寺少卿<lb/>
王氏<hi>大用</hi>易經安玩錄<lb/>
　　　未見<lb/>
　人物考王大用字時行南直𨽻興化人正徳戊辰進<lb/>
　士歴官南京刑部右侍郎<lb/>
洪氏<hi>鼐</hi>讀易索隠<lb/>
<pb n="KR2n0011_WYG_052-14b"/>
　　　未見<lb/>
　黄虞稷曰鼐字廷器夀昌人正徳庚午舉人國子監<lb/>
　助教<lb/>
楊氏<hi>慎</hi>易解<lb/>
　　一卷<lb/>
　　　未見<lb/>
　王世貞曰用修工於證經而疎於解經<lb/>
　毛奇齡曰慎字用修新都人少師廷和之子正徳辛<lb/>
<pb n="KR2n0011_WYG_052-15a"/>
　未廷試第一授翰林修撰嘉靖甲申兩上議大禮疏<lb/>
　率羣臣撼奉天門大哭廷杖者再謫戍雲南永昌衞<lb/>
　年七十有二卒於戍<lb/>
　曹溶曰升菴易解一卷未刋載山陰祁氏澹生堂餘<lb/>
　苑<lb/>
王氏<hi>道</hi>周易臆<lb/>
　　四卷<lb/>
　　　存<lb/>
<pb n="KR2n0011_WYG_052-15b"/>
　陸元輔曰王氏易億大約舉宋元諸儒傳注之誤者<lb/>
　而駁之如謂伏羲則河圖以作先天之易文王則洛<lb/>
　書以作後天之易後世以九為洛書以十為河圖者<lb/>
　誤又謂上古聖人畫卦將以順性命之理類萬物之<lb/>
　情通幽明之故而示人以開物成務之道初不為占<lb/>
　筮而作而占筮亦在其中朱子主卜筮者為叛聖又<lb/>
　以易篇分上下者其説甚長而非因簡袠重大晁氏<lb/>
　朱子之説為非又謂大象亦有倒置者如天地交泰<lb/>
<pb n="KR2n0011_WYG_052-16a"/>
　地上有水比及雷電噬嗑之類而以程子象無倒置<lb/>
　之説為乖又謂乾元亨利貞應照孔氏文言分為四<lb/>
　徳而朱子以為大亨而利於正則謬又謂乾為天為<lb/>
　君為聖人故文王周公孔子皆以聖人天子之事釋<lb/>
　之而聖人在天子之位由微至著如乾之六爻自濳<lb/>
　至飛者莫明於舜故程子又以舜事為言朱子主張<lb/>
　占筮謂乾人人有用故深斥孔子龍徳程子帝舜之<lb/>
　説至見龍飛龍二爻自覺其説不通乃創為變例以<lb/>
<pb n="KR2n0011_WYG_052-16b"/>
　文之亦過矣又謂伊川不主卦變之説以六十四卦<lb/>
　皆出於乾坤二體朱子破之而别創卦變之説不若<lb/>
　且依程子之説猶為渾全諸如此比不可枚舉其言<lb/>
　多出揣測與先儒不合故曰臆聊城朱延禧校刻之<lb/>
　姓譜道字純甫武城人正徳辛未進士仕至吏部左<lb/>
　侍郎<lb/>
戚氏<hi>雄</hi>易原<lb/>
　　二卷<lb/>
<pb n="KR2n0011_WYG_052-17a"/>
　　　未見<lb/>
　黄虞稷曰雄字世英金華人正徳辛未進士南京監<lb/>
　察御史<lb/>
余氏<hi>本</hi>易經集解<lb/>
　　十二卷<lb/>
讀易備忘<lb/>
　　　未見<lb/>
　李鄴嗣曰南湖余先生本字子華鄞縣人正徳辛未<lb/>
<pb n="KR2n0011_WYG_052-17b"/>
　廷對第二人授翰林編修出為廣東按察副使提督<lb/>
　學政尋又視山東學政遷南京右通政著有讀易備<lb/>
　忘禮記拾遺春秋傳疑孝經刋誤周禮考誤皇極釋<lb/>
　義等書<lb/>
孫氏<hi>承恩</hi>易卦通義<lb/>
　　　佚<lb/>
　徐文貞公志墓曰公諱承恩字貞甫華亭人正徳辛<lb/>
　未進士歴官太子少保禮部尚書兼翰林院學士掌<lb/>
<pb n="KR2n0011_WYG_052-18a"/>
　詹事府事贈太子太保諡文簡<lb/>
貢氏<hi>珊</hi>易經發鑰<lb/>
　　　未見<lb/>
　姓譜珊字廷甫宣城人正徳辛未進士唐山知縣<lb/>
汪氏<hi>必東</hi>易問大㫖<lb/>
　　　佚<lb/>
　湖廣總志汪必東字希澮崇陽人正徳辛未進士官<lb/>
　至河南叅政<lb/>
<pb n="KR2n0011_WYG_052-18b"/>
張氏<hi>辰</hi>易經講義<lb/>
　　　佚<lb/>
　太倉州志張辰字伯逢正徳癸酉舉人<lb/>
胡氏<hi>東</hi>易經象訣<lb/>
　　　未見<lb/>
　金華府志胡東字時震湯溪人正徳癸酉舉人從楓<lb/>
　山章氏學鄉黨稱曰古愚先生<lb/>
梅氏<hi>鷟</hi>古易攷原<lb/>
<pb n="KR2n0011_WYG_052-19a"/>
　　三卷<lb/>
　　　存<lb/>
　鷟自序曰有儒一生問於鷟曰伏羲之作易有畫無<lb/>
　文信乎鷟應之曰非然也景差大招曰伏羲駕辯兮<lb/>
　王逸註云駕辯伏羲書名伏羲既有書名駕辯安得<lb/>
　謂其無文哉伏羲先有卦畫之易後有蓍䇿之易周<lb/>
　官太卜掌三易之法則易字之文始於伏羲三代特<lb/>
　隨時而冠以代號於其上耳三畫竒三畫一偶或一竒<lb/>
<pb n="KR2n0011_WYG_052-19b"/>
　二偶或一偶二竒此伏羲内卦之畫一也皆竒者乾皆<lb/>
　偶者坤竒初者震竒中者坎竒上者艮偶初者㢲偶<lb/>
　中者離偶上者兑此伏羲内卦之文也三竒三偶矣<lb/>
　又重之以三竒三偶一竒二偶一偶二竒矣又重之<lb/>
　以一竒二偶一偶二竒此伏羲外卦之畫也曰乾下<lb/>
　乾上乾坤下坤上坤震以下六卦皆然乾下兑上夬<lb/>
　乾下離上大有乾下震上大壯乾下㢲上小畜乾下<lb/>
　坎上需乾下艮上大畜乾下坤上泰舉一乾而其他<lb/>
<pb n="KR2n0011_WYG_052-20a"/>
　皆然此伏羲外卦之文也畫卦之後龍馬負圖以出<lb/>
　於河自天一至地十之數衍為五十有五之數伏羲<lb/>
　則衍此數而大衍之為九十有九之數置其體之五<lb/>
　十不用惟用四十有九之用數純粹不雜者以揲蓍<lb/>
　求卦此伏羲蓍䇿之數也分二卦一揲四歸竒再扐<lb/>
　此其揲蓍之文也太剛為重口少剛為竒一太柔為<lb/>
　交乂少柔為偶一此伏羲揲蓍之四象也曰七曰八<lb/>
　曰九曰六此其四象所以示人之文也六畫皆七為<lb/>
<pb n="KR2n0011_WYG_052-20b"/>
　乾皆八為坤本羲聖之文而設此求得之卦於前觀<lb/>
　象繫辭焉以明吉凶由是始為文王之文矣初畫變<lb/>
　曰初九初六二畫變曰九二六二上畫變曰上九上<lb/>
　六六畫皆變曰用九用六亦伏羲之文而因其剛柔<lb/>
　相推以知變化繫辭焉以明吉凶由是始為周公之<lb/>
　文矣雖然伏羲之文一卦變為六十四卦而周公獨<lb/>
　於乾坤二用以二語該之而猶未盡攄伏羲之文也<lb/>
　夏商之易亦不外此但序各不同耳特為古易攷原<lb/>
<pb n="KR2n0011_WYG_052-21a"/>
　一書使讀易者知三易之有本也説者云伏羲止有<lb/>
　八卦文王重為六十四卦又以伏羲止立三畫卦之<lb/>
　名文王始立重卦之名者吾旡取乎爾是時古易攷<lb/>
　原適成因次其語以冠於首嘉靖三十三年夏四月<lb/>
　黄虞稷曰鷟旌徳人正徳癸酉舉人官南京國子監<lb/>
　助教終鹽課司提舉<lb/>
馬氏<hi>理</hi>周易贊義<lb/>
　　十七卷<lb/>
<pb n="KR2n0011_WYG_052-21b"/>
　　　闕<lb/>
　理自序曰夫太極而兩儀兩儀而四象四象而八卦<lb/>
　八卦而六十四卦者此伏羲所畫之卦先天之易也<lb/>
　乾坤設而易行乎其中至未濟而終焉者此文王所<lb/>
　叙之卦及所繫之辭後天之易也周公又繫之爻辭<lb/>
　遂成一代之書名曰周易者以别連山歸藏夏商之<lb/>
　易也孔子贊易於周不於他者以是易變通無方而不<lb/>
　離於正雖至凶之時之位有吉道寓焉潔静精微而<lb/>
<pb n="KR2n0011_WYG_052-22a"/>
　不失之賊也易窮則變變則通通則不窮以是道而<lb/>
　行於上則垂裳而治堯舜之君也以是道而行於下<lb/>
　則昭明協極堯舜之民也是故聖人明之則希乎天<lb/>
　君子明之則齊乎聖小人明之則吉無不利而天祐<lb/>
　之矣是故易之為書有轉禍為福之理有以人勝天<lb/>
　之道非龜卜之書所可班也故孔子贊之自孔子贊<lb/>
　易而龜卜書廢葢卜之吉凶定於天而易之吉凶係<lb/>
　於人夫天作孽猶可違自作孽不可活吉凶誠係乎<lb/>
<pb n="KR2n0011_WYG_052-22b"/>
　人而非定於天也是故孔子獨於周易贊之以示夫<lb/>
　堯舜君民之治聖人君子之道吉凶消長之理在此<lb/>
　而不在彼也於戲易誠萬世不刋之典也歟<lb/>
　朱睦㮮序曰乙夘之秋馬谿田先生以周易贊義寄<lb/>
　余且貽之詩有兹呈管見編薄言供覆瓿之句余受<lb/>
　之未及卒業而先生云亡悲夫悲夫明年春侍御南<lb/>
　泉龎公來按兹土首出是編左史葵山鄭公覽而嘉<lb/>
　之遂付之梓人刻既竣命余序之夫易自伊洛考亭<lb/>
<pb n="KR2n0011_WYG_052-23a"/>
　之後其學有二攷象辭者泥於術數談義理者淪於<lb/>
　空寂求其所謂𢎞通簡易之法仁義中正之歸則尠<lb/>
　矣國朝道化宣朗易學大明而修經之士林林總總<lb/>
　以余所知者臨江梁石門氏晋江蔡虛齋氏陳紫峰<lb/>
　氏增城湛甘泉氏南海方西樵氏高陵吕涇野氏安<lb/>
　陽崔少石氏凡七先生所著者或曰叅義或曰蒙引<lb/>
　或曰通典或曰易測或曰約説或曰説翼或曰餘言<lb/>
　咸推明理性出所自得無𠞰説雷同以與前儒相統<lb/>
<pb n="KR2n0011_WYG_052-23b"/>
　承者也谿田先生少與增城高陵安陽同仕於朝以<lb/>
　徳藝切磨最久頃嵗自卿寺謝病而歸卜築名山雅<lb/>
　志著述是時四方請業者踵接於門講授之暇先生<lb/>
　乃謂易為六籍之原也今者不作二三子何觀焉於<lb/>
　是發凡舉例闡微擿隠博求諸儒同異得十餘萬言<lb/>
　釐為十有七卷猗與盛哉當與七先生之湯並行矣<lb/>
　然所謂𢎞通簡易之法仁義中正之歸其庶幾乎先<lb/>
　生其他著述歴履世自有精鑿嘉尚而傳之者兹不<lb/>
<pb n="KR2n0011_WYG_052-24a"/>
　載南泉公名俊涇陽人丁未進士葵山公名絅莆田<lb/>
　人己丑進士二公皆以經術緣飾吏事巍然為公輔<lb/>
　之望此其中葢有合於是編者故特為之表章云<lb/>
　鄭絅序曰余少好讀易竊覽諸家傳注其精詣者得<lb/>
　四人焉在漢魏之際有鄭康成氏王輔嗣氏宋有程<lb/>
　正叔氏朱仲晦氏然四人者大義不殊節目亦稍有<lb/>
　異鄭之學主於天象王之學主於人事程之學主於<lb/>
　義理朱之學主於占筮其後諸儒迭興互相祖述雖<lb/>
<pb n="KR2n0011_WYG_052-24b"/>
　千有餘家然亦不出四氏之矩畫也夫易之為道也<lb/>
　廣大悉備是以仁者見之謂之仁知者見之謂之知<lb/>
　要其歸一而已矣故曰其㫖逺其辭文其言曲而中<lb/>
　其事肆而隠逺而可以彌綸宇宙匡濟邦家近而可<lb/>
　以淑厥身心推辟咎悔誠三才之樞籥六藝之宗統<lb/>
　也光祿卿三原馬伯循先生以卓犖之才該洽之學<lb/>
　屏居山中歴載構綴乃就斯編總十有七卷題曰周<lb/>
　易贊義門人侍御南泉龎公繕錄藏於家嵗在丙辰<lb/>
<pb n="KR2n0011_WYG_052-25a"/>
　南泉公來按中州政暇以斯編出示且屬矛序於首<lb/>
　簡余取而讀之乃知先生叅酌四氏旁求諸説由詳<lb/>
　而約考異而同於是乎象辭之㫖變占之法乃燦然<lb/>
　明矣余因校之刻置省署將以傳諸四方後有好古<lb/>
　博聞如南泉公者則子雲之書為不朽矣<lb/>
　陜西通志馬理字伯循三原人正徳甲戌進士仕至<lb/>
　南京光禄寺卿學者稱谿田先生<lb/>
金氏<hi>賁亨</hi>學易記<lb/>
<pb n="KR2n0011_WYG_052-25b"/>
　　五卷<lb/>
　　　存<lb/>
　洪朝選序曰學易記者一所金先生晚年學易有得<lb/>
　因記其得於易者也夫易廣矣大矣先生何如而學<lb/>
　之也曰學孔子之學而學也孔子之學何如曰孔子<lb/>
　之身三才之理備矣大本立而知大始矣達道行而<lb/>
　作成物矣易簡而天下之理得天下之理得而成位<lb/>
　乎其中矣然孔子之心猶不自足也反復易理於易<lb/>
<pb n="KR2n0011_WYG_052-26a"/>
　之書見其廣大而無所不包精微而無有少雜歎曰<lb/>
　假我數年五十以學易可以無大過矣孔子之過非<lb/>
　夫人之過而不可不謂之無過也此孔子學易之心<lb/>
　也然則孔子之學易也將求之於書乎求之於心乎<lb/>
　曰孔子固有言矣曰生生之謂易曰神無方而易旡<lb/>
　體曰易變易也隨時變易以從道也謂易為有形之<lb/>
　書不可也曰夫易聖人之所以極深而研幾也曰夫<lb/>
　易聖人之所以崇徳而廣業也謂易盡為無形之理<lb/>
<pb n="KR2n0011_WYG_052-26b"/>
　不可也易具於心而著之書書著其理而原於易孔<lb/>
　子以其生生無體隨時變易之易者而證夫畫卦命<lb/>
　爻繫辭之易者觀象玩辭觀變玩占之餘所得多矣<lb/>
　然後書之於䇿曰天下何思何慮天下同歸而殊塗<lb/>
　一致而百慮天下何思何慮自是而從容中道從心<lb/>
　所欲不踰矩矣謂夫子之無所得於易書不可也此<lb/>
　夫子之學易也於乎微矣一所金先生崛起於有宋<lb/>
　程朱二先生之後倡道浙東自其知學即以程門相<lb/>
<pb n="KR2n0011_WYG_052-27a"/>
　傳指訣所謂中庸喜怒哀樂未發之中者致力平居<lb/>
　默坐體認反觀密照操存涵養積有嵗年由是用功<lb/>
　久而心體澄瑩施之應用從容閒暇綽有成矩乃以<lb/>
　告人曰此真聖學指要也先生素業春秋晚嵗獨喜<lb/>
　讀易沈濳反覆叅伍諸家之説而專以證驗乎此身<lb/>
　之動静語默出處去就不為經師以故於先儒之説<lb/>
　不主一家但取其合於四聖人之㫖而已亦不攻其<lb/>
　未合者也葢先生氣質渾厚充養純粹剛介有立寛<lb/>
<pb n="KR2n0011_WYG_052-27b"/>
　裕善容自其登第即棄州縣而就儒官中嵗督學閩<lb/>
　南江右之墟漸致通顯而先生輒棄去居家辭受取<lb/>
　與一依於義無所苟雖一室蕭然不以屑意然未嘗<lb/>
　為介也風格髙逺湛然如深淵之渟凝然如喬嶽之<lb/>
　峙測之莫窺其藴迫之不見其動然未嘗為迂也葢<lb/>
　先生一身無非易矣而獨有好於易其好於易而學<lb/>
　之也乃以之證驗一身之言動是非學孔子之學而<lb/>
　然哉先生此書之成徒以講於家庭之間未嘗輕以<lb/>
<pb n="KR2n0011_WYG_052-28a"/>
　示人也其介子中夫君叅議吾閩獨出以示某且命<lb/>
　之序某曰明道先生有言聖人之微言在中庸易論<lb/>
　語乃其格言耳於乎先生既有得於未發之中矣而<lb/>
　尤注心於此書然則易之太極兩儀闔闢象器之物<lb/>
　豈外於未發己發之謂先生既己用力於大本之中<lb/>
　者有年而又精義入神以致其用利用安身以崇其<lb/>
　徳其所造將底於何思何慮之地而不自覺矣某末<lb/>
　學何足以知先生敬因中夫君之命而序於首與欲<lb/>
<pb n="KR2n0011_WYG_052-28b"/>
　學易者共焉<lb/>
　姓譜金賁亨字汝白臨海人正徳甲戌進士歴提學<lb/>
　副使<lb/>
鄭氏<hi>佐</hi>周易傳義<lb/>
　　　未見<lb/>
　陸元輔曰佐字時夫歙縣人正徳甲戌進士歴官貴<lb/>
　州左叅政<lb/>
　經義考卷五十二<lb/>
</p>
<p>
</p>
  </div>
</body>
</text>
</TEI>
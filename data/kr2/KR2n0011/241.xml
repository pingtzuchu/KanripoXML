<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百四十一</head> <lb/>
    <p>
<pb n="KR2n0011_WYG_241-1a"/>
欽定四庫全書<lb/>
　經義考卷二百四十一<lb/>
　　　　　　　　　　翰林院檢討朱彞尊撰<lb/>
　　　羣經<hi>三</hi>
陸氏<hi>徳明</hi>經典釋文<lb/>
　　唐志三十卷<hi>分見諸經序錄一卷</hi>
　　　存<lb/>
　徳明自序曰夫書音之作作者多矣前儒撰著光乎<lb/>
<pb n="KR2n0011_WYG_241-1b"/>
　篇籍其來既久誠無閒然但降聖已還不免偏尚質<lb/>
　文詳畧互有不同漢魏迄今遺文可見或專出已意<lb/>
　或祖述舊音各師成心製作如面加以楚夏聲異南<lb/>
　北語殊是非信其所聞輕重因其所習後學鑽仰罕<lb/>
　聞指要夫筌蹄所寄惟在文言差若毫釐謬便千里<lb/>
　夫子有言必也正名乎名不正則言不順言不順則<lb/>
　事不成故君子名之必可言也言之必可行也斯富<lb/>
　哉言乎大矣盛矣無得而稱矣然人稟二儀之淳和<lb/>
<pb n="KR2n0011_WYG_241-2a"/>
　含五行之秀氣雖復挺生天縱必資學以知道故唐<lb/>
　堯師於許由周文學於虢叔上聖且猶有學而況其<lb/>
　餘乎至於處鮑居蘭翫所先入染絲斵梓功在初變<lb/>
　器成采定難復改移一薫一蕕十年有臭豈可易哉<lb/>
　豈可易哉予少愛墳典留意藝文雖志懐物外而情<lb/>
　存著述粤以癸卯之歲承乏上庠循省舊音苦其太<lb/>
　簡况微言乆絶大義愈乖攻乎異端競生穿鑿不在<lb/>
　其位不謀其政既職司其憂寕可視成而已遂因暇<lb/>
<pb n="KR2n0011_WYG_241-2b"/>
　景救其不逮研精六籍采摭九流搜訪異同挍之蒼<lb/>
　雅輒撰集五典孝經論語及老莊爾雅等音合爲三<lb/>
　帙三十卷號曰經典釋文古今並錄括其樞要經注<lb/>
　畢詳訓義兼辯質而不野繁而非蕪示傳一家之學<lb/>
　用貽後嗣令奉以周旋不敢墜失與我同志亦無隠<lb/>
　焉但代匠指南取笑於博識既述而不作言其所用<lb/>
　亦何傷乎云爾<lb/>
　舊唐書曰太宗閲陸徳明經典音義美其宏益學者<lb/>
<pb n="KR2n0011_WYG_241-3a"/>
　歎曰徳明雖亡此書可傳習賜其家布帛百匹<lb/>
　崇文總目徳明爲國子愽士以先儒作經典音訓不<lb/>
　列注傳全錄文頗乖詳畧又南北異區音讀罕同乃<lb/>
　集諸家之讀九經論語老莊爾雅者皆著其飜語以<lb/>
　增損之<lb/>
　晁說之曰徳明因古諸儒音韻之學著爲釋文惠乎<lb/>
　學者深矣<lb/>
　晁公武曰經典釋文三十卷陸徳明撰釋易書詩三<lb/>
<pb n="KR2n0011_WYG_241-3b"/>
　禮三傳孝經論語爾雅老莊頗載古文及諸家同異<lb/>
　徳明蓋博極羣書也<lb/>
　陳振孫曰唐陸徳明撰自五經三傳古禮之外及孝<lb/>
　經論語爾雅莊老兼解文義廣釋諸家不但音切也<lb/>
　或言陸吳人多吳音綜其實未必然按前世藝文志<lb/>
　列於經解類中興書目始入之小學非也<lb/>
顔氏<hi>師古</hi>匡繆正俗<lb/>
　　唐志八卷<hi>内說經四卷</hi>
<pb n="KR2n0011_WYG_241-4a"/>
　　　存<lb/>
　顔揚庭進表曰臣聞纎埃不讓嵩華所以極天涓流<lb/>
　必納溟渤所以紀地况乎業隆學海義切爲山庻進<lb/>
　簣於崇高思委輸於潤澤恭惟皇帝陛下誕膺睿圖<lb/>
　光臨大寳隆周比迹逺邁成康炎漢儔功近超文景<lb/>
　時和玉燭龍圖薦於長河道包金鏡龜書浮於清洛<lb/>
　收羽陵之蠧簡俾備蓬山採汲冡之舊文咸歸延閣<lb/>
　一言可善屢動宸衷九術不遺每廻天睠臣亡父先<lb/>
<pb n="KR2n0011_WYG_241-4b"/>
　臣師古甞撰匡繆正俗稾草纔半部帙未終以臣釁<lb/>
　犯幽靈奄垂捐棄攀風罔及陟岵增哀臣敬奉遺文<lb/>
　謹遵先範分爲八卷勒成一部百氏紕謬雖未可窮<lb/>
　六典荒訛於斯矯革謹齎詣闕奉表以聞輕觸威嚴<lb/>
　伏深震悚永徽二年十二月八日<lb/>
　崇文總目唐祕書監顔師古撰采先儒及當世之言<lb/>
　參質譌繆而矯正之未終篇而師古沒其子始上之<lb/>
　詔錄藏祕閣<lb/>
<pb n="KR2n0011_WYG_241-5a"/>
　晁公武曰師古以世俗之言多繆訛故質諸經史刊<lb/>
　而正之永徽中子揚庭上之<lb/>
　陳振孫曰莆田鄭樵有刊謬正俗跋八卷汪玉山亦<lb/>
　言揚庭表以爲稾草纔半部帙未終則是書初非定<lb/>
　本也今前後乖刺極多玉山集中所辯甚詳<lb/>
趙氏<hi>英</hi>五經對訣<lb/>
　　唐志四卷<lb/>
　　　佚<lb/>
<pb n="KR2n0011_WYG_241-5b"/>
　唐書注英龍朔中汲令<lb/>
劉氏<hi>貺</hi>六經外傳<lb/>
　　唐志三十七卷<lb/>
　　　佚<lb/>
　舊唐書子𤣥子貺愽通經史明天文律厯音樂醫算<lb/>
　之術終起居郎修國史撰六經外傳三十七卷<lb/>
裴氏<hi>僑卿</hi>微言注集<lb/>
　　唐志二卷<lb/>
<pb n="KR2n0011_WYG_241-6a"/>
　　　佚<lb/>
　新唐書注開元中鄭縣尉<lb/>
顔氏<hi>眞卿</hi>五經要畧<lb/>
　　通志二卷<lb/>
　　　佚<lb/>
李氏<hi>適</hi>九經要句<lb/>
　　　佚<lb/>
熊氏<hi>執易</hi>九經化綂<lb/>
<pb n="KR2n0011_WYG_241-6b"/>
　　五百卷<lb/>
　　　佚<lb/>
　李肇曰熊執易類九經之義爲化綂五百卷四十年<lb/>
　乃就未及上獻卒於西川武相元衡欲寫進其妻薛<lb/>
　氏慮墜失至今藏於家<lb/>
凌氏<hi>凖</hi>六經解圍<lb/>
　　　佚<lb/>
　栁宗元曰富春凌君字宗一爲崇文館挍書郎累遷<lb/>
<pb n="KR2n0011_WYG_241-7a"/>
　翰林學士以連累出和州降連州著六經解圍人文<lb/>
　集未就<lb/>
張氏<hi>參</hi>五經文字<lb/>
　　唐志三卷<lb/>
　　　存<lb/>
　參自序曰易繫辭曰上古結繩以理後代聖人易之<lb/>
　以書契百官以理萬人以察蓋取諸夬夬決也王庭<lb/>
　孚號決之大者決以書契也逮周禮保氏掌養國子<lb/>
<pb n="KR2n0011_WYG_241-7b"/>
　以道教之六書謂象形指事㑹意形聲轉注假借六<lb/>
　者造字之本也雖蟲篆變體古今異文離此六者則<lb/>
　爲謬惑矣王者制天下必使車同軌書同文故教人<lb/>
　八歲入小學文有疑者則必闕而求之春秋之末保<lb/>
　氏教廢無所取正各遂其私故孔子曰吾猶及史之<lb/>
　闕文也今亡矣蓋夫子少時人猶有闕疑之問後亡<lb/>
　斯道歎其不知而作之也蕭何漢制亦有著法太史<lb/>
　試學童諷書九千字乃得爲吏以六體試之吏人上<lb/>
<pb n="KR2n0011_WYG_241-8a"/>
　書字或不正輒有舉劾皆正史遺文可得焯知者劉<lb/>
　子政父子挍中祕書自史籕以下凡十家序爲小學<lb/>
　次於六藝之末後漢許叔重集收籕篆古文諸家之<lb/>
　學就𨽻爲訓注謂之說文時蔡伯喈亦以滅學之後<lb/>
　經義分散儒者師門各滯所習傳記交亂訛僞相蒙<lb/>
　乃請刋定五經備體刻石立於太學之門外謂之石<lb/>
　經學者得以取法焉遭離變難僅有存者後有吕忱<lb/>
　又集說文之所漏畧著字林五篇以補之今制國子<lb/>
<pb n="KR2n0011_WYG_241-8b"/>
　監置書學博士立說文石經字林之學舉其文義歲<lb/>
　登下之亦古之小學也自頃考功禮部課試貢舉務<lb/>
　於取人之急許以所習爲通人茍趨便不求當否字<lb/>
　失六書猶爲小事五經本文蕩而無守矣十年夏六<lb/>
　月有司以職事之病上言其狀詔委國子儒官勘挍<lb/>
　經本送尚書省參幸承詔㫖得與二三儒者分經鉤<lb/>
　考而共决之互發字義更相難極又以前古字少後<lb/>
　代稍益之故經典音字多有假借陸氏釋文自南徂<lb/>
<pb n="KR2n0011_WYG_241-9a"/>
　北徧通衆家之學分析音訓特爲詳舉固當以此正<lb/>
　之卒以所刋書於屋壁雖未如蔡學之精密石經之<lb/>
　堅久慕古之士且知所歸然以經典之文六十餘萬<lb/>
　既字帶惑體音非一讀學者傳授義有所存離之若<lb/>
　有失合之則難並至當之餘但朱發其傍而已猶慮<lb/>
　歲月滋久官曹代易儻復蕪汙失其本眞乃命孝廉<lb/>
　生顔傳經收集疑文互體受法師儒以爲定例凡一<lb/>
　百六十部三千二百三十五字分爲三卷說文體包<lb/>
<pb n="KR2n0011_WYG_241-9b"/>
　古今先得六書之要有不備者求之字林其或古體<lb/>
　難明衆情驚懵者則以石經之餘比例爲助石經湮<lb/>
　沒所存者寡通以經典及釋文相承𨽻省引而伸之<lb/>
　不敢專也近代字様多依四聲傳寫之後偏傍漸失<lb/>
　今則采說文字林諸部以類相從務於易了不必舊<lb/>
　次自非經典文義之所在雖切於時畧不集錄以明<lb/>
　爲經不爲字也其字非常體偏有所合者詳其證據<lb/>
　各以朱字記之俾夫觀省無至多惑大厯十一年六<lb/>
<pb n="KR2n0011_WYG_241-10a"/>
　月七日司業張參序<lb/>
　林罕曰大厯中司業張參作五經文字三卷凡一百<lb/>
　六十部<lb/>
　陳振孫曰唐國子司業張參撰大厯中刻石長安太<lb/>
　學<lb/>
　崇文總目初參拜詔與儒官挍正經典乃取漢蔡邕<lb/>
　石經許愼說文吕忱字林陸徳明釋文命孝亷生顔傳<lb/>
　經抄撮疑互取定儒師部爲一百六十非緣經見者<lb/>
<pb n="KR2n0011_WYG_241-10b"/>
　皆畧而不集<lb/>
　顧炎武曰張參五經文字據說文字林刋正繆失甚<lb/>
　有功於學者<lb/>
唐氏<hi>𤣥度</hi>九經字様<lb/>
　　唐志一卷<lb/>
　　　存<lb/>
　唐㑹要開成二年八月國子監奏得覆定石經字體<lb/>
　官翰林待詔朝議郎權知沔王友上柱國賜緋魚袋<lb/>
<pb n="KR2n0011_WYG_241-11a"/>
　唐𤣥度狀凖太和七年十二月五日勅覆定九經字<lb/>
　體今所詳覆多依司業張參五經文字爲凖其舊字<lb/>
　様歲月將久㸃畫參差傳寫相承漸致乖誤今並依<lb/>
　字書參詳改正訖諸經之中别有疑闕舊字様未載<lb/>
　者古今體異𨽻變不同如總據說文即古體驚俗若<lb/>
　依近代文字或傳寫乖訛今與挍勘官同商較是非<lb/>
　取其適中纂錄爲新加九經字様一卷或經典相承<lb/>
　與字義不同者具引文以注解今刋削有成請附於<lb/>
<pb n="KR2n0011_WYG_241-11b"/>
　五經字様之末用證紕誤從之<lb/>
　𤣥度序曰臣聞秦焚詩書塞人視聽漢興典籍以廣<lb/>
　聰明伏以龜鳥之文去聖彌逺㸃畫訛變遂失本源<lb/>
　今陛下運契黄虞道崇經籍觀人文以成俗念鳥跡<lb/>
　之乖方由是遂微臣之上請許於國學創立石經仍<lb/>
　令小臣覆定字體謬當刋挍誓盡所知大厯中司業<lb/>
　張參掇衆字之謬著爲定體號曰五經文字專典學<lb/>
　者實有賴焉臣今參詳頗有條貫傳寫歲久或失舊<lb/>
<pb n="KR2n0011_WYG_241-12a"/>
　規今刪補穴漏一以正之又於五經文字本部之中<lb/>
　採其疑誤舊未載者撰成新加九經字様一卷凡七<lb/>
　十六部四百廿一文其偏傍上下本部所無者乃纂<lb/>
　爲雜辨部以綂之若體畫全虧者則引文以證解於<lb/>
　雅言執禮誠愧大儒而辨體觀文式遵小學其聲韻<lb/>
　謹依開元文字避以反言但紐四聲定其音㫖今條<lb/>
　目已舉刋削有成願竭愚衷以資後學<lb/>
　林罕曰開元中唐𤣥度以五經文字有所不載者復<lb/>
<pb n="KR2n0011_WYG_241-12b"/>
　作新加九經字様一卷凡七十六部<lb/>
　陳振孫曰唐沔王友翰林待詔唐𤣥度撰補張參之<lb/>
　所不載開成中上之二書當在小學類以其專爲經<lb/>
　設故附見於此往宰南城出謁有持故紙鬻於道右<lb/>
　得此書乃古京本五代開運丙午所刻也遂爲家藏<lb/>
　書籍之最古者<lb/>
　王應麟曰唐大厯十年司業張參纂成五經文字以<lb/>
　類相從開成中翰林待詔唐𤣥度加九經字様補所<lb/>
<pb n="KR2n0011_WYG_241-13a"/>
　不載晉開運末祭酒田敏合二者爲一編以考正俗<lb/>
　體訛謬後周廣順三年六月田敏進印板九經五經<lb/>
　文字九經字様各二部一百三十冊宋朝重和元年<lb/>
　十一月言者謂張參唐𤣥度所撰五經文字九經字<lb/>
　樣辨證書名頗有依據然其法本取蔡邕石經許氏<lb/>
　說文宐重加修定分次部類爲新定五經字樣從之<lb/>
　陶宗儀曰唐𤣥度不知何許人文宗時待詔翰林作<lb/>
　九經字樣辨證繆誤<lb/>
<pb n="KR2n0011_WYG_241-13b"/>
張氏<hi>鎰</hi>五經微㫖<lb/>
　　唐志十四卷<lb/>
　　　佚<lb/>
　唐㑹要建中元年十月濠州刺史張鎰撰五經微㫖<lb/>
　十四卷上之<lb/>
韋氏<hi>表微</hi>九經師授譜<lb/>
　　唐志一卷<lb/>
　　　佚<lb/>
<pb n="KR2n0011_WYG_241-14a"/>
　唐書韋表微以學者薄師道不如聲樂賤工能尊其<lb/>
　師著九經師授譜詆其違<lb/>
歐陽氏<hi>融</hi>經學分毫正字<lb/>
　　通考一卷<lb/>
　　　佚<lb/>
　崇文總目唐太學博士歐陽融撰辨正經典文字使<lb/>
　不得相亂篇帙今闕全篇止春秋中帙餘篇悉亡<lb/>
韋氏<hi>處厚</hi>路氏<hi>隋/</hi>六經法言<hi>唐㑹要作五經</hi>
<pb n="KR2n0011_WYG_241-14b"/>
　　唐志二十卷<lb/>
　　　佚<lb/>
　唐㑹要長慶二年四月翰林侍講學士韋處厚路隋<lb/>
　撰五經法言二十卷上之<lb/>
　舊唐書韋處厚居納誨之地乃詮擇經義雅言以類<lb/>
　相從爲二十卷謂之六經法言獻之<lb/>
　唐書穆宗立韋處厚爲翰林侍講學士以帝沖怠不<lb/>
　向學與路隋合詩書易春秋禮孝經論語掇其粹要<lb/>
<pb n="KR2n0011_WYG_241-15a"/>
　題爲六經法言二十卷上之冀助省覽帝稱善並賜<lb/>
　金幣<lb/>
　處厚隋進表曰臣聞三皇講道五帝講徳三王講仁<lb/>
　五霸講義所講不同同歸於理理道之極備於六經<lb/>
　雖質文相變忠敬交用損益因時歩驟不一然釋三<lb/>
　綱越五常而致雍熙者未之有也自秦火蕩爇孔壁<lb/>
　穿蠧曲學異塗專門多惑榮道之軌並馳希聖之堂<lb/>
　蓋寡蕪文錯起浮義日生簡冊混散篇卷繁積勞神<lb/>
<pb n="KR2n0011_WYG_241-15b"/>
　於累代弊形於當年其知愈博其得愈少夫然通方<lb/>
　之士達識之儒且猶不爲也况南面之尊師道之契<lb/>
　豈不貪而積而遺其<hi>闕</hi>者乎伏惟文武孝徳皇帝陛<lb/>
　下精義神授博識天資山峻詞峰泉畜學海膺休運<lb/>
　則混六合而不讓思屈已則舞兩階而不疑故當希<lb/>
　聖踵帝肩王轢霸可以區區近躅擬於聖徳哉臣處<lb/>
　厚臣隋採合易詩書左氏春秋孝經等因其本篇掇<lb/>
　其精粹論紀先師微㫖今亦附於篇末總題曰六經<lb/>
<pb n="KR2n0011_WYG_241-16a"/>
　法言合二十卷獻上取諸身必本於五事通諸物兼<lb/>
　暢於三才始九族以及於百室刑室家以儀於天下<lb/>
　聖君良佐之往行哲人莊士之前言天人相與之際<lb/>
　幽明交感之應窮理盡性之辨藥石攻磨之規堯舜<lb/>
　禹湯文武理亂之道盡在君臣父子夫婦朋友之義<lb/>
　必舉其興可以觀其違可以戒此其所存者至如爻<lb/>
　象錯綜陰陽難名比興箴誨幽隱難釋誥命訓諭古<lb/>
　今不合威儀數制命諸有司裦貶揚㩁歸諸史法此<lb/>
<pb n="KR2n0011_WYG_241-16b"/>
　其所遺者也商鞅之說秦帝歎帝道之難行太宗之<lb/>
　納魏徴流王澤而廣被由是言之道無逺近徳無重<lb/>
　輕能者挈之如毛羽不能者舉之如嵩岱今逢希代<lb/>
　之君當難合之運故不能以百家邪說六國縱横秦<lb/>
　漢刑名魏晉偷薄爲盛時道歴代帝王皆務纂修集<lb/>
　魏稱皇覽梁著通畧鄴中則有修文之作江右則有<lb/>
　壽光之書但誇耀於見聞非垂謀於理本臣今所貴<lb/>
　實異斯作陸賈奏甚卑之論尚稱善於高皇方朔獻<lb/>
<pb n="KR2n0011_WYG_241-17a"/>
　雜糅之說猶見知於武帝伏惟陛下機務之暇燕息<lb/>
　之餘時加省覽天下幸甚<lb/>
李氏<hi>襲譽</hi>五經妙言<lb/>
　　唐志四十卷<lb/>
　　　佚<lb/>
崔氏<hi>郾</hi>高氏<hi>重/</hi>諸經纂要<hi>新唐書本傳作六經要言志作經傳要畧</hi>
　　唐志十卷<lb/>
　　　佚<lb/>
<pb n="KR2n0011_WYG_241-17b"/>
　唐㑹要寳歷元年三月高重崔郾進纂要十卷<lb/>
　舊唐書郾與高重抄撮六經嘉言要道區分事類凡<lb/>
　十卷名曰諸經纂要冀人主易省覽賜錦綵銀器<lb/>
　新唐書敬宗嗣位郾自侍講學士進中書舍人謝曰<lb/>
　陛下使臣侍講厯半歲不一問經義臣無功不足以<lb/>
　副厚恩帝曰朕少閒當請益郾退與高重類五經要<lb/>
　言爲十篇上之以便觀省<lb/>
慕容氏<hi>宗本</hi>五經類語<lb/>
<pb n="KR2n0011_WYG_241-18a"/>
　　唐志十卷<lb/>
　　　佚<lb/>
　新唐書注字㤗初幽州人大中時<lb/>
李氏<hi>肇</hi>經史釋題<lb/>
　　唐志一卷<lb/>
　　　佚<lb/>
　崇文總目唐李肇撰起九經下至唐代實錄列篇帙<lb/>
　之凡槩釋其題<lb/>
<pb n="KR2n0011_WYG_241-18b"/>
　王應麟曰其序云經以學令爲定以藝文志爲編史<lb/>
　以史通爲凖各列其題從而釋之<lb/>
鄭氏<hi>濣</hi>經史要錄<lb/>
　　唐志二十卷<lb/>
　　　佚<lb/>
劉氏<hi>鎔</hi>經典集音<lb/>
　　唐志三十卷<lb/>
　　　佚<lb/>
<pb n="KR2n0011_WYG_241-19a"/>
　新唐書注鎔字正範絳州正平人咸通晉州長史<lb/>
尹氏<hi>思貞</hi>諸經義樞<lb/>
　　　佚<lb/>
馬氏<hi>光極</hi>九經釋難<lb/>
　　宋志五卷<lb/>
　　　佚<lb/>
邱氏<hi>光庭</hi>兼明書<lb/>
　　宋志三卷<lb/>
<pb n="KR2n0011_WYG_241-19b"/>
　　　存<lb/>
　陳振孫曰唐國子太學博士邱光庭撰<lb/>
僧<hi>十朋</hi>五經指歸<lb/>
　　宋志五卷<lb/>
　　　佚<lb/>
　<lb/>
　<lb/>
　經義考卷二百四十一<lb/>
</p>
<p>
</p>
  </div>
</body>
</text>
</TEI>
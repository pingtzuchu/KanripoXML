<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百七</head> <lb/>
    <p>
<pb n="KR2n0011_WYG_207-1a"/>
欽定四庫全書<lb/>
　經義考卷二百七<lb/>
　　　　　　　　　　翰林院檢討朱彝尊撰<lb/>
　　　春秋<hi>四十</hi>
王氏<hi>道焜</hi>等春秋杜林合注<lb/>
　　五十卷<lb/>
　　　存<lb/>
　陸元輔曰道焜杭人中天啓辛酉鄉試與里人趙如<lb/>
<pb n="KR2n0011_WYG_207-1b"/>
　源濬之共輯此書<lb/>
陳氏<hi>肇曾</hi>春秋四傳辨疑<lb/>
　　　未見<lb/>
　林偉曰陳肇曾字昌箕福州人天啓辛酉舉人官禮<lb/>
　部司務辨疑一書曹學佺序之<lb/>
華氏<hi>允誠</hi>春秋説<lb/>
　　　未見<lb/>
　嚴繩孫曰先生字汝立天啓壬戌進士除工部都水<lb/>
<pb n="KR2n0011_WYG_207-2a"/>
　司主事見鄒元標輩以講學去位遂拂衣歸久之補<lb/>
　工部營膳司主事進兵部職方員外郎劾大學士溫<lb/>
　體仁吏部尚書閔洪學尋乞終養歸里<lb/>
　張光家曰先生説春秋義多主公羊傳<lb/>
倪氏<hi>元璐</hi>春秋鞠説<lb/>
　　　未見<lb/>
黄氏<hi>道周</hi>春秋表正<lb/>
　　　未見<lb/>
<pb n="KR2n0011_WYG_207-2b"/>
春秋撰<lb/>
　　一卷<lb/>
　　　存<lb/>
鄧氏<hi>來鸞</hi>春秋實錄<lb/>
　　十二卷<lb/>
　　　存<lb/>
　劉芳喆曰來鸞字繡青宜黄人天啓壬戌進士武昌<lb/>
　知府其書呉興沈演序之<lb/>
<pb n="KR2n0011_WYG_207-3a"/>
林氏<hi>𦙍昌</hi>春秋易義<lb/>
　　十二卷<lb/>
　　　未見<lb/>
　黄虞稷曰晉江人天啓壬戌進士官吏部郎中<lb/>
張氏<hi>國經</hi>春秋比事<lb/>
　　七卷<lb/>
　　　未見<lb/>
　黄虞稷曰漳浦人天啓壬戌進士四川布政司參政<lb/>
<pb n="KR2n0011_WYG_207-3b"/>
黎氏<hi>遂球</hi>春秋兵法<lb/>
　　　未見<lb/>
　遂球自序曰兵事著於黄帝不可得而考矣世之傳<lb/>
　者不過與陰陽時日之書等予無取焉其可稽據者<lb/>
　則無如春秋予少即受左氏於先髙士然其時海内<lb/>
　平治不過以爲詞令之式廿年來四方多事予以書<lb/>
　生遨遊諸公間羽檄飛至間輒以意談兵時多竒中<lb/>
　然不敢自信爲能也㑹以省母從呉歸粤舟中無事<lb/>
<pb n="KR2n0011_WYG_207-4a"/>
　因取左氏諸兵事别爲端委手自寫記時以己意附<lb/>
　於其末適友人有以書籍見質者始知昔人久已有<lb/>
　是編予甚自笑其勞然頗覺其泛引無當則又不容<lb/>
　自廢以精切而明著蓋無如予本也<lb/>
張氏<hi>溥</hi>春秋三書<lb/>
　　三十一卷<lb/>
　　　存<hi>闕</hi>
　張采序曰三書者我友張子讀春秋所作也曷云三<lb/>
<pb n="KR2n0011_WYG_207-4b"/>
　書一曰列國論是則張子分之以明經一曰諸傳斷<lb/>
　是則張子合之以明經一曰書法解是則張子分合<lb/>
　一致以明經此三書者左右往賢綱領來訓使天假<lb/>
　之年尅期可竟不幸短折張子於經没身已矣今就<lb/>
　所屬稾列國論已完傳斷中缺文公復缺襄公以下<lb/>
　其僖公間缺十餘年書法解爲目多端而僅成一則<lb/>
　竊謂以此行世亦可羽翼經傳而賈人不知强予續<lb/>
　之復不自量輒許其請但病中多廢不克即竟因先<lb/>
<pb n="KR2n0011_WYG_207-5a"/>
　完僖公出正同志其他所缺亦小有條緒隨容續布<lb/>
　嗟夫朋友一倫于今凉薄兩人相期二十餘年頗著<lb/>
　海内未了後補豈止文章正不欲漫計工拙殊觀生<lb/>
　死云爾<lb/>
呉氏<hi>希哲</hi>春秋明微<lb/>
　　　未見<lb/>
　羅喻義序曰淳安睿卿呉公世授春秋起家成進士<lb/>
　以治行第一擢居掖垣天子知其能特命督賦江南<lb/>
<pb n="KR2n0011_WYG_207-5b"/>
　暇手一編據案呻吟援筆塗乙若唐人所謂兔園册<lb/>
　者則其所著春秋明微也給諫承藉家學專精覃思<lb/>
　於是經注疏集解以及宿儒講論經生經義窮其指<lb/>
　歸疏其蕪穢窮年盡歲彚爲是書昔者漢世治春秋<lb/>
　用以折大獄斷國論董仲舒作春秋決事比朝廷有<lb/>
　大議使使者就其家問之其對皆有明法何休以春<lb/>
　秋駁漢事服䖍又以左傳駁何休所駁漢事六十條<lb/>
　故曰屬辭比事春秋教也胡文定生當南渡之時懲<lb/>
<pb n="KR2n0011_WYG_207-6a"/>
　荆舒之新學閔靖康之遺禍敷陳進御拳拳以大義<lb/>
　摩切人主今春秋取士斷以文定爲準士子射策決<lb/>
　科朝而釋褐日中而棄之矣給諫於是經童而習之<lb/>
　進取不忘其初篋衍縱横朱墨狼藉誠欲使天下學<lb/>
　者通經學古以董子胡氏爲的也給諫之意遠矣<lb/>
　劉芳喆曰希哲字睿卿淳安人崇禎辛未進士除惠<lb/>
　州府推官擢刑科給事中<lb/>
孫氏<hi>承澤</hi>春秋程傳補<lb/>
<pb n="KR2n0011_WYG_207-6b"/>
　　十二卷<lb/>
　　　存<lb/>
呉氏<hi>主一</hi>春秋定衡<lb/>
　　　未見<lb/>
　金華府新志呉主一字協一義烏人崇禎癸酉舉人<lb/>
　署㑹稽教諭著春秋定衡<lb/>
堵氏<hi>𦙍錫</hi>春秋澤書<lb/>
　　　未見<lb/>
<pb n="KR2n0011_WYG_207-7a"/>
　陸元輔曰牧遊先生籍本無錫家於宜興中崇禎丁<lb/>
　丑進士授南京户部主事陞長沙知府<lb/>
夏氏<hi>允彝</hi>春秋四傳合論<lb/>
　　　佚<lb/>
余氏<hi>光</hi>弟<hi>颺</hi>春秋存俟<lb/>
　　十二卷<lb/>
　　　存<lb/>
　李世熊曰吾友余希之賡之之治春秋也始闢諸儒<lb/>
<pb n="KR2n0011_WYG_207-7b"/>
　之陋繼闢四傳之迷究乃舉闢四傳闢諸儒者而并<lb/>
　闢之考世知人據情得實務合筆削之初意而止<lb/>
　陸元輔曰余光字希之颺字賡之莆田人颺中崇禎<lb/>
　丁丑進士官上虞知縣<lb/>
來氏<hi>集之</hi>春秋志在<lb/>
　　十二卷<lb/>
　　　存<lb/>
　孫廷銓序曰説春秋如説詩皆以意逆志之書也詩<lb/>
<pb n="KR2n0011_WYG_207-8a"/>
　之志在乎美刺衞宏毛鄭説人人殊春秋之志存乎<lb/>
　襃譏左氏公穀説人人殊要無違乎美刺襃貶之正<lb/>
　而止爾漢置春秋博學之士左氏獨後世爲公羊穀<lb/>
　梁者從而非之然公穀去聖人差遠爲左氏者亦非<lb/>
　之膏肓墨守廢疾蓋交譏也至宋儒削斷三傳胡氏<lb/>
　遂盡廢其書創爲新例然立乎趙宋以指春秋其於<lb/>
　隱桓加遠矣則未知聖人之志果在彼歟在此歟我<lb/>
　友來子初獨成一書其意頗異乎四家蓋以諸儒之<lb/>
<pb n="KR2n0011_WYG_207-8b"/>
　説可以理裁聖人之旨斷難例拘其或經有微文前<lb/>
　後互見爲傳所未見者則表而出之其有經意顯白<lb/>
　本無義例而傳好爲曲説以致失實滋疑者則辨而<lb/>
　正之其有此傳所引而彼傳或殊此傳所進而彼傳<lb/>
　或退之排詆紛紜樊然淆亂則折衷而求其必合皆<lb/>
　比經發義錯傳成文綴以世史附以新意著爲百有<lb/>
　八篇號曰春秋志在蓋言聖人之志之所在也來子<lb/>
　之書蓋不失襃譏之正者矣<lb/>
<pb n="KR2n0011_WYG_207-9a"/>
四傳權衡<lb/>
　　一卷<lb/>
　　　存<lb/>
　集之自序曰予向者作春秋志在固已舉其大端兹<lb/>
　又取四傳而權衡之權衡之者將以準其是非也不<lb/>
　權衡春秋而權衡四傳者以今日之是非準千古以<lb/>
　上之是非將有所不確以吾小儒之是非準大聖人<lb/>
　之是非終有所不敢亦曰取四傳而銖之兩之以酌<lb/>
<pb n="KR2n0011_WYG_207-9b"/>
　其平云爾<lb/>
林氏<hi>尊賓</hi>春秋傳<lb/>
　　十二卷<lb/>
　　　存<lb/>
　張溥序曰制義盛而絶學微五經之義終世不能明<lb/>
　也其尤病者莫甚於春秋春秋之書左氏公穀三傳<lb/>
　竝立文定晚出其學反貴非南宋之文髙於前人也<lb/>
　其用法也嚴其持説也峻意主於復讐以儆和議之<lb/>
<pb n="KR2n0011_WYG_207-10a"/>
　非論歸於自强以發忘親之痛主構相檜怫然惡之<lb/>
　而抗辭無避天理人欲反覆深切雖其間少襃多貶<lb/>
　文近深刻然遏邪防亂與其過而縱之無寧過而閑<lb/>
　之也莆田林燕公通春秋紬繹諸家更出新義自成<lb/>
　一書曰林氏傳窺其意將以陳君舉趙子常自命給<lb/>
　諫凌茗柯先生出轄閩海搜揚多士首得燕公延致<lb/>
　上座今涖吾禾燕公不遠數千里褐衣上謁以春秋<lb/>
　傳見給諫爲梓以傳予方補葺春秋有三書之役以<lb/>
<pb n="KR2n0011_WYG_207-10b"/>
　編年叙事以列國叙人以書法叙義例更喜得林書<lb/>
　筆之簡端無異班荆道舊也<lb/>
　尊賓自序曰春秋何以有傳也孔子之心不能徧天<lb/>
　下萬世而口授之爲孔子徒取其所不能口授者代<lb/>
　爲傳之遂使天下萬世無不若自孔子口授之者而<lb/>
　春秋傳矣傳自左氏有之公羊氏穀梁氏有之迄今<lb/>
　惟胡氏獨尊獨信一氏興而諸氏廢雖然孔子尚未<lb/>
　能徧天下萬世而口授之則孔子之心又豈一氏所<lb/>
<pb n="KR2n0011_WYG_207-11a"/>
　能代爲之傳也哉此林氏之所以繼而有傳也<lb/>
　鄭玥曰莆田林尊賓字燕公撰尊賓以崇禎壬午舉<lb/>
　於鄉林氏傳十二卷成於崇禎辛未凌侍御義渠張<lb/>
　吉士溥夏吏部允彝皆爲之序<lb/>
宋氏<hi>徵璧</hi>左氏兵法測要<lb/>
　　二十二卷<lb/>
　　　存<lb/>
　方岳貢序曰今天下多事緩急少依賴之人或以爲<lb/>
<pb n="KR2n0011_WYG_207-11b"/>
　文武之途分故不盡人材之用而實非也洪武中有<lb/>
　司請立武成王廟聖祖諭之以文武之道本出於一<lb/>
　合則人才盛分則人才衰遂罷武成廟不立豈不以<lb/>
　養成於學校漸之以經術如羆如虎之士惟我所用<lb/>
　之哉不觀於春秋之事乎晉文之擇帥也爰舉卻縠<lb/>
　以其説禮樂而敦詩書也故入則爲卿出則爲帥至<lb/>
　於司馬軍尉之屬皆慎其選於是魏絳羊舌父子終<lb/>
　身其間故軍無秕政所向成功及至後世别流以處<lb/>
<pb n="KR2n0011_WYG_207-12a"/>
　之分銓以序之文事武備離而爲二而古意衰矣尚<lb/>
　木宋子著左氏測要一書援古證今不私其所見不<lb/>
　避其所難其書斷然不可廢矣使國家異日收文武<lb/>
　之用者其在斯歟<lb/>
　李雯序曰往者春秋之世天下五十餘國霸莫如齊<lb/>
　晉强莫如秦楚固嘗仗師武之力藉戰勝之威矣其<lb/>
　他小國之師以衞之弱而可以勝於齊以小邾之微<lb/>
　而可以勝於魯以魯之衰而可以勝於宋以越之敗<lb/>
<pb n="KR2n0011_WYG_207-12b"/>
　而可以復於呉是皆當時士大夫習於兵嫺於法也<lb/>
　至於今天下一統天子之威行於萬里天下勝兵無<lb/>
　慮數百萬而自戊午用兵以來二十餘年盜日益多<lb/>
　兵日益弱求其一矢相加遺不可得反不若於春秋<lb/>
　之小國者其士大夫不習於兵不嫺於法也嗟乎是<lb/>
　安得司馬穰苴孫武呉起者而後可用兵哉尚木少<lb/>
　爲左氏之學樂觀其治兵行師攻謀交伐之術因裒<lb/>
　集其事通其流畧至於輓近皆較量而籌畫之爲左<lb/>
<pb n="KR2n0011_WYG_207-13a"/>
　氏兵法測要二十卷此真救時之書也今天下多故<lb/>
　聖人宵衣苟有百里之寄不能必其一日之無事則<lb/>
　不能必其不用兵不能必其不用兵則不可以不知<lb/>
　兵官長爲將帥子弟爲徒衆出才智以進退用爪牙<lb/>
　以角拒此猶筐篋簿書之事不可以爲非常之舉不<lb/>
　意之變也古之人蓋嘗行之於樽俎之間出之於袵<lb/>
　席之上矣讀是書者其勉之哉<lb/>
　陳子龍序曰左氏兵法測要者我友宋子尚木因舊<lb/>
<pb n="KR2n0011_WYG_207-13b"/>
　史論得失審形勢觀世變以窮兵械之本乃引經立<lb/>
　政之書非特權謀之用也春秋以來言兵之家不可<lb/>
　勝數然大要虚設機勢以爲無方之應未嘗櫛比以<lb/>
　驗之於事曰彼固無常形與常説也至唐杜君卿始<lb/>
　依孫呉證往事而其後則宋仁宗之祕畧以至曾公<lb/>
　亮丁度楊肅之徒咸集史册之遺文爲權家之龜鑑<lb/>
　可謂備矣然其體每以類相從而未能旁引曲譬推<lb/>
　見未然以極於變化異同之際是故存焉而弗尊今<lb/>
<pb n="KR2n0011_WYG_207-14a"/>
　觀尚木之書其立本也正其釋義也詳其設慮也微<lb/>
　其觸類也廣或古人所已成之事而代爲之勝算或<lb/>
　古人所未及之思而推之於必然使人讀其書雖天<lb/>
　下之至懦弱者莫不欣然思一奮其智則世之知兵<lb/>
　而善用孰有踰此者乎然則何以必左氏也世稱左<lb/>
　氏好談兵非左氏之好談兵而春秋之賢士大夫皆<lb/>
　能爲兵也且兵法之變春秋始也夫十二國竝立五<lb/>
　霸迭興鬬智角力則於兵制不得不有所變故魯之<lb/>
<pb n="KR2n0011_WYG_207-14b"/>
　丘甲齊之參國晉之六軍楚之二廣秦之三軍凡此<lb/>
　皆非古制也而各有善用之道春秋之君欲知人之<lb/>
　賢否而决其勝負必驗之於治兵於命將則國之三<lb/>
　卿與諸大夫而已是故大者以强小者以存然則不<lb/>
　倍先王之教而可爲後世之用者舎左氏誰與歸哉<lb/>
　今國家休德累葉上繼周漢而内訌外決莫知所措<lb/>
　何哉擁兵百萬而不能設法以治之士大夫不能專<lb/>
　將而屬於麤悍之人也尚木慨然發憤以兵爲必可<lb/>
<pb n="KR2n0011_WYG_207-15a"/>
　用故其爲書於得失詳著焉旨哉言乎讀其書而憬<lb/>
　然有志於斯者予願爲執鞭矣<lb/>
　徐孚遠序曰今天下蓋多事矣然其時尚可爲失今<lb/>
　不爲後且有什伯難於此者顧時之所急無甚於兵<lb/>
　尚木乃取左氏之言係兵事者博以古驗參以今指<lb/>
　予受而㸃次之時亦以己意相出入也既成尚木請<lb/>
　予序言焉予惟子瞻之論孫子也謂其書十三篇雜<lb/>
　然言之而聽用者之自擇也今尚木之書其亦雜然<lb/>
<pb n="KR2n0011_WYG_207-15b"/>
　言之者乎夫兵家之言其變無方制勝於兩陳之間<lb/>
　者隨其勢而導之耳若夫當今所急談者以兵力不<lb/>
　足爲憂議欲期月宿糧聚十餘萬甲士一鼓而殄羣<lb/>
　宼夫糧非可卒辦甲士非可卒聚此期月以前能使<lb/>
　吾民忍死以待天兵之來乎且將之能者不必用衆<lb/>
　用衆者未必能辦事然則用衆非良將法也賊宼所<lb/>
　在縱横我兵尾而衞之恣取掠耳縱賊不擊其弊坐<lb/>
　此如使嚴爲約束曰行省自守至折使宼得入境有<lb/>
<pb n="KR2n0011_WYG_207-16a"/>
　誅將帥各率其卒伍掠一物者有誅如此有縱賊之<lb/>
　罰無緩宼之利以此治盜度可不日平也京營之卒<lb/>
　内以備禦外以討伐我朝固嘗用之矣沿習至今汰<lb/>
　之不可練之不能一旦有事何以待之且其爲制或<lb/>
　合而分或分而合所以便簡閲也可不爲之變計乎<lb/>
　曩時三衞爲我藩籬時以警告我我得爲備今不撫<lb/>
　之爲我用而拒之爲我敵豈完策乎今試於宣雲之<lb/>
　間招攜其族類以爲我屏蔽效可睹也麗人之奉正<lb/>
<pb n="KR2n0011_WYG_207-16b"/>
　朔無䖍於此者今者受攻而我未有以爲援也蓋以<lb/>
　少出師不足以爲重而多出師則非力所及也然亦<lb/>
　當事者之失計矣漢武不憚封侯之賞以募使絶域<lb/>
　者何也伐交之策也我縱未有以爲援且當募博望<lb/>
　定遠之流與之一節以朝命慰勞其君臣而因監其<lb/>
　軍使彼猶有所繫而不至折而他降昔者呉至弱國<lb/>
　也巫臣通吳於晉而楚人始罷於奔命故通麗者所<lb/>
　以制絶域也行前之三言以治内行後之二言以制<lb/>
<pb n="KR2n0011_WYG_207-17a"/>
　外天下其庶可爲乎若夫竒正之方變合之用心知<lb/>
　其然而不能道也尚木能言之亦惟尚木能用之爾<lb/>
　朱一是曰華亭宋尚木未第日成左氏兵法測要一<lb/>
　書予同年友徐孚遠闇公實討論潤色之時大學士<lb/>
　方公知松江府事首爲之序而同里何剛慤人周立<lb/>
　勲勒卣李雯舒章陳子龍臥子及孚遠皆序之<lb/>
　<lb/>
　<lb/>
<pb n="KR2n0011_WYG_207-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百七<lb/>
</p>
<p>
</p>
  </div>
</body>
</text>
</TEI>
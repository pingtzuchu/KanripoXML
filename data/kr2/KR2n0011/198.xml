<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百九十八</head> <lb/>
    <p>
<pb n="KR2n0011_WYG_198-1a"/>
欽定四庫全書<lb/>
　經義考卷一百九十八<lb/>
　　　　　　　　　　翰林院檢討朱彝尊撰<lb/>
　　　春秋<hi>三十一</hi>
趙氏<hi>汸</hi>春秋集傳<lb/>
　　十五卷<lb/>
　　　存<lb/>
　汸自序曰春秋聖人經世之書也書成而孔子卒當<lb/>
<pb n="KR2n0011_WYG_198-1b"/>
　時弟子蓋僅有得其傳者厯戰國秦漢以及近代説<lb/>
　者殆數十百家其深知聖人制作之原者孟氏而已<lb/>
　孟氏之言曰王者之迹熄而詩亡詩亡然後春秋作<lb/>
　其事則齊桓晉文其文則史孔子曰其義則丘竊取<lb/>
　之矣此孔門傳春秋學者之微言而制作之原也自<lb/>
　孟氏以來鮮有能推是説以論春秋者左氏有見於<lb/>
　史故常主史以釋經公羊穀梁有見於經故據經以<lb/>
　生義後世舎三傳無所師承故主左氏則非公穀主<lb/>
<pb n="KR2n0011_WYG_198-2a"/>
　公穀則非左氏二者莫能相一其有兼取三傳者則<lb/>
　臆決無據流遁失中其厭於尋繹者則欲盡舎三傳<lb/>
　直究遺經分異乖離莫知統紀使聖人經世之道闇<lb/>
　而不明鬱而不發則其來久矣至永嘉陳君舉始用<lb/>
　二家之説參之左氏以其所不書實其所書以其所<lb/>
　書推見其所不書爲得學春秋之要在三傳後卓然<lb/>
　名家然其所蔽則遂以左氏所錄爲魯史舊文而不<lb/>
　知策書有體夫子所據以加筆削者左氏亦未之見<lb/>
<pb n="KR2n0011_WYG_198-2b"/>
　也左氏書首所載不書之例皆史法也非筆削之旨<lb/>
　公羊穀梁每難疑以不書發義實與左氏異師陳氏<lb/>
　合而求之失其本矣故於左氏所錄而經不書者皆<lb/>
　以爲夫子所削則其不合於聖人者亦多矣由不考<lb/>
　於孟氏而昧夫制作之原故也蓋嘗論而列之策書<lb/>
　之例十有五一曰君舉必書非君命不書二曰公即<lb/>
　位不行其禮不書三曰納幣逆夫人夫人至夫人歸<lb/>
　皆書之四曰君夫人薨不成喪不書葬不用夫人禮<lb/>
<pb n="KR2n0011_WYG_198-3a"/>
　則書卒君見弑則諱而書薨五曰適子生則書之公<lb/>
　子大夫在位書卒六曰公嫁女爲諸侯夫人納幣來<lb/>
　逆女歸娣歸來媵致女卒葬來歸皆書爲大夫妻書<lb/>
　來逆而已七曰時祀時田苟過時越禮則書之軍賦<lb/>
　改作踰制亦書於策此史氏之錄乎内者也八曰諸<lb/>
　侯有命告則書崩卒不赴則不書禍福不告亦不書<lb/>
　雖及滅國滅不告敗勝不告克不書於策九曰雖霸<lb/>
　主之役令不及魯亦不書十曰凡諸侯之女行惟王<lb/>
<pb n="KR2n0011_WYG_198-3b"/>
　后書適諸侯雖告不書十一曰諸侯之大夫奔有玉<lb/>
　帛之使則告告則書此史氏之錄乎外者也十二曰<lb/>
　凡天子之命無不書王臣有事爲諸侯則以内辭書<lb/>
　之十三曰大夫已命書名氏未命書名微者名氏不<lb/>
　書書其事而已外微者書人十四曰將尊師少稱將<lb/>
　將卑師衆稱師將尊師衆稱某帥師君將不言帥師<lb/>
　十五曰凡天災物異無不書外災告則書之此史氏<lb/>
　之通錄乎内外者也筆削之義有八一曰存策書之<lb/>
<pb n="KR2n0011_WYG_198-4a"/>
　大體凡策書之大體曰天道曰王事曰土功曰公即<lb/>
　位曰逆夫人夫人至世子生曰公夫人外如曰薨葬<lb/>
　曰孫曰夫人歸曰内女卒葬曰來歸曰大夫公子卒<lb/>
　曰公大夫出疆曰盟㑹曰出師曰國受兵曰祭祀蒐<lb/>
　狩越禮軍賦改作踰制外諸侯卒葬曰兩君之好曰<lb/>
　玉帛之使凡此之類其書於策者皆不削也春秋魯<lb/>
　史也策書之大體吾不與易焉以爲猶魯春秋也二<lb/>
　曰假筆削以行權春秋撥亂經世而國史有恒體無<lb/>
<pb n="KR2n0011_WYG_198-4b"/>
　辭可以寄文於是有書有不書以互顯其義書者筆<lb/>
　之不書者削之其筆削大凡有五或畧同以存異公<lb/>
　行不書致之類也或畧常以明變釋不朝正内女歸<lb/>
　寧之類也或畧彼以見此以來歸爲義則不書歸以<lb/>
　出奔爲義則殺之不書之類也或畧是以著非諸侯<lb/>
　有罪及勤王復辟不書之類也或畧輕以明重非有<lb/>
　關於天下之故不悉書是也三曰變文以示義春秋<lb/>
　雖有筆有削而所書者皆從主人之辭然有事同而<lb/>
<pb n="KR2n0011_WYG_198-5a"/>
　文異者有文同而事異者則予奪無章而是非不著<lb/>
　於是有變文之法焉將使學者即其文之異同詳畧<lb/>
　以求之則可别嫌疑明是非矣四曰辨名實之際亦<lb/>
　變文也正必書王諸侯稱爵大夫稱名氏四裔大者<lb/>
　稱子此春秋之名也諸侯不王而霸者興中國無霸<lb/>
　而呉楚横大夫專兵而諸侯散此春秋之實也春秋<lb/>
　之名實如此可無辨乎於是有去名以全實者征伐<lb/>
　在諸侯則大夫將不稱名氏中國有霸則楚君侵伐<lb/>
<pb n="KR2n0011_WYG_198-5b"/>
　不稱君又有去名以責實者諸侯無王則正不書王<lb/>
　中國無霸則諸侯不序君大夫將畧其恒稱則稱人<lb/>
　五曰謹内外之辨亦變文也楚至東周僭王猾夏故<lb/>
　霸者之興以攘卻爲功然則自晉霸中衰楚益侵陵<lb/>
　中國俄而入陳圍鄭平宋盟於蜀盟於宋會於申甚<lb/>
　至伐呉滅陳滅蔡假討賊之義號於天下天下知有<lb/>
　楚而已故春秋書楚事無不一致其嚴者而書呉越<lb/>
　與徐亦必與中國異辭所以信大義於天下也六曰<lb/>
<pb n="KR2n0011_WYG_198-6a"/>
　特筆以正名筆削不足以盡義而後有變文然禍亂<lb/>
　既極大分不明事有非常情有特異雖變文猶不足<lb/>
　以盡義而後聖人特筆是正之所以正其名分也夫<lb/>
　變文雖有損益猶曰史氏恒辭若特筆則辭旨卓異<lb/>
　非復史氏恒辭矣七曰因日月以明類上下内外之<lb/>
　無别天道人事之反常六者尚不能盡見則又假日<lb/>
　月之法區而别之大抵以日爲詳則以不日爲畧以<lb/>
　月爲詳則以不月爲畧其以日爲恒則以不日爲變<lb/>
<pb n="KR2n0011_WYG_198-6b"/>
　以不日爲恒則以日爲變甚則以不月爲異其以月<lb/>
　爲恒則以不月爲變以不月爲恒則以月爲變甚則<lb/>
　以日爲異將使屬辭比事以求之則筆削變文特筆<lb/>
　既各以類明而日月又相爲經緯無微不顯矣八曰<lb/>
　辭從主人主人謂魯君也春秋本魯史成書夫子作<lb/>
　經唯以筆削見義自非有所是正皆從史氏舊文而<lb/>
　所是正亦不多見故曰辭從主人此八者實制作之<lb/>
　權衡也然聖人議而弗辨是非之心人皆有之善而<lb/>
<pb n="KR2n0011_WYG_198-7a"/>
　見錄則爲襃惡而見錄則爲貶其襃貶以千萬世人<lb/>
　心之公而已聖人何容心哉辭足以明義斯已矣故<lb/>
　曰知我者其惟春秋乎罪我者其惟春秋乎是故知<lb/>
　春秋存策書之大體而治乎内者恒異乎外也則謂<lb/>
　之夫子法書者不足以言春秋矣知春秋假筆削以<lb/>
　行權而治乎外者恒異乎内也則謂之實錄者不足<lb/>
　以言春秋矣知一經之體要議而弗辨則凡謂春秋<lb/>
　賞人之功罰人之過去人之族黜人之爵褒而字之<lb/>
<pb n="KR2n0011_WYG_198-7b"/>
　貶而名之者亦不足以論聖人矣故學者必知策書<lb/>
　之例然後筆削之義可求筆削之義既明則凡以虚<lb/>
　辭説經者其刻深辨急之説皆不攻而自破苟知虚<lb/>
　辭説經之無益而刻深辨急果不足以論聖人也然<lb/>
　後春秋經世之道可得而明矣雖然使非孟氏之遺<lb/>
　言尚在則亦安能追求聖人之意於千數百年之上<lb/>
　也哉汸自早歲獲聞資中黄楚望先生論五經旨要<lb/>
　於春秋以求書法爲先謂有魯史書法有聖人書法<lb/>
<pb n="KR2n0011_WYG_198-8a"/>
　而妙在學者自思而得之乃爲善也於是思之者十<lb/>
　有餘載卒有得於孟氏之言因其説以考三傳及諸<lb/>
　家陳氏之書而具知其得失異同之故反覆推明又<lb/>
　復數載然後一經之義始完屬辭比事莫不燦然各<lb/>
　有條理洊經離亂深恐失墜乃輯錄爲書以謂後世<lb/>
　學春秋稍知本末者賴有左氏而已故取左氏傳爲<lb/>
　之補注欲學者必以考事爲先其文與義則三傳而<lb/>
　後諸家之説苟得其本真者皆𫝊以己意暢而通之<lb/>
<pb n="KR2n0011_WYG_198-8b"/>
　名曰春秋集傳凡十五卷尚意學者溺於所聞不能<lb/>
　無惑别撰屬辭八篇發其隱蔽傳諸同志以俟君子<lb/>
　或有取焉<lb/>
　倪尚誼後序曰春秋集傳有序東山先生所著初稾<lb/>
　始於至正戊子一再刪削迄丁酉歲成編既而復著<lb/>
　屬辭義精例宻乃知集傳初稾更須討論而序文中<lb/>
　所列史法經義猶有未至且謂屬辭時推筆削之權<lb/>
　而集傳大明經世之志必二書相表裏而後春秋之<lb/>
<pb n="KR2n0011_WYG_198-9a"/>
　旨方完歲在壬寅重著集傳方草創至昭公二十七<lb/>
　年乃疾疢難危閣筆未續序文亦不及改洪武己酉<lb/>
　仲冬先生遽謝世矣尚誼受教門墻頗久獲窺先生<lb/>
　著述精思妙契之勤嘗俾其挍對編抄間有千慮一<lb/>
　得先生不以其愚妄或俯從是正者有之竊惟先生<lb/>
　於是經所謂一生精力盡於此者誠足以破聚訟未<lb/>
　決之疑而發千載不傳之祕顧乃功虧一簣集傳未<lb/>
　及成書所幸初稾具全其義例之精有屬辭可據尚<lb/>
<pb n="KR2n0011_WYG_198-9b"/>
　誼愚暗然執經有年是以不避僭踰始自昭公二十<lb/>
　八年訖於獲麟并序中條陳義例一節輙加挍定其<lb/>
　全書有訛誤疎遺者就用考正庶幾與屬辭歸一而<lb/>
　前後詳畧相因其義例文辭悉據先生成説特施櫽<lb/>
　括而已初未敢以臆見傅會其間也謹遵治命分爲<lb/>
　一十五卷既脱稾藏之東山精舎以俟君子修飾焉<lb/>
　汪元錫後序曰東山趙先生著春秋集傳屬辭左氏<lb/>
　注解共若干卷屬辭左氏注解左丞刻之東山書院<lb/>
<pb n="KR2n0011_WYG_198-10a"/>
　惟集傳無聞𢎞治閒篁墩先生嘗徧求不獲正德戊<lb/>
　辰予偶知是書藏於程文富氏屢借抄不獲嘉靖戊<lb/>
　子提學御史東阿劉君按徽下令求是書予語有司<lb/>
　就文富氏索之而後是書始出然則斯文之顯晦固<lb/>
　有時耶劉君以原本藏之學宫休邑劉判簿時濟恐<lb/>
　其抄錄日久不免魯魚亥豕之譌屬夏司訓鏜重加<lb/>
　挍正捐俸刻之俾與屬辭並行於世嗚呼春秋者聖<lb/>
　人之刑書也夫子生丁季世有德無位於是假魯史<lb/>
<pb n="KR2n0011_WYG_198-10b"/>
　以修經襃善貶惡垂法萬世東山先生聖人之徒也<lb/>
　憤元之亂甚於春秋築居東山集傳諸書之作固吾<lb/>
　夫子修經之意也先生一出與左丞起兵保捍鄉井<lb/>
　十有餘年一郡晏然此吾夫子相魯會齊夾谷却萊<lb/>
　兵之時也先生其善學夫子者乎世人讀先生之書<lb/>
　與先生之文者知其問學不在宋潛溪諸公下而不<lb/>
　知先生平生慷慨大節亦且卓卓如是予忝先生郡<lb/>
　人恨生也晚不得供灑埽之役判簿君以刻書之故<lb/>
<pb n="KR2n0011_WYG_198-11a"/>
　相諗遂不辭而爲之序<lb/>
春秋屬辭<lb/>
　　十五卷<lb/>
　　　存<lb/>
　汸自序曰六經同出於聖人易詩書禮樂之旨近代<lb/>
　説者皆得其宗春秋獨未定於一何也學者知不足<lb/>
　以知聖人而又不由春秋之教也昔者聖人既作六<lb/>
　經以成教於天下而春秋教有其法獨與五經不同<lb/>
<pb n="KR2n0011_WYG_198-11b"/>
　所謂屬辭比事是也蓋詩書禮樂者帝王盛德成功<lb/>
　已然之迹易觀陰陽消息以見吉凶聖人皆述而傳<lb/>
　之而已春秋斷截魯史有筆有削以寓其撥亂之權<lb/>
　與述而不作者事異自髙弟如游夏尚不能贊一辭<lb/>
　苟非聖人爲法以教人使考其異同之故以求之則<lb/>
　筆削之意何由可見乎此屬辭比事所以爲春秋之<lb/>
　教不得與五經同也然而聖人之志則有未易知者<lb/>
　或屬焉而不精比焉而不詳則義類弗倫而春秋之<lb/>
<pb n="KR2n0011_WYG_198-12a"/>
　旨亂故曰屬辭比事而不亂深於春秋者也有志是<lb/>
　經者其可舎此而他求乎左氏去七十子之徒未遠<lb/>
　而不得聞此故雖博覽遺文畧見本末而於筆削之<lb/>
　旨無所發明此所謂知不足以知聖人而又不由春<lb/>
　秋之教者也公羊穀梁以不書發義啖趙二氏纂例<lb/>
　以釋經猶有屬辭遺意而陳君舉得之爲多庶幾知<lb/>
　有春秋之教者然皆泥於襃貶不能推見始終則聖<lb/>
　人之志豈易知乎若夫程張邵朱四君子者可謂知<lb/>
<pb n="KR2n0011_WYG_198-12b"/>
　足以知聖人矣而於屬辭比事有未暇數數焉者此<lb/>
　五經微旨所以闇而復明春秋獨鬱而不發也自是<lb/>
　以來説者雖衆而君子謂之虚辭夫文義雖雋而不<lb/>
　合於經則謂之虚辭可也而亦何疑於衆説之紛紛<lb/>
　乎善乎莊周氏之言曰春秋經世先王之志聖人議<lb/>
　而弗辨此制作之本意也微言既絶教義弗彰於是<lb/>
　自議而爲譏刺自譏刺而爲襃貶自襃貶而爲賞罰<lb/>
　厭其深刻者又爲實錄之説以矯之而先王經世之<lb/>
<pb n="KR2n0011_WYG_198-13a"/>
　志荒矣此君子所謂虚辭者也故曰春秋之義不明<lb/>
　學者知不足以知聖人而又不由春秋之教也豈不<lb/>
　然哉間嘗竊用其法以求之而得筆削之大凡有八<lb/>
　蓋制作之原也春秋魯史也雖有筆有削而一國之<lb/>
　紀綱本末未嘗不具蓋有有筆而無削者以爲猶魯<lb/>
　春秋也故其一曰存策書之大體聖人撥亂以經世<lb/>
　而國書有定體非假筆削無以寄文故其二曰假筆<lb/>
　削以行權然事有非常情有特異雖筆削有不足以<lb/>
<pb n="KR2n0011_WYG_198-13b"/>
　盡其義者於是有變文有特筆而變文之别爲類者<lb/>
　曰辨名實曰謹華裔故其三曰變文以示義其四曰<lb/>
　辨名實之際其五曰謹内外之辨其六曰特筆以正<lb/>
　名上下内外之殊分輕重淺深之弗齊雖六者不能<lb/>
　自見則以日月之法區而别之然後六義皆成無微<lb/>
　不顯故其七曰因日月以明類自非有所是正皆從<lb/>
　史文然特筆亦不過數簡故其八曰辭從主人是皆<lb/>
　所謂議而弗辨者也雖然使非是經有孔門遺教則<lb/>
<pb n="KR2n0011_WYG_198-14a"/>
　亦何以得聖人之意於千載之上哉乃離經辨類析<lb/>
　類爲凡發其隱蔽辨而釋之爲八篇曰春秋屬辭將<lb/>
　使學者由春秋之教以求制作之原制作之原既得<lb/>
　而後聖人經世之義可言矣安得屬辭比事而不亂<lb/>
　者相與訂其説哉<lb/>
　宋濂序曰春秋古史記也夏商周皆有焉至吾孔子<lb/>
　則因魯國之史修之遂爲萬代不刊之經其名雖同<lb/>
　其實則異也蓋在魯史則有史官一定之法在聖經<lb/>
<pb n="KR2n0011_WYG_198-14b"/>
　則有孔子筆削之旨自魯史云亡學者不復得見以<lb/>
　驗聖經之所書往往混爲一途莫能致辨所幸左氏<lb/>
　傳尚存魯史遺法公羊穀梁二家多舉書不書以見<lb/>
　義聖經筆削麤若可尋然其所蔽者左氏則以史法<lb/>
　爲經文之書法公穀雖詳於經義而不知有史例之<lb/>
　當言是以兩失焉爾左氏之學既盛行杜預氏爲之<lb/>
　注其於史例推之頗詳杜氏之後惟陳傅良氏因公<lb/>
　穀所舉之書法以考正左傳筆削大義最爲有徵斯<lb/>
<pb n="KR2n0011_WYG_198-15a"/>
　固讀春秋者之所當宗而可憾者二氏各滯夫一偏<lb/>
　未免如前之蔽有能㑹而同之區以别之則春秋之<lb/>
　義昭若日星矣奈何習者多忽焉而弗之察其有致<lb/>
　力於此而發千古不傳之祕者則趙君子常其人乎<lb/>
　子常蚤受春秋於九江黄先生楚望先生之志以六<lb/>
　經明晦爲已任其學以積思自悟必得聖人之心爲<lb/>
　本嘗語子常曰有魯史之春秋則自伯禽至於頃公<lb/>
　是已有孔子之春秋則起隱公元年至於哀公十四<lb/>
<pb n="KR2n0011_WYG_198-15b"/>
　年是已必先考史法然後聖人之筆削可得而求矣<lb/>
　子常受其説以歸晝夜以思忽有所得稽之左傳杜<lb/>
　注備見魯史舊法粲然可舉亟往質諸先生而先生<lb/>
　殁已久矣子常益竭精畢慮幾廢寢食如是者二十<lb/>
　年一旦豁然有所悟入且謂春秋之法在乎屬辭比<lb/>
　事而已於是離析部居分别義例立爲八體以布列<lb/>
　之集杜陳二氏之所長而棄其所短有未及者辨而<lb/>
　補之何者爲史策舊文何者是聖人之筆削悉有所<lb/>
<pb n="KR2n0011_WYG_198-16a"/>
　附麗凡暗昧難通厯數百年而弗決者亦皆迎刃而<lb/>
　解矣遂勒成一十五卷而名之曰春秋屬辭云嗚呼<lb/>
　世之説春秋者至是亦可以定矣濂頗觀簡策所載<lb/>
　説春秋者多至數十百家求其大槩凡五變焉其始<lb/>
　變也三家競爲專門各守師説故有墨守膏肓廢疾<lb/>
　之論至其後也或覺其膠固已深而不能行遠乃倣<lb/>
　周官調人之義而和解之是再變也又其後也有惡<lb/>
　其是非淆亂而不本諸經擇其可者存之其不可者<lb/>
<pb n="KR2n0011_WYG_198-16b"/>
　舎之是三變也又其後也解者衆多實有溢於三家<lb/>
　之外有志之士會萃成編而集傳集義之書愈盛焉<lb/>
　是四變也又其後也患恒説不足聳人視聽爭以立<lb/>
　異相雄破碎書法牽合條類譁然自以爲髙甚者分<lb/>
　配易象逐事而實之是五變也五變之紛擾不定者<lb/>
　蓋無他焉由不知經文史法之殊此其説愈滋而其<lb/>
　旨愈晦也歟子常生於五變之後獨能别白二者直<lb/>
　探聖人之心於千載之上自非出類之才絶倫之識<lb/>
<pb n="KR2n0011_WYG_198-17a"/>
　不足以與於斯嗚呼世之説春秋者至是亦可以定<lb/>
　矣如濂不敏竊嘗從事是經辛勤鑽摩不爲不久卒<lb/>
　眩衆説不得其門而入近獲締交於子常子常不我<lb/>
　鄙夷俾題其書之首簡濂何足以知春秋間與一二<lb/>
　友生啓而誦之見其義精例宻咸有據依多發前賢<lb/>
　之所未發子常可謂深有功於聖經者矣濂何足以<lb/>
　知春秋輒忘僭踰而序其作者之意如此子常姓趙<lb/>
　氏名汸歙休寧人隱居東山雖疾病不忘著書四方<lb/>
<pb n="KR2n0011_WYG_198-17b"/>
　學子尊之爲東山先生<lb/>
　卓爾康曰子常集傳屬辭文贍事核體大思精真可<lb/>
　謂集春秋之大成成一經之鉅製矣中間亦有穿鑿<lb/>
　稍過瑣屑難名而日月諸義尤無是理然白璧微瑕<lb/>
　不足玷也<lb/>
春秋左氏傳補注<lb/>
　　十卷<lb/>
　　　存<lb/>
<pb n="KR2n0011_WYG_198-18a"/>
　汸自序曰黄先生論春秋學以左丘明杜元凱爲主<lb/>
　所謂魯史遺法既於左氏傳注中得之而筆削微旨<lb/>
　殊未能潛窺其罅隙後思禮記經解始悟春秋之學<lb/>
　只是屬辭比事法公穀所發書不書之義陳止齋因<lb/>
　之以考左傳正是暗合此法故其筆削義例獨有根<lb/>
　據所可惜者偏於公穀與杜元凱正是合得一邊乃<lb/>
　以陳合杜舉經正史以章指附入左傳集解中屬辭<lb/>
　比事以考之今屬辭書中八體由此得其六七後考<lb/>
<pb n="KR2n0011_WYG_198-18b"/>
　日月之法傳中事實鉅細往往脗合爲益甚多其他<lb/>
　傅會處與凡例之謬爲先儒所攻者并論之然前輩<lb/>
　知左氏義例之背謬而不知其事實之可據知後傳<lb/>
　論世變之可取而不知其以書法解經在三傳後獨<lb/>
　能發筆削之權此補注所以不能已也<lb/>
春秋師説<lb/>
　　三卷<lb/>
　　　存<lb/>
<pb n="KR2n0011_WYG_198-19a"/>
　汸序曰黄先生所著經説曰六經辨釋補注曰翼經<lb/>
　罪言曰經學復古樞要等凡十餘書所舉六經疑義<lb/>
　共千有餘條其篇目雖殊而反覆辨難使人致思以<lb/>
　求失傳之旨則一而已蓋先生中歲嘗爲易春秋二<lb/>
　經作傳既又以去古益遠典籍殘闕傳注家率多傅<lb/>
　會故必積誠研精有所契悟而後可以窺見聖人本<lb/>
　真若所得未完而亟爲成書恐蹈前人故轍遂閣筆<lb/>
　不續務爲覃思久之乃稍出諸經説以示學者欲其<lb/>
<pb n="KR2n0011_WYG_198-19b"/>
　各以所示疑義反求諸經因已成之功而益致其力<lb/>
　塗轍既正户庭不差而學者日衆則何患乎經旨之<lb/>
　不大明也嗚呼先生於經學所以待天下後世之士<lb/>
　者如此吾黨小子其可勿勉乎汸自弱冠即往拜先<lb/>
　生於九江時先生年已七十有九口授學易春秋致<lb/>
　思之要具有端緒而顓愚不敏往來館下數歲無千<lb/>
　慮之一得焉既而於春秋大旨一旦若發蒙蔽急往<lb/>
　請益比至則先生捐館矣乃即前諸書中取凡爲春<lb/>
<pb n="KR2n0011_WYG_198-20a"/>
　秋説者參以平日耳聞去其重複類次爲十有一篇<lb/>
　分三卷題曰春秋師説汸誠愚不敏其敢自畫於斯<lb/>
　慨思微言蓋將没身而已歲至正戊子八月　又自<lb/>
　述曰黄先生於春秋只令熟讀三傳於三傳内自有<lb/>
　向上工夫謂二百四十二年之外自伯禽至魯國亡<lb/>
　之春秋史官相承之法也二百四十二年之中隱公<lb/>
　元年至獲麟之春秋聖人之法也先生既捐館春秋<lb/>
　微言頗有可思乃摭取諸書中説春秋處參以所聞<lb/>
<pb n="KR2n0011_WYG_198-20b"/>
　輯爲春秋師説三卷<lb/>
　李騰鵬曰子常受業於黄楚望作春秋集傳以明聖<lb/>
　人經世之志左氏補注春秋師説以爲學者用力之<lb/>
　階<lb/>
　金居敬總序曰春秋趙氏集傳十五卷屬辭十五卷<lb/>
　左氏傳補注十卷師説三卷皆居敬所挍定始資中<lb/>
　黄先生以六經復古之説設教九江嘗謂近代大儒<lb/>
　繼出而後朱子四書之教大行然周易春秋二經實<lb/>
<pb n="KR2n0011_WYG_198-21a"/>
　夫子手筆聖人精神心術所序必盡得其不傳之旨<lb/>
　然後孔門之教乃備每患二經學者各以才識所及<lb/>
　求之苟非其人雖問弗答其所告語亦皆引而不發<lb/>
　姑使自思是以及門之士鮮能信從領㑹者而當世<lb/>
　君子亦莫克知之惟臨川呉文正公獨敬異焉趙先<lb/>
　生始就外傅受四書即多疑問師答以初學毋過求<lb/>
　意殊不釋夜歸别室取朱子大全集語類等書讀之<lb/>
　如是者數年覺所疑漸解慨然有負笈四方之意乃<lb/>
<pb n="KR2n0011_WYG_198-21b"/>
　往九江見黄先生禀學焉盡得其所舉六經疑義千<lb/>
　餘條以歸所輯春秋師説蓋始於此嘗往淳安質諸<lb/>
　教授夏公夏公殊不謂然乃爲言其先君子安正先<lb/>
　生爲學本末甚悉久之先生復念黄先生髙年平生<lb/>
　精力所到一旦不傳可惜也復如九江黄公乃授以<lb/>
　學春秋之要居二歲請受易得口授六十四卦卦辭<lb/>
　大義後夏公教授洪都先生再往見焉夏公問易象<lb/>
　春秋書法何如先生以所聞對夏公猶以枉用心力<lb/>
<pb n="KR2n0011_WYG_198-22a"/>
　爲戒特出其夏氏先天易書曰此羲易一大象也又<lb/>
　曰吾先人遺書當悉付子矣先生敬起謝之然於二<lb/>
　經舊説訪求索考未嘗少後也遂如臨川見學士雍<lb/>
　郡虞公公與黄先生有世契一見首問黄公起居先<lb/>
　生閒日爲言黄先生著書大意與夏公所以不然者<lb/>
　時江西憲私試請題虞公即擬策問江右先賢名節<lb/>
　文章經學及朱陸二子立教所以異同先生識其意<lb/>
　即具對卒言劉侍讀有功聖經及舉朱子棄短集長<lb/>
<pb n="KR2n0011_WYG_198-22b"/>
　之説虞公大善之授館於家以所藏書資其玩索袁<lb/>
　公誠夫呉文正公髙第弟子也集其師説爲四書日<lb/>
　錄義多與朱子異求先生挍正其書先生悉擿其新<lb/>
　意極論得失袁公多所更定至論春秋則確守師説<lb/>
　不變先生亦以所得未完非口舌可辨自是絶不與<lb/>
　人談嘗以爲春秋名家數十求其論筆削有據依無<lb/>
　出陳氏右者遂合杜氏考之悉悟傳注得失之由而<lb/>
　後筆削義例觸類貫通縱横錯綜各有條理此左氏<lb/>
<pb n="KR2n0011_WYG_198-23a"/>
　傳補注所由作也既歸故山始集諸家説有合於經<lb/>
　者爲春秋傳又恐學者梏於舊聞因陋就簡於交互<lb/>
　之義未能遽悉乃離經析義分爲八類辨而釋之名<lb/>
　曰春秋屬辭蓋集傳以明聖人經世之志屬辭乃詳<lb/>
　著筆削之權二書相爲表裏而春秋本旨煥然復明<lb/>
　然後知六經失傳之旨未嘗不可更通黄先生有志<lb/>
　而未就者庶可以無憾惜乎書成而黄先生與諸公<lb/>
　皆謝世久矣雖然習實生常雖賢者不能自免黄先<lb/>
<pb n="KR2n0011_WYG_198-23b"/>
　生力排衆説創爲復古之論使人思而得之其見卓<lb/>
　矣使非先生蚤有立志公聽並觀潛思黙識自任不<lb/>
　回則亦豈能卒就其業也哉當先生避地古朗山時<lb/>
　居敬與妻姪倪尚誼實從山在星谿上游髙寒深阻<lb/>
　人跡幾絶故雖疾病隱約而覃思之功日益超詣有<lb/>
　不自知其所以然者因得竊聞纂述之意與先難後<lb/>
　獲之由乃備述其説於末簡庶有志是經者毋忽焉<lb/>
　其夏氏先天易説先生嘗以質諸虞公虞公復以得<lb/>
<pb n="KR2n0011_WYG_198-24a"/>
　於前輩者授之於是遂契先天内外之旨而後天上<lb/>
　下經卦序未易知也嘗得廬陵蕭漢中氏易説以八<lb/>
　卦分體論上下經所由分與序卦之意如示諸掌然<lb/>
　上無徵於羲皇成卦之序下無考於三聖彖象之辭<lb/>
　則猶有未然者及春秋本旨既明乃悟文王據羲皇<lb/>
　之圖以爲後天卦序采夏商之易以成一代之經蓋<lb/>
　與孔子因魯史作春秋無異然後知黄先生所謂周<lb/>
　易春秋經旨廢失之由有相似者蓋如此故以思古<lb/>
<pb n="KR2n0011_WYG_198-24b"/>
　吟等篇及行狀附於師説之後庶幾方來學者有所<lb/>
　感發云爾<lb/>
　陳子龍曰子常於春秋發明師説本經㑹傳度越漢<lb/>
　宋諸儒當爲本朝儒林第一<lb/>
春秋金鎖匙<lb/>
　　一卷<lb/>
　　　存<lb/>
　經義考卷一百九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百二十二</head> <lb/>
    <p>
<pb n="KR2n0011_WYG_122-1a"/>
欽定四庫全書<lb/>
　經義考卷一百二十二<lb/>
　　　　　　　　　　翰林院檢討朱彝尊撰<lb/>
　　　周禮<hi>三</hi>
王氏<hi>洙</hi>周禮禮噐圗<lb/>
　　　佚<lb/>
　長編至和元年九月翰林學士王洙上周禮禮噐圗<lb/>
　先是洙讀周禮帝命畵車服冠冕籩豆簠簋之制及<lb/>
<pb n="KR2n0011_WYG_122-1b"/>
　是圗成上之<lb/>
李氏<hi>覯</hi>周禮致太平論<lb/>
　　集十卷<lb/>
　　　存<lb/>
　覯自序曰天下之理由家道正女色階禍莫斯之甚<lb/>
　述内治七篇利用厚生為政之本節以制度乃無傷<lb/>
　害述國用十六篇偹預不虞兵不可闕先王之制則<lb/>
　得其宜述軍衛四篇刑以防姦古今通義惟其用之<lb/>
<pb n="KR2n0011_WYG_122-2a"/>
　有所不至述刑禁六篇綱紀旣立持之在人天工其<lb/>
　代非賢罔乂述官人八篇何以得賢教學為先經世<lb/>
　軌俗能事以畢述敎道九篇終焉并序凡五十一篇<lb/>
　為十卷命之曰周禮致太平論<lb/>
　王應麟曰李泰伯撰周禮致太平論五十一篇内治<lb/>
　七國用十六軍衛四刑禁六官人八教道九共為十卷<lb/>
　<hi>原闕</hi>
　<lb/>
<pb n="KR2n0011_WYG_122-2b"/>
　<lb/>
　<lb/>
　<lb/>
楊氏<hi>杰</hi>周禮講義<lb/>
　　　佚<lb/>
　杰自序曰周禮者周公致太平之書也公以聖人之<lb/>
　德輔相之尊通天下之志成天下之務故能作是經<lb/>
　述是禮為萬世之大法也其畧見於周官其詳載於<lb/>
<pb n="KR2n0011_WYG_122-3a"/>
　六典六典者何治教禮政刑事也治無不綂天之道<lb/>
　也天官冢宰以掌之教無不容地之道也地官司徒<lb/>
　以掌之和豫者禮其序春也春官宗伯以掌之正大<lb/>
　者政其序夏也夏官司馬以掌之肅嚴者刑其序秋<lb/>
　也秋官司冦以掌之富有者事其序冬也冬官司空<lb/>
　以掌之治則不言而化也教則見於言矣禮則見於<lb/>
　容矣政則見於令矣刑則見於威矣事則見於物矣<lb/>
　此其精麁先後之序也六官帥其屬三百六十朞之<lb/>
<pb n="KR2n0011_WYG_122-3b"/>
　日也自天子諸侯至於公卿大夫貴賤莫不有位自<lb/>
　王畿至於侯甸男采衛要蕃遠近莫不有制自天地<lb/>
　宗廟至於百神祀享莫不有常自正月之吉至於歲<lb/>
　終施為莫不有時自人至禽獸草木養之必有其道<lb/>
　自宫室至於車服噐用制之必有其法無一職不修<lb/>
　而王道偹無一物不化而歲功成此所以致太平而<lb/>
　敵天命也不幸遭罹秦火絶滅典常出自山巖遽藏<lb/>
　秘府冬官亡失旣不獲其完書士儒相傳久已弊於<lb/>
<pb n="KR2n0011_WYG_122-4a"/>
　俗學聖上憐其若此命儒臣以訓釋㫖歸列之科選<lb/>
　使成周太平之迹煥然著明於本朝誠千百年希濶<lb/>
　之遇也然而執形噐度數之學者不知制作之所存<lb/>
　泥道德性命之説者不能考合以適用盖學禮者之<lb/>
　所蔽惟不執不泥然後能盡變通以致用上以副朝<lb/>
　廷經述造士之意不其盛歟<lb/>
劉氏彜周禮中義<lb/>
　　宋志十卷<hi>通考八卷</hi>
<pb n="KR2n0011_WYG_122-4b"/>
　　　佚<lb/>
　陳振孫曰祠部員外郎長樂劉彝執中撰彝諸經皆<lb/>
　有中義<lb/>
　王應麟曰劉氏中義以匠人溝洫求合乎遂人治野<lb/>
　之制謂遂人言積數匠人言方法<lb/>
劉氏<hi>恕</hi>周禮記<lb/>
　　　佚<lb/>
周氏<hi>諝</hi>周禮解<lb/>
<pb n="KR2n0011_WYG_122-5a"/>
　　　佚<lb/>
　衛湜曰延平周諝希聖擢熈寜進士第入仕值新法<lb/>
　行不忍詭隨賦詩去官嘗注周禮解王文公新傳多<lb/>
　采其説而沒其姓名豈忘其人之有傳耶<lb/>
王氏<hi>安石</hi>新經周禮義<lb/>
　　宋志二十二卷<lb/>
　　　未見<lb/>
　蔡絛曰王元澤奉詔修三經義時王丞相介甫為之<lb/>
<pb n="KR2n0011_WYG_122-5b"/>
　提舉盖以相臣之尊所以假命於其手也詩書多出<lb/>
　元澤暨諸門弟子手至若周禮新義實丞相親為之<lb/>
　筆削者政和時朝廷悉命藏諸秘閣用是吾得見之<lb/>
　周禮新義筆迹猶斜風細雨誠介甫親書<lb/>
　晁公武曰周禮王莾嘗取而行之馴致大亂熈寜中<lb/>
　設經義局安石自為周官義十餘萬言不解考工記<lb/>
　安石以其書理財者居半愛之如行青苖之類皆稽<lb/>
　焉所以自釋其義者盖以其所創新法盡傅著之務<lb/>
<pb n="KR2n0011_WYG_122-6a"/>
　塞異議者之口後其黨蔡卞蔡京紹述介甫期盡行<lb/>
　周禮焉圜土方田皆是也久之禍難並起與莾曾無<lb/>
　少異殆書所謂與亂同事耶<lb/>
　陳振孫曰熈寜八年詔頒之國子監且置之義解之<lb/>
　首<lb/>
　　　　按萬厯中重編内閣書目尚存荆公周禮義<lb/>
　　　　三冊<lb/>
龔氏<hi>原</hi>周禮圖<lb/>
<pb n="KR2n0011_WYG_122-6b"/>
　　宋志十卷<lb/>
　　　未見<lb/>
陳氏<hi>祥道</hi>周禮纂圖<lb/>
　　　佚<lb/>
王氏<hi>昭禹</hi>周禮詳解<lb/>
　　宋志四十卷<lb/>
　　　存<lb/>
　陳振孫曰近世為舉子業者多用之其學皆宗王氏<lb/>
<pb n="KR2n0011_WYG_122-7a"/>
　新説也<lb/>
　王與之曰昭禹字光逺有周禮詳解用荆公而加詳<lb/>
　昭禹自序曰道判為萬物之成理理之成具不説之<lb/>
　大法禮者法之大分道實寓焉聖人循道之序以制<lb/>
　禮制而用之則存乎法推而行之則存乎人其人足<lb/>
　以任官其官足以行法然後禮之事舉矣故唐虞稽<lb/>
　古建官惟百夏商官倍至周增而為三百六十非固<lb/>
　好詳也王者之世物繁事衆其制不得不然也孔子<lb/>
<pb n="KR2n0011_WYG_122-7b"/>
　曰周監於二代郁郁乎文哉吾從周盖言盛矣然道<lb/>
　之常無下散於常有之域法象而為天地變通而為<lb/>
　四時聖人體道之常無以觀其妙體道之常有以觀<lb/>
　其徼其精至於與天地合其德與四時合其序雖先<lb/>
　天而先且弗違尚何事於仰觀俯察然後奉其時哉<lb/>
　惟夫出神天之本宗應帝王之興起天地固有大美<lb/>
　矣四時固有明法矣雖聖人烏得而違焉是固因天<lb/>
　地之大美違而為治教因四時之明法達而為禮政<lb/>
<pb n="KR2n0011_WYG_122-8a"/>
　刑事然則常無之道為萬物而有天地四時聖人為<lb/>
　天下而有治教禮政刑事天地四時道之所任以致<lb/>
　其用者也六官聖人任以致其事者也噫六官之建<lb/>
　豈聖人之私智哉實天理之所為也由此以觀則禮<lb/>
　之事雖顯於形器度數之粗而禮之理實隱於道德性<lb/>
　命之微即事而幽者闡即理而顯者微然則理其神<lb/>
　之所為乎夫神無在而無乎不在無為而無乎不為<lb/>
　聖人立禮以為體行禮以為翼事為之制曲為之防<lb/>
<pb n="KR2n0011_WYG_122-8b"/>
　亦神之無不在無不為之意也彼荀卿徒知禮為道<lb/>
　之華而不知為物之致乃曰生於聖人之偽又烏知<lb/>
　禮意乎哉<lb/>
章氏<hi>縡</hi>周官議<lb/>
　　十六篇<lb/>
　　　佚<lb/>
　孫覿志墓曰公諱縡字伯成世家豫章後徙建安又<lb/>
　徙蘇州之呉縣贈太師秦國公諱楶之子也熈寜九<lb/>
<pb n="KR2n0011_WYG_122-9a"/>
　年進士仕為尚書郎提點淮南刑獄權揚州事積官<lb/>
　至朝奉大夫<lb/>
　張璪曰章公周官議十六篇非近世之文也<lb/>
徐氏<hi>庚</hi>周禮講義<lb/>
　　　佚<lb/>
　樂平縣志庚字叔義紹聖四年進士歴仕四十年建<lb/>
　炎初提點福建刑獄歸自號寄傲老人<lb/>
黄氏<hi>裳</hi>周禮講義<lb/>
<pb n="KR2n0011_WYG_122-9b"/>
　　六卷<lb/>
　　　存<lb/>
　裳自序曰天理之有盈虚人事之有邪正天下後世<lb/>
　類不及此務盈以邀凶邪以致亂夫誰不然先王之<lb/>
　於愚衆吉凶與之同患以義寓之數而告之以禍福<lb/>
　之理於是乎作易邪正與之同患以道寓之法而制<lb/>
　之以上下之分於是乎制禮三代之世皆有是書夏<lb/>
　之易曰連山商之易曰歸藏其道未全夏之禮則立<lb/>
<pb n="KR2n0011_WYG_122-10a"/>
　忠啇之禮則立質其法未偹夏商之君豈不能一日<lb/>
　而預言之耶適丁斯時人偽世習未足以全是道偹<lb/>
　是法耳故名易曰連山則象其顯諸仁名易曰歸藏<lb/>
　則象其藏諸用仁所以闡幽建常能常而己未足以<lb/>
　為易也智足以顯微適變能變而己未足以為易也<lb/>
　仁智之道合則易之道至焉故吉凶與民同患至周<lb/>
　然後易之書著禮以忠為心以質為體文則剛柔乎<lb/>
　此者也故邪正與民同患至周然後禮之書著二書<lb/>
<pb n="KR2n0011_WYG_122-10b"/>
　特言周者以辨夏商焉耳二書之效使人知有消息<lb/>
　之數吉凶之象則守謙以防虧作善以消譴知有上<lb/>
　下之分髙卑之勢則循理以避偽由義以歸正然後<lb/>
　號令者順而典謨之書行吟咏者樂而雅頌之詩作<lb/>
　則聖人何俟於春秋哉二書之教不行然則三頌之<lb/>
　次聖人以魯望周周不可望也以商戒周周不可戒<lb/>
　也聖人始即書之後絶之以秦誓焉然則春秋安得<lb/>
　而不作耶方今聖人立政造事追復成周之法五經<lb/>
<pb n="KR2n0011_WYG_122-11a"/>
　之文始得先生巨儒訓而發之分布儒林之官造成<lb/>
　多士五經之教固有先後之序緩急之勢則周官之<lb/>
　書豈可緩哉聖人以道寓之法法之中微妙存焉後<lb/>
　世俗學止於區區之誦數溺其才識則此書以隂謀<lb/>
　見待於或者何其不幸也<lb/>
聞人氏<hi>宏</hi>周官通解<lb/>
　　　佚<lb/>
　姓譜字君度嘉興人大觀三年進士判常州<lb/>
<pb n="KR2n0011_WYG_122-11b"/>
林氏<hi>之竒</hi>周禮講義<hi>訂義作全解</hi>
　　玉海三十九卷<lb/>
　　　未見<lb/>
　王與之曰三山林氏之奇字少頴有周禮全解祖荆<lb/>
　公昭禹所説<lb/>
　之奇自序曰無體之禮㝠於天地之自然而聖人制<lb/>
　禮所以立無體之用也夫禮自外作本在於内雖有<lb/>
　不易之道而外必盡其可陳之法是以其法之在度<lb/>
<pb n="KR2n0011_WYG_122-12a"/>
　數也貴賤有位先後有序多寡有數遲速有時君子<lb/>
　知之於内足以安性命之情衆人由之於外足以觀<lb/>
　性命之理此禮之大體也方其莫之為而常自然之<lb/>
　時人含其聰而天下不侵人含其明而天下不累則<lb/>
　禮亦何所用哉此莊周制禮不仁之説及<graphic n="KR1935" url="https://raw.githubusercontent.com/kanripo/KR-Gaiji/master/images/KR1935.png" mimeType="image/png"/>淳散樸<lb/>
　去性而從心耳營鐘鼔管籥之音目逐青黄黼黻之<lb/>
　美與接為交往往萬緒起矣而是非不至於秪合則<lb/>
　禮之教其得已乎聞之曰禮者於時當夏乃萬物去<lb/>
<pb n="KR2n0011_WYG_122-12b"/>
　本盛末之時則禮者聖人之不免也盖聖人之神不<lb/>
　與人同憂而聖人之德不與民同患故周公制法度<lb/>
　於一日之間以厚天下之風俗其本如此雖然道有<lb/>
　升降時有損益故以義制禮者雖昔之所與而今或<lb/>
　制作而不疑以義變禮者雖已造於前而後或因革<lb/>
　以為便則周禮之為書豈特周公之力哉易曰亨者<lb/>
　嘉之㑹天之禮也又曰嘉㑹足以合禮人之禮也三<lb/>
　代之禮天道人事偹於周上致其隆下致其殺中處<lb/>
<pb n="KR2n0011_WYG_122-13a"/>
　其中則是時也崇天卑地分羣偶物而不失其綂也<lb/>
　大鵬之能髙斥鷃之能小椿木之能長朝菌之能短<lb/>
　各以順受其正豈有他哉後世昧於禮經之大體則<lb/>
　狥常者或病其髙濶好大者乃患於卑近又豈知夫<lb/>
　髙濶所以立天下之本卑近所以盡天下之事歟揚<lb/>
　子曰禮體也體不偹不足以為人故謹其名嚴其數<lb/>
　則雖貴至戴璧之天子賤至横目之庶人其衣裳飲<lb/>
　食之纖悉聲音藻色之等威皆事為之制曲為之防<lb/>
<pb n="KR2n0011_WYG_122-13b"/>
　則尊無逼下之嫌卑無僭上之失者乃周禮所載之<lb/>
　王業也禮文存於經獨周禮為全書惟其傳不明故<lb/>
　學者嘗憂其難知世有人焉乃訓而發之而聖人之<lb/>
　德大畧具矣傳曰先王制禮必有主也故以述而富<lb/>
　學今既以其既學者相與而學之而未知者以俟切<lb/>
　磋焉<lb/>
楊氏<hi>時</hi>周禮辨疑<lb/>
　　宋志一卷<lb/>
<pb n="KR2n0011_WYG_122-14a"/>
　　　存<lb/>
　晁公武曰此攻安石之書<lb/>
黄氏<hi>頴</hi>周禮解義<lb/>
　　　佚<lb/>
　閩書黄頴字秀實龍谿人崇寜五年進士調崇德簿<lb/>
　歴中書舎人<lb/>
董氏<hi>濬</hi>周官辨疑<lb/>
　　　佚<lb/>
<pb n="KR2n0011_WYG_122-14b"/>
　江西通志董濬字禹川德興人崇寜進士歴秘書少<lb/>
　監出為江西提刑知興仁府<lb/>
王氏<hi>居正</hi>周禮辨學<lb/>
　　五卷<lb/>
　　　佚<lb/>
　吕祖謙作行狀曰公之學根極六藝深醇閎肆以崇<lb/>
　是闢非為己任自其少年己不為王氏説所傾動慨<lb/>
　然欲黜其不臧以覺世迷其在兵部以事請對及因<lb/>
<pb n="KR2n0011_WYG_122-15a"/>
　王安石新學為士大夫心術之害請以辨學為獻上<lb/>
　許之公旣上辨學而龜山楊先生三經義解亦上於<lb/>
　秘府於是孔孟之本㫖始明天下遂不復宗王氏學<lb/>
程氏<hi>瑀</hi>周禮義<lb/>
　　　佚<lb/>
孫氏<hi>琦</hi>周禮偹檢<lb/>
　　　佚<lb/>
　南昌府志竒字師頴豐城人<lb/>
<pb n="KR2n0011_WYG_122-15b"/>
徐氏<hi>煥</hi>周官辨略<lb/>
　　宋志十八卷<lb/>
　　　佚<lb/>
　<lb/>
　<lb/>
　<lb/>
　<lb/>
　經義考卷一百二十二<lb/>
</p>
<p>
</p>
  </div>
</body>
</text>
</TEI>
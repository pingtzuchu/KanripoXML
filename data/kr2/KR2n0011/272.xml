<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百七十三</head> <lb/>
    <p>
<pb n="KR2n0011_WYG_272-1a"/>
欽定四庫全書<lb/>
　經義考卷二百七十三<lb/>
　　　　　　　　　　翰林院檢討朱彞尊撰<lb/>
　　　擬經<hi>六</hi>
漢今文太誓<lb/>
　　一卷<lb/>
　　　佚<lb/>
　劉向曰武帝末民有得太誓書於壁内者獻之與博<lb/>
<pb n="KR2n0011_WYG_272-1b"/>
　士使讀説之數月皆起傳以教人<lb/>
　王充曰掘地所得者<lb/>
　趙岐曰今之太誓後得以充學<lb/>
　馬融曰太誓後得案其文似若淺露其云八百諸侯<lb/>
　不召自來不期同時不謀同辭及火復於上至於王<lb/>
　屋流為雕五至以榖俱來舉火神怪得無在子所不<lb/>
　語中乎又春秋引太誓曰民之所欲天必從之國語<lb/>
　引太誓曰朕夢協朕卜襲於休祥戎商必克孟子引<lb/>
<pb n="KR2n0011_WYG_272-2a"/>
　太誓曰我武維揚侵于之疆取彼凶殘我伐用張于<lb/>
　湯有光孫卿引太誓曰獨夫受禮記引太誓曰予克<lb/>
　受非予武惟朕文考無罪受克予非朕文考有罪惟<lb/>
　予小子無良今文太誓皆無此語吾見書傳多矣所<lb/>
　引太誓而不在太誓者甚多弗復悉記畧舉五事以<lb/>
　明之亦可知矣<lb/>
　房宏曰宣帝本始元年河内女子有壞老子屋得古<lb/>
　文太誓三篇<lb/>
<pb n="KR2n0011_WYG_272-2b"/>
　王肅曰太誓近得非其本經<lb/>
　孔穎達曰劉歆作三綂厯論武王伐紂引今文太誓<lb/>
　云丙午逮師<lb/>
　陸徳明曰漢宣帝本始中河内女子得太誓一篇獻<lb/>
　之與伏生所誦合三十篇漢世行之<lb/>
　董斯張曰河内女子所獻太誓一篇與古文不同按<lb/>
　史記武王渡河中流白魚躍入王舟中武王俯取以<lb/>
　祭既渡有火自上復於下至於王屋流為烏其色赤<lb/>
<pb n="KR2n0011_WYG_272-3a"/>
　其聲魄索隱曰此以下至流為烏見今文太誓馬融<lb/>
　曰王屋王所居屋流行也魄然安定意也鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>曰書<lb/>
　説云烏有孝名武卒父大業故烏瑞臻赤者周之正<lb/>
　色也索隱曰按今文太誓流為鵰鵰鷙鳥也然則今<lb/>
　文太誓唐初猶有存者即河内女子本也惜無從見<lb/>
　之又詩疏引太誓曰師乃鼓譟前歌後舞格於上天<lb/>
　下地咸曰孜孜無怠又引太誓曰司馬在前漢書引<lb/>
　太誓云立功立事劉向三綂厯論引今文太誓云丙<lb/>
<pb n="KR2n0011_WYG_272-3b"/>
　午逮師説苑引太誓曰附下而㒺上者死附上而㒺<lb/>
　下者刑與聞國政而無益於民者退在上位而不能<lb/>
　進賢者逐墨子引太誓曰小人見姦巧乃聞不言也<lb/>
　發罪均又引太誓去發篇曰惡乎君子天有顯徳其<lb/>
　行甚章惟我有周受之上帝毛詩注疏鴻雁小序注<lb/>
　引書曰天將有立父母民之有政有居疏云今太誓<lb/>
　文言天將有立聖徳者為天下父母民之得有善政<lb/>
　有安居為重也漢郊祀志引太誓曰正稽古立功立事<lb/>
<pb n="KR2n0011_WYG_272-4a"/>
　可以永年丕天之大律注今文太誓也此皆古文不<lb/>
　載者<lb/>
張氏<hi>霸</hi>偽尚書<lb/>
　　二十四篇<lb/>
　　　佚<lb/>
　漢書世所傳百兩篇者出東萊張霸分析合二十九<lb/>
　篇以為數十又采左氏傳書叙為作首尾凡百二篇<lb/>
　篇或數簡文意淺陋成帝時求其古文者霸以能為百<lb/>
<pb n="KR2n0011_WYG_272-4b"/>
　兩徵以中書挍之非是霸辭受父父有子弟尉氏樊<lb/>
　並時太中大夫平當侍御史周敞勸上存之後樊並<lb/>
　謀反乃黜其書<lb/>
　王充曰孝成皇帝時讀百篇尚書博士郎吏莫能曉<lb/>
　知徵天下能為尚書者東海張霸案百篇序造作百<lb/>
　二篇具成奏上成帝帝出祕尚書以考挍之無一字<lb/>
　相應者於是下霸於吏吏白霸罪當至死成帝竒霸<lb/>
　之才赦其辜亦不滅其經故百二尚書傳在民閒<lb/>
<pb n="KR2n0011_WYG_272-5a"/>
　黄鎭成曰張霸偽書舜典汨作九共九篇大禹謨益<lb/>
　稷五子之歌𦙍征湯誥咸有一徳典寳伊訓肆命原<lb/>
　命武成旅獒冏命凡二十四篇前漢諸儒以之附伏<lb/>
　生二十八篇并偽太誓並行<lb/>
　王應麟曰張霸偽造尚書百兩篇而為緯者附之<lb/>
孔氏<hi>衍</hi>漢尚書<lb/>
　　唐志十卷<lb/>
後漢尚書<lb/>
<pb n="KR2n0011_WYG_272-5b"/>
　　唐志六卷<lb/>
後魏尚書<lb/>
　　隋志八卷<hi>唐志十四卷</hi>
　　　俱佚<lb/>
　劉知幾曰晉廣陵相孔衍以為國史所以表言行昭<lb/>
　法式至於人理常事不足備列乃刪漢魏諸史取其<lb/>
　美詞典言足為龜鏡者定以篇第纂成一家由是有<lb/>
　漢尚書後漢尚書後魏尚書凡為二十六卷夫尚書<lb/>
<pb n="KR2n0011_WYG_272-6a"/>
　所記若君臣相對詞旨可稱則一時之言累篇咸載<lb/>
　如言無足紀語無可述事雖脱畧觀者不以為非爰<lb/>
　逮中葉文籍大備必剪截今文模擬古法故舒元所<lb/>
　撰不行於代也<lb/>
王氏<hi>通</hi>續書<lb/>
　　二十五卷<lb/>
　　　佚<lb/>
　杜淹曰文中子續書一百五十篇列為二十五卷<lb/>
<pb n="KR2n0011_WYG_272-6b"/>
　新唐書王勃傳祖通隋末居白牛溪教門人甚衆起<lb/>
　漢魏盡晉作書百二十篇以續古尚書後亡其序有<lb/>
　録無書者十篇勃補全缺逸定著二十五篇<lb/>
　中説續書始於漢以存漢晉之實天子之義列乎範<lb/>
　者四曰制詔志䇿大臣之義載乎業者七曰命訓對<lb/>
　讚議誡諫<lb/>
　王勃序曰書以記言其來尚矣越在三代左史職之<lb/>
　百官以理萬人以察揚於王庭用實大焉茍非可以<lb/>
<pb n="KR2n0011_WYG_272-7a"/>
　爕理情性平章邦國敷彞倫而叙要道察時變而經<lb/>
　王猷樹皇極之綱維資生靈之視聽皆可畧也昔者<lb/>
　仲尼之述書也將以究事業之通而正性命之理故<lb/>
　曰吾欲託之空言不如附之行事道徳仁義於是乎<lb/>
　明刑政禮樂於是乎出非先王之徳行不敢傳非先<lb/>
　王之法言不敢道紀千數百歲斷自唐虞迄於周漢<lb/>
　風流所存百篇而已以此見聖人言約理舉神明不<lb/>
　勞而體時務之撰矣故能法象天地同符易簡借前<lb/>
<pb n="KR2n0011_WYG_272-7b"/>
　箸於筌蹄驅後主於軌物密而顯宏而奥久而彌新<lb/>
　用而不竭非古之聰明聖智<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>覽博達孰能為此哉<lb/>
　孔安國曰帝王之制坦然明白可舉而行嗟乎其言<lb/>
　甚大可使南面稱聖人之後矣自時以降史述陵遲<lb/>
　人自為家標指失中陳事亂而無當制理參而不一<lb/>
　由是大典散而人文乖是非繁而取舍謬與夫古先<lb/>
　哲人制述之意不其疎乎我先君文中子實秉睿懿<lb/>
　生於隋末覩後作之違方憂異端之害正乃喟然曰<lb/>
<pb n="KR2n0011_WYG_272-8a"/>
　宣尼既没文不在兹乎遂約大義刪舊章續詩為三<lb/>
　百六十篇考偽亂而修元經正禮樂以旌後王之失<lb/>
　述易讚以申先師之旨經始漢魏迄於有晉擇其典<lb/>
　物宜於教者續書為百二十篇而廣大悉備嗟乎賢<lb/>
　聖之述豈多為哉噫亦足埀訓作則冐天下之道如<lb/>
　斯而已矣當時門人百千數董薛之徒並受其義遭<lb/>
　代喪亂未行於時歴年永久稍見殘缺貞觀中太原<lb/>
　府君考諸六經之目則亡其小序其有録而無篇者<lb/>
<pb n="KR2n0011_WYG_272-8b"/>
　又十六焉嗚呼兹不可復見矣家君欽若丕烈圖終<lb/>
　休緒乃例六經次禮樂叙中説明易讚永惟保守前<lb/>
　訓大克敷遺後人勃兄弟五六冠者童子六七袛袛<lb/>
　怡怡講問伏漸之日久矣躬奉成訓家傳異聞猶恐<lb/>
　不得門而入才之不逮至遠也是用厲精激憤宵吟<lb/>
　晝咏庻幾乎學而知之者其修身愼行恐辱先也豈<lb/>
　聲禄是殉前人之不繼是懼聞者承命為百二十篇<lb/>
　作序而兼當補修其闕爰考衆籍共參奥旨泉源浩<lb/>
<pb n="KR2n0011_WYG_272-9a"/>
　然罔識攸濟嗚呼小子何敢以當之也其盡心力乎<lb/>
　始自緫章二年洎乎咸亨五年刊冩文就定成百二<lb/>
　十篇勒成二十五卷昔者文中子曰漢魏之禮樂未<lb/>
　足稱其書不可廢也尚有近古之對議存焉制詔冊<lb/>
　則幾乎典誥矣後之達晤者將有得於斯文乎於是<lb/>
　龍集閹茂勉踵前修在大唐御天下之五十七祀也<lb/>
　　　　按是序雖見文苑英華疑亦阮逸輩偽作<lb/>
陳氏<hi>正卿</hi>續尚書<lb/>
<pb n="KR2n0011_WYG_272-9b"/>
　　唐志卷亡<lb/>
　　　佚<lb/>
　蕭穎士代正卿進表曰孔子序帝王之書首唐虞之<lb/>
　典於堯則曰欽眀文思於舜則曰誕敷文徳文之時<lb/>
　義大矣哉夏商以後王者之風殄矣天之未喪斯文<lb/>
　帝道復興於漢數百年閒憲章具舉夫其推歩律厯<lb/>
　帝堯分命之典也增修封禪帝舜時巡之義也約三<lb/>
　章之法以正臯陶之刑班四時之舞以纘后䕫之樂<lb/>
<pb n="KR2n0011_WYG_272-10a"/>
　且義帝之喪三軍縞服異夫湯武之放弑其君矣諸<lb/>
　吕之亂浹辰底定異夫羿浞之驟移其祚矣中興之<lb/>
　盛海外率服異夫呉楚之僭竊其名矣夫如是有漢<lb/>
　之美固可比肩虞后千載一時之運與於赫盛唐正<lb/>
　百王之闕思文陛下光五聖之嗣啓運應期之符弔<lb/>
　人伐罪之義制禮作樂之本郊天禪地之位萬庾三<lb/>
　登之穰河清海晏之瑞固以騰子姒而絶景挹媯祁<lb/>
　而高議矣誠宜詔史臣敷帝載炳唐虞之故實黜商<lb/>
<pb n="KR2n0011_WYG_272-10b"/>
　周之遺制乃漢氏已畧之於前皇唐復曠之於後臣<lb/>
　實惜焉知而不述臣子之罪也臣竊不自揆耕牧餘<lb/>
　暇討尋載籍一紀於兹今謹上續尚書一部凡若干<lb/>
　篇卷始有漢二典次我唐二典以續夫前書堯虞之<lb/>
　典也其餘文景明章之後魏晉宋齊以還南訖有陳<lb/>
　北起元魏歴周隋洎高氏以至聖朝緫一十二代詔<lb/>
　䇿章疏頌歌符檄類而刊之次以年代以續夫夏商<lb/>
　周秦魯之篇也臣伏讀貞觀實録太宗因聽政之暇<lb/>
<pb n="KR2n0011_WYG_272-11a"/>
　觀覽尚書謂侍臣曰朕毎庻希唐虞亦欲公等齊肩<lb/>
　稷契臣故知有漢之功業與我唐之化理俱可以繼<lb/>
　夫唐虞之盛也微臣緬述太宗之旨勒成帝典不亦<lb/>
　宜乎<lb/>
　王應麟曰陳正卿續尚書纂漢至唐十二代詔䇿章<lb/>
　疏歌頌符檄論議成書開元末上之卷亡不著録<lb/>
明仁宗皇帝體尚書<lb/>
　　二卷<lb/>
<pb n="KR2n0011_WYG_272-11b"/>
　　　未見<lb/>
　張萱曰擇尚書中臯陶謨甘誓盤庚等十六篇以講<lb/>
　解語更其原文<lb/>
劉氏<hi>謨</hi>典謨遺旨<lb/>
　　　未見<lb/>
　黄虞稷曰取漢唐宋詔誥章奏可為訓者成書<lb/>
陸氏<hi>世儀</hi>書鑑<lb/>
　　十卷<lb/>
<pb n="KR2n0011_WYG_272-12a"/>
　　　未見<lb/>
　世儀自述曰五經惟易具天人之理書完無闕所不<lb/>
　必擬亦不必續若詩書禮春秋皆所在必續今惟綱<lb/>
　目一書為繼春秋而作其餘三經無敢繼者一則怵<lb/>
　於王通擬經之説一則泥於邵子刪後無詩之言也<lb/>
　不知王通續經之謬在續之而不得其正非經不當<lb/>
　續也予於書取古今文字之有關於興衰治亂者於<lb/>
　詩取古今詩歌之有合於興觀羣怨者各為論以竊<lb/>
<pb n="KR2n0011_WYG_272-12b"/>
　附於孔氏詩書之義自難免於君子之譏然而其心<lb/>
　其志則固願為聖人之徒而無可罪也<lb/>
　陸元輔曰書鑑詩鑑各十卷太倉遺民陸世儀道威<lb/>
　集<lb/>
白氏<hi>告</hi>纂禹元經<lb/>
　　十二篇<lb/>
　　　佚<lb/>
　長編東魯逸民白告著纂禹元經十二篇開寳五年<lb/>
<pb n="KR2n0011_WYG_272-13a"/>
　因河決下詔求索習河渠之書深知疏導之䇿者許<lb/>
　詣闕上書附驛條奏遂召見告詢以治水之道善其<lb/>
　對將授以官告固辭父老求歸奉養詔從之<lb/>
陳氏<hi>黯</hi>禹誥<lb/>
　　一篇<lb/>
　　　存<lb/>
　黯小序曰禹賢益以天下授益采其謳謠之所歸卒<lb/>
　讓於啓故啓不由父授而書無典訓黯追其旨作禹<lb/>
<pb n="KR2n0011_WYG_272-13b"/>
　誥<lb/>
陳氏<hi>士元</hi>廣禹貢楚絶書<lb/>
　　二卷<lb/>
　　　存<lb/>
　士元序曰予嘗著楚故畧社友見之謂予曰子述楚<lb/>
　中遺蹟太疎矣山支水委茫無脉絡何補於楚紀哉<lb/>
　予於是準禹貢荆州山水而廣之竊取山海經越絶<lb/>
　書之義題曰楚絶書絶者截也言楚域有截也楚域<lb/>
<pb n="KR2n0011_WYG_272-14a"/>
　予未能徧履蓋得之士人商旅所誦説及堪輿家所<lb/>
　指擬者過半其閒不無謬盭聊藏笥中異時博雅君<lb/>
　子取而裁之實厚幸也隆慶庚午三月<lb/>
白氏<hi>居易</hi>補湯征<lb/>
　　一篇<lb/>
　　　存<lb/>
蘇氏<hi>伯衡</hi>周書補亡<lb/>
　　三篇<lb/>
<pb n="KR2n0011_WYG_272-14b"/>
　　　存<lb/>
　伯衡自述曰書序有歸禾嘉禾篇目而亡其書竊意<lb/>
　雖唐叔之獻禾當亦有書蓋俱逸矣昔白居易作湯<lb/>
　征以補亡君子不罪也伯衡雖不敏輒敢效之作獻<lb/>
　禾歸禾嘉禾凡三篇陶窳與殳丁卣父辛爵屈生敦<lb/>
　台夫鼎比妍其眞不知量哉其亦大可哂哉<lb/>
蔡氏<hi>沈</hi>洪範内外篇<lb/>
　　七卷<lb/>
<pb n="KR2n0011_WYG_272-15a"/>
　　　存<lb/>
　沈自序曰體天地之撰者易之象紀天地之撰者範<lb/>
　之數數者始於一象者成於二一者奇二者偶也奇<lb/>
　者數之所以行偶者象之所以立故二四而八八者<lb/>
　八卦之象也三三而九九者九疇之數也由是重之<lb/>
　八八而六十四六十四而四千九十六而象備矣九<lb/>
　九而八十一八十一而六千五百六十一而數周矣<lb/>
　易更四聖而象已著範錫神禹而數不傳後之作者<lb/>
<pb n="KR2n0011_WYG_272-15b"/>
　昧象數之原窒變通之妙或即象以為數或反數而<lb/>
　擬象洞極有書潛虚有圖非無作也而牽合傅㑹自<lb/>
　然之數益晦蝕焉嗟夫天地之所以肇人物之所以<lb/>
　生萬事之所以得失者莫非數也數之體著於形數之<lb/>
　用妙於理非窮神知化獨立物表者曷足以與於此<lb/>
　哉然數之與象若異用也而本則一若殊途也而歸<lb/>
　則同不明乎數不足以語象不明乎象何足以知數<lb/>
　二者可以相有而不可以相無也有如是乎先君子<lb/>
<pb n="KR2n0011_WYG_272-16a"/>
　曰洛書與大衍詳説者數之原也予讀洪範而有感<lb/>
　焉上稽天文下察地理中參人事古今之變窮義理<lb/>
　之精微究興亡之徵兆微顯闡幽彞倫攸叙秩然有<lb/>
　天地萬物各得其所之妙歲月浸久麤述所見辭雖<lb/>
　未備而義則著矣其果有益於世教否乎皆所不敢<lb/>
　知也然予所樂而玩者理也所言而傳者數也若其<lb/>
　所以數之妙則在乎人之自得焉耳<lb/>
　謝無楙序曰圖出河書出洛圖為易書為範易以象<lb/>
<pb n="KR2n0011_WYG_272-16b"/>
　範以數象以偶數以奇知有數奇而不知有象偶是<lb/>
　有書而無圖也知有象偶而不知有數奇是有圖而<lb/>
　無書也易更四聖其象已著範錫神禹其數不傳於<lb/>
　是有以數為象而奇零無用矣於是有以象為數而<lb/>
　多偶難通矣夫推其極則卦與疇象與數相因為用<lb/>
　故也原其初則卦自卦疇自疇象自象數自數其可<lb/>
　混而一之乎九峯先生廣西山之家學暢考亭之師<lb/>
　傳著皇極内篇與夫易並行嘗即之而求其數矣始<lb/>
<pb n="KR2n0011_WYG_272-17a"/>
　於一參於三究於九成於八十一備於六千五百六<lb/>
　十一散之無外卷之無内體諸造化而不可遺其變<lb/>
　化無窮未易以綱舉而條目也然其吉凶其悔吝其<lb/>
　災祥休咎莫不粲然具見於八十有一章大抵以性<lb/>
　命為端以禮義為準因古設教即事示戒欲正而不<lb/>
　欲邪欲中而不欲偏為君子謀而不為小人謀凡所<lb/>
　為揭天理叙民彞去世迷障人慾者雖不與易同象<lb/>
　而未嘗不與易同歸也其言曰天地所以肇人物所<lb/>
<pb n="KR2n0011_WYG_272-17b"/>
　以生萬事所以得失皆數也數之體著於形數之用<lb/>
　妙於理非窮神知化獨立物表者曷足以與此嗚呼<lb/>
　窮神知化獨立物表未易言也九峯先生其幾是與<lb/>
　不然將不知而作為元包為洞極為潛虛程子謂有<lb/>
　之無所補無之靡所闕矣其何以闡範數配易象補<lb/>
　前古之闕文埀將來之大法乎享數弗遐釋數未備<lb/>
　尚不能無俟於後之君子是則猶有餘憾焉耳<lb/>
　姚鏞後序曰易以象顯範以數推自然之理也河洛<lb/>
<pb n="KR2n0011_WYG_272-18a"/>
　呈文至於今幾千歲易之象雖已著而範之數無傳<lb/>
　焉非無傳也不知而作者晦之也九峯先生獨能闡<lb/>
　神禹不傳之祕分一於萬該萬於一天地事物之變<lb/>
　古今興亡之幾性命道徳之藴皆不逃乎九九八十<lb/>
　一之閒體用一源顯微無閒妙乎其擬諸易也惜也<lb/>
　不壽而數之辭未備豈天亦靳此書之全耶後世有<lb/>
　子雲必能補之嘗觀啓䝉極筮二書實與是編相表<lb/>
　裏西山眞先生表公墓謂不愧父師之傳諒哉小子<lb/>
<pb n="KR2n0011_WYG_272-18b"/>
　輒不自揆併刊於章貢郡齋與學者共之<lb/>
　眞徳秀曰洪範之數久失其傳聘君獨心得之然未<lb/>
　及論著曰成吾書者沈也君沈潛反覆者數十年然<lb/>
　後克就其書　又曰蔡氏範數與三聖之易同功<lb/>
　黄瑞節曰易更四聖而象已著範錫神禹而數不傳<lb/>
　九峯蔡氏撰皇極内篇數為一書於是有範數圖有<lb/>
　八十一章六千五百六十一變<lb/>
　熊朋來曰周易之後有揚子雲作太𤣥首各有贊有<lb/>
<pb n="KR2n0011_WYG_272-19a"/>
　測先儒謂易以數聖人而後成書子雲乃以一身而<lb/>
　為數聖人之事司馬公作潛虛主於河圖吉凶臧否<lb/>
　幽顯互取其占法因於太𤣥也蔡仲黙作範數主於<lb/>
　洛書自一一衍為九九其名數因於太𤣥也太𤣥潛<lb/>
　虛之贊與行不敢犯易卦之名𤣥虛亦未嘗相犯今<lb/>
　範數乃多重犯太𤣥八十一首之名潛虛五十五行<lb/>
　之名且於周易六十四卦之名亦犯其八何與<lb/>
　胡一桂曰先生謂河圖更四聖而象已著洛書錫神<lb/>
<pb n="KR2n0011_WYG_272-19b"/>
　禹而數不傳故作是書以究極其數其演數之法縱<lb/>
　横皆九位經之以一一一二至於九一九二而終之<lb/>
　以九九緯之以一一一二至於九一九二亦終之以<lb/>
　九九其筮法或以蓍或以木惜變數之法不傳莫能<lb/>
　適諸用也<lb/>
　章懋曰蔡氏範數其占亦用蓍五十與易相類但易<lb/>
　以四揲之而範數以三揲之微有不同其所得之數<lb/>
　則以兩奇為一兩偶為二而奇偶為三毎以初揲之<lb/>
<pb n="KR2n0011_WYG_272-20a"/>
　數為綱而綱一函三以虛待目以再揲之數為目而<lb/>
　目一為一以實從綱若綱得一數而遇目之一則為<lb/>
　一綱一而目二則為二綱一而目三則為三若綱二<lb/>
　而遇目之一則為四綱二而目二則為五綱二而目<lb/>
　三則又為六矣若綱三而遇目之一則為七綱三而<lb/>
　目二為八綱三而目又三則成九數此綱目相配所<lb/>
　謂兩揲而九數具也若再加兩揲如前所占則得八<lb/>
　十一數之一而大全矣其用十二木者不過以記其<lb/>
<pb n="KR2n0011_WYG_272-20b"/>
　揲蓍所得之數非以木而占筮也其木厚一分徑九<lb/>
　分陽刻一隂刻二者四陽刻二隂刻三者四陽刻三<lb/>
　隂刻一者四共為十二木占筮之時雜取其八以記<lb/>
　數如揲得綱數之一二三則以陽刻之木記之揲得<lb/>
　目數之一二三則以隂刻之木記之始焉初揲再揲<lb/>
　則其綱與目合而得九數之一繼焉初揲再揲則其<lb/>
　綱與目合又得九數之一則成四揲而九九八十一<lb/>
　之數具矣其書中所載八十一圖始於一一之原終<lb/>
<pb n="KR2n0011_WYG_272-21a"/>
　於九九之終是為皇極大數猶易之有六十四卦也<lb/>
　然六十四卦各有六爻緫為三百八十四爻以定吉<lb/>
　凶故範數自原至終有八十一大數而一數之下又<lb/>
　各列八十一之小數焉故於四揲之後又加四揲以<lb/>
　求其小數而決吉凶如原之一一則為元吉原之一二<lb/>
　則為无咎而原之九九則大凶所謂八揲而六千五<lb/>
　百六十一之數備者也以其一綱一目自上而下直<lb/>
　而數之各有二木則為縱二以其四綱四目自左而<lb/>
<pb n="KR2n0011_WYG_272-21b"/>
　右横而布之各有四木則為横四共成一圖<lb/>
　桑悦曰九峯占法之要在兩奇為一兩耦為二奇耦<lb/>
　為三初揲為綱綱一函三以虛待目一則作三二則<lb/>
　作六三則作九再揲為目目一則一以實從綱一則<lb/>
　為一二則為二三則為三綱目數成各除九數用其<lb/>
　零數成卦其四時節氣散於各數之閒欲因其時而<lb/>
　觀數之吉凶耳於厯法恐不甚合也數若自然實同<lb/>
　補輳謂太<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>潛虛相去無幾謂與四聖之易同功愚<lb/>
<pb n="KR2n0011_WYG_272-22a"/>
　未敢隨聲附和也<lb/>
　鄭善夫曰範數也數者理之具也時之因也繫之辭<lb/>
　焉所以告也定之吉凶所以斷也九疇者總其綱也<lb/>
　九九者衍其數也六千五百六十一者數不可窮也<lb/>
　易更四聖而洪範之數待九峯而著然釋數之詞缺<lb/>
　而未備余生後四百餘載<hi>闕</hi>於日月乃率辭揆方僭<lb/>
　叙所得焉二至者一歲之樞紐隂陽之肇也萬物原<lb/>
　於陽而終於隂冬至陽生萬物之原故原數始焉夫<lb/>
<pb n="KR2n0011_WYG_272-22b"/>
　物之始其潛於下故受之以潛陽乃曰潛氣漸<hi>闕</hi>
　以漸長也潛藏也物藏不可不守故受之以守守不<lb/>
　可不信故受之以信信者實也所守<hi>闕</hi>　　　直則<lb/>
　陷於偏邪故受之以直過直則蒙故受之以䝉䝉者<lb/>
　物之穉也穉物所當閑故受之以閑閑<hi>闕</hi>
　　　　故受之以須須者須所欲也過欲必危故受<lb/>
　之以厲<hi>闕</hi>知危懼則有成故受之以成物成而動故<lb/>
　受之以沖沖動也動必振於外故受之以振振者奮<lb/>
<pb n="KR2n0011_WYG_272-23a"/>
　也奮振必有求故受之以祈祈求也所求不可越其<lb/>
　常故受之以常常者所當順也故受之以柔柔順也<lb/>
　順常則不為茍難故受之以易平易近人然後可親<lb/>
　故受之以親親者歡以相愛也相愛必文以相接故<lb/>
　受之以華華文也文著見故受之以見既見則天下<lb/>
　文明道無不獲故受之以獲獲者得也得人以相從<lb/>
　故受之以從從則有交之道焉故受之以交既交必<lb/>
　育故受之以育育長也既長必壯故受之以壯物壯<lb/>
<pb n="KR2n0011_WYG_272-23b"/>
　而興故受之以興興起也物興起而欣欣然故受之<lb/>
　以欣欣者情必舒故受之以舒舒徐也叙也叙必相<lb/>
　比故受之以比物不可久比故受之以開既比<hi>闕</hi>
　　　晉故受之以晉晉進也進不茍故受之<hi>闕</hi>
　　一一者益也故受之以益益而後章故受之以章<lb/>
　章明也明則益以盈故受之以充充滿也充滿不可<lb/>
　以自私故受之以錫錫予也益以錫予則人心靡然<lb/>
　故受之以靡靡偃也人心偃靡所從者衆故受之以<lb/>
<pb n="KR2n0011_WYG_272-24a"/>
　庻庻不決則黨故受之以決衆決則悦故受之以豫<lb/>
　豫悦樂也悦樂而升故受之以升升者進於上也陽<lb/>
　之極也陽極於上無不中也陽已極而隂萌焉夏至<lb/>
　時之中也故受之以中過中隂之伏也故受之以伏<lb/>
　隂而曰伏氣漸乎終道將否也伏匿也匿必有過故<lb/>
　受之以過過愆也愆過則疑故受之以疑疑則失衆<lb/>
　故受之以寡寡過則闇而日章章飾也故受之以飾<lb/>
　飾文也文過必自戾故受之以戾戾必不情故受之<lb/>
<pb n="KR2n0011_WYG_272-24b"/>
　以虛理虛則昧故受之以昧昧則有損故受之以損<lb/>
　損過以用中故受之以用過用則退故受之以卻卻<lb/>
　者退也退不可<hi>闕</hi>　　故受之以翕翕聚也聚以致<lb/>
　遠故受之以<hi>闕</hi>　　不可不奮故受之以迅迅於遠<lb/>
　不可<hi>闕</hi>　故受之以懼有懼必當去故受之以除除<lb/>
　<hi>闕</hi>　　　必弱故受之以弱弱者氣失其平故受之<lb/>
　以疾疾之不已必爭故受之以競競則必分故受之<lb/>
　以分分而失均必訟故受之以訟訟不可長故受之<lb/>
<pb n="KR2n0011_WYG_272-25a"/>
　以收收歛也物歛則就實故受之以實實者誠也誠<lb/>
　則能以禮下人故受之以賓賓而弗穆則危故受之<lb/>
　以危危者自高而懼也懼危則自堅故受之以堅堅<lb/>
　剛也金剛則革故受之以革革以通天下之利故受<lb/>
　之以報報者禮也禮必有所止故受之以止止亂莫<lb/>
　如戎故受之以戎起戎者怨之結也故受之以結結<lb/>
　聚也聚必有養故受之以養養以致用故受之以遇<lb/>
　遇合也合而必勝故受之以勝勝者俘其囚也故受<lb/>
<pb n="KR2n0011_WYG_272-25b"/>
　之以囚囚敵也勝敵則能任故受之以壬壬任也壬<lb/>
　者水居萬物之歸隂之極也隂極<hi>闕</hi>　固也故受之<lb/>
　以固久固必遷故受之以遷<hi>闕</hi>　　墮故受之以墮<lb/>
　墮復於下冬至之半<hi>闕</hi>　　　終也故受之以終終<lb/>
　焉蓋始終一歲之成也<lb/>
　呉安國曰九峯蔡氏謂易更四聖其象已著範錫大<lb/>
　禹其數不傳乃著洪範内篇因疇有九而衍之為八<lb/>
　十一始於原迄於終蓋欲闡範數以配易象也其八<lb/>
<pb n="KR2n0011_WYG_272-26a"/>
　十一章於天道人事邪正得失之變詳矣然多掇拾<lb/>
　易中之辭而曰蒙曰晉曰益曰升曰豫曰損曰革曰<lb/>
　訟多與易卦同得無贅乎<lb/>
　朱朝瑛曰揚子雲草𤣥合象數而通之蔡元定演疇<lb/>
　離象數而分之究之合者未必能通離者未必能分<lb/>
　也<lb/>
　　　　按蔡氏洪範内篇八十一章左一右一曰原<lb/>
　　　　左一右二曰潛左一右三曰守左一右四曰<lb/>
<pb n="KR2n0011_WYG_272-26b"/>
　　　　信左一右五曰直左一右六曰䝉左一右七<lb/>
　　　　曰閑左一右八曰須左一右九曰厲左二右<lb/>
　　　　一曰成左三右二曰沖左二右三曰振左二<lb/>
　　　　右四曰祈左二右五曰常左二右六曰柔左<lb/>
　　　　二右七曰易左二右八曰親左二右九曰華<lb/>
　　　　左三右一曰見左三右二曰獲左三右三曰<lb/>
　　　　從左三右四曰交左三右五曰育左三右六<lb/>
　　　　曰壯左三右七曰興左三右八曰欣左三右<lb/>
<pb n="KR2n0011_WYG_272-27a"/>
　　　　九曰舒左四右一曰比左四右二曰開左四<lb/>
　　　　右三曰晉左四右四曰公左四右五曰益左<lb/>
　　　　四右六曰章左四右七曰盈左四右八曰錫<lb/>
　　　　左四右九曰靡左五右一曰庻左五右二曰<lb/>
　　　　決左五右三曰豫左五右四曰升左五右五<lb/>
　　　　曰中左五右六曰伏左五右七曰過左五右<lb/>
　　　　八曰疑左五右九曰寡左六右一曰餙左六<lb/>
　　　　右二曰戾左六右三曰虛左六右四曰昧左<lb/>
<pb n="KR2n0011_WYG_272-27b"/>
　　　　六右五曰損左六右六曰用左六右七曰郤<lb/>
　　　　左六右八曰翕左六右九曰遠左七右一曰<lb/>
　　　　迅左七右二曰<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>左七右三曰除左七右四<lb/>
　　　　曰弱左七右五曰疾左七右六曰競左七右<lb/>
　　　　七曰分左七右八曰訟左七右九曰收左八<lb/>
　　　　右一曰實左八右二曰賓左八右三曰危左<lb/>
　　　　八右四曰堅左八右五曰革左八右六曰報<lb/>
　　　　左八右七曰止左八右八曰戎左八右九曰<lb/>
<pb n="KR2n0011_WYG_272-28a"/>
　　　　結左九右一曰養左九右二曰遇左九右三<lb/>
　　　　曰勝左九右四曰囚左九右五曰壬左九右<lb/>
　　　　六曰固左九右七曰移左九右八曰墮左九<lb/>
　　　　右九曰終其占一吉二咎三祥四吝五平六<lb/>
　　　　悔七災八休九凶其名與易卦同者䝉壯比<lb/>
　　　　晉益豫升過損訟革凡十有一與太𤣥首同<lb/>
　　　　者守閑成常親從交中疑餙戾翕堅止養遇<lb/>
　　　　凡十有六與潛虛行同者柔昧却厲賓育興<lb/>
<pb n="KR2n0011_WYG_272-28b"/>
　　　　凡七<lb/>
俞氏<hi>深</hi>洪範疇解<lb/>
　　一卷<lb/>
　　　存<lb/>
　曹溶曰深字魯淵桐廬人宣徳中汶上教諭疇解一<lb/>
　卷乃釋九峯蔡氏内篇<lb/>
韓氏<hi>邦奇</hi>洪範圖解<lb/>
　　一卷<lb/>
<pb n="KR2n0011_WYG_272-29a"/>
　　　未見<lb/>
　邦奇自序曰昔者上天式教出書於洛大禹因書以<lb/>
　第疇箕子因疇以衍義九以綱之五十以紀之治天<lb/>
　下之大經大法粲然明備古今所謂洪範者也有宋<lb/>
　蔡九峯氏因律吕之變悟洛書之旨乃推數而贊之<lb/>
　辭由占以致其用泄大禹之神藏發箕子之妙藴而<lb/>
　範之為範緫於稽疑矣大哉範乎上配周易洪纖脗<lb/>
　合無毫髮爽其為占也蓍皆五十用皆四十有九洛<lb/>
<pb n="KR2n0011_WYG_272-29b"/>
　書體方而用圓圓者用三故揲以三河圖體圓而用<lb/>
　方方者用四故揲以四奇以三乘三三為九九九八<lb/>
　十一而六千五百六十一之數具矣偶以四乘二四<lb/>
　為八八八六十四而四千九十六之數具矣至於分<lb/>
　掛揲分終始皆同自然配合若天地隂陽不可少其<lb/>
　一雖康節之經世亦别為機軸太𤣥潛虛之屬安能<lb/>
　渉其波流乎夫羲文之學見於易禹箕之學見於範<lb/>
　孔子作十翼而易以傳箕子既沒不得而傳焉九峯<lb/>
<pb n="KR2n0011_WYG_272-30a"/>
　生於二千餘年之後始紹其絶理由心得業匪師傳<lb/>
　其功懋矣數辭未備而蔡子卒乃又絶矣鰲峯氏補<lb/>
　其缺辭而訓釋之其後復明然棊有隂陽蓍有奇偶<lb/>
　而考占未備至於今其殆將又絶矣乎洪範傳曰象<lb/>
　以偶為用者也有應則吉範以奇為用者也有對則<lb/>
　凶又曰正數者天地之正氣也其吉凶也確閒數者<lb/>
　天地之閒氣也其吉凶者雜此範學相傳之祕也著<lb/>
　之篇末以示讀範之士云<lb/>
<pb n="KR2n0011_WYG_272-30b"/>
　曹溶曰苑洛韓氏洪範圖解亦釋九峯蔡氏書而作<lb/>
程氏<hi>宗舜</hi>洪範内篇釋<lb/>
　　九卷<lb/>
　　　存<lb/>
　宗舜自序曰蔡氏著洪範皇極八十一數始於原終<lb/>
　於終不越乎吉凶悔吝災祥休咎而已是故天地之<lb/>
　所以肇人物之所以生萬事之所以得失皆數也皆<lb/>
　數則皆理也數之體著乎形數之用妙乎理九峯因<lb/>
<pb n="KR2n0011_WYG_272-31a"/>
　體而象其形於書因用而闡其理於文其深有志於<lb/>
　窮神知化者也視之洞極潛虛之作相去大逕庭矣<lb/>
　惜乎每數雖與月令相應而未言所以應之者毎數<lb/>
　有與上同功而未言所以同功者或有闕文而未暇<lb/>
　語者或有遺數而未及詳載者天台謝氏以其享數<lb/>
　弗遐釋數未備尚不能無俟於後之君子予深玩性<lb/>
　學之餘不揣妄臆慨然言其所以應所以同功所以<lb/>
　闕文遺數者庻幾天地之肇昭此也人物之生别此<lb/>
<pb n="KR2n0011_WYG_272-31b"/>
　也萬事之得失辨此也遂成全書為有志性學者一<lb/>
　考證焉<lb/>
蘇氏<hi>綽</hi>擬大誥<lb/>
　　一篇<lb/>
　　　存<lb/>
　後周書蘇綽字令綽武功人爵美陽伯授大行臺度<lb/>
　支尚書領著作兼司農卿自有晉之季文章競為浮<lb/>
　華遂成風俗太祖欲革其弊因魏帝祭廟羣臣畢至<lb/>
<pb n="KR2n0011_WYG_272-32a"/>
　乃命綽為大誥奏行之自是之後文筆皆依此體<lb/>
　王應麟曰蘇綽大誥近於莽矣太𤣥所謂童牛角馬<lb/>
　不今不古者與<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_272-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷四十七</head> <lb/>
    <p>
<pb n="KR2n0011_WYG_047-1a"/>
欽定四庫全書<lb/>
　經義考卷四十七<lb/>
　　　　　　　　　　翰林院檢討朱彝尊撰<lb/>
　　　易<hi>四十六</hi>
黄氏<hi>鎮成</hi>周易通義<lb/>
　　十卷<lb/>
　　　未見<hi>一齋目有</hi>
　閩書黄鎮成字元鎮昭武人隠居著書學者號存齋<lb/>
<pb n="KR2n0011_WYG_047-1b"/>
　先生至正間築室城南名南田耕舍部使者相繼論<lb/>
　薦授江西路儒學提舉命下而卒集賢定號曰貞文<lb/>
　處士所著有尚書通考周易通義中庸章㫖<lb/>
陳氏<hi>應潤</hi>周易爻變易藴<lb/>
　　四卷<lb/>
　　　存<lb/>
　應潤自序曰大傳曰乾坤其易之藴耶夫易之藴散<lb/>
　在諸卦豈獨乾坤二卦而已哉上古羲皇仰觀俯察<lb/>
<pb n="KR2n0011_WYG_047-2a"/>
　首得乾坤之象而生六子苟不以爻變之法通乾坤<lb/>
　之藴則乾自乾坤自坤何以神變化之妙故易之諸<lb/>
　爻皆以變動取義乾之用九坤之用六爻變之藴也<lb/>
　坤之象曰六二之動直以方也文言曰坤至柔而動<lb/>
　也剛又曰六爻之動三極之道也爻者言乎變者也<lb/>
　道有變動故曰爻至曰成象謂之乾效法謂之坤吾<lb/>
　夫子繫易示人爻變之法深切著明矣漢魏以來諸<lb/>
　儒注釋奚啻數百餘家往往皆於本卦取義而用九<lb/>
<pb n="KR2n0011_WYG_047-2b"/>
　用六之説不明好竒過髙傅㑹穿鑿談𤣥妙者則涉<lb/>
　乎莊老衍虛無者則流乎異端太𤣥擬易也而易為<lb/>
　之破碎濳虛擬𤣥也而𤣥為之散滅甚則假老子之<lb/>
　學以創無極太極之論變爐火之術以撰先天後天<lb/>
　之圖自是以來談太極者以虛無為髙講大衍者以<lb/>
　乘除為法強指陰陽老少為四象而四象之説不明<lb/>
　妄引復姤逆順為八卦而八卦之位不定易之藴愈<lb/>
　晦矣由是談𤣥之士承訛踵謬畫圖累百變卦累千<lb/>
<pb n="KR2n0011_WYG_047-3a"/>
　充棟汗牛初無一毫有補於易嗚呼夫子歿二千餘<lb/>
　年邪説蝟集横議蠭起爻變之法乾坤之藴晦而不<lb/>
　明易道之厄一至此哉傳曰易之興也當殷之末世<lb/>
　周之盛徳耶至於明夷之彖曰明入地中明夷内文<lb/>
　明而外柔順以䝉大難文王以之又曰箕子之明夷<lb/>
　當時聖人援事比<hi>闕</hi>發揮爻象之藴故遇逐爻觀變<lb/>
　用事比證庶幾爻變之藴得以發揮或曰子之説誠<lb/>
　是矣方今談𤣥之士以老莊為祖周邵為師削去其<lb/>
<pb n="KR2n0011_WYG_047-3b"/>
　圖辨明其説寧不觸其黨之怒耶愚曰韓子云古者<lb/>
　楊墨塞路孟子辭而闢之廓如也天下後世不以孟<lb/>
　子為非今之談𤣥之士甚於楊墨之謬理到之論不<lb/>
　讓於師與其得罪於孟子寧若得罪於楊墨也吁此<lb/>
　爻變之藴所以不容於不明邪正之説所以不容於<lb/>
　不辨先後天圖所以不容於不作也賢哲之士尚憐<lb/>
　其愚而正教之易有光矣至治丙戌春正月<lb/>
　黄溍序曰易更四聖而成書秦火之餘幸因卜筮而<lb/>
<pb n="KR2n0011_WYG_047-4a"/>
　僅存自漢分為三家有田何焦貢費直之易易之説<lb/>
　瓜裂矣至魏王輔嗣雜以老莊之學易之説愈逺矣<lb/>
　繼是諸儒注釋奚啻數百家或泥於天道而不及人<lb/>
　事或專乎義理而不及象數角立異論茫無統緒天<lb/>
　台陳澤雲獻肅公邦彦先生之後易有家傳延祐間<lb/>
　余丞海寧澤雲由黄巗文學起為郡曹掾議論雄偉<lb/>
　剖決如流凛凛然有骨鯁風嘗曰余家貧親老不能<lb/>
　逺遊竊升斗之禄以養親資尺寸之楮以著述它無<lb/>
<pb n="KR2n0011_WYG_047-4b"/>
　所覬也挑燈夜話出示野趣之什清新俊逸翰林承<lb/>
　㫖子昂趙公嘗序之矣又數年余為越上監運澤雲<lb/>
　調明幕把酒論文出示詠史之什美善刺惡一出至<lb/>
　公翰林學士伯長袁公為之序矣澤雲曰余欲著爻<lb/>
　變易藴此潔静精微之學也時居簿書叢中無食息<lb/>
　暇非二三年静坐工夫不能也三年春余乞老金華<lb/>
　澤雲以書來曰余近調桐江賓幕時宰急於聚斂議<lb/>
　論落落不合困守幕下幸有餘暇時復登釣臺坐羊<lb/>
<pb n="KR2n0011_WYG_047-5a"/>
　裘軒卧山髙水長閣汲泉煮茗洗胸中之不平若有<lb/>
　神助今幸爻變易藴粗成使二三十年勤苦之志一<lb/>
　旦有成未知果合於爻變之義易之藴否乎子其為<lb/>
　我訂正之余曰易豈易注哉復之彖辭曰復其見天<lb/>
　地之心乎天地之心唯羲文周孔數聖人能見之澤<lb/>
　雲生於數千年之後直欲見數聖人之心不其難乎<lb/>
　雖然道無終窮才有超邁余嘗焚香静坐觀澤雲所<lb/>
　注之易乾坤二卦已無餘藴至於變爻三百八十有<lb/>
<pb n="KR2n0011_WYG_047-5b"/>
　四旁通他卦之義爻爻有發揮事事有攷證造理精<lb/>
　微立説洞徹餘如刪正太極八卦爻法逆順等圖探<lb/>
　賾索隠自非灼然有見乎聖人之心者不能也讀之<lb/>
　使人聳然亹亹不倦倘使程朱諸子復生未必不擊<lb/>
　節而加嘆也余投老田里安得以澤雲所注之易寘<lb/>
　諸翰苑與同志者商之使澤雲名垂不朽是則不負<lb/>
　其二三十年勤苦之志也澤雲朂之哉至正丙戌正<lb/>
　月<lb/>
<pb n="KR2n0011_WYG_047-6a"/>
石氏<hi>伯元</hi>周易演説<lb/>
　　　佚<lb/>
　王褘序曰周易演説京兆石君伯元之所著也石君<lb/>
　之言曰聖人之作易也立象以盡意設卦以盡情偽<lb/>
　繫辭焉以盡言變而通之以盡利鼓之舞之以盡神<lb/>
　必如是故天下後世之人悉能知而行之在天則道<lb/>
　氣之變通也在人則日用之事業也此聖人所以為<lb/>
　生民立命者也自漢以下易道無傳諸儒之傳注百<lb/>
<pb n="KR2n0011_WYG_047-6b"/>
　有餘家然考象辭者或泥於術數談義理者或淪於<lb/>
　空虛以故聖人設卦觀象贊辭而明吉凶以為開物<lb/>
　成務之用者其本㫖因晦而不明夫易道不可以傳<lb/>
　注求求易道於傳注則其道為愈不明矣於是諸儒<lb/>
　之説悉棄勿取間獨取河洛二圖以玩索之一旦恍<lb/>
　然若心領其義而神㑹其㫖者遂乃筆而為書每卦<lb/>
　有説其引物指事也為甚近其析理陳義也為甚著<lb/>
　大抵專以明象為要取之有所從推之有所用非苟<lb/>
<pb n="KR2n0011_WYG_047-7a"/>
　為空言而已至於河圖洛書之數重卦變卦揲卦之<lb/>
　法又為十有二圖以發揮其要指總名之曰周易演<lb/>
　説其言皆出於自得之妙而未嘗有所蹈襲者焉余<lb/>
　嘗以謂君子之為言不必取異於人亦不必務同於<lb/>
　人也求與人異是驕已以勝夫人也求人之已同是<lb/>
　強人以隨乎已也要皆失之偏而不能適乎至當今<lb/>
　石君之於易非故與人為異同也推其所自得者以<lb/>
　為言以求夫至當之適故不能無異同焉耳雖其所<lb/>
<pb n="KR2n0011_WYG_047-7b"/>
　以合乎聖人者非人所能知苟非其自信之篤烏能<lb/>
　及是哉抑余論之易至程子為傳始一於言理及朱<lb/>
　子本義又專夫卜筮其道葢已甚明演説之書石君<lb/>
　以為繼程子而作然非唯諸儒之傳注有所不取而<lb/>
　於程子朱子之説有不合焉亦不恤也嗟乎石君其<lb/>
　誠篤於自信者乎君在異時嘗舉鄉貢進士為陜西<lb/>
　第一已而隠不仕關輔之學未能或之先而今亦老<lb/>
　矣葢其學受於賈仲元氏而賈氏學於蕭貞敏公同<lb/>
<pb n="KR2n0011_WYG_047-8a"/>
　文貞公一出於正者也石君以余能相知也出其所<lb/>
　為演説者屬余序余不得辭世之不知君者因余言<lb/>
　而求之則其為書固可得而知也<lb/>
趙氏<hi>良震</hi>易經通㫖<lb/>
　　　佚<lb/>
　蘇伯衡墓銘曰良震字伯起别號東谷於宋宗室郯<lb/>
　勤孝王宗惠為八世孫家平陽<lb/>
　陳髙易書二經通㫖總序曰予友趙伯起著易書二<lb/>
<pb n="KR2n0011_WYG_047-8b"/>
　經通㫖取經文意義之近似者比類而條析之或㑹<lb/>
　而同或别而異大而為天文地理細而為制度名物<lb/>
　微而為性命道徳陰陽鬼神以至於先儒之訓詁凡<lb/>
　有所疑靡不辨決嗚呼亦勤矣朝廷設科以明經取<lb/>
　士而試以經義經義之文易用程氏朱氏書用蔡氏<lb/>
　之説二經及傳疏數十萬言學者諷誦尋繹或自少<lb/>
　至老不能究一經及就試場屋主司發難則握筆瞠<lb/>
　視不敢措辭者往往有焉趙君獨能研精探賾貫穿<lb/>
<pb n="KR2n0011_WYG_047-9a"/>
　融㑹解其肻綮剖其盤錯使習是經者得而觀之如<lb/>
　獲指南之車不待問途而越裳可至其於答主司之<lb/>
　問也何有然則是編之有益於學者固不少矣雖然<lb/>
　士之明經豈專為科舉計哉聖人之道非經不傳學<lb/>
　者讀聖人之經則當求聖人之道是故明吉凶消長<lb/>
　之理知進退存亡之幾而動不違乎時則深於易者<lb/>
　也觀二帝三王之心考唐虞三代之治而以之修已<lb/>
　治人則深於書者也若夫迷溺於文字之支離而徒<lb/>
<pb n="KR2n0011_WYG_047-9b"/>
　以是為進取之媒者亦豈趙君之所望於後學也哉<lb/>
錢氏<hi>義方</hi>周易圖説<lb/>
　　一卷<lb/>
　　　存<lb/>
　義方自序曰錢子既作易圖説或問之曰易之有圖<lb/>
　尚矣今子之作不盡合先儒之説何也余應之曰求<lb/>
　合於聖人之㫖則先儒之合乎聖人者取之異乎聖<lb/>
　人者正之以聖人之説此所以不盡合也或又問曰<lb/>
<pb n="KR2n0011_WYG_047-10a"/>
　昔之述河圖者必並陳洛書子獨不然何也余又應<lb/>
　之曰河圖者伏羲所取而用之洛書之出則在乎千<lb/>
　有餘年之後吾聖人兼而取之不過以龍龜負文以<lb/>
　出河洛者其事同聖人則之以開物成務其<hi>闕</hi>同而<lb/>
　即理推數二者又可以相通故並言之耳非謂作易<lb/>
　兼取洛書也余為明易而本之河圖其不及洛書宜<lb/>
　矣烏乎六經之道如日行天萬古一日秦火之變易<lb/>
　獨以卜筮得全傳之者雖衆知之者葢寡自漢孟喜<lb/>
<pb n="KR2n0011_WYG_047-10b"/>
　本易緯稽覽圖推易離坎震兑各主一方餘六十卦<lb/>
　每卦主六日七分此易有圖之始也寥寥千載易學<lb/>
　絶響宋之陳摶心領神悟始本吾聖人易有太極兩<lb/>
　儀四象八卦因而重之及天地定位等説為横圓大<lb/>
　小四圖傳之穆李以及邵子而又本帝出乎震之説<lb/>
　為後天圓圖因大横圖之卦為否泰反類方圖於是<lb/>
　易之有圖始大明於天下而朱子尚有圓圖有造作<lb/>
　不依他元初畫底之説且欲挈出方圖在圓圖之外<lb/>
<pb n="KR2n0011_WYG_047-11a"/>
　而釋天地定位帝出乎震者必曰邵子曰此伏羲八<lb/>
　卦之位此卦位乃文王所定似猶有歉然未滿之意<lb/>
　然其釋河圖之則猶未免惑於孔安國之説此愚所<lb/>
　以不揆其陋而有所述也揚子雲曰衆言淆亂折諸<lb/>
　聖苟無聖人之書而臆度為之顧余何人而敢與先<lb/>
　儒立異同哉且愚伏讀易之經傳而學之三十年矣<lb/>
　苟非反覆濳玩而有所自得亦豈敢遽為此書觀者<lb/>
　幸恕其僭而嘉其用心可也至正六年夏四月<lb/>
<pb n="KR2n0011_WYG_047-11b"/>
　黄虞稷曰義方字子宜吳興進士<lb/>
　　　　按葉氏菉竹堂書目有篷錢氏圖説當即義<lb/>
　　　　方别號<lb/>
黄氏<hi>澤</hi>易學濫觴<lb/>
　　　佚<lb/>
　趙汸作行狀曰先生諱澤字楚望資州人留家九江<lb/>
　行省以書院山長之禄起教授江之景星洪之東湖<lb/>
　考滿即歸閉門授徒家人絶食不知所出而先生瞑<lb/>
<pb n="KR2n0011_WYG_047-12a"/>
　目端居涵泳優游未嘗少變或與客談論終日揖讓如<lb/>
　平時客不知先生未飯也然終不降心以謀温飽惟以<lb/>
　經學失傳用是為戚其於易以明象為先因孔子之言<lb/>
　上求文王周公之意而其機括則盡在十翼作十翼舉<lb/>
　要以為易起於數因數設卦因卦立象因象起意因<lb/>
　意生辭故孔子曰易者象也立象以盡意居則觀其<lb/>
　象而玩其辭聖人言易之為教如此易不可廢象明<lb/>
　矣由象學失傳漢儒區區掇拾凡陋不足以得聖人<lb/>
<pb n="KR2n0011_WYG_047-12b"/>
　之意而王輔嗣忘象之説興至邢和叔則遂欲忘卦<lb/>
　棄畫雖以近代鉅儒繼作理學大明而莫能奪也作<lb/>
　忘辨象有一卦之象有一爻之象或近取諸身或逺取<lb/>
　諸物或以六爻相推或以陰陽消長而為象學者猶<lb/>
　可求也然有象外之象則非思慮意計所能及矣而<lb/>
　況於立例以求之乎李鼎祚綴緝於王氏棄擲之餘<lb/>
　朱子發後出而加密丁易東繼之而愈詳聖人立象<lb/>
　之妙終不可見作象略象學既明則因象以立意因<lb/>
<pb n="KR2n0011_WYG_047-13a"/>
　意以得辭陰陽消長有一定之機上下貴賤有一定<lb/>
　之分善惡吉凶有一定之則位之當者孔子無由獨<lb/>
　言其非卦與爻之小者文王周公固不謂之大然後<lb/>
　知三聖人之易一而已矣若舍象而求則人自為易<lb/>
　不期於異而自異作辨同論嘗曰易有八卦有六十<lb/>
　四卦有三百八十四爻有大象有小象有大傳繫辭<lb/>
　有説卦有序卦有雜卦有河圖洛書蓍䇿之數學者<lb/>
　當隨處用工各詣其極至於一以貫之而後全易見<lb/>
<pb n="KR2n0011_WYG_047-13b"/>
　矣又曰古者占筮之書即卦爻取物類象懸虚其義<lb/>
　以斷吉凶皆自然之理乃上古聖人之所為也文王<lb/>
　周公作易特取一二立辭以明教自九筮之法亡凡<lb/>
　蓍人所掌者皆不可復見而象義隠微遂為百世不<lb/>
　通之學矣乃作易學濫觴臨川吳文正公見之曰楚<lb/>
　望父之著經也其志可謂苦矣𢎞綱要義昭揭其大<lb/>
　而不遺其小先儒舊説可信者拳拳尊信不敢輕肆<lb/>
　臆説以相是非用工深用意厚以予所見明經之士<lb/>
<pb n="KR2n0011_WYG_047-14a"/>
　未有能及之者也先生經學自得之説為多薦經冦<lb/>
　亂故宅為墟遺書之在者鮮矣悲夫<lb/>
吕氏<hi>洙</hi>易圖説<lb/>
　　一卷<lb/>
　　　佚<lb/>
　金華府志吕洙字宗魯永康人從許謙游<lb/>
盛氏<hi>徳瑞</hi>易辨<lb/>
　　五卷<lb/>
<pb n="KR2n0011_WYG_047-14b"/>
　　　佚<lb/>
　陸元輔曰徳瑞字祥父其先江陰人徙居崑山至正<lb/>
　中聘入郡庠為訓導<lb/>
葉氏<hi>登龍</hi>周易記<lb/>
　　　佚<lb/>
　括蒼彚紀葉登龍號梅林麗水人<lb/>
黄氏<hi>瑞節</hi>易學啓蒙注<lb/>
　　四卷<lb/>
<pb n="KR2n0011_WYG_047-15a"/>
　　　存<lb/>
　吉安府志黄瑞節字觀樂安福人舉鄉試授泰和州<lb/>
　學正元季遂不仕隠居力學萃朱子所定太極圖通<lb/>
　書正䝉易學啓䝉家禮律吕新書皇極經世諸書並<lb/>
　加注釋目曰朱子成書<lb/>
朱氏<hi>隠老</hi>易説<lb/>
　　　佚<lb/>
　隠老自述曰易之為書廣大悉備伊洛大儒雖嘗論<lb/>
<pb n="KR2n0011_WYG_047-15b"/>
　著而其義愈索而愈無窮予於是有易説<lb/>
　陸元輔曰豐城朱隠老大學士善之父也所注皇極<lb/>
　經世書有刋本而易説禮説正蒙書説均未之見<lb/>
　<lb/>
　<lb/>
　<lb/>
　<lb/>
　經義考卷四十七<lb/>
</p>
<p>
</p>
  </div>
</body>
</text>
</TEI>
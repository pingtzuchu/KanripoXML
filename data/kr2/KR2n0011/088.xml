<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷八十八</head> <lb/>
    <p>
<pb n="KR2n0011_WYG_088-1a"/>
欽定四庫全書<lb/>
　經義考卷八十八<lb/>
　　　　　　　　　　翰林院檢討朱彝尊撰<lb/>
　　　書<hi>十七</hi>
章氏<hi>陬</hi>書經提要<lb/>
　　四卷<lb/>
　　　未見<lb/>
　陬自序曰韓子有言記事者必提其要若天文地理<lb/>
<pb n="KR2n0011_WYG_088-1b"/>
　圗書律呂四者皆書之要也然天文之度數或未易<lb/>
　析地理之沿革或有不同至於圗書律呂先儒固有<lb/>
　成説而㪚見他書未有萃於一者故學經之士得其<lb/>
　一或遺其二愚竊病焉輒不自揆用摭先儒之説為<lb/>
　書四篇名以提要或為之圗或述其義間以一得之<lb/>
　愚附焉其具於蔡傳者不複出庶㡬其説簡明易見<lb/>
　不假他求而得其要矣<lb/>
　台州府志章陬字仲寅黄巖人正綂丙辰進士官至<lb/>
<pb n="KR2n0011_WYG_088-2a"/>
　兵部主事<lb/>
　　　　按章氏書載西亭王孫萬卷堂目<lb/>
張氏<hi>瀾</hi>書經集説<lb/>
　　　未見<lb/>
　蔣方馨曰張瀾字道本潼川人正綂己未進士<lb/>
黄氏<hi>諫</hi>書傳集義<lb/>
　　　未見<lb/>
　人物考黄諫字廷臣蘭州人正綂壬戌賜進士第三<lb/>
<pb n="KR2n0011_WYG_088-2b"/>
　人授翰林院編修轉左春坊左中允天順初改尚寶<lb/>
　司丞仍兼翰林院編修陞尚寶司卿進翰林院侍講<lb/>
　學士謫判廣州府尋被逮至京道卒<lb/>
夏氏<hi>寅</hi>尚書劄記<lb/>
　　　未見<lb/>
　錢謙益曰寅字正夫華亭人正綂十三年進士除南<lb/>
　京吏部主事歴郎中二十年為副使十六年終山東<lb/>
　右布政使<lb/>
<pb n="KR2n0011_WYG_088-3a"/>
費氏<hi>希冉</hi>尚書本㫖<lb/>
　　七卷<lb/>
　　　未見<lb/>
　南海縣志費希冉字師敬正綂間諸生<lb/>
劉氏<hi>斆</hi>尚書句解<lb/>
　　　未見<lb/>
　楊亷狀曰公諱斆字于學吉安人領景泰庚午鄉薦<lb/>
　司訓武昌調武進陞南京翰林院孔目<lb/>
<pb n="KR2n0011_WYG_088-3b"/>
楊氏<hi>守陳</hi>書私抄<lb/>
　　一卷<lb/>
　　　存<lb/>
　守陳自序曰孟子曰盡信書則不如無書書葢唐虞<lb/>
　三代之史所記孔子所錄何為不可盡信耶葢古之<lb/>
　書傳世既久則其錯簡缺文訛字浸浸多有至孟子<lb/>
　時已然秦人焚之則併其簡編文字蕩然亡矣漢世<lb/>
　旁求一得於女子之口授一出於先世之壁藏壁藏<lb/>
<pb n="KR2n0011_WYG_088-4a"/>
　者已經後人修潤故鮮錯訛口授者葢其所誦已非<lb/>
　盡本文而當時傳言後世謄寫益多闕與錯訛且有<lb/>
　重複滋不可盡信矣而漢唐諸儒乃盡信力解至有<lb/>
　所難通則亦强為之説宋儒始疑之若東坡之於康<lb/>
　誥荆公之於武成呉才老之於梓材皆明其錯而晦<lb/>
　庵先生又重定武成一時諸家傳注徃徃有愈於漢<lb/>
　唐者元時王魯齋嘗作書疑謂臯陶謨説命武成洪<lb/>
　範多方立政六篇多錯簡訛字自以其意更定雖未<lb/>
<pb n="KR2n0011_WYG_088-4b"/>
　必盡合於古然合者亦不鮮矣歐陽子曰經非一世<lb/>
　之書也其傳之謬非一日之失也刋正補輯非一人<lb/>
　之能也使學者各極其所見而明者擇焉以俟後聖<lb/>
　之生也其言至矣䝉自童時受書每遇今文腐唇弊<lb/>
　舌而不能以熟稍長聽講苦心焦思而不能以通也<lb/>
　其後頗覺蔡傳似欠明備乃取諸家徧閲疑久不釋<lb/>
　及得魯齋書疑則躍然喜曰此先得我心之所同者<lb/>
　於是取堯典以下經傳手自抄錄凡經有錯簡者移<lb/>
<pb n="KR2n0011_WYG_088-5a"/>
　之而其闕訛重複者明言之蔡傳有欠明備者采諸<lb/>
　家補之而或以私説附焉其所移者既未必合於古<lb/>
　經所補者又未必勝乎舊傳徒為紛更以取僭竊之<lb/>
　罪然飽食終日而於此乎用心差賢於博奕者而已<lb/>
　雖然世有古今人有聖愚而理之在人心者則無古<lb/>
　今聖愚之異也以今窺古以愚測聖雖不能盡合而<lb/>
　理之所在亦豈無一二其庶㡬乎後之君子倘有取<lb/>
　其一字一言之合則亦不枉其用心矣<lb/>
<pb n="KR2n0011_WYG_088-5b"/>
張氏<hi>業</hi>書經節傳<lb/>
　　　未見<lb/>
　江西通志張業字振烈安福人景泰辛未進士歴官<lb/>
　國子監司業<lb/>
黄氏<hi>瑜</hi>書經旁通<lb/>
　　十卷<lb/>
　　　未見<lb/>
　黄虞稷曰瑜香山人景泰丙子舉人官長樂知縣<lb/>
<pb n="KR2n0011_WYG_088-6a"/>
劉氏<hi>縉</hi>書經講義<lb/>
　　　未見<lb/>
　分水縣志劉縉字大紳天順己卯舉人知武昌縣事<lb/>
黄氏<hi>仲昭</hi>讀尚書<lb/>
　　一篇<lb/>
　　　存<lb/>
　繆泳曰仲昭名潛以字行莆田人成化丙戌進士改<lb/>
　庶吉士授編修與同舘章懋莊㫤諫鰲山煙火詩予<lb/>
<pb n="KR2n0011_WYG_088-6b"/>
　杖謫湘潭知縣遷南京大理寺評事進寺副乞休𢎞<lb/>
　治初起江西提學僉事<lb/>
姚氏<hi>誠</hi>書經義<lb/>
　　　佚<lb/>
　陜西通志姚誠字通夫蘭州人成化乙酉舉人知聞<lb/>
　喜新鄭二縣<lb/>
羅氏<hi>倫</hi>書義旁通<lb/>
　　　佚<lb/>
<pb n="KR2n0011_WYG_088-7a"/>
鮑氏<hi>麒</hi>壁經要略<lb/>
　　　佚<lb/>
　温州府志麒字仲瑞平陽縣人成化己丑進士官工<lb/>
　部郎中<lb/>
呉氏<hi>寛</hi>書經正䝉<lb/>
　　　未見<lb/>
　蘇州府志寛字原博長洲人成化八年㑹試廷試俱<lb/>
　第一入翰林累遷至掌詹禮部尚書卒贈太子少保<lb/>
<pb n="KR2n0011_WYG_088-7b"/>
　諡文定<lb/>
林氏<hi>俊</hi>尚書精藴<lb/>
　　　未見<lb/>
　陸元輔曰林俊字見素莆田人成化戊戌進士歴官<lb/>
　刑部尚書加太子太保贈少保諡貞肅<lb/>
呂氏<hi>獻</hi>書經定説<lb/>
　　　未見<lb/>
　黄虞稷曰獻字丕文新昌人成化甲辰進士累官南<lb/>
<pb n="KR2n0011_WYG_088-8a"/>
　京工部右侍郎<lb/>
李氏<hi>承恩</hi>書經拾蔡<lb/>
　　二卷<lb/>
　　　未見<lb/>
　黄虞稷曰承恩嘉魚人成化甲辰進士<lb/>
錢氏<hi>福</hi>尚書叢説<lb/>
　　　未見<lb/>
　姓譜福字與謙華亭人𢎞治庚戌賜進士第一官止<lb/>
<pb n="KR2n0011_WYG_088-8b"/>
　修撰<lb/>
尹氏<hi>洪</hi>尚書章句訓解<lb/>
　　十卷<lb/>
　　　未見<lb/>
　　　　按尹洪錦衣衛人𢎞治庚戌進士書載西亭<lb/>
　　　　王孫萬卷堂目<lb/>
黄氏<hi>瀾</hi>尚書資講<lb/>
　　　未見<lb/>
<pb n="KR2n0011_WYG_088-9a"/>
　鍾<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>立曰黄瀾號壺陰莆田人𢎞治癸丑進士歴官<lb/>
　南京翰林院侍講學士<lb/>
王氏<hi>大用</hi>書經㫖略<lb/>
　　一卷<lb/>
　　　未見<lb/>
　陸元輔曰王大用號蘖谷上海人𢎞治癸丑進士<lb/>
趙氏<hi>鶴</hi>書經㑹注<lb/>
　　　未見<lb/>
<pb n="KR2n0011_WYG_088-9b"/>
　汪楫曰趙鶴字叔鳴江都人𢎞治丙辰進士歴山東<lb/>
　按察副使<lb/>
張氏<hi>邦竒</hi>書説<lb/>
　　一卷<lb/>
　　　存<lb/>
穆氏<hi>孔暉</hi>尚書困學<lb/>
　　　未見<lb/>
　姓譜穆孔暉字伯潛堂邑人𢎞治乙丑進士歴官禮<lb/>
<pb n="KR2n0011_WYG_088-10a"/>
　部左侍郎兼學士諡文簡<lb/>
周氏<hi>灝</hi>尚書口義<lb/>
　　二卷<lb/>
　　　未見<lb/>
包氏<hi>沐</hi>尚書解義<lb/>
　　　佚<lb/>
　寧波府志包沐字民新鄞人以貢授石埭訓導<lb/>
應氏<hi>璋</hi>尚書要畧<lb/>
<pb n="KR2n0011_WYG_088-10b"/>
　　　未見<lb/>
　金華府新志應璋字德夫永康人以貢歴羅源縣儒<lb/>
　學敎諭學者稱為東白先生<lb/>
揭氏<hi>其大</hi>尚書世義<lb/>
　　　未見<lb/>
　黄虞稷曰廣昌人隠居不仕<lb/>
蕭氏<hi>孟景</hi>尚書説<lb/>
　　　佚<lb/>
<pb n="KR2n0011_WYG_088-11a"/>
　李舜臣曰先生三河人字時泰正德乙亥余從先生<lb/>
　於崇文門外草塲巷後為濟南太守其説書曰宗彜<lb/>
　蔡傳虎蜼葢謂虎彜與蜼彜爾若然是以一章而二<lb/>
　之矣夫宗彜者宗廟之常尊也弼成五服至於五千<lb/>
　五千者五服每面一千二百二十五里故王制流沙<lb/>
　至海衡至恒皆三千里云三千里者周尺小也<lb/>
馬氏<hi>明衡</hi>尚書疑義<lb/>
　　一卷<lb/>
<pb n="KR2n0011_WYG_088-11b"/>
　　　存<lb/>
　明衡自序曰孔安國頴達用意雖勤其於大道槩未<lb/>
　有聞蔡氏仲黙承文公之訓義理大有發明然愚從<lb/>
　而求之謂其悉可以得聖人之心而達聖人之道則<lb/>
　不敢以自詭也故凡於所明而無疑者從蔡氏其有<lb/>
　所疑於心而不敢茍從者輙錄為篇聖人之行事非<lb/>
　細故也萬古至大之公案予何人哉謂足以辨之顧<lb/>
　先儒或有未論者予特發其疑以引其端將來君子<lb/>
<pb n="KR2n0011_WYG_088-12a"/>
　其母以為妄與僭而不之正則予今日之心也嘉靖<lb/>
　壬寅<lb/>
　張雲章曰治書之家其與蔡氏異者元新安程氏直<lb/>
　方著蔡傳辨正鄱陽余氏芑舒程氏葆舒著讀蔡傳<lb/>
　疑蔡傳訂誤明嘉善袁氏仁有砭蔡編今其書不盡<lb/>
　傳是編亦止見抄本顧未詳其出處<lb/>
呂氏<hi>柟</hi>尚書説疑<lb/>
　　五卷<lb/>
<pb n="KR2n0011_WYG_088-12b"/>
　　　存<lb/>
　張雲章曰此涇野門人因扣擊而得之其師者舉而<lb/>
　筆之於編焦氏經籍志朱氏授經圗所載因問錄疑<lb/>
　即其書也嘉靖己亥曾鏤版其門人汪尚庭序之<lb/>
　　　　按呂氏書説吾鄉項鼎鉉孟璜曾刻之家塾<lb/>
韓氏<hi>邦竒</hi>書説<lb/>
　　一卷<lb/>
　　　未見<lb/>
<pb n="KR2n0011_WYG_088-13a"/>
汪氏<hi>玉</hi>尚書存疑錄<lb/>
　　二卷<lb/>
　　　未見<lb/>
　寧波府志汪玉字汝成鄞縣人正德戊辰進士歴巡<lb/>
　撫順天都御史<lb/>
王氏<hi>崇慶</hi>書經説畧<lb/>
　　一卷<lb/>
　　　存<lb/>
<pb n="KR2n0011_WYG_088-13b"/>
　崇慶自序曰五經莫古於易其次莫如書易以道道<lb/>
　之體所謂先天而天弗違書以道道之用所謂後天<lb/>
　而奉天時其致一也然二帝以揖讓而官天下古未<lb/>
　有也故其書皆曰典典主也主夫道也非三王比也<lb/>
　先儒以其事可為後世之法故曰典失傳經之大㫖<lb/>
　矣夫書先人之家傳慶讀有年矣五十而後再取讀<lb/>
　之始若粗有得焉於是乃述四代而撮其要斷其義<lb/>
　因名曰説畧聊復以備自考且為家塾童蒙之地云<lb/>
<pb n="KR2n0011_WYG_088-14a"/>
　爾<lb/>
　蔣一葵曰葢聞尼父序書篇有一大義焉其間小節<lb/>
　目不論也是故典謨禪繼也湯誥牧誓弔伐也太甲<lb/>
　遷也大誥攝也顧命終也康王之誥始也他篇準是<lb/>
　葢無無義者余讀王先生説畧而益信所聞也<lb/>
王氏<hi>道</hi>書億<lb/>
　　四卷<lb/>
　　　未見<lb/>
<pb n="KR2n0011_WYG_088-14b"/>
梅氏<hi>鷟</hi>讀書譜<lb/>
　　四卷<lb/>
　　　存<lb/>
尚書考翼<lb/>
　　一卷<lb/>
　　　存<lb/>
　鷟自序曰甚矣儒之好怪也不論其世不稽其人惟<lb/>
　怪之從當伏生傳經廿有八篇序一篇共二十九篇<lb/>
<pb n="KR2n0011_WYG_088-15a"/>
　以敎於齊魯之間如日月之行天人皆仰之是聖經<lb/>
　之正也若乃孔壁所藏高祖過魯祀孔子時不言古<lb/>
　文惠帝除挾書令時不言古文文帝求能治尚書時<lb/>
　不言古文雖景帝時亦無一人言孔氏有古文者至<lb/>
　孝武世延七八十年間聖孫孔安國者專治古文謂<lb/>
　以今文讀之因以起其家降及東晉有高士曰皇甫<lb/>
　謐者見安國書摧棄人不省惜造書二十五篇大序<lb/>
　及傳冐稱安國古文以授外弟梁柳柳授臧曹曹授<lb/>
<pb n="KR2n0011_WYG_088-15b"/>
　梅頤遂獻上而施行焉人遂信為真安國書前此諸<lb/>
　儒如王肅杜預晉初人鄭沖何晏韋昭三國人鄭𤣥<lb/>
　趙岐馬融班固後漢人劉向歆張霸前漢人皆未見<lb/>
　不曰逸書則曰今亡史漢所載絶無二十五篇影響<lb/>
　其曰鄭沖蘇愉皆誣之耳又舜典篇首慎徽突出好<lb/>
　事者遂造為南齊建武四年呉興姚方興於金陵大<lb/>
　航頭偶見二十八字伏法未上隋開皇時始購求得<lb/>
　之朱子曰古文東晉時始出前此諸儒皆未之見豈<lb/>
<pb n="KR2n0011_WYG_088-16a"/>
　不痛切而明快哉無而為有將以誰欺安國不言史<lb/>
　記不載使聖人正經反附偽書以行世隋唐以來千<lb/>
　餘年自呉先生纂言之外曾無一人為聖經之忠臣<lb/>
　義士者豈不痛哉予在嚴陵時已作此譜草創未備<lb/>
　今加修飾使古文廢興之由先後義僭之辨如指諸<lb/>
　掌庶㡬裨纂言之所未備以承呉先生之志云<lb/>
　陳第曰近世旌川梅鷟譸張立論其斷古文謂皇甫<lb/>
　謐偽作集合諸傳記所引而補綴為之不知文本於<lb/>
<pb n="KR2n0011_WYG_088-16b"/>
　意意達而文成若彼此瞻顧勉强牽合則詞必有所<lb/>
　不暢今如禹謨克艱二語謂本論語之為君難為臣<lb/>
　不易不矜不伐謂本老子之夫惟不爭故天下莫能<lb/>
　與爭滿招損謙受益謂本易之謙尊而光卑而不可<lb/>
　踰不知宇宙殊時而一理聖賢異世而同心安得以<lb/>
　其詞之相近也而遽謂其相襲乎又如人心道心則<lb/>
　謂本之道經嘗考荀子曰舜之治天下不以事治而<lb/>
　萬物成故道經曰人心之危道心之微誑者曰此虞<lb/>
<pb n="KR2n0011_WYG_088-17a"/>
　書語而云道經葢有道之經即虞書也今鷟指為道<lb/>
　經豈别有所據耶又如五子之歌鬱陶乎余心顔厚<lb/>
　有忸怩謂鬱陶取諸詩𦙍征之火炎崑岡玉石俱焚<lb/>
　取諸三國志仲虺之慚德取諸季札曰聖人之𢎞也<lb/>
　而猶有慚德口實取諸王孫圉曰以寡君為口實湯<lb/>
　誥之降𠂻取諸夫差曰天降𠂻於呉伊訓從諫弗咈<lb/>
　取諸班彪之從諫如流太甲升高陟遐取諸中庸之<lb/>
　行遠自邇登高自卑咸有一德之觀德觀政取諸呂<lb/>
<pb n="KR2n0011_WYG_088-17b"/>
　氏春秋之引曰五世之廟可以觀怪萬夫之長可以<lb/>
　生謀説命建邦設都取諸墨子尚同之篇泰誓離心<lb/>
　離德取諸子太叔曰棄同即異是謂離德武成歸馬<lb/>
　放牛取諸樂記旅獒為山九仞謂為山取諸論語九<lb/>
　仞取諸孟子微子之命余嘉乃德取諸左氏王命管<lb/>
　仲曰余嘉乃勲應乃懿德蔡仲之命致辟管叔于商<lb/>
　囚蔡叔于郭鄰取諸祝鮀云管蔡惎間王室王於是<lb/>
　乎殺管叔而蔡蔡叔周官致治于未亂保邦于未危<lb/>
<pb n="KR2n0011_WYG_088-18a"/>
　取諸老子為之未有圗之于未亂君陳勿辟勿宥取<lb/>
　諸文王世子公曰宥之有司曰在辟畢命收放心取<lb/>
　諸孟子求其放心而已矣君牙思其艱以圗其易取<lb/>
　諸老子圗艱於其易伯冏交修不逮取諸楚語衛武<lb/>
　公曰朝夕交戒我諸如此類難以悉數句疵其攘字<lb/>
　剝其竊無非欲二十五篇古文盡廢之而後已然由<lb/>
　君子觀之不可廢也何者二十五篇其㫖奧其文詞<lb/>
　卑而高近而遠幽通鬼神明合禮樂故味道之士見<lb/>
<pb n="KR2n0011_WYG_088-18b"/>
　則書書則玩紬繹而浸漬歎息而詠歌擬議之以身<lb/>
　化裁之以政定事功而成亹亹矣孰是書也而可以<lb/>
　偽疑之乎<lb/>
馬氏<hi>理</hi>尚書疏義<lb/>
　　　未見<lb/>
霍氏<hi>韜</hi>書解<lb/>
　　　未見<lb/>
舒氏<hi>芬</hi>書論<lb/>
<pb n="KR2n0011_WYG_088-19a"/>
　　一卷<lb/>
　　　存<lb/>
王氏<hi>漸逵</hi>讀書記<lb/>
　　　未見<lb/>
　漸逵自序曰予讀書至堯舜禹之相授受曰允執其<lb/>
　中人心惟危道心惟微惟精惟一然後知聖學之大<lb/>
　要也夫心也者天人相禪之機也而學也者又所以<lb/>
　維持此心令其自作主宰無間斷而不息焉者也三<lb/>
<pb n="KR2n0011_WYG_088-19b"/>
　代盛王如湯之聖敬日躋文王之緝熙敬止武王之<lb/>
　敬義警戒得於此者也太甲之仁義懲艾高宗之始<lb/>
　終典學成王之緝熙光明勉乎此者也下至桀紂幽<lb/>
　厲昧乎此者也故得此學然後能大其心大其心然<lb/>
　後能崇其德崇其德然後能廣其業廣其業然後能<lb/>
　成其治帝王而非此則無以同乎天地學者而非此<lb/>
　則無以齊乎聖賢此讀書者之首務也外此而今文<lb/>
　古文之異孔壁偽書之辨平易艱澁之證殘篇斷簡<lb/>
<pb n="KR2n0011_WYG_088-20a"/>
　之考此其末焉而已矣予之所深惜者孔安國不以<lb/>
　科斗之字遍求譯於四方而劉歆校書之時秘府之<lb/>
　藏猶在也而皆未嘗注意焉其能已於予之感乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_088-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷八十八<lb/>
</p>
<p>
</p>
  </div>
</body>
</text>
</TEI>
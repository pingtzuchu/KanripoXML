<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百三十七</head> <lb/>
    <p>
<pb n="KR2n0011_WYG_237-1a"/>
欽定四庫全書<lb/>
　經義考卷二百三十七<lb/>
　　　　　　　　　　翰林院檢討朱彞尊撰<lb/>
　　　爾雅<hi>一</hi>
爾雅<lb/>
　　漢志三卷二十篇<hi>今本十九篇</hi>
　<lb/>
　揚雄曰孔子門徒㳺夏之儔所記以解釋六藝者也<lb/>
<pb n="KR2n0011_WYG_237-1b"/>
　郭威曰爾雅周公所制而文有張仲孝友張仲宣王<lb/>
　時人非周公之制明矣<lb/>
　王充曰爾雅之書五經之訓故<lb/>
　張晏曰爾近也雅正也<lb/>
　張揖曰昔在周公纘述唐虞宗翼文武克定四海勤<lb/>
　相成王六年制禮以導天下著爾雅一篇以釋其義<lb/>
　今俗所傳三篇或言仲尼所増或言子夏所益或言<lb/>
　叔孫通所補或言沛郡梁文所考皆解家所説先師<lb/>
<pb n="KR2n0011_WYG_237-2a"/>
　口傳疑莫能明也<lb/>
　劉熙曰爾雅爾昵也昵近也雅義也義正也五方之<lb/>
　言不同皆以近正為主也<lb/>
　葛洪曰史佚教其子以爾雅爾雅小學也又孔子教<lb/>
　魯哀公學爾雅爾雅之出逺矣學者皆云周公所記<lb/>
　張仲孝友之類後人所足耳<lb/>
　劉勰曰爾雅者孔徒之所纂而詩書之襟帶也<lb/>
　晉書蔡謨傳謨初渡江見蟛蜞大喜曰蟹有八足加<lb/>
<pb n="KR2n0011_WYG_237-2b"/>
　以二螯令烹之既食吐下委頓方知非蟹後詣謝尚<lb/>
　而説之尚曰卿讀爾雅不熟幾為勸學死<lb/>
　陸徳明曰爾雅所以訓釋五經辨章同異多識鳥獸<lb/>
　草木之名博覽而不惑者也爾近也雅正也言可近<lb/>
　而取正也釋詁一篇蓋周公所作釋言以下或言仲<lb/>
　尼所増子夏所足叔孫通所益梁文所補張揖論之<lb/>
　詳矣<lb/>
　賈公彦曰爾雅者孔子門人作以釋六藝之文<lb/>
<pb n="KR2n0011_WYG_237-3a"/>
　張懐瓘曰周公相成王申明禮樂以加朝祭服色尊<lb/>
　卑之節又造爾雅宣尼卜商増益潤色釋言暢物畧<lb/>
　盡訓詁<lb/>
　裴肅曰爾雅博通詁訓綱維六經為文字之楷範作<lb/>
　詩人之興詠備詳六親九族之禮多識鳥獸草木之<lb/>
　名今古習傳儒林遵式<lb/>
　歐陽修曰爾雅非聖人之書不能無失考其文理乃<lb/>
　是秦漢之間學詩者纂集説詩博士解詁<lb/>
<pb n="KR2n0011_WYG_237-3b"/>
　髙承曰爾雅大抵解詁詩人之㫖或云周公作以其<lb/>
　文考之如瑟兮僩兮衛武公之詩也猗嗟名兮齊人<lb/>
　刺魯莊公也而文皆及之則周公安得述也當是出<lb/>
　於孔子刪詩書之後耳<lb/>
　葉夢得曰爾雅訓釋最為近古世言周公作妄矣其<lb/>
　言多是詩類中語而取毛氏説為正予意此但漢人<lb/>
　所作耳<lb/>
　晁公武曰世傳釋詁周公書也餘篇仲尼子夏叔孫<lb/>
<pb n="KR2n0011_WYG_237-4a"/>
　通梁文増補之文字之學凡有三其一體制謂㸃畫<lb/>
　有縱横曲直之殊其二訓詁謂稱謂有古今雜俗之<lb/>
　異其三音韻謂呼吸有清濁髙下之不同論體製之<lb/>
　書説文之類是也論訓詁之書爾雅方言之類是也<lb/>
　論音韻之書沈約四聲譜及西域反切之學是也三<lb/>
　者雖各名一家其實皆小學之類而漢藝文志獨以<lb/>
　爾雅附孝經類隋經籍志又以爾雅附論語類皆非<lb/>
　是今依四庫書目置於小學之首<lb/>
<pb n="KR2n0011_WYG_237-4b"/>
　曹粹中曰昔人謂爾雅釋詁一篇周公所作釋言以<lb/>
　下仲尼所増子夏從而足之叔孫通梁文又從而補<lb/>
　益之今考其書知毛公以前其文猶畧至康成時則<lb/>
　加詳矣何以言之如學有緝熙于光明毛公云光廣<lb/>
　也康成則以為欲學于有光明者而爾雅曰緝熙光<lb/>
　也又齊子豈弟猶言發夕也而爾雅曰豈弟發行也<lb/>
　薄言觀者毛公無訓振古如兹毛公云振自也康成<lb/>
　則以觀為多以振為古其説皆本於爾雅使爾雅成<lb/>
<pb n="KR2n0011_WYG_237-5a"/>
　書在毛公之前顧得為異哉按平帝元始四年王莽<lb/>
　始令天下通爾雅者詣公車固出自毛公之後矣<lb/>
　朱翼曰爾雅非周公書也郭璞序云興於中古隆於<lb/>
　漢氏未嘗指為周公蓋是漢儒所作亦非中古也<lb/>
　林光朝曰爾雅六籍之户牖學者之要津也古人之<lb/>
　學必先通爾雅則六籍百家之言皆可以類求矣及<lb/>
　散裂爾雅而投諸箋注説隨意遷文從義變説或拘<lb/>
　泥則文亦牽合學者始以訓詁之學為不足學也不<lb/>
<pb n="KR2n0011_WYG_237-5b"/>
　知釋詁釋言釋訓亦猶詩之有六義小學之有六書<lb/>
　也<lb/>
　朱子曰爾雅是取傳注以作後人却以爾雅證傳注<lb/>
　陳傅良曰古者重小學漢嘗置博士如毛氏詩訓許<lb/>
　氏説文揚氏方言之類皆有所本隋唐以來以科目<lb/>
　取士此書浸廢韓退之尚以注蟲魚為不切則知誦<lb/>
　習者寡矣<lb/>
　陳振孫曰漢志爾雅二十篇今書惟十九篇志初不<lb/>
<pb n="KR2n0011_WYG_237-6a"/>
　著撰人名氏郭璞序亦第稱興於中古隆於漢氏而<lb/>
　已至陸氏釋文始謂釋詁為周公所作其説蓋本於<lb/>
　魏張揖<lb/>
　錢文子曰爾雅出於漢世正名命物講説者資之<lb/>
　王應麟曰陸璣為詩草木疏劉杳為離騷草木疏王<lb/>
　方慶有園亭草木疏李文饒有山居草木記君子所<lb/>
　以貴乎多識也然爾雅不釋<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蔜字書不見栮榿學<lb/>
　者恥一物之不知其可忽諸若終軍之對鼮鼠盧若<lb/>
<pb n="KR2n0011_WYG_237-6b"/>
　虚之辨鼨鼠江南進士之問天雞劉原父之識六駮<lb/>
　可謂善讀爾雅矣　又曰爾雅注漢武帝時得豹文<lb/>
　鼮鼠孝亷郎終軍知之賜絹百匹文選注引竇氏家<lb/>
　傳以為竇攸世祖詔諸侯子弟從攸受爾雅二説不<lb/>
　同　又曰爾雅西至於邠國謂之四極朱文公曰邠<lb/>
　國近在秦隴非絶逺之地按説文引爾雅曰西至汃<lb/>
　<hi>府巾切</hi>國謂四極汃西極之水也　又曰白虎通引親<lb/>
　屬記即爾雅釋親也<lb/>
<pb n="KR2n0011_WYG_237-7a"/>
　楊士竒曰爾雅古小學書初無深義世謂周公作非<lb/>
　也<lb/>
　張崇縉曰訓詁之書莫先於爾雅爾雅所載大極天<lb/>
　地四時之幽窈細察昆蟲草木之𤨏屑顯悉人事之<lb/>
　庶微析羣言之錯故自漢以下列諸經籍布諸學官<lb/>
　儒者靡不覽誦嗣是作者若釋名埤雅廣雅博雅小<lb/>
　爾雅諸書雖各陳所見以足未完其實大綱咸肇於<lb/>
　爾雅竒邃古妙莫能過焉<lb/>
<pb n="KR2n0011_WYG_237-7b"/>
　鄭公曉曰爾雅葢詩訓詁也子夏嘗傳詩今所存者<lb/>
　大小序又非盡出子夏然則爾雅即子夏之詩傳也<lb/>
犍為文學爾雅注<lb/>
　　七録三卷<lb/>
　　　佚<lb/>
　陸徳明曰犍為郡文學卒史臣舍人漢武帝時待詔<lb/>
　闕中卷<lb/>
　　　　按犍為舎人注爾雅賈氏齊民要術引有二<lb/>
<pb n="KR2n0011_WYG_237-8a"/>
　　　　條其一斪斸謂之定注云斪斸鉏也一名定<lb/>
　　　　其一菥蓂大薺注云薺有小故言大薺而今<lb/>
　　　　本爾雅注疏俱無之<lb/>
　　　　又按舍人待詔在漢武時此釋經之最古者<lb/>
　　　　其書雖不傳間采於邢氏之疏疏所未載字<lb/>
　　　　義可考者如釋言原作[蠢-春+原]縭介縭作䋠注云<lb/>
　　　　䋠羅也介别也渝作䞕窕作跳注云跳者躍<lb/>
　　　　之閒靦注云擅也釋訓條條作攸攸矯矯注<lb/>
<pb n="KR2n0011_WYG_237-8b"/>
　　　　云得勝之勇也洸洸作僙僙薨薨作雄雄委<lb/>
　　　　委佗佗作褘褘它它注云心之美也赫赫作<lb/>
　　　　奭奭墫墫注云舞貌夢夢訰訰注云煩懣亂<lb/>
　　　　也仇仇敖敖傲也傲作毁注云仇仇無倫理<lb/>
　　　　之貌謷謷衆口毁人之貌佌佌注云形容小<lb/>
　　　　貌饎作喜注云古曰饎履帝武敏敏作畆注<lb/>
　　　　云古者姜嫄履天帝之迹於畎畆之中而生<lb/>
　　　　后稷籧篨戚施注云籧篨巧言也戚施令色<lb/>
<pb n="KR2n0011_WYG_237-9a"/>
　　　　誘人夸毗注云卑身屈已也釋草瓝九葉注<lb/>
　　　　云九枝共一莖中馗作中鳩注云兎奚名顆<lb/>
　　　　東顆東名中鳩釋木菋荎著荎作柢著作都<lb/>
　　　　橰作臯櫟其實梂注云栗實名梂也櫬梧樸<lb/>
　　　　枹者謂櫬采薪采薪即薪謂作彚注云櫬梧<lb/>
　　　　樸枹者櫬者其理也樸者相追附也彚者莖<lb/>
　　　　也如竹箭一讀曰枹也櫬名采薪又名即薪<lb/>
　　　　釋蟲奚相作奚桑釋魚活東作□東釋鳥鴽<lb/>
<pb n="KR2n0011_WYG_237-9b"/>
　　　　鴾母母作蕪亢鳥嚨注云嚨嚨財可見也釋<lb/>
　　　　獸猶作鬻寓屬作麌屬鼣鼠注云其鳴如犬<lb/>
　　　　也騉駼枝蹄注云騉駼者外國之名枝蹄者<lb/>
　　　　枝足也前足皆白騱後足皆白翑騱作雞翑<lb/>
　　　　作狗白馬黒鬛駱鬛作髦凡此皆邢氏所未<lb/>
　　　　采而見之陸氏釋文者也<lb/>
劉氏<hi>歆</hi>爾雅注<lb/>
　　七録三卷<lb/>
<pb n="KR2n0011_WYG_237-10a"/>
　　　佚<lb/>
　陸徳明曰與李巡注正同疑非歆注<lb/>
樊氏<hi>光</hi>爾雅注<lb/>
　　隋志三巻<hi>唐志釋文序録六巻</hi>
　　　佚<lb/>
　陸徳明曰京兆人後漢中散大夫沈璇疑非光注<lb/>
　　　　按樊氏注見於陸氏釋文者釋言舫作坊泭<lb/>
　　　　作坿釋訓躍躍作濯濯儵儵作攸攸臯臯作<lb/>
<pb n="KR2n0011_WYG_237-10b"/>
　　　　浩浩愮愮作遥遥又作洮洮釋草瓝作駮釋<lb/>
　　　　木著作屠橰作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>檕作槅炕作抗釋鳥爰居<lb/>
　　　　注云似鳯凰亢鳥嚨注云嚨嚨亢鳥之頸也<lb/>
　　　　皆邢氏疏所不載<lb/>
李氏<hi>巡</hi>爾雅注<lb/>
　　七録三巻<lb/>
　　　佚<lb/>
　陸徳明曰汝南人後漢中黄門<lb/>
<pb n="KR2n0011_WYG_237-11a"/>
　　　　按李氏注釋言虹作降握作幄氂作毳釋器<lb/>
　　　　康瓠作光瓠箷作䈕釋鳥鶼鶼注云鳥有一<lb/>
　　　　目一翅相得乃飛故曰兼兼也釋獸麝父作<lb/>
　　　　澤父亦見釋文<lb/>
孫氏<hi>炎</hi>爾雅注<lb/>
　　隋志七巻<hi>唐志六巻宋志十巻釋文序録三巻</hi>
　　　佚<lb/>
爾雅音<lb/>
<pb n="KR2n0011_WYG_237-11b"/>
　　七録二卷<hi>釋文序録一巻</hi>
　　　佚<lb/>
　顔之推曰孫叔然創爾雅音義是漢末人獨知反語<lb/>
　　　　按訪碑録載淄州長山縣西南三十里長白<lb/>
　　　　山東有孫炎碑碑隂有門徒姓名係甘露五<lb/>
　　　　年立惜今不可得見矣<lb/>
郭氏<hi>璞</hi>爾雅注<lb/>
　　隋志五卷<hi>唐志一巻釋文序録宋志三巻</hi>
<pb n="KR2n0011_WYG_237-12a"/>
　　　存<lb/>
　璞自序曰夫爾雅者所以通訓詁之指歸叙詩人之<lb/>
　興咏總絶代之離詞辨同實而殊號者也誠九流之<lb/>
　津涉六藝之鈐鍵學覽者之潭奥摛翰者之華苑也<lb/>
　若乃可以博物不惑多識於鳥獸草木之名者莫近<lb/>
　於爾雅爾雅者蓋興於中古隆於漢氏豹鼠既辨其<lb/>
　業亦顯英儒贍聞之士洪筆麗藻之客靡不欽玩躭<lb/>
　味為之義訓璞不揆檮昧少而習焉沈研鑽極二九<lb/>
<pb n="KR2n0011_WYG_237-12b"/>
　載矣雖注者十餘然猶未詳偹並多紛謬有所漏畧<lb/>
　是以復綴集異聞㑹萃舊説考方國之語采謠俗之<lb/>
　志錯綜樊孫博關羣言剟其瑕礫搴其蕭稂事有隱<lb/>
　滯援據徴之於其易了闕而不論别為音圖用祛未<lb/>
　寤輒復擁篲清道企望塵躅者以將來君子為亦有<lb/>
　涉乎此也<lb/>
　陸徳明曰先儒於爾雅多為億必之説乖蓋闕之義<lb/>
　惟郭景純洽聞强識詳　古今作爾雅注為世所重<lb/>
<pb n="KR2n0011_WYG_237-13a"/>
　陳振孫曰爾雅舊有劉歆樊光李廵孫炎之學今惟<lb/>
　郭氏行於世<lb/>
　述異記郭景純注爾雅臺今在夷陵郡<lb/>
　祝穆曰爾雅臺在硤州郭璞注爾雅於此<lb/>
　郭子章曰景純注爾雅握筆嘉州在今烏尤山江魚<lb/>
　吞墨千年猶黑<lb/>
爾雅圖讚<lb/>
　　七録二卷<hi>隋志爾雅圖十巻唐志一巻</hi>
<pb n="KR2n0011_WYG_237-13b"/>
　　　佚<lb/>
　鄭樵曰爾雅圖蓋本郭注而為圖今雖亡有郭璞注<lb/>
　則其圖可圖也<lb/>
爾雅音義<lb/>
　　唐志一卷<hi>七録二卷</hi>
　　　佚<lb/>
江氏<hi>灌</hi>爾雅音<lb/>
　　隋志八卷<hi>唐志六巻</hi>
<pb n="KR2n0011_WYG_237-14a"/>
　　　佚<lb/>
爾雅圖讚<lb/>
　　唐志一卷<lb/>
　　　佚<lb/>
　晉書灌字道羣陳留圉人吳郡太守<lb/>
　　　　按張彦逺名畫記云灌字徳源陳尚書令至<lb/>
　　　　武徳中為隨州司馬著爾雅圖二巻音六卷讚<lb/>
　　　　二卷<lb/>
<pb n="KR2n0011_WYG_237-14b"/>
沈氏<hi>旋</hi>集注爾雅<lb/>
　　隋志十卷<lb/>
　　　佚<lb/>
　史傳沈旋字士規武康人梁尚書僕射沈約子襲封<lb/>
　建昌縣侯歴中書侍郎永嘉太守司徒從事中郎司<lb/>
　徒右長史免父喪為太子僕復以母憂去官蔬食辟<lb/>
　榖服除猶絶粳粱為給事黄門侍郎撫軍長史出為<lb/>
　招逺將軍南康内史在任清治卒官諡恭侯有集注<lb/>
<pb n="KR2n0011_WYG_237-15a"/>
　邇言行世子實嗣弟趨字孝鯉亦知名位黄門郎<lb/>
　陸徳明曰梁有沈旋約之子集衆家之注<lb/>
施氏<hi>乾</hi>爾雅音<lb/>
　　　佚<lb/>
　陸徳明曰陳博士<lb/>
謝氏<hi>嶠</hi>爾雅音<lb/>
　　　佚<lb/>
　陸徳明曰陳國子祭酒<lb/>
<pb n="KR2n0011_WYG_237-15b"/>
顧氏<hi>野王</hi>爾雅音<lb/>
　　　佚<lb/>
　陸徳明曰陳舎人顧野王既是名家今亦采之<lb/>
　　　　按顧氏注釋言虹潰也虹作訌邢氏疏引大<lb/>
　　　　雅抑篇云實虹小子召旻篇云蟊賊内訌蓋<lb/>
　　　　本之<lb/>
陸氏<hi>徳明</hi>爾雅釋文<lb/>
　　通考一卷<lb/>
<pb n="KR2n0011_WYG_237-16a"/>
　　　存<lb/>
爾雅音義<lb/>
　　宋志二巻<lb/>
　　　未見<lb/>
　玉海天聖四年五月國子監摹印陸徳明音義二卷<lb/>
　頒行<lb/>
曹氏<hi>憲</hi>爾雅音義<lb/>
　　唐志二巻<lb/>
<pb n="KR2n0011_WYG_237-16b"/>
　　　佚<lb/>
髙氏<hi>璉</hi>爾雅疏<lb/>
　　宋志七巻<lb/>
　　　佚<lb/>
裴氏<hi>瑜</hi>爾雅注<lb/>
　　宋志五卷<lb/>
　　　佚<lb/>
　中興書目爾雅注五卷唐裴瑜撰其序云依六書八<lb/>
<pb n="KR2n0011_WYG_237-17a"/>
　體撮諸家注未盡之義勒成五卷并音一卷今本無<lb/>
　音<lb/>
釋<hi>智騫</hi>爾雅音義<lb/>
　　二卷<lb/>
　　　佚<lb/>
　玉海釋智騫撰爾雅音義景徳二年四月吳鉉言其<lb/>
　多誤命杜鎬孫奭詳定<lb/>
母氏<hi>昭裔</hi>爾雅音畧<lb/>
<pb n="KR2n0011_WYG_237-17b"/>
　　通考三卷<lb/>
　　　佚<lb/>
　晁公武曰爾雅舊有釋智騫及陸朗釋文昭裔以一<lb/>
　字有兩音或三音後生疑於呼讀今釋其文義最明<lb/>
　者為定<lb/>
　吳任臣曰昭裔河中龍門人孟知祥鎮西川辟掌書<lb/>
　記尋擢御史中丞後主拜中書侍郎同平章事改門<lb/>
　下侍郎進左僕射以太子太師致仕所著有爾雅音<lb/>
<pb n="KR2n0011_WYG_237-18a"/>
　畧三卷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_237-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考巻二百三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷三十六</head> <lb/>
    <p>
<pb n="KR2n0011_WYG_036-1a"/>
欽定四庫全書<lb/>
　經義考卷三十六<lb/>
　　　　　　　　　　翰林院檢討朱彞尊撰<lb/>
　　　易<hi>三十五</hi>
趙氏<hi>汝楳</hi>周易輯聞<lb/>
　　六卷<lb/>
　　　存<lb/>
　汝楳自序曰易道函三極而神萬化易書立三極而<lb/>
<pb n="KR2n0011_WYG_036-1b"/>
　萬化神道主於有書主於用也體易君子處而用身<lb/>
　出而用世皆於此焉出以用爲動則靜者其體也動<lb/>
　之變無窮近而顯者百姓與能逺而微者賢智未易<lb/>
　知夫道妙於無形而著於有象確乎不易而變動不<lb/>
　居以虚而言則至於無畔以固而言則或有所不通<lb/>
　聖人於是立象倚數探賾索隱載之於書莫非日用<lb/>
　常行之實使人因有象而悟無形之妙即變易以求<lb/>
　不易之方玩而體之服而行之言有據而動有則措<lb/>
<pb n="KR2n0011_WYG_036-2a"/>
　諸事業自誠意正心以至於齊家治國平天下隨用<lb/>
　輙效此體用兼該之學伏羲畫卦之㫖文周憂世之<lb/>
　情夫子傳易之志也汝楳齒耄學荒何敢言易獨念<lb/>
　先君子自始至末於易凡六藁日進日益末藁題曰<lb/>
　補過汝楳得於口授者居多外除以來踰二十載因<lb/>
　輯所聞於篇庻不忘先君子之教且以觀吾過云<lb/>
易雅<lb/>
　　一卷<lb/>
<pb n="KR2n0011_WYG_036-2b"/>
　　　存<lb/>
　汝楳自序曰爾雅訓詁之書也目張而彚聚讀之事<lb/>
　義物理秩然在前富哉書也經之翼乎厥後廣雅博<lb/>
　雅埤雅雖依放爲書大槩於道無所益易雅之作則<lb/>
　異於是易變易也卦殊其義爻異其㫖萬變畢陳衆<lb/>
　理叢載學者如乍入清廟目衒於尊彝幣玉體煩於<lb/>
　升降盥奠耳亂於鐘鼓磬簫凡禮之文樂之節且不<lb/>
　暇品名况能因之以知其實乎又若泛滄海而罔識<lb/>
<pb n="KR2n0011_WYG_036-3a"/>
　鄉往之方遊建章而不知出入之㑹汝楳嘗病焉乃<lb/>
　復熟畫辭而爲此書庶幾緣是指入易之迷津求體<lb/>
　易之實用或曰子何沈錮辭畫不能融渾希微若是<lb/>
　哉余曰程子論爲學之害曰昔之害乗其迷暗今之<lb/>
　害則因其髙明自謂之窮神知化實則不足以開物<lb/>
　成務言爲無不周徧實則外於倫理嗟乎淺深非二<lb/>
　水體用非二物精粗無二理也易之爲書言近而指<lb/>
　逺不知言何以知其指通乎近則逺固在是儻慕逺<lb/>
<pb n="KR2n0011_WYG_036-3b"/>
　而失諸近吾知兩失之而已爾世或外辭畫以求易<lb/>
　則此書爲贅否則不易吾言矣程子之論真爲學之<lb/>
　大閑歟<lb/>
筮宗<lb/>
　　三卷<lb/>
　　　存<lb/>
　汝楳自序曰神哉蓍乎聖人所以决疑定志明吉凶<lb/>
　以成大業斯興治輔化之務君子所當盡心非卜史<lb/>
<pb n="KR2n0011_WYG_036-4a"/>
　事也聖人無惑衆人未能免惑聖人不欲以己意解<lb/>
　人之惑天生神物以前民用聖人托之雖曰神道設<lb/>
　教非無是理而矯誣斯世也太極既判氣化而凝寒<lb/>
　暑之往來三光之運燭動者植者之榮瘁消長夫孰<lb/>
　使然必有妙於其間者故禍福之至有開必先斯實<lb/>
　然之理若而吉若而凶曷去曷就衆人惑焉聖人洞<lb/>
　其幾而發其緼而神蓍告焉是以事舉而民信業鉅<lb/>
　而名巍若夫進徳修業之君子趨吉避凶之衆人莫<lb/>
<pb n="KR2n0011_WYG_036-4b"/>
　不以之嗟夫有蓍道道生於庖犧有蓍用用著於嬀<lb/>
　帝而詳於箕疇筮有職大宗伯率之揲有法大傳明<lb/>
　之占有驗左氏傳國語可考也孔聖沒銷歇至唐始<lb/>
　有裔孫推明其法幸經程子朱子之訂正後學得講<lb/>
　求之汝楳承先君子之訓且俾博考先傳麤得其說<lb/>
　作筮宗宗聚也筮之學聚此編也抑嘗謂太極未判<lb/>
　則爲隂爲陽不可測判則隂陽著矣蓍未分則爲九<lb/>
　六爲七八未可辨分則九六七八定矣人心未動則<lb/>
<pb n="KR2n0011_WYG_036-5a"/>
　爲吉爲凶未可必動則吉凶斷矣方無思無爲寂然<lb/>
　不動之時吾心猶太極也猶未分之蓍也一有感焉<lb/>
　圖存而亡兆計安而危伏固不待駟舌之追措諸事<lb/>
　業而吉凶禍福已對立於胸中是知吉凶界限判於<lb/>
　心動之初君子必恐懼於不聞不睹而致謹於喜怒<lb/>
　哀樂之未發使此心凝然湛焉昭乎絜如常若太極<lb/>
　之未判蓍策之未分則天理全人欲盡念茲釋茲語<lb/>
　默出處皆純乎道夫如是有不動動斯吉有不筮筮<lb/>
<pb n="KR2n0011_WYG_036-5b"/>
　斯神此聖人心筮之妙是爲蓍筮之本<lb/>
　袁桷曰汝楳善湘子爲宰相壻卑退自修精易象有<lb/>
　易叙叢書<hi>即上三書也</hi>可傳官至戸部侍郎晚歲以理財<lb/>
　進用失士譽<lb/>
稅氏<hi>與權</hi>校正周易古經<lb/>
　　十二卷<lb/>
　　　闕<lb/>
　與權自序其後曰按吕汲公元豐壬戌昉刻周易古<lb/>
<pb n="KR2n0011_WYG_036-6a"/>
　經十二篇於成都學宫景迂晁生建中靖國辛巳并<lb/>
　爲八篇號古周易繕寫而藏於家㢲巖李文簡公紹<lb/>
　興辛未謂北學各有師授經名從吕篇第從晁而重<lb/>
　刻之逮淳熈壬寅新安朱文公表出東萊吕成公古<lb/>
　文周易經傳音訓廼謂編古易自晁生始豈二公或<lb/>
　不見汲公蜀本歟然成公則議晁生并上下經爲非<lb/>
　而文公易本義則篇第與汲公脗合與權鄉侍先師<lb/>
　鶴山魏文靖公討論此經將以邵子觀物所言爲斷<lb/>
<pb n="KR2n0011_WYG_036-6b"/>
　著文王周公正者八卦變者二十八卦之繇辭於冊<lb/>
　題曰周易古經上下篇冠於十翼以還孔子韋編之<lb/>
　舊使百世之下學者復見全經而附數公序辨於末<lb/>
　天不憗遺先師夢奠倐踰一紀慨師友之凋謝懼異<lb/>
　學之支離不量固陋推本邵子所述刋定周易古經<lb/>
　上下篇如前以卒先師之志而羲文經卦重卦大義<lb/>
　則於易學啓䝉小傳詳之若夫訓詁之真僞講解之<lb/>
　得失則有漢魏以來諸儒之說在學者其審於决擇<lb/>
<pb n="KR2n0011_WYG_036-7a"/>
　哉<lb/>
　俞琰曰稅氏周易古經分爲二篇彖上傳一彖下傳<lb/>
　二象上傳三象下傳四繫辭上傳五繫辭下傳六文<lb/>
　言傳七說卦傳八序卦傳九雜卦傳十其經卦如乾<lb/>
　坤不可反則畫兩卦如屯䝉可反止畫一卦從邵氏<lb/>
　本刻石而反復互觀此古竹書體也是書借陳笑閒<lb/>
　寫本抄錄其正經二篇并十翼與晦庵無異其注十<lb/>
　翼即晦庵本<lb/>
<pb n="KR2n0011_WYG_036-7b"/>
易學啓䝉小傳<lb/>
　　一卷<lb/>
　　　存<lb/>
　與權自序曰易函萬象者也三易經卦皆八其别皆<lb/>
　六十有四至孔子時周易獨存漢魏諸儒頗紛錯之<lb/>
　朱文公采二吕氏晁氏所傳著易本義釐正文王周<lb/>
　孔上下經與十翼共十二篇而各還其舊又以伏羲<lb/>
　先天理數之原特於易學啓䝉而抉其秘圖象咸本<lb/>
<pb n="KR2n0011_WYG_036-8a"/>
　諸邵氏間與袁機仲談後天易則謂嘗以卦畫縱横<lb/>
　反覆求之竟不得文王所以安排之意是以畏懼未<lb/>
　敢妄爲之說與權曩從先師鶴山魏文靖公講究邵<lb/>
　氏諸書廼於觀物篇得後天易上下經序卦圖反覆<lb/>
　觀之皆成十有八卦然後知乾坤坎離頥中孚大小<lb/>
　過不易之八卦爲上下兩篇之幹其互易之五十六<lb/>
　卦爲上下二篇之用自漢揚子雲謂文王重易六爻<lb/>
　互用兩卦十二爻而唐孔頴逹亦謂驗六十四卦二<lb/>
<pb n="KR2n0011_WYG_036-8b"/>
　二相偶非覆即變孔子取上下經名而序其相次之<lb/>
　義非邵氏此圖則後天易之㫖千載不明矣竊嘗因<lb/>
　此圖而推之上下經皆爲十八卦者始終不出九數<lb/>
　而已九者究也萬物盈牣於天地間者究之象也是<lb/>
　故易以十八變而起卦𤣥以十八策而生日大抵易<lb/>
　六十四卦不越乾坤奇偶之九畫而乾坤奇偶之畫<lb/>
　又重爲二九而窮窮則變故革在先天當十八二九<lb/>
　之究也在後天當四十九蓍數之極也四十九而革<lb/>
<pb n="KR2n0011_WYG_036-9a"/>
　去故五十而鼎取新開物於寅帝出乎震而循環無<lb/>
　窮矣葢天地五十有五之數河圖洛書實互用之先<lb/>
　天則河圖之九而分左右皆疉二九而周乎六十四<lb/>
　後天衍洛書之九而分上下亦合二九而總乎三十<lb/>
　六邵氏此圖豈非明羲文之易同中異異中同也歟<lb/>
　嗚呼孔子雜卦一傳專以反對而發後天易互用兩<lb/>
　卦十二爻之深㫖也學者濳玩雜卦而參以子雲頴<lb/>
　逹之說則於邵氏此圖信其爲寫出天地自然之法<lb/>
<pb n="KR2n0011_WYG_036-9b"/>
　象矣朱文公殆亦留斯義以俟後人耶輙不自揆敬<lb/>
　述而中之曰易學啓䝉小傳<lb/>
　史子翬跋曰予質顓䝉固嘗讀易實未始有得也友<lb/>
　人稅㢲甫别十二年而㑹於京一日出所著易學啓<lb/>
　䝉小傳序及圖舉示予曰非吾臆說此邵子奥學精<lb/>
　義前人偶未之思吾故發明之爾予手其書不能釋<lb/>
　者累日葢犁然有㑹於心也㢲甫謂先天圖皆兩卦<lb/>
　相對合爲二九之數而後天上下經皆爲十八卦者<lb/>
<pb n="KR2n0011_WYG_036-10a"/>
　始終不出九數而已予玩而樂之因悟乾坤納甲之<lb/>
　義乾自甲而壬坤自乙而癸其數皆九也㢲甫以後<lb/>
　天以震兌爲用故孔子謂歸妺天地之大義予因謂<lb/>
　艮㢲者震兌之反也震東兌西乃天地生成之方日<lb/>
　月出沒之位實偹乾坤坎離而爲下經之用也故泰<lb/>
　之六五亦曰帝乙歸妺亦以互體有震兌焉爾然則<lb/>
　㢲甫有得於邵子者固深予因㢲甫之書而有發焉<lb/>
　雖然㢲甫謂乾九能兼坤六坤隂不能包乾陽予謂<lb/>
<pb n="KR2n0011_WYG_036-10b"/>
　六之中有一三五焉則九數固藏於六也乾坤二卦<lb/>
　隂中包陽陽中包隂㢲甫以爲如何<lb/>
方氏<hi>實孫</hi>淙山讀周易記<lb/>
　　宋志八卷<lb/>
　　　存<lb/>
　實孫自序曰易者道也象數也言道則象數在其中<lb/>
　矣道果有耶繫辭曰易無體道果無耶繫辭曰易有<lb/>
　太極是道自無而有也有太極則有隂陽陽奇屬乾<lb/>
<pb n="KR2n0011_WYG_036-11a"/>
　隂耦屬坤易則有奇耦畫矣有隂陽則有天地天位<lb/>
　於上地位於下易則有上下畫矣有天地則有人人<lb/>
　位於中曰三才易則有三畫矣有人則有男女有三<lb/>
　畫則有三索說卦曰乾天也故稱乎父坤地也故稱<lb/>
　乎母震一索而得男故謂長男㢲一索而得女故謂<lb/>
　長女坎再索而得男故謂中男離再索而得女故謂<lb/>
　中女艮三索而得男故謂少男兌三索而得女故謂<lb/>
　少女譬諸天地有六子如風雷日月山澤之類易則<lb/>
<pb n="KR2n0011_WYG_036-11b"/>
　有八卦矣伏羲之易止於如是豈其王天下也始畫<lb/>
　八卦以示教自父子兄弟<hi>闕</hi>　之外亦未暇盡傳耶<lb/>
　繫辭曰八卦成列象在其中因而重之爻在其中又<lb/>
　曰兼三才而兩之故六是易有三畫則有六畫有八<lb/>
　卦則有六十四卦也使道果不離於象數又何待文<lb/>
　王而後得其傳哉囚于羑里而演易果何心也周易<lb/>
　六十四卦先乾後坤易則有定序矣初二三爻是下<lb/>
　卦也唯二爲中爻二臣位也屬於隂耦故賤孰敢以<lb/>
<pb n="KR2n0011_WYG_036-12a"/>
　賤爲嫌乎四五上爻是上卦也唯五爲中爻五君位<lb/>
　也屬於陽奇故貴孰敢以貴爲嫌乎易則有貴賤矣<lb/>
　繫辭曰天尊地卑乾坤定矣卑高以陳貴賤位矣是<lb/>
　孔子知文王之心也然考之於易隨上六爻云王用<lb/>
　享于西山升六四爻云王用享於岐山明夷彖云内<lb/>
　文明而外柔順以䝉大難文王以之不知文王演易<lb/>
　之後亦自稱王乎否乎革彖云天地革而四時成湯<lb/>
　武革命順乎天而應乎人又不知文王演易之後能<lb/>
<pb n="KR2n0011_WYG_036-12b"/>
　預知有武王之事乎否乎序卦曰有父子然後有君<lb/>
　臣有君臣然後有上下有上下然後禮義有所錯嗚<lb/>
　呼君臣父子之間人所難言作易者其有憂患乎若<lb/>
　謂彖象等辭非<hi>闕</hi>　作於文王既追稱王之後則不<lb/>
　可也或問乾用九坤用六何也曰由天地數而論天<lb/>
　一地二天三地四天五是天地之生數也一三五爲<lb/>
　九二四爲六是三天兩地而倚數也陽有餘隂不足<lb/>
　也地六天七地八天九地十是天地之成數也陽數<lb/>
<pb n="KR2n0011_WYG_036-13a"/>
　極於九隂數極於十隂不可極而踰乎陽故反而用<lb/>
　六也一三五七九是天數也而五爲中二四六八十<lb/>
　是地數也而六爲中五六者天地之中合也乾不用<lb/>
　五而用九是易有四象不用五也不用五者尊之也<lb/>
　坤不用十而用六是隂不可終踰乎陽惟用六則得<lb/>
　中也又由卦畫而論乾畫三連與坤之六爲九是乾<lb/>
　得有坤也坤畫六斷但得用六是坤不得有乾也又<lb/>
　由爻位而論二三四五是卦之中位也九二九三九<lb/>
<pb n="KR2n0011_WYG_036-13b"/>
　四九五爻則用九以居於爻位之上是尙剛也初九<lb/>
　上九爻則變而用九以居於爻位之下是陽爻終始<lb/>
　亦不欲專尙剛也六二六三六四六五爻則用六以<lb/>
　居於爻位之上是尙柔也初六上六爻則變而用六<lb/>
　以居於爻位之下是隂爻終始亦不欲專尙柔也易<lb/>
　三百八十四爻或九或六迭相爲用是剛柔各隨時<lb/>
　所尙也又由蓍法而論九爲老陽是乾數用九以進<lb/>
　爲老也六爲老隂是坤數用六以退爲老也七爲少<lb/>
<pb n="KR2n0011_WYG_036-14a"/>
　陽是震坎艮數也爻則例言九而不言七是少陽可<lb/>
　進而言九也八爲少隂是㢲離兌數也爻則例言六<lb/>
　而不言八是少隂可退而言六也崇陽抑隂是易進<lb/>
　退之道蓍法遇老陽老隂所以又變也變者以不變<lb/>
　爲體不變者又變爲用剛中有柔柔中有剛陽中有<lb/>
　隂隂中有陽是道亦無定位也吾願從有道者而取<lb/>
　正焉寳祐戊午三月朔日　又後序曰孔頴達云重<lb/>
　卦之人諸儒不同凡有四說王輔嗣等以爲伏羲重<lb/>
<pb n="KR2n0011_WYG_036-14b"/>
　卦鄭𤣥以爲神農重卦孫盛以爲大禹重卦史遷等<lb/>
　以爲文王重卦愚按繫辭曰易之興也其當<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>之末<lb/>
　世周之盛徳邪當文王與紂之事邪皇甫謐曰文王<lb/>
　在羑里演六十四卦著七八九六之爻謂之周易自<lb/>
　此而論則知伏羲始畫八卦但有其畫耳神農取諸<lb/>
　益噬嗑卦但取其象耳夏曰連山殷曰歸藏皆未必<lb/>
　有言語文字之可傳今所謂易經者先乾後坤名以<lb/>
　周易乃文王所演之易也坎卦獨加名以習坎者文<lb/>
<pb n="KR2n0011_WYG_036-15a"/>
　王在羑里時䧟於坎窞習爲出坎之道終欲事殷而<lb/>
　知有尊卑貴賤之定分是文王之本心也孔頴逹又<lb/>
　云左傳韓宣子適魯見易象曰吾乃知周公之徳周<lb/>
　公被流言之謗亦得爲憂患也驗此諸說以爲卦辭<lb/>
　文王爻辭周公也然考之大有六三爻云公用享于<lb/>
　天子解上六爻云公用射隼于髙墉之上小過六五<lb/>
　爻云公弋取彼在穴所謂公者豈周公果自言之乎<lb/>
　又按孔頴逹云彖象等十翼之辭以爲孔子所作先<lb/>
<pb n="KR2n0011_WYG_036-15b"/>
　儒更無異論又云上彖一下彖二上象三下象四上<lb/>
　繫五下繫六文言七說卦八序卦九雜卦十然考之<lb/>
　隨卦云元亨利貞即卦辭也左氏襄九年傳穆姜曰<lb/>
　隨元亨利貞无咎元體之長也亨嘉之㑹也利義之<lb/>
　和也貞事之幹也穆姜已有是言矣是時孔子猶未<lb/>
　生也豈文言皆孔子爲之乎或謂文王作卦辭周公<lb/>
　作爻辭孔子作十翼彖一卦象二爻象三乾文言四<lb/>
　坤文言五上繫六下繫七說卦八序卦九雜卦十是<lb/>
<pb n="KR2n0011_WYG_036-16a"/>
　亦一說也或問卦名何如曰乾健也坤順也震動也<lb/>
　㢲入也坎陷也離麗也艮止也兌說也說卦已言之<lb/>
　矣說卦又曰震卦其究爲健豈震卦與乾果同體耶<lb/>
　離卦其於人也爲乾卦豈離卦亦可以謂之乾耶㢲<lb/>
　其究爲躁卦豈㢲卦亦名爲躁卦耶坎正北方之卦<lb/>
　也勞卦也又謂坎於人爲血卦豈坎卦亦名爲勞卦<lb/>
　又名爲血卦耶序卦曰渙者離也豈渙卦亦可謂之<lb/>
　離耶然則言卦名者不可以一例拘矣或問卦辭何<lb/>
<pb n="KR2n0011_WYG_036-16b"/>
　如曰卦有大小辭有險易辭者各指其所之繫辭已<lb/>
　言之矣然有以卦名而兩言之者復卦曰復亨又曰<lb/>
　反復其道頥卦曰頥貞吉又曰觀頥自求口實節卦<lb/>
　曰節亨又曰苦節不可貞未濟卦曰未濟亨又曰小<lb/>
　狐汔濟是也有以卦名而三言之者䝉卦曰䝉亨匪<lb/>
　我求童䝉童䝉求我是也有以卦名而五言之者井<lb/>
　卦曰井改邑不改井又曰往來井井汔至亦未繘井<lb/>
　是也有兩言貞者坤卦曰利牝馬之貞又曰安貞吉<lb/>
<pb n="KR2n0011_WYG_036-17a"/>
　是也有兩言亨者萃卦曰萃亨又曰利見大人亨是<lb/>
　也有兩言吉者解卦曰其來復吉又曰夙吉是也有<lb/>
　兩言利者坤卦曰利牝馬之貞又曰後得主利屯卦<lb/>
　曰利貞又曰利建侯同人卦曰利渉大川又曰利君<lb/>
　子貞大畜卦曰利貞又曰利渉大川恒卦曰利貞又<lb/>
　曰利有攸往益卦曰利有攸往又曰利渉大川㢲卦<lb/>
　曰利有攸徃又曰利見大人渙卦曰利渉大川又曰<lb/>
　利貞中孚卦曰利渉大川又曰利貞是也有三言利<lb/>
<pb n="KR2n0011_WYG_036-17b"/>
　者萃卦曰利見大人又曰利貞又曰利有攸徃是也<lb/>
　有言利不利者訟卦曰利見大人又曰不利渉大川<lb/>
　无妄卦曰元亨利貞又曰不利有攸徃蹇卦曰利西<lb/>
　南不利東北又曰利見大人夬卦曰不利即戎又曰<lb/>
　利有攸徃是也又如乾卦曰元亨利貞屯隨臨无妄<lb/>
　卦亦曰元亨利貞坤卦則曰元亨利牝馬之貞旅卦<lb/>
　曰小亨㢲卦亦曰小亨賁卦則曰賁亨小利有攸徃<lb/>
　遯卦則曰遯亨小利貞既濟則曰亨小利貞他如坤<lb/>
<pb n="KR2n0011_WYG_036-18a"/>
　卦曰利牝馬之貞說卦則曰坤爲子母牛而不言馬<lb/>
　離卦曰畜牝牛吉說卦則曰離爲雉而不言牛中孚<lb/>
　卦言豚魚小過卦言飛鳥未濟卦言小狐説卦皆不言<lb/>
　其爲何象然則言卦辭者亦不可以一例拘矣或問<lb/>
　彖與象何如曰易者象也象者像也彖者材也繫辭<lb/>
　言之矣然鼎卦彖曰鼎象也小過卦彖曰有飛鳥之<lb/>
　象焉豈大象小象之外彖亦言象耶他卦大象無不<lb/>
　言卦名者唯乾卦但言天行健而不言乾他卦無覆<lb/>
<pb n="KR2n0011_WYG_036-18b"/>
　言上下卦象者唯泰卦坤上乾下而言天地交泰噬<lb/>
　嗑卦離上震下而言雷電噬嗑他卦多言君子以當<lb/>
　其象惟言大人者一離是也言后者二泰姤卦是也<lb/>
　言先王者六比豫觀噬嗑无妄渙是也言先王而又<lb/>
　言后者一復卦是也言上下而不言其人者一剝卦<lb/>
　是也然則言彖與象者亦不可以一例拘矣或問爻<lb/>
　象何如曰道有變動故曰爻爻有等故曰物繫辭已<lb/>
　言之矣然卦有六爻而全取象者如井卦初六言井<lb/>
<pb n="KR2n0011_WYG_036-19a"/>
　泥九二言井谷九三言井渫不食六四言井甃无咎<lb/>
　九五言井冽寒泉食上六言井收勿幕鼎卦初六言<lb/>
　鼎顛趾九二言鼎有實九三言鼎耳革九四言鼎折<lb/>
　足六五言鼎黄耳金鉉上九言鼎玉鉉漸卦初六言<lb/>
　鴻漸于干六二言鴻漸于磐九三言鴻漸于陸六四<lb/>
　言鴻漸于木九五言鴻漸于陵上九言鴻漸于陸是<lb/>
　也有六爻而五取象者如乾卦初九言濳龍勿用九<lb/>
　二言見龍在田九四言或躍在淵九五言飛龍在天<lb/>
<pb n="KR2n0011_WYG_036-19b"/>
　上九言亢龍有悔唯九三言君子乾乾而不言龍咸<lb/>
　卦初六言咸其拇六二言咸其腓九三言咸其股九<lb/>
　五言咸其脢上六言咸其輔頰舌唯九四言朋從爾<lb/>
　思而不言心艮卦初六言艮其趾六二言艮其腓九<lb/>
　三言艮其限列其夤厲熏心六四言艮其身六五言<lb/>
　艮其輔唯上九言敦艮吉而不言背是也有六爻而<lb/>
　皆言卦名者比履臨觀賁復蹇困震卦是也有六爻<lb/>
　而五言卦名者䝉卦六三不言䝉需卦上六不言需<lb/>
<pb n="KR2n0011_WYG_036-20a"/>
　訟卦六三不言訟師卦上六不言師謙卦六五不言<lb/>
　謙蠱卦上六不言蠱剝卦六五不言剝頥卦六五不<lb/>
　言頥遯卦六二不言遯明夷卦上六不言夷損卦六<lb/>
　五不言損旅卦六五不言旅兌卦九五不言兌渙卦<lb/>
　初六不言渙是也有六爻而四言卦名者同人卦唯<lb/>
　九三九四不言同人豫卦唯六二六五不言豫噬嗑<lb/>
　卦唯初九上九不言噬无妄卦唯六二九四不言无<lb/>
　妄坎卦唯六四上六不言坎晋卦唯六三六五不言<lb/>
<pb n="KR2n0011_WYG_036-20b"/>
　晋家人卦唯六二上九不言家益卦唯初九九五不<lb/>
　言益升卦唯九二六四不言升革卦唯九四九五不<lb/>
　言革歸妺卦唯九二上六不言歸妺豐卦唯初九六<lb/>
　二不言豐節卦唯初九九二不言節小過卦唯初六<lb/>
　六五不言過是也有一爻而兩取象者如否卦六二<lb/>
　曰小人吉大人否亨恒卦六五曰婦人吉夫子凶隨<lb/>
　卦六二曰係小子失丈夫六三曰係丈夫失小子之<lb/>
　類是也有一爻而三取象者如大有卦九三曰公用<lb/>
<pb n="KR2n0011_WYG_036-21a"/>
　亨于天子小人弗克剝上九曰碩果不食君子得輿<lb/>
　小人剝廬之類是也有一爻而四取象者如坎卦六<lb/>
　四曰樽酒簋貳用缶納約自牖小過卦六二曰過其<lb/>
　祖遇其妣不及其君遇其臣之類是也有一爻而五<lb/>
　取象者如離卦九四曰突如其來如焚如死如棄如<lb/>
　又如中孚卦六三曰得敵或鼔或罷或泣或歌之類<lb/>
　是也有一爻而六取象者如小畜上九曰既雨既處<lb/>
　尙徳載婦貞厲月幾望君子征凶是也有一爻而七<lb/>
<pb n="KR2n0011_WYG_036-21b"/>
　取象者睽卦上九曰睽孤見豕負塗載鬼一車先張<lb/>
　之弧後說之<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>匪宼婚媾徃遇雨則吉是也有爻不<lb/>
　以象而言者訟卦九五曰訟元吉恒卦九二曰悔亡<lb/>
　大壯九二曰貞吉解卦初六曰无咎无妄卦初九曰<lb/>
　无妄徃吉是也有爻反其卦名而言者損卦九二上<lb/>
　九皆言弗損小過卦九三九四皆言弗過是也有爻<lb/>
　取卦名而複言者如乾九三曰終日乾乾坎六三曰<lb/>
　來之坎坎謙初六曰謙謙君子夬九三曰君子夬夬<lb/>
<pb n="KR2n0011_WYG_036-22a"/>
　之類是也有爻取他卦名而互言者如小畜初九曰<lb/>
　復自道九二曰牽復吉是小畜亦言復也臨初九曰<lb/>
　咸臨貞吉九二曰咸臨吉无不利是臨卦亦言咸也<lb/>
　夬卦初九曰壯于前趾九三曰壯于頄是夬亦言壯<lb/>
　也他如乾卦九四而有乾道乃革之象兌卦九五而<lb/>
　有孚於剝之象離卦初九而有履錯然之象然則言<lb/>
　爻象者亦不可以一例拘矣或問爻用九六何如曰<lb/>
　二與四同功而異位其善不同二多譽四多懼近也<lb/>
<pb n="KR2n0011_WYG_036-22b"/>
　柔之爲道不利逺者其要无咎其用柔中也三與五<lb/>
　同功而異位三多凶五多功貴賤之等也其柔危其<lb/>
　剛勝邪繫辭已言之矣以見九二爻不如六二之爲<lb/>
　柔中六五爻不若九五之爲剛勝也伊川曰凡六居<lb/>
　五九居二者則由多助而有功䝉泰之類是也九居<lb/>
　五六居二則其功多不足者屯否之類是也是亦一<lb/>
　說故併錄之以爲後序<lb/>
　曹溶曰實孫字<hi>闕</hi>仲其書宋志八卷澹生堂目作十<lb/>
<pb n="KR2n0011_WYG_036-23a"/>
　卷聚樂堂目作十六卷今本不分卷不知孰合之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_036-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷三十六<lb/>
</p>
<p>
</p>
  </div>
</body>
</text>
</TEI>
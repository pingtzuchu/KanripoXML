<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百八十五</head> <lb/>
    <p>
<pb n="KR2n0011_WYG_185-1a"/>
欽定四庫全書<lb/>
　經義考卷一百八十五<lb/>
　　　　　　　　　　翰林院檢討朱彝尊撰<lb/>
　　　春秋<hi>十八</hi>
胡氏<hi>安國</hi>春秋傳<lb/>
　　宋志三十卷<lb/>
　　　存<lb/>
　安國自序曰古者列國各有史官掌記時事春秋魯<lb/>
<pb n="KR2n0011_WYG_185-1b"/>
　史爾仲尼就加筆削乃史外傳心之要典也而孟氏<lb/>
　發明宗旨目為天子之事者周道衰微乾綱解紐亂<lb/>
　臣賊子接迹當世人欲肆而天理滅矣仲尼天理之<lb/>
　所在不以為己任而誰可五典弗惇已所當叙五禮<lb/>
　弗庸已所當秩五服弗章已所當命五刑弗用已所<lb/>
　當討故曰文王既没文不在兹乎天之將喪斯文也<lb/>
　後死者不得與於斯文也天之未喪斯文也匡人其<lb/>
　如予何聖人以天自處斯文之興喪在已而由人乎<lb/>
<pb n="KR2n0011_WYG_185-2a"/>
　哉故曰我欲載之空言不如見諸行事之深切著明<lb/>
　也空言獨能載其理行事然後見其用是故假魯史<lb/>
　以寓王法撥亂世反之正叙先後之倫而典自此可<lb/>
　惇秩上下之分而禮自此可庸有德者必襃而善自<lb/>
　此可勸有罪者必貶而惡自此可懲其志存乎經世<lb/>
　其功配乎抑洪水膺戎狄放龍蛇驅虎豹其大要則<lb/>
　皆天子之事也故曰知我者其惟春秋乎罪我者其<lb/>
　惟春秋乎知孔子者謂此書之作遏人欲於横流存<lb/>
<pb n="KR2n0011_WYG_185-2b"/>
　天理於既滅為後世慮至深遠也罪孔子者謂無其<lb/>
　位而託二百四十二年南面之權使亂臣賊子禁其<lb/>
　欲而不得肆則戚矣是故春秋見諸行事非空言比<lb/>
　也公好惡則發乎詩之情酌古今則貫乎書之事興<lb/>
　常典則體乎禮之經本忠恕則導乎樂之和著權制<lb/>
　則盡乎易之變百王之法度萬世之準䋲皆在此書<lb/>
　故君子以謂五經之有春秋猶法律之有斷例也學<lb/>
　是經者信窮理之要矣不學是經而處大事决大疑<lb/>
<pb n="KR2n0011_WYG_185-3a"/>
　能不惑者鮮矣自先聖門人以文學名科如游夏尚<lb/>
　不能贊一辭蓋立義之精如此去聖既遠欲因遺經<lb/>
　窺測聖人之用豈易能乎然世有先後人心之所同<lb/>
　然一爾苟得其所同然者雖越宇宙若見聖人親炙<lb/>
　之也而春秋之權度在我矣近世推隆王氏新説按<lb/>
　為國是獨於春秋貢舉不以取士庠序不以設官經<lb/>
　筵不以進讀斷國論者無所折衷天下不知所適人<lb/>
　欲日長天理日消其效使夷狄亂華莫之遏也噫至<lb/>
<pb n="KR2n0011_WYG_185-3b"/>
　此極矣仲尼親手筆削撥亂反正之書亦可以行矣<lb/>
　天縱聖學崇信是經乃於斯時奉承詔旨輒不自揆<lb/>
　謹述所聞為之説以獻雖微辭奥義或未貫通然尊<lb/>
　君父討亂賊闢邪説正人心用夏變夷大法略具庶<lb/>
　幾聖王經世之志小有補云<lb/>
　張九成曰近世春秋之學伊川開其端劉質夫廣其<lb/>
　意至胡文定而其説大明<lb/>
　晁公武曰皇朝胡安國被旨撰安國師程頤其傳春<lb/>
<pb n="KR2n0011_WYG_185-4a"/>
　秋事按左氏義取公穀之精者采孟子莊周董仲舒<lb/>
　王通邵堯夫程明道張横渠程正叔之説以潤色之<lb/>
　朱子曰胡氏春秋傳有牽強處然議論有開闔精神<lb/>
　　又曰春秋是魯史合作時王之月　又曰夫子周<lb/>
　之臣子不改周正朔<lb/>
　中興國史志安國書與孫覺合者十六七<lb/>
　陳振孫曰紹興中經筵所進大綱本孟子而微旨多<lb/>
　以程氏之説為據近世學春秋者皆宗之通旨者所<lb/>
<pb n="KR2n0011_WYG_185-4b"/>
　與其徒問答及其他議論條例凡二百餘章其子寧<lb/>
　輯為一書<lb/>
　黄仲炎曰孔子雖因顔淵之問有取於夏時不應修<lb/>
　春秋而遽有所改定也胡安國氏謂春秋以夏時冠<lb/>
　月而朱熹氏非之當矣孔子之於春秋述舊禮者也<lb/>
　如惡諸侯之強而尊天子疾大夫之偪而存諸侯憤<lb/>
　呉楚之横而貴中國此皆臣子所得為者孔子不敢<lb/>
　辭焉若夫更革當代之王制如所謂夏時冠周月竊<lb/>
<pb n="KR2n0011_WYG_185-5a"/>
　用天子之賞罰決非孔子意也夫孔子修春秋方將<lb/>
　以律當世之僭其可自為僭哉　又曰説元年曰體<lb/>
　元所謂體元者春秋以一為元示大始而欲正本也<lb/>
　王者即位必體元以立極使如其説則春秋果黜周<lb/>
　而王魯矣<lb/>
　黄震曰文定説春秋以春為夏正之春建寅而非建<lb/>
　子可也以月為周之月則時與月異又存疑而未決<lb/>
　也故晦庵先生以為若如胡氏學則月與時事常差<lb/>
<pb n="KR2n0011_WYG_185-5b"/>
　兩月恐聖人作經不若是之紛更也<lb/>
　黄淵曰胡文定潛心三十年而傳始成然夏時冠周<lb/>
　月之論至今可疑<lb/>
　宋鑑紹興四年夏四月新除徽猷閣待制知永州胡<lb/>
　安國乞以本官奉祠詔安國經筵舊臣以疾辭郡重<lb/>
　憫勞之可從其請提舉江州太平觀令纂修春秋傳<lb/>
　俟書成進入以稱朕崇儒重道之意<lb/>
　玉海紹興五年四月詔徽猷閣待制胡安國經筵舊<lb/>
<pb n="KR2n0011_WYG_185-6a"/>
　臣令以所著春秋傳纂述成書進入十年三月書成<lb/>
　上之詔奬諭除寶文直學士賜銀幣傳凡三十卷十<lb/>
　萬餘言載孟氏而下七家發明綱領之辭於首傳外<lb/>
　復有總貫條例與證據史傳及學徒問答二百餘章<lb/>
　子寧集錄名曰通旨一卷<lb/>
　熊朋來曰孔子所謂行夏之時見於答顔淵問為邦<lb/>
　者然也至於因魯史作春秋乃當時諸侯奉時王正<lb/>
　朔以為國史所書之月為周正所書之時亦周正經<lb/>
<pb n="KR2n0011_WYG_185-6b"/>
　傳日月自可互證而儒者猶欲執夏時之説以棄之<lb/>
　譬如孔子言車豈必止言殷輅哉<lb/>
　陳櫟曰月數於周而改春隨正而易證以春秋左傳<lb/>
　孟子後漢書陳寵傳極為明著成十年六月丙午晉<lb/>
　侯使甸人獻麥六月乃夏四月也僖五年十二月丙<lb/>
　子朔晉滅虢先是卜偃言克虢之期其九月十月之<lb/>
　交乎丙子朔必是時也偃以夏正言而春秋以周正<lb/>
　書可見十二月丙子為夏十月也僖五年春王正月<lb/>
<pb n="KR2n0011_WYG_185-7a"/>
　辛亥朔日南至王正月冬至豈非夏十一月乎經有<lb/>
　只書時者僖十年冬大雨雪蓋以酉戌為冬也使夏<lb/>
　時之冬而大雪何足以為異而記之襄二十八年春<lb/>
　無冰蓋以子丑月為春也使夏時之春而無冰何足<lb/>
　以為異而記之春秋祥瑞不錄災異乃載惟夏時八<lb/>
　九月而大雪不當嚴寒而嚴寒夏時十一月十二月<lb/>
　而無冰當嚴寒而不嚴寒故異而書之耳春蒐夏苗<lb/>
　秋獮冬狩四時田獵定名也桓四年春正月公狩于<lb/>
<pb n="KR2n0011_WYG_185-7b"/>
　郎杜氏註曰冬獵曰狩周之春夏之冬也魯雖按夏<lb/>
　時之冬而於子月行冬田之狩夫子即書曰春狩于<lb/>
　郎此所謂春非周之春而何哀十四年春西狩獲麟<lb/>
　亦然定十三年夏大蒐于比蒲魯雖按夏時之春於<lb/>
　夘辰之月行春田之蒐夫子只書曰夏蒐于比蒲此<lb/>
　所謂夏非周之夏而何以次年又書五月蒐于比蒲<lb/>
　亦然也陳寵傳尤明白曰天以為正周以為春註曰<lb/>
　今十一月也地以為正殷以為春註云今十二月也<lb/>
<pb n="KR2n0011_WYG_185-8a"/>
　人以為正夏以為春註云今正月也孟子七八月之<lb/>
　間旱等不待多言而明是三代之正子丑寅三陽月<lb/>
　皆可以春言也胡氏春秋傳不敢謂王正月為非子<lb/>
　月而於春王正月之春字謂以夏時冠周月皆考之<lb/>
　不審安有隔兩月而以夏時冠周月之理<lb/>
　盛如梓曰春王正月胡文定謂以夏時冠月以周正<lb/>
　紀事晦菴以為不如此然宗之者衆<lb/>
　黄澤曰諸家説春秋於經不合則屈傳以伸經於傳<lb/>
<pb n="KR2n0011_WYG_185-8b"/>
　不合亦屈經以伸傳屈經伸傳者杜預輩是也屈傳<lb/>
　伸經者胡文定諸公是也如謂夫子用夏時冠周月<lb/>
　其為聖經之害者莫此為甚　又曰春秋遵用周正<lb/>
　理明義正無可疑者胡文定公始有夏時冠周月之<lb/>
　説蔡氏雖自謂晦菴門人而其書傳乃直主不改月<lb/>
　之説亦引商秦為證是不改月之説開端於文定而<lb/>
　遂成於蔡氏按胡氏云以夏時冠月垂法後世以周<lb/>
　正紀事示無其位不敢自專據此所謂以夏時冠周<lb/>
<pb n="KR2n0011_WYG_185-9a"/>
　月最害大義於聖經之累不小據所引商秦不改月<lb/>
　為證是周亦未嘗改月據夏時冠周月是孔子始改<lb/>
　時又云仲尼無其位而改正朔則是正月亦皆孔子<lb/>
　所改其舛誤益甚蓋由所見實未明而欲含糊兩端<lb/>
　故雖主周正而又疑於時之不可改既主夏時而亦<lb/>
　疑於建子之非春是以徒費心思而進退無據其誤<lb/>
　在於兼取用夏從周是欲兩可而不知理實不通古<lb/>
　人註釋縱謬卻不至此晦菴先生曰某親見文定家<lb/>
<pb n="KR2n0011_WYG_185-9b"/>
　説文定春秋説夫子以夏時冠周月以周正紀事謂<lb/>
　如公即位依舊是十一月只是孔子改正作春正月<lb/>
　某便不敢信恁地時二百四十二年夫子只證得箇<lb/>
　行夏之時四箇字據今周禮有正月有正歲則周實<lb/>
　是元改作春正月夫子所謂行夏之時只是為他不<lb/>
　順欲改從建寅如孟子説七八月之間旱這斷然是<lb/>
　五六月十一月徒杠成十二月輿梁成這分明是九<lb/>
　月十月晦菴之説明白如此而不能救學者之惑可<lb/>
<pb n="KR2n0011_WYG_185-10a"/>
　勝歎哉　又曰春王正月此不過周之時周之正月<lb/>
　而據文定則春字是夫子特筆故曰以夏時冠周月<lb/>
　又謂孔子有聖德無其位而改正朔如此則正月亦<lb/>
　是夫子所改蔡九峯則謂周未嘗改月引史記冬十<lb/>
　月為證如此則時或是夫子所移易以此説夫子豈<lb/>
　不誤哉澤之愚見只是依據三傳及漢儒之説定以<lb/>
　夫子春秋是奉王者正朔以建子為正此是尊王第<lb/>
　一義決無改易其答顔子行夏之時乃是為萬世通<lb/>
<pb n="KR2n0011_WYG_185-10b"/>
　行之法非遂以之作春秋也<lb/>
　蔣悌生曰近世明經取士專用胡氏傳蓋取其議論<lb/>
　正大若曰一一合乎筆削之初意則未敢必其然也<lb/>
　梁寅曰信公穀之過求襃貶之詳未免蹈先儒之謬<lb/>
　此胡康侯之失也<lb/>
　劉永之曰胡康侯之學術正矣其論議辨而嚴矣其<lb/>
　失則承乎前儒而甚之者也朱子嘗曰有程子之易<lb/>
　可自為一書謂其言理之精而非經之本旨也若胡<lb/>
<pb n="KR2n0011_WYG_185-11a"/>
　氏之春秋自為一書焉可也<lb/>
　何喬新曰宋之論春秋而有成書者無如胡文定公<lb/>
　文定之傳精白而博贍忼慨而精切然所失者信公<lb/>
　穀太過求襃貶太詳多非本旨<lb/>
　彭時曰先生平生著述皆有關名教而發明春秋之<lb/>
　功為尤大蓋春秋孔子之親筆聖人經世之志在焉<lb/>
　非若他經可以訓詁通自左公穀以來傳注之行無<lb/>
　慮百家文舛辭煩卒無定説聖人之宏綱大旨往往<lb/>
<pb n="KR2n0011_WYG_185-11b"/>
　鬱而不明致使王安石詆以為斷爛朝報直廢棄之<lb/>
　不列於學官庸非聖經以衆説晦而安石無獨見之<lb/>
　明故耶先生自壯年即服膺是經心領神悟獨得聖<lb/>
　人之精微當宋南渡時執經進講深見奬重及承詔<lb/>
　作傳乃參考百家一折衷之以至理推闡微辭發明<lb/>
　奥義其於抉三綱叙九法抑邪説正人心與夫尊王<lb/>
　内夏之意尤惓惓焉自是春秋之大義復明矣於戲<lb/>
　周東遷而春秋作宋南渡而傳義明先聖後賢千古<lb/>
<pb n="KR2n0011_WYG_185-12a"/>
　一心豈斯文之興固自有其時與向使安石幸而生<lb/>
　先生之後得聞其説將崇信是經之不暇而何詆棄<lb/>
　之耶惟其不幸出於先生之前不能超衆説以有見<lb/>
　是以得罪於聖人取譏於後世也然則先生之於是<lb/>
　經誠可謂繼往聖於既絶開來學於無窮其衞道息<lb/>
　邪之功於是為大矣<lb/>
　胡居仁曰胡氏春秋傳多穿鑿文定既學於謝顯道<lb/>
　不應不取程子傳而自作傳雖有祖程子者又不當<lb/>
<pb n="KR2n0011_WYG_185-12b"/>
　不表程子而以為巳説也<lb/>
　李蓘曰宋儒病漢儒好言災異而胡康侯傳春秋往<lb/>
　往引用其説如文公十四年有星孛入於北斗昭公十<lb/>
　七年有星孛於大辰康侯之傳何嘗不全用董仲舒<lb/>
　劉向之説耶然又不明言也<lb/>
　卓爾康曰胡文定當南渡時發憤著書志固有在中<lb/>
　間詞旨激揚或有所過而昭大義明大法炳如日星<lb/>
　不可磨滅也<lb/>
<pb n="KR2n0011_WYG_185-13a"/>
　羅喻義曰胡氏誤認天子之事為春秋賞人黜人作<lb/>
　許大舉措及問所黜則滕杞而已此豈天子事耶<lb/>
　尤侗曰胡傳專以復讐為義割經義以從已説此宋<lb/>
　之春秋非魯之春秋也<lb/>
　俞汝言曰胡氏之傳借經以抒已志非仲尼之本旨<lb/>
　何其偉曰春秋晉荀吳帥師伐陸渾之戎書以大之<lb/>
　也胡氏乃曰舉其名氏非襃辭也猶厪厪以戒窮兵<lb/>
　於遠者夫胡氏當建炎間以春秋入侍此何時也而<lb/>
<pb n="KR2n0011_WYG_185-13b"/>
　猶厪厪焉以戒窮兵於遠者金人之起海角也遠者<lb/>
　也宋未嘗窮兵也胡為而徽欽北胡為而康王南尋<lb/>
　則奔明州走溫州胡氏以春秋進而輒戒窮兵其君<lb/>
　復詡詡曰安國所講春秋吾率二十四日讀一遍嗟<lb/>
　夫惟熟於胡氏之春秋而戒窮兵戒窮兵而厭兵厭<lb/>
　兵而後和議決矣吾不知所謂因事而進規者其義<lb/>
　安在<lb/>
　毛竒齡曰胡氏傳解經之中畔經尤甚胡氏傳出而<lb/>
<pb n="KR2n0011_WYG_185-14a"/>
　孔子之道熄矣　又曰三正紀云正朔三而改此三<lb/>
　代以前皆改正也且改正必改月改月必改時亦無<lb/>
　可擬議者而胡氏曰前乎周者以丑為正其書始即<lb/>
　位曰惟元祀十有二月乙丑則知月不易也後乎周<lb/>
　者以亥為正其書始建國曰元年冬十月則知時不<lb/>
　易也不知商亦改月左傳昭十七年冬有星孛于大<lb/>
　辰梓慎曰火出于夏為三月于商為四月于周為五<lb/>
　月是明言夏殷周之盡改月也陳寵曰十二月地以<lb/>
<pb n="KR2n0011_WYG_185-14b"/>
　為正殷以為春是商亦改時也漢律厯志引書序及<lb/>
　古伊訓篇文云惟太甲元年十有二月朔伊尹祀于<lb/>
　先王誕資有牧方明而班固隨解之曰言雖有成湯<lb/>
　太丁外丙之服以冬至越茀祀先王于方明以配上<lb/>
　帝蓋是年值月朔冬至故云則是十二月者乃夏之<lb/>
　十一月正冬至郊祀之時故因祀方明奉先王以配<lb/>
　上帝竝非新君即位改元之始月也若夫春秋之改<lb/>
　時月可指數者莊七年秋大水無麥苗夫秋當有麥<lb/>
<pb n="KR2n0011_WYG_185-15a"/>
　苗乎桓八年冬十月雨雪此八月雪也若十月則小<lb/>
　雪矣而何書也隱九年三月震電此正月雷也若三<lb/>
　月則啓蟄久矣而何足怪也桓十四年春正月無冰<lb/>
　成元年春二月無冰此非春也冬也若果春則冰泮<lb/>
　矣又若僖五年傳春王正月日南至天下無寅月而<lb/>
　冬至者昭二十年傳二月日南至夫二月春將分矣<lb/>
　而日始南至無是理也乃胡氏不知何據逞其武斷<lb/>
　謂以夏時冠周月致有明數百年盡為所惑夫子月<lb/>
<pb n="KR2n0011_WYG_185-15b"/>
　稱正冬月稱春經傳顯然而云春秋用夏時不可解<lb/>
　也至隱公不書即位胡氏自造一例曰上不禀命於<lb/>
　天子内不承國於先君大夫扳已立而即立之則不<lb/>
　書即位隱之不書是仲尼削之也則春秋二百四十<lb/>
　餘年凡列國立君或爭或簒或出或入何嘗一禀命<lb/>
　天子至不承先君則桓不承隱宣不承文定不承昭<lb/>
　而三君偏得書即位何也據曰隱之不書仲尼削之<lb/>
　則桓之得書將必仲尼襃之矣夫亂賊其可襃乎乃<lb/>
<pb n="KR2n0011_WYG_185-16a"/>
　自知難通於桓即位傳則曰美惡不嫌同辭於宣即<lb/>
　位傳則曰一美一惡不嫌相同夫美惡可同是善惡<lb/>
　混也亂莫大於善惡混乃以夫子作春秋而使善惡<lb/>
　混則或襃或貶何所分别吾不意胡氏之學一開卷<lb/>
　間即辭窮理屈如此<lb/>
春秋通例<lb/>
　　宋志一卷<lb/>
　　　存<lb/>
<pb n="KR2n0011_WYG_185-16b"/>
胡氏<hi>寜</hi>春秋通旨<lb/>
　　宋志一卷<lb/>
　　　未見<lb/>
　呉萊後序曰自宋季德安之潰有趙先生者北至燕<lb/>
　燕趙之間學徒從者殆百人嘗手出一二經傳及春<lb/>
　秋胡氏傳故今胡氏之説特盛行胡氏正傳三十卷<lb/>
　傳外又有總貫條例證據史傳之文二百餘章子寧<lb/>
　集之名曰春秋通旨輔傳而行當胡氏傳春秋時光<lb/>
<pb n="KR2n0011_WYG_185-17a"/>
　堯南渡父讐未報國歩日蹙將相大臣去戰主和寖<lb/>
　忘東京宫闕西京陵寢而不有者是故特假春秋之<lb/>
　説進之經筵且見内夏外夷若是之嚴主辱臣死若<lb/>
　是之酷冀一悟主聽則長淮不至於自畫江左不可<lb/>
　以偏安此固非後世學春秋之通論也然而胡氏傳<lb/>
　文大槩本諸程氏程氏門人李參所集程説頗相出<lb/>
　入胡氏蓋多取之欲觀正傳又必先求之通旨故曰<lb/>
　史文如畫筆經文如化工若一以例觀則化工與畫<lb/>
<pb n="KR2n0011_WYG_185-17b"/>
　筆何異惟其隨事而變化則史外傳心之要典聖人<lb/>
　時中之大權也世之讀春秋者自能知之固不可以<lb/>
　昔者歆向之學而異論矣趙先生者諱復字仁甫國<lb/>
　初南伐攻德安潰之仁甫遭擄遇姚文獻公軍中文<lb/>
　獻與言信竒士仁甫方以國破家殘不欲北且蘄死<lb/>
　會夜月出即逃乃亟被鞍躍馬號積尸間見其解髪<lb/>
　脱屨仰天呼泣蓋欲求至水裔而未溺也文獻曉以<lb/>
　徒死無益乃還然後盡出程朱性理等書及諸經傳<lb/>
<pb n="KR2n0011_WYG_185-18a"/>
　故今文獻與許文正公遂為當代儒宗仁甫為有以<lb/>
　發之也先正有云世之去聖日遠故學者惟傳經最<lb/>
　難仁甫當天下擾攘之際乃能盡發先儒傳疏而傳<lb/>
　之不亦難乎上在潛邸嘗召見曰我欲取宋卿可導<lb/>
　之乎對曰宋父母國也未有引他人之兵以伐父母<lb/>
　者故仁甫雖在燕久常有江漢之思誠若是則吾仁<lb/>
　甫亦無媿乎胡傳之學矣<lb/>
　陸元輔曰胡寧字和仲崇安人安國季子用蔭補官<lb/>
<pb n="KR2n0011_WYG_185-18b"/>
　召試館職除敇令所刪定官遷太常寺丞祠部郎出<lb/>
　為夔州路安撫司參議官除知澧州不赴奉祠歸安<lb/>
　國之傳春秋也編纂檢討多出寧手又著春秋通旨<lb/>
　以羽翼之世稱茅堂先生<lb/>
　<lb/>
　<lb/>
　<lb/>
　經義考卷一百八十五<lb/>
</p>
<p>
</p>
  </div>
</body>
</text>
</TEI>
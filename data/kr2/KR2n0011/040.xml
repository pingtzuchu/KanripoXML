<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷四十</head> <lb/>
    <p>
<pb n="KR2n0011_WYG_040-1a"/>
欽定四庫全書<lb/>
　經義考卷四十<lb/>
　　　　　　　　　　翰林院檢討朱彝尊撰<lb/>
　　　易<hi>三十九</hi>
胡氏<hi>方平</hi>易學啓䝉通釋<lb/>
　　二卷<lb/>
　　　存<lb/>
外易<hi>一作翼</hi>
<pb n="KR2n0011_WYG_040-1b"/>
　　四卷<lb/>
　　　未見<lb/>
易餘閒記<lb/>
　　一卷<lb/>
　　　未見<lb/>
　方平自序通釋曰聖人觀象以畫卦揲蓍以命爻使<lb/>
　天下後世之人皆有以决嫌疑定猶豫而不迷於吉<lb/>
　凶悔吝之途其功可謂盛矣然其爲卦也自本而幹<lb/>
<pb n="KR2n0011_WYG_040-2a"/>
　自幹而支其勢若有所廹而自不能已其爲蓍也分<lb/>
　合進退從横逆順亦無徃而不相值焉是豈聖人心<lb/>
　思智慮之所得爲也哉特氣數之自然形於法象見<lb/>
　於圖畫者有以啓於其心而假手焉耳近世學者類<lb/>
　喜談易而不察乎此其專於文義者既支離散漫而<lb/>
　無所根據其渉於象數者又皆牽合傅㑹而或以爲<lb/>
　出於聖人心思智慮之所爲也若是者予竊病焉因<lb/>
　與同志頗輯舊聞爲書四篇以示初學使毋疑於其<lb/>
<pb n="KR2n0011_WYG_040-2b"/>
　説云<lb/>
　又後序曰易本義一書闡象數理義之原示開物成<lb/>
　務之教可謂深切著明矣啓蒙又何爲作也朱子嘗<lb/>
　言易最難讀以開卷之初先有一重象數必明象數<lb/>
　而後易可讀啓䝉四篇其殆專明象數以爲讀本義<lb/>
　者設與象非卦不立數非蓍不行象出於圖書而形<lb/>
　於卦畫則上足以該太極之理而易非淪於無體數<lb/>
　衍於蓍策而逹於變占則下足以濟生人之事而易<lb/>
<pb n="KR2n0011_WYG_040-3a"/>
　非荒於無用且其文多發造化尊陽賤隂之義易之<lb/>
　綱領孰有大於是者哉明本乎此則本義一書如指<lb/>
　諸掌矣然啓䝉固爲讀本義設而讀啓蒙者又未可<lb/>
　以易而視之也<lb/>
　熊禾跋曰伏羲因河圖畫卦大禹因洛書叙疇孔安<lb/>
　國以來有是言矣易大傳曰河出圖洛出書聖人則<lb/>
　之且曰易有四象所以示也若然則河圖洛書皆聖<lb/>
　人則之以作易者也及以先後天八卦方位考之與<lb/>
<pb n="KR2n0011_WYG_040-3b"/>
　圖書之數已有自然之配合所謂易有四象者尤昭<lb/>
　然可見矣何則洛書一居北六居西北老隂之位也<lb/>
　故坤艮居之九居南四居東南老陽之位也故乾兌<lb/>
　居之三居東八居東北少隂之位也故離震居之七<lb/>
　居西二居西南少陽之位也故坎㢲居之五居中則<lb/>
　固虛之爲太極也此非先天之四象乎河圖天一地<lb/>
　六爲水居北故坎亦居北地二天七爲火居南故離<lb/>
　亦居南天三地八爲木居東故震亦居東地四天九<lb/>
<pb n="KR2n0011_WYG_040-4a"/>
　爲金居西而兌亦居西天五地十爲土居中分王於<lb/>
　四季故乾坤艮㢲亦居四維之位此非後天之四象<lb/>
　乎大抵先天方位言對待之體也天上地下日東月<lb/>
　西山鎭西北澤注東南風起西南雷動東北乾坤之<lb/>
　位六子成列乃質之一定而不可易者也後天方位<lb/>
　言流行之位也春而夏夏而秋秋而冬冬而復春五<lb/>
　氣順布四時行焉乃氣之相推而不可窮者也此皆<lb/>
　自然脗合不假安排天地之間開眼即見聖人所以<lb/>
<pb n="KR2n0011_WYG_040-4b"/>
　即圖書以畫卦者葢非苟焉而作也漢儒不此之察<lb/>
　毋亦惑於書所謂天乃錫禹洪範九疇之説乎不知<lb/>
　此亦天乃錫王智勇之類九疇大法非人所能爲則<lb/>
　亦天之所與耳古人之言九數何莫不出於圖書又<lb/>
　豈特九疇爲然哉若夫聖人作易則但當證以吾夫<lb/>
　子之言可也毎恨生晚無從質之文公徒抱此一大<lb/>
　疑而已己丑春余讀書武夷山中有新安胡君庭芳<lb/>
　來訪出其父書一編曰易學啓䝉通釋其窮象數也<lb/>
<pb n="KR2n0011_WYG_040-5a"/>
　精深其析義理也明白且其間有言先後天方位暗<lb/>
　與圖書數合者不符而同然後知天下之公理非但<lb/>
　一人之私論也茲因刻梓告成輒述所見以識其後<lb/>
　云<lb/>
　劉涇跋曰嘗記兒時從家庭授易聞之先君子云昔<lb/>
　晦庵先生之講學於雲谷也我先文簡雲莊兄弟與<lb/>
　西山蔡先生父子從遊最乆講四書之餘必及於易<lb/>
　與諸生時時凌絶頂登眺觀天地八極之大察隂陽<lb/>
<pb n="KR2n0011_WYG_040-5b"/>
　造化之妙葢其胸中已有真易一部在宇宙故所論<lb/>
　象數義理自有以見其實而造其微晦庵雲中谷中<lb/>
　皆書室名也舊藏雲莊所抄諸經師説數鉅帙兵燼<lb/>
　之餘其存者葢千百之什一耳一日約无咎詹君退<lb/>
　齋熊君訪雲谷遺跡適值新安胡君庭芳來訪出易<lb/>
　學啓䝉通釋一編見示謂其父玉齋平生精力盡在<lb/>
　此書亟閱諦玩見其論象説理允謂明備而其所援<lb/>
　引則雲谷當日及門之士遺言餘論多在焉時熊君<lb/>
<pb n="KR2n0011_WYG_040-6a"/>
　以易學授兒軰謂是誠讀者不可闕之書因言庭芳<lb/>
　再入閩惟汲汲焉父書無傳是懼且欲以見屬仰惟<lb/>
　一時師友從遊之盛重念先世問學淵源之舊輒爲<lb/>
　刋寘書室以寓惓惓景慕之意且以成胡君之志焉<lb/>
　噫易之爲學非濳心之深玩理之熟者未易言也學<lb/>
　者誠能由通釋以悟四篇之大㫖由四篇以窺四聖<lb/>
　之全書則是編亦非小補云<lb/>
　董真卿曰方平玉齋先生徽州婺源人師鄱陽介軒<lb/>
<pb n="KR2n0011_WYG_040-6b"/>
　董先生毅齋沈先生著易學啓蒙通釋至元己丑自<lb/>
　序<lb/>
　楊士竒曰朱子易學啓䝉惟胡方平本最善洪武乙<lb/>
　卯司倉伯罷官歸見予初讀易出一編以示曰孺子<lb/>
　勉之易精藴具在此書即熟程朱傳義後宜熟此吾<lb/>
　藏以待汝即胡氏啓䝉也無幾爲人竊去伯父不樂<lb/>
　累日至形於詬詈予後出教童蒙始得此本<lb/>
俞氏<hi>琰</hi>周易集說<lb/>
<pb n="KR2n0011_WYG_040-7a"/>
　　四十卷<lb/>
　　　存<lb/>
讀易舉要<lb/>
　　四卷<lb/>
　　　未見<lb/>
易圖纂要<lb/>
　　二卷<lb/>
　　　存<lb/>
<pb n="KR2n0011_WYG_040-7b"/>
易古占法<lb/>
　　一卷<lb/>
　　　未見<lb/>
易外别傳<lb/>
　　一卷<lb/>
　　　存<lb/>
易經考證<lb/>
易傳考證<lb/>
<pb n="KR2n0011_WYG_040-8a"/>
讀易須知<lb/>
六十四卦圖<lb/>
卦爻象占分類<lb/>
易圖合璧連珠<lb/>
大易㑹要<lb/>
　　一百三十卷<lb/>
　　　俱佚<lb/>
　呉中人物志俞琰字玉吾生於宋宋亡遂不復有仕<lb/>
<pb n="KR2n0011_WYG_040-8b"/>
　進意隠林屋山摭諸家易說名曰大易㑹要一百三<lb/>
　十卷及注上下經并十翼凡四十卷又有經傳考證<lb/>
　讀易須知易圖古占法卦爻象占分類易圖合璧連<lb/>
　珠説授温州學錄不赴後得異人金液還丹之秘注<lb/>
　魏伯陽叅同契發揮三卷隂符經解一卷易外别傳<lb/>
　一卷以吾儒性命之學推隂陽消息之理雅好鼔琴<lb/>
　乃作絃歌毛詩譜别有幽明辨惑席上腐談書齋夜<lb/>
　話等書<lb/>
<pb n="KR2n0011_WYG_040-9a"/>
　琰自序集説曰周易集説者集諸説之善而爲之説<lb/>
　也曷爲善能明三聖人之本㫖則善也夫易始作於<lb/>
　伏羲僅有六十四卦之畫而未有辭文王作上下經<lb/>
　乃始有辭孔子作十翼其辭乃偹當知辭本於象象<lb/>
　本於畫有畫斯有象有象斯有辭易之理盡在於畫<lb/>
　詎可舍六畫之象而專論辭之理哉舍畫而玩辭舍<lb/>
　象而窮理辭雖明理雖通非易也漢去古未逺諸儒<lb/>
　訓解多論象數葢亦有所本至魏王弼以老莊之虛<lb/>
<pb n="KR2n0011_WYG_040-9b"/>
　無倡於前晋韓康伯又和於後聖人之本㫖遂晦沿<lb/>
　襲至於唐諸儒皆宗之太宗詔名臣定九經正義於<lb/>
　易則取王韓而孔頴逹軰以當時所尚故雖其說未<lb/>
　盡善亦必爲之回䕶由是二三百年間皆以虛無爲<lb/>
　髙至宋濓洛諸公彬彬輩出一掃虛無之弊聖人之<lb/>
　本㫖始明奈何世之尚占而宗邵康節者則以義理<lb/>
　爲虛文尚辭而宗程伊川者則以象數爲末技而邵<lb/>
　程之學分爲兩家羲畫周經亦爲兩途遂使學者莫<lb/>
<pb n="KR2n0011_WYG_040-10a"/>
　之適從逮夫紫陽朱子本義之作發邵程之未發辭<lb/>
　必本於畫理不外於象聖人之本㫖於是乎大明焉<lb/>
　琰幼承父師面命首讀朱子本義次讀程傳長與朋<lb/>
　友講明則又有程朱二公所未言者於心葢不能無<lb/>
　疑乃歷考諸家易說摭其英華萃爲一書名曰大易<lb/>
　㑹要凡一百三十卷不揣固陋遂自至元甲申集諸<lb/>
　說之善而爲之説凡四十卷因名之曰周易集説云<lb/>
　又自序曰予自徳祐後集諸儒之説爲卷一百三十<lb/>
<pb n="KR2n0011_WYG_040-10b"/>
　名曰大易㑹要以程朱二公爲主諸説之善者爲輔<lb/>
　又益以平昔所聞於師友者爲周易集説四十卷<lb/>
　孟淳序曰九經惟易有象數其義最奥解者最多元<lb/>
　貞丙申秋㑹玉吾叟於王氏書塾講坤之六二謂六<lb/>
　二既中且正是以其徳直方惟從乾陽之大不習坤<lb/>
　隂之小故无不利又指示彖傳剛柔上下言來不言<lb/>
　徃之微意則皆以兩卦相並而取義茲葢秦漢至於<lb/>
　唐宋諸儒所未發者也是時匆匆回霅弗復請益今<lb/>
<pb n="KR2n0011_WYG_040-11a"/>
　觀其書集衆説之善又述已所聞證以經傳反覆辨<lb/>
　論無一字放過辭意明甚有如鑑之照物纖悉不遺<lb/>
　請名之曰易鑑云至大庚戌冬<lb/>
　王都中序曰石澗先生周易集說大槩以晦庵爲主<lb/>
　而參以程氏又集諸家之善爲之説凡三十餘卷都<lb/>
　中至元乙丑嘗從先生指授未幾奔走宦途弗能卒<lb/>
　業茲守鄱陽泉監與先生偕行公餘聽講又得聞所<lb/>
　未聞是書作於甲申迨今二十有七年未嘗一日去<lb/>
<pb n="KR2n0011_WYG_040-11b"/>
　手凡三脱藁矣書成不可不傳敬請鋟諸梓以與同<lb/>
　志者共之至大庚戌冬至<lb/>
　李克寛序曰石澗先生呉中老儒也著周易集説自<lb/>
　至元甲申逮今三十九年考論文義證以五經歳月<lb/>
　彌久其説益精世有張平子當知揚子雲之太𤣥也<lb/>
　至治壬戌春<lb/>
　白珽序曰易言吉凶悔吝進退存亡無非切已之用<lb/>
　邇年以來談易者棼棼藉藉三人是之二人非之則<lb/>
<pb n="KR2n0011_WYG_040-12a"/>
　攘袂瞋目而與之爭謙卦謂何三人非之一人是之<lb/>
　則揚眉頓足而喜頥卦謂何嗚呼徒能言不能行易<lb/>
　之道幾乎熄矣蘓臺俞玉吾樂貧安道華皓一節於<lb/>
　易則不但能言之又能行之輯先儒諸名家之傳爲<lb/>
　是書條列臚分醇正明白深有益於後學所居榜石<lb/>
　澗學者稱石澗先生云皇慶元年<lb/>
　張瑛序曰古聖人作卦辭爻辭葢皆取象數之義理<lb/>
　而發明之耳石澗俞先生於諸家易説無不披閲獨<lb/>
<pb n="KR2n0011_WYG_040-12b"/>
　以朱子本義爲主仍采諸家之善萃爲一編名曰周<lb/>
　易集説即象數言義理精麤本末一以貫之今之言<lb/>
　易者孰則能出其右哉皇慶二年七月<lb/>
　顔堯焕序曰易其至矣乎三聖人之言三聖人之心<lb/>
　也易其可易言哉後世談易者何啻數百家邵子以<lb/>
　數程子以理其後朱子以占三子之説易可謂至矣<lb/>
　易其可易言哉余友俞石澗家傳易學濳心於此三<lb/>
　十餘年作集説主之以朱子本義而邵子之數程子<lb/>
<pb n="KR2n0011_WYG_040-13a"/>
　之理一以貫之其辭簡而嚴明而理將以擴三子之<lb/>
　藴開後學之䝉有功於易學多矣余年邁目力衰弗<lb/>
　能遍閲石澗之説但略窺一斑爲之肅袵致敬至治<lb/>
　二年春<lb/>
　楊載序曰石澗俞氏周易集説本於程朱氏之書而<lb/>
　證以諸家之言徴余爲序冠於篇首余聞漢世初得<lb/>
　一經必聚五經諸儒使共讀之以求其訓詁今石澗<lb/>
　俞氏於易經之文有字義特出者必旁考五經其爲<lb/>
<pb n="KR2n0011_WYG_040-13b"/>
　學之近古如此三十年間積三十餘卷説雖多何害<lb/>
　其爲多故余樂爲之序而不辭焉至治壬戌冬<lb/>
　黄溍序曰古者三易皆掌於太卜四學之教詩書禮<lb/>
　樂而已孔子晚好易與七十子之徒難疑答問固未<lb/>
　有以易爲言者易在秦獨爲卜筮之書漢興言易自<lb/>
　田何始何之傳爲施孟梁丘其别出爲焦贛爲費直<lb/>
　贛專於隂陽占察之術直惟以彖象文言等十篇解<lb/>
　上下經至唐貞觀中又斷然俾學者以王韓爲師費<lb/>
<pb n="KR2n0011_WYG_040-14a"/>
　氏藉以僅存焦氏又廢矣談者率以爲理學近於費<lb/>
　數學近於焦而不知河南兩先生之精義獨存有非<lb/>
　漢儒所及知者未可寘同異於其間也考亭夫子合<lb/>
　兩先生之學以爲書七十子之徒所未聞於孔子者<lb/>
　三尺之童咸得誦而稱之今傳其書僅百年述作之<lb/>
　士不阿以爲同則矯以爲異其所望於來哲者果若<lb/>
　是耶溍竊聞之善立言者不必出於古不必不出於<lb/>
　古也非有異焉則其書可無作也非有同焉則其書<lb/>
<pb n="KR2n0011_WYG_040-14b"/>
　亦不能以獨傳也惟夫同不爲阿異不爲矯斯言之<lb/>
　善者也俞氏之集説有焉溍是以樂道而爲之序讀<lb/>
　者所宜知也泰定元年十月<lb/>
　于文傳序曰余少之時已識石澗俞君知其爲善言<lb/>
　易者然未之學易不果承教延祐二年予以進士受<lb/>
　官南歸時石澗尚無恙聞有所著易説未獲一寓目<lb/>
　焉去年冬自集賢退休呉中石澗之子子玉手一編<lb/>
　過余且曰先子平生精力盡於此書願先生賜之言<lb/>
<pb n="KR2n0011_WYG_040-15a"/>
　余受而讀之乃易説也及觀自序有云朱子本義之<lb/>
　作辭本於畫理不外象聖人之本㫖大明於是首讀<lb/>
　本義次及程傳旁考諸家之説摭其精華萃爲一書<lb/>
　名曰周易集説凡四十卷以歳月考之起至元甲申<lb/>
　至元貞丙申凡十有二年而後成其積學久其用功<lb/>
　深槩可見已又十有八年詔以五經取士易主程朱<lb/>
　氏之説兼用古注疏則與前所云者略同非明古識<lb/>
　今其孰能與於此然則俞氏易説當與蔡氏書傳並<lb/>
<pb n="KR2n0011_WYG_040-15b"/>
　傳學易者苟能玩味此書則思過半矣雖然或出或<lb/>
　處或嘿或語易之道也變動不居周流六虛易之用<lb/>
　也聖人作易豈直爲學者干禄之資而已牀頭易在<lb/>
　萬鍾於我何加焉九亰可作石澗必然我言至正六<lb/>
　年七月<lb/>
　琰自序其後曰予生平有讀易癖三十年間雖隆冬<lb/>
　大暑不輟毎讀一字一句而有疑焉則終日終夜沉<lb/>
　思必欲釋其疑乃已洎得其説則欣然如獲拱璧親<lb/>
<pb n="KR2n0011_WYG_040-16a"/>
　戚朋友咸笑之以爲學雖勤而不見用於時何乃不<lb/>
　知時變而自苦若是耶予則以理義自恱猶芻豢之<lb/>
　恱口葢自得其樂罔知所謂苦也粤自至元甲申下<lb/>
　筆解上下經并六十四象辭與夫彖傳爻傳文言傳<lb/>
　期年而書成改竄者二十餘年凡更四藳或有勉余<lb/>
　者云日月逝矣繫辭傳及說卦序卦雜卦猶未脫藳<lb/>
　其得爲完書乎予亦自以爲欠至大辛亥自番禺歸<lb/>
　呉憇海濱僧舍地僻人靜一夏風涼閒生無所用心<lb/>
<pb n="KR2n0011_WYG_040-16b"/>
　因取舊藳繫辭傳讀之不三月并說卦序卦雜卦改<lb/>
　竄皆畢遂了此欠噫予髪種種矣嚮嘗與余共講明<lb/>
　者如西蜀荀在川新安王太古括蒼葉西莊番禺齊<lb/>
　節初悉爲古人獨予未亡今也書既完矣癖既瘳矣<lb/>
　則當自此收心歸腔以樂餘年留氣煖臍以保餘生<lb/>
　弗復更自苦矣如易經考證如易傳考證如讀易須<lb/>
　知如易圖纂要如六十四卦圖如古占法如卦爻象<lb/>
　占分類如易圖合璧連珠如易外别傳乃予舊所編<lb/>
<pb n="KR2n0011_WYG_040-17a"/>
　者將毁之而兒輩皆以爲可惜又略加改竄而存於<lb/>
　後<lb/>
　琰自序别傳曰易外别傳者先天圖環中之秘漢儒<lb/>
　魏伯陽叅同契之學也人生天地間首乾腹坤呼日<lb/>
　吸月與天地同一隂陽易以道隂陽故伯陽借易以<lb/>
　明其說大要不出先天一圖是雖易道之緒餘然亦<lb/>
　飬生之切務葢不可不知也圖之妙在乎終坤始復<lb/>
　循環無窮其至妙則又在乎坤復之交一動一靜之<lb/>
<pb n="KR2n0011_WYG_040-17b"/>
　間愚嘗學此矣遍閲雲笈略暁其一二忽遇隠者授<lb/>
　以讀易之法乃盡得環中之秘反而求之吾身則康<lb/>
　節邵子所謂太極所謂天根月窟所謂三十六宫靡<lb/>
　不備焉是謂身中之易今爲圖如左附以先儒之說<lb/>
　明白無隠一覽即見識者當自知之<lb/>
　又後序曰易外别傳一卷爲之圖爲之說披闡先天<lb/>
　圖環中之極𤣥證以叅同契隂符經諸書叅以伊川<lb/>
　横渠諸儒之至論所以發朱子之所未發以推廣邵<lb/>
<pb n="KR2n0011_WYG_040-18a"/>
　子言外之意愚雖不暇專志從事於此而丹之妙用<lb/>
　非苟知之葢嘗試之者也故敢直指方士之所靳以<lb/>
　破學者之惑嘗慨夫世所傳丹家之書庾詞隠語使<lb/>
　覽者無罅隙可入徃徃目炫心痒掩卷長嘆如蔡季<lb/>
　通袁機仲嘗與朱子共訂正叅同契矣雖能考其字<lb/>
　義然不得其的傳未免臆度而已愚今已得所傳又<lb/>
　何忍緘嘿以自私乃述是書附於周易集說之後名<lb/>
　之曰易外别傳葢謂丹家之說雖出於易不過依倣<lb/>
<pb n="KR2n0011_WYG_040-18b"/>
　而托之者初非易之本義也丹家之大綱要領愚於<lb/>
　是書言之悉矣丹書之口訣細微則具載於叅同契<lb/>
　發揮三篇茲不贅云<lb/>
　子仲温跋曰易外别傳一卷先君子之所著而附於<lb/>
　周易集說之後者也先君子嘗遇隱者以先天圖指<lb/>
　示邵子環中之極𤣥故是書所著發明邵子之學爲<lb/>
　多<lb/>
　王彜曰先生所述易會要百有四十卷集說三十六<lb/>
<pb n="KR2n0011_WYG_040-19a"/>
　卷先生生宋季年以經義有聲塲屋間以科第起家<lb/>
　而呉内附山林之士徃徃謳歌而興以爲一日之用<lb/>
　先生乃惟家居讀易玩象觀理著書以自見<lb/>
　白雲霽曰石澗易外别傳述康節先生心爲太極圖<lb/>
　朱紫陽太極虛中先天圖先天六十四卦直圖地承<lb/>
　天炁圖日受月光圖乾坤坎離天地日月等圖皆先<lb/>
　天之學<lb/>
　納蘭成徳序曰周易上下經説二卷象辭説一卷彖<lb/>
<pb n="KR2n0011_WYG_040-19b"/>
　傳說二卷爻傳説二卷文言傳說一卷繫辭傳說二<lb/>
　卷說卦說一卷序卦說二卷雜卦說一卷合一十三<lb/>
　卷各冠以序綂名曰周易集說而易圖纂要一卷易<lb/>
　外别傳一卷附焉呉人俞琰玉吾叟所著也叟於寳<lb/>
　祐間以詞賦稱宋亡隱居不仕自號石澗道人又稱<lb/>
　林屋洞天真逸其書草創於至元甲申斷手於至大<lb/>
　辛亥用力可謂勤矣世之言圖書者類以馬毛之旋<lb/>
　龜文之坼獨叟之持論謂尚書顧命天球河圖在東<lb/>
<pb n="KR2n0011_WYG_040-20a"/>
　序河圖與天球並列則河圖亦玉也玉之有文者爾<lb/>
　崐崘産玉河源出崐崘故河亦有玉洛水至今有白<lb/>
　石洛書葢石而白有文者其立說頗異至其集衆說<lb/>
　之善以朱子本義爲宗而邵子程子之學義理象數<lb/>
　一以貫之誠有功於易者也考叟之說易尚有經傳<lb/>
　考證讀易須知六十四卦圖古占法卦爻象占分類<lb/>
　易圖合璧連珠諸書咸附於集說之後而今已無存<lb/>
　當日共講易者則有西蜀荀在川新安王太古括蒼<lb/>
<pb n="KR2n0011_WYG_040-20b"/>
　葉西莊鄱陽齊節初其名字官閥亦不復可考於乎<lb/>
　惜哉<lb/>
陳氏<hi>深</hi>清全齋讀易編<lb/>
　　三卷<lb/>
　　　未見<lb/>
　盧熊曰陳深字子微世爲吳人生於宋宋亡篤志古<lb/>
　學閉門著書有讀易編讀詩編讀春秋編天厯間奎<lb/>
　章閣臣以能書薦濳匿不出學者稱爲寜極先生<lb/>
<pb n="KR2n0011_WYG_040-21a"/>
龔氏<hi>焕</hi>易說<lb/>
　　　佚<lb/>
　江西通志煥字右文進賢人時稱泉峰先生<lb/>
劉氏<hi>整</hi>易纂圖<lb/>
　　一卷<lb/>
　　　佚<lb/>
　閩書整字宋舉古田人自號䝉谷遺老教授生徒百<lb/>
　餘人少從合沙鄭少禖學易傳六十四卦圖說及春<lb/>
<pb n="KR2n0011_WYG_040-21b"/>
　秋元經其纂集圖序甫就而卒<lb/>
陳氏<hi>宏</hi>易童子問<lb/>
　　一卷<lb/>
　　　未見<lb/>
　　　　按陳氏易童子問菉竹堂目有之<lb/>
易象發揮<lb/>
　　　佚<lb/>
　黄虞稷曰宏莆田人宋末徙華亭以儒業起家同知<lb/>
<pb n="KR2n0011_WYG_040-22a"/>
　呉江州事<lb/>
周氏<hi>敬孫</hi>易象占<lb/>
　　　佚<lb/>
　元史敬孫台州臨海人宋太學生初金蕐王相主台<lb/>
　之上蔡書院敬孫與同郡楊珏陳天瑞車若水黄超<lb/>
　然朱致中薛松年師事之受性理之學著易象占尚<lb/>
　書補遺春秋類例<lb/>
　謝鐸曰易象占臨海周敬孫著今亡<lb/>
<pb n="KR2n0011_WYG_040-22b"/>
黄氏<hi>超然</hi>周易通義<lb/>
　　二十卷<lb/>
周易或問<lb/>
　　五卷<lb/>
　　　佚<lb/>
周易釋䝉<lb/>
　　五卷<lb/>
　　　佚<lb/>
<pb n="KR2n0011_WYG_040-23a"/>
周易發例<lb/>
　　三卷<lb/>
　　　佚<lb/>
　超然自序通義曰易有太極是生隂陽隂陽交易而<lb/>
　成對待易之體也所謂先天也隂陽變易而有流行<lb/>
　易之用也所謂後天也體中有用用中有體萬化之<lb/>
　原萬古之㑹萬象之藴萬物之情萬用之經萬物之<lb/>
　時盡在是矣大傳曰易之興也其於中古乎言其興<lb/>
<pb n="KR2n0011_WYG_040-23b"/>
　則昔之廢可知也春秋傳韓宣子聘魯始見易象易<lb/>
　象周公所作象辭獨見於魯則其晦又可知也先天<lb/>
　當天地開闢之運中闇得後天後天當再開闢之運<lb/>
　又中闇得十翼孔安國謂贊易道以黜八索雖其詳<lb/>
　不可攷意葢可推矣彖傳象傳文言序卦雜卦所以<lb/>
　翼文王也繫辭說卦兼犧文而並翼也世皆以後天<lb/>
　賴十翼而明爲夫子之功不知先天由十翼而傳微<lb/>
　夫子後世殆不知有伏羲之易也子之功所以大也<lb/>
<pb n="KR2n0011_WYG_040-24a"/>
　所以關天地盛衰之運也此道若廢若興若晦若明<lb/>
　更千有餘載然後有太極圖說有邵子皇極經世書<lb/>
　發揮先天之藴尤爲暴白其於天地盛衰之運亦非<lb/>
　偶然出者於戲至矣超然少而讀易不得其門後乃<lb/>
　求之周子邵子之書又取朱子本義讀之始粗窺蹊<lb/>
　隧尚恨本義朱子嘗欲再修而未及於是悉其疲薾<lb/>
　叅㑹互攷始則採之先儒以盡其情中則反之蔀闇<lb/>
　以極其陋終則本之經意以歛其歸因而成袠目曰<lb/>
<pb n="KR2n0011_WYG_040-24b"/>
　通義通義者葢將即夫子通之文王之義以上遡伏<lb/>
　羲之義也嗟夫觀吾之名書則知吾釋經之意矣昔<lb/>
　者聖人之作易也非但以包羅理氣剖析象數而已<lb/>
　一畫一辭乃理氣象數凝結而成文者也此所以闢<lb/>
　天地之運也伏羲畫之文王繫之夫子翼之同爲出<lb/>
　於理氣象數之自然亦猶之自本而榦自榦而支不<lb/>
　但太極自生出之後序爲然三聖之序猶是也此通<lb/>
　義之所以作也<lb/>
<pb n="KR2n0011_WYG_040-25a"/>
　又自序發例曰余嘗竊譬箋易當如畵家寫六十四<lb/>
　卦之義三百八十四爻之情正邪險易利害攻取猶<lb/>
　之老少妍媸意態情狀各随其人不但位寘耳目口<lb/>
　鼻而已後世明智之士數喜談易觀其筆力馳騁上<lb/>
　磅下礴可謂健矣然未免自以意置位故雖極天下<lb/>
　之至工而其人則不似也似不似未暇論或置口與<lb/>
　鼻易耳以目則又不復爲人矣凡掩集時義悖亂上<lb/>
　下象外生占占外生說者皆顛倒耳目口鼻之數也<lb/>
<pb n="KR2n0011_WYG_040-25b"/>
　易以徳位時義爲重有此徳當此位適此時行此義<lb/>
　處已治人之道趨吉避凶之機差之毫釐謬以千里<lb/>
　如其實象失眞虛理任意當靜反動當承反應聽其<lb/>
　說雖美考其事實乖是又如比五音而强目以聽盛<lb/>
　八珍而責鼻以食其不至賊人之性也幾希予爲此<lb/>
　懼每以讀易之法當先推卦義以求六爻之情情有<lb/>
　難通則參以象象有難通則參以位位復難通則參<lb/>
　以三百八十四爻之例例明而聖人之意十得其五<lb/>
<pb n="KR2n0011_WYG_040-26a"/>
　六矣朱子嘗言上古之書莫大於易中古之書莫大<lb/>
　於春秋竊謂易有吉凶即春秋之有刑徳也易以吉<lb/>
　凶寓於三百八十四爻之行事春秋以刑徳寓於二<lb/>
　百四十二年之行事是故讀二書者皆宜究聖人命<lb/>
　辭之例易例圓通苟能深明其意然後知圓通之中<lb/>
　極爲謹嚴與春秋等今學春秋者必求春秋之凡例<lb/>
　獨易之例乃置而不講上者鑿理下者鑿象精粗不<lb/>
　同鑿均也凡例既明易乃可窺作發例<lb/>
<pb n="KR2n0011_WYG_040-26b"/>
　赤城集黄超然字立道黄巖人宋末兩中鄉科元至<lb/>
　治初卒<lb/>
　赤城新志超然字夀雲與車玉峰徃來金華王魯齋<lb/>
　之門得理學之傳而尤精於易既卒賜諡康敏其諡<lb/>
　議曰故夀雲先生黄超然文肅蕐胄詩禮名家學貫<lb/>
　六經尤邃於易安居恬靜不以貧窶動其心性識髙<lb/>
　明不以功名易其志愽逹之才道徳之化漸於鄉里<lb/>
　也逺淵源之學仁義之教被於後人也深故既沒而<lb/>
<pb n="KR2n0011_WYG_040-27a"/>
　名益彰所著周易通義等書羽翼程朱開明後進是<lb/>
　宜於設教之所賜以書院之號所謂鄉先生歿而祭<lb/>
　於社者先生有焉定議易名國有令典按諡法夀考<lb/>
　且寜曰康好古不怠曰敏請諡康敏<lb/>
　台州府志超然推本伏羲先天圖翼以邵子皇極經<lb/>
　世著周易通義二十卷發程朱傳義未盡之意别爲<lb/>
　或問五卷發例三卷釋象五卷<lb/>
　謝鐸曰周易通義黄夀雲著今有抄本<lb/>
<pb n="KR2n0011_WYG_040-27b"/>
朱氏<hi>知常</hi>經進易解<lb/>
　　　佚<lb/>
　金蕐赤松山志先生名知常字久道號此山本郡人<lb/>
　也通儒學爲黄冠師主佑聖觀開慶間賜左街道錄<lb/>
　先生少學易於鄉先生盧端叔後得易說於池陽周<lb/>
　元舉遂以見聞集爲一編進之於上遺籍藏此山道<lb/>
　院<lb/>
齊愽士易解<lb/>
<pb n="KR2n0011_WYG_040-28a"/>
　　　佚<lb/>
董氏易傳覺<lb/>
　　　佚<lb/>
李氏易辨證<lb/>
　　　佚<lb/>
　　　　以上三書見尤氏遂初堂目<lb/>
朱氏<hi>失名</hi>三宫易<lb/>
　　宋志一卷<lb/>
<pb n="KR2n0011_WYG_040-28b"/>
　　　佚<lb/>
　胡一桂曰其說分圓宫方宫交宫以初二中四終爲<lb/>
　序<lb/>
何氏<hi>失名</hi>周易講疏<lb/>
　　宋志十三卷<lb/>
　　　佚<lb/>
陳氏<hi>失名</hi>周易六十四卦賦<lb/>
　　宋志一卷<lb/>
<pb n="KR2n0011_WYG_040-29a"/>
　　　佚<lb/>
　黄宗旦曰潁川陳君不知其名<lb/>
沈氏<hi>失名</hi>愚庵易注<lb/>
　　　佚<lb/>
　　　　按愚庵沈氏未詳其名方萬里贈其子復亨<lb/>
　　　　詩云乃翁辛苦注周易曾夢神人談太極則<lb/>
　　　　業有成書然并卷帙亦亡矣<lb/>
尹氏<hi>彦頥</hi>易解<lb/>
<pb n="KR2n0011_WYG_040-29b"/>
　　　佚<lb/>
　髙麗史尹彦頥瓘第四子仁宗朝國子司業赴經筵<lb/>
　講論經義賜蕐犀帶一腰遷寳文閣直學士卒諡文<lb/>
　康嘗作易解傳於世<lb/>
　　　　按髙麗史稱仁宗恭孝王楷也<lb/>
　<lb/>
　<lb/>
　經義考卷四十<lb/>
</p>
<p>
</p>
  </div>
</body>
</text>
</TEI>
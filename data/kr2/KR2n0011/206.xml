<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百六</head> <lb/>
    <p>
<pb n="KR2n0011_WYG_206-1a"/>
欽定四庫全書<lb/>
　經義考卷二百六<lb/>
　　　　　　　　　　翰林院檢討朱彝尊撰<lb/>
　　　春秋<hi>三十九</hi>
張氏<hi>銓</hi>春秋補傳<lb/>
　　十二卷<lb/>
　　　存<lb/>
　陸元輔曰公字見平沁水人萬厯甲辰進士巡按遼<lb/>
<pb n="KR2n0011_WYG_206-1b"/>
　東死於難諡忠烈<lb/>
　李之遜曰張忠烈公方任江西巡按時先忠毅公<hi>應昇</hi>
　爲南康司李在官著春秋補傳先公爲之校正及按<lb/>
　遼東及於難幸書猶存<lb/>
錢氏<hi>時俊</hi>春秋胡傳翼<lb/>
　　三十卷<lb/>
　　　存<lb/>
　羅喻義曰常熟錢君用章氏輯春秋胡傳翼成不<lb/>
<pb n="KR2n0011_WYG_206-2a"/>
　佞讀而歎曰嗟乎經學之不明未有甚於春秋者也<lb/>
　他經以經爲經而春秋以傳爲經他經之傳𫝊經爲<lb/>
　傳而春秋則人自爲傳自漢洎元未有底也明興乃<lb/>
　始布侯於文定海内靡然從之無敢操戈者於左氏<lb/>
　則核者誣之於二氏則誣者核之此則胡之失也仲<lb/>
　尼之所削者不可見矣其所筆者具在據事直書内<lb/>
　不敢易史書外不敢革赴告而一字襃貶口銜天憲<lb/>
　亦可以令呉楚之僭王者乎此又胡之失也元年之<lb/>
<pb n="KR2n0011_WYG_206-2b"/>
　元也鼎銘先之矣五等諸侯之稱公也儀禮先之矣<lb/>
　由此推之凡所謂一字一句傅義比例者非棄灰之<lb/>
　刑則畫蛇之足也此又胡之失也昔之春秋以三傳<lb/>
　爲經今之春秋以胡氏一家言爲經雖然胡氏之書<lb/>
　大義備焉况功令在是童而習之用以郛衆説斷國<lb/>
　論不猶賢於説鈴書肆乎哉用章之爲是編也豈惟<lb/>
　胡氏功臣抑亦導明經者之先路也近世趙恒先生<lb/>
　著錄疑以纊塞耳三年而發之聾矣余少不自量欲<lb/>
<pb n="KR2n0011_WYG_206-3a"/>
　網羅百家推明孔氏筆削之旨未三載而以懶廢令<lb/>
　余得深湛如用章豈遂遜古人哉姑書之以志余愧<lb/>
　而已<lb/>
　陸元輔曰仍峰錢氏常熟人萬厯甲辰進士授工部<lb/>
　主事厯郎中終湖廣按察副使<lb/>
賀氏<hi>仲軾</hi>春秋歸義<lb/>
　　三十二卷<hi>總序雜説一卷</hi>
　　　存<lb/>
<pb n="KR2n0011_WYG_206-3b"/>
春秋便考<lb/>
　　十卷<lb/>
　　　存<lb/>
　仲軾自序曰春秋文武之法也修其法以明文武之<lb/>
　道以其朝聘㑹盟崩薨卒葬侵伐取滅弑殺奔逃者<lb/>
　以綱紀天下之君公卿大夫士以治天下之君臣父<lb/>
　子君臣父子之道得而人心斯正人心正而天子始<lb/>
　尊天子尊而君公卿大夫士乃各得其所然後斯民<lb/>
<pb n="KR2n0011_WYG_206-4a"/>
　始可得而理也故曰春秋聖人之所以治亂世也以<lb/>
　心法爲刑書也不然亂臣賊子豈刀鋸可以懾服詞<lb/>
　令可以告戒乃經成而知懼者何耶吾以此知春秋<lb/>
　之聖功神化不專在片言隻字之末故曰一字之襃<lb/>
　榮於華衮一字之貶辱於斧鉞一字之義未明而執<lb/>
　之太嚴求之太深遂使義例曲生遷就牽合引證辨<lb/>
　難聖經爲之猥碎則直以斷爛朝報棄之無惑也故<lb/>
　經之敝也是創例説經者之罪也及其例之不可槩<lb/>
<pb n="KR2n0011_WYG_206-4b"/>
　施則又爲正例變例之説曰正例非聖人不能修變<lb/>
　例非聖人不能裁極而至於正變之所不能通則又<lb/>
　曰美惡不嫌同詞以聖人經世之深心必欲引䋲於<lb/>
　諸家之例解使例而可以盡春秋也例至今在也倣<lb/>
　例擬經人人可爲春秋矣夫史臣之法莫嚴於董狐<lb/>
　南史氏其所以書趙盾崔杼弑其君者何嘗有一字<lb/>
　減於春秋曾不能懼二賊臣於覿面春秋所以書趙<lb/>
　盾崔杼弑其君者亦何嘗有一字加於二史顧以隔<lb/>
<pb n="KR2n0011_WYG_206-5a"/>
　世之追書乃能令二賊臣骨寒於既朽耶蓋聖人所<lb/>
　以正人心以正萬世者不在修詞之末亦明矣吾故<lb/>
　云春秋原無例而後人專以例論春秋失春秋之㫖<lb/>
　也故春秋有裁斷而無比附有是非而無命討有功<lb/>
　罪而無賞罰有時書爵書字而不必皆無罪有時書<lb/>
　名書人而不必皆有罪臨之以天子之尊質之以文<lb/>
　武之法事如其事而止人如其人而止事如其事人<lb/>
　如其人而義行於其間矣義顯而功罪分功罪分而<lb/>
<pb n="KR2n0011_WYG_206-5b"/>
　是非定辭達而已何者是例何者是書法凡言例言<lb/>
　書法於是乎有進退諸侯大夫之説於是乎有竊二<lb/>
　百四十二年南面之權之説於是乎有素王素臣之<lb/>
　説於是乎有以天自處之説置聖人於壞法亂紀而<lb/>
　莫敢矯其非嗟乎天子之刑賞可要強侯之生殺可<lb/>
　擅權臣之威命可移士庶之耳目可欺惟聖人之是<lb/>
　非不可假故亂臣賊子所不屑得之於天子與夫君<lb/>
　卿大夫士庶者而獨不能乞之於泗水匹夫之筆此<lb/>
<pb n="KR2n0011_WYG_206-6a"/>
　春秋之所以重也每伏而讀之疑夫傳之所説不類<lb/>
　經意而例更甚斷以爲聖人之所以爲經決不在此<lb/>
　乃取公穀左氏胡傳參㑹之酌以已意名之曰春秋<lb/>
　歸義歸義云者歸於尊王之義而已是書也始於萬<lb/>
　厯戊午成於崇禎甲戌云<lb/>
　黄虞稷曰仲軾字景瞻獲嘉人萬厯庚戌進士爲武<lb/>
　德兵備副使家居聞甲申冦難衣冠北向題字几上<lb/>
　自經死妻妾五人感其義皆同死<lb/>
<pb n="KR2n0011_WYG_206-6b"/>
春秋提要<lb/>
　　十卷<lb/>
　　　存<lb/>
　仲軾自序曰春秋舊有提要然事不盡載稽考無當<lb/>
　焉今特總經文而悉志之詳事情之同異味聖經之<lb/>
　折衷可得其梗槩則執一事而不㑹其全守單辭而<lb/>
　不窺其異將自知其不可通矣但分類太繁近於瑣<lb/>
　屑殊非聖經本意今第求其易考耳非分門立例之<lb/>
<pb n="KR2n0011_WYG_206-7a"/>
　説也改削數易迄半年乃始就緒而猶有未盡合者<lb/>
　焉姑存其大凡可也<lb/>
朱氏<hi>國盛</hi>拜山齋春秋手抄<lb/>
　　十二卷<lb/>
　　　存<lb/>
　劉芳喆曰朱國盛字雲來華亭人萬厯庚戌進士除<lb/>
　工部主事累官至工部尚書以太常寺卿回籍坐黨<lb/>
　案閒住<lb/>
<pb n="KR2n0011_WYG_206-7b"/>
卓氏<hi>爾康</hi>春秋辨義<lb/>
　　三十卷<lb/>
　　　存<lb/>
　爾康自述曰辨義者一曰經義二曰傳義三曰書義<lb/>
　四曰不書義五曰時義六曰地義<lb/>
羅氏<hi>喻義</hi>春秋野篇<lb/>
　　十二卷<lb/>
　　　存<lb/>
<pb n="KR2n0011_WYG_206-8a"/>
　喻義自序曰春秋有義無例例繁而義隱矣焉用例<lb/>
　然究未有能破除之者野篇所爲作也或問三傳曰<lb/>
　後進之禮樂也其辭文予於春秋行古本而已矣崇<lb/>
　禎丁丑<lb/>
周氏<hi>希令</hi>春秋談虎<lb/>
　　十二卷<lb/>
　　　存<lb/>
　劉芳喆曰希令字子儀江西寧州人萬厯癸丑進士<lb/>
<pb n="KR2n0011_WYG_206-8b"/>
　改庶吉士授兵科給事中厯太常少卿<lb/>
方氏<hi>孔炤</hi>春秋竊論<lb/>
　　　未見<lb/>
陳氏<hi>禹謨</hi>左氏兵略<lb/>
　　三十二卷<lb/>
　　　存<lb/>
　禹謨自序曰師出以律兵安可無法也世之談兵家<lb/>
　類祖孫呉而軼左氏詎知孫呉之法寄於言左氏之<lb/>
<pb n="KR2n0011_WYG_206-9a"/>
　法寄於事徵言於事則虚徵事於言則核故舎左氏<lb/>
　而言兵法此不循其本者也孫呉以一家言行世世<lb/>
　得述焉左氏主説經故談兵即工而分次十二公者<lb/>
　世徒指爲富艶之緒論與巫醫夢卜同類而忽之如<lb/>
　隗禧知爲相斫書矣猶云不足精意則章縫之束於<lb/>
　見也況介胄士又安所得肄及之哉予故特爲表章<lb/>
　命曰左氏兵略成一家言稍證以武經諸書及往代<lb/>
　得失之林俾與孫呉並存焉　又進呈疏曰臣聞司<lb/>
<pb n="KR2n0011_WYG_206-9b"/>
　馬法曰天下雖安忘戰必危故自古帝王未有能去<lb/>
　兵者恭惟我皇上御極以來天下見爲已治已安矣<lb/>
　抑臣猶切隱憂不勝過慮因濫竽樞寮之末每究心<lb/>
　韜畧之編竊謂今談兵者輒祖孫呉乃春秋左傳一<lb/>
　書尤兵家祖也丘明依經立傳義無不該至所叙當<lb/>
　年戰攻事則有金版六<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>所未洩者如兵首人和則<lb/>
　有以德和民師克在和之訓武不可黷則有不戢自<lb/>
　焚止戈爲武之詞語正則召陵城濮諸師仗其義語<lb/>
<pb n="KR2n0011_WYG_206-10a"/>
　竒則衷師夾擊濳渉宵加妙其機詭譎則曳柴設斾<lb/>
　僞糴詐盟窮其幻行陳則鵞鸛魚麗左右勾拒善其<lb/>
　法勇敢則先登免胄帶斷桀石昭其能技藝則用革<lb/>
　用木用矛用劍程其巧舟車歩騎則餘皇乘廣崇卒<lb/>
　小駟詳其説天官時日蓍龜占候則卜偃史墨徒父<lb/>
　師曠之儔通其奥古今用兵家未有不出其彀中者<lb/>
　第其書不著於兵志其詞散於全帙而未别其指歸<lb/>
　介胄之夫於是知有孫呉竟不知有左氏不幾遡流<lb/>
<pb n="KR2n0011_WYG_206-10b"/>
　而忘源乎臣特於左氏傳中就其論戰攻者表而出<lb/>
　之而成是編姑舉一二即如西北利車戰乘廣之制<lb/>
　不可考乎東南利舟師餘皇之式不可追乎中國之<lb/>
　長技莫如火攻燧象不可倣乎兵家之勝算莫如用<lb/>
　竒墮伏不可施乎以説禮樂敦詩書者謀帥必無不<lb/>
　識一丁者矣以赦孟明復桓子者使過必無掩於一<lb/>
　𤯝者矣以殺顛頡戮揚干者罰罪罰行而孰不知懲<lb/>
　以魯銘鐘晉賜樂者賞功賞行而孰不知勸有所以<lb/>
<pb n="KR2n0011_WYG_206-11a"/>
　恤軍士之寒挾纊詎不知感有所以濟軍士之飢庚<lb/>
　癸從此無呼因壘可降以攻則何弗克不虞豫戒以<lb/>
　守則何弗固大都兵家妙用濳于九天九地幻于疑<lb/>
　鬼疑神疾于迅雷掣電不可遥度不可預設不可以<lb/>
　成案拘然談兵者必曰兵法夫斷木爲棊捖革爲鞠<lb/>
　亦皆有法焉況兵凶戰危何事也豈可師心自用而<lb/>
　漫焉嘗試哉臣謹輯兵略一編凡三十二卷謹用繕<lb/>
　寫裝潢成帙恭進御前仰祈皇上于清燕之餘俯垂<lb/>
<pb n="KR2n0011_WYG_206-11b"/>
　睿覽<lb/>
馮氏<hi>夢龍</hi>春秋衡庫<lb/>
　　三十卷<hi>又附錄二卷</hi>
　　　存<lb/>
　劉芳喆曰夢龍字猶龍長洲人<lb/>
汪氏<hi>應召</hi>春秋傳<lb/>
　　十三卷<lb/>
　　　存<lb/>
<pb n="KR2n0011_WYG_206-12a"/>
　俞汝言曰應召徽州人撰春秋汪氏傳十三卷萬厯<lb/>
　乙巳自爲之序<lb/>
楊氏<hi>時偉</hi>春秋賞析<lb/>
　　二卷<lb/>
　　　存<lb/>
　劉芳喆曰時偉字去奢呉人<lb/>
唐氏<hi>大章</hi>春秋十二公明辨<lb/>
　　　未見<lb/>
<pb n="KR2n0011_WYG_206-12b"/>
　黄虞稷曰仙遊人<lb/>
呉氏<hi>從周</hi>左傳纂<lb/>
　　四卷<lb/>
　　　未見<lb/>
張氏<hi>承祚</hi>春秋歸正書<lb/>
　　　未見<lb/>
　廣平府志張承祚肥鄉人萬厯中歲貢生官同知以<lb/>
　子懋忠貴贈錦衣衞左都督<lb/>
<pb n="KR2n0011_WYG_206-13a"/>
陳氏<hi>可言</hi>春秋經傳類事<lb/>
　　三十六卷<lb/>
　　　未見<lb/>
　陸元輔曰可言字以忠嘉定人好左氏傳謂編年紀<lb/>
　事或一年之内數事錯陳或一事始終散見於數年<lb/>
　與數十年之後學者驟讀之未易得其要領乃倣建<lb/>
　安袁氏通鑑紀事本末作春秋經傳類事凡九十餘<lb/>
　條三十六卷其釋義主杜氏而多所損益傳有與經<lb/>
<pb n="KR2n0011_WYG_206-13b"/>
　戾者則參之公羊穀梁二傳厯二十年而後成竟窮<lb/>
　困以殁<lb/>
秦氏<hi>瀹</hi>春秋類編<lb/>
　　　未見<lb/>
戴氏<hi>文光</hi>春秋左傳標釋<lb/>
　　三十卷<lb/>
　　　存<lb/>
陳氏<hi>宗之</hi>春秋備考<lb/>
<pb n="KR2n0011_WYG_206-14a"/>
　　八卷<lb/>
　　　存<lb/>
　宗之自序曰春秋聖人之史天文五行地理禮樂人<lb/>
　物皆具焉百世而後傳聞異詞三傳之牴牾十二國<lb/>
　之棼錯而可以漶漫無考乎棘闈取士傳宗康侯爲<lb/>
　胡氏之春秋非孔氏之春秋矣講疏詁題義取穿鑿<lb/>
　則爲安成麻黄之春秋并非胡氏之春秋矣則夫萃<lb/>
　其異同釐其沿革於以具訓蒙士所當務矣是編也<lb/>
<pb n="KR2n0011_WYG_206-14b"/>
　友人張君爕實殫蒐集而屬予總其成焉<lb/>
陸氏<hi>曾曄</hi>春秋所見所聞所傳聞<lb/>
　　三卷<lb/>
　　　未見<lb/>
華氏<hi>時亨</hi>春秋叙説<lb/>
　　　未見<lb/>
梅氏<hi>之熉</hi>春秋因是<lb/>
　　三十卷<lb/>
<pb n="KR2n0011_WYG_206-15a"/>
　　　存<lb/>
　趙吉士曰梅之熉字惠連麻城人<lb/>
夏氏<hi>元彬</hi>麟傳統宗<lb/>
　　十三卷<lb/>
　　　存<lb/>
　文震孟序曰夫子因魯史記作春秋左氏乃爲之傳<lb/>
　傳其事不晰其義若曰其義則子言之矣漢初有公<lb/>
　羊穀梁之學各有專師互立意義天子主爲是非同<lb/>
<pb n="KR2n0011_WYG_206-15b"/>
　異大議殿中揚雄所謂嘵嘵之學各習其師者也吾<lb/>
　友夏仲<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>覃思經學爰集諸傳下及戰國短長諸篇<lb/>
　彚爲一書源派分而指歸合凡昔所稱輸攻墨守者<lb/>
　一切歸於混同而均以羽翼素王蓋十年而後成其<lb/>
　功博其志苦矣<lb/>
　俞汝言曰夏元彬初名滮字仲<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>德清人<lb/>
孫氏<hi>笵</hi>春秋左傳分國紀事<lb/>
　　二十卷<lb/>
<pb n="KR2n0011_WYG_206-16a"/>
　　　存<lb/>
　笵自序曰説春秋者曰義曰事義斷於聖心末學難<lb/>
　曉事則存乎左氏可循覽而得也顧其爲書年經國<lb/>
　緯緒端紛出覽者未能一目便了是用倣之史家變<lb/>
　編年爲紀事以事系國以國系君有一事而連綴三<lb/>
　五國上下數十年者則原其事之所始與其所歸還<lb/>
　系所應屬之國庶覽一事之本末而即因事以知其<lb/>
　國勢之强弱人才之盛衰二百四十餘年之故網羅<lb/>
<pb n="KR2n0011_WYG_206-16b"/>
　胸中出爲濟世匡時之用是今日所爲輯傳意也<lb/>
章氏<hi>大吉</hi>左記<lb/>
　　十二卷<lb/>
　　　存<lb/>
　大吉自序曰左氏編年太史公紀傳此千古史之準<lb/>
　予媿元凱而亦有左氏癖自少至老不倦第列國雜<lb/>
　叙經傳互刊觀覽不便僭截左氏文就史記體合而<lb/>
　名之曰左記事以國麗文以事聯雖割裂之罪無所<lb/>
<pb n="KR2n0011_WYG_206-17a"/>
　逃而實不敢筆削一字燦然成文便覽觀焉雖然列<lb/>
　世系則一姓梗槩備矣要始終則當局吉凶辨矣前<lb/>
　兆或同後驗古算或勝今籌災祥可按狐鼠足懲余<lb/>
　三復之不容緘口漫憑臆見論列於簡末幸同志者<lb/>
　鑒之<lb/>
　俞汝言曰章大吉字惠伯山陰人<lb/>
徐氏<hi>允祿</hi>春秋愚謂<lb/>
　　四卷<lb/>
<pb n="KR2n0011_WYG_206-17b"/>
　　　未見<lb/>
　陸元輔曰徐允祿字汝廉嘉靖諸生取春秋三傳及<lb/>
　胡氏傳撮其大旨於前而折衷以己意四家都無當<lb/>
　者更出獨見斷之如尹氏卒以爲鄭之尹氏即隱公<lb/>
　與之同歸而立鍾巫之主者也其他大抵類此<lb/>
顧氏<hi>懋樊</hi>春秋義<lb/>
　　三十卷<lb/>
　　　未見<lb/>
<pb n="KR2n0011_WYG_206-18a"/>
張氏<hi>岐然</hi>春秋五傳平文<lb/>
　　四十一卷<lb/>
　　　存<lb/>
　岐然自序曰記曰春秋之失亂屬辭比事而不亂者<lb/>
　深於春秋者也予嘗與虞子仲皜泛覽春秋七十二<lb/>
　家之旨蓋鮮有不亂者及觀近日經生家之説尤可<lb/>
　訕笑殆不復可謂之春秋又不止於亂矣究其弊率<lb/>
　起不平心以參諸家而過尊胡氏久之習讀者惟知<lb/>
<pb n="KR2n0011_WYG_206-18b"/>
　有胡氏傳更不知有他氏矣又久之習讀者惟從胡<lb/>
　傳中牽合穿鑿并不知有經矣昔范叔有言臣居山<lb/>
　東時聞齊之有田文不知其有王聞秦之有太后穰<lb/>
　侯髙陽涇陽不知其有王今習讀者惟知有胡氏不<lb/>
　知其有春秋此所謂亂之極也而其弊率起於過尊<lb/>
　胡氏胡氏之説經亦未嘗不按左氏參公羊據穀梁<lb/>
　而敢獨爲之説左氏之説未當公穀或正之三傳之<lb/>
　説未盡唐宋諸儒間發之胡氏乃始起而和合衆家<lb/>
<pb n="KR2n0011_WYG_206-19a"/>
　約略經旨大暢己意爲春秋然則今之單任胡氏者<lb/>
　反以罪累胡氏我知必胡氏所深憎也輒與吾友舉<lb/>
　遠氏合三傳而存其註取胡氏而平其文又附以左<lb/>
　氏之外傳焉夫治春秋者立之案附之斷誠不厭詳<lb/>
　且盡也則凡諸子百家之書有可采者舉未可棄矣<lb/>
　使姑發其端持其平則試取四家五傳之文而參和<lb/>
　之其相符者幾何也相戾者幾何也然後考諸儒之<lb/>
　説而折衷焉比經文之事屬其辭而條理焉將其不<lb/>
<pb n="KR2n0011_WYG_206-19b"/>
　可得而亂者自出也予向期與虞子博采諸家存其<lb/>
　合者而間附己意名曰春秋止亂虞子逝而未之成<lb/>
　也今先以四家五傳之平文平學士家之心而後出<lb/>
　予所與先友夙夜商𣙜之書以就正焉亦曰將以持<lb/>
　春秋之平無徒爲胡氏之罪人爾也<lb/>
馮氏<hi>瑛</hi>春秋前議<lb/>
　　一卷<lb/>
　　　存<lb/>
<pb n="KR2n0011_WYG_206-20a"/>
　俞汝言曰其書言天文主夏時<lb/>
周氏<hi>廷求</hi>春秋二十編<lb/>
　　三卷<lb/>
　　　存<lb/>
　廷求自序曰春秋一書聖人所以著尊親大義也立<lb/>
　尊之名示尊之義筆之於魯史之上雖古無天王之<lb/>
　稱而亦不嫌創也核親之實得親之情繫之於周厯<lb/>
　之正者雖詳一春王之文而亦不厭贅也王則稱天<lb/>
<pb n="KR2n0011_WYG_206-20b"/>
　尊之至也春則書王親之至也尊尊親親義之至也<lb/>
　此則夫子所以作春秋之意也或曰夫子意在存王<lb/>
　迹而作春秋則止存周室之文足矣胡爲乎備載列<lb/>
　國之事耶曰尊其尊親其親者尊親之大義也合衆<lb/>
　尊以成一尊合衆親以成一親者尊親之至願也今<lb/>
　考全史所載則見正朔頒於其上列國承於其下典<lb/>
　禮按於其故功業俟於其新治亂繫於其人盛衰存<lb/>
　於其事罪案嚴於其論災異謹於其徵一人雖拱手<lb/>
<pb n="KR2n0011_WYG_206-21a"/>
　無爲而諸侯若奉行不替於此見聖人竊取之義矣<lb/>
　至於今誦天王之稱有以知聖人之尊王者尊之惟<lb/>
　恐不至讀春王之文有以知聖人之親周者親之惟<lb/>
　恐或忘也歸聘錫葬之事雖當式微之日而列國無<lb/>
　不以受王命爲榮㑹同誓信之舉雖當更霸之期而<lb/>
　盟主無不以藉王臣爲重河陽一狩京師特朝依然<lb/>
　巡守述職之盛事也天子賜命而共仰繼明之照元<lb/>
　戎啓行而三勤伐鄭之師依然禮樂征伐之雄風也<lb/>
<pb n="KR2n0011_WYG_206-21b"/>
　寤生不共而三國從王以伐負芻已服而京師受命<lb/>
　以歸豈非司馬司冦之典猶是一人總其成乎縁陵<lb/>
　之城諸侯盡入宿衞成周之城大夫敢效賢勞豈非<lb/>
　維屏維翰之業猶是普天同其戴乎若然者世雖衰<lb/>
　也道雖微也一王之分初不失其爲尊也萬國之衞<lb/>
　初不失其爲親也直取十有一王之行事筆之於經<lb/>
　而義已足昭掲於千古矣又何必鋪張其事粉飾其<lb/>
　辭然後有以明天子之事哉故夫尊親者至教之所<lb/>
<pb n="KR2n0011_WYG_206-22a"/>
　自始也尊其尊而親其親大義之所自明也使人盡<lb/>
　知尊其尊而親其親則經義之所以揭日月而中天<lb/>
　也廷求自天啓三年説春秋迄崇禎四年論定分編<lb/>
　二十期不失夫子筆削之初意云爾<lb/>
陳氏<hi>士芳</hi>春秋四傳通辭<lb/>
　　十二卷<lb/>
　　　存<lb/>
　<lb/>
<pb n="KR2n0011_WYG_206-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百六<lb/>
</p>
<p>
</p>
  </div>
</body>
</text>
</TEI>
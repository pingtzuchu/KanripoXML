<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百二</head> <lb/>
    <p>
<pb n="KR2n0011_WYG_202-1a"/>
欽定四庫全書<lb/>
　經義考卷二百二<lb/>
　　　　　　　　　　翰林院檢討朱彝尊撰<lb/>
　　　春秋<hi>三十五</hi>
唐氏<hi>順之</hi>春秋論<lb/>
　　一卷<lb/>
　　　存<lb/>
左氏始末<lb/>
<pb n="KR2n0011_WYG_202-1b"/>
　　十二卷<lb/>
　　　存<lb/>
　徐鑒序曰左氏始末者毘陵荆川唐先生所手編也<lb/>
　起自后妃終乎禮樂方技人繫其事事歸其彚蓋取<lb/>
　左氏所傳春秋二百四十二年行事與夫國語史記<lb/>
　外傳所錯出者悉連屬而比合之凡十四目為卷十<lb/>
　二嗚呼前事之不忘後事之師也尼父裁其義左氏<lb/>
　核其事先生輯其全善雖小不遺言無微不采周之<lb/>
<pb n="KR2n0011_WYG_202-2a"/>
　所以王周之所以衰華衮之所由榮斧鉞之所由辱<lb/>
　上下千載洞若觀火是左氏羽翼乎聖經而先生又<lb/>
　羽翼乎左氏也功顧不偉與余既探先生之大旨而<lb/>
　挍讐以廣其傳間出管見用資揚扢庶幾不失先生<lb/>
　編次之意云爾萬厯甲寅<lb/>
　族孫一麐序曰族大父荆川先生治春秋謂聖人有<lb/>
　是非無毁譽一本之人心直道之自然其於左氏務<lb/>
　使學者反覆參究融㑹聯絡以得乎所以見乎行事<lb/>
<pb n="KR2n0011_WYG_202-2b"/>
　之實且夫先經以起義與後經以終事是左氏之所<lb/>
　以善於考證也而事或錯出文或别見則執經以求<lb/>
　其斷案者每病於條理之難尋而屬辭比事之旨因<lb/>
　以不白於世於是乃合其始末而次序之以爲一書<lb/>
　然後事歸其類人繫其事首尾血脈通貫若一而聖<lb/>
　人善善惡惡之大法所以榮黼衮而威斧鉞者不待<lb/>
　考之義例之紛然一開卷而瞭然如在目中矣豈非<lb/>
　讀春秋者之一大快也哉始末以左氏内傳為主而<lb/>
<pb n="KR2n0011_WYG_202-3a"/>
　纎悉委曲有逸出於外傳史記者亦入焉君子之於<lb/>
　經籍之遺文與其過而廢也寧過而存之在讀者慎<lb/>
　取之而已先生之弟應禮甫嘗預聞纂輯之大意而<lb/>
　謂是書不可以無傳也故刻之家塾而命一麐序其<lb/>
　首嘉靖壬戌<lb/>
黄氏<hi>光昇</hi>春秋本義<lb/>
　　　未見<lb/>
熊氏<hi>過</hi>春秋明志錄<lb/>
<pb n="KR2n0011_WYG_202-3b"/>
　　十二卷<lb/>
　　　存<lb/>
　卓爾康曰南沙熊過春秋明志錄一書頗出新裁時<lb/>
　多微中亦春秋之警策者然於左氏牴牾實有未安<lb/>
　俞汝言曰南沙熊氏明志錄自為之序未免冗長<lb/>
許氏<hi>應元</hi>春秋内傳列國語<lb/>
　　　未見<lb/>
　杭州府志應元字子仁錢唐人嘉靖壬辰進士<lb/>
<pb n="KR2n0011_WYG_202-4a"/>
皇甫氏<hi>涍</hi>春秋書法紀原<lb/>
　　　未見<lb/>
　江南通志涍字子安長洲人順慶太守錄之第二子<lb/>
　也嘉靖壬辰進士除工部虞衡主事改主客厯儀制<lb/>
　郎中以貴溪薦補右春坊司直兼翰林檢討左遷廣<lb/>
　平府通判量移南刑部主事進員外陞浙江按察僉<lb/>
　事<lb/>
石氏<hi>琚</hi>左傳叙畧<lb/>
<pb n="KR2n0011_WYG_202-4b"/>
　　三卷<lb/>
　　　未見<lb/>
　黄虞稷曰琚字仲芳益都人嘉靖甲午舉人<lb/>
馬氏<hi>森</hi>春秋伸義<lb/>
　　二十九卷<lb/>
　　　未見<lb/>
　蔣垣曰森字孔養懷安人與歐陽德鄒守益羅洪先<lb/>
　講學相質正<lb/>
<pb n="KR2n0011_WYG_202-5a"/>
春秋辨疑<lb/>
　　二卷<lb/>
　　　存<lb/>
　森自序曰春秋之學雖因諸傳以明春秋之義亦因<lb/>
　諸傳以晦胡氏之説愚竊惑之九江黄楚望氏固極<lb/>
　其辨析之詳矣新安趙子常氏又師其説而分爲屬<lb/>
　辭八體自謂能得聖人之旨愚亦不敢以為盡然也<lb/>
　愚本淺陋上不能遡聖人之淵源下不能究諸儒之<lb/>
<pb n="KR2n0011_WYG_202-5b"/>
　詳説疑之闕也久矣近獲乞身養疴林下因日記所<lb/>
　見異同而錄之積有歲月彚萃凡二十有九卷竊不<lb/>
　自量而存之名曰春秋伸義復撮其大相牴牾於胡<lb/>
　傳者錄為辨説以證其必非改魯史之舊文以求正<lb/>
　於四方之賢冀一參駁之俾有所考訂而不陷於妄<lb/>
　誕之罪則庶幾可存以補一家之言而所以説經者<lb/>
　於此未必無少補云爾<lb/>
楊氏<hi>時秀</hi>春秋集傳<lb/>
<pb n="KR2n0011_WYG_202-6a"/>
　　三十卷<lb/>
　　　存<lb/>
　時秀自序曰今世之業春秋者皆宗胡氏蓋遵明制<lb/>
　也窮鄉下邑之士讀胡傳矣而鮮能復讀左傳一或<lb/>
　詰之則茫然不知事之本末謂之通經可乎哉予錄<lb/>
　是編先之以經繼之以左傳俾欲通經者得以見事<lb/>
　之本末然必與經相發明者錄之否則不錄也至於<lb/>
　左氏不備者然後公穀得兼錄左傳難訓者亦參用<lb/>
<pb n="KR2n0011_WYG_202-6b"/>
　杜解於下而胡傳前後屬比及旁引諸經初學或未<lb/>
　遽通者亦畧注之庶一開卷間大義曉然於誦習之<lb/>
　餘矣嘉靖乙巳司農留都諸寮宷見之輒手錄焉且<lb/>
　勸之以共諸四方同志者因鏤板行之<lb/>
　李騰鵬曰時秀懷遠人號禹峯嘉靖乙未進士厯官<lb/>
　按察僉事<lb/>
陳氏<hi>言</hi>春秋疑<lb/>
　　　未見<lb/>
<pb n="KR2n0011_WYG_202-7a"/>
　言自序曰春秋聖人之史也而曰經者文史而義經<lb/>
　也經之為義原於聖心將以賞罰之衡寄之筆削禮<lb/>
　樂之典代乎天王吾無疑焉爾吾獨疑乎聖人之言<lb/>
　如日星而何其文之隱迄於今而猶莫之裁也吾又<lb/>
　疑乎孔氏一私書耳例不得與魯之史並行於時安<lb/>
　在其爲見諸行事而明周公之志於天下也吾又疑<lb/>
　乎非其位而託之乎南面以誅奪之不少讓也彼謂<lb/>
　左氏受經作傳者吾無據焉而吾又疑乎其言之實<lb/>
<pb n="KR2n0011_WYG_202-7b"/>
　相表裏也公穀之義例非經也然而經亦自有義例<lb/>
　也而吾又疑其何所祖也不寧惟是其他以字以事<lb/>
　以日以月參錯而互異焉者吾又不能無疑也嗚呼<lb/>
　聖典之湮傳疏爲之也專門者固名家者鑿同異駁<lb/>
　糅説者徒欲取調人之義以平之此不然吾信吾是<lb/>
　而已吾所是者經而已聖人之經紫陽所云直書其<lb/>
　事而美惡自見是已吾惟據經以説經而已經者經<lb/>
　也不得已而救世立法者其權也權而不失其爲經<lb/>
<pb n="KR2n0011_WYG_202-8a"/>
　也尼父曰斯民也三代之所以直道而行也由是觀<lb/>
　之謂春秋爲聖人直道之書可也作春秋疑<lb/>
趙氏<hi>恒</hi>春秋錄疑<lb/>
　　十七卷<lb/>
　　　未見<lb/>
　黄虞稷曰恒字志貞晉江人嘉靖戊戌進士官姚安<lb/>
　知府著書時以纊塞耳者三年書成去纊而耳已聾<lb/>
　其專心如是<lb/>
<pb n="KR2n0011_WYG_202-8b"/>
魏氏<hi>謙吉</hi>春秋大旨<lb/>
　　十卷<lb/>
　　　未見<lb/>
春秋備覽<lb/>
　　二卷<lb/>
　　　存<lb/>
　謙吉自序曰春秋以左傳為案經為斷而諸家注疏<lb/>
　大全斯備焉予初讀是經茫無旨趣及取左傳大全<lb/>
<pb n="KR2n0011_WYG_202-9a"/>
　與文定注解互相考訂始喟然歎曰縁是而求聖人<lb/>
　之心思過半矣復懼久而遺忘也乃手錄其有關於<lb/>
　經要且切者積久成帖命兒輩藏之巾笥總名之曰<lb/>
　春秋備覽蓋恐經未易窺俾覽是編而有得也及督<lb/>
　學曹君紀山請梓春秋大旨予曰大旨既不敢私是<lb/>
　編宜並付諸梓以翼大旨因引諸簡端以見是編之<lb/>
　所以梓云<lb/>
　黄虞稷曰柏鄉人嘉靖戊戌進士厯官兵部右侍郎<lb/>
<pb n="KR2n0011_WYG_202-9b"/>
　贈都察院右都御史<lb/>
髙氏<hi>拱</hi>春秋正旨<lb/>
　　一卷<lb/>
　　　存<lb/>
　拱自序曰莫大乎君臣之義而天子天下之大君也<lb/>
　莫大乎聖人之道而孔子天下之至聖也則尊王之<lb/>
　義無或如孔子者是故懼亂賊之有作而春秋作焉<lb/>
　以植天經以扶人紀正所以尊王也而後儒不察以<lb/>
<pb n="KR2n0011_WYG_202-10a"/>
　爲孔子託南面之權以賞罰天下其説既成乃沿襲<lb/>
　至今無復能辨之者然此何所始哉孟子云春秋天<lb/>
　子之事也孔子曰知我者其惟春秋乎罪我者其惟<lb/>
　春秋乎夫天子之事云者謂其明文武之憲章率諸<lb/>
　侯以尊王室非謂其假天子之權也知我者謂我尊<lb/>
　周也罪我者文武之法明則僭亂之罪著諸侯惡其<lb/>
　害己也如此夫而後亂臣賊子懼也其言固在其理<lb/>
　自明而乃謂孔子自爲天子命德討罪以是知之亦<lb/>
<pb n="KR2n0011_WYG_202-10b"/>
　以是罪之其亦誤矣予昔也讀諸家之説實有不安<lb/>
　於心者既乃以君臣之義而逆孟子稱述之旨遂有<lb/>
　以得其大意顧方從宦莫能筆之書也歲壬申歸田<lb/>
　之暇乃稍為之叙其理以正君臣之義以明聖人之<lb/>
　道嗟乎春秋果假天子之權即孔子之書吾不敢謂<lb/>
　然也而況出於後人之誤乎謂春秋假天子之權即<lb/>
　孟子之言吾不敢謂然也而況出於後人之誤乎尊<lb/>
　王也而與竊柄同則竊柄者何誅明法也而與干紀<lb/>
<pb n="KR2n0011_WYG_202-11a"/>
　同則干紀者何責兹實萬古綱常攸繫予豈好辨哉<lb/>
　予不得已也<lb/>
嚴氏<hi>訥</hi>春秋國華<lb/>
　　十八卷<lb/>
　　　存<lb/>
　陸元輔曰嘗熟嚴公訥中嘉靖辛丑進士累官太子<lb/>
　太保吏部尚書武英殿大學士贈少保諡文靖其書<lb/>
　分國凡十八卷<lb/>
<pb n="KR2n0011_WYG_202-11b"/>
　黄虞稷曰萬厯乙亥徐栻陳瓚爲序<lb/>
王氏<hi>崇儉</hi>春秋筆意<lb/>
　　　未見<lb/>
　陸元輔曰崇儉山東曹縣人嘉靖辛丑進士<lb/>
李氏<hi>攀龍</hi>春秋孔義<lb/>
　　十二卷<lb/>
　　　未見<lb/>
　山東通志攀龍字子鱗厯城人嘉靖甲辰進士官至<lb/>
<pb n="KR2n0011_WYG_202-12a"/>
　河南按察使<lb/>
王氏<hi>樵</hi>春秋輯傳<lb/>
　　十五卷<lb/>
　　　存<lb/>
春秋凡例<lb/>
　　二卷<lb/>
　　　未見<lb/>
　樵自序曰孔子因魯史而作春秋孔子未之言也而<lb/>
<pb n="KR2n0011_WYG_202-12b"/>
　孟子言之春秋之要非孟子不能知也傳之者三家<lb/>
　左氏見國史多得其事公穀經生講授多得其義雖<lb/>
　各紀其近聞時有舛駁要皆去孔門未遠今居千載<lb/>
　之下謂三傳可束髙閣欲以己意立説者非通見也<lb/>
　三傳之後惟啖氏趙氏陸氏可謂通經不泥於專門<lb/>
　之陋爲輯傳辨疑纂例各若干卷條理燦然其有功<lb/>
　於春秋多矣程子嘗作傳而未成朱子以此經未易<lb/>
　言故未暇為書而其平日講論所及皆闡春秋大義<lb/>
<pb n="KR2n0011_WYG_202-13a"/>
　至其因通鑑而修綱目綱倣春秋目依左氏綱以著<lb/>
　道法目以備事辭其書法之義固皆春秋之旨也然<lb/>
　則朱子雖未為書而於聖人竊取之義可謂繼程子<lb/>
　而得其心者矣其未為書之意亦以胡文定公作傳<lb/>
　謂事按左氏義采公羊穀梁之精者大綱本孟子而<lb/>
　微辭多取徵程氏其言當矣雖然理明義精如程子<lb/>
　固猶謂其微辭隱義時措從宜者爲難知其閒多所<lb/>
　闕而未言與夫言而尚略者蓋難之也則文定其肯<lb/>
<pb n="KR2n0011_WYG_202-13b"/>
　自謂皆已得聖人之意乎此非一家之學也故愚自<lb/>
　三傳以下采輯異同以資研討頗不主一家其有未<lb/>
　合不敢臆決大槩皆本朱子之意朱子之意固即程<lb/>
　子之意也夫不繆於程朱而有禆於文定則愚區區<lb/>
　私錄之意乎又因文定綱領七家之説而廣爲之宗<lb/>
　旨三篇附論一篇因陸氏纂例而修之爲凡例二十<lb/>
　篇雖於聖人筆削之意先王經世之法不敢妄議然<lb/>
　程子曰善者求言必自近易於近非知言者也今言<lb/>
<pb n="KR2n0011_WYG_202-14a"/>
　則備矣誠不以其近而忽之豈無有因言而得之者<lb/>
　乎雖非所及願與同志者共之<lb/>
李氏<hi>先芳</hi>春秋辨疑<lb/>
　　　未見<lb/>
王氏<hi>世貞</hi>春秋論<lb/>
　　四篇<lb/>
　　　存<lb/>
　江南通志世貞字元美太倉人嘉靖丁未進士除刑<lb/>
<pb n="KR2n0011_WYG_202-14b"/>
　部主事厯郎中出為青州兵備副使厯山西按察使<lb/>
　入爲太僕卿以右副都御史撫治鄖陽遷南大理卿<lb/>
　應天府尹乞歸起南刑兵兩部侍郎拜刑部尚書<lb/>
汪氏<hi>道昆</hi>春秋左傳節文<lb/>
　　十五卷<lb/>
　　　存<lb/>
　江南通志道昆字伯玉歙縣人嘉靖丁未進士仕至<lb/>
　兵部左侍郎<lb/>
<pb n="KR2n0011_WYG_202-15a"/>
呉氏<hi>國倫</hi>春秋世譜<lb/>
　　十卷<lb/>
　　　未見<lb/>
　谷應泰曰國倫字明卿興國人嘉靖庚戌進士授中<lb/>
　書舎人遷兵科給事中左遷南康府推官調歸德起<lb/>
　知建寧邵武二府又調髙州擢貴州提學副使河南<lb/>
　參政<lb/>
　陸元輔曰其書以春秋列國事實見於史記及他書<lb/>
<pb n="KR2n0011_WYG_202-15b"/>
　者分國爲諸侯世家予得其手寫本尚未刊行<lb/>
徐氏<hi>學謨</hi>春秋億<lb/>
　　六卷<lb/>
　　　存<lb/>
　學謨自序曰説經者宜莫難於春秋非説之難能明<lb/>
　聖人之意之難也今之説春秋者類以左氏爲之證<lb/>
　而參以公穀二家彼其因事以屬辭縁辭以命例事<lb/>
　同則辭同辭同則命例宜無不同然而正變相錯權<lb/>
<pb n="KR2n0011_WYG_202-16a"/>
　衡互異若繼弑一也或書即位或不書即位紀元一<lb/>
　也或書王正月或不書王正月或單書春王而不書<lb/>
　正月伐國一也或名或不名或爵或不爵專將帥師<lb/>
　一也或去其公子或不去公子弑君一也或明其爲<lb/>
　弑或不明其爲弑乃三家各就其詞而爲之説求之<lb/>
　春秋之本文而其説皆無有也以春秋之本文獨行<lb/>
　於世千載之下雖聖人復起不能指其詞之所之也<lb/>
　故學者不得不據傳以求經夫經之爲言常也簡易<lb/>
<pb n="KR2n0011_WYG_202-16b"/>
　明達之謂也聖人作之將以垂憲於無窮而乃欲爲<lb/>
　微曖難明之詞若置覆焉而湏傳以爲之射則何異<lb/>
　於日月之借光於爝火乎必不然矣按班固藝文志<lb/>
　云仲尼傷杞宋之亡徵以魯周公之國禮文備物與<lb/>
　左邱明共觀史記而修春秋當其時秪以口授弟子<lb/>
　左氏懼其異言失真乃因本事以作傳信斯言也則<lb/>
　經與傳有輔車之倚焉不當獨推尊孔氏矣即令附<lb/>
　春秋而作其事詞已無不可信而又何有於公穀二<lb/>
<pb n="KR2n0011_WYG_202-17a"/>
　家乃漢初鼎列於學宫而尹氏君氏盟蔑盟昧築<graphic n="KR1307" url="https://raw.githubusercontent.com/kanripo/KR-Gaiji/master/images/KR1307.png" mimeType="image/png"/>
　築微厥憖屈銀之文又輒與左氏相齟齬者不可勝<lb/>
　紀夫經文一也然且彼亦一是非此亦一是非況其<lb/>
　有無疑似微曖難明者乎故知三家各受師承以口<lb/>
　説流行即左氏亦孔子以後之書自漢以來經從傳<lb/>
　出馬端臨以意增損之疑不爲無謂而南宋大儒顧<lb/>
　復取其以意增損之詞爲之懸想臆度斷以聖人之<lb/>
　特筆在是以其可解者謂之正例而以其不可解者<lb/>
<pb n="KR2n0011_WYG_202-17b"/>
　強名之曰變例至謂仲尼見諸行事之實以天自處<lb/>
　削天於王奪位於國去氏族於卿大夫略無顧忌雖<lb/>
　一時進御之言意在納約然謂之説傳則可謂之説<lb/>
　經則不可亦何怪乎求之愈深而失之愈遠也聖人<lb/>
　之意其尚可得而見耶聖人之意簡易明達要以仍<lb/>
　人道正王法善善惡惡是是非非刪繁舉要據事直<lb/>
　書如斯而已故繫王於天則文武之威靈猶在託筆<lb/>
　於史則周公之衮鉞具存即有襃諱貶損皆天子之<lb/>
<pb n="KR2n0011_WYG_202-18a"/>
　事史官之職也而舉不以已與焉夫是以二百四十<lb/>
　二年諸侯卿大夫之功罪不必屑屑焉衡較於爵氏<lb/>
　名族之予奪而其情固莫之遁矣故曰其事則齊桓<lb/>
　晉文其文則史其義則㐀竊取之説春秋者孰有深<lb/>
　切著明於孟氏者哉愚不自揆填鄖之隙因感杜征<lb/>
　南在襄陽時箋釋左氏乃重掇三傳併范楊何孔諸<lb/>
　家疏解與胡氏之傳猥加裒輯稍略其正變之例缺<lb/>
　其有無疑似之文秪采其説之不詭於理者以符㑹<lb/>
<pb n="KR2n0011_WYG_202-18b"/>
　孔子竊取之義而彚爲一書名之曰春秋億凡如干<lb/>
　卷亦知其不可以幸中第無敢狗傳蔑經隨人射覆<lb/>
　以坐失聖人之意云爾萬厯丁丑夏<lb/>
　<lb/>
　<lb/>
　<lb/>
　<lb/>
　經義考卷二百二<lb/>
</p>
<p>
</p>
  </div>
</body>
</text>
</TEI>
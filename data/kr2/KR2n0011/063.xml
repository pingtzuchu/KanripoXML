<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷六十三</head> <lb/>
    <p>
<pb n="KR2n0011_WYG_063-1a"/>
欽定四庫全書<lb/>
　經義考卷六十三<lb/>
　　　　　　　　　　翰林院檢討朱彛尊撰<lb/>
　　　易<hi>六十二</hi>
張氏<hi>次仲</hi>周易玩辭困學記<lb/>
　　十二卷<hi>原本無卷數今析之</hi>
　　　存<lb/>
　錢謙益序曰天啟辛酉余典浙闈得元岵文許其必<lb/>
<pb n="KR2n0011_WYG_063-1b"/>
　冠南宫乃屢上公車而余言不果騐是亦遇之窮也<lb/>
　元岵中年多遭閔凶獨能出險脱親於不測之難老<lb/>
　際陽九杜門讀經旦夕忘倦則其識力之逺過有不<lb/>
　在文章者亦何必以南宫一第為重哉戊戌暮春泛<lb/>
　舟西湖元岵過訪問其家居何為對曰讀易出其周<lb/>
　易玩辭困學記相正大約根柢於窮理而浸淫深湛<lb/>
　於彖爻十翼之義浩浩瀚瀚上下數百餘家無不辨<lb/>
　析而折衷近古以來之譚易此其斐然者矣其辨卦<lb/>
<pb n="KR2n0011_WYG_063-2a"/>
　變之説非某卦從某卦而來悟因重之法八卦無自<lb/>
　十六三十二以至六十四之説希夷康節作方圓圖<lb/>
　繪其所自得非易本有此圖一卦六爻如主伯亞旅<lb/>
　無此以為君子彼以為小人背反錯雜之理皆其浸<lb/>
　淫深湛而創獲於古人所未發無論近代之士即有<lb/>
　宋諸君子分路揚鑣亦未必遽俯而殿其後也元岵<lb/>
　猶不自滿假謂更遲十餘年是書庶幾可成書成將<lb/>
　與身俱隠余謂不然䝉莊氏之言曰千載而下知其<lb/>
<pb n="KR2n0011_WYG_063-2b"/>
　解者旦暮遇之𤣥經之誕妄柦譚以為絶倫元岵之<lb/>
　書布帛菽米之書也寧患無知之者哉<lb/>
　陸嘉淑曰待軒先生易記凡更二十餘年七易稿乃<lb/>
　定先生解易一以夫子為宗如因重之無十六三十<lb/>
　二也卦變之非某卦自某卦來也夫子之所不言故<lb/>
　也河出圖洛出書聖人則之圖書之外無他圖也後<lb/>
　人因夫子之言而為圖也卦必有主有應六爻如主<lb/>
　伯亞旅夫子所謂相攻相取也皆先生所心得而我<lb/>
<pb n="KR2n0011_WYG_063-3a"/>
　輩讀易之繩凖也<lb/>
　次仲自序曰余少而讀易不過為帖括之學踰冠以<lb/>
　後漸涉人事遭家多難日行於凶咎悔吝之途老來<lb/>
　憂患轉廹端居深念寡過之道無踰於讀易也讀易<lb/>
　之道當以夫子十翼為宗庶幾尋流遡源可以仰窺<lb/>
　伏羲文周三聖人之意屏跡蕭寺畫夜紬繹檢先輩<lb/>
　箋疏傳注諸書反覆㕘校期於自慊而後止葢風雨<lb/>
　晦暝疾病愁苦二十年如一日也賦性顓愚不敢侈<lb/>
<pb n="KR2n0011_WYG_063-3b"/>
　談象數又雅不信䜟緯之説惟從語言文字中求其<lb/>
　有益身心者輒便疏録歳乆成帙總不離經生習氣<lb/>
　謬題之曰玩辭困學記困則困矣學之一字我甚愧<lb/>
　之<lb/>
　黄宗羲志墓曰先生諱次仲字元岵别字待軒海寧<lb/>
　人天啟辛酉鄉薦其言易宗王程以玩辭為本<lb/>
顧氏<hi>樞</hi>西疇易藁<lb/>
　　三卷<lb/>
<pb n="KR2n0011_WYG_063-4a"/>
　　　存<lb/>
　嚴繩孫曰字所止涇陽先生之孫天啟辛酉舉人與<lb/>
　老友周夢華公西殫精易學共立説成一家言<lb/>
陳氏<hi>仁錫</hi>羲經易簡録<lb/>
　　八卷<lb/>
　　　存<lb/>
　陸元輔曰仁錫字明卿長洲人天啟壬戌賜進士第<lb/>
　三人歴南京國子監祭酒卒諡文莊二書未第時作<lb/>
<pb n="KR2n0011_WYG_063-4b"/>
黄氏<hi>道周</hi>易象正<lb/>
　　十四卷<lb/>
　　　存<lb/>
　孟應春曰崇禎庚辰八月夫子在西庫始作此書初<lb/>
　成二十四圖又逮繋非寺毒痛之下指節初續又為<lb/>
　六十四象正崑山朱生永明冒難入北寺親為夫子<lb/>
　櫛沐鈔得是書然尚缺畧有十之六七耳壬午放歸<lb/>
　在靖海寺苦欲録本夫子在病中恐不復完黽勉畀<lb/>
<pb n="KR2n0011_WYG_063-5a"/>
　之故崑山清江各有初本及應春侍夫子至九江西<lb/>
　林寺夫子病瘧初瘳亟覓筆紙曰及我在不定此本<lb/>
　後世誰復能定之料理三十日將有次第而應春以<lb/>
　家報趣歸夫子獨在蕭寺無復酬對之煩此書始能<lb/>
　就緒别後應春至留都乃聞夫子賜環之命遣僕報<lb/>
　夫子歸夫子猶以是書未完留連江渚既發疏謝病<lb/>
　乃扁舟過錢塘聞是本已就留陳太史彦升處則是<lb/>
　書以彦升本為正也<lb/>
<pb n="KR2n0011_WYG_063-5b"/>
　朱朝瑛曰瑛先歳見三易洞璣玩之未有所得既在<lb/>
　旌德邑小事稀山清水穆乃稍探討别為三易與洞<lb/>
　璣㕘契壬午夏月先生來大滌山中瑛以三易請正<lb/>
　先生以為不謬因相與極論三四晝夜雖無足發之<lb/>
　能頗盡一隅之致矣及見象正初本意欲借歸而先<lb/>
　生堅以為未定既十月先生以完本寄彦升又屬彦<lb/>
　升若傳播必與朱美之參定不知何以佐髙深者捧<lb/>
　拳塊而附泰華誠還顧瞠然未知其可也<lb/>
<pb n="KR2n0011_WYG_063-6a"/>
　鄭開極序曰石齋先生以道德起漳南訓導其鄉榕<lb/>
　檀之下户屨常滿迨抗顔言事就繫圜扉午門赤杖<lb/>
　創殘未愈血裹猶存猶作六十四圖示北寺從遊之<lb/>
　士其出都門也以易傳授豫章楊機部廷麟機部以<lb/>
　絶學當傳大賢難遇慨然欲挾䇿相從讀書鶴鳴山<lb/>
　十年不出事雖不行為士林所重其至臨安也築大<lb/>
　滌山房欲以平生著述扄閉山中俟象正告成當簪<lb/>
　筆披衣呈章北斗及之江楚扁舟葦岸昕夕研窮葢<lb/>
<pb n="KR2n0011_WYG_063-6b"/>
　覃精三十餘年而後克就若是其成之不易也昔蘇<lb/>
　文忠播遷儋耳阻風合浦時尚書論語易注盡在舟<lb/>
　中撫卷謂子過曰是書世無副本我其終濟兩賢之<lb/>
　遇何其相似而其志又相符也然坡公以名山之業<lb/>
　揚一代之英先生承四聖之傳啟千秋之緒其志雖<lb/>
　同而先生似過之矣嗚呼聖人作易之憂患逺在百<lb/>
　世先生著易之憂患近在當時故寧為成仁蹈義不<lb/>
　欲為樂行憂違寧為滅頂之凶不欲為遯世之哲其<lb/>
<pb n="KR2n0011_WYG_063-7a"/>
　所為報國恩而酧學術者期無愧於聖賢而已易曰<lb/>
　澤无水困君子以致命遂志此即先生之易也先生<lb/>
　為余鄉先生余於視學兩浙始得覩易學之全亟授<lb/>
　之梓而誌其著述之概於右<lb/>
三易洞璣<lb/>
　　十六卷<lb/>
　　　存<lb/>
　黄宗羲曰漳海之學如武庫無所不備而尤邃於易<lb/>
<pb n="KR2n0011_WYG_063-7b"/>
　厯三乘易卦為二十六萬二千百四十四以授時配<lb/>
　之交㑹閏積贏縮無不脗合詩與春秋逓為爻象屯<lb/>
　䝉而下兩濟而上二千一百二十五年之治亂燎若<lb/>
　觀火<lb/>
　髙佑釲曰先生字幼𤣥號石齋漳州鎮海人天啟壬<lb/>
　戌進士改庶吉士除編修遷右中允以言事為民崇<lb/>
　禎丙子復官陞左諭德掌司經局後死於難<lb/>
倪氏<hi>元璐</hi>兒易<lb/>
<pb n="KR2n0011_WYG_063-8a"/>
　　内儀六卷外儀十五卷<lb/>
　　　存<lb/>
　陳濟生曰公字玉汝上虞人天啟壬戌進士改庶吉<lb/>
　士官至尸部尚書兼禮部尚書翰林院學士甲申三<lb/>
　月京師陷死之<lb/>
　蔣雯階曰公作兒易兒者姓也其義孩言童䝉也有<lb/>
　内儀有外儀曰原始為易冒易生易凖易至易則易<lb/>
　衍易行易能曰正言為易居曰能事為易適曰盡利<lb/>
<pb n="KR2n0011_WYG_063-8b"/>
　為易列易位易數易兼易倚易推易求易見易類易<lb/>
　嚮易治易作曰曲成為易㑹易通易小易初曰申命<lb/>
　為易相易教天地之開闔日月之明晦晝夜之通復<lb/>
　世㑹之升降人事之數古今之變盡於此矣殆發機<lb/>
　於筮焉其學渾淪無端與漳浦黄公道周角立成家<lb/>
　而通權達變殆又過之<lb/>
龍氏<hi>文光</hi>乾乾篇<lb/>
　　三卷<lb/>
<pb n="KR2n0011_WYG_063-9a"/>
　　　存<lb/>
　文光自序曰文光髮種種矣百年將半為日苦短夫<lb/>
　子不自道乎假年學易易通上下而言在君有君之<lb/>
　用臣有臣之用父有父之用子有子之用以至事物<lb/>
　莫不皆然且合聖凡而言故作經立教使夫婦之愚<lb/>
　皆可與知與能故六龍一人皆有一日皆有孔子全<lb/>
　以人説易人能盡道最難乃設為警懼戒謹之辭使<lb/>
　天下為人者皆可勉而至焉易曰終日乾乾此語最<lb/>
<pb n="KR2n0011_WYG_063-9b"/>
　盡竊願時習之矣<lb/>
　繆泳曰馬平人天啟壬戌進士歴官右僉都御史巡<lb/>
　撫四川死宼難<lb/>
文氏<hi>安之</hi>易傭<lb/>
　　十四卷<lb/>
　　　存<lb/>
　黄百家曰銕庵文公夷陵州人天啟壬戌進士改庶<lb/>
　吉士授檢討遷南國子司業歴左諭德掌司經局印<lb/>
<pb n="KR2n0011_WYG_063-10a"/>
　易傭十四卷前列諸儒著述<lb/>
林氏<hi>□昌</hi>周易耨義<lb/>
　　六卷<lb/>
　　　存<lb/>
　髙兆曰素庵林氏晉江人天啟壬戌進士吏部郎中<lb/>
　莆田有全石社林氏家學也素庵集子弟月三㑹自<lb/>
　崇禎庚辰四月始至十一月止凡二十二㑹而易義<lb/>
　講畢門人張拱宸何承都等輯而成編素庵以請學<lb/>
<pb n="KR2n0011_WYG_063-10b"/>
　為圃名齋故曰耨義<lb/>
張氏<hi>鏡心</hi>易經増注<lb/>
　　十二卷<lb/>
　　　存<lb/>
　髙佑釲曰公磁州人天啟壬戌進士授蕭縣知縣調<lb/>
　定逺再調泰興擢禮科給事中陞太常少卿歴大理<lb/>
　少卿光禄卿出總督兩廣軍務終兵部尚書易増注<lb/>
　十二卷孫徴君竒逢序之<lb/>
<pb n="KR2n0011_WYG_063-11a"/>
周氏<hi>瑞豹</hi>易解<lb/>
　　六卷<lb/>
　　　未見<lb/>
　陸元輔曰瑞豹字𤣥叔吉水人天啟壬戌進士官兵<lb/>
　科給事中歴尚寳卿<lb/>
陳氏<hi>廷謨</hi>羲畫管闚<lb/>
　　　未見<lb/>
　廣平府志陳廷謨字獻明成安人天啟壬戌進士知<lb/>
<pb n="KR2n0011_WYG_063-11b"/>
　沂水益都二縣擢御史督河東鹺按蜀<lb/>
李氏<hi>竒玉</hi>雪園易義<lb/>
　　四卷<lb/>
　　　存<lb/>
　曹勲序曰不易之謂易變易之謂易古今言易者二<lb/>
　義盡之矣夫變易即中庸之所謂不測也不易即中<lb/>
　庸之所謂不二也惟不二故不測無二義也故曰至<lb/>
　誠之道可以前知乾坤三畫無刻不流行六子之中<lb/>
<pb n="KR2n0011_WYG_063-12a"/>
　故坎得乾中爻即代居坤位離得坤中爻即代居乾<lb/>
　位水火之精萬物化生所謂中也水火為天下之大<lb/>
　利亦為天下之大害剛柔交而難生矣然乾易以知<lb/>
　險坤簡以知阻易簡者所謂庸也知入於險阻而後<lb/>
　天之用神知出於易簡而先天之體立善易者不言<lb/>
　易古之善言易者無過子思子也同年李荆陽先生<lb/>
　學問靜篤深造逢源寒暑一編窮年幾易其觀象玩<lb/>
　詞則一本乎説卦其觀變玩占則兼取乎中爻析如<lb/>
<pb n="KR2n0011_WYG_063-12b"/>
　繭絲融於爐雪往往奪洛閩之席而揖讓於公明輔<lb/>
　嗣之間至於隂陽倚伏直欲以包荒小人為量不耑<lb/>
　以决去小人為能蓋深有慨於黨人之禍肇自君子<lb/>
　一篇之中三致意焉昔程伯子云青苖之害我輩亦<lb/>
　不得不任其咎先生之學殆以伊川之正而兼明道<lb/>
　之通者乎夫易之始乾坤終坎離也於坎離識天下<lb/>
　之中於乾坤識天下之庸坎離以有用為用故聖人<lb/>
　以執中而用中乾坤以無用為用故聖人還有事於<lb/>
<pb n="KR2n0011_WYG_063-13a"/>
　行所無事以之下學為程邵之嫡系以之上達即姬<lb/>
　孔之功臣我不能不服膺先生矣<lb/>
　俞汝言曰荆揚先生李竒玉字元美嘉善人天啟壬<lb/>
　戌中㑹試崇禎戊辰賜同進士出身官止汝寧知府<lb/>
　引疾歸發篋中箋注與無錫呉叔美金壇周仲純研<lb/>
　析疑義凡十年而雪園易義書成<lb/>
朱氏<hi>之俊</hi>周易纂<lb/>
　　六卷<lb/>
<pb n="KR2n0011_WYG_063-13b"/>
　　　存<lb/>
　徐盛全曰朱之俊字滄起汾陽人天啟壬戌進士改<lb/>
　庶吉士除檢討陞國子司業轉侍講易纂六卷自為<lb/>
　之序<lb/>
董氏<hi>守諭</hi>讀易鈔　卦變考畧　易韻補遺<lb/>
　　　未見<lb/>
　陸元輔曰董守諭字次公鄞縣人天啟甲子舉人苦<lb/>
　心易學聚古今言易者數十家考其異同著有讀易<lb/>
<pb n="KR2n0011_WYG_063-14a"/>
　一抄二抄卦變考畧易韻補遺等編藏於家<lb/>
姚氏<hi>世勲</hi>易剰義<lb/>
　　　未見<lb/>
　平湖縣志姚世勲字元仲天啟甲子舉人<lb/>
何氏<hi>楷</hi>古周易訂詁<lb/>
　　十六卷<lb/>
　　　存<lb/>
　楷自序曰古易分上下二篇所謂二篇之策也孔子<lb/>
<pb n="KR2n0011_WYG_063-14b"/>
　作傳釋經亦隨經而分謂之十翼上彖傳一下彖傳<lb/>
　二上象傳三下象傳四上繫辭傳五下繫辭傳六文<lb/>
　言傳七説卦傳八序卦傳九雜卦傳十漢興言易者<lb/>
　本田何以上下經與十翼為十二篇而説者自為章<lb/>
　句易之本經也是時東萊費直治易亡章句獨以彖<lb/>
　象傳及繫辭等十篇解説上下經凡以彖象文言襍<lb/>
　入卦中者自費氏始費氏興而田何遂息古十二篇<lb/>
　之易遂亡其本世所傳鄭𤣥舊本以彖傳連經文然<lb/>
<pb n="KR2n0011_WYG_063-15a"/>
　猶若今乾卦次序至王弼乃自坤卦而始毎卦以彖<lb/>
　傳移綴彖辭之後而以彖曰兩字冠之又以為象本<lb/>
　釋經宜相附近其義易了故分爻之象辭各附當爻<lb/>
　之下猶如杜預注左傳分經之年與傳相附其意欲便<lb/>
　學者誦習如淳于俊對髙貴鄉公之説也按古者經<lb/>
　傳各為一書如春秋三傳不與經連故石經公羊傳<lb/>
　皆無經文藝文志所載毛詩故訓傳亦與經别及馬<lb/>
　融為周禮注乃云欲省學者兩讀故具載本文而就<lb/>
<pb n="KR2n0011_WYG_063-15b"/>
　經為注鄭𤣥與馬融同時𤣥以易傳合經蓋倣融例<lb/>
　而弼又援𤣥例也魏晉以下去古日逺學者不見古<lb/>
　文唐太宗詔名儒定九經正義孔頴達奉詔與諸儒<lb/>
　㕘議於是獨取王弼不本正義者以為異説於是後<lb/>
　學惟弼是從莫敢移動吕汲公王原叔晁以道李㢲<lb/>
　巖吕伯恭朱元晦皆以分經合傳為非古呉仁傑税<lb/>
　與權編周易古經亦皆極論王弼之失愚故别異經<lb/>
　傳以還田何之舊竊謂夫子之注易備矣學者因而<lb/>
<pb n="KR2n0011_WYG_063-16a"/>
　求之則思過半仍取彖象二傳附於經文之下以為<lb/>
　之注易以彖傳象傳等字其文言顓釋乾坤及上下<lb/>
　繫説序襍等傳凡有闗於彖象者亦各隨卦而附列<lb/>
　焉以祖費直之意輒不自量網羅廣聞裁以管見為<lb/>
　之小註要求靡盭於夫子而已爰題其名曰古周易<lb/>
　訂詁云<lb/>
　俞汝言曰楷字𤣥子漳州人天啟乙丑進士累官禮<lb/>
　部尚書<lb/>
<pb n="KR2n0011_WYG_063-16b"/>
侯氏<hi>峒曽</hi>易解<lb/>
　　三卷<lb/>
　　　存<lb/>
　陸元輔曰先生字豫瞻號廣成嘉定人天啟乙丑進<lb/>
　士授南京武選司主事文選司稽勲司郎中陞江西<lb/>
　提學副使遷廣東督糧道浙江布政司㕘議陞順天<lb/>
　府丞甲申五月官左通政死於難先生易解與弟岐<lb/>
　曽雍瞻㕘定為治舉業者作<lb/>
<pb n="KR2n0011_WYG_063-17a"/>
成氏<hi>勇</hi>程易發<lb/>
　　　末見<lb/>
　髙佑釲曰勇字寳慈樂安人天啟乙丑進士山西道<lb/>
　御史<lb/>
黎氏<hi>遂球</hi>周易爻物當名<lb/>
　　二卷<lb/>
　　　存<lb/>
　遂球自序曰揚雄有言重易六爻不亦淵乎王弼以<lb/>
<pb n="KR2n0011_WYG_063-17b"/>
　為象者意之筌也立象以盡意而象可忘也重畫以<lb/>
　盡情而畫可忘也是故觸類可為其象合義可為其<lb/>
　㣲義苟在健何必馬乎類苟在順何必牛乎爻苟合<lb/>
　順何必坤乃為牛義苟應健何必乾乃為馬而或者<lb/>
　定馬於乾案文責卦有馬無乾則偽説滋蔓難可記<lb/>
　矣夫以弼之説推雄之言則豈魚躍于淵舍筌可得<lb/>
　究厥所繇不為無自遂球山居讀易毎以史繫之至<lb/>
　於爻物必求其名之所當顧史之為編散而未貫繁<lb/>
<pb n="KR2n0011_WYG_063-18a"/>
　而末統汗牛充棟運之日月因先定是編以寄其筌<lb/>
　惟淵乎其淵乃可得而忘之不及焦郭諸家主依文<lb/>
　發義也若夫彖卦之材固可推爾圖數之奥間亦深<lb/>
　觀而自得焉别為一帙非為爻也史也者以人事而<lb/>
　著卦爻者也得其意矣乃衡其事趨避形焉亦嘗試<lb/>
　以是觀之崇禎乙亥長至<lb/>
　徐世溥序曰易之道廣大悉備然孔子所謂有聖人<lb/>
　之道四焉者盡之矣余之繫易也義取繫辭而補其<lb/>
<pb n="KR2n0011_WYG_063-18b"/>
　三及讀黎子爻物當名其象實其變覈辭則聖人繫<lb/>
　之在前占則神而明之存乎其人然則名物而義舉<lb/>
　矣夫易稱名小取類大其㫖逺其詞文文生於名名<lb/>
　生於物物生於象象生於爻或以本卦或以互體或<lb/>
　以外合或從變來或以本爻名不當故文失文不當<lb/>
　故吉凶生焉世之治易有如黎子者余文可以多作<lb/>
　乎哉<lb/>
　章美序曰易自田何而後各自為説其著者七十餘<lb/>
<pb n="KR2n0011_WYG_063-19a"/>
　家或言象或言數或言理或言占四者要皆本乎象<lb/>
　然則象固難明而易托者乎慨夫絶學之不繼也不<lb/>
　意當吾世而得一人焉曰新安程子上子上之言曰<lb/>
　易逆數也數存乎卦爻之後可得而言數存乎卦爻<lb/>
　之先不可得而言也越十五年而又得一人曰東粤<lb/>
　黎子美周美周之言曰卦之有爻所以效變也辭之<lb/>
　有象所以象像也攷交互研物宜而當名辨物之書<lb/>
　於是乎出由黎子之説可以振聖人之教後有起者<lb/>
<pb n="KR2n0011_WYG_063-19b"/>
　雖謂不悖於中正可也<lb/>
易史<lb/>
　　　佚<lb/>
　遂球自序曰易人事之書也昔仲尼至聖作春秋紀<lb/>
　二百四十年之事於易作十翼葢嘗三絶其韋編云<lb/>
　夫數所以剖理也所以成理也易有太極生生不窮<lb/>
　衆人囿於器焉聖人見其道焉是故順其理然後得<lb/>
　吉悖其理斯以取凶然亦有以理取凶者此聖人所<lb/>
<pb n="KR2n0011_WYG_063-20a"/>
　以有憂也是故以古人之事而擬諸其形容鮮不見<lb/>
　矣箕子之明夷髙宗伐鬼方其端可見者也仲尼曰<lb/>
　假我數年五十以學易可以無大過罪我者其惟春<lb/>
　秋乎是故易有吉凶而春秋善善惡惡夫人不能得<lb/>
　之易猶庶幾其懼乎春秋聖人復起此義未之或改<lb/>
　也予讀史不能無感焉乾坤闔闢於斯乎攷矣因取<lb/>
　其可相發明者繫於卦爻之下而事無不合焉著其<lb/>
　事而理無不見焉得其理而數無不晰焉作易者之<lb/>
<pb n="KR2n0011_WYG_063-20b"/>
　意其在斯矣<lb/>
　陸元輔曰遂球字美周番禺人天啟丁夘舉人死贛<lb/>
　州之難<lb/>
　俞汝言曰黎美周先生讀易毎以史繫之以爻配事<lb/>
　以事例爻自謂不煩太卜立筮詹尹拂龜吉凶瞭如<lb/>
　其明炳燭<lb/>
鄭氏<hi>賡唐</hi>讀易蒐<lb/>
　　十二卷<lb/>
<pb n="KR2n0011_WYG_063-21a"/>
　　　存<lb/>
　賡唐自序曰易廣大變通之書也三畫無端六爻不處探<lb/>
　理者以為深觀象者以為竒前之所是後或非之此之<lb/>
　所疑彼或信之各出所見以得津涯猶之乎測海酌河<lb/>
　也王輔嗣之言曰衆之所以得咸存者主必致一也動<lb/>
　之所以得咸運者原必無二也物无妄然必由其理故<lb/>
　六爻相錯可舉一以明也剛柔相乘可立主以定也蘇<lb/>
　子瞻之言曰其實有不容言也故以其似者告也逹者因<lb/>
<pb n="KR2n0011_WYG_063-21b"/>
　似以識真不逹則又見其似似者而日以逺矣朱元晦<lb/>
　之言曰以一時而索卦則拘於無變非易也以一事而<lb/>
　明爻則窒而不通非易也楊敬仲之言曰道一而已矣<lb/>
　三才一萬物一萬事一萬理一坤者乾之偶也震巽坎<lb/>
　艮離兌乾之變錯者也無二乾也一言之謂之乾兩言<lb/>
　之謂之坤八言之謂之八卦又别而言之謂之六十四<lb/>
　卦又謂之三百八十四爻又謂之萬有一千五百二十<lb/>
　又謂之無窮皆此物也數子者或即事以明理或泝源<lb/>
<pb n="KR2n0011_WYG_063-22a"/>
　以該流其為經傳羽翼則一也余讀易三十年輒不<lb/>
　自揣量網羅舊聞裁諸管見求庶幾無戾於理斯已<lb/>
　矣<lb/>
　髙佑釲曰賡唐縉雲人天啟丁夘舉人官福建按察<lb/>
　僉事<lb/>
　<lb/>
　<lb/>
　<lb/>
<pb n="KR2n0011_WYG_063-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷五十</head> <lb/>
    <p>
<pb n="KR2n0011_WYG_050-1a"/>
欽定四庫全書<lb/>
　經義考卷五十<lb/>
　　　　　　　　　　翰林院檢討朱彝尊撰<lb/>
　　　易<hi>四十九</hi>
劉氏<hi>誠</hi>周易衍辭<lb/>
　　　未見<lb/>
　黄虞稷曰誠字敬之雞澤人天順丁丑進士官至湖<lb/>
　廣布政司參議其書專辨焦氏納甲飛伏之非<lb/>
<pb n="KR2n0011_WYG_050-1b"/>
沈氏<hi>瑤</hi>易經比類<lb/>
　　一卷<lb/>
　　　未見<lb/>
　　　　按登科錄沈瑤有二一南直𨽻山陽人天順<lb/>
　　　　丁丑進士一武功左衞人嘉靖癸丑進士撰<lb/>
　　　　書者未詳何人<lb/>
吾氏<hi>哻</hi>周易傳義㑹同<lb/>
　　　未見<lb/>
<pb n="KR2n0011_WYG_050-2a"/>
　范路曰吾哻字景端衢州開化人天順己夘舉人為<lb/>
　江浦教諭時人稱曰文山先生章楓山志其墓<lb/>
張氏<hi>元禎</hi>周易要語<lb/>
　　　未見<lb/>
　范路曰元禎字廷祥南昌人天順庚辰進士官至吏<lb/>
　部左侍郎學者稱東白先生<lb/>
羅氏<hi>璟</hi>周易程朱異同<lb/>
　　　未見<lb/>
<pb n="KR2n0011_WYG_050-2b"/>
　姓譜璟字明仲南城人天順甲申進士第三厯國子<lb/>
　監祭酒<lb/>
盧氏<hi>璣</hi>河圖衍義<lb/>
　　　未見<lb/>
　繆泳曰璣浙江松陽人天順甲申進士<lb/>
姚氏<hi>綬</hi>大易天人合㫖<lb/>
　　　未見<lb/>
　俞汝言曰姚綬字公綬嘉善人天順甲申進士官監<lb/>
<pb n="KR2n0011_WYG_050-3a"/>
　察御史嘗著大易天人合㫖而里中無有儲藏者葢<lb/>
　名為書畫所掩也<lb/>
金氏<hi>旅</hi>易意<lb/>
　　　未見<lb/>
　括蒼彚紀金旅字崇吉麗水人天順間嵗貢生仕為<lb/>
　雲南永昌府判<lb/>
桑氏<hi>悦</hi>易抄<lb/>
　　　未見<lb/>
<pb n="KR2n0011_WYG_050-3b"/>
　悦自述曰愚於孔子彖辭中發文王卦辭之意成朱<lb/>
　子志也　又曰愚於易抄説理以程子為主而輔以<lb/>
　諸儒之論或寓鄙見於其間至後始言象占亦不失<lb/>
　文公本意也　又曰愚於易抄欲每卦先宓犧畫次<lb/>
　文王卦下繫辭又次則周公六爻辭始以孔子釋象<lb/>
　爻等辭繼於後而文言繫辭等仍各自為卷庶幾四<lb/>
　聖之易不亂而學者亦易於觀覽後得先儒董真卿<lb/>
　所注之易已先得吾心遂用其例<lb/>
<pb n="KR2n0011_WYG_050-4a"/>
　錢陸燦曰悦字民懌常熟人成化乙酉鄉薦除泰和<lb/>
　訓導遷長沙通判調栁州<lb/>
羅氏<hi>倫</hi>周易説㫖<lb/>
　　四卷<lb/>
　　　存<lb/>
　言行錄倫字彝正江西永豐人成化丙戌進士第一<lb/>
　授翰林院修撰疏奏大學士李賢奪情非是落職提<lb/>
　舉泉州市舶司明年召還復官改南京尋以疾辭歸<lb/>
<pb n="KR2n0011_WYG_050-4b"/>
　開門授徒日以注經為業垂十年卒於退居之金牛<lb/>
　山後追諡文毅<lb/>
張氏<hi>昇</hi>易爻用九六説<lb/>
　　一篇<lb/>
　　　存<lb/>
　沈進曰張昇南城人成化己丑進士第一厯官太子<lb/>
　太保禮部尚書諡文僖<lb/>
談氏<hi>綱</hi>讀易愚慮<lb/>
<pb n="KR2n0011_WYG_050-5a"/>
　　二卷<lb/>
　　　存<lb/>
　綱自述曰綱愚且弱而多病心雖嗜經口不能誦日<lb/>
　惟玩索文義而已慮之所及多與傳注不合心不能<lb/>
　安欲質人而言訥存疑久矣於兹衰老遺忘頗多閒<lb/>
　中筆其一二以付兒輩相與就正有道時正徳改元<lb/>
　丙寅春<lb/>
易攷圖義<lb/>
<pb n="KR2n0011_WYG_050-5b"/>
　　一卷<lb/>
　　　存<lb/>
卜筮節要<lb/>
　　一卷<lb/>
　　　存<lb/>
　綱自序曰易之用莫妙於卜筮所謂神以知來也莫<lb/>
　難於卜筮所謂極數知來也八卦定吉凶吉凶生大<lb/>
　業又孰要於卜筮哉大衍畢天下之能事何可不講<lb/>
<pb n="KR2n0011_WYG_050-6a"/>
　夫幽贊神明而生蓍衍之由也參天兩地而倚數衍<lb/>
　之法也觀變陰陽衍天道也發揮剛柔衍地道也和<lb/>
　順道徳而理於義窮理盡性以至於命衍人道之極<lb/>
　功也所係如此可不講夫<lb/>
易義雜言<lb/>
　　一卷<lb/>
　　　存<lb/>
易指攷辨<lb/>
<pb n="KR2n0011_WYG_050-6b"/>
　　一卷<lb/>
　　　存<lb/>
　綱自序曰康節邵氏天分甚髙數學甚精二程雖曰<lb/>
　外之亦莫屈其雄論天下學士望風而靡孰敢抗衡<lb/>
　然而不本聖經本乎李穆之傳掠乎揚京之緖數其<lb/>
　數而非易之所謂數理其理而非易之所謂理專先<lb/>
　天而略後天律乎聖經其誤多矣此易考圖義所由<lb/>
　作也然初亦不肯直言其誤惟自立説以明易耳而<lb/>
<pb n="KR2n0011_WYG_050-7a"/>
　人之惑者既深其牖不啓吾約何納不直則道不見<lb/>
　我且直之愚能已哉於是申明則圖之義以窮其源<lb/>
　中推别卦之義以泝其流末即源流以明其誤以翼<lb/>
　圖義直且辨矣語曰予豈好辨哉予不得已也<lb/>
　曹溶曰綱無錫人成化己丑進士<lb/>
謝氏<hi>理</hi>周易解<lb/>
　　　未見<lb/>
　太平府志謝理字一卿成化壬辰進士著周易春秋<lb/>
<pb n="KR2n0011_WYG_050-7b"/>
　解<lb/>
洪氏<hi>貫</hi>周易解疑<lb/>
　　　未見<lb/>
　錢陸燦曰貫字唯卿鄞縣人成化丁酉舉人從化知<lb/>
　縣<lb/>
葉氏<hi>應</hi>易卦方位次序圖<lb/>
　　一卷<lb/>
　　　未見<lb/>
<pb n="KR2n0011_WYG_050-8a"/>
　廣東通志葉應字子唯歸善人成化戊戌進士廣西<lb/>
　慶逺知府<lb/>
吳氏<hi>璉</hi>周易訂疑<lb/>
　　　未見<lb/>
　南海縣志吳璉字美中成化甲辰進士知含山進賢<lb/>
　二縣事<lb/>
李氏<hi>承恩</hi>易大義<lb/>
　　　佚<lb/>
<pb n="KR2n0011_WYG_050-8b"/>
　陸元輔曰承恩嘉魚人成化甲辰進士<lb/>
蔡氏<hi>清</hi>周易䝉引<lb/>
　　二十四卷<lb/>
　　　存<lb/>
　人物考蔡清字介夫晉江人成化甲辰進士除禮部<lb/>
　主事改吏部厯員外尋遷禮部郎中出為江西提學<lb/>
　副使忤寧藩遂致仕正徳三年起南京國子監祭酒<lb/>
　未至卒<lb/>
<pb n="KR2n0011_WYG_050-9a"/>
　嘉靖八年直𨽻松江府推官蔡存逺奏臣聞君道莫<lb/>
　先乎立教立教莫重乎經術漢求遺書而置五經博<lb/>
　士唐開𢎞文而集五經注疏雖未還乎粹古要為知<lb/>
　所先務也矧五經之首實惟周易始自伏羲畫卦而<lb/>
　周文係以彖爻孔子贊以十傳四聖之精具於是焉<lb/>
　其後王弼談𤣥京房演數去古益逺學失真傳爰至<lb/>
　宋儒得其宗㫖惟程之易傳朱之本義然讀者多枝<lb/>
　蔓於辭而卒莫究於理明而復晦弊也久矣竊念臣<lb/>
<pb n="KR2n0011_WYG_050-9b"/>
　父蔡清少習易經頗能心契自鄉解而登甲科由督<lb/>
　學而擢祭酒仕宦所至專意講易門徒相授無慮千<lb/>
　數舉世謬稱以為專門焉者悼世俗之見執泥象辭<lb/>
　而支離於形下宗程朱之言研究陰陽而特達於虛<lb/>
　中觀先天後天而漸悟洞太極無極以深造手不停<lb/>
　披迄裁衆説積有成編僭名䝉引向惟藏之篋笥若<lb/>
　有待於明時不幸謝世未及獻呈而臣忝舉鄉闈叨<lb/>
　登甲第所以蒙陛下之恩澤而進身者皆臣父教以<lb/>
<pb n="KR2n0011_WYG_050-10a"/>
　一經而致然也臣不自揣敬用謄寫上塵陛下乙夜<lb/>
　之覽倘或有取其一得庶幾足發乎經學伏望陛下<lb/>
　煥發徳音俯賜收納貯之内閣以備昭代專經之説<lb/>
　頒之禮部以開天下諸生之學則億兆臣民仰見陛<lb/>
　下右文之治皆顒顒然以興起而通今學古之士將<lb/>
　輩出以效用矣為此將臣父蔡清所著易經䝉引每<lb/>
　部二十六冊正副二部共五十二冊隨本親賫等因<lb/>
　奉世廟聖㫖所進書籍正本朕留覽副本發禮部看<lb/>
<pb n="KR2n0011_WYG_050-10b"/>
　詳囬奏禮部尚書李覆故祭酒蔡清濳心易學專意<lb/>
　注疏平生精力所得盡在䝉引一書真足羽翼聖經<lb/>
　開示後學合無候命下之日本部行福建提學副使<lb/>
　將易經蒙引訂証明白發刋書坊庶幾可以傳播逺<lb/>
　邇嘉靖八年十月朔奉㫖是<lb/>
　明神宗實錄萬厯二年工科李熈題原任南京國子<lb/>
　監祭酒蔡清少而志學壯而聞道飭躬砥行動準古<lb/>
　人厯官郎署咸推師表嘗賀寧王夀旦獨去朝服中<lb/>
<pb n="KR2n0011_WYG_050-11a"/>
　蔽膝大忤寧藩引疾致仕居家經學自娱四書易經<lb/>
　各著䝉引發揮羽翼之功信非渺小雖祀鄉賢未䝉<lb/>
　特典乞賜建祠專祀其鄉禮部覆請得報依議<lb/>
　林希元序曰虚齋蔡子以理學名成化𢎞治間易説<lb/>
　若干卷坊間有舊刻顧荒缺弗理人有遺恨三子存<lb/>
　微存逺存警雅嗣先志各出家本以增校予屬禄仕<lb/>
　分心未之及也退居暇日始克成事書成將刻之庸<lb/>
　書數言以告學者曰嗟乎易豈易言哉夫五經之有<lb/>
<pb n="KR2n0011_WYG_050-11b"/>
　易猶衆水之有海也海不可列於衆水易可列於五<lb/>
　經哉夫詩書禮樂春秋皆經也然章自為意句自為<lb/>
　義易則不然稽實以待虛托一以該萬以六十四卦<lb/>
　三百八十四爻冒天下之道豈與諸經比哉聖人以<lb/>
　辭而説易猶人以舟而渉海涉海者乘長風破巨浪<lb/>
　窮力之所至謂之見海則可謂盡海之觀則未也説<lb/>
　易者擬形容象物宜窮意之所至謂之見易則可謂<lb/>
　盡易之藴則未也是故易可象而不可言可言而不<lb/>
<pb n="KR2n0011_WYG_050-12a"/>
　可盡聖人其猶病諸況其下者乎河南見理而遺數<lb/>
　建安舉數以兼理二者不同要亦齊魯之間耳蔡子<lb/>
　之説何以過是然近世諸儒説經未能或之先也或<lb/>
　者見其字分句解遂目之為訓詁吾取其大者而已<lb/>
　訓詁非所知也或者見其旁論逺引遂目之為支離<lb/>
　吾取其近者而已支離非所知也學者信吾所知所<lb/>
　不知者置之以俟他日斯則切問近思之學矣<lb/>
　謝廷讚序曰易之為道廣矣大矣至人窮理至絶韋<lb/>
<pb n="KR2n0011_WYG_050-12b"/>
　折擿思假以數年儒者窮訓詁至寐以魂交而神與<lb/>
　先告其精也如是繼乃岐為京房翼奉孟喜郎顗之<lb/>
　學幾為䜟緯之書夫以三極之理貶而為禨祥無乃<lb/>
　過與程子著易傳高出王弼諸傳注之上朱子著本<lb/>
　義一取法於宣聖小象言約而解微詁近而㫖逺明<lb/>
　興虛齋先生佐之以蒙引一書為本義之疏葢宣父<lb/>
　有功於易朱子有功於宣尼而蔡先生復有功於本<lb/>
　義此經此傳遂揭日月而行之中天矣<lb/>
<pb n="KR2n0011_WYG_050-13a"/>
王氏<hi>雲鳳</hi>訂正復古易<lb/>
　　十二篇<lb/>
　　　未見<lb/>
　雲鳳後序曰秦以易為卜筮書得不焚故易在六籍<lb/>
　中為完書漢人有以十翼冠一傳字於其首而綂附<lb/>
　於上下經二篇之後者或曰費直為之今考其本傳<lb/>
　則曰以彖象繫辭文言解説上下經而已豈費氏始<lb/>
　以傳説經其徒轉相傳授遂自附其後與厥後鄭𤣥<lb/>
<pb n="KR2n0011_WYG_050-13b"/>
　始析彖象附於各卦之末王弼宗之復以彖併大象<lb/>
　綴於各卦之下小象綴於各爻之下而乾則仍其舊<lb/>
　又增文言於乾坤之後雖欲使學者尋省易了而<lb/>
　不知孔子之易固未可為文王周公之易也程子作<lb/>
　傳亦用弼本汲郡吕氏嵩山晁氏始欲復古經傳各<lb/>
　為一書而間有未盡合者東萊吕氏又更定著始復<lb/>
　孔子之舊而朱子因之以作本義嗚乎易之為書也<lb/>
　廣大悉備是以儒者尚之然穿鑿於漢人之支離假<lb/>
<pb n="KR2n0011_WYG_050-14a"/>
　托於異端之邪曲書雖存而道則晦矣書不亡猶可<lb/>
　以明道而鄭王二子乃割裂混亂焉遂使千百年來<lb/>
　世不復見古聖人之完書其亦不幸矣哉朱子復求<lb/>
　古易所取甚博卒從東萊所以處之者已審後聖有<lb/>
　作葢無以易而董張胡陳諸家相繼攘臂而起各用<lb/>
　已見更置紛紛迄我朝儒臣纂輯諸經於易謂程朱<lb/>
　不可偏廢乃從程氏本而以本義分附之且有刪改<lb/>
　於其間自是朱吕之易復為鄭王之易而讀本義者<lb/>
<pb n="KR2n0011_WYG_050-14b"/>
　往往有不得其説者矣嘗與莆田宋孔時談易孔時<lb/>
　屬余繕寫如朱吕原本於是更加考究以就此編藏<lb/>
　之巾笥用備私覽且以就正於同志君子云<lb/>
　陸元輔曰王雲鳳字應韶和順人成化甲辰進士厯<lb/>
　官巡撫宣府副都御史所居在縣之虎谷因以為號<lb/>
　與虛齋蔡氏為同年而師事之<lb/>
楊氏<hi>廉</hi>先天後天圖學考正<lb/>
　　　未見<lb/>
<pb n="KR2n0011_WYG_050-15a"/>
　桑悦序曰連山歸藏夏商之易有無不可知而伏羲<lb/>
　之易為周易之宗祖則確然之理也伏羲卦圖為方<lb/>
　外閟之已久逮宋康節邵先生遂指出之為先天圖<lb/>
　而以文王之卦為後天至朱子亦尊信而表章之也<lb/>
　方正楊先生合二圖㑹先儒議論剖析詳明謂非深<lb/>
　明易道者耶且言孔子云先天而天弗違後天而奉<lb/>
　天時謂天人合一事而與前二圖無干涉實有卓然<lb/>
　之見者矣<lb/>
<pb n="KR2n0011_WYG_050-15b"/>
　廉自序曰易始於伏羲止於卦圖而已其後夏商周<lb/>
　之易因之以演夏曰連山以艮為首商曰歸藏以坤<lb/>
　為首周曰周易以乾為首當孔子贊周易之時伏羲<lb/>
　夏商之易尚存孔子猶及見之觀其論伏羲之易而<lb/>
　兼取於坤藏之義吾知其有見於商之易矣論文王<lb/>
　之易而兼取於艮始之義吾知其有見於夏之易矣<lb/>
　至於易有太極兩儀四象以及天地定位數往知來<lb/>
　之説發明極詳非以伏羲卦圖日諦視之不至是也<lb/>
<pb n="KR2n0011_WYG_050-16a"/>
　然自孔子而後僅有周易孤行其餘三易遂寖以隠<lb/>
　夫連山歸藏隠而易塞其流伏羲卦圖隠而易迷其<lb/>
　源求黄河而不於崑崙求江漢而不於嶓冡岷山可<lb/>
　乎不然孔子所贊者周易耳而何其言伏羲之易不<lb/>
　一而足哉寥寥千載至宋邵子始得伏羲卦圖而推<lb/>
　明之以復傳於世而於文王八卦亦兼明之以伏羲<lb/>
　易為先天以文王易為後天邵子之功不其大哉自<lb/>
　邵子之傳此易如林栗袁樞輩往往詆之非朱子作<lb/>
<pb n="KR2n0011_WYG_050-16b"/>
　啓䝉本義以力主其説亦未必盛傳於世如今也朱<lb/>
　子之功不其大哉予少即治易特為科舉之學未能<lb/>
　深究近於暇日取先天後天卦圖濳思默玩似覺有<lb/>
　味僭為考證以便檢閲嗚呼言之所㑹者淺象之所<lb/>
　㑹者深知易君子尚其有以誨予哉<lb/>
　范路曰楊亷字方震豐城人成化丁未進士厯官南<lb/>
　京禮部尚書諡文恪學者稱月湖先生<lb/>
王氏<hi>啓</hi>周易傳疏<lb/>
<pb n="KR2n0011_WYG_050-17a"/>
　　　未見<lb/>
　台州府志王啓字景昭黄巖人成化丁未進士厯官<lb/>
　刑部右侍郎學者稱東瀛先生<lb/>
朱氏<hi>綬</hi>易經精藴<lb/>
　　二十四卷<lb/>
　　　存<lb/>
　都穆序曰客有問穆者曰易有卜筮之道乎穆曰然<lb/>
　主卜筮而作乎曰否請以水喻崑崙上源發而為江<lb/>
<pb n="KR2n0011_WYG_050-17b"/>
　漢河淮以迨溝澗溪渠皆水也居溪者曰水以溪而<lb/>
　生也濱江者曰水以澗而出也舉一廢百知水不亦<lb/>
　淺乎夫易備天地之道者也莫大於天地而易備其<lb/>
　道焉所以為開物成務之本也庖犧氏者具是道者<lb/>
　也文王周孔闡明是道者也孔子曰假我數年卒以<lb/>
　學易可以無大過矣夫以大成之聖欲學易以免過<lb/>
　易之道可知矣豈卜筮所可盡哉陰陽剛柔仁義之<lb/>
　道象辭變占之理至精至備聖人居則觀其象而玩<lb/>
<pb n="KR2n0011_WYG_050-18a"/>
　其辭動則觀其變而玩其占定之以仁義中正而主<lb/>
　静立人極焉天下事物之理千變萬化皆由此出而<lb/>
　為萬世人道之準君子修之則吉小人悖之則凶惟<lb/>
　百姓日用而不知故立卜筮之法使之因筮玩占而<lb/>
　趨避焉是則引愚翼弱之微意耳明乎易而克體之<lb/>
　者弗事焉夫易以河圖而作疇以洛書而叙圖書相<lb/>
　為表裏觀疇可以知易矣夫龜者卜之序也負文出<lb/>
　洛宜專主夫卜也禹乃第稽疑於六疇之末其不重<lb/>
<pb n="KR2n0011_WYG_050-18b"/>
　卜也明矣皇極之建即人極之立也五行者陰陽剛<lb/>
　柔之用也五事者仁義中正之器也五紀象也八政<lb/>
　三徳變也箕疇辭也稽疑占也占居象辭變之後稽<lb/>
　疑居八政三徳之末易疇之意槩可見矣故主卜筮<lb/>
　而擬易者水因江溪而生也舍卜筮而言易者水流<lb/>
　而外江溪也惡足以尚論千古而明四聖之心哉嗚<lb/>
　呼義理無窮而人心之靈可以默㑹穆也因本義以<lb/>
　發身際時而忝在位曷敢妄為異同苐以義理大閑<lb/>
<pb n="KR2n0011_WYG_050-19a"/>
　不容終嘿而著作弗遑莫能仰裨本義每用耿耿伏<lb/>
　覩文佩朱公易經精藴而深契焉其言推本崇正擴<lb/>
　前哲所未發其有功於易也大矣因述所以對客者<lb/>
　序之公名綬登丁未進士由翰林檢討出相楚藩未<lb/>
　老而休故能深探乎易可嘉也已<lb/>
　邵寶序曰易為性命道徳之原而開物成務仲尼贊<lb/>
　之詳矣惟其道無不備故百氏宗之卜筮者伎之至<lb/>
　微者也自朱子本義一出學者翕然從之夫方術談<lb/>
<pb n="KR2n0011_WYG_050-19b"/>
　於庸醫聴者不能什一惟夫和扁一言雖或盡變軒<lb/>
　岐之書人將謂其有據也朱子名冠諸儒道行今古<lb/>
　誠吾儒之和扁矣專主卜筮之説疇不謂其有據乎<lb/>
　哉庠序以之而教人科目因之而取士習尚成風安<lb/>
　固而不搖矣嗚呼此文佩朱公所以深懼而精藴之<lb/>
　書不容於不作也書凡二十四卷首原羲文作易之<lb/>
　意繼言陰陽闔闢之機以明繼善成性之徳一以孔<lb/>
　子義理之言為主至於太極理氣之分無極本原之<lb/>
<pb n="KR2n0011_WYG_050-20a"/>
　義又先儒所未發者按卦推辭隨爻析義一覽之間<lb/>
　而四聖之心昭然在目其有功於斯道也大矣雖然<lb/>
　本義無心於晦道精藴豈有心於矯弊哉一念所主<lb/>
　而得失因之紫陽有知必將感其救正之功也君曰<lb/>
　有罪此豈然哉<lb/>
　綬自序曰易經精藴者闡揚四聖之精藴也周子曰<lb/>
　聖人之精畫卦以示聖人之藴因卦以發其藴維何<lb/>
　凡彖傳文言繫辭説卦皆是若所謂各正性命繼善<lb/>
<pb n="KR2n0011_WYG_050-20b"/>
　成性始開性命之源以成天下之務其大易之源乎<lb/>
　宋儒以周禮言太卜掌三易故專作卜筮之書厯詆<lb/>
　大聖理義之言不少假借愚於此大懼深求其病只<lb/>
　作太卜掌三易之一言耳不知易有理有象有數理<lb/>
　即藴之發象即精之寓數因一以積畫卦示象之吉<lb/>
　凶繫辭論理之吉凶數之吉凶未之明故立筮人掌<lb/>
　三易以辨九筮之吉凶也觀象玩辭聖人體易君子<lb/>
　學易以成盛徳大業至矣庸人不能故立占人筮人<lb/>
<pb n="KR2n0011_WYG_050-21a"/>
　七八九六揲蓍求卦不過筮更筮咸尤細事耳末矣<lb/>
　太卜所領大事卜小事筮筮短龜長故聖人列筮人<lb/>
　於龜人之下卑之也易無不該天地有此數不立筮<lb/>
　法以成變化則天地間缺此一藝非謂易道易象之<lb/>
　大舉在此筮專作占筮之書也夫子欲加年學易期<lb/>
　無大過豈在占筮乎況占筮專於動而不主於静一<lb/>
　於用而不由於體求諸神而不求諸已失無算矣使<lb/>
　一委之卜筮而平日無玩易之功遇吉行之而已遇<lb/>
<pb n="KR2n0011_WYG_050-21b"/>
　凶避之而已君子將何以自彊不息將何以厚徳載<lb/>
　物學者無用辯悔吝之介無用震无咎之悔六十四<lb/>
　卦訓戒之言皆作虛文矣宋儒又謂有伏羲之易有<lb/>
　文王之易有孔子之易愚謂伏羲生於上古故作先<lb/>
　天易開物以後也文王生於中古故作後天易成務<lb/>
　以後也先天易之體後天易之用孔子因先天卦而<lb/>
　發已之藴者即發伏羲之藴也因後天卦而發已之<lb/>
　藴者即發文王之藴也豈復更有孔子之易哉嗚呼<lb/>
<pb n="KR2n0011_WYG_050-22a"/>
　易居五經之首道為天地之先乃為一數所掩寧無<lb/>
　害道洪惟聖朝用為首經取士崇道至矣苐經生學<lb/>
　士只在占筮授受豈不誤甚無由挽之回車就道徒<lb/>
　抱憤耳皓首窮經積有嵗月勞無補也自知得罪於<lb/>
　先儒取譏當世獨賴聖人為之依歸用以自解云<lb/>
　<lb/>
　<lb/>
　<lb/>
<pb n="KR2n0011_WYG_050-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷五十<lb/>
</p>
<p>
</p>
  </div>
</body>
</text>
</TEI>
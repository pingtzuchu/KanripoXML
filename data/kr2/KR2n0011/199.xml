<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百九十九</head> <lb/>
    <p>
<pb n="KR2n0011_WYG_199-1a"/>
欽定四庫全書<lb/>
　經義考卷一百九十九<lb/>
　　　　　　　　　　翰林院檢討朱彞尊撰<lb/>
　　　春秋<hi>三十二</hi>
汪氏<hi>克寛</hi>春秋胡傳附錄纂疏<lb/>
　　三十卷<lb/>
　　　存<lb/>
　虞集序曰昔之傳春秋者有五家而鄒夾先亡學春<lb/>
<pb n="KR2n0011_WYG_199-1b"/>
　秋者據左氏以記事以觀聖筆之所斷而或議其浮<lb/>
　華與經意遠者多矣是以公穀據經以立義專門之<lb/>
　家是以尚焉唐啖趙師友之間始知求聖人之意於<lb/>
　聖人手筆之書宋之大儒以爲可與三傳兼治者明<lb/>
　其能專求於經也然傳亡存者惟纂例等書意其傳<lb/>
　之所發明無出於所存之書者清江劉氏權衡三傳<lb/>
　得之爲多而其所爲傳用意奥深非博洽於典禮舊<lb/>
　文者不足以盡明之是以知者鮮矣蓋嘗竊求於先<lb/>
<pb n="KR2n0011_WYG_199-2a"/>
　儒之言以爲直書其事而其義自見斯言也學春秋<lb/>
　者始有以求聖人之意而無傅㑹糾纒之失矣程叔<lb/>
　子所謂時措之宜爲難知者始可以求其端焉胡文<lb/>
　定公之學實本於程氏然其生也當宋人南渡之時<lb/>
　奸佞用事大義不立苟存偏安智勇扼腕内修之未<lb/>
　備外攘之無策君臣父子之間君子思有以正其本<lb/>
　焉胡氏作傳之意大抵本法於此蓋其學問之有源<lb/>
　是以義理貫串而辭旨無不通類例無不合想其發<lb/>
<pb n="KR2n0011_WYG_199-2b"/>
　憤忘食知天下之事必可以有爲聖人之道必可以<lb/>
　有立上以感發人君天職之所當行下以啓天下人<lb/>
　心之所久蔽區區之志庶幾夫子處定哀之間者乎<lb/>
　東南之人賴有此書雖不能盡如其志誦其言而凜<lb/>
　然猶百十年至其國亡志士仁人之可書未必不出<lb/>
　於此也然其爲學博極羣書文義之所引不察者多<lb/>
　矣國家設進士科以取人治春秋者三傳之外獨以<lb/>
　胡氏爲説豈非以三綱九法赫然具見於其書者乎<lb/>
<pb n="KR2n0011_WYG_199-3a"/>
　而治舉子業者掇拾緒餘以應有司之格既無以得<lb/>
　據事直書之旨又無以得命德討罪之嚴無以答聖<lb/>
　朝取士明經之意新安汪克寛德輔以是經舉於浙<lb/>
　省其歸養也能以胡氏之説考其援引之所自出原<lb/>
　類例之始發而盡究其終謂之胡氏傳纂疏其同郡<lb/>
　同氏前進士澤民叔志父詳叙之夫讀一家之書則<lb/>
　必盡一家之意所以爲善學也推傳以達乎經因賢<lb/>
　者之言以盡聖人之志則吾於德輔猶有望也<lb/>
<pb n="KR2n0011_WYG_199-3b"/>
　汪澤民序曰仲尼假魯史寓王法春秋之義立矣然<lb/>
　聖人之志有非賢者所能盡知是以三家之傳有時<lb/>
　而戾夫二百四十二年行事亦多矣非聖人從而筆<lb/>
　削則綱常之道或幾乎熄託之空言可乎游夏深知<lb/>
　夫子之志而未嘗措一辭孟子發明宗旨辭簡而要<lb/>
　左氏考事雖精闇於大義公穀疎於考事義則甚精<lb/>
　胡氏摭三家之長而斷之以理漢唐諸儒奥論蓋深<lb/>
　有取間若有未底於盡善者豈猶俟於後之人與吾<lb/>
<pb n="KR2n0011_WYG_199-4a"/>
　宗德輔年妙而志强學優而識敏潛心經傳嘗名薦<lb/>
　書於是徧取諸説之可以發明胡氏者疏以成編觀<lb/>
　其取舎之嚴根究之極亦精於治經者歟予嘗病世<lb/>
　之學者勦塵腐矜新竒竊附於作者之列奚可哉德<lb/>
　輔學有原委而纂集之志欲羽翼乎經傳可尚也<lb/>
　克寛自序曰謹按春秋傳注無慮數十百家至於程<lb/>
　子始求天理於遺經作傳以明聖人之志俾大義炳<lb/>
　如日星微辭奥旨瞭然若眎諸掌胡文定公又推廣<lb/>
<pb n="KR2n0011_WYG_199-4b"/>
　程子之説著書十餘萬言然後聖人存天理遏人欲<lb/>
　之本意遂昭焯於後世愚嘗佩服過庭之訓自幼誦<lb/>
　習至治壬戌從先師可堂呉先生受業於浮梁之學<lb/>
　宫朝夕玩繹若有得焉顧每自病謏見寡聞而於類<lb/>
　例之始終證據之本末莫能融貫而旁通之乃元統<lb/>
　甲戌教授郡齋講劘之暇因閲諸家傳注採摭精語<lb/>
　疏於其下日積月羡㑹萃成編非敢以示同志蓋以<lb/>
　私備遺忘云爾至元丁丑嘗求訂定於宗公叔志先<lb/>
<pb n="KR2n0011_WYG_199-5a"/>
　生以爲足以羽翼乎經傳畀之序引明年值鬱攸之<lb/>
　變斷簡煨燼漫不復存越三年辛巳搜輯舊聞往正<lb/>
　是於邵庵虞先生頗加奬勵并題卷端克寛自揆淺<lb/>
　陋奚敢管窺聖經賢傳之萬一然詳註諸國紀年諡<lb/>
　號而可究事實之悉備列經文同異而可求聖筆之<lb/>
　真益以諸家之説而裨胡氏之闕遺附以辨疑權衡<lb/>
　而知三傳之得失庶幾初學者得之不待徧考羣書<lb/>
　而辭義燦然亦不爲無助也<lb/>
<pb n="KR2n0011_WYG_199-5b"/>
　呉國英序曰國英曩從環谷先生受讀春秋於郡齋<lb/>
　先生手編胡氏傳纂疏雖一以胡氏爲主而凡三傳<lb/>
　註疏之要語暨諸儒傳注之精義悉附著之且胡傳<lb/>
　博極羣經子史非博洽者不能知其援據之所自與<lb/>
　音讀之所當先生詳究精考一一附注於是讀是經<lb/>
　者不惟足以知胡氏作傳之意而且溯流尋源亦可<lb/>
　識聖人作經之大旨矣書甫成編國英宦遊四方越<lb/>
　十五年始暏同志鈔謄善本而建安劉君叔簡將鋟<lb/>
<pb n="KR2n0011_WYG_199-6a"/>
　諸梓以廣其傳則不惟諸生獲春秋經學之階梯而<lb/>
　凡學者開卷之餘不待旁通遠證事義咸在是則先<lb/>
　生纂疏之述有功於遺經而有助於後學豈曰小補<lb/>
　之哉<lb/>
　楊士竒曰春秋胡傳纂疏三十卷元新安汪克寛輯<lb/>
　蓋左氏公穀之外漢以下儒者説春秋甚多惟伊川<lb/>
　程子爲得聖人之旨惟胡文定公實傳程子之學朱<lb/>
　子曰文定春秋明天理正人心體用該貫有剛大正<lb/>
<pb n="KR2n0011_WYG_199-6b"/>
　直之氣故近世治春秋者兼主左氏公穀文定四家<lb/>
　三傳舊有注疏此書專主胡傳云<lb/>
　陳霆曰環谷汪氏專門春秋之學所著有春秋纂疏<lb/>
　左傳分紀等書然其説春秋頗亦可議魯君卜郊其<lb/>
　言曰考之春秋宣成定哀之改卜牛皆在春正月僖<lb/>
　之卜在四月則是魯之郊止於祈穀而非大報之禮<lb/>
　亦明矣愚按郊祀之禮冬至爲大報天孟春爲祈穀<lb/>
　春秋用周正先儒具有成説今考之經傳所紀顯然<lb/>
<pb n="KR2n0011_WYG_199-7a"/>
　可證春秋之正月夏之十一月也其四月乃夏之二<lb/>
　月也以是而論則宣成定哀之郊正爲冬至之報天<lb/>
　而僖之用四月乃爲入春而祈穀借曰春秋行夏之<lb/>
　時謂正月四月之郊爲祈穀似也然魯獨有祈而無<lb/>
　報於理安乎是雖苟欲爲魯避大報之僭然爲説窒<lb/>
　碍矣桓十四年八月乙亥嘗其説曰嘗以物成而薦<lb/>
　新周之八月乃夏之六月物未大成嘗非時也至論<lb/>
　桓八年春夏二烝則謂春秋常祭不書書必有譏如<lb/>
<pb n="KR2n0011_WYG_199-7b"/>
　桓公八年春夏兩以烝書者譏其不時而且黷如桓<lb/>
　十四年嘗本得時矣然因御廩災越四日乙亥而嘗<lb/>
　譏以災餘而祭爲不敬也夫桓一嘗也既以爲非時<lb/>
　郊之正月四月則認爲夏時嘗之八月又目爲周正<lb/>
　跡其先後不自悖矣乎然則雖以自信吾未見其可<lb/>
　也<lb/>
春秋諸傳提要<lb/>
　　　佚<lb/>
<pb n="KR2n0011_WYG_199-8a"/>
左傳分紀<lb/>
　　　佚<lb/>
春秋作義要決<lb/>
　　一卷<lb/>
　　　未見<lb/>
梁氏<hi>寅</hi>春秋攷義<lb/>
　　十卷<lb/>
　　　未見<lb/>
<pb n="KR2n0011_WYG_199-8b"/>
　寅自述曰於讀春秋也病傳之言異求襃貶或過乃<lb/>
　因朱子之言惟論事之得失謂之春秋攷義<lb/>
戴氏<hi>良</hi>春秋三傳纂𤣥<hi>志作春秋經傳考</hi>
　　三十二卷<lb/>
　　　未見<lb/>
　趙友同作志曰先生諱良字叔能其先杜陵遷婺之<lb/>
　浦江爲月泉書院山長至正辛丑以薦擢淮南江北<lb/>
　等處行中書省儒學提舉洪武壬戌以禮幣徵至京<lb/>
<pb n="KR2n0011_WYG_199-9a"/>
　師召見留㑹同館上欲用先生以老病固辭頗忤旨<lb/>
　待罪久之卒於寓舎有春秋經傳考三十二卷藏於<lb/>
　家<lb/>
　良自序曰錯薪刈楚披沙揀金微事尚然而況於學<lb/>
　乎況於聖人之經有所蕪没於傳注者乎然則春秋<lb/>
　之文昭揭千古學士大夫往往童而習之白首不知<lb/>
　其統緒之㑹歸者無他亦惟傳家之言有以混淆其<lb/>
　間故耳嗚呼春秋辭尚簡嚴游夏之徒已不能贊以<lb/>
<pb n="KR2n0011_WYG_199-9b"/>
　一辭而吾聖人之微言奥旨果有待於支離繁碎而<lb/>
　後見耶傳春秋者有三曰左氏公羊氏榖梁氏然公<lb/>
　穀主釋經左氏主載事能令百代之下頗見本末而<lb/>
　因以求意者左氏之功爲多然而義例宗旨交出於<lb/>
　筮祝卜夢之間讜言善訓不多於委巷浮戲之語而<lb/>
　公穀之説又復互相彈射不可强通遂令經意分裂<lb/>
　而學者迷宗也良自蚤歲受讀即嘗有病於斯尋繹<lb/>
　之次因取三家之言稍加裁剪以掇其要疏之經文<lb/>
<pb n="KR2n0011_WYG_199-10a"/>
　之下其於一事之傳首尾異處者既得以類而從而<lb/>
　文意俱異各有可存者亦皆並立其語然後隨文覩<lb/>
　義若網在綱雖行有刊句句有刊字非復本文之舊<lb/>
　方之刈楚㨂金之細不又有間乎雖然亦將藏之篋<lb/>
　笥以自備遺忘而已若夫優柔厭飫自博而反約則<lb/>
　三君子之成書在也予亦安敢有所取舎其間以爲<lb/>
　是經之蠧哉<lb/>
劉氏<hi>永之</hi>春秋本旨<lb/>
<pb n="KR2n0011_WYG_199-10b"/>
　　　佚<lb/>
　永之自述曰春秋時列國之史亦莫不有人焉其立<lb/>
　辭也亦莫不有法焉趙穿之弑逆也而書曰趙盾弑<lb/>
　其君則晉史之良也崔杼之弑逆也太史死者三人<lb/>
　而卒書曰崔杼弑其君則齊史之良也之二國者有<lb/>
　二良焉而況於魯有周公之遺制爲秉禮之臣者乎<lb/>
　是故法之謹嚴莫過於魯史其屬辭比事可以爲訓<lb/>
　莫過於魯史其當世之治亂盛衰可以上接乎詩書<lb/>
<pb n="KR2n0011_WYG_199-11a"/>
　之迹莫過於魯史是以聖人有取焉謹錄而傳焉以<lb/>
　寓其傷周之志焉其知者曰是不得已焉耳其不知<lb/>
　者曰是匹夫也而暴其君大夫之惡於天下後世故<lb/>
　曰知我者在是罪我者在是亦聖人之謙詞云耳夫<lb/>
　豈曰改周制寓王法而託二百四十二年南面之權<lb/>
　之謂哉大較説春秋者其失有三尊經之過也信傳<lb/>
　之篤也不以詩書視春秋也其尊之也過則曰聖人<lb/>
　之作也其信之也篤則曰其必有所受也其視之異<lb/>
<pb n="KR2n0011_WYG_199-11b"/>
　乎詩書也則曰此見諸行事也此刑書也夫以爲聖<lb/>
　人之作而傳者有所受則宜其求之益詳而傅合之<lb/>
　益鑿也以爲見諸行事以爲刑書則宜其言之益刻<lb/>
　而鍜錬之益深也已以爲美則强求諸辭此予也此<lb/>
　奪也聖人之微辭也或曰聖人之變文也一説弗通<lb/>
　焉又爲一説以䕶之一論少窒焉又爲一論以飾之<lb/>
　使聖人者若後世之法吏深文而巧詆蔑乎寛厚之<lb/>
　意此其失非細故也今僕之愚曰其文則魯史其義<lb/>
<pb n="KR2n0011_WYG_199-12a"/>
　則彰善而癉惡冀述而傳於後則以删詩定書贊易<lb/>
　同其狂僭而其爲傳也則直釋其義其善者曰如是<lb/>
　而善其惡者曰如是而惡無襃譏予奪之説其區别<lb/>
　凡例則主程子其綱領大意則主朱子其三傳則主<lb/>
　左氏以杜預説而時覈其繆妄其諸家則無適主取<lb/>
　其合者去其弗合者如是而已<lb/>
　邵遠平曰清江劉永之仲修治春秋學洪武中以戍<lb/>
　卒其與梁孟敬講春秋一書可謂持平之論<lb/>
<pb n="KR2n0011_WYG_199-12b"/>
朱氏<hi>右</hi>春秋傳類編<lb/>
　　　佚<lb/>
　右自序曰愚讀春秋三傳國語愛其文煥然有倫理<lb/>
　該而事核秦漢以下無加焉因采摭其尤粹者得若<lb/>
　干卷題曰春秋傳類編而爲之序曰圖書出而人文<lb/>
　宣光嶽分而人材降是人材者人文之所寄也孔子<lb/>
　曰天之未喪斯文也區人其如予何其亦謂是也夫<lb/>
　自周室既東聖賢道否孔孟之教不行於天下春秋<lb/>
<pb n="KR2n0011_WYG_199-13a"/>
　戰國之際功利日興權謀是尚固不足以上窺天人<lb/>
　之奥而布其致君澤民之心矣幸而天理不泯斯文<lb/>
　未墜經生學士器識卓絶不無人焉求其能輔翼聖<lb/>
　經垂刑世範者愚於左氏公羊穀梁氏而深有望也<lb/>
　雖然三傳國語之文不能無辨左氏則無間然矣國<lb/>
　語之書前輩亦未定爲何人詳其詞氣要非左氏之<lb/>
　筆蓋亦倣左氏而自爲一家者世以爲春秋外傳得<lb/>
　無意乎公羊穀梁爲經而作典禮詳實詞旨簡嚴有<lb/>
<pb n="KR2n0011_WYG_199-13b"/>
　非他能言之士可及也愚試評之譬之良工之繪水<lb/>
　與木也藝有專精則所就有深淺然自心巧發之則<lb/>
　各得其一端之妙左氏之文煥然有章小大成紋猶<lb/>
　水之波瀾也蘖蘤敷腴英華暢發猶木之滋榮也公<lb/>
　穀之文源委有自派脈分明猶水之淵泉也根據得<lb/>
　實柯條森挺猶木之支榦也要之繪者雖意匠所得<lb/>
　不同然其心術之微神巧之妙變化無窮皆工之良<lb/>
　而無迹之可指也若國語則未免有迹矣既未足以<lb/>
<pb n="KR2n0011_WYG_199-14a"/>
　翼春秋之經不過戰國間能言之士太史公頗采其<lb/>
　説因附於編俾學者知作文立言之有法也語云文<lb/>
　勝質則史是編也亦史氏之宗匠文章之筌蹄歟<lb/>
　謝鐸曰春秋類編朱右著今亡<lb/>
徐氏<hi>尊生</hi>春秋論<lb/>
　　一卷<lb/>
　　　未見<lb/>
　嚴州府志徐尊生字大年淳安人洪武初召議禮與<lb/>
<pb n="KR2n0011_WYG_199-14b"/>
　修元史日厯授以官辭後爲翰林應奉<lb/>
王氏<hi>㢘</hi>春秋左氏鈎𤣥<lb/>
　　　未見<lb/>
張氏<hi>宣</hi>春秋胡氏傳標注<lb/>
　　　未見<lb/>
　黄虞稷曰宣字藻仲江陰人其書明初與四書㸃本<lb/>
　並刊於江陰縣學<lb/>
胡氏<hi>翰</hi>春秋集義<lb/>
<pb n="KR2n0011_WYG_199-15a"/>
　　　佚<lb/>
　陸元輔曰仲申及登許文㦤公之門其文見稱於黄<lb/>
　文獻栁文肅有勸之仕者輒辭避地南<hi>闕</hi>山中著書<lb/>
　自樂髙皇聘授衢州教授尋纂修元史賜白金文綺<lb/>
　以歸著有春秋集義<lb/>
熊氏<hi>釗</hi>春秋啓鑰<lb/>
　　　佚<lb/>
　黄虞稷曰釗字伯昭進賢人領元鄉薦洪武中薦入<lb/>
<pb n="KR2n0011_WYG_199-15b"/>
　挍書㑹同館<lb/>
滕氏<hi>克恭</hi>春秋要旨<lb/>
　　　佚<lb/>
　開封府志滕克恭字安卿祥符人登元進士第累官<lb/>
　集賢館學士洪武初兩聘爲河南鄉試考官壽百餘<lb/>
　歲<lb/>
王氏<hi>受益</hi>春秋集説<lb/>
　　　佚<lb/>
<pb n="KR2n0011_WYG_199-16a"/>
　王鈍志墓曰先生諱受益字子謙紹興山陰人受春<lb/>
　秋於楊先生澄源元至正壬寅中浙江鄉試省臣版<lb/>
　授仁和縣學教諭病春秋傳註多而局於事例聖人<lb/>
　作經之旨因以不明乃取汪克寛纂疏李廉㑹通程<lb/>
　端學本義三書折衷其是非務在明經不爲科舉道<lb/>
　地名之曰春秋集説凡五十餘萬言復病其言之多<lb/>
　而學者不能悉記欲定從簡未竟故不及行於世洪<lb/>
　武八年舉本縣學教諭厯冀滁陜三州學正官止國<lb/>
<pb n="KR2n0011_WYG_199-16b"/>
　子助教<lb/>
傅氏<hi>藻</hi>等春秋本末<lb/>
　　三十卷<lb/>
　　　存<lb/>
　實錄洪武十一年五月癸酉命東閣文學傅藻等編<lb/>
　纂春秋本末閏月乙酉書成上以春秋本諸魯史而<lb/>
　列國之事錯見間出欲究其終始則艱於考索乃命<lb/>
　藻等纂録分列國而類聚之附以左氏傳首周王之<lb/>
<pb n="KR2n0011_WYG_199-17a"/>
　世以尊正統次魯公之年以仍舊文事之終始秩然<lb/>
　有序賜名曰春秋本末<lb/>
　宋濂序曰洪武十一年夏五月皇太子御文華殿命<lb/>
　侍臣講讀春秋左氏傳既而曰諸國之事雜見於二<lb/>
　百四十二年之中其本末未易見曷若取春秋分記<lb/>
　而類入之分記睂人程公説所述有年表世譜名譜<lb/>
　世本附錄等類頗失之繁但依世本次第成書先周<lb/>
　尊天王也次魯内望國也次齊晉主盟中夏故列之<lb/>
<pb n="KR2n0011_WYG_199-17b"/>
　魯後而齊復後於晉以晉於周魯爲親其霸視齊爲<lb/>
　長也自齊而下次宋衛蔡陳地醜德齊而宋以公爵<lb/>
　列於三國之首衛蔡陳之爵皆侯也鄭曹燕秦皆伯<lb/>
　也陳秦獨後異姓也若楚若呉若越以僭號見抑於<lb/>
　春秋並居其後而小國戎狄附焉於是文學臣傅藻<lb/>
　等承命纂輯編年一主乎魯雖曰無事一年各具四<lb/>
　時諸國依前次序各繫以事其有一事再見及三見<lb/>
　者通繫於主霸者之下若重複者則削之訓詁以杜<lb/>
<pb n="KR2n0011_WYG_199-18a"/>
　預爲之主凡例所及一一取旨而後定繕寫爲三十<lb/>
　卷自春和門投進皇上聞而嘉之賜名曰春秋本末<lb/>
　勅内官刊梓禁中以傳示四方臣濂聞諸師云五經<lb/>
　之有春秋猶法律之有斷例也法律則用刑禁暴以<lb/>
　爲之範防斷例則斟酌物情是非而定罪之重輕也<lb/>
　是故古之君臣無不習乎春秋使君而知春秋方能<lb/>
　盡代天理物之道使臣而知春秋方能盡事君如事<lb/>
　天之誠天衷以之而昭民彝以之而正何莫非春秋<lb/>
<pb n="KR2n0011_WYG_199-18b"/>
　之教也然其書法實嚴必當曲暢以觀其同參互以<lb/>
　察其變所謂屬辭比事者始可言也不然如渉彼大<lb/>
　海渺無津涯豈一蠡之可測哉敬惟皇太子殿下潛<lb/>
　心聖學其於六經之文循環讀之而尤惓惓於春秋<lb/>
　今命宫臣纂輯成書一覽之頃其本末瞭然斯殆以<lb/>
　人文化成天下也歟皇上以大舜之資善與人同亟<lb/>
　命流布於四海是心也天地之心也臣幸生盛時遭<lb/>
　逢兩宫之聖不勝慶忭之至輒忘疏賤著其述作大<lb/>
<pb n="KR2n0011_WYG_199-19a"/>
　意於篇首其挍正無訛者翰林典籍臣劉仲質國子<lb/>
　助教臣儲惟德正書入梓者中書舎人臣朱孟辨臣<lb/>
　宋璲臣桂慎鑄印局副使臣詹希元云<lb/>
　楊士竒曰春秋仲尼因魯史之舊筆削之以著法戒<lb/>
　春秋本末我太祖髙皇帝命儒臣因仲尼之舊彚萃<lb/>
　之以便覽觀義例甚精皆聖制也刻板在太學余家<lb/>
　所藏二十冊得於廬陵晏彦文<lb/>
髙氏<hi>允憲</hi>楊氏<hi>磐</hi>春秋書法大旨<lb/>
<pb n="KR2n0011_WYG_199-19b"/>
　　一卷<lb/>
　　　未見<lb/>
　張萱曰洪武中國子博士髙允憲助教楊磐奉旨編<lb/>
　修因聖經以考三傳依啖趙纂例分類刪繁節要凡<lb/>
　二十三則<lb/>
劉氏<hi>基</hi>春秋明經<lb/>
　　四卷<lb/>
　　　佚<lb/>
<pb n="KR2n0011_WYG_199-20a"/>
　錢陸燦曰基字伯溫青田人元至順癸酉明經登進<lb/>
　士第累仕皆投劾去太祖定婺州規取處州石抹宜<lb/>
　孫總制處州爲其院經厯宜孫敗走歸青田山中孫<lb/>
　炎奉上命鈎致之乃詣金陵後以佐命功官至御史<lb/>
　中丞封誠意伯正德中追諡文成<lb/>
張氏<hi>以寜</hi>春秋胡傳辨疑<hi>或作論斷</hi>
　　三卷<lb/>
　　　佚<lb/>
<pb n="KR2n0011_WYG_199-20b"/>
　錢陸燦曰以寧少以春秋登第作春秋胡氏傳辨疑<lb/>
　最爲辨博而春王正月考未就洪武二年夏卒業於<lb/>
　安南之寓館書成逾月而卒<lb/>
楊氏<hi>昇</hi>春秋正義<lb/>
　　　佚<lb/>
　楊士竒志墓曰杭有君子曰楊孟潛諱昇洪武丙子<lb/>
　以春秋選鄉試明年㑹試中副榜授教諭星子縣陞<lb/>
　邵武府學教授調徽州以子寧貴累贈至嘉議大夫<lb/>
<pb n="KR2n0011_WYG_199-21a"/>
　刑部右侍郎<lb/>
李氏<hi>衡</hi>春秋集説<lb/>
　　萬厯重編内閣書目三冊<lb/>
　　　未見<lb/>
　江西通志李衡字元成崇仁人洪武初本學訓導<lb/>
　張萱曰洪武中臨川李衡著其説宗呉艸廬參以李<lb/>
　廉㑹通汪德輔纂疏凡五十餘家<lb/>
包氏<hi>文舉</hi>春秋微意發端<lb/>
<pb n="KR2n0011_WYG_199-21b"/>
　　　佚<lb/>
　括蒼彚紀文舉字仕登松陽人洪武中聘授國子助<lb/>
　教厯齊府長史<lb/>
石氏<hi>光霽</hi>春秋書法鈎𤣥<lb/>
　　四卷<lb/>
　　　存<lb/>
　光霽發凡云是編書法大抵分屬五禮蓋以春秋一<lb/>
　經往往因失禮而書以示襃貶出乎禮則入乎春秋<lb/>
<pb n="KR2n0011_WYG_199-22a"/>
　也五禮括未盡者别爲雜書法以冠乎首餘則皆以<lb/>
　吉凶軍賓嘉别其類庶幾屬辭比事是非易知也猶<lb/>
　慮初學未悉五禮條目復載周禮經注使知其槩云<lb/>
　亡名子序曰春秋魯史之名也寓襃貶於筆削則聖<lb/>
　人也鳳不至圖不出聖人知其道終不行於當時以<lb/>
　誅賞之大權託之魯史立萬世之常經其慮遠其志<lb/>
　深而旨則微矣今去聖人遠矣自丘明而下傳者衆<lb/>
　矣傳者衆則見有是非言有得失而筆削之旨益晦<lb/>
<pb n="KR2n0011_WYG_199-22b"/>
　矣此鈎𤣥之所以作也鈎𤣥者石氏仲濂之所輯也<lb/>
　仲濂以啖氏趙氏之纂例詳於經而於傳意則或略<lb/>
　以纂疏㑹通之書備於傳而於屬辭比事之意或未<lb/>
　盡乃損益其所未備者類書而朱書以紀其數復表<lb/>
　程朱之格言或間附以己意以補其不足筆削之大<lb/>
　旨可得矣記曰屬辭比事春秋之教者或事同而書<lb/>
　不同或書同而事不同或因事直書或婉詞以見筆<lb/>
　則筆削則削游夏不能贊一辭而出於聖筆也噫襃<lb/>
<pb n="KR2n0011_WYG_199-23a"/>
　貶豈聖人之私哉天下之公也欲萬世之下人皆知<lb/>
　之則亂賊懼是春秋非魯史之舊文而皆寓乎聖人<lb/>
　之筆削鈎𤣥又所以發筆削之遺旨使後之人易知<lb/>
　者也仲濂之用功亦勤而志亦切矣予見其書成之<lb/>
　不易故亟歎賞而述其纂輯之意於乎後世必有好<lb/>
　之者矣<lb/>
　黄虞稷曰光霽字仲濂泰州人張以寧弟子洪武十<lb/>
　三年以薦爲國子監學正陞春秋博士<lb/>
<pb n="KR2n0011_WYG_199-23b"/>
張氏<hi>洪</hi>春秋説約<lb/>
　　十二卷<lb/>
　　　佚<lb/>
瞿氏<hi>佑</hi>春秋貫珠<lb/>
　　　佚<lb/>
　李騰鵬曰佑字宗吉錢塘人洪武中爲宜陽臨安儒<lb/>
　學教諭遷國子助教擢周府長史致仕<lb/>
金氏<hi>居敬</hi>春秋五論<lb/>
<pb n="KR2n0011_WYG_199-24a"/>
　　　佚<lb/>
　黄虞稷曰字元忠休寧人從朱升趙汸學凡二家著<lb/>
　述多其挍正<lb/>
張氏<hi>復</hi>春秋中的<lb/>
　　一卷<lb/>
　　　佚<lb/>
　嚴州府志張復字明善淳安人司訓郡庠學者稱爲<lb/>
　書隱先生<lb/>
<pb n="KR2n0011_WYG_199-24b"/>
方氏<hi>孝孺</hi>春秋諸君子贊<lb/>
　　一卷<lb/>
　　　存<lb/>
　孝孺自序曰余取友於當世而未得則於古人乎求<lb/>
　之讀春秋左氏傳得數十人心慕焉聖賢所稱較著<lb/>
　者不敢論少戾乎聖賢之道者不敢取自石碏以下<lb/>
　十有五人取其事贊其美以爲法云<lb/>
　　　　按正學先生所贊一十五人石碏季梁臧僖<lb/>
<pb n="KR2n0011_WYG_199-25a"/>
　　　　伯公子友叔肸劉康公范文子子臧臧文仲<lb/>
　　　　祁奚魏絳孟獻子季札子皮子家羈<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_199-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百二十五</head> <lb/>
    <p>
<pb n="KR2n0011_WYG_125-1a"/>
欽定四庫全書<lb/>
　經義考卷一百二十五<lb/>
　　　　　　　　　　翰林院檢討朱彝尊撰<lb/>
　　　周禮<hi>六</hi>
江氏<hi>致堯</hi>周禮解<lb/>
　　　未見<lb/>
　閩書致堯字聖俞惠安人以特奏任法曹通經學與<lb/>
　丘崇齊名著周禮解<lb/>
<pb n="KR2n0011_WYG_125-1b"/>
王氏<hi>奕</hi>周禮答問<lb/>
　　　佚<lb/>
　温州府志奕字子陵瑞安人淳祐間有㫖索其所著<lb/>
　書郡守趙汝騰繕寫以進并薦之不起<lb/>
税氏<hi>與權</hi>周禮折衷<lb/>
　　通考二卷<hi>宋志作魏了翁</hi>
　　　存<lb/>
　陳振孫曰周禮折衷二卷樞密臨卭魏了翁之門人<lb/>
<pb n="KR2n0011_WYG_125-2a"/>
　税與權所録條列經文附以傳注鶴山或時有發明<lb/>
　止於天官餘未及<lb/>
　與權後序曰右周禮折衷上下篇本名江陽周禮記<lb/>
　聞㑹失其上篇先生猶子髙斯衜蒐録以見歸二篇<lb/>
　始完間舉似泉使考功郎王辰應氏貽書云鄭諸説<lb/>
　於是論定宜以鶴山周禮折衷名之竊嘗聞先生謂<lb/>
　此一經多可疑者自先後鄭傳注以来數千百年無<lb/>
　敢輙議亦以官聨須密意其為成王周公遺制至五<lb/>
<pb n="KR2n0011_WYG_125-2b"/>
　峰胡子斷以為劉歆傅㑹荆舒禍天下根於鄭注國<lb/>
　服一條逮吾先生屢發其義葢未病前一年遊蔣山<lb/>
　有詩尤為著明今附載於此連年飲建業寤寐北山<lb/>
　靈三過又不入風雨盲其程一朝决㑹期萬籟不敢<lb/>
　聲斷潢卷夕潦别巘浮帝青因思山中人昔者相熈<lb/>
　寧不知學何事莽制為周經羣公咸其輔弗悞宗康<lb/>
　成相承章蔡後九州半膻腥歴年百七十衆寐未<lb/>
　全醒三經猶在校從祀猶在庭追維禍之首千古一<lb/>
<pb n="KR2n0011_WYG_125-3a"/>
　涕零大鈞髙難問山空木泠泠是遊也先生同產兄<lb/>
　今禮部侍郎髙定子實為本道轉運副使領賓客羣<lb/>
　從行端平三年七月三日也<lb/>
黄氏<hi>鐘</hi>周禮集解<lb/>
　　　佚<lb/>
　閩書鐘字器之興化人漳州録事參軍<lb/>
朱氏<hi>申</hi>周禮句解<lb/>
　　十二卷<lb/>
<pb n="KR2n0011_WYG_125-3b"/>
　　　存<lb/>
　陳儒序曰周禮之行於天下也久矣乃薄海内外間<lb/>
　有文獻不足者或曰周禮盡在魯豈其然哉往歳秋<lb/>
　八月儒奉命督撫淮南亟欲崇尚古訓以為保釐之<lb/>
　圖未之有得也適有遺我周禮句解者讀之而典則<lb/>
　明備字畫精嚴宛若韓宣子所見者乃遂檄淮守蔡<lb/>
　子揚金刋之将以布諸學宫或問之曰子之刻是編<lb/>
　也謂足以盡先王之大法也乎曰然昔者先王之有<lb/>
<pb n="KR2n0011_WYG_125-4a"/>
　天下也體國經野創制立法庸以章志軌物立極宣<lb/>
　化而民用靡忒是故乃立六官以象天地以象四時<lb/>
　而典章文物放諸海内郁郁如也洋洋如也執是以<lb/>
　求先王之治也非與曰法也者治之具也是編也者<lb/>
　先王經綸之迹也聖人神道設敎而天下服也子知<lb/>
　之乎曰未也曰先王修禮以達義體信以達順是故<lb/>
　微而顯深而通茂而有間大道之行天下為公焉譬<lb/>
　諸天運神道而風霆流行庶物露生有莫尸其功而<lb/>
<pb n="KR2n0011_WYG_125-4b"/>
　莫之或忒者是故吾觀於六典而經綸之業盡之矣<lb/>
　於戲盛哉是集也刪繁舉要得什一於千百君子欲<lb/>
　求帝王之治其尚毋忽於闗睢麟趾之意哉儒乃拜<lb/>
　手而言曰吾乃今知周公之徳與周之所以興也信<lb/>
　矣信矣乃次其説而序諸首簡<lb/>
金氏<hi>叔明</hi>周禮疑答<lb/>
　　　佚<lb/>
　車若水曰周禮冬官不亡散在諸官之中而地官尤<lb/>
<pb n="KR2n0011_WYG_125-5a"/>
　多金叔明作周禮十疑十答用意甚勤余授以俞氏<lb/>
　復古編叔明甚喜云復古編良是周官三百六十今<lb/>
　存三百五十只亡其十豈可謂冬官亡耶此説痛快<lb/>
葉氏<hi>時</hi>禮經㑹元<lb/>
　　四卷<lb/>
　　　存<lb/>
　潘元明序曰周官六典周公致太平之書也然汨於<lb/>
　漢儒之注疏使聖人之道千載不明宋之文明濓洛<lb/>
<pb n="KR2n0011_WYG_125-5b"/>
　諸儒相繼以出易詩書春秋皆有成説周禮一經又<lb/>
　得龍圖閣學士葉文康公㑹元而<hi>原闕</hi>表章於世實<lb/>
　可緝濂洛之未備矣文康公立朝正色與朱紫陽相<lb/>
　友善則講貫之素有不苟然者余涖政之暇就其六<lb/>
　世孫江浙提學廣居得其書而讀之其出入諸經援<lb/>
　引明贍比事漢唐考覈精詳一洗漢儒之陋誠有裨<lb/>
　於治化者舊板之廢已久因重鋟梓以廣其傳吁唐<lb/>
　虞逺矣後之言治者莫過周公求周公之治莫出於<lb/>
<pb n="KR2n0011_WYG_125-6a"/>
　周禮有天下國家舍是無以法矣則是書之傳豈曰<lb/>
　小補之哉<lb/>
　陳基序曰昔周公致太平之跡具載六官凡天地日<lb/>
　月之逺山川封域之近禮樂刑政之著夷狄鳥獸之<lb/>
　微皆經綸區别無不各得其宜此聖人精神心術之<lb/>
　所寓傳諸萬世所當守為律令而不可忽焉者也秦<lb/>
　人欲肆其暴而惡六經為害己乃盡舉而焚之其罪<lb/>
　可勝誅哉漢儒掇拾殘編斷簡於烈燄之中僅千百<lb/>
<pb n="KR2n0011_WYG_125-6b"/>
　之十一耳然皆百孔千瘡卒未有以理為之折衷者<lb/>
　河問獻王妄以考工記而補冬官之闕葢亦陋矣故<lb/>
　宋葉文康公生乎百世之下而確然有見於百世之<lb/>
　上乃取經文之所存者㑹而通之蒐羅櫽括曲暢旁<lb/>
　達事覈理當如指諸掌其補亡一篇又皆以經補經<lb/>
　盡洗漢儒傅㑹之陋譬之美玉有闕以玉補之不愈<lb/>
　於用石乎公裔孫今江浙儒學副提舉廣居奉遺稿<lb/>
　獻之江浙行中書右丞滎陽潘公公命刻諸梓且寓<lb/>
<pb n="KR2n0011_WYG_125-7a"/>
　書俾余序其篇端余於文康無能為役而於禮也則<lb/>
　願學焉既幸其後有人又嘉潘公之樂善不倦乃不<lb/>
　辭而為之書<lb/>
　葉廣居跋曰禮經㑹元四卷凡百篇錯綜六官剖括<lb/>
　羣務其於建邦立極敦禮崇學之要靡不該洽今讀<lb/>
　其文如立文武成康之朝以與周召畢榮相唯諾也<lb/>
　其書昔授門人丹山翁同父氏自翁氏復歸家櫝比<lb/>
　年兵革流竄躬負遺笈得不失墜江浙右丞滎陽公<lb/>
<pb n="KR2n0011_WYG_125-7b"/>
　敦古尚治命鋟梓以不朽其傳噫聖人之道具於六<lb/>
　經聖人之治實存周禮先公以直氣正學颺歴清要<lb/>
　㑹權臣革命僅自法從出典外藩而志不盡施則㑹<lb/>
　元之傳以俟後聖者固有在矣豈徒資學子討論之<lb/>
　益哉讀者其毋忽<lb/>
黄氏<hi>震</hi>讀周禮日抄<lb/>
　　一卷<lb/>
　　　存<lb/>
<pb n="KR2n0011_WYG_125-8a"/>
　震自序曰孟子生於周末周室班爵禄之制己不可<lb/>
　得而聞劉歆生於漢末乃反得今所謂周禮六官之<lb/>
　書故後世疑信相半如張横渠則最尊敬之如胡五<lb/>
　峰則最擯抑之至晦庵朱先生折衷其説則意周公<lb/>
　曾立下規模而未及用近世趙汝騰按維王建國以<lb/>
　為民極數語意周公作洛後所為然亦不可考矣惟<lb/>
　程子謂有關睢麟趾之意然後可以行周官之法度<lb/>
　此為於其本而言之學者明乎此則不必泥其紛紛<lb/>
<pb n="KR2n0011_WYG_125-8b"/>
　者然竊意周官法度在尚書周官一篇而未必在此<lb/>
　書六典爾今以先儒攷訂聊筆其一二云<lb/>
陳氏<hi>普</hi>周禮講義<lb/>
　　三篇<lb/>
　　　存<lb/>
丘氏<hi>葵</hi>周禮全書<hi>一曰周禮補亡</hi>
　　六卷<lb/>
　　　存<lb/>
<pb n="KR2n0011_WYG_125-9a"/>
　葵自序曰周禮一書周公為天地立心為生民立命<lb/>
　為萬世開太平之書也後世之君臣每病於難行也<lb/>
　何居葉水心謂周禮晚出而劉歆遽行之大壞矣蘓<lb/>
　綽又壞矣王安石又壞矣千四百年更三大壞此後<lb/>
　君臣病於難行然則其終不可行乎善乎真西山之<lb/>
　言曰有周公之心然後能行周禮無周公之心而行<lb/>
　之則悖矣周公之心何心也堯舜禹湯文武之心也<lb/>
　以是為書故能為天地立心為生民立命爲萬世開<lb/>
<pb n="KR2n0011_WYG_125-9b"/>
　太平也歆也綽也安石也無周公之心而欲行之適<lb/>
　所以壞之也有能洗滌三壞之腥穢而一以性命道<lb/>
　徳起天下之公也則是書無不可行矣鄭賈諸儒析<lb/>
　名物辨制度不為無功而聖人微指終莫之睹惟洛<lb/>
　之程氏闗中之張氏新安之朱氏其所論説不過數<lb/>
　條獨得聖經精微之藴葢程張朱氏之學周公之學<lb/>
　也故能得周公之心而是書實賴以明矣今聖朝新<lb/>
　制以六經取士乃置周官於不用使天下之士習周<lb/>
<pb n="KR2n0011_WYG_125-10a"/>
　禮者皆棄而習他經毋乃以各官之缺為不全書耶<lb/>
　夫冬官未嘗缺也雜出於五官之中漢儒考古不深<lb/>
　逺以考工記補之至宋淳熈間臨川俞廷椿始著復<lb/>
　古編新安朱氏一見以為冬官不亡考索甚當鄭賈<lb/>
　以来皆當歛袵退三舍也嘉熈間永嘉王次㸃又作<lb/>
　周官補遺由是周禮之六官始得為全書矣葵承二<lb/>
　先生討論之後加之叅訂的知冬官錯見於五官中<lb/>
　實未嘗亡而太平大典渾然無失欲刋之梓木以廣<lb/>
<pb n="KR2n0011_WYG_125-10b"/>
　其傳是亦吾夫子存羊愛禮之意萬一有觀民風者<lb/>
　轉而上達使此經得入取士之科而周公之心得暴<lb/>
　白於天下後世則是區區之願也同志之士其亦思<lb/>
　所以贊襄哉　又曰余生苦晚得俞壽翁王次㸃兩<lb/>
　家之説始知冬官未嘗亡又參以諸家之説訂定天<lb/>
　官之屬六十地官之屬五十有七春官之屬六十夏<lb/>
　官之屬五十有九秋官之屬五十有七冬官之屬五<lb/>
　十有四於是六官始為全書　又曰唐虞建官惟百<lb/>
<pb n="KR2n0011_WYG_125-11a"/>
　夏商官倍而周官至於三百六十今觀成王時周公<lb/>
　以公兼太宰召公以公兼宗伯蘓忿生以公兼司宼<lb/>
　成王将崩有召太保奭芮伯彤伯畢公衛侯毛公則<lb/>
　是六卿中召公畢公毛公亦上兼三公矣由是推之<lb/>
　先王之制其職雖不廢其官未必一一皆有舉其大<lb/>
　略如掌葛徴絺綌掌染草徵染草掌荼徴荼掌炭徵<lb/>
　炭角人徵齒角羽人掌毛羽每官掌一事無是事未<lb/>
　必有是官也軍司馬行司馬戎僕戎右有軍旅則用<lb/>
<pb n="KR2n0011_WYG_125-11b"/>
　之甸祝田僕有田獵則用之有喪紀則用夏采喪祝<lb/>
　有盟㑹則用詛祝建邦國則用土方氏来逺方之民<lb/>
　則用懐方氏先王豈能以禄食養無用之官待有事<lb/>
　然後用哉亦臨事兼攝耳故周官雖曰三百六十者<lb/>
　亦舉大數而言不必皆六十也今天官六十有三地<lb/>
　官七十有九春官七十夏官六十有九秋官六十有<lb/>
　六冬官全無秦火後經籍多殘闕禮尤甚漢儒以考<lb/>
　工記補冬官今據每官其屬六十而天官羨三地官<lb/>
<pb n="KR2n0011_WYG_125-12a"/>
　羨十九春官羨十夏官羨九秋官羨六計其所羨者<lb/>
　四十七官此豈非司空之屬官雜在五官乎秦火後<lb/>
　不無闕殘冬官豈得全無五官豈得有羨夫自伯禹<lb/>
　作司空平水土以来至周官之書皆曰司空掌邦土<lb/>
　豈得以任土地之職歸之司徒職方氏形方氏山師<lb/>
　川師邍師之屬豈得歸之司馬大小行人之職豈得<lb/>
　歸之春官似此之類頗多俞廷椿王次㸃皆以為冬<lb/>
　官未嘗亡錯見於五官中余細考之果未嘗亡也真<lb/>
<pb n="KR2n0011_WYG_125-12b"/>
　西山趙庸齊皆以為次㸃之訂義有先儒之所未發<lb/>
　謂冬官未嘗亡諸儒不能辨自漢以来强以考工記<lb/>
　補之未有言其非者予今以五官之屬其本文列於<lb/>
　前以庭椿次㸃二先生之所刪補者叅訂定為六官<lb/>
　之屬書於後則周官三百六十粲然在目而冬官未<lb/>
　嘗亡信然矣<lb/>
　張萱曰清源丘葵謂周禮冬官故未嘗闕漢儒考古<lb/>
　不深以考工記補之至宋臨川俞庭椿始著復古編<lb/>
<pb n="KR2n0011_WYG_125-13a"/>
　永嘉王次㸃又作周官補遺葵承其意加以叅訂的<lb/>
　知周官錯見於五官中悉采出以補冬官之屬而考<lb/>
　工記不録<lb/>
　　　　按丘氏更定周禮天官之屬六十太宰小宰<lb/>
　　　　宰夫宫正宫伯宫人内宰九嬪世婦女御内<lb/>
　　　　宗外宗女祝女史内司服典婦功縫人夏采<lb/>
　　　　内小臣閽人寺人内監膳夫庖人内饔外饔<lb/>
　　　　亨人甸師酒正酒人漿人凌人籩人醢人醯人<lb/>
<pb n="KR2n0011_WYG_125-13b"/>
　　　　鹽人幂人腊人醫師食醫疾醫瘍醫掌舍幕人<lb/>
　　　　掌次天府太府玉府内府外府司㑹司書職<lb/>
　　　　内職歳職幣太史小史内史外史御史地官<lb/>
　　　　之屬五十七大司徒小司徒鄉師鄉老鄉大<lb/>
　　　　夫州長黨正族師閭胥比長遂人遂師遂大<lb/>
　　　　夫縣正鄙師酇長里宰鄰長師氏保氏司諫<lb/>
　　　　司救調人媒氏司市質人廛人胥師賈師司<lb/>
　　　　虣司稽胥肆長泉府司門司關掌節閭師縣<lb/>
<pb n="KR2n0011_WYG_125-14a"/>
　　　　師稍人土訓誦訓遺人旅師委人迹人廪人<lb/>
　　　　舍人倉人司禄司稼舂人饎人稁人掌炭掌<lb/>
　　　　荼掌蜃春官之屬六十大宗伯小宗伯肆師<lb/>
　　　　鬱人鬯人司尊彝司几筵典命典祀守祧職<lb/>
　　　　喪大司樂樂師大胥小胥大師小師瞽矇眡<lb/>
　　　　瞭磬師鐘師笙師鏄師韎師旄人籥師籥章<lb/>
　　　　司干鼓人舞師鞮鞻氏典庸器馮相氏保章<lb/>
　　　　氏大卜卜師卜人龜人菙氏占人簭人占夢<lb/>
<pb n="KR2n0011_WYG_125-14b"/>
　　　　眡祲大祝小祝喪祝甸祝詛祝司巫男巫女<lb/>
　　　　巫都宗人家宗人大行人小行人司儀行夫<lb/>
　　　　掌客掌訝掌交夏官之屬六十大司馬小司<lb/>
　　　　馬軍司馬輿司馬行司馬都司馬家司馬諸<lb/>
　　　　子虎賁氏旅賁氏司甲司兵司戈盾繕人環<lb/>
　　　　人挈壺氏掌固司險掌疆司右戎右齊右道<lb/>
　　　　右大馭戎僕齊僕道僕田僕馭夫馬質校人<lb/>
　　　　趣馬巫馬牧師廋人圉師圉人射人司士司<lb/>
<pb n="KR2n0011_WYG_125-15a"/>
　　　　勳懷方氏合方氏訓方氏匡人撢人大僕小<lb/>
　　　　臣祭僕御僕𨽻僕服不氏射鳥氏羅氏掌畜<lb/>
　　　　節服氏小子羊人方相氏司爟候人秋官之<lb/>
　　　　屬五十七大司宼小司宼士師鄉士遂士縣<lb/>
　　　　士方士訝士朝士司民司刑司刺司約司盟<lb/>
　　　　職金司厲司圜掌囚掌戮司𨽻罪𨽻蠻𨽻閩<lb/>
　　　　𨽻夷𨽻貉𨽻布憲禁殺戮禁暴氏野廬氏蜡<lb/>
　　　　氏雍氏萍氏司寤氏司烜氏條狠氏修閭氏<lb/>
<pb n="KR2n0011_WYG_125-15b"/>
　　　　㝠氏庶氏穴氏翨氏柞氏薙氏硩簇氏翦氏<lb/>
　　　　赤友氏蟈氏壼涿氏庭氏衘枚氏伊耆氏<lb/>
　　　　象胥掌察掌貨賄朝大夫都則都士家士冬<lb/>
　　　　官補亡五十四大司空小司空載師封人量<lb/>
　　　　人均人土均草人稻人山虞林衡川衡澤虞<lb/>
　　　　丱人角人羽人掌葛掌染艸囿人場人牧人<lb/>
　　　　牛人充人獸人<graphic n="KR1547" url="https://raw.githubusercontent.com/kanripo/KR-Gaiji/master/images/KR1547.png" mimeType="image/png"/>人鼈人鷄人犬人獸醫司<lb/>
　　　　裘掌皮司服典絲典枲染人弁師追師屨人<lb/>
<pb n="KR2n0011_WYG_125-16a"/>
　　　　典瑞典同巾車典路車僕司常司弓矢稁人<lb/>
　　　　冡人墓大夫職方氏土方氏形方氏山師川<lb/>
　　　　師邍師葢合前俞壽翁王次㸃兩家之説而<lb/>
　　　　損益之<lb/>
胡氏<hi>一桂</hi>古周禮補正<lb/>
　　一百卷<lb/>
　　　佚<lb/>
　王瓚溫州府志胡一桂字徳夫永嘉人咸淳庚午領<lb/>
<pb n="KR2n0011_WYG_125-16b"/>
　鄉薦研究姬公經國制度叅訂互考六官錯簡一旦<lb/>
　貫通遂成補正古周禮一百卷林干之為之序學者<lb/>
　稱人齋先生<lb/>
王氏<hi>失名</hi>周禮詳説<lb/>
　　　未見<lb/>
　王與之曰未詳其名建陽刋行王狀元詳説<lb/>
亡名氏周禮類例義斷<lb/>
　　宋志二卷<lb/>
<pb n="KR2n0011_WYG_125-17a"/>
　　　未見<lb/>
周禮圖説<lb/>
　　　佚<lb/>
　王與之曰圖説未詳誰氏所編得自閩中大槩用三<lb/>
　禮圖禮象圖或立新説攷證最明<lb/>
禮庫<lb/>
　　　未見<lb/>
　王與之曰禮庫未詳何氏<lb/>
<pb n="KR2n0011_WYG_125-17b"/>
周禮集説<lb/>
　　十二卷<lb/>
　　　闕<lb/>
　陳友仁序曰周官六典周公經制之書也畫井田立<lb/>
　封建大而軍國調度禮樂刑賞微而服御飲食醫卜<lb/>
　工藝毫介纖悉靡不備載六官之屬各從其長其要<lb/>
　則統於天官大綱小目截然有紀萬世有國者之龜<lb/>
　鏡也周家太平氣象不可復見愚於此書竊有志焉<lb/>
<pb n="KR2n0011_WYG_125-18a"/>
　然而諸儒訓釋甲是乙非無所折衷學者病之余友<lb/>
　雲山沈則正謂余曰近得集説於霅手澤尚新編節<lb/>
　條理與東萊詩記東齋書傳相類其博雅君子之所<lb/>
　為與名氏則未聞也取而閲之如得古罍洗把玩不<lb/>
　忍釋癸未秋與長樂髙君載酒往請焉則正樂善人<lb/>
　也俞其請且止宿乃曰風雨瀟瀟子之志固善矣時<lb/>
　異事殊禮經焉用折揚皇華未必不貽笑於時人也<lb/>
　余復之曰執此以往固非所望居家讀之是亦志文<lb/>
<pb n="KR2n0011_WYG_125-18b"/>
　中之所志也於是㩦以歸訓詁未詳者益以賈氏王<lb/>
　氏之疏説辨析未明者則附以前輩諸老之論議書<lb/>
　成非特以廣其傳亦余之夙志也姑敘梗槩於卷末<lb/>
　黄虞稷曰周禮集説不知何人所輯元吳興陳友仁<lb/>
　得之於沈則正因傳之内地官二卷亡明闗中劉儲<lb/>
　秀補注以行<lb/>
楊氏<hi>雲翼</hi>周禮辨<lb/>
　　一篇<lb/>
<pb n="KR2n0011_WYG_125-19a"/>
　　　未見<lb/>
　金史楊雲翼字之美家平定之樂平縣登明昌五年<lb/>
　進士第一拜翰林學士禮部尚書卒諡文獻<lb/>
呉氏<hi>澂</hi>周禮考注<lb/>
　　十五卷<lb/>
　　　存<lb/>
　澂自述曰周公相成王建六官分六職禮樂政事粲<lb/>
　然大備即其設位言之則曰周官即其制作言之則<lb/>
<pb n="KR2n0011_WYG_125-19b"/>
　曰周禮周衰諸侯惡其害已滅去其籍秦孝公用商<lb/>
　鞅政與周官背馳始皇又惡而焚之至漢河間獻王<lb/>
　好古學購得周官五篇武帝求遺書得之藏於秘府<lb/>
　哀帝時劉歆校理秘書始著於録畧然冬官久亡以<lb/>
　考工記補之考工記乃前世能識古制者所作先儒<lb/>
　皆以為非惟劉歆獨識之而五官亦錯雜傳至於今<lb/>
　莫敢是正澄何自而考之乎本之尚書以考之也周<lb/>
　官一篇成王董正治官之全書也執此以考周禮之<lb/>
<pb n="KR2n0011_WYG_125-20a"/>
　六官則不全者可坐而判也夫冡宰掌邦治統百官<lb/>
　均四海執此以考天官之文則其所載非綂百官均<lb/>
　四海之事可以知其非冡宰之職也司徒掌邦敎敷<lb/>
　五典擾兆民執此以考地官之文則其所載非敷五<lb/>
　典擾兆民之事可以知其非司徒之職也宗伯掌邦<lb/>
　禮治神人和上下司馬掌邦政統六師平邦國執此<lb/>
　以考春夏二官則凡掌邦禮邦政者皆其職也舍此<lb/>
　則非其職也司宼掌邦禁詰姦慝刑暴亂司空掌邦<lb/>
<pb n="KR2n0011_WYG_125-20b"/>
　土居四民時地利執此以考秋冬二官則凡掌邦禁<lb/>
　邦土者皆其職也舍此則非其職焉是故天官之文<lb/>
　有雜在他官者如内史司士之類是也亦有他官之<lb/>
　文雜在天官者如甸師世婦之類是也地官之文有<lb/>
　雜在他官者如大司樂諸子之類是也亦有他官之<lb/>
　文雜在地官者如閭師柞氏之類是也春官之文有<lb/>
　雜在他官者如封人大小行人之類是也亦有他官<lb/>
　之文雜在春官者如御史大小胥之類是也夏官之<lb/>
<pb n="KR2n0011_WYG_125-21a"/>
　文有雜在他官者如銜枚氏司𨽻之類是也亦有他<lb/>
　官之文雜在夏官者如職方氏弁師之類是也至如<lb/>
　掌察之類吾知其非秋官之文縣師㕓人之類吾知<lb/>
　其為冬官之文縁文尋意以考之叅諸經籍以證之<lb/>
　何疑之有此歐蘓氏之所未悉也可不著之<lb/>
　　　　按艸廬吳氏諸經皆有纂言惟詩及周禮未<lb/>
　　　　就周禮則其孫當補之今世所傳三禮攷注<lb/>
　　　　非公書也江西書坊專刋周禮考注十五卷<lb/>
<pb n="KR2n0011_WYG_125-21b"/>
　　　　以行吳興閔氏復為鏤版葢晏壁所為也<lb/>
周禮經傳<lb/>
　　十卷<lb/>
　　　存<lb/>
　　　　按艸廬吳氏著書不聞有周禮經傳康熙丁<lb/>
　　　　丑五月之望西吳書賈以抄本求售紙墨甚<lb/>
　　　　舊題曰吳澄著中間多有改削又有黏簽其<lb/>
　　　　議論序次均不同於考注疑是其孫伯尚之<lb/>
<pb n="KR2n0011_WYG_125-22a"/>
　　　　書然無先公字様但有聞之師曰之文不審<lb/>
　　　　為誰所撰姑附於此<lb/>
湯氏<hi>彌昌</hi>周禮講義<lb/>
　　　佚<lb/>
　盧熊曰彌昌字師言號碧山咸淳丁卯進士由崑山<lb/>
　教諭歴瑞安州判官<lb/>
何氏<hi>夢中</hi>等周禮義<lb/>
　　一卷<lb/>
<pb n="KR2n0011_WYG_125-22b"/>
　　　佚<lb/>
　王圻曰周禮義一卷元東陽内舍生何夢中與弟參<lb/>
　知政事夢然所作五世孫觀光裝池成卷宋潛溪題<lb/>
　而藏之<lb/>
王氏<hi>申子</hi>周禮正義<lb/>
　　　佚<lb/>
　吳澂曰㢲卿正義其言比之宏齋包氏極為平恕<lb/>
臧氏<hi>夢解</hi>周官考<lb/>
<pb n="KR2n0011_WYG_125-23a"/>
　　三卷<lb/>
　　　未見<lb/>
　陸元輔曰臧夢解鄞人宋末進士未仕而國亡至元<lb/>
　中授婺州路儒學提舉官至廣東廉訪使博學洽聞<lb/>
　士大夫稱曰魯山先生<lb/>
毛氏<hi>應龍</hi>周禮集傳<lb/>
　　二十四卷<lb/>
　　　存<lb/>
<pb n="KR2n0011_WYG_125-23b"/>
周官或問<lb/>
　　五卷<lb/>
　　　未見<lb/>
　張萱曰元大徳間澧州敎授豫章毛應龍介石撰總<lb/>
　諸儒訓釋斷以已意凡二十四卷<lb/>
呉氏<hi>當</hi>周禮纂言<lb/>
　　　未見<lb/>
　黄虞稷曰當澂之孫也澂於易書春秋禮記皆有纂<lb/>
<pb n="KR2n0011_WYG_125-24a"/>
　言獨周禮儀禮詩未及作當本大父之意為是書<lb/>
　陸元輔曰臨川吳當伯尚至正二年以薦授國子助<lb/>
　教與修三史成遷翰林修撰再遷翰林直學士出為<lb/>
　江西廉訪使詔拜江西行省叅知政事命未下而陳<lb/>
　友諒已陷江西當乃戴黄冠著道士服杜門著書明<lb/>
　太祖至江州召見長揖不屈隱居吉水之谷坪卒羅<lb/>
　一峰嘗言吳文正公考周官以正六典以大司徒之<lb/>
　半補冬官之缺盖取俞氏丘氏之論也伯尚書余未<lb/>
<pb n="KR2n0011_WYG_125-24b"/>
　得見不審依古本為注乎抑遵乃祖所定之次也<lb/>
鄭氏<hi>宗顔</hi>周禮講義<lb/>
　　二卷<lb/>
　　　未見<lb/>
　　　　按宗顔未詳何時人見葉氏菉竹堂目焦氏<lb/>
　　　　經籍志及授經圖<lb/>
俞氏<hi>言</hi>周官禮圖<lb/>
　　十四卷<lb/>
<pb n="KR2n0011_WYG_125-25a"/>
　　　未見<lb/>
　　　　按俞氏未詳何人書見葉氏菉竹堂目<lb/>
亡名氏周禮續論<lb/>
　　一卷<lb/>
　　　未見<lb/>
周禮詳集<lb/>
　　　佚<lb/>
　張萱曰止存一冊未詳撰人姓氏自地官司徒至考<lb/>
<pb n="KR2n0011_WYG_125-25b"/>
　工記<lb/>
周禮附音重言重意互註<lb/>
　　十二卷<lb/>
　　　存<lb/>
　繆泳曰此元人所輯書𢎞治中湖廣道御史上虞尹<lb/>
　洪奉命清兩廣戎政屬知廣州府袁景輝重刻番禺<lb/>
　張詡為之序<lb/>
　張詡序畧曰詡少時閲書目見周官禮有句解集傳<lb/>
<pb n="KR2n0011_WYG_125-26a"/>
　註疏又有所謂纂圖釋文或問講義詳解要義解義<lb/>
　攷工總義訂義㑹元復古等編句解集傳註疏則見<lb/>
　之若纂圖以下則聞其名至於重言重意互註則其<lb/>
　名亦未之聞也侍御上虞尹公徳容以禮經取髙第<lb/>
　比奉命清兩廣戎政得是書喜其考究之精援引之<lb/>
　當於聖經有所禆也出示廣州守袁君景輝俾刻而<lb/>
　傳焉屬詡為之序<lb/>
　<lb/>
<pb n="KR2n0011_WYG_125-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百二十五<lb/>
</p>
<p>
</p>
  </div>
</body>
</text>
</TEI>
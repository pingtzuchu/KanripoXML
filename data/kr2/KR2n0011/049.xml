<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷四十九</head> <lb/>
    <p>
<pb n="KR2n0011_WYG_049-1a"/>
欽定四庫全書<lb/>
　經義考卷四十九<lb/>
　　　　　　　　　　翰林院檢討朱彝尊撰<lb/>
　　　易<hi>四十八</hi>
朱氏<hi>升</hi>周易旁注前圖<lb/>
　　二卷<lb/>
　　　存<lb/>
周易旁注<lb/>
<pb n="KR2n0011_WYG_049-1b"/>
　　十卷<lb/>
　　　存<lb/>
　升自序曰愚自中年以經書授徒教子每於本文之<lb/>
　旁著字以明其意義其有不相連屬者則益之於兩<lb/>
　字之間苟又有不明不盡者則又益之於本行之外<lb/>
　學者讀本文而覽旁注不見其意義之不足也惟易<lb/>
　旁注則有前圖者易之為易其本也圖象而已文王<lb/>
　周公孔子之書實為圖象作注脚故明此經者不得<lb/>
<pb n="KR2n0011_WYG_049-2a"/>
　不求其本也河出圖洛出書天不愛道泄諸象數一<lb/>
　可已二何居作河圖洛書合一圖第一聖人之則之<lb/>
　也八卦成列而又因而重之其傳於今也各有横圖<lb/>
　圓圖而六十四卦圓圖中又有方圖則亦悉矣帝出<lb/>
　乎震成於艮其方位之象又何為哉作先天後天合<lb/>
　一圖第二先天後天其始其終既各有序矣連山歸<lb/>
　藏首艮首坤今不能知而周易首乾坤終既未濟經<lb/>
　分上下其間卦序乃復如彼作周易卦序圖第三卦<lb/>
<pb n="KR2n0011_WYG_049-2b"/>
　變也卦主也互體也卦數也卦位也納甲也之六者<lb/>
　時雜見於經傳必合著其全使人可通考焉者也作<lb/>
　六圖第四淳安夏氏有讀易十字樞愚平日竊窺於<lb/>
　易得三大義二者經傳訓釋之機要也則以附六圖<lb/>
　之後聖人處憂患之道自履至㢲其傳古其指深卦<lb/>
　之名義殆未足以盡之也作三陳九卦圖第五揲蓍<lb/>
　以求卦因變而用爻比義從長宜勿拘一説作蓍卦<lb/>
　變占圖説第六夫子言蓍卦之徳曰圓曰方固非直<lb/>
<pb n="KR2n0011_WYG_049-3a"/>
　曰七奇八偶而已作蓍七卦八圖第七邵子天根月<lb/>
　窟之吟非為今易安注脚也豫章蕭氏周易卦序之<lb/>
　學區别於三畫六畫之原而象意昭融玩味乎正變<lb/>
　始終之故而教道明著前纂為圖今錄其全文於後<lb/>
　而係以邵子之詩履運處身同一揆也作三十六宫<lb/>
　圖説第八八圖為之前而後周易旁注可得而讀矣<lb/>
　程應明曰先生經書皆有旁注而易為最詳行世已<lb/>
　久字畫糢糊今更定以先生之旁注從考亭之本義<lb/>
<pb n="KR2n0011_WYG_049-3b"/>
　非敢師心有乖先正實欲復古以公海内云爾<lb/>
　子同家傳曰公考六書之原究制作之始參之以傳<lb/>
　注之文究極乎濓洛之説熟玩其所已明而深研乎<lb/>
　其所未明嘗曰先儒傳注之意所以求經之明也而<lb/>
　近世舉業往往混誦經注既不能體味乎傳注而反<lb/>
　斷裂其經文使之血脉不通首尾不應知味樂學何<lb/>
　所自乎於是始作諸旁注離而觀之則逐字為訓合<lb/>
　而誦之則文義成章綱提目舉一覽可知其有訓而<lb/>
<pb n="KR2n0011_WYG_049-4a"/>
　未類疑而未安者必窮研極慮不合乎聖經不止於<lb/>
　易則有以見夫河圖洛書之異也而原則同先天後<lb/>
　天之殊也而實則一序卦之説則本乎吳澂之卦統<lb/>
　以總其綱表章乎蕭漢中之説以極其趣他如四卦<lb/>
　從中起之故方圓往來順逆之妙蓍七卦八之實迹<lb/>
　用九用六之微機卦象之神奇卦變之定法貞悔元<lb/>
　吉之大義三陳九卦之要㫖旁注不足以盡其藴則<lb/>
　列於前圖以表之而千古不釋之疑於是乎定矣<lb/>
<pb n="KR2n0011_WYG_049-4b"/>
　張雲章曰休寧朱允升從遊陳櫟黄澤之門至正中<lb/>
　鄉進士授池州學正江南北學者多從之問業號楓<lb/>
　林先生明太祖兵下徽州召見辭歸後連嵗被徵官<lb/>
　翰林侍講學士所居梅花初月樓太祖以御書賜之<lb/>
　諸經皆有旁注而易有前圖允升嘗曰旁注之作知<lb/>
　其麄者以為小學訓詁之入門悟其妙者知為研精<lb/>
　造道之要法至萬厯中錢塘姚文蔚元素以其書易<lb/>
　古文為今文易旁行為直下目之曰㑹通取便於讀<lb/>
<pb n="KR2n0011_WYG_049-5a"/>
　而無所增損然非楓林作書之本意矣<lb/>
梁氏<hi>寅</hi>周易叅義<lb/>
　　十二卷<lb/>
　　　存<lb/>
　寅自序曰漢班固氏言六藝具五常之道而易為之<lb/>
　原夫羲農以前詩書之文禮樂之具春秋之行事皆<lb/>
　未著也而八卦之畫三才備焉六位之列人文彰焉<lb/>
　天下之道盡於易矣文王之彖辭周公之六爻孔子<lb/>
<pb n="KR2n0011_WYG_049-5b"/>
　之傳贊辭无不備而吉凶為益明迨孔子歿而商瞿<lb/>
　以易相傳授漢興易以卜筮存而田何之學為稱首<lb/>
　為之訓釋者葢寖多焉然九師之説无聞百氏之言<lb/>
　雜出其高也或淪於空虛其卑也或泥於象數而易<lb/>
　之意隠矣程朱二夫子出而大明斯道於是闡其微<lb/>
　窮其賾通其拘啓其窒象辭之義變占之法陰陽之<lb/>
　妙人事之殊復燦然著矣夫聖人之書其所同者道<lb/>
　也其不同者言也善學者各因其言以求其道則其<lb/>
<pb n="KR2n0011_WYG_049-6a"/>
　要歸一而已觀於傳注者亦由是也程子論天人以<lb/>
　明易之理朱子推象占以究易之用非故為異也其<lb/>
　詳略相因精粗相貫固待乎學者之自得也寅讀書<lb/>
　山中竊好是經懼於荒怠而无以自勵乃參酌二家<lb/>
　旁采諸説僭附已意别為一書名曰參義俾觀之者<lb/>
　由詳而造約考異而知同則是書者亦程朱之義疏<lb/>
　也今天子即位之元年為至元六年嵗名商横執徐<lb/>
　月名畢聚始繕錄成編總十二卷將以行於四方諏<lb/>
<pb n="KR2n0011_WYG_049-6b"/>
　之君子以俟詳訂　又自述曰讀程朱易以其釋經<lb/>
　意殊乃融㑹二家合以為一謂之易參義<lb/>
　明太祖實録寅字孟敬臨江新喻人辟集慶路儒學<lb/>
　訓𨗳以親老辭歸明年兵起遂隠居教授所著有周<lb/>
　易參義詩書演義周禮考注春秋考義徵修禮樂書已<lb/>
　六十餘在禮局中討論精審書成賜金帛將授以官<lb/>
　以老病辭歸結屋石門山學者稱為梁五經<lb/>
汪氏<hi>克寛</hi>周易程朱傳義音考<lb/>
<pb n="KR2n0011_WYG_049-7a"/>
　　　佚<lb/>
　吳國英作行狀曰先生諱克寛字徳輔一字仲裕自<lb/>
　歙遷祁門縣泰定丙寅舉江浙鄉試歸以經學教授<lb/>
　宣歙間先生所居山谷環繞稱曰環谷四方學者皆<lb/>
　目曰環谷先生洪武二年聘修元史事畢留任先生<lb/>
　力辭給驛而還<lb/>
　程敏政曰文公朱子一傳於勉齋黄氏再傳於雙峰<lb/>
　饒氏三傳於東山汪氏<hi>華字榮夫</hi>即先生仲大父而先生<lb/>
<pb n="KR2n0011_WYG_049-7b"/>
　實嗣其傳先生著述有易程朱傳義音考詩集傳音<lb/>
　義㑹通春秋傳纂疏提要左傳分紀禮經補逸周禮<lb/>
　類要四書音證綱目凡例考異諸書惟纂疏傳學者<lb/>
　餘多散佚不存<lb/>
趙氏<hi>汸</hi>大易文詮<lb/>
　　八卷<lb/>
　　　存<lb/>
　錢陸燦曰汸字子常休寧人師事九江黄澤受易象<lb/>
<pb n="KR2n0011_WYG_049-8a"/>
　春秋之學隠居著述築東山精舍以奉母洪武二年<lb/>
　召修元史不願仕還未幾卒<lb/>
鮑氏<hi>恂</hi>大易舉隅<hi>即大易鉤𤣥</hi>
　　三卷<lb/>
　　　存<lb/>
　寧王權序曰建陽城之表者則必擬乎土圭之法定<lb/>
　方隅之體者則必正乎指南之規是知造化必假物<lb/>
　而易之為書又必因人而明焉按神農重卦説云羲<lb/>
<pb n="KR2n0011_WYG_049-8b"/>
　皇得河圖始畫八卦後人因而重之是為六十四卦<lb/>
　王輔嗣以為宓羲鄭𤣥以為神農孫盛以為夏禹史遷<lb/>
　以為文王乾鑿度云垂皇䇿者用蓍在六爻之後是<lb/>
　羲皇已重卦矣書契取諸夬是羲皇之時已有夬卦<lb/>
　其重明矣羲皇乾上坤下立天地之位也歸藏先坤<lb/>
　後乾尊萬物之母也連山乾始於子坤始於午以明<lb/>
　先天之道周易尊乾卑坤其體乃定讀易者可得而<lb/>
　明矣然易之精者獨鮑氏得其所傳之妙而勿行於<lb/>
<pb n="KR2n0011_WYG_049-9a"/>
　世先生崇徳人姓鮑名恂字仲孚元乙亥進士也深<lb/>
　得大易之㫖乃作是書以宣大易之道名曰學易舉<lb/>
　隅而授之連山陳先生亮亮授之建安趙先生志道<lb/>
　志道授之黄州程先生伯昌先生名蕃生於至元十<lb/>
　七年丁酉生而英爽超卓頴悟且奇貫通三氏之學<lb/>
　深得大易之㫖而合乎神明之徳出於人也大不凡<lb/>
　矣可謂奇士也於是重加訂正以明聖人作易之心<lb/>
　數十年間屢欲刋行而事不果予乃命夀諸梓以示<lb/>
<pb n="KR2n0011_WYG_049-9b"/>
　後學更其名曰大易鉤𤣥<lb/>
　浙江通志恂字仲孚崇徳人徙居嘉興西溪三領元<lb/>
　江浙省鄉試薦為翰林不就洪武初召至京師命為<lb/>
　文華殿大學士<lb/>
郭氏<hi>樌</hi>易説<lb/>
　　　佚<lb/>
　浙江通志樌字徳茂仙居人徙家太平元世隠居授<lb/>
　徒洪武初用薦知饒陽縣事及卒門人私諡貞成先<lb/>
<pb n="KR2n0011_WYG_049-10a"/>
　生<lb/>
葉氏<hi>儀</hi>周易集解<lb/>
　　　未見<lb/>
　黄虞稷曰儀字景翰金華人受學於許白雲明太祖<lb/>
　下婺州與范祖幹等同被召<lb/>
周氏<hi>南老</hi>易傳雜説<hi>一作集説</hi>
　　　佚<lb/>
　錢陸燦曰南老字正道其先道州人宋末徙吳元季<lb/>
<pb n="KR2n0011_WYG_049-10b"/>
　以薦補信州永豐學教諭又檄為吳縣主簿進淮南<lb/>
　省照磨國初徵赴太常議郊祀禮禮成發臨濠居住<lb/>
　放還卒<lb/>
王氏<hi>廉</hi>周易參疑<lb/>
　　　未見<lb/>
　黄虞稷曰廉字熈陽處州人與修元史後官山西布<lb/>
　政使是書蘓州知府况鍾曾刋行<lb/>
趙氏<hi>撝謙</hi>易學提綱<lb/>
<pb n="KR2n0011_WYG_049-11a"/>
　　　未見<lb/>
　陸元輔曰趙撝謙名古則餘姚人宋秦悼魏王之後<lb/>
　明初徵修洪武正韻持議不協於衆出為中都國子<lb/>
　監典簿罷歸築考古臺述六書之㫖作聲音文字通<lb/>
　又撰周易提綱時人稱曰考古先生尋以薦為瓊山<lb/>
　縣儒學教諭嶺以南尊之曰趙夫子<lb/>
胡氏<hi>璉</hi>易學㑹通<lb/>
　　　未見<lb/>
<pb n="KR2n0011_WYG_049-11b"/>
　江西通志璉字商用高安人洪武初以薦為句容教<lb/>
　諭<lb/>
何氏<hi>英</hi>易經發明<lb/>
　　　未見<lb/>
　江西通志何英字積中鄱陽人學於元儒王松塢自<lb/>
　號梅谷累薦不起建玉谿書院以納天下來學者<lb/>
林氏<hi>大同</hi>易經奥義<lb/>
　　二卷<lb/>
<pb n="KR2n0011_WYG_049-12a"/>
　　　未見<lb/>
　姑蘓志林大同字逢吉其先長樂人曾祖以下皆官<lb/>
　常熟因家焉洪武中為開封訓𨗳著易經奥義<lb/>
歐陽氏<hi>貞</hi>周易問辨<lb/>
　　三十卷<lb/>
　　　未見<hi>一齋書目有</hi>
　歐陽原功序曰易之為書上盡神明之藴下該事物<lb/>
　之理以變易為用以㑹通為方其初立名起義如此<lb/>
<pb n="KR2n0011_WYG_049-12b"/>
　其為説宜無窮焉漢以來易專門師多於五經而其<lb/>
　疑尤多千有餘年未有紀極族子貞厯考諸家之異<lb/>
　同質正先儒之論議初名易疑後改曰問辨凡三十<lb/>
　卷用功精深可尚也吾宗㢲齋先生為曾大父冀郡<lb/>
　公作經訓堂記言歐陽氏經學司馬氏史學由三代<lb/>
　而下代有其人葢六經甫出孔氏之壁歐陽氏即以<lb/>
　八世博士世其學其來豈一日哉司馬氏史學至宋<lb/>
　君實復振歐陽氏經學我六一公易有童子問詩有<lb/>
<pb n="KR2n0011_WYG_049-13a"/>
　本義凡宋儒以通經學古為高實公倡之故余見貞<lb/>
　是編喜我歐陽氏經學亹亹其不絶乎抑是編豈獨<lb/>
　便場屋之習山林窮經皓首之士見之未必無助我<lb/>
　之嘆也貞為我勉成之<lb/>
　江西通志歐陽貞字元春分宜人受業於揭傒斯及<lb/>
　鄉進士夏鎮<lb/>
　黄虞稷曰貞洪武初以易魁江西鄉試官考城主簿<lb/>
　其書厯考諸家之異同廣證先儒之論議初名易疑<lb/>
<pb n="KR2n0011_WYG_049-13b"/>
　更今名<lb/>
朱氏<hi>謐</hi>易學啓蒙述解<lb/>
　　二卷<lb/>
　　　存<lb/>
　温州府志朱謐字思寧永嘉人洪武初貢士仕邳州<lb/>
　學正<lb/>
鄭氏<hi>觀</hi>周易本義通釋增纂<lb/>
　　　佚<lb/>
<pb n="KR2n0011_WYG_049-14a"/>
　陳璉序曰伏羲畫八卦而文籍生是易於諸經為首<lb/>
　出秦焚典籍而易獨存者以其占筮之書也易之作<lb/>
　雖本於占筮自占筮既立而理義實寓於占筮之内<lb/>
　其道廣大包括天地其源一出於天之自然有非人<lb/>
　為智巧之私而後世説易者各隨所見不失於鑿則<lb/>
　失於泛不失於誕謾則失於怪僻俱未為得逮河南<lb/>
　程子作傳始以隨時變易發明陰陽變易之妙所謂<lb/>
　體用一源顯微無間是已若偏於象占而不該乎理<lb/>
<pb n="KR2n0011_WYG_049-14b"/>
　義則奚以知文王之彖辭周公之爻辭孔子之十翼<lb/>
　也若專於理義而不及象占又奚以知伏羲文王所<lb/>
　畫八卦之心哉紫陽朱子本義之作所以補程傳之<lb/>
　所未足而上以承四聖之心羲文周公之言至是始<lb/>
　坦然而明矣然則程朱不惟有功於四聖誠有功於<lb/>
　萬世也厥後雲峰胡氏之通釋一以本義為主集諸<lb/>
　家之説不背程朱者為之其學出於朱子門人蔡氏<lb/>
　三山鄭尚賓博學有文而專於易嘗登考古趙撝謙<lb/>
<pb n="KR2n0011_WYG_049-15a"/>
　之門考古之易得於天台鄭氏迺雲峰所傳之派故<lb/>
　其學有源委間取諸家説與程傳本義合者以補通<lb/>
　釋之未備間以一二已意附其間名曰增纂用心之<lb/>
　勤取擇之審視予前所云説易者相去逺甚而有功<lb/>
　於本義通釋矣學者誠能因是以明乎易道則立言<lb/>
　勵行處已治人守常應變豈不有得哉尚賓間屬予<lb/>
　序其所傳之由與增纂之意遂書此復之尚賓名觀<lb/>
　洪武中領薦厯官至臨川令所至有循良名今為駙<lb/>
<pb n="KR2n0011_WYG_049-15b"/>
　馬都尉沐公學録云<lb/>
汪氏<hi>有訓</hi>周易句解<lb/>
　　　未見<lb/>
　黄虞稷曰字得時休寧人著周易句解尚書論語孟<lb/>
　子注洪武中卒<lb/>
王氏<hi>潤孫</hi>周易圖解<lb/>
　　　佚<lb/>
　括蒼彚紀王潤孫青田人國初以薦任本學教諭<lb/>
<pb n="KR2n0011_WYG_049-16a"/>
張氏<hi>洪</hi>周易傳義㑹通<lb/>
　　十五卷<lb/>
　　　未見<lb/>
　吳中人物志張洪字宗海常熟人洪武乙丑坐事戍<lb/>
　雲南久之以薦授靖江王府教授永樂元年擢行人<lb/>
　使日本復使遼東尋入翰林修大典充副總裁官所<lb/>
　著有四書解義二十卷周易傳義㑹通十五卷尚書<lb/>
　補傳十二卷詩經正義十五卷<lb/>
<pb n="KR2n0011_WYG_049-16b"/>
程氏<hi>汝器</hi>周易集傳<lb/>
　　十卷<lb/>
　　　未見<lb/>
　黄虞稷曰汝器名昆以字行休寧人師事趙汸洪武<lb/>
　中舉明經永樂初官蘄州知州<lb/>
鄭氏<hi>以仁</hi>周易集解<lb/>
　　十二卷<lb/>
　　　闕<lb/>
<pb n="KR2n0011_WYG_049-17a"/>
　張雲章曰攷嘉定縣志有鄭閎字以純少學易於元<lb/>
　貢士嘉禾鮑恂自號味易叟崑山長洲更聘為儒學<lb/>
　訓導郡縣治易者多出其門洪武中舉授禮部郎中<lb/>
　此書卷前題長洲儒學訓導嘉定鄭以仁著官爵邑<lb/>
　里正合必非二人意者閎其本名而以字行仁與純<lb/>
　又因聲同而傳寫之譌耶其書專就本義衍通其㫖<lb/>
　分别經傳一如朱子依古易篇次更與後世淆雜者<lb/>
　不同惜上經已闕而世尠傳本未得其全也<lb/>
<pb n="KR2n0011_WYG_049-17b"/>
方氏<hi>孝孺</hi>大易枝辭<lb/>
　　　佚<lb/>
　錢陸燦曰孝孺字希直一字希古世居臨海侯城里<lb/>
　洪武中召至京除蜀王府教授獻王師事之號其讀<lb/>
　書之室曰正學學者稱正學先生亦曰侯城先生建<lb/>
　文帝召為翰林博士進侍講靖難時以死殉<lb/>
胡氏<hi>廣</hi>等周易傳義大全<lb/>
　　二十四卷又義例一卷<lb/>
<pb n="KR2n0011_WYG_049-18a"/>
　　　存<lb/>
　明成祖實錄永樂十二年十一月甲寅上諭行在翰<lb/>
　林院學士胡廣侍講楊榮金幼孜曰五經四書皆聖<lb/>
　賢精義要道其傳注之外諸儒議論有發明餘藴者<lb/>
　爾等采其切實之言增附於下務極精備庶幾以垂<lb/>
　後世命廣等總其事仍命舉朝臣及在外教官有文<lb/>
　學者同纂修開館東華門外命光祿寺給朝夕饌十<lb/>
　三年九月己酉五經四書大全成廣等以進上覽而<lb/>
<pb n="KR2n0011_WYG_049-18b"/>
　嘉之親製序於卷首御奉天殿受之命禮部刋賜天<lb/>
　下庚戌賜纂修官翰林院學士兼左春坊大學士胡<lb/>
　廣右春坊右庶子兼翰林院侍講楊榮右春坊右諭<lb/>
　徳兼翰林院侍講金幼孜翰林院修撰蕭時中陳循<lb/>
　編修周述陳全林誌李貞陳景著檢討余學夔劉永<lb/>
　清黄夀生陳燧陳用典籍黄約仲庶吉士涂順禮部<lb/>
　郎中王羽兵部郎中童謨禮部員外郎吳福北京刑<lb/>
　部員外郎吳嘉靖禮部主事黄裳刑部主事段民洪<lb/>
<pb n="KR2n0011_WYG_049-19a"/>
　順沈昇章敞楊勉周忱吳紳廣東道監察御史陳道<lb/>
　濳大理評事王選太常寺博士黄福北京國子監博<lb/>
　士黄復原太醫院御醫趙友同泉州府儒學教授曾<lb/>
　振常州府儒學教授廖思敬蘄州儒學正傅舟大庾<lb/>
　縣儒學教諭王進濟陽縣儒學教諭杜觀善化縣儒<lb/>
　學教諭顔敬守常州府儒學訓導彭子斐鎮江府儒<lb/>
　學訓導留季安鈔幣有差仍賜宴於禮部<lb/>
　　　　按永樂中詔修五經四書大全開館則給月<lb/>
<pb n="KR2n0011_WYG_049-19b"/>
　　　　饌書成則賜鈔賜幣賜燕又御製序文頒行<lb/>
　　　　稱為廣大悉備不知胡廣諸人止就前儒之<lb/>
　　　　成編一加抄錄而去其名如詩則取諸劉氏<lb/>
　　　　書則取諸陳氏春秋則取諸汪氏四書則取<lb/>
　　　　諸倪氏禮則於陳氏集説外增益吳氏之纂<lb/>
　　　　言易則天台鄱陽二董氏雙湖雲峰二胡氏<lb/>
　　　　於諸書外全未寓目所謂大全乃至不全之<lb/>
　　　　書也夫既竊其廪賜並未效纎毫搜采之勤<lb/>
<pb n="KR2n0011_WYG_049-20a"/>
　　　　攘私書為官書以罔其上豈不顧博聞之士<lb/>
　　　　見而齒冷乎即此可見胡廣心術之不純而<lb/>
　　　　同事諸臣亦苟且游戲甚矣<lb/>
楊氏<hi>士奇</hi>周易直指<lb/>
　　十卷<lb/>
　　　未見<lb/>
　錢陸燦曰士奇初名㝢以字行泰和人以辟召事建<lb/>
　文皇帝入翰林太宗靖難改編修入直文淵閣厯事<lb/>
<pb n="KR2n0011_WYG_049-20b"/>
　獻景裕三陵累官少師華葢殿大學士卒贈太師諡<lb/>
　文貞<lb/>
　黄虞稷曰仁宗在東宫命楊士奇纂卦爻朱子本義<lb/>
　要㫖為是書以備觀覽賜今名<lb/>
王氏<hi>達</hi>易經選注<lb/>
　　　未見<lb/>
　錢陸燦曰達字達善無錫人洪武中舉明經除國子<lb/>
　助教永樂中擢翰林編修遷侍讀學士<lb/>
<pb n="KR2n0011_WYG_049-21a"/>
趙氏<hi>友士</hi>易義<lb/>
　　一卷<lb/>
　　　佚<lb/>
　楊士奇曰易義一冊建寧趙友士以教其徒者趙故<lb/>
　建寧經師余為審理時趙為伴讀往還相好也是編<lb/>
　吳司業徳潤得之以見遺者<lb/>
高氏<hi>暐</hi>讀易日録<lb/>
　　　未見<lb/>
<pb n="KR2n0011_WYG_049-21b"/>
　黄虞稷曰暐字汝晦臨安人永樂甲申進士累官四<lb/>
　川按察僉事<lb/>
張氏<hi>文選</hi>易經講義<lb/>
　　　未見<lb/>
　温州府志張文選字士銓永嘉人永樂丙戌進士改<lb/>
　庶吉士<lb/>
劉氏<hi>髦</hi>石潭易傳撮要<lb/>
　　一卷<lb/>
<pb n="KR2n0011_WYG_049-22a"/>
　　　未見<lb/>
　江西通志劉髦字孟恂永新人永樂戊子舉人學者<lb/>
　稱石潭先生<lb/>
林氏<hi>誌</hi>周易集説<lb/>
　　三卷<lb/>
　　　未見<lb/>
　姓譜林誌字尚默閩縣人永樂壬辰進士累官右春<lb/>
　坊右諭徳兼翰林院侍講<lb/>
<pb n="KR2n0011_WYG_049-22b"/>
張氏<hi>敔</hi>京氏易攷<lb/>
　　　未見<lb/>
　人物攷張敔字伯起合肥人永樂中貢入太學除廣<lb/>
　東道監察御史遷陜西按察僉事<lb/>
李氏<hi>賢</hi>讀易記<lb/>
　　一卷<lb/>
　　　存<lb/>
　名臣言行録賢字原徳河南鄧州人宣徳癸丑進士<lb/>
<pb n="KR2n0011_WYG_049-23a"/>
　仕至少保吏部尚書華葢殿大學士卒贈太師諡文<lb/>
　達<lb/>
徐氏<hi>良</hi>讀易指南<lb/>
　　　佚<lb/>
　湖廣總志徐良字明善邵陽人宣徳中以經明行修<lb/>
　任本縣儒學訓導秩滿以薦擢知均州<lb/>
劉氏<hi>定之</hi>周易圖釋<lb/>
　　十二卷<hi>一云三卷</hi>
<pb n="KR2n0011_WYG_049-23b"/>
　　　未見<lb/>
　言行錄定之字主静江西永新人正綂丙辰進士仕<lb/>
　至禮部左侍郎卒贈禮部尚書諡文安<lb/>
金氏<hi>潤</hi>周易圖解<lb/>
　　　佚<lb/>
　應天府志金潤字伯玉上元人正綂戊午舉人厯官<lb/>
　南安知府<lb/>
王氏<hi>恕</hi>玩易意見<lb/>
<pb n="KR2n0011_WYG_049-24a"/>
　　二卷<lb/>
　　　存<lb/>
　恕自序曰玩易意見者老夫玩易軒中所得之意見<lb/>
　也𢎞治壬戌春老夫偶得寒疾少愈就於卧内牖間<lb/>
　觀書不甚明白乃於屋前搆一小軒軒成移於其中<lb/>
　取易玩之雖細字亦無不見遂以玩易名其軒作記<lb/>
　以識之夫易本四聖之書理義深奥未易通曉自漢<lb/>
　魏以來諸儒訓釋不一至宋伊川程先生既為之傳<lb/>
<pb n="KR2n0011_WYG_049-24b"/>
　晦菴朱先生又為之本義自是以來至於今以二先<lb/>
　生傳義為準的師儒之講學科目之取士皆不外此<lb/>
　而他求然六十四卦三百八十四爻之辭二先生固<lb/>
　已講貫訓釋明白老夫依文尋義間有不洽於心者<lb/>
　乃敢以已意言之言之非敢自以為是願與四方學<lb/>
　者商𣙜之或有可取不為無補苟或不然必因此以<lb/>
　發高明真知灼見之至論於久藴深藏之餘使四聖<lb/>
　之道煥然大明於世以淑諸人亦老夫之志願也<lb/>
<pb n="KR2n0011_WYG_049-25a"/>
　言行録恕字宗貫陜西三原人正綂戊辰進士仕至<lb/>
　太子太保吏部尚書卒贈太師諡端毅<lb/>
　張雲章曰公為學老而彌篤是書成於暮年序作於<lb/>
　正徳初元公時已九十有一矣書意在匡弼程朱而<lb/>
　不免於師心立説讀者詳擇焉可也<lb/>
包氏<hi>瑜</hi>周易衍義<lb/>
　　　佚<lb/>
　括蒼彚紀包瑜字希賢青田人景泰庚午舉人官教<lb/>
<pb n="KR2n0011_WYG_049-25b"/>
　諭淮王聘為客著周易衍義春秋講義又左傳事類<lb/>
　四十卷<lb/>
　黄虞稷曰成化中浮梁知縣<lb/>
楊氏<hi>守陳</hi>讀易私抄<lb/>
　　　未見<lb/>
　守陳自述曰易經古文以伏羲之卦文王周公之辭<lb/>
　孔子之十翼各分為袠則經傳隔越而不通今文自<lb/>
　坤卦而後以彖象傳合綴於卦下以小象傳分綴於<lb/>
<pb n="KR2n0011_WYG_049-26a"/>
　爻下則經傳混雜而無别惟若乾卦今文則猶存古<lb/>
　而且便今斯亦可矣程子之傳主義理朱子本義主<lb/>
　卜筮各極其精然易道廣大卜筮特其一端而學者<lb/>
　非所當務易理無窮程朱間有微漏而諸儒亦或可<lb/>
　補故首抄古文以見其原次抄今文皆同乾卦而雜<lb/>
　取於繫辭中之文言分附於各卦之末其經傳之下<lb/>
　則各擇程朱及諸儒之説凡主義理者抄之主占筮<lb/>
　者不抄也<lb/>
<pb n="KR2n0011_WYG_049-26b"/>
　人物考楊守陳字維新鄞縣人景泰辛未進士累官<lb/>
　吏部右侍郎卒諡文懿所著有易書詩三禮孝經大<lb/>
　學中庸論孟私抄凡數百卷<lb/>
　<lb/>
　<lb/>
　<lb/>
　<lb/>
　經義考卷四十九<lb/>
</p>
<p>
</p>
  </div>
</body>
</text>
</TEI>
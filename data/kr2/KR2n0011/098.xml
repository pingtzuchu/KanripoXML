<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷九十八</head> <lb/>
    <p>
<pb n="KR2n0011_WYG_098-1a"/>
欽定四庫全書<lb/>
　經義考卷九十八<lb/>
　　　　　　　　　　翰林院檢討朱彞尊撰<lb/>
　　　詩<hi>一</hi>
古詩<lb/>
　　　今存三百五篇<lb/>
　周禮太師教六詩曰風曰賦曰比曰興曰雅曰頌<lb/>
　卜子曰詩者志之所之也在心爲志發言爲詩情動<lb/>
<pb n="KR2n0011_WYG_098-1b"/>
　於中而形於言言之不足故嗟嘆之嗟嘆之不足故<lb/>
　永歌之永歌之不足不知手之舞之足之蹈之也先<lb/>
　王以是經夫婦成孝敬厚人倫美教化移風俗故詩<lb/>
　有六義焉一曰風二曰賦三曰比四曰興五曰雅六<lb/>
　曰頌以一國之事繫一人之本謂之風言天下之事<lb/>
　形四方之風謂之雅雅者正也言王政之所由廢興<lb/>
　也政有小大故有小雅焉有大雅焉頌者美盛德之<lb/>
　形容以其成功告於神明者也是謂四始詩之至也<lb/>
<pb n="KR2n0011_WYG_098-2a"/>
　墨翟曰誦詩三百歌詩三百舞詩三百<lb/>
　荀卿曰詩者中聲之所止也<lb/>
　司馬遷曰古者詩三千餘篇及至孔子去其重取可<lb/>
　施於禮義上采契后稷中述殷周之盛至幽厲之缺<lb/>
　始於衽席故曰關雎之亂以爲風始鹿鳴爲小雅始<lb/>
　文王爲大雅始清廟爲頌始三百五篇孔子皆絃歌<lb/>
　之以求合韶武雅頌之音禮樂自此可得而述以備<lb/>
　王道成六藝　又曰詩三百篇大抵賢聖發憤之所<lb/>
<pb n="KR2n0011_WYG_098-2b"/>
　爲作也<lb/>
　劉歆曰詩以言情情者性之符也<lb/>
　詩含神霧曰詩者天地之心君德之祖百福之宗萬<lb/>
　物之户也刻之玉版藏之金府集微揆著上統元皇<lb/>
　下序四始羅列五際　又曰詩者持也在於敦厚之<lb/>
　教自持其心諷刺之道可以扶持邦家者也<lb/>
　詩推度灾曰建四始五際而八節通卯酉之際爲革<lb/>
　政午亥之際爲革命<lb/>
<pb n="KR2n0011_WYG_098-3a"/>
　詩汜歴樞曰卯天保也酉祈父也午采芑也亥大明<lb/>
　也然則亥爲革命一際也亥<hi>又爲</hi>天門出入候聽二際<lb/>
　也卯爲隂陽交際三際也午爲陽謝隂興四際也酉<lb/>
　爲隂盛陽微五際也　又曰大明在亥水始也四牡<lb/>
　在寅木始也嘉魚在已火始也鴻雁在申金始也<lb/>
　春秋演孔圖曰詩含五際六情<hi>即六義也</hi>
　春秋説題辭曰詩者天文之精星辰之度人心之操<lb/>
　也在事爲詩未發爲謀恬憺爲心思慮爲志故詩之<lb/>
<pb n="KR2n0011_WYG_098-3b"/>
　爲言志也<lb/>
　班固曰古有采詩之官王者所以觀風俗知得失自<lb/>
　考正也孔子純取周詩上采殷下取魯凡三百五篇<lb/>
　遭秦而全者以其諷誦不獨在竹帛故也<lb/>
　翼奉曰詩有五際君臣父子兄弟夫婦朋友<lb/>
　孟康曰五際卯酉午戌亥也隂陽終始際㑹之嵗於<lb/>
　此則有變改之政<lb/>
　鄭康成曰詩者承也政善則下民承而讚咏之政惡<lb/>
<pb n="KR2n0011_WYG_098-4a"/>
　則諷刺之<lb/>
　劉熈曰詩之也志之所之也興物而作謂之興敷布<lb/>
　其義謂之賦事類相似謂之比言王政事謂之雅稱<lb/>
　頌成功謂之頌隨作者之志而别名之者也<lb/>
　張揖曰詩小雅之材七十四人大雅之材三十一人<lb/>
　　　　按揖之言以一篇爲一人<lb/>
　周續之曰風雅體同而由我化物則謂之風物由我<lb/>
　正則謂之雅考之禮教其歸不殊也<lb/>
<pb n="KR2n0011_WYG_098-4b"/>
　梁簡文帝曰詩者思也辭也發慮在心謂之思言見<lb/>
　其懷抱者也在辭爲詩在樂爲歌其本一也<lb/>
　隋書經籍志曰夏殷以上詩多不存周氏始自后稷<lb/>
　而公劉克篤前烈太王肇基王迹文王光昭前緒武<lb/>
　王克平殷亂成王周公化致太平誦美盛德踵武相<lb/>
　繼幽厲板蕩怨刺並興其後王澤竭而詩亡魯太師<lb/>
　摯次而錄之孔子刪詩上采商下取魯凡三百篇<lb/>
　　　　按如隋志所云則二南之始關雎雅始鹿鳴<lb/>
<pb n="KR2n0011_WYG_098-5a"/>
　　　　文王頌始清廟皆魯太師次而錄之者故論<lb/>
　　　　語曰師摯之始關睢之亂是也<lb/>
　孔頴逹曰經傳所引諸詩見存者多亡失者少不容<lb/>
　孔子十去其九<lb/>
　李行修曰夫詩者其辭主文譎諫而不訐其教温柔<lb/>
　敦厚而不愚仲尼采之合三百五篇善者全而用不<lb/>
　善者全而去<lb/>
　成伯瑜曰詩者四國所陳臣下所獻出自百家辭生<lb/>
<pb n="KR2n0011_WYG_098-5b"/>
　鄙俚豈能盡善若不刋正無裨國風文遭暴秦並爲<lb/>
　煨燼而詩同樂章布於人口三百之外惟亡六篇比<lb/>
　諸典籍未爲殘滅　又曰詩有四始始者正詩也謂<lb/>
　之正始周召二南國風之正始鹿鳴至菁菁者莪爲<lb/>
　小雅之正始文王受命至卷阿爲大雅之正始清廟<lb/>
　至般爲頌之正始<lb/>
　李清臣曰國風雅頌美刺之義不甚相絶而分别若<lb/>
　此或曰太師分之或曰孔子分之是皆未爲知詩夫<lb/>
<pb n="KR2n0011_WYG_098-6a"/>
　詩者古人樂曲故可以歌可以被於金石鐘鼓之節<lb/>
　其聲之曲折其氣之高下詩人作之之始固已爲風<lb/>
　爲小雅爲大雅爲頌風之聲不可以入雅雅之聲不<lb/>
　可以入頌不待太師與孔子而後分也太師知其聲<lb/>
　孔子知其義爾亦猶今之樂曲有小有大聲之不同<lb/>
　而辭之不相入亦作者爲之後來者所不能易也<lb/>
　歐陽修曰刪詩云者非止全篇刪去也或篇刪其章<lb/>
　或章刪其句或句刪其字如唐棣之華偏其反而豈<lb/>
<pb n="KR2n0011_WYG_098-6b"/>
　不爾思室是逺而此小雅唐棣之詩也夫子謂其以<lb/>
　室爲逺害於兄弟之義故篇刪其章也衣錦尚絅文<lb/>
　之著也弼鄘風君子偕老之詩也夫子謂其盡飾之<lb/>
　過恐其流而不返故章刪其句也誰能秉國成不自<lb/>
　爲政卒勞百姓此小雅節南山之詩也夫子以能之<lb/>
　一字爲意之害故句刪其字也<lb/>
　周子醇曰孔子刪詩有全篇刪者驪駒是也有刪兩<lb/>
　句者月離于畢俾滂沱矣月離于箕風揚沙矣是也<lb/>
<pb n="KR2n0011_WYG_098-7a"/>
　有刪一句者素以爲絢兮是也<lb/>
　劉安世曰孔子時詩今不可得而見之且以論語考<lb/>
　之今碩人之詩無素以爲絢兮一句則知孔子時詩<lb/>
　亡矣<lb/>
　鄭樵曰上下千餘年詩纔三百五篇有更十君而取<lb/>
　一篇者皆商周人所作夫子併得之於魯太師編而<lb/>
　録之非有意於刪也刪詩之説漢儒倡之<lb/>
　陳鵬飛曰春秋之亡以禮廢秦之亡以詩廢<lb/>
<pb n="KR2n0011_WYG_098-7b"/>
　唐仲友曰周之興也由召南而周南由周南而雅由<lb/>
　雅而頌其衰也頌息於南征之後雅變於監謗之際<lb/>
　風降於東遷之餘道之汙隆可具見矣羣叔之流言<lb/>
　風猶將變而况於雅乎洛邑之遷頌未可遽復故風<lb/>
　猶可正而進於雅也雅在則春秋可以無作奈何變<lb/>
　而遂至於亡也　又曰其風肆好穆如清風大雅亦<lb/>
　有風雖則如燬父母孔邇周南已有雅有匪君子終<lb/>
　不可諼兮變風猶有頌采蘩賦之屬也螽斯比之屬<lb/>
<pb n="KR2n0011_WYG_098-8a"/>
　也關睢興之屬也有賦比興以爲風亦有以爲雅頌<lb/>
　一篇而一義者有之鶴鳴專於興也其意逹於風矣<lb/>
　有一句而二義者王室如燬比而雅也<lb/>
　朱子曰人言夫子刪詩㸔來只是采得許多詩夫子<lb/>
　不曾刪去只是刋定而巳　又曰當時史官収詩時<lb/>
　已各有編次但經孔子時已經散失故孔子重新整<lb/>
　理一番未見得刪與不刪<lb/>
　戴埴曰詩篇名之例不一關睢葛覃之類取其首章<lb/>
<pb n="KR2n0011_WYG_098-8b"/>
　權輿騶虞之類取其末章召旻韓奕之類取一章之<lb/>
　義合而成文氓丰蕩緜之類取章中一事維天之命<lb/>
　昊天有成命則取章中一句惟雨無正酌賚於詩亦<lb/>
　無取亦有例同而名異者緜緜瓜瓞與緜緜葛藟同<lb/>
　一取緜緜之義一以葛藟爲名緜蠻黄鳥與交交黄<lb/>
　鳥同一取緜蠻之義一以黄鳥爲名　又曰風雅之<lb/>
　正變以治言自弼至曹治固多變太王治豳風化所<lb/>
　基亦何言變風節南山至魚藻治固變矣六月車攻<lb/>
<pb n="KR2n0011_WYG_098-9a"/>
　斯干諸詩何以言變小雅民勞至桑柔治固變矣崧<lb/>
　高韓奕烝民江漢諸詩何以言變大雅周禮籥章歌<lb/>
　豳詩豳雅豳頌謂言天下之事形四方之風則豳何<lb/>
　以有雅謂美盛德告成功則豳何以有頌然則求詩<lb/>
　於詩不若求詩於樂夫子自衛反魯然後樂正雅頌<lb/>
　各得其所及言關睢之亂洋洋盈耳以樂正詩則風<lb/>
　雅與頌以聲而别樂有正聲必有變聲故國風十五<lb/>
　國之歌歌之正爲正風歌之變爲變風采風者以聲<lb/>
<pb n="KR2n0011_WYG_098-9b"/>
　别之其於雅亦然瞽誦工歌旣别其聲之正變復析<lb/>
　爲小雅大雅以雅音之大者爲大樂章大燕享用之<lb/>
　雅音之小者爲小樂章小燕享用之以言乎頌周之<lb/>
　頌簡商魯之頌繁周頌敬懼而謙㳟商魯頌侈麗而<lb/>
　夸大然其音苟合何徃非頌人不以詩求詩而以樂<lb/>
　求詩始知風雅之正變小大與三頌之殊塗而同歸<lb/>
　矣今之樂章至不足道猶有正調轉調大曲小曲之<lb/>
　異風雅頌旣被之絃歌播之金石安得不别其聲之<lb/>
<pb n="KR2n0011_WYG_098-10a"/>
　小大正變哉<lb/>
　葉適曰史記古詩三千餘篇孔子取三百五篇孔安<lb/>
　國亦言刪詩爲三百篇按周詩及諸侯用爲樂章今<lb/>
　載於左氏傳者皆史官先所采定就有逸詩殊少矣<lb/>
　疑不待孔子而後刪十取一也又論語稱詩三百本<lb/>
　謂古人已具之詩不應指其自刪者言之然則詩不<lb/>
　因孔氏而後刪矣　又曰周以詩爲教置學立師諸<lb/>
　侯之風陳於太師其所去取皆當時朝廷之意故匪<lb/>
<pb n="KR2n0011_WYG_098-10b"/>
　風之思周道下泉之思治簡兮之思西方美人皆自<lb/>
　周言之也孔子生數百年後無位於王朝而以一代<lb/>
　所教之詩刪落高下十不存一爲皆出其手豈非學<lb/>
　者之隨聲承誤失於考訂而然乎　又曰季孫行父<lb/>
　請命於周而史克作頌則是以天子之命列於頌也<lb/>
　非孔子之所能裁定也　又曰詩三百篇孔子舉其<lb/>
　在者也後人謂孔子自刪爲三百篇大妄也　又曰<lb/>
　言詩者自弼鄘而下皆目爲變風其正者二南而已<lb/>
<pb n="KR2n0011_WYG_098-11a"/>
　然季札觀樂論詩未嘗及變孔子教小子以可興可<lb/>
　觀可羣可怨亦未嘗及變夫言者之㫖其發也殊要<lb/>
　以歸於正爾美而非謟刺而非訐怨而非憤哀樂而<lb/>
　非私何不正之有後之學詩者不極其志之所至而<lb/>
　以正變强分之則有蔽而無獲矣<lb/>
　章如愚曰王之風非貶王也體本風也魯之頌非褒<lb/>
　魯也體本頌也詩體有風雅頌之殊非雅重於風頌<lb/>
　高於雅也<lb/>
<pb n="KR2n0011_WYG_098-11b"/>
　羅璧曰詩名之説或謂國史或謂子夏毛萇而書金<lb/>
　縢云公乃爲詩以遺王名之曰鴟鴞則詩名乃作者<lb/>
　自定至分爲風雅頌説者謂始於孔子自衛反魯樂<lb/>
　正雅頌各得其所然吳季札聘魯魯太師已爲札歌<lb/>
　風歌雅歌頌矣魯頌駉詩序曰季孫行父請命於周<lb/>
　而史克作是頌史記微子過殷墟而作雅觀此則雅<lb/>
　頌亦作者自别也<lb/>
　王應麟曰逸詩篇名若貍首驪駒祈招轡之柔矣皆<lb/>
<pb n="KR2n0011_WYG_098-12a"/>
　有其辭惟采薺河水新宫茅鴟鳩飛無辭或謂河水<lb/>
　沔水也新宫斯干也鳩飛小宛也韓詩外傳引逸詩<lb/>
　尤多其孔筆所刪與<lb/>
　劉汲曰三百篇什無定章章無定句句無定字字無<lb/>
　定音大小長短險易輕重惟意所適雖役夫室妾悲<lb/>
　憤感激之語與聖賢相雜而無愧亦各言其志也已<lb/>
　矣<lb/>
　蘓天爵曰太史公云古詩三千餘篇孔子刪之存者<lb/>
<pb n="KR2n0011_WYG_098-12b"/>
　三百一十一篇是則秦火之餘詩亦爲完書矣而凡<lb/>
　經傳所引逸詩是皆孔子所刪二千七百餘篇之文<lb/>
　乎今考之孔子之言曰吾自衛反魯然後樂正雅頌<lb/>
　各得其所又曰詩三百一言以蔽之曰思無邪未嘗<lb/>
　言刪詩也至趙氏孟子題辭始有刪詩之説而晉世<lb/>
　所傳孔氏書序亦言刪詩爲三百篇皆出太史公之<lb/>
　後夫以周之列國若滕薛許蔡邾莒其與陳魏曹檜<lb/>
　地醜德齊而獨無一詩之存何也將有其詩而夫子<lb/>
<pb n="KR2n0011_WYG_098-13a"/>
　刪之與當季札之聘魯請觀周樂於時夫子未刪詩<lb/>
　也自雅頌之外其十五國風盡歌之今三百篇及魯<lb/>
　人所存無加損也其謂夫子刪詩其可信乎<lb/>
　朱右曰古詩三百篇以風雅頌爲三經賦比興爲三<lb/>
　緯<lb/>
　盧格曰史記古詩三千餘篇孔子取三百五篇孔頴<lb/>
　逹以爲未可信按王制天子五年一廵狩命太師陳<lb/>
　詩以觀民風西周盛時環海内而封者千八百國使<lb/>
<pb n="KR2n0011_WYG_098-13b"/>
　各陳一詩亦千八百篇矣今載於經者惟弼鄘衛鄭<lb/>
　齊魏唐秦陳檜曹十一國皆春秋時詩其他亦無所<lb/>
　錄孟子詩亡之論其有慨於此乎<lb/>
　黄淳耀曰孔子有正樂之功而無刪詩之事葢刪詩<lb/>
　者漢儒之説也<lb/>
　汪琬曰刪詩之說昉於史遷其言不可據依<lb/>
　　　　按孔子刪詩之説倡自司馬子長歴代儒生<lb/>
　　　　莫敢異議惟朱子謂經孔子重新整理未見<lb/>
<pb n="KR2n0011_WYG_098-14a"/>
　　　　得刪與不刪又謂孔子不曾刪去只是刋定<lb/>
　　　　而已水心葉氏亦謂詩不因孔子而刪誠千<lb/>
　　　　古卓見也鄭漁仲蘓伯修亦嘗疑之近時嘉<lb/>
　　　　定陶菴黄氏亦謂孔子有正樂之功而無刪<lb/>
　　　　詩之事愚心韙之竊以詩者掌之王朝班之<lb/>
　　　　侯服小學大學之所諷誦冬夏之所教莫之<lb/>
　　　　有異故盟㑹聘問燕享列國之大夫賦詩見<lb/>
　　　　志不盡操其土風使孔子以一人之見取而<lb/>
<pb n="KR2n0011_WYG_098-14b"/>
　　　　刪之王朝列國之臣其孰信而從之者且如<lb/>
　　　　行以肆夏趨以采齊樂師所教之樂儀也何<lb/>
　　　　不可施於禮義而孔子必刪之俾堂上有儀<lb/>
　　　　而門外無儀何也凡射王以騶虞爲節諸侯<lb/>
　　　　以貍首爲節大夫以采蘩爲節士以采蘋爲<lb/>
　　　　節今大小戴記載有貍首之辭未嘗與禮義<lb/>
　　　　悖而孔子於騶虞采蘩采蘋則存之於貍首<lb/>
　　　　獨去之俾王與大夫士有節而諸侯無節又<lb/>
<pb n="KR2n0011_WYG_098-15a"/>
　　　　何也燕禮升歌鹿鳴下管新宫大射儀乃歌<lb/>
　　　　鹿鳴三終乃管新宫三終而孔子於鹿鳴則<lb/>
　　　　存之於新宫則去之俾歌有詩而管無詩又<lb/>
　　　　何也肆夏繁遏渠天子所以享元侯者故九<lb/>
　　　　夏掌於鐘師而大司樂王出入奏王夏尸出<lb/>
　　　　入奏肆夏牲出入奏昭夏鄉飲酒之禮賔出<lb/>
　　　　奏陔鄉射之禮賔興奏陔大射之儀公升卽<lb/>
　　　　席奏肆賔醉奏陔公入驁此又何不可施於<lb/>
<pb n="KR2n0011_WYG_098-15b"/>
　　　　禮義而孔子必刪之俾禮廢而樂缺又何也<lb/>
　　　　正考父校商之名頌十二篇於周太師歸以<lb/>
　　　　祀其先王孔子殷人乃反以先世之所校歸<lb/>
　　　　祀其祖者刪其七篇而止存其五又何也穆<lb/>
　　　　王欲肆其心周行天下祭公謀父作祈招之<lb/>
　　　　詩以止王心詩之合乎禮義者莫此若矣孔<lb/>
　　　　子旣善其義而又刪之又何也且詩至於三<lb/>
　　　　千篇則輶軒之所采定不止於十三國矣而<lb/>
<pb n="KR2n0011_WYG_098-16a"/>
　　　　季札觀樂於魯所歌風詩無出十三國之外<lb/>
　　　　者又子所雅言一則曰詩三百再則曰誦詩<lb/>
　　　　三百未必定屬刪後之言况多至三千樂師<lb/>
　　　　矇叟安能遍爲諷誦竊疑當日掌之王朝班<lb/>
　　　　之侯服者亦止於三百餘篇而已至歐陽子<lb/>
　　　　謂刪詩云者非止全篇刪去或篇刪其章或<lb/>
　　　　章刪其句或句刪其字此又不然詩云唐棣<lb/>
　　　　之華偏其反而豈不爾思室是逺而惟其詩<lb/>
<pb n="KR2n0011_WYG_098-16b"/>
　　　　孔子未嘗刪故爲弟子雅言之也詩曰衣錦<lb/>
　　　　尚絅文之著也惟其詩孔子亦未嘗刪故子<lb/>
　　　　思子舉而述之也詩云誰能秉國成今本無<lb/>
　　　　能字猶夫殷鑒不逺在于夏后之世今本無<lb/>
　　　　于字非孔子去之也流傳旣久偶脱去爾昔<lb/>
　　　　者子夏親受詩於孔子矣其稱詩曰巧笑倩<lb/>
　　　　兮美目盼兮素以爲絢兮惟其句孔子亦未<lb/>
　　　　嘗刪故子夏所受之詩存其辭以相質而孔<lb/>
<pb n="KR2n0011_WYG_098-17a"/>
　　　　子亟許其可與言詩初未以素絢之語有害<lb/>
　　　　於義而斥之也由是觀之詩之逸也非孔子<lb/>
　　　　刪之可信已然則詩何以逸也曰一則秦火<lb/>
　　　　之後竹帛無存而口誦者偶遺忘也一則作<lb/>
　　　　者章句長短不齊而後之爲章句之學者必<lb/>
　　　　比而齊之於句之從出者去之故也一則樂<lb/>
　　　　師矇叟止記其音節而亡其辭竇公之於樂<lb/>
　　　　惟記周官大司樂一篇而其餘不知制氏則<lb/>
<pb n="KR2n0011_WYG_098-17b"/>
　　　　僅記其鏗鏘鼓舞而不能言其義此樂章之<lb/>
　　　　所缺獨多也噫衰周之際禮不期於壞而壞<lb/>
　　　　樂不期於崩而崩孔子方憂其放失而考求<lb/>
　　　　之不暇又豈忍刪去之乎且夫采齊新宫貍<lb/>
　　　　首繁遏渠九夏曁笙詩六篇商頌七篇皆先<lb/>
　　　　王著於禮而被於樂者信如子長之言則刪<lb/>
　　　　自孔子禮壞樂崩是誰之過與愚有以斷其<lb/>
　　　　必不然矣<lb/>
<pb n="KR2n0011_WYG_098-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_098-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二十</head> <lb/>
    <p>
<pb n="KR2n0011_WYG_020-1a"/>
欽定四庫全書<lb/>
　經義考卷二十<lb/>
　　　　　　　　　　翰林院檢討朱彞尊撰<lb/>
　　　易<hi>十九</hi>
程氏<hi>頥</hi>易傳<lb/>
　　通考十卷<hi>宋志傳九卷繫辭解一卷</hi>
　　　存<lb/>
　東都事畧頥字正叔以經術為諸儒倡哲宗即位司<lb/>
<pb n="KR2n0011_WYG_020-1b"/>
　馬光吕公著上其行事於朝授汝州團練推官西京<lb/>
　國子監教授頥力辭又以為秘書郎召至京師除崇<lb/>
　政殿説書罷職監西京國子監父喪服除尋以直秘<lb/>
　閣判西京國子監主管崇福宫紹聖中黨論興頥坐<lb/>
　貶官涪州安置元符末放還崇寜初復判西京國子<lb/>
　監屏居伊闕山數年卒年七十五學者尊之稱為伊<lb/>
　川先生有易傳六卷諸經解説未成編者附於集<lb/>
　程子自序曰易變易也隨時變易以從道也其為書<lb/>
<pb n="KR2n0011_WYG_020-2a"/>
　也廣大悉備将以順性命之理通幽明之故盡事物<lb/>
　之情而示開物成務之道也聖人之憂患後世可謂<lb/>
　至矣去古雖逺遺經尚存然而前儒失意以傳言後<lb/>
　學誦言而忘味自秦而後盖無傳矣予生千載之後<lb/>
　悼斯文之湮晦将俾後人沿流而求源此傳所以作<lb/>
　也易有聖人之道四焉以言者尚其辭以動者尚其<lb/>
　變以制器者尚其象以卜筮者尚其占吉凶消長之<lb/>
　理進退存亡之道備於辭推辭考卦可以知變象與<lb/>
<pb n="KR2n0011_WYG_020-2b"/>
　占在其中矣君子居則觀其象而玩其辭動則觀其<lb/>
　變而玩其占得於辭不逹其意者有矣未有不得於<lb/>
　辭而能通其意者也至微者理也至著者象也體用<lb/>
　一源顯微無間觀㑹通以行其典禮則辭無所不備<lb/>
　故善學者求言必自近易於近者非知言者也予所<lb/>
　傳者辭也由辭以得其意則在乎人矣<lb/>
　尹焞曰先生平生用意惟在易傳求先生之學觀此<lb/>
　足矣<lb/>
<pb n="KR2n0011_WYG_020-3a"/>
　楊時跋曰伊川先生著易傳方草具未及成書而先<lb/>
　生得疾将啓手足以其書授門人張繹未幾繹卒故<lb/>
　其書散亡學者所傳無善本政和之初予友謝顯道<lb/>
　得其書於京師示予錯亂重複幾不可讀東歸待次<lb/>
　毘陵乃始校定去其重複踰年而始完先生道學足<lb/>
　為世師而於易尤盡心焉其微辭妙㫖盖有書不能<lb/>
　傳者恨得其書晚不及親受㫖訓其謬誤有疑而未<lb/>
　逹者姑存之以俟知者不敢輒加損也然學者得其<lb/>
<pb n="KR2n0011_WYG_020-3b"/>
　書得其意忘言可爾<lb/>
　晁公武曰朱震言頥之學出於周惇頥惇頥得之穆<lb/>
　修亦本於陳摶與邵雍之學本同然考正叔之解不<lb/>
　及象數頗與胡翼之相類景迂云胡武平周茂叔同<lb/>
　師潤州鶴林寺僧夀涯其後武平傳其學於家茂叔<lb/>
　則授二程與震之言不同<lb/>
　陳造曰程氏之學與蘇氏角立通儒碩士不可偏廢<lb/>
　多所發明<lb/>
<pb n="KR2n0011_WYG_020-4a"/>
　吕祖謙跋曰伊川先生遺言見於世者獨易傳為成<lb/>
　書傳摹浸舛失其本真學者病之某舊所藏本出尹<lb/>
　和靖先生家標注皆和靖親筆近復得新安朱元晦<lb/>
　所訂讐校精甚遂合尹氏朱氏書與一二同志手自<lb/>
　叅定其同異兩存之以待知者既又從小學家是正<lb/>
　其文字雖未敢謂無遺憾視諸本亦或庻幾焉㑹稽<lb/>
　周汝能堯夫鄮山樓鍔景山方職教東陽廼取刋諸<lb/>
　學宫　又曰程氏易傳理到語精平易的當立言無<lb/>
<pb n="KR2n0011_WYG_020-4b"/>
　毫髮遺憾<lb/>
　馮當可曰王輔嗣蔽於虚無而易於人事疏伊川專<lb/>
　於治亂而易與天道逺　又曰近有伊川然後易與<lb/>
　世故通而王氏之説為可廢然伊川徃徃舍畫求易<lb/>
　故時有不合又不㑹通一卦之體以觀其全每求之<lb/>
　爻辭離散之間故其誤十猶五六<lb/>
　陳振孫曰伊川止解六十四卦不解大傳而以序卦<lb/>
　分置諸卦之首唐李鼎祚集解亦然<lb/>
<pb n="KR2n0011_WYG_020-5a"/>
　朱子跋曰易之為書更三聖而制作不同若包羲氏<lb/>
　之象文王之辭皆依卜筮以為教而其法則異至於<lb/>
　孔子之贊則又一以義理為教而不專於卜筮也是<lb/>
　豈其故相反哉俗之淳漓既異故其所以為教為法<lb/>
　不得不異而道則未嘗不同也然自秦漢以來考象<lb/>
　辭者泥於術數而不得其𢎞通簡易之法論義理者<lb/>
　淪於空寂而不適乎仁義中正之歸求其因時立教<lb/>
　以承三聖不同於法同於道者則惟伊川先生程氏<lb/>
<pb n="KR2n0011_WYG_020-5b"/>
　之書而已<lb/>
　陳淳曰自秦以來易幸全於遺燼道則晦而不章卑<lb/>
　者泥於窮象數而穿鑿附㑹為灾異之流高者溺於<lb/>
　談性命而支離放蕩為虚無之歸程子盖深病焉於<lb/>
　是作傳以明之一掃諸儒之陋見而傳即日用事物<lb/>
　之著發明人心天理之實學者於是始知易為人事<lb/>
　切近之書<lb/>
　魏了翁曰程易明白正大切於治身切於用世未易<lb/>
<pb n="KR2n0011_WYG_020-6a"/>
　輕議故無智愚皆知好之<lb/>
　馬端臨曰伊川之易精於義理而畧於卜筮象數此<lb/>
　固先儒之説然愚嘗以為易之象數卜筮豈出於義<lb/>
　理之外盖有此理則有此象有此數而卜筮之説其<lb/>
　所謂趨吉避凶惠廸從逆云者又未嘗不一出於義<lb/>
　理平時本諸踐履則觀象玩辭此義理也一旦謀及<lb/>
　卜筮則觀變玩占亦此義理也初不必岐而二之然<lb/>
　言出聖賢之口則單辭片語皆有妙理假借旁通悉<lb/>
<pb n="KR2n0011_WYG_020-6b"/>
　為至教徃徃多借易以明理初不拘於説易也自夫<lb/>
　子而然矣何也君子學以聚之問以辨之寛以居之<lb/>
　仁以行之為乾九二而言也而乾之九二豈有學問<lb/>
　寛仁之義乎日徃則月來月徃則日來日月相推而<lb/>
　明生焉寒徃則暑來暑徃則寒來寒暑相推而歲成<lb/>
　焉為咸九四而言也而咸之九四豈有歲時代謝之<lb/>
　義乎盖其初因講易遂借易以言理言理雖精而於<lb/>
　易此卦此爻之㫖則逺矣如程子因君子豹變而發<lb/>
<pb n="KR2n0011_WYG_020-7a"/>
　為自暴自棄之論因君子得輿而發為匪風下泉之<lb/>
　論亦是意也晦庵所謂不看本文自成一書者是已<lb/>
　董真卿曰程傳正文只據王弼本亦只有六十四卦<lb/>
　繫序傳有及爻卦者掇入傳中故無繫辭以後至東<lb/>
　萊吕氏始集周子二程子張子諸家經説語録及程<lb/>
　子門人共十四家之説為精義以補之<lb/>
　朱升曰京房吹律其為數也徒煩於推衍王弼亡象<lb/>
　其為理也遂荒於高虚程子發明易之理而加一倍<lb/>
<pb n="KR2n0011_WYG_020-7b"/>
　法之言則知數者莫程子若也<lb/>
　王褘曰邵子之易本於數程子之易本於理為得先<lb/>
　天後天之秘而理數二者未始相離也<lb/>
　何喬新曰自漢以來考象占者泥於術數而不得其<lb/>
　𢎞通簡易之法談義理者淪於空寂而不適乎仁義<lb/>
　中正之歸迨程子作易傳易之義理始大明朱子作<lb/>
　本義易之象占始益著盖程子之易發揮孔子之十<lb/>
　翼者也朱子之易則推三聖教人卜筮之㫖者也後<lb/>
<pb n="KR2n0011_WYG_020-8a"/>
　世有功於易道非程子而何哉<lb/>
　李瓚曰伊川之易有用之學也自是程氏之易與孔<lb/>
　子十翼同功非特解經而已或者例以注疏觀之非<lb/>
　真知程子者矣<lb/>
　楊時喬曰程傳說理精到而於卜筮未合　又曰程<lb/>
　伯子論易理叔子著易傳惟舉所聞於周子太極之<lb/>
　説與自家體貼發明無遺理<lb/>
　郝敬曰程正叔易傳大抵因王輔嗣之舊廓而充之<lb/>
<pb n="KR2n0011_WYG_020-8b"/>
　於象數濶畧徒執君子小人治亂生解其於三極之<lb/>
　道殊覺偏枯<lb/>
龔氏<hi>原</hi>易傳<lb/>
　　宋志十卷<lb/>
　　　未見<lb/>
續解易義<lb/>
　　宋志十七卷<lb/>
　　　未見<lb/>
<pb n="KR2n0011_WYG_020-9a"/>
　東都事畧龔原字深文處州遂昌人舉進士紹聖初<lb/>
　為國子司業遷秘書少監改起居舍人擢中書舍人<lb/>
　徽宗朝為兵部侍郎原力學以經術尊敬王安石始<lb/>
　終不易也有易傳春秋解論語孟子解各十卷<lb/>
　鄒浩序曰易之㫖不明於世久矣神宗皇帝以道蒞<lb/>
　天下於是造士以經表通經者講於太學以訓廸四<lb/>
　方時陸公佃詩孫公諤書葉公濤周禮周公常禮記<lb/>
　而先生專以易授諸公咸推先焉先生盖王文公門<lb/>
<pb n="KR2n0011_WYG_020-9b"/>
　人之高弟也三聖之所秘文公既已發之於前文公<lb/>
　之所畧先生又復申之於後始而詳説之終以反説<lb/>
　約故自熙寜以來凡學易者靡不以先生為宗師因<lb/>
　以取上科躋顯位為從官為執政被明天子所眷遇<lb/>
　而功名動一時者踵相躡而起至於今不絶也先生<lb/>
　之於斯文豈曰小補之哉某獲從先生游二十餘年<lb/>
　矣始見之廣陵乃先生廢黜之後也聽其言而觀其<lb/>
　貌未嘗戚然猶在太學也中見之京師乃先生復用<lb/>
<pb n="KR2n0011_WYG_020-10a"/>
　之初也聽其言而觀其貌未嘗欣然猶在廣陵也晚<lb/>
　見之西垣又見之東省又見之中臺先生之所以出<lb/>
　入進退數數然矣恬不以為欣戚亦無異於前日也<lb/>
　頃聞其歿初無甚苦一旦正坐若隠几然而逝矣莊<lb/>
　子曰死生無變於已而况利害之端乎然則先生之<lb/>
　於易非徒言之躬行之矣是以言天下之至賾而不<lb/>
　可惡言天下之至動而不可亂使人擬議以成其變<lb/>
　化亦易而已後之學者果忘言而忘象雖捐書可也<lb/>
<pb n="KR2n0011_WYG_020-10b"/>
　若猶篤志於韋編則先生之説方且與易皆行而不<lb/>
　朽亦何待於序乎姑以夫可以容聲者塞其子見屬<lb/>
　之意云<lb/>
　楊時曰龔深父説易元無所見一生用功都無是處<lb/>
　陳振孫曰原字深之嘉祐八年進士初以經學為王<lb/>
　安石引用元符後入黨籍<lb/>
　董真卿曰龔侍郎易續解義十七卷晁氏志作二十<lb/>
　卷<lb/>
<pb n="KR2n0011_WYG_020-11a"/>
　胡一桂曰一十五卷後乃雜義有釋卦釋彖釋象辨<lb/>
　重卦辨上下位辨上下繫等説學者多師之<lb/>
　浙江通志原少從王安石游篤志明經以經學為邑<lb/>
　人倡是時周程尚隠於濓洛永嘉先軰之學以經鳴<lb/>
　者淵源皆出於原<lb/>
邵氏<hi>伯温</hi>周易辨惑<lb/>
　　宋志一卷<lb/>
　　　未見<lb/>
<pb n="KR2n0011_WYG_020-11b"/>
　宋史邵伯温字子文洛陽人康節處士雍之子也以<lb/>
　薦授大名府助教提㸃成都府刑獄除利路轉運副<lb/>
　使提舉太平觀紹興四年卒趙鼎表墓曰以學行起<lb/>
　元祐以名節居紹聖以言廢於崇寜三語盡伯温出<lb/>
　處云<lb/>
陳氏<hi>瓘</hi>了翁易説<lb/>
　　宋志一卷<lb/>
　　　存<lb/>
<pb n="KR2n0011_WYG_020-12a"/>
　子正同跋曰先公晚年益絶世念致一性命之理嘗<lb/>
　著易説以遺諸孤正同謹以家藏刋於毘陵官舍庻<lb/>
　幾流傳不没先志紹興十二年十月<lb/>
　晁公武曰陳瓘字瑩中南延平人建中靖國初為右<lb/>
　司諫移書責曽布及言蔡京及卞之姦章疏十上除<lb/>
　名編𨽻合浦以死靖康中贈諫議大夫瓘自號了翁<lb/>
　易數言天下治忽多騐<lb/>
　楊時曰了翁説易多以一字貫衆義<lb/>
<pb n="KR2n0011_WYG_020-12b"/>
　陳振孫曰了翁晚年所著止解六十四卦辭㫖深晦<lb/>
　馮椅曰嘗從其孫大應見了翁有易全解不止一卷<lb/>
　也多本卦變與朱子發之説相類<lb/>
　胡一桂曰了翁子正同紹興十二年知常州刋於官<lb/>
　舍刋本止題云了翁易説初不分卷<lb/>
李氏<hi>賁</hi>易義<lb/>
　　通志二卷<lb/>
　　　佚<lb/>
<pb n="KR2n0011_WYG_020-13a"/>
　　　　按楊仲良長編紀事本末崇寜二年編管黨<lb/>
　　　　人子弟李賁單州又元祐黨籍餘官中有賁<lb/>
　　　　又中書省開具元符臣僚章疏分正上正中<lb/>
　　　　正下邪上尤甚邪上邪中邪下七等賁名在<lb/>
　　　　邪上尤甚中其後追復元祐黨人賁名在餘<lb/>
　　　　官二等<lb/>
李氏<hi>平</hi>西河圖傳<lb/>
　　宋志一卷<lb/>
<pb n="KR2n0011_WYG_020-13b"/>
　　　未見<lb/>
　胡一桂曰政和中撰<lb/>
　　　　按崇寜中籍黨人又詔中書省開具元符臣<lb/>
　　　　僚章疏姓名列邪中一百五十人李平與焉<lb/>
晁氏<hi>説之</hi>錄古周易<lb/>
　　宋志八卷<hi>通考作十二卷</hi>
　　　存<lb/>
　晁氏世譜説之字以道一字伯以元豐五年進士累<lb/>
<pb n="KR2n0011_WYG_020-14a"/>
　官中奉大夫徽猷閣待制卒累贈至光禄大夫平生<lb/>
　慕司馬公為人自號景迂生<lb/>
　説之自序曰周易卦爻一彖二象三文言四繫辭五<lb/>
　説卦六序卦七雜卦八案晉太康初發汲縣舊塜得<lb/>
　古簡編科斗文字散亂不可訓知獨周易最為明了<lb/>
　上下篇與今正同别有隂陽説而無彖象文言繫辭<lb/>
　杜預疑於時仲尼造之於魯尚未播之逺國而漢藝<lb/>
　文志易經十二篇施孟梁丘三家顔師古曰上下經<lb/>
<pb n="KR2n0011_WYG_020-14b"/>
　及十翼故十二篇是則彖象文言繫辭始附卦爻而<lb/>
　傳於漢歟先儒謂費直等專以彖象文言叅解易爻<lb/>
　以彖象文言雜入卦中者自費氏始其初費不列學<lb/>
　官惟行民間至漢末陳元方鄭康成之徒皆學費氏<lb/>
　古十篇之易遂亡孔頴逹又謂輔嗣之意象本釋經<lb/>
　宜相附近分爻之象辭各附當爻則費氏初變亂古<lb/>
　制時猶若今乾卦彖象繫辭之末歟古經始變於費<lb/>
　氏而卒大亂於王弼惜哉奈何後之儒生尤而效之<lb/>
<pb n="KR2n0011_WYG_020-15a"/>
　杜氏分左氏傳於經宋衷范望輩散太𤣥贊與測於<lb/>
　八十一首之下是其明比也揆觀其初乃如古文尚<lb/>
　書司馬遷班固序傳揚雄法言序篇云爾今民間法<lb/>
　言列序篇於其篇首與學官書不同槩可見也唐李<lb/>
　鼎祚又取序卦冠之卦首則又效小王之過也今悉<lb/>
　還其初庻幾學者不執彖以狥卦不執象以狥爻云<lb/>
　昔韓宣子適魯見易象是古人以卦爻綂名之曰象<lb/>
　也故曰易者象也其意深矣豈若後之人卦必以象<lb/>
<pb n="KR2n0011_WYG_020-15b"/>
　明象必以辭顯紛紛多岐哉嗚呼學者曽未之知也<lb/>
　劉牧云小象獨乾不繫乎爻辭尊君也石守道亦曰<lb/>
　孔子作彖象於六爻之前小象繫逐爻之下惟乾悉<lb/>
　屬之於後者讓也嗚呼他人尚何責哉若夫文字之<lb/>
　傳始有齊楚之異音卒有科斗籕篆𨽻書之四變因<lb/>
　而訛謬者多矣劉向曽以中古文易經校施孟梁丘<lb/>
　經至蜀李譔又嘗注古文易則今之所傳者皆非古<lb/>
　文也安得覩夫劉李之書乎其幸而諸儒之傳今有<lb/>
<pb n="KR2n0011_WYG_020-16a"/>
　所稽考者具列其異同舛訛於字下亦庻幾乎同復<lb/>
　乎古也或曰子能古文何不以古文寫之曰有改於<lb/>
　華而無變於實者予不為也如古者竹簡重大以經<lb/>
　為二篇今又何必以二篇成帙哉謹錄而藏諸以俟<lb/>
　博古君子<lb/>
　晁公武曰從父詹事公諱説之撰以諸家易及許氏<lb/>
　説文等九十五書考正其文字且依漢田何本分易<lb/>
　經上下并十翼通為十二篇以矯費氏王弼之失謂<lb/>
<pb n="KR2n0011_WYG_020-16b"/>
　劉向嘗以中古文易經校施孟梁丘經至蜀人李譔<lb/>
　又嘗注古文易遂名曰古易<lb/>
　程逈曰晁説之作古易彖象别異於卦爻欲學者不<lb/>
　執彖以論卦不執象以論爻<lb/>
　李燾曰晁氏專主北學凡故訓多取許叔重説文解<lb/>
　字陸徳明章義僧一行李鼎祚陸希聲及本朝王昭<lb/>
　素胡翼之黄聱隅輩論亦時採掇吕公書文字句讀<lb/>
　初無増損景迂則輯諸家異同或斷以已意有増有<lb/>
<pb n="KR2n0011_WYG_020-17a"/>
　損篇第則放費長公未解輔嗣未註以前舊本并十<lb/>
　二篇為八篇吕晁各有師承初不祖述而其指歸則<lb/>
　徃徃暗合<lb/>
　陳振孫曰卷首列名二十餘家文字異同則散見於<lb/>
　諸卦<lb/>
　董真卿曰濟北晁以道東坡嘗以著述科薦之其易<lb/>
　學本康節<lb/>
易規<lb/>
<pb n="KR2n0011_WYG_020-17b"/>
　　一卷<lb/>
　　　存<lb/>
　説之自序曰某山縣無事輙以所聞讀易自娛若著<lb/>
　書則不敢而又未能忘言於斯世也作易規十有一<lb/>
　篇<lb/>
京氏易式<lb/>
　　　佚<lb/>
　説之自序曰元祐戊辰仲冬在兖州初學京氏易乃<lb/>
<pb n="KR2n0011_WYG_020-18a"/>
　據其傳為式以便其私何敢示人其後江淮間有好<lb/>
　事者頗𫝊去今三十年矣既校正其傳而前日之式<lb/>
　亦不得不修定也惟是其已出者殆未容改過奈何<lb/>
　益知昔人自期死而後傳其所著之書其用意深矣<lb/>
　嗟夫按式以求傳因傳以明易可不敬諸<lb/>
　晁子健曰先大父平生著易書曰易商瞿大傳曰易<lb/>
　商瞿小傳曰商瞿易傳曰商瞿外傳曰京氏易式曰<lb/>
　易規曰易𤣥星紀譜靖康後悉為灰燼建炎二年喬<lb/>
<pb n="KR2n0011_WYG_020-18b"/>
　寓海陵作周易太極傳外傳因説是年渡江寓金陵<lb/>
　疾亟終於舟中建炎三年七月也子健訪求遺文編<lb/>
　成一十二卷又得京氏易式并周易太極傳外傳因<lb/>
　脫藳繕寫藏於家<lb/>
　朱子曰晁氏吕氏大同小異互有得失先儒雖言費<lb/>
　氏以彖象文言參解易爻然初不言其分傳以附經<lb/>
　也至謂鄭康成始合彖象於經則魏志之言甚明而<lb/>
　詩疏亦云漢初為傳訓者皆與經别行三傳之文不<lb/>
<pb n="KR2n0011_WYG_020-19a"/>
　與經連故石經書公羊傳皆無經文而藝文志所載<lb/>
　毛詩故訓傳亦與經别及馬融為周禮注乃云欲省<lb/>
　學者兩讀故具載本文而説經為注焉鄭相去不逺<lb/>
　盖倣其意而為之爾故吕氏於此義為得之而晁氏<lb/>
　不能無失至晁謂初亂古制時猶若今之乾卦彖象<lb/>
　并繫卦末而卒大亂於王弼則其説原於孔疏而吕<lb/>
　氏不取也盖孔疏之言曰夫子所作彖辭元在六爻<lb/>
　經辭之後以自卑退不敢干亂先聖經世之辭及至<lb/>
<pb n="KR2n0011_WYG_020-19b"/>
　輔嗣之意以為象者本釋經文宜相附近其義易了<lb/>
　故分爻之象辭各附其當爻下言之此其以為夫子<lb/>
　所作元在經辭之後為夫子所自定雖未免於有失<lb/>
　而謂輔嗣分爻之象以附當爻則為得之故晁氏捨<lb/>
　其半而取其半也其實今所定復為十二篇者古經<lb/>
　之舊也王弼注本之乾卦盖存鄭氏所附之例也坤<lb/>
　以下六十三卦又弼之所自分也吕氏於跋語雖言<lb/>
　康成輔嗣合傳於經然於音訓乃獨歸之鄭氏而不<lb/>
<pb n="KR2n0011_WYG_020-20a"/>
　及王弼則未知其何以為二家之别而於王本經傳<lb/>
　次第兩體之不同亦不知所以為説矣豈非闕哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_020-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二十<lb/>
</p>
<p>
</p>
  </div>
</body>
</text>
</TEI>
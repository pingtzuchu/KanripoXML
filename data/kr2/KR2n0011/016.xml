<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷十六</head> <lb/>
    <p>
<pb n="KR2n0011_WYG_016-1a"/>
欽定四庫全書<lb/>
　經義考卷十六<lb/>
　　　　　　　　　　翰林院檢討朱彞尊撰<lb/>
　　　易<hi>十五</hi>
陳氏<hi>摶</hi>易龍圖<lb/>
　　宋志一卷<lb/>
　　　未見<lb/>
　東都事略陳摶字圖南亳州真源人舉進士不第𨼆<lb/>
<pb n="KR2n0011_WYG_016-1b"/>
　武當山移居華山周世宗聞其名召見命為諫議大<lb/>
　夫辭不受嘗乗白驢欲入汴中塗聞太祖登極大笑<lb/>
　墜驢曰天下於是定矣太祖召之以羽服見於延英<lb/>
　殿賜號希夷先生摶好讀書常自號扶揺子<lb/>
　摶自序曰原夫龍馬負圖出於羲皇之代在太古之<lb/>
　先今存已合之位猶或疑之况更陳其未合之數耶<lb/>
　然則何以知之答曰於仲尼三陳九卦之義探其㫖<lb/>
　所以知之也且天之垂象的如貫珠少有差忒則不<lb/>
<pb n="KR2n0011_WYG_016-2a"/>
　成次序故自一至於盈萬皆累累然如絲之於縷也<lb/>
　使龍圖本合則聖人不得見其象矣所以天意先未<lb/>
　合而形其象聖人觀象以明其用是龍圖者天散而<lb/>
　示之伏羲合而陳之仲尼黙而形之者也其未合也<lb/>
　惟五十五數上二十五天數也中貫三五九外包十<lb/>
　五盡天三天五天九并五十之用後形一六无位又<lb/>
　顯二十四之為用也兹所謂天垂象矣下三十地數<lb/>
　也六分五位皆明五之用也十分而為六形地之象<lb/>
<pb n="KR2n0011_WYG_016-2b"/>
　焉六分而成四象地六不配在上則一不動形二十<lb/>
　四在下則六不用亦形二十四其既合也天一居上<lb/>
　為道之中地六居下為氣之本天三幹地二地四為<lb/>
　之用三若在陽則避孤隂在隂則避寡陽大矣哉龍<lb/>
　圖之變岐分萬途今略述其梗槩焉<lb/>
　王湜曰先天圖傳自希夷前此則莫知其所自來也<lb/>
　邵伯温曰希夷先生學易生於意言象數不煩文字<lb/>
　解説止有一圖先天方圓圖亦非創意以作孔子繋<lb/>
<pb n="KR2n0011_WYG_016-3a"/>
　辭述之明矣真窮理盡性之學也<lb/>
　朱子曰先天之學康節得於李之才挺之挺之得於<lb/>
　穆修伯長伯長得於希夷<lb/>
　魏了翁曰先天之學秦漢而後惟魏伯陽闚見此意<lb/>
　至華山陳處士始盡發其秘<lb/>
　吳澂曰河圖洛書邵所傳原於穆劉所傳原於种皆<lb/>
　得自希夷者也<lb/>
　胡一桂曰按龍圖序希夷正以五十五數為河圖則<lb/>
<pb n="KR2n0011_WYG_016-3b"/>
　劉牧以四十五數為圖托言出於希夷者盖亦妄矣<lb/>
　王申子曰先天圓圖陽左隂右易之體也後天横圖<lb/>
　隂左陽右易之用也此二圖不知希夷以前何所托<lb/>
　至希夷始出亦已竒矣<lb/>
　雷思齊曰宋初陳圖南始創意推明象數自謂因玩<lb/>
　索孔子三陳九卦之義得其遺㫖新有書述特稱龍<lb/>
　圖離合變通圖餘二十貫穿易理<lb/>
　黄宗炎曰周茂叔之太極圖邵堯夫之先後天圖同<lb/>
<pb n="KR2n0011_WYG_016-4a"/>
　出於陳圖南夫隂陽老少之説未嘗見於十翼不過<lb/>
　後人以揲蓍求卦著於版上以為分别紀數也故稱<lb/>
　其名俗而不古然猶强解曰畫卦自下而上有一畫<lb/>
　始有二畫以至三畫故作此影響之論若夫六畫之<lb/>
　卦一乾為主為下卦是為貞卦而遞以八卦加之為<lb/>
　上卦為是悔卦其他七卦莫不皆然安得於此時拆<lb/>
　去其上二畫而為四畫拆去其上一畫而為五畫也<lb/>
　哉如既已重之則一卦各錯八卦顯然成六十四卦<lb/>
<pb n="KR2n0011_WYG_016-4b"/>
　安得於此中有先後去取之殊而為十六為三十二<lb/>
　也哉圖南本黄冠師此圖不過仙家養生之所寓故<lb/>
　牽節候以配合毫無義理再三傳而堯夫受之指為<lb/>
　性天窟宅千古不發之精藴盡在此圖本義崇而奉<lb/>
　焉證是羲皇心傳置夫大易之首以言乎數則不逮<lb/>
　京房焦贛之可徴以言乎理則逺遜輔嗣正叔之可<lb/>
　據且曲為之説曰此圖失自秦火流於方外自相授<lb/>
　受不入人間夫易為卜筮之書不在禁例宜并其圖<lb/>
<pb n="KR2n0011_WYG_016-5a"/>
　而不禁豈有止許民間藏卦爻而獨不許藏圖之事朱<lb/>
　元晦與王子合書云邵氏言伏羲卦位近於穿鑿附<lb/>
　會且當闕之乃易學啟䝉本義又如此其敬信不可<lb/>
　解也<lb/>
　徐善曰圖南之書已亡度其目約二十一篇而圖書<lb/>
　二象居其末馬氏經籍考不載則由其徒秘不示人<lb/>
　故當時未傳爾其序文義晦澀葉夢得以為偽作良<lb/>
　是　又曰圖書得圖南而始顯乃昧者縁之復滋異<lb/>
<pb n="KR2n0011_WYG_016-5b"/>
　辭有謂天地十數列九五位之圖為伏羲自造者范<lb/>
　諤昌也有謂河圖止一圈而九宫非河圖者豐坊也<lb/>
　有謂九宫五位二象皆河圖者章俊卿王采也有謂<lb/>
　撰十圖以盡河圖變體妄相傳述者趙以夫黄鎮成<lb/>
　熊朋來也至雷思齊則但信九數為圖而不信有書<lb/>
　蒋徳之則但信十數為書而不信有圖其持論皆不<lb/>
　能無疵及乎西山蔡氏反易之後異解更多有托言<lb/>
　青城𨼆者隂陽相含就其中八分之以當八卦謂之<lb/>
<pb n="KR2n0011_WYG_016-6a"/>
　河圖用井文界分九宫謂之洛書者羅源也有謂河<lb/>
　圖即太極圖者趙謙也有彷彿八卦作坎離中畫交<lb/>
　流謂之真河圖得於異人傳授者謝枋得也若乃圖<lb/>
　書形狀亦人人殊襲漢人者謂圖呈於龍甲信星㸃<lb/>
　者謂龜文如瑇瑁楊龜山謂圖書但出於水無龜與<lb/>
　龍俞琰謂河圖之文鐫於寳石若近世喻國人謂泉<lb/>
　脈上湧而紋成水面則益怪矣嗚呼又奚怪司馬君<lb/>
　實歐陽永叔王子充歸熙甫諸人之欲盡廢圖書也<lb/>
<pb n="KR2n0011_WYG_016-6b"/>
　哉<lb/>
王氏<hi>昭素</hi>易論<lb/>
　　宋志三十三卷<lb/>
　　　未見<lb/>
　長編開寳三年三月以處士王昭素為國子博士致<lb/>
　仕昭素酸棗人篤學有志行著易論三十三篇學者<lb/>
　多從之遊上聞其名召見便殿時年已七十餘上問<lb/>
　曰何以不仕致相見之晚昭素謝不能上令講乾卦<lb/>
<pb n="KR2n0011_WYG_016-7a"/>
　至九五飛龍在天則歛容曰此爻正當陛下今日之<lb/>
　事援引證據因示風諌微㫖上甚悦留月餘數求歸<lb/>
　故有是命年八十七乃卒於家<lb/>
　崇文總目昭素易論取諸家之善叅以其言折衷之<lb/>
　中興書目昭素以王韓注易及孔馬疏義或未盡乃<lb/>
　著此論<lb/>
　胡旦曰京房學於焦贛七日來復其説則源於易矣<lb/>
　東漢郎顗明六日七分之學最為精妙自揚子雲馬<lb/>
<pb n="KR2n0011_WYG_016-7b"/>
　融鄭康成宋衷虞翻陸績范望並傳此學至昭素獨<lb/>
　非之<lb/>
　晁公武曰昭素𨼆居求志行義甚高史臣以王烈管<lb/>
　寧比之太祖時嘗召令講易其書以注疏異同互相<lb/>
　誥難蔽以己意<lb/>
　吕中曰古今言易者失之拘在陛下則為飛龍在天<lb/>
　在臣下則為利見大人善言易者莫如王昭素矣古<lb/>
　今言隂陽者失之泥時事未判時屬陽已判時屬隂<lb/>
<pb n="KR2n0011_WYG_016-8a"/>
　善言隂陽者莫如張詠矣<lb/>
　王應麟曰王昭素謂序卦有離者麗也麗必有所感<lb/>
　故受之以咸咸者感也凡十四字晁以道古易取此<lb/>
　三句增入正文謂後人妄有上下經之辨吳仁傑亦<lb/>
　從王晁之論<lb/>
　胡一桂曰此書專辨注䟽同異徃徃只是文義之學<lb/>
　而朱文公語録云太祖一日問昭素乾九五飛龍在<lb/>
　天利見大人常人何可占得此爻昭素曰何害若臣<lb/>
<pb n="KR2n0011_WYG_016-8b"/>
　等占得則陛下是飛龍在天臣等利見大人是利見<lb/>
　陛下此説得最好以此觀之解中説象占必有可觀<lb/>
　者<lb/>
劉氏<hi>遵</hi>周易異議論<lb/>
　　通志十卷<lb/>
　　　佚<lb/>
　朱震曰七日來復之義自子夏京房陸績虞翻皆以<lb/>
　陽渉六隂極而反初為七日王昭素暢其説胡旦難<lb/>
<pb n="KR2n0011_WYG_016-9a"/>
　之劉遵謂天行躔次有十二隂行其六陽行其六當<lb/>
　於隂六陽失位至於七則陽復本位此周天十二次<lb/>
　環轉反覆其數如此施之於年月日時並同故一日<lb/>
　之中七時而復一月之中七日而復一年之中七月<lb/>
　而復一紀之中七歲而復胡旦復難以為妄論然遵<lb/>
　論隂陽運行之數得天道之行七日必復之理但不<lb/>
　本於乾坤二卦消息之象以論之是以其言漫漶要<lb/>
　之亦有所長未可斥之為妄也<lb/>
<pb n="KR2n0011_WYG_016-9b"/>
胡氏<hi>旦</hi>周易演聖通論<lb/>
　　宋志十六卷<lb/>
　　　佚<lb/>
　晁公武曰胡旦字周父渤海人太平興國三年進士<lb/>
　第一人知海州上河平頌先是盧多遜趙普罷頌有<lb/>
　逆遜投荒姦普屏外之句太宗怒貶商州團練副使<lb/>
　上平燕入議召復官再遷知制誥終秘書監景徳初<lb/>
　以目疾致仕<lb/>
<pb n="KR2n0011_WYG_016-10a"/>
　王偁曰旦雋辨强敏退老漢上既喪明猶令人讀經<lb/>
　史憑几聽之未嘗少輟著演聖通論七十三卷<lb/>
　朱震曰先儒數十篇之次其説不一獨胡旦為不失<lb/>
　其㫖長編天聖四年正月秘書監致仕胡旦言撰成<lb/>
　演聖通論七十卷以駮正五經家貧不能繕寫奏御<lb/>
　庚子賜旦錢十萬米百斛五年十二月旦上所撰演<lb/>
　聖通論七十二卷景祐九年七月旦妻盛氏上旦所<lb/>
　撰續演聖論<lb/>
<pb n="KR2n0011_WYG_016-10b"/>
　董真卿曰旦字周父濵州人仕宋知制誥易演聖通<lb/>
　論經二篇傳十篇彖一大象二小象三乾文言四坤<lb/>
　文言五上繋六下繋七説卦八序卦九雜卦十多引<lb/>
　經疏及王昭素論為之商確<lb/>
李氏<hi>溉</hi>卦氣圖<lb/>
　　一篇<lb/>
　　　存<lb/>
　朱震曰李溉卦氣圖其説原於易緯類是謀通卦驗<lb/>
<pb n="KR2n0011_WYG_016-11a"/>
　楊時喬曰溉得易圖於种放放得之陳希夷希夷諸<lb/>
　圖皆易説卦所言者此圖與之不同想溉所自作無<lb/>
　闗於易之大義然亦依傍易説可以節取<lb/>
龍氏<hi>昌期</hi>周易注<lb/>
　　通志十卷<lb/>
　　　佚<lb/>
周易絶筆書<lb/>
　　通志四卷<lb/>
<pb n="KR2n0011_WYG_016-11b"/>
　　　佚<lb/>
　文彦博曰武陵先生龍君平陵陽人也藏器於身不<lb/>
　交世務閉闗却掃開卷自得著書數萬言窮經二十<lb/>
　載名動士林高視西蜀<lb/>
　范仲淹曰岷山處士龍昌期論易深逹微奥福唐部<lb/>
　將延與郡人講易率錢十萬遺之范公雍以所著書<lb/>
　奏御遂行於時<lb/>
　陳振孫曰蜀人龍昌期其學迂僻專非周公妄人也<lb/>
<pb n="KR2n0011_WYG_016-12a"/>
　王闢之曰龍昌期陵州人祥符中别注易詩書論語<lb/>
　孝經隂符道徳經擕所著遊京師范雍薦之朝不用<lb/>
　韓魏公安撫劍南奏為國子四門助教文潞公又薦<lb/>
　授校書郎講説府學明鎬再奏授太子洗馬明堂汎<lb/>
　恩改殿中丞又注禮論政書帝王心鑑八卦圖精義<lb/>
　入神絶筆書河圖照心寳鑑春秋復道三教圖通天<lb/>
　保正名等論昌期該洽過人著撰雖多而所學雜駮<lb/>
　宋史昌期嘗注易詩書論語孝經隂符經老子其説<lb/>
<pb n="KR2n0011_WYG_016-12b"/>
　詭誕穿鑿至詆斥周公初用薦者補國子四門助教<lb/>
　文彦博守成都召至府學奏改秘書省校書郎後以<lb/>
　殿中丞致仕著書百餘卷嘉祐中詔取其書昌期時<lb/>
　年八十餘野服自詣京師賜緋魚絹百疋歐陽修言<lb/>
　其異端害道不當推奨奪所賜服罷歸卒<lb/>
　四川總志龍昌期字起之仁夀人<lb/>
高氏<hi>志寧</hi>周易化源圖<lb/>
　　　佚<lb/>
<pb n="KR2n0011_WYG_016-13a"/>
　韓琦誌墓曰志寜字宗儒河南洛陽人幼通六經尤<lb/>
　深於大易咸平中舉明經應識洞韜畧運籌决勝科<lb/>
　召對龍圖閣言兵事莫備於師卦因講其卦於上前<lb/>
　真宗大悦授大理評事又應才識兼茂明於體用科<lb/>
　執政罷之改太子左贊善大夫天聖中充河北沿邊<lb/>
　安撫副使以右領軍衛大將軍致仕享明堂恩轉衛<lb/>
　尉卿所著周易化源圖行於世<lb/>
劉氏<hi>牧</hi>新注周易<lb/>
<pb n="KR2n0011_WYG_016-13b"/>
　　宋志十一卷<hi>紹興書目十卷</hi>
　　　佚<lb/>
卦徳通論<hi>紹興書目作統論</hi>
　　宋志一卷<lb/>
　　　存<lb/>
周易先儒遺論九事<lb/>
　　一卷<lb/>
　　　存<lb/>
<pb n="KR2n0011_WYG_016-14a"/>
　　　　按九事者太皥受龍馬負圖第一重六十四<lb/>
　　　　卦推盪訣第二大衍之數五十第三八卦變<lb/>
　　　　六十四卦第四辨隂陽卦第五復見天地之<lb/>
　　　　心第六卦終未濟第七蓍數揲法第八隂陽<lb/>
　　　　律吕圖第九<lb/>
易數鈎𨼆圖<lb/>
　　宋志一卷<hi>讀書志紹興書目作三卷今本同</hi>
　　　存<lb/>
<pb n="KR2n0011_WYG_016-14b"/>
　牧自序曰夫易者隂陽氣交之謂也若夫隂陽未交<lb/>
　則四象未立八卦未分則萬物安從而生哉是故兩<lb/>
　儀變易而生四象四象變易而生八卦重卦六十四<lb/>
　於是乎天下之能事畢矣夫卦者聖人設之觀於象<lb/>
　也象者形上之應原其本則形由象生象由數設舍<lb/>
　數則無以見四象所由之宗矣是故仲尼之贊易也<lb/>
　必舉天地之極數以明成變化而行鬼神則知易之<lb/>
　書必極數以知其本也詳夫注疏之家至於分經析<lb/>
<pb n="KR2n0011_WYG_016-15a"/>
　義妙盡精研及乎解釋天地錯綜之數則語惟簡畧<lb/>
　與繋辭不偶所以學者難曉其義也今夫摭天地竒<lb/>
　偶之數自太極生兩儀而下至於復卦凡五十五位<lb/>
　㸃之成圖於逐圖下各釋其義庻覽之者易曉耳夫<lb/>
　易道淵邈雖徃哲難闚於至微牧也蕞生祖述誠愧<lb/>
　其狂簡然則象有實位變有定數不能妄為之穿鑿<lb/>
　者博雅君子試為詳焉<lb/>
　朱震曰劉牧畫圖為乾者四為坤者四乾天左旋坤<lb/>
<pb n="KR2n0011_WYG_016-15b"/>
　地右轉乾坤上下自然相交而成六子則夫數䇿之<lb/>
　義也<lb/>
　晁公武曰皇朝劉牧長民撰仁宗時言數者皆宗之<lb/>
　慶厯初吳秘獻其書於朝優詔奨之田况為序又有<lb/>
　鈎𨼆圖三卷皆易之數也凡四十八圖并遺事九有<lb/>
　歐陽永叔序而文殊不類<lb/>
　陳振孫曰黄黎獻為之序又為畧例圖亦黎獻所序<lb/>
　又有三衢劉敏士刻於浙右庾司者有歐公序文淺俚<lb/>
<pb n="KR2n0011_WYG_016-16a"/>
　决非公作其書三卷與前本大同小異牧易學盛行<lb/>
　慶厯時<lb/>
　林千之曰孔安國馬融鄭康成闗子明諸儒皆謂自<lb/>
　一至十為河圖自一至九為洛書惟劉牧反是牧非<lb/>
　無見而然也按春秋緯河圖之篇有九洛書之篇有<lb/>
　六河以通乾出天苞洛以流坤吐地符河圖本於天<lb/>
　宜得竒數而居先洛書本於地宜得偶數而居後此<lb/>
　其所據依以為左驗者也<lb/>
<pb n="KR2n0011_WYG_016-16b"/>
　王應麟曰牧撰易數鈎𨼆圖黄黎獻受於牧摭為畧<lb/>
　例一卷𨼆訣一卷吳秘受於黎獻作通神一卷以釋<lb/>
　鈎𨼆奏之凡三十四篇<lb/>
　胡一桂曰鈎𨼆一篇自易至河圖洛書二圖外餘皆<lb/>
　破碎穿鑿<lb/>
　雷思齊曰自圖南五傳而至劉長民増至五十五圖<lb/>
　名以鈎𨼆師友自相推許更為唱述各於易間有注<lb/>
　釋曰卦徳論曰室中語曰記師説曰指歸曰精微曰<lb/>
<pb n="KR2n0011_WYG_016-17a"/>
　通神亦總謂周易新注每欲自神其事及跡而究之<lb/>
　未見其真能有所神竒也<lb/>
　黄瑞節曰楊鼎卿彚六經為圖唐仲友輯經世圖譜<lb/>
　並守劉牧之説<lb/>
　王道曰牧以九為圖十為書朱蔡不能辨倒仍為兩<lb/>
　可之辭以支吾可見牧之所執者是也<lb/>
　　　　按劉長民河圖數九洛書數十此受於師者<lb/>
　　　　然爾西山蔡氏乃更之非長民易置也<lb/>
<pb n="KR2n0011_WYG_016-17b"/>
宋氏<hi>咸</hi>易訓<lb/>
　　宋志三卷<lb/>
　　　佚<lb/>
易補注<lb/>
　　宋志十卷<lb/>
　　　佚<lb/>
王劉易辨<lb/>
　　一卷<hi>紹興書目二卷</hi>
<pb n="KR2n0011_WYG_016-18a"/>
　　　佚<lb/>
　閩書宋咸字貫之建陽人天聖二年進士慶厯初知<lb/>
　尤溪縣移知韶州轉職方員外郎官至都官郎中所<lb/>
　著有易注毛詩正紀外義論語増注所注易大為歐<lb/>
　陽文忠所稱賞咸自序易訓曰予既以補注易奏御<lb/>
　而男億請餘義凡百餘篇端因以易訓名之盖言不<lb/>
　敢以傳世特教其子而己<lb/>
　咸自序易辨曰近世劉牧既為鈎𨼆圖以畫象數盡<lb/>
<pb n="KR2n0011_WYG_016-18b"/>
　刋王文直以己意代之業劉者實繁謂劉可専門王<lb/>
　可焚竄咸聞駭之摘乾坤二卦中王劉義及鈎𨼆圖<lb/>
　以辨之也凡二十篇為二卷題曰王劉易辨云<lb/>
　余靖序補注曰易之道深矣自漢興有施孟梁丘京<lb/>
　氏費高諸家之學列於庠序而傳異端師異説徃徃<lb/>
　入於五行讖緯之術故其學中絶焉王氏之學傳自<lb/>
　魏晉盛於隋唐之際大都言隂陽變化人事得失不<lb/>
　悖於三聖不蕩於術數故獨為學者所宗近世言易<lb/>
<pb n="KR2n0011_WYG_016-19a"/>
　者復以竒文詭説相尚自成一家之言考之卦繇爻<lb/>
　象彖繫之微有所不通矣今廣平宋君貫之補注周<lb/>
　易盖懲諸儒之失而摘去異端志在通王氏之説合<lb/>
　聖人之經字有未安意有未貫必引而伸之用明文<lb/>
　王周公之㫖初著易明數十篇後得唐郭京舉正之<lb/>
　説意與己合遂採郭氏舉正與易明相叅綴於經注<lb/>
　之下辨墜簡之所缺啓後人之未悟朱墨發端粲然<lb/>
　可觀其自叙詳矣於戯古之儒者以明經為本兩漢<lb/>
<pb n="KR2n0011_WYG_016-19b"/>
　名臣未嘗不以經進自儒林文苑派分以來縉紳之<lb/>
　士視經為蘧廬耳貫之學必稽古言必貫通以詞章<lb/>
　取科第以通博副名實皇祐元年歲在荒落補注既<lb/>
　成聞於旒扆俄頒中㫖附郵投進其明年蠻事平息<lb/>
　因談經義遂得副本為示廼周而研之嘗觀劉氏鈎<lb/>
　𨼆圖言宓羲氏因龍圖龜書之文以畫八卦又言天<lb/>
　五地五大衍之用其深於數者及觀貫之之釋以為<lb/>
　宓羲稽象於天取法於地觀鳥獸之文通萬物之情<lb/>
<pb n="KR2n0011_WYG_016-20a"/>
　以畫卦奚獨取於龍馬之文耶又其言乾坤之䇿生<lb/>
　於四象其於尼父之經輔嗣之注亡所戾而有所明<lb/>
　焉固可秘之藏室流之學官寧止是正文字而已哉<lb/>
　歎其言近㫖逺故題而序之<lb/>
　胡旦曰咸讀易疏惡易緯之學而并廢消息之卦豈<lb/>
　得為善觀書者乎<lb/>
　晁公武曰易訓凡三卷頗論陸希聲劉牧鮮于侁得<lb/>
　失云<lb/>
<pb n="KR2n0011_WYG_016-20b"/>
　陳振孫曰咸嘗撰易明凡一百九十三條以正亡誤<lb/>
　及得郭京舉正於歐陽公遂叅驗為補注十卷皇祐<lb/>
　五年表上之别有易訓未見易辨凡二十篇為一卷<lb/>
　劉牧之學大抵求異先儒穿鑿破碎故李宋或刪之<lb/>
　或辨之<lb/>
　玉海至和元年十二月宋咸上注周易十卷詔褒諭<lb/>
　胡一桂曰咸以既補注易以其餘百餘篇大可疑者<lb/>
　三十有六題曰易訓謂訓其子而已易辨康定元年<lb/>
<pb n="KR2n0011_WYG_016-21a"/>
　自序宣和四年蔡攸上其書曰咸引正義以辨然頴<lb/>
　逹專以弼為宗非所以辨二家之得失至謂孔子不<lb/>
　繋小象於乾卦以尊文王周公不知易本各自為篇<lb/>
　豈孔子㫖哉咸嘗注揚子法言糾李軌之誤五百餘<lb/>
　義盖亦工於訶人者<lb/>
李氏<hi>見</hi>易樞<lb/>
　　十卷<hi>蜀中著作記五卷</hi>
　　　佚<lb/>
<pb n="KR2n0011_WYG_016-21b"/>
　玉海天禧二年七月戊寅富順監言李見撰易樞十<lb/>
　卷詔附驛以聞<lb/>
　曹學佺曰江陽李見讀易於神龜山著易樞五卷天<lb/>
　禧中令附驛以聞不起乃終𨼆焉<lb/>
邵氏<hi>古</hi>周易解<lb/>
　　通考五卷<lb/>
　　　未見<hi>一齋書目有</hi>
　晁公武曰古字天叟雍之父也世本范陽而卒於洛<lb/>
<pb n="KR2n0011_WYG_016-22a"/>
　其學先正音文云<lb/>
　古孫伯温曰大父伊川丈人年七十有九以治平四<lb/>
　年正月一日捐館先公謀𦵏大父與正叔程先生同<lb/>
　卜地於伊川神隂原<lb/>
縱氏<hi>康乂</hi>周易㑹通正義<lb/>
　　宋志三十二卷<lb/>
　　　佚<lb/>
　　　　按紹興書目有之<lb/>
<pb n="KR2n0011_WYG_016-22b"/>
林氏<hi>㢲</hi>易範<lb/>
　　八篇<lb/>
　　　佚<lb/>
　姓譜林㢲字㢲之海陽人天聖中應才識兼茂明於<lb/>
　體用科慶厯中投匭論事仁宗異之除徐州儀曹不<lb/>
　就南歸讀易著書八篇曰卦元卦經卦緯叢辭起律<lb/>
　吹管範餘叙和總名曰易範人稱為草範先生<lb/>
　陳淳曰林賢良草範之書度越流俗恨學無本原用<lb/>
<pb n="KR2n0011_WYG_016-23a"/>
　心良苦無加損於易<lb/>
孫氏<hi>坦</hi>周易析藴<lb/>
　　十卷<lb/>
　　　佚<lb/>
　玉海皇祐三年九月評事孫坦上周易析藴十卷帝<lb/>
　嘉其勤博<lb/>
　陳振孫曰坦不知何人國史志及中興書目皆不著<lb/>
代氏<hi>淵</hi>周易指要<lb/>
<pb n="KR2n0011_WYG_016-23b"/>
　　宋志二十卷<lb/>
　　　佚<lb/>
　隆平集代淵字仲顔永康軍人天聖二年登進士第<lb/>
　累遷至太常丞知益州田况表其所著周易指要二<lb/>
　十卷朝廷特授祠部員外郎<lb/>
　長編皇祐四年五月太常丞致仕代淵為祠部員外<lb/>
　郎淵𨗳江人舉進士甲科得清水主簿嘆曰禄不及<lb/>
　親何所為耶還家教授著周易指要翰林學士田况<lb/>
<pb n="KR2n0011_WYG_016-24a"/>
　上其書詔優加兩官淵晚年日菜食巾褐山水間自<lb/>
　號虚一子<lb/>
陸氏<hi>秉</hi>周易意學<lb/>
　　宋志十卷<lb/>
　　　佚<lb/>
　晁公武曰秉字端夫舊名東寳元二年以此書奏御<lb/>
　勑書嘉奨秉嘗通判蜀州首篇論易之名頗采叅同<lb/>
　契之説<lb/>
<pb n="KR2n0011_WYG_016-24b"/>
　陳振孫曰其説多異先儒穿鑿無據<lb/>
　胡一桂曰秉周易意學十卷云欲撰易决緼難就今<lb/>
　秪成此書亦如前代傳易之法自題曰齊魯後人<lb/>
吳氏<hi>秘</hi>周易通神<lb/>
　　宋志一卷<hi>閩書作五卷</hi>
　　　佚<lb/>
　閩書吳秘字君謨甌寧人景祐元年登第歴侍御史<lb/>
　知諫院以言事出知濠州提㸃京東路刑獄因乞閒<lb/>
<pb n="KR2n0011_WYG_016-25a"/>
　郡除守同安<lb/>
黄氏<hi>黎獻</hi>續鈎𨼆圖<lb/>
　　一卷<lb/>
　　　佚<lb/>
略例義<lb/>
　　一卷<lb/>
　　　佚<lb/>
室中記師𨼆訣<lb/>
<pb n="KR2n0011_WYG_016-25b"/>
　　宋志一卷<lb/>
　　　佚<lb/>
　胡一桂曰黎獻學於劉牧采摘其綱宗以為略例又<lb/>
　筆其𨼆訣目為室中記<lb/>
　　　　按宋志載黎獻鈎𨼆圖略例一卷紹興書目<lb/>
　　　　分載續鈎𨼆圖略例義各一卷今從之<lb/>
　<lb/>
　經義考卷十六<lb/>
</p>
<p>
</p>
  </div>
</body>
</text>
</TEI>
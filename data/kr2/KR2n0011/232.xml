<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百三十二</head> <lb/>
    <p>
<pb n="KR2n0011_WYG_232-1a"/>
欽定四庫全書<lb/>
　經義考卷二百三十二<lb/>
　　　　　　　　　　翰林院檢討朱彞尊撰<lb/>
　　　孟子<hi>二</hi>
揚氏雄等四註孟子<lb/>
　　宋志十四卷<lb/>
　　　佚<lb/>
　中興藝文志題揚雄韓愈李翺熙時子四家註㫖意<lb/>
<pb n="KR2n0011_WYG_232-1b"/>
　淺近蓋依託者<lb/>
王氏<hi>充</hi>刺孟<lb/>
　　一卷<lb/>
　　　存<lb/>
　後漢書王充字仲任㑹稽上虞人師事扶風班彪好<lb/>
　博覽而不守章句通衆流百家之言仕郡為功曹不<lb/>
　合去刺史董勤辟為從事轉治中同郡謝夷吾上書<lb/>
　薦其才學肅宗特詔公車徵病不行永元中卒<lb/>
<pb n="KR2n0011_WYG_232-2a"/>
　邵博曰大賢若孟子其可議乎後漢王充乃有刺孟<lb/>
　近代何涉有刪孟刺孟出論衡韓退之賛其閉門?<lb/>
　思論衡以修矣則退之於孟子醇乎醇之論亦或不<lb/>
　然也<lb/>
　　　　按刺孟計六篇<lb/>
趙氏<hi>岐</hi>孟子註<lb/>
　　隋志十四卷<lb/>
　　　存<lb/>
<pb n="KR2n0011_WYG_232-2b"/>
　岐題辭曰孟子題辭者所以題號孟子之書本末指<lb/>
　義文辭之表也孟姓也子者男子之通稱也此書孟<lb/>
　子之所作也故總謂之孟子其篇目則各自有名孟<lb/>
　子鄒人也名軻字則未聞也鄒本春秋邾子之國至<lb/>
　孟子時改曰鄒矣國近魯後為所并又言邾為楚所<lb/>
　并非魯也今鄒縣是也或曰孟子魯公族孟孫之後<lb/>
　故孟子仕於齊喪母而歸葬於魯也三桓子孫既以<lb/>
　衰微分適他國孟子生有淑質夙喪其父幼被慈母<lb/>
<pb n="KR2n0011_WYG_232-3a"/>
　三遷之教長師孔子之孫子思治儒術之道通五經<lb/>
　尤長於詩書周衰之末戰國縱横用兵争强以相侵<lb/>
　奪當世取士務先權謀以為上賢先王大道陵遲隳<lb/>
　廢異端並起若楊朱墨翟放蕩之言以干時惑衆者<lb/>
　非一孟子閔悼堯舜湯文周孔之業將遂湮微正塗<lb/>
　壅底仁義荒怠佞偽馳騁紅紫亂朱於是則慕仲尼<lb/>
　周流憂世遂以儒道游於諸侯思濟斯民然由不肯<lb/>
　枉尺直尋時君咸謂之迂濶於事終莫能聽納其說<lb/>
<pb n="KR2n0011_WYG_232-3b"/>
　孟子亦自和遭蒼姬之訖録值炎劉之未奮進不得<lb/>
　佐興唐虞雍熙之和退不能信三代之餘風恥沒世<lb/>
　而無聞焉是故垂憲言以貽後人仲尼有云我欲託<lb/>
　之空言不如載諸行事之深切著明也於是退而論<lb/>
　集所與髙第弟子公孫丑萬章之徒難疑答問又自<lb/>
　撰其法度之言著書七篇二百六十一章三萬四千<lb/>
　六百八十五字包羅天地揆叙萬類仁義道徳性命<lb/>
　禍福粲然靡所不載帝王公侯遵之則可以致隆平<lb/>
<pb n="KR2n0011_WYG_232-4a"/>
　頌清廟卿大夫士蹈之則可以尊君父立忠信守志<lb/>
　厲操者儀之則可以崇髙節抗浮雲有風人之託物<lb/>
　二雅之正言可謂直而不倨曲而不屈命世亞聖之<lb/>
　大才者也孔子自衛反魯然後樂正雅頌各得其所<lb/>
　乃刪詩定書繫周易作春秋孟子退自齊梁述堯舜<lb/>
　之道而著作焉此大賢擬聖而作者也七十子之疇<lb/>
　㑹集夫子所言以為論語論語者五經之錧鎋六藝<lb/>
　之喉衿也孟子之書則而象之衛靈公問陳於孔子<lb/>
<pb n="KR2n0011_WYG_232-4b"/>
　孔子答以俎豆梁恵王問利國孟子對以仁義宋桓<lb/>
　魋欲害孔子孔子稱天生徳於予魯臧倉毁鬲孟子<lb/>
　孟子曰臧氏之子焉能使子不遇哉㫖意合同若此<lb/>
　者衆又有外書四篇性善辨文說孝經為正其文不<lb/>
　能𢎞深不與内篇相似似非孟子本真後世依倣而<lb/>
　託之者也孟子既歿之後大道遂絀逮至亡秦焚滅<lb/>
　經術坑戮儒生孟子徒黨盡矣其書號為諸子故篇<lb/>
　籍得不泯絶漢興除秦虐禁開延道徳孝文皇帝欲<lb/>
<pb n="KR2n0011_WYG_232-5a"/>
　廣遊學之路論語孝經孟子爾雅皆置博士後罷傳<lb/>
　記博士獨立五經而已迄今諸經通義得引孟子以<lb/>
　明事謂之博文孟子長於譬喻辭不迫切而意已獨<lb/>
　至其言曰說詩者不以文害辭不以辭害志以意逆<lb/>
　志為得之矣斯言殆欲使後人深求其意以解其文<lb/>
　不但施於說詩也今諸解者往往摭取而說之其説<lb/>
　又多乖異不同孟子以來五百餘載傳之者亦已衆<lb/>
　多余生西京世尋丕祚有自來矣少䝉義方訓涉典<lb/>
<pb n="KR2n0011_WYG_232-5b"/>
　文知命之際嬰戚於天遘屯離蹇詭姓遁身經營八<lb/>
　紘之内十有餘年心𠞰形瘵何勤如焉甞息肩弛儋<lb/>
　於濟岱之間或有温故知新雅徳君子矜我劬瘁睠<lb/>
　我皓首訪論稽古慰以大道予困吝之中精神遐漂<lb/>
　靡所濟集聊欲係志於翰墨得以亂思遺老也惟六<lb/>
　籍之學先覺之士釋而辨之者既已詳矣儒家惟有<lb/>
　孟子閎逺微妙藴奥難見宜在條理之科於是乃述<lb/>
　己所聞證以經傳為之章句具載本文章别其㫖分<lb/>
<pb n="KR2n0011_WYG_232-6a"/>
　為上下凡十四卷究而言之不敢以當達者施於新<lb/>
　學可以寤疑辨惑愚亦未能審於是非後之明者見<lb/>
　其違闕倘改而正諸不亦宜乎<lb/>
　後漢書趙岐字邠卿京兆長陵人初名嘉生於御史<lb/>
　臺因字臺卿後避難故自改名字示不忘本土也少<lb/>
　明經有才藝娶扶風馬融兄女永興二年辟司空掾<lb/>
　舉理劇為皮氏長中常侍唐衡兄玹為京兆虎牙都<lb/>
　尉岐數為貶議玹深毒恨延熹元年玹為京兆尹岐<lb/>
<pb n="KR2n0011_WYG_232-6b"/>
　懼禍逃避之玹果收岐家屬以重法盡殺之岐遂逃<lb/>
　難四方江淮海岱靡所不厯自匿姓名賣餅北海市<lb/>
　中後諸唐死滅因赦乃出拜并州刺史遭黨錮十餘<lb/>
　歳中平元年徵拜議郎舉燉煌太守後遷太僕終太<lb/>
　常年九十餘卒<lb/>
　張鎰曰題辭即序也趙注尚異故不謂之序而謂之<lb/>
　題辭也<lb/>
　馬總曰蜀郡趙臺卿作章句章句曰指事<lb/>
<pb n="KR2n0011_WYG_232-7a"/>
　晁公武曰臺卿後漢人為章指析為十四篇其序云<lb/>
　軻戰國時以儒術干諸侯不用退與公孫丑萬章之<lb/>
　徒難疑答問著書七篇三萬四千六百八十五字秦<lb/>
　焚書以其書號諸子故得不泯絶又為外書四篇其<lb/>
　書不能洪深似非孟子本真也按韓愈以此書為弟<lb/>
　子所㑹集與岐之言不同今考其書載孟子所見諸<lb/>
　侯皆稱諡如齊宣王梁恵王梁襄王滕定公滕文公<lb/>
　魯平公是也夫死然後有諡軻無恙時所見諸侯不<lb/>
<pb n="KR2n0011_WYG_232-7b"/>
　應皆前死且恵王元年至平公之卒凡七十七年軻<lb/>
　始見恵王目之曰叟必已老矣決不見平公之卒也<lb/>
　後人追為之明矣則岐之言非也茍子載孟子三見<lb/>
　齊王而不言弟子問之曰我先攻其邪心揚子載孟<lb/>
　子曰夫有意而不至者有矣未有無意而至者也今<lb/>
　書皆無之則知散軼也多矣岐謂秦焚書得不泯絶<lb/>
　亦非也或曰豈見於外書耶若爾則岐又不當謂其<lb/>
　不能洪深也<lb/>
<pb n="KR2n0011_WYG_232-8a"/>
　陸九淵曰古注惟趙岐解孟子文義多略<lb/>
　黄澈曰孟子七篇論君與民者居半欲得君蓋以安<lb/>
　民也<lb/>
　王應麟曰黄霸之受尚書趙岐之注孟子皆在患難<lb/>
　顛沛中　又曰滕定公文公趙氏注云古紀世本滕<lb/>
　國有考公麇元公𢎞即定公文公也世本今無傳此<lb/>
　可備參考　又曰曹交趙氏注云曹君之弟按左傳<lb/>
　哀公八年宋滅曹至孟子時曹亡久矣曹交蓋以國<lb/>
<pb n="KR2n0011_WYG_232-8b"/>
　為氏者　又曰趙氏孟子章指引論語曰力行近仁<lb/>
　誤以中庸為論語<lb/>
　何異孫曰六經論語孟子前後凡經幾手訓解宋諸<lb/>
　儒不過集衆說以求一是之歸如説易便罵王弼講<lb/>
　周禮便責鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>賈公彦解尚書便駁孔安國傷乎已<lb/>
　甚畢竟漢儒亦有多少好處趙岐在夾柱中三年注<lb/>
　一部孟子也合亮他勤苦<lb/>
　鄭公曉曰孟子至漢後始盛傳於世注有趙岐陸善<lb/>
<pb n="KR2n0011_WYG_232-9a"/>
　經自善經以降訓説雖小有異同而共宗趙氏七篇<lb/>
　各有上下趙所分也<lb/>
　陳士元曰趙氏謂孟子七篇二百六十一章今七篇<lb/>
　二百六十章趙謂三萬四千六百八十五字今實有<lb/>
　三萬五千四百一十字較趙説多七百二十五字詳<lb/>
　考趙注孟子文與今本不差趙蓋誤算也<lb/>
　　　　按宋鄭耕老説亦與趙氏同<lb/>
程氏<hi>曽</hi>孟子章句<lb/>
<pb n="KR2n0011_WYG_232-9b"/>
　　　佚<lb/>
　後漢書程曾字秀升豫章南昌人著書百餘篇皆五<lb/>
　經通難又作孟子章句建初三年舉孝亷遷海西令<lb/>
髙氏<hi>誘</hi>正孟子章句<lb/>
　　　佚<lb/>
鄭氏<hi>
                        <graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>
                    </hi>孟子注<lb/>
　　隋志七卷<lb/>
　　　佚<lb/>
<pb n="KR2n0011_WYG_232-10a"/>
劉氏<hi>熙</hi>孟子注<lb/>
　　隋志七卷<lb/>
　　　佚<lb/>
　　　　按劉熙注孟子李善文選注凡三引之<lb/>
綦毋氏<hi>邃</hi>孟子注<lb/>
　　七録九卷<hi>唐志七卷</hi>
　　　佚<lb/>
　　　　按李善注文選引綦母邃孟子注秋陽以暴<lb/>
<pb n="KR2n0011_WYG_232-10b"/>
　　　　之釋曰周之秋於夏為盛陽也驅蛇龍而放<lb/>
　　　　之菹釋曰澤生草言菹<lb/>
陸氏<hi>善經</hi>孟子注<lb/>
　　唐志七卷<lb/>
　　　佚<lb/>
　崇文總目善經唐人以軻書初為七篇因刪去趙岐<lb/>
　章指與其注之繁重者復為七篇<lb/>
　　　　按孟子為長者折枝趙注云折枝按摩折手<lb/>
<pb n="KR2n0011_WYG_232-11a"/>
　　　　節解罷枝也陸云折草樹枝朱子集注從之<lb/>
　　　　有私龍斷焉龍斷義趙注未詳陸云有岡隴<lb/>
　　　　斷而髙者集注亦從之性猶湍水也趙注云<lb/>
　　　　湍水圜也謂湍水湍縈水也陸云湍波流也<lb/>
　　　　集注兼從之餘若配義與道陸言以道義配<lb/>
　　　　之則能充塞為之詭遇陸言詭計以要禽也<lb/>
　　　　所過者化所存者神陸言君子所過人者在<lb/>
　　　　於政化存其身者在於神明盎於背陸言如<lb/>
<pb n="KR2n0011_WYG_232-11b"/>
　　　　負之於背子莫執中陸言子等無執中有達<lb/>
　　　　財者陸言達財周恤之一本作才以有善才<lb/>
　　　　就開其性理也變其彀率至能者從之陸云<lb/>
　　　　彀率法也躍如心願中也能者從之當勤求<lb/>
　　　　也被袗衣陸言衣之美者近聖人之居若此<lb/>
　　　　其甚也然而無有乎爾則亦無有乎爾陸本<lb/>
　　　　作然而無乎爾則亦有乎爾注云鄒魯相鄰<lb/>
　　　　故云近聖人之居無乎爾有乎爾疑之也孟<lb/>
<pb n="KR2n0011_WYG_232-12a"/>
　　　　子意自以當之以況絶筆於獲麟也是書舊<lb/>
　　　　唐書經籍志失載今已無存見孫宣公音義<lb/>
張氏<hi>鎰</hi>孟子音義<lb/>
　　唐志七卷<hi>宋志三卷</hi>
　　　佚<lb/>
　舊唐書張鎰蘇州人朔方節度使齊邱之子也大厯<lb/>
　五年除濠州刺史為政清静州事大理乃招經術之<lb/>
　士講訓生徒撰三禮圖九卷五經微㫖十四卷孟子<lb/>
<pb n="KR2n0011_WYG_232-12b"/>
　音義三卷尋拜中書侍郎平章事集賢殿學士盧杞<lb/>
　忌鎰名重道直無以陷之以方用兵因薦鎰以中書<lb/>
　侍郎為鳳翔隴右節度使李楚琳作亂鎰出鳳翔三<lb/>
　十里為候騎所得楚琳殺之贈太子太傅<lb/>
　姑蘇志鎰字季權一字公度<lb/>
　　　　按張氏音義云睊睊胥䜛側目視貌言睊睊<lb/>
　　　　然怒目相嫉而相䜛也徒杠成杠方橋也可<lb/>
　　　　通徒人行過者桮棬屈木為之其趨一也趨<lb/>
<pb n="KR2n0011_WYG_232-13a"/>
　　　　讀趣言其趣而正道無異也朱子集注從之<lb/>
　　　　鄒與魯閧閧鬬聲從門下者朱子從而節之<lb/>
　　　　餘若善為説辭説音税捆屨捆作祵子噲燕<lb/>
　　　　易王子訑訑蓋言辭不正欺罔於人自誇大<lb/>
　　　　之貌與諸家詮釋差别舊唐書經籍志亦失<lb/>
　　　　載僅見孫氏音義<lb/>
丁氏<hi>公著</hi>孟子手音<lb/>
　　宋志一卷<lb/>
<pb n="KR2n0011_WYG_232-13b"/>
　　　佚<lb/>
　　　　按丁氏手音今亦無傳其見於孫氏音義者<lb/>
　　　　願比死者一洒之音洗謂洗雪其恥也獨樂<lb/>
　　　　樂上音岳下音洛從獸無厭厭平聲反其旄<lb/>
　　　　倪旄老也倪謂繄倪小兒也乃屬其耆老屬<lb/>
　　　　㑹聚也爾何曽比予於是曽音憎則也乃也<lb/>
　　　　悻悻然見於其面悻悻作婞婞恨也直也舍<lb/>
　　　　皆取諸其宫中而用之舍音赦止也勞之來<lb/>
<pb n="KR2n0011_WYG_232-14a"/>
　　　　之勞來皆去聲門人治任將歸治任謂擔任<lb/>
　　　　之具虆土籠也梩土轝也先儒説五霸不同<lb/>
　　　　有以夏霸昆吾商霸大彭豕韋周霸齊桓晉<lb/>
　　　　文為五霸者訑訑自足其智不嗜善言之貌<lb/>
　　　　兩馬之力與古人駕車以兩馬軌謂限之轍<lb/>
　　　　迹也孟子意言城門限迹切深以日久逺為<lb/>
　　　　車所轢多故也豈是一時兩馬駕車而過之<lb/>
　　　　使然以上皆為朱子集注所取其文異者是<lb/>
<pb n="KR2n0011_WYG_232-14b"/>
　　　　罔民也罔作司止或尼之尼作㞐相與輔相<lb/>
　　　　之相作押音甲輔也義與夾同使民肹肹然<lb/>
　　　　肹肹作肸肸師死而遂倍之倍作偝蠅蜹姑<lb/>
　　　　嘬之蜹作䗜云䗜未詳所出或以䗜與䖻同<lb/>
　　　　謂蜉䖻也音由一説䗜姑即螻姑也摶而躍<lb/>
　　　　之摶音團一匹雛匹作疋音節疋雛小雛也<lb/>
　　　　是以言餂之按字書及諸書並無此餂字郭<lb/>
　　　　璞方言注云音忝謂挑取物也其字從金今<lb/>
<pb n="KR2n0011_WYG_232-15a"/>
　　　　此字從食蓋傳寫誤也又有音異者汙音蛙<lb/>
　　　　不平貌恔音皎憭也許行行音衡弤朕弤音<lb/>
　　　　彫義與弴同掊克在位掊薄侯切深也聚斂<lb/>
　　　　也貉稽曰貉貊鹤二音既是人姓當音鶴又<lb/>
　　　　有義異者龍斷龍與隆聲相近隆髙也蓋古<lb/>
　　　　人之言耳如胥須之類也媒妁之言謂媒氏<lb/>
　　　　酌二姓之可否故謂之媒妁晉之乗楚之檮<lb/>
　　　　杌云晉名春秋為乗者取其善惡無不載楚<lb/>
<pb n="KR2n0011_WYG_232-15b"/>
　　　　謂春秋為檮杌者在紀惡而興善也播種而<lb/>
　　　　耰之耰壅苗根也有梏亡之矣謂悔吝利害<lb/>
　　　　也利害之亂其性猶桎梏之刑其身故喻之<lb/>
　　　　變其彀率率循也謂彀張其弩又當循其射<lb/>
　　　　道令必中於表躍如猶言卓爾虎賁先儒言<lb/>
　　　　如猛虎之奔<lb/>
劉氏<hi>軻</hi>翼孟<lb/>
　　三卷<lb/>
<pb n="KR2n0011_WYG_232-16a"/>
　　　佚<lb/>
　<hi>缺名</hi>　曰劉御史軻上京師白樂天以書介紹於所<lb/>
　知若庾補闕杜拾遺元員外牛侍御蕭正字楊主簿<lb/>
　兄弟謂其開卷慕孟軻為人所著翼孟三卷於聖人<lb/>
　之㫖作者之風往往而得惜乎所著書散佚無存也<lb/>
　<lb/>
　<lb/>
　<lb/>
<pb n="KR2n0011_WYG_232-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二十五</head> <lb/>
    <p>
<pb n="KR2n0011_WYG_025-1a"/>
欽定四庫全書<lb/>
　經義考卷二十五<lb/>
　　　　　　　　　　翰林院檢討朱彞尊撰<lb/>
　　　易<hi>二十四</hi>
鄭氏<hi>東卿</hi>易卦疑難圖<lb/>
　　通考二十五卷<lb/>
　　　未見<lb/>
　東卿自序曰此爲朋友講習而作也富沙丘先生告<lb/>
<pb n="KR2n0011_WYG_025-1b"/>
　某曰易盡在畫中當求諸畫中始得其理若易之用<lb/>
　則畫有所不盡於是畫一卦置之座則六十四卦周<lb/>
　而復始積日累月幾五年而後有所入醫卜算厯之<lb/>
　書黄老丹竈之說經傳子史凡與易相渉者皆博觀<lb/>
　之不泥於文字而一採其意㫖以求於吾之卦畫則<lb/>
　始之六十四卦皆一理也一理皆本於吾之一心心<lb/>
　外則無理理外則無心心理渾融與象數體用㝠而<lb/>
　爲一言乎天地之大蚊蝱之細皆不出於吾心之内<lb/>
<pb n="KR2n0011_WYG_025-2a"/>
　焉聖人豈欺我哉<lb/>
　陳振孫曰其書以六十四卦爲圖外及六位皇極先<lb/>
　天卦氣等圖各附一論說末有擊辭解自言其學出<lb/>
　於富沙丘先生以爲易理皆在於畫中於是日畫一<lb/>
　卦周而復始久而後有所入沙隨程迥可久曰丘程<lb/>
　字憲古嘗有詩曰易理分明在畫中誰知易道畫難<lb/>
　窮不知畫意空箋註何異丹青欲畫風其學傳之東<lb/>
　卿云永嘉所刻本作二冊不分卷無繫辭解東卿三<lb/>
<pb n="KR2n0011_WYG_025-2b"/>
　山人字少梅<lb/>
　馮椅曰東卿字少梅自稱合沙漁父周易疑難圖解<lb/>
　三十卷紹興丁巳自序其云丘先生者名程字憲古<lb/>
　建陽人憲古之學傳東卿東卿之學傳潘冠英潘説<lb/>
　十三卦處内象極當而少梅所撰無之葢聞之鄕人<lb/>
　于公梁國輔于親授之於潘也<lb/>
　馬廷鸞曰此書本五行卦氣之說而象數義理出焉<lb/>
　無朱子發之瑣碎戴師愈之矯僞讀之時有㑹心者<lb/>
<pb n="KR2n0011_WYG_025-3a"/>
　董真卿曰東卿自稱合沙漁父大易約解九卷易説<lb/>
　二卷宋志及馮氏作周易疑難圖三十卷紹興丁巳<lb/>
　自爲序<lb/>
易說<lb/>
　　宋志三卷<lb/>
　　　未見<lb/>
先天圖注<lb/>
　　一卷<lb/>
<pb n="KR2n0011_WYG_025-3b"/>
　　　佚<lb/>
　東卿自序曰東卿自學易以来讀易家文字百有餘<lb/>
　家所可取者古先天圖揚雄太𤣥經闗子明洞極經<lb/>
　魏伯陽㕘同契邵堯夫皇極經世書而已惜乎雄之<lb/>
　太𤣥子明之洞極倣易爲書泥於文字後世忽之以<lb/>
　爲屋上加屋頭上安頭也伯陽之㕘同意在煆鍊而<lb/>
　入於術於聖人之道又爲異端也堯夫毅然擺去文<lb/>
　字小術而著書天下又不顧之但以爲律厯之用難<lb/>
<pb n="KR2n0011_WYG_025-4a"/>
　矣哉四家之學皆兆於先天圖先天圖其易之源乎<lb/>
　復無文字解注而世亦以爲無用之物也今予作方<lb/>
　圓相生圖爲先天圖注脚比之四家者爲最簡易而<lb/>
　四家之意不出於吾圖之中於易之學爲最易曰廣<lb/>
　大配天地變通配四時隂陽之義配日月是天地四<lb/>
　時日月之理也苟不能髣髴其理詎敢欺我同志乎<lb/>
　有意於易者請自此圖始孔子有言曰學而不思則<lb/>
　罔思而不學則殆思本於心非耳目與口也區區耳<lb/>
<pb n="KR2n0011_WYG_025-4b"/>
　目口之學者無觀我之圖焉學者能自此圖以逹古<lb/>
　聖賢之用心則我之願也我小人耳何足與言學哉<lb/>
馮氏<hi>當可</hi>易論<lb/>
　　三卷<lb/>
　　　佚<lb/>
　程逈曰蜀人馮時行字當可嘗言易之象在畫易之<lb/>
　道在用號縉雲先生其學傳之李舜臣<lb/>
　王應麟曰趾所以行輔所以言艮其趾雖行猶不行<lb/>
<pb n="KR2n0011_WYG_025-5a"/>
　也艮其輔雖言猶不言也故能時行時止動静不失<lb/>
　其時其道光明馮當可云<lb/>
　董真卿曰當可字時行蜀人易論三卷止六十四卦<lb/>
　孫興祖編朱子曰馮當可字時行名字見於跋語陳<lb/>
　氏書解名時行字當可今從朱子<lb/>
　姓譜時行字當可巴縣人紹興狀元極言和議之非<lb/>
　秦檜忌之出知左州<lb/>
晁氏<hi>公武</hi>易詁訓傳<hi>一名易廣傳</hi>
<pb n="KR2n0011_WYG_025-5b"/>
　　宋志十八卷<lb/>
　　　佚<lb/>
　陳振孫曰晁公武子止撰博採古今諸家附以已聞<lb/>
　又考載籍行事以明諸爻之變其文義音讀之異者<lb/>
　别之逐條曰同異考乾道中上之其議論精博不主<lb/>
　一家然亦畧於象數<lb/>
　王應麟曰晁子止爲易廣傳馮當可答其書云判渾<lb/>
　全之體使後學無以致其思非傳逺之道也<lb/>
<pb n="KR2n0011_WYG_025-6a"/>
　董真卿曰公武字子止彭城人髙孝時官至尚書直<lb/>
　敷文閣易詁訓傳十八卷<lb/>
夏氏<hi>休</hi>周易講義<lb/>
　　宋志九卷<lb/>
　　　佚<lb/>
　馮椅曰其說以言動制器卜筮四尚之說綜而通之<lb/>
　以乘承比應爲例<lb/>
　胡一桂曰休㑹稽人中興時紹興府進士<lb/>
<pb n="KR2n0011_WYG_025-6b"/>
徐氏<hi>珦</hi>易解<lb/>
　　　佚<lb/>
　江西通志徐珦字温甫上饒人髙宗朝進士除辰州<lb/>
　教授轉池州判官所著論孟易解學者多宗其說號<lb/>
　止齋先生<lb/>
鄭氏<hi>厚</hi>存古易<lb/>
　　　佚<lb/>
　閩書鄭厚字景韋興化軍人紹興五年舉吏部奏賦<lb/>
<pb n="KR2n0011_WYG_025-7a"/>
　第一授左從事郎泉州觀察推官著存古易削去彖<lb/>
　象文言大傳以爲皆後之學易者所作<lb/>
徐氏<hi>良能</hi>易說<lb/>
　　　佚<lb/>
　金華志徐良能字彦才蘭谿人登紹興五年進士丙<lb/>
　科爲殿中侍御史給事中終龍圖閣待制<lb/>
陳氏<hi>天麟</hi>易傳<lb/>
　　　佚<lb/>
<pb n="KR2n0011_WYG_025-7b"/>
　姓譜天麟宣城人紹興中進士累官至集賢殿修撰<lb/>
　嘗編易三傳左氏綴節等書<lb/>
諸葛氏<hi>說</hi>艮園易說<lb/>
　　　佚<lb/>
　陳傅良作行狀曰說字夢叟永嘉人紹興庚辰進士<lb/>
　授福州長樂縣主簿有易論語說自叙讀書二十年<lb/>
　得一健字<lb/>
陳氏<hi>知柔</hi>易本㫖<lb/>
<pb n="KR2n0011_WYG_025-8a"/>
　　十六卷<lb/>
　　　佚<lb/>
易大傳<lb/>
　　三卷<lb/>
　　　佚<lb/>
易圖<lb/>
　　一卷<lb/>
　　　佚<lb/>
<pb n="KR2n0011_WYG_025-8b"/>
　閩書知柔字體仁晉江人紹興十二年進士授台州<lb/>
　判官教授建漳二州知循州徙賀州自號休齋居士<lb/>
鄭氏<hi>畊老</hi>易範<lb/>
　　　佚<lb/>
　閩書鄭畊老字榖叔莆田人紹興十五年進士明州<lb/>
　教授以薦召見孝宗擢國子監簿添差福建安撫司<lb/>
　機宜文字著詩易中庸範論孟訓釋<lb/>
王氏<hi>剛中</hi>易說<lb/>
<pb n="KR2n0011_WYG_025-9a"/>
　　　佚<lb/>
　宋史王剛中字時亨饒州樂平人紹興十五年進士<lb/>
　第二人端明殿學士簽書樞密院事進同知院事卒<lb/>
　諡恭簡有易說春秋通義經史辯<lb/>
劉氏<hi>季裴</hi>周易解頥<lb/>
　　　佚<lb/>
　閩書劉季裴字少度福安人歴秘書丞監察御史起<lb/>
　居郎兼太子左庶子終朝散郎秘閣修撰所著有論<lb/>
<pb n="KR2n0011_WYG_025-9b"/>
　語孟子周易解<lb/>
錢氏<hi>俁</hi>易說<lb/>
　　三卷<lb/>
　　　佚<lb/>
　姑蘇志錢俁字廷碩一字惟大登進士乙科授泰州<lb/>
　教授除太學正改宣教郎宗正寺簿大府寺丞宗正<lb/>
　丞丐外知袁州除著作佐郎遷將作少監請祠除福<lb/>
　建路提舉終朝請郎有諸經講解十卷易說三卷<lb/>
<pb n="KR2n0011_WYG_025-10a"/>
　姓譜俁字惟大紹興二十一年進士授泰州教官入<lb/>
　爲太學正歴秘書丞將作少監出爲福建路提舉終<lb/>
　朝請郎有易說三卷諸經講解十卷<lb/>
彭氏<hi>與</hi>周易義解<lb/>
　　十冊<lb/>
神授易圖<lb/>
　　四冊<lb/>
易證詩<lb/>
<pb n="KR2n0011_WYG_025-10b"/>
　　一冊<lb/>
易義文圖<lb/>
　　二軸<lb/>
　　　俱佚<lb/>
　林之竒曰興化士人彭帝錫名與自言於易有見處<lb/>
　其易圖最多有一圖謂之地中圖以六居中縱横十<lb/>
　八以與河圖爲對葢河圖五居中左三右七戴九履<lb/>
　一四二爲前八六爲後天中圖也彭之地中圖則每<lb/>
<pb n="KR2n0011_WYG_025-11a"/>
　位加一焉六居中右八左四戴十履二五三爲前九<lb/>
　七爲後此亦自然之數<lb/>
　玉海紹興二十七年九月彭與上周易義解十冊神<lb/>
　授易圖四冊太極歌一冊易證詩一冊易義文圖二<lb/>
　軸舘學㸔詳謂濳心象數訓釋淵貫詔補上州文學<lb/>
　宋鑑紹興二十七年五月興化軍免解進士彭與進<lb/>
　所著周易解義及神授圖太極歌<lb/>
宋氏<hi>大明</hi>周易解<lb/>
<pb n="KR2n0011_WYG_025-11b"/>
　　　佚<lb/>
　玉海紹興三十年三月宋大明上周易解<lb/>
黄氏<hi>開</hi>周易圖說<lb/>
　　　佚<lb/>
　紹興府志黄開字必先諸暨人紹興中進士官崇安<lb/>
　令<lb/>
魯氏<hi>訔</hi>易說<lb/>
　　二十卷<lb/>
<pb n="KR2n0011_WYG_025-12a"/>
　　　佚<lb/>
　周必大志墓曰訔字季欽秀州嘉興人徙海鹽起家<lb/>
　左廸功郎餘杭縣主簿升從正郎台州教授用薦改<lb/>
　宣教郎知衢州江山縣遷奉議郎大宗正司主管財<lb/>
　用賜五品服擢國子監丞改太常丞隆興二年召對<lb/>
　拜監察御史改吏部員外郎進大府少卿兼權大理<lb/>
　少卿請補外除直敷文閣江西轉運副使徙江東提<lb/>
　㸃刑獄公事又徙閩力請奉祠得主管台州崇道觀<lb/>
<pb n="KR2n0011_WYG_025-12b"/>
　遂致仕積官至朝請郎著有易說二十卷論語解十<lb/>
　卷<lb/>
　陸友仁曰魯季欽論易至艮卦云艮其背不獲其身<lb/>
　行其庭不見其人方其當止必内遺其身外空其人<lb/>
　方能免咎一有物我之累則不能止矣<lb/>
芮氏<hi>燁</hi>易傳<lb/>
　　一卷<lb/>
　　　佚<lb/>
<pb n="KR2n0011_WYG_025-13a"/>
　周必大曰公字仲䝉一字國器吳興人髙宗擢爲監<lb/>
　察御史歴國子祭酒博通諸經尤長於易坎之象曰<lb/>
　坎惟素習則在險不失其常險至方習亦復何及故<lb/>
　初爻獨云習坎他爻曰坎而已雖然習當出險乃復<lb/>
　入于坎窞者爲隂柔小才設也其論離卦九三曰日<lb/>
　中必昃人生必死當如曾子易簀子路結纓怡然死<lb/>
　生之際嗟則惑惑則凶矣<lb/>
柴氏<hi>翼</hi>易索隱<lb/>
<pb n="KR2n0011_WYG_025-13b"/>
　　　佚<lb/>
　周必大曰三衢柴翼鴻舉著易索隠若干卷可謂勤<lb/>
　且博矣講解㑹粹之學有功於道豈小哉<lb/>
閭丘氏<hi>昕</hi>胡氏<hi>寅</hi>二五君臣論<lb/>
　　一卷<lb/>
　　　未見<lb/>
　趙希弁曰右胡寅明仲閭丘昕逢辰二侍郎之論也<lb/>
　六十四卦各爲之説南軒先生張宣公栻爲之序<lb/>
<pb n="KR2n0011_WYG_025-14a"/>
　馮椅曰昕字逢辰與胡寅明仲在三舍爲友同出胡<lb/>
　文定公之門此書明仲多潤色之其說謂卦以六爻<lb/>
　而成二臣也五君也二五君臣正體也若以陽居隂<lb/>
　爲九二則臣有時而失之强以隂居陽爲六五則君<lb/>
　有時而失之弱葢作於紹興間意有所屬也乾道辛<lb/>
　卯歳張栻序其書<lb/>
　姓譜閭丘昕麗水人舉進士爲義烏令除監察御史<lb/>
　累遷吏部侍郎卒諡清簡<lb/>
<pb n="KR2n0011_WYG_025-14b"/>
胡氏<hi>宏</hi>易外傳<lb/>
　　一卷<lb/>
　　　存<hi>載五峯集</hi>
　陳振孫曰右承務郎胡宏仁仲文定季子不出仕篤<lb/>
　意理學南軒張栻其門人也<lb/>
　胡一桂曰宏字仁仲號五峯先生文定公之季子易<lb/>
　外傳自屯至剥多引史事若無經㫖<lb/>
　　　　按易外傳載五峯集中自屯蒙始至賁剥止<lb/>
<pb n="KR2n0011_WYG_025-15a"/>
　　　　中間泰否同人大有謙豫隨蠱臨觀噬嗑都<lb/>
　　　　闕<lb/>
劉氏<hi>朔</hi>易占　圖書注<lb/>
　　　佚<lb/>
　興化府志劉朔字復之莆田人紹興三十年試禮部<lb/>
　第一廷試甲科歴秘書省正字以疾丐外除福建安<lb/>
　撫司㕘議官<lb/>
蔣氏<hi>夔</hi>周易解<lb/>
<pb n="KR2n0011_WYG_025-15b"/>
　　　佚<lb/>
　江西通志蒋夔字子荘永豐人河南伊縣令紹興間<lb/>
　嘗中文科復充制選所著論語孟子周易解合二十<lb/>
　七卷<lb/>
韓氏<hi>大寧</hi>周易集註<lb/>
　　　佚<lb/>
　江西通志韓大寧字孝先玊山人紹興十八年進士<lb/>
　乾道中知饒州徳興縣事<lb/>
<pb n="KR2n0011_WYG_025-16a"/>
徐氏<hi>畸</hi>周易解微<lb/>
　　三卷<lb/>
　　　佚<lb/>
　金華志徐畸字南夫一字叔範蘭谿人受易於漢上<lb/>
　朱震得其㫖要兼明春秋戴記隠居教授學者稱爲<lb/>
　天民<lb/>
徐氏<hi>人傑</hi>易傳<lb/>
　　　佚<lb/>
<pb n="KR2n0011_WYG_025-16b"/>
　江西通志徐人傑字漢英玉山人紹興五年進士陛<lb/>
　對以復讐取境土爲言忤秦檜請祠<lb/>
孫氏<hi>份</hi>周易先天流衍圖<lb/>
　　宋志十二卷<lb/>
　　　佚<lb/>
　宋史程敦厚序<lb/>
　胡一桂曰紹興中撰<lb/>
樂氏<hi>洪</hi>周易卦氣圖<lb/>
<pb n="KR2n0011_WYG_025-17a"/>
　　一卷<lb/>
　　　佚<lb/>
　趙希弁曰右祝融樂洪徳秀所著也河南郭雍爲之<lb/>
　序徳秀嘗從文定胡公父子游取飲水曲肱之義名<lb/>
　所居之室號曲肱先生<lb/>
劉氏<hi>熊</hi>東溪易傳<lb/>
　　　佚<lb/>
　　　　按西山真氏撰劉閣學光祖誌伯熊爲光祖<lb/>
<pb n="KR2n0011_WYG_025-17b"/>
　　　　族父兄東溪易傳止暌卦<lb/>
劉氏<hi>庭直</hi>周易集傳<lb/>
　　　佚<lb/>
　王庭珪志墓曰庭直字諤卿故家宜春徙安福豐城<lb/>
　以詩學登第知臨江軍新喻縣轉奉議郎致仕作易<lb/>
　集傳未成而殁<lb/>
施氏<hi>師㸃</hi>易說<lb/>
　　四卷<lb/>
<pb n="KR2n0011_WYG_025-18a"/>
　　　佚<lb/>
　宋史施師㸃字聖與上饒人乾道十年㕘知政事兼<lb/>
　同知樞密院事有易說四卷<lb/>
　中興舘閣録師㸃王十朋榜進士出身<lb/>
　陳振孫曰師㸃在政府六年上眷未衰慨然勇退有<lb/>
　識者壯其决趙南塘汝談其婿也<lb/>
何氏<hi>逄原</hi>周易解說<lb/>
　　　佚<lb/>
<pb n="KR2n0011_WYG_025-18b"/>
　王十朋志墓曰逄原字希深世爲温州人擢進士乙<lb/>
　科調秀州司户㕘軍遷秘書省正字除樞密院編修<lb/>
　官兼權左司郎中起居舍人中書舍人乾道二年除<lb/>
　金部郎中丐祠除福建提㸃刑獄事<lb/>
　<lb/>
　<lb/>
　<lb/>
　經義考卷二十五<lb/>
</p>
<p>
</p>
  </div>
</body>
</text>
</TEI>
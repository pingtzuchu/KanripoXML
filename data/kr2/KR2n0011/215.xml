<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百十五</head> <lb/>
    <p>
<pb n="KR2n0011_WYG_215-1a"/>
欽定四庫全書<lb/>
　經義考卷二百十五<lb/>
　　　　　　　　　　翰林院檢討朱彛尊撰<lb/>
　　　論語<hi>五</hi>
劉氏<hi>弇</hi>論語講義<lb/>
　　　未見<lb/>
　弇自序曰窮一理之微盡一性之妙其命有以至於<lb/>
　㝠然無間之初其神有以㑹於寂然不動之際則宜<lb/>
<pb n="KR2n0011_WYG_215-1b"/>
　若可以忘言矣然而天下之言常出於不勝其多而<lb/>
　言者遂至於不勝其衆則將以寓道而使之有明載<lb/>
　道而使之有行故也是故無言而道隠未若有言而<lb/>
　道不隠有言而道不隠未若言而與道兩傳而無所<lb/>
　隠此所以應對答問相與垂世而設教者雖孔子猶<lb/>
　不廢而論語之書所為起也昔者孔子以無名之神<lb/>
　功無體之妙道屈於不見知其禮義信足以成徳其<lb/>
　智仁勇足以成治其温良恭儉譲足以成俗其㳟寛<lb/>
<pb n="KR2n0011_WYG_215-2a"/>
　信敏惠足以成物而屈於不見用於衛靈公見其際<lb/>
　可矣而弗與共天位也於季桓子見其行可矣而弗<lb/>
　與共天職也於衛孝公見其公養矣而弗與食天禄<lb/>
　也以至再逐於魯削迹於衛絶糧而在陳微服而過<lb/>
　宋則可謂畸朴人也然未嘗不欲有為於世也是故<lb/>
　出疆載質而有至於皇皇去父母國而有至於遲遲<lb/>
　而席不暇暖轍不及環也委吏乗田賤也而不屑去<lb/>
　者葢曰有官守而已獵較簿正卑也而不茍避者葢<lb/>
<pb n="KR2n0011_WYG_215-2b"/>
　曰有官事而已其有為卒不可得矣於是收其所欲<lb/>
　聞焉而未巳者一切寓之以言則詳而為六經者是<lb/>
　矣論語者特其緒餘而已夫以學孔子者其徒至於<lb/>
　三千之盛而上自國君卿大夫下逮閭巷一介之小<lb/>
　民與其為時聞人而在所可許者類皆有見於是書<lb/>
　及考其所歸非資諸孔子者勿道也方此之時操筆<lb/>
　而隨其後者豈惟獵區區之空言也并與其一嚬笑<lb/>
　之微一俯仰之細而得之也雖然若孔子者非學也<lb/>
<pb n="KR2n0011_WYG_215-3a"/>
　故曰予非多學而識之吾道一以貫之而已矣故曰<lb/>
　我非生而知之好古敏以求之而已矣其成已有如<lb/>
　此者其於君也求之以不求之求而所至必聞其政<lb/>
　其於神也禱之以不禱之禱而所祭必受其福於燕<lb/>
　居則申申於鄉黨則恂恂於朝廷則侃侃於宗廟則<lb/>
　便便其行已有如此者見所不見於魯禮所不禮於<lb/>
　衛則有似乎汚而非汚應佛肹之召諾陽虎之仕則<lb/>
　有似乎屈而非屈也於齊則接淅於魯則不脫冕而<lb/>
<pb n="KR2n0011_WYG_215-3b"/>
　去其應變有如此者皆聞斯行諸也而對之不必同<lb/>
　然而非異也皆崇徳辨惑也而語之不必一然而非<lb/>
　兩也不教民戰是謂棄之故於衛靈問陳則恥其學<lb/>
　事君勿欺也而犯之故於昭公失禮則諱其過仁也<lb/>
　孝也以其有小大故所陳非一端勇也智也以其有<lb/>
　本末故所列非一序利命與仁則處之以罕言怪力<lb/>
　亂神則要之以不言其立說有如此者臧孫要君宜<lb/>
　其不智也而謂之智則智而已矣管仲僭君宜其不<lb/>
<pb n="KR2n0011_WYG_215-4a"/>
　仁也而謂之仁則仁而已矣徳行文學政事言語科<lb/>
　雖不同而同謂之才則才而已矣草創討論修飾潤<lb/>
　色雖不徧而不害同謂之命則命而已矣能具仁者<lb/>
　君子也於子賤南宫适則與之茍無禮樂亦可為成<lb/>
　人也於冉求公綽卞莊子臧武仲則略之以至叩脛<lb/>
　而誅原壌鼓瑟而斥孺悲進顔子以不愚之愚黜子<lb/>
　路以不禱之禱其處人有如此者凡此皆有見於孔<lb/>
　子者也夫聖人之在上者多矣而制法不若孔子之<lb/>
<pb n="KR2n0011_WYG_215-4b"/>
　為詳聖人之在下者衆矣而制行不若孔子之為備<lb/>
　宰我以為賢於堯舜而不為增叔孫以為不及子貢<lb/>
　而不為損此孟子所謂集大成者雖然均法也而孔<lb/>
　子所為備者不以一行為備此達巷黨人之所謂博<lb/>
　學而無所成名也若夫千載而下其去聖人逺矣學<lb/>
　論語者不幸不見天地之純古人之大體類皆溺於<lb/>
　傳注之卑而不能自㧞於汚俗之中絶行之後往往<lb/>
　以孔子而疑者皆是也書雖非孔子所自為然其屬<lb/>
<pb n="KR2n0011_WYG_215-5a"/>
　辭有要成文有序肆而通連而閒其本末先後若出<lb/>
　於一而片言隻簡無自而不與孔子合非深知先王<lb/>
　之法言者孰能與於此學者要當熟讀而精思之不<lb/>
　必考乎其人也<lb/>
林氏<hi>子充</hi>論語詩<lb/>
　　五十首<lb/>
　　　未見<lb/>
　閩書林子充號拙齋福清人著論語詩五十首林之<lb/>
<pb n="KR2n0011_WYG_215-5b"/>
　奇解論語多引之<lb/>
湯氏<hi>巖起</hi>論語義<lb/>
　　十卷<lb/>
　　　未見<hi>一齋書目有</hi>
　姓譜湯巖起貴池人知營道縣有清名後通判徽州<lb/>
　奉祠歸居竇峰有論語義十卷<lb/>
汪氏<hi>革</hi>論語直解<lb/>
　　宋志十卷<lb/>
<pb n="KR2n0011_WYG_215-6a"/>
　　　佚<lb/>
　晁公武曰汪革信民撫州人紹聖中試禮部為天下<lb/>
　第一嘗語人曰吾鄉有二相一為天下之福一為天<lb/>
　下之禍葢指晏元獻王荆公也即此可見其解經淵<lb/>
　源所自云<lb/>
錢氏<hi>觀復</hi>論語解<lb/>
　　二十卷<lb/>
　　　佚<lb/>
<pb n="KR2n0011_WYG_215-6b"/>
　盧熊曰錢觀復字知原常熟人由太學登進士乙科<lb/>
　官至户部員外郎尋領宫觀出知廣徳軍有論語解<lb/>
　二十卷<lb/>
葉氏<hi>夢得</hi>論語釋言<lb/>
　　宋志十卷<lb/>
　　　未見<lb/>
　王應麟曰張衡思𤣥賦匪仁里其安宅兮匪義迹其<lb/>
　焉追注引論語里仁為美宅不處仁焉得知里宅皆<lb/>
<pb n="KR2n0011_WYG_215-7a"/>
　居也石林論語釋言云以擇為宅則里猶宅也葢古<lb/>
　文云然今以宅為擇而謂里為所居乃鄭氏訓解而<lb/>
　何晏從之當以古文為正　又曰石林解執禮云猶<lb/>
　執射執御之義記曰秋學禮執禮者詔之葢古者謂<lb/>
　持禮書以詔人者皆曰執周官太史大祭祀宿之日<lb/>
　讀禮書祭之日執書以次位常凡射事執其禮事此<lb/>
　執禮之見於書者也解雅頌各得其所云季札觀魯<lb/>
　樂以小雅為周徳之衰大雅為文王之徳小雅皆變<lb/>
<pb n="KR2n0011_WYG_215-7b"/>
　雅大雅皆正雅楚莊王言武王克商作頌以時邁為<lb/>
　首而武次之賚為第三桓為第六以所作為先後以<lb/>
　此攷之雅以正變為大小頌以所作為先後者詩未<lb/>
　刪之序也論政事之廢興而以所陳者為大小推功<lb/>
　徳之形容而以可告者為先後者刪詩之序也其說<lb/>
　可以補注義之遺<lb/>
上官氏<hi>愔</hi>論語略解<lb/>
　　　佚<lb/>
<pb n="KR2n0011_WYG_215-8a"/>
曾氏<hi>元忠</hi>論語解<lb/>
　　　佚<lb/>
黄氏<hi>鍰</hi>論語類觀<lb/>
　　　佚<lb/>
　閩書黄鍰字用和浦城人從楊時學政和五年登第<lb/>
　髙宗朝拜監察御史提㸃江西刑獄<lb/>
朱氏<hi>申</hi>論語辨<lb/>
　　　佚<lb/>
<pb n="KR2n0011_WYG_215-8b"/>
　江西通志朱申字繼宣贑州人太學生<lb/>
江氏<hi>奇</hi>論語說<lb/>
　　五卷<lb/>
　　　佚<lb/>
　閩書江竒<hi>一作錡</hi>字全叔建陽人宣和三年登第仕永<lb/>
　州學教授終徽猷閣學士<lb/>
倪氏<hi>登</hi>論語解<lb/>
　　　佚<lb/>
<pb n="KR2n0011_WYG_215-9a"/>
　姓譜倪登字彦及福清人<lb/>
程氏<hi>瑀</hi>論語解<lb/>
　　　佚<lb/>
　徐自明曰知饒州洪興祖以經學得名龍圖閣直學<lb/>
　士程瑀嘗注論語興祖為之序摘取瑀發明聖人忠<lb/>
　厚之言所謂不使大臣怨乎不以者表而稱之興祖<lb/>
　嘗忤秦檜檜疑興祖託經以議已遂責昭州安置<lb/>
林氏<hi>之奇</hi>論語講義<lb/>
<pb n="KR2n0011_WYG_215-9b"/>
　　　未見<hi>一齋書目有之</hi>
陳氏<hi>禾</hi>論語傳<lb/>
　　宋志十卷<lb/>
　　　佚<lb/>
李氏<hi>綱</hi>論語詳說<lb/>
　　十卷<lb/>
　　　未見<hi>一齋書目有之</hi>
張氏<hi>浚</hi>論語解<lb/>
<pb n="KR2n0011_WYG_215-10a"/>
　　四卷<lb/>
　　　佚<lb/>
　魏了翁序曰魏國忠獻張公之卒距今六十有三年<lb/>
　精忠篤諒凛凛猶有生意予少嘗譜其言行裒其論<lb/>
　奏今又得論語解於公之從曾孫希亮此天厚我嗜<lb/>
　者也希亮將鋟梓以傳而使某識其篇端粤惟論語<lb/>
　一書此孔門弟子之嗜學者於聖人容貌辭氣動容<lb/>
　周旋之頃身體而心㑹氣感而機應故其所書親切<lb/>
<pb n="KR2n0011_WYG_215-10b"/>
　有味凡一時師傳友授閲萬世如見然自七十子終<lb/>
　然後大義乖訖孟子死盡失其傳然而生乎千載之<lb/>
　後亦聖人所與共學之人也豈終於乖失而不可復<lb/>
　傳與本朝全盛時河洛之間諸儒軰出掃除末師之<lb/>
　陋隨事體習切已研求以上尋千載之緒然後人知<lb/>
　聖人之所以言與羣弟子之所以書皆日用飲食間<lb/>
　事在立則見無行不與而非託諸空言也至近世張<lb/>
　氏朱氏父子傳家源流湜湜益大以肆忠獻公資禀<lb/>
<pb n="KR2n0011_WYG_215-11a"/>
　醇實既從北方學者講誦遺言又與南渡諸賢更厯<lb/>
　事變自事親而事君治已而治人反覆㕘驗無一不<lb/>
　合故其為是書也非茍知之凡能精察力踐之餘先<lb/>
　儒所謂篤其實而藝者書之也學者誠能推尋究玩<lb/>
　而知前軰讀書異乎今之讀者即是以約諸經即經<lb/>
　以驗諸已不亦求端用力之要乎<lb/>
王氏<hi>居正</hi>竹西論語感發<lb/>
　　宋志十卷<lb/>
<pb n="KR2n0011_WYG_215-11b"/>
　　　佚<lb/>
向氏<hi>子㦛</hi>魯論集義<lb/>
　　　佚<lb/>
　王庭珪狀曰公諱子㦛字宣卿開封人官右奉直大<lb/>
　夫江南東路轉運副使居衡陽之伊山結茅以處手<lb/>
　抄諸書尤喜觀魯論取諸家之善為集義以已見繫<lb/>
　於後今行於世<lb/>
劉氏<hi>安世</hi>論語解<lb/>
<pb n="KR2n0011_WYG_215-12a"/>
　　二十卷<lb/>
　　　佚<lb/>
許氏<hi>翰</hi>論語解<lb/>
　　　佚<lb/>
王氏<hi>庭珪</hi>論語講義<lb/>
　　五卷<lb/>
　　　佚<lb/>
王氏<hi>綯</hi>論語解<lb/>
<pb n="KR2n0011_WYG_215-12b"/>
　　二十卷<lb/>
　　　佚<lb/>
曾氏<hi>幾</hi>論語義<lb/>
　　宋志二卷<lb/>
　　　佚<lb/>
　朱子曰曾文清論語解其中極有好處亦有先儒道<lb/>
　不到處<lb/>
　鄭可學曰文清每日必正衣冠讀論語一篇<lb/>
<pb n="KR2n0011_WYG_215-13a"/>
　陳振孫曰禮部侍郎曾幾吉甫撰胡文定公門人也<lb/>
許氏<hi>文瑞</hi>論語解<lb/>
　　　佚<lb/>
　閩書福清許文瑞家貧不娶與弟人瑞以道自樂解<lb/>
　論語莆泉之士稱二許先生<lb/>
鄭氏<hi>剛中</hi>論語解<lb/>
　　三卷<lb/>
　　　佚<lb/>
<pb n="KR2n0011_WYG_215-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百七十六</head> <lb/>
    <p>
<pb n="KR2n0011_WYG_275-1a"/>
欽定四庫全書<lb/>
　經義考卷二百七十六<lb/>
　　　　　　　　　　翰林院檢討朱彝尊撰<lb/>
　　　擬經<hi>九</hi>
孫氏<hi>盛</hi>晉陽秋<lb/>
　　隋志三十二卷<hi>唐志二十二卷</hi>
　　　佚<lb/>
　晉書孫盛著晉陽秋辭直理正直書枋頭之事桓溫<lb/>
<pb n="KR2n0011_WYG_275-1b"/>
　見之怒其子請刪改之盛不可子遂私改之太元中<lb/>
　孝武博求異聞始得别本於遼東考校多不同書遂<lb/>
　兩存<lb/>
　中興書目晉陽秋本二十二卷今止存宣帝一卷懷<lb/>
　帝下一卷唐人所書康帝一卷餘亡盛不名春秋而<lb/>
　曰陽秋者避鄭太后名也<lb/>
　周宻曰簡文鄭后諱阿春故以春秋為陽秋<lb/>
習氏<hi>鑿齒</hi>漢晉陽秋<lb/>
<pb n="KR2n0011_WYG_275-2a"/>
　　隋志四十七卷<hi>唐志五十四卷</hi>
　　　佚<lb/>
　檀道鸞曰鑿齒少而博學才情秀逸溫甚竒之自州<lb/>
　從事歲中三轉至治中後以忤旨左遷户曹參軍滎<lb/>
　陽太守在郡著漢晉春秋斥溫覬覦之心也<lb/>
　世説習鑿齒史才不常宣武甚器之未三十便用為<lb/>
　荆州治中後至都見簡文忤旨出為滎陽郡於病中<lb/>
　猶作漢晉春秋品評卓逸<lb/>
<pb n="KR2n0011_WYG_275-2b"/>
　晉書桓溫覬覦非望鑿齒著漢晉春秋以裁正之起<lb/>
　漢光武終於晉愍帝於三國之時蜀以宗室為正魏<lb/>
　武雖受漢禪晉尚為篡逆至文帝平蜀乃為漢亡而<lb/>
　晉始興焉凡五十四卷<lb/>
鄧氏<hi>粲</hi>晉陽秋<lb/>
　　唐志三十二卷<lb/>
　　　佚<lb/>
　晉書粲長沙人少以髙潔著名不應州郡辟命荆州<lb/>
<pb n="KR2n0011_WYG_275-3a"/>
　刺史桓沖請為别駕<lb/>
檀氏<hi>道鸞</hi>續晉陽秋<lb/>
　　隋志二十卷<lb/>
　　　佚<lb/>
　隋志宋永嘉太守檀道鸞撰<lb/>
　劉知幾曰晉江左史官自鄧粲孫盛王韶之檀道鸞<lb/>
　已下相次繼作遠則偏記兩帝近則惟序六朝　又<lb/>
　曰道鸞好出竒語<lb/>
<pb n="KR2n0011_WYG_275-3b"/>
蕭氏<hi>方等</hi>三十國春秋<lb/>
　　隋志三十一卷<hi>唐志三十卷</hi>
　　　佚<lb/>
　隋志梁湘東世子蕭方等撰<lb/>
　梁書忠壯世子方等字實相世祖長子也時河東王<lb/>
　為湘州刺史不受督府之令方等乞征之世祖拜為<lb/>
　都督令率精卒二萬南討至麻溪河東王率軍逆戰<lb/>
　方等擊之軍敗溺死<lb/>
<pb n="KR2n0011_WYG_275-4a"/>
　劉知幾曰劉石等稱制各有國家實同王者晉世臣<lb/>
　子比諸羣盜忘夫至公至蕭方等始存諸國名諡僭<lb/>
　帝者稱之以王<lb/>
　中興書目方等采削諸史以晉為主附列漢劉淵以<lb/>
　下二十九國又取呉孫皓事起宣帝訖恭帝<lb/>
　王應麟曰方等梁元帝子為三十國春秋通鑑晉元<lb/>
　興三年引方等論綱目但云蕭方誤削等字<lb/>
　楊慎曰佛氏有方等經猶云平等世界也故蕭氏取<lb/>
<pb n="KR2n0011_WYG_275-4b"/>
　以為名<lb/>
　　　　按今刊本新舊唐書宋史通志畧皆削去等<lb/>
　　　　字矣<lb/>
武氏<hi>敏之</hi>三十國春秋<lb/>
　　唐志一百卷<lb/>
　　　佚<lb/>
崔氏<hi>鴻</hi>十六國春秋<lb/>
　　隋志一百卷<hi>唐志一百二十卷</hi>
<pb n="KR2n0011_WYG_275-5a"/>
　　　佚<lb/>
　北史後魏崔鴻以劉元海石勒慕容雋苻健慕容垂<lb/>
　姚萇慕容德赫連勃勃張軌李雄吕光乞伏國仁秃<lb/>
　髪烏孤李暠沮渠蒙遜馮跋等並因世故跨僭一方<lb/>
　各有國書未有統一鴻乃撰為十六國春秋勒成百<lb/>
　卷因其舊記時有增損褒貶鴻二世仕江左故不錄<lb/>
　晉劉蕭之書稽以長厯考諸舊志又别作序例一卷<lb/>
　年志一卷凡一百二卷<lb/>
<pb n="KR2n0011_WYG_275-5b"/>
　劉知幾曰崔鴻鳩諸偽史聚成春秋其所列者十有<lb/>
　六家魏收以鴻世仕江左故不錄司馬劉蕭之書今<lb/>
　觀鴻書之紀綱皆以晉為主亦猶班書之載陳項必<lb/>
　繫漢年陳志之述孫劉皆宗魏世　又曰魏世黄門<lb/>
　侍郎崔鴻考覈衆家辨其同異除煩補闕錯綜綱紀<lb/>
　易其國書曰錄主紀曰傳謂之十六國春秋鴻始以<lb/>
　景明之初求諸國逸史逮至始元年鳩集稽備而以<lb/>
　猶闕蜀事不果成書推求十有五年始於江東購獲<lb/>
<pb n="KR2n0011_WYG_275-6a"/>
　乃增其篇目勒為十卷鴻没後永安中其子繕冩奏<lb/>
　上請藏諸祕閣由是宣布大行於時<lb/>
　國史志鴻書世有二十餘卷舊志乃五十卷葢獻書<lb/>
　者妄分篇第<lb/>
　晁説之曰司馬公休言溫公所考十六國春秋非崔<lb/>
　鴻全書<lb/>
　　　　按今世所傳十六國春秋乃後人采晉書北<lb/>
　　　　史冊府元龜太平御覽等書集成之非原書<lb/>
<pb n="KR2n0011_WYG_275-6b"/>
　　　　也<lb/>
杜氏<hi>延業</hi>晉春秋畧<lb/>
　　唐志二十卷<lb/>
　　　佚<lb/>
　延業自序曰蕭方等采削羣史著三十國春秋囊括<lb/>
　兩晉之言網羅諸國之事以晉國為主附列二十九<lb/>
　國延業刪緝題曰晉春秋畧<lb/>
　晁公武曰唐祕書省正字杜延業撰自王隱而下諸<lb/>
<pb n="KR2n0011_WYG_275-7a"/>
　書及諸僭偽傳記皆所詳究而以蕭方等三十國春<lb/>
　秋刪緝為此書館閣書目作杜光業撰按唐志亦曰<lb/>
　延業考新舊史他無所見未詳何時人<lb/>
　趙希弁曰右隋祕書省正字杜延業所述載唐書藝<lb/>
　文志<lb/>
　中興書目唐祕書省正字杜光業撰并序起晉宣帝<lb/>
　訖恭帝一百五十六年以後魏崔鴻撰十六國春秋<lb/>
　尚未究盡梁蕭方等著三十國春秋以晉為主附列<lb/>
<pb n="KR2n0011_WYG_275-7b"/>
　二十九國采集為廣遂加刪緝號曰晉春秋畧凡一<lb/>
　百八萬餘言<lb/>
王氏<hi>範</hi>交廣春秋<lb/>
　　　佚<lb/>
　裴松之曰太康八年廣州大中正王範上交廣二州<lb/>
　春秋<lb/>
索氏<hi>綏</hi>涼國春秋<lb/>
　　五十卷<lb/>
<pb n="KR2n0011_WYG_275-8a"/>
　　　佚<lb/>
　崔鴻曰綏字士艾燉煌人舉孝廉為記室祭酒母喪<lb/>
　去官又舉秀才著凉國春秋五十卷以著述功封平<lb/>
　樂亭侯<lb/>
　劉知幾曰張駿命其西曹邊瀏集内外事以付秀才<lb/>
　索綏作凉國春秋五十卷<lb/>
鮑氏<hi>衡卿</hi>宋春秋<lb/>
　　唐志二十卷<lb/>
<pb n="KR2n0011_WYG_275-8b"/>
　　　佚<lb/>
王氏<hi>琰</hi>宋春秋<lb/>
　　隋志二十卷<lb/>
　　　佚<lb/>
　隋志梁呉興令王琰撰<lb/>
呉氏<hi>均</hi>齊春秋<lb/>
　　隋志三十卷<lb/>
　　　佚<lb/>
<pb n="KR2n0011_WYG_275-9a"/>
　隋志梁奉朝請呉均撰<lb/>
　劉知幾曰梁奉朝請呉均表請撰齊史乞給起居注<lb/>
　并羣臣行狀有詔齊氏故事布在流俗聞見既多可<lb/>
　自搜訪均遂撰齊春秋三十篇其書稱梁帝為齊明<lb/>
　佐命帝惡其實詔燔之然其私本竟能與蕭氏所撰<lb/>
　並傳於後　又曰春秋嗣子諒闇未踰年而廢者既<lb/>
　不成君故不别加篇目是以魯公十二惡視不預其<lb/>
　流及秦之子嬰漢之昌邑咸亦因胡亥而得記附孝<lb/>
<pb n="KR2n0011_WYG_275-9b"/>
　昭而獲聞而呉均齊春秋乃以鬱林為記事不師古<lb/>
　何滋乖之甚與　又曰春秋三傳並興各釋經義如<lb/>
　公羊傳屢云何以書記其事也此則先引經語而繼<lb/>
　以釋辭勢使之然非史體也而呉均齊春秋每書災<lb/>
　變亦曰何以書記異也夫事無他議言從已出輒自<lb/>
　問而自答豈是叙事之體<lb/>
裴氏<hi>子野</hi>齊梁春秋<lb/>
　　　佚<lb/>
<pb n="KR2n0011_WYG_275-10a"/>
　南史裴子野撰齊梁春秋始草創未就而卒<lb/>
蔡氏<hi>允恭</hi>後梁春秋<lb/>
　　唐志十卷<lb/>
　　　佚<lb/>
　舊唐書蔡允恭荆州江陵人仕隋歴著作佐郎起居<lb/>
　舎人貞觀初除太子洗馬撰後梁春秋十卷<lb/>
姚氏<hi>士粦</hi>後梁春秋<lb/>
　　二卷<lb/>
<pb n="KR2n0011_WYG_275-10b"/>
　　　存<lb/>
　李作舟序曰余讀姚子所著後梁春秋而知奪嫡之<lb/>
　不祥仁賢之有後天道若陰為劑量不爽眉髪者吁<lb/>
　可畏也蓋六代賢𦙍無過昭明不幸以一𤯝慙没嫡<lb/>
　冢失嗣至有梁神器一歸之簡文再歸之孝元兩君<lb/>
　固皆武帝子也藉令天意而在兩君則當使之長有<lb/>
　天下子孫永享顧兩君無論身死人手而聨翩血𦙍<lb/>
　斬刈不翅草菅孝元兇忍固宜簡文懦弱而諸子斷<lb/>
<pb n="KR2n0011_WYG_275-11a"/>
　割尤苦僅僅遺一大圜豈梁武奪嫡之際簡文亦不<lb/>
　無陰計於其間耶乃宣帝父子則雖羇棲一旅直以<lb/>
　彈丸荆土依託周魏用抗彊陳者三十餘載而兩主<lb/>
　稱帝諸子為王昆孫蕃衍七葉宰相與唐盛衰終始<lb/>
　豈非上天明戒奪嫡黙報仁賢之意乎更觀一時為<lb/>
　孝元破長沙害河東者莫僧辨若也而僧辨之死似<lb/>
　實假手霸先至於後梁股肱若蔡王岑栁諸姓莫不<lb/>
　顯著隋唐而文本亦復作相天意從可知矣此意㝠<lb/>
<pb n="KR2n0011_WYG_275-11b"/>
　祕千古未有能道之者適濮陽明府以此書相示因<lb/>
　共謀梓使此意灼然昭垂於千百年後且謂姚子編<lb/>
　述是書不獨在繼絶存亡已也姚子名士粦經生而<lb/>
　貧力於古者尚有西魏春秋余為廩之以需其成萬<lb/>
　厯丁未<lb/>
　顔欲章序曰後梁春秋者何曰姚子以親親而尊尊<lb/>
　賢賢而惡惡内内而外外續梁統也親親者何宣帝<lb/>
　為梁武孫昭明子於派為嫡於名為順簡文孝元處<lb/>
<pb n="KR2n0011_WYG_275-12a"/>
　非其據咸以凶終帝以三世嗣梁歴載三十有三神<lb/>
　明之胄可無統乎尊尊者何陳氏偷有神器僭假名<lb/>
　號然梁有一日未亡之𦙍則有一日未亡之號故其<lb/>
　上則有帝后太子諸王下則有公侯令僕文武以及<lb/>
　即位崩薨贈諡之法雖小朝廷可無位號乎賢賢者<lb/>
　何釋裴政之誅昭忠也聽栁遐之歸旌孝也蔡大有<lb/>
　李廣許孝敬書官書死明節也來徵沈重崇儒也歸<lb/>
　我三州美字小也惡惡者何張纘伏誅惡禍本也還<lb/>
<pb n="KR2n0011_WYG_275-12b"/>
　師江陵殺河東王譽罪孝元也帝殺殷亮明宇文殺<lb/>
　也復置江陵總管著隋志也内内而外外者何華皎<lb/>
　内附與其歸也城安湘伐公安不克我所宜讐也呉<lb/>
　明徹章昭達入宼統在我也客星犯楚熒惑犯太微<lb/>
　天象在梁也所謂内也陳篡梁而不備書讐相篡也<lb/>
　周魏之際陳氏諸主僅各一書所謂外也若夫太清<lb/>
　三年梁猶未亡尋繼以魏之大統此從先帝志也實<lb/>
　所以明孝元之無父也何也宣帝以賢儲宗𦙍不容<lb/>
<pb n="KR2n0011_WYG_275-13a"/>
　於孝元將駢首就戮若河東桂陽則蕭氏宗脈無噍<lb/>
　類矣不得已而附魏以全宗也附魏則書魏統也孝<lb/>
　元以全楚兵力樂其父兄之危擁兵不下第與宣帝<lb/>
　兄弟讐殺坐致父兄死於逆景之手固不得為人君<lb/>
　且不得為子為弟為臣三綱絶矣是梁不亡於敬帝<lb/>
　而亡於孝元矣書以魏統蓋用王通氏以元嘉遇弑<lb/>
　其後不復備書以魏太和繼之之義也此余以春秋<lb/>
　之義許姚子以尊尊而親親賢賢而惡惡内内而外<lb/>
<pb n="KR2n0011_WYG_275-13b"/>
　外續梁統之説也<lb/>
呉氏<hi>兢</hi>唐春秋<lb/>
　　唐志三十卷<lb/>
　　　佚<lb/>
　唐書本傳兢景龍間任史事時武張監領事多不實<lb/>
　兢不得志私撰唐書唐春秋未就至開元中匄官筆<lb/>
　札冀得成書詔兢就集賢院論次後貶荆州司馬以<lb/>
　史草自隨蕭嵩領國史遣使者就兢取書得六十餘<lb/>
<pb n="KR2n0011_WYG_275-14a"/>
　篇<lb/>
　唐㑹要開元十四年七月六日左庶子呉兢奏臣潛<lb/>
　心積思别撰唐書九十八卷唐春秋三十卷用藏私<lb/>
　室歴二十餘年尚刊削未就於是彌綸舊紀重加刪<lb/>
　緝雖文則不工而事皆從實斷自隋大業十三年迄<lb/>
　於開元十四年春三月即皇家一代之典盡在斯矣<lb/>
　詔兢就集賢院論次俄令就史館其書未就兢遷荆<lb/>
　州司馬上令中使往荆州取得五十餘卷<lb/>
<pb n="KR2n0011_WYG_275-14b"/>
韋氏<hi>述</hi>唐春秋<lb/>
　　唐志三十卷<lb/>
　　　佚<lb/>
　唐書本傳述舉進士時方少考功宋之問曰童子何<lb/>
　業述曰性嗜書所撰唐春秋三十篇未畢他惟命之<lb/>
　問曰本求茂才乃得遷固遂上第<lb/>
陸氏<hi>長源</hi>唐春秋<lb/>
　　唐志六十卷<lb/>
<pb n="KR2n0011_WYG_275-15a"/>
　　　佚<lb/>
　孫樵曰陸長源唐春秋乃編年雜錄掇其潔切峭獨<lb/>
　可以示懲勸<lb/>
郭氏<hi>昭慶</hi>唐春秋<lb/>
　　三十卷<lb/>
　　　佚<lb/>
　南唐書郭昭慶廬陵人博學能自力著唐春秋三十<lb/>
　卷保大中補揚子尉後主時擢著作郎<lb/>
<pb n="KR2n0011_WYG_275-15b"/>
趙氏<hi>瞻</hi>唐春秋<lb/>
　　五十卷<lb/>
　　　佚<lb/>
包氏<hi>諝</hi>河洛春秋<lb/>
　　唐志二卷<lb/>
　　　佚<lb/>
　唐志注記安祿山史思明事<lb/>
　鄭樵曰起安祿山叛訖史朝義敗<lb/>
<pb n="KR2n0011_WYG_275-16a"/>
　陳振孫曰唐祥州司功包諝撰記安史之亂<lb/>
尹氏<hi>洙</hi>五代春秋<lb/>
　　通志二卷<hi>讀書附志五卷</hi>
　　　存<lb/>
　趙希弁曰右河南先生尹洙師魯所作也由梁太祖<lb/>
　開平元年四月甲子迄於周顯德七年正月甲辰<lb/>
王氏<hi>軫</hi>五朝春秋<lb/>
　　宋志二十五卷<lb/>
<pb n="KR2n0011_WYG_275-16b"/>
　　　佚<lb/>
　玉海景祐三年七月工部郎中王軫直祕閣軫上五<lb/>
　朝春秋二十五卷託始於呉越特擢之<lb/>
呉氏<hi>任臣</hi>十國春秋<lb/>
　　十卷<lb/>
　　　存<lb/>
　魏禧序曰錢塘呉任臣撰十國春秋成以示寧都易<lb/>
　堂魏禧而屬之序禧不敏不敢辭於是序之曰史才<lb/>
<pb n="KR2n0011_WYG_275-17a"/>
　之難也久矣世之言史者率右司馬遷而左班固禧<lb/>
　嘗以謂遷當以文章雄天下史之體則固為得蓋史<lb/>
　主記事固詳密於體為宜遷則主於為文而已文欲<lb/>
　畧而後工者則勢不得更詳而歐陽修五代史亦於<lb/>
　事為畧至十國尤不備任臣生七八百年之後傳聞<lb/>
　濶絶書籍散亡毅然起而補之其功甚鉅事亦最難<lb/>
　禧讀其書采擇詳博而精於辨覈為文明健有法自<lb/>
　史記漢書五代史而外豈亦有能先之者哉禧惟天<lb/>
<pb n="KR2n0011_WYG_275-17b"/>
　下之勢分之久則必合合之久則必分而其自合而<lb/>
　之分也天下魚潰肉爛不可收拾當時所號為豪傑<lb/>
　者非有殊尤絶異之才其德力皆不能相一峻法重<lb/>
　歛戰爭不休生民之苦於是為極然吾嘗觀分崩之<lb/>
　際其人才每為特盛蓋天下之治禮法明而風俗厚<lb/>
　人心安和雖有竒才異能皆帖首抑志以就䋲墨及<lb/>
　其亂也憤鬱而思動鋌而走險上焉者紀綱法度不<lb/>
　立而其下得肆志妄作以自盡其才故自周秦之末<lb/>
<pb n="KR2n0011_WYG_275-18a"/>
　以及五代莫不有特起之英踔厲沈深自奮於功名<lb/>
　王侯將相皆以智力相取而非有倖得當其時有大<lb/>
　力者出而驅之則合無大力者驅之則分彼帝制自<lb/>
　為角立爭雄長者要皆韓彭馮鄧秦李曹石之流亞<lb/>
　然後知天下蓋無時而無才顧所以用之者何如耳<lb/>
　分崩之際最不足數莫如後五代而十國中人才可<lb/>
　觀者既已如是任臣是書豈獨補古史之闕取備見<lb/>
　聞云爾哉士不幸生其時當思所以自奮毋徒碌碌<lb/>
<pb n="KR2n0011_WYG_275-18b"/>
　以茍全性命為自得且觀其得則知十國之能分者<lb/>
　何在觀其失則知十國之終於分而不能合者何故<lb/>
　夫能以智力爭城畧地而不知定天下之有規模能<lb/>
　屈志協力以得將士之用而不能深仁厚澤以得民<lb/>
　心嗚呼此有志之士所為掩卷長太息者也任臣志<lb/>
　行端慤博學而思深著有山海經廣注字彚補已版<lb/>
　行而是書關係古今尤大惜無有能授之梓人以傳<lb/>
　於世者傳曰人之欲善誰不如我吾知其必有望矣<lb/>
<pb n="KR2n0011_WYG_275-19a"/>
茍氏<hi>廷詔</hi>蜀國春秋<lb/>
　　　存<lb/>
　　　　按茍氏蜀國春秋予㓜時見川中刻本經亂<lb/>
　　　　先人遺書盡失不能記其卷目體例矣茍氏<lb/>
　　　　名廷詔字宣子華陽人崇禎十六年進士<lb/>
亡名氏歴代善惡春秋<lb/>
　　宋志二十卷<lb/>
　　　佚<lb/>
<pb n="KR2n0011_WYG_275-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百七十六<lb/>
</p>
<p>
</p>
  </div>
</body>
</text>
</TEI>
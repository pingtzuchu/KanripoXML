<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷六十九</head> <lb/>
    <p>
<pb n="KR2n0011_WYG_069-1a"/>
欽定四庫全書<lb/>
　經義考卷六十九<lb/>
　　　　　　　　　　翰林院檢討朱彞尊撰<lb/>
　　　易<hi>六十八</hi>
劉氏<hi>瓛</hi>周易乾坤義<lb/>
　　隋志一卷<lb/>
　　　佚<lb/>
周易四徳例<lb/>
<pb n="KR2n0011_WYG_069-1b"/>
　　七録一卷<lb/>
　　　佚<lb/>
　南史劉瓛字子珪沛郡相人薦為秘書郎不見用齊<lb/>
　髙帝踐阼召瓛入華林園談語問以政道答曰政在<lb/>
　孝經宋氏所以亡陛下所以得之是也帝咨嗟曰儒<lb/>
　者之言可寳萬世永明初除歩兵校尉不拜天監元<lb/>
　年諡曰貞簡先生<lb/>
　蕭子顯曰劉瓛承馬鄭之後一時學徒以為師範<lb/>
<pb n="KR2n0011_WYG_069-2a"/>
李氏<hi>玉之</hi>周易乾坤義<lb/>
　　七録一卷<lb/>
　　　佚<lb/>
　阮孝緒曰齊臨沂令李玉之撰<lb/>
許氏<hi>辯</hi>乾坤氣法<lb/>
　　隋志一卷<lb/>
　　　佚<lb/>
釋<hi>法通</hi>周易乾坤義<lb/>
<pb n="KR2n0011_WYG_069-2b"/>
　　七録一卷<lb/>
　　　佚<lb/>
亡名氏周易乾坤三象<lb/>
　　七録一卷<lb/>
　　　佚<lb/>
乾坤二卦集傳<lb/>
　　二卷<lb/>
　　　未見<lb/>
<pb n="KR2n0011_WYG_069-3a"/>
　　　　右見澹生堂書目<lb/>
史氏<hi>通</hi>乾坤别解<lb/>
　　三卷<lb/>
　　　佚<lb/>
錢氏<hi>貴</hi>乾坤纂遺<lb/>
　　　未見<lb/>
劉氏<hi>遷</hi>乾坤㣲言<lb/>
　　一卷<lb/>
<pb n="KR2n0011_WYG_069-3b"/>
　　　存<lb/>
　曹溶曰劉遷字无始厯城人自號鍾陽子<lb/>
王氏<hi>逄</hi>乾坤指説<lb/>
　　一卷<lb/>
　　　佚<lb/>
范氏<hi>仲淹</hi>四徳説<lb/>
　　一篇<lb/>
　　　存<lb/>
<pb n="KR2n0011_WYG_069-4a"/>
朱子<hi>熹</hi>元亨利貞説<lb/>
　　一篇<lb/>
　　　存<lb/>
管氏<hi>志遒</hi>周易六龍解<lb/>
　　一卷<lb/>
　　　存<lb/>
　曽乾亨序曰管登之先生起家楚臬從潯陽上書乞<lb/>
　歸候命匡廬之麓日玩周易注六龍解夫龍徳者大<lb/>
<pb n="KR2n0011_WYG_069-4b"/>
　人之學也濳見惕躍飛亢大人所乗之遇也乃中古<lb/>
　而降龍徳之大人不少概見何哉葢嘗觀於陰陽之<lb/>
　際而知天徳之難也龍本純陽有纎毫陰翳之未盡<lb/>
　即難語龍徳乾元統天自一至九純陽用事用而無<lb/>
　用朕兆莫測先天渾淪孰覩其首此乾體也自陰柔<lb/>
　現而乾體析乾體析而羣陰始雜於陽就中陰氣消<lb/>
　化未融其末立見羣龍安得无首哉夫天以无首<lb/>
　為則有首則非天則矣天則不見龍徳隠而世變<lb/>
<pb n="KR2n0011_WYG_069-5a"/>
　日下矣陰既盛而陽剛漓即龍徳多迍數聖人之出<lb/>
　正值惕躍之㑹於兩乾合體之間兢兢若此故曰<lb/>
　作易者其有憂患乎其亦深矚陰陽之㣲機乎使<lb/>
　其在今日憂患更復何似然聖人固已逆睹矣彼<lb/>
　其以龍徳而於三四之際所操修垂戒者抑何肫<lb/>
　至也先生負超世之識精詣悟徹中皆釋孔子傳<lb/>
　文而未嘗創為臆説世之誦其言者可以知其人<lb/>
　矣<lb/>
<pb n="KR2n0011_WYG_069-5b"/>
　志道自序曰余幼以應舉之例習易長而稍有所聞<lb/>
　辛未登籍乙卯歸田日兢兢以修慝逺名是務筆劄<lb/>
　罕有存者而天臺耿先生貽書以闡道相迪於是輯<lb/>
　經刪史之念起㑹余捧分臬辰沅之檄以不能将母<lb/>
　陳情再辭次蠡口郵亭以待命於時身心闃寂忽動<lb/>
　訓易之思先草六龍解次乃㑹通乾坤彖象文言次<lb/>
　及六子又次及屯䝉以後反對諸卦而余所陳疏與<lb/>
　被叅之報並至遂返棹遄歸至蠱之上九而停筆自<lb/>
<pb n="KR2n0011_WYG_069-6a"/>
　惟蠡管之見未必深契聖心權命之曰易測將以餘<lb/>
　力脱稾就有道而正焉而先慈之慟作矣傷哉天乎<lb/>
　易之辭演自羑里易之傳兆於匡圍古聖興易尚有<lb/>
　憂患余何人斯而能逃此酷罰哉門人張浩請以易<lb/>
　測公諸人余曰書未成也則請先出六龍解余曰可<lb/>
　哉是乾象中之一義也夫聖人之用盡於六龍矣其<lb/>
　體則在乾乾字淵乎淵乎余苐測其影響云爾其中<lb/>
　解羣龍无首之義實發端於耿先生萬厯癸巳<lb/>
<pb n="KR2n0011_WYG_069-6b"/>
　甘士价曰東溟周易六龍解因人事發天道旁引曲<lb/>
　證中窽入神無一言泥易亦無一言非易<lb/>
六龍剖疑<lb/>
　　一卷<lb/>
　　　存<lb/>
　志道自序曰志道以萬厯壬辰待命蠡口草周易六<lb/>
　龍解比歸緘質先師耿恭簡公公為題其簡端最賞<lb/>
　惕見二解而推敲釋氏神龍之説是時公在沈疴中<lb/>
<pb n="KR2n0011_WYG_069-7a"/>
　葢疑余之以神龍首釋氏而未暇察其正為羣龍无<lb/>
　首之義發也越七䙫今少司馬許敬庵先生有六龍<lb/>
　解之評其持論平正切實大類恭簡公而推敲更密<lb/>
　因復拈玩有不安於心者即隨其所列條欵從中剖<lb/>
　厥疑義以復敬庵亦欲與海内賢豪共商之名之曰<lb/>
　六龍剖疑云萬厯壬寅<lb/>
王氏<hi>輅</hi>師卦解<lb/>
　　一卷<lb/>
<pb n="KR2n0011_WYG_069-7b"/>
　　　未見<lb/>
　三楚文獻録王輅字以明公安人國子監生除鳳翔<lb/>
　府通判歸隠平樂村竹林蔡復一撫黔過而問學輅<lb/>
　著師卦解一卷報之皆折衝至理<lb/>
柯氏<hi>述</hi>否泰一十八卦論<lb/>
　　　佚<lb/>
　閩書柯述字仲常泉州南安人嘉祐四年登第元祐<lb/>
　元符中兩知福州歴福建提刑湖南轉運使終朝議<lb/>
<pb n="KR2n0011_WYG_069-8a"/>
　大夫直龍圖閣述粹於易著否泰一十八卦以明君<lb/>
　子小人之分<lb/>
傳氏<hi>耆</hi>同人卦説<lb/>
　　一篇<lb/>
　　　佚<lb/>
　度正曰濓溪先生攝邵州事以改定同人説寄傅伯<lb/>
　成伯成復書云蒙寄同人説改易數字皆人意所不<lb/>
　能到宜乎使人宗師仰慕之不暇也<lb/>
<pb n="KR2n0011_WYG_069-8b"/>
　曹學佺曰耆遂寧人字伯成年十四薦於鄉知平羌<lb/>
　縣<lb/>
文氏<hi>天祥</hi>賁卦義<lb/>
　　一篇<lb/>
　　　存<lb/>
　　　　按賁卦義一篇先生兼崇政殿説書時於熙<lb/>
　　　　明殿進講義也又有詩定之方中講義一篇<lb/>
　　　　今集中不載<lb/>
<pb n="KR2n0011_WYG_069-9a"/>
王氏<hi>逢</hi>復書<lb/>
　　七卷<lb/>
　　　佚<lb/>
蔡氏<hi>沆</hi>復卦大要<lb/>
　　一篇<lb/>
　　　存<lb/>
　徐夢發志墓曰先生諱沆字復之號復齋居士西山<lb/>
　先生次子也西山憐外表兄虞英無子與之為嗣更<lb/>
<pb n="KR2n0011_WYG_069-9b"/>
　名知方從母命歸宗入則受教家庭出則從文公學<lb/>
　承父春秋之屬作春秋之論及王綱覇統等書行於<lb/>
　世以敬為入徳之門户義為一身之主宰發明敬義<lb/>
　以示人以復為學者遷善改過之幾與人講明復卦<lb/>
　嘗言人當以不逺復為法以頻復而厲為戒尤有功<lb/>
　於世教云<lb/>
真氏<hi>徳秀</hi>復卦説<lb/>
　　一卷<lb/>
<pb n="KR2n0011_WYG_069-10a"/>
　　　存<lb/>
　魏了翁作碑曰真公徳秀建寧浦城人字景元後更<lb/>
　希元紹定六年以徽猷閣待制知泉州進顯謨閣知<lb/>
　福州兼福建路安撫使端平元年權户部尚書除翰<lb/>
　林院學士知制誥兼侍讀二年叅知政事感風疾以<lb/>
　資政殿學士提舉萬壽觀兼侍讀致仕詔以文忠易<lb/>
　名<lb/>
王氏<hi>家屏</hi>七日來復解<lb/>
<pb n="KR2n0011_WYG_069-10b"/>
　　一篇<lb/>
　　　存<lb/>
　俞汝言曰公字對南大同山陰人隆慶戊辰進士累<lb/>
　官禮部尚書兼東閣大學士諡文端<lb/>
王氏<hi>喬桂</hi>七日來復解<lb/>
　　一篇<lb/>
　　　存<lb/>
　顧湄曰石首人隆慶戊辰進士改庶吉士除福建道<lb/>
<pb n="KR2n0011_WYG_069-11a"/>
　御史歴四川布政司叅議<lb/>
李氏<hi>沂</hi>復見天心解<lb/>
　　一篇<lb/>
　　　存<lb/>
　朱一是曰嘉魚人字太清萬厯丙戌進士改庶吉士<lb/>
　除吏科給事中建言為民<lb/>
陳氏<hi>希亮</hi>家人噬嗑二卦圖<lb/>
　　二篇<lb/>
<pb n="KR2n0011_WYG_069-11b"/>
　　　佚<lb/>
范氏<hi>祖禹</hi>家人卦解義<lb/>
　　一篇<lb/>
　　　存<lb/>
　祖禹進劄子曰臣近以權住經筵久不進講陛下今<lb/>
　月一日已御邇英又先降聖㫖過端午未住講讀此<lb/>
　見陛下好學之至也而臣自五日以後北郊奉祀未<lb/>
　獲入侍伏覩中宫初建將行嘉禮實為正始之基恭<lb/>
<pb n="KR2n0011_WYG_069-12a"/>
　惟本朝祖宗家法自三代以還葢未之有由漢以下<lb/>
　皆不及也今陛下納后以承天地以奉祖宗内盡孝<lb/>
　養外美風化將以為萬世法愚竊為陛下重之謹按<lb/>
　周易家人之卦乃聖人所以定天下之端本臣輙不<lb/>
　自揆敢撰集所聞先聖先賢之言為解義一篇謹録<lb/>
　上進以代奉事伏望聖慈少賜省覽<lb/>
<hi>闕</hi>氏<hi>徳亮</hi>家人經傳衍義<lb/>
　　　佚<lb/>
<pb n="KR2n0011_WYG_069-12b"/>
　程鉅夫後序曰家人之卦辭曰父父子子兄兄弟弟<lb/>
　夫夫婦婦而家道正正家而天下定齊景公問政於<lb/>
　孔子孔子對曰君君臣臣父父子子嗚呼使君君臣<lb/>
　臣父父子子兄兄弟弟夫夫婦婦豈有亂與亡哉夫<lb/>
　惟聖人耐以天下為一家故治天下之道備於家人<lb/>
　一卦非已備也所以為治道之備者始於此也嗚呼<lb/>
　自天子以至於庶人皆父父子子兄兄弟弟夫夫婦<lb/>
　婦獨非聖人之治乎予於是深有感於此書矣有問<lb/>
<pb n="KR2n0011_WYG_069-13a"/>
　治天下之道於徳亮者請執衍義以徃抑以風自火<lb/>
　出之家推之風以動化言火以家宅言葢曰化天下<lb/>
　必自一家始也爐鞲之説固善若曰火自風出乃可<lb/>
　徳亮謂為何如<lb/>
　　　　按徳亮不知其姓氏疑是趙采所撰明文淵<lb/>
　　　　閣書目有家人衍義二冊未審即是書否也<lb/>
朱子<hi>熹</hi>損益象説<lb/>
　　一卷<lb/>
<pb n="KR2n0011_WYG_069-13b"/>
　　　存<lb/>
　黄幹跋曰損益之義大矣聖人獨有取於懲忿窒欲<lb/>
　遷善改過何哉正心修身者學問之大端而齊家治<lb/>
　國平天下之本也古之學者無一念不在身心之中<lb/>
　後之學者無一念不在身心之外此賢愚所由分而<lb/>
　聖人之所為深戒也晦庵先生二象以授學徒江君<lb/>
　孚先所警於後學者至矣孚先以示其同學黄幹三<lb/>
　復敬玩刻之臨川縣學以勉同志庶亦知所以自警<lb/>
<pb n="KR2n0011_WYG_069-14a"/>
　哉嘉定己巳暮春<lb/>
釋<hi>契嵩</hi>巽説<lb/>
　　一篇<lb/>
　　　存<hi>載鐔津集</hi>
　陳舜俞曰契嵩字仲靈自號濳子藤州鐔津人得法<lb/>
　於洞山慶厯間居錢塘皇祐間去居越觀察李公謹<lb/>
　奏賜紫方袍乃抱書游京師賜號明教大師<lb/>
漢易中孚義<lb/>
<pb n="KR2n0011_WYG_069-14b"/>
　　　佚<lb/>
　　　　按公羊春秋隕霜不殺草傳何休注引易中<lb/>
　　　　孚記文曰陰假陽威之應也是漢有其書矣<lb/>
胡氏<hi>鼎金</hi>三陳九卦説<lb/>
　　一卷<lb/>
　　　未見<lb/>
　俞汝言曰胡鼎金字貴剛究心易學作三陳九卦説<lb/>
　見朱升周易旁注<lb/>
<pb n="KR2n0011_WYG_069-15a"/>
王氏<hi>安石</hi>九卦論<lb/>
　　一篇<lb/>
　　　存<lb/>
包氏<hi>希魯</hi>易九卦衍義<lb/>
　　一卷<lb/>
　　　佚<lb/>
　江西通志希魯字魯伯進賢人從學吳澂其教人先<lb/>
　徳行後文藝及卒門人私謚曰忠文<lb/>
<pb n="KR2n0011_WYG_069-15b"/>
張氏<hi>希文</hi>十三卦攷<lb/>
　　一卷<lb/>
　　　佚<lb/>
　傅若金狀曰大書字質夫瑞之新昌人初為吏以薦<lb/>
　授百丈尹不赴所居積書圜四壁若巢然人因號書<lb/>
　巢先生<lb/>
范氏<hi>述曽</hi>易文言注<lb/>
　　　佚<lb/>
<pb n="KR2n0011_WYG_069-16a"/>
　冊府元龜范述曽為大中大夫注易文言<lb/>
沈氏<hi>束</hi>文言説内外<lb/>
　　　未見<lb/>
沈氏<hi>進</hi>文言㑹粹<lb/>
　　二卷<lb/>
　　　存<lb/>
　繆泳序曰文言孔子十翼之一也故章必冠以子曰<lb/>
　而梁武獨謂為文王所作豈其然與世之言古易者<lb/>
<pb n="KR2n0011_WYG_069-16b"/>
　分十翼以復孔氏之舊於文言傳僅録乾坤二篇不<lb/>
　知散入於繫辭者尚多也吾友沈山子研精易學取<lb/>
　繫辭諸卦類乎文言者悉附於乾坤之後又以論語<lb/>
　戴記諸書文義相近者増益之題曰文言㑹粹葢説<lb/>
　經者不嫌於同異以之入於古易其誰曰不宜<lb/>
謝氏<hi>萬</hi>周易繫辭注<lb/>
　　隋志二卷<lb/>
　　　佚<lb/>
<pb n="KR2n0011_WYG_069-17a"/>
　晉書萬字萬石簡文帝作相召為撫軍從事中郎再<lb/>
　遷豫州刺史領淮南太守監司豫冀并四州軍事<lb/>
　　　　按雙湖胡氏易啓䝉翼傳所載傳注有謝平<lb/>
　　　　繫辭注二卷疑即萬書字偶譌也<lb/>
韓氏<hi>康伯</hi>繫辭注<lb/>
　　隋志三卷<lb/>
　　　存<lb/>
　晉書韓伯字康伯潁川長社人簡文帝居藩引為談<lb/>
<pb n="KR2n0011_WYG_069-17b"/>
　客自司徒左西屬轉撫軍掾中書散騎常侍豫章太<lb/>
　守入為侍中轉丹陽尹吏部尚書領軍將軍改太常<lb/>
　李心傳曰後漢書楊易傳云天垂象見吉凶聖人則<lb/>
　之魏志許定奏事亦云天垂象見吉凶聖人則之河<lb/>
　出圖洛出書聖人效之皆與韓康伯本不同<lb/>
　李清臣曰韓康伯頗號知易至於聖人之精義又徃<lb/>
　徃溺入於名理趨向大與佛老相類<lb/>
　程子曰讀易者如王輔嗣韓康伯只以老莊解之是<lb/>
<pb n="KR2n0011_WYG_069-18a"/>
　何道理<lb/>
　税與權曰易經羲文周孔之手可謂最古而篇第不<lb/>
　明葢漢魏以來諸儒之罪而王韓尤其著者魏志謂<lb/>
　鄭康成始合彖象於經厥初猶如今乾坤附之於後<lb/>
　至王弼則自坤以下各爻聨綴之標題乃以上經乾<lb/>
　傳至下經豐傳為六卷不知於義何居及韓伯又以<lb/>
　上下繫為七八卷説序雜為第九卷略例為第十卷<lb/>
　使羲文周公上下二篇之經不成二篇而孔子十翼<lb/>
<pb n="KR2n0011_WYG_069-18b"/>
　不成十翼漢魏迄今幾千餘年列於學官無一人能<lb/>
　辨其非者惑世誣民抑何盛哉<lb/>
　王應麟曰繫辭正義云韓氏親受業於王弼承弼之<lb/>
　㫖故引弼云以證成其義愚攷弼終於魏正始十年<lb/>
　韓康伯東晉簡文帝引為談客二人不同時相去甚<lb/>
　逺謂之親受業誤矣<lb/>
　俞琰曰漢去古未逺諸儒訓解多類象數葢亦有所<lb/>
　本至魏王弼以老莊之虚無倡於前晉韓康伯又和<lb/>
<pb n="KR2n0011_WYG_069-19a"/>
　於後聖人之本㫖遂晦沿襲至於唐諸儒皆宗之太<lb/>
　宗詔名儒定九經正義於易則取王傳而孔頴達軰<lb/>
　以當時所尚故雖其説未盡善亦必為之曲䕶　又<lb/>
　曰隋經籍志云秦焚書周易獨以卜筮得存惟失説<lb/>
　卦三篇後河内女子得之今韓康伯注本以説卦三<lb/>
　篇分出序卦雜卦則序卦雜卦之名葢始於康伯也<lb/>
　王褘曰韓康伯注繫辭説卦等篇其説本於王弼疎<lb/>
　略而無據<lb/>
<pb n="KR2n0011_WYG_069-19b"/>
　　　　按陸氏釋文序録注繫辭者十人謝萬韓伯<lb/>
　　　　袁悦之桓𤣥卞伯玉荀柔之徐爰顧歡明僧<lb/>
　　　　紹劉瓛今之存者惟韓氏而已<lb/>
桓氏<hi>𤣥</hi>繫辭注<lb/>
　　隋志二卷<lb/>
　　　佚<lb/>
　陸徳明曰字敬道譙國龍亢人偽楚皇帝<lb/>
　王應麟曰何以守位曰人所謂后非衆罔與守邦也<lb/>
<pb n="KR2n0011_WYG_069-20a"/>
　釋文云桓𤣥明僧紹作仁今本乃從桓𤣥誤矣本義<lb/>
　作人云吕氏從古<lb/>
袁氏<hi>悦之</hi>繫辭注<lb/>
　　　佚<lb/>
荀氏<hi>柔之</hi>周易繫辭注<lb/>
　　隋志二卷<lb/>
　　　佚<lb/>
卞氏<hi>伯玉</hi>周易繫辭注<lb/>
<pb n="KR2n0011_WYG_069-20b"/>
　　七録二卷<lb/>
　　　佚<lb/>
　阮孝緒曰宋東陽太守卞伯玊撰<lb/>
　陸徳明曰濟陰人宋東陽太守黄門郎<lb/>
徐氏<hi>爰</hi>周易集注繫辭<lb/>
　　七録二卷<lb/>
　　　佚<lb/>
顧氏<hi>歡</hi>注二繫<lb/>
<pb n="KR2n0011_WYG_069-21a"/>
　　　佚<lb/>
劉氏<hi>瓛</hi>周易繫辭義疏<lb/>
　　　佚<lb/>
明氏<hi>僧紹</hi>繫辭注<lb/>
　　　佚<lb/>
　陸徳明曰僧紹字承烈平原人徵國子博士<lb/>
　　　　按釋文引明氏繫辭注何以守位曰人人作<lb/>
　　　　仁易有聖人之道四焉作君子之道<lb/>
<pb n="KR2n0011_WYG_069-21b"/>
沈氏<hi>驎士</hi>周易兩繋訓注<lb/>
　　　佚<lb/>
梁武帝周易繫辭義疏<lb/>
　　隋志一卷<lb/>
　　　佚<lb/>
蕭氏<hi>子政</hi>周易繫辭義疏<lb/>
　　隋志三卷<hi>唐志二卷</hi>
　　　佚<lb/>
<pb n="KR2n0011_WYG_069-22a"/>
宋氏<hi>褰</hi>周易繫辭注<lb/>
　　隋志二卷<lb/>
　　　佚<lb/>
　冊府元龜宋褰為大中大夫注周易繫辭二卷<lb/>
杜氏<hi>弼</hi>繫辭義疏<lb/>
　　　佚<lb/>
　北史杜弼字輔元中山曲陽人孝昌初除太學博士<lb/>
　調侍御史累遷大行臺郎中賜爵定陽縣男後除膠<lb/>
<pb n="KR2n0011_WYG_069-22b"/>
　州刺史耽好𤣥理注莊子惠施篇并易上下繫辭曰<lb/>
　新注義苑並行於世<lb/>
荀氏<hi>諺</hi>繫辭注<lb/>
　　唐志二卷<lb/>
　　　佚<lb/>
胡氏<hi>瑗</hi>繫辭解<lb/>
　　二卷<lb/>
　　　存<lb/>
<pb n="KR2n0011_WYG_069-23a"/>
司馬氏<hi>光</hi>繫辭説<lb/>
　　宋志二卷<lb/>
　　　未見<lb/>
鄒氏<hi>浩</hi>繫辭纂義<lb/>
　　宋志二卷<lb/>
　　　未見<lb/>
　浩自序曰未有天地固有者易也豈待聖人作之而<lb/>
　後為易乎聖人取易於不可見聞之中而見之於卦<lb/>
<pb n="KR2n0011_WYG_069-23b"/>
　爻彖象之内使天下後世由此入易焉猶魚兔之筌<lb/>
　蹄也猶江海之舟楫也猶諸夏之道路也猶堂奥之<lb/>
　門户也伏羲作易之初八卦而已三畫而已文王益<lb/>
　之而為六十四重之以六爻然後天下之能事畢矣<lb/>
　然而未有辭也周公又即卦爻為辭以繫焉而孔子<lb/>
　名之謂之繫辭先儒謂文王繫卦辭周公繫爻辭誤<lb/>
　矣楊子曰易始八卦而文王六十四其益可知也又<lb/>
　曰重易六爻不亦淵乎以此推之文王但益卦重爻<lb/>
<pb n="KR2n0011_WYG_069-24a"/>
　未嘗繫辭而繫辭者皆周公也孔子曰八卦成列象<lb/>
　在其中矣伏羲也因而重之爻在其中矣剛柔相推<lb/>
　變在其中矣文王也繫辭焉而命之動在其中矣周<lb/>
　公也三聖一心孔子之心三聖之心也樂天知命又<lb/>
　憂之大也故又為彖象以釋卦爻之辭又為文言以<lb/>
　兼釋其彖象又因卦爻彖象而無所不釋以自見其<lb/>
　意後之君子視其可以傳卦爻之下者既以别而傳<lb/>
　之矣視其不可以傳卦爻之下者則類而傳之於其<lb/>
<pb n="KR2n0011_WYG_069-24b"/>
　後耳取孔子之名周公者名焉亦謂之繫辭其為繫<lb/>
　辭雖同其所以為繫辭則異矣兹異也祗其所以為<lb/>
　同歟是故立象以盡意伏羲之事也設卦以盡情偽<lb/>
　文王之事也繫辭焉而盡其言周公之事也變而通<lb/>
　之以盡利鼓之舞之以盡神則孔子與焉至孔子而<lb/>
　所以盡利所以盡神於是乎盡矣孔子嘗曰智者觀<lb/>
　其彖辭則思過半矣觀彖而已未及象也而思已過<lb/>
　半况并繫辭觀之乎雖然不能自師其誠心不足以<lb/>
<pb n="KR2n0011_WYG_069-25a"/>
　觀繫辭不能觀繫辭不足以觀易易乎易乎捨繫辭<lb/>
　而易者豈無其人乎吾未之見也<lb/>
蔣氏<hi>之竒</hi>繫辭解<lb/>
　　宋志二卷<lb/>
　　　佚<lb/>
　東都事略之竒字頴叔宜興人游歐陽修之門後摭<lb/>
　浮語彈修考驗無實遂為清議所非官至樞密院使<lb/>
　崇寧初以觀文殿學士知杭州<lb/>
<pb n="KR2n0011_WYG_069-25b"/>
韓氏<hi>元吉</hi>繫辭傳<lb/>
　　　佚<lb/>
　江西通志韓元吉字无咎開卦人維之子仕至吏部<lb/>
　尚書龍圖閣學士封頴川公嘗師尹焞友朱子又得<lb/>
　吕祖謙為女壻為諸儒所重徙居上饒前有澗水故<lb/>
　號南澗<lb/>
劉氏<hi>槩</hi>易繫辭解<lb/>
　　宋志十卷<lb/>
<pb n="KR2n0011_WYG_069-26a"/>
　　　佚<lb/>
　董真卿曰槩字仲平東明人<lb/>
　胡一桂曰劉槩繫辭解有論以括其大意<lb/>
鄧氏<hi>傳之</hi>繫辭説<lb/>
　　一卷<lb/>
　　　佚<lb/>
　周必大曰永豐鄧傳之字師孟游永嘉葉適正則之<lb/>
　門其於六經尢好讀易有繫辭説一卷<lb/>
<pb n="KR2n0011_WYG_069-26b"/>
吕氏<hi>祖謙</hi>周易繫辭精義<lb/>
　　宋志二卷<lb/>
　　　存<lb/>
黄氏<hi>幹</hi>繫辭傳解<lb/>
　　一卷<lb/>
　　　存<lb/>
　　　　凡二篇又一篇安慶郡學講義<lb/>
柴氏<hi>中行</hi>易繫集傳<lb/>
<pb n="KR2n0011_WYG_069-27a"/>
　　　佚<lb/>
　舘閣續録柴中行字與之饒州餘千人紹熙元年進<lb/>
　士及第以宗正少卿十一年正月兼國史院編修官<lb/>
　七月為秘書監十二年六月除秘閣修撰知贛州<lb/>
　宋史中行所著有易繫集傳書集傳詩講義論語童蒙説<lb/>
　張世南曰南溪柴先生中行吾鄉前輩也以國學<lb/>
　上舍登紹熙庚戌甲科事寧考為秘書監初任臨<lb/>
　川推官秋大比漕司前期取脚色必欲書委不是偽<lb/>
<pb n="KR2n0011_WYG_069-27b"/>
　學五字先生得文移即具申云自㓜習易讀伊川之<lb/>
　書以取科第如以為偽不願考有讒之者内臺欲加<lb/>
　論列何公澹在諫省曰其人所守不變可罪之乎<lb/>
　董真卿曰恕齋集解繫辭以後<lb/>
王氏<hi>之佐</hi>繫辭解<lb/>
　　　佚<lb/>
　黄震後序曰易示吉凶所以吉所以凶則有理存焉<lb/>
　自晉人以老易並言遂矯誣聖經以證虚無之學至<lb/>
<pb n="KR2n0011_WYG_069-28a"/>
　我伊川始言理以究其精㣲晦庵始言吉凶以復其<lb/>
　本義繼此言易者紛紛匪贅則鑿否則淪於虚無者<lb/>
　有以臨川鄒氏解六十四卦其有王氏繼之解繫辭<lb/>
　始明白守正不襲用二先生之説而理自然相符其<lb/>
　學識之正何如哉然其意猶未顯於世雖其後人出<lb/>
　以見示猶自謙遜謂不過平説爾余嘗考二氏與陸<lb/>
　象山同以明經薦於鄉名聲實相上下象山以解經<lb/>
　為非至今名聲振天下二氏帖帖正理下帷解經沒<lb/>
<pb n="KR2n0011_WYG_069-28b"/>
　世而名不稱出竒者爭傳守正者無聞天下事每如<lb/>
　此既録其副因三太息書元本而還之<lb/>
柴氏<hi>元祜</hi>易繫辭説<lb/>
　　　佚<lb/>
　姓譜元祜字益之通五經尤長於易四方從學者衆<lb/>
　湯漢李伯玉饒魯皆出其門學者稱為强恕先生著<lb/>
　春秋尚書論語解易繫辭中庸大學説<lb/>
舒氏<hi>滸</hi>繫辭説<lb/>
<pb n="KR2n0011_WYG_069-29a"/>
　　三卷<lb/>
　　　佚<lb/>
何氏<hi>基</hi>繫辭發揮<lb/>
　　二卷<lb/>
　　　未見<lb/>
亡名氏繫辭要㫖<lb/>
　　宋志一卷<hi>胡氏翼傳三卷</hi>
　　　佚<lb/>
<pb n="KR2n0011_WYG_069-29b"/>
太學直講繫辭<lb/>
　　十二卷<lb/>
　　　佚<lb/>
　胡一桂曰三舍時學舍講義也<lb/>
劉氏<hi>因</hi>易繫辭説<lb/>
　　　佚<lb/>
　蘓天爵作墓表曰先生諱因字夢吉保定容城人嘗<lb/>
　愛諸葛孔明靜以修身之語表所居曰靜修至元十<lb/>
<pb n="KR2n0011_WYG_069-30a"/>
　有九年徵拜承徳郎右贊善大夫未㡬辭歸二十八<lb/>
　年復遣使以集賢學士嘉議大夫來徵以疾固辭不<lb/>
　起先生於文不為空言皆有補於世教其小學四書<lb/>
　語録皆門生所録惟易繫辭説乃先生病中筆之親<lb/>
　授其徒者也延祜中贈翰林學士資善大夫上䕶軍<lb/>
　追封容城郡公諡文靖<lb/>
齊氏<hi>履謙</hi>繫辭㫖略<lb/>
　　二卷<lb/>
<pb n="KR2n0011_WYG_069-30b"/>
　　　未見<lb/>
倪氏<hi>復</hi>易繫辭解<lb/>
　　　未見<lb/>
陳氏<hi>仁錫</hi>繫辭十篇書<lb/>
　　十卷<lb/>
　　　未見<lb/>
張氏<hi>習孔</hi>繫辭字訓<lb/>
　　一卷<lb/>
<pb n="KR2n0011_WYG_069-31a"/>
　　　存<lb/>
李氏<hi>燾</hi>易大傳雜說<lb/>
　　宋志一卷<lb/>
　　　未見<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_069-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷六十九<lb/>
</p>
<p>
</p>
  </div>
</body>
</text>
</TEI>
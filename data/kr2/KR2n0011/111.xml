<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百十一</head> <lb/>
    <p>
<pb n="KR2n0011_WYG_111-1a"/>
欽定四庫全書<lb/>
　經義考卷一百十一<lb/>
　　　　　　　　　　翰林院檢討朱彝尊撰<lb/>
　　　詩<hi>十四</hi>
李氏<hi>簡</hi>詩學偹忘<lb/>
　　二十四卷<lb/>
　　　佚<lb/>
雷氏<hi>光霆</hi>詩義指南<lb/>
<pb n="KR2n0011_WYG_111-1b"/>
　　十七卷<lb/>
　　　佚<lb/>
　南昌府志光霆字友光寧州人程鉅夫嘗從受業至<lb/>
　元間遣使徵之未至而卒學者稱龍光先生<lb/>
胡氏<hi>一桂</hi>詩傳纂疏附錄<lb/>
　　八卷<lb/>
　　　未見<lb/>
劉氏<hi>莊孫</hi>詩傳音指補<lb/>
<pb n="KR2n0011_WYG_111-2a"/>
　　二十卷<lb/>
　　　佚<lb/>
程氏<hi>直方</hi>學詩筆記<lb/>
　　　未見<lb/>
胡氏<hi>炳文</hi>詩集解<lb/>
　　　未見<lb/>
程氏<hi>龍</hi>詩傳釋疑<lb/>
　　　佚<lb/>
<pb n="KR2n0011_WYG_111-2b"/>
安氏<hi>熈</hi>詩傳精要<lb/>
　　　佚<lb/>
　蘇天爵狀曰先生諱熈字敬仲姓安氏太原離石人<lb/>
　也金亡徙山東愛真定風土家焉試中選占儒籍以<lb/>
　郡博士舉貳其學事先生之教人也師道卓然科條<lb/>
　纖悉皆有法度入學以居敬為本讀書以經術為先<lb/>
　其講説也毫分縷晰融會貫通俾學者如親聞聖人<lb/>
　之言心開目明釋然無疑弟子去來者常至百人憲<lb/>
<pb n="KR2n0011_WYG_111-3a"/>
　司數以其行薦於朝卒無所就不幸以疾卒年四十<lb/>
　有二有詩傳精要統皇極經世書四書精要考異<lb/>
陳氏<hi>櫟</hi>詩經句解<lb/>
　　　未見<lb/>
　櫟自序曰詩部分有三曰風曰雅曰頌所以作風雅<lb/>
　頌之體亦有三曰賦曰比曰興詩有六義此之謂也<lb/>
　風則有十五國風雅則有大小雅頌則三頌也風有<lb/>
　正有變周南召南正風也弼鄘衞王鄭齊魏唐秦陳<lb/>
<pb n="KR2n0011_WYG_111-3b"/>
　檜曹豳十三國之風變風也雅之大小亦有正有變<lb/>
　自鹿鳴至菁菁者莪正小雅也自六月至何草不黄<lb/>
　變小雅也自文王至卷阿正大雅也自民勞至召旻<lb/>
　變大雅也三頌周頌魯頌商頌也風風也民俗歌謡<lb/>
　之詩也雅正也朝廷讌饗朝會樂歌之詩也頌美也<lb/>
　宗廟祭祀樂歌之詩也直陳其事曰賦以彼喻此曰<lb/>
　比託物興辭曰興六義之略如此而已詩之作或出<lb/>
　於公卿大夫或出於小夫賤隸或出於婦人女子乃<lb/>
<pb n="KR2n0011_WYG_111-4a"/>
　人聲自然之音自古有之康衢之謡是也今見於書<lb/>
　如舜臯喜起明良之歌即虞詩也五子之歌則夏詩<lb/>
　也商詩多亡今商頌五篇乃未盡亡者外此風雅二<lb/>
　頌皆周詩也二南雖國風已有進而為雅之漸見周<lb/>
　之所以盛王黍離不復為雅乃降而儕於列國之風<lb/>
　見周之所以衰王詩降為國風而詩亡詩亡而春秋<lb/>
　作矣以詩為教自古已然舜命䕫教胄子曰詩言志<lb/>
　周禮太師教六詩曰風曰雅曰頌曰賦曰比曰興是<lb/>
<pb n="KR2n0011_WYG_111-4b"/>
　也孔子删詩為三百篇始列於六經而尤以為教人<lb/>
　之先務視他經猶諄諄焉曰興於詩曰誦詩三百曰<lb/>
　小子何莫學夫詩謂子伯魚曰汝為周南召南矣乎<lb/>
　他日過庭所聞亦先問學詩乎子所雅言詩亦必在<lb/>
　書禮之先而提綱絜領教人以讀詩之法則曰詩三<lb/>
　百一言以蔽之曰思無邪蓋以詩雖三百篇之多大<lb/>
　要不出美善刺惡二者讀美善之詩可以感發吾之<lb/>
　善心讀刺惡之詩可以懲創吾之逸志皆所以正吾<lb/>
<pb n="KR2n0011_WYG_111-5a"/>
　心而使無邪思者學者識賦比興之體以讀風雅頌<lb/>
　之詩而一以無邪之思為主焉則詩之一經可學矣<lb/>
　詩序之作或以為孔子或以為子夏或以為國史皆<lb/>
　無明文可考惟後漢書儒林傳以為衞宏作詩序傳<lb/>
　於後今攷小序與詩牴牾臆度傅會繆妄淺陋常多<lb/>
　有根據而得詩意者恒少其非孔子子夏所作而為<lb/>
　宏所作明矣諸序本自合為一編至毛氏為詩訓傳<lb/>
　始引序入經分置各篇之首不為注文而直作經字<lb/>
<pb n="KR2n0011_WYG_111-5b"/>
　於是讀者轉相尊信無敢擬議至有不通必為之委<lb/>
　曲遷就穿鑿附合寧使經之本文繚戾破碎不成文<lb/>
　理而終不敢以小序為出於漢儒也獨朱文公詩傳<lb/>
　始去小序别為一編序説之可信者取之其繆妄者<lb/>
　正之而後學者知小序之非聞正大之旨至矣盡矣<lb/>
　今述文公之傳為句解以授幼學又以序與詩異處<lb/>
　不便觀覽乃依毛氏序列各篇之首但髙下其行以<lb/>
　别之庶使序之得失開卷了然而詩之意義易於推<lb/>
<pb n="KR2n0011_WYG_111-6a"/>
　尋云<lb/>
呉氏<hi>迂</hi>詩傳衆説<lb/>
　　　佚<lb/>
李氏<hi>恕</hi>毛詩音訓<lb/>
　　四卷<lb/>
　　　未見<lb/>
毛詩詁訓<lb/>
　　四卷<lb/>
<pb n="KR2n0011_WYG_111-6b"/>
　　　未見<lb/>
毛詩旁注<lb/>
　　　未見<lb/>
朱氏<hi>近禮</hi>詩傳疏釋<lb/>
　　　佚<lb/>
　呉澂跋曰朱子之注經詩傳為最善學者之窮經亦<lb/>
　惟詩為易入旴江朱近禮喜讀詩隨已所知具疏其<lb/>
　下或有所釋或有所廣年未二十而專攻一經志可<lb/>
<pb n="KR2n0011_WYG_111-7a"/>
　尚已<lb/>
蔣氏<hi>宗簡</hi>詩答<lb/>
　　　佚<lb/>
周氏<hi>聞孫</hi>學詩舟楫<lb/>
　　　佚<lb/>
劉氏<hi>瑾</hi>詩傳通釋<lb/>
　　二十卷<lb/>
　　　存<lb/>
<pb n="KR2n0011_WYG_111-7b"/>
　楊士竒曰詩傳通釋元安成劉瑾輯凡二十卷余家<lb/>
　所有四册其采錄各經傳及諸儒所發要義又考求<lb/>
　世次源流至明且偹蓋㑹通之書也<lb/>
　吉安府志劉瑾安福人肆力治詩其説宗朱子而間<lb/>
　出其所自得又考正諸國世次作者時世察其源流<lb/>
　辨其音韻審詩樂之合窮删定之由為詩傳通釋一<lb/>
　書能闡發朱子之蘊<lb/>
　黄虞稷曰瑾字公瑾安城人博通經史隱居不仕其<lb/>
<pb n="KR2n0011_WYG_111-8a"/>
　書宗朱子而錄各經傳及諸儒所發要義并考其世<lb/>
　次源流焉<lb/>
　　　　按劉氏通釋永樂中胡廣等攘其成書為大<lb/>
　　　　全惟於原書愚按二字更作安成劉氏而已<lb/>
梁氏<hi>益</hi>詩傳旁通<lb/>
　　十五卷<lb/>
　　　存<lb/>
　翟思忠序曰夫詩六經中之一經也三百篇一言以<lb/>
<pb n="KR2n0011_WYG_111-8b"/>
　蔽之曰思無邪六義以該之曰風賦比興雅頌蓋其<lb/>
　言之美惡勸焉懲焉使人各正其性情也自聖人删<lb/>
　之後分而為四曰齊曰魯曰韓曰毛校之三代獨毛<lb/>
　與經合學者多宗之故曰毛詩由漢而唐諸大名儒<lb/>
　有傳有箋有疏有注異焉同焉各成一家至於有宋<lb/>
　文公朱先生為之集傳闡聖人之微言指學者之㨗<lb/>
　徑上以正國風下以明人倫豈但塲屋之資而已哉<lb/>
　三山梁先生友直號庸齋搰搰於此昧必欲聞懵必<lb/>
<pb n="KR2n0011_WYG_111-9a"/>
　欲解㕘諸先正問之老宿遇有所得手纂成帙曰詩<lb/>
　傳旁通旁通者引用羣經兼輯詩説不泥不僻如易<lb/>
　六爻發揮旁通周流該貫也用功懋矣淑人多矣嗚<lb/>
　呼先生可謂温柔敦厚深於詩之教者與<lb/>
　黄虞稷曰益本閩人隨父家江陰舉江浙鄉試其書<lb/>
　專發明朱子之傳<lb/>
　陸元輔曰梁益字友直其先福州人徙居江陰其教<lb/>
　人以變化氣質為先務學徒不遠千里從之所著詩<lb/>
<pb n="KR2n0011_WYG_111-9b"/>
　傳旁通太平路總管府推官濱州翟思忠為之序而<lb/>
　西亭王孫授經圖遂列思忠詩傳旁通於目蓋因此<lb/>
　序而譌也<lb/>
詩緒餘<lb/>
　　　未見<lb/>
許氏<hi>謙</hi>詩集傳名物鈔<lb/>
　　八卷<lb/>
　　　存<lb/>
<pb n="KR2n0011_WYG_111-10a"/>
　呉師道序曰白雲先生許公益之讀四書叢説師道<lb/>
　既為之序其徒復有請曰先生所論著獨詩集傳名<lb/>
　物鈔為成書嚮聞屢以示子而一二説亦厠子名於<lb/>
　其間子盍有以播其説師道竊惟詩之興尚矣當周<lb/>
　盛時在下則有二南之風在上則有雅頌之作周公<lb/>
　取以列之經幽厲之後風雅俱變夫子於諸國之風<lb/>
　則删其滛邪於公卿大夫之作則取其可為訓戒者<lb/>
　東遷之後王國並列於國風而於商周之初考其遺<lb/>
<pb n="KR2n0011_WYG_111-10b"/>
　失又得商頌之類至魯頌則因其所用之樂歌以著<lb/>
　其實以是合於周公之所取而為三百篇若自衞反<lb/>
　魯樂正雅頌各得其所則稽周公之經殘闕失次者<lb/>
　爾是詩之為經始定於周公再定於夫子遂為不刊<lb/>
　之典不幸厄於秦火中可疑者多而諸儒不察由漢<lb/>
　以來毛鄭之學專行厯唐至宋一二大儒始略出已<lb/>
　意然程純公吕成公猶主序説子朱子灼見其謬汛<lb/>
　掃廓清本義顯白每篇則定其人之作每章則約以<lb/>
<pb n="KR2n0011_WYG_111-11a"/>
　賦比興之分比叶音韻以復古用吟哦上下不加一<lb/>
　字之法略釋而使人自悟破拘攣發蒙蔀復還温柔<lb/>
　敦厚平易老成之舊自謂無復遺憾嗚呼詩一正於<lb/>
　夫子而制定再正於朱子而義明朱子之功萬世永<lb/>
　賴此名物鈔之所為作也自北山何先生基得勉齋<lb/>
　黄公淵源之傳而魯齋王先生柏仁山金先生履祥<lb/>
　授受相承逮公四傳有衍無問益大以尊公念朱傳<lb/>
　猶有未偹者旁搜博采而多引王金氏附以已見要<lb/>
<pb n="KR2n0011_WYG_111-11b"/>
　皆精義微旨前所未發又以小序及鄭氏歐陽氏譜<lb/>
　世次多舛一從朱子補定正音釋考名物度數粲然<lb/>
　畢具其有功前儒嘉惠後學羽翼朱傳於無窮豈特<lb/>
　小補而已哉然有一事關於詩尤重者不可黙而弗<lb/>
　言王先生嘗謂今之三百篇非盡夫子之舊秦火詩<lb/>
　書同禍書亡缺如此何獨詩無一篇之失如素絢唐<lb/>
　棣貍首轡柔先正等篇何以皆不與而已放之鄭聲<lb/>
　何為尚存而不削劉歆言詩始出時一人不能獨盡<lb/>
<pb n="KR2n0011_WYG_111-12a"/>
　其經或為雅或為頌相合而成蓋聞夫子三百篇之<lb/>
　數而未全則以世俗之流傳管絃之濫在者足之而<lb/>
　不辨其非朱子固嘗疑桑中溱洧諸篇用之祀何鬼<lb/>
　神享何賓客何詞之諷何禮義之正不得已則取曾<lb/>
　氏所以論國策者謂存之而使後世知其非所以放<lb/>
　之之意金先生屢載於論語考證謂諸儒皆然之師<lb/>
　道嘗舉以告公公方遵用全經宜不得而取也今鈔<lb/>
　中二南相配圖王先生所定者蓋合各十有一篇退<lb/>
<pb n="KR2n0011_WYG_111-12b"/>
　何彼穠矣甘棠於王風而削去野有死麕則公固有<lb/>
　取於斯矣以公之謹重慮深啓夫末流破壞之弊然<lb/>
　卓然有見寤疑辨惑如王先生之言使淫邪三十餘<lb/>
　篇悉從屏黜之例豈非千古一快朱子復生必以為<lb/>
　然也惜斯論未究而公不可作矣姑識於序篇之末<lb/>
　以俟後之君子究焉<lb/>
　黄溍曰先生是書正其音釋攷其名物度數以補先<lb/>
　儒之未偹仍存其逸義旁采遠援而以已意終之<lb/>
<pb n="KR2n0011_WYG_111-13a"/>
羅氏<hi>復</hi>詩集傳音釋<lb/>
　　二十卷<lb/>
　　　存<lb/>
　黄虞稷曰字中行廬陵人<lb/>
　　　　按曹氏靜惕堂有藏本乃合白雲許氏名物<lb/>
　　　　鈔而音釋之<lb/>
朱氏<hi>公遷</hi>詩傳疏義<lb/>
　　二十卷<lb/>
<pb n="KR2n0011_WYG_111-13b"/>
　　　存<lb/>
　公遷自序曰説詩之難久矣自孔子説烝民㦤德之<lb/>
　旨孟子説北山賢勞之意而後世難其人漢儒章句<lb/>
　訓詁詳於詩則病甚繼之者説愈煩意愈窒遼遠乎<lb/>
　千四百年至明道先生説雄雉二章得孔孟説詩之<lb/>
　法又數十年得朱子而偹焉蓋詩主咏歌與文體不<lb/>
　同辭若重複而意實相承也意則委婉而辭若甚倨<lb/>
　也是則説詩者之難也朱子取法孔子又取法於孟<lb/>
<pb n="KR2n0011_WYG_111-14a"/>
　子又取法於程子少以虚辭助字發之而其脉絡較<lb/>
　然自明三百篇可以讀矣然虚辭助字之間似輕而<lb/>
　重似汎而切苟有鹵莽滅裂之心焉未必不以易而<lb/>
　視之也是則讀詩者又當知其難也諸家自立異者<lb/>
　不論惟輔氏羽翼傳説條理通暢甚有賴焉而多冗<lb/>
　長不修亦時時有相矛盾者且或傳之約者與之俱<lb/>
　約微者與之俱微猶若未能盡也小子魯鈍膚末何<lb/>
　足與言間因輔氏説而擴充之剖析傳文以達經旨<lb/>
<pb n="KR2n0011_WYG_111-14b"/>
　而於未發者必究其藴已發者不羨其辭庶幾子顯<lb/>
　微闡幽之意而因傳求經不難也抑嘗從事於斯矣<lb/>
　持其無敢慢之心堅其欲自得之志語助之聲隨而<lb/>
　為之上下也立言之趣從而與之周旋也優游饜飫<lb/>
　積日累月乃若有黙契焉此不敏之資困學之方而<lb/>
　未敢以為是也夫惟以意逆志者必有大過於兹閲<lb/>
　而教之則幸矣<lb/>
　何英後序曰先師松隖先生嘗謂野谷洪先生初從<lb/>
<pb n="KR2n0011_WYG_111-15a"/>
　遊先正朱氏公遷先生之門受讀三百五篇之詩一<lb/>
　日請説周頌維天之命一章之旨先生於集傳下訓<lb/>
　釋其義發言外之意瞭然明白復請曰於集傳皆得<lb/>
　如此章以發其所未發以惠天下學者豈非斯文之<lb/>
　幸與時先生以特恩授校官得正金華郡庠日纂月<lb/>
　注以成其書名曰詩傳疏義黄文獻公溍一見深加<lb/>
　嘆賞凡興體之作語意呼應尤切究心焉然學者悦<lb/>
　慕雖相傳錄終亦罕覩永樂乙酉先師宗兄世載游<lb/>
<pb n="KR2n0011_WYG_111-15b"/>
　書林至葉君景達家因閲四書通旨而語及疏義景<lb/>
　達尚德之士屢致書來請梓傳歲丁酉英侍先師舘<lb/>
　於葉氏廣勤堂參校是書旁取諸儒之説節其切要<lb/>
　者錄而附之藳成未就鋟刻先生還斾考終正統庚<lb/>
　申景達書來囑英曰所傳詩傳疏義輯錄遺其藁數<lb/>
　卷不存願為補葺而壽諸梓英竊慮其所遺忘恐成<lb/>
　湮没况景達欲廣惠愛之仁故不揆淺陋敬取先師<lb/>
　所受餘稿謹錄補遺重加增釋足成是編名曰詩傳<lb/>
<pb n="KR2n0011_WYG_111-16a"/>
　疏義詳釋發明質諸同門友京兄劉剡以卒先師之<lb/>
　志狂僭之咎固不可逃庶乎有以表述先正斯文之<lb/>
　德昭際盛代文明之治尚得與四方諸君子共之是<lb/>
　所願也<lb/>
　江西通志朱公遷字克升樂平人學於同郡呉中行<lb/>
　以遺逸徵授翰林直學士章七上力辭乃出為處州<lb/>
　學正兵亂徙婺源<lb/>
　樂平縣志公遷以至正辛已領浙江鄉試教婺州改<lb/>
<pb n="KR2n0011_WYG_111-16b"/>
　處州嘗題其室曰陽明之所學者稱陽所先生<lb/>
李氏<hi>公凱</hi>毛詩句解<lb/>
　　二十卷<lb/>
　　　存<lb/>
　黄虞稷曰公凱宜春人字仲容其書專取吕氏讀詩<lb/>
　記而櫽括之<lb/>
曹氏<hi>居貞</hi>詩義發揮<lb/>
　　　未見<lb/>
<pb n="KR2n0011_WYG_111-17a"/>
　江西通志曹居貞廬陵人著詩義發揮永樂中修大<lb/>
　全多采之<lb/>
焦氏<hi>悦</hi>詩講疑<lb/>
　　　佚<lb/>
　蘇天爵表墓曰先生姓焦氏諱悦字子和與同郡安<lb/>
　熙講説六經之旨伊洛諸儒之訓莫不究其精微中<lb/>
　臺御史表其學行可為人師授真定郡學官號其居<lb/>
　曰兌齋有詩講疑一編藏於家<lb/>
<pb n="KR2n0011_WYG_111-17b"/>
顔氏<hi>達</hi>詩經講説<lb/>
　　　未見<lb/>
　陸元輔曰江陵人<lb/>
夏氏<hi>泰亨</hi>詩經音考<lb/>
　　　佚<lb/>
　紹興府志夏泰亨字叔通㑹稽人領鄉薦官翰林院<lb/>
　編修<lb/>
呉氏<hi>師道</hi>詩雜説<lb/>
<pb n="KR2n0011_WYG_111-18a"/>
　　二卷<lb/>
　　　未見<lb/>
盧氏<hi>觀</hi>詩集説<lb/>
　　　未見<lb/>
　黄虞稷曰字彦達崑山人熊之父<lb/>
楊氏<hi>璲</hi>詩傳名物類考<lb/>
　　　未見<lb/>
　兩浙名賢錄璲字元度餘姚人注詩傳名物類考侍<lb/>
<pb n="KR2n0011_WYG_111-18b"/>
　御史姚黻上於朝厯寧海縉雲及本州學官<lb/>
俞氏<hi>遠</hi>詩學管見<lb/>
　　　未見<lb/>
蘇氏<hi>天爵</hi>讀詩疑問<lb/>
　　一卷<lb/>
　　　存<lb/>
　天爵自述曰戊辰之冬閲朱子詩集傳吕氏讀詩記<lb/>
　偶有所疑輒筆錄之蓋將就有道而正焉非願學固<lb/>
<pb n="KR2n0011_WYG_111-19a"/>
　哉髙叟之為詩也<lb/>
呉氏<hi>簡</hi>詩義<lb/>
　　　佚<lb/>
　紹興府志呉簡字仲廣呉江人以薦入官厯紹興學<lb/>
　錄<lb/>
楊氏<hi>舟</hi>詩經發揮<lb/>
　　　佚<lb/>
　江西通志楊舟字道濟吉水人<lb/>
<pb n="KR2n0011_WYG_111-19b"/>
　湖廣總志楊舟字梓夫慈利人登進士任茶陵同知<lb/>
　厯遷翰林待制<lb/>
韓氏<hi>性</hi>詩音釋<lb/>
　　一卷<lb/>
　　　佚<lb/>
　陸元輔曰元慈湖書院山長㑹稽人韓性明善撰<lb/>
貢氏<hi>師泰</hi>詩補注<lb/>
　　二十卷<lb/>
<pb n="KR2n0011_WYG_111-20a"/>
　　　佚<lb/>
林氏<hi>泉生</hi>詩義矜式<lb/>
　　十二卷<lb/>
　　　存<lb/>
　繆泳曰此專為科舉而設無足存也<lb/>
　　　　按泉生行狀墓志俱呉海作平生著述秪載<lb/>
　　　　春秋論斷而無詩義矜式一書殆書賈所托<lb/>
　　　　也<lb/>
<pb n="KR2n0011_WYG_111-20b"/>
秦氏<hi>玉</hi>詩經纂例<lb/>
　　　佚<lb/>
　楊維楨志墓曰先生諱玉字德卿姓秦氏其先鹽城<lb/>
　人徙居崇明又徙崑之太倉家焉通五經尤邃於詩<lb/>
　教授鄉里二十年既没其徒私諡曰孝友先生<lb/>
余氏<hi>希聲</hi>詩説<lb/>
　　四卷<lb/>
　　　佚<lb/>
<pb n="KR2n0011_WYG_111-21a"/>
　括蒼彚記余希聲青田人<lb/>
周氏<hi>鼎</hi>詩經辨正<lb/>
　　　佚<lb/>
　宋濂志墓曰周鼎字仲恒先世自安成徙廬陵從湜<lb/>
　溪郭正表游六經有所疑滯縱横扣擊惟恐其弗明<lb/>
　積功既久多超特之見謂詩分正變之説固肇於漢<lb/>
　儒然而正中有變變中有正不可執一而求况其體<lb/>
　製音節夐然不侔若虚心玩之策書紊亂瞭然可見<lb/>
<pb n="KR2n0011_WYG_111-21b"/>
　必各從其類然後可辨世道升降之由其詩雖非盛<lb/>
　時之作其人既賢其書猶近於古必附小大雅之正<lb/>
　者勸懲之義庶有托焉先王以禮樂化成天下而於<lb/>
　詩之用見之其效至於協和神人之應非空言比也<lb/>
　君於六經皆有論著未及完獨詩經辨正若干卷藏<lb/>
　於家<lb/>
方氏<hi>道壡</hi>詩記<lb/>
　　　佚<lb/>
<pb n="KR2n0011_WYG_111-22a"/>
　兩浙名賢錄方道壡字以愚淳安人蛟峰先生之曾<lb/>
　孫登至順二年進士第授翰林編修官調嘉興推官<lb/>
　再調杭州判官引疾歸洪武初兩被召不赴<lb/>
朱氏<hi>倬</hi>詩疑問<lb/>
　　七卷<lb/>
　　　存<lb/>
　劉錦文跋曰詩經疑問朱君孟章所擬以淑人者也<lb/>
　朱君以明經取科第凡所辨難誠足以發朱子之蘊<lb/>
<pb n="KR2n0011_WYG_111-22b"/>
　而無髙叟之固然其間有有問無答者豈真以為疑<lb/>
　哉在乎學者深思而自得之耳舊本先後無緒今特<lb/>
　為之論定使旨同而辭小異者因得以互觀焉<lb/>
　成德序曰詩疑問七卷元進士朱倬孟章著朱氏授<lb/>
　經圖焦氏經籍志皆作六卷今本七卷末附南昌趙<lb/>
　德詩辨説一卷余始得是書稱盱黎進士朱倬莫知<lb/>
　為何如人考之漢書地理志豫章郡下有南城縣注<lb/>
　云縣有旴水圖經云在縣東二百一十歩一名建昌<lb/>
<pb n="KR2n0011_WYG_111-23a"/>
　江亦名旴江名勝志云縣之東境有新城縣立於宋<lb/>
　紹興八年就黎灘鎮置縣因號黎川然後知倬為建<lb/>
　昌新城人及考近所為建昌志僅於科第中有倬姓<lb/>
　名載其為遂昌尹而已他無所見也暇讀新安文獻<lb/>
　志載明初歙人汪叡仲魯所為七哀辭蓋錄元季守<lb/>
　節服義者七人而倬與焉因得據其辭而考定之辭<lb/>
　言倬以辛巳領江西鄉薦登壬午第考龔艮厯代甲<lb/>
　子編年辛巳為順帝至正元年壬午其二年而志載<lb/>
<pb n="KR2n0011_WYG_111-23b"/>
　倬以至順元年登第考至順為文宗紀元歲在庚午<lb/>
　仲魯之交倬當辛夘壬辰間倬自言登第十年壬午<lb/>
　至辛夘恰如其數則志所云至順者誤也豈以順帝<lb/>
　至正二年遂譌而為至順耶辭言初授某州同知以<lb/>
　憂家居服闋授文林郎遂安縣尹則已為官矣而倬<lb/>
　之言於仲魯者曰登科十年未沾寸禄仲魯哀辭亦<lb/>
　有十年未祿奚命之屯語殊不可解豈兩任皆試職<lb/>
　故不授禄耶哀辭言壬辰秋宼由開化趨遂安吏卒<lb/>
<pb n="KR2n0011_WYG_111-24a"/>
　逃散倬大書於座有生為元臣死為元鬼語遂坐公<lb/>
　所以待盡宼焚廨舎乃赴水死遂安為嚴州屬邑壬<lb/>
　辰為至正十二年考元史是年七月饒徽賊犯昱嶺<lb/>
　關陷杭州路當是其時蓋蘄黄餘黨由衢而至嚴者<lb/>
　也哀辭言後竟無傳其事者豈非以邑小職卑時方<lb/>
　大亂省臣以失陷郡邑自飾不遑遂掩其事而不鳴<lb/>
　於朝耶哀辭又稱其下車興學誦詩民熙化洽蓋倬<lb/>
　固當時良吏不僅以一死自了者而元史既不為之<lb/>
<pb n="KR2n0011_WYG_111-24b"/>
　立傳郡人亦不載其行事於志苟非仲魯是辭不幾<lb/>
　與荒燐野蔓同盡哉誠可哀也已辭稱歲庚寅倬同<lb/>
　考浙江鄉試始識仲魯於葛元哲家因見仲魯詩義<lb/>
　而惜其不遇蓋倬以同經閲卷則其著是書無疑其<lb/>
　為是書也當在未為縣尹之前其論經義大抵發朱<lb/>
　子集傳之蘊往往微啓其端而不竟其説蓋欲使學<lb/>
　者心思自得不欲遽告以微辭妙義也趙德者故宋<lb/>
　宗室舉進士入元不仕隱居豫章東湖於諸經皆有<lb/>
<pb n="KR2n0011_WYG_111-25a"/>
　辨説詩其一耳嗟嗟倬以義烈著德以髙隱稱雖無<lb/>
　經學皆可表見况著述章章若是乎是不可以無傳<lb/>
　也已<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_111-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百四</head> <lb/>
    <p>
<pb n="KR2n0011_WYG_204-1a"/>
欽定四庫全書<lb/>
　經義考卷二百四<lb/>
　　　　　　　　　　翰林院檢討朱彝尊撰<lb/>
　　　春秋<hi>三十七</hi>
姚氏<hi>咨</hi>春秋名世傳<lb/>
　　十三卷<lb/>
　　　存<lb/>
　皇甫汸序曰春秋國異政官殊制未嘗人人具列其<lb/>
<pb n="KR2n0011_WYG_204-1b"/>
　事也司馬遷所取若魯之栁下惠呉之季札晉之叔<lb/>
　向鄭之子產齊之管晏越之范蠡文種僅數十子耳<lb/>
　厥後王當撰列國諸臣傳效法遷史凡一百三十四<lb/>
　人系以贊辭近司宼大庾劉公撰春秋列傳其善惡<lb/>
　賢不肖得失治亂昭焉錫山邵文莊公晚取春秋諸<lb/>
　名臣言行錄纂述成編彌留之日寢堂弗戢燎原爲<lb/>
　災藏山毁草惜哉皇山姚隱君取文莊之意補輯其<lb/>
　書傳始於周辛伯迄於虞宫之竒凡一百四十八人<lb/>
<pb n="KR2n0011_WYG_204-2a"/>
　勒爲一十三卷挍王生所撰文簡而事精矣門人安<lb/>
　茂卿取而梓之<lb/>
　咨自序曰邑先達邵文莊公嘗讀春秋左氏傳凡其<lb/>
　人之嘉言善行與其隱顯聞望生榮死哀可以昭旂<lb/>
　常炳緗素者始於周之辛伯以迄虞宫之竒得一百<lb/>
　四十八人爲書一十三卷以準一年十二月之數餘<lb/>
　其一以象閏亦例春秋也書未梓行公遽捐館遺目<lb/>
　錄并小論於世或謂公時不逮志或謂將脱稾罹鬱<lb/>
<pb n="KR2n0011_WYG_204-2b"/>
　攸之變豈斯文未喪天不俾一人專之而欲分其美<lb/>
　於後人耶余生也晚末由趨公之門牆忝交於郡博<lb/>
　萃君明伯明伯乃公門人補庵比部冢嗣也曩示兹<lb/>
　目要予纂補且故友施子羽陸一之僉慫慂之曰非<lb/>
　汝誰與任者予久食貧餬口四方者五十餘年遘疾<lb/>
　齋居三易裘葛僅勒成編門人安茂卿請授剞劂遂<lb/>
　許之<lb/>
　黄虞稷曰咨字舜咨無錫人先是邑人邵寶爲是書<lb/>
<pb n="KR2n0011_WYG_204-3a"/>
　未竟咨因續成之<lb/>
凌氏<hi>穉隆</hi>春秋左傳注評測義<lb/>
　　七十卷<lb/>
　　　存<lb/>
　王世貞曰以棟少習春秋而於左氏尤稱精詣中年<lb/>
　以來乃盡采諸家之合者薈蕞之發杜預之所不合<lb/>
　者而鍼砭之諸評隲左氏而媺者皆臚列之左氏之<lb/>
　所錯出而不易考者或名或字或諡或封號咸置之<lb/>
<pb n="KR2n0011_WYG_204-3b"/>
　編首一開卷而可得以棟其忠於左氏杜氏者哉<lb/>
錢氏<hi>應奎</hi>左紀<lb/>
　　十一卷<lb/>
　　　存<lb/>
邵氏<hi>弁</hi>春秋通義畧<lb/>
　　二卷<lb/>
　　　存<lb/>
　弁自序曰昔仲尼因魯史修春秋傳其學者三家師<lb/>
<pb n="KR2n0011_WYG_204-4a"/>
　説相承襃貶爲義愚竊以爲不然春秋有是非而無<lb/>
　襃貶襃貶一人之私也是非天下之公也因天下之<lb/>
　公是公非而無所毁譽此春秋之志也要之春秋之<lb/>
　教不越二端而已故或同辭而同事或異辭而同事<lb/>
　或異事而同辭同辭同事者正例也異事異辭者變<lb/>
　例也例以通其凡辭以體其變而經教立矣奚取於<lb/>
　襃貶哉故正例之是非統於事比事而天下之大勢<lb/>
　可明也變例之是非顯於辭循辭而每事之得失可<lb/>
<pb n="KR2n0011_WYG_204-4b"/>
　考也不通乎例者不可以語常不達乎辭者不可以<lb/>
　盡變説者繫日月於襃貶析予奪於名稱謂夷夏皆<lb/>
　由聖人之進退亂臣賊子皆由仲尼之誅討夫日月<lb/>
　本乎天運何心於襃貶名爵定於王朝何柄而予奪<lb/>
　夷夏盛衰天下大勢也豈空言所能進退亂賊誅討<lb/>
　列國政刑也豈後世可以虚加若進退由於仲尼則<lb/>
　進呉楚而退齊晉聖人乃無意於安攘誅討可以虚<lb/>
　加則刺公子買而奔慶父孔子爲失刑矣又其甚者<lb/>
<pb n="KR2n0011_WYG_204-5a"/>
　魯桓有弑君之惡反歸罪於天王至於桓無貶焉則<lb/>
　是罪坐於鄰之人而庇匿其主也季氏有逐君之惡<lb/>
　而先正乎定昭季氏乃無譏焉則是畏彊禦而弱其<lb/>
　君也故以襃貶爲例其例不可通也以襃貶命辭其<lb/>
　辭不可訓也膏肓廢疾深痼學者之見聞邪説詖辭<lb/>
　汨沒聖經之宗旨使春秋之大義不明而體統不立<lb/>
　何由定天下之邪正哉殊不知分之通於天下者周<lb/>
　爲主事之通於列國者魯爲主春秋書王所以通其<lb/>
<pb n="KR2n0011_WYG_204-5b"/>
　分於天下也故列五等序王爵也不列於五等呉楚<lb/>
　之君非王爵也凡登名於策書有王命者也不登名<lb/>
　於策書無王命者也禮樂征伐以達王事於天下故<lb/>
　曰分之通於天下者周爲主春秋書公所以統其事<lb/>
　於國内也故本國之君大夫出入必書本國之政事<lb/>
　廢舉必書他國之事接我則書來告則書詳内事略<lb/>
　外事也故曰事之通於列國者魯爲主主周則周之<lb/>
　名分仲尼何敢紊焉主魯則魯之典禮仲尼何敢變<lb/>
<pb n="KR2n0011_WYG_204-6a"/>
　焉故策書所載有其事不敢隱也無其事不敢加也<lb/>
　事與詞皆從實錄而已事之所比爲正例正例者通<lb/>
　論之勢也詞之所之爲變例變例者即事之教也爲<lb/>
　例之體二謂大事必書之體謂常事特書之體大事<lb/>
　必書或書而變常者變例也常事不書以非常故書<lb/>
　者正例也比事而成例循事而命辭事辭皆從實錄<lb/>
　所以傳信也舊史有闕文存而不削所以傳疑也傳<lb/>
　疑傳信史家之法也因是因非大道之公也史以正<lb/>
<pb n="KR2n0011_WYG_204-6b"/>
　王法經以明王道史法立而大道行矣何以襃貶爲<lb/>
　昔韓退之有言春秋三傳束髙閣獨抱遺經究終始<lb/>
　旨哉斯言惜無成書以示後世唐之陸淳啖助趙匡<lb/>
　此三家者與韓公同時議論相若予故有取焉嘉靖<lb/>
　癸丑避宼幽居文籍罕接於目坐卧以經自隨久之<lb/>
　日有所記札輒疏爲或問一卷凡例輯略一卷屬辭<lb/>
　比事八卷總名之曰春秋通義略非敢傳之人人以<lb/>
　俟後世之揚子雲焉爾<lb/>
<pb n="KR2n0011_WYG_204-7a"/>
張氏<hi>事心</hi>春秋左氏人物譜<lb/>
　　一卷<lb/>
　　　存<lb/>
　事心自序曰春秋之書人也或以名或以字或以官<lb/>
　或以爵或以其諡號食邑蓋襃貶存焉左氏於春秋<lb/>
　中諸人之名字官爵諡號食邑素習口吻者至於作<lb/>
　傳或連年之事前書名而後書字或一章之中首書<lb/>
　爵而末書諡蓋信筆所到初無意義於其閒也而讀<lb/>
<pb n="KR2n0011_WYG_204-7b"/>
　者彼此錯綜紛然莫辨甚至於以一人爲二人以二<lb/>
　人爲一人者而況能溯其本始支分者乎杜元凱癖<lb/>
　左氏有集解有凡例有盟㑹圖有長厯而又有世族<lb/>
　譜蓋以叙世系而明族姓則其於人物源派意必精<lb/>
　詳可觀也乃其書今亡之矣僅於注疏中見一二焉<lb/>
　又有著名號歸一者歸而未盡而前後且失次又有<lb/>
　著繫年及族號者族而未詳而挂漏且什三余讀是<lb/>
　書自隱初至哀末凡錄二千五百三十九人名之曰<lb/>
<pb n="KR2n0011_WYG_204-8a"/>
　春秋人物纂其於每人名字諡號亦粗詳矣然世系<lb/>
　竟未能貫始徹終而各國亦未能兼收而並覽也復<lb/>
　取所纂者分國而彚編之首世系次中宫<hi>周曰中宫列國曰壼</hi>
　<hi>内</hi>次子姓則世系莫考者次先王先后<hi>列國曰先公先妃</hi>則<lb/>
　春秋以前者次先裔則本國先世支庶也次古先裔<lb/>
　則古昔聖哲苗裔也次世族則本國功臣巨室也而<lb/>
　終之以臣庶此八目者隨諸國之有無增損焉不能<lb/>
　諸國一一備也而孔門特立一目者尊宣聖也其古<lb/>
<pb n="KR2n0011_WYG_204-8b"/>
　先人物則起自上古止商紂另爲一項於周前者皆<lb/>
　傳中所引也編成因名之曰春秋左氏人物譜以明<lb/>
　系表世若家乘焉故曰譜也讀左得此庶不至誤名<lb/>
　號而迷本原或亦可以補世族之缺乎<lb/>
　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>序曰吾鄉張子靜先生博雅閎覽人號書簏生<lb/>
　平所著述甚夥垂老以貢爲海澄廣文罷歸貧日甚<lb/>
　先生既没其所著作十九散落悽然傷之今歲偶過<lb/>
　友人張道輔家得其春秋人物譜皆先生手錄草藳<lb/>
<pb n="KR2n0011_WYG_204-9a"/>
　蟲蠧半蝕㸃竄糊塗覽者莫尋頭緒予乃攜之長溪<lb/>
　龜湖僧舍旅次閒寂嚴加挍訂初稾渾爲一卷予分<lb/>
　十二公而羅列之重爲繕寫井然有序第首尾糜爛<lb/>
　尚有缺文客中無書未遑考補俟質諸沈酣麟經之<lb/>
　士再屬爲增定以成全書傳之來驥未必於經學無<lb/>
　少補云<lb/>
　黄虞稷曰張事心字子靜福清人<lb/>
鄭氏<hi>良弼</hi>春秋或問<lb/>
<pb n="KR2n0011_WYG_204-9b"/>
　　十四卷<lb/>
　　　未見<lb/>
春秋存疑<lb/>
　　一卷<lb/>
　　　未見<lb/>
春秋續義<lb/>
　　三卷<lb/>
　　　未見<lb/>
<pb n="KR2n0011_WYG_204-10a"/>
　王錫爵序曰淳安鄭子宗説甫業春秋有大志少遊<lb/>
　武林得江太史淵源家學博采群議著爲續義或問<lb/>
　二書闡明胡氏未盡之蘊己夘夏謁予就正予異焉<lb/>
　庚辰予郡顧君襟宇以進士令淳重其人即以其書<lb/>
　寄海虞定宇趙太史太史輒爲探討重訂已姜司成<lb/>
　江主政潤色之其友方春元輩裒次成帙凡若干卷<lb/>
　迄付之梓行矣續義江君有序而或問一書方春元<lb/>
　復爲代請余言弁諸首夫春秋聖人心法也學子經<lb/>
<pb n="KR2n0011_WYG_204-10b"/>
　生率宗胡氏即胡傳外縱窺閫邃得聖門之肯綮者<lb/>
　悉置之若棄亦惑矣鄭子能爲通方學據經辨傳之<lb/>
　真僞析理别言之當否協乎情止乎義而先入之見<lb/>
　勿與焉班班問答確有定論即起安國於九京當降<lb/>
　心而首肯者余嘉其有羽翼經傳之功冀與海内士<lb/>
　公共之也<lb/>
　黄虞稷曰良弼淳安人<lb/>
龔氏<hi>持憲</hi>春秋列國世家<lb/>
<pb n="KR2n0011_WYG_204-11a"/>
　　二十七卷<lb/>
春秋左傳今注<lb/>
　　四十卷<lb/>
春秋胡傳童子教<lb/>
　　十三卷<lb/>
　　　俱未見<lb/>
　黄虞稷曰持憲字行素太倉州人<lb/>
曹氏<hi>宗儒</hi>春秋序事本末<lb/>
<pb n="KR2n0011_WYG_204-11b"/>
　　三十卷<lb/>
　　　未見<lb/>
春秋逸傳<lb/>
　　三卷<lb/>
　　　未見<lb/>
左氏辨<lb/>
　　一卷<lb/>
　　　未見<lb/>
<pb n="KR2n0011_WYG_204-12a"/>
　黄虞稷曰宗儒字元博松江人教諭<lb/>
　髙層雲曰元博序事本末一書按經以證傳索傳以<lb/>
　合經類訂精審<lb/>
董氏<hi>啓</hi>春秋補傳<lb/>
　　十二卷<lb/>
　　　存<lb/>
　陸樹聲序曰海寧董子石龍者自少通春秋學游庠<lb/>
　校以父喪終慕棄去不欲與少年舉子尋行墨也君<lb/>
<pb n="KR2n0011_WYG_204-12b"/>
　益邃意經學既所輯春秋補傳成持以謁予㑹予赴<lb/>
　召君命辭去久之予從金陵歸迓予檇李舟從呉越<lb/>
　之間往返者三四與予言輒避席以請也予甚愧其<lb/>
　勤予聞董氏其先有從陽明先生於天泉晚得聞道<lb/>
　陽明先生所爲記從吾道人者君從大父也而君父<lb/>
　郡博中山陽明許其志道尤篤乃知董氏世多賢者<lb/>
　以君之賢幼得從游陽明在弟子列豈特以經生自<lb/>
　命哉乃今不遠數百里手一編就予倀倀問途君可<lb/>
<pb n="KR2n0011_WYG_204-13a"/>
　謂不遇矣予生晚不及掃陽明之門求從吾中山者<lb/>
　與之質疑請益晚獲與君游盡聞其所得於先生長<lb/>
　老者以私淑則予方幸君君亦何有於予也是歲春<lb/>
　仲予生朝厪君遠來燒燭夜坐君起爲壽舉薛敬軒<lb/>
　語予拜且承之予與君生同甲子同習三傳晚而志<lb/>
　於道又同好也庶幾所謂三同者因書贈君以諗夫<lb/>
　同社<lb/>
鄧氏<hi>鍭</hi>春秋正解<lb/>
<pb n="KR2n0011_WYG_204-13b"/>
　　　未見<lb/>
　建昌新城縣志鍭字時雋以貢授偃師丞以子渼貴<lb/>
　贈通議大夫河南按察使<lb/>
章氏<hi>潢</hi>春秋竊義<lb/>
　　　未見<lb/>
鄧氏<hi>元錫</hi>春秋繹通<lb/>
　　一卷<lb/>
　　　存<lb/>
<pb n="KR2n0011_WYG_204-14a"/>
黄氏<hi>智</hi>春秋三傳㑹要<lb/>
　　　佚<lb/>
朱氏<hi>睦㮮</hi>春秋諸傳辨疑<lb/>
　　四卷<lb/>
　　　未見<lb/>
　<lb/>
　<lb/>
　<lb/>
<pb n="KR2n0011_WYG_204-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百四<lb/>
</p>
<p>
</p>
  </div>
</body>
</text>
</TEI>
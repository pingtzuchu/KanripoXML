<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百九</head> <lb/>
    <p>
<pb n="KR2n0011_WYG_209-1a"/>
欽定四庫全書<lb/>
　經義考卷二百九<lb/>
　　　　　　　　　　翰林院檢討朱彝尊撰<lb/>
　　　春秋<hi>四</hi>　<hi>二</hi>
左丘子<hi>明</hi>春秋外傳國語<lb/>
　　漢志二十一篇<lb/>
　　　存<lb/>
　司馬遷曰左丘失明厥有國語<lb/>
<pb n="KR2n0011_WYG_209-1b"/>
　王充曰國語左氏之外傳也左氏傳經辭語尚畧故<lb/>
　復選錄國語之辭以實之<lb/>
　傅𤣥曰國語非丘明所作故有共説一事而二文不<lb/>
　同<lb/>
　孔晁曰左丘明集其典雅令辭與經相發明者爲春<lb/>
　秋傳其髙論善言别爲國語<lb/>
　劉熙曰國語記諸國君臣相與言語謀議之得失也<lb/>
　又曰外傳春秋以魯爲内以諸國爲外外國所傳之<lb/>
<pb n="KR2n0011_WYG_209-2a"/>
　事也<lb/>
　劉炫曰國語非丘明作<lb/>
　劉知幾曰左丘明既爲春秋内傳又稽其逸文纂其<lb/>
　别説分周魯齊晉鄭楚呉越八國事起自周穆王終<lb/>
　於魯悼公列爲春秋外傳國語合二十一篇其文以<lb/>
　方内傳或重出而小異然自古名儒賈逵王肅虞翻<lb/>
　韋曜之徒竝申以注釋治其章句此亦六經之流三<lb/>
　傳之亞也<lb/>
<pb n="KR2n0011_WYG_209-2b"/>
　陸淳曰國語與左傳文體不倫定非一人所爲<lb/>
　崇文總目左丘明撰呉侍中領左國史髙陵亭侯韋昭<lb/>
　解昭參引鄭衆賈逵虞翻唐固合凡五家爲注自所<lb/>
　發正者三百七事<lb/>
　司馬光曰先儒多怪左丘明既傳春秋又作國語爲<lb/>
　之説者多矣皆未甚通也先君以爲丘明將傳春秋<lb/>
　乃先采集列國之史因别分之取其精英者爲春秋<lb/>
　傳而先所采集之槀因爲時人所傳命曰國語非丘<lb/>
<pb n="KR2n0011_WYG_209-3a"/>
　明之本志也故其辭語繁重序事過詳不若春秋傳<lb/>
　之簡直精明渾厚遒峻也又多駁雜不粹之文誠由<lb/>
　列國之史學有厚薄才有淺深不能醇一故也不然<lb/>
　丘明作此重複之書何爲耶<lb/>
　晁公武曰班固藝文志有國語二十一篇隋志云二<lb/>
　十二卷唐志云二十一卷今書篇次與漢志同蓋厯<lb/>
　代儒者析簡併篇互有損益不足疑也要之藝文志<lb/>
　審矣陸淳謂與左傳文體不倫定非一人所爲蓋未<lb/>
<pb n="KR2n0011_WYG_209-3b"/>
　必然范寗曰左氏富而豔韓愈云左氏浮夸今觀此<lb/>
　書信乎其富豔且浮夸矣非左氏而誰栁宗元稱越<lb/>
　語尤竒峻豈特越哉自楚以下類如此<lb/>
　朱子語錄曰國語委靡繁絮真衰世之文耳是時語<lb/>
　言議論如此宜乎周之不能振起也<lb/>
　李燾曰昔左丘明將傳春秋乃先采集列國之史國<lb/>
　别爲語旋獵其英華作春秋傳而先所采集之語草<lb/>
　稾具存時人共傳習之號曰國語殆非丘明本志也<lb/>
<pb n="KR2n0011_WYG_209-4a"/>
　故其辭多枝葉不若内傳之簡直峻健甚者駁雜不<lb/>
　類如出他手蓋由當時列國之史材有厚薄學有淺<lb/>
　深故不能醇一耳不然丘明特爲此重複之書何耶<lb/>
　先儒或謂春秋傳先成國語繼作誤矣惟本朝司馬<lb/>
　溫公父子能識之<lb/>
　陳振孫曰自班固志言左丘明所著至今與春秋傳<lb/>
　竝行號爲外傳今考二書雖相出入而事辭或多異<lb/>
　同文體亦不類意必非出一人之手也司馬子長云<lb/>
<pb n="KR2n0011_WYG_209-4b"/>
　左丘失明厥有國語又似不知所謂唐啖助亦嘗辨<lb/>
　之<lb/>
　陳造曰左丘明傳記諸國事既備矣復爲國語二書<lb/>
　之事大同小異者多或疑之蓋傳在先秦古書六經<lb/>
　之亞也紀史以釋經文婉而麗國語要是傳體而其<lb/>
　文壯其辭竒<lb/>
　真德秀曰征犬戎監謗專利不藉千畝立戲五事皆<lb/>
　周宣王以前文章不見於書而幸見於國語<lb/>
<pb n="KR2n0011_WYG_209-5a"/>
　王應麟曰劉炫謂國語非丘明作葉少蘊云古有左<lb/>
　氏左丘氏太史公稱左丘失明厥有國語今春秋傳<lb/>
　作左氏而國語爲左丘氏則不得爲一家文體亦自<lb/>
　不同其非一家書明甚左氏蓋左史之後以官氏者<lb/>
　朱文公謂左氏乃左史倚相之後故其書説楚事爲<lb/>
　詳司馬氏謂左氏欲傳春秋先作國語國語之文不<lb/>
　及傳之精也<lb/>
　黄震曰國語事必稽典型言必主恭敬衰周之邪説<lb/>
<pb n="KR2n0011_WYG_209-5b"/>
　一語無之是足詔萬世也<lb/>
　戴表元曰此書不專載事遂稱國語先儒竒太史公<lb/>
　變編年爲雜體有作古之材以余觀之殆倣國語而<lb/>
　爲之也<lb/>
　黄省曾曰昔左氏羅集國史實書以傳春秋其釋麗<lb/>
　之餘溢爲外傳實多先王之明訓自張蒼賈生馬遷<lb/>
　以來千數百年播誦於藝林不衰世儒雖以浮夸濶<lb/>
　誕者爲病然而文辭髙妙精理非後之操觚者可及<lb/>
<pb n="KR2n0011_WYG_209-6a"/>
　王維楨曰左傳尊聖人之經者而國語羽翼之春秋<lb/>
　素王丘明素臣千古不易之論也范武子謂左氏豔<lb/>
　而富其失也誣夫古之聞人恥巧言令色者而肯誣<lb/>
　耶栁子厚文章簡古有法深得左氏之遺至爲論六<lb/>
　十七篇而命曰非國語病其文勝而不醇乎道斯持<lb/>
　論之過也<lb/>
　王世貞曰昔孔子因魯史以作經而左氏翼經以立<lb/>
　傳復作外傳以補所未備其所著記蓋列國辭命載<lb/>
<pb n="KR2n0011_WYG_209-6b"/>
　書訓誡諌説之辭也商畧帝王包括宇宙該治亂蹟<lb/>
　善敗按籍而索之班班詳覈奚翅二百四十二年之<lb/>
　行事其論古今天道人事備矣即寥寥數語靡不悉<lb/>
　張弛之義暢彼我之懷極組織之工鼓陶鑄之巧學<lb/>
　者稍稍掇拾其芬豔猶足以文藻羣流黼黻當代信<lb/>
　文章之巨麗也<lb/>
　陶望齡曰國語一書深厚渾樸周魯尚矣周語辭勝<lb/>
　事晉語事勝辭齊語單記桓公霸業大畧與管子同<lb/>
<pb n="KR2n0011_WYG_209-7a"/>
　如其妙理瑋辭驟讀之而心驚濳翫之而味永還湏<lb/>
　以越語壓卷<lb/>
鄭氏<hi>衆</hi>國語章句<lb/>
　　　佚<lb/>
　宋庠曰鄭仲師作國語章句亡其篇數<lb/>
賈氏<hi>逵</hi>國語解詁<lb/>
　　隋志二十卷<lb/>
　　　佚<lb/>
<pb n="KR2n0011_WYG_209-7b"/>
　宋庠曰賈景伯國語解詁二十一篇唐已亡<lb/>
　　　　按太平御覽引賈氏解平公射鷃篇云徒林<lb/>
　　　　園中池也言唐叔有才藝封於晉餘見韋注<lb/>
　　　　者不少<lb/>
王氏<hi>肅</hi>春秋外傳章句<lb/>
　　隋志<hi>闕</hi>卷<lb/>
　　　佚<lb/>
　宋庠曰王肅國語章句梁有二十二卷唐志亦云<lb/>
<pb n="KR2n0011_WYG_209-8a"/>
虞氏<hi>翻</hi>春秋外傳國語注<lb/>
　　隋志二十一卷<lb/>
　　　佚<lb/>
唐氏<hi>固</hi>春秋外傳國語注<lb/>
　　隋志二十一卷<lb/>
　　　佚<lb/>
　　　　按固注國語農祥晨正云農祥房星也晨正<lb/>
　　　　晨見南方謂立春之日初學記引之餘見韋<lb/>
<pb n="KR2n0011_WYG_209-8b"/>
　　　　注者多<lb/>
韋氏<hi>昭</hi>春秋外傳國語注<lb/>
　　隋志二十二卷<hi>唐志二十一卷</hi>
　　　存<lb/>
　呉志韋曜字𢎞嗣呉郡雲陽人爲中書郎博士祭酒<lb/>
　封髙陵亭侯遷中書僕射<lb/>
　裴松之曰曜本名昭史爲晉諱改之<lb/>
　昭自序曰昔孔子發憤於舊史垂法於素王左丘明<lb/>
<pb n="KR2n0011_WYG_209-9a"/>
　因聖言以攄意託王義以流藻其淵源深大沈懿雅<lb/>
　麗可謂命世之才博物善作者也其明識髙遠雅思<lb/>
　未盡故復采録前世穆王以來下迄魯悼智伯之誅<lb/>
　邦國成敗嘉言善語陰陽律吕天時人事逆順之數<lb/>
　以爲國語其文不主於經故號曰外傳所以包羅天<lb/>
　地探測禍福發起幽微章表善惡者昭然甚明實與<lb/>
　經藝竝陳非特諸子之倫也遭秦之亂幽而復光賈<lb/>
　生史遷頗綜述焉及劉光祿於漢成世始更考校是<lb/>
<pb n="KR2n0011_WYG_209-9b"/>
　正疑謬至於章帝鄭大司農爲之訓註解疑釋滯昭<lb/>
　晰可觀至於細碎有所闕畧侍中賈君敷而衍之其<lb/>
　所發明大義畧舉爲已瞭矣然其文間時有遺忘建<lb/>
　安黄武之間故侍御史㑹稽虞君尚書僕射丹陽唐<lb/>
　君皆英才碩儒洽聞之士也采摭所見因賈爲主而<lb/>
　損益之觀其辭義信多善者然所觧釋猶有異同昭<lb/>
　以末學淺闇寡聞階數君之成訓思事義之是非愚<lb/>
　心頗有所覺今諸家竝行是非相貿雖聰明疏達識<lb/>
<pb n="KR2n0011_WYG_209-10a"/>
　機之士知所去就然淺聞初學猶或未能袪過竊不<lb/>
　自料復爲之解因鄭賈之精實採唐虞之信善亦所<lb/>
　以増潤補綴參之以五經撿之以内傳以世本考<lb/>
　其流以爾雅齊其訓去非要存事實凡所發正三百<lb/>
　七事又諸家紛錯載述爲煩是以時有所見庶幾頗<lb/>
　近情事裁有補益猶恐人之多言未詳其故欲世覽<lb/>
　者察之<lb/>
　黄震曰國語文宏衍精潔韋昭注文亦簡切稱之<lb/>
<pb n="KR2n0011_WYG_209-10b"/>
孔氏<hi>晁</hi>春秋外傳國語注<lb/>
　　隋志二十卷<hi>唐志二十一卷</hi>
　　　佚<lb/>
　隋書晉五經博士<lb/>
栁氏<hi>宗元</hi>非國語<lb/>
　　唐志二卷<lb/>
　　　存<lb/>
　宗元自序曰左氏國語其文深閎傑異固世之所躭<lb/>
<pb n="KR2n0011_WYG_209-11a"/>
　嗜而不已也而其説多誣淫不槩於聖予懼世之學<lb/>
　者溺其文采而淪於是非是不得由中庸以入堯舜<lb/>
　之道本諸理作非國語<lb/>
　劉恕曰國語左丘明所著載内傳遺事或言理差殊<lb/>
　而文詞富美爲書别行自周穆王盡晉智伯趙襄子<lb/>
　當貞定王時凡五百餘年雖事不連屬於史官蓋有<lb/>
　補焉唐栁宗元采摭片言之失以爲誣淫不槩於聖<lb/>
　作非國語六十七篇其説雖存然不能爲國語輕重<lb/>
<pb n="KR2n0011_WYG_209-11b"/>
　也<lb/>
　蘇軾曰非國語鄙意不然之但未暇著論耳<lb/>
　晁公武曰上卷三十一篇下卷三十六篇<lb/>
　黄震曰栁子厚作非國語匪獨駁難多造理文亦竒<lb/>
　峭<lb/>
　王繼祀曰栁氏之文大抵得之國語者多而子厚反<lb/>
　非之蓋欲掩古以自彰也<lb/>
　戴仔曰觀非國語之書而見宗元之寡識也夫孔子<lb/>
<pb n="KR2n0011_WYG_209-12a"/>
　不語怪力亂神不語之則是矣謂其盡無固不可也<lb/>
　上古之世風氣初開天地尚闇民神之道雜糅弗章<lb/>
　自顓帝分命重黎秩叙天地然後幽明不相侵黷書<lb/>
　所謂絶地天通㒺有降格者也不但古爲然也今深<lb/>
　山大藪之中人跡鮮至之地往往産異見怪民人益<lb/>
　繁而後聽聞邈焉故近古之書多言怪神不足異也<lb/>
　不特國語言之也書六十篇往往有是焉盤庚告其<lb/>
　羣臣諄諄乎乃祖乃父告我髙后之説周公説於三<lb/>
<pb n="KR2n0011_WYG_209-12b"/>
　王金縢之冊至今存焉故記曰夏道尊命殷人尊神<lb/>
　率民以祀神先鬼而後禮彼誠去之未遠也周官宗<lb/>
　伯有巫祝禱祠之人掌詛盟禬禜之事攻説及乎毒<lb/>
　蟲厭禳施於夭鳥牡橭以殺淵神枉矢以射怪物世<lb/>
　之讀者往往懷子厚之見遂以爲非周公之書夫國<lb/>
　語之書皆先王之遺訓周官之書乃先聖之典禮其<lb/>
　大經大法章明較著者與日月俱懸其小未能明者<lb/>
　存之以俟其通耳故孔子曰多聞闕疑慎言其餘則<lb/>
<pb n="KR2n0011_WYG_209-13a"/>
　寡尤多見闕殆慎行其餘則寡悔觀子厚與呉武陵<lb/>
　吕溫書知不免乎後來之悔尤矣夫古之爲享祀朝<lb/>
　聘以觀威儀省禍福也故古之觀人也受玉而惰受<lb/>
　脤而不敬或視遠而歩髙或視下而言徐與夫言之<lb/>
　偷惰手之髙下容之俯仰皆有以見其禍福何者其<lb/>
　民氣素治故其亂者可得而察也子厚見夫今人之<lb/>
　亟有是而未嘗死亡也則以訾古此朝菌蟪蛄之智<lb/>
　也夫知人而後可以知天子厚不知民則焉知天道<lb/>
<pb n="KR2n0011_WYG_209-13b"/>
　伯陽父仲山甫王子晉單穆公單襄公伶州鳩史伯<lb/>
　衞彪傒觀射父九人語言皆不可訾訾之其爲不知<lb/>
　大矣公孫僑如之貪邪卻至之汰侈矜伐不可奬奬<lb/>
　之其爲同德明矣子貢曰文武之道未墜於地在人<lb/>
　賢者識其大者不賢者識其小者吾讀國語之書蓋<lb/>
　知此編之中一話一言皆文武之道也而其辭閎深<lb/>
　雅奥讀之味尤雋永然則不獨其書不可訾其文辭<lb/>
　亦未易貶也故予爲之説曰嗜古者好古書便今者<lb/>
<pb n="KR2n0011_WYG_209-14a"/>
　喜俗論嗜古者多迂談便俗者多疏快予迂誕之徒<lb/>
　也亦因以自道云<lb/>
　蔣之翹曰元和三四年間子厚在永州時作<lb/>
宋氏<hi>庠</hi>國語補音<lb/>
　　宋志三卷<hi>聚樂堂目九卷</hi>
　　　存<lb/>
　庠自序曰班固藝文志種别六經其春秋家有國語<lb/>
　二十一篇注左丘明著至漢司馬子長撰史記遂據<lb/>
<pb n="KR2n0011_WYG_209-14b"/>
　國語世本戰國策以成其書當漢出左傳祕而未行<lb/>
　又不立於學官故此書亦勿顯惟上賢達識之士好<lb/>
　而尊之俗儒勿識也逮東漢左傳漸布名儒始悟向<lb/>
　來公穀膚近之説而多歸左氏及杜元凱研精訓詁<lb/>
　木鐸天下古今真謬之學一旦冰釋雖國語亦從而<lb/>
　大行蓋其書竝出丘明自魏晉以後書錄所題皆云<lb/>
　春秋外傳國語是則左傳爲内國語爲外二書相副<lb/>
　以成大業凡事詳於内者略於外備於外者簡於内<lb/>
<pb n="KR2n0011_WYG_209-15a"/>
　先儒孔晁亦以爲然自鄭衆賈逵王肅虞翻唐固韋<lb/>
　昭之徒竝治其章句申之注釋爲六經流亞非復諸<lb/>
　子之倫自餘名儒碩士好是學者不可勝記厯世離<lb/>
　亂經籍亡逸今此書惟韋氏所解傳於世諸家章句<lb/>
　遂無存者然觀韋氏所叙以鄭衆賈逵虞翻唐固爲<lb/>
　主而增損之故其注備而有體可謂一家之名學惟<lb/>
　唐文人栁子厚作非國語二篇捃摭左氏意外微細<lb/>
　以爲詆訾然未足掩其鴻美左篇今完然與經籍竝<lb/>
<pb n="KR2n0011_WYG_209-15b"/>
　行無損也庸何傷於道若夫古今卷第亦多不同或<lb/>
　云二十一篇或二十二卷或二十卷然據班志最先<lb/>
　出賈逵次之皆云二十一篇此實舊書之定數也其<lb/>
　後或互有損益蓋諸儒章句煩簡不同析簡併篇自<lb/>
　名其學蓋不足疑也要之藝文志爲審矣又按先儒<lb/>
　未有爲國語音者蓋外内傳文多相渉字音亦通故<lb/>
　耶然近世傳舊音一篇不著撰人名氏尋其説乃唐<lb/>
　人也何以證之據解犬戎樹惇引鄯州羌爲説夫改<lb/>
<pb n="KR2n0011_WYG_209-16a"/>
　鄯善國爲州自唐始耳然其音簡陋不足名書但其<lb/>
　間時出異聞義均雞肋庠因暇輒記其所闕不覺盈<lb/>
　篇今因舊本而廣之凡成三卷其字音反切除存本<lb/>
　説外悉以陸德明經傳釋文爲主亦將稽舊學除臆<lb/>
　説也惟陸音不載者則以説文字書集韻等附益之<lb/>
　號曰國語補音其間闕疑請俟鴻博非敢傳之達識<lb/>
　姑以示兒曹云<lb/>
　陳振孫曰丞相安陸宋庠公序撰以先儒未有爲國<lb/>
<pb n="KR2n0011_WYG_209-16b"/>
　語音者近世傳舊音一卷不著撰人名氏蓋唐人也<lb/>
　簡陋不足名書因而廣之悉以陸德明釋文爲主陸<lb/>
　所不載則附益之<lb/>
　王應麟曰治平元年上之二月令國子監鏤板<lb/>
　宋史宋庠字公序安州安陸人徙雍丘天聖初舉進<lb/>
　士皇祐中拜兵部侍郎同中書門下平章事集賢殿<lb/>
　大學士遷工部尚書再遷兵部尚書以檢挍太尉同<lb/>
　平章事充樞密使封莒國公改封鄭國公讀書至老<lb/>
<pb n="KR2n0011_WYG_209-17a"/>
　不倦善正譌謬嘗挍國語撰補音三卷卒諡元獻<lb/>
魯氏<hi>有開</hi>國語音義<lb/>
　　一卷<lb/>
　　　佚<lb/>
林氏<hi>槩</hi>辨國語<lb/>
　　二卷<lb/>
　　　佚<lb/>
　閩書槩字端甫福清人景祐元年試禮部第一以大<lb/>
<pb n="KR2n0011_WYG_209-17b"/>
　理丞出知連州遷太常博士集賢校理著辨國語四<lb/>
　十篇曾鞏志其墓<lb/>
江氏<hi>端禮</hi>非非國語<lb/>
　　　佚<lb/>
　王應麟曰江端禮嘗病栁子厚作非國語乃作非非<lb/>
　國語東坡見之曰久有意爲此書不謂君先之也<lb/>
沈氏<hi>虚中</hi>左氏國語要畧<lb/>
　　十卷<lb/>
<pb n="KR2n0011_WYG_209-18a"/>
　　　佚<lb/>
　姓譜虚中廣德人舉進士厯官吏部尚書<lb/>
張氏<hi>九成</hi>標注國語類編<lb/>
　　　佚<lb/>
吕氏<hi>祖謙</hi>左氏國語類編<lb/>
　　宋志二卷<lb/>
　　　未見<lb/>
　宋史祖謙門人所編<lb/>
<pb n="KR2n0011_WYG_209-18b"/>
　陳振孫曰與左傳類編畧同但不載綱領止有十六<lb/>
　門又分傳與國語爲二<lb/>
戴氏<hi>仔</hi>非國語辨<lb/>
　　一篇<lb/>
　　　存<lb/>
劉氏<hi>章</hi>非非國語<lb/>
　　　佚<lb/>
　黄瑜曰劉章有文名病王充作刺孟栁子厚作非國<lb/>
<pb n="KR2n0011_WYG_209-19a"/>
　語乃作刺刺孟非非國語江端禮虞槃亦作非非國<lb/>
　語是非非國語有三書也<lb/>
亡名氏國語音畧<lb/>
　　通志一卷<lb/>
　　　佚<lb/>
虞氏<hi>槃</hi>非非國語<lb/>
　　　佚<lb/>
　何孟春曰元虞槃讀栁子厚非國語曰國語誠可非<lb/>
<pb n="KR2n0011_WYG_209-19b"/>
　而栁説亦非也於是作非非國語槃具見正史<lb/>
　姓譜槃集之弟同遊呉澄之門詩書春秋皆有論著<lb/>
　官湘鄉州判官<lb/>
葉氏<hi>真</hi>是國語<lb/>
　　七卷<lb/>
　　　佚<lb/>
張氏<hi>邦竒</hi>釋國語<lb/>
　　一卷<lb/>
<pb n="KR2n0011_WYG_209-20a"/>
　　　存<lb/>
曾氏<hi>于乾</hi>非非國語<lb/>
　　一卷<lb/>
　　　佚<lb/>
穆氏<hi>文熙</hi>國槩<lb/>
　　　存<lb/>
劉氏<hi>城</hi>春秋外傳國語地名錄<lb/>
　　一卷<lb/>
<pb n="KR2n0011_WYG_209-20b"/>
　　　存<lb/>
　城自序曰予既詮次内傳地名置之篋中蓋數歲矣<lb/>
　後此讀春秋輒觀大義不復比類求之近偶一巡攬<lb/>
　焉亦自謂麤有考索也旋以國語參定其間同者什<lb/>
　之七異者什之三又周晉采地多散見卿士姓號中<lb/>
　<hi>如召樊范單趙欒羊舌之類</hi>予鈔内傳時皆棄而勿取今併裒采<lb/>
　補其闕遺試以合諸前錄庶幾備春秋之版籍云爾<lb/>
　雖甚寥寥爲猶賢乎雞肋也崇禎丁丑夏五月<lb/>
<pb n="KR2n0011_WYG_209-21a"/>
春秋外傳國語人名錄<lb/>
　　一卷<lb/>
　　　存<lb/>
　城自序曰予錄地名外傳别出故人名亦如之世稱<lb/>
　國語亦左氏手以采摭博富繹經不盡乃别用義類<lb/>
　成書而外之以别乎内傳云爾按春秋之義内中國<lb/>
　禮義之人外亂賊之人斷斷然也我觀後世有一系<lb/>
　之人而祖父内子孫外者矣有一姓之人而伯叔内<lb/>
<pb n="KR2n0011_WYG_209-21b"/>
　仲季外者矣有一人之身而少壯内末路外者矣有<lb/>
　不得已之人而魂魄内衣冠外者矣之數人者律以<lb/>
　春秋之法當何等乎嗟乎在三代之世其傳外也外<lb/>
　傳之人則皆内逮乎今日其氏族内也而人則皆外<lb/>
　吾烏乎傳之悲哉<lb/>
竹書師春<lb/>
　　一卷<lb/>
　　　佚<lb/>
<pb n="KR2n0011_WYG_209-22a"/>
　黄伯思曰晉太康二年汲郡民不準盜發魏襄王冢<lb/>
　得古竹書凡七十五篇晉征南將軍杜預云别有一<lb/>
　卷純集左傳卜筮事上下次第及其文義皆與左傳<lb/>
　同名曰師春師春似是鈔集人名也今觀中祕所藏<lb/>
　師春乃與預説全異預云純集卜筮事而此乃記諸<lb/>
　國世次及十二公歲星所在併律吕諡法等末乃書<lb/>
　易象變卦又非專載左氏傳卜筮事由是知此非預<lb/>
　所見師春之全也然預記汲冢他書中有易陰陽説<lb/>
<pb n="KR2n0011_WYG_209-22b"/>
　而無彖繫又有紀年三代并晉魏事疑今師春蓋後<lb/>
　人雜鈔紀年篇耳然預云紀年起自夏商周而此自<lb/>
　唐虞以降皆錄之預云紀年皆三代王事無諸國别<lb/>
　而此皆有諸國預云紀年特記晉國起殤叔次文侯<lb/>
　昭侯而此記晉國世次自唐叔始是三者又與紀年<lb/>
　異矣及觀其紀歲星事有杜征南洞曉陰陽之語由<lb/>
　是知此書亦西晉人集錄而未必盡出汲冢也然臣<lb/>
　近考辨祕閣古寶器有宋公䜌餗鼎稽之此書䜌乃<lb/>
<pb n="KR2n0011_WYG_209-23a"/>
　宋景公名與鼎名合而太史公記及他書皆弗同由<lb/>
　是知此書尚多古事可備考證固不可廢云<lb/>
　陳振孫曰晉汲郡魏安釐王冢所得古簡杜預得其<lb/>
　紀年知為魏國史記以考證春秋别有一卷純集疏<lb/>
　左氏傳卜筮事上下次第及其文義皆與左傳同名<lb/>
　曰師春似是鈔集者人名也今此書首叙周及諸國<lb/>
　世系又論分野律吕爲圖又雜錄諡法卦變與杜預<lb/>
　所言純集卜筮者不同似非當時本書也<lb/>
<pb n="KR2n0011_WYG_209-23b"/>
　方以智曰黄長睿挍讐師春五篇乃汲冢古文杜預<lb/>
　言别有一卷集左氏卜筮事而長睿所見全異紀諸<lb/>
　國世次及十二公歲星所在併律吕諡法等末乃書<lb/>
　易象變卦則預所見非全書也師春乃鈔集人名也<lb/>
　其書䜌乃宋景公名與宋公䜌餗鼎合當是西晉人<lb/>
　集錄<lb/>
　<lb/>
　經義考卷二百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷六</head> <lb/>
    <p>
<pb n="KR2n0011_WYG_006-1a"/>
欽定四庫全書<lb/>
　經義考卷六<lb/>
　　　　　　　　　　翰林院檢討朱彝尊撰<lb/>
　　　易<hi>五</hi>
焦氏<hi>延夀</hi>易林<lb/>
　　隋志五行家十六卷<hi>新舊唐書志崇文緫目同七録作三十二卷殆合變占十</hi>
　　　<hi>六卷言之</hi>
　　　存<lb/>
<pb n="KR2n0011_WYG_006-1b"/>
易林變占<lb/>
　　隋志五行家十六卷<lb/>
　　　佚<lb/>
　漢書延夀字贛梁人以好學得幸梁王學既成爲郡<lb/>
　吏察舉補小黄令舉最當遷三老官屬上書願留贛<lb/>
　有詔許増秩留卒於小黄其說長於灾變分六十四<lb/>
　卦更直日用事以風雨寒温為候各有占騐<lb/>
　費直曰六十四卦變占者王莽時建信天水焦延夀<lb/>
<pb n="KR2n0011_WYG_006-2a"/>
　之所撰也夫易廣矣大矣以言乎逺則不禦以言乎<lb/>
　邇則靜而正以言乎天地之間則偹矣然易謂六十<lb/>
　四卦也推而言之則由說卦之所未盡故連山歸藏<lb/>
　周易皆異辭而同卦雖三家並行猶舉一隅耳贛善<lb/>
　於隂陽復造此以致易未見者其射存亡吉㐫遇其<lb/>
　事類則多中至於靡碎小事非其類則亦否矣贛之<lb/>
　通逹隱㡬聖人之一隅也<lb/>
　班固曰焦延夀獨得隱士之說託之孟氏不相與同<lb/>
<pb n="KR2n0011_WYG_006-2b"/>
　孟康曰分卦直日之法一爻主一日六十四卦為三<lb/>
　百六十日餘四卦震離兌坎盖為方伯監司之官所<lb/>
　以用震離兌坎者是二至二分用事之日又是四時<lb/>
　各專王之氣各卦主一時其占法各以其日觀其善<lb/>
　惡也<lb/>
　王俞序曰大凡變化象數莫逃乎易惟人之情偽最<lb/>
　爲難知筮者尚占憂者與處贛明且哲乃留其術俞<lb/>
　巖畊東鄙目前困䝉客有枉駕蓬廬以焦辭數軸出<lb/>
<pb n="KR2n0011_WYG_006-3a"/>
　示予嘗讀班史列傳及歴代名臣譜系諸家雜說之<lb/>
　文盛稱自夫子授易於商瞿僅十餘輩延壽經傳於<lb/>
　孟喜固是同時當西漢元成之間凌夷厥政先生或<lb/>
　出或處輒以易道上於梁王遂爲群察舉詔補小黄<lb/>
　令而邑中隱伏之事皆預知其情得以寵異䝉遷秩<lb/>
　亦卒於官次其著大易通變其卦總四千九十六題<lb/>
　事本彌綸同歸簡易其辭假出於經史其意雅合於<lb/>
　神眀但齋㓗精專舉無不中而言近意逺易識難詳<lb/>
<pb n="KR2n0011_WYG_006-3b"/>
　不可凟䝉以爲辭費後之好事如君行者則子雲之<lb/>
　書爲不朽矣聖唐會昌景寅嵗<lb/>
　崇文緫目焦贛以一卦轉之六十四卦各有繇言著<lb/>
　吉凶占驗然不傳推用之法<lb/>
　葉夢得曰焦贛易林京房易二書大抵皆卜筮隂陽<lb/>
　氣候之言不復更及易道<lb/>
　黄伯思曰易林十六篇其法每卦變而之六十四爲<lb/>
　林三千八百世凡筮得某卦之某卦則觀其所之卦<lb/>
<pb n="KR2n0011_WYG_006-4a"/>
　林以占吉凶或卦爻不發則但觀本卦林辭初未嘗<lb/>
　分四時節候至於漢書京房傳所云六十四卦更直<lb/>
　日用事者葢爻主一日六十卦當三百六十日餘四<lb/>
　卦爲監司此法但以風雨寒温為候而占灾變耳若<lb/>
　房封事所謂辛酉太陽精明丙戌䝉氣復起之類孟<lb/>
　康注之甚詳此是延壽占灾祥一法非闗易筮也後<lb/>
　世昧者勿悟乃合二術一之而於直日卦中求所得<lb/>
　卦以考人之吉凶謬託燕薊士之祕法豈不誤甚與<lb/>
<pb n="KR2n0011_WYG_006-4b"/>
　葢真日之法分至外餘日惟一爻用事而易林變卦<lb/>
　則非止一爻也乃知林自林直日灾祥之法自直日<lb/>
　灾祥之法二者雖皆本於易同出延壽而初未嘗一<lb/>
　其用也　又曰焦延壽易林中或字誤以快爲怏以<lb/>
　羊爲手以喜爲嘉以鸛爲鵲義可兩存延壽名贛梁<lb/>
　人以好學得幸梁王王共其資用令極意學既成爲<lb/>
　郡吏察舉補小黄令但有盗先知盗遂無敢舉者考<lb/>
　最當選吏民上書乞畱詔許增秩卒於小黄世人謂<lb/>
<pb n="KR2n0011_WYG_006-5a"/>
　延壽之法凡筮得某卦則觀其所之卦林以占吉凶<lb/>
　或卦爻不動則但觀本卦林辭有王佖者於雍熙二<lb/>
　年春遇異人筮得觀之賁林云東行無門西出蕐山<lb/>
　道寒於難游子爲患之語最爲有凖後之觀者不可<lb/>
　不辨延壽所著雖卜筮之書出於隂陽家流然當西<lb/>
　漢中葉去三代未逺文辭雅澹頗有可觀<lb/>
　程逈曰漢天水焦延壽傳易於孟喜此其所著書也<lb/>
　書皆韻語與左氏傳載鳯凰於飛和鳴鏘鏘漢書所<lb/>
<pb n="KR2n0011_WYG_006-5b"/>
　載大横庚庚予爲天王之語絶相類豈古之卜者各<lb/>
　有此等書耶<lb/>
　陳振孫曰又名大易通變唐會昌景寅越五雲谿王<lb/>
　俞序凡四千九十六卦葢一卦可以變六十四也<lb/>
　又曰舊見沙隨程氏所紀紹興初諸公以易林筮時<lb/>
　事竒驗求之多年寳慶丁亥始得其書於莆田録而<lb/>
　藏之皆韻語古雅頗類左氏所載繇辭間嘗筮之亦<lb/>
　驗獨恨多脫誤無他本是正嘉熙庚子自呉門歸霅<lb/>
<pb n="KR2n0011_WYG_006-6a"/>
　川偶爲鄉守王寺丞侑道之因以家藏本見假雖復<lb/>
　多脫誤而用兩本叅互相校十頗得八九於是兩家<lb/>
　所藏皆成全書其間亦多重複或數爻共一繇莫可<lb/>
　稽究校畢歸其書王氏而誌其校正本末於此淳祐<lb/>
　辛丑五月<lb/>
　薛季宣序曰漢焦贛易林十六卷卷有四林林六十<lb/>
　有四繇凡六十四卦之變四千九十有六以所傳中<lb/>
　秘書孫氏藏書叅校中書繇多亡佚以孫氏書銓補<lb/>
<pb n="KR2n0011_WYG_006-6b"/>
　圓偹故書屢經傳寫字多舛誤以羊爲缶以快為决<lb/>
　若此者衆爲是正其曉然者其不可知以喜為嘉以<lb/>
　鵲爲鸛以烏爲鳥一卦兩占之類並兩存之無所去<lb/>
　取具已刋定可繕寫漢儒傳易明於占候者如贛費<lb/>
　直許峻崔篆管輅數家易俱有林惟焦氏林今傳於<lb/>
　世東觀漢記孝明帝永平五年少雨上御雲臺自爲<lb/>
　卦遇蹇以京氏易林占之繇曰螘封穴戸天將下雨<lb/>
　沛獻王輔用體說卦謂螘穴居知雨京房延壽弟子<lb/>
<pb n="KR2n0011_WYG_006-7a"/>
　今書蹇繇實在震林林爲焦氏可不疑贛延夀字也<lb/>
　其學本以六十四卦更直日用事以風雨寒温爲候<lb/>
　易林用之卜筮尚其占與變者政和間校書郎黄伯<lb/>
　思校中秘書論林自林直日灾祥自直日灾祥其法<lb/>
　雖同出於贛初未嘗一其用昧者勿悟乃合而一之<lb/>
　於直日卦中求所得卦謬託燕薊士之秘本朝王佖<lb/>
　於雍熙二年春遇異人爲筮得觀之賁其占乃觀中<lb/>
　賁林觀賁皆白露之卦非春所宜用不當於觀中求<lb/>
<pb n="KR2n0011_WYG_006-7b"/>
　之異人之占固不應誤是知直日之說非可用之占<lb/>
　筮伯思言若簡易其實非也簭法固於直日林中求<lb/>
　所遇卦於遇卦林中求變所之觀從初决從終則雍<lb/>
　熙異僧之占初未嘗與術戾僧論一幕掀天一同掃<lb/>
　地自有得之繇林之外者未可以一術齊也直卦之<lb/>
　法畧在漢京房郎顗傳天朝班歴尚取其象或者直<lb/>
　以周易卦爻占數猶屢有符驗至用林筮頗多不合<lb/>
　伯思之說未易循也京氏學以卦爻分配期日坎離<lb/>
<pb n="KR2n0011_WYG_006-8a"/>
　震兌用事自分至之首皆得八十分日之七十三頥<lb/>
　晉井大畜皆五日十四分餘皆六日七分嵗既有之<lb/>
　日亦宜然於直日卦中分卦直時如日之次日凡十<lb/>
　卦一時八刻三分刻之一配卦時有一刻二分頥晉<lb/>
　井大畜皆五刻二分坎離震兌用事於日卦貞悔初<lb/>
　爻之首中爻之中皆四刻一分是又卜數一法不待<lb/>
　筮而占者自可通用易經并論風雨隂陽占候不必<lb/>
　專取諸林漢儒林傳孟喜授易於田王孫得易家候<lb/>
<pb n="KR2n0011_WYG_006-8b"/>
　隂陽灾變書詐言田生且死時枕喜䣛獨傳喜同門<lb/>
　染丘賀疏通證明之曰田生絶於施讐手中時喜歸<lb/>
　東海安得此事延夀嘗從孟喜問易京房以爲延壽<lb/>
　即孟氏學翟牧白生不肯皆曰非也劉向校書以爲<lb/>
　諸易家說皆祖田何楊叔丁將軍大義畧同惟京氏<lb/>
　爲異黨延夀獨得隱士之説託之孟氏不相與同藝<lb/>
　文志易有孟氏京房諸篇無復分異京氏書世尚有<lb/>
　之雖隂陽家不特灾變之候論以漢儒林傳藝文志<lb/>
<pb n="KR2n0011_WYG_006-9a"/>
　自有不可誣者諸儒黨同伐異可盡信邪延壽行事<lb/>
　畧在京房傳中舉最小黄詔聽留増秩矣其曰得我<lb/>
　道以亡身者京生也知人見事未可以明經學士視<lb/>
　之易林近古占書既自可尚綴辭引類尤爾雅可喜<lb/>
　尚其辭者於漢氏西京文字又可忽諸乾道六年八<lb/>
　月<lb/>
　項安世曰焦氏卦法自乾至未濟並依易書本序以<lb/>
　一卦直一日乾直甲子坤直乙丑至未濟直癸亥乃<lb/>
<pb n="KR2n0011_WYG_006-9b"/>
　盡六十日而四正卦則直二分二至之日坎直冬至<lb/>
　離夏至震春分兌秋分不在六十卦輪直之數此即<lb/>
　京房六十卦氣之法但京主六日七分此但主一日<lb/>
　京用商易之序此用周易之序爾<lb/>
　趙汝楳曰焦延夀不袓田楊不用筮卜自成一家<lb/>
　又曰焦延壽作易林以三百八十四爻之辭不能周<lb/>
　四千九十六變之吉凶故外易而别爲之辭又雜以<lb/>
　納甲飛伏之說是舍人事義理而專於占者也<lb/>
<pb n="KR2n0011_WYG_006-10a"/>
　胡一桂曰延夀卦變法以一卦變爲六十四卦六十<lb/>
　四卦通變四千九十六卦而卦變之次本之文王序<lb/>
　卦首乾坤而終既濟未濟且如以乾爲本卦其變首<lb/>
　坤次屯䝉以至未濟又如以坤爲本卦其變首乾次<lb/>
　屯䝉以至未濟又如以末一卦未濟爲本卦其變亦<lb/>
　首乾次屯䝉以至既濟每一卦變六十三卦通本卦<lb/>
　成六十四卦且每一卦變成詩六十四首六十四卦<lb/>
　變共四千九十六首以代爻辭而文王周孔辭並不<lb/>
<pb n="KR2n0011_WYG_006-10b"/>
　復用　又曰焦氏卦變卓然自爲一家而又托於孟<lb/>
　者惡其無傳也<lb/>
　劉誠曰焦贛易林専取納甲飛伏非聖人法<lb/>
　何喬新曰焦延夀述隂陽灾異而穿鑿之弊起<lb/>
　彭蕐曰易之道無所不該學者各得其一偏耳然皆<lb/>
　不可謂非易也易自夏商周已有三易其後連山歸<lb/>
　藏不傳惟周易獨傳周易至漢儒分而爲三有田何<lb/>
　易焦贛易費直易何之易傳自孔子分上下經以孔<lb/>
<pb n="KR2n0011_WYG_006-11a"/>
　子所作爲十傳而有章句贛之易專於占察易林凡<lb/>
　十六卷直之易長於卦筮無有章句徒以彖象文言<lb/>
　等叅入卦中以解經漢末田焦之學㣲絶而費氏獨<lb/>
　存葢費之後有鄭康成王弼輩爲之注故也宋程伊<lb/>
　川㨿弼易爲傳固出於費朱氏晦庵㨿吕伯恭古易<lb/>
　爲本義則本之田何於是田費之易皆盛行於世而<lb/>
　贛獨不幸無傳者近於内閣閲書得易林觀其辭韻<lb/>
　皆非後人所能到頗類左傳中所載繇辭因録而藏<lb/>
<pb n="KR2n0011_WYG_006-11b"/>
　之異日間有事以占亦未嘗不驗也然則贛之易豈<lb/>
　無所本者耶惜乎末學淺識不能爲之傳注使之盛<lb/>
　行以爲夫人之趨吉避凶一助也成化癸巳夏五月<lb/>
　韓邦竒曰焦氏四千九十六變孔氏之正傳也京氏<lb/>
　直爻則以己意衍之<lb/>
　楊愼曰焦氏易林西京文辭也辭皆古韻與毛詩楚<lb/>
　辭叶韻相合或似詩或似樂府童謡觀者但以占卜<lb/>
　書視之過矣<lb/>
<pb n="KR2n0011_WYG_006-12a"/>
　鄭端簡公曰易林十六卷世傳出焦延夀雖隋唐經<lb/>
　籍志亦然今考漢書儒林傳藝文志及荀氏漢紀皆<lb/>
　不言焦氏著易林疑今之易林未必出於焦氏延夀<lb/>
　爲京房師今明夷之咸林云新作初陵踰蹈難登三<lb/>
　駒推車跌損傷頤乃成帝時事節之解林云皇母多<lb/>
　恩字養孝孫脫於襁褓成就爲君似言定陶傅太后<lb/>
　育哀帝事皆在延夀後不應延夀預言之也刻本易<lb/>
　林載東萊費直曰六十四卦變占者王莽時建信天<lb/>
<pb n="KR2n0011_WYG_006-12b"/>
　水焦延夀所撰然劉向當成帝時校書已有延夀易<lb/>
　說延夀非莽時人明矣况直雖後於延夀與髙相同<lb/>
　時雖直亦非莽時人也唐王俞序易林云延夀與孟<lb/>
　喜同時又云當在西漢元成間喜與梁丘賀同門豈<lb/>
　元成間人耶<lb/>
　姜恩曰焦氏易林演六十四卦爲四千九十六卦而<lb/>
　辭變象占皆具其意精而深其文簡而古<lb/>
　馬粦曰日兵憲蓉川齊公訊疑未决顧予曰發伏若<lb/>
<pb n="KR2n0011_WYG_006-13a"/>
　焦延壽無遁情矣予退而筮之得訟之隨云甲乙丙<lb/>
　丁俱歸我庭三丑六子入門見母後五日獄得稽其<lb/>
　日乃乙丑訟之者僅六人焉焦易之神如此<lb/>
　于愼行曰焦氏易林其辭古奥爾雅而㫖趣深愽有<lb/>
　六經之道非漢以下文字然世徒以爲占卜之書學<lb/>
　士弗誦也<lb/>
　楊時喬曰焦氏之學溺於隂陽占察不類聖人之經<lb/>
　鍾惺曰焦延夀用韻語作易占似讖似謡有數十百<lb/>
<pb n="KR2n0011_WYG_006-13b"/>
　言所不能盡者囘翔於一字一句之中寛然有餘其<lb/>
　鍜鍊精簡未可謂無意爲文也<lb/>
　顧炎武曰易林疑是東漢以後人撰而托之焦延壽<lb/>
　者延壽在宣昭之世其時左氏未立學官今易林引<lb/>
　左氏語甚多又往往用漢書中事如曰彭離濟東遷<lb/>
　之上庸事在武帝元鼎元年曰長城旣立四夷賓服<lb/>
　交和結好昭君是福事在元帝竟寜元年曰火入井<lb/>
　口楊芒生角犯歴天門窺見太㣲登止玉牀似用李<lb/>
<pb n="KR2n0011_WYG_006-14a"/>
　尋傳語曰新作初陵踰蹈難登似用成帝起昌陵事<lb/>
　又曰劉季發怒命滅子嬰又曰大蛇當路使季畏懼<lb/>
　則又非漢人所宜言也<lb/>
　陳廷敬曰焦贛易林言吉凶與聖經絕相悖葢術數<lb/>
　之學謬妄乖離之尤可鄙者沙隨程氏偶有驗乃神<lb/>
　竒其書以爲與左氏傳載鳯凰于飛和鳴鏘鏘漢書<lb/>
　載大横庚庚予爲天王之語相類今考其言多俚諺<lb/>
　如程氏所稱亦未之能及也<lb/>
<pb n="KR2n0011_WYG_006-14b"/>
　王弘撰曰自焦氏爲詩以代占辭而後之筮者不復<lb/>
　用文王周公孔子之辭矣此焦氏之罪也<lb/>
　　　　按漢易惟焦氏獨全至李鼎祚易集解於隨<lb/>
　　　　卦采贛之説云漢髙帝與項籍具明徵也當<lb/>
　　　　屬變占中語<lb/>
　<lb/>
　<lb/>
　經義考卷六<lb/>
</p>
<p>
</p>
  </div>
</body>
</text>
</TEI>
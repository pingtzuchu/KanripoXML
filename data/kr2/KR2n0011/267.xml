<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百六十八</head> <lb/>
    <p>
<pb n="KR2n0011_WYG_267-1a"/>
欽定四庫全書<lb/>
　經義考卷二百六十八<lb/>
　　　　　　　　　　翰林院檢討朱彞尊撰<lb/>
　　　擬經<hi>一</hi>
揚氏<hi>雄</hi>太𤣥經章句<lb/>
　　隋志九卷<lb/>
　　　存<hi>章句佚</hi>
　漢書雄大潭思渾天參摹而四分之極於八十一旁<lb/>
<pb n="KR2n0011_WYG_267-1b"/>
　則三摹九據極之七百二十九贊亦自然之道也故<lb/>
　觀易者見其卦而名之觀𤣥者數其畫而定之𤣥首<lb/>
　四重者非卦也數也其用自天元推一晝一夜隂陽<lb/>
　數度律厯之紀九九大運與天終始故𤣥三方九州<lb/>
　二十七部八十一家二百四十三表七百二十九贊<lb/>
　分為三卷曰一二三與泰初厯相應亦有顓頊之厯<lb/>
　焉<graphic n="KR2616" url="https://raw.githubusercontent.com/kanripo/KR-Gaiji/master/images/KR2616.png" mimeType="image/png"/>之以三筴關之以休咎絣之以象類播之以人<lb/>
　事文之以五行擬之以道德仁義禮智無主無名要<lb/>
<pb n="KR2n0011_WYG_267-2a"/>
　合五經茍非其事文不虛生為其泰漫漶而不可知<lb/>
　故有首衝錯測攡瑩數文掜圖告十一篇皆以解剥<lb/>
　𤣥體離散其文章句尚不存焉<lb/>
　漢紀雄好賦頌晚節以為無益而輒止乃依易著太<lb/>
　𤣥經其文五十萬筮之以三十筴關之以休咎播之<lb/>
　以人事義合五經而辭解剥𤣥體十一篇復為章句<lb/>
　桓譚曰揚雄作𤣥書以為𤣥者天也道也言聖賢制<lb/>
　法作事皆引天道以為本統而因附續萬類王政人<lb/>
<pb n="KR2n0011_WYG_267-2b"/>
　事法度故宓犧氏謂之易老子謂之道孔子謂之元<lb/>
　而揚子謂之𤣥太𤣥經三篇以紀天地人之道立三<lb/>
　體有上中下如禹貢之陳三品三三而九因以九九<lb/>
　八十一故為八十一卦以四為數數從一至四重累<lb/>
　變易竟八十一而徧不可損益以三十五蓍揲之𤣥<lb/>
　經五千餘言而傳十二篇　又曰揚子雲才知聞道<lb/>
　卓絶於衆所造法言太𤣥漢興以來未有此也　又<lb/>
　曰揚雄不貧則不能作𤣥言<lb/>
<pb n="KR2n0011_WYG_267-3a"/>
　張衡曰觀太𤣥經知子雲殆盡隂陽之數也非特傳<lb/>
　記之屬實與五經相擬<lb/>
　王充曰揚子雲作太𤣥造法言張伯松不肯一觀與<lb/>
　之並肩故賤其言使子雲在伯松前伯松以為金匱<lb/>
　矣　又曰子雲作太𤣥侯鋪子隨而宣之<lb/>
　陸績曰雄建立𤣥經與聖人同趣雖周公繇大易孔<lb/>
　子修春秋不能是過<lb/>
　葛洪曰揚雄著太𤣥經夢吐白鳳凰集其頂上而滅<lb/>
<pb n="KR2n0011_WYG_267-3b"/>
　又曰揚雄酒不離口而太𤣥乃就<lb/>
　王隱曰𤣥經雖妙非益也是以古人謂其屋下架屋<lb/>
　袁準曰太𤣥幽虛而少效<lb/>
　阮孝緒曰太𤣥經九卷揚雄自作章句<lb/>
　顔之推曰揚雄投閣周章怖慴不達天命而桓譚以<lb/>
　勝老子葛洪以方仲尼直以曉算術解隂陽故著太<lb/>
　𤣥經夫太𤣥今竟何用乎不啻覆醬瓿而已<lb/>
　韓顯宗曰揚雄著太𤣥經當時不免覆盎之談二百<lb/>
<pb n="KR2n0011_WYG_267-4a"/>
　年外則越諸子<lb/>
　王涯曰八十一首擬乎卦九贊之位類夫爻易以八<lb/>
　八為數其卦六十有四𤣥以九九為數其首八十有<lb/>
　一易之占以變𤣥之筮以逢數有隂陽而時有晝夜<lb/>
　首有經緯而占有旦夕參而得之謂逢四位成列性<lb/>
　在其中矣九虛旁通情在其中矣以一生三以三生<lb/>
　九以九生二十七以二十七生八十一三相生𤣥之<lb/>
　數也一首九贊故有七百二十九贊其外踦贏二贊<lb/>
<pb n="KR2n0011_WYG_267-4b"/>
　以備一儀之月數𤣥之首也始於中中之始也在乎<lb/>
　一一之所配自天元甲子朔旦冬至惟一晝一夜終<lb/>
　而復始天元二十七首中至事地元二十七首更至<lb/>
　昆人元二十七首減至養<lb/>
　宋維幹曰揚子欲贊明易道乃大覃思渾天而作太<lb/>
　𤣥葢𤣥生於一而極於三天地人各有九重三而變<lb/>
　故有二十七部天取其一地取其二人取其三自下<lb/>
　相重三位成列各以其數成方州部家之道也因而<lb/>
<pb n="KR2n0011_WYG_267-5a"/>
　革之推而盪之故謂之三表升降於六十四卦共成<lb/>
　於八十一家由是廣其三材綂成九位行隂陽進退<lb/>
　之氣窮日星經緯之機有九州以綂二十七部有二<lb/>
　十七部以綂八十一家自家至州綂之於伯是以三<lb/>
　材備而萬物生乃以三材配屬於一家乃以三家配<lb/>
　屬於一部乃以三部配屬於一州乃以三州配屬於<lb/>
　一方乃以三方配屬於一歲莫不推之以宿度佐之<lb/>
　以五行首以準卦贊以類爻表以㑹象𤣥以明易運<lb/>
<pb n="KR2n0011_WYG_267-5b"/>
　則通通則乆乆則極極則變變也者周而復始之謂<lb/>
　也觀夫易象設位自下而生𤣥道位分自北而運運<lb/>
　則能覆生則能載覆載交泰兩儀象成動變在中吉凶<lb/>
　休咎見乎外也故知觀𤣥者知易道之至深觀易者<lb/>
　知𤣥道之至大<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>則易也易則𤣥也𤣥則上行乎天<lb/>
　地之氣易則下通乎天地之神其用自中孚推六十<lb/>
　四卦隂陽之度數律厯之紀綱九九大運之終始也<lb/>
　詳夫聖人觀象於天觀法於地知天之氣五日一移<lb/>
<pb n="KR2n0011_WYG_267-6a"/>
　七日一節地之氣五日一應七日一易進退有度出<lb/>
　處有時所以拱黙而經緯乎天下莫不其防也在乎<lb/>
　微其杜也在乎漸二分二至履霜堅冰戒懼之至也<lb/>
　所謂太𤣥之作其知幾乎若夫天道左行日月右迎<lb/>
　天象昭列經緯時成隂陽相交晬魄相感隂陽氣盛<lb/>
　感而下達地氣右動山澤相通隂陽相交晬魄相感<lb/>
　隂陽氣盛感而上通天地氣交水火相薄雷風相盪<lb/>
　剛柔相摩寒暑生焉變化行焉四時成焉萬物立焉<lb/>
<pb n="KR2n0011_WYG_267-6b"/>
　精氣為物遊魂為變變也者各有所歸天地以之乎<lb/>
　相承彰徃察來窮微盡變如谷從響無有幽遐非覃<lb/>
　思之至精孰能與於此乎<lb/>
　呉祕曰太𤣥其事則述其書則作按自子辰申子冠<lb/>
　之以甲分二十七章為一㑹八十一章為一綂從子<lb/>
　至辰自辰至申自申至子凡四千六百一十七歲為<lb/>
　一元與太初厯相應亦有顓頊厯焉此其事則述也<lb/>
　作二百四十三表七百二十九贊十一篇此其書則<lb/>
<pb n="KR2n0011_WYG_267-7a"/>
　作也<lb/>
　邵子曰揚雄作𤣥可謂見天地之心者也<lb/>
　司馬光曰予少之時聞𤣥之名而不獲見獨觀揚子<lb/>
　雲之自序稱𤣥盛矣及班固為傳則曰劉歆嘗觀𤣥<lb/>
　謂雄曰空自苦今學者有禄利然尚不能明易又如<lb/>
　𤣥何吾恐後人用覆醬瓿也雄笑而不應諸儒或譏<lb/>
　以為雄非聖人而作經猶春秋呉楚之君僭號稱王<lb/>
　蓋誅絶之罪也固存此言則固之意雖愈於歆亦未<lb/>
<pb n="KR2n0011_WYG_267-7b"/>
　謂𤣥之善如揚子所云也予亦私怪揚子不贊易而<lb/>
　别為𤣥易之道其於天人之藴備矣揚子豈有以加<lb/>
　之乃更為一書且不知其焉所用之故亦不謂揚子<lb/>
　宜為𤣥也及長學易苦其幽奥難知以謂𤣥者賢人<lb/>
　之書挍於易其義必淺其文必易夫登喬山者必踐<lb/>
　於峽崥適滄海者必沿於江漢故願先從事於𤣥以<lb/>
　漸而進於易庻幾乎其可跂而望也於是求之積年<lb/>
　乃得觀之初則溟涬漫漶畧不可入乃研精易慮屏<lb/>
<pb n="KR2n0011_WYG_267-8a"/>
　人事而讀之數十過參以首尾稍得窺其梗槩然後<lb/>
　喟然置書歎曰嗚呼揚子真大儒者耶孔子既殁知<lb/>
　聖人之道者非揚子而誰孟與荀殆不足擬況其餘<lb/>
　乎觀𤣥之書昭則極於人幽則盡於神大則包宇宙<lb/>
　細則入毛髮合天地人之道以為一刮其根本示人<lb/>
　所出胎育萬物而兼為之母若地履之而不可窮也<lb/>
　若海挹之而不可竭也蓋天下之道雖有善者其蔑<lb/>
　以易此矣考之渾元之初而𤣥已生察之於當今而<lb/>
<pb n="KR2n0011_WYG_267-8b"/>
　𤣥非不行窮之於天地之末而𤣥不可亡叩之以萬<lb/>
　物之情而不漏測之以鬼神之狀而不違槩之以六<lb/>
　經之言而不悖藉使聖人復生視𤣥必釋然而笑以<lb/>
　為得己之心矣乃知𤣥者所以贊易也非别為書以<lb/>
　與易競也何歆固知之之淺而過之之深也或曰易<lb/>
　之法與𤣥異揚子不遵易而自為之制安在其贊易<lb/>
　乎且如與易同道則既有易矣何以𤣥為曰夫畋者<lb/>
　所以為禽也網而得之與弋而得之何以異哉書者<lb/>
<pb n="KR2n0011_WYG_267-9a"/>
　所以為道也易網也𤣥弋也何害其既設網而使弋<lb/>
　者為之助乎子之求道亦膠矣且揚子作法言所以<lb/>
　準論語作𤣥所以準易子不廢法言而欲廢𤣥不亦<lb/>
　惑乎夫法言與論語之道庸有異乎𤣥之於易亦然<lb/>
　大厦將傾一木扶之不若衆木扶之之為固也大道<lb/>
　將晦一書辨之不如衆書辨之之為明也學者能專<lb/>
　精於易誠足矣然易天也𤣥者所以為之階也子將<lb/>
　升天而廢其階乎先儒為𤣥解者多矣然揚子為文<lb/>
<pb n="KR2n0011_WYG_267-9b"/>
　既多訓詁指趣幽邃而𤣥又其難知者也故予疑先<lb/>
　儒之解未能盡契揚子之志世必有能通之者比老<lb/>
　終且學焉　又曰易與太𤣥大抵道同而法異易畫<lb/>
　有二曰陽曰隂𤣥畫有三曰一曰二曰三易有六位<lb/>
　𤣥有四重易以八卦相重為六十四卦𤣥以一二三<lb/>
　錯於方州部家為八十一首易毎卦有六爻合為三<lb/>
　百八十四爻𤣥毎首有九贊合為七百二十九贊皆<lb/>
　當期之日易有元亨利貞𤣥有罔直蒙酋㝠易大衍<lb/>
<pb n="KR2n0011_WYG_267-10a"/>
　之數五十其用四十有九𤣥天地之筴各十有八合<lb/>
　為三十六筴地則虛三用三十三筴易揲之以四𤣥<lb/>
　揲之以三易有七九八六謂之四象𤣥有一二三謂<lb/>
　之三摹易有彖𤣥有首易有爻𤣥有贊易有象𤣥有<lb/>
　測易有文言𤣥有文易有繫辭𤣥有攡瑩掜圖告易<lb/>
　有説卦𤣥有數易有序卦𤣥有衝易有雜卦𤣥有錯<lb/>
　殊途而同歸百慮而一致皆本於太極兩儀三才四<lb/>
　時五行歸於道徳仁義也<lb/>
<pb n="KR2n0011_WYG_267-10b"/>
　林之奇曰揚子雲之太𤣥蓋擬於易之數也其泰積<lb/>
　之要始於十有八筴終於天地人之數五十有四共<lb/>
　為七十有二而其半為泰中之數故三十有六筴而<lb/>
　虛三以筮焉此其為多寡乘除之法又若有異於易<lb/>
　者<lb/>
　楊時曰揚雄作太𤣥準易此最為誑後學後之人徒<lb/>
　見其言艱深其數汗漫遂謂雄眞有得於易故不敢<lb/>
　輕議其實雄未嘗知易也<lb/>
<pb n="KR2n0011_WYG_267-11a"/>
　朱彧曰揚子雲作太𤣥以擬易先儒已有屋下架屋<lb/>
　之誚予嘗讀之拘拘於句法之蹈襲字訓之模倣信<lb/>
　乎其不可也易以八為數推之而為六十四𤣥以九<lb/>
　數轉之而為八十一易有元亨利貞𤣥有罔直蒙酋㝠<lb/>
　易有彖𤣥有首易有爻𤣥有贊易有象𤣥有測易有<lb/>
　説卦序卦雜卦𤣥有數有衝有錯易曰雲從龍風從<lb/>
　虎𤣥則曰風識虎雲知龍易闢户之謂乾闔戸之謂<lb/>
　坤𤣥則曰闔天之謂宇闢宇之謂宙其他率多此類<lb/>
<pb n="KR2n0011_WYG_267-11b"/>
　亦何取於𤣥哉及讀桓譚新論又知一三九之類亦<lb/>
　老子之緒餘耳而張衡謂其與易相擬陸績宋衷范<lb/>
　望王涯之徒尤酷嗜之温公至謂叩之以物之情而<lb/>
　不漏測之以鬼神之狀而不違槩之以六經之言而<lb/>
　不悖是皆溺於所好未得為公論也<lb/>
　朱震曰厯元始於冬至卦氣起於中孚其書本於夏<lb/>
　后氏之連山子雲通達隂陽之數故太𤣥之作發明<lb/>
　連山之旨以準周易為八十一卦凡九分共二卦一<lb/>
<pb n="KR2n0011_WYG_267-12a"/>
　五隔一四細分之則四分半當一日準六十卦一卦<lb/>
　六日七分也中中孚也周復也礥閑屯也少謙也戾<lb/>
　暌也丄干升也<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>羡臨也此冬至以至大寒之氣也<lb/>
　差小過也童蒙也增益也銳漸也達交泰也䎡傒需<lb/>
　也從隨也進晉也釋解也格夷大壯也樂豫也爭訟也務<lb/>
　事蠱也更革也斷毅夬也此立春以至穀雨之氣也<lb/>
　裝旅也衆師也密親比也斂小畜也彊晬乾也盛大<lb/>
　有也居家人也法井也應離也迎咸也遇姤也竈鼎<lb/>
<pb n="KR2n0011_WYG_267-12b"/>
　也大廓豐也文渙也禮履也逃唐遯也常恒也此立<lb/>
　夏以至大暑之氣也度節也永恒也昆同人也減損<lb/>
　也唫守否也翕巽也聚萃也積大畜也飾賁也疑震<lb/>
　也視觀也沈兌也内歸妹也去无妄也晦瞢明夷也<lb/>
　窮困也割剥也此立秋以至霜降之氣也止堅艮也<lb/>
　成既濟也䦯噬嗑也失劇大過也馴坤也將未濟也<lb/>
　難蹇也勤坎也養頥也此立冬以至大雪之氣也日月之<lb/>
　行有離合隂陽之數有盈虛踦贏二贊有其辭而無<lb/>
<pb n="KR2n0011_WYG_267-13a"/>
　其卦而附之於養者以閏為虛也踦火也日也贏水<lb/>
　也月也日月起於天元之初歸其餘也蓋定四時成<lb/>
　歲者以其閏月再扐而後掛者由於歸奇六日七分<lb/>
　必加算焉以三百六十五日四分之不齊也坎離震<lb/>
　兌四正之卦也二十四爻周流四時𤣥則準之日右<lb/>
　斗左秉巡六甲東西南北經緯交錯以成八十一首<lb/>
　也一月五卦也侯也大夫也卿也公也辟也辟居於<lb/>
　五謂之君卦四者雜卦也𤣥則準之故一𤣥象辟三<lb/>
<pb n="KR2n0011_WYG_267-13b"/>
　方象三公九州象九卿二十七部象大夫八十一首<lb/>
　象元士其大要則厯數也律在其中也體有所循而<lb/>
　文不虛生也<lb/>
　張行成曰𤣥紀日於牛宿者法日也紀氣於中首者<lb/>
　法天也以罔㝠為𤣥則艮之終始萬物神妙之理故<lb/>
　太<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>於三易實依連山而作也<lb/>
　晁公武曰太𤣥經十卷漢揚雄子雲撰雄作此書當<lb/>
　時以誚其艱深其後字讀多異予嘗以諸家本參挍<lb/>
<pb n="KR2n0011_WYG_267-14a"/>
　不同者疏於其上且發筞以問諸生云揚雄準易作<lb/>
　太𤣥經其自序稱𤣥盛矣而諸儒或以為猶呉楚僭<lb/>
　王當誅絶之罪或以為度越老子之書大抵譽之者<lb/>
　過其實毁之者失其眞皆未可信然譬夫聽訟曾未<lb/>
　究其意烏能決其曲直哉今欲論𤣥之得失必先窺<lb/>
　其奥然後可得而議也夫𤣥雖準易然託始高辛大<lb/>
　初二厯而為之故𤣥有方州部家凡四重而為一首<lb/>
　九贊通七百二十九贊有奇分主晝夜以應三百六<lb/>
<pb n="KR2n0011_WYG_267-14b"/>
　旬有六日之度首準一卦始於中準中孚而終於養<lb/>
　準頤二十四氣七十二候與夫二十八宿錯居其閒<lb/>
　先後之序蓋不可得而少差也夫易卦之直日起於<lb/>
　漢儒之學舍四正卦取六十卦之爻三百六十各直<lb/>
　一日此𤣥之所準者也然易之卦直日其亦如𤣥之<lb/>
　首有序乎抑無也若亦有之則雄之為𤣥不亦善乎<lb/>
　不然則𤣥之序亦贅矣自復姤而為乾坤十有二卦<lb/>
　皆以隂陽之消長分居十二月謂之辟卦固有序矣<lb/>
<pb n="KR2n0011_WYG_267-15a"/>
　其餘一月而四卦之序云何耳如中孚頤何以為一<lb/>
　日之卦也曰公卿大夫侯者何謂也其所謂屯正於<lb/>
　丑間時而左行蒙正於寅閒時而右行者其旨可得<lb/>
　而聞歟又一陽一隂者𤣥相錯之法也然養為陽而<lb/>
　中不為隂水火木金土者𤣥相傳之法也然<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>為金<lb/>
　而羡不為土其自相戾類如此豈得無説也哉<lb/>
　呉仁傑曰太𤣥以方州部家為首倣易六畫而成卦<lb/>
　也以初一至上九為贊倣易六位而成章也首之數<lb/>
<pb n="KR2n0011_WYG_267-15b"/>
　綦少而四綦多而十二而定為九位焉老蘇先生所<lb/>
　謂二者並行而其用各異者也<lb/>
　唐仲友曰雄最知大衍數者故𤣥數曰三八為木四<lb/>
　九為金二七為火一六為水五五為土𤣥圖曰一與<lb/>
　六共宗二與七共朋三與八成友四與九同道五與<lb/>
　五相守不言五十為土五與十相守者知藏十之為<lb/>
　大衍也<lb/>
　鄭東卿曰揚雄之太𤣥子明之洞極倣易為書泥於<lb/>
<pb n="KR2n0011_WYG_267-16a"/>
　文字後世忽之以為屋下架屋頭上安頭也<lb/>
　王炎曰揚子以言語求道故為法言曰吾以擬論語<lb/>
　也為太𤣥曰吾以準易也無西子之美而效其顰亦<lb/>
　增其醜而已<lb/>
　陳淳曰太𤣥本為擬易而作也而又參之易緯以序<lb/>
　卦氣準之太初厯以考星度蓋襍乎為書而不純於<lb/>
　易密於數而道則未也夫易以八為數而𤣥以九為<lb/>
　數易數始於一一重之而為二二重之而為四四重<lb/>
<pb n="KR2n0011_WYG_267-16b"/>
　之而為八八重之至於六十四而八八之數立焉故<lb/>
　自太極生兩儀兩儀生四象四象生八卦八卦生六<lb/>
　十四卦𤣥數始於一一轉之而為三三轉之而為九<lb/>
　九轉之而為二十七二十七轉之而為八十一而九<lb/>
　九之數具焉故自一元分而為天地人之三方方各<lb/>
　有三州三其三方而為九州州各有三部三其九州<lb/>
　而為二十七部部各有三家三其二十七部而為八<lb/>
　十一家易以六畫成卦而𤣥擬以方州部家之四位<lb/>
<pb n="KR2n0011_WYG_267-17a"/>
　四位立而首成焉自中至事為天元二十七自更至<lb/>
　昆為地元二十七自減至養為人元二十七合三二<lb/>
　十七為八十一首以擬易之六十四卦首下有辭以<lb/>
　擬卦之彖首為有九贊以擬卦之六爻九其八十一<lb/>
　首則為七百二十九贊贊下有測以擬爻之象為七<lb/>
　百二十九測測贊之外又有𤣥衝以擬序卦𤣥錯以<lb/>
　擬雜卦𤣥數以擬説卦𤣥攡𤣥瑩𤣥掜𤣥圖𤣥告以<lb/>
　擬上下繫至於筮筴又以擬易之大衍虛其一而用<lb/>
<pb n="KR2n0011_WYG_267-17b"/>
　四十有九𤣥則虛其三而用三十有三大衍以乾之<lb/>
　筴二百一十有六坤之筴百四十有四合三百六十<lb/>
　以當期之日積為萬有一千五百二十以當萬物之<lb/>
　數而𤣥則以天數十有八地數十有八合三十六筴<lb/>
　以律七百二十有九贊以當一歲之日積為二萬六<lb/>
　千二百四十四筴以配萬物之數大衍揲以四而𤣥<lb/>
　則揲以三大衍以七八九六定六爻而辨吉凶𤣥則<lb/>
　以七八九六定四位而别休咎與夫三摹之擬三索<lb/>
<pb n="KR2n0011_WYG_267-18a"/>
　三表之擬四象一一與易相準而猶以為未也何氏<lb/>
　易緯稽覽圖創為卦氣之説以為起於中孚而終於<lb/>
　頤六十卦别以坎離震兌為四卦各主一方卦中二<lb/>
　十四爻各主二十四氣其餘六十卦有三百六十爻<lb/>
　主三百六十日餘有五日毎日分為八十分合四百<lb/>
　分又四分日之一為二十分是有四百二十分以六<lb/>
　十卦分之六七四十二卦各得七分毎卦得六日七<lb/>
　分以當期三百六十五日四分日之一之數而𤣥則<lb/>
<pb n="KR2n0011_WYG_267-18b"/>
　又從而參之始於中首以配中孚而終於養首以配<lb/>
　頤凡八十一首皆法卦氣之次序首以二贊當一日<lb/>
　凡七百二十九贊當三百六十四日有半又增踦贏<lb/>
　二贊為閏餘之數以足之太初上元十一月甲子朔<lb/>
　旦冬至無餘分後千五百三十九歲甲辰朔旦冬至<lb/>
　又無餘分又千五百三十九歲甲申朔旦冬至又無<lb/>
　餘分又千五百三十九歲復甲子朔旦冬至無餘分<lb/>
　而𤣥則又從而準之始於中首冬至之節初一日起<lb/>
<pb n="KR2n0011_WYG_267-19a"/>
　牽牛一度而終於養首之上九以周二十八宿之行<lb/>
　而為一歲十九歲為一章二十七章凡五百一十三<lb/>
　歲為一㑹八十一章則三㑹凡千五百三十九歲為<lb/>
　一綂自子至辰自辰至申自申復子凡三綂九㑹二<lb/>
　百四十三章有四千六百一十七歲為一元一章則<lb/>
　閏分盡一㑹則月分盡一綂則朔分盡一元則六甲<lb/>
　盡與太初厯相應是𤣥之為數密矣然密於其數而<lb/>
　道則未也吾觀其書有如中首曰陽氣濳萌於黄宫<lb/>
<pb n="KR2n0011_WYG_267-19b"/>
　信無不在其中而養首又曰藏心於淵美厥靈根則<lb/>
　天理始終循環無間之義似亦察矣然於𤣥攡有曰<lb/>
　其上也懸天下也淪淵纎也入薉廣也包畛其道游<lb/>
　㝠而挹盈又曰虛形萬物所道之謂道因循無革天<lb/>
　下之理得之謂德理生昆羣兼愛之謂仁列敵度宜<lb/>
　之謂義又未能根極乎理義之大本而不免乎老墨<lb/>
　之指歸於易之宏綱大義亦何所發明哉況乎以周<lb/>
　配復以戾配暌以上配升以差配小過以童配蒙以<lb/>
<pb n="KR2n0011_WYG_267-20a"/>
　增配益以達配泰以從配隨以進配晉以釋配解以<lb/>
　樂配豫以爭配訟以更配革以斷配夬以裝配旅以<lb/>
　衆配師以親配比以盛配大有以居配家人以竈配<lb/>
　鼎以大配豐以逃配遯以永配恒以度配節以減配<lb/>
　損以聚配萃以飾配賁以視配觀以晦配明夷以窮<lb/>
　配困以割配剥以止配艮以成配既濟以失配大過<lb/>
　以難配蹇以養配頤徒區區為字訓之模倣而復拘<lb/>
　拘於句法之循襲易曰幽贊神明而生蓍而𤣥則曰<lb/>
<pb n="KR2n0011_WYG_267-20b"/>
　昆侖天地而産蓍易曰雲從龍風從虎聖人作而萬<lb/>
　物覩而𤣥則曰風識虎雲知龍賢人作而萬類同易<lb/>
　曰闢户謂之乾闔户謂之坤而𤣥則曰闔天謂之宇<lb/>
　闢宇謂之宙易曰乾確然示人易坤隤然示人簡而<lb/>
　𤣥則曰天宙然示人神地他然示人明易之元亨利<lb/>
　貞萬化之原也故君子行此四者曰乾元亨利貞而<lb/>
　𤣥配之以君子能此五者曰罔直蒙酋㝠愚不知罔<lb/>
　直蒙酋㝠於元亨利貞之義何得哉易之隂陽剛柔<lb/>
<pb n="KR2n0011_WYG_267-21a"/>
　仁義三才之本也故立天之道曰隂與陽立地之道<lb/>
　曰柔與剛立人之道曰仁與義而𤣥配之以立天之<lb/>
　經曰隂與陽形地之緯曰縱與横表人之行曰晦與<lb/>
　明愚不知縱横晦明與剛柔仁義之旨何有哉其他<lb/>
　效為天為圜等語則有為雷為鼓之辭效革去故鼎<lb/>
　取新等語則有更造新常因故之説效十三卦所取<lb/>
　則有衣裳圭璧掜擬之論若此之類不可勝數而於<lb/>
　易道初無一補前不足以發徃聖之心後不足以開<lb/>
<pb n="KR2n0011_WYG_267-21b"/>
　來哲之耳目子思氏之中庸孟氏之七篇所以與<lb/>
　堯孔心傳千載若合符契者何嘗必為如是之配倣<lb/>
　哉抑又多為誇張自贊之語曰知隂知陽知止知行<lb/>
　知晦知明者惟𤣥乎又曰曉天下之暝暝瑩天下之<lb/>
　晦晦者惟𤣥乎又曰夫𤣥卓然示人遠矣曠然開人<lb/>
　大矣淵然引人深矣𣺌然絶人眇矣殊非聖賢氣象<lb/>
　此當時如劉歆者所以有空自苦覆醬瓿之譏而近<lb/>
　世如東坡如伊川所以謂其道不足與屋上架屋之<lb/>
<pb n="KR2n0011_WYG_267-22a"/>
　誚是雖侯芭之受桓譚之傳張衡比之五經陸績推<lb/>
　之為聖人宋衷之訓詁范望之解釋王涯之纂述司<lb/>
　馬温公之作書與擬類皆隨己之好而終不足厭服<lb/>
　千萬世學者同然之見也<lb/>
　陳埴曰太𤣥模倣周易只起數不同先儒謂將易變<lb/>
　作十部太𤣥亦得但無用耳<lb/>
　陳振孫曰按漢志揚雄所序三十八篇太𤣥十九本<lb/>
　傳二方九州二十七部八十一家七百二十九贊分<lb/>
<pb n="KR2n0011_WYG_267-22b"/>
　為三卷有首衝錯測攡瑩數文掜圖告十一篇皆以<lb/>
　解剥𤣥體蓋與本經三巻共為十四今志云十九未<lb/>
　詳初宋陸二家各依舊本解釋范望折衷長短或加<lb/>
　新意既成此注乃以𤣥首一篇加經贊之上𤣥測一<lb/>
　篇附贊之下為九篇列為四卷首測二序載之第一<lb/>
　卷之首蓋猶王弼離合古易之類也巻首有陸績述<lb/>
　𤣥一篇<lb/>
　葉適曰太𤣥雖云幽深然既枝葉扶疎獨說十萬餘<lb/>
<pb n="KR2n0011_WYG_267-23a"/>
　言侯芭又受其辭則是雄所以作之意固嘗曉然號<lb/>
　於人使皆可識不為甚難明也至宋衷陸績范望乃<lb/>
　皆創立注釋若昔未嘗聞知者如首名以節氣起止<lb/>
　贊義以五行勝尅最為此書要㑹不知自雄及芭親<lb/>
　相傳授已如此耶或舊語果零落而衷績等方以意<lb/>
　自為參測也以位當卦以卦當日出於漢人若夫節<lb/>
　候晷刻推其五行所寄而吉凶禍福生之至𤣥而益<lb/>
　詳蓋農工小人所教以避就趨舍者雄為孔氏之學<lb/>
<pb n="KR2n0011_WYG_267-23b"/>
　其書將經緯大道奈何俛首效之且未有求其小而<lb/>
　能得其大者惜乎其未講矣<lb/>
　高似孫曰易可準乎曰難矣何為其難也曰天地人<lb/>
　之理混淪於未畫之前二三聖人察天之微窺地之<lb/>
　奥以神明天人之用文王因伏羲孔子因羲文而易<lb/>
　道極矣文王非舍伏羲孔子非舍羲文而自為之書<lb/>
　也易經三聖以經天地人之道是道也吉凶悔吝消<lb/>
　息盈虛雖天地鬼神無所藏其藴而匹夫匹婦可與<lb/>
<pb n="KR2n0011_WYG_267-24a"/>
　知者也揚雄氏欲以一人之力而規三聖所成之功<lb/>
　是為難乎子雲豈不知此者然則子雲亦有得於易<lb/>
　之學而欲自神其用其曰天以不見為𤣥地以不形<lb/>
　為𤣥人以腹心為𤣥此子雲之所以神者也子雲之<lb/>
　意其疾莽而作者乎哀平失道莽輒亂常子雲酌天<lb/>
　時行運盈縮消長之數推人事進退存亡成敗之端<lb/>
　存之於𤣥三方象三公九州象九卿二十七部象大<lb/>
　夫八十一家象元士而𤣥者君象也總而治之起牛<lb/>
<pb n="KR2n0011_WYG_267-24b"/>
　宿之一度終牛宿之二十二度而成八十一首七百<lb/>
　二十九贊二萬六千二百四十四筴明天人終始逆<lb/>
　順之理正君臣上下去就之分順之者吉逆之者凶<lb/>
　以為違天咈人賊臣盗國之戒子雲之意也子雲敢<lb/>
　以此準易言者蓋以卦氣起於中孚震離兌坎分配<lb/>
　四方六十四卦各主六日七分以周一歲三百六十<lb/>
　五日四分日之一據此言之窒矣桓譚曰𤣥與大易<lb/>
　準班固曰經莫大乎易故作太𤣥是知子雲者乎不<lb/>
<pb n="KR2n0011_WYG_267-25a"/>
　知子雲者乎<lb/>
　林希逸曰子雲之書一而三三而九九而二十七二<lb/>
　十七而八十一是或一數也黄鍾之長八十一分則<lb/>
　是法蓋始於律河圖之數藏十用九則是法亦得於<lb/>
　河圖使雄自為一書誰敢輕議凡其牴牾者皆雄自<lb/>
　為拙也請試言之説卦雜卦乃聖人紬繹其所未盡<lb/>
　者𤣥何必倣乎則衝可去也錯亦可去也文言大傳<lb/>
　乃當時議論之所及者𤣥何必倣乎則攡可去也瑩<lb/>
<pb n="KR2n0011_WYG_267-25b"/>
　亦可去也𤣥文亦可去也無乾之四德則何必為罔<lb/>
　直酋蒙㝠無十三卦創物之義則何必為𤣥掜無八<lb/>
　卦自然之象則何必取五行之常論而及形色聲味<lb/>
　之繁且碎也故其數可存其圖可存若此則不必存<lb/>
　者也<lb/>
　趙汝楳曰揚子雲擬易以作太𤣥而主於厯魏伯陽<lb/>
　假爻象以作參同契而主於養生他如洞極元包皆<lb/>
　依倣卜筮而作又何害於易哉<lb/>
<pb n="KR2n0011_WYG_267-26a"/>
　林駉曰淵哉太𤣥之為書乎易以八𤣥以九易之蓍<lb/>
　也以七𤣥之蓍也以六易之八也八而八之凡六十<lb/>
　四卦然不易者八反易者五十六實以三十六卦而<lb/>
　六十四也𤣥之九也九而九之凡八十一家然不易<lb/>
　者九反易者七十二實以四十五而八十一也蓍之<lb/>
　七也七而七之凡四十九筴其虛一也存一而虛之<lb/>
　也蓍之六也六而六之凡三十六筴其虛三者取其<lb/>
　三而虛之也易以當日𤣥亦以當日易以當厯𤣥亦<lb/>
<pb n="KR2n0011_WYG_267-26b"/>
　以當厯其闔闢變通無一而非易也至若易有彖𤣥<lb/>
　則有首易有爻𤣥則有贊易之爻有象𤣥之贊有測<lb/>
　以𤣥文而準文言以攡瑩掜圖告而準繫辭此又其<lb/>
　文之麤耳然亦誠有可疑者易之天五配以地十𤣥<lb/>
　也有五而無十非易也易之六畫加以六位𤣥也有<lb/>
　畫而無位非易也易之畫即易之爻𤣥之重為重<hi>𤣥首</hi>
　<hi>四重方州部家</hi>贊自贊<hi>𤣥首九贊非以四重為贊</hi>非易也𤣥以𤣥文擬文<lb/>
　言似矣然𤣥文不加之晬<hi>𤣥以晬準乾</hi>而加之中如其有<lb/>
<pb n="KR2n0011_WYG_267-27a"/>
　心於卦氣也則去𤣥文可也而何必規規於聖人也<lb/>
　𤣥以首名準卦似矣然或以一首當一卦而或以二<lb/>
　首焉如其有心於厯法也則自為之名可也而何必<lb/>
　規規於聖人也<lb/>
　胡一桂曰太𤣥經揚雄作以擬易其畫四以方州部<lb/>
　家為次自上而下最上一畫為方第二畫為州第三<lb/>
　畫為部最下第四畫為家毎四畫為一首一𤣥生三<lb/>
　方三方生九州九州生二十七部二十七部生八十<lb/>
<pb n="KR2n0011_WYG_267-27b"/>
　一家而成八十一首首各有名以擬易六十四卦毎<lb/>
　首雖四畫而贊則有九以初一次二次三次四次五<lb/>
　次六次七次八上九為次而分水火木金土一六水<lb/>
　二七火三八木四九金五土毎首九贊八十一首共<lb/>
　七百二十九末一首上九後獨增踦贏二贊以擬易<lb/>
　之三百八十四爻首之下各有辭贊亦各有辭贊下<lb/>
　又各有測辭以擬爻之小象又有𤣥文以擬文言有<lb/>
　𤣥攡𤣥瑩𤣥掜𤣥圖𤣥告以擬繫辭有𤣥數𤣥衝𤣥<lb/>
<pb n="KR2n0011_WYG_267-28a"/>
　錯以擬説序雜八十一首分天地人三𤣥七百二十<lb/>
　九贊又加踦贏分晝夜日星節候以直一歲三百六<lb/>
　十五日二百三十五分以擬卦氣又有揲法筮首贊<lb/>
　以斷事之吉凶其學不傳世罕有其書予得之友人<lb/>
　查顔叔抄本　又曰太𤣥以八十一首繫之於方州<lb/>
　部家四畫之下於象與義初無所取特不過以四畫<lb/>
　分之有八十一樣借以識八十一首之名又有七百<lb/>
　二十九贊散之於八十一首之下毎首九贊皆是初<lb/>
<pb n="KR2n0011_WYG_267-28b"/>
　一次二次三次四次五次六次七次八上九首首一<lb/>
　樣更無分别而七百二十九贊亦與八十一首象與<lb/>
　義皆無相關以八十一首名彊附於四畫之下以七<lb/>
　百二十九贊又彊附於八十一首之下然以中之初<lb/>
　一作冬至第一日積起至養之上九而一歲節氣三<lb/>
　百六十四日半一周又加踦贏二贊以足日之餘分<lb/>
　而起閏又自冬至一日繫之以牽牛星之第一度日<lb/>
　一日纒星一度至三百六十四日半而斗星二十五<lb/>
<pb n="KR2n0011_WYG_267-29a"/>
　度半亦周又以踦贏二贊繫斗星餘度而一歲周天<lb/>
　之日與星凑合恰好太𤣥之要法全在於此而老泉<lb/>
　又甚議其增二贊之非且曰始於中之一訖於養之<lb/>
　九闕焉而未見者四分日之三爾以一百八分而為<lb/>
　日以一分而加之一首之外盡八十一首而四分日<lb/>
　之三可以見矣又曰𤣥四日以為首而以四百八十<lb/>
　七分求合乎二十八宿之度加分而數定去踦贏而<lb/>
　道勝吾無憾焉爾<lb/>
<pb n="KR2n0011_WYG_267-29b"/>
　王申子曰太𤣥取數以一加二為三為三方三三而<lb/>
　九為九州三九而二十七為二十七部九九而八十<lb/>
　一為八十一家純乎取洛書數而用奇其所謂準易<lb/>
　者𤣥之家準易之卦𤣥之首準易之彖故八十一家<lb/>
　有八十一首𤣥之贊準易之爻故有七百二十九贊<lb/>
　𤣥之贊有測準易爻之小象𤣥之文準易之文言𤣥<lb/>
　之攡瑩掜圖告準易之上繫下繫𤣥之數以論九贊<lb/>
　所象準易之説卦𤣥有衝以序八十一首隂陽之相<lb/>
<pb n="KR2n0011_WYG_267-30a"/>
　對準易之序卦𤣥有錯以錯雜八十一首而説之準<lb/>
　易之雜卦自首以下為十一篇然以愚觀之名曰準<lb/>
　易而大不同者易之彖所以斷是卦之全體而𤣥之<lb/>
　首四重方州部家而贊則不以四重為贊易之爻所<lb/>
　以乘六虛之時用宜與不宜當與不當𤣥則初一次<lb/>
　二次三次四次五次六次七次八上九而无位且无<lb/>
　剛柔上下遠近之分則何以辨其時用宜不宜當不<lb/>
　當耶易文言惟乾坤有之晬𤣥之乾也而𤣥之文不<lb/>
<pb n="KR2n0011_WYG_267-30b"/>
　加之晬而加之中中者𤣥之中孚也其意專主交成<lb/>
　卦氣以中孚為陽貞建子之月起於中孚故獨加之<lb/>
　以文而詳説之也是以司馬君實濳虛擬太𤣥專以<lb/>
　氣候説易　又曰易以兼取河圖洛書之數故奇耦<lb/>
　停當體用兼備其數無欠亦無餘太𤣥純取洛書之<lb/>
　數一六二七三八四九五五而無十自一至九亦無<lb/>
　十故欠而增踦贏二贊濳虛純取河圖之數而用十<lb/>
　為五十五行故餘而退元齊餘三者元始也齊中也<lb/>
<pb n="KR2n0011_WYG_267-31a"/>
　餘終也退此三者而无變愚故曰太𤣥濳虛各得易<lb/>
　之一偏者此也　又曰易之揲蓍也以天地貞元之<lb/>
　數一二三四五小衍之為十五大衍之為五十故四<lb/>
　營之以求老少隂陽之筴其五十之中又虛其一者<lb/>
　天地之數皆生於一一太極也是所虛之一在七七<lb/>
　四十九筴之外是數也皆倚天地圓奇方耦而用之<lb/>
　故能成變化而行鬼神太𤣥之數則起於三而終於<lb/>
　九九者三其三也故𤣥之蓍用六六者兩其三也六<lb/>
<pb n="KR2n0011_WYG_267-31b"/>
　而六之故𤣥用三十六筴而揲以數起於三故又虛<lb/>
　其三而用三十三而揲是所虛之三乃在六六三十<lb/>
　六之内與易異矣以三搜之至三而止得七為一得<lb/>
　八為二得九為三是再合餘而以三搜之也故有旦<lb/>
　筮晝筮夜筮之不同奇奇而欠故也濳虛之數起於<lb/>
　十十者兩其五也故濳虛之蓍用五五而五之合用<lb/>
　二十五筴而揲乃三倍而用七十五䇿以其起於五<lb/>
　故虛五而用七十筴是於五行數内各虛其一也揲<lb/>
<pb n="KR2n0011_WYG_267-32a"/>
　之以十謂可以得名而未可以得變故再揲以七偶<lb/>
　偶而餘故也　又曰易之先天八卦後天重為六十<lb/>
　四卦以反對反易觀之止三十六卦三十六乃自一<lb/>
　至八之積也太𤣥以一加二成三為三方三三而九<lb/>
　為九州三九而二十七為二十七部九九而八十一<lb/>
　為八十一家其不易者九中增争㫁應永守窮飬其<lb/>
　反易者七十二合而觀之止四十五家四十五乃自<lb/>
　一至九之積也濳虛以十十而十之其行當一百乃<lb/>
<pb n="KR2n0011_WYG_267-32b"/>
　退而用五十五行是專用河圖五行之數故濳虛數<lb/>
　有正有屈五十五亦自一至十之積也<lb/>
　鮑雲龍曰太𤣥倣焦京卦氣而作朱子已言之矣若<lb/>
　邵子之學程子嘗稱之曰堯夫之學大抵似揚雄又<lb/>
　曰亦不盡如之則於揚子之學信乎其深有所得矣<lb/>
　故其毎取揚子之説有曰洛下閎改顓帝厯為太初<lb/>
　厯揚子雲準太初而作太𤣥凡八十一首九分共𤣥<lb/>
　卦凡五隔四四分之則四分半當一卦卦氣起於中孚<lb/>
<pb n="KR2n0011_WYG_267-33a"/>
　故首中卦又云子雲既知厯法又知厯理又云子雲<lb/>
　作太𤣥可謂知天地之心而詩又有内外天人之説<lb/>
　天根而對以月窟卦氣亦用六日七分其他黙㑹處<lb/>
　甚多未易枚舉是經世之作於太𤣥不無所助也而<lb/>
　謂其學盡出於𤣥則不可某非深於𤣥者也亦麤識<lb/>
　其梗槩而不忍棄耳彼蘇氏解易且不識性宜其不<lb/>
　取太𤣥之擬易而謂其以艱深而文淺易易有奇一<lb/>
　偶一而揚子雲有□焉人謂其好奇字而怪也多載<lb/>
<pb n="KR2n0011_WYG_267-33b"/>
　酒以問之豈知多識先秦古書焉今觀商卣所刻有<lb/>
　作□作□一象天一象地□象人其文已見於商豈<lb/>
　子雲所杜撰者字既本於古而數尤合於易人見其<lb/>
　數以三起謂一生三而近於老也詎知太極函三為<lb/>
　一而易乾初畫亦止有三焉由是推之三三而九三<lb/>
　九二十七三其天三三其地四三其天五三其地六<lb/>
　其為數也亦無徃而不與易合豈五千文之可例耶<lb/>
　學雖未純亦一奇也自先漢以來至今千數百年好<lb/>
<pb n="KR2n0011_WYG_267-34a"/>
　之者不下一二十家即大儒如唐韓昌黎尊之以為<lb/>
　聖人之徒宋司馬公嘗準之以作濳虛彼其功名在<lb/>
　宇宙纘著在通鑑而其精神心術則寓於濳虛之一<lb/>
　書今人才不曉其旨又取而罵之當知康節之在當<lb/>
　時與馬公相與至矣此書豈無自而作蓋亦祖於𤣥<lb/>
　耳一自莽大夫之書出於朱子而後諸儒始有議論<lb/>
　而薄其為人先儒論之詳矣朱子既書之以為後世<lb/>
　為儒而無節義之戒矣而其於𤣥閒亦取焉亦道並<lb/>
<pb n="KR2n0011_WYG_267-34b"/>
　行而不相悖也所以世之鉅人絶德閒有好之者豈<lb/>
　其胸中盡無酙酌而妄取之哉必有以也得非以其<lb/>
　理之所在人心所同自有不可磨滅者邪<lb/>
　鄭善夫曰揚雄太𤣥實失之滯<lb/>
　<lb/>
　<lb/>
　<lb/>
　經義考卷二百六十八<lb/>
</p>
<p>
</p>
  </div>
</body>
</text>
</TEI>
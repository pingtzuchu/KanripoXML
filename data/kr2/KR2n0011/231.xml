<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百三十一</head> <lb/>
    <p>
<pb n="KR2n0011_WYG_231-1a"/>
欽定四庫全書<lb/>
　經義考卷二百三十一<lb/>
　　　　　　　　　　翰林院檢討朱彞尊撰<lb/>
　　　孟子<hi>一</hi>
孟子<lb/>
　　漢志十一篇<lb/>
　　　存七篇<lb/>
　司馬遷曰孟軻騶人也受業子思之門人道既通游<lb/>
<pb n="KR2n0011_WYG_231-1b"/>
　事齊宣王宣王不能用適梁梁恵王不果所言則見<lb/>
　以為迂逺而濶於事情當是之時秦用商君富國彊<lb/>
　兵楚魏用吳起戰勝弱敵齊威王宣王用孫子田忌<lb/>
　之徒而諸侯東面朝齊天下方務於合從連衡以攻<lb/>
　伐為賢而孟軻乃述唐虞三代之徳是以所如者不<lb/>
　合退而與萬章之徒序詩書述仲尼之意作孟子七<lb/>
　篇<lb/>
　揚雄曰古者楊墨塞路孟子辭而闢之廓如也　又<lb/>
<pb n="KR2n0011_WYG_231-2a"/>
　曰孟子勇於義而果於徳知言之要知徳之奥非茍<lb/>
　知之亦允蹈之<lb/>
　應劭曰孟子作書中外十一篇<lb/>
　趙岐曰孟子幼被慈母三遷之教長師孔子之孫子<lb/>
　思　又曰孟子以儒術游於諸侯莫能聽納其說於<lb/>
　是退與弟子公孫丑萬章之徒疑難問答又自撰法<lb/>
　度之言著書七篇凡二百六十一章三萬四千六百<lb/>
　八十五字秦焚經籍其書號為諸子得不泯絶<lb/>
<pb n="KR2n0011_WYG_231-2b"/>
　王肅曰學者不知孟軻字按子思書及孔叢子有孟<lb/>
　子居則是軻也軻少居坎軻字子居也<hi>廣韻注孟子居貧轗軻故</hi>
　<hi>名軻字子居</hi>
　姚信曰孟子驅世事於仁義之域使行者步中正之<lb/>
　途　又曰孟子之書將門人所記非自作也故其志<lb/>
　行多見非惟教辭而已<lb/>
　韓子曰孔子之道大而能博門弟子不能徧觀而盡<lb/>
　識也故學焉而皆得其性之所近其後離散分處諸<lb/>
<pb n="KR2n0011_WYG_231-3a"/>
　侯之國又各以其所能授弟子源逺而末益分惟孟<lb/>
　軻師子思而子思之學出於曽子自孔子沒獨孟軻<lb/>
　氏之傳得其宗故求觀聖人之道者必自孟子始<lb/>
　又曰讀孟軻書然後知孔子之道尊　又曰斯道也<lb/>
　堯以是傳之舜舜以是傳之禹禹以是傳之湯湯以<lb/>
　是傳之文武周公文武周公傳之孔子孔子傳之孟<lb/>
　軻軻之死不得其傳焉　又曰孟子醇乎醇者也<lb/>
　又曰孟子之功不在禹下　又曰軻之書非自著既<lb/>
<pb n="KR2n0011_WYG_231-3b"/>
　沒其徒萬章公孫丑記其言耳<lb/>
　林慎思曰孟子七篇非軻自著乃弟子共記其言<lb/>
　皮日休曰聖人之道不過乎經經之降者不過乎史<lb/>
　史之降者不過乎子子不異乎道者孟子也孟子之<lb/>
　文粲若經傳繼乎六籍光乎百氏真聖人之微㫖也<lb/>
　程晏曰孟子大達逺盜蹊而遵正路者也<lb/>
　賈同曰孟子十四篇者孟軻之述也<lb/>
　　　　按賈氏責荀篇所云十四篇蓋析七篇上下<lb/>
<pb n="KR2n0011_WYG_231-4a"/>
　　　　言之<lb/>
　歐陽修曰孔子之後惟孟子最知道<lb/>
　蘇洵曰孟子語約而意盡不為劖刻斬絶之言而其<lb/>
　鋒不可犯<lb/>
　司馬光曰荀子好禮揚子好易孟子好詩書<lb/>
　徐積曰孔子言其略孟子言其詳<lb/>
　蘇轍曰不觀於詩無以知王道之易不觀於春秋無<lb/>
　以知王政之難若孟子可謂深於詩而長於春秋者<lb/>
<pb n="KR2n0011_WYG_231-4b"/>
　矣<lb/>
　程伯子曰論心術無如孟子<lb/>
　程子曰孟子有大功於世以其言性善也　又曰孟<lb/>
　子性善養氣之論皆前聖所未發　又曰孟子未敢<lb/>
　便道他是聖人然學已到至處　又曰知易者莫如<lb/>
　孟子知春秋者亦莫如孟子<lb/>
　黄庭堅曰由孔子以來求其是非趨舍與孔子合者<lb/>
　惟孟子一人<lb/>
<pb n="KR2n0011_WYG_231-5a"/>
　晁說之曰按此書韓愈以為弟子所㑹集非軻自作<lb/>
　今攷其書則知愈之言非妄發也書載孟子所見諸<lb/>
　侯皆稱謚如齊宣王梁恵王梁襄王滕定公滕文公<lb/>
　魯平公是也夫死然後有諡軻著書時所見諸侯不<lb/>
　應皆死且恵王元年至平公之卒凡七十七年孟子<lb/>
　見恵王王目之曰叟必已老矣決不見平公之卒也<lb/>
　故予以愈言為然<lb/>
　楊時曰孟子一書只是要正人心教人存心養性收<lb/>
<pb n="KR2n0011_WYG_231-5b"/>
　其放心至論仁義禮知則以惻隠羞惡辭遜是非之<lb/>
　心為之端論邪說之害則曰生於其心害於其政論<lb/>
　事君則曰格君心之非一正君而國定千變萬化只<lb/>
　說從心上來人能正心則事無足為者矣大學之修<lb/>
　身齊家治國平天下其本只是正心誠意而已心得<lb/>
　其正然後知性之善故孟子遇人便道性善歐陽永<lb/>
　叔却言聖人之教人性非所先可謂誤矣<lb/>
　胡舜陟曰孔子之後深知聖人之道者孟子而已<lb/>
<pb n="KR2n0011_WYG_231-6a"/>
　洪邁曰唐世未知尊孟子故馬總意林亦列其書而<lb/>
　有差不同如伊尹不以一介與人亦不取一介於人<lb/>
　之類<lb/>
　施徳操曰孟子有大功四道性善一也明浩然之氣<lb/>
　二也闢楊墨三也黜五霸而尊三王四也是四者發<lb/>
　孔氏之所未談述六經之所不載遏邪說於横流啓<lb/>
　人心於方熾嗚呼堯舜之道自孔子傳之曽子曽子<lb/>
　傳之子思子思傳之孟子孟子得其傳然後孔子之<lb/>
<pb n="KR2n0011_WYG_231-6b"/>
　道益尊而曽子子思之道益著其所以發明斯人開<lb/>
　悟後世者至深矣<lb/>
　劉昌詩曰孟子題辭又有外書四篇性善辨文說孝<lb/>
　經為正予鄉新喻謝氏多藏古書有性善辨一帙則<lb/>
　知與文說孝經為正是謂四篇<lb/>
　朱子曰孟子七篇觀其筆勢如鎔鑄而成知非綴緝<lb/>
　所就也　又曰孟子疑自著之書故首尾文字一體<lb/>
　　又曰孟子要熟讀　又曰讀孟子非惟看他義理<lb/>
<pb n="KR2n0011_WYG_231-7a"/>
　熟讀之便曉作文之法首尾照應血脈通貫語意反<lb/>
　覆明白峻潔無一字閒人若能如此作文便是第一<lb/>
　等文章<lb/>
　張栻曰孟子當戰國横流之時發揮天理遏止人欲<lb/>
　深切著明<lb/>
　陳文蔚曰孟子每段自有一二句綱領其後只自解<lb/>
　此一二句<lb/>
　輔廣曰子思之門人無有顯名於世者而孟子真得<lb/>
<pb n="KR2n0011_WYG_231-7b"/>
　子思之傳則疑親受業於子思者為是<lb/>
　董銖曰史記謂孟子之書孟子自作趙岐謂其徒所<lb/>
　記今觀七篇文字筆勢如此決是一手所成非魯論<lb/>
　比也然其問有如云孟子道性善言必稱堯舜亦恐<lb/>
　是其徒所記孟子或曾略加刪定也<lb/>
　陳淵曰孟子七篇専發明性善<lb/>
　髙似孫曰士生戰國之間其能屹主中流一掃羣異<lb/>
　學必孔氏言必六經者孟子一人而已<lb/>
<pb n="KR2n0011_WYG_231-8a"/>
　王應麟曰孟子羽翼孔氏七篇垂訓法嚴義精知性<lb/>
　知天易之奥也以意逆志詩之綱也言稱堯舜書之<lb/>
　要也井田爵禄之制可以知禮王霸義利之辨可以<lb/>
　知春秋故儒者稱之曰通五經　又曰孟子學伊尹<lb/>
　者也當今之世舍我其誰也是亦聖之任　又曰論<lb/>
　語終於堯曰篇孟子終於堯舜湯文孔子而荀子亦<lb/>
　終堯問其意一也　又曰孟子字未聞孔叢子云子<lb/>
　車注一作子居居貧坎軻故名軻字子居亦稱字子<lb/>
<pb n="KR2n0011_WYG_231-8b"/>
　輿疑皆傅㑹<lb/>
　黄震曰孟子尊孔氏而闢楊墨明王道而黜霸功卓<lb/>
　然有功萬世而世猶或譏之夫李泰伯以富國彊兵<lb/>
　為學其譏孟子宜也如司馬公大儒亦譏之豈非孟<lb/>
　子說誘時君變化百出温公守樸意見所不合與吁<lb/>
　此可與權之難也　又曰晦庵謂孟子以伐燕為宣<lb/>
　王時事與史記荀子等書不合按史記齊伐燕有二<lb/>
　事齊宣王先甞伐燕燕文公卒易王初立齊宣王因<lb/>
<pb n="KR2n0011_WYG_231-9a"/>
　燕喪伐之取十城是即孟子梁恵王篇所載問答稱<lb/>
　齊宣王者也此一事也稱宣王者孟子作於宣王已<lb/>
　沒之後故以諡稱而趙岐注亦稱齊宣王也齊涽王<lb/>
　後又伐燕燕王噲以燕與子之齊伐燕下燕七十城<lb/>
　是即孟子公孫丑篇所載沈同問燕可伐與者也此<lb/>
　又一事也止稱齊王者作孟子時涽王尚在未有諡<lb/>
　之可稱趙岐注亦止稱王也燕噲遜國在齊宣卒後<lb/>
　九年湣王伐燕在齊宣卒後十年以此見伐燕噲非<lb/>
<pb n="KR2n0011_WYG_231-9b"/>
　齊宣王甚明湣王在位四十年孟子不及見湣王卒<lb/>
　故孟子書自公孫丑篇後凡涉齊事皆止稱王陳賈<lb/>
　作周公未盡仁智論終篇止說齊王近世師儒援為<lb/>
　王留行事謂有區區齊宣不足為聖世道說者遂亦<lb/>
　誤指伐噲為齊宣王事矣此係鄉人蔣監簿曉之說<lb/>
　馬端臨曰前史藝文志俱以論語入經類孟子入儒<lb/>
　家類直齋陳氏書録解題始以語孟同入經類其說<lb/>
　曰自韓文公稱孔子傳之孟軻軻死不得其傳天下<lb/>
<pb n="KR2n0011_WYG_231-10a"/>
　學者咸曰孔孟孟子之書固非荀揚以降所可同日<lb/>
　語也今國家設科語孟並列於經而程氏諸儒訓解<lb/>
　二書常相表裏故合為一類今從之<lb/>
　趙徳曰孟子言書凡二十九援詩凡三十五<lb/>
　何異孫曰孟子是軻自作之書<lb/>
　薛瑄曰孟子七篇乃洙泗之正傳經千餘載世儒例<lb/>
　以子書視之知孟子者韓子一人而已<lb/>
　王鴻儒曰孟子之學明在於事親事長而幽極於知<lb/>
<pb n="KR2n0011_WYG_231-10b"/>
　性知天上下本末一以貫之此所以為醇乎醇之儒<lb/>
　也<lb/>
　胡居仁曰孟子求放心集義養氣内外本末交盡<lb/>
　郝敬曰戰國處士横議楊朱墨翟鄒衍鬼谷子公孫<lb/>
　龍之輩百家簧鼓竽濫不可勝聽而孟子生當斯時<lb/>
　獨能守仁義性善孝弟中庸之教發明顯微博約下<lb/>
　學上達之㫖斬然歸於一七篇之辭彰明較著而其<lb/>
　㫖精融渾化使當世由之而不知後世習之而不察<lb/>
<pb n="KR2n0011_WYG_231-11a"/>
　嗚呼微已　又曰趙岐謂孟子通六經尤長於詩書<lb/>
　程正叔謂孟子云可以仕則仕可以止則止可以久<lb/>
　則久可以速則速知易莫如孟子又云王者迹息而<lb/>
　詩亡詩亡然後春秋作春秋無義戰知春秋莫如孟<lb/>
　子按孟子言四端即易之四徳也仁義即易立人之<lb/>
　道也性善即易繼善成性也知性知天即易窮理盡<lb/>
　性至於命也兵貴人和得諸師養大體得諸頤聖人<lb/>
　於天道得諸乾收放心養夜氣得諸復寡欲得諸无<lb/>
<pb n="KR2n0011_WYG_231-11b"/>
　妄與王驩稷下諸人處包荒不失其正得諸否學孔<lb/>
　子聖之時得諸先後天他可類推則是知易誠未有<lb/>
　如孟子者矣其於書也曰盡信書不如無書其後張<lb/>
　霸之武成孔安國之古文皆以魚目亂珠乃知孟子<lb/>
　取二三䇿其辨精矣其言道徳必稱堯舜言征伐必<lb/>
　稱湯武則知書誠未有如孟子者矣詩三百古序其<lb/>
　來已舊後儒以辭害志如咸邱䝉髙叟之輩孟子教<lb/>
　之不以文害辭不以辭害志以意逆志此千古學詩<lb/>
<pb n="KR2n0011_WYG_231-12a"/>
　心法孔子與賜商言詩意正同然則知詩未有如孟<lb/>
　子者矣世儒說春秋謂仲尼奬五霸率諸侯事盟主<lb/>
　此無稽之言諸傳皆紛紛語夢而獨孟子謂五霸三<lb/>
　王之罪人春秋與檮杌同然則知春秋孰有如孟子<lb/>
　者乎至於先王之禮巡狩述職班爵禄井田學校皆<lb/>
　治天下大經大法其說明徵典要可信可傳其言曰<lb/>
　非禮之禮大人弗為其論禮惟恭敬辭讓入孝出弟<lb/>
　禮之實節文斯二者樂之實樂斯二者<hi>云云</hi>故達禮<lb/>
<pb n="KR2n0011_WYG_231-12b"/>
　樂之情又孰有如孟子者乎是故有六經不可以無<lb/>
　孟子也　又曰孟子器宇正自寛平言語行事極近<lb/>
　人情不見諸侯而齊宣好士未甞不往仕不受禄而<lb/>
　宋薛之餽未甞不受道不茍合而不為小丈夫之悻<lb/>
　怒故去齊必三宿亷不茍取而不為陳仲子之矯情<lb/>
　故交際不辭匡章得罪於父不以人言而不加禮貌<lb/>
　夷之受學於墨者不以為異端吝其教誨其告君也<lb/>
　園囿亦可臺池鳥獸亦可好樂亦可好貨好色亦可<lb/>
<pb n="KR2n0011_WYG_231-13a"/>
　故曰人不足責政不足閒惟格君心之非而已是故<lb/>
　以臧倉之謗不遇於魯而未甞怨其沮已以王驩之<lb/>
　佞倖出弔於滕而未甞不與之朝暮雖往返不言而<lb/>
　終不激小人之怒甞不恱於公行子之家而從容片<lb/>
　辭嫌疑立解宛然孔子待陽貨公伯寮氣象豈非願<lb/>
　學之深有得於温良恭儉讓之遺範者歟是故以伯<lb/>
　夷為隘以栁下恵為不恭以仲尼為不為已甚其所<lb/>
　向慕可知而世儒猶謂鋒芒太露然則必如小人之<lb/>
<pb n="KR2n0011_WYG_231-13b"/>
　無忌憚而後可者矣　又曰孟子言性善原於孔子<lb/>
　孔子賛易曰繼之者善成之者性又曰無思也無為<lb/>
　也寂然不動感而遂通天下之故非天下之至神其<lb/>
　孰能與於此此性善之淵源也子思作中庸曰天命<lb/>
　之謂性率性之謂道喜怒哀樂之未發謂之中發而<lb/>
　皆中節謂之和中也者天下之大本和也者天下之<lb/>
　達道此子思之受指於夫子者也孟子因夫子子思<lb/>
　之說故曰天下之言性則故而已矣故者以利為本<lb/>
<pb n="KR2n0011_WYG_231-14a"/>
　乃若其情則可以為善矣乃所謂善即寂然不動感<lb/>
　而遂通大本達道之㫖也　又曰論語多言仁孟子<lb/>
　多言義論語道廣而大仁為至七篇法嚴而精義為<lb/>
　至惻隠之心雖禽獸亦有羞惡之心惟聖賢能充小<lb/>
　大之分也論語與羣賢論學故包羅大孟子與世人<lb/>
　勵亷恥故切劘精　又曰論語章法簡短故是後人<lb/>
　記録孟子文章長展非他人可代正是孟子手筆蘇<lb/>
　明允謂孟子之文不為巉刻斬絶之言而其鋒不可<lb/>
<pb n="KR2n0011_WYG_231-14b"/>
　犯朱元晦謂七篇筆勢如鎔鑄非綴緝可就斯為知<lb/>
　言　又曰史稱孟子受業於子思之門人而不言門<lb/>
　人姓名甚無根柢據七篇中義理文字多與子思中<lb/>
　庸合其言性命原本中庸如居下位不獲乎上一章<lb/>
　文字義理全與中庸同又禮記檀弓載子思對魯繆<lb/>
　公問舊君反服與孟子對齊宣王舊君有服意同而<lb/>
　孟子又自謂未得為孔子徒私淑諸人故或謂受業<lb/>
　於子思之門人近似王劭解史記以人字為衍趙岐<lb/>
<pb n="KR2n0011_WYG_231-15a"/>
　注孟子及孔叢子書遂謂孟子親受業於子思非也<lb/>
　按孟子言由孔子而來至於今百有餘嵗子未得為<lb/>
　孔子徒又言魯繆公時子思為臣今按孔氏生伯魚<lb/>
　伯魚生子思而伯魚先孔子卒則是子思猶及親事<lb/>
　夫子與夫子同時後此百餘年孟子長受業安得子<lb/>
　思尚在夫子卒於魯哀公十六年又十一年哀公卒<lb/>
　悼公立三十七年元公立二十一年繆公乃立上距<lb/>
　孔子歿時已七十一年矣而子思為繆公臣計其時<lb/>
<pb n="KR2n0011_WYG_231-15b"/>
　年已老故告繆公語多質直蓋年髙為繆公所嚴事<lb/>
　故曰繆公無人乎子思之側則不能安子思孟子譜<lb/>
　謂孟子卒於周赧王二十六年則是魯文公之六年<lb/>
　也上距魯繆公元年凡一百二十一年去子思時逺<lb/>
　矣故謂親受業者誤<lb/>
　楊豫孫曰孟子前史皆在儒家至宋始列於經其七<lb/>
　篇外書四篇性善辨文説孝經為政趙岐云偽書也<lb/>
　漢文帝常置博士其後王充林慎思馮休李覯司馬<lb/>
<pb n="KR2n0011_WYG_231-16a"/>
　光鄭厚叔之徒與孟子異者六家故世儒又有翼孟<lb/>
　尊孟等書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_231-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百三十一<lb/>
</p>
<p>
</p>
  </div>
</body>
</text>
</TEI>
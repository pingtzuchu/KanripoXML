<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百二十</head> <lb/>
    <p>
<pb n="KR2n0011_WYG_120-1a"/>
欽定四庫全書<lb/>
　經義考卷一百二十<lb/>
　　　　　　　　　　翰林院檢討朱彞尊撰<lb/>
　　　周禮<hi>一</hi>
周官經<lb/>
　　漢志六篇<lb/>
　　　存<hi>闕一篇</hi>
　三禮正義周禮儀禮並周公所記所謂禮經三百威<lb/>
<pb n="KR2n0011_WYG_120-1b"/>
　儀三千禮經則周禮也威儀則儀禮也<lb/>
　史克曰周公制周禮曰則以觀徳<lb/>
　馬融曰孝武開獻書之路周官出於山巖屋壁<lb/>
　鄭康成曰禮器經禮三百謂周禮也周禮六篇其官<lb/>
　有三百六十　又曰周公居攝而作六職謂之周禮<lb/>
　荀悦曰劉歆以周官十六篇為周禮王莽時歆奏以<lb/>
　為經置博士<lb/>
　韋昭曰禮經三百周禮三百六十官也三百舉成數<lb/>
<pb n="KR2n0011_WYG_120-2a"/>
　也<lb/>
　徐勉曰周官一書實為羣經源本<lb/>
　隋志漢時有李氏得周官周官蓋周公所制官政之<lb/>
　法上於河間獻王獨闕冬官一篇獻王購以千金不<lb/>
　得遂取考工記以補其闕合成六篇奏之至王莽時<lb/>
　劉歆始置博士以行於世河間緱氏杜子春受業於<lb/>
　歆因以教授<lb/>
　陸徳明曰王莽時劉歆為國師始建立周官經以為<lb/>
<pb n="KR2n0011_WYG_120-2b"/>
　周禮<lb/>
　賈公彦曰周禮後出者以始皇特惡之故也秦自孝<lb/>
　公已下用商君之法其政酷烈與周官相反故始皇<lb/>
　禁挾書特疾惡欲滅絶之搜求焚燒之獨悉是以隠<lb/>
　藏百年孝武帝始除挾書之律開獻書之路既出於<lb/>
　山巖屋壁復入於秘府五家之儒莫得見焉至孝成<lb/>
　皇帝達才通人劉向子歆校理秘書始得列序著於<lb/>
　録略然亡其冬官一篇以考工記足之時衆儒並出<lb/>
<pb n="KR2n0011_WYG_120-3a"/>
　共排以為非是惟歆獨識知其周公致太平之迹具<lb/>
　在於斯　又曰按書傳周公一年救亂二年伐商三<lb/>
　年踐奄四年建侯衞五年營成周六年制禮作樂七<lb/>
　年致政成王所制之禮即今周禮也以設位言之謂<lb/>
　之周官以制作言之謂之周禮<lb/>
　孔頴達曰周禮見於經籍其名異者七處孝經説云<lb/>
　經禮三百一也禮器云經禮三百二也中庸云禮儀<lb/>
　三百三也春秋説云禮經三百四也禮説云有正經<lb/>
<pb n="KR2n0011_WYG_120-3b"/>
　三百五也周官外題謂為周禮六也漢書藝文志云<lb/>
　周官經六篇七也七者皆云三百故知俱是周官周<lb/>
　官三百六十舉其大數而云三百也<lb/>
　宋理宗曰周禮為書大綱小紀粲然靡所不載玉帛<lb/>
　牲器之用車旗冕服之制豆籩罍爵之陳鐘鼓匏管<lb/>
　之奏品節度數必加詳焉至於象緯之考察眚災之<lb/>
　抑損亦莫不𨽻之司存而不敢慢聖人於此豈徒從<lb/>
　事於文物典章之飾於外者已乎要必有為之本者<lb/>
<pb n="KR2n0011_WYG_120-4a"/>
　矣<lb/>
　李覯曰昔劉子駿鄭康成皆以周禮為周公致太平<lb/>
　之迹而林碩謂末世之書何休云六國陰謀竊觀六<lb/>
　典之文其用心至悉非古聰明睿知誰能及此其曰<lb/>
　周公致太平者信矣　又曰周官六屬其職三百六<lb/>
　十而員數則多如六鄉七萬五千家爾自比長以上<lb/>
　卿大夫士萬八千餘人此大可怪<lb/>
　王開祖曰吾讀周禮終始其間名為禮經而背於周<lb/>
<pb n="KR2n0011_WYG_120-4b"/>
　公之志為不少矣其諸信然乎哉羅羽刺介此微事<lb/>
　也然猶張官設職奚聖人班班與奔者不禁示天下<lb/>
　無禮也復讐而義示天下無君也無禮無君大亂之<lb/>
　道率天下而為亂者果周公之心乎削於六國焚於<lb/>
　秦出諸季世其存者寡矣聖人不作孰從而取正哉<lb/>
　張子曰周禮是的當之書然其間必有末世增入者<lb/>
　如盟詛之類必非周公之意<lb/>
　徐積曰周禮不可全非要須考其所言合乎聖人而<lb/>
<pb n="KR2n0011_WYG_120-5a"/>
　不悖者取之其不合者勿强為之説斯可矣<lb/>
　蘇轍曰世言周公之所以治周者莫詳於周禮然秦<lb/>
　漢諸儒以意損益之者衆矣非周公完書也凡周禮<lb/>
　之詭異逺於人情者皆不足信<lb/>
　范祖禹曰天地有四時百官有六職天下萬事盡備<lb/>
　於此如網之在綱裘之挈領雖百世不可易也人君<lb/>
　如欲稽古以正名苟舍周禮未見其可<lb/>
　程伯子曰周禮不全是周公之禮法亦有後世隨時<lb/>
<pb n="KR2n0011_WYG_120-5b"/>
　添入者亦有漢儒撰入者<lb/>
　范浚曰周公作六典謂之周禮至於六官之屬瑣細<lb/>
　悉備疑其不盡為古書也周公驅猛獸謂蟲蛇惡物<lb/>
　為民物害者蟈氏云掌去鼃黽焚牡蘜以灰洒之則<lb/>
　死鼃黽不過鳴聒人初不為民物害也乃毒死之似<lb/>
　非君子所以愛物者又牡蘜焚灰大類狡獪戲術豈<lb/>
　所以為經乎司闗云凡貨不出於闗者舉其貨罸其<lb/>
　人説者謂不出於闗從私道出避税者則没其財而<lb/>
<pb n="KR2n0011_WYG_120-6a"/>
　撻其人此决非周公法也文王治岐闗市譏而不征<lb/>
　周公相成王去文王未逺縱不能不征使凡貨之出<lb/>
　於闗者征之足矣何至如叔末世設為避税法没其<lb/>
　貨撻其人刼天下之商必使從闗出哉此必漢世聚<lb/>
　斂之臣如桑𢎞羊輩欲興𣙜利故附益是説於周禮<lb/>
　託周公以要説其君耳不然亦何異賤文夫登壟斷<lb/>
　而罔市利乎<lb/>
　鄭樵曰周禮一書或謂文王治岐之制或謂成周理<lb/>
<pb n="KR2n0011_WYG_120-6b"/>
　財之書或謂戰國陰謀之書或謂漢儒附㑹之説或<lb/>
　謂末世瀆亂不驗之書紛紜之説無所折衷予謂非<lb/>
　聖人之智不及此五等之爵九畿之服九州十二壤<lb/>
　閩蠻夷貊祭天祀地朝覲㑹同之事皆非文王時政<lb/>
　所得及也以是書而加文王非愛文王者也雖其書<lb/>
　固詳於理財然其規畫也似巧而惠下也甚厚其經<lb/>
　入也若豐而奉上也甚約謂為理財之書又非深知<lb/>
　周禮者也使戰國有如是之法則戰國為三代矣使<lb/>
<pb n="KR2n0011_WYG_120-7a"/>
　漢儒有如是之學豈僅為漢儒乎惟見其所傳不一<lb/>
　故武帝視為末世瀆亂不驗之書而不知好也至後<lb/>
　世孫處又獨為之説曰周禮之作周公居攝六年之<lb/>
　後書成歸豐而實未嘗行也蓋周公之為周禮亦猶<lb/>
　唐之顯慶開元禮也唐人預為之以待他日之用其<lb/>
　實未嘗行也惟其未經行故僅述大略俟其臨事而<lb/>
　損益之故建都之制不與召誥洛誥合封國之制不<lb/>
　與武成孟子合設官之制不與周官合九畿之制不<lb/>
<pb n="KR2n0011_WYG_120-7b"/>
　與禹貢合凡此皆預為之未經行也是書之作於周<lb/>
　公與他經不類禮記就於漢儒則王制所説朝聘為<lb/>
　文襄時事月令所説官名為戰國間事曾未若周禮<lb/>
　之純乎周典也惜乎自成帝時雖著之七略終漢迄<lb/>
　唐寥寥千百載間竟不置學官博士文中子居家未<lb/>
　嘗廢周禮太宗讀周禮謂真聖作其深知周禮者歟<lb/>
　若夫後世用周禮王莽敗於前荆公敗於後此非周<lb/>
　禮不可行而不善用周禮者之過也　又曰漢曰周<lb/>
<pb n="KR2n0011_WYG_120-8a"/>
　官江左曰周官禮唐曰周禮推本而言則周官是<lb/>
　胡宏曰周官司徒掌邦敎敷五典司空掌邦土居四<lb/>
　民世傳周禮闕冬官未嘗闕也乃冬官事屬之地官<lb/>
　程大昌曰五官各有羡數天官六十三地官七十八<lb/>
　春官七十夏官六十九秋官六十六蓋斷簡失次取<lb/>
　羡數凡百工之事歸之冬官其數乃周<lb/>
　晁公武曰秦火後周禮比他經最後出論者不一獨<lb/>
　劉歆稱為周公致太平之迹鄭氏則曰周公復辟後<lb/>
<pb n="KR2n0011_WYG_120-8b"/>
　以此授成王使居洛邑治天下林孝存謂之瀆亂不<lb/>
　驗之書何休亦云六國陰謀之説昔北宫錡問孟子<lb/>
　周室班爵禄之法孟子謂諸侯惡其害己皆去其籍<lb/>
　則自孟子時已無周禮矣况經秦火乎漢儒非之良<lb/>
　有以也<lb/>
　陳亮曰周禮一書先生之遺制具在後有聖人不能<lb/>
　加毫末於此矣<lb/>
　鄭鍔曰以洛誥考之周公營洛乃是欲成王自服於<lb/>
<pb n="KR2n0011_WYG_120-9a"/>
　土中亂為四方新辟及作六典之職以授之使往治<lb/>
　於洛邑其言曰予齊百工伻從王於周乃汝其悉自<lb/>
　敎工往新邑伻嚮即有僚蓋為成王齊整建官之法<lb/>
　使王往新邑自敎率之各効其職也成王滅淮夷而<lb/>
　歸在豐堇正治官治以新書從事然只在豐而不往<lb/>
　洛邑故周禮雖成終不盡用故經之授田等事今皆<lb/>
　難信正由成王不宅洛故有其法制之文終不見行<lb/>
　之實也若如此論則經之首篇惟王建國辨方正位<lb/>
<pb n="KR2n0011_WYG_120-9b"/>
　之説始有其歸其他疑非周公全書可以意曉也<lb/>
　孫之宏曰周官在漢最晚出孔氏既無明言孟軻之<lb/>
　徒或未之見疑信猶未决也不幸劉歆用之而大壞<lb/>
　王安石用之而益壊儒生學士真以為無用於後世<lb/>
　矣夫去古遼逺雖使先生之制爛然在日固難盡棄<lb/>
　今之法而求復其初也然究觀其書以道制欲以義<lb/>
　防利以徳勝威以禮措刑尊鬼神敬卜筮親賔客保<lb/>
　小民藹然唐虞三代極盛之時非春秋戰國以後所<lb/>
<pb n="KR2n0011_WYG_120-10a"/>
　能髣髴也學者欲知先王經制之備捨此書將焉取<lb/>
　之<lb/>
　王炎曰周官六典周公經治之法也秦人舉竹簡以<lb/>
　畀炎火漢興諸儒掇拾於煨燼藏於巖穴之間其書<lb/>
　已亡而幸存漢既除挾書之律六典始出武帝不以<lb/>
　為善作十論七難以排之藏於秘府不立於學官東<lb/>
　都諸儒知有周禮而其説不同以為戰國陰謀之書<lb/>
　何休也以為周公致太平之迹者鄭康成也六官所<lb/>
<pb n="KR2n0011_WYG_120-10b"/>
　掌綱正而目舉井井有條而詆之以為戰國陰謀休<lb/>
　謬矣<lb/>
　鄭耕老曰周禮四萬五千八百六字<lb/>
　陳傅良曰周禮設官分職大抵朝廷之事治官掌之<lb/>
　邦畿之事敎官掌之邦國之事司馬掌之今自朝廷<lb/>
　以上纖悉皆歸於大宰自國中以及近郊逺郊小都<lb/>
　大都皆屬敎官而職方土方撢人凡邦國之事皆屬<lb/>
　司馬此其大略也其有截然一定不可易者若司㓂<lb/>
<pb n="KR2n0011_WYG_120-11a"/>
　之屬凡朝廷之獄大小司冦士師掌之六鄉之獄鄉<lb/>
　士掌之六遂之獄遂士掌之甸稍縣都之獄縣士掌<lb/>
　之邦國之獄方士掌之四方之獄訝士掌之謂其皆<lb/>
　刑獄之事故雖自鄉遂之外甸稍縣都郡國四方一<lb/>
　皆聨絡而盡屬之司冦其他又有不然者知大史内<lb/>
　史掌六典八法八則八柄之貳宜屬天官乃屬春官<lb/>
　大小行人司儀掌客宜屬春官乃屬秋官宰夫掌臣<lb/>
　民之復逆矣則太僕小臣御僕之掌復逆宜屬天官<lb/>
<pb n="KR2n0011_WYG_120-11b"/>
　乃屬夏官宰夫掌治朝之位矣則司士正朝儀之位<lb/>
　宜屬天官乃屬夏官地官掌邦畿之事凡造都邑建<lb/>
　社稷設封疆既悉掌之矣而掌固司險掌疆候人又<lb/>
　見於夏官天官掌財用之事自大府至掌皮既悉領<lb/>
　之矣而泉府廩人倉人又見於地官自膳夫至腊人<lb/>
　不過充君之庖者悉領於天官至外朝百官之廩禄<lb/>
　府史胥徒之稍食番上宿衞之廩給乃見於地官自<lb/>
　内司服至屨人凡王宫服飾之用悉領於天官而司<lb/>
<pb n="KR2n0011_WYG_120-12a"/>
　服司常典瑞巾車之屬乃見於春官此其分職有不<lb/>
　可曉者自漢以來凡禮事皆屬太常兵事皆屬將軍<lb/>
　光禄勲中尉刑事皆屬廷尉其分量職守較然不紊<lb/>
　然臨事之際反不免遺闕先王設官如此當時不見<lb/>
　文移回復職事侵紊之患何也六官之設雖各有司<lb/>
　存然錯綜互見事必相闗春秋時叔孫豹卒杜洩將<lb/>
　以輅葬季孫不從杜洩曰夫子受命於朝而聘於王<lb/>
　賜之輅復命而致之君君不敢逆王命而復賜之使<lb/>
<pb n="KR2n0011_WYG_120-12b"/>
　三官書之吾子為司徒實書名夫子為司馬與工正<lb/>
　書服孟孫為司空書勲夫諸侯之國惟三卿耳一人<lb/>
　受賜三卿皆與從周法也後世禮官専治禮刑官専<lb/>
　治刑兵官専治兵財官専治財並不相闗雖有遺失<lb/>
　他官不得撙節而廢曠多矣　又曰周禮三代之法<lb/>
　存焉讀者未易造次<lb/>
　吕祖謙曰朝不混市野不踰國人不侵官后不敢以<lb/>
　干天子之權諸侯不敢以僣天子之制公卿大夫不<lb/>
<pb n="KR2n0011_WYG_120-13a"/>
　牟商賈之利九卿九牧相屬而聴命於三公彼皆民<lb/>
　上也而尺寸法度不敢踰一毫分守不敢易所以習<lb/>
　民於尊卑等差階級之中消其逼上無等之心而寓<lb/>
　其道徳之意是以民服事其上而下無以覬覦賤不<lb/>
　亢貴卑不踰尊舉一世之人皆安於法度分守之内<lb/>
　志慮不易視聴不二易直淳龎而從上之令父詔其<lb/>
　子兄授其弟長率其屬何往而非五禮六樂三物十<lb/>
　二敎哉方位國野設官分職何往而非以為民極哉<lb/>
<pb n="KR2n0011_WYG_120-13b"/>
　嘗讀晉國語每嘆絳之富商韋藩木健過朝之事以<lb/>
　為富商之饒於財使之澤其車而華其服非不足也<lb/>
　而必易車服於過朝之際不敢與士大夫混然無别<lb/>
　焉民志之定而中道之存成王周公之遺化固隠然<lb/>
　在此也<lb/>
　朱子曰周禮一書廣大精微周家法度在焉後世皆<lb/>
　以周禮非聖人書其間細碎處雖可疑其大體直是<lb/>
　非聖人做不得　又曰周禮乃周家盛時聖賢制作<lb/>
<pb n="KR2n0011_WYG_120-14a"/>
　之書　又曰胡氏父子以周禮為王莽令劉歆撰此<lb/>
　恐不然周禮是周公遺典也　又曰今人不信周官<lb/>
　據熹言古人立法無所不有天下有是事他便立此<lb/>
　一官且如女巫之軄掌宫中巫祝之事凡宫中所祝<lb/>
　皆在此人如此則便無後世巫蠱之事矣<lb/>
　陳淳曰周禮周公經國規模在焉乃周公之大用流<lb/>
　行處<lb/>
　李叔寳曰仲長統以為周禮禮之經禮記禮之傳禮<lb/>
<pb n="KR2n0011_WYG_120-14b"/>
　記作於漢儒雖名為經其實傳也蓋禮記所記多春<lb/>
　秋戰國間事不純唐虞夏商周之制曾未若周官之<lb/>
　純乎周禮也<lb/>
　陳汲曰周禮一書周家法令政事所聚或政典或九<lb/>
　州或司馬敎戰之法或考工記後之作者纂其典章<lb/>
　法度而成一代之書有周公之舊章有後來更續<lb/>
　者信之者以為周公作不信者以為劉歆作皆非也<lb/>
　　又曰周禮雖以設官三百六十為額然職事員數<lb/>
<pb n="KR2n0011_WYG_120-15a"/>
　不止此以天官考之凡卿大夫命士三百五十餘人<lb/>
　地官除鄉遂山虞林衡司闗司門不可考者四百餘<lb/>
　人春夏秋三官皆五百餘人凡六官中大略以春夏<lb/>
　秋三官為準以小乘多皆以五百人為額凡三千人<lb/>
　其間兼攝者必相半也何者蓋先王之制因事而命<lb/>
　官作史之人因官而分職以三公六卿論之如周禮<lb/>
　所云二卿必公一人六卿各掌其職宜若不可兼而<lb/>
　成王時周公以公兼太宰召公以公兼宗伯蘇忿生<lb/>
<pb n="KR2n0011_WYG_120-15b"/>
　以公兼司冦故書洛誥云司徒司馬司空也成王將<lb/>
　崩同召太保奭芮伯彤伯畢公衞侯毛公則是六卿<lb/>
　中召公畢公毛公亦上兼三公矣由是推之先王之<lb/>
　制其職則不可廢其官未必一一有舉其大略則土<lb/>
　訓誦訓無他職事掌葛徵絺綌掌染草徵染草掌荼<lb/>
　徵荼掌炭徵炭角人徵齒角羽人徵羽毛每官掌一<lb/>
　事無事之日多矣軍司馬行司馬輿司馬戎僕戎右有<lb/>
　軍旅則用之甸祝田僕有田獵則用之有喪紀則用夏<lb/>
<pb n="KR2n0011_WYG_120-16a"/>
　采喪祝有盟㑹則用詛祝建邦國則用土方氏來逺方<lb/>
　之民則用懐方氏先王豈能以祿食養無用之官待有<lb/>
　事然後用之亦臨事兼攝爾盟府命士也太公兼之所<lb/>
　謂載在盟府太師職之是也作禮者以職不可廢故各<lb/>
　設其官職以待智者决擇耳又六卿内治一官外兼一<lb/>
　鄉則周官每鄉卿一人每官卿二人若是者皆非事實<lb/>
　也齊威公令國子髙子各率五鄉晋景公命士㑹將中<lb/>
　軍且為太傅命韓厥將新軍且為僕大夫晋悼公令戎<lb/>
<pb n="KR2n0011_WYG_120-16b"/>
　御屬校正司右屬司士皆古人之制也或者以書謂唐<lb/>
　虞稽古建官惟百夏商官倍亦克用乂今予小子仰惟<lb/>
　前代時若訓廸厥官則周之建官不能逺過夏商與其<lb/>
　有兼攝相半亦千五百人矣曰有朝廷官有田野官所<lb/>
　謂建官惟百夏商官倍者指在朝者也若總千里之内<lb/>
　安能勝其事哉今考六官中大率在朝廷者什之二三<lb/>
　耳其他則分散甸稍縣都之内與尚書無甚戾或者又謂<lb/>
　鄉遂設官最冗六鄉之民不過七萬五千家今設官至<lb/>
<pb n="KR2n0011_WYG_120-17a"/>
　萬八千九百三十人為大夫者百八十人六遂之民亦<lb/>
　不過七萬五千家而設官乃三千九百九十八人為大<lb/>
　夫者四十人鄉遂共十五萬家大小官吏至二萬三千<lb/>
　人如因民之入以賦官禄則十五萬家之人所入能幾<lb/>
　何而足以養二萬三千官吏也殊不知鄉遂之官吏皆<lb/>
　土居人其大官如卿則朝廷兼之以下大夫命士之屬<lb/>
　分散在他處且如鄉遂人數勢不可得兼者則各置焉<lb/>
　陳振孫曰此書多古文奇字名物度數可考不誣其為<lb/>
<pb n="KR2n0011_WYG_120-17b"/>
　先秦古書似無可疑<lb/>
　葉適曰謂周禮之書一用而反至於亂者古者天子<lb/>
　自治止一國又有聖人為之臣久於官而不去其為<lb/>
　地狹而民寡治之者衆行之以誠故米鹽靡密無不<lb/>
　盡今也包夷貊之外以為域事雖毫髪一自上出法<lb/>
　嚴令具不得揺手無聖賢為之臣不久於其官而又<lb/>
　有苟簡詐偽之心乃欲靡密無不盡以求合周禮此<lb/>
　人情不安而至於亂也<lb/>
<pb n="KR2n0011_WYG_120-18a"/>
　魏了翁曰周禮左氏並為秦漢間所附㑹之書周禮<lb/>
　亦有聖賢禮法然附㑹極多　又曰周禮與左傳兩<lb/>
　部字字謹嚴首尾如一更無疎漏處疑秦漢初人所<lb/>
　作因聖賢遺言足成之<lb/>
　劉炎曰或問周禮果聖人之全書乎曰司門譏財物<lb/>
　之犯禁者舉而没之司闗凡貨之不出於闗者舉其<lb/>
　貨罰其人周公於民之意慮不若是之察也<lb/>
　王與之曰孟子曰周公思兼三王以施四事其有不<lb/>
<pb n="KR2n0011_WYG_120-18b"/>
　合者仰而思之夜以繼日幸而得之坐以待旦此論<lb/>
　周公作周禮本㫖也書惟周王撫萬邦巡侯甸四征<lb/>
　弗庭綏厥兆民六服羣辟㒺不承徳歸于宗周董正<lb/>
　治官此論周公授周禮於成王也左傳齊仲孫歸曰<lb/>
　不去慶父魯難未已公曰若之何而去之對曰難未<lb/>
　已將自斃公曰魯可取乎對曰不可猶秉周禮周禮<lb/>
　所以本也魯不棄周禮未可動也晉侯使韓宣子來<lb/>
　聘觀書於太史氏見易象與魯春秋曰周禮盡在魯<lb/>
<pb n="KR2n0011_WYG_120-19a"/>
　矣吾乃今知周公之徳與周之所以王也此見周禮<lb/>
　至魯猶存孟子北宫錡問曰周室班爵禄也如之何<lb/>
　孟子曰其詳不可得聞也諸侯惡其害己也而皆去<lb/>
　其籍此見周禮至戰國已亡蓋待漢以後諸儒而始<lb/>
　明也<lb/>
　王應麟曰周禮漢河間獻王得之李氏失冬官一篇<lb/>
　補以考工記劉歆校理始得著録漢志所謂周官經<lb/>
　六篇者也<lb/>
<pb n="KR2n0011_WYG_120-19b"/>
　葉時曰六經無全書固秦人之罪而周禮不全不可<lb/>
　獨咎秦人也戰國暴君汙吏惡其害己而去其籍其<lb/>
　酷己先秦火矣周禮六官闕一河間獻王求考工記<lb/>
　以足其書曾是考工記而可補禮經乎况秋官有典<lb/>
　瑞玉人不必補也夏官有量人匠人不必補也天官<lb/>
　有染人鐘氏㡛氏雖闕何害乎地官有鼔人鮑人䩵<lb/>
　人雖亡何損乎雖無車人而巾車之職尚存雖無弓<lb/>
　人而司弓矢之職猶在匠人溝洫之制己見於遂人<lb/>
<pb n="KR2n0011_WYG_120-20a"/>
　鼔人射侯之制己見於射人攻皮之工五既補以三<lb/>
　而又闕其一不知韋氏裘氏豈非天官司裘掌皮之<lb/>
　職乎以考工記補禮書之亡獻王之見然爾<lb/>
　黄震曰孔子刪詩定書繋周易作春秋此四書正經<lb/>
　也禮記雖漢儒所集而孔門之中庸大學在焉樂記<lb/>
　等篇亦多格言若周禮未知何如夾漈鄭氏嘗謂周<lb/>
　禮一書詳周之制度而不及道化嚴於職守而濶畧<lb/>
　人主之身後來求其説而不得或謂文王治岐之制<lb/>
<pb n="KR2n0011_WYG_120-20b"/>
　或謂成周理財之書或謂戰國隂謀之書或謂漢<lb/>
　儒附㑹之説或謂末世凟亂不驗之書林孝存作十<lb/>
　論七難以排之至孫處又獨為之説曰周禮之作周<lb/>
　公居攝之後書成歸豐而實未嘗行惟其未行故建<lb/>
　都之制不與召誥洛誥合封國之制不與武成孟子<lb/>
　合設官之制不與周官合九畿之制不與禹貢合凡<lb/>
　此皆預為之而未嘗行也愚恐亦意度之言按周禮<lb/>
　實漢成帝時劉歆始列之于七略王莽時劉歆始奏<lb/>
<pb n="KR2n0011_WYG_120-21a"/>
　置博士乃始用於王莽而敗再用於王安石又大敗<lb/>
　夾漈以為用周禮者之過非周禮之過是固然矣然<lb/>
　未有用而效恐亦未可再以天下輕試哉　又曰成<lb/>
　周之建官備於尚書周官一篇各率其屬聴之六卿<lb/>
　而為君之要在六卿得人而止其詳則自孟子時己<lb/>
　不得聞矣必如今周禮所載六鄉六遂之地能幾何<lb/>
　而可養官司胥徒二三萬東西胥㑹朝夕讀法民且<lb/>
　奔走不暇而何所措手足此書出於王莽用於安石<lb/>
<pb n="KR2n0011_WYG_120-21b"/>
　皆亂天下恐不可以其名列於經而盡信其書必古<lb/>
　書也亦不過周官一篇注疏耳大訓何在而名經耶<lb/>
　雖然歸之世變不同而謂周禮不可行於後世此則<lb/>
　善為周禮解者也<lb/>
　馬端臨曰周禮一書先儒信者半疑者半其所以疑<lb/>
　之者特不過病其官冗事多瑣碎而煩擾耳然愚嘗<lb/>
　論之經制至周而詳文物至周而備有一事必有一<lb/>
　官毋足怪者有如閹閽卜祝各設命官衣膳泉貨俱<lb/>
<pb n="KR2n0011_WYG_120-22a"/>
　有司屬自漢以來其規模之瑣碎經制之煩密亦復<lb/>
　如此特官名不襲六典之舊耳固未見其為行周禮<lb/>
　而亦未見其異於周禮也獨與百姓交涉之事則後<lb/>
　世惟以簡易濶略為便而以周禮之法行之必至於<lb/>
　厲民而階亂王莽之王田市易介甫之青苖均輸是<lb/>
　也後之儒者見其效驗如此於是疑其為歆莽之偽<lb/>
　書而不可行或以為無闗睢麟趾之意則不能行愚<lb/>
　俱以為未然蓋周禮者三代之法也三代之時則非<lb/>
<pb n="KR2n0011_WYG_120-22b"/>
　直周公之聖可行雖一凡夫亦能行之三代而後則<lb/>
　非直王莽之矯詐介甫之執愎不可行而雖賢哲亦<lb/>
　不能行其故何也蓋三代之時寰宇悉以封建天子<lb/>
　所治不過千里公侯則自百里以至五十里而卿大<lb/>
　夫又各有世食禄邑分土而治家傳世守民之服食<lb/>
　日用悉仰給於公上而上之人所以治其民者不啻<lb/>
　如祖父之於其子孫家主之於其臧獲田土則少而<lb/>
　授老而收於是乎有鄉遂之官又從而視其田業之<lb/>
<pb n="KR2n0011_WYG_120-23a"/>
　肥瘠食指之衆寡而為之斟酌區畫俾之均平貨財<lb/>
　則盈而斂乏而散於是乎有泉府之官又從而補其<lb/>
　不足助其不給或賖或貸而俾之足用所以養之者<lb/>
　如此司徒之任則自鄉大夫州長以至閭胥比長自<lb/>
　遂大夫縣正以至里宰鄰長嵗終正嵗四時孟月皆<lb/>
　徵召其民考其徳藝糾其過惡而加以勸懲司馬之<lb/>
　任則軍有將師有帥卒有長四時仲月則有振旅治<lb/>
　兵茇舍大閲之法以旗致民行其禁令而加以誅賞<lb/>
<pb n="KR2n0011_WYG_120-23b"/>
　所以敎之者如此上下蓋察察焉幾無寜日矣然其<lb/>
　事雖似煩擾而不見其為法之弊者蓋以私土子人<lb/>
　痛痒常相闗脈絡常相屬雖其時所謂諸侯卿大夫<lb/>
　者未必皆賢然既世守其地世撫其民則自不容不<lb/>
　視為一體既視為一體則姦敝無由生而良法可以<lb/>
　世守矣自封建變而為郡縣為人君者宰制六合穹<lb/>
　然於其上而所以治其民者則諉之百官有司郡守<lb/>
　縣令為守令者率三嵗而終更雖有龔黄之慈良王<lb/>
<pb n="KR2n0011_WYG_120-24a"/>
　趙之明敏其始至也茫然如入異境積日累月方能<lb/>
　諳其土俗而施於政令往往期月之後其善政方可<lb/>
　紀纔再期而已及𤓰矣其有疲愞貪鄙之人則視其<lb/>
　官如逆旅傳舍視其民如飛鴻土梗發政施令不過<lb/>
　受成於吏手既受成於吏手而欲以周官之法行之<lb/>
　則事繁而政必擾政擾而民必病教養之恩意未孚<lb/>
　而追呼之苛嬈已極矣是以後之言善政者必曰事<lb/>
　簡夫以周禮一書觀之成周之制未嘗簡也自土不<lb/>
<pb n="KR2n0011_WYG_120-24b"/>
　分胙官不世守為吏者不過年除嵗遷多為便文自<lb/>
　營之計於是國家之法制率以簡易為便慎無擾獄<lb/>
　市之説治道去太甚之説遂為經國庇民之逺猷所<lb/>
　以臨乎其民者未嘗有以養之也苟使之自無失其<lb/>
　養斯可矣未嘗有以教之也苟使之自無失其敎斯<lb/>
　可矣蓋壤土既廣則志慮有所不能周長吏數易則<lb/>
　設施有所不及竟於是法立而姦生令下而詐起處<lb/>
　以簡靖猶或庶幾稍涉繁夥則不勝其凟亂矣昔子<lb/>
<pb n="KR2n0011_WYG_120-25a"/>
　産聽鄭國之政其所施為者曰都鄙有章上下有服<lb/>
　田有封洫廬井有伍此具周官之法也然一年而輿<lb/>
　人謗之曰孰殺子産吾其與之三年而誦之曰子産<lb/>
　而死誰其嗣之按鄭國土地褊小其在後世則一郡<lb/>
　耳夫以子産之賢智而當一郡守之任其精神必足<lb/>
　以周知情偽其念慮必足以洞究得失决不至後世<lb/>
　承流宣化者之以苟且從事也而周制在當時亦未<lb/>
　至盡隳但未能悉復先王之舊耳然稍欲更張則亦<lb/>
<pb n="KR2n0011_WYG_120-25b"/>
　未能遽當於人心必俟歴以嵗月然後昔之謗讟者<lb/>
　轉而為謳歌耳况賢不及子産所涖不止一郡且生<lb/>
　乎千載之後先生之制久廢而其遺書僅存乃不察<lb/>
　時宜不恤人言而必欲行之乎王介甫是也介甫所<lb/>
　行變常平而為青苗諉曰此周官泉府之法也當時<lb/>
　諸賢極力爭之蘇長公之言曰青苗雖云不許抑配<lb/>
　然其間願請之户必皆孤貧不濟之人家若自有贏餘<lb/>
　何至與官交易此等鞭撻已急則繼之逃亡逃亡之餘<lb/>
<pb n="KR2n0011_WYG_120-26a"/>
　則均之鄰保蘇少公之言曰出納之際吏縁為姦法<lb/>
　不能禁錢入民手雖良民不免非理費用及其納錢<lb/>
　雖富民不免違限受責如此則鞭笞必用而州縣多事<lb/>
　矣是皆言官與民賖貸之非便也蓋常平者糶糴之<lb/>
　法也青苗者賖貸之法也糶糴之法以錢與粟兩相<lb/>
　交易似未嘗有以利民而以官法行之則反為簡便<lb/>
　賖貸之法損錢以予民而以時計息取之似實有以<lb/>
　濟民而以官法行之則反為繁擾然糶糴之說始於<lb/>
<pb n="KR2n0011_WYG_120-26b"/>
　魏文侯常平之法始於漢宣帝三代之時未嘗有此<lb/>
　而賖貸之法則周官泉府明言之豈周公經制顧不<lb/>
　為其簡易者而欲為其煩擾者邪謂周禮為不可信<lb/>
　之書則左氏傳言鄭饑子皮以子展之命餼國人粟<lb/>
　戸一鍾宋饑司城子罕請於平公出公粟以貸使大<lb/>
　夫皆貸司城氏貸而不書為大夫之無者貸宋無饑<lb/>
　人齊陳氏以家量貸而以公量收之則春秋之時官<lb/>
　之於民固有賖貸之事雖當時未嘗取二分之息如<lb/>
<pb n="KR2n0011_WYG_120-27a"/>
　青苗之為然熙寜諸賢所言非病其取息之多也蓋<lb/>
　以為貧者願貸貸予之而不能償則虧官富者不願<lb/>
　貸抑配予之而并責保任貧者代償所逋則損民兩<lb/>
　無所益固不若常平之交手相付聽從民便之為簡<lb/>
　易兩得之然左氏所述鄭宋齊之事謂之善政以為<lb/>
　美談未嘗見其有熈豐之敝何也蓋鄭宋齊列國也<lb/>
　其所任者罕氏樂氏陳氏則皆有世食祿邑與之分<lb/>
　土而治者也介甫所宰者天下也其所任者六七少<lb/>
<pb n="KR2n0011_WYG_120-27b"/>
　年使者四十餘輩與夫州縣小吏則皆干進狥時之<lb/>
　徒也然非鄭宋齊之大夫盡賢而介甫之黨盡不肖<lb/>
　也蓋累世之私土子人者與民情常親親則利病可<lb/>
　以周知故法雖繁而亦足以利民暫焉之承流宣化<lb/>
　者與民情常疎疎則情偽不能洞究故法雖簡而猶<lb/>
　懼其病民也以青苖賒貸一事觀之則知周禮所載<lb/>
　凡法制之𤨏碎煩密者可行之於封建之時而不可<lb/>
　行之於郡縣之後必知時識變者而後可以語通經<lb/>
<pb n="KR2n0011_WYG_120-28a"/>
　學古之説也<lb/>
　羅璧曰禮記古今議其雜周禮則劉歆列上之時包<lb/>
　周孟子張林碩已不信為周公書近代司馬温公胡<lb/>
　致堂胡五峰蘓潁濱晁説之洪容齋直謂作於劉歆<lb/>
　蓋歆佐王莽書與莽苛碎之政相表裏且漢儒林傳<lb/>
　叙諸經皆有傳授禮獨無之或者見其詳密謂聖人<lb/>
　一事有一制意其果周公之遺不知孔子於禮多從<lb/>
　周使周公禮書如此精詳當不切切於杞宋求夏商<lb/>
<pb n="KR2n0011_WYG_120-28b"/>
　遺禮與夫逆為繼周損益之辭又自衛反魯刪詩定<lb/>
　書繋易作春秋獨不能措一辭於周禮即孟子時周<lb/>
　室猶存班爵之制已云不聞其詳而謂秦火之後乃<lb/>
　周禮燦然完備如此耶兼其中言建國之制與書洛<lb/>
　誥召誥異言封國之制與書武成及孟子異設官之<lb/>
　制與書周官六典異周之制作大抵出周公豈有言<lb/>
　之與行自相矛盾乎<lb/>
　王若虚曰東萊云周禮者古帝王之舊典禮經也始<lb/>
<pb n="KR2n0011_WYG_120-29a"/>
　於上古而成於周故曰周禮予謂此書迂濶煩凟不<lb/>
　可施之於世謂之周禮己自不可信又可謂古帝王<lb/>
　之典乎<lb/>
　陳友仁曰周官六典周公經制之書畫井田立封建<lb/>
　大而軍國調度禮樂刑賞微而服御飲食醫卜工藝<lb/>
　毫介纖悉靡不偹載六官之屬各從其長其要則綂<lb/>
　於天官大綱小目截然有紀萬世有國者之龜鑑也<lb/>
　黄溍曰三代法制見於經者惟周官一書大綱小紀<lb/>
<pb n="KR2n0011_WYG_120-29b"/>
　詳略相因其言人事悉矣<lb/>
　何異孫曰先儒疑周禮非周公全書大綱是周公作<lb/>
　書未全偹而公歿故尚闕冬官一篇今攷尚書周官<lb/>
　其三公三孤與周禮不合此知六典官制未及施行<lb/>
　中間必有末世添入者繁冗𤨏屑處多漢儒增益如<lb/>
　盟詛之類府史胥徒之屬叢雜可疑<lb/>
　汪克寛曰周禮一書果為周公作乎漢武嘗謂周禮<lb/>
　為凟亂不驗之書何休又云六國陰謀之書歐陽文<lb/>
<pb n="KR2n0011_WYG_120-30a"/>
　忠謂周禮可疑者二蘇潁濱謂周禮不可信者三是<lb/>
　皆論以為非周公之遺制也然則周禮果非周公所<lb/>
　作乎朱子蓋嘗以周家法度廣大精密言之嘗以周<lb/>
　公建太平之基本稱之又嘗以周公從廣大心中流<lb/>
　出稱之張横渠謂周公治周莫詳於周禮賈公彦序<lb/>
　周禮廢興又謂鄭𤣥徧覽羣經知周禮者乃周公致<lb/>
　太平之迹是則又明為周公所作也攷之西漢志於<lb/>
　周官未之見東漢儒林傳乃謂周官經六篇本孔安<lb/>
<pb n="KR2n0011_WYG_120-30b"/>
　國所獻隋經籍志乃云漢時有李氏得周官上於河<lb/>
　間獻王獨闕冬官一篇獻王購以千金不得遂以考<lb/>
　工記補成六篇奏之孝武時蓋有其書特未與五經<lb/>
　例置博士耳至西漢劉歆始置博士遂盛行於世後<lb/>
　世因有周禮作於劉歆之説是則周禮作於周公而非<lb/>
　他人之制明矣然冬官何為而缺也經罹秦熖散佚<lb/>
　之餘與漢儒編錄附麗之誤而始謂之缺也何以知<lb/>
　其然愚因考補散逸得之夫五官所掌曰治曰禮曰<lb/>
<pb n="KR2n0011_WYG_120-31a"/>
　教曰政曰刑而冬官則掌邦土或坐而論道謂之三<lb/>
　公或作而行之謂之士大夫或審曲面勢以飭五材<lb/>
　以辨民噐謂之百工通四方之珍異以資之謂之商<lb/>
　旅飭力以長地財謂之農夫治絲麻以成之謂之婦<lb/>
　功此冬官之大較也見考工記所載者其屬二十有<lb/>
　九皆工之事而士與商農之職俱缺焉考之春官之<lb/>
　中如世婦内宗外宗皆宮中之職本屬天官而乃入<lb/>
　之春官夏官之中如司士諸子皆掌士之職本屬冬<lb/>
<pb n="KR2n0011_WYG_120-31b"/>
　官而乃入之夏官地官之中如司士質人㕓人賈師司<lb/>
　號司稽胥師肆長泉府此皆主於商土均草人稻人塲<lb/>
　人司稼等職此皆主於農皆本屬冬官因其職與大司<lb/>
　徒掌土地人民者相類乃以入之地官若是者謂非編<lb/>
　錄附麗之誤不可也况小宰記六官六屬各六十攷之<lb/>
　天官自太宰以下六十二地官大司徒以下七十九春<lb/>
　官大宗伯以下七十一夏官大司馬以下六十九秋官<lb/>
　大司冦以下六十五何以冬官獨缺而為數不及五官<lb/>
<pb n="KR2n0011_WYG_120-32a"/>
　皆盈而餘數過之無是理也他如儀禮有嗇夫之官國<lb/>
　語有司商之官皆不載諸周禮此亦冬官之脱簡也要<lb/>
　之見載於考工記者固為冬官之屬然司空掌邦土居<lb/>
　四民時地利職不止此當自大司空小司空而下摭夏<lb/>
　官之中掌士者地官之中掌商農者與夫嗇夫司商之<lb/>
　數并今考工記所載之工總屬冬官則不惟合於周官<lb/>
　司空之所職與小宰六官六屬之目而且周官制作之<lb/>
　盛燦然溢著於篇使人得以觀其㑹通而為太平典禮<lb/>
<pb n="KR2n0011_WYG_120-32b"/>
　之全書也克寛因并錄卷末以俟博古君子正焉<lb/>
　朱升曰周公六典本以命官而非以記禮其間所載<lb/>
　之禮乃職掌之所及者爾<lb/>
　薛瑄曰周禮後世用其制者猶不可易可見為聖人<lb/>
　之書<lb/>
　何喬新曰周禮規模極其廣大節目極其周詳非<lb/>
　聖人不能作也其名官莫不有義治非天事謂之<lb/>
　天官者治以道為本也教非地事謂之地官者教以<lb/>
<pb n="KR2n0011_WYG_120-33a"/>
　化為本也禮以仁為本故禮曰春官政以禮為本故<lb/>
　政曰夏官刑以義為主故刑曰秋官事以智為主故<lb/>
　事曰冬官名曰宰以制變為義名曰夫以帥人為義<lb/>
　以正人則曰正以長人則曰伯司者伺察之謂氏者<lb/>
　世守之稱尊其智故稱大夫卑其任故稱人大綱小<lb/>
　紀莫不具載非聖人心胸廣大孰能與於斯彼不知<lb/>
　而妄議者烏足以論聖人之制作哉奈何煨燼於秦<lb/>
　火而聖人之經不全附㑹於漢儒而聖經之㫖益晦<lb/>
<pb n="KR2n0011_WYG_120-33b"/>
　是故天官之文有雜在他官者如内史司士之類是<lb/>
　也亦有他官之文雜在天官者如甸師世婦之類是<lb/>
　也地官之文有雜在他官者如大司樂諸子之類是<lb/>
　也亦有他官之文雜在地官者如閭師柞氏之類是<lb/>
　也春官之文有雜在他官者如封人大小行人之類<lb/>
　是也亦有他官之文雜在春官者如御史大小胥之<lb/>
　類是也夏官之文有雜在他官者如衘枚氏司𨽻之<lb/>
　類是也亦有他官之文雜在夏官者如職方氏弁師<lb/>
<pb n="KR2n0011_WYG_120-34a"/>
　之類是也至如掌察之類吾知其非秋官之文縣師<lb/>
　㕓人之類吾知其為冬官之文緣文尋意以考之<lb/>
　叅諸經籍以證之何疑之有冬官未嘗亡也雜於五<lb/>
　官之中耳漢儒考古不深遂以考工記補之豈知鄉<lb/>
　師載師之屬則雜於司徒獸人䱷人之屬則雜於大<lb/>
　宰土方形方之屬則雜於司馬雍氏萍氏之屬則雜於<lb/>
　司冦鄭賈諸儒承訛踵謬莫覺其非至臨川俞廷椿始作<lb/>
　復古編永嘉王次點又作周官補遺草廬吳氏又從<lb/>
<pb n="KR2n0011_WYG_120-34b"/>
　而考訂之由是周禮六官始得為全書矣　又曰周<lb/>
　禮一書其兵農以井田其取民以什一其教民以鄉<lb/>
　遂其養士以學校其建官以三百六十其治天下以<lb/>
　封建其威民以肉刑大本既立然後其品節條目日<lb/>
　夜講求而増益之其上則六典八法八則九柄九貢<lb/>
　九賦九式之序其次則祭祀朝聘冠婚喪紀師田行<lb/>
　役之詳下至於車旗圭璧之器梓匠輪輿之度與夫<lb/>
　畵繢刮摩搏埴之法又其細則及於登魚取龍㯮鱉<lb/>
<pb n="KR2n0011_WYG_120-35a"/>
　之微莫不偹具如天焉有象者在如地焉有形者載<lb/>
　非聰明睿智孰能及此哉奈何一毁於戰國之諸侯<lb/>
　再毁於秦坑之烈熖漢興百餘年河間獻王始上其<lb/>
　書於秘府又百年劉歆始列其書於錄畧惟其晚出<lb/>
　故當世儒者共疑之或謂文王治岐之書或謂成周<lb/>
　理財之書或謂為戰國之陰謀或以為漢儒之附㑹<lb/>
　竊謂五等之爵九畿之服祭天祀地之禮朝覲㑹同<lb/>
　之事皆非文王時所得為也雖其書固詳於財然其<lb/>
<pb n="KR2n0011_WYG_120-35b"/>
　規畫也似巧而惠下也甚厚其經入也似豐而奉上<lb/>
　也甚約謂理財之書又非深知周禮者也使戰國有<lb/>
　如是之法則為三代矣使漢儒有如是之學尚為漢<lb/>
　儒哉不幸書未成而公亡其間制度有未施用故封<lb/>
　國之制不合於武成建都之制不合於召誥設官之<lb/>
　制不合於周官九畿之制不合於禹貢凡此皆預為<lb/>
　之而未經行也歐陽氏疑其設官太多非惟一官可<lb/>
　以兼衆職而有其事則設無其事則廢者亦多也豈<lb/>
<pb n="KR2n0011_WYG_120-36a"/>
　常置其官而多廢廪祿乎蘇氏疑王畿千里無地以<lb/>
　容之蓋王畿四方相距千里凡逺郊近郊甸地稍地<lb/>
　大都小都截然整齊如畫碁局亦其設法則然耳而<lb/>
　其地則包山林陵麓在其中安能如一圖哉胡氏疑<lb/>
　冡宰論道之官不當綂宫壼財用之事殊不知財用<lb/>
　綂於冡宰則用度有節而無泛用濫賜之弊宫壼綂<lb/>
　於冡宰則身修家齊而無女寵嬖倖之習是乃格心<lb/>
　之要務也又豈可輕議其非哉昔盧植言周禮與春秋<lb/>
<pb n="KR2n0011_WYG_120-36b"/>
　相表裏蓋周禮為尊王作而春秋亦為尊王作也故<lb/>
　周官記三百六十屬之分職而冠之以惟王之一辭<lb/>
　春秋載二百四十年之行事而首之以書王之特筆兹<lb/>
　非三書之相為表裏乎然則詆以為非聖人之書者<lb/>
　謬矣　又曰周禮一書周公致太平之法也非周公<lb/>
　之法乃文武之法也非惟文武之法乃堯舜禹湯之<lb/>
　法也堯舜禹湯文武周公距今數千載其致治之大<lb/>
　本大法於今可見者書與周禮而已書載其道治天<lb/>
<pb n="KR2n0011_WYG_120-37a"/>
　下之本也周禮載其法治天下之具也有志於唐虞<lb/>
　三代之盛者舍二書何以哉秦火之餘書軼其半然<lb/>
　諸儒無異論周禮固多錯簡諸儒論説何其紛然也<lb/>
　獨程朱二大儒洞識聖人之精微以為非聖人不能<lb/>
　作然亦論其大㫖而已微辭奥義未及論著殘章斷<lb/>
　簡未及考正君子惜之夫冬官未嘗亡也何必以千<lb/>
　金購之以考工記補之至臨川俞氏壽翁始悟冬官<lb/>
　散見於五官之中作復古編以正漢儒之非永嘉王<lb/>
<pb n="KR2n0011_WYG_120-37b"/>
　氏次㸃亦作周禮訂注以羽翼俞氏之説其後臨川<lb/>
　吳氏清源丘氏各有考注喬新自幼讀是書沉濳有<lb/>
　年以為四家之説備矣惜其得於此者或失於彼乃<lb/>
　重加考訂每篇首依鄭本列其目存舊以叅考也次<lb/>
　則取四家所論定其屬正訛以存古也黜考工記别<lb/>
　為卷不敢淆聖經也叅考諸説附以臆見作集注以<lb/>
　俟後之君子擇焉有天下國家者以書之所載立其<lb/>
　本以周禮所載措諸用孰謂唐虞三代之盛治不可<lb/>
<pb n="KR2n0011_WYG_120-38a"/>
　復哉世謂周禮不可行者以劉歆王安石用之而敗<lb/>
　也嗚呼是非聖經之過也彼不識聖心而徒泥其文<lb/>
　也唐太宗斟酌蘓綽之制以為建官授田制軍詰禁<lb/>
　之法而貞觀之治逺邁兩漢况以聖人之心行聖人<lb/>
　之法天下豈有不䝉聖人之澤乎<lb/>
　丘濬曰周禮出於漢六官亡其一世儒以考工記補<lb/>
　冬官亡未始有異議者宋淳熈中俞廷椿始著復古<lb/>
　編謂司空之篇實雜出於五官之屬且因司空之復<lb/>
<pb n="KR2n0011_WYG_120-38b"/>
　而六官之譌悞亦遂可以類考嘉熈間王次點復作<lb/>
　周官補遺元泰定中丘葵又叅訂二家之説以為成<lb/>
　書由是以觀則冬官本未嘗亡所亡者冬官首章所<lb/>
　謂惟王建國至以民為極二十字及乃立冬官司空<lb/>
　至邦國二十字及大司空小司空之職二條爾<lb/>
　王鏊曰周禮周公致太平之書規模大節詳備有能<lb/>
　舉而行之則治效可立致而其間亦有可疑焉者冡<lb/>
　宰掌邦治正百官其職也而宫禁婦寺之屬皆在乃<lb/>
<pb n="KR2n0011_WYG_120-39a"/>
　至獸人䱷人鼈人司裘染人屨人之類何𤨏屑而天<lb/>
　府外府大小史内外史乃屬之春官司徒掌邦教所<lb/>
　謂教者師氏司諫司救五六員而已其他六鄉六遂<lb/>
　分掌郊里征斂財賦紀綱市城管鑰門關而謂之教<lb/>
　何哉職方氏形方氏邍師之屬豈得歸之司馬大小<lb/>
　行人之職豈得歸之秋官司空一篇已亡漢儒以考<lb/>
　工記補之宋俞廷椿王次點獨謂未嘗亡也混於五<lb/>
　官之中耳周官曰司空掌邦土居四民時地利則土<lb/>
<pb n="KR2n0011_WYG_120-39b"/>
　地之圖人民之數與夫土㑹土宜土均土圭之法不<lb/>
　宜為司徒之職王制曰司空度地居民量地逺近興<lb/>
　事任力則經土地而井牧其田野與夫起土役令賦<lb/>
　之事不宜為小司徒之職如五官之中凡掌邦居民<lb/>
　之事分屬之司空則五官各得其分而冬官亦完且<lb/>
　合三百六十之數周官粲然無缺誠千古之一快也<lb/>
　而予不敢從何哉曰亂經<lb/>
　張詡曰文武之政布在方策所謂郁郁乎文者也唐<lb/>
<pb n="KR2n0011_WYG_120-40a"/>
　太宗深信矣而無其輔王通篤好矣而無其時劉歆<lb/>
　有志矣而昩於所事宋神宗刻意矣而失其所任彼<lb/>
　宇文之於蘓綽似矣而其人品相去夐絶安能擴充<lb/>
　以致周公廣大之治無怪文武之政寂寥數千載而<lb/>
　莫有繼之者已<lb/>
　陸深曰周禮一書文密意詳固是聖人之制作<lb/>
　王道曰文武周公聖人也其所講畫必簡易明逹决<lb/>
　不至如周禮之繁冗𤨏屑以為治岐之制理財之書<lb/>
<pb n="KR2n0011_WYG_120-40b"/>
　㫁㫁其不然矣然謂之陰謀則實迂謬不類乎陰謀<lb/>
　謂之附㑹則實片叚不類乎附㑹惟斥之以為末世<lb/>
　黷亂不驗之書庻為切中其病而周禮之不足信也<lb/>
　的矣<lb/>
　金瑶曰此書周公治天下之大經大法其有關於治<lb/>
　道甚大漢人亂以偽句遂使程朱二大儒不欲注而<lb/>
　國家因以不列於學官亂句之為此書累甚矣<lb/>
　李材曰周禮是周公致太平之書當與五經並傳今<lb/>
<pb n="KR2n0011_WYG_120-41a"/>
　周禮廢而不講是經之闕也<lb/>
　郝敬曰周禮非闕也而世儒以為闕考工記非補也<lb/>
　而世儒以為補非闕而使人疑其為闕非補而使人<lb/>
　疑其為補是書所以竒也五官之文直而正考工之<lb/>
　文曲而竒人疑其裁自兩手而不知其同也是書所<lb/>
　以愈竒也世儒謂漢儒補記謂周公作五官夫五官<lb/>
　非聖人之作而記亦非漢儒所能補其諸六國處士<lb/>
　之學其縱横之言乎　又曰六經有聖人治天下之<lb/>
<pb n="KR2n0011_WYG_120-41b"/>
　道是書則後世治天下之法天下神器可以道御不<lb/>
　可以計算約束而望其理也聖人貴道不貴法故孟<lb/>
　子曰徒法不能以自行周禮之書徒法而已矣<lb/>
　王應電曰世人疑周禮者率以行之者無效也夫後世<lb/>
　簒奪者祖揖譲戰爭者本放伐豈堯舜湯武之過哉王<lb/>
　莽動法先聖以文其姦奚止於周禮安石徒得其糟<lb/>
　粕以便其術中間良法美意皆罔然也以是而訾聖<lb/>
　經不己異哉或以奔者不禁王及后世子不㑹等語<lb/>
<pb n="KR2n0011_WYG_120-42a"/>
　非周公所作不知此皆註家解釋之誤耳故林孝<lb/>
　存謂為黷亂不驗之書何休以為六國陰謀之書今<lb/>
　其書見存黷亂隂謀安在玩其文義有能作此者雖<lb/>
　非周公即聖人矣<lb/>
　陳仁錫曰以周官全經言之洵有可疑者墨辠五百<lb/>
　劓辠五百刖辠五百宫辠五百太平之世殘形刻膚<lb/>
　赭衣菲屨交臂厯指而塞路疑一也泉府之職官與<lb/>
　民市吏不能皆才民不能皆愿吏横則欺民民猾則<lb/>
<pb n="KR2n0011_WYG_120-42b"/>
　欺吏疑二也周家祭祀莫詳於頌昊天之詩郊祀無<lb/>
　分祭之文般之詩望祀四岳河海四望與山川無異<lb/>
　祭之文既右烈祖亦右文母妣與祖無各祭之文其<lb/>
　作樂亦未聞有用厯代之奏以分祀之禮疑三也周<lb/>
　西都則關中也東都今洛陽也以千八百國計之公<lb/>
　五百里侯四百里伯三百里子二百里男百里而海<lb/>
　内之地方千里者九何以封疑四也<lb/>
　朱朝瑛曰周禮一書非聖人不能作然其書殘闕錯<lb/>
<pb n="KR2n0011_WYG_120-43a"/>
　亂必草創而未成者周公既沒遂不復行東遷而後<lb/>
　復多散佚戰國縱横之士以意附益之<lb/>
　譚吉璁曰易詩書皆有序書周官一篇即周禮之序<lb/>
　矣<lb/>
周官傳<lb/>
　　漢志四篇<lb/>
　　　佚<lb/>
　　　　按漢志儒家别有周政六篇周法九篇河間<lb/>
<pb n="KR2n0011_WYG_120-43b"/>
　　　　周制十八篇注云獻王所述似與周官相表<lb/>
　　　　裏惜乎其皆亡也<lb/>
　<lb/>
　<lb/>
　<lb/>
　<lb/>
　<lb/>
　經義考卷一百二十<lb/>
</p>
<p>
</p>
  </div>
</body>
</text>
</TEI>
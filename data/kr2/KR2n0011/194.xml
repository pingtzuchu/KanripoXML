<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百九十四</head> <lb/>
    <p>
<pb n="KR2n0011_WYG_194-1a"/>
欽定四庫全書<lb/>
　經義考卷一百九十四<lb/>
　　　　　　　　　　翰林院檢討朱彞尊撰<lb/>
　　　春秋<hi>二十七</hi>
季氏<hi>立道</hi>春秋貫串<lb/>
　　　佚<lb/>
　鄧文原志墓曰季氏世居處之龍泉先生諱立道字<lb/>
　成甫為湖州歸安尉推㤙擇山水勝地便禄養祖妣<lb/>
<pb n="KR2n0011_WYG_194-1b"/>
　授臨汝書院山長未赴而卒嘗手抄春秋左氏傳考<lb/>
　摭史記國語諸國名諡同異及論著事變顚末名曰<lb/>
　春秋貫串<lb/>
彭氏<hi>絲</hi>春秋辨疑<lb/>
　　　未見<lb/>
劉氏<hi>淵</hi>春秋例義<lb/>
　　　佚<lb/>
春秋續傳記<lb/>
<pb n="KR2n0011_WYG_194-2a"/>
　　　佚<lb/>
左傳紀事本末<lb/>
　　　佚<lb/>
胡氏<hi>炳文</hi>春秋集解　指掌圖<lb/>
　　　俱未見<lb/>
陳氏<hi>櫟</hi>春秋三傳節注<lb/>
　　　未見<lb/>
熊氏<hi>復</hi>春秋會傳<hi>或作成紀</hi>
<pb n="KR2n0011_WYG_194-2b"/>
　　　未見<lb/>
　吳澂序曰邵子曰聖人之經渾然無迹如天道焉故<lb/>
　春秋書實事而善惡形乎中矣世之學春秋者率謂<lb/>
　聖人有意於褒貶三傳去聖未遠已失經意而況後<lb/>
　之注釋者乎或棄經而任傳或臆度而巧説幾若舞<lb/>
　文弄法之吏然觀者見其不背於理不傷於教莫之<lb/>
　瑕疵又孰能紬繹屬辭比事之文而得聖人至公無<lb/>
　我之心哉漢儒不合不公無足道千載之下超然獨<lb/>
<pb n="KR2n0011_WYG_194-3a"/>
　究聖人之㫖唯唐啖趙二家宋清江劉氏抑其次也<lb/>
　澂嘗因三傳研極推廣以通其所未通而不敢以示<lb/>
　人今豫章熊復庶可所輯㑹傳同者已十之七八諸<lb/>
　家注釋未有能精擇審取如此者也熊君謹厚醇正<lb/>
　篤志務學其可為通經之士云<lb/>
　南昌府志復字庶可新建人以五經教授鄉里四方<lb/>
　來學者常數百人門人稱之曰西雨先生<lb/>
徐氏<hi>安道</hi>左傳事類<lb/>
<pb n="KR2n0011_WYG_194-3b"/>
　　　未見<lb/>
　吳澂序曰杜元凱讀左傳法曰優而柔之使自求之<lb/>
　饜而飫之使自趨之若江海之浸膏澤之潤渙然氷<lb/>
　釋怡然理順然後為得淵哉乎其言也豈惟讀左傳宜<lb/>
　然凡讀他書皆然朱元明以徐安道所輯左傳事類<lb/>
　示予夫作文欲用事而資檢閲記纂不為無功也用<lb/>
　心如此亦勤矣以此之勤循元凱之法俾左氏一書<lb/>
　融液貫徹於胸中儻有所用隨取隨足無施而不可<lb/>
<pb n="KR2n0011_WYG_194-4a"/>
　其功猶有出於記纂之外者安道試就季父半溪翁<lb/>
　質之<lb/>
張氏<hi>鑑</hi>春秋綱常<lb/>
　　　佚<lb/>
　吳澂序曰春秋以道名分此言雖出莊氏而先儒有<lb/>
　取焉以其二字足以該一經之㫖也古今春秋傳序<lb/>
　注家奚翅百數或間得其義而能悉該其義者蓋未<lb/>
　之見淮西張鑑所述春秋綱常不自措一辭但於每<lb/>
<pb n="KR2n0011_WYG_194-4b"/>
　行書字有高低而已觀其序例大義炳然正名定分<lb/>
　無以踰此簡而嚴嚴而簡眞可羽翼聖經以垂訓戒<lb/>
　於千萬世㫖哉書乎余故識其篇端<lb/>
程氏<hi>直方</hi>春秋諸傳考正<lb/>
　　　未見<lb/>
春秋會通<lb/>
　　　未見<lb/>
俞氏<hi>臯</hi>春秋集傳釋義大成<lb/>
<pb n="KR2n0011_WYG_194-5a"/>
　　二十卷<lb/>
　　　存<lb/>
　臯自述凡例曰自晉杜氏注左傳始有凡例之説取<lb/>
　經之事同辭同者計其數凡若干而不考其義唐陸<lb/>
　氏學於啖趙作纂例之書雖分析詳備然亦未嘗以<lb/>
　義言之逮程子為傳分别義例而學者始得聞焉愚<lb/>
　今遵程子説以事同義同辭同者定而為例十六條<lb/>
　凡書經之事義如此而其辭例如此者是所謂例也<lb/>
<pb n="KR2n0011_WYG_194-5b"/>
　其有義不同而辭同事同而辭不同者則見各事之<lb/>
　下非可以例拘也且如殊會其辭雖同而其義則不<lb/>
　同會王世子而殊會是尊之而不敢與抗若曰王世<lb/>
　子在是而諸侯往會之不敢與世子列也㑹吳而殊<lb/>
　會是抑之而不使其抗若曰諸侯自為會而後會吳<lb/>
　不使與諸侯列也又如歸來歸復歸歸字雖同而其義<lb/>
　則不同婦人謂嫁曰歸而書來歸則出也諸國君大<lb/>
　夫出奔而復則書歸而書復歸則義不當復也天王<lb/>
<pb n="KR2n0011_WYG_194-6a"/>
　使宰咺來歸惠公仲子之賵秦人來歸僖公成風之<lb/>
　襚此譏其過時始至之失也至於季子來歸齊人來<lb/>
　歸鄆讙龜陰之田此又喜其歸異其詞以嘉之也凡<lb/>
　此皆辭同而義不同者也又如國君奔一也而内奔<lb/>
　書遜弑君一也而内弑書薨不地殺公子一也而内<lb/>
　殺公子書刺凡此皆事同而辭不同者又如易田書<lb/>
　假城虎牢不繫鄭戍虎牢曰鄭因會伐而朝書如凡<lb/>
　此之類乃程子所謂微辭隱義時措從宜者也是皆<lb/>
<pb n="KR2n0011_WYG_194-6b"/>
　不可以例拘也學者誠能熟玩程子傳以求其意至<lb/>
　於沈潛反復一旦豁然貫通庶乎可窺聖人用心之<lb/>
　萬一也又奚待愚言之贅云<lb/>
　吳澂序曰古之學者醇厚篤實不肯背其師説予觀<lb/>
　公羊氏榖梁氏之徒既傳其師之説以為傳而其間<lb/>
　有稱子公羊子子榖梁子者又以著其師之所自言<lb/>
　也嗚呼此其所以為三代以上之人與漢儒治經亦<lb/>
　謹家法不以毫髪臆見亂其所聞唐之陸淳初師啖<lb/>
<pb n="KR2n0011_WYG_194-7a"/>
　氏啖卒而師啖之友趙氏遂合二師之説為纂例為<lb/>
　辨疑等書至今啖趙之學得以存於世者陸氏之功<lb/>
　也新安俞臯其學博其才優其質美從其鄉之經師<lb/>
　趙君學春秋恪守所傳通之於諸家述集傳釋義經<lb/>
　文之下融會衆説擇之精語之審粹然無疵經後備<lb/>
　載三傳胡氏傳以今日所尚也玩經下所釋則四傳<lb/>
　之是非不待辨而自明可謂專門而通者矣予喜其<lb/>
　有醇厚篤實之風乃為序其卷首趙君名良鈞宋末<lb/>
<pb n="KR2n0011_WYG_194-7b"/>
　進士及第授修職郎廣德軍教授宋亡不復仕臯字<lb/>
　心遠居朱子之鄉與人論經一則曰趙先生云二則<lb/>
　曰趙先生云學而能若是者鮮矣予是以喜之之深<lb/>
　也<lb/>
　張萱曰元泰定間新安俞臯述取諸家之説融會之<lb/>
　系以三傳其大㫖宗趙良鈞<lb/>
　黄虞稷曰臯字心遠新安人泰定間師事宋進士趙<lb/>
　良鈞良鈞仕宋為廣德軍教授宋亡不仕以春秋教<lb/>
<pb n="KR2n0011_WYG_194-8a"/>
　授鄉里臯以所聞於師者發明經㫖分别三傳是否<lb/>
　而補胡氏之所未及<lb/>
程氏<hi>龍</hi>春秋辨疑<lb/>
　　　佚<lb/>
葉氏<hi>正道</hi>左氏窺斑<lb/>
　　　佚<lb/>
　戴表元序曰夫子没遺言之著於世者為經學<lb/>
　　者各為説以通之通之不得則反諸經惟夫學<lb/>
<pb n="KR2n0011_WYG_194-8b"/>
　春秋則異是左氏公羊榖梁三家者與我肩隨而學<lb/>
　夫子者也後世信於其言乃過夫子三家之中左氏<lb/>
　之徒謂其師逮與夫子同世信之尤確而春秋反為<lb/>
　疑經夫左氏者豈曰眞足以蔽春秋哉縁其文勝學<lb/>
　者有求於左氏而無求於春秋故耳余於近世得折<lb/>
　衷左氏之書二編曰晁吏部雜論曰呂著作後説晁<lb/>
　約而通呂博而覈嘗欲依倣其法刪繁去滯定為一<lb/>
　書以達春秋之義而力未克也年來倦學葩葉凋槁<lb/>
<pb n="KR2n0011_WYG_194-9a"/>
　以為二編之法雖在所舉而江南研經家自歐陽以<lb/>
　來皆直取春秋為斷甚者尚疑今之春秋出於魯史<lb/>
　本文者不可盡攷無問左氏因知學廣者疑固多如<lb/>
　登千仞之峯舉足愈高而見愈雜如遊四通八達之<lb/>
　途竒珍異貨目眩而不即定要其定而不雜乆然後<lb/>
　自得之耳葉君正道以左氏窺斑示予予讀之猶愛<lb/>
　晁呂時也問書之所由成則方諸儒汲汲科舉之年<lb/>
　君已脱稿乆矣嗟夫此豈若予年少退惰不自力者<lb/>
<pb n="KR2n0011_WYG_194-9b"/>
　比邪君名某台寧海人<lb/>
吳氏<hi>化龍</hi>左氏䝉求<lb/>
　　　佚<lb/>
　戴表元序曰吳伯秀為鄉校諸生時予與之寒同枕<lb/>
　飢同竈比試於有司亦同業也然予性遲每得有司<lb/>
　命題輒勉强營度至移晷刻不能辨回視伯秀引筆<lb/>
　書卷滔滔十已成五六矣又當是時學徒如林問疑<lb/>
　請益者八靣而坐人人得所欲越幾日榜出伯秀嵬<lb/>
<pb n="KR2n0011_WYG_194-10a"/>
　然占居上游諸問疑請益者班班選中余甚慚而慕<lb/>
　之以為為儒不當如是邪别十年予自太學成進士<lb/>
　伯秀亦階鄉舉收禮官之科各相慰勞滿意年齒亦<lb/>
　皆壯強自度非碌碌必將有所著見於時既而皆失<lb/>
　官家居流落顚頓積二十年顔蒼髪枯皆欲成老翁<lb/>
　於是予始悔其舊業謀以筋力之勞辨治衣食尋計<lb/>
　取種樹書陶公養魚法之類而習之顧此事亦非旦<lb/>
　暮可就徒失之而已而伯秀學益堅識益深風節益<lb/>
<pb n="KR2n0011_WYG_194-10b"/>
　峻乃方闔門下帷躬少年書生之事取數千年興亡<lb/>
　之説賢否之迹皆紬理纂輯成一家言惟左氏傳自<lb/>
　其少時即已精熟蓋嘗取義類對偶之相洽者韻為<lb/>
　蒙求以便學者余讀之如斵泥之斤鳴鏑之射百發百<lb/>
　返而不少差嘻乎異哉夫人之材力相去果若是遠乎<lb/>
　伯秀䝉求成於左氏傳又有筆記通纂於毛氏詩又<lb/>
　有集義等書次第皆且脱稿余雖坐前累不可望有<lb/>
　所進抑攘臂於勇夫之旁垂涎於飽人之餘意氣固<lb/>
<pb n="KR2n0011_WYG_194-11a"/>
　未已也伯秀名化龍今又字漢翔云<lb/>
俞氏<hi>漢</hi>春秋傳<lb/>
　　三十卷<lb/>
　　　佚<lb/>
　紹興府志俞漢字仲雲諸暨人撰春秋三十卷進呈<lb/>
　書付禮部刊行辟為儒學官不就卒友人私諡曰文<lb/>
　惠<lb/>
　黄虞稷曰字仲雲諸暨人所纂書元時命禮部下江<lb/>
<pb n="KR2n0011_WYG_194-11b"/>
　浙儒學刊板授書院山長不赴<lb/>
單氏<hi>庚金</hi>春秋三傳集説分紀<lb/>
　　五十卷<lb/>
　　　佚<lb/>
春秋傳説集畧<lb/>
　　十二卷<lb/>
　　　佚<lb/>
　戴表元作志曰剡源有為明經之學者單氏諱庚金<lb/>
<pb n="KR2n0011_WYG_194-12a"/>
　字君範不得志於貢舉隱晦溪山中者三十年日夜<lb/>
　取古聖賢經傳遺言洗濯磨治其書已脱稿有春秋<lb/>
　三傳集説分紀五十卷用呂氏程氏所纂自左氏公<lb/>
　羊傳榖梁傳以來諸家之異同定於一書後學得以<lb/>
　依據又解春秋正經題為春秋傳説集畧者十二卷<lb/>
　又讀論語去取諸儒本題為增集論語説約者若干<lb/>
　卷<lb/>
劉氏<hi>莊孫</hi>春秋本義<lb/>
<pb n="KR2n0011_WYG_194-12b"/>
　　二十卷<lb/>
　　　佚<lb/>
　袁桷曰劉隱君論春秋為魯史之舊是則發先儒之<lb/>
　遺㫖<lb/>
陳氏<hi>則通</hi>鐵山先生春秋提綱<lb/>
　　十卷<lb/>
　　　存<lb/>
　胡光世序曰春秋一經説者亡慮數十百家其皆繪<lb/>
<pb n="KR2n0011_WYG_194-13a"/>
　天地而圖日月似則似矣於化工之妙容光之照則<lb/>
　亡也愚讀是經茫無津涯及見此編櫽括諸傳包舉<lb/>
　無遺頗於聖人之意若滄海之有畔可以濟其濶而<lb/>
　極其際伏讀之餘因思儒者之行聞善以相告也見<lb/>
　善以相示也不敢自祕願與同學是經者共之故用<lb/>
　鋟梓以廣其傳至於編中之所本者則有諸傳在熟<lb/>
　讀諸傳以求經之㫖而於此編以發經之藴信所謂<lb/>
　提綱者矣<lb/>
<pb n="KR2n0011_WYG_194-13b"/>
王氏<hi>申子</hi>春秋類傳<lb/>
　　　未見<lb/>
　吳澂曰巽卿春秋類傳極佳雖有一二處與鄙説不<lb/>
　同然大綱領皆精當<lb/>
　田澤曰春秋一經後儒之説但祖三傳如釋例長厯<lb/>
　集解調人繁露義函之類聞於世者不啻百餘家不<lb/>
　為不多然元年春王正月之義終無確論雖胡氏有<lb/>
　夏時冠周月之説楊氏有改正之論而學者質以古<lb/>
<pb n="KR2n0011_WYG_194-14a"/>
　今之正義終不能無疑是皆守三傳之失昧作經之<lb/>
　㫖故也蜀儒王申子所解春秋類傳則曰有貶無褒<lb/>
　乃夫子一部法書出乎周公之禮則入乎夫子之法<lb/>
　撥亂反正無罪不書其志封疆者所以著侵奪之罪<lb/>
　也其志世次者所以著簒弑之罪也志禮樂志正朔<lb/>
　者著僭竊無王之罪也志官職志兵刑者著違制害<lb/>
　民之罪也謂侯國不合自稱元年故書元年謂魯不<lb/>
　合以子月為春故書春謂舉世不知有王故書王謂<lb/>
<pb n="KR2n0011_WYG_194-14b"/>
　子月非正月故書正發此義例類成一書皆先賢所<lb/>
　未發深得聖人之本㫖<lb/>
呂氏<hi>椿</hi>春秋精義<lb/>
　　　佚<lb/>
　閩書呂椿字之夀晉江人從邱葵學隱居教授<lb/>
郭氏<hi>隚</hi>春秋傳論<hi>隚或作鏜</hi>
　　十卷<lb/>
　　　佚<lb/>
<pb n="KR2n0011_WYG_194-15a"/>
　長樂縣志郭隚字德基宋紹定進士至元中泉山書<lb/>
　院山長遷吳江州教授再調興化有春秋傳論十卷<lb/>
　四書易皆有述人稱梅西先生<lb/>
吳氏<hi>澂</hi>春秋纂言<lb/>
　　十二卷總例三卷<lb/>
　　　存<lb/>
　澂自序曰屬辭比事春秋教也昔唐啖助趙匡集春<lb/>
　秋傳門人陸淳又類聚事辭成纂例十卷今澂既采<lb/>
<pb n="KR2n0011_WYG_194-15b"/>
　摭諸家之言各麗於經乃分所異合所同倣纂例為<lb/>
　總例七篇初一天道次二人紀次三嘉禮次四賓禮<lb/>
　次五軍禮次六凶禮次七吉禮例之綱七例之目八<lb/>
　十有八凡春秋之例禮失者書出於禮則入於法故<lb/>
　曰刑書也事實辭文善惡必見聖人何容心哉蓋渾<lb/>
　渾如天道焉嗚呼其義微矣而執謙自謂之竊取區<lb/>
　區末學詎可得與聞乎<lb/>
　黄虞稷曰草廬春秋纂言嘉靖中嘉興知府蔣若愚<lb/>
<pb n="KR2n0011_WYG_194-16a"/>
　刻之郡齋湛若水為之序<lb/>
齊氏<hi>履謙</hi>春秋諸國統紀<lb/>
　　六卷<lb/>
　　　存<lb/>
　履謙自序曰孔子曰屬辭比事春秋教也所謂春秋<lb/>
　者古者史記之通稱也何以明之孟子曰王者之迹<lb/>
　熄而詩亡詩亡然後春秋作莊子曰春秋先王經世<lb/>
　之志墨子曰吾見百國春秋皆非謂今之春秋也又<lb/>
<pb n="KR2n0011_WYG_194-16b"/>
　嘗考之古文有夏商春秋又有晉春秋國語晉羊舌<lb/>
　肸習於春秋悼公使傅其太子楚莊王使申叔時傅<lb/>
　太子葴教之春秋左傳韓宣子適魯見魯春秋至於<lb/>
　後世史學亦多以春秋名其書者若虞卿春秋呂氏<lb/>
　春秋陸賈春秋吳越春秋漢魏春秋唐春秋之類往<lb/>
　往有之故知春秋者古者史記之通稱而今之春秋<lb/>
　一經聖人以同會異以一統萬之書也始魯終吳合<lb/>
　二十國史記而為之也然自三傳既分世之學者類<lb/>
<pb n="KR2n0011_WYG_194-17a"/>
　皆務以褒貶為工至於諸國分合與夫春秋之所以<lb/>
　為春秋未聞其有及之者予竊疑之乆矣暇日輒以<lb/>
　所見妄為叙類私之巾箧蓋不惟有以備諸家之闕<lb/>
　庶幾全經之綱領而自此或可以尋究云<lb/>
　吳澂序曰讀三百五篇之詩曰有美有刺也讀二百<lb/>
　四十二年之春秋曰有褒有貶也蓋夫子既没而序<lb/>
　詩傳春秋者固已云然則非秦漢以後之儒創為是<lb/>
　説也説經而迷於是也千年矣逮自朱子詩傳出人<lb/>
<pb n="KR2n0011_WYG_194-17b"/>
　始知詩之不為美刺作若春秋之不為褒貶作則朱<lb/>
　子無論著夫孰從而正之有惑有不惑者相半也邵<lb/>
　子曰聖人之經渾然無跡如天道焉春秋書實事而<lb/>
　善惡形於其中矣至哉言乎朱子謂據事實書而善<lb/>
　惡自見其㫖一也唐啖趙宋孫劉而下不泥於傳有<lb/>
　功於經者奚啻數十家然褒貶之弊猶未悉除必待<lb/>
　宋末李呂而後大不惑夫其所謂褒貶者以書時書<lb/>
　月書日為詳畧其事以書爵書人書國為榮辱其君<lb/>
<pb n="KR2n0011_WYG_194-18a"/>
　以書字書氏書名書人為輕重其臣而已噫事之或<lb/>
　時或月或日也君之或爵或人或國也臣之或字或<lb/>
　氏或名或人也法一定而不易豈聖人有意於軒輊<lb/>
　予奪之哉魏郡齊履謙伯恒甫之説春秋則異是不<lb/>
　承陋襲故皆苦思深究而自得内魯尊周之外經書<lb/>
　其君之卒者十八國乃分彚諸國之統紀凡二十己<lb/>
　所特見各傳於經縷數旁通務合書法餘事闕而不<lb/>
　錄其義視李則明决多其辭視呂則簡淨勝予之所<lb/>
<pb n="KR2n0011_WYG_194-18b"/>
　可靡或不同間有不同亦其求之太過耳而非苟為<lb/>
　言也不具九方臯相馬之眼者又焉能識之伯恒父<lb/>
　之篤志經學知之雖乆晚年獲覩其二書之成寧不<lb/>
　快於心與二書謂何易春秋也<lb/>
　栁貫跋曰説春秋者知聖人經世之法寓於一筆一<lb/>
　削之間而不知假魯史以著侯國之行事其盛衰離<lb/>
　合之端其成敗是非之迹有不可掩夫子魯人而魯<lb/>
　實周之宗國幽厲傷之舍魯奚適拳拳是心夫豈得<lb/>
<pb n="KR2n0011_WYG_194-19a"/>
　已然而王必曰天王正必曰王正所謂託始於兹以<lb/>
　深示撥亂反正之道蓋常若文武成康之臨乎前而<lb/>
　典禮命討有其宗非止於詳内畧外而已也經之所<lb/>
　書有常有變常者固不可變而變者則所以為常首<lb/>
　王人次封爵此常也主會主兵謀從謀逆則幾於變<lb/>
　矣先後之倫或殊名號之實不異以宋齊晉衞而偶<lb/>
　秦楚吳越則柏翳鬻熊之宗太伯仲雍之𦙍夏后氏<lb/>
　之𦙍槩之狄道何少㤙哉道在中國分義猶存故能<lb/>
<pb n="KR2n0011_WYG_194-19b"/>
　遏亂畧於其始及其既散則大權下偪外奰日侵誓<lb/>
　盟征伐彼得專制進而序列抑以志變聖人一心皦<lb/>
　如天日造化權輿見於特書屢書將使萬世之遠臨<lb/>
　之而懼謂其班王室於侯邦薦衣冠於左袵不知言<lb/>
　者也貫自受讀竊疑列國之事豈皆史官承告所載<lb/>
　要之舉實立文各有其本而貴賤榮辱夷考不誣春<lb/>
　秋在天地間視周猶魯視魯猶列國以為為魯而作<lb/>
　則始隱終哀而原於典禮命討者果為天下乎抑私<lb/>
<pb n="KR2n0011_WYG_194-20a"/>
　一魯乎艱難離索不幸學未成而廢矣比來京師常<lb/>
　願求之大方以祛夫惑見而沙鹿齊先生之言則曰<lb/>
　春秋以同會異以一統萬蓋始魯終吳合二十國之<lb/>
　史記而為之者也間嘗叙類成書曰諸國統紀降周<lb/>
　於魯尊為内屈也先齊於晉以霸易親也繫荆及吳<lb/>
　懲僭以正也其道名分之意所以經緯乎書法義例<lb/>
　之中者則亦先儒引而未發之奥云耳予何言焉貫<lb/>
　既得而誦繹之復次其單陋質之先生以自厲謂予<lb/>
<pb n="KR2n0011_WYG_194-20b"/>
　嘗知春秋幾何不為孔門游夏之罪人哉<lb/>
潘氏<hi>廸</hi>春秋述解<lb/>
　　　佚<lb/>
安氏<hi>熙</hi>春秋左氏綱目<lb/>
　　　佚<lb/>
　蘇天爵狀曰先生深於六經病近世治春秋者第知<lb/>
　讀左氏不考正經因節左氏傳文議論叙事始末依<lb/>
　倣通鑑綱目作小字分注經文之下以類相從凡左<lb/>
<pb n="KR2n0011_WYG_194-21a"/>
　氏浮夸乖戾之語悉去之秦漢以來大儒先生之言<lb/>
　及諸家之説可取者附注其後庶觀春秋者可以考<lb/>
　傳讀左氏者亦知有經其大㫖一以朱子為本而達<lb/>
　於程張以求聖人之意絶筆於莊公十二年<lb/>
劉氏<hi>彭夀</hi>春秋正經句釋<lb/>
　　　佚<lb/>
春秋澤存<lb/>
　　　佚<lb/>
<pb n="KR2n0011_WYG_194-21b"/>
　歐陽原功志曰彭夀字夀翁辟衡山縣教諭樂士習<lb/>
　之美遂留居焉以春秋登第賜同進士出身終淳安<lb/>
　縣尹<lb/>
　　　　按夀翁為象環先生淵之子其曰春秋澤存<lb/>
　　　　者衍父書而作也<lb/>
臧氏<hi>夢解</hi>春秋發微<lb/>
　　一卷<lb/>
　　　佚<lb/>
<pb n="KR2n0011_WYG_194-22a"/>
吳氏<hi>迂</hi>左傳義例<lb/>
　　　佚<lb/>
左傳分記<lb/>
　　　佚<lb/>
李氏<hi>應龍</hi>春秋纂例<lb/>
　　　佚<lb/>
　閩書李應龍字玉林光澤人至元中薦為白鹿洞書<lb/>
　院山長及漳州路儒學教授俱不赴<lb/>
<pb n="KR2n0011_WYG_194-22b"/>
尹氏<hi>用和</hi>春秋通㫖<lb/>
　　　佚<lb/>
　江西通志尹用和安福人有春秋通㫖傳於世<lb/>
黄氏<hi>琢</hi>春秋舉要<lb/>
　　　佚<lb/>
　江西通志黄琢字玉潤吉水人以春秋教授鄉里<lb/>
蔣氏<hi>宗簡</hi>春秋三傳要義<lb/>
　　　佚<lb/>
<pb n="KR2n0011_WYG_194-23a"/>
許氏<hi>謙</hi>春秋温故管闚<lb/>
　　　未見<lb/>
　陸元輔曰先生於春秋有温故管闚又著三傳義例<lb/>
　義例未成<lb/>
黄氏<hi>景昌</hi>春秋公榖舉傳<lb/>
　　　佚<lb/>
　吳萊序曰黄子讀春秋者四十年老而不倦嘗著春<lb/>
　秋舉傳論一編屏除專門摉剔傳疏使之一歸於是<lb/>
<pb n="KR2n0011_WYG_194-23b"/>
　然後止蓋昔者聖人之作春秋也筆則筆削則削咸<lb/>
　斷之於聖心高弟如游夏且不能以一辭贊焉公羊<lb/>
　榖梁乃謂得之子夏文多瑣碎語又齟齬要之二氏<lb/>
　皆未成書特相授受於一時講師之口説者謂孔子<lb/>
　當定哀世多微婉其辭復祕不以教人故諸弟子言<lb/>
　人人殊異然自孔子後一廢於戰國嬴秦之亂漢初<lb/>
　學者區區収補意其焚殘亡脱之餘不藏之屋壁必<lb/>
　載之簡冊非徒出口入耳而已又況春秋之文數萬<lb/>
<pb n="KR2n0011_WYG_194-24a"/>
　獨以口相授受庸詎知不有訛謬者乎濟南伏生治<lb/>
　尚書上使掌故晁錯往受之僅一女子述其老耄之<lb/>
　語世謂生齊人齊語多艱澀故今書文亦難屬讀然<lb/>
　古人之作書者非齊人也奈何若是是則公羊齊學<lb/>
　榖梁魯學非二氏誤也學二氏者誤也且孔子又何<lb/>
　嘗當定哀世多微辭哉苟曰微辭以辟禍春秋不必<lb/>
　作矣況定哀又孔子所見之世也自所聞所傳聞之<lb/>
　世一切褒之貶之且及其父祖當世而輒微之吾恐<lb/>
<pb n="KR2n0011_WYG_194-24b"/>
　非聖人意也聖人豈避嫌者哉不然亂臣賊子僅誅<lb/>
　其既死簒弑攘奪無懼於當世是又豈吾聖人之意<lb/>
　哉必也春秋之作未始祕不以示人西狩之二年孔<lb/>
　子卒矣論語禮記諸弟子之問答殆無一言以及之<lb/>
　得其義者蓋寡矣然而左氏約經以作傳下訖魯悼<lb/>
　知伯之誅在春秋後孔子卒已乆或曰左氏魯人也<lb/>
　或曰左氏楚左史倚相後也若其説晉王接則謂别<lb/>
　是一書意者當西漢末與公榖二家爭立博士故又<lb/>
<pb n="KR2n0011_WYG_194-25a"/>
　雜立凡例廣采他説以附於經是豈左氏舊哉今黄<lb/>
　子舉之皆是也昔者晉劉兆嘗以春秋一經而三家<lb/>
　殊塗乃取周官調人之義作春秋調人七萬餘言夫<lb/>
　調人之職掌司萬民之讐而諧和之為春秋者亦欲<lb/>
　令三家勿讐將天下之理不協於克一而後世之議<lb/>
　且容其潛藏隱伏於胸中也何以調人為哉故唐啖<lb/>
　助趙匡近世劉敞於傳有所去取咸自作書而今黄<lb/>
　子又嗣為之可謂聞風而興起者矣非必曰此有所<lb/>
<pb n="KR2n0011_WYG_194-25b"/>
　短彼有所長去其所短則見其所長者固可取也不<lb/>
　然盡去三家之傳而獨抱聖人之經且自以為必得<lb/>
　聖人之心者吾又不信也此則黄子之意也　又曰<lb/>
　黄隱君諱景昌字明遠世為婺之浦江人每言春秋<lb/>
　一書自公榖口説相傳至漢然後著之竹帛是故經<lb/>
　有脱編有錯簡學者上畏聖經下避賢傳訛舛誣漏<lb/>
　不敢較也其春秋公榖舉傳論及三代用正日夜食<lb/>
　之辨凜凜不可屈後得巴川陽恪春秋考正一卷言<lb/>
<pb n="KR2n0011_WYG_194-26a"/>
　三代悉用夏時不改月數出入經史無慮數百千言<lb/>
　隱君明其不然乃作周正如傳考章分條晰文極多<lb/>
　此最其善持論者<lb/>
張氏<hi>君立</hi>春秋集議<lb/>
　　　佚<lb/>
　許有壬序曰春秋由三傳而下世之存者可考也范<lb/>
　氏探經而為集解啖趙考三家短長為統例伊川以<lb/>
　傳考經之事跡以經别傳之眞偽皆號精當而世之<lb/>
<pb n="KR2n0011_WYG_194-26b"/>
　讀者無幾及胡氏傳出學者翕然宗之聖朝設科遂<lb/>
　與三傳並用諸家之説幾無聞焉向會試以五經發<lb/>
　策至有不知各家名氏者況有考其短長而折衷為<lb/>
　書者乎且聖人之意當時門人有所不知世傳左氏<lb/>
　時代不一要非親受於聖人者宜其辭勝而失誣也<lb/>
　公羊榖梁傳聞逾遠諸家之説各尊所聞其能盡合<lb/>
　聖人之意乎朱子謂春秋大㫖誅亂臣討賊子内中<lb/>
　國外夷狄貴王賤霸而已未必如先儒所言字字有<lb/>
<pb n="KR2n0011_WYG_194-27a"/>
　義也如此則傳注之説可泥於一偏乎豫章張君立<lb/>
　擇諸家之論或全或畧疏於三傳胡氏之後名曰集<lb/>
　議擷衆長萃於一厯厯精至觀其自序蓋欲學者因<lb/>
　是以求諸家之全戒其厭煩務簡而取足於此則君<lb/>
　立所得與夫所以教人者可見矣欲觀君立之集議<lb/>
　當先觀君立之自序徧取諸家優游涵泳交暢旁通<lb/>
　一旦有得自知去取廻觀集議心目瞭然與聞人之<lb/>
　説襲而取之者異矣康節云春秋盡性之書傳註而<lb/>
<pb n="KR2n0011_WYG_194-27b"/>
　已乎<lb/>
楊氏<hi>如山</hi>春秋旨要<lb/>
　　十卷<lb/>
　　　佚<lb/>
　鎭江府志楊如山字少游蜀嘉定州人宋末游江南<lb/>
　四請漕舉宋亡不仕大德間起為淮海書院山長因<lb/>
　家京口著春秋旨要十卷<lb/>
　經義考卷一百九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷八十一</head> <lb/>
    <p>
<pb n="KR2n0011_WYG_081-1a"/>
欽定四庫全書<lb/>
　經義考卷八十一<lb/>
　　　　　　　　　　翰林院檢討朱彝尊撰<lb/>
　　　書<hi>十</hi>
王氏<hi>十朋</hi>尚書解<lb/>
　　　未見<hi>一齋書目有</hi>
　黄淮曰梅溪先生以斯道自任紹興間對策大廷日<lb/>
　盈萬言援經證据切中時病高宗親擢首選試以民<lb/>
<pb n="KR2n0011_WYG_081-1b"/>
　事僉判紹興府自後歴官侍從臺諫出知饒䕫湖泉<lb/>
　四大郡入為太子詹事以龍圗閣學士致仕<lb/>
　何文淵曰少時讀王先生註釋輯五瑞昭德之致於<lb/>
　異姓之邦諸篇而知先生之學邃於經宣德庚戌出<lb/>
　守温郡求得先生文集而缺注釋經傳之言<lb/>
　浙江通志王十朋字龜齡樂清人紹興中舉進士第<lb/>
　一<lb/>
何氏<hi>逢原</hi>書解<lb/>
<pb n="KR2n0011_WYG_081-2a"/>
　　　佚<lb/>
樊氏<hi>光遠</hi>尚書解<lb/>
　　三卷<lb/>
　　　佚<lb/>
　汪逢辰曰光遠字茂實錢唐人紹興五年進士官福<lb/>
　建路轉運副使<lb/>
王氏<hi>大寶</hi>書解<lb/>
　　　佚<lb/>
<pb n="KR2n0011_WYG_081-2b"/>
張氏<hi>淑堅</hi>尚書解<lb/>
　　　佚<lb/>
　呂祖謙作墓志曰淑堅字正卿其先自開封遷於衢<lb/>
　官止承節郎有詩書解合三十卷<lb/>
陳氏<hi>舜申</hi>渾灝發㫖<lb/>
　　宋志一卷<lb/>
　　　佚<lb/>
唐氏<hi>仲友</hi>書解<lb/>
<pb n="KR2n0011_WYG_081-3a"/>
　　三十卷<lb/>
　　　佚<lb/>
　蘇伯衡曰説齋唐公與其父侍御史堯封其兄饒州<lb/>
　敎授仲温樂平主簿仲義皆紹興名進士家庭之間<lb/>
　自相師授不惟史學絶精而尤邃於諸經自謂不專<lb/>
　主一説不務為苟同隠之於心稽之於聖人合者取<lb/>
　之疑者闕之又謂三代治法悉載於經灼然可見諸<lb/>
　行事後世以空言視之所以治不如古此其志為何<lb/>
<pb n="KR2n0011_WYG_081-3b"/>
　如哉天文地理王霸兵農禮樂刑政陰陽術數郊廟<lb/>
　學校井野畿甸莫不窮探力索於遺編之中而㑹通<lb/>
　其故不啻若身親見之上下古今和齊斟酌之以綜<lb/>
　世數精麄本末兼該並舉其所造又何如哉使得志<lb/>
　而大行焉舉帝王之大經大法於千載之後輔成一<lb/>
　王之治俾天下之人復覩唐虞三代之盛夫何難之<lb/>
　有然天性亷直利不能囘勢不能撓忤物既多謗讟<lb/>
　攸歸仕未通顯而遽自引退其欲發而措諸事業者<lb/>
<pb n="KR2n0011_WYG_081-4a"/>
　僅推而託之論述此君子之所以追恨而深惜者也<lb/>
　所著書六經解百五十卷九經發題經史難答孝經<lb/>
　解愚書各一卷諸史精義百卷帝王經世圗譜十卷<lb/>
　乾道秘府羣書新錄八十三卷天文地理詳辨各三<lb/>
　卷故事偹要詞科雜錄各四卷陸宣公奏議詳解十<lb/>
　卷説齋文集四十卷今去公垂二百年行乎世者惟<lb/>
　經世圗譜諸史精義耳其他傳者葢亦無㡬矣揚雄<lb/>
　有言存則人亡則書欲求公於公之書而其書又如<lb/>
<pb n="KR2n0011_WYG_081-4b"/>
　此不愈大可惜哉<lb/>
　金華志仲友字與政金華人紹興中登進士第復中<lb/>
　宏詞科仕至江西提刑<lb/>
王氏<hi>炎</hi>尚書小傳<lb/>
　　宋志十八卷<lb/>
　　　未見<lb/>
　炎自序曰夫子定書始自堯舜訖於平王凡百篇秦<lb/>
　火煨燼之後伏生口所傳授纔二十餘篇漢壁腐壞<lb/>
<pb n="KR2n0011_WYG_081-5a"/>
　之餘孔安國手所校定止於五十八篇老翁幼弱齊<lb/>
　語之訛脱簡蝌蚪秦𨽻之變必有失其真者西漢諸<lb/>
　儒經學各自名家其訓註行於今者惟毛氏詩孔氏<lb/>
　尚書昔人有言孔安國説書不如毛公説詩毛公時<lb/>
　發大義孔安國章句而已其説誠然然章句所以訓<lb/>
　故不可畧也炎不足以知書之大義古語有曰天下<lb/>
　無粹白之狐而有粹白之裘為其緝衆腋而成之也<lb/>
　今所解亦不過㑹緝先儒之遺論間有未安者或以<lb/>
<pb n="KR2n0011_WYG_081-5b"/>
　己意發之既終篇因序其大畧曰四代之書堯舜言<lb/>
　動載於二典禹之治水見於禹貢武王武功其畧見<lb/>
　於武成周公遭變其要見於金縢其餘皆君臣之格<lb/>
　言至論葢古今之所記也堯舜禹啟盤庚高宗成康<lb/>
　穆王之為君臯陶益傅説召公君牙之徒之為臣正<lb/>
　也湯武征伐與堯舜不同伊尹箕子周公進退去就<lb/>
　與臯陶益傅説不同變之正也正者道之經變者道<lb/>
　之權正權舉而聖賢之道盡矣<lb/>
<pb n="KR2n0011_WYG_081-6a"/>
　戴表元序曰古之君子欲明道於天下者不能使人無異<lb/>
　而嘗惡人之茍同以為異則道可因人而明茍同之情雖<lb/>
　一時懽然無失而初不能以相發故以仲尼百世師西家<lb/>
　之鄰夫猶不知其賢而郷國之人至以為不知禮故舊交<lb/>
　游門弟子之徒雖達如原壤賢如晏嬰親且久如仲<lb/>
　由陳亢猶或愕而疑之及乎事久論定則亘古之遠<lb/>
　窮天地之廣家傳其書而人習其道此豈人情眉睫<lb/>
　旦暮之所可期哉徽士大夫嘗為余言朱文公無恙<lb/>
<pb n="KR2n0011_WYG_081-6b"/>
　時同里閈有雙溪王先生炎字晦叔亦以學行為諸<lb/>
　儒宗兩家議論時相糾切文公既歿而諸公方脱黨<lb/>
　禍起而<hi>原闕</hi>先説非朱氏者皆廢格不用王先生之<lb/>
　書與其為人後生輩不及盡知以為惜余不暇論其<lb/>
　何如也己亥之夏有王君傳自京口來以尚書小傳<lb/>
　五十八卷相示葢雙溪先生所著而於君為四世矣<lb/>
　曰自吾先君子遭喪亂遷徙不一舊物皆不得存而<lb/>
　此書儼然獨存竊自喜幸余以餘隙稍取<hi>闕</hi>習其發<lb/>
<pb n="KR2n0011_WYG_081-7a"/>
　䝉之義破的之辭大抵訓詁家所未及文公居閒<lb/>
　多於諸經釐正不遺餘力而獨尚書及春秋遜避<lb/>
　若有所待先生此書稿脱於開禧末而板行於嘉<lb/>
　定初於時文公易簀之日既久假令尚在必相與<lb/>
　綢繆桑梓雅舊相樂當有莫逆於言辭文字之間者<lb/>
　殊鄉晚出各立名字驟公門户遂生異同之論豈復<lb/>
　一一盡出其師意耶且經師自漢以來專門尚不相<lb/>
　一惟其不相一而真是出焉而今人謂獨視單聽可<lb/>
<pb n="KR2n0011_WYG_081-7b"/>
　以盡天下之耳目無是理也王先生又有易上下經<lb/>
　解六卷易繫辭總説若干卷余次第將盡求而學之<lb/>
張氏<hi>栻</hi>書説<lb/>
　　　佚<lb/>
　葉紹翁曰南軒書説解酒誥曰酒之為物本以奉祭<lb/>
　祀供賓客此即天之降命也而人以酒之故至於失<lb/>
　德喪身即天之降威也釋氏本惡天降威者乃并天<lb/>
　之降命者去之吾儒則不然去其降威者而已降威<lb/>
<pb n="KR2n0011_WYG_081-8a"/>
　者去而天之降命者自在如飲食而至於暴殄天物<lb/>
　釋氏惡之而必欲食蔬茹果吾儒則不至於暴殄而<lb/>
　已衣服而至於窮極奢侈釋氏惡之必欲衣壞色之<lb/>
　衣吾儒則去其奢侈而已至於惡淫慝而絶夫婦吾<lb/>
　儒則去其淫慝而已釋氏本惡人欲併與天理之公<lb/>
　者而去之吾儒去人欲所謂天理者昭然矣譬如水<lb/>
　焉釋氏惡其泥沙之濁而窒之以土不知土既窒則<lb/>
　無水可飲矣吾儒不然澄其泥沙而水之清者可酌<lb/>
<pb n="KR2n0011_WYG_081-8b"/>
　此儒釋之分也考亭先生謂是解千百年儒者所不<lb/>
　及<lb/>
夏氏<hi>僎</hi>尚書解<lb/>
　　宋志十六卷<lb/>
　　　存<lb/>
　時瀾序曰有唐虞三代之議論有叔季之議論居叔<lb/>
　季之世而求譯於唐虞三代之書難乎而得其蘊也<lb/>
　夫書之為書斷自唐虞迄於秦穆凡堯舜之典謨夏<lb/>
<pb n="KR2n0011_WYG_081-9a"/>
　啟湯武之誓命周公成康之訓誥悉偹於是讀是書<lb/>
　而其可以後世膚見而臆度之哉要必深究詳繹求<lb/>
　見於唐虞三代之用心而後可故讀二典三謨之書<lb/>
　當思堯舜授受於上臯䕫稷契接武於下都俞吁咈<lb/>
　者何味讀三盤五誥之書當思人君布告於上臣民<lb/>
　聽命於下叮嚀委曲通其話言而制其心腹開其利<lb/>
　益以柔其不服者何旨讀九命七誓之書當思命諸<lb/>
　侯命大臣者何道誓師旅誓悔悟者何見以是心讀<lb/>
<pb n="KR2n0011_WYG_081-9b"/>
　是書則唐虞三代之用心庶乎其有得而唐虞三代<lb/>
　之議論可以心通而意解矣柯山夏先生僎少業是<lb/>
　經妙年擷其英以掇巍第平居暇日又研精覃思而<lb/>
　為之釋今觀其議論淵深辭氣超邁唐虞三代之深<lb/>
　意奥㫖皆有以發其機而啟其秘於千載之下不謂<lb/>
　先生居今之世而言論風㫖藹乎唐虞三代之氣象<lb/>
　也嗚呼書説之行於世自二孔而下無慮數十家而<lb/>
　其中顯著者不過河南程氏眉山蘇氏與夫陳氏少<lb/>
<pb n="KR2n0011_WYG_081-10a"/>
　南林氏少頴張氏子韶而已然程氏温而邃蘇氏竒<lb/>
　而當陳氏簡而明林氏博而贍張氏該而華皆近世<lb/>
　學者之所酷嗜今先生繼此而釋是書觀其議論叅<lb/>
　於前則有光而顧於後則絶配夫豈茍作云乎哉麻<lb/>
　沙劉君智明得其繕本不欲秘為己私命工鐫木以<lb/>
　與學者共之余既喜柯山之學有傳於世而嘉劉氏<lb/>
　之用心非私心町畦者之比也求予為敘故書以歸<lb/>
　之<lb/>
<pb n="KR2n0011_WYG_081-10b"/>
　陳振孫曰柯山夏僎撰集二孔王蘇陳林程頤張九<lb/>
　成及諸儒之説便于舉子<lb/>
　楊慎曰伏讀高皇帝科舉之詔書從夏氏蔡氏兩傳<lb/>
　兩浙名賢錄夏僎字元肅龍游人<lb/>
羅氏<hi>惟一</hi>尚書集説<lb/>
　　　佚<lb/>
　楊萬里序略曰吾友羅惟一允中撰尚書集説集説<lb/>
　者集諸家之説也自孔氏疏義而下八九家與焉大<lb/>
<pb n="KR2n0011_WYG_081-11a"/>
　抵存其大槩而通其精微去其牴牾而合其通達至<lb/>
　於文義自相矛盾者則又出已見以補其缺易其説<lb/>
　以達其意如論正錯之説謂賦之有九等者以九州<lb/>
　相推比言也賦之有錯者以四州相推比言也如論<lb/>
　九疇之説謂天下之物皆五行也五行一陰陽也陰<lb/>
　陽㪚於五行五行散於萬物其本一也其本既一其<lb/>
　末豈有不合哉如論伊尹放太甲之説謂伊尹初未<lb/>
　嘗放其君曰放者使君居憂於外古無是禮以明天<lb/>
<pb n="KR2n0011_WYG_081-11b"/>
　下之大法也葢太甲之縱欲敗度女子小人之道也<lb/>
　居憂於桐女子小人不得以熒惑之矣三年喪畢則<lb/>
　奉之以歸故夫子序書不曰思庸復歸于亳而曰復<lb/>
　歸于亳思庸如論有一於此未或不亡之説謂譬之<lb/>
　一身五臟六腑其一受病則五六相傳五六皆傳則<lb/>
　死一心之病亦猶是焉愛身者不可以一臟之病為<lb/>
　未必死而不懼愛國者不可以一事之失為未必亡<lb/>
　而不憂此説余尤愛之可以為有國者之上藥已是<lb/>
<pb n="KR2n0011_WYG_081-12a"/>
　皆先儒所未有之説而允中之所自得者也允中自<lb/>
　序謂去古雖遠前聖賢雖不可作而受中秉彝根於<lb/>
　心者不可冺也惟一豈敢多遜哉士友皆謂其言信<lb/>
　而非矜云<lb/>
李氏燾尚書大傳雜説<lb/>
　　　佚<lb/>
尚書百篇圗<lb/>
　　宋志一卷<lb/>
<pb n="KR2n0011_WYG_081-12b"/>
　　　佚<lb/>
呂氏<hi>祖謙</hi>書説<lb/>
　　宋志三十五卷<hi>通考十卷趙氏讀書附志六卷</hi>
　　　存<lb/>
　朱子曰伯恭直是説得書好但周誥中有解説不通<lb/>
　處只須闕疑伯恭却一向解去故微有尖巧之病<lb/>
　趙希弁曰書説六卷呂成公祖謙之説自洛誥至秦<lb/>
　誓凡一十七篇或説先生之説始於秦誓上至洛誥<lb/>
<pb n="KR2n0011_WYG_081-13a"/>
　而止<lb/>
　陳振孫曰今世有别本全書者其門人續成之非東<lb/>
　萊本書也<lb/>
　大愚叟書後曰尚書自秦誓至洛誥凡十八篇伯氏<lb/>
　太史己亥之冬口授諸生而筆之冊者也惟念伯氏<lb/>
　退休里中之日居多以詩書禮樂訓授學者俾其有以<lb/>
　自得乎此初未嘗喜為書也然聽之有淺深記之有工<lb/>
　拙傳習既廣而漫不可收拾伯氏葢深病之一日客<lb/>
<pb n="KR2n0011_WYG_081-13b"/>
　有來告者曰記錄之易差固也各述其所聞而復有<lb/>
　詳畧得失之異則其差為甚矣非有以審其是學者<lb/>
　何從而信之於是然其言取尚書置几間而為之説<lb/>
　先之秦誓費誓者欲自其流而上泝於唐虞之際也<lb/>
　辭㫖所發不能不敷暢詳至者欲學者易於覽習而<lb/>
　有以舍其舊也訖於洛誥而遂以絶筆者以夫精義<lb/>
　無窮今姑欲以是而廢夫世之筆錄葢非所以言夫<lb/>
　經也未再歲伯氏下世整次讀詩紀猶未終篇書及<lb/>
<pb n="KR2n0011_WYG_081-14a"/>
　三禮皆未及次第考論而書則猶口授而非傳聞南<lb/>
　康史君曾侯取而刋之學宫書來求記其本末義不<lb/>
　得辭也因書其所知以附於卷末<lb/>
　徐乾學曰東萊書説十卷祖謙里居時嘗以書敎授<lb/>
　弟子因而筆之始自秦誓追遡而上僅及洛誥而止<lb/>
　　　　按呂成公為林少穎門人少穎著書集解朱<lb/>
　　　　子謂洛誥以後非其所解葢出於他人手成<lb/>
　　　　公意未安故其書説始洛誥而終秦誓以補<lb/>
<pb n="KR2n0011_WYG_081-14b"/>
　　　　師説之未及爾門人不知微意乃增修之失<lb/>
　　　　成公之本懷矣<lb/>
時氏<hi>瀾</hi>增修東萊書説<lb/>
　　三十卷<lb/>
　　　存<lb/>
　瀾自序曰生蒸民而理之皆天也綱三常五以範人<lb/>
　事君師贊焉出為大綱小紀公卿大夫士而等級維<lb/>
　之然後以化以育以立人極天平地成而位三才時<lb/>
<pb n="KR2n0011_WYG_081-15a"/>
　有先後道有升降是以為二帝三王而虞夏殷周之<lb/>
　書作經生襲陋病不能窺也東萊夫子講道於金華<lb/>
　首攄是書之藴門人寶之片言隻字退而識錄見者<lb/>
　恐後亟以板行家藏人誦不可禁禦夫子謂俚辭間<lb/>
　之繁亂複雜義其隠乎修而定之瀾執經左右面承<lb/>
　修定之㫖曰唐虞三代之氣象不著於吾心何以接<lb/>
　典謨訓誥之精微生於百世之下陶於風氣之餘而<lb/>
　讀是書無怪乎白頭而如新也周室既東王迹㡬熄<lb/>
<pb n="KR2n0011_WYG_081-15b"/>
　流風善政猶有存者於横流肆行之中有間見錯出<lb/>
　之理辨純於疵識真於異此其門耶仲尼定書歴代<lb/>
　之變具焉由是而入可以覩禹湯文武之大全矣自<lb/>
　堂徂奧以造帝者泝而求之於秦誓始於洛誥而工<lb/>
　夫之不繼悲夫書説之行於世終狐裘而羔袖瀾以<lb/>
　西邸文學入三山監丞全州鄭公肇之臭味傾葢謂<lb/>
　東萊説經其純不可得而見者莫如書説子盍補其<lb/>
　餘工瀾謝不敢僭曰子師之書非子誰責且所欲修<lb/>
<pb n="KR2n0011_WYG_081-16a"/>
　者門人識錄之陋耳而後師之説明子何嫌於是記<lb/>
　憶舊聞如對夫子伏而讀之清其俚辭芟夷繁亂剪<lb/>
　截複雜俾就雅馴至於㫖意所出毫髮已見罔敢參<lb/>
　與嗚呼上帝臨女此義可不存耶同焉者曰猶不韙<lb/>
　乎異焉者曰安用是或察焉取未修之書合而觀乃<lb/>
　免<lb/>
　呉師道曰東萊呂成公倡明正學四方來者至千餘<lb/>
　人而莫盛於婺清江時氏名鑄字夀卿者公同年進<lb/>
<pb n="KR2n0011_WYG_081-16b"/>
　士與弟鋹長卿率其家羣從弟子十餘人悉從公遊<lb/>
　若澐若瀾若涇尤時氏之秀成公輯書説自秦誓泝<lb/>
　洛誥未畢而卒瀾以平昔所聞纂成之今所行書傳<lb/>
　是也<lb/>
　　　　按瀾官從政郎差充西外睦宗院宗學敎授<lb/>
　　　　見周益公集附錄<lb/>
陳氏<hi>傅良</hi>書抄<lb/>
　　　未見<lb/>
<pb n="KR2n0011_WYG_081-17a"/>
黄氏<hi>度</hi>書説<lb/>
　　宋志七卷<lb/>
　　　存<lb/>
　陳振孫曰度篤學窮經老而不倦晚年制閫江淮著<lb/>
　述不輟時得新意徃徃晨夜叩書塾為友朋道之<lb/>
　呂光洵序曰洵得黄氏尚書説七卷於武部呂江峯<lb/>
　氏與太史唐荆川氏校其訛謬以授黄氏子孫刻諸<lb/>
　家塾刻成敘之曰夫尚書帝王經世之書傳心之要<lb/>
<pb n="KR2n0011_WYG_081-17b"/>
　也漢藝文志古文尚書經四十六卷傳四百一十二<lb/>
　篇凡九家列於學官後魯恭王得孔壁尚書孔安國<lb/>
　受而注焉未立學官然學士諸生多誦習之矣至唐<lb/>
　孔頴達疏益加詳並列於官取士宋諸儒治尚書者<lb/>
　言人人殊葢數十餘家吳氏王氏呂氏蘇氏最著九<lb/>
　峯蔡氏得紫陽朱子之學作集傳學者尤宗之於是<lb/>
　諸家言尚書者不復行於世好學之士無所叅互以<lb/>
　求自得而書益難言矣宋禮部尚書宣獻公遂初黄<lb/>
<pb n="KR2n0011_WYG_081-18a"/>
　先生與紫陽朱子止齋陳子水心葉子相友善著詩<lb/>
　書周禮説諸書共百餘卷周禮詩説水心葉子序而<lb/>
　行之其餘或不復存幸而存者尚書説其訓詁多取<lb/>
　諸孔氏而推論三代興衰治忽之端與夫典謨訓誥<lb/>
　微辭眇義如人心道心精一執中安止惟㡬綏猷協<lb/>
　一建中建極之㫖皆明諸心研諸慮以其所契悟注<lb/>
　而釋之其辭約其義精粲然成一家言諸儒莫尚焉<lb/>
　孟子曰誦其詩讀其書是以論其世也史稱先生起<lb/>
<pb n="KR2n0011_WYG_081-18b"/>
　家文學因心孝友筮仕巗邑亷惠彰聞入行國子監<lb/>
　簿正色直言歴御史諫官抗論時政無憚逆鱗策蜀<lb/>
　帥吳曦必反已果陷蜀如先生言累疏請光宗重過<lb/>
　華宮斥内侍楊舜卿陳源邪佞罪浮李輔國極言韓<lb/>
　侂胄誤國乞肆市朝皆不報即解官去由是黨論起<lb/>
　國是乖侂胄雖誅而横挑强胡之禍成矣乃再起先<lb/>
　生置制江淮至即罷科糴量轉輸貸饑平盜流離歸<lb/>
　業者十萬餘家不終歲而東南千里宴然所謂質有<lb/>
<pb n="KR2n0011_WYG_081-19a"/>
　其文言顧行行顧言以經術經世者非耶夫宋以忠<lb/>
　厚立國文德治天下及其久也文繁於論述政溺於<lb/>
　優游綱紀日隳封疆日蹙上下詡詡而不知恤先生<lb/>
　獨憂之侃侃正言不用遂請老以歸身在山林繫心<lb/>
　廊廟年餘七十作周易傳以明悔吝憂虞進退存亡<lb/>
　之故究化理之原極天人之際書未訖簡而先生沒<lb/>
　天下之學士觖望焉水心葉子誦之曰明哲先㡬終<lb/>
　始典學可謂知言也已<lb/>
<pb n="KR2n0011_WYG_081-19b"/>
　姓譜度字文叔新昌人紹興進士為御史劾韓侂胄<lb/>
　寧宗時累官煥章閣學士<lb/>
馬氏<hi>之純</hi>尚書説<lb/>
　　　佚<lb/>
　金華志馬之純字師文東陽人隆興元年進士知嚴<lb/>
　州稱為茂陵先生<lb/>
薛氏<hi>季宣</hi>書古文訓<lb/>
　　十六卷<lb/>
<pb n="KR2n0011_WYG_081-20a"/>
　　　存<lb/>
　季宣自序曰昔者子夏學書見於孔子子曰啇也何為<lb/>
　於書子夏對曰書之論事也昭昭如日月之代明離離如<lb/>
　星辰之錯行上有堯舜之道下有三王之義凡啇之所<lb/>
　受書於夫子者志之於心弗敢忘退而窮居河濟之間<lb/>
　深山之中作壤室編蓬户彈琴瑟歌咏先王之風則<lb/>
　可以發憤慨喟忘已貧賤有人亦樂之無人亦樂之<lb/>
　而忽不知憂患與死也夫子愀然變容曰嘻子殆可<lb/>
<pb n="KR2n0011_WYG_081-20b"/>
　與言書矣雖然其亦表之而已未覩其裏也顔淵曰<lb/>
　何謂也子曰闚其門而不入其中烏覩其奥藏之所<lb/>
　在乎然藏又非難也丘嘗悉心盡志以入其中則前<lb/>
　有高岸後有大谿填填正直而已矣是故帝典可以<lb/>
　觀美大禹謨禹貢可以觀事臯陶謨益稷可以觀政<lb/>
　洪範可以觀度六誓可以觀義五誥可以觀仁甫刑<lb/>
　可以觀戒通斯七者書之大義舉矣夫子於啇之書<lb/>
　謂之表所以語囘謂之義自以填然正直一時三語<lb/>
<pb n="KR2n0011_WYG_081-21a"/>
　若不相侔然則帝王之書其不可識矣君子察於三<lb/>
　者而後可以言書今夫天之昭明地之博厚而人之<lb/>
　靈於萬物匹夫匹婦無不固已知之至於風霆雨霽<lb/>
　之迭興海岳河山之流峙所以知之葢鮮喜怒哀樂<lb/>
　出乎爾者其静其作則或自知之不暇不察乎近孰<lb/>
　明乎遠不得乎身何以論古之人是故以書學書書<lb/>
　而已遺書學書非書矣不以不遺未足與於書之㫖<lb/>
　以而遺之從之不可或庶㡬乎書之大義云爾子言<lb/>
<pb n="KR2n0011_WYG_081-21b"/>
　之也書之於事也遠而不濶近而不迫志盡而不怨<lb/>
　辭順而不諂吾於高宗彤日見德有報之疾也茍由<lb/>
　其道致其仁則遠方歸志而致敬焉於洪範見君子<lb/>
　之不忍言人之惡而質人之美也發乎中而見乎外<lb/>
　以成文者其惟洪範乎堯舜之命受於人湯武之命<lb/>
　受於天不讀詩書易春秋則不知聖人之心無以别<lb/>
　堯舜之禪湯武之伐也語之不切見諸言外斯言之<lb/>
　辨可以觀於虞夏商周之書矣走之於書學焉不如<lb/>
<pb n="KR2n0011_WYG_081-22a"/>
　子夏觀焉何敢望囘世無孔子則將何所取正述而<lb/>
　藏之以待能者其庶乎以書觀書者矣隸古定書最<lb/>
　古孔氏文義多本伏生之説唐明皇帝更以正隸改<lb/>
　定而俗儒承詔文多踳駮古文是訓不勞乎是正之<lb/>
　也書序出於孔子㫖自有在詮次百篇之後將以歸<lb/>
　於古學好古之僻走何辭焉昔孔子學琴操而得文<lb/>
　王之形季子聞樂音而知其國之政讀其書不知其<lb/>
　人可乎故序篇端論以讀書之法<lb/>
<pb n="KR2n0011_WYG_081-22b"/>
　朱子曰薛士龍書解其學問多於地名上著功夫<lb/>
謝氏<hi>諤</hi>書解<lb/>
　　二十卷<lb/>
　　　未見<lb/>
　周必大曰諤字昌國新喻人官朝議大夫直學士<lb/>
艮齋定齋二先生書説<lb/>
　　三十卷<lb/>
　　　未見<lb/>
<pb n="KR2n0011_WYG_081-23a"/>
　　　　按艮齋者薛氏季宣定齋者謝氏諤不知何<lb/>
　　　　人合刻<lb/>
蕭氏<hi>彧</hi>集永嘉先生尚書精意<lb/>
　　九卷<lb/>
　　　佚<lb/>
陳氏<hi>騤</hi>尚書考<lb/>
　　二卷<lb/>
　　　佚<lb/>
<pb n="KR2n0011_WYG_081-23b"/>
　姓譜陳騤字叔通臨海人寧宗時知樞密院事兼叅<lb/>
　知政事卒贈少傅諡文簡<lb/>
宋氏<hi>若水</hi>書小傳<lb/>
　　十卷<lb/>
　　　佚<lb/>
　朱子志墓曰公諱若水字子淵雙流縣人江南西路<lb/>
　轉運判官<lb/>
　經義考卷八十一<lb/>
</p>
<p>
</p>
  </div>
</body>
</text>
</TEI>
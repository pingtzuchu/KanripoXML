<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷七十二</head> <lb/>
    <p>
<pb n="KR2n0011_WYG_072-1a"/>
欽定四庫全書<lb/>
　經義考卷七十二<lb/>
　　　　　　　　　　翰林院檢討朱彞尊撰<lb/>
　　　書<hi>一</hi>
三皇五帝之書<lb/>
　　　佚<hi>虞書存</hi>　<hi>偽三墳書存</hi>
　周官外史掌三皇五帝之書<lb/>
　鄭康成曰楚靈王所謂三墳五典<lb/>
<pb n="KR2n0011_WYG_072-1b"/>
　賈逵曰三墳三皇之書五典五帝之書<lb/>
　孝經緯曰三皇無文有文字之後仰録三皇時事<lb/>
　劉熈曰三墳墳分也論三才之分天地人之治其體<lb/>
　有三也五典典鎭也制法所以鎭定上下其等有五<lb/>
　也今皆亡惟堯典存<lb/>
　葛洪曰隱士以三墳為金玉五典為琴箏<lb/>
　劉勰曰皇世三墳帝代五典<lb/>
　李先曰三皇五帝之典可以補王者神智<lb/>
<pb n="KR2n0011_WYG_072-2a"/>
　劉知幾曰春秋傳載楚左史能讀三墳五典周禮曰外<lb/>
　史掌三皇五帝之書由斯而言則墳典文義三五典<lb/>
　䇿春秋之時猶大行於世<lb/>
　程子曰孔子討論墳典斷自唐虞以下使誠有所謂<lb/>
　羲農之書乃後世稱述當時之事失其義理如許行<lb/>
　所謂神農之言及隂陽醫方稱黄帝之說爾此聖人<lb/>
　所以去之也或疑隂符之類是甚非也此出戰國權<lb/>
　變之術竊窺機要以為變詐之用豈上古至淳之道<lb/>
<pb n="KR2n0011_WYG_072-2b"/>
　耶<lb/>
　葉夢得曰古三墳書為古文竒險不可識了不知其<lb/>
　何語其妄可知也<lb/>
　楊時曰三墳世傳以為古三皇書非也其辭簡而質<lb/>
　逺而無統其有意於倣古之為乎孔子曰神無方易<lb/>
　無體又曰生生之謂易則易之為易其義深矣殆不<lb/>
　可以形數名也是書太古河圖代姓紀曰愽厚而濁<lb/>
　謂之太易太易之數三是以形數名易也其言殆與<lb/>
<pb n="KR2n0011_WYG_072-3a"/>
　孔子異乎吾是以知其非古書也<lb/>
　晁公武曰古三墳書張天覺言得之於比陽民家墳<lb/>
　皆古文而傳乃𨽻書所謂三墳者山氣形也七畧隋<lb/>
　志皆無之世以為天覺偽撰<lb/>
　鄭樵曰三皇太古書亦謂之三墳一曰山墳二曰氣<lb/>
　墳三曰形墳天皇伏羲氏本山墳而作易曰連山人<lb/>
　皇神農氏本氣墳而作易曰歸藏地皇黄帝氏本形<lb/>
　墳而作易曰坤乾雖不畫卦而其名皆曰卦爻大象<lb/>
<pb n="KR2n0011_WYG_072-3b"/>
　連山之大象有八曰君臣民物隂陽兵象而統以山<lb/>
　歸藏之大象有八曰歸藏生動長育止殺而統以氣<lb/>
　坤乾之大象有八曰天地日月山川雲氣而統以形<lb/>
　皆八而八之為六十四其書漢魏不傳至元豐中始<lb/>
　出於唐州比陽之民家世疑偽書然其文古其辭質<lb/>
　而野其錯綜有經緯恐非後人之能為也如緯書猶<lb/>
　見取於前世况此乎且歸藏至晉始出連山至唐始<lb/>
　出然則始出於近代亦不為異事也<lb/>
<pb n="KR2n0011_WYG_072-4a"/>
　中興書目三墳之目見於孔序漢志不載元豐七年<lb/>
　毛漸奉使京西得之其書以山氣形為别山墳謂之<lb/>
　連山氣墳歸藏形墳坤乾與先儒言三易異其中有<lb/>
　姓紀一篇皇䇿一篇政典一篇合為三卷皆偽託也<lb/>
　陳振孫曰元豐中毛漸正仲奉使京西得之唐州民<lb/>
　舍其辭詭誕不經蓋偽書也三墳之名惟見於左氏<lb/>
　右尹子革之言蓋自孔子定書斷自唐虞以下前乎<lb/>
　唐虞無徴不信不復采取於時固已影響不存去之<lb/>
<pb n="KR2n0011_WYG_072-4b"/>
　二千載而其書忽出何可信也况皇謂之墳帝謂之<lb/>
　典皆古史也不當如毛所録其偽明甚人之好竒有<lb/>
　如此其僻者<lb/>
　朱子曰周禮外史掌三皇五帝之書周公所録必非<lb/>
　偽妄若果全偹孔子亦不應悉刪去之或其簡編脫<lb/>
　落不可通曉或是孔子所見止是唐虞以下不可知<lb/>
　耳<lb/>
　羅璧曰典有五而逸其三墳有三而不存其一<lb/>
<pb n="KR2n0011_WYG_072-5a"/>
　王應麟曰前賢謂臯䕫稷契有何書可讀理實未然<lb/>
　周官外史掌三皇五帝之書春秋傳所謂三墳五典<lb/>
　是也黄帝顓頊之道在丹書武王所以端冕東面而<lb/>
　受於師尚父也少皥氏之紀官夫子所以見郯子而<lb/>
　學也孰謂無書可讀哉　又曰吕氏春秋序意曰嘗<lb/>
　得學黄帝之所以誨顓頊矣爰有大圜在上大矩在<lb/>
　下汝能法之為民父母不韋十二紀成於秦八年歳<lb/>
　在涒灘上古之書猶存前聖傳道之淵源猶可考也<lb/>
<pb n="KR2n0011_WYG_072-5b"/>
　　又曰漢初去聖未逺帝王遺書猶有存者賈誼書<lb/>
　修政語引黄帝曰道若川谷之水其出無已其行無<lb/>
　止顓頊曰至道不可過也至義不可易也功莫美於<lb/>
　去惡而為善罪莫大於去善而為惡故非吾善善而<lb/>
　已也善縁善也非惡惡而已也惡縁惡也吾日慎一<lb/>
　日帝嚳曰縁巧者之事而學為巧行仁者之操而與<lb/>
　為仁也故節仁之器以修其財而身專其美矣德莫<lb/>
　高於博愛人而政莫高於博利人故政莫大於信治<lb/>
<pb n="KR2n0011_WYG_072-6a"/>
　莫大於仁吾愼此而已矣帝堯曰吾存心於先古加<lb/>
　志於窮民痛萬姓之罹罪憂衆生之不遂也故一民<lb/>
　或饑曰此吾饑之也一民或寒曰此我寒之也一民<lb/>
　有罪曰此我䧟之也帝舜曰吾盡吾敬而以事吾上<lb/>
　故見謂忠焉吾盡吾敬以接吾敵故見謂信焉吾盡<lb/>
　吾敬以使吾下故見謂仁焉吾取之以敬也吾得之<lb/>
　以敬也此帝王大訓之存於漢者若髙帝能除挾書<lb/>
　之律蕭相國能收秦愽士官之書則倚相所讀者必<lb/>
<pb n="KR2n0011_WYG_072-6b"/>
　不墜矣　又曰三皇之書伏羲有易神農有本草黄<lb/>
　帝有素問<lb/>
　黄震曰孔安國作書序明言孔子去三墳而斷自唐<lb/>
　虞二典為書今信安毛漸正仲乃稱元豐七年奉使<lb/>
　京西得古三墳書於唐州比陽道民間為偽固不待<lb/>
　辨而知特其所以為偽有不容不辨者夫三墳雖不<lb/>
　可復知槩以今之二典則載事之書後世所謂史冊<lb/>
　之類也今其書乃以山墳為第一而指為天皇伏羲<lb/>
<pb n="KR2n0011_WYG_072-7a"/>
　氏連山之易以氣墳次之而指為人皇神農氏歸藏<lb/>
　之易以形墳又次之而指為地皇軒轅氏坤乾之易<lb/>
　愚按伏羲畫八卦歴文王孔子而成今之易三才之<lb/>
　道偹焉此外無餘藴周禮六典晚出於王莽劉歆始<lb/>
　有連山歸藏周易三者之名意謂夏商之世各自有<lb/>
　易於義無稽而好異者喜言之自謂愽古已成空談<lb/>
　况於竊取其名為三墳之書然乎否耶山墳言君臣<lb/>
　民物隂陽兵象氣墳言歸藏生動長育止殺形墳言<lb/>
<pb n="KR2n0011_WYG_072-7b"/>
　天地日月山川雲氣一字各釋為一事實皆無理山<lb/>
　墳綴以姓紀之篇氣墳綴以皇䇿之篇形墳綴以政<lb/>
　典之篇亦皆無理毛漸乃以𦙍征嘗引政典指為證<lb/>
　據不知政典夏氏國法非三墳書也<lb/>
　馬端臨曰按夫子所定之書其亡於秦火而漢世所<lb/>
　不復見者蓋杳不知其為何語矣况三墳已見削於<lb/>
　夫子而謂其書忽出於元豐間其為繆妄可知夾漈<lb/>
　好竒而尊信之過矣况又詳孔安國書序所言則墳<lb/>
<pb n="KR2n0011_WYG_072-8a"/>
　典書也蓋百篇之類也八索易也蓋彖象文言之類<lb/>
　也今所謂三墳者曰山墳氣墳形墳而以為連山歸<lb/>
　藏坤乾之所由作而又各有所謂大象六十四卦則<lb/>
　亦是易書而與百篇之義不類矣豈得與五典並稱<lb/>
　乎<lb/>
　金履祥曰周官外史固有三皇五帝之書未聞墳典<lb/>
　之名也左氏稱三墳五典八索九丘之書未知何書<lb/>
　也或當時别有異書倚相讀之以為愽耳書序以堯<lb/>
<pb n="KR2n0011_WYG_072-8b"/>
　舜有二典遂引三墳五典以配三皇五帝之數證定<lb/>
　書之原反滋紛紛近世有三墳書云得於青城山其<lb/>
　書始出於張天覺家有山墳氣墳形墳之名古易既<lb/>
　有六十四卦安得又有三墳龜山嘗辨其非今婺有<lb/>
　版本蓋書序說啓其偽也<lb/>
　呉萊曰三墳書近出偽書也文鄙而義陋其言伏羲<lb/>
　本山墳而作連山神農本氣墳而作歸藏黄帝本形<lb/>
　墳而作坤乾與周官太卜所掌三易異焉又周官外<lb/>
<pb n="KR2n0011_WYG_072-9a"/>
　史掌三皇五帝之書楚左史倚相能讀三墳五典太<lb/>
　史公所謂縉紳先生難言之者也孔安國書序始以<lb/>
　伏羲神農黄帝之書謂之三墳墳者大也言大道也<lb/>
　茍言大道孔子不刪孔子刪之此其文誠不雅馴矣<lb/>
　且三墳自三墳三易自三易亦無縁合而為一也外<lb/>
　有紀姓者叙上古帝王之世襄陽羅泌頗加采用以<lb/>
　著路史莆田鄭樵謂東漢諸儒尚喜讖三墳書雖近<lb/>
　出庸不愈於讖乎乃引柴霖之傳而上寘諸古易經<lb/>
<pb n="KR2n0011_WYG_072-9b"/>
　之列以為非後世所可及終不能掩其偽也<lb/>
　呉師道曰外史掌三皇之書不言三墳也左史倚相<lb/>
　能讀三墳不云三皇也孔氏以三墳五典合之三皇<lb/>
　五帝書序之文先儒頗疑之遂以是為一定不可易<lb/>
　之論可也　又曰古三墳書宋元豐中毛漸得之唐<lb/>
　州比陽民家紹興中沈斐刻於婺學近歳火板不存<lb/>
　予從張子長假其書讀之所謂三墳以山氣形為别<lb/>
　以伏羲連山神農歸藏軒轅坤乾易合其目墳各有<lb/>
<pb n="KR2n0011_WYG_072-10a"/>
　傳又有姓紀皇䇿政典之篇後序稱天復中青城山<lb/>
　裂石中所得不云何人亦可疑矣按三墳漢藝文志<lb/>
　已無傳隋史載劉炫撰書百數卷題曰連山易子長<lb/>
　謂此書卷題不同亦非炫所撰者天復乃唐末號去<lb/>
　之二千年一旦復出裂石所得尤涉怪誕按晁公武<lb/>
　云張商英偽撰蓋得其實矣既明其偽固不足深辨<lb/>
　略舉一二以見撰者之謬大傳曰易有太極是生兩<lb/>
　儀兩儀生四象四象生八卦先儒不知先天之義故<lb/>
<pb n="KR2n0011_WYG_072-10b"/>
　多誤解今其言曰混沌為太始其數一一為太極天<lb/>
　地之父母天髙明而清地博厚而濁謂之太易為天地<lb/>
　之變太易之數二二為兩儀隂陽之形謂之太初為<lb/>
　天地之交太初之數四四為易四象變而成萬物謂<lb/>
　之太素為三才之始太素之數三三為易天地孕而<lb/>
　生男女謂之三才三才者天地之偹也其言顚倒錯<lb/>
　戾漫無紀綂而自比於易可乎夏書政典云云先儒<lb/>
　皆以為指羲和林氏獨謂上文邦有常刑干先王之<lb/>
<pb n="KR2n0011_WYG_072-11a"/>
　誅文意已足此乃戒吏士之辭故金先生表注因之<lb/>
　其說正矣豈區區摹擬傅會者所能知哉且諸儒皆<lb/>
　不信其書而毛漸沈斐獨信之亦好竒之過爾<lb/>
　吾丘衍曰三墳書此偽本大不可信言辭俗繆字法<lb/>
　非古尚書無也字此書有之<lb/>
　盛熈明曰三墳乃偽書必字合從入戈此從心加一<lb/>
　筆走之合從辵此隨俗作之字引脚其謬甚多<lb/>
　方孝孺曰書之名眞而實偽者多矣何從而信之哉<lb/>
<pb n="KR2n0011_WYG_072-11b"/>
　亦在愼辨之爾辨之法有三味其辭以望其世之先<lb/>
　後正其名以求其事之是非質諸道以索其㫖之淺<lb/>
　深而眞偽無所匿矣吾嘗執是以觀天下之書蓋十<lb/>
　不失一焉若世傳三墳書者則又凡鄙而易見者也<lb/>
　孔安國稱伏羲神農黄帝之書謂之三墳其言大道<lb/>
　今此書以山墳為伏羲之書言君臣民物隂陽兵象<lb/>
　謂之連山易而姓紀皇䇿之篇附焉以氣墳為神農<lb/>
　之書言歸藏生動長育止殺謂之歸藏易以形墳為<lb/>
<pb n="KR2n0011_WYG_072-12a"/>
　黄帝之書言其目而傳以申之考其辭則不類正其<lb/>
　名則不合質諸道則淺陋而無稽其姓紀篇曰太始<lb/>
　者元胎之萌太極者天地之父母太易者天地之變<lb/>
　太初者天地之交太素者三才之始天地孕而生男<lb/>
　女謂之三才頗剽莊列之餘言而造為異說此其道<lb/>
　之淺陋無稽者也其論物則曰木為金所尅服陽臣<lb/>
　十幹此後世厯生之常談伏羲之時曽有之乎論民<lb/>
　曰四民之物以貨為本伏羲之時曷有四民之名乎<lb/>
<pb n="KR2n0011_WYG_072-12b"/>
　謂封拜之辭曰䇿䇿始於漢而謂伏羲氏有䇿辭可<lb/>
　乎祭天地於圜丘大夫之妻曰命婦周禮始有之而<lb/>
　謂天地圜丘恩及命婦為黄帝之事可乎相人之術<lb/>
　起於衰世而謂聖人以形辨貴賤正賢否為神農氏<lb/>
　之書可乎此其名之不合者也其辭皆後世俚野之<lb/>
　談而其尤謬者曰山月升騰川月專浮山雲疊峰川<lb/>
　雲散彩山氣籠烟川氣浮光雲氣流霞皆唐人為詩<lb/>
　之語其政典篇往往竊取書易而損益之如曰惟天<lb/>
<pb n="KR2n0011_WYG_072-13a"/>
　生民惟君奉天民惟邦本食惟民天出言惟辭制器<lb/>
　惟象動作惟變卜筮惟占先時者殺不及時者殺皆<lb/>
　是也或者未之察顧謂書所謂政典正本諸此而定<lb/>
　為上古之書其亦異哉然世之偽書衆矣如内經稱<lb/>
　黄帝汲冢書稱周皆出於戰國秦漢之人故其書雖<lb/>
　偽而其文近古有可取者此書則又偽於近代者也<lb/>
　其後有序不著其姓名自謂天復中隱於青城之西<lb/>
　因風雨石裂中有石匣得此書於匣中其文絶與此<lb/>
<pb n="KR2n0011_WYG_072-13b"/>
　書類天復唐昭宗時也豈即青城隱者所偽耶雖然<lb/>
　聖人之經猶日月然其道猶天地然使孔子時有三<lb/>
　墳書孔子固不得而刪存其名而亡其書孔子猶嘗<lb/>
　言之今孔子之繫易但云伏羲氏畫八卦神農氏為<lb/>
　耒耜黄帝垂衣裳未嘗言三皇有所謂三墳書也孔<lb/>
　子不言安國何據而言之耶然則安國之言亦妄矣<lb/>
　彼偽為書者因其言而復僭襲周禮三易連山歸藏<lb/>
　之名以為伏羲神農之書周易不可襲則以歸藏先<lb/>
<pb n="KR2n0011_WYG_072-14a"/>
　坤後乾名黄帝者故曰坤乾其亦妄之妄者耶以區<lb/>
　區俚野之文而欲托於三代唐虞之上是猶瞽夫懸<lb/>
　破鏡於空中而欲自比於日月也其亦惑之甚耶於<lb/>
　乎世之擬經者亦可以知愧矣<lb/>
　胡應麟曰仲尼贊易序書刪詩而三墳不經見則春<lb/>
　秋倚相所嘗讀已屬可疑况劉炫所上毛漸所傳淺<lb/>
　陋弗根惡覩所謂三墳者乎<lb/>
　　　　按外史所掌三皇五帝之書若許行為神農<lb/>
<pb n="KR2n0011_WYG_072-14b"/>
　　　　之言列子稱黄帝之書皆是豈必三墳五典<lb/>
　　　　哉以三墳五典實三皇五帝之書本於偽孔<lb/>
　　　　安國書序也觀杜氏注左傳墳典丘索苐云<lb/>
　　　　皆古書名未嘗定為三皇五帝之書足以證<lb/>
　　　　其非矣至於三墳偽書人知其謬以鄭漁仲<lb/>
　　　　之愽洽獨信之不疑毋乃過與<lb/>
　<lb/>
　經義考卷七十二<lb/>
</p>
<p>
</p>
  </div>
</body>
</text>
</TEI>
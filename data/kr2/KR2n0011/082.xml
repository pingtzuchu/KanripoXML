<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷八十二</head> <lb/>
    <p>
<pb n="KR2n0011_WYG_082-1a"/>
欽定四庫全書<lb/>
　經義考卷八十二<lb/>
　　　　　　　　　　翰林院檢討朱彝尊撰<lb/>
　　　書<hi>十一</hi>
朱子<hi>熹</hi>尚書古經<lb/>
　　通考五卷<lb/>
　　　未見<lb/>
　陳振孫曰晦庵所錄分經與序仍為五十九篇以存<lb/>
<pb n="KR2n0011_WYG_082-1b"/>
　古也<lb/>
書説<lb/>
　　宋志七卷<lb/>
　　　存<lb/>
　陳淳曰書無文公解然有典謨二篇説得已甚明白<lb/>
　親切精當非博物洽聞理明義精不及此<lb/>
　陳振孫曰晦庵門人黄士毅集其師説之遺以為此<lb/>
　書晦庵於書一經獨無訓傳每謂錯簡脱文處多不<lb/>
<pb n="KR2n0011_WYG_082-2a"/>
　可强通今惟二典禹謨召誥洛誥金縢有解及九江<lb/>
　彭蠡皇極有辨其他皆文集語錄中摘出<lb/>
　都穆曰朱子於經傳多有訓釋惟尚書則否葢以其<lb/>
　多錯簡脱文非古文之全也蔡氏書傳序云二典禹<lb/>
　謨先生葢嘗是正則其他固未之及世所傳有朱子書<lb/>
　説葢當時門人取語錄文集中語以成之非朱子意也<lb/>
　　　　按文公書説黄氏所錄外又有湯氏中所輯<lb/>
　　　　今不傳<lb/>
<pb n="KR2n0011_WYG_082-2b"/>
蔡氏<hi>沈</hi>書傳<lb/>
　　宋志六卷<lb/>
　　　存<lb/>
　沈自序曰慶元己未冬先生文公命沈作書集傳明<lb/>
　年先生歿又十年始克成編總若干萬言嗚呼書豈<lb/>
　易言哉二帝三王治天下之大經大法皆載此書而<lb/>
　淺見薄識豈足以盡發藴奧且生於數千載之下而<lb/>
　欲講明於數千載之前亦已難矣然二帝三王之治<lb/>
<pb n="KR2n0011_WYG_082-3a"/>
　本於道二帝三王之道本於心得其心則道與治固<lb/>
　可得而言矣何者精一執中堯舜禹相授之心法也<lb/>
　建中建極商湯周武相傳之心法也曰德曰仁曰敬<lb/>
　曰誠言雖殊而理則一無非所以明此心之妙也至<lb/>
　於言天則嚴其心之所自出言民則謹其心之所由<lb/>
　施禮樂敎化心之發也典章文物心之著也家齊國<lb/>
　治而天下平心之推也心之德其盛矣乎二帝三王<lb/>
　存此心者也夏桀商受亡此心者也太甲成王困而<lb/>
<pb n="KR2n0011_WYG_082-3b"/>
　存此心者也存則治亡則亂治亂之分顧其心之存<lb/>
　不存何如耳後世人主有志於二帝三王之治不可<lb/>
　不求其道有志於二帝三王之道不可不求其心求<lb/>
　心之要舍是書何以哉沈自受讀以來沉潛其義叅<lb/>
　考衆説融㑹貫通迺敢折𠂻微辭奥㫖多述舊聞二<lb/>
　典禹謨先生葢嘗是正手澤尚新嗚呼惜哉集傳本<lb/>
　先生所命故凡引用師説不復識别四代之書分為<lb/>
　六卷文以時異治以道同聖人之心見於書猶化工<lb/>
<pb n="KR2n0011_WYG_082-4a"/>
　之妙著於物非精深不能識也是傳也於堯舜禹湯<lb/>
　文武周公之心雖未必能造其微於堯舜禹湯文武<lb/>
　周公之書因是訓詁亦可以得其指意之大畧矣<lb/>
　子杭上書集傳表曰伏以惟精惟一以執中乃三聖<lb/>
　傳授之心法無黨無偏而建極葢百王立治之大經<lb/>
　先臣親繹於師承遺帙初明於宗㫖恭逢睿聖敬効<lb/>
　涓埃臣切考典謨訓誥誓命之文無非載道及更劉<lb/>
　班賈馬鄭服之手寖以失真二孔註疏雖存諸家箋<lb/>
<pb n="KR2n0011_WYG_082-4b"/>
　釋愈衆黨同伐異已乖平平蕩蕩之風厭常喜新又<lb/>
　失渾渾灝灝之氣訛以相襲雜而不純暨皇圗赤伏<lb/>
　之中興有大儒朱熹之特出經皆為之訓傳義理洞<lb/>
　明書尤切於討論工夫未逮謂先臣沈從遊最久見<lb/>
　道已深俾加探索之功以遂發揮之志微辭奧㫖既<lb/>
　得於講習之餘大要宏綱盡授以述作之意徃復之<lb/>
　緘具在刪潤之墨猶新半生殫採摭之勞六卷著研<lb/>
　覃之思帝王之制坦然明白聖賢之言炳若丹青使<lb/>
<pb n="KR2n0011_WYG_082-5a"/>
　澄徹於九重亦熙緝之一助兹葢恭遇皇帝陛下智<lb/>
　由天錫德與日新任賢勿貳去邪勿疑既從民情而<lb/>
　罔咈制治未亂保邦未危葢思君道之克艱雖聰明<lb/>
　之憲天猶終始而念學臣誤䝉拔擢獲玷班行自揣<lb/>
　章句之徒莫効絲毫之報抱父書而永歎望宸闕以<lb/>
　冐陳倘獲清閑乙覽之俯臨豈但疇昔辛勤之不朽<lb/>
　置之座右常聞無怠無荒之規措諸海隅咸仰克寛<lb/>
　克仁之治所有先臣沈書集傳六卷小序一卷朱熹<lb/>
<pb n="KR2n0011_WYG_082-5b"/>
　問答一卷繕寫成十二册用黄羅装褙䕶封謹隨表<lb/>
　上進<lb/>
　真德秀表墓曰君諱沈字仲黙姓蔡氏西山先生季<lb/>
　子也從文公遊文公晚年訓傳諸經畧偹獨書未及<lb/>
　為整環視門生求可付者遂以屬君君沉潛反覆數<lb/>
　十年然後克就其書攷序文之誤訂諸儒之説以發<lb/>
　明二帝三王羣聖賢用心之要洪範洛誥泰誓諸篇<lb/>
　往往有先儒所未及者慶元初偽學之論興文公以<lb/>
<pb n="KR2n0011_WYG_082-6a"/>
　黨魁黜聘君亦遠謫舂陵君徒歩數千里以從聘君<lb/>
　不幸沒貶所君復徒歩䕶柩以歸卜居九峯當世名<lb/>
　卿物色求訪將薦用君不屑就也<lb/>
　趙希弁曰右晦庵先生訂正而武夷蔡沈集傳也沈<lb/>
　自序於前其子奉議郎秘書省著作佐郎兼權右侍<lb/>
　郎官兼樞密院編修官兼諸王宫大小學敎授杭進<lb/>
　於朝沈字仲黙號九峯先生<lb/>
　黄震曰經解惟書最多至蔡九峯叅合諸儒要説嘗<lb/>
<pb n="KR2n0011_WYG_082-6b"/>
　經朱文公訂正其釋文義既視漢唐為精其發指趣<lb/>
　又視諸家為的書經至是而大明如揭日月矣<lb/>
　朱升曰古文書序自為一篇孔注移之各冠篇首序<lb/>
　文與書本㫖往往不協蔡氏刪之而置於後以存其<lb/>
　舊葢朱子所授之㫖也<lb/>
　何喬新曰自漢以來書傳非一安國之注類多穿鑿<lb/>
　頴達之疏惟詳制度朱子所取四家而王安石傷於<lb/>
　鑿吕祖謙傷於巧蘇軾傷於略林之竒傷於繁至蔡<lb/>
<pb n="KR2n0011_WYG_082-7a"/>
　氏集傳出别今古文之有無辨大序小序之訛舛而<lb/>
　後二帝三王之大經大法粲然於世焉<lb/>
　桂蕚曰書典謨注雖經朱子改定尚有冗處其夏書<lb/>
　以後蔡傳雖詳亦多贅鑿務在反之於心其不可通<lb/>
　者不可强也<lb/>
　何孟春曰蔡氏書傳日月五星運與朱子詩傳不同<lb/>
　及其他注説與鄱陽鄒季友所論亦有未安者<lb/>
　趙樞生曰昔人言明經者諸儒害經者亦諸儒以今<lb/>
<pb n="KR2n0011_WYG_082-7b"/>
　觀之書蔡氏傳為尤甚葢殷盤周誥詰屈詭晦已自<lb/>
　不可知况秦火之後又多斷簡殘編脱文譌字今必<lb/>
　欲以常理恒言釋之故多勉强附㑹<lb/>
黄氏<hi>榦</hi>尚書説<lb/>
　　十卷<lb/>
　　　佚<lb/>
潘氏<hi>柄</hi>尚書解<lb/>
　　　佚<lb/>
<pb n="KR2n0011_WYG_082-8a"/>
輔氏<hi>廣</hi>尚書注<lb/>
　　　佚<lb/>
　浙江通志輔廣字漢卿崇德人師事朱子及東萊呂<lb/>
　氏嘉定間入仕尋奉祠學者稱傳貽先生<lb/>
董氏<hi>銖</hi>尚書注<lb/>
　　　佚<lb/>
李氏<hi>相祖</hi>書説<lb/>
　　三十卷<lb/>
<pb n="KR2n0011_WYG_082-8b"/>
　　　佚<lb/>
　閩書李相祖字時可光澤人從朱文公學曾以文公<lb/>
　命編書説三十卷<lb/>
吳氏<hi>昶</hi>書説<lb/>
　　四十卷<lb/>
　　　佚<lb/>
　曾孫龍翰曰先曾大父從游朱子之門文公以掃墓<lb/>
　歸婺源曾大父上所著書説文公深嘉之<lb/>
<pb n="KR2n0011_WYG_082-9a"/>
　　　　按龍翰字式賢有古梅吟藳其讀家集詩云<lb/>
　　　　吾家友堂翁硯影雙鬢寒刻志鑽書史篝燈<lb/>
　　　　照夜闌寃哉命壓頭那復博一官友堂紛遺<lb/>
　　　　藳㡬成汲冢殘江東兵燹餘白璧喜重完自<lb/>
　　　　序云友堂遺文今所存者書説四十卷易論<lb/>
　　　　四十卷葢宋季書雖僅存未曾刋行者也<lb/>
陳氏<hi>文蔚</hi>尚書類編<lb/>
　　十三卷<lb/>
<pb n="KR2n0011_WYG_082-9b"/>
　　　佚<lb/>
　文蔚進表曰臣文蔚言七月十五日伏凖本州送到<lb/>
　七月五日尚書省劄子取索臣所著尚書類編者臣<lb/>
　一介庸愚識見膚淺不自揆度妄意纂輯得罪聖門<lb/>
　方竊自訟豈謂聖朝不棄涓埃兼收並取下及纖微<lb/>
　臣文蔚惶懼惶懼頓首頓首臣竊聞帝王出治稽古<lb/>
　為先聖哲貽謀修身是急必探賾於精微之地乃收<lb/>
　功於土苴之餘自昔講求具有本末伏惟皇帝陛下<lb/>
<pb n="KR2n0011_WYG_082-10a"/>
　英資天縱聖敬日躋道得堯禹湯文之傳書究虞夏<lb/>
　商周之藴微言奥㫖黙契於宸𠂻大義宏綱悉關於<lb/>
　天理非如經生學士窮年既日苦志疲精溺情傳注<lb/>
　之間玩意篇章之末葢將以彌淪天地酬酢古今無<lb/>
　非帝學之淵源豈但雲章之黼黻然且下採芻蕘之<lb/>
　論上裨旒冕之聰如太華之微塵不遺若日月之容<lb/>
　光必照聖而益聖新於又新幸若愚臣生逢明盛且<lb/>
　如臣者老於草澤幼玩簡編久䝉敎育之恩得盡鑽<lb/>
<pb n="KR2n0011_WYG_082-10b"/>
　研之力竊謂書者精一之㫖首傳於二聖彝倫之敘<lb/>
　備闡於九疇天文稽七政之齊地理盡九州之貢揖<lb/>
　遜征誅心同而迹異侯甸男衛理一而分殊拔伊尹<lb/>
　於耕野之微相傅説於築巖之賤官制刑以儆有位<lb/>
　德好生以洽民心無逸俾知於艱難酒誥深懲於沈<lb/>
　湎鼎耳雉鳴則祖已之訓入西旅獒獻則召公之戒<lb/>
　陳以至用人建官大則公孤師保惟其人微則侍御<lb/>
　僕從罔非正非其人何以經邦而論道不以正未免<lb/>
<pb n="KR2n0011_WYG_082-11a"/>
　親佞而狎邪所繫非輕誠<hi>原闕</hi>忽凡此皆理國安民<lb/>
　之要亦豈無綂宗㑹元之方要之典學之一言是乃<lb/>
　尊經之明法伏願皇帝陛下加日就月將之志進日<lb/>
　升月至之功用舜之中建武之極以是陶成萬化鼓<lb/>
　舞羣生還風俗於邃古之初示法則於將來之永則<lb/>
　臣得漁樵同樂鉛槧自娛雖居曠野之遐若對清光<lb/>
　之近書編凡一十三卷謹隨表投進以聞<lb/>
　宋鑑端平二年二月都省言進士陳文蔚所著尚書<lb/>
<pb n="KR2n0011_WYG_082-11b"/>
　解注有益治道詔補迪功郎<lb/>
　　　　按類編已佚其表載克齋集中書成時賦詩<lb/>
　　　　云水飲已忘三月味囊中真乏一錢儲屢空<lb/>
　　　　本是吾家事嬴得閒身且著書洵有道之言<lb/>
　　　　也<lb/>
戴氏<hi>蒙</hi>書説<lb/>
　　　佚<lb/>
馮氏<hi>椅</hi>尚書輯説<lb/>
<pb n="KR2n0011_WYG_082-12a"/>
　　　未見<lb/>
孫氏<hi>調</hi>龍坡書解<lb/>
　　五十卷<lb/>
　　　佚<lb/>
尚書發題<lb/>
　　　佚<lb/>
林氏<hi>䕫孫</hi>尚書本義<lb/>
　　　佚<lb/>
<pb n="KR2n0011_WYG_082-12b"/>
　閩書䕫孫字子武福州人從朱文公游嘉定中特奏<lb/>
　名為縣尉<lb/>
徐氏<hi>僑</hi>尚書括㫖<lb/>
　　十卷<lb/>
　　　存<lb/>
　姚希得序曰凡物有所不至者必有所獨至如丘明<lb/>
　擅良史之譽子夏列文學之班此二子者非所稱五<lb/>
　官不具無以與於文章之觀者哉而春秋敘事獨見<lb/>
<pb n="KR2n0011_WYG_082-13a"/>
　左氏聖門辭藻首重卜商乃知古人用志凝神之説<lb/>
　良不誣也婺州文清公徐先生諱僑字崇父號毅齋淳<lb/>
　熙十一年進士胸吐詞峯心吞學海而於五經宗㫖<lb/>
　尤所究心故先生著述有讀易記讀詩記諸咏雜説<lb/>
　文素等書行於世為世所傳誦若此虞周二書括㫖<lb/>
　尤其潛心究學輯而成帙者夫五經為諸書之冠而<lb/>
　虞周二書皆聖訓典謨惟精惟一之㫖又為五經之<lb/>
　冠茍非深明其奧曲洞其理安能妄措一詞今諦觀<lb/>
<pb n="KR2n0011_WYG_082-13b"/>
　是帙注解詳密毫無滲漏乃知先生於此書之宗㫖<lb/>
　黙識心通其於繼往聖開來學豈不賴有此耶先生<lb/>
　暮年以此書進呈皇朝存於青宮閣秘本客秋余得<lb/>
　先生原稿因重錄寶藏允留家塾讀是書者始信先<lb/>
　生之學問淵源當與左氏卜商並垂於天壤矣景定<lb/>
　四年三月<lb/>
許氏<hi>奕</hi>尚書講義<lb/>
　　十卷<lb/>
<pb n="KR2n0011_WYG_082-14a"/>
　　　佚<lb/>
　魏了翁撰碑曰奕字成子慶元五年進士第一授宣<lb/>
　義郎簽書劍南節度判官嘉泰四年授秘書省正字<lb/>
　遷校書郎兼吳興郡王府敎授尋遷秘書郎著作佐<lb/>
　郎著作郎兼權考功郎官開禧三年遷起居舍人明<lb/>
　年改元嘉定為通謝使聘金遷起居郎兼權給事中<lb/>
　使還除權禮部侍郎俄兼侍講陞侍讀二年遷吏部<lb/>
　侍郎三年兼修玉牒官又以給事中闕官申命兼權<lb/>
<pb n="KR2n0011_WYG_082-14b"/>
　除顯謨閣待制知瀘州五年除知䕫州府表辭不行<lb/>
　改知遂寧府八年進龍圗閣待制九年加寶謨閣直<lb/>
　學士致仕公詞章雅健兼通篆籕書其所裒萃斷藳<lb/>
　僅得毛詩説三卷論語尚書周禮講義十卷所逸多<lb/>
　矣<lb/>
　姓譜奕簡州人<lb/>
鄒氏<hi>補之</hi>書説<lb/>
　　　佚<lb/>
<pb n="KR2n0011_WYG_082-15a"/>
　浙江通志鄒補之字公袞開化人受業朱子及東萊<lb/>
　之門淳熙初舉進士判江寧府<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_082-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷八十二<lb/>
</p>
<p>
</p>
  </div>
</body>
</text>
</TEI>
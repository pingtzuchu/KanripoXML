<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二十四</head> <lb/>
    <p>
<pb n="KR2n0011_WYG_024-1a"/>
欽定四庫全書<lb/>
　經義考卷二十四<lb/>
　　　　　　　　　　翰林院檢討朱彞尊撰<lb/>
　　　易<hi>二十三</hi>
胡氏<hi>銓</hi>易傳拾遺<lb/>
　　宋志十卷<lb/>
　　　佚<lb/>
　陳振孫曰敷文閣直學士廬陵胡銓邦衡撰銓建炎<lb/>
<pb n="KR2n0011_WYG_024-1b"/>
　甲科上書乞斬秦檜謫嶺海秦死得歸孝宗即位始<lb/>
　復官又以沮再和之議得罪去乾道中入爲丞郎銓<lb/>
　謫新州作此書大槩宗主程氏而時出新意於易傳<lb/>
　之外李泰發為之序其曰拾遺謙辭也<lb/>
　王應麟曰小畜下體乾復上體坤乾坤相應故小畜<lb/>
　初九復自道九二牽復吉與復六四中行獨復六五<lb/>
　敦復无悔義甚相類牽復中不自失敦復中以自考<lb/>
　二五皆得中故也澹庵云<lb/>
<pb n="KR2n0011_WYG_024-2a"/>
　宋史銓在嶺海嘗訓傳諸經歸上所著易春秋周禮<lb/>
　禮記解詁藏秘書省<lb/>
洪氏<hi>興祖</hi>周易古今考異釋疑<lb/>
　　宋志一卷<lb/>
　　　佚<lb/>
　中興舘閣録洪興祖字慶善丹陽人嘉王榜上舍出<lb/>
　身紹興三年正月除著作佐郎五月爲駕部員外郎<lb/>
　王應麟曰興祖爲漢以来諸儒所傳各有師承唐陸<lb/>
<pb n="KR2n0011_WYG_024-2b"/>
　徳明著音義兼存别本諸儒各以所見去取今以一<lb/>
　行所纂古子夏傳為正而以諸書附注其下<lb/>
周易通義<lb/>
　　二十卷<lb/>
　　　佚<lb/>
古易攷義<lb/>
　　十卷<lb/>
　　　佚<lb/>
<pb n="KR2n0011_WYG_024-3a"/>
古今易縂志<lb/>
　　三卷<lb/>
　　　佚<lb/>
　　　　右三部見鎮江府志<lb/>
錢氏<hi>述</hi>易斷<lb/>
　　　佚<lb/>
　　　　見尤氏遂初堂目録<lb/>
林氏<hi>儵</hi>易説<lb/>
<pb n="KR2n0011_WYG_024-3b"/>
　　宋志十二卷<lb/>
　　　佚<lb/>
變卦天道大備書<lb/>
　　宋志八卷<hi>又五卷</hi>
　　　佚<lb/>
變卦纂集<lb/>
　　宋志一卷<lb/>
　　　佚<lb/>
<pb n="KR2n0011_WYG_024-4a"/>
　馮椅曰其説考甲子通數以八卦定八方並以乾坎<lb/>
　艮震㢲離坤兌爲序<lb/>
　玉海紹興六年林儵乞上所著易書詔給事中朱震<lb/>
　詳問震言用功至勤仍令明州給札錄其所著易説<lb/>
　及天道大備書變卦纂集等合二十六卷上之二月<lb/>
　甲辰儵循資與堂除直秘閣<lb/>
　胡一桂曰右廸功郎林儵易説十二卷變卦八卷變<lb/>
　卦纂集一卷<lb/>
<pb n="KR2n0011_WYG_024-4b"/>
李氏<hi>授之</hi>易解通義<lb/>
　　宋志三十卷<lb/>
　　　佚<lb/>
　玉海紹興八年六月李授之上易解除直秘閣<lb/>
　胡一桂曰授之紹興初知簡州易解毎卦之首各著<lb/>
　論一篇以言一卦之大要又著論十篇明易之㫖趣<lb/>
劉氏<hi>翔</hi>易解<lb/>
　　宋志六卷<lb/>
<pb n="KR2n0011_WYG_024-5a"/>
　　　佚<lb/>
　玉海紹興十五年十月劉翔進易解<lb/>
　董真卿曰翔福州水<hi>闕</hi>人易解六卷紹興十五年表<lb/>
　進監學官㸔詳云通逹經㫖附近人情間出新意議<lb/>
　論不詭旁渉史傳援證明白特差福州教授書藏禁<lb/>
　中洪邁爲序<lb/>
　閩書劉翔字圖南通諸經尤注意於易官蘄春尉上<lb/>
　所著易卦辭授福州教授再授潭州教授卒於官<lb/>
<pb n="KR2n0011_WYG_024-5b"/>
吳氏<hi>沆</hi>易璇璣<lb/>
　　宋志三卷<lb/>
　　　存<lb/>
　沆自序曰臣自少學易病其難明求諸聖人之言曰<lb/>
　知者觀其彖辭則思過半矣又求諸明彖之言曰處<lb/>
　璇璣以觀大運則天地之動未足怪也臣自是誦易<lb/>
　之彖浸歴嵗時渙然氷釋然後知自彖而求易無不<lb/>
　得捨彖而求易無不惑彖也者易之門户而象之管<lb/>
<pb n="KR2n0011_WYG_024-6a"/>
　鑰也臣學彖既有所省以次求之卦求之象求之爻<lb/>
　稍見諸儒缺失因拾其餘遺竊為議論以爲易之道<lb/>
　莫大於乾坤而聖人以天為法乃作法天六子之用<lb/>
　初無定體變而通之存乎其人作通六子乾坤六子<lb/>
　皆以中道為貴作貴中中也者二五之位也而六爻<lb/>
　之位互分隂陽去其初上則不足以成章作初上定<lb/>
　位踐其位者非六即九也六九之名當定於自然而<lb/>
　先儒以人事加之於理未安作六九定名位既定則<lb/>
<pb n="KR2n0011_WYG_024-6b"/>
　六十四變决非偶然作天地變卦卦變之説不一而<lb/>
　足先儒考傳或失其正論其至當不過有四作論變<lb/>
　有四泥於辭不知象之可貴則不見天地之藴奥作<lb/>
　有象明象之端莫先於彖作求彖聖人之作易非直<lb/>
　爲卜筮而已所以崇帝王之徳業辨君臣之名位而<lb/>
　定君子小人之分也乃作明位明君道明君子君子<lb/>
　之徳足以養人然後刑可議刑可議而後伐可致作<lb/>
　論養論刑論伐葢天下之㫖不明於天下則教道不<lb/>
<pb n="KR2n0011_WYG_024-7a"/>
　立教道不立内外不分而吉凶無辨也作辨聖辨内<lb/>
　外辨吉凶易之爲道變動不居卦無定象爻無定辭<lb/>
　不可以有執也乃作通卦通象通爻通辭苟期乎通<lb/>
　而無一定為證則失之汎汎無統作通證事有一定<lb/>
　而未免於疑者重卦繫辭是也作釋卦釋繫互體之<lb/>
　説雖不可泥而亦不可廢作存互體如是而易略備<lb/>
　矣凡物既偹則當思其未偹者以廣之作廣演而終<lb/>
　焉凡二十七篇分為三卷上以明天理之自然中以<lb/>
<pb n="KR2n0011_WYG_024-7b"/>
　講人事之修下以偹傳䟽之失庶幾上補聖時崇廣<lb/>
　經術之意名之曰易璇璣云<lb/>
　玉海紹興十六年撫州布衣吳沆進易璇璣三卷二<lb/>
　十七篇<lb/>
　宋鑑紹興十六年九月撫州布衣呉澥進宇内辨歴<lb/>
　代疆域志吳沆進易璇璣三墳訓義太學博士王之<lb/>
　望言三墳書無所傳授疑近世好事者所為詔澥永<lb/>
　免文解沆以書犯廟諱故賞不及焉<lb/>
<pb n="KR2n0011_WYG_024-8a"/>
　胡一桂曰沆字徳逺號環溪先生臨川人環溪其所<lb/>
　居也易璇璣三卷每卷九篇雜論易義又有易禮圗<lb/>
　説前有或問六條圖説十二軸<lb/>
郭氏<hi>伸</hi>易解<lb/>
　　　佚<lb/>
　玉海紹興十六年四月郭伸上易解<lb/>
　宋鑑紹興十六年四月丙辰通判成州郭伸獻易解<lb/>
　上曰易象深微極難窮究須自有得仍不穿鑿始可<lb/>
<pb n="KR2n0011_WYG_024-8b"/>
　謂之通經伸議論亦觕通可畧加旌擢於是進伸一<lb/>
　官<lb/>
王氏<hi>義朝</hi>易説<lb/>
　　十卷<lb/>
易論<lb/>
　　十二卷<lb/>
　　　俱佚<lb/>
　紹興府志王義朝字國賓麗水人登進士第主光澤<lb/>
<pb n="KR2n0011_WYG_024-9a"/>
　簿調紹興教授因家上虞嘗進易論十二卷髙宗下<lb/>
　其書國子監命典諸王宫大小學歴江東提舉罷歸<lb/>
　著易説十卷<lb/>
張氏<hi>掄</hi>易卦補遺<lb/>
　　　佚<lb/>
　王應麟曰張掄爲易卦補遺其言曰易以初上二爻<lb/>
　爲定體以中四爻為變繫辭謂之中爻先儒謂之互<lb/>
　體所謂雜物撰徳辨是與非八卦互成剛柔相易之<lb/>
<pb n="KR2n0011_WYG_024-9b"/>
　道非此無見焉<lb/>
丘氏<hi>礪</hi>易議<lb/>
　　　佚<lb/>
　姑蘇志丘礪字師説朐山人建炎初知吳江縣因家<lb/>
　常<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>入爲國子監丞御史臺檢法大理寺丞權户部<lb/>
　郎知筠泰建三州除福建提舉兼提刑改轉運判官<lb/>
　有易議<lb/>
王氏<hi>大寳</hi>周易證義<lb/>
<pb n="KR2n0011_WYG_024-10a"/>
　　十卷<lb/>
　　　佚<lb/>
　董真卿曰大寳字元龜潮州人孝宗時以諌議大夫<lb/>
　兼侍講上語曰髙宗謂卿邃於易故有是除後官禮<lb/>
　部尚書有周易證義十卷<lb/>
　胡一桂曰證義多是文義間亦及象雖明白而甚淺<lb/>
　近<lb/>
　閩書大寳建炎二年進士紹興中任福建提㸃刑獄<lb/>
<pb n="KR2n0011_WYG_024-10b"/>
　司仕終禮部尚書所著易義表進於朝<lb/>
吳氏<hi>黻</hi>周易詳解<lb/>
　　四十卷<lb/>
　　　未見<lb/>
　胡一桂曰黻字元綬周易詳解四十卷只是敷演文<lb/>
　義為時文之學不及象數紹興丁丑書成<lb/>
周氏<hi>聿</hi>易説<lb/>
　　　佚<lb/>
<pb n="KR2n0011_WYG_024-11a"/>
　江西通志周聿字徳元青州人徙居上饒紹興間召<lb/>
　對陳經論稱㫖累官户部侍郎<lb/>
徐氏<hi>霖</hi>易傳<lb/>
　　　佚<lb/>
　姓譜霖玉山人紹興初進士著有易傳春秋發微<lb/>
章氏<hi>服</hi>易解<lb/>
　　二卷<lb/>
　　　佚<lb/>
<pb n="KR2n0011_WYG_024-11b"/>
　金華志章服字徳文永康人紹興二年進士累官吏<lb/>
　部侍郎<lb/>
鄭氏<hi>克</hi>揲蓍古法<lb/>
　　宋志一卷<lb/>
　　　未見<lb/>
　王應麟曰紹興中鄭克武子撰以今之言揲蓍法者<lb/>
　或不取四營成易不待三變成爻而謂之小衍或不<lb/>
　揲右手所分不數小指所掛而謂之新譜故列舊法<lb/>
<pb n="KR2n0011_WYG_024-12a"/>
　使有可據<lb/>
劉氏<hi>藻</hi>易解<lb/>
　　五卷<lb/>
　　　佚<lb/>
　閩書劉藻字昭信福州人嘗解易有曰見險而止爲<lb/>
　需見險不止爲訟能通其變為隨不能通變爲蠱<lb/>
關氏<hi>注</hi>易傳<lb/>
　　一卷<lb/>
<pb n="KR2n0011_WYG_024-12b"/>
　　　佚<lb/>
　陳善曰紹興中錢唐關注子東著易傳一卷<lb/>
郭氏<hi>雍</hi>傳家易說<lb/>
　　宋志十一卷<lb/>
　　　闕<hi>今惟大易粹言所載存</hi>
　雍自序曰易道㝠昧於鴻荒之世庖犧氏始畫而明<lb/>
　之歴數千年概見於聖人行事而述作無聞焉文王<lb/>
　重之然後煥然成章此文王之所以爲文也逮春秋<lb/>
<pb n="KR2n0011_WYG_024-13a"/>
　時大道不行獨卜筮行於世孔子於是作傳大明其<lb/>
　道然後天下復知文王之易為大道之書故自開闢<lb/>
　以来力舉斯道而明之者三聖人而止耳觀三聖人<lb/>
　之爲心所以曉天下萬世者亦可謂至矣自孔子沒<lb/>
　微言復絶至秦漢間斯道大否漢興諸儒僅能訓詁<lb/>
　舉大義或復歸於隂陽家流大失聖人言易之㫖正<lb/>
　始中王輔嗣一切革去易以髙尚之言然輔嗣祖述<lb/>
　虚無其辭雖美而無用於天下國家於是易爲空言<lb/>
<pb n="KR2n0011_WYG_024-13b"/>
　矣又非三聖人所謂易之道也虚無之學流弊至今<lb/>
　卒無以正之兹大道所以不明歟大抵自漢以来學<lb/>
　者以利禄為心明經祗欲取青紫而已責以聖人之<lb/>
　道固不可得而聞也宋興百有餘載有明道伊川二<lb/>
　程先生横渠張先生出焉監前世儒者之弊力除千<lb/>
　餘載利禄之學直以聖人爲師斯道為己任豈非古<lb/>
　之所謂豪傑之士也哉其於孟氏之功聖智巧力之<lb/>
　間而已先人受業伊川先生二十餘年雍始生之時<lb/>
<pb n="KR2n0011_WYG_024-14a"/>
　横渠明道久已謝世甫四歳而伊川歿獨聞先人言<lb/>
　先生之道其所學所行所以教授多見於易與春秋<lb/>
　中庸論語孟氏之書是以門人悉於此盡心焉且自<lb/>
　周公殁大道不行五百餘歳而得孔子孔子殁百有<lb/>
　餘歳而得孟子去聖人世如此未逺而道之難明亦<lb/>
　已甚矣况於孔子殁後千五百餘年而三先生欲力<lb/>
　復聖人之道其難矣哉夫先知先覺之士曠世無有<lb/>
　將使百世之下聞者莫不興起豈非三先生之力也<lb/>
<pb n="KR2n0011_WYG_024-14b"/>
　歟雍不肖無聞甘與草木腐久矣重念先人之學殆<lb/>
　將冺絶先生之道亦因以息唯懼無以遺子孫於是<lb/>
　潛稽易象以述舊聞傳於家使毋忘先人之業道雖<lb/>
　不足志則有餘矣孟子所謂嘐嘐然曰古之人古之<lb/>
　人者其庻幾歟<lb/>
　宋史郭雍字子和其先洛陽人傳其父忠孝學隠居<lb/>
　陜州放浪長楊山谷間號白雲先生乾道中薦於朝<lb/>
　旌召不起賜號冲晦處士後更封頥正先生<lb/>
<pb n="KR2n0011_WYG_024-15a"/>
　陳振孫曰傳家易說十一卷冲晦處士郭雍頥正撰<lb/>
　自言其父忠孝受學於程伊川伊川示以易之艮曰<lb/>
　艮止也學道之要無出於此自是方覺讀易有味牓<lb/>
　其室曰兼山立身行道皆自止始兵興之初先人舊<lb/>
　業掃地念欲補續其說中心所知者艮止也潛稽易<lb/>
　學以述舊聞用傳於家雍隠居陜州長楊山中帥守<lb/>
　屢薦召之不至由處士封頥正先生其末提舉趙善<lb/>
　譽言於朝遣官受所欲言得其傳家兵學六卷以進<lb/>
<pb n="KR2n0011_WYG_024-15b"/>
　時淳熈丙午也<lb/>
　馮椅曰白雲山人易說紹興辛亥歳序不以彖爲卦<lb/>
　辭而直循王弼之名以爲孔子自言其彖泥於卦變<lb/>
　毛伯玉不以爲不然<lb/>
　楊士竒曰頥正先生於易發明精到<lb/>
卦辭㫖要<lb/>
　　六卷<lb/>
　　　未見<lb/>
<pb n="KR2n0011_WYG_024-16a"/>
　中興書目郭雍卦辭㫖要六卷<lb/>
　王應麟曰艮者限也限立而内外不越天命限之内<lb/>
　也不可出人欲限之外也不可入郭冲晦云<lb/>
蓍卦辨疑<lb/>
　　二卷<lb/>
　　　未見<lb/>
　趙希弁曰右上卷康節先生揲蓍法横渠先生大衍<lb/>
　說伊川先生揲蓍法兼山郭先生蓍數説下卷則辨<lb/>
<pb n="KR2n0011_WYG_024-16b"/>
　證也兼山之子雍為之序謝艮齋諤識其後<lb/>
都氏<hi>㓗</hi>易變體<hi>一作體裁</hi>
　　宋志十六卷<lb/>
　　　未見<hi>一齋書目有</hi>
　續中興書目易變體十六卷紹興中吏部郎中都㓗<lb/>
　進謂筮有某卦之某卦爲變體如蔡墨言潛龍勿用<lb/>
　不曰乾初九而曰乾之姤言龍戰於野不曰坤上六<lb/>
　而曰坤之剝此謂變體自乾之姤至未濟之解以意<lb/>
<pb n="KR2n0011_WYG_024-17a"/>
　演之爻爲一篇凡三百八十四篇<lb/>
　張九成序曰余早遊學校與易家者流談其論六十<lb/>
　四卦三百八十四爻與夫繫辭至雜卦并爲一談曰<lb/>
　此神也此道也此體用也此徳業也鑿空駕逺紊實<lb/>
　隳真望其貌雖超然若不可挹叩其中乃空然初無<lb/>
　所有繫風搏影卒以自欺小則不足以治心修身大<lb/>
　則不足以用天下國家其誣易也甚矣後余至京師<lb/>
　見先生長者論大易之説乃一皆歸之人事仁義隂<lb/>
<pb n="KR2n0011_WYG_024-17b"/>
　陽剛柔葢一體而無間焉乃知夫仁義即天地之道<lb/>
　也其餘六經之㫖畧無杪忽之差吾僚友都聖與一<lb/>
　日示余以所傳易且曰嗚呼余尚忍言之耶昔㓗先<lb/>
　君子言行爲一邦師法服習六藝而尤邃於易某此<lb/>
　訓傳談易之義乾坤之氣天地之形六子之用三才<lb/>
　之判八十四卦之變其於爻象也某不先於辭而先<lb/>
　於理以爲卦爻大象適與理相當者聖人則有辭以<lb/>
　繫之象爻之辭未盡聖人又爲傳於六十四卦之後<lb/>
<pb n="KR2n0011_WYG_024-18a"/>
　以明之一章示賢人也二章示君子也三章戒衆人<lb/>
　也四章言聖人體易之道也說卦說八卦之理序卦<lb/>
　論六十四卦之序雜卦論六十四卦之用又曰此㓗<lb/>
　所聞於先君子也輒拾其遺說而爲之傳嗟乎其深<lb/>
　思旁取如此亦已勤矣異夫前所謂神道體用之說<lb/>
　者故余竊有取焉且求余爲序余故摭其所得於易<lb/>
　者而序之因退而考其先公世爲丹陽人諱郁字子<lb/>
　文終惠州教官云<lb/>
<pb n="KR2n0011_WYG_024-18b"/>
　程迥曰都聖與少卿作周易變體推廣沈丞相小傳<lb/>
　如觀之九五不言觀我生君子无咎獨論剥六五貫<lb/>
　魚以宫人寵推象數過當<lb/>
　馮椅曰㓗父郁爲一邦師法尤粹於易以所聞於父<lb/>
　者爲之傳先於理而次以象義每卦終又爲統論<lb/>
　董真卿曰㓗字聖與丹陽人知徳慶府父郁惠州教<lb/>
　官粹於易㓗以所聞於父者爲傳曰周易變體十六<lb/>
　卷<lb/>
<pb n="KR2n0011_WYG_024-19a"/>
周易說義<lb/>
　　十四卷<lb/>
　　　佚<lb/>
喻氏<hi>樗</hi>易義<lb/>
　　　佚<lb/>
　王圻曰樗祥符人登建炎進士<lb/>
　紹興府志喻樗字子才其先南昌人後徙嚴州少從<lb/>
　楊時游舉進士累官工部郎中終浙東提舉<lb/>
<pb n="KR2n0011_WYG_024-19b"/>
李氏<hi>郁</hi>易傳<lb/>
　　　佚<lb/>
　姓譜郁字光祖光澤人少從楊時學時妻以女紹興<lb/>
　初嘗被召入對便殿還家築室西山學者號曰西山<lb/>
　先生其卒也朱熹志其墓<lb/>
鄭氏<hi>剛中</hi>周易窺餘<lb/>
　　宋志十五卷<lb/>
　　　未見<lb/>
<pb n="KR2n0011_WYG_024-20a"/>
　剛中自序曰窺餘窺竊易家餘意綴緝而成也老來<lb/>
　心志凋落健忘自覺所學漸次遺失恐他時兒童輩<lb/>
　有問寖就荒唐無以對故取平日所誦今昔易學與<lb/>
　意㑹者輒次第編録時自省覽此窺餘之所爲作所<lb/>
　爲名序之所爲縷縷也伏羲氏畫八卦古無異論至<lb/>
　重卦則指名不一鄭康成軰謂神農孫盛謂大禹史<lb/>
　遷揚雄謂文王攻爲神農之說者曰耒耜之利日中<lb/>
　之市固已取諸益取諸噬嗑豈應後來方重卦神農<lb/>
<pb n="KR2n0011_WYG_024-20b"/>
　之説破則盛以下自當無語矣孔頴逹王弼又謂伏<lb/>
　羲氏始用蓍十有八變而成卦觀變之數則用蓍猶<lb/>
　在六爻之後造書契以代結繩之治而書契之作取<lb/>
　諸夬重卦者非伏羲乎伏羲氏既畫卦又爲重卦文<lb/>
　王爲卦下之辭又分上下經孔子爲十翼周公爲爻<lb/>
　辭此易緯所謂三聖人而周公不與者周公本文考<lb/>
　之志而爲之舉文王則知周公之聖也頴逹既堅守<lb/>
　弼論不移後之立異相可否者猶未是已要指摘相<lb/>
<pb n="KR2n0011_WYG_024-21a"/>
　勝無明白證據當以王孔爲允復有疑者曰爻辭亦<lb/>
　文王所作非周公也此葢不攷明夷爾文在羑里無<lb/>
　自稱文王之理亦不得先謂箕子爲明夷韓宣子適<lb/>
　魯見易象云吾乃知周公之徳則公作爻辭何疑馬<lb/>
　融陸績皆知此意也繫辭曰知者觀彖辭則思過半<lb/>
　矣又曰聖人設卦觀象繫辭焉而明吉凶遂又疑夫<lb/>
　子不應自賛如此彖辭必文王所爲也曾不知卦下<lb/>
　之辭乃文王所繫其所繫辭亦可謂之彖夫子於上<lb/>
<pb n="KR2n0011_WYG_024-21b"/>
　下繫特賛序之與夫子所謂彖繫自不相礙范諤昌<lb/>
　誤疑乾彖與文言重複而謂文王爲彖者亦此類也<lb/>
　至於十翼之目亦復紛紛以彖象繫辭三者各分上<lb/>
　下而與文言序卦說卦雜卦四篇號爲十者頴逹主<lb/>
　之彖也大小象也上下繫辭也乾坤文言也而與序<lb/>
　卦説卦雜卦三篇號為十者胡旦主之以象分大小<lb/>
　而不以彖分上下旦說爲勝以文言分乾坤似未安<lb/>
　去古逺矣學者要當以意所安者爲是故兩存之以<lb/>
<pb n="KR2n0011_WYG_024-22a"/>
　俟来哲通乎此然後可以讀易或問曰子爲書始屯<lb/>
　蒙何也曰予於乾坤不敢談也易者天地萬物之奥<lb/>
　乾坤則又易之奥聖人妙易書之神而藏之乾坤其<lb/>
　所示人者猶委曲載之文言孰謂學者可以言定乎<lb/>
　尊乾坤而不敢論自屯䝉而徃以象求爻因爻識卦<lb/>
　萬有一見其髣髴則隨子索母沿流尋源乾坤之微<lb/>
　或可得而探也今固未敢妄有窺焉又問易自商瞿<lb/>
　子木親受業夫子下抵漢魏専門名家者不勝計雖<lb/>
<pb n="KR2n0011_WYG_024-22b"/>
　互有得失之論大抵不過象義二者就其意㫖不合<lb/>
　最甚者惟李鼎祚王弼其専用象變三十餘家而不<lb/>
　及義者鼎祚也盡掃象變不用古注而專以意訓者<lb/>
　弼也子爲書爲象乎爲義乎曰有象則有義以義訓<lb/>
　者不可以遺象也義不由象出是猶終日論影而不<lb/>
　知形之所在偏於一而廢於一學者所以難了窺餘<lb/>
　所不然也近世程頥正叔嘗爲易傳朱震子發又爲<lb/>
　集傳二書頗相彌縫於象義之間其於發古今之奥<lb/>
<pb n="KR2n0011_WYG_024-23a"/>
　爲有功焉但易之道廣大變通諸家不能以一辭盡<lb/>
　有可窺之餘吾則兼而取之杜預春秋經傳集解後<lb/>
　序載晋太康元年汲縣發舊塜大得古書皆科斗文<lb/>
　字不可訓知獨周易及紀年最爲分了周易上下篇<lb/>
　與今正同而無彖象文言繫辭預疑於時仲尼造之<lb/>
　於魯尚未播之遠國而漢藝文志易經十二篇謂上<lb/>
　下經及十翼也以是考之漢之易已十二篇但經與<lb/>
　十翼自爲篇帙非若今易之各附卦爻先儒謂費直<lb/>
<pb n="KR2n0011_WYG_024-23b"/>
　専以彖象文言參解易爻謂王輔嗣象本釋經欲相<lb/>
　附近故辭與象各附於當爻要之取古本輙相分合<lb/>
　二子不容無過然於聖人之㫖未大悖也併見於序<lb/>
　之末紹興壬申<lb/>
　中興舘閣録鄭剛中字亨仲東陽人張九成榜進士<lb/>
　及第紹興九年二月除秘書少監十一月除禮部侍<lb/>
　郎<lb/>
　何耕志墓曰故資政殿學士東陽鄭公紹興間宣撫<lb/>
<pb n="KR2n0011_WYG_024-24a"/>
　四川留蜀門者六年承朝廷新與金和之後外飭邉<lb/>
　偹内御將帥上接士大夫辨其賢不肖而采用其長<lb/>
　下撫五十六州之民無有逺邇皆便安之故相秦檜<lb/>
　忌其能誣致其罪置獄遣酷吏鍜錬竟竄嶺外以歿<lb/>
　檜死朝廷知其寃追復官職公諱剛中字亨仲其先<lb/>
　閩人徙居婺之金華紹興二年賜進士第三人<lb/>
　陳振孫曰資政殿學士金華鄭剛中亨仲紹興二年<lb/>
　亞魁受知秦相使川陜後忤意貶死封州説易兼取<lb/>
<pb n="KR2n0011_WYG_024-24b"/>
　象義不解乾坤二卦獨自屯卦始剛中嘗得罪秦檜<lb/>
　豈其於乾坤之義有所避耶<lb/>
大易賦<lb/>
　　一篇<lb/>
　　　存<lb/>
　<lb/>
　<lb/>
　經義考卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二十九</head> <lb/>
    <p>
<pb n="KR2n0011_WYG_029-1a"/>
欽定四庫全書<lb/>
　經義考卷二十九<lb/>
　　　　　　　　　　翰林院檢討朱彝尊撰<lb/>
　　　易<hi>二十八</hi>
楊氏<hi>萬里</hi>誠齋易傳<lb/>
　　宋志二十卷<lb/>
　　　存<lb/>
　萬里自序曰易者何也易之為言變也易者聖人通<lb/>
<pb n="KR2n0011_WYG_029-1b"/>
　變之書也何謂變葢隂陽太極之變也五行隂陽之<lb/>
　變也人與萬物五行之變也萬事人與萬物之變也<lb/>
　古初以迄於今萬事之變未已也其作也一得一失<lb/>
　而其究也一治一亂聖人有憂焉於是幽觀其通而<lb/>
　逆繹其圖易之所以作也易之爲言變也易者聖人<lb/>
　通變之書也其窮理盡性其正心修身其齊家治國<lb/>
　其處顯其傃窮其居常其遭變其參天地合鬼神萬<lb/>
　事之變方来而變通之道先立變在彼變在此得其<lb/>
<pb n="KR2n0011_WYG_029-2a"/>
　道者蚩可哲慝可淑眚可福危可安亂可治致身聖<lb/>
　賢而躋世泰和猶反手也斯道何道也中正而已矣<lb/>
　惟中為能中天下之不中惟正爲能正天下之不正<lb/>
　中正立而萬變通此二帝三王之聖治孔孟顔子之<lb/>
　聖學也後世或以事物之變為不足以攖吾心舉而<lb/>
　捐之於空虚者是亂天下者也不然以爲不足以遁<lb/>
　吾術挈而持之以權譎者是愈亂天下者也然則學<lb/>
　者將欲通變於何求通曰道於何求道曰中於何求<lb/>
<pb n="KR2n0011_WYG_029-2b"/>
　中曰正於何求正曰易於何求易曰心愚老矣嘗試<lb/>
　與二三子講之二三子以爲愚之言乎非也愚聞諸<lb/>
　先儒先儒聞諸三聖三聖聞諸天　又後序曰六經<lb/>
　至夫子而大備然書非夫子作也定之而已耳詩非<lb/>
　夫子作也刪之而已耳禮樂非夫子作也正之而已<lb/>
　耳惟易與春秋所謂夫子文章者歟昔者伏羲氏作<lb/>
　易矣時則有其畫無其辭文王重易矣時則有辭無<lb/>
　餘辭至吾夫子起乎兩聖之後而超出乎兩聖之先<lb/>
<pb n="KR2n0011_WYG_029-3a"/>
　發天之藏据聖之疆挹彼三才之道而注之於三絶<lb/>
　之間於是作彖辭又作小象之辭又作文言之辭又<lb/>
　作二繫之辭又作説卦之辭又作序卦之辭又作雜<lb/>
　卦之辭炳然蔚然聚此書矣其辭精以幽其㫖淵以<lb/>
　長其道博以重是書也其藴道之玉府範聖之大鈞<lb/>
　也歟韓起聘魯見易象而喜曰周禮盡在魯矣當是<lb/>
　時豈易之書惟魯有之歟抑諸國皆有而晉未有歟<lb/>
　宜其見之而喜也然起所見者羲文之易而已未見<lb/>
<pb n="KR2n0011_WYG_029-3b"/>
　夫子之易也見羲文之易其喜已如此使見夫子之<lb/>
　易其喜又當何如哉今乃得見韓起之所未見嗚呼<lb/>
　後之學者一何幸也子貢在三千七十子之中其科<lb/>
　在乙其名在六其不在升堂入室之間乎然嘗歎夫<lb/>
　子之言性與天道不可得而聞夫子之易書非性與<lb/>
　天道之言乎而子貢獨不得聞者豈歎之之時此書<lb/>
　未作歟抑已作而未出歟今乃得聞子貢之所不得<lb/>
　聞嗚呼後之學者又何幸也每謂聞而知不若見而<lb/>
<pb n="KR2n0011_WYG_029-4a"/>
　知葢聞者疎見者親聞者略見者詳也見子貢之歎<lb/>
　則見而知者反不若聞而知者歟然則學者之羡子<lb/>
　貢又安知子貢之不羡學者也嗚呼學者又何幸也<lb/>
　舘閣續録楊萬里字廷秀廬陵人紹興二十四年進<lb/>
　士淳熈十六年除秘書監紹熈元年為直龍圖閣江<lb/>
　東運制<lb/>
　陳振孫曰寳謨閣學士楊文節公當淳熈末爲大蓬<lb/>
　論思陵不合去及韓侂胄用事召之不至自次對遷<lb/>
<pb n="KR2n0011_WYG_029-4b"/>
　至學士聞開禧出師不食而死<lb/>
　董真卿曰誠齋先生易傳二十卷淳熈戊申自序其<lb/>
　子長孺申送易傳狀云自淳熈戊申八月下筆至嘉<lb/>
　泰甲子四月脱藳閲十有七年而後成書嘉熈元年<lb/>
　奉㫖給劄其家抄録宣付秘閣其説本之程氏而多<lb/>
　引史傳事證之<lb/>
　吳澂跋曰誠齋楊先生易傳板本行天下久矣王若<lb/>
　周得其草藳有序及泰否二卦凡先生親筆改定之<lb/>
<pb n="KR2n0011_WYG_029-5a"/>
　處比初藁為審獨初名外傳而後去外字余謂當從<lb/>
　其初葢易之道廣大悉偹無所不包程子被之於人<lb/>
　事所謂一天下之動者由王輔嗣胡翼之王介甫至<lb/>
　此極矣朱子直謂可與三古聖人並而為四非過許也<lb/>
　楊先生又因程子而發之以精微之文間有與程不<lb/>
　同者亦足以補其不足然皆推行易道之用而經之<lb/>
　本㫖未必如是人以國語為春秋外傳非正釋經而<lb/>
　實相發眀今先生於易亦然故名曰外傳宜<lb/>
<pb n="KR2n0011_WYG_029-5b"/>
　鄭希聖跋曰右誠齋易乃舊本鬻書客潘生所售余<lb/>
　者置諸三家村芭蕉林中讀書處時至大二年己酉<lb/>
　端陽日<lb/>
　陳櫟曰誠齋本文士因學文而求道於經學性理終<lb/>
　非本色其作易傳用二十年之工力亦勤矣文極竒<lb/>
　説極巧叚叚節節用古事引證使人喜動心目坊中<lb/>
　以是書合程子易並行名曰程楊二先生易傳實不<lb/>
　當也胡雙湖本義附録纂注無半字及之可見楊傳<lb/>
<pb n="KR2n0011_WYG_029-6a"/>
　足以聳動文士之觀瞻而不足以使窮經之士心服<lb/>
　楊士竒曰吾鄉楊文節公著易傳二十卷宋理宗嘗<lb/>
　詔給札其家録進宣付秘閣當時已板行而其藳前<lb/>
　百餘年尚藏楊氏元季之亂所存無㡬矣此小畜同<lb/>
　人大有三卦公族黻所藏皆公手筆其中有一二處<lb/>
　竄定而重録者至今二百餘年楮墨如新誠可寳也<lb/>
　公與晦菴先生交逰有講論之益先生平居論人物<lb/>
　於公極推重而未嘗及此書者葢書成於先生既沒<lb/>
<pb n="KR2n0011_WYG_029-6b"/>
　之後也此書本程子其於説理粹然而多引史傳為<lb/>
　證程子以易為人事之書晦菴先生嘗論之矣而公<lb/>
　自序此書惟中能中天下之不中惟正能正天下之<lb/>
　不正中正立萬變通至矣哉其不易之言也<lb/>
　朱良育跋曰楊萬里誠齋易傳二十卷自淳熈戊申<lb/>
　至嘉定甲子凡十七年始脱藁前後序文皆公手筆<lb/>
　其説本之伊川而多引史傳事證葢象數之學蔑聞<lb/>
　焉嘉熈元年臣僚申請得㫖給劄其家抄録宣付秘<lb/>
<pb n="KR2n0011_WYG_029-7a"/>
　閣此本紙札精好真三百年物也書後有元人鄭希<lb/>
　聖題字在至大二年己酉距今二百八年矣予得之<lb/>
　祝希哲希哲得之朱性甫性甫得之南園俞石澗先<lb/>
　生家藏嗚呼凡法書名畫流傳人間君子付之煙雲<lb/>
　過目無所係戀真名言也是果人之玩物追慕古人<lb/>
　感慨繫之正德十一年夏四月<lb/>
　張時徹序曰賈大夫淇以眀易起家進士出宰涞水<lb/>
　未及期月休嘉四鬯典衡以爲良徙令吾鄞政理之<lb/>
<pb n="KR2n0011_WYG_029-7b"/>
　暇則過㴠碧之堂而論易焉曰程朱皆大儒也而説<lb/>
　理不同孔子六經之祖也而朱子之説間於十翼殊<lb/>
　㫖其義何居張時徹曰難言哉難言哉昔之説易者<lb/>
　葢莫如孔子矣其言曰開物成務冒天下之道如斯<lb/>
　而已者也又曰以言者尚其辭以動者尚其變以制<lb/>
　器者尚其象以卜筮者尚其占豈曰専於卜筮云乎<lb/>
　葢易易也随時變易以従道也處常而常處變而變<lb/>
　處順而順處逆而逆處内而内處外而外處小而小<lb/>
<pb n="KR2n0011_WYG_029-8a"/>
　處大而大以眀天道以察地理以辨物宜以正人紀<lb/>
　葢無不偹於斯矣是故君得之則能為君臣得之則<lb/>
　能爲臣父得之則能爲父子得之則能為子夫婦長<lb/>
　幼朋友得之則能為夫婦長幼朋友用之家則家齊<lb/>
　用之國則國治用之天下則天下平非是物也陷阱<lb/>
　施於跬歩干戈伏於房闥而弗之知也欲以承惠廸<lb/>
　之庥而臻化理之績庸將能乎故曰加我數年以學<lb/>
　易可以無大過矣聖人猶爾而况其他乎乃其所稱<lb/>
<pb n="KR2n0011_WYG_029-8b"/>
　曰吉曰凶曰利曰不利凡以别臧否之途判従違之<lb/>
　的修之宿昔而徴諸事為云爾非専受命於蓍策值<lb/>
　某卦某爻則爲吉為凶值某卦某爻則為利為不利<lb/>
　聽倉卒之鬼神而昧於趨避之素者也春秋之時國<lb/>
　君以之定筴卿士以之决疑罔不神而明之其見於<lb/>
　左傳者可稽也秦燔詩書而易獨以卜筮得免俗儒<lb/>
　習之轉相師授異説漸坌至以讖緯雜之而四聖之<lb/>
　心荒矣是易幸以卜筮而存亦不幸以卜筮而亡耳<lb/>
<pb n="KR2n0011_WYG_029-9a"/>
　朱子一洗前陋力爲疏解易道庶㡬復眀而猶泥於<lb/>
　卜筮詳其詞㫖似専用於占者而不及於未占者此<lb/>
　其於稽實待虚之義何如哉間有不遵十翼之㫖而<lb/>
　自為論繹如元亨利貞孔子以爲乾之四德而朱子<lb/>
　以爲大通宜正頥卦之辭孔子以為所養自養而朱<lb/>
　子以為養徳養身此類頗多葢愚之所未觧也嘗得<lb/>
　楊誠齋易傳而讀之以十翼觧經以理明繇以事證<lb/>
　理葢豁然有契於衷曰斯所謂開物成務冒天下之<lb/>
<pb n="KR2n0011_WYG_029-9b"/>
　道者乎斯所謂有君子之道四焉者乎惜也宋朝取<lb/>
　而藏之秘閣而不籲布於天下今之學者知有程朱<lb/>
　之易而不知有楊氏之易斯易道之所以未大眀也<lb/>
　賈大夫曰其然乎其然乎淇聞之也遡黄河者窮其<lb/>
　源睇泰華者陟其巔沿流而徃歴趾而升則漁樵猶<lb/>
　必資之而况先儒之言所由以眀聖人之經者乎請<lb/>
　梓而行之以廣公之志可乎余曰可哉遂次其答問<lb/>
　之語而弁之嘉靖四十二年九月<lb/>
<pb n="KR2n0011_WYG_029-10a"/>
　郝敬曰楊誠齋説易每爻引一古人作證以此爲初<lb/>
　學舉一隅則可欲執此證前易所失甚多<lb/>
　徐乾學曰楊寳學傳易以中正立而萬變通為易之<lb/>
　指歸立説多本之伊川而雜引史傳為證其書自淳<lb/>
　熈戊申至嘉泰甲子經十有七年而成此本為其門<lb/>
　人張敬之校刻元人鄭希聖題識猶存又有正徳中<lb/>
　吳郡朱叔英跋尾流傳有自葢宋槧之精者<lb/>
曽氏<hi>穜</hi>大易粹言<lb/>
<pb n="KR2n0011_WYG_029-10b"/>
　　宋志十卷<hi>或作七十卷</hi>
　　　存<lb/>
　穜序曰伏羲以前理具而畫未形伏羲以後畫形而<lb/>
　理遂晦至文王周孔始有辭後人當使言與心通理<lb/>
　因辭見明行眀事然後為得甚者以象為本以數為<lb/>
　宗以卜筮爲尚可恠也<hi>闕</hi>吾根於性理者哉淳熈乙<lb/>
　未夏五月穜代匱龍舒因與二三僚友語及先生之<lb/>
　學皆欣然有得謂穜曰易道葢生生不窮未嘗拘泥<lb/>
<pb n="KR2n0011_WYG_029-11a"/>
　胡可不傳遂相與裒伊川諸家嘗發揮大易之㫖者<lb/>
　眀道伊川横渠廣平龜山兼山白雲合七先生集為<lb/>
　一書目之曰大易粹言攷其説雖小有不同要其終<lb/>
　則歸乎一致板之以傳使夫後之學者由是可以知<lb/>
　仁義道德之説性命禍福之理君臣父子之大致誠<lb/>
　不爲無補易曰先天而天弗違龜山載邵堯夫詩亦<lb/>
　有畫前元有易之語葢七先生之所宗先生之學畫<lb/>
　前之易也學者宜究心焉淳熈二年九月<lb/>
<pb n="KR2n0011_WYG_029-11b"/>
　程九萬跋曰是書之成所惠於後學多矣夫學莫不<lb/>
　有宗後之學者皆失之學琴有譜學奕有數彼業一<lb/>
　技者且然而况於學道者乎吾聖人闡道之微以詔<lb/>
　後學悉具於六藝煨燼之餘惟易為全書故昔人號<lb/>
　易為六藝之原有志於道德性命之學者可不出入<lb/>
　其門而探其奥乎捨是不用吾力而欲求夫徑造頓<lb/>
　悟之説㡬何而不胥為異端也葢自胚腪於羲發露<lb/>
　於文而大彰眀於夫子道妙所在内外之不偏廢終<lb/>
<pb n="KR2n0011_WYG_029-12a"/>
　始之無有二致由是而充之可以處貴賤可以達死<lb/>
　生漢儒休咎灾異之證㝡害道之甚者寥寥千百載<lb/>
　間有伊川二程先生者探三聖之用心與一時諸公<lb/>
　講究至到可為學者據依然猶病其文字之間見帙<lb/>
　籍之散漫今公會而通之貫而一之誠有功於聖門<lb/>
　端不止於裒集而已學者於是而得其所宗矣書成<lb/>
　遂述前日語以書於末云淳熈四年正月<lb/>
　李祐之跋曰昔伊川先生發揮大易之㫖獨止於六<lb/>
<pb n="KR2n0011_WYG_029-12b"/>
　十四卦而繫辭無傳學者惜之惟當時諸公之所講<lb/>
　究間見層出亦足以補其遺闕然編帙散漫猶病焉<lb/>
　祐之蚤獲逰温陵曽公之門公平居議論必及於易<lb/>
　而伊川之學尤所篤好故嘗以親愛白雲之説合伊<lb/>
　川兄弟而下共爲七家欲鑱之而未能也洎来舒郡<lb/>
　出以相示且俾訂證其非是期與同志共之凡渉書<lb/>
　七十有五種為字四十五萬有竒義多互見辭或重<lb/>
　出而後伊川之易無遺恨之歎噫公之用心也葢深<lb/>
<pb n="KR2n0011_WYG_029-13a"/>
　而人之獲利也亦博矣於是乎書<lb/>
　張嗣古跋曰右大易粹言前太守曽君穜命郡博士<lb/>
　方聞一所裒輯者也雖七家之書不無淺深異同之<lb/>
　論然攷其師友淵源則皆自伊洛中来學者得此書<lb/>
　而萃觀之則淺深異同之際乃吾所用力之地苟能<lb/>
　窮其所已言以求乎至是之歸體其所未言以造乎<lb/>
　自得之實則知隂陽五行升降上下無非天理流行<lb/>
　之妙而畫前之易當在吾心而不在書矣豈徒以廣<lb/>
<pb n="KR2n0011_WYG_029-13b"/>
　耳目聞見而已哉嵗久板漫滅不可讀因念刋書之<lb/>
　難復為之修改七百三十有六板凡二十六萬一千<lb/>
　五百九十有四字以與學者共之亦以無忘曽君之<lb/>
　美意云嘉定癸酉五月望<lb/>
　陳造曰粹言載諸公所得深者參舉而互偹此板在<lb/>
　舒州已就漫漶予修之遂為佳本<lb/>
　趙希弁曰大易粹言七十卷總論三卷集明道先生<lb/>
　程顥伯淳伊川先生程頥正叔横渠先生張載子厚<lb/>
<pb n="KR2n0011_WYG_029-14a"/>
　廣平游酢定夫龜山楊時中立兼山郭忠孝立之白<lb/>
　雲郭雍子和之説也舒守曽穜序<lb/>
　王應麟曰淳熈二年曽穜裒程顥頥張載游酢楊時<lb/>
　郭忠孝雍七先生之説為大易粹言凡十卷<lb/>
　胡一桂曰大要主理義不及象數<lb/>
　董真卿曰曽穜集七家解名大易粹言七十三卷淳<lb/>
　熈二年序<lb/>
李氏<hi>燾</hi>周易古經<lb/>
<pb n="KR2n0011_WYG_029-14b"/>
　　八篇<lb/>
　　　存<lb/>
易學<lb/>
　　宋志五卷<lb/>
　　　佚<lb/>
　中興舘閣録李燾字仁父眉山人黄公度榜進士淳<lb/>
　熈三年正月除秘書監三月權禮部侍郎<lb/>
　燾自序曰周易古經八篇并吕氏晁氏後記各一篇<lb/>
<pb n="KR2n0011_WYG_029-15a"/>
　謹案元豐五年正愍吕公微仲始釐析王輔嗣篇第<lb/>
　别定爲十有二如劉歆六藝略首所列施孟梁丘三<lb/>
　家者刻板置成都學官於文字句讀初無増損建中<lb/>
　靖國元年景迂晁生以道又輯諸家異同或斷以已<lb/>
　意有増有減篇第則倣費長翁未解輔嗣未注以前<lb/>
　舊本獨并十二爲八耳吕晁各出所見初不相祖述<lb/>
　亦猶李敏仲與王子雍殊隔而傳易書詩禮其指歸<lb/>
　則暗合學者必貴自得大抵如此吕氏於卦爻彖象<lb/>
<pb n="KR2n0011_WYG_029-15b"/>
　繫辭並分上下自咸以後爲下經下彖下象自八卦<lb/>
　成列以後為下繫而文言乃次下繫晁氏俱不分上<lb/>
　下更以文言先繫辭餘同吕氏今八篇次第實従晁<lb/>
　氏總名周易古經則従吕氏若晁氏但名古周易也<lb/>
　或疑孔子有因爻辭而申言之若無所損益於其辭<lb/>
　之義者甚衆葢合而觀之也若别而觀之殆無可疑<lb/>
　故讀書必别其合者合其别者一合一别則其義過<lb/>
　半具前矣晁氏専主北學凡訂故多取許叔重説文<lb/>
<pb n="KR2n0011_WYG_029-16a"/>
　觧字陸徳眀音義僧一行李鼎祚陸希聲及本朝王<lb/>
　昭素胡翼之黄聱隅軰所論亦時采掇嘉祐以後獨<lb/>
　否朋友相與講習自得辨其失得云<lb/>
　吳仁傑曰漢藝文志十二篇古經也纔一見於此魏<lb/>
　晉以後便自失之隋氏藏書㝡備亡慮八萬九千卷<lb/>
　有竒唐開元麗正殿所藏亦八萬五千餘卷皆不著<lb/>
　録國朝文物之盛一時儒宗嗜古者衆古文斑斑間<lb/>
　出如孝經尚書學者昔未所覩因司馬文正吕汲公<lb/>
<pb n="KR2n0011_WYG_029-16b"/>
　遂大傳於時於是古易有吕氏書又有晁氏書刋於<lb/>
　成都宜春兩郡李仁甫侍郎嘗合二氏之説刋焉今<lb/>
　復出此編世遂有三書矣後進坐眂前修無能為役<lb/>
　何敢妄出意見而易則古易也亡一字加損縣故有<lb/>
　學事加奉自仁傑之来一切以資公家廼取為工木<lb/>
　費并二氏篇第顛末三君子後記刻置諸校官<lb/>
周氏<hi>燔</hi>九江易傳<lb/>
　　九卷<lb/>
<pb n="KR2n0011_WYG_029-17a"/>
　　　佚<lb/>
　燔自序曰易有經有傳文王之卦辭周公之爻辭經<lb/>
　也仲尼之彖象傳也其卦則文王之所重也伏羲始<lb/>
　作八卦即自重之謂文王重之爲六十四非也三代<lb/>
　皆有易夏曰連山商曰歸藏周曰周易其經卦皆八<lb/>
　其别皆六十有四與今周易卦名相同則夏商以前<lb/>
　已有重卦無可疑矣仲尼將聖也其言宜為經而謂<lb/>
　之傳何也以其訓釋經㫖故謂之傳班固曰孔子晚<lb/>
<pb n="KR2n0011_WYG_029-17b"/>
　而好易讀之韋編三絶而爲之傳即彖象文言等是<lb/>
　也又王弼易卷首尚題乾傳泰傳之名陸徳眀謂是<lb/>
　夫子十翼以傳述為義則經之與傳不可不分若合<lb/>
　而言之同謂之經可也古文易書經自經傳自傳各<lb/>
　自分帙不相參入後人取彖象散入卦爻之下使相<lb/>
　附近欲學者易曉而今之易經傳相配自鄭康成王<lb/>
　弼始亦如引書序各冠其篇首自孔安國始取詩序<lb/>
　冠於篇首自毛公始分經之中與傳之年相附自杜<lb/>
<pb n="KR2n0011_WYG_029-18a"/>
　預始取其便於解經而已惜乎先儒分之失其次序<lb/>
　列卦象於彖曰之後而在六爻之前上無所承下無<lb/>
　所據六十四卦皆有此誤諸卦象曰有七其一為卦<lb/>
　象其六爲爻象而坤稱象曰者八獨乾卦稱象曰者<lb/>
　一首尾錯亂全與他卦不同以彖曰承无首言之下<lb/>
　則元亨為爻辭所隔矣以潜龍勿用承自强不息之<lb/>
　下則卦爻二象合爲一矣分潜龍勿用於動而有悔<lb/>
　之後則小象與前爻不得相屬矣分乾元者始而亨<lb/>
<pb n="KR2n0011_WYG_029-18b"/>
　於乃見天則之後則文言與前叚不得相屬矣由卦<lb/>
　辭多義又深微故差失次序比他卦爲甚葢不知仲<lb/>
　尼之意因世次爲先後讃以彖象不可易也卦自伏<lb/>
　羲之所畫也故賛之以卦象如曰天行健君子以自<lb/>
　强不息是也卦首諸辭文王之所繫也故賛之以彖<lb/>
　如曰大哉乾元萬物資始是也爻下諸辭周公之所<lb/>
　繫也故賛之以爻象如曰潜龍勿用陽氣潜藏是也<lb/>
　故卦象當承本卦之下在彖之前今進卦象於前而<lb/>
<pb n="KR2n0011_WYG_029-19a"/>
　後彖次之爻象又次之文言又次之至於初九曰潜<lb/>
　龍勿用何謂也以下乃夫子問答之辭最次於後諸<lb/>
　卦之爻象皆可以分配六位之下唯乾六爻仲尼三<lb/>
　申其義不可分也故併以三節眀之於是經傳始各<lb/>
　得其歸趣矣伏羲畫卦初無語言文字億載之後文<lb/>
　王周公得以繫其辭不失伏羲之本㫖者有象存焉<lb/>
　故易之道本不可以言辭傳以言辭傳易者聖人之<lb/>
　不得已也慮後世浸逺學者失其傳而不能有所入<lb/>
<pb n="KR2n0011_WYG_029-19b"/>
　也若三聖不措一辭則六十四卦殆爲虚設當委棄<lb/>
　廢絶不復見矣故知學易觀象為本而博之以文演<lb/>
　之以數於是易道㡬無餘藴乃非特彖象失其次序<lb/>
　又諸儒従前皆誤以九六爲隂陽以七八爲<hi>闕</hi>　夏<lb/>
　商易並於總論言之詳矣今將易傳凡彖象文言曰<lb/>
　等比經皆低一字使學者知其爲傳非有髙下之意<lb/>
　也若爲之注解則將經傳連文而疏注觧於其下不<lb/>
　害其為尊聖人也又説卦卷首昔者兩叚差誤在此<lb/>
<pb n="KR2n0011_WYG_029-20a"/>
　今已附入繫辭上下篇自天地定位以下乃爲説卦<lb/>
　首章欲見聖人專説八卦之物其次乃序六十四卦<lb/>
　之時以雜卦終焉繫辭分章小有差者亦随而正之<lb/>
　庻㡬於聖人之道有小補云<lb/>
　王應麟曰古易五家吕大防十二篇晁説之并十二<lb/>
　爲八睢陽王氏東莱吕氏各定為十二篇周燔又改<lb/>
　更次序<lb/>
　<lb/>
<pb n="KR2n0011_WYG_029-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二十九<lb/>
</p>
<p>
</p>
  </div>
</body>
</text>
</TEI>
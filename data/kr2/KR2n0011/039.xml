<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷三十九</head> <lb/>
    <p>
<pb n="KR2n0011_WYG_039-1a"/>
欽定四庫全書<lb/>
　經義考卷三十九<lb/>
　　　　　　　　　　翰林院檢討朱彞尊撰<lb/>
　　　易<hi>三十八</hi>
何氏<hi>基</hi>易學啓䝉發揮<lb/>
　　二卷<lb/>
　　　未見<lb/>
　基自序曰圖書出而易之數顯卦爻畫而易之象明<lb/>
<pb n="KR2n0011_WYG_039-1b"/>
　蓍䇿設而易之占立曰數曰象曰占是三者乃聖人<lb/>
　作易之大用捨是則無以爲易一以貫之則畫前太<lb/>
　極之妙又易道之根源也在昔伏羲氏繼天立極不<lb/>
　過因造化自然之數推卦畫自然之象倣蓍䇿自然<lb/>
　之變作爲卜筮以告天後世使人得以决疑成務而<lb/>
　不迷吉凶惟若指塗云爾至文王之繫彖周公之繫<lb/>
　爻雖曰因事設教丁寧詳密然又不過即卦象之所<lb/>
　值依卜筮以爲訓俾之觀象翫占避凶趨吉以爲處<lb/>
<pb n="KR2n0011_WYG_039-2a"/>
　已應物之方而不失其是非之正而已觀其爲書廣<lb/>
　大悉備冒天下之道變通不窮盡事物之理然其於<lb/>
　易道之根源義理之精蘊未始數數言也迨夫世變<lb/>
　日下易之爲用浸淫於術數故夫子十翼之作始一<lb/>
　以義理言之而不專求之象數占筮之間是故因俗<lb/>
　淳漓爲教不得不然也然聖人之書本末不遺而顯<lb/>
　微無間極深研幾固以爲開物成務之方洗心藏密<lb/>
　亦豈忘與民同患之意今觀大傳之篇髙極於隂陽<lb/>
<pb n="KR2n0011_WYG_039-2b"/>
　變化之理精究於性命道徳之微雖其閎逺蘊奥未<lb/>
　易窺測然而細研之則亦莫非象數之深㫖與夫占<lb/>
　筮之妙用至所謂君子居則觀象翫辭者則又使人<lb/>
　雖平居無事亦得以從容玩釋即燕閒静一之中而<lb/>
　自得夫齋戒神明之用推之日用云爲有不待列蓍<lb/>
　求卦而占自顯者其視羲文之易其爲教益備爲用<lb/>
　益廣爲理益精耳紫陽子朱子自少翫易盡洗諸儒<lb/>
　之曲說而獨得四聖之本心謂易本爲卜筮而作故<lb/>
<pb n="KR2n0011_WYG_039-3a"/>
　觀爻彖者要嘗深探占象之精意而不必强合以外<lb/>
　求之義理至夫子大傳雖曰發天之蘊莫非極致然<lb/>
　亦不過窮象數之本原括卦爻之凡例若其微辭奥<lb/>
　義則又曲暢旁通因而及之故其言曰周子通書有<lb/>
　云聖人之精畫卦以示聖人之蘊因卦以發以是觀<lb/>
　之經文主於占象者畫卦以示之精也大傳詳於義<lb/>
　理者因卦以發之蘊也其說的確簡明聖人復起不<lb/>
　易吾言矣始愚讀大傳說卦諸篇見其淵微浩博若<lb/>
<pb n="KR2n0011_WYG_039-3b"/>
　無津涯而說者類皆汗漫不精渙散無紀及得朱子<lb/>
　本義之書沉濳反復犁然有㑹於吾心洙泗微㫖乃<lb/>
　可得而尋繹然其辭尚簡嚴未能盡逹也因徧閱文<lb/>
　集語錄諸書凡講辨及此者隨義條附於本義之後<lb/>
　首尾畢備毫析縷解疑義罔不氷釋標曰朱子繫辭<lb/>
　發揮因藏之笥櫝以備遺㤀畏齋王君用功程傳頃<lb/>
　以精本刻梓盱江謂大傳未有善解見愚所論發揮<lb/>
　愛之不釋已刋之家塾葢將融㑹二先生之書以求<lb/>
<pb n="KR2n0011_WYG_039-4a"/>
　經傳之深㫖書成復俾基題識其首乃本朱子論易<lb/>
　之意僭述梗槩與同志共焉至若朱子指示所以讀<lb/>
　繫傳之要㫖已具見於綱領兹不贅叙亦在乎善讀<lb/>
　之而已<lb/>
　王柏後序曰冲漠無朕而萬象已具風氣漸開而人<lb/>
　文漸明非一聖一賢之所能盡發故伏羲氏之畫八<lb/>
　卦也仰觀俯察近取逺取得河圖而後成雖曰闡隂<lb/>
　陽變化之妙而其用不過教民决可否之疑而已歷<lb/>
<pb n="KR2n0011_WYG_039-4b"/>
　唐虞夏商有占而無文至文王始繫之以彖周公繫<lb/>
　之以爻吾夫子又從而爲之傳更三古四聖人而易<lb/>
　之爲書始備葢非一時之所能備也文王變後天之<lb/>
　卦而先天之易幾於亡大傳發義理之奥而變占之<lb/>
　用幾於隱後世不能㑹通而並觀於是尚義理者淫<lb/>
　於文辭尚變占者淪於術數而易道始離矣我朝盛<lb/>
　時邵子密傳羲畫而缺於辭程子晚繹周經而缺於<lb/>
　象先後不二十年而從游非一日乃不相爲謀而各<lb/>
<pb n="KR2n0011_WYG_039-5a"/>
　自成書皆臨終而後出書雖不同而各極其精微反<lb/>
　若分傳而互足異哉易道之所以大明也由是朱子<lb/>
　著爲本義謂易本於占而義爲占而發懼後學梏於<lb/>
　見聞而未易信也又作啓䝉四章先開其秘而祛其<lb/>
　惑首之以本圖書原卦畫示易之所由始也次之以<lb/>
　明蓍䇿考變占示易之所以用也然亦各爲一書而<lb/>
　學者猶未能融㑹而貫通之北山何先生受業勉齋<lb/>
　之門聞此義爲最蚤晚年纂輯朱子之緒論羽翼朱<lb/>
<pb n="KR2n0011_WYG_039-5b"/>
　子之成書不敢自加一字而條理粲然羣疑盡釋至<lb/>
　於引夲義之彖辭叅於變占之後使千百年離而未<lb/>
　合者兩無遺恨真有得於體用一原顯微無間之深<lb/>
　㫖豈不爲後人之大幸歟先生無恙時因約齋王使<lb/>
　君請刋梓於盱江嘗命僕序其首僕固辭不敢承先<lb/>
　生今亡矣不可使觀者不知編摩之大意於是忘其<lb/>
　疏鹵述其畧於後云<lb/>
　吳師道曰北山先生何基字子恭婺州金華人淳祐<lb/>
<pb n="KR2n0011_WYG_039-6a"/>
　中趙汝騰守婺延聘請講辭不就景定五年補廸功<lb/>
　郎添差婺州州學教授兼麗澤書院山長咸淳改元<lb/>
　除史舘校勘兼崇政殿說書控辭再三改承務郎主<lb/>
　管蕐州西嶽廟終亦不受也四年十二月卒國子祭<lb/>
　酒楊文仲請於朝諡文定<lb/>
王氏<hi>柏</hi>讀易記<lb/>
　　宋志十卷<lb/>
　　　未見<lb/>
<pb n="KR2n0011_WYG_039-6b"/>
涵古易說<lb/>
　　宋志一卷<lb/>
　　　未見<lb/>
大象衍義<lb/>
　　宋志一卷<lb/>
　　　未見<lb/>
　吳師道曰魯齋先生王柏字㑹之婺州金華人從北<lb/>
　山何基學爲麗澤上蔡兩書院師咸淳十年五月卒<lb/>
<pb n="KR2n0011_WYG_039-7a"/>
　國子祭酒楊文仲請於朝贈承事郎諡文憲傳其學<lb/>
　者仁山金履祥導江張<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>也<lb/>
朱氏<hi>元昇</hi>三易備遺<lb/>
　　十卷<lb/>
　　　存<lb/>
　家鉉翁進狀曰竊惟義理之學託象數而傳者也昔<lb/>
　河南程氏倡道於洛時則邵雍發經世不傳之妙新<lb/>
　安朱氏講學武夷時則蔡元定明圖書未發之㫖今<lb/>
<pb n="KR2n0011_WYG_039-7b"/>
　其遺編皆在而世之學者知讀程朱之書而不知窮<lb/>
　邵蔡之學象數之傳無傳焉幸而有一人事此爲事<lb/>
　學此爲學葢千百而一二者也而沉滯下僚堙厄冗<lb/>
　役無以自振拔於當世適仕於鉉翁之部内是用忘<lb/>
　分出位具以名聞竊見承節郎差處州龍泉遂昌慶<lb/>
　元縣建寧府松溪政和縣廵檢朱元昇苦心舊學篤<lb/>
　志遺經獨探象數之傳自悟羲黄之蘊著中天歸藏<lb/>
　書數萬言爲圖數十以述其所自得之學其說謂伏<lb/>
<pb n="KR2n0011_WYG_039-8a"/>
　羲易先天學也黄帝易中天學也乾南坤北離東坎<lb/>
　西震艮㢲兌奠於四隅而爲八卦八其八而爲六十<lb/>
　四卦者先天易也十日十二子納而爲六十甲者中<lb/>
　天易也中天自先天來者也其名雖異其理則一於<lb/>
　是以中天六十甲配先天六十四卦而六十甲之序<lb/>
　與先天六十四卦之序自然脗合不爽錙銖以是知<lb/>
　黄帝作六十甲所以發先天六十四卦不盡之義載<lb/>
　隂陽五行之功用被之天下萬世者中天歸藏易也<lb/>
<pb n="KR2n0011_WYG_039-8b"/>
　孔子於商道而取坤乾所取者商之歸藏而中天之<lb/>
　易於是乎在商易名歸藏而黄帝亦以歸藏爲氏商<lb/>
　易用歸藏而商之諸君皆以甲丙辛壬爲號以見歸<lb/>
　藏之書作於黄帝而六十甲與先天六十四卦並行<lb/>
　者乃中天歸藏易也歸藏易自漢初已亡元昇述其<lb/>
　意而爲此書以自然之數納自然之音符自然之象<lb/>
　縱施横設無一不合皆元昇所自悟者也至於邵氏<lb/>
　之經世蔡氏之圖書與近代諸儒象數之學皆能洞<lb/>
<pb n="KR2n0011_WYG_039-9a"/>
　究其義爲之折衷其用功甚勤其探討甚精非徒掇<lb/>
　拾前人之文字語言爲之講解漫以學問自見者比<lb/>
　其人早遊塲屋有聲屢舉不第捨而以右科奮圖竊<lb/>
　升斗之祿以供菽水之養身墮右弁官爲徼廵而探<lb/>
　賾鈎深卧起不輟窮壯老堅貞士之有志於學者而<lb/>
　恬於進取不求人知人亦無有能知之者鉉翁將指<lb/>
　於粤始識其人是用冐犯斧鉞之誅僭以元昇所學<lb/>
　上徹於朝仰祈萬一之采錄除已具錄奏聞乞特賜<lb/>
<pb n="KR2n0011_WYG_039-9b"/>
　甄擢收之冗散之役處以挍讎之任使海内學士知<lb/>
　以象數爲學不惟陳言舊說之是務其於興起文治<lb/>
　作新斯人實非小補伏候指揮咸淳八年六月<lb/>
　林十之序曰自昔聖智開物必有爲之先者聖人有<lb/>
　作天不愛其道發祥闡靈無復隱秘聖人則而象之<lb/>
　天地隂陽之情始爲天下洩此河圖洛書天所以開<lb/>
　聖人而聖人所以畫卦以開天下後世也大傳曰河<lb/>
　出圖洛出書聖人則之是圖書並出於伏羲之世矣<lb/>
<pb n="KR2n0011_WYG_039-10a"/>
　其言河圖示羲洛書賜禹者非也周官掌三易之法<lb/>
　一曰連山二曰歸藏三曰周易其經卦皆八其别皆<lb/>
　六十有四是八卦已重於伏羲之世矣其言文王重<lb/>
　之者非也秦燔六籍易以卜筮之名得全然坤乾之<lb/>
　義夏時之等吾夫子已嘆杞宋文獻之不足徵則二<lb/>
　書不待至漢而亡久矣水簷朱公博極羣書尚友千<lb/>
　載絕識異辭𤣥感㝠契自初年於邵子之書有所悟<lb/>
　入著邵易畧例若干卷首明河圖洛書之辨以爲孔<lb/>
<pb n="KR2n0011_WYG_039-10b"/>
　安國馬融鄭康成關子明諸儒皆謂自一至十爲河<lb/>
　圖自一至九爲洛書惟劉牧反是牧非無見而然也<lb/>
　按春秋緯河圖之篇有九洛書之篇有六河以通乾<lb/>
　出天苞洛以流坤出地符河圖本於天宐得奇數而<lb/>
　居先洛書本於地宐得偶數而居後此其所據依以<lb/>
　爲在驗者也由是因徃順來逆之八卦推五行納音<lb/>
　以明四十五數之爲河圖因起震終艮之八卦推五<lb/>
　行生成以明五十五數之爲洛書而三易之大綱定<lb/>
<pb n="KR2n0011_WYG_039-11a"/>
　矣連山夏易也賈公彦謂連山作於伏羲因於夏后<lb/>
　氏夏后氏之易不可見即伏羲之易可見矣夏時之<lb/>
　行自漢太初厯至於今未之有改連山之易不可見<lb/>
　即春首純艮之義可見也說卦曰艮東北之卦也萬<lb/>
　物之所成終而成始也又曰終萬物始萬物者莫盛<lb/>
　乎艮邵子雖以此一節爲明文王之卦要之首艮之<lb/>
　祕固已具於所成終始萬物之兩言是以述連山象<lb/>
　數圖以備夏后氏之易之遺大傳曰顯諸仁藏諸用<lb/>
<pb n="KR2n0011_WYG_039-11b"/>
　說卦曰乾以君之坤以藏之賈公彦周官疏曰歸藏<lb/>
　以純坤爲首萬物莫不歸藏於其中按歸藏黄帝易<lb/>
　也商人用之昔黄帝命大橈作甲子使伶倫造律吕<lb/>
　日辰有十幹十二支而其相承之數究於六十律吕<lb/>
　有五聲十二律而其相承之數亦究於六十乾老陽<lb/>
　之䇿三十有六坤老隂之數二十有四此六十也震<lb/>
　坎艮少陽之䇿三十二㢲離兌少隂之䇿二十八亦<lb/>
　六十也稽之以納音定之以策數己亥爲隂陽之終<lb/>
<pb n="KR2n0011_WYG_039-12a"/>
　子午爲隂陽之始六甲納音遇己亥子午之間隂陽<lb/>
　終始之際數必交音必藏交則生生之機不息藏則<lb/>
　化化之迹不露一象一數莫不與圖書合是以述歸<lb/>
　藏象數圖例備商易之遺八卦之象不易者四反易<lb/>
　者二此以六變而成八也重卦之象不易者八反易<lb/>
　者二十有八此以三十六變而成六十四也其說尚<lb/>
　矣未有究先天後天之體用因象數之合以驗羲文<lb/>
　之合者乾坤之體不互夬姤剝復具乾坤之體不互<lb/>
<pb n="KR2n0011_WYG_039-12b"/>
　既濟未濟具坎離之體不互其餘互體爲卦五十六<lb/>
　其說尚矣未有悉以繇辭爻辭彖象之辭證之者是<lb/>
　以演反對互體圖例備周易之遺公於三易可謂補<lb/>
　苴隙漏張皇幽渺尋墜緒之茫茫獨旁搜而逺紹者<lb/>
　矣抑公之於圖書非求與文公先生之說異也先生<lb/>
　釋聖人則之之義曰則河圖者虛其中則洛書者總<lb/>
　其實虛五與十者太極也則虛其中者亦太極也奇<lb/>
　耦之數各二十者皆兩儀也以一二三四爲六七八<lb/>
<pb n="KR2n0011_WYG_039-13a"/>
　九者四象也一二三四而含九八七六縱横十五而<lb/>
　互爲七八九六四象也析四方之合以爲乾坤離坎<lb/>
　補四隅之空以爲兌震㢲艮者八卦也四方之正以<lb/>
　爲乾坤坎離四隅之偏以爲兌震㢲艮則亦八卦也<lb/>
　且畢之曰又安知圖之不爲書書之不爲圖也邪由<lb/>
　是觀之公之說若與文公異而未嘗不與之合也偹<lb/>
　遺既脫藁當路以之傳聞悉上送官籍記後省而公<lb/>
　老矣亡禄即世其子起予在丙子嵗以示千之時方<lb/>
<pb n="KR2n0011_WYG_039-13b"/>
　干戈搶攘欲考訂肯綮未皇也明年起予即世仲子<lb/>
　起濳獨抱于澤於風波溟涬中十有八年于兹公遺<lb/>
　言我書必得能一爲序於是繕寫成編惠而好我口<lb/>
　授手畫亹亹㤀倦其間眡舊書多所補正猶司馬子<lb/>
　長成一家言於周南執手之後而太𤣥可無俟後世<lb/>
　之子雲幸哉有子如此夫千之少以三禮從公之族<lb/>
　子元夫先生游辱公㤀年定交雖不獲面受此書請<lb/>
　問論著大指厥既從起濳盡見其書而讀之竊窺其<lb/>
<pb n="KR2n0011_WYG_039-14a"/>
　概後死不佞序焉敢辭起予名仕可世登右科起潛<lb/>
　名仕立癸丑臘月朔葛寅炎序曰連山包犧先天易<lb/>
　也歸藏黄帝中天易也周易西伯後天易也皆遇孔<lb/>
　聖皆脫秦火皆厄漢九師也宋室龍興五星奎聚天<lb/>
　生大賢於龜馬初出之地豈偶然哉余讀經世書而<lb/>
　知先天之傳在邵子讀易傳而知後天之傳在程子<lb/>
　獨怪夫中天曠千百餘年無傳焉余尉青田以王事<lb/>
　㑹水簷朱君於沐鶴溪公退之暇出一編書示余曰<lb/>
<pb n="KR2n0011_WYG_039-14b"/>
　三易備遺其推原歸藏中天之妙引之於先天不見<lb/>
　先天之為先推之於後天不見後天之為後是將合<lb/>
　邵程為一書獨傳有熊氏不傳之妙也嗚呼道之興<lb/>
　天也廢亦天也其廢而復興庸非天乎孔子曰吾欲<lb/>
　觀商道是故之宋而文不足徵也吾得坤乾焉使天<lb/>
　不生孔子於皇風既邈之後黄帝之道將無傳焉不<lb/>
　生微子於商緒將墜之初湯之道獨得而存乎哉吾<lb/>
　想其抱祭器而來歸也坤乾之道已得之宋矣嗚呼<lb/>
<pb n="KR2n0011_WYG_039-15a"/>
　姬轍之東茫茫禹迹知有是書者誰也宋雖有是書<lb/>
　知有是道者誰也夫子商人也乃獨知焉嗚呼天遺<lb/>
　商道於商之後而必使商人知之是可以觀天意矣<lb/>
　嗚呼曠千百餘年朱君何從而知之乎其間之邵程<lb/>
　子乎聞之有熊氏乎曰聞之天時咸淳癸酉四月朔<lb/>
　日書<lb/>
　元昇自序曰周禮春官掌三易一曰連山二曰歸藏<lb/>
　三曰周易連山作於伏羲用於夏歸藏作於黄帝用<lb/>
<pb n="KR2n0011_WYG_039-15b"/>
　於商周易作於文王用於周一代之興必有一代之<lb/>
　易雖不相沿襲而實相貫通連山首艮歸藏首坤周<lb/>
　易首乾其經卦皆八其别皆六十有四是數聖人者<lb/>
　豈各出已見以為斯易哉龍馬之所呈神龜之所授<lb/>
　是皆得之天者也周公相成王設官分職命太卜命<lb/>
　筮人並掌三易不以周用周易而置連山歸藏於無<lb/>
　用是天固將以斯易託斯人也周轍既東周禮廢闕<lb/>
　天之未䘮斯文也復生孔子為天下木鐸黜八索闡<lb/>
<pb n="KR2n0011_WYG_039-16a"/>
　十翼韋編三絶而周易繫矣之把而得夏時焉之宋<lb/>
　而得坤乾焉故天下後世有亡書無亡言而連山歸<lb/>
　藏易傳矣是天又將以斯易託斯人也孔子既沒經<lb/>
　秦歷漢連山歸藏寂然無聞惟周易孤行於世漢儒<lb/>
　用心徒勤著眼不及或破碎一卦以直六日七分或<lb/>
　牽强四卦以管二至二分或雜之以讖緯之文或引<lb/>
　之以老莊之境如盲摸象如管窺天萬端臆説千差<lb/>
　並起是何易道之不幸也天開我宋五星奎聚兩曜<lb/>
<pb n="KR2n0011_WYG_039-16b"/>
　合璧異人間出希夷陳摶以先天一圖傳种放放傳<lb/>
　穆修修傳李之才之才傳邵子康節康節以超詣絕<lb/>
　塵之姿加以融㑹貫通之學著皇極經世書包羅萬<lb/>
　象該括三易本領正大規模宏逺是天又將以斯易<lb/>
　託斯人也嗚呼易固墜也天固興之易固晦也天固<lb/>
　彰之天之心欲以斯易福斯世也昭昭矣元昇結髮<lb/>
　讀書㝠心易學慨皇王之道冺冺沒沒其不絶者若<lb/>
　一綫之繫千鈞也元昇上無位下無應徒以疏賤抱<lb/>
<pb n="KR2n0011_WYG_039-17a"/>
　此勤志根極理要鋪陳規範掎揭淪墜顯發幽渺尚<lb/>
　擬補皇王之絶學於千百世之上存皇王之良法於<lb/>
　千百世之下輒不自揆本諸河圖洛書述三易備遺<lb/>
　因世次而冠以先天中天後天之名庻幾連山歸藏<lb/>
　得與周易並顯於世後之人或因此知邵子之心則<lb/>
　知孔子周公之心與文王黄帝伏羲之心知孔子周<lb/>
　公與文王黄帝伏羲之心則知天之心咸淳庚午冬<lb/>
　至<lb/>
<pb n="KR2n0011_WYG_039-17b"/>
　子士立跋曰夫子既沒迄今千七百年間諸以易立<lb/>
　家者專於理則簡於象數專於象數則荒於理因註<lb/>
　迷經因疏迷註致十翼本㫖不白於世而世之學者<lb/>
　果於襲舊疑於知新罕研聖人作易之根柢我先君<lb/>
　子述三易備遺曰河出圖洛出書聖人則之此夫子<lb/>
　明作易之根柢也故言理必考象言象必考數理象<lb/>
　數無牴牾然後措諸詞寫諸圖自謂得聖人之心於<lb/>
　注疏解釋之外有先儒所未發者視諸家言易理自<lb/>
<pb n="KR2n0011_WYG_039-18a"/>
　理象自象數自數三易自三易河圖洛書自河圖洛<lb/>
　書判然不相符者不侔矣噫此其於易也功不在名<lb/>
　世諸儒下咸淳庚午備遺成帙部使者則堂家先生<lb/>
　一見奇先子書用聞於朝㑹國督戍事嚴未遑暇也<lb/>
　送中書籍記載三載先子歿先兄起予甫繼志纂述<lb/>
　時事且别多所散失起予甫亦下世矣士立弗克肖<lb/>
　似夙夜罔敢斁惟父兄之志是酬補遺苴闕僅完其<lb/>
　帙敬鋟諸梓非敢曰論譔其先人之美以顯揚之後<lb/>
<pb n="KR2n0011_WYG_039-18b"/>
　世也易之晦也明也有時也人焉得而已諸時元貞<lb/>
　乙未立春日<lb/>
王氏<hi>埜翁</hi>見易篇<lb/>
　　　佚<lb/>
周易分注<lb/>
　　　佚<lb/>
　太古見易篇自序曰嘗觀於易意契杳茫見九宫宗<lb/>
　五四象數藏叅伍錯綜離合縱横濕燥艸木逆相制<lb/>
<pb n="KR2n0011_WYG_039-19a"/>
　形以觸萬彚蔑徃不通則知伏羲畫卦河圖是放乾<lb/>
　兌下重奇太陽金生艮坤出水數六太隂爲祥故天<lb/>
　多於南川澤注旁崑崙亥地地厚朔方離震少隂木<lb/>
　之子㢲坎厥父火少陽故大明未徹隂解雷行陽破<lb/>
　凉風月孕西光是曰先天爲易鉅綱又見洛書出數<lb/>
　十五五位得合生成族聚金火變至凉秋炎夏周易<lb/>
　儗之男女當柄父母以老遯于野坎降離生中氣遂<lb/>
　執子午左兄司木春生陽初右姊秉金秋殺隂末是<lb/>
<pb n="KR2n0011_WYG_039-19b"/>
　取㢲以隂萌恒隨雷兌以重剛不違父艮累則坤胖<lb/>
　嫓中土對峙寅申食水寢火消息五行四序順布是<lb/>
　曰後天洛書爲祖何漢孔臆說亥豕魚魯二劉附和<lb/>
　交肆慢侮緜歴千五百嵗有如日月弗覩我雖顓䝉<lb/>
　獨不喻於洛龜河馬於是詘衆說復本文作見易紬<lb/>
　聖言證今質古沿委溯原一逆一順體用彪分方圓<lb/>
　斜竪同易門戸不顧鬼責人非爲易雪寃雜志墻屋<lb/>
　語逺於煩爰總厥㫖以詔後昆亦足自娛樂何必後<lb/>
<pb n="KR2n0011_WYG_039-20a"/>
　世子雲<lb/>
　又自序分注曰傳曰易者象也象者像也聖人立象<lb/>
　以盡意說易而不以象捕風逐影者也先儒取象拘<lb/>
　於說卦殊不知說卦出河内女子所獻與僞泰誓並<lb/>
　傳得失相半先師文公曰易本爲筮作其曰皆依象<lb/>
　數以斷占吉凶愚今倣諸經爲儀象卦爻所用例象<lb/>
　數大畧可知其取象有取用一畫之儀者有取用二<lb/>
　畫之象者有取三畫之卦及互體積體覆體者有取<lb/>
<pb n="KR2n0011_WYG_039-20b"/>
　六爻之位者傳曰變動不居周流六虛上下無常剛<lb/>
　柔相易不可爲典要惟變所適此互體積體覆體之<lb/>
　所由寓也觸類而長於易煥然且彖辭爻辭各有象<lb/>
　占有象無占占顯於象有占無象象顯於占通變而<lb/>
　觀可矣<lb/>
　方囬志墓曰埜翁字太古新安婺源人工詞章晚嗜<lb/>
　易先儒論易陽實隂虛太古注獨謂天氣運地形停<lb/>
　陽虛隂實似以迹言自爲一家之說與當世無甚合<lb/>
<pb n="KR2n0011_WYG_039-21a"/>
　者而堅執其說終身不變許公月卿爲之序江浙省<lb/>
　處以鎮江學正謂此職數十年亦不至執政棄弗顧<lb/>
　而歸<lb/>
　汪幼鳳曰王埜翁字太古宋遺民隱居教授書無不<lb/>
　讀必推本始尤濳心易學以其所自得之說述而集<lb/>
　之見易篇極卦畫象數之所以然而皆本於河圖洛<lb/>
　書自然之法象既即圖書而詳論人所以取則而畫<lb/>
　卦作範之故復改證洛書已兆於神禹以前且援列<lb/>
<pb n="KR2n0011_WYG_039-21b"/>
　禦宼子華子乾鑿度與黄庭經之辭以證劉長民九<lb/>
　爲圖之說而復辨孔安國劉向父子班固僞關氏易<lb/>
　相承立說之非又有周易分注主於明象以考變其<lb/>
　書既成頗自重時詔命有山林著述者有司具書以<lb/>
　聞故本府以先生所注易進朝廷付翰林院國史院<lb/>
　校勘其時尚程朱易說皆駭所聞見呉草廬先生方<lb/>
　爲冑監師見而說之故所注易纂言多采其說<lb/>
熊氏<hi>禾</hi>周易集疏<hi>一齋書目作講義</hi>
<pb n="KR2n0011_WYG_039-22a"/>
　　　未見<lb/>
　李讓狀曰勿軒熊先生名鉌字去非又號退齋建陽<lb/>
　崇泰里人宋咸淳甲戌以禾名登進士第任汀州司<lb/>
　户值元不仕築室雲門從學者累百人成春秋通解<lb/>
　一書厄於火修儀禮外傳未及成書而卒今有大學<lb/>
　講義標題四書易講義行於世<lb/>
　史葯房<hi>名未詳</hi>曰退齋家建陽當世變之㑹束書入武<lb/>
　夷山築洪源書堂與朋友講習舊業凡一星終乃歸<lb/>
<pb n="KR2n0011_WYG_039-22b"/>
　故山創鰲峯書堂肆其力於六經如易詩書春秋皆<lb/>
　有集疏毎經取一家之說爲主而裒衆說以爲之疏<lb/>
　工夫浩愽義理明暢六經之道如指諸掌<lb/>
　<lb/>
　<lb/>
　<lb/>
　<lb/>
　經義考卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百八十二</head> <lb/>
    <p>
<pb n="KR2n0011_WYG_182-1a"/>
欽定四庫全書<lb/>
　經義考卷一百八十二<lb/>
　　　　　　　　　　翰林院檢討朱彝尊撰<lb/>
　　　春秋<hi>十五</hi>
孫氏<hi>覺</hi>春秋經解<lb/>
　　宋志十五卷<lb/>
　　　存<lb/>
　覺自序曰春秋者魯國之史孔子老而後成之書也<lb/>
<pb n="KR2n0011_WYG_182-1b"/>
　孔子曰吾自衞反魯然後樂正雅頌各得其所又曰<lb/>
　加我數年五十以學易可以無大過矣是刪詩書定<lb/>
　禮樂在於反魯之年而贊易在於五十之後也春秋<lb/>
　止於獲麟而孔子没於獲麟之後二歲耳是孔子於<lb/>
　未没之前猶記春秋之事則春秋之於六經最為深<lb/>
　義也孔子於未老之前不作春秋必其老而後作者<lb/>
　蓋孔子尚壯猶冀當時之君有能感悟而用之者矣<lb/>
　奈何周旋天下至於窮老而一丘之地不可得一旅<lb/>
<pb n="KR2n0011_WYG_182-2a"/>
　之民不可有孔子之年益老而天下之亂不止至於<lb/>
　臣弑君子弑父而天子不加誅方伯不致討三綱五<lb/>
　常掃地俱盡孔子於是因魯之史以載天子之事二<lb/>
　帝三王之法於是乎在春秋之所善王法之所與也<lb/>
　春秋之所惡王法之所棄也至於修身正家理國治<lb/>
　天下之道君臣父子兄弟夫婦之法莫不大備故前<lb/>
　史云為人臣而不知春秋必蒙首惡之名為人子而<lb/>
　不知春秋必陷大逆之罪故學者不可以不務也春<lb/>
<pb n="KR2n0011_WYG_182-2b"/>
　秋之作蓋以天下無主而孔子以王法正之誅罰襃<lb/>
　賞者天子之事也故孔子曰知我者其惟春秋乎罪<lb/>
　我者其惟春秋乎作傳者既不解孔子所以作春秋<lb/>
　之意而杜預何休之徒又妄為之説如杜預之説則<lb/>
　曰周德既衰官失其守諸所記注多違舊章仲尼因<lb/>
　魯史策書成文考其真偽而志其典禮其教之所存<lb/>
　文之所害則刊而正之其餘則皆即用舊史若如其<lb/>
　説則孔子乃一史官耳春秋既曰作之又徒因其記<lb/>
<pb n="KR2n0011_WYG_182-3a"/>
　注即用舊史則聖人何用苟為書也何休之説曰春<lb/>
　秋將以黜周王魯孔子為天下無王乃作春秋何得<lb/>
　云黜周王魯如經書王正月者大一統也先王人者<lb/>
　卑諸侯也不書王戰者以見天下莫之敵也書王而<lb/>
　加天者别乎楚之僭偽也春秋尊王如此安得謂之<lb/>
　黜周乎作傳者既不解孔子所以作春秋之意而注<lb/>
　釋者又妄為之説至今好怪之徒更增引血書端門<lb/>
　諸讖緯之説以解春秋此啖氏所謂宏綱既失萬目<lb/>
<pb n="KR2n0011_WYG_182-3b"/>
　從而大去者也故自孔子之没能深知孔子之所以<lb/>
　作與春秋之所以存者孟子耳孟子曰王者之迹熄<lb/>
　而詩亡詩亡然後春秋作孟子之意以謂王者號令<lb/>
　尚行於天下而於號令之中有過差失謬則詩人得<lb/>
　以刺規而正之至其大亂而王道板蕩號令不行天<lb/>
　子名存而已則孔子作春秋以代其賞罰也春秋既<lb/>
　成孔子不久而没又其書刺譏誅絶多病當時之人<lb/>
　不可顯傳於世故門弟子受業春秋者無聞焉其後<lb/>
<pb n="KR2n0011_WYG_182-4a"/>
　遂有春秋五傳鄒氏夾氏久已不傳而左傳公穀代<lb/>
　興於漢然其祖習傳受傳記不明如習左傳者即託<lb/>
　為丘明言與孔子同其好惡又身為國史所載皆得<lb/>
　其真然左氏之書時亦失繆此亦黨左氏之言也習<lb/>
　公穀者又言孔子經成獨傳子夏公羊髙穀梁赤皆<lb/>
　子夏門人若二子同出子夏之門不應傳有同異此<lb/>
　亦黨公穀之言也三傳之出既已訛謬諸儒之説不<lb/>
　可依據但當取其是而舎其非耳春秋之名説者亦<lb/>
<pb n="KR2n0011_WYG_182-4b"/>
　衆如左氏説韓宣子適魯見易象與春秋又孟子亦<lb/>
　曰晉謂之乘楚謂之檮杌魯謂之春秋其實一也是<lb/>
　孔子於未作之前已名春秋孔子因之不改也杜預<lb/>
　曰史之所記必表年以首事年有四時故錯舉以為<lb/>
　所記之名也考經亦曰春秋祭祀以時思之是言春<lb/>
　秋可以舉四時杜預之説亦得矣三傳之作既未可<lb/>
　質其後先但左傳多説事迹而公羊亦存梗槩陸淳<lb/>
　以謂斷義即皆不如穀梁之精今以三家之説校其<lb/>
<pb n="KR2n0011_WYG_182-5a"/>
　當否而穀梁最為精深且以穀梁為本其説是非襃<lb/>
　貶則雜取二傳及厯代諸儒唐啖趙陸氏之説長者<lb/>
　從之其所未聞即以所聞安定先生之説解之云<lb/>
　楊時序曰孟子曰王者之迹熄而詩亡詩亡然後春<lb/>
　秋作春秋之時詩非盡亡也黍離降而為國風則王<lb/>
　者之詩亡王者之詩亡則雅不作而天下無政矣春<lb/>
　秋所為作也故曰春秋天子之事也孔子殁更秦燔<lb/>
　書微言中絶漢興諸儒守專門之學互相疵病至父<lb/>
<pb n="KR2n0011_WYG_182-5b"/>
　子有異同之論况餘人乎然自昔通儒達識未有不<lb/>
　由此而學也熙寧之初崇儒尊經訓迪多士以為三<lb/>
　傳異同無所考正於六經尤為難知故春秋不列於<lb/>
　學官非廢而不用也而士方急於科舉之習遂闕而<lb/>
　不講可勝惜哉髙郵中丞孫公先生以其饜餘盡發<lb/>
　聖人之蘊著為成書以傳後學其微辭妙義多先儒<lb/>
　之所未言者啓其關鍵使學者以稽其門叩其户以<lb/>
　窺堂奥豈曰小補之哉余得而伏讀之不能釋手聞<lb/>
<pb n="KR2n0011_WYG_182-6a"/>
　所未聞多矣而其孫廣伯乃以其書屬予為序以予<lb/>
　之淺陋使得挂名經端自託不腐豈不幸矣哉然承<lb/>
　命以來於兹有年矣而不敢措筆於其閒竊謂先生<lb/>
　以宗工鉅儒世所師仰雖片言寸簡皆足以垂世傳<lb/>
　後况其成書耶晚學後進妄以蕪辭圬鏝之非惟不<lb/>
　足以為重乃退之所謂言之適有累於髙明也故絶<lb/>
　意不敢為而廣伯之請益至乃勉為之書其後庶乎<lb/>
　如古之附驥尾者後之覽者矜其意而勿誚焉可也<lb/>
<pb n="KR2n0011_WYG_182-6b"/>
　周麟之跋曰先君潛心春秋二十年得成説於郵上<lb/>
　孫先生莘老其書家傳三世矣兵火焚蕩遂為煨燼<lb/>
　及寓居江浙嘗誦其説以授學者予每得竊聽之一<lb/>
　日先君為予言初王荆公欲釋春秋以行於天下而<lb/>
　莘老之書已出一見而有惎心自知不復能出其右<lb/>
　遂詆聖經而廢之曰此斷爛朝報也不列於學官不<lb/>
　用於貢舉積諸有年爰自近世是經復行而學士大<lb/>
　夫亦罕知有莘老説也已而歎曰吁孫先生之書其<lb/>
<pb n="KR2n0011_WYG_182-7a"/>
　遂湮没已乎何其久而不顯也某應之曰此書豐城<lb/>
　寶也隱顯亦各有時不幸而埋光鏟采於今之世然<lb/>
　而龍泉太阿之氣自當夜動牛斗復有達識之士如<lb/>
　張茂先輩表而出之以為天下後世刔蒙之器亦必<lb/>
　有日矣後數年有文定胡公著春秋傳以進於上學<lb/>
　者皆傳之而先君不及見也予近得之嘗反覆其義<lb/>
　蓋與莘老之説合者十常六七然莘老發明聖人之<lb/>
　奥舉三傳以斷得失反復折中著為通論其旨詳而<lb/>
<pb n="KR2n0011_WYG_182-7b"/>
　明深而當異説不得而破此其邃處文定似不及也<lb/>
　邵輯序曰龍學孫公蚤從安定胡先生遊在經社中<lb/>
　最少而尤深於春秋晚患諸儒之鑿彼此佩劍蠧蝕<lb/>
　我聖經乃攄其所自得為之傳凡先儒之是者從之<lb/>
　非者折衷之義例一定凡目昭然誠後學之指南也<lb/>
　而傳者蓋寡余曩得之親故間愛其議論之精審而<lb/>
　文辭之辨博也常欲刊行與學者共之而力所不能<lb/>
　既來楚郵以為此公之鄉里也近世兩淮如合肥之<lb/>
<pb n="KR2n0011_WYG_182-8a"/>
　包孝肅集山陽之徐節孝集皆因其鄉里而易以傳<lb/>
　布吾之志遂矣適值大歉朝夕汲汲焉荒政之是營<lb/>
　未暇及此越明年歲稔公私粗給於是撙節浮費鳩<lb/>
　工鏤板置諸郡齋以永其傳其間無解者多不備其<lb/>
　經文今謹仍舊弗敢增也嗟乎書之顯晦蓋亦有時<lb/>
　如公名節著於當時載在信史爛如日星固不待此<lb/>
　以為重輕然公平生之所留意今得百有餘年猶未<lb/>
　顯行於世余獨寶藏之又適承乏於公之鄉里得以<lb/>
<pb n="KR2n0011_WYG_182-8b"/>
　遂夙昔之志則此書之傳疑若有待也<lb/>
　汪綱曰龜山為孫先生作春秋解後序竊謂楊公學<lb/>
　邃於經今於是書尊信推予若弟子之於其師後學<lb/>
　觀此當知所依歸矣<lb/>
　張碩曰髙沙鄉先生龍學孫公春秋解發明聖經之<lb/>
　隱奥折衷諸儒之是否學者願見而不可得前政邵<lb/>
　君出家藏木刻板郡齋其嘉惠後進也博矣<lb/>
　晁公武曰春秋經社其學亦出於啖趙凡四十餘門<lb/>
<pb n="KR2n0011_WYG_182-9a"/>
　論議頗嚴<lb/>
　陳振孫曰覺從胡安定游弟子以千數别其老成者<lb/>
　為經社覺年最少儼然居其閒衆皆相服此殆其時<lb/>
　所作也　又曰孫覺春秋經解其自序言三家之説<lb/>
　穀梁最為精深且以為本雜取二傳及諸儒之説長<lb/>
　者從之其所未安則以所聞於安定先生者斷之楊<lb/>
　龜山為之後序<lb/>
　陳造曰孫先生春秋解其於經窮盡該備幾無遺意<lb/>
<pb n="KR2n0011_WYG_182-9b"/>
　張萱曰孫覺以三家之説挍其當否而專主穀梁其<lb/>
　是非襃貶雜用二傳及啖趙陸三家擇其説之最長<lb/>
　者而以胡安定之説斷焉<lb/>
春秋學纂<lb/>
　　宋志十二卷<lb/>
　　　佚<lb/>
春秋經社要義<lb/>
　　宋志六卷<lb/>
<pb n="KR2n0011_WYG_182-10a"/>
　　　佚<lb/>
　黄仲元曰孫莘老與一時名勝為經社雖不主一人<lb/>
　之臆説其閒卓然獨見者誰乎<lb/>
　王應麟曰經社要義分為類例考據諸傳以解經旨<lb/>
　學纂其説以穀梁為本及采左氏公羊厯代諸儒所<lb/>
　長閒以其師胡瑗之説斷之<lb/>
程子<hi>頤</hi>春秋傳<lb/>
　　宋志一卷<lb/>
<pb n="KR2n0011_WYG_182-10b"/>
　　　存<lb/>
　程子自序曰天之生民必有出類之才起而君長之<lb/>
　治之而爭奪息道之而生養遂教之而倫理明然後<lb/>
　人道立天道成地道平二帝而上聖賢世出隨時有<lb/>
　作順乎風氣之宜不先天以開人各因時而立政暨<lb/>
　乎三王迭興三重既備子丑寅之建正忠質文之更<lb/>
　尚人道備矣天運周矣聖王既不復作有天下者雖<lb/>
　欲倣古之迹亦私意妄為而已事之繆秦至以建亥<lb/>
<pb n="KR2n0011_WYG_182-11a"/>
　為正道之悖漢專以智力持世豈復知先王之道也<lb/>
　夫子當周之末以聖人之不復作也順天應時之治<lb/>
　不復有也於是作春秋為百王不易之大法所謂考<lb/>
　諸三王而不謬建諸天地而不悖質諸鬼神而無疑<lb/>
　百世以俟聖人而不惑者也先儒之論曰游夏不能<lb/>
　贊一辭辭不待贊也言不能與於斯耳斯道也惟顔<lb/>
　子嘗聞之矣行夏之時乘殷之輅服周之冕樂則韶<lb/>
　舞此其準的也後世以史視春秋謂襃善貶惡而已<lb/>
<pb n="KR2n0011_WYG_182-11b"/>
　至如經世之大法則不知也春秋大義數十其義雖<lb/>
　大炳如日星乃易見也惟其微辭隱義時措從宜者<lb/>
　為難知也或抑或縱或與或奪或進或退或微或顯<lb/>
　而得乎義理之安文質之中寛猛之宜是非之公乃<lb/>
　制事之權衡揆道之模範也夫觀百物然後知化工<lb/>
　之神聚衆材然後知作室之用於一事一義而欲窺<lb/>
　聖人之用心非上智不能也故學春秋者必優游涵<lb/>
　泳黙識心通然後能造其微也後王知春秋之義則<lb/>
<pb n="KR2n0011_WYG_182-12a"/>
　雖德非禹湯尚可以法三代之治自秦而下其學不<lb/>
　傳予悼夫聖人之志不得行於後世也故作傳以明<lb/>
　之俾後之人通其文而求其義得其意而法其用則<lb/>
　三代亦可復也是傳也雖未能極聖人之蘊奥庶幾<lb/>
　學者得其門而入矣<lb/>
　朱子曰伊川春秋傳中間有難理會處亦不為決然<lb/>
　之論也<lb/>
　陳亮跋曰伊川先生之序此書也蓋年七十有一矣<lb/>
<pb n="KR2n0011_WYG_182-12b"/>
　四年而先生没今其書之可見者纔二十年世咸惜<lb/>
　其缺也予以為不然先生嘗稱杜預之言曰優而柔<lb/>
　之使自求之饜而飫之使自趨之渙然氷釋怡然理<lb/>
　順然後為得也先生於是二十年之閒其義甚精其<lb/>
　類例博矣學者苟精考其書優游饜飫自得於言意<lb/>
　之外而達之其餘則精義之功在我矣較之終日讀<lb/>
　其全書而於我無與者其得失何如也<lb/>
　陳振孫曰略舉大義不盡為説襄昭後尤略序文崇<lb/>
<pb n="KR2n0011_WYG_182-13a"/>
　寧二年作蓋其晚年也<lb/>
　黄淵曰伊川初令門人劉質夫作傳後來却又親為<lb/>
　之未知何以窺聖人用心處<lb/>
　劉永之曰程子之傳有舍乎襃貶予奪而立言者非<lb/>
　先儒之所及也<lb/>
　胡居仁曰作春秋傳者不少惟程子發明得到<lb/>
張氏<hi>載</hi>春秋説<lb/>
　　通考一卷<lb/>
<pb n="KR2n0011_WYG_182-13b"/>
　　　未見<lb/>
　晁公武曰張子厚為門人雜説春秋其書未成<lb/>
蘇氏<hi>轍</hi>春秋集解<hi>宋志作集傳</hi>
　　宋志十二卷<lb/>
　　　存<lb/>
　轍自序曰予少而治春秋時人多師孫明復謂孔子<lb/>
　作春秋略盡一時之事不復信史故盡棄三傳無所<lb/>
　復取予以為左丘明魯史也孔子本所據依以作春<lb/>
<pb n="KR2n0011_WYG_182-14a"/>
　秋故事必以丘明為本杜預有言丘明受經於仲尼<lb/>
　身為國史躬覽載籍其文緩其旨遠將令學者原始<lb/>
　要終尋其枝葉究其所窮優而柔之使自求之饜而<lb/>
　飫之使自趨之若江海之浸膏澤之潤渙然氷釋怡<lb/>
　然理順斯言得之矣至於孔子之所予奪則丘明容<lb/>
　不明盡故當參以公穀啖趙諸人然昔之儒者各信<lb/>
　其學是而非人是以多窒而不通老子有言學不學<lb/>
　復衆人之所過以輔萬物之自然而不敢為予竊師<lb/>
<pb n="KR2n0011_WYG_182-14b"/>
　此語故循理而言言無所係理之所至如水之流東<lb/>
　西曲直勢不可常要之於通而已近歲王介甫以宰<lb/>
　相解經行之於世至春秋漫不能通則詆以為斷爛<lb/>
　朝報使天下士不得復學嗚呼孔子之遺言而凌滅<lb/>
　至此非獨介甫之妄亦諸儒講解不明之過也故予<lb/>
　始自熙寧謫居髙安覽諸家之説而裁之以義為集<lb/>
　解十二卷及今十數年矣每有暇輒取觀焉得前説<lb/>
　之非隨亦改之紹聖之初遷於南方至元符元年凡<lb/>
<pb n="KR2n0011_WYG_182-15a"/>
　三易地最後卜居龍川之白雲橋杜門無事凡所改<lb/>
　定亦復非一覽之洒然而笑蓋自謂無憾矣南荒士<lb/>
　人無可與論説者顧謂子遜仰之彌髙鑽之彌堅瞻<lb/>
　之在前忽焉在後此孔子之不可及而顔子之所太<lb/>
　息也而况於予哉安知後世不復有能規予過者其<lb/>
　於昔之諸儒或庶幾焉耳汝能傳予説使後生有聞<lb/>
　焉者千歲之絶學儻在於是也<lb/>
　晁公武曰子由大意以世人多師孫復不復信史故<lb/>
<pb n="KR2n0011_WYG_182-15b"/>
　盡棄二傳全以左氏為本至其不能通者始取二傳<lb/>
　啖趙自熙寧謫居髙安至元符初十數年暇日輒有<lb/>
　改定卜居龍川而書始成<lb/>
　葉夢得曰蘇子由專據左氏言經左氏解經者無幾<lb/>
　其凡例既不盡經所書亦多違牾疑自出己意為之<lb/>
　非有所傳授不若公穀之合於經故蘇氏但以傳之<lb/>
　事釋經之文而已傳事之誤者不復敢議則遷經以<lb/>
　成其説亦不盡立凡例於經義皆以為求之過<lb/>
<pb n="KR2n0011_WYG_182-16a"/>
　朱子曰蘇子由解春秋謂其從赴告此説亦是既書<lb/>
　鄭伯突又書鄭世子忽據史文而書耳定哀之時聖<lb/>
　人親見據實而書隱桓之時世既遠史冊亦有簡略<lb/>
　處夫子據史冊寫出耳<lb/>
　陳振孫曰其書專取左氏不得已乃取二傳啖趙蓋<lb/>
　以一時談經者不復信史或失事實故也<lb/>
　張萱曰轍以時人治春秋多師孫明復盡棄三傳後<lb/>
　王安石解經至春秋漫不能通則詆以為斷爛朝報<lb/>
<pb n="KR2n0011_WYG_182-16b"/>
　致學者不能復明春秋故著此書取諸家之説而裁<lb/>
　之以義<lb/>
　陳𢎞緒跋曰春秋集解十二卷宋潁濱先生蘇轍撰<lb/>
　是時王介甫以春秋為斷爛朝報不列學官故潁濱<lb/>
　矯俗而作此書其説一以左氏為主而於公羊穀梁<lb/>
　二傳時多譏刺潁濱之言曰凡春秋之事當從史左<lb/>
　氏史也公羊穀梁皆意之也蓋孔子之作春秋亦略<lb/>
　矣非以為史也有待乎史而後足也以意傳春秋而<lb/>
<pb n="KR2n0011_WYG_182-17a"/>
　不信史失孔子之意矣十二卷中類皆發明此旨然<lb/>
　予謂聖人之為經也麗於事者必根柢於道揆之道<lb/>
　而不合則雖其事之傳於久遠者要亦未可盡信左<lb/>
　氏紀事粲然具備而亦間有悖於道者政不妨博採<lb/>
　之諸家以求吾心之所安子輿氏於武成亦僅取其<lb/>
　二三策而已况丘明之書乎公穀雖以臆度解經然<lb/>
　亦得失互見如戎伐凡伯於楚丘穀梁以戎為衞齊<lb/>
　仲孫來公穀皆以為魯慶父魯滅項又皆以為齊實<lb/>
<pb n="KR2n0011_WYG_182-17b"/>
　滅之顯然與經謬戾其失固不待言至如隱四年秋<lb/>
　翬帥師㑹宋公陳侯蔡人衞人伐鄭桓十有四年秋<lb/>
　八月壬申御廪災乙亥嘗莊二十有四年夏公如齊<lb/>
　逆女諸如此類似公穀之説妙合聖人精微而潁濱<lb/>
　一槩以深文詆之可謂因噎廢食讀者捨其短而取<lb/>
　其長焉可也<lb/>
　<lb/>
　經義考卷一百八十二<lb/>
</p>
<p>
</p>
  </div>
</body>
</text>
</TEI>
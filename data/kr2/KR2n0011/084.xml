<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷八十四</head> <lb/>
    <p>
<pb n="KR2n0011_WYG_084-1a"/>
欽定四庫全書<lb/>
　經義考卷八十四<lb/>
　　　　　　　　　　翰林院檢討朱彝尊撰<lb/>
　　　書<hi>十三</hi>
成氏<hi>申之</hi>四百家尚書集解<lb/>
　　宋志五十八卷<lb/>
　　　佚<lb/>
　四川總志成申之眉州人紹定進士紹興初隆慶知<lb/>
<pb n="KR2n0011_WYG_084-1b"/>
　府<lb/>
李氏<hi>杞</hi>謙齋書解<lb/>
　　　未見<lb/>
陳氏<hi>梅叟</hi>書説<lb/>
　　　未見<lb/>
　董鼎曰梅叟永嘉人<lb/>
張氏<hi>葆舒</hi>書蔡傳訂誤<lb/>
　　　佚<lb/>
<pb n="KR2n0011_WYG_084-2a"/>
　江西通志葆舒號虛緣德興人<lb/>
李氏<hi>守鏞</hi>尚書家説<lb/>
　　　佚<lb/>
馬氏<hi>廷鸞</hi>尚書蔡傳㑹編<lb/>
　　　佚<lb/>
　姓譜馬廷鸞字翔仲樂平人淳祐間進士累官右丞<lb/>
　相兼樞密使與賈似道不合以觀文殿大學士提舉<lb/>
　洞霄宮<lb/>
<pb n="KR2n0011_WYG_084-2b"/>
方氏<hi>逢辰</hi>尚書釋傳<lb/>
　　四卷<lb/>
　　　未見<lb/>
黄氏<hi>震</hi>讀書日鈔<lb/>
　　一卷<lb/>
　　　存<lb/>
劉氏<hi>元剛</hi>尚書演義<lb/>
　　　佚<lb/>
<pb n="KR2n0011_WYG_084-3a"/>
　文天祥志墓曰先生字南夫世為吉州吉水縣人嘉<lb/>
　定十六年登進士第官至郡守家無餘貲蕭然環堵<lb/>
　四方學者執經問字相繼於門先生誘掖懇懇不啻<lb/>
　父兄之遇子弟遺墨有詩書論語孟子演義若干卷<lb/>
　任左藏日以孝經論語孟子演義上進有㫖降付資<lb/>
　善堂<lb/>
繆氏<hi>主一</hi>書説<lb/>
　　　佚<lb/>
<pb n="KR2n0011_WYG_084-3b"/>
周氏<hi>敬孫</hi>尚書補遺<lb/>
　　　佚<lb/>
　謝鐸曰尚書補遺周敬孫著今亡<lb/>
陳氏<hi>煥</hi>書傳通<lb/>
　　未見<lb/>
　王圻曰煥豐城人<lb/>
陳氏<hi>普</hi>尚書補微<lb/>
　　　佚<lb/>
<pb n="KR2n0011_WYG_084-4a"/>
書傳補遺<lb/>
　　　佚<lb/>
書講義<lb/>
　　一卷<lb/>
　　　存<lb/>
胡氏<hi>士行</hi>初學尚書詳解<lb/>
　　十三卷<lb/>
　　　存<lb/>
<pb n="KR2n0011_WYG_084-4b"/>
　　　　按士行廬陵人題云前臨江軍軍學敎授<lb/>
趙氏<hi>若燭</hi>書經箋註觕通<hi>姓譜作趙嗣誠</hi>
　　　佚<lb/>
　袁州府志趙若燭字竹逸宜春人寶慶二年進士知<lb/>
　光澤縣事宋亡不仕教授於鄉<lb/>
何氏<hi>逢原</hi>尚書通㫖<lb/>
　　　佚<lb/>
　嚴州府志何逢原字文瀾分水人咸淳間官中書舍<lb/>
<pb n="KR2n0011_WYG_084-5a"/>
　人至元中程文海薦之朝授福建儒學提舉辭不赴<lb/>
丘氏<hi>葵</hi>書解<lb/>
　　　佚<lb/>
王氏<hi>柏</hi>書疑<lb/>
　　宋志九卷<hi>又讀書記十卷</hi>
　　　存<lb/>
書經章句<lb/>
　　　佚<lb/>
<pb n="KR2n0011_WYG_084-5b"/>
尚書附傳<lb/>
　　宋志四十卷<lb/>
　　　佚<lb/>
　柏自序書疑曰聖人之經最古者莫如書而最難讀<lb/>
　者亦莫如書以二帝三王治天下之大經大法孰有<lb/>
　加於書者奈何伏生之口授科斗之變更孰能保其<lb/>
　無誤此書之所以難讀也朱子於諸經莫不探其淵<lb/>
　源發其簡要疏瀹其湮塞而貫通之縷析其錯揉而<lb/>
<pb n="KR2n0011_WYG_084-6a"/>
　紬繹之無復遺恨獨於春秋不敢著一字書止解典<lb/>
　謨三篇而已後又有金縢召誥洛誥説及考定武成<lb/>
　凡四篇予嘗多幸得觀典謨手筆密行細字東圈西<lb/>
　補葢非一日之所更定其用力精勤如此學者猶恨<lb/>
　不及見其全書孰知書之果不可得而全解也朱子<lb/>
　嘗謂眉山蘇氏書説善得其文勢或謂失之簡曰如<lb/>
　是亦可矣謂金陵王氏獨不解洛誥猶能於此而不<lb/>
　穿鑿亦稱之也又嘗問東萊先生於書有不可解者<lb/>
<pb n="KR2n0011_WYG_084-6b"/>
　否曰亦無可缺後二年復見乃曰誠如所喻是亦難<lb/>
　説者至於朱子敎門人則俾之先讀其易曉而姑後<lb/>
　其贅訛此固不得已之詞甚矣書之難讀也今九峯<lb/>
　蔡氏祖述朱子之遺規斟酌羣言而斷以義理洗滌<lb/>
　支離而一於簡潔如今文古文之當考固已甚明矣<lb/>
　大序小序之可疑今已甚<hi>原闕</hi>帝王之詞與史氏之<lb/>
　詞參錯乎其中今亦可辨有害理傷道者又辭而闢<lb/>
　之有考訂平易者亦引而進之如天文地理之精覈<lb/>
<pb n="KR2n0011_WYG_084-7a"/>
　歲月先後之審定用工勤苦久已成編後學可謂大<lb/>
　幸然疑義闕文之難朱子曰未詳曰脱簡者固自若<lb/>
　也分章絶句之難朱子不肯句讀者亦未能盡通也<lb/>
　况讀書至拙如予者豈能遽豁然於中哉諸儒之所<lb/>
　能解予固幸因得而通之所不能通雖諸儒極融化<lb/>
　之妙支綴傅㑹屈曲將迎然亦終未能盡明也在昔<lb/>
　先儒篤厚信古以為觀書不可以脱簡疑經如此則<lb/>
　經盡可疑先王之經無復存者後生為學所當確守<lb/>
<pb n="KR2n0011_WYG_084-7b"/>
　先儒之訓何敢疑先王經也不幸秦火既焰後世不<lb/>
　得見先王全經也惟其不全固不可得而不疑所疑<lb/>
　者非疑先王之經也疑伏生口傳之經也讀書者往<lb/>
　往因於訓詁而不暇思經文之大體間有疑者又深<lb/>
　避改經之嫌寧曲説以求通而不敢輕議以求是夫<lb/>
　聖人之書萬世之大訓也與日月並明與天地始終<lb/>
　不惟不當疑亦本無可疑後學非喪心孰敢號於衆<lb/>
　曰吾欲改聖人之經然伏生女子之口傳孰不知其<lb/>
<pb n="KR2n0011_WYG_084-8a"/>
　訛舛聖人之經不改伏生之言亦不可正乎糾其謬<lb/>
　而刋其贅訂其雜而合其離或庶㡬乎得復聖人之<lb/>
　舊此有識者之不容自已漢唐諸儒智不足而守有<lb/>
　餘泥古䕶短堅不可開逮至本朝二三大儒方敢折<lb/>
　𠂻以理間有刪改譏議喧豗猶數十年而後定今訓<lb/>
　註多已詳明而猶可略也惟錯簡繁多極問玩索若<lb/>
　稍加轉移以復大體不動斤斧以鑿元氣不可强通<lb/>
　者乃缺之是亦先儒凡例之所詳也元體茍正則訓<lb/>
<pb n="KR2n0011_WYG_084-8b"/>
　詁不待費詞可以益簡而益明矣愚不自揆因成書<lb/>
　疑九卷凡五十篇正文考異八篇藏之家塾以備探討<lb/>
　嗚呼歐陽公曰經非一世之書也傳之謬非一日之<lb/>
　失也刋正補輯非一人之能也使學者各極其所見<lb/>
　而明者擇焉以俟聖人之復生也予深有感於斯言<lb/>
　云<lb/>
　　　　按漢儒於經文遇有錯簡斤斤守其師傳不<lb/>
　　　　敢更易次第至宋二程子始更定大學篇而<lb/>
<pb n="KR2n0011_WYG_084-9a"/>
　　　　朱子遂分為經傳又取孝經攷定繼是有更<lb/>
　　　　定雜卦傳者有更定武成洪範者餘亦不數<lb/>
　　　　見也魯齋王氏於詩書皆疑之多有更易書<lb/>
　　　　則於舜典舜讓於德弗嗣下補入論語堯作<lb/>
　　　　帝曰咨爾舜天之厯數在爾躬允執其中四<lb/>
　　　　海困窮天祿永終二十四字於敬敷五敎在<lb/>
　　　　寛下補入孟子勞之來之匡之直之輔之翼<lb/>
　　　　之使自得之又從而振德之二十二字餘若<lb/>
<pb n="KR2n0011_WYG_084-9b"/>
　　　　臯陶謨益稷武成洪範多方多士立政皆更<lb/>
　　　　易經文先後而次第之觀者未嘗不服其精<lb/>
　　　　當然亦知者之過也<lb/>
金氏<hi>履祥</hi>尚書注<lb/>
　　十二卷<lb/>
　　　存<lb/>
　張雲章曰尚書表注四卷見於仁山先生本傳而無<lb/>
　所謂書注十二卷者按栁文肅貫撰行狀云先生早<lb/>
<pb n="KR2n0011_WYG_084-10a"/>
　歲所注尚書章釋句解葢指書注十二卷而言此書<lb/>
　為先生早年所成晚復掇其要而為表注也<lb/>
尚書表注<lb/>
　　二卷<lb/>
　　　存<lb/>
　履祥自序曰書者二帝三王聖賢君臣之心所以運<lb/>
　量警省經綸變通敷政施命之文也君子於此考迹<lb/>
　以觀其用詧言以求其心以誠諸身以措諸其事大<lb/>
<pb n="KR2n0011_WYG_084-10b"/>
　之用天下國家小之為天下國家用顧不幸不得見<lb/>
　帝王之全書幸而僅存者又不幸有差悞異同附㑹<lb/>
　破碎之失考論不精則失其事迹之實字辭不辨則<lb/>
　失其所以言之意此書所以未易讀也葢自周衰而<lb/>
　帝王之典籍不存學校之敎習俱廢夫子觀周歴聘<lb/>
　諸國歸而定書焉以詔後世不幸而燼於秦灰於楚<lb/>
　鉗於斯何偶語挾書之律久之而伏生之耄言僅傳<lb/>
　孔氏之壁藏復露伏生者漢謂今文孔壁者漢謂古<lb/>
<pb n="KR2n0011_WYG_084-11a"/>
　文顧伏生齊語易訛而安國討論未盡夫壁中不惟<lb/>
　有古文諸篇計必兼有今文諸篇安國雖以伏生之<lb/>
　書考古文不能復以古文之書訂今文是以古文多<lb/>
　平易今文多艱澀今文雖立學官而大小夏侯歐陽<lb/>
　文各不同不幸古文竟漢世不列學官後漢劉陶獨<lb/>
　推今文三家與古文異同定正文字七百餘事號曰<lb/>
　中文尚書不幸而不傳於世至東晉而古文孔傳復<lb/>
　出至蕭齊始偹至蕭梁始行北方至唐貞觀悉屏諸<lb/>
<pb n="KR2n0011_WYG_084-11b"/>
　家獨立孔傳且命孔頴達諸儒為之疏夫古文比今<lb/>
　文固多且正但其出最後經師私相傳授最久其間<lb/>
　豈無傳述附㑹所謂大序文體不類西京而謂出安<lb/>
　國小序事意多謬今文而上誣孔子前漢傳授師説<lb/>
　不為訓解後漢始為訓解而謂訓傳盡出安國之手<lb/>
　唐儒曲暢注説無所辨正至開元間則一用今世文<lb/>
　字改易古文至後唐長興間則命國子監板行五經<lb/>
　而孟蜀又勒諸石後之學者守漢儒之專門開元之<lb/>
<pb n="KR2n0011_WYG_084-12a"/>
　俗字長興之板本果以為帝王一字不可刋之典乎<lb/>
　幸而天開斯文周程張朱子相望繼作雖訓傳未備<lb/>
　而義理大明聖賢之心傳可窺帝王之作用易見朱<lb/>
　子傳注諸經略備獨書未及嘗别出小序辨正疑誤<lb/>
　指其要領以授蔡氏而為集傳諸説至此有所折𠂻<lb/>
　矣但書成於朱子既沒之後門人語錄未萃之前爾<lb/>
　履祥繙閲諸家之説章解句釋葢亦有年一日擺脱<lb/>
　衆説獨抱遺經復讀翫味則見其節次明整脈絡貫<lb/>
<pb n="KR2n0011_WYG_084-12b"/>
　通中間枝葉與夫譌謬一一易見因推本父師之意<lb/>
　正句畫段提其章㫖與夫義理之微事為之槩考正<lb/>
　文字之誤表諸四闌之外以示子姓間以視朋從之<lb/>
　士雖為疎畧然茍得其綱要無所疑礙則其精詳之<lb/>
　緼固在夫自得之者何如耳好古博雅之君子若或<lb/>
　見之赦其僭補其缺辨其疑則亦此書之幸也願竊<lb/>
　有請焉<lb/>
　姓譜履祥字吉父蘭谿人師事王柏宋末以史舘編<lb/>
<pb n="KR2n0011_WYG_084-13a"/>
　修召不及用而國亡遂隠居著書以淑後進<lb/>
　栁貫曰先生早歲所著尚書章釋句解既成書矣一<lb/>
　日超然自悟擺脱衆説獨抱遺經復讀玩味則其節<lb/>
　目明整脈絡通貫中間枝葉與夫訛謬一一易見因<lb/>
　推本父師之意正句畫段提其章指與其義理之微<lb/>
　事為之概考正字文之誤表諸四䦨之外曰尚書表<lb/>
　注而自序之<lb/>
　趙崇善曰宋季國勢阽危在事者東手罔措先生獨<lb/>
<pb n="KR2n0011_WYG_084-13b"/>
　進竒策請以舟師由海道直趨燕薊俾搗虛牽制以<lb/>
　解襄樊之圍其敘洋島險易歴歴有據而宋竟莫之<lb/>
　用及宋改物儒者率俛焉北面先生獨以宋室遺民<lb/>
　高蹈不屈著作止書甲子而不及年號自署止稱前<lb/>
　聘士云<lb/>
　徐乾學曰表注引據精確可裨蔡傳其作通鑑前編<lb/>
　即自采用其説<lb/>
熊氏<hi>禾</hi>尚書集疏<lb/>
<pb n="KR2n0011_WYG_084-14a"/>
　　　佚<lb/>
黄氏<hi>景昌</hi>尚書蔡氏傳正誤<lb/>
　　　佚<lb/>
　兩浙名賢錄黄景昌字清遠浦江人從方鳯呉思齊<lb/>
　謝翺游通五經自號田居子<lb/>
梅教授書集解<lb/>
　　通考三册<lb/>
　　　佚<lb/>
<pb n="KR2n0011_WYG_084-14b"/>
　陳振孫曰其書三冊不分卷不著名未詳何人<lb/>
趙氏<hi>失名</hi>尚書百篇講解<lb/>
　　　佚<lb/>
　林希逸曰余讀延平趙君百篇講解而曰書自諸傳<lb/>
　既行句句字字毫分縷析孰不知之而每篇之要領<lb/>
　則得者葢鮮今君篇篇有解鋪敘發明該貫首末使<lb/>
　夫人一覽而大畧皆具非用功深密者能之乎<lb/>
亡名氏尚書名數索至<lb/>
<pb n="KR2n0011_WYG_084-15a"/>
　　　未見<lb/>
　方時發序曰孔壁之書載聖人之心法允執厥中建<lb/>
　其有極曰德曰仁曰敬曰誠先賢之集傳發揮無餘<lb/>
　藴矣此編題以索至舊出於賢關纂集獨詳於諸家<lb/>
　如堯典之天文禹貢之地制洪範五行之次序大誥<lb/>
　諸篇之官名凡儀章制度服食器用辨之必明確乎<lb/>
　其證也語之必詳炳乎其文也復而熟之義理渾然<lb/>
　之中條目燦然誠有補於疏通知遠之學余自潮歸<lb/>
<pb n="KR2n0011_WYG_084-15b"/>
　隠温舊書惟此編江廣罕得其傳由是載加考訂付<lb/>
　之剞劂其貫穿六經出入諸子苞羅旁魄未易悉通<lb/>
　荄滋魯豕未易悉辨當世有行秘書覩其違闕儻改<lb/>
　而正諸嘉惠後學尤賢於著述也<lb/>
　　　　按是書菉竹堂萬卷堂澹生堂三家書目均<lb/>
　　　　有之<lb/>
　<lb/>
　經義考卷八十四<lb/>
</p>
<p>
</p>
  </div>
</body>
</text>
</TEI>
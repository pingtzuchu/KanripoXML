<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考巻一百七十六</head> <lb/>
    <p>
<pb n="KR2n0011_WYG_176-1a"/>
欽定四庫全書<lb/>
　經義考巻一百七十六<lb/>
　　　　　　　　　　翰林院檢討朱彝尊撰<lb/>
　　　春秋<hi>九</hi>
唐章懐太子<hi>賢</hi>春秋要錄<lb/>
　　唐志十卷<lb/>
　　　佚<lb/>
陸氏<hi>德明</hi>春秋釋文<lb/>
<pb n="KR2n0011_WYG_176-1b"/>
　　八巻<lb/>
　　　存<lb/>
　　　　按陸氏釋文左傳六卷公羊穀梁各一巻<lb/>
孔氏<hi>穎達</hi>等春秋正義<lb/>
　　唐志三十六巻<lb/>
　　　存<lb/>
　穎達序曰夫春秋者紀人君動作之務是左史所職<lb/>
　之書王者統三才而宅九有順四海而治萬物四時<lb/>
<pb n="KR2n0011_WYG_176-2a"/>
　序則玉燭調於上三才協則寳命昌於下故可以享<lb/>
　國永年令聞長世然則有為之務可不慎與國之大<lb/>
　事在祀與戎祀則必盡其敬戎則不加無罪盟會協<lb/>
　於禮興動順其節失則貶其惡得則褒其善此春秋<lb/>
　之大㫖為皇王之明鍳也若夫三始之目章於帝軒<lb/>
　六經之道光於禮記然則此書之發其來尚矣但年<lb/>
　紀緜邈無得而言曁乎周室東遷王綱不振楚子北<lb/>
　伐神器將移鄭伯敗王於前晉侯請隧於後竊僭名<lb/>
<pb n="KR2n0011_WYG_176-2b"/>
　號者何國不然專行征伐者諸侯皆是下陵上替内<lb/>
　叛外侵九域騷然三綱遂絶夫子内韞大聖逢時若<lb/>
　此欲垂之以法則無位正之以武則無兵賞之以利<lb/>
　則無財説之以道則不用虗嘆銜書之鳯乃似喪家<lb/>
　之狗旣不救於已往冀垂訓於後昆因魯史之有得<lb/>
　失據周經以正褒貶一字所嘉有同華衮之贈一言<lb/>
　所黜無異蕭斧之誅所謂不怒而人威不賞而人勸<lb/>
　實永世而作則歴百王而不朽者也至於秦滅典籍<lb/>
<pb n="KR2n0011_WYG_176-3a"/>
　鴻猷遂寢漢德旣興儒風不冺其前漢傳左氏者有<lb/>
　張蒼賈誼尹咸劉歆後漢有鄭衆賈逵服䖍許惠卿<lb/>
　之等各為詁訓然雜取公羊穀梁以釋左氏此乃以<lb/>
　冠雙屨將絲綜麻方鑿圎枘其可入乎晉世杜元凱<lb/>
　又為左氏集解專取丘明之傳以釋孔氏之經所謂<lb/>
　子應乎母以膠投漆雖欲勿合其可離乎今挍先儒<lb/>
　優劣杜為甲矣故晉宋傳授以至於今其為義疏者<lb/>
　則有沈文阿蘇寛劉炫然沈氏於義例麤可於經傳<lb/>
<pb n="KR2n0011_WYG_176-3b"/>
　極踈蘇氏則全不體本文惟㫄攻賈服使後之學者<lb/>
　鑽仰無成劉炫於數君之内實為翹楚然聦慧辨博<lb/>
　固亦罕儔而探賾鈎深未能致遠其經注易者必具<lb/>
　餙以文辭其理致難者乃不入其根節又意在矜伐<lb/>
　性好非毁規杜氏之失凡一百五十餘條習杜義而<lb/>
　攻杜氏猶蠹生於木而還食其木非其理也雖規杜<lb/>
　過義又淺近所謂捕鳴蟬於前不知黄雀在其後按<lb/>
　僖公三十三年經云晉人敗狄于箕杜注云卻缺稱<lb/>
<pb n="KR2n0011_WYG_176-4a"/>
　人者未為卿劉炫規云晉侯稱人與殽戰同按殽戰<lb/>
　在葬晉文公之前可得云背喪用兵以賤者告箕戰<lb/>
　在葬晉文公之後非是背喪用兵何得云與殽戰同此<lb/>
　則一年之經數行而已曾不勘省上下妄規得失又<lb/>
　襄公二十一年傳云邾庶其以漆閭丘來奔以公姑<lb/>
　姊妻之杜注云盖寡者二人劉炫規云是襄公之姑<lb/>
　成公之姊只一人而已按成公二年成公之子公衡<lb/>
　為質及宋逃歸按家語本命云男子十六而化生公<lb/>
<pb n="KR2n0011_WYG_176-4b"/>
　衡已能逃歸則十六七矣公衡之年如此則於時成<lb/>
　公三十三四矣計至襄二十一年成公七十餘矣何<lb/>
　得有姊而妻庶其此等皆其事歴然猶尚妄説况其<lb/>
　餘錯亂良可悲矣然比諸義疏猶有可觀今奉勅刪<lb/>
　定據以為本其有疎漏以沈氏補焉若兩儀俱違則<lb/>
　特申短見雖課率庸鄙仍不敢自專謹與朝請大夫<lb/>
　國子博士臣谷那律故四門博士臣楊士勛四門博<lb/>
　士臣朱長才等對共參定至十六年又奉勅與前修<lb/>
<pb n="KR2n0011_WYG_176-5a"/>
　疏人及朝散大夫行大學博士上騎都尉臣馬嘉運<lb/>
　朝散大夫行大學博士上騎都尉臣王德韶給事郎<lb/>
　守四門博士上騎都尉臣蘇德融登仕郎守大學助<lb/>
　敎雲騎尉臣隨德素等對勅使趙𢎞智覆更詳審為<lb/>
　之正義凡三十六巻冀貽諸學者以禆萬一焉<lb/>
　崇文緫目按漢張蒼賈誼尹咸鄭衆賈逵皆為詁訓<lb/>
　然參用公穀二家至晉杜預專治左氏其後有沈文<lb/>
　阿蘇寛劉炫皆據杜説貞觀中穎達據劉學而損益<lb/>
<pb n="KR2n0011_WYG_176-5b"/>
　之長孫無忌等又復損益其書乃定皇朝孔淮等奉<lb/>
　詔是正<lb/>
　中興書目頴達參劉沈之説兩義俱違則斷以己意<lb/>
　晁公武曰自杜預專治左氏學其後沈文阿蘇寛劉<lb/>
　炫皆有義疏而炫性矜伐雅好非毁規杜氏之失一<lb/>
　百五十餘事義特淺近然比諸家猶有可觀今書據<lb/>
　以為本其有疎漏以沈氏補焉<lb/>
　陳振孫曰自晉宋傳杜學為義疏者沈蘇劉沈氏義<lb/>
<pb n="KR2n0011_WYG_176-6a"/>
　例麤可經傳極疎蘇氏不體本文惟攻賈服劉氏好<lb/>
　規杜失比諸義疏猶有可觀<lb/>
楊氏<hi>士勛</hi>春秋穀梁傳疏<lb/>
　　唐志十二巻<lb/>
　　　存<lb/>
　崇文緫目唐國子四門助教楊士勛撰皇朝邢昺等<lb/>
　奉詔是正令太學傳授<lb/>
春秋公穀考異<lb/>
<pb n="KR2n0011_WYG_176-6b"/>
　　宋志五巻<lb/>
　　　佚<lb/>
徐氏<hi>文逺</hi>左傳義疏<lb/>
　　唐志六十卷<lb/>
　　　佚<lb/>
左傳音<lb/>
　　唐志三巻<lb/>
　　　佚<lb/>
<pb n="KR2n0011_WYG_176-7a"/>
　舊唐書徐文逺洛州偃師人博覧五經尤精春秋左<lb/>
　氏傳大業初為太學博士時人稱文逺之左氏禇徽<lb/>
　之禮魯達之詩陸德明之易皆為一時之最文逺所<lb/>
　講釋多立新義先儒異論皆定其是非然後詰駁諸<lb/>
　家又出己意博而且辨聽者忘倦武德六年髙祖幸<lb/>
　國學觀釋奠遣文逺<hi>時為國子博士</hi>發春秋題諸儒設難蠭<lb/>
　起隨方占對皆莫能屈<lb/>
　黄淵曰徐文逺發題徧舉先儒異論分别是非乃出<lb/>
<pb n="KR2n0011_WYG_176-7b"/>
　己意折衷不知合乎夫子否也<lb/>
隂氏<hi>𢎞道</hi>注春秋左氏傳序<lb/>
　　唐志一卷<lb/>
　　　佚<lb/>
王氏<hi>𤣥度</hi>注春秋左氏傳<lb/>
　　唐志卷亡<lb/>
　　　佚<lb/>
王氏<hi>元感</hi>春秋振滯<lb/>
<pb n="KR2n0011_WYG_176-8a"/>
　　唐志二十卷<lb/>
　　　佚<lb/>
啖氏<hi>助</hi>春秋集傳<lb/>
　　　佚<lb/>
春秋統例<lb/>
　　　佚<lb/>
　助自述曰三傳分流其源則同擇善而從且過半矣<lb/>
　予考覈三傳舎短取長又集前賢注釋亦以愚意禆<lb/>
<pb n="KR2n0011_WYG_176-8b"/>
　補闕漏商𣙜得失研精宣暢期於浹洽尼父之志庻<lb/>
　幾可見疑殆則闕以俟君子謂之春秋集傳集注又<lb/>
　撮其綱目撰為統例三卷以輔集傳通經意焉　又<lb/>
　曰予所著經傳若舊注理通則依而書之小有不安<lb/>
　則隨文改易若理不盡者則演而通之理不通者則<lb/>
　全削而别注其未詳者則據舊説而已但不博見諸<lb/>
　家之注不能不為之恨爾<lb/>
　陸淳曰啖先生諱助字叔佐關中人也聦悟簡淡博<lb/>
<pb n="KR2n0011_WYG_176-9a"/>
　通深識天寳末客於江東因中原難興遂不還歸以<lb/>
　文學入仕為台州臨海尉復為潤州丹陽主簿秩滿<lb/>
　因家焉陋巷狹居晏如也始以上元辛丑嵗集三傳<lb/>
　釋春秋至大厯庚戌嵗而畢趙子時宦於宣歙之使<lb/>
　府因往還浙中途過丹陽乃詣室而訪之深話經意<lb/>
　事多嚮合期反駕之日當更討論嗚呼仁不必夀是<lb/>
　嵗先生即世時年四十有七是冬也趙子隨使府遷<lb/>
　鎮於浙東淳痛師學之不彰乃與先生之子異躬自<lb/>
<pb n="KR2n0011_WYG_176-9b"/>
　繕寫共藏以詣趙子趙子因損益焉淳隨而纂會之<lb/>
　至大厯乙卯嵗而書成<lb/>
　新唐書啖助字叔佐趙州人後徙關中天寳末調臨<lb/>
　海尉丹陽主簿善為春秋考三家短長縫䘺漏闕號<lb/>
　集傳凡十年乃成復攝其綱條為統例助愛公穀二<lb/>
　家以左氏解義多謬其書乃出於孔氏門人且論語<lb/>
　孔子所引率前世人老彭伯夷等類非同時而言左<lb/>
　丘明恥之丘亦恥之丘明者盖如史佚遲任又左氏<lb/>
<pb n="KR2n0011_WYG_176-10a"/>
　傳國語屬綴不倫序事乖刺非一人所為盖左氏集<lb/>
　諸國史以釋春秋後人謂左氏便傅著丘民非也<lb/>
　宋祈曰左氏與孔子同時以魯史附春秋作傳而公<lb/>
　羊髙穀梁赤皆出子夏門人三家言經各有回舛然<lb/>
　猶悉本之聖人其得與失盖十五義或謬誤先儒畏<lb/>
　聖人不敢輒改也啖助在唐名治春秋摭訕三家不<lb/>
　本所承自用名學憑私臆決尊之曰孔子意也趙陸<lb/>
　從而唱之遂顯於時嗚呼孔子沒乃數千年助所推<lb/>
<pb n="KR2n0011_WYG_176-10b"/>
　著果其意乎其未可必也以未可必而必之則固持<lb/>
　一己之固而倡兹世則誣誣與固君子所不取助果<lb/>
　謂可乎徒令後生穿鑿詭辨詬前人捨成説而自謂<lb/>
　紛紛助所階已<lb/>
　王晢曰啖趙二子相繼發明聖人之意指摘三傳之<lb/>
　謬固有功矣然探聖人之意或未精斥三傳之謬或<lb/>
　太察可謂入聖人之門而游乎宫庭之閒者也其堂<lb/>
　奥則未知也<lb/>
<pb n="KR2n0011_WYG_176-11a"/>
　邵子曰春秋三傳之外陸淳啖助可以兼治<lb/>
　徐積曰啖趙二氏有大功於春秋但未能全盡耳考<lb/>
　其所學盖不止於春秋貫穿經義窮極是非所論不<lb/>
　苟若斯人者豈易得哉<lb/>
　陸九淵曰啖趙説得有好處故人謂啖助有功於春<lb/>
　秋<lb/>
　程珌曰聖人作春秋一用周典而啖助以為用夏為<lb/>
　本<lb/>
<pb n="KR2n0011_WYG_176-11b"/>
　張樞曰啖氏春秋卓然有見於千載之下<lb/>
趙氏<hi>匡</hi>春秋闡微纂類義統<lb/>
　　十卷<lb/>
　　　闕<lb/>
　匡自述曰啖先生集三傳之善以説春秋其所未盡<lb/>
　則申己意條例明暢眞通賢之為也惜其經之大意<lb/>
　或未標顯傳之取舎或有過差盖纂述僅畢未及詳<lb/>
　省爾予因尋繹之次心所不安者隨而疏之<lb/>
<pb n="KR2n0011_WYG_176-12a"/>
　陸淳曰趙子天水人為殿中侍御史淮南節度判官<lb/>
　新唐書匡字伯循河東人歴洋州刺史陸質所稱為<lb/>
　趙夫子者質與啖助子異裒錄助所為春秋集注緫<lb/>
　例請匡損益質纂會之<lb/>
　章拱之曰趙氏集啖氏統例集注二書及已説可以<lb/>
　例舉者為闡微義統十二卷第三四巻亡逸<lb/>
　楊慎曰杜預作春秋釋例趙匡作春秋纂例盖以春<lb/>
　秋難明故以例求之至於不通則又云變例變例不<lb/>
<pb n="KR2n0011_WYG_176-12b"/>
　通又疑經有闕文誤字嗚呼聖人之作豈先有例而<lb/>
　後作春秋乎<lb/>
陸氏質集注春秋<lb/>
　　唐志二十卷<lb/>
　　　佚<lb/>
　吕温代草進表曰臣聞惟睿作聖觀乎人文達則化<lb/>
　成窮則垂訓先師所以祖述堯舜志在春秋懸衡百<lb/>
　王撥亂三季正大當之本清至公之源通羣芳以誠<lb/>
<pb n="KR2n0011_WYG_176-13a"/>
　貞天下於一動無不順道德之要機斷無不齊帝王<lb/>
　之利器而梁木旣壊生知盖寡三傳得失索隱未周<lb/>
　羣儒異同致逺皆泥沒微言於滋蔓亡要㫖於多岐<lb/>
　奥室不開漫逾千祀天其或者將有俟焉陛下德合<lb/>
　乾坤明竝日月氣和物茂逺至邇安欲以人情為田<lb/>
　講學而耨鎮定皇極輝光時雍道之將行實在今日<lb/>
　臣不揣蒙陋斐然有志思窺聖奥仰奉文明以故潤<lb/>
　州丹陽縣主簿臣啖助為嚴師以故洋州刺史臣趙<lb/>
<pb n="KR2n0011_WYG_176-13b"/>
　匡為益友考左氏之踈密辨公穀之善否務去異端<lb/>
　用明本意助或未盡敢讓當仁匡有可行亦刈其楚<lb/>
　輙集注春秋經文勒成十巻上下千載研覃三紀𤣥<lb/>
　首雖白濁河已清微臣何幸與道相遇竊以德之匪<lb/>
　鄰骨肉無應道苟訢合古今相知然則堯舜之心非<lb/>
　宣尼不見宣尼之志非陛下不行庶因儀鳯之辰永<lb/>
　洗獲麟之恨臣官忝國學思非出位道為家寳罪實<lb/>
　欺天謹昧死寫前件書詣東上閤門奉進<lb/>
<pb n="KR2n0011_WYG_176-14a"/>
　舊唐書陸質吴郡人本名淳避憲宗名改之質有經<lb/>
　學尤深於春秋少師事趙匡匡師啖助頗傳其學為<lb/>
　給事中<lb/>
　柳宗元作墓表曰孔子作春秋千五百年以名為傳<lb/>
　者五家今用其三焉秉觚牘焦思慮以為論注疏説<lb/>
　者百千人矣攻訐狠怒以辭氣相擊排冒沒者其為<lb/>
　書處則充棟宇出則汗牛馬或合而隱或乖而顯後<lb/>
　之學者窮老盡氣左視右顧莫得其本則專其所學<lb/>
<pb n="KR2n0011_WYG_176-14b"/>
　以訾其所異黨枯竹䕶朽骨以至於父子傷夷君臣<lb/>
　詆悖者前世多有之甚矣聖人之難知也有呉郡人<lb/>
　陸先生質與其師友天水啖助洎趙匡能知聖人之<lb/>
　㫖故春秋之言及是而光明使庸人小童皆可積學<lb/>
　以入聖人之道傳聖人之教是其德豈不侈大矣哉<lb/>
　先生字某旣讀書得制作之本而獲其師友於是合<lb/>
　古今散同異聨之以言累之以文盖講道者二十年<lb/>
　書而志之者又十餘年其事大備為春秋集注十篇<lb/>
<pb n="KR2n0011_WYG_176-15a"/>
　辨疑七篇微㫖二篇明章大中發露公器其道以聖<lb/>
　人為主以堯舜為的苞羅㫄魄膠轕下上而不出於<lb/>
　正其法以文武為首以周公為翼揖譲升降好惡喜<lb/>
　怒而不過乎物旣成以授世之聦明之士使陳而明<lb/>
　之故其書出焉而先生為巨儒用是為天子爭臣尚<lb/>
　書郎國子博士給事中皇太子侍讀皆得其道刺二<lb/>
　州守人知仁永貞年侍東宫言其所學為古君臣圖<lb/>
　以獻而道達乎上是嵗嗣天子踐阼而理尊優師儒<lb/>
<pb n="KR2n0011_WYG_176-15b"/>
　先生以疾聞臨問加禮某月日終於亰師某月日葬<lb/>
　於某郡某里嗚呼先生道之存也以書不及施於政<lb/>
　道之行也以言不及覩其理門人世儒是以增慟將<lb/>
　葬以先生為能文聖人之書通乎後世遂相與謚曰<lb/>
　文通先生<lb/>
　崇文緫目唐給事中陸淳纂初淳以三家之傳不同故<lb/>
　采獲善者參以啖助趙匡之説為集傳春秋又本褒<lb/>
　貶之意更為微㫖條别三家以朱墨紀其勝否又摭<lb/>
<pb n="KR2n0011_WYG_176-16a"/>
　三家得失與經戾者以啖趙之説訂正之為辨疑<lb/>
　程伯子曰陸淳得啖趙而師之講求其學積三十年<lb/>
　始大光瑩絶出於諸家外雖未能盡聖作之藴然其<lb/>
　攘異端開正途功亦大矣<lb/>
　晁公武曰啖助字叔佐閩人趙匡字伯循天水人微<lb/>
　㫖自為序公武嘗學春秋閲古今諸儒之説多矣大<lb/>
　抵啖趙以前學者皆專門名家苟有不通寧言經誤<lb/>
　其失也固陋啖趙以後學者喜援經擊傳其或未明<lb/>
<pb n="KR2n0011_WYG_176-16b"/>
　則慿私臆決其失也穿鑿均之失聖人之㫖而穿鑿<lb/>
　之害為甚啖氏製統例分别疏通其義趙氏損益多<lb/>
　所發揮今纂而合之凡四十篇<lb/>
　陳振孫曰初潤州丹陽主簿趙郡啖助叔佐明春秋<lb/>
　傳洋州刺史河東趙匡伯循質從助及伯循傳其學<lb/>
　助考三傳舎短取長又集前賢注釋補以己意為集<lb/>
　傳集注又撮綱目為統例助卒質與其子異繕錄以<lb/>
　詣伯循請損益焉質隨而纂會之大厯乙卯嵗書成<lb/>
<pb n="KR2n0011_WYG_176-17a"/>
　質本名淳避憲宗諱改焉故其書但題陸淳助之學<lb/>
　以為左氏叙事雖多解意殊少公穀傳經密於左氏<lb/>
　至趙陸則直謂左氏淺於公穀誣謬實繁皆孔門後<lb/>
　之門人但公穀守經左氏通史其體異爾丘明夫子<lb/>
　以前賢人如史佚遲任之流焚書之後學者見傳及國<lb/>
　語俱題左氏遂引以為丘明且左傳國語文體不倫<lb/>
　序事多乖定非一人所為也盖左氏廣集諸國之史<lb/>
　以解春秋子弟門人見事迹多不入傳或復不同故<lb/>
<pb n="KR2n0011_WYG_176-17b"/>
　各隨國編之以廣異聞自古豈止一丘明姓左乎按<lb/>
　漢儒以來言春秋者惟宗三傳三傳之外能卓然有<lb/>
　見於千載之後者自啖氏始不可沒也唐志有質集<lb/>
　注二十巻今不存然纂例辨疑中大畧具矣又有微<lb/>
　㫖二卷未見質梁陸澄七世孫仕通顯黨王叔文侍<lb/>
　憲宗東宫會卒不及貶然則其與不通春秋之義者<lb/>
　相去無幾耳<lb/>
集傳春秋纂例<lb/>
<pb n="KR2n0011_WYG_176-18a"/>
　　唐志十卷<lb/>
　　　存<lb/>
　淳自述曰啖子所撰統例三巻皆分别條疏通會其<lb/>
　義趙子損益多所發揮今故纂而合之有辭義難解<lb/>
　者亦隨加注釋兼備載經文於本條之内使學者以<lb/>
　類求義昭然易知其三傳義例可取可舎啖趙具已<lb/>
　分析亦隨條編附以祛疑滯名春秋集傳纂例凡四<lb/>
　十篇分為十巻云<lb/>
<pb n="KR2n0011_WYG_176-18b"/>
　朱臨序曰柳子厚與元次山論春秋書言自得集傳<lb/>
　常願掃於陸先生之門及先生為給事中始得執弟<lb/>
　子禮未及卒業而先生云亡復有先生墓表謂説春<lb/>
　秋者百千其書處則充棟宇出則汗牛馬而無有及<lb/>
　其根源者獨先生得啖趙而師承之講述三十年其<lb/>
　經始大光瑩乃為先生能文聖人之書通於後世遂<lb/>
　與門人世儒相與謚曰文通先生其見尊於當世如<lb/>
　此子厚文章宗匠也以韓退之之賢猶不肯髙以為<lb/>
<pb n="KR2n0011_WYG_176-19a"/>
　師獨肯執弟子禮於陸氏前則陸氏之學從可喻也<lb/>
　以陸氏之賢復肯執弟子禮於啖趙前則啖趙之藴<lb/>
　又可量也自孔子沒前先生幾千餘年矣後先生又<lb/>
　數百年矣卒未有出其書之右者豈非膠於偏見而<lb/>
　至然耶兩漢通經者以董仲舒為第一然猶膠於穀<lb/>
　梁不克别白餘可知也臨嘗從師學識其大畧復得<lb/>
　先生所為書乃益曉發若瞰淵際危而獲梯航力不<lb/>
　勉則已勉焉則無髙深不濟也惜乎不得人人傳之<lb/>
<pb n="KR2n0011_WYG_176-19b"/>
　以速其逺到子厚謂使庸人小童皆可積學以入聖<lb/>
　人之道況有明敏勤篤之資者乎近嵗取人以通經<lb/>
　為尚學者無小大以不通經為恥則此書之傳為時<lb/>
　羽翼豈可忽哉<lb/>
　袁桷後序曰近世春秋家立褒貶於字義茫不知盡<lb/>
　性之理按其形模以中有司程式為精巧天理人慾<lb/>
　三尺童子矜矜然猶能言之春秋之學廢矣習三傳<lb/>
　者惟文詞是師左氏盛而公穀廢矣武夷胡氏作傳<lb/>
<pb n="KR2n0011_WYG_176-20a"/>
　止於七家唐世傳春秋者皆廢矣噫士何事春秋哉<lb/>
　吾里樓宣獻公晚嵗欲明義例之説時永嘉陳君舉<lb/>
　舎人為春秋傳遂序其意而焚其槀每語後進當以<lb/>
　唐陸淳集注纂例清江劉氏傳為下手予家所藏纂<lb/>
　例乃寳章桂公所挍號為精善按纂例他無善本審<lb/>
　此書廢已久聞蜀有小字本惜未之見唐志纂例十<lb/>
　卷集注三十卷微㫖二卷辨疑七巻予來杭復得微<lb/>
　㫖二卷乃皇祐閒汴本聞苕溪直齋陳氏書目咸有<lb/>
<pb n="KR2n0011_WYG_176-20b"/>
　之當搜訪以足此書以假友人得脱灰燼劉氏傳乃<lb/>
　先越公居宥府時岳肅之侍郎所遺家諱咸以綘羅<lb/>
　覆其上書當永為子孫寳俾勿墜<lb/>
　呉萊後序曰自唐世言文者一變而王楊盧駱再變<lb/>
　而燕許三變而韓柳雖其文振八代之弊及見當世<lb/>
　經生攻訓詁治義疏則深敬之太常殷侑新注公羊<lb/>
　退之欲為之序幸得挂名經端以蘄不朽及寄詩盧<lb/>
　仝又言其抱遺經束三傳然仝所著春秋摘微一巻<lb/>
<pb n="KR2n0011_WYG_176-21a"/>
　閒見一二未甚為學者輕重惟子厚答元饒州書恒<lb/>
　願掃於陸先生之門執弟子禮會先生病子厚出邵<lb/>
　州竟不克卒業先生盖河東陸淳元沖也與子厚同<lb/>
　郡且云先生師天水啖助及趙匡知聖人之㫖兼用<lb/>
　二帝三王法至先生大備春秋集注纂例辨疑微㫖<lb/>
　等書苞羅旁魄轇轕上下一出於正於是乎春秋有<lb/>
　啖趙陸氏之學往予北遊京師始從國子學見陸氏<lb/>
　纂例十卷是金泰和閒禮部尚書趙秉文手本太原<lb/>
<pb n="KR2n0011_WYG_176-21b"/>
　板行後又得陸氏辨疑七巻微㫖二巻而集注久闕<lb/>
　自唐世學者説經一本孔氏正義及宋之盛説者或<lb/>
　不用正義六經各有新注爭為一已自見之論而欲<lb/>
　求勝於先儒已成之説宋子京傳唐事猶不滿於啖<lb/>
　助者豈啖助實有以開之故歟雖然啖趙陸氏未可<lb/>
　毁也後之學者自肆於藩籬閫域之外口傳耳剽而<lb/>
　不難於議經者必引啖趙陸氏以自解是或未之思<lb/>
　也夫<lb/>
<pb n="KR2n0011_WYG_176-22a"/>
　柳貫後序曰陸文通先生春秋纂例十巻平陽府所<lb/>
　刊本末有識云泰和三年五月十三日秉文置其装<lb/>
　標猶用宋紹聖閒故門狀紙盖金仕宦家物也延祐<lb/>
　三年貫客京師而得之挍其中闕亡三十一紙從朋<lb/>
　友假善本手書完裝綴成袠先生之學其於春秋粹<lb/>
　矣春秋言本三家公穀主釋經左主載事由漢立學<lb/>
　官師資殊指故時時彈刺以相髙言之哤而道之裂<lb/>
　也唐啖趙氏作始析同辨異有義有例明三家之要歸<lb/>
<pb n="KR2n0011_WYG_176-22b"/>
　示一王之矩則其道粲然矣先生嘗承趙學著其所<lb/>
　聞為書曰纂例微㫖辨疑此其一也貫將讀而釋之<lb/>
　益求二書不踵為余有耶盖私竊喜之按金章宗之<lb/>
　十一年改元泰和其三年則癸亥嵗也於時北學稱<lb/>
　趙閑閑公秉文卽公名知為趙氏所藏無疑後癸亥<lb/>
　七年章宗復土中原癉於兵又二十五年而金亡矣<lb/>
　是書免於灰殘<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>滅以萬毁一存於壁藏瓿覆之餘<lb/>
　傳閲幾姓幾室而至於余逆而計之亦一百一十六年物<lb/>
<pb n="KR2n0011_WYG_176-23a"/>
　也況今無板本豈不尤可珍也哉得書後二年八月<lb/>
　廿五日記<lb/>
春秋辨疑<lb/>
　　唐志七卷<lb/>
　　　存<lb/>
　淳自述曰集傳取舎三傳之義可入條例者於纂例<lb/>
　諸篇言之備矣其有隨文解釋非例可舉者恐有疑<lb/>
　難故纂啖趙之説著辨疑<lb/>
<pb n="KR2n0011_WYG_176-23b"/>
　朱臨序曰春秋一其經而三家異其傳學者如目<lb/>
　多岐茫洋不知適從聖人之境雖勞無到日矣近<lb/>
　古固多議其非然出於臆斷學者愈惑以聖人之藴<lb/>
　如彼其深而專斷於一中材之臆其可惑也宜矣唐<lb/>
　有陸氏緫啖趙之説為纂例為辨疑所得獨多於近<lb/>
　古以啖趙之賢而陸氏兼之其得多也亦宜矣考其<lb/>
　觝排誣妄剔抉潛隱如翦榛莾見坦夷聖賢之境可<lb/>
　直趨而逺到矣纂例雖傳而世不全獨辨疑無遺辭<lb/>
<pb n="KR2n0011_WYG_176-24a"/>
　而學春秋者當自辨疑始故予廣其傳慶厯戊子<lb/>
　何喬新曰春秋因三傳而經㫖益明者有焉因三傳<lb/>
　而經㫖反晦者有焉至啖趙陸淳之辨明而後人之<lb/>
　學有所㨿矣<lb/>
　華察後序曰自漢以來言春秋者大抵守三傳而已<lb/>
　其能卓然有見於千載之後者自唐啖趙二子始至<lb/>
　陸文通乃集合二家之説作纂例及辨疑數十篇其<lb/>
　有功於經甚大顧其書今世罕傳余同年陸給事浚<lb/>
<pb n="KR2n0011_WYG_176-24b"/>
　明得舊本以示呉邑令汪君君刻之踰年告成而君<lb/>
　以考績去矣浚明深於春秋方盛有所論著以續文<lb/>
　通之業異時當别有傳之者汪君名旦晉江人嘉靖<lb/>
　乙未進士<lb/>
春秋微㫖<lb/>
　　唐志二巻<hi>今本三巻</hi>
　　　存<lb/>
　淳自序曰傳曰唯天為大唯堯則之韶盡羙矣又盡<lb/>
<pb n="KR2n0011_WYG_176-25a"/>
　善也武盡美矣未盡善也又曰禹吾無閒然矣推此<lb/>
　而言宣尼之心堯舜之心也宣尼之道三王之道也<lb/>
　故春秋之文通於禮經者斯皆憲章周典可得而知<lb/>
　矣其有事或反經而志協乎道跡雖近義而意實藴<lb/>
　奸或本正而末邪或始非而終是賢智莫能辨彛訓<lb/>
　莫能及則表之聖心酌乎皇極是生人以來未有臻<lb/>
　斯理也豈但撥亂反正使亂臣賊子知懼而已乎故<lb/>
　今掇其微㫖緫為三卷三傳舊説亦備存之其義當<lb/>
<pb n="KR2n0011_WYG_176-25b"/>
　否則以朱墨為别其有與我同志思見唐虞之風者<lb/>
　宜乎齋心極慮於此得端本清源之意而後周流乎<lb/>
　二百四十二年褒貶之義使其道貫於靈府其理浹<lb/>
　於事物則比屋可封重譯而至其猶指諸掌爾宣尼<lb/>
　曰如有用我者期月而已可矣豈虚言哉豈虚言哉<lb/>
　柳宗元曰微㫖中明鄭人來渝平量力而退告而後<lb/>
　絶固先同後異者也今檢此前無與鄭同之文後無<lb/>
　與鄭異之據獨疑此一義理甚精而事有不合<lb/>
<pb n="KR2n0011_WYG_176-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_176-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考巻一百七十六<lb/>
</p>
<p>
</p>
  </div>
</body>
</text>
</TEI>
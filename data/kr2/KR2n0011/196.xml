<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百九十六</head> <lb/>
    <p>
<pb n="KR2n0011_WYG_196-1a"/>
欽定四庫全書<lb/>
　經義考卷一百九十六<lb/>
　　　　　　　　　　翰林院檢討朱彝尊撰<lb/>
　　　春秋<hi>二十九</hi>
呉氏<hi>師道</hi>春秋胡氏傳附辨雜説<hi>呉淵穎集作補説</hi>
　　十二卷<lb/>
　　　未見<lb/>
　師道自序曰讀春秋者必自三傳始甚矣三傳之不<lb/>
<pb n="KR2n0011_WYG_196-1b"/>
　可盡信也公穀傳義不傳事是以詳於經而義未必<lb/>
　盡左氏傳事不傳義是以詳於史而事未必實説者<lb/>
　謂三子皆口傳授之學者乃著竹帛而題之以其師<lb/>
　之目本皆不謬而濫説往往附益其中其信然歟前<lb/>
　儒固守其説啖趙氏以來始有所去取折衷至宋而<lb/>
　二孫二劉蘇許吕氏各稱名家槩不能無異於三傳<lb/>
　至河南程夫子教人讀是書以傳爲案經爲斷推明<lb/>
　聖人經世之法而於大義嘗發其端中更王氏以私<lb/>
<pb n="KR2n0011_WYG_196-2a"/>
　意廢格咸所憤歎胡文定公當紹興中專進讀是經<lb/>
　大綱本孟子微辭祖程氏根據正矣自謂事按左氏<lb/>
　義取公穀之精傳有乖繆則棄而信經又謂左氏博<lb/>
　通諸史叙事使人見本末傳説既久寖失本真要在<lb/>
　詳攷而精擇之可謂通而不固者也然自今觀之信<lb/>
　經棄傳者殊少眩惑於左氏者尚多未免迂經旨以<lb/>
　從紀載之誤不得已而閒採諸家意雖近厚而不自<lb/>
　知其失也若其憤王氏廢經之害閔衰世而憂弱主<lb/>
<pb n="KR2n0011_WYG_196-2b"/>
　因説以寓諫諷故其爲言或勁而微過激而小不平<lb/>
　其他義之不足以示勸戒者多闕勿論大要以尊君<lb/>
　父討亂賊闢邪説正人心用夏變夷爲主則不可訾<lb/>
　也故子朱子之論謂其以義理穿鑿夫曰穿鑿則不<lb/>
　可謂之義理蓋義理正而事情未必然故曰以義理<lb/>
　穿鑿耳且朱子考訂諸經畧備獨春秋一字弗之及<lb/>
　嘗恨不見國史終莫知聖人筆削之旨又曰已與聖<lb/>
　人神交心契然後可斷其書吁國史豈復可見聖人<lb/>
<pb n="KR2n0011_WYG_196-3a"/>
　如天天豈易知蓋有測焉而偶合者矣朱子雖不滿<lb/>
　於胡氏而終許其大義之正則談春秋而舎胡氏未<lb/>
　有不失焉者也方今設科表章與三傳並學者宗之<lb/>
　宜矣而議者猶或病之間嘗反覆誦詠輒以所未安<lb/>
　者疏而辨之其或事義足相發明者附以見焉雖冐<lb/>
　昧不韙而庶幾察於胡之大意因以識陋　疑將質<lb/>
　之當世通經之士驗諸他日進學之工願爲是書忠<lb/>
　臣而異於讒賊者是則區區之志也<lb/>
<pb n="KR2n0011_WYG_196-3b"/>
　呉萊序曰春秋之學自近世本河南程氏程氏有春秋<lb/>
　傳序而傳未完武夷胡公安國蓋又特出於程門之<lb/>
　後而私淑艾之故今胡傳多與程説相爲出入吾固<lb/>
　知胡氏之傳春秋本程氏學也然而隱桓之際訓釋<lb/>
　頗詳襄昭以降遺漏甚衆又況光堯南渡而胡氏以<lb/>
　經筵進講至於王業偏安父讎未報則猶或未免乎<lb/>
　矯枉而過正也宗人正傳間者嘗讀胡傳乃因傳説<lb/>
　之未備從而補之此仍有益於學者曩予嘗論春秋<lb/>
<pb n="KR2n0011_WYG_196-4a"/>
　之大凡欲以發明胡傳之一二而正傳先之故敢私<lb/>
　序其説於正傳所論次之後曰夫春秋者魯史耳自<lb/>
　魯史而爲春秋則春秋乃史外傳心之要典而特爲<lb/>
　聖人命德討罪之書矣然自唐虞以來典禮教化有<lb/>
　人心感發之妙爵賞刑罰有政事勸懲之嚴伯夷之<lb/>
　降典播刑臯陶之明刑弼教何莫而非此道也惜乎<lb/>
　春秋之世文武周公之舊典禮經曾不復赫然振起<lb/>
　於天下而天下公侯五等之國亦莫能考禮正刑一<lb/>
<pb n="KR2n0011_WYG_196-4b"/>
　德以尊事天子惟吾聖人蓋有聰明睿知之德而無<lb/>
　其位於是獨持其命德討罪之筆而欲以定天下之<lb/>
　邪正也正也吾賞焉而賞非私與邪也吾罰焉而罰<lb/>
　非私怒此其陽舒陰慘舉直錯枉之閒先後有倫衆<lb/>
　體有要是謂經制持循準的不容少紊人情之輕重<lb/>
　不同世故之治亂亦異是謂權義游移前却必得其<lb/>
　宜要之堯舜文武之治未墜於地而吾聖人所以務<lb/>
　盡其祖述憲章之道者至矣實聖人時中之大法也<lb/>
<pb n="KR2n0011_WYG_196-5a"/>
　夫然故春秋聖人之法書世之學者猶議法之吏惟<lb/>
　其知聖人之道揆而宅心忠恕然後可以通聖人之<lb/>
　法守而立説坦夷雖然學者徒以其一曲支離淺中<lb/>
　狹量之資求之未易以及此也或曰春秋新王聖人<lb/>
　因之粉飾太平而多襃至治之世曾無奸暴之俗而<lb/>
　惟以德化者也或曰春秋衰世聖人且以爲舉國不<lb/>
　可勝誅而多貶始亂之俗雖以微小之罪而必舉其<lb/>
　法者也是故舒之而遂縱者陵遲廢弛無法而益亂<lb/>
<pb n="KR2n0011_WYG_196-5b"/>
　操之而愈亟者煩苛刻戾得不至於秦人恃法而寖<lb/>
　濫乎嗚呼二或之論誠非所以識吾聖人時中體道<lb/>
　之大權者矣又將何以窮經而致用哉自王安石以<lb/>
　丞相説經春秋乃廢詆不用世之學者往往多自爲<lb/>
　説至於意有穿鑿巧爲傅會分裂聖人大體乖異先<lb/>
　儒成説漫有精義至當之論一説之外不知其復有<lb/>
　一説也蓋惟程氏爲能通乎制事之權衡揆道之模<lb/>
　範又無完書世之盛行胡傳而已胡傳本乎程氏之<lb/>
<pb n="KR2n0011_WYG_196-6a"/>
　學程氏之學又信乎聖人時中之大法也然而猶有<lb/>
　所未備者焉今也正傳乃從而補之誠是也正傳其<lb/>
　真議法之吏哉雖然前王之律昭然甚明後王之令<lb/>
　紛然雜出宏綱大旨既無其統微辭碎義蓋浩乎多<lb/>
　若參商矛盾之不相合者吾益懼焉卒以待吾正傳<lb/>
　而後定也昔孟氏使陽膚爲士師問於曾子曾子曰<lb/>
　上失其道民散久矣如得其情則哀矜而勿喜善哉<lb/>
　言乎學者又當自是而求之此其必有合於春秋者<lb/>
<pb n="KR2n0011_WYG_196-6b"/>
　矣<lb/>
呉氏<hi>萊</hi>春秋傳授譜<lb/>
　　一卷<lb/>
　　　未見<lb/>
　萊自序曰春秋之道本於一離爲三家之傳又析而<lb/>
　爲數十百家之學學日夥傳日鑿道益散天下後世<lb/>
　豈或不有全經乎亦在其人而已矣自孔子没七十<lb/>
　子言人人殊公穀自謂本之子夏最先出左氏又謂<lb/>
<pb n="KR2n0011_WYG_196-7a"/>
　古學宜立諸老生從史文傳口説遞相授受彼此若<lb/>
　矛盾然自是學一變主公羊者何休主穀梁者范寗<lb/>
　主左氏者服䖍杜元凱或抒己意或博采衆家蓋累<lb/>
　數十萬言自是學再變公穀微左氏乃孤行不絶説<lb/>
　者曾不求決於傳遂專意於訓詁江左則元凱河洛<lb/>
　則䖍自是學三變間有一二欲考三家之短長列朱<lb/>
　墨之同異力破前代專門之學以求復於先聖人義<lb/>
　理之極致咸曰唐啖趙氏自是學四變嗚呼言春秋<lb/>
<pb n="KR2n0011_WYG_196-7b"/>
　者至於四變可以少定矣予嘗觀漢初傳公羊者先<lb/>
　顯自胡母子都而下得二十四人次傳穀梁自申培<lb/>
　公而下得十五人左氏本於國師劉歆未立博士故<lb/>
　傳之尚少而東漢爲盛東漢以降學者分散師説離<lb/>
　析非徒捨經而任傳甚則背傳而從訓詁嘵嘵讓咋<lb/>
　靡然趨下夫學本非不同本非不一而末異乃若是<lb/>
　此其欲抱十二公之遺經悲千古之絶學發明三家<lb/>
　之傳而去取之者誰歟然予悉得而譜是者四變之<lb/>
<pb n="KR2n0011_WYG_196-8a"/>
　極也四變之極必有能反其初者唐啖趙氏蓋嘗有<lb/>
　是志矣繼之者又誰歟古之人不云乎東海西海有<lb/>
　聖人出焉此心同此理同也南海北海有聖人出焉<lb/>
　此心同此理同也自其此心此理而諗之古之人有<lb/>
　與予同者乎不同者乎同者然乎不同者然乎此其<lb/>
　没世而無聞者多矣顯焉者譜於此也蓋昔唐韋表<lb/>
　微曾著九經師授之譜且以譏學者之無師嗚呼人<lb/>
　師難逢經師易遇然今經師猶有不可得而遽見者<lb/>
<pb n="KR2n0011_WYG_196-8b"/>
　矣則吾是譜之作又豈徒在表微之後乎<lb/>
春秋世變圖<lb/>
　　二卷<lb/>
　　　未見<lb/>
　萊自序曰古之言春秋者自漢至今亡慮數十百家<lb/>
　大道之行天下爲公一以理斷之而已猶未足究當<lb/>
　世盛衰離合之變而權之者也雖然孔子嘗論之矣<lb/>
　天下有道禮樂征伐自天子出天下無道然後諸侯<lb/>
<pb n="KR2n0011_WYG_196-9a"/>
　大夫得以專而用焉逆理愈甚則其失之世數愈速<lb/>
　此非通論天下之勢也春秋之勢也然而欲論春秋<lb/>
　之理者不外此矣公羊子蓋深有得於理勢之相須<lb/>
　且曰所見異辭所聞異辭所傳聞異辭而漢之學者<lb/>
　特昧昧焉乃設孔子髙曾祖父之三世以制所見所<lb/>
　聞所傳聞之治亂春秋非孔子家牒也特以是究當<lb/>
　世盛衰離合之變而權之者也蓋昔陳恒之弑君孔<lb/>
　子請討之左氏記其言曰陳恒弑其君民之不與者<lb/>
<pb n="KR2n0011_WYG_196-9b"/>
　半以魯之衆加齊之半可克也程子非之蓋謂孔子<lb/>
　之志必將正名其罪上告天子下告方伯乃率與國<lb/>
　以討之至於所以勝齊者孔子之餘事耳豈計魯人<lb/>
　之衆寡哉夫以理言魯爲齊弱久矣孔子非不知魯<lb/>
　之未必勝也務明君臣之大義以討天下弑逆之大<lb/>
　惡因是足以正之周其復興乎若以勢言周室衰矣<lb/>
　晉霸微矣魯又弱國也陳氏世掌齊政民私其德處<lb/>
　此人倫之大變天理之所不容於是舉吾全魯以繼<lb/>
<pb n="KR2n0011_WYG_196-10a"/>
　之齊之罪人斯得矣是故弑君之賊法所必討者正<lb/>
　也專國之奸勢亦有所未易討者然必有以權之者<lb/>
　也人孰不曰事求可功求成是取必於智謀之末也<lb/>
　聖人不如是也嗚呼自王政之不綱而後有霸自霸<lb/>
　圖之無統而後無霸人情事變雖未嘗出於一定惟<lb/>
　理則無有不定此古之學春秋者所以率論理而不<lb/>
　論勢也自今觀之天下之勢在是春秋之理則亦隨<lb/>
　其勢之所在者而見之春秋之初世去西周未遠王<lb/>
<pb n="KR2n0011_WYG_196-10b"/>
　室猶欲自用焉不及中世齊晉二霸相繼而起則霸<lb/>
　主從而託之耳至其末年王不王霸不霸夷狄弄兵<lb/>
　大夫專政是戰國之萌也而世變亦於是乎極公羊<lb/>
　子所見異辭所聞異辭所傳聞異辭蓋深有得於理<lb/>
　勢之相須者此也漢之學者且曰隱桓遠矣孔子則<lb/>
　立乎定哀之閒耳遠者亂近者治聖人所以成一王<lb/>
　之法也此豈求其説不得而强爲此論者哉又幸因<lb/>
　其有是而後世得以推其當世盛衰離合之變與夫<lb/>
<pb n="KR2n0011_WYG_196-11a"/>
　聖人之權者先儒蓋曰有隱桓莊閔僖之春秋有文<lb/>
　宣成之春秋有襄昭定哀之春秋此三者豈非公羊<lb/>
　子之遺説哉然則予之所以圖是者非私見也非鑿<lb/>
　説也公羊子意也孔子意也<lb/>
　宋濂作碑曰先生取春秋傳五十餘家各隨言而逆<lb/>
　其意一以理折衷之譬如法家奏讞傅逮爰書既得<lb/>
　其情而曲直真僞無所隱至若繁露釋例纂例辨疑<lb/>
　微旨折衷權衡意林通旨之類皆有論著别如春秋<lb/>
<pb n="KR2n0011_WYG_196-11b"/>
　經説胡氏傳攷誤未完<lb/>
呉氏<hi>儀</hi>春秋稗傳<lb/>
　　　未見<lb/>
春秋類編<lb/>
　　　未見<lb/>
春秋五傳論辨<lb/>
　　　未見<lb/>
　宋濂曰金谿呉先生儀明善登鄉先達虞文靖公之<lb/>
<pb n="KR2n0011_WYG_196-12a"/>
　門博極羣書至正丙申舉於鄉會海内兵起無意北<lb/>
　上下帷講授凡所敷繹皆五經奥義不拘泥於箋記<lb/>
　而大旨自暢晚尤專心於春秋且謂聖人之經一而<lb/>
　諸家異傳大道榛塞職此之由乃著三書曰稗傳曰<lb/>
　類編曰五傳論辨辭義嚴密多先儒所未言<lb/>
　黄虞稷曰明善金谿人時稱爲東呉先生伯宗之父<lb/>
　也<lb/>
黄氏<hi>澤</hi>春秋旨要<lb/>
<pb n="KR2n0011_WYG_196-12b"/>
　　　佚<lb/>
三傳義例考<lb/>
　　　佚<lb/>
春秋筆削本旨<lb/>
　　　佚<lb/>
春秋諸侯取女立子通考<lb/>
　　　佚<lb/>
　趙汸狀曰先生於春秋以事實爲先以通書法爲主<lb/>
<pb n="KR2n0011_WYG_196-13a"/>
　其大要則在考核三傳以求向上之工而其脈絡則<lb/>
　盡在左傳作三傳義例考以爲春秋有魯史書法有<lb/>
　聖人書法而近代乃有夏時冠周月之説是史法與<lb/>
　聖法俱失也作元年春王正月辨又以爲説春秋有<lb/>
　實義有虚辭不舎史以論事不離傳以求經不純以<lb/>
　襃貶泥聖人酌時宜以取中此實義也貴王賤霸尊<lb/>
　君卑臣内夏外夷皆古今通義然人自爲學家自爲<lb/>
　書而春秋訖無定論故一切斷以虚辭作筆削本旨<lb/>
<pb n="KR2n0011_WYG_196-13b"/>
　又作諸侯取女立子通考魯隱不書即位義殷周諸<lb/>
　侯禘祫考周廟太廟單祭合食説作邱甲辨凡如是<lb/>
　者十餘通以明古今禮俗不同見虚辭説經之無益<lb/>
　嘗曰説春秋須先識聖人氣象則一切刻削煩碎之<lb/>
　説自然退聽矣其但以爲實錄而已者則春秋乃一<lb/>
　直史可修亦未爲知聖人也又以魯史記事之法實<lb/>
　有周公遺制與他國不同觀韓宣子之言可見聖人<lb/>
　因魯史修春秋筆則筆削則削游夏不能贊一辭則<lb/>
<pb n="KR2n0011_WYG_196-14a"/>
　必有與史法大異者然曰其文則史是經固不出於<lb/>
　史也今魯史舊文亦不可復見故子朱子以爲不知<lb/>
　孰爲聖人所筆孰爲聖人所削而春秋書法亦爲厯<lb/>
　世不通之義矣乃作春秋指要示人以求端用力之<lb/>
　方而其全解則未嘗脱稾以示人也<lb/>
　卓爾康曰先生以近代理明義精之學用漢儒博物考<lb/>
　古之功其見於師説者足參聖旨先得我心惜乎不<lb/>
　覩全書微旨未暢<lb/>
<pb n="KR2n0011_WYG_196-14b"/>
王氏<hi>元杰</hi>春秋讞義<lb/>
　　十二卷<lb/>
　　　存<lb/>
　干文傳序曰聖人達天德而語王道春秋爲萬世立<lb/>
　王法敦典庸禮命德討罪本原於天其用則王者之<lb/>
　事也周德既衰王者弗克若天人欲横流綱淪法斁<lb/>
　亂亦極矣夫子生於斯時慨聖王之不作慮斯道之<lb/>
　將墜豈不曰文王既没文不在兹乎於是假魯史以<lb/>
<pb n="KR2n0011_WYG_196-15a"/>
　修春秋示襃貶以寓王法其義則總攝萬事大本始<lb/>
　於尊王蓋尊卑之分明綱常之道立然後有以定其<lb/>
　是非而不舛春秋者王道之日月也曲禮隳臣下僭<lb/>
　春秋定尊卑而王道明春秋者王道之權衡也刑罰<lb/>
　濫法度差春秋明貴賤而臣道立易曰天尊地卑乾<lb/>
　坤定矣髙卑以陳貴賤位矣經書元年加王於正聖<lb/>
　人繫易之始辭作經之大法也故其詞約而深其旨<lb/>
　微而遠深有不言之意微有不形之道聖人之心見<lb/>
<pb n="KR2n0011_WYG_196-15b"/>
　於經猶元氣之妙賦於物大而化之之謂也於一草<lb/>
　一木以求化工之神於一語一言以窺聖人之用亦<lb/>
　云難矣然聖人行事本於心事有萬變之不同理無<lb/>
　萬殊之或異大公至正之道貫萬事於一心百王異<lb/>
　世而同心萬象異形而同體聖人贊易以盡事物之<lb/>
　變其理一也作春秋以行法度之權著其事也文王<lb/>
　作易於殷世之末夫子作春秋於周德之衰有其理<lb/>
　則有其事體用一原也有其事則有其理顯微無間<lb/>
<pb n="KR2n0011_WYG_196-16a"/>
　也由辭以達理因理以見事天下之變故盡矣前乎<lb/>
　千百世之已往後乎千百世之未來此理此心未嘗<lb/>
　外於語言文字閒也河洛二程紫陽朱子續正學於<lb/>
　千載之上易禮詩書俱著訓辭獨於是經未聞著釋<lb/>
　中呉王元杰子英氏家世業儒有志經學考求易經<lb/>
　本義詩傳訓辭禮經制度四書集注集義語錄紫陽<lb/>
　宗旨凡釋經引證之言師友講明之論其有發明春<lb/>
　秋之旨者具載本經證以胡氏釋詞目曰春秋讞義<lb/>
<pb n="KR2n0011_WYG_196-16b"/>
　旁搜取證竭慮窮思甫及成書幾二十載學者引而<lb/>
　伸之觸類而長之則知聖經賢傳並行而不悖矣若<lb/>
　夫天人相與之言古今事物之變微辭奥義何敢仰<lb/>
　窺聖人之精微其餘尊君父之大倫正人心之大義<lb/>
　典章法度之正是非善惡之公舉而措之未必無涓<lb/>
　埃之助云爾<lb/>
　黄虞稷曰元杰字子英呉江人至正間領薦值兵興<lb/>
　不復仕教授於鄉<lb/>
<pb n="KR2n0011_WYG_196-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_196-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百三十九</head> <lb/>
    <p>
<pb n="KR2n0011_WYG_239-1a"/>
欽定四庫全書<lb/>
　經義考卷二百三十九<lb/>
　　　　　　　　　　翰林院檢討朱彝尊撰<lb/>
　　　羣經一<lb/>
漢石渠五經雜議<hi>唐志題劉向撰</hi>
　　漢志十八篇<hi>唐志七巻</hi>
　　　佚<lb/>
　范寗曰漢興以來瓌望碩儒各信所習是非紛錯準<lb/>
<pb n="KR2n0011_WYG_239-1b"/>
　裁靡定故有父子異同之論石渠分爭之説<lb/>
　劉勰曰石渠論藝白虎通講聚述聖言通經論家之<lb/>
　正體也<lb/>
　呂祖謙曰宣帝論五經亦長專門之風其用經術差<lb/>
　勝武帝<lb/>
　　　　按徐天麟西漢㑹要彚載雜議羣儒姓名蕭<lb/>
　　　　望之韋𤣥成施讐梁丘臨歐陽地餘林尊周<lb/>
　　　　堪孔霸張山拊張生薛廣徳戴徳戴聖聞人<lb/>
<pb n="KR2n0011_WYG_239-2a"/>
　　　　通漢劉向凡十有五人攷假倉以小夏侯學<lb/>
　　　　為謁者論石渠而徐氏失載又大戴未聞其<lb/>
　　　　議石渠意誤讀孟卿傳也<lb/>
劉氏<hi>向</hi>五經通義<lb/>
　　隋志八卷<hi>七録九卷唐志同</hi>
　　　佚<lb/>
　王應麟序曰劉向辨章舊聞則有五經通義通義者<lb/>
　漢五經課試之學也維漢以文立治以經選士鴻生<lb/>
<pb n="KR2n0011_WYG_239-2b"/>
　傳業支蕃葉滋闡繹道真探索聖蘊决科射策則有<lb/>
　通義之目以孟子明事則有博文之名趙岐題辭觕<lb/>
　述大槩謹稽合史傳而為之説曰聖人作經載道學<lb/>
　者因經明道學博而不詳説無以發羣獻之眇㫖説<lb/>
　詳而不反約無以折衆言之殽亂故必泝正學之源<lb/>
　而後能通乎聖人之海粤自木鐸聲寢經與道榛塞<lb/>
　孟子闢邪距詖羽翼孔道七篇垂訓法嚴義精知性<lb/>
　知天易之奥也以意逆志詩之綱也言稱尭舜書之<lb/>
<pb n="KR2n0011_WYG_239-3a"/>
　要也井田爵禄之制可以知禮王霸義利之辨可以<lb/>
　知春秋儒者稱之曰通五經噫若孟氏斯謂之通矣<lb/>
　媺哉漢之尊經乎儒五十三家莫非賢傳也而孟子<lb/>
　首置博士九流百八十九家莫非賢傳也而通義得<lb/>
　述孟子斯文之綂紀以一多士之趨向以純非徒綴<lb/>
　訓故誦佔畢而已若稽前載建元五年春五經始立<lb/>
　博士元朔五禩通一藝者試之孝元好儒通一經者<lb/>
　復之博士十四昉於建武選受四經俶於建初科有<lb/>
<pb n="KR2n0011_WYG_239-3b"/>
　甲乙試有家法或試經於太常或試誦説於博士永<lb/>
　元十四年司空徐防建言開五十難解釋多者為上<lb/>
　第演文明者為髙説所謂博文明事雖軼不傳然建<lb/>
　武中太子諸王欲為通義而聘鄭衆建初四年㑹諸<lb/>
　儒白虎觀命史臣著通義曹褒傳慶氏禮亦篹通義<lb/>
　十二篇觀其名可求其畧矣還觀有漢之盛鉅儒石<lb/>
　師開門授徒著録至萬六千人經數家家數説章句<lb/>
　多者百餘萬言歴禩綿邈湮沒居多嘗即詩禮訓注<lb/>
<pb n="KR2n0011_WYG_239-4a"/>
　考之小弁述親親之言王制述貢助徹之法爵徳齒<lb/>
　釋於大宰經界釋於小司徒圭田市廛闗譏釋於載<lb/>
　師廛人司關助有公田國中什一及函矢之説又詳<lb/>
　列於考工記珠貫絲組上下洽通蓋傳得其宗無越<lb/>
　鄒孟求觀聖道必自茲始否則繢以華藻汨以緯候<lb/>
　荄茲詭辨稽古曼辭燕説郢書吾道莠矣焉得而通<lb/>
　諸雖然經學至於通而止漢儒之説何其紛紛也五<lb/>
　經通義劉向輯之五經通論沛獻著之程曽通難洼<lb/>
<pb n="KR2n0011_WYG_239-4b"/>
　丹易通專已黨同轍殊牖異君子已不能無憾況課<lb/>
　試之學以明經為利禄之塗則通義乃諸儒之筌蹄<lb/>
　也其不傳於今有以夫吁師異道人異論漢儒之説<lb/>
　猶得以考同異折是非也暨唐貞觀十二年㑹萃章<lb/>
　句為正義百七十巻由是舉天下宗一説而無深造<lb/>
　自得之功若明經又變為帖誦而口義墨義興焉君<lb/>
　子又惜通義之不傳於今也<lb/>
　　　　按五經通義唐志尚存觀王伯厚擬序宋季<lb/>
<pb n="KR2n0011_WYG_239-5a"/>
　　　　已無傳矣今就羣書所引者次於後冬至陽<lb/>
　　　　動於下推隂而上之故大寒於上夏至隂動<lb/>
　　　　於下推陽而上之故大熱於上日在牽牛則<lb/>
　　　　寒在東井則暑牽牛外宿逺人故寒東井内<lb/>
　　　　宿近人故溫也冬至所以寢兵鼔商旅不行<lb/>
　　　　君不聼政事何冬至陽氣萌生隂陽交精始成<lb/>
　　　　萬物氣微在下不可動泄王者承天理物故率天<lb/>
　　　　下靜而不擾也易曰先王以至日閉關后不<lb/>
<pb n="KR2n0011_WYG_239-5b"/>
　　　　省方以此助之始夏寢兵鼓不設政事何所<lb/>
　　　　以助隂氣之養也震與霆皆霹靂也月中有<lb/>
　　　　免與蟾蜍何月隂也蟾蜍陽也而與兔並明<lb/>
　　　　隂系乎陽也神之大者曰昊天上帝其佐曰<lb/>
　　　　五帝王者所以祭天地何王者父事天母事<lb/>
　　　　地故以子道事之祭日以丁與辛何丁者反<lb/>
　　　　覆自丁寧辛者當自尅辛也王者所以因郊<lb/>
　　　　祭日月星辰風伯雨師山川何以為皆有功<lb/>
<pb n="KR2n0011_WYG_239-6a"/>
　　　　於民故祭之也皆天地之明神從官也縁天<lb/>
　　　　地之意亦欲及之故歲一祭焉禮日出於南<lb/>
　　　　門外禮月四瀆於北門外禮山川丘陵於西<lb/>
　　　　門外禮風伯雨師於東門外各即其位也其<lb/>
　　　　祭之奈何曰祭日者縣祭月者毁祭風雨者<lb/>
　　　　槱祭星者布祭山川者沈各象其貌也王社<lb/>
　　　　藉田中為千畝報功也文家右社稷左宗廟<lb/>
　　　　質家左社稷右宗廟泰山一曰岱宗言王者<lb/>
<pb n="KR2n0011_WYG_239-6b"/>
　　　　受命易姓報功告成必於岱宗也東方萬物<lb/>
　　　　始交岱宗處之長也言為羣岳之長王者諸<lb/>
　　　　侯所以三年一祫五年一禘何三年一閏天<lb/>
　　　　道小備故三年一祫祫皆取未遷廟主合食<lb/>
　　　　太祖廟中五歲再閏天道大備故五歲一禘<lb/>
　　　　禘者締也取已遷廟主合食太祖廟中王者<lb/>
　　　　受命而起所以立靈臺何以為在於野中也國<lb/>
　　　　之南附近辟雍依頖宫也靈臺制度奈何師<lb/>
<pb n="KR2n0011_WYG_239-7a"/>
　　　　説云積土崇増其髙九仞上平無屋髙九仞<lb/>
　　　　者極陽之數上平無屋望氣顯著天子立辟<lb/>
　　　　雍者何所以行禮樂宣徳化教導天下之人<lb/>
　　　　使為士君子養三老事五更與諸侯行禮之<lb/>
　　　　處也義取四方來觀者平均爾諸侯不得觀<lb/>
　　　　四方故闕東以南半天子之學故曰頖宫頖<lb/>
　　　　之言半也頖宫水雍其半蓋東西門以南通<lb/>
　　　　水北無水也三王教化之宫皆名為學曰學<lb/>
<pb n="KR2n0011_WYG_239-7b"/>
　　　　校者校之言教也夏曰校殷曰序周曰庠兼<lb/>
　　　　用之鄉為庠里為序家為塾諸侯㑹天子則<lb/>
　　　　以方明為主覲禮云方明木也其形四方六面<lb/>
　　　　上𤣥下黄東青南赤西白北黒方明者上下<lb/>
　　　　四方神明之象也號者所以表功徳號令天<lb/>
　　　　下也諡者死後之稱累生時之行而諡之善<lb/>
　　　　行有善諡惡行有惡諡所以為勸善戒惡也<lb/>
　　　　諡之言列陳列其行身雖死名常存故謂諡<lb/>
<pb n="KR2n0011_WYG_239-8a"/>
　　　　也問曰天子有天下大號諸侯寧有國大號<lb/>
　　　　乎答曰天子居無上之位下無所屈故立大<lb/>
　　　　號以勸勉子孫諸侯有爵禄之賞削絀之義<lb/>
　　　　鈇鉞之誅故無所有國之號也顓頊者顓猶<lb/>
　　　　專頊猶愉幼少而王以致太平嘗自愉儉嗛<lb/>
　　　　約自小之意故兩字為諡帝尭帝舜先號後<lb/>
　　　　諡也帝者徳盛與天同號諡雖美終不過天<lb/>
　　　　也故如其次道之婦人以隨從為義夫貴於<lb/>
<pb n="KR2n0011_WYG_239-8b"/>
　　　　朝婦貴於室故得䝉夫之諡婦人無爵故無<lb/>
　　　　諡崩薨從何王始乎曰從周何以言之曰尚<lb/>
　　　　書曰放勲乃殂落舜曰陟方乃死武王以前<lb/>
　　　　未稱崩薨也至成王太平乃制崩薨之義尚<lb/>
　　　　書曰翌日乙丑成王崩是也凡奔喪近者先<lb/>
　　　　聞先還逺者後聞後還諸侯未葬嗣子聞天<lb/>
　　　　子崩不奔喪王者制禮縁人心而為之斷閔<lb/>
　　　　孝子之思不忍去棺柩故不使奔也王冕夏<lb/>
<pb n="KR2n0011_WYG_239-9a"/>
　　　　曰收以入宗廟長尺六寸廣八寸前起冕長<lb/>
　　　　六寸廣八寸員冠前緇布在上五采組十二<lb/>
　　　　旒夏殷之冕如周制矣夏冕黒白赤組旒殷<lb/>
　　　　冕黒黄青組旒皮弁冠前後玉餙玉有五徳<lb/>
　　　　溫潤而澤有似乎知鋭而不害有似乎仁抑<lb/>
　　　　而不撓有似乎義有瑕乎内必見於外有似<lb/>
　　　　乎信垂之如隊有似乎禮樂者所以象徳表<lb/>
　　　　功因事之宜受命而王者有六樂焉以太一<lb/>
<pb n="KR2n0011_WYG_239-9b"/>
　　　　樂天以咸池樂地以肆夏樂人以大夏樂四<lb/>
　　　　時以大濩樂五行神明以大武樂六律各象<lb/>
　　　　其性而為之制以樂其先祖黄帝樂所以為<lb/>
　　　　咸池者何咸皆也池施也黄帝時道皆施於<lb/>
　　　　民也王者之樂有先後者各尚其徳也以文<lb/>
　　　　得之先文樂持羽旄而舞以武得之先武樂<lb/>
　　　　持朱干玉戚而舞八音者金石絲竹匏土革<lb/>
　　　　木也金為鐘石為磬絲為絃竹為管匏為笙<lb/>
<pb n="KR2n0011_WYG_239-10a"/>
　　　　土為塤革為鼓木為柷敔簫編竹為之長尺<lb/>
　　　　有五寸歌之言讙也以厚志意故發聲而歌<lb/>
　　　　長言鄭國有溱洧之水男女聚㑹謳歌相感<lb/>
　　　　今鄭詩二十一篇説婦人者十九故鄭聲淫<lb/>
　　　　也舞四夷之樂明徳澤廣被四表也東夷之<lb/>
　　　　樂曰侏離南夷之樂曰任西夷之樂曰禁北<lb/>
　　　　夷之樂曰昧東夷之樂持矛舞助時生也南<lb/>
　　　　夷之樂持羽舞助時養也西夷之樂持鉞舞<lb/>
<pb n="KR2n0011_WYG_239-10b"/>
　　　　助時殺也北夷之樂持干舞助時藏也聞宮<lb/>
　　　　聲無不温雅而和之聞徴聲無不善養而好<lb/>
　　　　施功成作樂治定制禮所以禁奢侈滌邪志<lb/>
　　　　通中和也餘見正義者不具録<lb/>
五經要義<hi>唐志題劉向撰</hi>
　　隋志五巻<lb/>
　　　佚<lb/>
　　　　按藝文類聚引要義文云周禮鐘磬皆編懸<lb/>
<pb n="KR2n0011_WYG_239-11a"/>
　　　　之二八十六而在一簴謂之堵鐘一堵磬一堵謂<lb/>
　　　　之肆初學記引要義文云天子藉田千畝以供<lb/>
　　　　上帝之粢盛當孟春啓蟄既郊之後身率公<lb/>
　　　　卿大夫而親耕焉所以先百姓而致孝敬也<lb/>
　　　　立壇於田所祠之其制度如社之壇又云王<lb/>
　　　　者受命創始建國立都必居中土所以總天<lb/>
　　　　地之和據隂陽之正均綂四方旁制萬國者<lb/>
　　　　也又云古者著裘於内而以繒衣覆之乃加<lb/>
<pb n="KR2n0011_WYG_239-11b"/>
　　　　以朝服㑹之時袒其朝服見裘裏覆衣謂之<lb/>
　　　　裼裼之言露可見之辭所以示美呈好而為<lb/>
　　　　飾加以朝服謂之襲袒謂之裼大裘不覆反<lb/>
　　　　本取其質也又云諸侯黼裘以誓田雜羔狐<lb/>
　　　　為黼文也又云天子之笏謂之珽挺然而無<lb/>
　　　　屈也韠者舜所制也太古之時未有布帛人<lb/>
　　　　食禽獸肉而衣其皮知蔽前未知蔽後至舜<lb/>
　　　　冕服既備故復制之示不忘古韠名有三朝<lb/>
<pb n="KR2n0011_WYG_239-12a"/>
　　　　廷則謂韎韠宗廟謂之韠韐韍者大帶之飾<lb/>
　　　　非韠也天子朱韠諸侯赤韠赤盛色也又云<lb/>
　　　　將行者有祖道一曰祀行言祭道路之神以<lb/>
　　　　祈也又云木主之狀四方穿中央以達四方<lb/>
　　　　天子長尺二寸諸侯長尺皆刻諡於其背又<lb/>
　　　　云磬立秋之樂也杜氏通典引要義文云冠<lb/>
　　　　嘉禮也冠首服也首服既加而後人道備故<lb/>
　　　　君子重之以為禮之始矣太平御覽引要義<lb/>
<pb n="KR2n0011_WYG_239-12b"/>
　　　　文云古者后夫人必有女史彤管之法后妃<lb/>
　　　　羣妾以禮御於君所女史書其日授其環以<lb/>
　　　　進退之有娠則以金環退之當御者以銀環<lb/>
　　　　進之著於左手於左者陽也以當就男故著<lb/>
　　　　左手右手隂也既御而復故此女史之職也<lb/>
沛獻王劉<hi>輔</hi>五經通論<lb/>
　　　佚<lb/>
　後漢書沛王輔好經書善説京氏易考經論語傳及<lb/>
<pb n="KR2n0011_WYG_239-13a"/>
　圖讖作五經論時號曰沛王通論<lb/>
　金樓子劉輔性矜嚴有盛名沈深好經書善説京氏<lb/>
　易論集經傳及圖讖文作五經通論世號之曰沛王<lb/>
　通明帝甚敬重之賞賜恩寵加異<lb/>
　熊方曰沛獻王輔光武子建武十五年四月封右馮<lb/>
　翊公十年十月進為中山王二十年六月徙為沛王<lb/>
班氏<hi>固</hi>等白虎通徳論<hi>一作議奏一作通義</hi>
　　隋志六卷<hi>宋志十卷</hi>
<pb n="KR2n0011_WYG_239-13b"/>
　　　存<lb/>
　後漢書楊終傳終言宣帝博徴羣儒論定五經於石<lb/>
　渠閣方今天下少事學者得成其業而章句之徒破<lb/>
　壊大體宜如石渠故事永為後世則於是詔諸儒於<lb/>
　白虎觀論考同異焉㑹終坐事繫獄博士趙博挍書<lb/>
　郎班固賈逵等以終深暁春秋學多異聞表請之終<lb/>
　又上書自訟即日貰出乃得與於白虎觀焉<lb/>
　儒林傳建初中大㑹諸儒於白虎觀考詳同異連月<lb/>
<pb n="KR2n0011_WYG_239-14a"/>
　乃罷肅宗親臨稱制如石渠故事顧命史臣著為通<lb/>
　義<lb/>
　孝明八王傳陳敬王羡博涉經書有威嚴與諸儒講<lb/>
　論於白虎殿<lb/>
　丁鴻傳肅宗詔鴻與廣平王羡及諸儒樓望成封桓<lb/>
　郁賈逵等論定五經同異於北宫白虎觀使五官中<lb/>
　郎將魏應主承制問難侍中淳于恭奏上帝親稱制<lb/>
　臨决<lb/>
<pb n="KR2n0011_WYG_239-14b"/>
　班固傳遷𤣥武司馬天子㑹諸儒講論五經作白虎<lb/>
　通徳論令固撰其事<lb/>
　蔡邕曰孝宣㑹諸儒於石渠章帝集學士於白虎通<lb/>
　經釋義其事優大<lb/>
　劉知幾曰漢世諸儒集論經傳定之於白虎閣因名<lb/>
　曰白虎通<lb/>
　通鑑曰白虎觀議五經名儒丁鴻樓望成封桓郁班<lb/>
　固賈逵及廣平王羡皆與焉<lb/>
<pb n="KR2n0011_WYG_239-15a"/>
　中興書目白虎通十巻凡四十篇今本自爵號至嫁<lb/>
　娶凡四十三篇<lb/>
　吕祖謙曰講白虎觀議論發於楊終以人才好惡定<lb/>
　諸儒是非亦未為得<lb/>
　陳振孫曰章帝詔諸儒講論五經同異五官中郎將<lb/>
　魏應承制問侍中淳于恭奏帝親稱制臨决作白虎<lb/>
　議奏蓋用宣帝石渠故事石渠議奏今不傳矣班固<lb/>
　傳稱撰集凡四十四門<lb/>
<pb n="KR2n0011_WYG_239-15b"/>
曹氏<hi>褎</hi>五經通義<lb/>
　　十二篇<lb/>
　　　佚<lb/>
　　　　按劉向曹褎俱撰五經通義羣書所引大都<lb/>
　　　　皆向之説惟太平御覽一條竊有可疑文云<lb/>
　　　　歌者象徳舞者象功君子尚徳下功故歌在<lb/>
　　　　堂舞在庭何言歌在堂也燕禮曰升歌鹿鳴<lb/>
　　　　以是知之何言舞在庭也援神契曰合忻之<lb/>
<pb n="KR2n0011_WYG_239-16a"/>
　　　　樂舞於堂四夷之樂陳於户以是明之度劉<lb/>
　　　　向時援神契未行於世至襃撰禮多雜以五<lb/>
　　　　經讖記之文然則此蓋襃十二篇中語也<lb/>
許氏<hi>慎</hi>五經異義<lb/>
　　隋志十卷<lb/>
　　　佚<lb/>
　後漢書許慎字叔重汝南召陵人少博學經籍馬融<lb/>
　常推敬之時人為之語曰五經無雙許叔重為郡功<lb/>
<pb n="KR2n0011_WYG_239-16b"/>
　曹舉孝亷再遷除洨長初慎以五經傳説臧否不同<lb/>
　於是撰為五經異義又作説文解字十四篇<lb/>
　新唐志鄭𤣥駁<lb/>
　　　　按許氏異義唐以後無傳僅散見於初學記<lb/>
　　　　通典御覽諸書所引至於鄭康成駁議三禮<lb/>
　　　　正義而外僅存數條一曰妾母之子為君子<lb/>
　　　　得尊其母為夫人按春秋公羊説妾子立為<lb/>
　　　　君母得稱夫人故上堂稱妾屈於嫡下堂稱<lb/>
<pb n="KR2n0011_WYG_239-17a"/>
　　　　夫人尊行國家則士庶起為人君母亦不得<lb/>
　　　　稱夫人父母者子之天也子不得爵命父母<lb/>
　　　　至於妾子為君爵其母者以妾本接事尊者<lb/>
　　　　有所因也榖梁説魯僖公立妾母成風為夫<lb/>
　　　　人入宗廟是子而爵母也以妾為妻非禮也<lb/>
　　　　故春秋左氏説成風得立為夫人母以子貴<lb/>
　　　　謹按尚書舜為天子瞽瞍為士明起於匹庶<lb/>
　　　　者子不得爵父母也至於魯僖公本妾子尊<lb/>
<pb n="KR2n0011_WYG_239-17b"/>
　　　　母成風為小君經無譏文公羊左氏義是也<lb/>
　　　　鄭氏駁曰禮喪服父為長子三年以將傳重<lb/>
　　　　故也衆子則為之周明無二嫡也女君卒貴<lb/>
　　　　妾繼室攝其事爾不得復立夫人魯僖公妾<lb/>
　　　　母為夫人者乃縁莊夫人哀姜有殺子般閔<lb/>
　　　　公之罪應貶故也近漢吕氏殺戚夫人及庶<lb/>
　　　　子趙王不仁廢不得配食文帝更尊其母薄<lb/>
　　　　后非其比耶妾子立者得尊其母禮未之有<lb/>
<pb n="KR2n0011_WYG_239-18a"/>
　　　　也一曰奔大喪左氏説諸侯蕃衛之臣不得<lb/>
　　　　棄其封守諸侯千里之内奔千里之外不奔<lb/>
　　　　四方不可室空故遣大夫也鄭氏駁云禮天<lb/>
　　　　子於諸侯無服諸侯為天子斬縗三年是尊<lb/>
　　　　卑異者也春秋文四年夫人成風薨王使榮<lb/>
　　　　叔來唅且賵又王使毛伯來㑹葬傳曰禮也<lb/>
　　　　至叔孫得臣如京師葬襄王則使無言焉天<lb/>
　　　　子於魯既唅賵又㑹葬為得禮是則魯於天<lb/>
<pb n="KR2n0011_WYG_239-18b"/>
　　　　子一大夫㑹葬而已為不得禮可知矣按昭<lb/>
　　　　三十年晉侯去疾卒秋葬晉頃公傳曰鄭游<lb/>
　　　　吉弔且送葬魏獻子使士景伯詰之其對辭<lb/>
　　　　有靈王之喪我先君簡公在楚我先大夫印<lb/>
　　　　叚實往敝邑之少卿也王吏不討恤所無也<lb/>
　　　　豈非左氏諸侯奔天子之喪及㑹葬之明文<lb/>
　　　　耶孔氏禮疏亦引之其文稍異大鴻臚眭先<lb/>
　　　　説諸侯踰年即位乃奔天子喪春秋之義未<lb/>
<pb n="KR2n0011_WYG_239-19a"/>
　　　　踰年君死不成以人君禮言王者未加其禮<lb/>
　　　　故諸侯亦不得供其禮於王者相報也許氏<lb/>
　　　　又按禮不得以私廢公卑廢尊如禮得奔喪<lb/>
　　　　今以私廢奔天子之喪非也又人臣之義不<lb/>
　　　　得挍計天子未加禮於我亦執之不加禮也<lb/>
　　　　眭生之説非也鄭𤣥按孝經資於事父以事<lb/>
　　　　君言能為人子乃能為人臣也服問嗣子不<lb/>
　　　　為天子服此則嫌欲速不一於父也喪服四<lb/>
<pb n="KR2n0011_WYG_239-19b"/>
　　　　制曰門内之治恩掩義門外之治義㫁恩此<lb/>
　　　　言在父則為父在君則為君也春秋莊三十<lb/>
　　　　二年子般卒時父未葬也子者繫於父之稱<lb/>
　　　　也言卒不言崩未成君也未成君猶繫於父<lb/>
　　　　則當從門内之治恩掩義禮者在於所處此<lb/>
　　　　何以私廢公何以卑廢尊一曰未踰年之君<lb/>
　　　　立廟不春秋公羊説云未踰年君有子則書<lb/>
　　　　葬立廟無子則不書葬恩無所録也左氏説<lb/>
<pb n="KR2n0011_WYG_239-20a"/>
　　　　云臣之奉君悉心盡恩不得録君父有子則<lb/>
　　　　為立廟無子則廢也或議曰許君按禮云臣<lb/>
　　　　不殤君子不殤父君無子而不為立廟是背<lb/>
　　　　義棄禮罪之大者也鄭氏駁云未踰年君者<lb/>
　　　　魯子般子惡是也皆不稱公書卒弗諡不成<lb/>
　　　　於君也廟者當序於昭穆不成於君則何廟<lb/>
　　　　之立凡無廟者為壇祭之近漢諸幼少之帝<lb/>
　　　　尚皆不廟祭而於陵云一曰諸侯未踰年出<lb/>
<pb n="KR2n0011_WYG_239-20b"/>
　　　　朝㑹與不出㑹何稱春秋公羊説云諸侯未<lb/>
　　　　踰年不出境在國中稱子以王事出亦稱子<lb/>
　　　　非王事而出㑹同安父位不稱子鄭伯伐許<lb/>
　　　　未踰年以本爵譏不子也左氏説諸侯未踰年<lb/>
　　　　在國内稱子以王事出則稱爵詘於王事不<lb/>
　　　　敢伸其私恩鄭伯伐許是也春秋不得以家<lb/>
　　　　事辭王事諸侯蕃衞之臣雖未踰年以王事<lb/>
　　　　稱爵是也鄭氏駁云昔武王卒父業既除喪<lb/>
<pb n="KR2n0011_WYG_239-21a"/>
　　　　出至孟津之上猶稱太子者是為孝也今未<lb/>
　　　　除喪而出稱爵是與武王義反矣春秋僖九<lb/>
　　　　年春三月丁丑宋公禦説卒夏公㑹宰周公<lb/>
　　　　齊侯宋子衞侯鄭伯許男曹伯于葵丘宋子<lb/>
　　　　即未踰年君也出與天子大夫㑹是非王事<lb/>
　　　　而稱子耶未踰年之君繋父不公羊説云未<lb/>
　　　　踰年之君皆繫於父晉里克殺其君之子奚<lb/>
　　　　齊於次時父未葬雖未踰年稱子成為君不<lb/>
<pb n="KR2n0011_WYG_239-21b"/>
　　　　繫於父齊公子商人殺其君舍父已葬按禮<lb/>
　　　　制君喪未葬已葬儀各有差嗣君號稱亦宜<lb/>
　　　　有差左氏説是也一曰諸侯有妾母喪得出<lb/>
　　　　朝㑹不春秋公羊説妾子為諸侯不敢以妾<lb/>
　　　　母之喪廢事天子大國出朝㑹禮也魯宣公<lb/>
　　　　如齊有妾母之喪經書善之左氏説云妾子<lb/>
　　　　為君當尊其母有三年之喪而出朝㑹非禮<lb/>
　　　　也故譏魯宣公按禮妾母無服貴妾子不立<lb/>
<pb n="KR2n0011_WYG_239-22a"/>
　　　　而他妾子立者也不敢以卑廢尊事者禮也<lb/>
　　　　即妾子為君義如左氏鄭氏駁云喪服緦麻<lb/>
　　　　庶子為後為其母此義自天子下至庶人同<lb/>
　　　　不得三年魯襄公所以得尊其妾母敬嬴為<lb/>
　　　　夫人者以夫人姜氏大歸齊不反故也因是<lb/>
　　　　言妾子立母卒得為之三年於禮為通乎其<lb/>
　　　　服之閒出朝㑹無王事與鄭伯伐許何異一<lb/>
　　　　曰大戴記禮器云竈者老婦之祭許君按月<lb/>
<pb n="KR2n0011_WYG_239-22b"/>
　　　　令孟夏之月其祀竈五祀之神王者所祭非<lb/>
　　　　老婦也鄭氏駁云王為羣姓立七祀一曰司<lb/>
　　　　命主督察三命也二曰中霤主宫室居處也<lb/>
　　　　三曰門四曰户主出入五曰國行主道路六<lb/>
　　　　曰大厲主殺也七曰竈主飲食也竈神祝融<lb/>
　　　　是老婦攷鄭氏於何休漢議亦有駁而今罕<lb/>
　　　　得傳録此可以類推矣又按異義左氏説山<lb/>
　　　　林之地九夫為度九度而當一井藪澤之地<lb/>
<pb n="KR2n0011_WYG_239-23a"/>
　　　　九夫為鳩八鳩當一井京陵之地九夫為辨<lb/>
　　　　七辨而當一井淳鹵之地九夫為表六表而<lb/>
　　　　當一井疆潦之地九夫為數五數而當一井<lb/>
　　　　偃瀦之地九夫為規四規而當一井原防之<lb/>
　　　　地九夫為町三町而當一井隰臯之地九夫<lb/>
　　　　為牧二牧而當一井衍沃之地九夫為井賦<lb/>
　　　　法積四十五除山川坑岸三十六井定出賦<lb/>
　　　　者九井則千里之畿地方百萬井除山川坑<lb/>
<pb n="KR2n0011_WYG_239-23b"/>
　　　　岸三十六萬井定出賦者六十四萬井長轂<lb/>
　　　　萬乘其詮井地義亦與後鄭周官注不同<lb/>
張氏<hi>遐</hi>五經通義<lb/>
　　　佚<lb/>
鄭氏<hi>𤣥</hi>六藝論<lb/>
　　隋志一巻<lb/>
　　　佚<lb/>
　孔穎達曰方叔機注<lb/>
<pb n="KR2n0011_WYG_239-24a"/>
　徐彦曰鄭君先作六藝論然後注書<lb/>
　史承節撰碑畧曰公造太學受業師事京兆第五元<lb/>
　始通京氏易公羊春秋三綂厯九章算術又從東郡<lb/>
　張恭祖受周官禮記左氏春秋韓詩古文尚書攝齊<lb/>
　問道摳衣請益去山東而入關右因盧植而見馬融<lb/>
　考論圖緯精通禮樂及黨事起遂杜門不出隱修經<lb/>
　業於是鍼左氏之膏肓起榖梁之廢疾發何休之墨<lb/>
　守陳元李育挍論古今劉瓌范升憲章文義何進延<lb/>
<pb n="KR2n0011_WYG_239-24b"/>
　於几杖經宿而逃袁隗表為侍中縁喪不赴孔融之<lb/>
　相北海屣履造門陶謙之牧徐州師友折節比商山<lb/>
　之四皓郷曰鄭公類東海之于君門稱通徳漢公車<lb/>
　徴為大司農給安車一乗所過長吏迎送公乃以病<lb/>
　自乞還家董卓遷都長安公卿舉公為趙相道㫁不<lb/>
　至㑹黄巾賊數萬見公皆拜相約不敢入縣境時大<lb/>
　將軍袁紹總兵冀州遣使邀公大㑹賓客乃延升上<lb/>
　座身長八尺飲酒一斛秀眉眀目儀容温偉客多豪<lb/>
<pb n="KR2n0011_WYG_239-25a"/>
　俊並有才説見公儒者未以通人許之競説異端百<lb/>
　家互起公依方辨答咸出問表皆得所未聞莫不歎<lb/>
　服門人相與撰公答諸弟子問五經依論語作鄭志<lb/>
　八篇公所注周易尚書毛詩儀禮周官禮記孝經尚<lb/>
　書大傳中候乾象厯又著天文七政論魯禮禘祫義<lb/>
　六藝論毛詩譜駁許慎五經異義答臨孝存周禮難<lb/>
　凡百餘萬言經傳洽熟稱為純儒齊魯間宗之公後<lb/>
　夢孔子告之曰起起今年歲在辰來年歲在已既寤<lb/>
<pb n="KR2n0011_WYG_239-25b"/>
　知命當終有頃寢疾享年七十有四自郡守以下嘗<lb/>
　受業者縗絰赴㑹者千餘人乃葬於髙密縣城西北<lb/>
　一十五里礪阜山之原嗚呼哀哉承節以萬歲通天<lb/>
　元年行至州見髙密父老請為文因為之銘<lb/>
　吕祖謙曰康成貫通六經㑹合衆説於經大有功<lb/>
　　　　按鄭氏六藝論云遂皇之後歴六紀九十一<lb/>
　　　　代至伏犧始作十二言之教孔氏疏引叔機<lb/>
　　　　注云六紀者九頭紀五龍紀攝提紀合洛紀<lb/>
<pb n="KR2n0011_WYG_239-26a"/>
　　　　連通紀序命紀凡六紀也九十一代者九頭<lb/>
　　　　一五龍五攝提七十二合洛三連通六序命<lb/>
　　　　四凡九十一代也叔機未詳何時人<lb/>
　　　　又按西漢學士大都專治一經兼經者自韓<lb/>
　　　　嬰申培后蒼孟卿膠東庸生瑕丘江翁而外<lb/>
　　　　蓋寥寥也至東漢而兼者漸多鄭康成出凡<lb/>
　　　　易書詩周官儀禮禮記論語孝經無不為之<lb/>
　　　　注釋而又六藝七政有論毛詩有譜禘祫有<lb/>
<pb n="KR2n0011_WYG_239-26b"/>
　　　　議許慎五經異議有駁臨孝存周禮有難何<lb/>
　　　　休之墨守膏肓廢疾或發或鍼或起可謂集<lb/>
　　　　諸儒之大成而大有功於經學者萬歲通天<lb/>
　　　　初州刺史史承節撰銘曰公之挺生大雅之<lb/>
　　　　懿囊括墳典精通奥秘六藝殊科五經通義<lb/>
　　　　小無不盡大無不備此天下之公言也惟其<lb/>
　　　　意主博通故於三綂九章大傳中候以及易<lb/>
　　　　書禮緯靡不有述然其箋傳經自為經緯自<lb/>
<pb n="KR2n0011_WYG_239-27a"/>
　　　　為緯初不相雜第如七曜四游之晷度八能<lb/>
　　　　九錫之彌文三雍九室之遺制經師所未詳<lb/>
　　　　者則取諸緯候以明之蓋緯候亦有醇駁<lb/>
　　　　之不同康成所取特其醇者耳災祥神異<lb/>
　　　　之説未嘗濫及也或疑五帝之名近於怪然<lb/>
　　　　此在漢時著之祀典者君子居是邦不非其<lb/>
　　　　大夫矧朝廷之典禮乎乃宋儒極口詆之沿<lb/>
　　　　及元明隨聲附和至有以此罪之竟黜其從<lb/>
<pb n="KR2n0011_WYG_239-27b"/>
　　　　祀者其亦不仁甚矣不觀九峯蔡氏之書傳<lb/>
　　　　乎周天三百六十五度四分度之一此洛書<lb/>
　　　　甄曜度尚書考靈曜之文也黒道二去黄道<lb/>
　　　　北赤道二去黄道南白道二去黄道西青道<lb/>
　　　　二去黄道東此河圖帝覽嬉之文也而蔡氏<lb/>
　　　　引之於蔡氏乎何傷不觀新安文公之注楚<lb/>
　　　　辭乎崑崙者地之中也地下有八柱互相牽<lb/>
　　　　制名山大川孔穴相通此河圖括地象之文<lb/>
<pb n="KR2n0011_WYG_239-28a"/>
　　　　也三足烏者陽精也此春秋元命包之文也<lb/>
　　　　而文公引之於文公乎何損乃一偏之論在<lb/>
　　　　漢儒則有罪在宋儒則無誅斯後學之心竊<lb/>
　　　　有未平矣<lb/>
鄭記<lb/>
　　隋志六卷<lb/>
　　　佚<lb/>
　隋書鄭𤣥弟子撰<lb/>
<pb n="KR2n0011_WYG_239-28b"/>
　劉知幾曰鄭之弟子分授門徒各述師言更不問答<lb/>
　編録其語謂之鄭記<lb/>
鄭氏<hi>小同</hi>鄭志<lb/>
　　隋志十一卷<hi>唐志九卷</hi>
　　　佚<lb/>
　後漢書𤣥所好羣書不得於禮堂寫定傳與其人門<lb/>
　人相與撰𤣥答諸弟子問五經依論語作鄭志八篇<lb/>
　隋書鄭志魏侍中鄭小同撰<lb/>
<pb n="KR2n0011_WYG_239-29a"/>
　劉知幾曰鄭弟子追論師注及應答謂之鄭志<lb/>
　　　　按鄭志載於正義及通典者大抵張逸趙商<lb/>
　　　　冷剛田瓊炅模問而康成答之又有焦喬王<lb/>
　　　　權鮑遺陳鏗崇精弟子互相問答之辭<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_239-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考巻二百三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百七十七</head> <lb/>
    <p>
<pb n="KR2n0011_WYG_276-1a"/>
欽定四庫全書<lb/>
　經義考卷二百七十七<lb/>
　　　　　　　　　　翰林院檢討朱彝尊撰<lb/>
　　　擬經<hi>十</hi>
晏氏<hi>嬰</hi>晏子春秋<lb/>
　　漢志八篇<hi>隋志七卷中興書目十二卷</hi>
　　　存<lb/>
　栁宗元曰疑墨子之徒有齊人者為之<lb/>
<pb n="KR2n0011_WYG_276-1b"/>
　中興書目晏子春秋十二卷或以為後人采嬰行事<lb/>
　為書故卷頗多於前志<lb/>
　髙似孫曰孔子刪詩而魯頌居周商之中孔子定書<lb/>
　而費誓秦誓在周書之後下僭上臣逼君禮義銷微<lb/>
　制度掃地聖人無所施其正救而猶惓惓詩書至於<lb/>
　世日益亂分日益陵三綱五常斵喪乖紊天地之變<lb/>
　有不可勝言者而春秋作矣春秋所書莫大於齊晉<lb/>
　之覇齊晉之霸莫雄於管仲之謀周室法度為之蕩<lb/>
<pb n="KR2n0011_WYG_276-2a"/>
　然其為術至慘也至無道也其遺患天下後世者仲<lb/>
　也三歸反玷仲於禮也何有以此謀國國安得正而<lb/>
　况背義違禮桓公惟甚君臣之際不亦陋乎不特是<lb/>
　也自太公疆於齊至於宣公蓋二十三傳矣而弑死<lb/>
　十有一嗚呼何其甚亂也獻公殺其兄襄公淫其妹<lb/>
　㦤公宣公皆以淫惡而見弑當是時禮亡義隳豈復<lb/>
　知有君臣上下之分哉在景公時齊之為齊趨於弱<lb/>
　入於危矣公燕羣臣謂無為禮是何其言之謬法之<lb/>
<pb n="KR2n0011_WYG_276-2b"/>
　蕩也晏子蹴然進曰君言過矣羣臣固欲君之棄禮<lb/>
　也力强足以勝其長勇多足以殺其君而禮不使也<lb/>
　戰國之汚有臣如此亦庶幾焉然而田氏之宗世執<lb/>
　齊政賣恩歛惠以懷其民民亦忘齊而歸田氏禮之<lb/>
　素蕩義之素蕩魚爛氷銷有不可禦誦晏子之語究<lb/>
　晏子之心豈不哀哉孟子曰一齊人傅之衆楚人咻<lb/>
　之<lb/>
　　　　按諸家春秋不盡擬經然既託其名不容不<lb/>
<pb n="KR2n0011_WYG_276-3a"/>
　　　　錄若葛立方之韻語陽秋崔銑之文苑春秋<lb/>
　　　　縁附不倫斯去之<lb/>
虞氏<hi>卿</hi>春秋<lb/>
　　漢志十五篇<lb/>
　　　佚<lb/>
　孔叢子虞卿著書名曰春秋魏齊曰無然也春秋孔<lb/>
　聖所以名經也今子之書大抵遊說而已亦以為名<lb/>
　何答曰經者取其常事也可常則為經矣且不為孔<lb/>
<pb n="KR2n0011_WYG_276-3b"/>
　子其無經乎<lb/>
　司馬遷曰趙孝成王時其相虞卿著書上采春秋下<lb/>
　觀近世曰節義稱號揣摩政謀凡八篇以刺譏國家<lb/>
　得失世傳之曰虞氏春秋<lb/>
李氏<hi>失名</hi>春秋<lb/>
　　漢志二篇<lb/>
　　　佚<lb/>
吕氏<hi>不韋</hi>春秋<lb/>
<pb n="KR2n0011_WYG_276-4a"/>
　　隋志二十六卷<lb/>
　　　存<lb/>
　司馬遷曰不韋為相食客三千人是時諸侯多辯士<lb/>
　如葛卿之徒著書布天下不韋乃使其客人人著所<lb/>
　聞集論以為八覽六論十二紀二十餘萬言以為備<lb/>
　天地萬物古今之事號曰吕氏春秋布咸陽市門懸<lb/>
　千金其上延諸侯遊士賓客有能增損一字者與千<lb/>
　金<lb/>
<pb n="KR2n0011_WYG_276-4b"/>
　髙誘序畧曰不韋集儒書使著其所聞為十二紀八<lb/>
　覽六論訓解各十餘萬言備天地萬物古今之事名<lb/>
　為吕氏春秋暴之咸陽市門懸千金其上有能增損<lb/>
　一字者與千金時人無能增損者誘以為時人非不<lb/>
　能也蓋憚相國畏其勢耳然此書所尚以道德為標<lb/>
　的以無為為綱紀以忠義為品式以公方為檢格與<lb/>
　孟軻孫卿淮南揚雄相表裏也是以著在錄畧誘正<lb/>
　孟子章句作淮南孝經解畢訖家有此書尋繹按省<lb/>
<pb n="KR2n0011_WYG_276-5a"/>
　大出諸子之右既有脱誤小儒又以私意改定猶慮<lb/>
　傳義失其本真少能詳之故復依先師舊訓輒乃為<lb/>
　之解焉以述古儒之旨凡十七萬三千五十四言<lb/>
　孔穎達曰吕氏説月令而謂之春秋事類相近焉爾<lb/>
　中興書目是書凡百六十篇以月紀為首故以春秋<lb/>
　名書<lb/>
　晁公武曰吕氏春秋暴之咸陽市門懸千金其上有<lb/>
　能増損一字者予之時人無增損者髙誘以為非不<lb/>
<pb n="KR2n0011_WYG_276-5b"/>
　能也畏其勢耳昔張侯論為世所貴崔浩五經注學<lb/>
　者尚之二人之勢猶能使其書傳如此况不韋權位<lb/>
　之盛學者安能忤其意而有所更易乎誘之言是也<lb/>
　然十二紀者本周公書後儒著於禮記尚矣而目之<lb/>
　為吕令者非也<lb/>
　吕祖謙曰不韋春秋成於始皇八年有曰維秦八年<lb/>
　歲在涒灘秋甲子朔朔之日良人請問十二紀此其<lb/>
　書成之歲月也<lb/>
<pb n="KR2n0011_WYG_276-6a"/>
　韓彦直序曰士之傳於天下後世者非徒以其書夫<lb/>
　子之聖則書宜傳孟子亞聖則書宜傳過是而以書<lb/>
　傳者老聃以虚無傳莊周以假寓傳屈原以騷傳荀<lb/>
　卿以刑名傳司馬遷以史傳揚雄以法言傳班孟堅<lb/>
　以續史遷傳然槩之孔孟宜無傳而皆得竝傳者其<lb/>
　人足與也吕氏春秋言天地萬物之故其書最為近<lb/>
　古今獨無傳焉豈不以吕不韋而因廢其書耶愈久<lb/>
　無傳恐天下無有識此書者於是序而傳之<lb/>
<pb n="KR2n0011_WYG_276-6b"/>
　蔡伯尹跋曰漢興髙堂生后蒼二戴之徒取此書之<lb/>
　十二紀為月令河閒獻王與其客取其大樂適音為<lb/>
　樂記司馬遷多取其説為世家律厯書孝武藏書以<lb/>
　預九家之列劉向集書以繫七畧之數今其書不得<lb/>
　與諸子争衡者徒以不韋病也然不知不韋固無與<lb/>
　焉者也<lb/>
　髙似孫曰淮南王尚志謀募竒士廬館一開天下雋<lb/>
　絶馳騁之流無不雷奮雲集横議蜂起釀詭作新可<lb/>
<pb n="KR2n0011_WYG_276-7a"/>
　謂一時傑出之作矣及觀吕氏春秋則淮南王書殆<lb/>
　出於此者乎不韋相秦蓋始皇之初也始皇不好士<lb/>
　不韋則徠英茂聚俊豪簪履充庭以至千計始皇甚<lb/>
　惡書不韋乃極簡策攻筆墨采精錄異成一家言吁<lb/>
　不韋何為若此者不亦異乎春秋之言曰十里之閒<lb/>
　耳不能聞帷牆之外目不能見三畝之閒心不能知<lb/>
　而欲東至開悟南撫多鷃西撫壽靡北懷靡耳何以<lb/>
　得哉此所以譏始皇也始皇顧不察哉不韋以此書<lb/>
<pb n="KR2n0011_WYG_276-7b"/>
　暴之咸陽門曰有能損益一字者予千金卒無一敢<lb/>
　易者是亦愚黔首之甚矣秦之士其賤若此可不哀<lb/>
　哉雖然是不特人可愚也雖始皇亦為之愚矣異時<lb/>
　亡秦者又皆屠沽負販無一知書之人嗚呼<lb/>
　陳振孫曰十二紀者即今禮記之月令<lb/>
　王應麟曰吕氏春秋云老聃貴柔孔子貴仁墨翟貴<lb/>
　廉關尹貴清子列子貴虚陳駢貴齊楊朱貴已孫臏<lb/>
　貴勢王廖貴先兒良貴後以孔子列於老氏之後秦<lb/>
<pb n="KR2n0011_WYG_276-8a"/>
　無儒故也<lb/>
　方孝孺序曰吕氏春秋十二紀八覽六論凡百六十<lb/>
　篇吕不韋為秦相時使其賓客所著者也太史公以<lb/>
　為不韋徙蜀乃作吕覽夫不韋以見疑去國歲餘即<lb/>
　飲酖死何有賓客何暇著書哉史又稱不韋書成懸<lb/>
　之咸陽市置千金其上有易一字者輒與之不韋已<lb/>
　徙蜀安得懸書於咸陽由此而言必為相時所著太<lb/>
　史公之言誤也不韋以大賈乘勢市竒貨而行不謹<lb/>
<pb n="KR2n0011_WYG_276-8b"/>
　其功業無足道者特以賓客之書顯其名於後世況<lb/>
　乎人君任賢以致治者乎然其書誠有足取者其節<lb/>
　喪安死篇譏厚葬之弊其勿躬篇言人君之要在任<lb/>
　人用民篇言刑罰不如德禮達爵分職篇皆盡君人<lb/>
　之道切中始皇之病其後秦卒以是數者僨敗亡國<lb/>
　非知幾之士豈足以為之哉第其時去聖人稍遠論<lb/>
　道德皆本黄老書出於諸人之所傳聞事多舛謬如<lb/>
　以桑穀共生為成湯以魯莊與顔闔論馬與齊桓伐<lb/>
<pb n="KR2n0011_WYG_276-9a"/>
　魯魯請比關内侯皆非其事而其時竟無敢易一字<lb/>
　者豈畏不韋勢而然耶予獨有感焉世之謂嚴酷者<lb/>
　必曰秦法而為相者乃廣致賓客以著書書皆詆訾<lb/>
　時君為俗主致數秦先王之過無所憚若是者皆後<lb/>
　世之所甚諱而秦不以罪嗚呼然則秦法猶寛也<lb/>
　楊慎曰懸金市門莫有敢易者此秦法然耳揚雄乃<lb/>
　謂恨不生其時手載其金而歸吾家子雲老不曉事<lb/>
　如此<lb/>
<pb n="KR2n0011_WYG_276-9b"/>
杜氏<hi>崧</hi>杜子春秋<lb/>
　　七錄一卷<lb/>
　　　佚<lb/>
　晉書杜夷傳兄崧字行髙大志節惠帝時俗多浮偽<lb/>
　著杜子春秋以刺之<lb/>
皇甫氏<hi>謐</hi>𤣥晏春秋<lb/>
　　隋志三卷<lb/>
　　　佚<lb/>
<pb n="KR2n0011_WYG_276-10a"/>
臧氏<hi>嚴</hi>棲鳳春秋<lb/>
　　隋志五卷<lb/>
　　　佚<lb/>
　胡應麟曰棲鳳蓋以配獲麟可笑也<lb/>
王氏<hi>道彦</hi>百官春秋<hi>或作王道秀</hi>
　　隋志五十卷<hi>唐志十三卷又宋百官春秋六卷</hi>
　　　佚<lb/>
　　　　按初學記引百官春秋文云大駕公卿奉引<lb/>
<pb n="KR2n0011_WYG_276-10b"/>
　　　　太僕執轡大將軍陪乘<lb/>
亡名氏兵春秋<lb/>
　　漢志三篇<lb/>
　　　佚<lb/>
李氏<hi>筌</hi>閫外春秋<lb/>
　　唐志十卷<lb/>
　　　佚<lb/>
　陳振孫曰唐少室山布衣李筌撰起周武王勝殷止<lb/>
<pb n="KR2n0011_WYG_276-11a"/>
　唐太宗擒竇建德明君良將戰爭攻取之事天寶二<lb/>
　年上之<lb/>
辛氏<hi>邕之</hi>博陽春秋<lb/>
　　　佚<lb/>
　　　　右見胡元禮經籍㑹通<lb/>
亡名氏幼老春秋<lb/>
　　　闕<lb/>
　　　　按幼老春秋紀靖康之亂而作未詳撰人姓<lb/>
<pb n="KR2n0011_WYG_276-11b"/>
　　　　氏載徐夢莘北盟㑹編<lb/>
劉氏<hi>向</hi>新國語<lb/>
　　漢志五十四篇<lb/>
　　　佚<lb/>
　漢書志注劉向分國語<lb/>
孔氏<hi>衍</hi>春秋時國語<lb/>
　　唐志十卷<lb/>
　　　佚<lb/>
<pb n="KR2n0011_WYG_276-12a"/>
春秋後國語<lb/>
　　唐志十卷<lb/>
　　　佚<lb/>
　劉知幾曰孔衍以戰國策所書未為盡善乃引太史<lb/>
　公所記參其異同刪彼二家聚為一錄號為春秋後<lb/>
　語除二周及宋衞中山所留者七國而已始自秦孝<lb/>
　公終於楚漢之際比於春秋亦盡二百四十餘年行<lb/>
　事始衍撰春秋時國語復撰春秋後語勒成二書各<lb/>
<pb n="KR2n0011_WYG_276-12b"/>
　為十卷今行世者惟後語存焉<lb/>
　楊宗吾曰宋乾道中南詔使者見廣南人言其國有<lb/>
　五經廣注春秋後語<lb/>
王氏<hi>柏</hi>續國語<lb/>
　　四十卷<lb/>
　　　佚<lb/>
　柏自序曰昆侖旁薄之廣大前瞻後際之無窮宇宙<lb/>
　之間人之所以靈於萬物者以至理獨㑹於此心可<lb/>
<pb n="KR2n0011_WYG_276-13a"/>
　以知來而藏往可以原始而反終也天開文明河圖<lb/>
　斯出聖心黙契畫卦造書而後三墳五典八索九丘<lb/>
　傳於世後一千八百六十有餘年吾夫子秉道統之<lb/>
　傳任述作之責咸黜舊聞斷自唐虞而已夫子豈不<lb/>
　欲備上古之淳風考制作之本始探幽賾而昭陽德<lb/>
　也顧其荒誕鄙野龎雜淆亂或訛其旨或失其傳非<lb/>
　可以立人極闡世教為萬世帝王之法程於是因民<lb/>
　心之感以正其情刪詩者所以導其和也因治世之<lb/>
<pb n="KR2n0011_WYG_276-13b"/>
　事以達其道定書者所以立其教也因民用之疑以<lb/>
　極其變繫易者開物之書也因亂世之事以悼其失<lb/>
　作春秋者立法之書也天地忽否吾道荆榛詩書厄<lb/>
　於秦楚烈熖之中漢之儒者不能追亡補逸以足百<lb/>
　篇之義乃過用其心於百篇之表矜功衒博詭聖誣<lb/>
　經如畫鬼神誑惑羣愚而莫能證其形似大抵翻空<lb/>
　者易竒覈實者難工異哉太史公之為書也唐虞之<lb/>
　上增加三帝曰黄帝曰顓頊曰帝嚳論其世次紀其<lb/>
<pb n="KR2n0011_WYG_276-14a"/>
　風績驚駭學者以吾夫子之未及知也吁學至於吾<lb/>
　夫子而止夫子之所不書太史公何從而知之缺其<lb/>
　所不知不害其為學夫子也至我本朝蘇黄門始曰<lb/>
　太史公淺近而不學疎畧而輕信朱子屢稱此言最<lb/>
　中其病及觀黄門之古史又上極於三皇以伏羲神<lb/>
　農黄帝充之若與大傳同以少昊顓頊帝嚳唐虞謂<lb/>
　之五帝終與大傳異其輕信何躬自蹈之乎堯舜吾<lb/>
　知其為帝也禹湯文武吾知其為王也臯夔稷契伊<lb/>
<pb n="KR2n0011_WYG_276-14b"/>
　傅周召吾知其為賢也吾何從而知之以吾夫子之<lb/>
　書而知之也夫子聖人也前聖之相傳至吾夫子而<lb/>
　止後學之取信亦至吾夫子而止於吾夫子而止於<lb/>
　我夫子不得取吾信烏乎取吾信唐虞之上三皇五<lb/>
　帝之有無離合吾不得而信也出於吾夫子之言吾<lb/>
　之所信也其或出於諸子百家之書非吾之所敢信<lb/>
　也雖百篇之義固不得而追補然其大經大法巍乎<lb/>
　粲然如日月五星之麗乎天未見其不足也千載之<lb/>
<pb n="KR2n0011_WYG_276-15a"/>
　下猶未聞有法而行之者以追帝王之餘風尚何求<lb/>
　於茫茫不可致詰之外哉春秋之書吾夫子之親筆<lb/>
　也其人可信也其時可近也傳之者失夫子之意多<lb/>
　矣曾不是之求乃舎近而求之遠棄實而求之虚何<lb/>
　耶天地之内一日之間事如沙塵何可勝紀大者無<lb/>
　出於三綱五常而至微者亦皆有理三代既遠自漢<lb/>
　而下其見於史者十有七不過存一二於百千萬億<lb/>
　之中而學者猶罕能盡觀而徧考也我朝治平間先<lb/>
<pb n="KR2n0011_WYG_276-15b"/>
　正司馬公奉旨編成資治通鑑合一千三百六十二<lb/>
　年之事為二百九十四卷君臣出治之本天人相與<lb/>
　之際規諫之從違刑政之得失善可為法惡可為戒<lb/>
　采摭刊削井然有條最為三代以下甚盛之書也文<lb/>
　公朱先生以之編通鑑綱目五十有九卷大書為綱<lb/>
　分注為目綱倣春秋目倣左傳踵編年之成文還䇿<lb/>
　書之舊制門人李方子為後語精覈明暢發揮本旨<lb/>
　羽翼麟經殆無餘藴僕嘗聞朱子曰左氏於春秋依<lb/>
<pb n="KR2n0011_WYG_276-16a"/>
　經以作傳復為國語二十一篇國别事殊或越數十<lb/>
　年而遂其事蓋亦近書體以相錯綜云示以建安袁<lb/>
　公樞為本末其部居門目始終離合之間又皆曲有<lb/>
　微意其錯綜溫公之書亦國語之流矣於是考國語<lb/>
　之為書始於周穆王終於周定王凡四百八十有餘<lb/>
　年止八國之書合一百八十有二章唐之栁宗元乃<lb/>
　以國語文勝而言龎好怪而反倫學者溺其文必信<lb/>
　其實是聖人之道翳也遂作非國語六十七篇以望<lb/>
<pb n="KR2n0011_WYG_276-16b"/>
　乎世者愈狹而求相於吕化光豈不愚哉司馬公曰<lb/>
　國語所載皆國家大節興亡之本宗元豈足以望古<lb/>
　君子藩籬妄著一書以非之宋秦公嘗叙之曰自魏<lb/>
　晉以後書錄所題皆曰春秋外傳國語是則左傳為<lb/>
　内國語為外二書相副以大成業凡事詳於内者略<lb/>
　於外備於外者簡於内先儒亦以為然以是知左傳<lb/>
　國語不可偏廢袁公本末之書歴年幾兩倍於國語<lb/>
　而不過二百三十八章或者疑其太簡且病於無所<lb/>
<pb n="KR2n0011_WYG_276-17a"/>
　發明然時益近而事益多此勢之所必至事益多而<lb/>
　詞益少此可以見其筆力之精也不觀其博則不知<lb/>
　其精不知其精則不切於用為士者以萬物皆備之<lb/>
　身而不以古今自任不以經綸自期者亦自遏其躬<lb/>
　而已僕因考通鑑之初語即外傳之終語也以是知<lb/>
　司馬公之意未嘗不拳拳於外傳於是分門約語附<lb/>
　諸儒之論辨編為續國語凡若干卷合若干章以備<lb/>
　一家之支流餘裔竊嘗疑之左傳國語文氣不同未<lb/>
<pb n="KR2n0011_WYG_276-17b"/>
　必出於一人之手左傳之文浮國語之文質浮者近<lb/>
　於誣質者近於冗左傳多詳事情國語多陳制度然<lb/>
　重見者亦少雖間有之而詳畧且異若故相避然此<lb/>
　可疑者一也見於春秋者猶有一百二十四國今國<lb/>
　語止列其八他皆不足取乎况陳宋衞秦皆大國也<lb/>
　亦無一語之可紀何耶此可疑者二也齊之内政不<lb/>
　見於經而出於管子先儒皆以為非管仲書疑戰國<lb/>
　之士偽為之豈有七百餘年之齊别無他語獨刪節<lb/>
<pb n="KR2n0011_WYG_276-18a"/>
　此書乎此可疑者三也漢興之初亦以周之舊典禮<lb/>
　經廢墜影滅諸儒幸得其傳皆欣然存之而不疑司<lb/>
　馬公已定為列國之舊史矣非左氏之文也嘗聞諸<lb/>
　國各有史而不相知秦併六國始盡得之往往私相<lb/>
　傳錄皆非全書左氏文之而為傳國語疑未經穿鑿<lb/>
　者秦其本國也宋衛非秦所滅所以獨無歟自入通<lb/>
　鑑以來周止亡國之語耳非可續也魏趙韓分晉而<lb/>
　晉語亡田和簒齊而齊語亡越已滅呉楚復滅越滅<lb/>
<pb n="KR2n0011_WYG_276-18b"/>
　魯韓滅鄭齊滅宋故國所存惟楚而已吁中原禮義<lb/>
　之國帝王聲教文物之地俱已丘墟雖秦楚亦未幾<lb/>
　而亡矣此天地之大變古今之竒禍也烏在其為可<lb/>
　續哉雖然僕之所續者書也非續其國也誠以國言<lb/>
　之魯固亡矣而有不亡者存以吾夫子之聖亘萬世<lb/>
　而不可磨滅門人子孫班班於後世遠夷暴君亦莫<lb/>
　不欵謁致敬至今猶然雖周公伯禽之封國實成湯<lb/>
　微子之苗裔也遂以續魯語為首上以黜夫子之所<lb/>
<pb n="KR2n0011_WYG_276-19a"/>
　不取下以續夫子之所傳續魯語者亦所以續宋語<lb/>
　也又以之補袁公本未備云<lb/>
顧氏<hi>起經</hi>續汲冢師春<lb/>
　　一卷<lb/>
　　　佚<lb/>
王氏<hi>通</hi>元經<lb/>
　　通考十五卷<hi>今止十卷</hi>
　　　存<lb/>
<pb n="KR2n0011_WYG_276-19b"/>
　通自述曰修元經以斷南北之疑董常問元經之帝<lb/>
　魏何也子曰亂離瘼矣吾誰適歸天地有奉生民有<lb/>
　庇且居先王之國愛先王之道子先王之民矣謂之<lb/>
　何哉子曰元經之專斷蓋禀乎天命吾安敢至之哉<lb/>
　杜淹曰元經五十篇列為十五卷<lb/>
　薛收序曰元經始晉惠帝終陳亡凡三百年葢聞夫<lb/>
　子曰春秋一國之書也以天下有國而王室不尊乎<lb/>
　故約諸侯以尊王政以明天命之未改元經天下之<lb/>
<pb n="KR2n0011_WYG_276-20a"/>
　書也以無定國而帝位不明乎徵天命以正帝位以<lb/>
　明神器之有歸又曰春秋抗王而尊魯其以周之所<lb/>
　存乎元經抗帝以尊中國其以天命之所歸乎然帝<lb/>
　衰於太熈故元經首此振起之也中國盛乎皇始故<lb/>
　元經挈名以正其實嗚呼天下無賞罰三百載聖人<lb/>
　在下則追書褒貶以代其賞罰斯周公典禮使後王<lb/>
　常存而行焉仲尼筆削使後儒常職而述焉收受經<lb/>
　於夫子何足以究其潭奥輒為傳解發明師訓之一<lb/>
<pb n="KR2n0011_WYG_276-20b"/>
　二云<lb/>
　中興書目元經薛氏傳十五卷阮逸學始於晉終於<lb/>
　陳如春秋經傳之體疑此非通本書<lb/>
　晁公武曰隋王通撰唐薛收傳皇朝阮逸學起晉惠<lb/>
　帝太熈元年終於陳亡予從兄子逸仕安康嘗得其<lb/>
　本歸而示四父四父讀至帝問蛙鳴哂其陋曰六籍<lb/>
　奴婢之言不為過按崇文無其目疑逸依託為之<lb/>
　陳振孫曰按河汾王氏諸書自中説之外皆唐藝文<lb/>
<pb n="KR2n0011_WYG_276-21a"/>
　志所無其傳出阮逸或云皆逸偽作也今考唐神堯<lb/>
　諱淵其祖景皇諱虎故晉書戴淵石虎皆以字行薛<lb/>
　收唐人於傳稱戴若思石季龍宜也元經作於隋世<lb/>
　而大興四年亦書曰若思何哉意逸之心勞日拙自不<lb/>
　能揜耶此書始得於莆田纔三卷止晉成帝後從石<lb/>
　林葉氏得全本錄成之<lb/>
　王應麟曰元經五十篇列為十五卷自獲麟後歴秦<lb/>
　漢至後魏著紀年之書始以晉系正統自劉宋立國<lb/>
<pb n="KR2n0011_WYG_276-21b"/>
　始進魏於經而南北竝列終也遂黜齊而進魏<lb/>
薛氏<hi>收</hi>元經傳<lb/>
　　十卷<lb/>
　　　存<lb/>
阮氏<hi>逸</hi>元經注<lb/>
　　十卷<lb/>
　　　存<lb/>
王氏<hi>禕</hi>擬春秋文辭<lb/>
<pb n="KR2n0011_WYG_276-22a"/>
　　十首<lb/>
　　　存<hi>集止七首</hi>
　禕自序曰春秋之世王室之告諭列國之往來專尚<lb/>
　乎修辭故閔馬父謂文辭以行禮而仲尼謂非文辭<lb/>
　不為功觀乎左氏内外傳所載凡其為辭皆從容委<lb/>
　曲而意已獨至蓋是時聖人餘澤未遠涵養之久故<lb/>
　辭氣不迫非後世專學言語者比也禕之少也喜攻<lb/>
　言語之學間嘗擬為當時之辭若干首顧其辭氣卑<lb/>
<pb n="KR2n0011_WYG_276-22b"/>
　薄豈能庶幾乎古人徒以志學古之意焉耳<lb/>
王氏<hi>世貞</hi>左逸<lb/>
　　一卷<lb/>
　　　存<lb/>
　<lb/>
　<lb/>
　<lb/>
　經義考卷二百七十七<lb/>
</p>
<p>
</p>
  </div>
</body>
</text>
</TEI>
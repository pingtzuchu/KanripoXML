<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百九十一</head> <lb/>
    <p>
<pb n="KR2n0011_WYG_191-1a"/>
欽定四庫全書<lb/>
　經義考卷一百九十一<lb/>
　　　　　　　　　　翰林院檢討朱彞尊撰<lb/>
　　　春秋<hi>二十四</hi>
李氏<hi>琪</hi>春秋王霸列國世紀編<lb/>
　　三卷<lb/>
　　　存<lb/>
　琪自序曰春秋一書事變至繁經文至約接王政之<lb/>
<pb n="KR2n0011_WYG_191-1b"/>
　末流則可稽世道之升降備霸事之終始則具見中<lb/>
　夏之盛衰詳列國之離合則足究人心之聚散夫以<lb/>
　二百四十二年之記一百二十四國之行事國各有<lb/>
　史晉乘楚杌故典舊章冊書浩博是非紛糾而春秋<lb/>
　以萬八千言該之國無不記之事事無不著之實自<lb/>
　學者捨經求傳事始繁而晦矣蓋始讀經者睹本末<lb/>
　之宏濶而考之於訓辭簡嚴之中錯陳迭見未究前<lb/>
　後不知據經以覈傳固有按傳以疑經是不能比其<lb/>
<pb n="KR2n0011_WYG_191-2a"/>
　事而觀之也琪少竊妄意叙東周十有四王之統合<lb/>
　齊晉十有三霸之目舉諸侯數十大國之系皆世為<lb/>
　之紀不失全經之文畧備各代之實每紀之後序其<lb/>
　事變之由得失之異參諸傳之紀載以明經之所書<lb/>
　雖若詳而不遺於事豈能精而有合於理初學問津<lb/>
　或有取焉若夫春秋微㫖奥義則不在是深於經者<lb/>
　固自知之也此編作於辛亥之冬列國諸紀櫽括未<lb/>
　竟懼其修目破碎援筆輒止諸老先生每索此書無<lb/>
<pb n="KR2n0011_WYG_191-2b"/>
　以復命猶子韶為之補續其未成猥加整比越二十<lb/>
　年甫為全書非敢以示學經者姑存其稾於家塾云<lb/>
　周自得序曰夫子約史記而修春秋繩以文武之法<lb/>
　度筆削之間微辭精義雖游夏弗與於斯自隱迄哀<lb/>
　凡二百四十二年其行事筆於春秋者一千九百二<lb/>
　十有四該萬有八千言天道人事朝聘會盟侵伐圍<lb/>
　入崩薨卒葬王霸華夷間見錯出轇轕紛糾學者欲<lb/>
　睹世變始終之㑹治亂得失之由非融㑹經傳該貫<lb/>
<pb n="KR2n0011_WYG_191-3a"/>
　首尾默識心通則未足以知春秋之要領也余童習<lb/>
　是經初得竹湖李氏所著王霸列國世紀讀之不無<lb/>
　拆裂經文之疑既觀其分王霸之行事具世系之本<lb/>
　末於治亂興衰之際復序而論之讀者一日而洞徹<lb/>
　原委則極歎前輩之讀書不苟如此間手抄以示同<lb/>
　志今廬陵羅中行以家藏善本梓而傳之斯文必盛<lb/>
　行於世學者由是而㑹經傳之大全以探筆削之深<lb/>
　意則未必非通經之一助云<lb/>
<pb n="KR2n0011_WYG_191-3b"/>
　黄虞稷曰琪字孟開吳郡人仕國子司業書成於嘉<lb/>
　定辛未每國紀後有序論至正中渝川周自得序而<lb/>
　行之<lb/>
趙氏<hi>鵬飛</hi>春秋經筌<lb/>
　　十六卷<lb/>
　　　存<lb/>
　鵬飛自序曰木訥子作經筌自叙其首曰魚可以筌<lb/>
　求而經不可以筌求聖人之道寓於經如二儀三光<lb/>
<pb n="KR2n0011_WYG_191-4a"/>
　之不可以肖象筌何足以囿之蓋吾之所謂筌心也<lb/>
　求魚之所謂筌器也道不可以器囿而可以心求求<lb/>
　經當求聖人之心此吾經筌之所以作也然聖人作<lb/>
　經之心安在哉曰聖人馭天下之柄威福而已二帝<lb/>
　三王之道行則所謂威福者為賞為罰為黜陟吾夫<lb/>
　子之道否則所謂威福者為褒為貶為勸懲自其賞<lb/>
　罰而觀之則賢不肖判然玉石矣故雖識一丁字者<lb/>
　亦如黜四罪舉十六相誅二叔興十亂為二帝三王<lb/>
<pb n="KR2n0011_WYG_191-4b"/>
　之威福也若夫仲尼則以是柄寓之空言褒而伸忠<lb/>
　魄貶而誅奸魂其文見於片言隻字之間而威福與<lb/>
　二帝三王同其用則深辭隱義詎可臆而度哉故五<lb/>
　經鮮異論而春秋多異説麟筆一絶而三家鼎峙董<lb/>
　之繁露劉之調人紛然雜出幾成訟矣後學何所依<lb/>
　從邪及何休杜預之註興則又各䕶所師而不知經<lb/>
　如季氏之陪臣知有季氏而不知有魯非所謂忠於<lb/>
　師者彼所學者則有太官墨守之喻所不學者則興<lb/>
<pb n="KR2n0011_WYG_191-5a"/>
　賣餅之譏各懷私意以䕶私學交持矛盾以角單言<lb/>
　片論之勝於聖經何有哉故善學春秋者當先平吾<lb/>
　心以經明經而無惑乎異端則褒貶自見然世之説<lb/>
　者例以為非傳則經不可暁嗚呼聖人作經之初豈<lb/>
　意後世有三家者為之傳邪若三傳不作則經遂不<lb/>
　可明邪聖人寓王道以示萬世豈故為是不可暁之<lb/>
　義以罔後世哉顧學者不沈濳其意而務於速得得<lb/>
　其一家之學已為有餘而經之明不明不問也愚嘗<lb/>
<pb n="KR2n0011_WYG_191-5b"/>
　謂學者當以無傳明春秋不可以有傳求春秋謂春<lb/>
　秋無傳之前其㫖安在當默與心㑹矣三傳固無足<lb/>
　據然公吾心而評之亦時有得聖意者若何休癖䕶<lb/>
　其學吾未嘗觀焉惟范甯為近公至於論三家則均<lb/>
　舉其失曰失之誣失之俗失之短不私其所學也其<lb/>
　師之失亦從而箴之故榖梁子之傳實賴甯為多如<lb/>
　經書乾時之戰我師敗績赤曰不諱敗惡内也甯知<lb/>
　其妄正之曰讐無時而可通惡内之言傳失之經書<lb/>
<pb n="KR2n0011_WYG_191-6a"/>
　作三軍赤曰古者諸侯一軍作三軍非正也甯知其疎<lb/>
　正之曰總言諸侯一軍又非制也若是者蓋多有之<lb/>
　故愚以為甯之學近乎公而王通亦曰范甯有志於<lb/>
　春秋焉愚學春秋每尚甯之志固願視經為的以身<lb/>
　為弓而心為矢平心而射之期必中於的鴈鶩翔於<lb/>
　前不眴也三傳紛紜之論庸能亂吾心哉庶有得於<lb/>
　經而無負聖人之志蓋春秋公天下之書學者當以<lb/>
　公天下之心求之作經筌<lb/>
<pb n="KR2n0011_WYG_191-6b"/>
　青陽夢炎序曰蜀在天一方士當盛時安於山林惟<lb/>
　窮經是務皓首不輟故其著述徃徃深得經意然不<lb/>
　輕於自衒而人莫之知書之藏於家者又以狄難而<lb/>
　燬良可嘅歎麟經在蜀尤有傳授蓋濂溪先生仕於<lb/>
　合伊川先生謫於涪金堂謝持正先生親受教於伊<lb/>
　川以發明筆削之㫖老師宿儒持其平素之所討論<lb/>
　傳諸其徒雖前有斷爛朝報之毁後有偽學之禁而<lb/>
　守之不變故薰陶漸漬所被者廣如馮公輔朱萬里<lb/>
<pb n="KR2n0011_WYG_191-7a"/>
　張習之劉光遠諸先生皆一時所宗吾鄉木訥趙先<lb/>
　生獨抱遺經窮探冥索實為之倡所著詩故經筌二<lb/>
　書有功於聖經甚大詩故湮没不傳惟經筌獨存其<lb/>
　為説不外乎濂洛之學而善於原情不為傳注所拘<lb/>
　至於推見至隱使二百四十二年事瞭如在目其所<lb/>
　參訂率有依據經生學子竊其緒言以梯科第者踵<lb/>
　相接也噫先生著書以淑後學豈為是哉先民謂春<lb/>
　秋孔子之刑書傳為按經為斷其説尚矣然至當無<lb/>
<pb n="KR2n0011_WYG_191-7b"/>
　二而三傳殊説猶未免於致其疑有能卓然不惑於<lb/>
　好惡是非之私不狥夫牽合傅㑹之失先原情以為<lb/>
　之裁準得其情則按可斷刑可用矣孔子作春秋必<lb/>
　質諸人情孰謂探索於千有餘年之後而不知原情<lb/>
　以蔽事哉此予所以深有味於是書也予與先生居<lb/>
　同里且受經於先生之高弟每患此書未能散見於<lb/>
　四方謹刋諸家塾與同志共之讀經者儻能主濂洛<lb/>
　胡文定之説以求夫大經大法之要又以此書原當<lb/>
<pb n="KR2n0011_WYG_191-8a"/>
　世之人情而歸於至理廣而充之舉而措之以正誼<lb/>
　明道為心以撥亂反正為事使吾夫子賞罰之公不<lb/>
　徒載之空言尚先生明經之明<hi>缺</hi>
　張萱曰木訥先生因説經者拘泥三傳多非聖人本<lb/>
　意乃自據經解經故曰經筌<lb/>
　納蘭成德序曰春秋之傳五鄒氏無師夾氏未有書<lb/>
　列於學官者三焉漢志二十三家隋志九十七部唐<lb/>
　志六十六家未有舍三傳而别自為傳者自啖助趙<lb/>
<pb n="KR2n0011_WYG_191-8b"/>
　匡稍有去取折𠂻至宋諸儒各自為傳或不取傳注<lb/>
　專以經解經或以傳為按以經為斷或以傳有乖謬<lb/>
　則棄而信經往往用意太過不能得是非之公嗚呼<lb/>
　聖人之志不明於後世乆矣蓋嘗讀黄氏日抄見所<lb/>
　采木訥趙氏之説恒有契於心焉既得經筌是本乃<lb/>
　鏤板傳之善哉木訥子之言乎善學春秋者當先平<lb/>
　吾心以經明經而無惑於異端則褒貶自見蓋春秋<lb/>
　公天下之書學者當以公天下之心求之信斯言也<lb/>
<pb n="KR2n0011_WYG_191-9a"/>
　庶幾得是非之公而聖人之志可以勿晦也已<lb/>
林氏<hi>堯叟</hi>春秋左傳句解<lb/>
　　四十卷<lb/>
　　　存<lb/>
　鄭玥曰堯叟字唐翁崇禎中杭州書坊取其書合杜<lb/>
　注行之<lb/>
熊氏<hi>慶胄</hi>春秋約説<lb/>
　　　佚<lb/>
<pb n="KR2n0011_WYG_191-9b"/>
萬氏<hi>鎭</hi>左傳十辨<lb/>
　　一卷<lb/>
　　　佚<lb/>
　姓譜鎭字子靜平江人登淳祐庚戌第授豐州司户<lb/>
　參軍<lb/>
陸氏<hi>震發</hi>春秋叢志<lb/>
　　一卷<lb/>
　　　佚<lb/>
<pb n="KR2n0011_WYG_191-10a"/>
　嚴州府志陸震發字德甫淳安人淳祐中薦授儒學<lb/>
　教諭<lb/>
饒氏<hi>魯</hi>春秋節傳<lb/>
　　　佚<lb/>
舒氏<hi>津</hi>春秋集注<lb/>
　　　佚<lb/>
胡氏<hi>康</hi>春秋誅意譴告<lb/>
　　一百卷<lb/>
<pb n="KR2n0011_WYG_191-10b"/>
　　　佚<lb/>
　徽州府志康婺源人進春秋誅意譴告百卷於朝理<lb/>
　宗覽而嘉之特㫖與召試調鎭江司户參軍<lb/>
朱氏<hi>申</hi>春秋左傳節解<hi>或作詳節</hi>
　　三十五卷<lb/>
　　　存<lb/>
　王鏊序曰春秋左傳詳節三十五卷宋魯齋朱申周<lb/>
　翰注釋今董南畿學政黄侍御希武翻刻以示後學<lb/>
<pb n="KR2n0011_WYG_191-11a"/>
　者也侍御以近世學者莫不為文而未知文之有法<lb/>
　故刻示之予叙之曰文非道之所貴也而聖賢有不<lb/>
　廢故冉牛閔子顔淵善言德行子游子夏以文學名<lb/>
　孔子亦曰言之無文行而不遠而善鄭國之為詞命<lb/>
　也則文豈可少哉學者不為文則已如為文而無法<lb/>
　法而不取諸古殊未可也左氏疏春秋於聖人之㫖<lb/>
　殊未得也而載二百四十二年列國諸侯征伐㑹盟<lb/>
　朝聘宴饗名卿大夫往來詞命則具焉其文蓋爛然<lb/>
<pb n="KR2n0011_WYG_191-11b"/>
　矣於時若臧僖伯哀伯晏子子産叔向叔孫豹之流<lb/>
　尤所謂能言而可法者下是雖疆場之人亦善言焉<lb/>
　有若展喜瑕呂飴甥賓媚人解揚是已方伎之賤亦<lb/>
　善言焉有若史蘇梓愼禆竈蔡墨醫和緩祝鮀師曠<lb/>
　是已屬國之遠亦善言焉有若郯子支駒季札聲子<lb/>
　沈尹戍薳啓疆是已閨門之懿亦善言焉有若鄧曼<lb/>
　穆姜定姜僖負羈之妻叔向之母是已於戲其猶有<lb/>
　先王之風乎其辭婉而暢直而不肆深而不晦鍊而<lb/>
<pb n="KR2n0011_WYG_191-12a"/>
　不煩繩削後之以文名家者孰能遺之而為史者尤<lb/>
　多法焉而世每病其誣蓋神怪妖祥夢卜讖兆誠有<lb/>
　類於誣者其亦沿舊史之失乎雖然古今不相及又<lb/>
　安知其古盡無也然予以獲麟而後文頗不類若非<lb/>
　左氏之筆焉豈後人續之邪未可知也若是者今多<lb/>
　從削蓋幾於醇且粹矣學者因是而求之為文之法<lb/>
　盡在是矣若夫究聖人筆削之㫖以寓一王之法自<lb/>
　當求其全以進於經<lb/>
<pb n="KR2n0011_WYG_191-12b"/>
　王穉登曰周翰輯是書無禆左氏禆夫學左氏者耳<lb/>
牟氏<hi>子才</hi>春秋輪輻<lb/>
　　　佚<lb/>
　　　　右子才未成之書見墓志銘<lb/>
趙氏<hi>孟何</hi>春秋法度編<lb/>
　　　佚<lb/>
　程端學曰字浚南四明人<lb/>
　戴表元序曰咸淳中余備員太學博士弟子見學官<lb/>
<pb n="KR2n0011_WYG_191-13a"/>
　月講必以春秋竊怪而問諸人曰是自渡江以為復<lb/>
　讐之書不敢廢也夫復讐之説初非春秋本㫖中興<lb/>
　初胡康侯諸公痛數千年聖經遭王臨川禁錮乘其<lb/>
　新敗洗雪而彰明之使為亂臣賊子者增懼使用夏<lb/>
　變夷者加勸儒者之功用所為與天地並如是而可<lb/>
　耳塲屋腐生山林曲士因而掎摭微文破碎大道為<lb/>
　可憫歎及其久也春秋之編未終讐不得復而鼎遷<lb/>
　科廢學者不待申臨川之禁而絶口不復道矣雖以<lb/>
<pb n="KR2n0011_WYG_191-13b"/>
　余之困而願學求欲如昔年從博士後時意氣詎可<lb/>
　得邪鄉郡趙君漢弼與余為同年生精力趨尚記誦<lb/>
　討論視余畧不衰惰其先人清敏公嘗以春秋經傳<lb/>
　集解奏之經筵刻之琬琰者若干言經火燬滅漢弼<lb/>
　追憶而補存之摘其出於先公自著者定為若干言<lb/>
　又評考二百四十二年行事合於詩書六典名曰春<lb/>
　秋法度之編者若干言無近世掎摭破碎之嫌而於<lb/>
　儒者之功用有所發於乎何其能哉蓋漢弼之為人<lb/>
<pb n="KR2n0011_WYG_191-14a"/>
　吾知之生於紛華之窟而能勤長於功名之途而能<lb/>
　靜老於艱危之境而能泰故其於是書亦不以世故<lb/>
　炎涼盛衰而奪抑交游之期於漢弼何有紀極漢弼<lb/>
　年未甚高予戊戌春過之見其蕭然一室几硯在左<lb/>
　杵臼居右畦蔬汲井無一毫干世之色其於春秋法<lb/>
　度未可量也<lb/>
王氏<hi>應麟</hi>春秋三傳㑹考<lb/>
　　宋志三十六卷<lb/>
<pb n="KR2n0011_WYG_191-14b"/>
　　　佚<lb/>
謝氏<hi>鑰</hi>春秋衍義<lb/>
　　十卷<lb/>
　　　佚<lb/>
左氏辨證<lb/>
　　六卷<lb/>
　　　佚<lb/>
　方鳯曰謝君臯羽其父鑰以春秋學為婦翁繆正字<lb/>
<pb n="KR2n0011_WYG_191-15a"/>
　烈所器重嘗著春秋衍義十卷左氏辨證六卷藏於<lb/>
　家<lb/>
陳氏<hi>友沅</hi>春秋集傳<lb/>
　　　佚<lb/>
　江西通志陳友沅字直翁豐城人景定中鄉舉<lb/>
黄氏<hi>震</hi>讀春秋日抄<lb/>
　　七卷<lb/>
　　　存<lb/>
<pb n="KR2n0011_WYG_191-15b"/>
　震自序曰孔子曰吾志在春秋孟子曰春秋天子之<lb/>
　事孔子成春秋而亂臣賊子懼蓋方是時王綱解紐<lb/>
　簒奪相尋孔子不得其位以行其權於是約史記而<lb/>
　修春秋隨事直書亂臣賊子無所逃其罪而一王之<lb/>
　法以明所謂撥亂世而反之正此其為志此其為天<lb/>
　子之事故春秋無出於夫子之所自道及孟子所以<lb/>
　論春秋者矣自褒貶凡例之説興讀春秋者往往穿<lb/>
　鑿聖經以求合其所謂凡例又變移凡例以遷就其<lb/>
<pb n="KR2n0011_WYG_191-16a"/>
　所謂褒貶如國各有稱號書之所以别也今必曰以<lb/>
　某事也故國以罪之及有不合則又遁其辭人必有<lb/>
　姓氏書之所以别也今必曰以某事也故名以誅之<lb/>
　及有不合則又遁其辭事必有月日至必有地所此<lb/>
　記事之常否則闕文也今必曰以某事也故致以危<lb/>
　之故不月以外之故不日以畧之及有不合則又為<lb/>
　之遁其辭是則非以義理求聖經反以聖經釋凡例<lb/>
　也聖人豈先有凡例而後作經乎何乃一　一以經而<lb/>
<pb n="KR2n0011_WYG_191-16b"/>
　求合凡例耶春秋正次王王次春以天子上承天而<lb/>
　下統諸侯弑君弑父者書殺世子殺大夫者書以其<lb/>
　邑叛以其邑來奔者書明白洞達一一皆天子之事<lb/>
　而天為之也今必謂其陰寓褒貶使人測度而自知<lb/>
　如優戲之所謂隱者已大不可況又於褒貶生凡例<lb/>
　耶理無定形隨萬變而不齊後世法吏深刻始於敕<lb/>
　律之外立所謂例士君子尚羞用之果誰為春秋先<lb/>
　立例而聖人必以是書之而後世以是求之耶以例<lb/>
<pb n="KR2n0011_WYG_191-17a"/>
　求春秋動皆逆詐億不信之心愚故私摭先儒凡外<lb/>
　褒貶凡例而説春秋者集錄之使子孫考焉非敢為<lb/>
　他人發也<lb/>
讀三傳日抄<lb/>
　　一卷<lb/>
　　　存<lb/>
王氏<hi>柏</hi>左氏正傳<lb/>
　　宋志十卷<lb/>
<pb n="KR2n0011_WYG_191-17b"/>
　　　未見<lb/>
讀春秋記<lb/>
　　八卷<lb/>
　　　未見<lb/>
呂氏<hi>大圭</hi>春秋或問<lb/>
　　二十卷<lb/>
　　　存<lb/>
　何夢申跋曰傳春秋幾百家其説大抵以褒貶賞罰<lb/>
<pb n="KR2n0011_WYG_191-18a"/>
　為主蓋三傳倡之而諸儒和之也惟朱文公以為不<lb/>
　然今其載於門人之所紀錄者畧見一二獨恨未及<lb/>
　成書耳廣文呂先生加惠潮士諸士有以春秋請問<lb/>
　者先生出五論示之咸駭未聞因併求全稿先生又<lb/>
　出集傳或問二書蓋本文公之説而發明之有五論<lb/>
　以開其端有集説以詳其義又有或問以極其辨難<lb/>
　之指歸而春秋之㫖明白矣噫夫子之心至文公而明<lb/>
　文公之論至先生而備先生亦有功於世教矣夢申<lb/>
<pb n="KR2n0011_WYG_191-18b"/>
　預聞指教不敢私祕與朋友謀而鋟諸梓庶幾廣其<lb/>
　傳<lb/>
春秋五論<lb/>
　　一卷<lb/>
　　　存<lb/>
　袁桷曰春秋家劉歆尊左氏杜預説行公榖廢不講<lb/>
　啖趙出聖人之㫖微見劉敞葉夢得呂大圭其冣有<lb/>
　功者也<lb/>
<pb n="KR2n0011_WYG_191-19a"/>
　程端學曰呂樸鄉五論正大明白而於明分義正名<lb/>
　分著幾微三條之下所引春秋事時或與經意不合<lb/>
　納蘭成德序曰春秋論五篇共一卷一曰論夫子作<lb/>
　春秋二曰辨日月褒貶之例三曰特筆四曰論三傳<lb/>
　所長所短五曰世變宋吏部侍郎知興化軍武榮呂<lb/>
　大圭圭叔所著也五論閎肆而嚴正春秋大㫖具是<lb/>
　矣圭叔登淳祐七年進士授潮州教授改贑州提舉<lb/>
　司幹官秩滿調袁州福州通判陞朝散大夫行尚書<lb/>
<pb n="KR2n0011_WYG_191-19b"/>
　吏部員外郎兼國子編修實錄檢討官兼崇政殿説<lb/>
　書出知興化軍常以俸錢代中下户輸税德祐初元<lb/>
　轉知漳州軍節制左翼屯戍軍馬未行屬元兵至㳂<lb/>
　海都制置蒲夀庚舉全州降令圭叔署降箋圭叔不<lb/>
　肯將殺之㑹圭叔門弟子有為管軍總管者掖之出<lb/>
　圭叔變服遁島上夀庚將逼以官遣追之問其姓名<lb/>
　不答被害先是圭叔緘其著書於一室至是燬焉五<lb/>
　論與讀易管見論語孟子解以傳在學者得存然管<lb/>
<pb n="KR2n0011_WYG_191-20a"/>
　見諸書皆不可見見者又僅此而已惜哉圭叔少嗜<lb/>
　學師事鄉先生濳軒王昭昭為北溪陳淳弟子淳受<lb/>
　業晦庵稱高足淵源之來人稱温陵截𣲖嗚呼當時<lb/>
　詆訿道學者往往謂其迂疎無濟然宗社既屋人爭<lb/>
　北向圭叔獨不為詭隨甘走海島不憚以身膏斧鉞<lb/>
　大節何凜凜也以是觀之道學亦何負於人國乎良<lb/>
　可歎也矣武榮即今泉郡之南安縣唐嗣聖中嘗以<lb/>
　縣為武榮州故名圭叔居縣之樸兠鄉大豐山下學<lb/>
<pb n="KR2n0011_WYG_191-20b"/>
　者因號為樸鄉先生<lb/>
翁氏<hi>夢得</hi>春秋指南<lb/>
　　一卷<lb/>
　　　佚<lb/>
春秋摭實<lb/>
　　二卷<lb/>
　　　佚<lb/>
春秋要論<lb/>
<pb n="KR2n0011_WYG_191-21a"/>
　　十卷<lb/>
　　　佚<lb/>
春秋記要<lb/>
　　十卷<lb/>
　　　佚<lb/>
　夀昌縣志翁夢得字景説端平咸淳間兩中詞科尋<lb/>
　隱居教授<lb/>
周氏<hi>敬孫</hi>春秋類例<lb/>
<pb n="KR2n0011_WYG_191-21b"/>
　　　佚<lb/>
　謝鐸曰春秋類例周敬孫著今亡<lb/>
家氏<hi>鉉翁</hi>春秋詳説<lb/>
　　三十卷<lb/>
　　　存<lb/>
　鉉翁自序曰春秋非史也謂春秋為史者後儒淺見<lb/>
　不明乎春秋者也昔夫子因魯史修春秋垂王法以<lb/>
　示後世魯史史也春秋則一王法也而豈史之謂哉<lb/>
<pb n="KR2n0011_WYG_191-22a"/>
　陋儒曲學以史而觀春秋謂其問或書或不書或書<lb/>
　之詳或書之畧或小事得書大事缺書遂以此疑春<lb/>
　秋其尤無忌憚者至目春秋為斷爛朝報以此誤天<lb/>
　下後世有不可勝誅之罪由其不明聖人作經之意<lb/>
　妄以春秋為一時記事之書也或曰春秋與晉乘楚<lb/>
　檮杌並傳皆史也子何以知其非史而為是言乎曰<lb/>
　史者備記當時事者也春秋主乎垂法不主乎記事<lb/>
　如僖公二十八年晉文始霸是歲所書者皆晉事莊<lb/>
<pb n="KR2n0011_WYG_191-22b"/>
　九年齊桓公入是歲所書者皆齊事隱四年衛州吁<lb/>
　弑君是歲所書者皆衛事昭八年楚滅陳是歲所書<lb/>
　者皆陳事有自春徂秋止書一事者自今年秋冬迄<lb/>
　明年春夏閲三時之乆而僅書二三事者或一事而<lb/>
　累數十年或一事而屢書特書或著其首不及其末<lb/>
　或有其義而無其辭大率皆予奪抑揚之所繫而宏<lb/>
　綱奥㫖絶出語言文字之外皆聖人心法之所寓夫<lb/>
　豈史之謂哉蓋晉乘楚檮杌魯春秋史也聖人修之<lb/>
<pb n="KR2n0011_WYG_191-23a"/>
　則為經昧者以史而求經妄加擬議如蚓蝸伏乎塊<lb/>
　壤烏知宇宙之大江海之深是蓋可憫不足深責也<lb/>
　鉉翁早讀春秋惟前輩訓釋是從不能自有所見中<lb/>
　年以後閲習既乆粗若有得乃棄去舊説益求其所<lb/>
　未至明夏時以著春秋奉天時之意本之夫子之告<lb/>
　顔淵原託始以昭春秋誅亂賊之心本之孟子之告<lb/>
　公都子不敢苟同諸説之已言不敢苟異先儒之成<lb/>
　訓三傳之是者取焉否則參稽衆説而求其是衆説<lb/>
<pb n="KR2n0011_WYG_191-23b"/>
　或尚有疑夫然後以某鄙陋所聞具列於下如是再<lb/>
　紀猶不敢輕出示人將俟晚暮輯而成編從四方友<lb/>
　舊更加訂證㑹國有大難奉命起家無補於時坐荒<lb/>
　舊學既遂北行平生片文幅書無一在者憂患困躓<lb/>
　之乆覃思舊聞十失五六已而自燕來瀛又為暴客<lb/>
　所剽然以地近中原士大夫知貴經籍始得盡見春<lb/>
　秋文字因答問以述己意卒舊業焉書成撮為綱領<lb/>
　揭之篇端一原春秋所以託始二推明夫子行夏時<lb/>
<pb n="KR2n0011_WYG_191-24a"/>
　之意三辨五始四評三傳五明霸六以經正例凡十<lb/>
　篇俾觀者先有考於此庶知區區積年用意之所在<lb/>
　若夫僭躐之罪則無所逃<lb/>
　龔璛跋曰至元丙子宋亡以則堂先生歸置諸瀛者<lb/>
　十年率成此書書成於瀛寄宣託於其友肅齋潘公<lb/>
　從大藏之蓋乆而綱目十篇學士大夫已盛傳於世<lb/>
　矣泰定乙丑宣學以廩士之贏刋大學疏義等書取<lb/>
　諸潘氏鋟梓於學凡三十卷其曰春秋集傳詳説蓋<lb/>
<pb n="KR2n0011_WYG_191-24b"/>
　俟夫説約者得經㫖焉此先生著述意也先生之祖<lb/>
　大酉以成都府教授列於朱文公學黨之籍其淵源<lb/>
　有自云<lb/>
　宋史家鉉翁睂州人以蔭補官賜進士出身官至端<lb/>
　明殿學士簽書樞密院事元兵次近郊為祈請使留<lb/>
　館中聞宋亡旦夕哭泣不食飲者數月其學邃於春<lb/>
　秋自號則堂改館河閒乃以春秋教授弟子成宗放<lb/>
　還賜號處士<lb/>
<pb n="KR2n0011_WYG_191-25a"/>
　黄虞稷曰鉉翁北遷時居河間所作因答問以述己<lb/>
　意綱領凡十篇<lb/>
謝氏<hi>翺</hi>春秋左傳續辨<lb/>
　　　佚<lb/>
　方鳯狀曰君諱翺字臯羽姓謝氏福之長溪人後徙<lb/>
　建之浦城試有司不第落魄漳泉間㑹丞相信公開<lb/>
　府署諮事參軍<lb/>
吳氏<hi>思齊</hi>左傳闕疑<lb/>
<pb n="KR2n0011_WYG_191-25b"/>
　　　未見<lb/>
　金華府志吳思齊字子善永康人用父邃蔭攝嘉興<lb/>
　丞宋亡隱浦陽自號全歸子與方鳯謝翺放遊山水<lb/>
　間<lb/>
許氏<hi>瑾</hi>春秋經傳<lb/>
　　十卷<lb/>
　　　佚<lb/>
　紹興府志許瑾字子瑜世居剡之東林宋運既改徵<lb/>
<pb n="KR2n0011_WYG_191-26a"/>
　辟不就學者稱高山先生<lb/>
徐氏<hi>文鳯</hi>春秋捷徑<lb/>
　　十卷<lb/>
　　　佚<lb/>
　嚴州府志徐文鳯字伯恭夀昌人從吳興陳存受春<lb/>
　秋咸淳間釋褐權知象山縣至元革命隱居教授著<lb/>
　春秋捷徑十卷<lb/>
曾氏<hi>元生</hi>春秋凡例<lb/>
<pb n="KR2n0011_WYG_191-26b"/>
　　　佚<lb/>
　王逢曰䃺峰曾元生江西人宋末屏居教授有春秋<lb/>
　凡例大學演正藏於家<lb/>
邱氏<hi>葵</hi>春秋通義<lb/>
　　　未見<lb/>
陳氏<hi>深</hi>清全齋讀春秋編<lb/>
　　十二卷<lb/>
　　　存<lb/>
<pb n="KR2n0011_WYG_191-27a"/>
熊氏<hi>禾</hi>春秋通解<lb/>
　　　佚<lb/>
　　　　按退齋與胡庭芳書有云早歲成春秋通解<lb/>
　　　　一書又厄於火又云兵難之餘學徒解散文<lb/>
　　　　集燬亡徒抱苦心力實不逮則是書燬後不<lb/>
　　　　果續也<lb/>
　<lb/>
　<lb/>
<pb n="KR2n0011_WYG_191-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百九十一<lb/>
</p>
<p>
</p>
  </div>
</body>
</text>
</TEI>
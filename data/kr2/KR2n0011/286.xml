<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷二百八十七</head> <lb/>
    <p>
<pb n="KR2n0011_WYG_286-1a"/>
欽定四庫全書<lb/>
　經義考卷二百八十七<lb/>
　　　　　　　　　　翰林院檢討朱彝尊撰<lb/>
　　　刋石<hi>一</hi>
漢一字石經<lb/>
　　隋志一字石經周易一卷<hi>七録三卷</hi>一字石經尚書六<lb/>
　　卷<hi>唐志五卷七録有今字石經鄭氏尚書八卷亡</hi>一字石經魯詩六卷<hi>七録</hi>
　　<hi>有毛詩三卷亡</hi>一字石經儀禮九卷<hi>唐志四卷</hi>一字石經春秋<lb/>
<pb n="KR2n0011_WYG_286-1b"/>
　　一卷一字石經公羊傳九卷一字石經論語一卷<lb/>
　　<hi>七録二卷唐志同</hi>
　　　佚<lb/>
　後漢書靈帝本紀熹平四年春三月詔諸儒正五經<lb/>
　文字刻石立於太學門外<lb/>
　蔡邕傳蔡邕字伯喈陳留圉人拜中郎挍書東觀遷<lb/>
　議郎邕以經籍去聖久逺文字多謬俗儒穿鑿疑誤<lb/>
　後學熹平四年乃與五官中郎將堂谿典光禄大夫<lb/>
<pb n="KR2n0011_WYG_286-2a"/>
　楊賜諫議大夫馬日磾議郎張馴韓説太史令單颺<lb/>
　等奏求正定六經文字靈帝許之邕乃自書丹於碑<lb/>
　使工鐫刻立於太學門外於是後儒晚學咸取正焉<lb/>
　碑始立觀視及摹寫者車乘日千餘兩塡塞街陌<lb/>
　摰虞三輔決録注馬日磾字翁叔馬融之族子少傳<lb/>
　融業歴位九卿遂登台輔<hi>魏志官太傅</hi>
　後漢書韓說傳說字叔儒㑹稽山隂人舉孝廉中平<lb/>
　二年遷江夏太守<lb/>
<pb n="KR2n0011_WYG_286-2b"/>
　單颺傳颺字武宣山陽湖陸人舉孝亷稍遷太史令<lb/>
　出為漢中太守<lb/>
　張馴傳張馴字子儁濟隂定陶人辟公府舉高第拜<lb/>
　議郎與蔡邕共奏定六經文字擢拜侍中光和七年<lb/>
　徴拜尚書遷大司農<lb/>
　儒林傳黨人既誅其高名善士多坐流廢後遂至忿<lb/>
　爭更相告言亦有私行金貨定蘭臺漆書經字以合<lb/>
　其私文熹平四年靈帝乃詔諸儒正定五經刋於石<lb/>
<pb n="KR2n0011_WYG_286-3a"/>
　碑為古文篆𨽻三體書法以相參檢樹之學門<lb/>
　宦者傳時宦者汝陽李巡以為諸博士試甲乙科爭<lb/>
　第高下更相告言至有行賂定蘭臺漆書經字以合<lb/>
　其私文者廼白帝與諸儒共刻五經文扵石於是詔<lb/>
　蔡邕等正其文字自後五經一定爭者用息<lb/>
　謝承後漢書碑立太學門外瓦屋覆之四面䦨障開<lb/>
　門於南河南郡設吏卒視之<lb/>
　袁宏後漢紀熹平四年春三月五經文字刻石立於<lb/>
<pb n="KR2n0011_WYG_286-3b"/>
　太學之前<lb/>
　楊龍驤洛陽記太學在洛城南開陽門外講堂長十<lb/>
　丈廣二丈<hi>羊頭山記作三丈</hi>堂前石經四部本碑凡四十六<lb/>
　枚西行周易尚書公羊傳十六碑存十二碑毁南行<lb/>
　禮記十五碑悉崩壞東行論語三碑二碑毁禮記碑<lb/>
　上有諫議大夫馬日磾議郎蔡邕名<lb/>
　楊衒之洛陽伽藍記開陽門外御道東有漢國子學<lb/>
　堂堂前有三種字石經二十五碑表裏刻之寫春秋<lb/>
<pb n="KR2n0011_WYG_286-4a"/>
　尚書二部作篆科斗𨽻三種字漢右中郎將蔡邕筆<lb/>
　之遺跡也猶有十八碑餘皆殘毁復有石碑四十八<lb/>
　枚亦表裏𨽻書寫周易尚書公羊禮記四部又讀書<lb/>
　碑一所並在堂前魏文帝作典論六碑至太和十七<lb/>
　年猶有四存<lb/>
　酈道元水經注漢靈帝光和六年刻石鏤碑載五經<lb/>
　立於太學講堂前悉在東側蔡邕以熹平四年與五<lb/>
　官中郎將堂谿典光禄大夫馬日磾議郎張馴韓說<lb/>
<pb n="KR2n0011_WYG_286-4b"/>
　太史令單颺等奏求正定六經文字靈帝許之邕乃<lb/>
　自書丹於碑使工鐫刻立於太學門外於是後儒晚<lb/>
　學咸取正焉及碑始立其觀視及筆寫者車乘日千<lb/>
　餘兩塡塞街陌矣今碑上悉銘刻蔡邕等名魏正始<lb/>
　中又立古篆𨽻三字石經魏初傳古文出邯鄲淳石<lb/>
　經古文轉失淳法樹之於堂西石長八尺廣四尺列<lb/>
　石於其下碑石四十八枚廣三十丈魏文帝又刋典<lb/>
　論六碑附於其次陸機言太學贊别一碑在講堂西<lb/>
<pb n="KR2n0011_WYG_286-5a"/>
　下列石龜碑載蔡邕韓說高堂谿等名太學弟子贊<lb/>
　復一碑在外中門今二碑並無石經東有一碑是漢<lb/>
　順帝陽嘉八年立猶存不破漢石經北有晉辟雍行<lb/>
　禮碑是太始二年立其碑中折但世代不同物不停<lb/>
　故石經淪缺存半毁幾駕言永久諒同憮焉<lb/>
　江式曰蔡邕採李斯曹喜之法為古今雜形詔於太<lb/>
　學立石碑刋載五經題書楷法多是邕書後開鴻都<lb/>
　諸方獻篆無出邕者<lb/>
<pb n="KR2n0011_WYG_286-5b"/>
　北史劉芳傳漢世造三字石經於太學學者文字不<lb/>
　正多往質焉芳音義明辨時號劉石經<lb/>
　隋書經籍志後漢鐫刻七經著於石碑皆蔡邕所書<lb/>
　魏正始中又立一字石經相承以為七經正字後魏<lb/>
　之末齊神武執政自洛陽徙於鄴都行至河陽值岸<lb/>
　崩遂没於水其得至鄴者不盈大半至隋開皇六年<lb/>
　又自鄴京載入長安置於袐書内省議欲補緝立於<lb/>
　國學尋屬隋亂事遂寢廢營造之司因用為柱礎貞<lb/>
<pb n="KR2n0011_WYG_286-6a"/>
　觀初祕書監臣魏徴始收聚之十不存一其相承傳<lb/>
　拓之本猶在祕府<lb/>
　劉焯傳開皇六年運洛陽石經至京師文字磨滅莫<lb/>
　能知者焯奉勅與劉炫等考定<lb/>
　韋述西京新記曰貞觀中祕書監魏徴參詳考騐蔡<lb/>
　邕三字石經凡十數段請於九成宫祕書監内置之<lb/>
　後天后移于著作院<lb/>
　竇蒙述書賦注蔡邕書今見打本三體石經四紙石<lb/>
<pb n="KR2n0011_WYG_286-6b"/>
　旣尋毁其本最希<lb/>
　郭忠恕汗簡曰後漢中郎蔡邕寫三體六經邪臣矯<lb/>
　嫉未盈一紀尋有廢焉<lb/>
　林罕曰蔡邕於國學所立石經或云𨽻省者即𨽻減<lb/>
　也少減曰省乃是𨽻書於篆書中減省點畫而已非<lb/>
　是官省之省<lb/>
　李綽曰東都頃年創造防秋館穿掘多得蔡邕鴻都<lb/>
　學所書石經後洛中人家往往有之<lb/>
<pb n="KR2n0011_WYG_286-7a"/>
　張舜民曰嘉祐末得石經二段於洛陽城乃蔡邕𨽻<lb/>
　書論語<lb/>
　方匋曰石經殘碑在洛陽張景元家世傳蔡中郎書<lb/>
　未知何所據漢靈帝熹平四年邕以古文篆𨽻三體<lb/>
　書五經刻石於太學至魏正始中又為一字石經相<lb/>
　承謂之七經正字今此所傳皆一體𨽻書必魏世所<lb/>
　立者然唐經籍志又有邕今字論語二卷豈邕五經<lb/>
　之外復為此乎據隋經籍志凡言一字石經皆魏世<lb/>
<pb n="KR2n0011_WYG_286-7b"/>
　所為有一字論語二卷不言作者之名而唐志遂以<lb/>
　為蔡邕所作則又疑唐史傳之之誤也葢自北齊遷<lb/>
　邕石經於鄴都至河濱岸崩石没於水者幾半隋開<lb/>
　皇中又自鄴運入長安未及緝理尋以兵亂廢棄唐<lb/>
　初魏鄭公鳩集所餘十不獲一而傳拓之本猶存祕<lb/>
　府史所謂三字石經者即邕所書然當時一字石經<lb/>
　存者猶數十卷而三字石經止數卷而已由是知漢<lb/>
　石經之亡久矣不能若此之多也魏石經近世猶存<lb/>
<pb n="KR2n0011_WYG_286-8a"/>
　五代湮滅殆盡往年洛陽守因閱營造司所棄碎石<lb/>
　識而收之遂加意搜訪凡得尚書儀禮論語合數十<lb/>
　段又有公羊碑一段在長安其上有馬日磾等名號<lb/>
　者魏世用日磾等題名本在禮記碑而此乃在公羊<lb/>
　碑上益知非邕所為也尚書論語之文與今多不合<lb/>
　者非孔安國鄭康成所傳之本也獨公羊當時無他<lb/>
　本故其文與今文無異皆殘闕已甚句讀斷絶一篇<lb/>
　之中或不存數字可勝惜哉<lb/>
<pb n="KR2n0011_WYG_286-8b"/>
　歐陽棐集古目錄曰古文篆𨽻三體凡八百二十九<lb/>
　字後漢熹平中挍定五經使蔡邕以三體書今其名<lb/>
　亡失皆盡皇祐中有蘇望者得摸本左傳於故相王<lb/>
　文康家取其完者而刻之莫辨其真僞也在洛陽蘇<lb/>
　氏家<lb/>
　趙明誠金石錄曰石經遺字者藏洛陽及長安人家<lb/>
　葢靈帝熹平四年所立其字則蔡邕小字八分書也<lb/>
　其後屢經遷徙故散落不存今所有者纔數千字皆<lb/>
<pb n="KR2n0011_WYG_286-9a"/>
　土壤埋没之餘磨滅而僅存者爾按後漢書儒林傳<lb/>
　叙云為古文篆𨽻三體者非也葢邕所書乃八分而<lb/>
　三體石經乃魏時所建也又按靈帝紀言詔諸儒正<lb/>
　五經文字刻石立於太學門外蔡邕傳乃云奏求正<lb/>
　定六經文字既已不同而章懷太子注引洛陽記所<lb/>
　載有尚書周易公羊傳論語禮記今余所藏遺字有<lb/>
　尚書公羊傳論語又有詩儀禮然則當時所立又不<lb/>
　止六經矣洛陽記又云禮記碑上有諫議大夫馬日<lb/>
<pb n="KR2n0011_WYG_286-9b"/>
　磾議郎蔡邕等名今論語公羊後亦有堂谿典馬日<lb/>
　磾等姓名尚在據邕傳稱邕以經籍去聖久逺文字<lb/>
　多謬俗儒穿鑿疑誤後學乃奏求正定自書於碑於<lb/>
　是後儒晚學咸取正焉今石本旣已磨滅而嵗久轉<lb/>
　寫日就訛舛以世所傳經書本挍此遺字其不同者<lb/>
　已數百言又篇第亦時有小異使完本具存則其異<lb/>
　同可勝數耶然則豈不可惜也哉而後世學者於去<lb/>
　古數千百嵗之後盡絀前代諸儒之論欲以己之私<lb/>
<pb n="KR2n0011_WYG_286-10a"/>
　意悉通其說難矣余旣錄為三卷又取其文字不同<lb/>
　者具列於卷末云<lb/>
　董逌廣川書跋曰蔡邕鐫刻七經著於石碑當時號<lb/>
　鴻都三字纔三十年兵火繼遭碑亦損缺魏正始中<lb/>
　又立一字石經相承以為七經正字後魏武定四年<lb/>
　移洛陽漢魏石經於鄴魏末齊神武自洛陽徙於鄴<lb/>
　都河陽河岸崩遂没於水其得至鄴者殆不得其半<lb/>
　周大象中詔徙鄴城石經於洛時為軍人破毁至有<lb/>
<pb n="KR2n0011_WYG_286-10b"/>
　竊載還鄴者船壊没溺不勝其衆也其後得者盡破<lb/>
　為橋基隋開皇六年自鄴京載入長安置於祕書内<lb/>
　省議欲補緝立於國學㑹亂遂廢營造之司用為柱<lb/>
　礎貞觀初魏徴始收聚之十不一存其相承傳拓之<lb/>
　本猶在祕府當時考騐至詳謂不盡為邕如馬日磾<lb/>
　數輩相與成之然漢𨽻簡古深於法度亦後世不及<lb/>
　故兼存之趙綽曰唐造防秋館時穿地多得石經故<lb/>
　洛中人士逮今有之考當時所得已是漢世所遺沒<lb/>
<pb n="KR2n0011_WYG_286-11a"/>
　而得者國初開地唐御史府得石經十餘石此又唐<lb/>
　末淪没之所出也<lb/>
　又曰朱越石與兄書曰石經文都<hi>闕</hi>碑高一丈許廣<lb/>
　四尺駢羅相接太學在南明門外講堂長十丈廣三<lb/>
　尺堂前石經四部本碑四十六枚元魏時西行尚書<lb/>
　周易公羊傳十六碑存十二碑毁南行禮記十五碑<lb/>
　悉崩壞東行論語三碑毁禮記但存諫議大夫馬日<lb/>
　磾議郎蔡邕名當是時尚有碑十八楊衒之謂得四<lb/>
<pb n="KR2n0011_WYG_286-11b"/>
　十八碑誤也洛陽昔得石經尚書段殘破不屬葢盤<lb/>
　庚洪範無逸多士多方總二百三十六字其文與今<lb/>
　尚書盡同間有異者纔十餘然則古文尚書葢已見<lb/>
　於此或曰魏亦作石經安知此為漢所書哉余謂魏<lb/>
　為一字漢為三字此得相亂耶且天命自度碑作亮<lb/>
　惠鮮鰥寡碑作惠于矜寡乃逸既誕作乃憲既延治<lb/>
　民祇懼作以民肆高宗享國五十九年作百年以書<lb/>
　考之知傳受譌誤不若碑之正也　又曰石經今廢<lb/>
<pb n="KR2n0011_WYG_286-12a"/>
　不存或自河南御史臺發地得之葢論語第一篇并<lb/>
　第十四篇為一碑亡其半矣其可識者字二百七十<lb/>
　又自第十八篇至第二十篇為一碑破闕殘餘得五<lb/>
　之一其存字為三百五十七以今文論語挍之其異<lb/>
　者若抑與之與為意與之我未見好仁者惡不仁者<lb/>
　作未見好仁惡不仁朝聞道夕死可矣作可也有三<lb/>
　年之愛於其父母無乎字惡居下流而無流字年四<lb/>
　十而見惡焉無焉字鳯兮鳯兮作何得之衰往者不<lb/>
<pb n="KR2n0011_WYG_286-12b"/>
　可諫也來者猶可追也今本皆異執輿者為誰而作<lb/>
　執車者為誰子是魯孔丘與曰是然後曰是知津矣<lb/>
　比今書多二字耰而不輟作輟夫子憮然植其杖作<lb/>
　置其斯而已矣作其斯以乎子游作子斿而在蕭墻<lb/>
　之内作而在于蕭墻之内凡碑所存挍其異者已十<lb/>
　五之一矣使鴻都舊書盡存則其異可知也夫以邕<lb/>
　之所定雖未盡善然漢儒學專其挍定衆家得正譌<lb/>
　誤多矣<lb/>
<pb n="KR2n0011_WYG_286-13a"/>
　姚寛西溪叢語曰蔡中郎石經漢靈帝熹平四年邕<lb/>
　以古文篆𨽻三體書五經刻石於太學至魏正始中<lb/>
　又為一字石經相承謂之七經正字唐志又有今字<lb/>
　論語二卷豈邕五經之外復有此乎隋經籍志凡言<lb/>
　一字石經皆魏世所為有一字論語二卷不言作者<lb/>
　之名遂以為邕所作恐唐史誤北齊遷邕石經於鄴<lb/>
　都至河濱岸崩石没於水者幾半隋開皇中又自鄴<lb/>
　運入長安尋兵亂廢棄唐初魏鄭公鳩集所餘十不<lb/>
<pb n="KR2n0011_WYG_286-13b"/>
　獲一而傳拓之本猶存祕府當時一字石經猶數十<lb/>
　卷三字石經止數卷而已由是知漢石經之亡久矣<lb/>
　魏石經近世猶存湮滅殆盡往年洛陽守因閱營造<lb/>
　司所棄碎石識而取之凡得尚書論語儀禮合數十<lb/>
　段又有公羊傳碑一段在長安其上馬日磾等所正<lb/>
　定之本據洛陽記日磾等題名本在禮記而曰磾乃<lb/>
　在公羊碑益知非邕所為也尚書論語之文今多不<lb/>
　同非孔安國鄭康成所傳之本也獨公羊當時無他<lb/>
<pb n="KR2n0011_WYG_286-14a"/>
　本故其文與今文無異然皆殘闕已甚宋敏求洛陽<lb/>
　記云漢靈帝詔諸儒正定五經刋石熹平四年蔡邕<lb/>
　與五官中郎將堂谿典光祿大夫馬日磾議郎張馴<lb/>
　韓說太史令單颺等奏定六經刋於碑後諸儒晚學<lb/>
　咸取正焉及碑始立其觀視及筆寫者車乘日千餘<lb/>
　兩塡塞街衢其碑為古文篆𨽻三體立太學門外又<lb/>
　云魏正始中立篆𨽻古文三字石經又刋文帝典論<lb/>
　六碑附其次於太學又非前所謂一字石經也又晉<lb/>
<pb n="KR2n0011_WYG_286-14b"/>
　石經𨽻書至東魏孝静遷於鄴世所傳一字石經即<lb/>
　晉𨽻書又非魏碑也今漢碑不存晉魏石經亦謬謂<lb/>
　之蔡邕字矣唐祕書省内有蔡邕石經數十段後魏<lb/>
　末自洛陽徙至東宫又移將作内坊貞觀四年魏徴<lb/>
　奏於京師祕書内省置武后復徙於祕書省未知其<lb/>
　一字與三字也<lb/>
　黄伯思東觀餘論曰漢石經與今文不同者殊多今<lb/>
　畧記之書女母翕侮成人<hi>今本女無侮老成人</hi>保后胥高<hi>保后胥戚</hi>
<pb n="KR2n0011_WYG_286-15a"/>
　女永勸憂<hi>女誕勸憂</hi>女有近則在乃心<hi>今近作戕</hi>女比猶念以<lb/>
　相從<hi>今作女分猷</hi>各翕中<hi>各設中</hi>爾惠朕曷祗動萬民以遷<lb/>
　<hi>爾謂朕曷震動</hi>天旣付命<hi>今付/作孚</hi>曰陳其五行<hi>今汨陳</hi>嚴恭寅畏<lb/>
　天命自亮以民祗懼<hi>今亮作度以作治</hi>懷保小人惠于矜寡<lb/>
　<hi>今人作民于作鮮</hi>母兄曰<hi>無皇/曰</hi>則兄自敬德<hi>兄作皇</hi>旦以前人<lb/>
　之微言<hi>今作徽言</hi>是㒺顯哉厥世<hi>今哉/作在</hi>文王之鮮光<hi>今作耿光</hi>
　通殷就大命<hi>達殷集大命</hi>論語意與之與<hi>今意作抑</hi>孝于惟孝<lb/>
　<hi>今于作乎</hi>朝聞道夕死可也<hi>今也作矣</hi>是魯孔丘與曰是是知<lb/>
<pb n="KR2n0011_WYG_286-15b"/>
　津矣<hi>是魯孔丘與曰是也曰是知津矣</hi>耰不輟子路以告子憮然<hi>耰而</hi>
　<hi>不輟子路行以告夫子憮然</hi>置其杖而耘<hi>今置/作植</hi>其斯以乎<hi>其斯而已矣</hi>
　譬諸宫牆<hi>今諸作之</hi>賈諸賈之哉<hi>今賈作沽</hi>又論語每篇各計<lb/>
　其章數其最後云凡二十篇萬五千七百一十字又<lb/>
　記諸家異聞之語若曰在於蕭墻之内葢毛包周氏<lb/>
　於今論語無葢氏毛氏書此石刻在洛陽本在洛宫<lb/>
　前御史臺中年久摧散洛人好事者時時得之若騏<lb/>
　驥一毛虬龍片甲今張燾龍圖家有十版最多張氏<lb/>
<pb n="KR2n0011_WYG_286-16a"/>
　壻家有五六版王晉玉家有小塊洛中所有者止此<lb/>
　予皆得其拓本論語之末題云詔書與博士臣左立<lb/>
　郎中臣書上臣下皆缺當是著書者姓名或云此即<lb/>
　蔡邕書姓名既亡無以辨之獨刻者陳興姓名甚完<lb/>
　何其幸歟又有一版公羊不知誰氏所得其末云谿<lb/>
　典諫議大夫臣馬日磾臣趙䧕議郎臣劉𢎞郎中臣<lb/>
　張文臣蘇陵臣傅楨雜<hi>雜未詳</hi>下谿上缺谿上當是堂<lb/>
　謂堂谿典也此葢鴻都一字石經然經各異手書不<lb/>
<pb n="KR2n0011_WYG_286-16b"/>
　必皆蔡邕也三字者不見眞刻獨此一字者乃當時<lb/>
　所刻字畫高古精善殊可寶重開元中嘗藏拓本於<lb/>
　御府以開元二字小印印之與法書名畫同藏葢唐<lb/>
　世以前未錄前代石刻獨此見收其可寶如此<lb/>
　邵博聞見録曰近年洛陽張氏發地得石十數漢蔡<lb/>
　伯喈𨽻尚書禮記論語各已壞闕論語多可辨每語<lb/>
　必他出至十數語則曰凡章若干如朝聞道夕死可<lb/>
　也如鳯兮鳯兮何而徳之衰如執車者為誰子子路<lb/>
<pb n="KR2n0011_WYG_286-17a"/>
　曰為孔丘曰是魯孔丘與曰是是知津矣如置其杖<lb/>
　而耘等語挍今世本為異尚書高宗饗國百年今世<lb/>
　本肆高宗享國五十有九年為異甚初熹平四年伯<lb/>
　喈以經讀遭穿鑿謬妄同馬日磾等以前聞攷正自<lb/>
　書立石洛陽太學門下摹寫者日千人車乘塡塞至<lb/>
　隋開皇六年遷其石於長安文字刓泐不可知詔問<lb/>
　劉焯劉炫能盡屈羣起之說焯因羅飛章之毁予謂<lb/>
　孔子自衛反魯一定詩書之冊至漢熹平六百年有<lb/>
<pb n="KR2n0011_WYG_286-17b"/>
　竒已多謬失自熹平至開皇又四百年有竒自開皇<lb/>
　至今代又五百年有竒其謬失可勝計耶又隋史旣<lb/>
　遷其石於長安今尚有出扵洛陽者何哉<lb/>
　鄭樵通志畧曰石經始於蔡邕秦火之後經皆初出<lb/>
　諸家所藏傳寫或異箋傳之儒皆憑所見更不論文<lb/>
　字之訛謬邕挍書東觀奏求正定六經文字靈帝許<lb/>
　之乃自為書而刻石於太學門外奈當漢之末祚所<lb/>
　傳未廣而兵火無存後之人所得者亦希矣今之所<lb/>
<pb n="KR2n0011_WYG_286-18a"/>
　謂石經者多非蔡氏之經<lb/>
　洪适𨽻釋𨽻續曰石經尚書殘碑盤庚篇百七十二<lb/>
　字高宗肜日篇十五字牧誓篇二十四字洪範篇百<lb/>
　八字多士篇四十四字無逸篇百三字君奭篇十一<lb/>
　字多方篇五字立政篇五十六字顧命篇十七字合<lb/>
　五百四十七字熹平四年議郎蔡邕所書者漢儒傳<lb/>
　伏生尚書有歐陽大小夏侯之學孔安國尚書漢人<lb/>
　雖有為之訓傳者然不立於學官永嘉之亂三家之<lb/>
<pb n="KR2n0011_WYG_286-18b"/>
　書並亡故孔氏傳獨行以其書挍之石本多十字少<lb/>
　二十一字不同者五十五字借用者八字鴻艾劮<hi>逸</hi>
　猶之類是也通用者十一字於戲母女之類是也孔<lb/>
　氏叙商三宗以年多少為先後此碑獨闕祖甲計其<lb/>
　字葢在中宗之上以傳序為次也但云高宗饗國百<lb/>
　年異爾范史云蔡邕以俗儒穿鑿經籍疑誤後學與<lb/>
　堂谿典馬日磾等奏求正定六經文字時博士試甲<lb/>
　乙科爭第髙下至有行賂改蘭臺漆書經字者靈帝<lb/>
<pb n="KR2n0011_WYG_286-19a"/>
　乃從諸儒之請刋石立之太學天下咸取則焉碑高<lb/>
　一丈廣四尺陸機洛陽記云碑凡四十六書易公羊<lb/>
　二十八碑其十二毁論語三碑其二毁禮記十五碑<lb/>
　皆毁北齊徙之鄴都至河陽岸頽半没於水隋復載<lb/>
　入長安有易一卷書六卷魯詩六卷儀禮九卷春秋<lb/>
　一卷公羊九卷論語一卷未及補治而亂作營繕者<lb/>
　至用為柱礎唐初魏鄭公收聚之十不存一則石經<lb/>
　之散亡久矣本朝一統時遺經斷石藏於好事之家<lb/>
<pb n="KR2n0011_WYG_286-19b"/>
　猶崑山片玉已不多見今京華鞠為氊罽之鄉殘碑<lb/>
　日益鮮矣予旣集𨽻釋因以所有鑱之㑹稽蓬萊閣<lb/>
　　又曰石經魯詩殘碑百七十三字魏唐國風數篇<lb/>
　之文也與毛詩異者如猗作兮貫作宦樞作蓲數字<lb/>
　又有一段二十餘字零落不成文惟有叔于田一章<lb/>
　及女曰雞八字可讀其間有齊韓字葢叙二家異同<lb/>
　之説猶公羊碑所云顔氏論語碑所云盍毛包周之<lb/>
　比也漢代詩分為四在東京時毛氏詩不立學官隋<lb/>
<pb n="KR2n0011_WYG_286-20a"/>
　志有石經魯詩六卷此碑既論齊韓於後則知隋志<lb/>
　為然也　又曰石經儀禮殘碑四十五字皆大射儀<lb/>
　之文也石磨滅字畫比他經不明白靈帝紀云詔諸<lb/>
　儒正五經文字刻石立於太學蔡邕傳則云奏求正<lb/>
　定六經紀傳既已不同陸機洛陽記所載但有書易<lb/>
　公羊禮紀論語爾惟隋志云後漢刻七經於石碑皆<lb/>
　蔡邕所書其目有一字石經儀禮九卷乃漢史陸記<lb/>
　之疏畧也未央宫有曲臺殿天子射宫也西京無太<lb/>
<pb n="KR2n0011_WYG_286-20b"/>
　學於此行禮故后倉著書說禮數萬言名曰曲臺記<lb/>
　今禁中有選德殿葢便坐觀射之地而清閒之燕咨<lb/>
　訪治道率在於是殆與曲臺暗合古者射為六藝之<lb/>
　一儀禮一經説射者兩篇後世非介胄之士則不習<lb/>
　與古殊矣媵觚媵爵云者媵葢送也　又曰石經儀<lb/>
　禮殘碑一段八行上下皆糜碎行多者六字少者二<lb/>
　字聘禮之文也前五行乃使還反命之儀後三行乃<lb/>
　出聘遭喪之儀一段十行二十字士虞禮之文也漫<lb/>
<pb n="KR2n0011_WYG_286-21a"/>
　滅太甚僅有數字隱隱可認非板本尋繹安能得之<lb/>
　因知此碑每行七十三字鴻都遺刻獨此最為難辨<lb/>
　聘禮曰使者歸及郊請反命朝服載<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>禳乃入陳幣<lb/>
　于朝西上上賓之公幣私幣皆陳上介公幣陳他介<lb/>
　皆否束帛各加其庭實皮左公南鄉卿進使者使者<lb/>
　執圭垂繅北面上介執璋屈繅立於其左反命曰以<lb/>
　君命聘于某君某君受幣于某官某君再拜以享某<lb/>
　君某君再拜宰自公左受玉受上介璋致命亦如之<lb/>
<pb n="KR2n0011_WYG_286-21b"/>
　執賄幣以告曰某君使某子賄授宰禮玉亦如之執<lb/>
　禮幣以盡言賜禮公曰然而不善乎授上介幣再拜<lb/>
　稽首公答再拜私幣不告君勞之再拜稽首君答再<lb/>
　拜若有獻則曰某君之賜也君其以賜乎上介徒以<lb/>
　公賜告如上賓之禮君勞之再拜稽首君答拜勞士<lb/>
　介亦如之君使宰賜使者幣使者再拜稽首賜介介<lb/>
　皆再拜稽首乃退成周之時朝覲廢而盟㑹講列國<lb/>
　相聘結轍于道往反禮容骫曲備具靖康建炎間敵<lb/>
<pb n="KR2n0011_WYG_286-22a"/>
　馬南牧己酉年先公張旜請和抵雲中聽命於粘罕<lb/>
　繼徙冷山十有五年然後歸紹興之季金人犯廣陵<lb/>
　明年壬午仲弟往尋盟隆興之季復入淮壖其明年<lb/>
　乙酉予銜命至燕館其邸十日四見其君燕射訖禮<lb/>
　到闕與上介便服對内殿再拜升階奏使事賜坐飲<lb/>
　茶而退既弛擔件所得之物以聞駭步就賜以所㸃<lb/>
　一二物隨以獻得告三日涖職如初古禮病于太煩<lb/>
　今日之儀無乃太簡乎　又曰石經公羊殘碑三百<lb/>
<pb n="KR2n0011_WYG_286-22b"/>
　七十五字自隱公四年至桓公元年及哀公十四年<lb/>
　之文也所書者皆是公羊氏傳辤而無春秋正經又<lb/>
　有顔氏說石文斷續不可考繹葢嚴顔異同之辨也<lb/>
　以今板本挍之惟易四字省四字爾漢注引陸機洛<lb/>
　陽記云禮記碑上有馬日磾蔡邕名今此本有堂谿<lb/>
　典馬日磾趙䧕<hi>下一人闕</hi>劉𢎞張文蘇陵傅楨八人姓名<lb/>
　論語碑亦有左立孫表二人姓名陸氏所記未之詳<lb/>
　也　又曰石經論語殘碑九百七十有一字前四篇<lb/>
<pb n="KR2n0011_WYG_286-23a"/>
　後四篇之文也每篇必計其章終篇又總其字又載<lb/>
　盍毛包周有無不同之說以今所行板本挍之亦不<lb/>
　至甚異其文有増損者其字亦有假借及用古者有<lb/>
　字異而訓不逺若置其杖賈之哉者漢人作文不避<lb/>
　國諱桓帝諱志順帝諱保石經皆臨文不易樊毅碑<lb/>
　命守斯邦劉熊碑來臻我邦之類未嘗為高帝諱也<lb/>
　此碑邦君為兩君之好何必去父母之邦尚書安定<lb/>
　厥邦皆書邦作國疑漢儒所傳如此非獨逺避此諱<lb/>
<pb n="KR2n0011_WYG_286-23b"/>
　也水經云光和六年立石於太學其上悉刻蔡邕名<lb/>
　魏正始中又刻古篆𨽻三字石經葢諸儒受詔在熹<lb/>
　平而碑成則光和年也隋志有一字石經七種三字<lb/>
　石經三種其論云漢鐫七經皆蔡邕書又云魏立一<lb/>
　字石經其說自相矛盾新舊唐志有今字石經七種<lb/>
　而注論語云蔡邕作又有三字石經古篆兩種葢唐<lb/>
　史以𨽻為今字也觀遺經字畫之妙非蔡中郎輩不<lb/>
　能為以黄初後來碑刻比之相去不啻霄壤豈魏人<lb/>
<pb n="KR2n0011_WYG_286-24a"/>
　筆力可到當以水經為據三體者乃魏人所刻儒林<lb/>
　傳云為古文篆𨽻三體者非也史稱邕自書丹使工<lb/>
　鐫刻今所存諸經字體各不同雖邕能分善𨽻兼備<lb/>
　衆體但文字之多恐非一人可辦史云邕與堂谿典<lb/>
　楊賜馬日磾張馴韓說單颺等正定諸經今公羊論<lb/>
　語之後惟堂谿日磾二人姓名尚存别有趙䧕劉𢎞<lb/>
　張文蘇陵傅楨左立孫表數人竊意其間必有同時<lb/>
　揮毫者予詳玩遺字公羊詩書儀禮又在論語上劉<lb/>
<pb n="KR2n0011_WYG_286-24b"/>
　寛碑隂王曜題名則公羊詩書之雁行也黄初孔廟<lb/>
　碑則論語之苖裔也識者當能别之　又曰蔡伯喈<lb/>
　奉熹平之詔列鴻都之碑晚學咸所取正未嘗一字<lb/>
　好奇也<lb/>
　婁機漢𨽻字源曰石經漢熹平四年立在西京靈帝<lb/>
　紀云詔諸儒正五經文字刻石於太學蔡邕傳云帝<lb/>
　從邕與馬日磾所請正定五經文字刋石太學石高<lb/>
　一丈廣四尺陸機洛陽記云碑凡四十六多毁但有<lb/>
<pb n="KR2n0011_WYG_286-25a"/>
　書易公羊論語而禮記盡毁不存北齊徙於鄴都半<lb/>
　没於水隋復載入長安亂作營繕者以為柱礎而隋<lb/>
　志以謂後漢刻七經於石皆邕所書與紀傳所載不<lb/>
　同唐魏鄭公收聚之十不存一尚書存一百三十九<lb/>
　字魯詩存一百四十字儀禮存一百四十一字公羊<lb/>
　存一百四十二字論語存一百四十三字<lb/>
　張縯曰石經本末丞相洪公論載於𨽻釋詳矣洪公<lb/>
　所未及者今麤見於此唐章懐太子引洛陽記注范<lb/>
<pb n="KR2n0011_WYG_286-25b"/>
　曄漢書論石經凡四十六碑及高澄遷石經於鄴通<lb/>
　鑑所書為五十二碑自東漢歴魏晉宋數百年間洛<lb/>
　陽數被兵此碑當有毁者其遷於鄴乃視洛陽記多<lb/>
　六焉疑洛陽記未詳也碑製高一丈廣四尺六經文<lb/>
　多必非四十六碑所能盡者宋常山公河南志稱石<lb/>
　經凡七十三碑常山公博物洽聞歐陽文忠每以古<lb/>
　今疑事諮之河南所書必有依據矣後周代齊毁碑<lb/>
　以為礟石方高緯昏亂兩陣勝負之頃猶需孽婦一<lb/>
<pb n="KR2n0011_WYG_286-26a"/>
　觀遂以其國輸後周復何有於石經則此碑之殘毁<lb/>
　亦宜也貞觀稽古止得石經數段其傳於今者亦可<lb/>
　知其無㡬矣蔡邕本傳稱邕自書丹於碑不言為何<lb/>
　體書今世所傳皆為𨽻體至儒林傳序則云為古文<lb/>
　篆𨽻三體書法以相參檢注言古文謂孔氏壁中書<lb/>
　以縯考之孔壁所藏皆科斗文字孔安國當武帝之<lb/>
　世已稱科斗書無能知者其承詔為尚書五十九篇<lb/>
　作傳為𨽻古定不復從科斗古文邕獨安能具三體<lb/>
<pb n="KR2n0011_WYG_286-26b"/>
　書法於安國之後三百年哉漢建武時杜林避地河<lb/>
　西得古文尚書一軸諸儒共傳寶之一軸已為世所<lb/>
　珍如此熹平距建武又幾載乃謂六經悉能為古文<lb/>
　非事情也或者邕以三體參挍其文而書丹於碑則<lb/>
　定為𨽻亦如孔安國之書傳耶儒林傳序疑字有誤<lb/>
　者初邕正定六經與堂谿典等數人同受詔今六經<lb/>
　字體不一當時書丹者亦不獨邕也姑識其末以俟<lb/>
　博識君子<lb/>
<pb n="KR2n0011_WYG_286-27a"/>
　趙䶵書史曰欲學𨽻者當以石經為祖<lb/>
　黄溍曰漢石經自北齊徙鄴隋復徙長安至唐初已<lb/>
　不啻亡其什九而拓本猶存開元御府由開元迄今<lb/>
　六百年石之僅存者不可知拓本之可見者如是而<lb/>
　已未知後六百年其存幾何好古博雅之士所當珍<lb/>
　䕶以謹其傳也<lb/>
　陶宗儀書史㑹要曰堂谿典官五官中郎將馬日磾<lb/>
　趙䧕官諫議大夫劉𢎞張馴韓說官議郎張文蘇陵<lb/>
<pb n="KR2n0011_WYG_286-27b"/>
　傅楨楊賜孫表官郎中單颺官太史令左立官博士<lb/>
　並熹平中奉詔正定諸經者<lb/>
　楊愼曰蔡邕石經趙殿撰家有遺字三卷<lb/>
　于愼行筆麈曰洛陽石經晉末未嘗損失至元魏馮<lb/>
　熙常伯夫相繼為洛州刺史取之以建浮屠精舍大<lb/>
　致頽落間有存者委於榛莽其後侍中崔光請遣官<lb/>
　守視補其殘闕竟不能行而古迹泯矣視焚書之慘<lb/>
　輕重不同其為吾道之厄一也<lb/>
<pb n="KR2n0011_WYG_286-28a"/>
　趙崡石墨鐫華曰漢靈帝光和六年刻石五經文於<lb/>
　太學講堂此石經初刻也蔡邕以熹平四年與五官<lb/>
　中郎將堂谿典議郎張馴韓說太史令單颺求正定<lb/>
　六經文字帝許之邕乃書丹刻石立於太學門外此<lb/>
　石經再刻也<lb/>
　　　　按漢熹平刻石光和立石先後總屬中郎所<lb/>
　　　　書非再刻也<lb/>
　顧炎武金石文字記曰予兩見此本一於鄒平張氏<lb/>
<pb n="KR2n0011_WYG_286-28b"/>
　一於京師孫氏尚書盤庚篇三十餘字論語為政篇<lb/>
　七十餘字堯曰篇三十餘字以視洪氏𨽻釋所存不<lb/>
　過什之一而已按石經漢魏皆嘗立之熹平之立石<lb/>
　見於後漢書靈帝紀蔡邕傳張馴傳儒林傳宦者傳<lb/>
　正始之立石見於晉書衛恒傳而水經注則曰漢碑<lb/>
　五經立於太學講堂前悉在東側碑上悉刻蔡邕等<lb/>
　名魏正始中又立古篆𨽻三字石經魏初傳古文出<lb/>
　邯鄲淳石經古文轉失淳法樹之於堂西石四十八<lb/>
<pb n="KR2n0011_WYG_286-29a"/>
　枚廣三十丈雒陽伽藍記則曰堂前有三種字石經<lb/>
　二十五碑表裏刻之寫春秋尚書二部作篆科斗𨽻<lb/>
　三種字漢右中郎將蔡邕筆之遺跡也猶有十八碑<lb/>
　餘皆殘毁復有石碑四十八枚亦表裏𨽻書寫周易<lb/>
　尚書公羊禮記四部又讚學碑一所並在堂前章懐<lb/>
　太子引洛陽記則云講堂長十丈廣二丈堂前石經<lb/>
　四部本碑凡四十六枚<hi>少二枚</hi>西行尚書周易公羊傳<lb/>
　十六碑存十二碑毁南行禮記十五碑悉崩壞東行<lb/>
<pb n="KR2n0011_WYG_286-29b"/>
　論語三碑二碑毁禮記碑上有諫議大夫馬日磾議<lb/>
　郎蔡邕名此皆當時親見其石而記之者也合而考<lb/>
　之其不同有四焉一曰漢五六七經之不同二曰魏<lb/>
　石經三體一體之不同三曰堂西所立石為漢為魏<lb/>
　之不同四曰後魏所存石諸經之不同後漢書本紀<lb/>
　儒林宦者傳皆云五經蔡邕張馴傳則以為六經隋<lb/>
　書經籍志又以為七經此言漢五六七經之不同也<lb/>
　衛恒傳言魏初傳古文者出於邯鄲淳至正始中立<lb/>
<pb n="KR2n0011_WYG_286-30a"/>
　三字石經轉失淳法因科斗之名更效其形水經注<lb/>
　亦云三字石經在堂西而伽藍記以為表裏𨽻書隋<lb/>
　書經籍志則謂之一字石經矣然則所謂效科斗之<lb/>
　形而失淳法者安在耶此言魏石經三體一體之不<lb/>
　同也伽藍記二十五碑為三種字四十八碑表裏𨽻<lb/>
　書水經注謂漢經在堂東側而四十八碑為魏經在<lb/>
　堂西乃雒陽記不言東側有碑而云堂前有四十六<lb/>
　枚上有馬日磾蔡邕名又不言字之為三體一體無<lb/>
<pb n="KR2n0011_WYG_286-30b"/>
　乃并水經之所謂魏者而指之為漢與此言堂西所<lb/>
　立石為漢為魏之不同也伽藍記云周易尚書公羊<lb/>
　禮記四部雒陽記則多一論語而趙明誠金石録言<lb/>
　其家所收又有詩儀禮苟非其傳拓之本出於神龜<lb/>
　以前則不應以宋人之所收而魏時猶未見也此言<lb/>
　後魏所存石諸經之不同也凡此皆不可得而詳矣<lb/>
　若夫魏書江式傳謂魏三字石經立於漢碑之西為<lb/>
　邯鄲淳書則不攷衛恒之言而失之者也孝靜帝紀<lb/>
<pb n="KR2n0011_WYG_286-31a"/>
　武定四年八月遷雒陽漢魏石經於鄴北齊書文宣<lb/>
　帝紀言有五十二枚視伽藍記所列東二十五西四<lb/>
　十八之數僅失二十一枚耳而隋書經籍志言河陽<lb/>
　岸崩遂没於水得至鄴者不盈大半則不考北齊之<lb/>
　紀而失之者也周書宣帝紀大象元年二月辛卯詔<lb/>
　徙鄴城石經於雒陽隋書於劉焯傳言開皇六年運<lb/>
　洛陽石經至京師而經籍志則云自鄴載入長安則<lb/>
　自不考其列傳而失之者也此皆其乖誤之易見者<lb/>
<pb n="KR2n0011_WYG_286-31b"/>
　也又晉書裴頠傳曰轉國子祭酒奏修國學刻石寫<lb/>
　經而水經注諸書無言晉石經者豈頠嘗為之而未<lb/>
　成耶今此之本據宋黄長睿東觀餘論云本在雒宫<lb/>
　前御史臺中年久摧散雒人好事者時時得之今張<lb/>
　燾龍圖家有十版張氏壻家有五六版王晉玉家有<lb/>
　小塊予皆得其拓本邵伯温聞見後録言近年雒陽<lb/>
　張氏發地得石十數而董逌廣川書跋記尚書存二<lb/>
　百三十六字論語存三百五十七字今此石已不知<lb/>
<pb n="KR2n0011_WYG_286-32a"/>
　其何所歸而拓本之存於世者固往往而有也<lb/>
　黄虞稷曰漢石經殘碑見於洪氏𨽻釋者尚書僅五<lb/>
　百四十七字視孔安國本多十字少二十一字不同<lb/>
　者五十五字論語載盍毛包周有無不同之說公羊<lb/>
　亦有嚴顔異同而詩則魯故所傳非毛鄭訓故此足<lb/>
　貴也<lb/>
　　　　按漢立石經蔡邕所書本一字惟因范史儒<lb/>
　　　　林傳云為古文篆𨽻三體書法以相參檢樹<lb/>
<pb n="KR2n0011_WYG_286-32b"/>
　　　　之學門而楊衒之洛陽伽藍記北史劉芳傳<lb/>
　　　　因之唐竇蒙宋郭忠恕蘇望方匋歐陽棐董<lb/>
　　　　逌姚寛等均仍其誤獨張縯謂邕以三體參<lb/>
　　　　檢其文而書丹於碑則定為𨽻其義為允載<lb/>
　　　　考衛恒及江式傳酈道元水經注皆以一字<lb/>
　　　　為漢石經迨趙明誠金石録洪适𨽻釋𨽻續<lb/>
　　　　辨之甚詳足以徴信其載一字石經遺文後<lb/>
　　　　列堂谿典馬日磾等姓名使一字石經出於<lb/>
<pb n="KR2n0011_WYG_286-33a"/>
　　　　魏當更列正始中正字諸臣姓名亦何取仍<lb/>
　　　　列典日磾等諸人於經文之後哉又史家體<lb/>
　　　　例以時代為前後隋經籍志列一字石經於<lb/>
　　　　前次魏文帝典論然後叙三字石經於後是<lb/>
　　　　一字為漢而三字屬魏不待辭說始明其曰<lb/>
　　　　魏正始中又立一字石經相承以為七經正<lb/>
　　　　字葢雕本相沿偶譌三字為一爾今漢石經<lb/>
　　　　遺字猶有搨本存者余嘗見宛平孫氏所藏<lb/>
<pb n="KR2n0011_WYG_286-33b"/>
　　　　雖經文無多而八分古雅定為漢𨽻無疑也<lb/>
　　　　又按元吳萊立夫漢一字石經歌云先聖去<lb/>
　　　　已久世傳惟六籍後儒各專門穿鑿多變易<lb/>
　　　　蔡邕在季漢章句攻指擿八分自為書刋定<lb/>
　　　　乃勒石古碑四十六兵火空餘迹熹平歴正<lb/>
　　　　始洛土重求索衛侯師邯鄲三體精筆畫煌<lb/>
　　　　然立其西學者常嘖嘖史書竟差舛一字幾<lb/>
　　　　不覿立夫之見亦以一字為漢三字屬魏故<lb/>
<pb n="KR2n0011_WYG_286-34a"/>
　　　　節録之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_286-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷二百八十七<lb/>
</p>
<p>
</p>
  </div>
</body>
</text>
</TEI>
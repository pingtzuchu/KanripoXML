<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷一百十八</head> <lb/>
    <p>
<pb n="KR2n0011_WYG_118-1a"/>
欽定四庫全書<lb/>
　經義考卷一百十八<lb/>
　　　　　　　　　　翰林院檢討朱彞尊撰<lb/>
　　　詩<hi>二十一</hi>
朱氏<hi>汝礪</hi>詩劄<lb/>
　　十卷<lb/>
　　　存<lb/>
　陸元輔曰先師黄陶庵有詩劄二卷未及成書崑山<lb/>
<pb n="KR2n0011_WYG_118-1b"/>
　朱商石倣之㑹諸家之説而折衷焉亦名詩劄凡十<lb/>
　卷其援据詳博義論精核可翼注疏大全之書商石<lb/>
　又有禮辨十四篇多出新意發先儒所未發<lb/>
蔣氏<hi>之驎</hi>詩經類疏<lb/>
　　六卷<lb/>
斷章别義<lb/>
　　三卷<lb/>
　　　俱未見<lb/>
<pb n="KR2n0011_WYG_118-2a"/>
毛氏<hi>晉</hi>毛詩草木蟲魚疏廣要<lb/>
　　四卷<lb/>
　　　存<lb/>
　晉自序略曰陸璣草木鳥獸蟲魚疏相傳日乆愈失<lb/>
　其眞予為潤其簡略正其淆譌更有陸氏所未載如<lb/>
　葛桃燕鵲之類循本經之章次而補遺焉命之曰廣<lb/>
　要雖不敢比於解頥折角之論亦僅效王景文十聞<lb/>
　之一爾<lb/>
<pb n="KR2n0011_WYG_118-2b"/>
　陸元輔曰子晉初名鳯苞晚更名晉世居虞山東湖<lb/>
　以經史全書勘讐流布其他訪逸典搜秘文用以裨<lb/>
　輔其正學於是縹囊緗帙毛氏之書走天下<lb/>
錢氏<hi>龍珍</hi>毛詩正義<lb/>
　　八卷<lb/>
　　　未見<lb/>
董氏<hi>説</hi>詩律表<lb/>
　　一卷<lb/>
<pb n="KR2n0011_WYG_118-3a"/>
　　　存<lb/>
顔氏<hi>鼎受</hi>誦詩弋獲<lb/>
　　四卷<lb/>
　　　存<lb/>
　杜濬曰桐鄉顔鼎受孝嘉倜儻士也游學桂陽遭亂<lb/>
　入衡山為道士潔身而還誦詩弋獲四卷六義辨一<lb/>
　卷國風演連珠一卷皆山中所撰也<lb/>
朱氏<hi>鶴齡</hi>毛詩通義<lb/>
<pb n="KR2n0011_WYG_118-3b"/>
　　<hi>闕</hi>卷<lb/>
　　　存<lb/>
　鶴齡自序曰詩之為道以依永而宣苑結以微辭而<lb/>
　托諷諭此非可以章句訓詁求也章句訓詁之不足<lb/>
　以言詩為性情不存焉然而古人專家之學代有師<lb/>
　承又非可鑿空而為之説漢唐以來詩家悉宗小序<lb/>
　鄭夾漈始著辨妄朱紫陽從之掊擊不遺餘力集傳<lb/>
　行而詩序幾與趙賓之易張霸之書同廢雖然烏可<lb/>
<pb n="KR2n0011_WYG_118-4a"/>
　廢也古人之書卷末多繫以序孔安國移古文書序<lb/>
　於各篇之首王弼移易彖象爻辭於各卦之中毛公<lb/>
　取詩序移至詩首亦猶是也序之出於孔子子夏出<lb/>
　於國史與出於毛公衞宏雖無可考然自成周至春<lb/>
　秋數百年間陳之大師肄之樂工教之國子其説必<lb/>
　有所自大約首句為詩根抵以下則推而衍之推衍<lb/>
　者間出於漢儒首句則最古不易觀於六亡詩之序<lb/>
　止系以一言則後序多漢儒所益明矣觀於毛公之<lb/>
<pb n="KR2n0011_WYG_118-4b"/>
　傳宛丘不同於序説則首句非毛公所為又明矣序<lb/>
　之文最古毛傳復稱簡略無所發明鄭康成以三禮<lb/>
　之學箋詩或牽經以配序或泥序以傳經或賛辭曲<lb/>
　説以增乎經與序所未有支離膠固舉詩人言前之<lb/>
　指言外之意而盡汨亂之孔仲達疏義又依違两家<lb/>
　無以辨其得失則夫紫陽集傳之出大埽蒙翳而與<lb/>
　以廓清此亦勢有必至也雖然毛鄭可黜而序不可<lb/>
　黜黜序則無以為説詩之根抵不得不尋文揣義斷<lb/>
<pb n="KR2n0011_WYG_118-5a"/>
　以臆解較之漢唐諸儒雖明簡近情而詩人之微文<lb/>
　奥㫖已不可復識此何異寫生者取雲孫之謦咳形<lb/>
　容而追貌其祖先之靣目又何異聽訟者去當時之<lb/>
　契券証驗而㝠决以後代之爰書求其不爽必無幸<lb/>
　矣吾所謂鑿空之説不可以言詩者此也雖然序果<lb/>
　一一可信乎曰國風三頌舍序其無詩矣惟是楚茨<lb/>
　信南山至采菽隰桑諸詩皆正雅也而序以為刺幽<lb/>
　衞武之抑幽王世詩也而序以為刺厲凡若此類實<lb/>
<pb n="KR2n0011_WYG_118-5b"/>
　難免於學者之疑吾以謂有不足疑者孔子時去周<lb/>
　公將五百年太史掌記未亡矇瞍律呂未艾賢人君<lb/>
　子絃誦未絶也雅頌猶殘缺失次反魯始克正之况<lb/>
　經戰國之雲擾秦政之燔滅楚漢之戰鬬能保無簡<lb/>
　編之淆亂者哉書藏魯壁猶亡佚居半三百篇特存<lb/>
　於佔畢諷誦之流傳何獨能一無訛舛如故哉吾則<lb/>
　以楚茨諸篇定屬錯簡序已非當時之舊此又深有<lb/>
　賴於紫陽之是正者也語云冡尺雖斷可定鍾律序<lb/>
<pb n="KR2n0011_WYG_118-6a"/>
　為詩之冡尺也尚矣一汨於康成之膠滯再汨於紫<lb/>
　陽之斥排將聖人所謂主文譎諫厚人倫美教化以<lb/>
　至於動天地感鬼神者其終晦昧湮没而不可求已<lb/>
　乎余不敏竊主古義而參諸家於序之不可易而可<lb/>
　信者為疏明之其牴牾不可信者則詳辨之要以審<lb/>
　定可否綜覈異同使積蔽羣疑渙若氷釋庶通經之<lb/>
　一助云耳抑觀東萊詩記所載朱氏云云皆奉古序<lb/>
　為金科黄東發引晦庵新説亦多從序然則廢序言<lb/>
<pb n="KR2n0011_WYG_118-6b"/>
　詩特過信夾漈之故初非紫陽本㫖乎又不敢以紫<lb/>
　陽之詩有殊於孔氏之詩又不敢以孔氏之詩而格<lb/>
　夫紫陽之詩也故叅伍羣説以折其衷焉世之學者<lb/>
　其毋以予為輸攻紫陽斯可矣<lb/>
陳氏<hi>啓源</hi>毛詩稽古編<lb/>
　　<hi>闕</hi>卷<lb/>
　　　存<lb/>
　朱鶴齡序曰昔夫子刪定六經而其自言曰信而好<lb/>
<pb n="KR2n0011_WYG_118-7a"/>
　古夫三皇五帝之事若存若亡蓋有不可深求者矣<lb/>
　如河圖洛書出苞吐符天人相接此與後世之天書<lb/>
　何異而夫子顧信之不疑下至商羊罔象汪芒僬僥<lb/>
　之類尤為矞宇嵬𤨏夫子亦時時述而志之蓋其學<lb/>
　綜墳典徴文獻稟師傳苟古人之所有無不考求詳<lb/>
　愼而不敢以私見汨亂其間此所以為善述也詩序<lb/>
　出於子夏大小毛公亦秦漢間人詁訓視他經最古<lb/>
　鄭康成取其義而為箋即不免踳駁自有聖門闕疑<lb/>
<pb n="KR2n0011_WYG_118-7b"/>
　之法在今人槩黜為郢書燕説此不可解也爾雅一<lb/>
　書古人專以釋詩亦子夏之徒為之至六書必祖説<lb/>
　文名物必稽陸疏皆先儒説詩律令今人動以新義<lb/>
　掩古義今音證古音此又不可解也説者謂考亭集<lb/>
　傳頒諸功令學者不敢異同然考亭嘗為白鹿洞賦<lb/>
　中云廣青衿之疑問樂菁莪之長育仍不用己説門<lb/>
　人問之曰序説自不可廢然則考亭之意亦豈欲學<lb/>
　者之株守一家而盡屏除漢唐以來諸儒之箋傳如<lb/>
<pb n="KR2n0011_WYG_118-8a"/>
　今人之安於固陋荒忽者哉余向為通義多與陳子<lb/>
　長發商𣙜而成深服其援據精博近乃自成稽古編<lb/>
　若干卷悉本小序注疏為之交推旁通余書猶叅停<lb/>
　今古之間長發則專宗古義宣幽决滯劈肌中理即<lb/>
　考亭見之亦當爽然心開欣然頥解嗚呼經學之荒<lb/>
　也荒於執一先生之言而不求其是苟求其是必自<lb/>
　信古始夫詩之有序也猶江之發源羊膞嶺也毛鄭<lb/>
　則出玉壘過湔塴而下時也後儒之説則歴三峡分<lb/>
<pb n="KR2n0011_WYG_118-8b"/>
　九道汨汨然莫知所極今與之導源岷山使知縁崕<lb/>
　數百激湍萬里之皆濫觴於此也豈非記所云先王<lb/>
　祭川必先河而後海之義乎世有溯源三百者必能<lb/>
　尊奉此書為孔傳未墜長發其俟之而已<lb/>
　徐釚曰啟源字長發吳江人<lb/>
黄氏<hi>宗裔</hi>毛詩𤨏言<lb/>
　　一卷<lb/>
　　　存<lb/>
<pb n="KR2n0011_WYG_118-9a"/>
　繆泳曰黄宗裔字道傳餘姚人<lb/>
毛氏<hi>竒齡</hi>毛詩寫官記<lb/>
　　四卷<lb/>
　　　存<lb/>
　吳農祥曰漢藝文志武帝置寫書之官抄寫舊文西<lb/>
　河説毛詩名以寫官記本此<lb/>
白鷺洲主客説詩<lb/>
　　一卷<lb/>
<pb n="KR2n0011_WYG_118-9b"/>
　　　存<lb/>
　陸葇曰宣城施侍讀閏章叅政湖西時葺白鷺洲書<lb/>
　院講學楚人楊恥菴偕其徒為都講大可與之辨淫<lb/>
　奔詩并笙詩<lb/>
詩札<lb/>
　　二卷<lb/>
　　　存<lb/>
詩傳詩説駮義<lb/>
<pb n="KR2n0011_WYG_118-10a"/>
　　五卷<lb/>
　　　存<lb/>
　竒齡自序曰詩傳子貢作詩説申培作向來從無此<lb/>
　書至明嘉靖中廬陵郭相奎家忽出此二書以為得<lb/>
　之黄文裕祕閣石本然究不知當時所為石本者何<lb/>
　如也第見相奎家所傳本則摹古篆書而附以楷體<lb/>
　今文用作音註嗣此則張元平刻於貴竹專用楷體<lb/>
　無篆文而李本寧則復合刻篆文楷體於白下且加<lb/>
<pb n="KR2n0011_WYG_118-10b"/>
　子夏小序於其端共刻之名曰二賢言詩於是詩傳<lb/>
　詩説一入之百家名書再入之漢魏叢書而二書之<lb/>
　名遂相沿不可去矣按從來説詩不及子貢即古今<lb/>
　藝文志目亦從無子貢詩傳徒以論詩有賜也始可<lb/>
　與言詩已矣一語遂造此書其識趣弇陋即此可見<lb/>
　若申培魯人善説詩故漢書儒林傳云言詩於魯則<lb/>
　申培公而藝文志亦云漢興魯申公為詩訓故則申<lb/>
　培説詩固自有據但傳文云申公獨以詩經為訓故<lb/>
<pb n="KR2n0011_WYG_118-11a"/>
　以教無傳言第有口授無傳文也則申公雖説詩而<lb/>
　無傳文即志又云所載魯詩有魯故二十五卷魯説<lb/>
　二十八卷隋志亦云小學有石經魯詩六卷則申公<lb/>
　説詩雖有傳文亦第名魯故魯説魯詩不名詩説即<lb/>
　謂魯説即詩説然詩説秪二十四篇無卷次亦並非<lb/>
　二十八卷與二十五卷六卷况隋志又云魯詩亡於<lb/>
　西晉則雖有傳文而亦已亡之乆矣乃或者又曰魯<lb/>
　詩亡於西晉則西晉後亡之固已然安知西晉之所<lb/>
<pb n="KR2n0011_WYG_118-11b"/>
　亡者不即為明代之所出者耶則又不然夫魯詩至<lb/>
　西晉始亡則西晉以前凡漢魏説詩有從魯詩者則<lb/>
　必當與今説相合乃漢魏以來説詩不一假如漢杜<lb/>
　欽云佩玉宴鳴關雎刺之註云此魯詩也今詩説所<lb/>
　載反剽竊匡衡所論如云風詩之首王化之基曾不<lb/>
　一云刺詩如劉向列女傳云燕燕夫人定姜之詩或<lb/>
　云此魯詩而詩説反襲毛傳為莊姜戴媯大歸之詩<lb/>
　如此者不可勝數則今之詩説全非舊之詩故可知<lb/>
<pb n="KR2n0011_WYG_118-12a"/>
　且舊詩次第見於左傳襄二十九年其時吳季札觀<lb/>
　樂以次相及在孔子刪定之前與毛傳訓詁傳次第<lb/>
　無不脗合此非齊魯韓三家所得異者即小有差殊<lb/>
　不過豳王之先後與商魯之有亡已耳今詩説悉與<lb/>
　古異有魯風無豳與魯頌而以豳與魯頌合之為魯<lb/>
　且又以豳之七月一詩名邠風雜入小雅而以小雅<lb/>
　大雅分為正續為傳即風與雅與頌中前後所次又<lb/>
　復錯雜倒置與舊乖反然而外此無相合也獨子貢<lb/>
<pb n="KR2n0011_WYG_118-12b"/>
　詩傳與此两書自為輔行為補苴彼倡此和如出一<lb/>
　手者申培魯詩宗不聞受學子貢子貢亦不聞授某<lb/>
　某為魯學两相解後比若蛩駏亦可怪矣且其剽竊<lb/>
　古説淺薄無理又飾以參差儼若未嘗竊其説者假<lb/>
　如孔氏正義謂儀禮歌召南三篇是鵲巢采蘩采蘋<lb/>
　越草蟲一篇或者采蘋一篇舊在草蟲之前乎曹氏<lb/>
　詩説又謂齊詩先采蘋而後草蟲然要之皆臆説也<lb/>
　今两書采蘋則實在草蟲前矣然又恐人之伺其隱<lb/>
<pb n="KR2n0011_WYG_118-13a"/>
　也又以羔羊江有汜两詩更列之采蘋之前朱子小<lb/>
　序辨説於弼之日月有云若果莊姜詩則亦當在莊<lb/>
　公之世而列於燕燕之前於終風亦云此當在燕燕<lb/>
　前也此即以日月終風两詩置燕燕前矣然又欲小<lb/>
　異也遂使終風又置之日月之前韓詩章句云鼓鐘<lb/>
　昭王之時作晁説之詩序論亦謂齊魯韓三家以鼓<lb/>
　鐘為昭王時詩今鼓鐘則既曰昭王詩矣又云三家<lb/>
　以王風為魯詩今亦有魯詩然又故更變焉不以王<lb/>
<pb n="KR2n0011_WYG_118-13b"/>
　風為魯詩而以豳魯頌為魯詩歐陽子云七月詩齊<lb/>
　魯韓三家皆無之今故以七月為邠風使入小雅劉<lb/>
　元城謂韓詩有雨無極篇篇首有雨無其極傷我稼<lb/>
　穡八字然先儒謂此書世無傳者且他書不經見也<lb/>
　恐亦好事者附㑹耳今两書以雨無正詩則竟作雨<lb/>
　無其極詩矣又史記孔子世家謂古詩三千餘篇孔<lb/>
　子定為三百五篇孔氏正義謂史遷之説為謬且云<lb/>
　據今詩及亡詩六篇凡有三百一十一篇而史記漢<lb/>
<pb n="KR2n0011_WYG_118-14a"/>
　書皆云三百五篇因漢世毛詩不行三家不見詩序<lb/>
　故不知六篇亡失則謂三家不以六篇見詩序也今<lb/>
　两書亦遂無六亡詩矣其私據古説原不精博適足<lb/>
　以彰其淺陋故或明見魯詩反不能襲偶拾他書所<lb/>
　傳或燕齊家則傾以狥之間有更易篇名以見巧異<lb/>
　即如鄭詩狡童以史記箕子歌有云彼狡童兮與偶<lb/>
　同也遂易名麥秀小雅之圻父以國語圻招詩亦以<lb/>
　圻為圻父官相類也易名圻招又鄭詩東門之墠有<lb/>
<pb n="KR2n0011_WYG_118-14b"/>
　云豈不爾思子不我即與論語所引唐棣逸詩豈不<lb/>
　爾思句又相似遂以東門之墠為唐棣又小雅小宛<lb/>
　以國語秦伯賦鳩飛或曰即小宛也則以小宛為鳴<lb/>
　鳩齊詩之還以漢書志曰齊地臨淄即營丘故齊詩<lb/>
　曰子之營兮乃即以還為營衞楚定之方中以仲梁<lb/>
　子曰初立楚宮也遂以定之方中為楚宮大雅之抑<lb/>
　以國語左史倚相曰昔衞武年數九十五矣猶箴儆<lb/>
　於國於是作懿戒以自儆也遂亦以抑為懿戒凡若<lb/>
<pb n="KR2n0011_WYG_118-15a"/>
　此者亦不可悉數又或者傳之所遺以説補之説之<lb/>
　既備傳乃或缺如小雅嘉魚魚麗既詳之傳則説無<lb/>
　所解矣大雅民勞桑柔傳既無文則説可攷焉又或<lb/>
　者各得其半合而得全如小雅頍弁此燕親戚兄弟<lb/>
　詩也故詩中亦明云兄弟云甥舅而傳曰燕親戚説<lb/>
　曰燕王族必合觀然後得全又或者分舉一義合之<lb/>
　而後備如小雅四牡傳曰章使臣之勤則以國語曰<lb/>
　四牡君之所以章使臣之勤也説曰勞使臣則以左<lb/>
<pb n="KR2n0011_WYG_118-15b"/>
　傳曰四牡君所以勞使臣也則必合觀之乃始得備<lb/>
　窺其私智蓋有不可以告人者且其大槩多襲朱子<lb/>
　集傳而又好旁竊小序又惟恐小序之為朱子所既<lb/>
　辨也故從其辨之不甚辨者則間乃襲之否則依傍<lb/>
　朱子傳而故為小别然亦十之八九矣則豈有朱子<lb/>
　生於百世下上與子貢申培暗脗合者豈朱子陽襲<lb/>
　子貢申培書而私掩之不以告人者老學究授生徒<lb/>
　市門日煩苦無所自娱乃作此欺世焉其庸㒺固陋<lb/>
<pb n="KR2n0011_WYG_118-16a"/>
　無少忌憚乃至如此此不可不辨也予客江介有以<lb/>
　詩義相質難者攟摭二家言雜為短長予恐世之終<lb/>
　惑其説因於辨論之餘且續為記之世之説詩者可<lb/>
　考鑒焉<lb/>
　　　　按二書皆係豐坊偽作<lb/>
胡氏<hi>渭</hi>詩牋辨疑<lb/>
　　二卷<lb/>
　　　存<lb/>
<pb n="KR2n0011_WYG_118-16b"/>
惠氏<hi>周惕</hi>詩説<lb/>
　　三卷<lb/>
　　　存<lb/>
　田雯序曰甚哉説詩之難也自孔子刪定六經教授<lb/>
　弟子於詩則屢言之而門弟子中如子貢子夏者一<lb/>
　語㑹心則反復興歎以為可與言詩外此無聞焉其<lb/>
　後子夏得孔子之傳著為小序略言作詩之㫖而未<lb/>
　有論説漢儒始句解而字釋之毛公最晚出而傳於<lb/>
<pb n="KR2n0011_WYG_118-17a"/>
　今蓋其授受有自也至唐韓昌黎始疑詩序非子夏<lb/>
　作而歐陽子因之著詩傳其説與漢儒異矣然猶不<lb/>
　廢小序也至朱紫陽刪去小序另為一編又與韓歐<lb/>
　異矣然猶不廢注疏也同時鄭夾漈王雪山各自立<lb/>
　説並傳注去之比朱子則加甚矣然猶間有去取也<lb/>
　自是以後學者厭常喜新屏去一切訓詁而鑿空臆<lb/>
　造雖悖於經畔於道弗顧也嗚呼詩學之廢乆矣惠<lb/>
　子元龍常讀詩而病之因著詩説三卷其㫖本於小<lb/>
<pb n="KR2n0011_WYG_118-17b"/>
　序其論采於六經旁搜博取疏通證據雖一字一句<lb/>
　必求所自而考其義類晰其是非蓋有漢儒之博而<lb/>
　非附㑹有宋儒之醇而非膠執庶幾得詩人之意而<lb/>
　為孔子所深論者與惠子通經績學以詩古文鳴於<lb/>
　時當事嘗以其名聞徴詣公車以父憂不赴人咸為<lb/>
　之侘傺太息焉然今天子崇尚經術登進方聞如漢<lb/>
　石渠天禄故事相與揚扢古今稱道盛美作為歌詩<lb/>
　以繼雅頌之後非惠子其誰屬哉此亦詩學廢而復<lb/>
<pb n="KR2n0011_WYG_118-18a"/>
　興之一㑹也余愛其書為錄一通序而藏之以俟焉<lb/>
　康熈癸亥七月<lb/>
　汪琬序曰漢興距孔子既遠世之言經者恒各守其<lb/>
　師説異同離合紛若聚訟而莫能彚於一蓋無甚於<lb/>
　詩與春秋顧春秋主事凡事之是非曲直瞭然於簡<lb/>
　䇿之間則三傳之得失猶易辨也詩獨主志所為主<lb/>
　文譎諌與言之無罪聞之足戒者其詞則隱其㫖則<lb/>
　微或美或刺或似美矣而實刺徃徃從百世之下涵<lb/>
<pb n="KR2n0011_WYG_118-18b"/>
　泳抽繹踰數十過而未悉其所以然即如一關雎也<lb/>
　魯詩至謂刺康后之晏起而作一黍離也齊詩至謂<lb/>
　衛公子夀閔其兄伋而作一芣苢也韓詩謂婦人傷<lb/>
　夫有惡疾而作一商頌也又謂正考父美宋襄公而<lb/>
　作意義乖反視春秋則尤甚焉然而儒林存之不廢<lb/>
　者欲以廣學者之見聞俾不致若髙叟之固也自唐<lb/>
　世盛行毛鄭而齊魯韓三家遂亡明世盛行朱注而<lb/>
　毛鄭又雖存亦亡今令甲所示學宫所肄者朱氏一<lb/>
<pb n="KR2n0011_WYG_118-19a"/>
　家止耳原其初非不合於先生一道德同風俗之指<lb/>
　然而學者尋章摘句保殘守陋必自此始此詩教之<lb/>
　所由壞也我門惠子元龍好為淹博之學其於諸經<lb/>
　也潛思遠引左右采獲乆之而怳若有悟間出己意<lb/>
　為之疏通證明無不悉有依據非如專門之守其師<lb/>
　説而不變者也其所著詩説先成多所發明雖未知<lb/>
　於孔子刪詩之意果合與否然博而不蕪質而不俚<lb/>
　善辨而不詭於正亦可謂毛鄭之功臣夾漈紫陽之<lb/>
<pb n="KR2n0011_WYG_118-19b"/>
　諍子矣<lb/>
王氏<hi>夢白</hi>陳氏<hi>曽</hi>詩經廣大全<lb/>
　　二十卷<lb/>
　　　存<lb/>
　韓菼序曰漢初去聖未遠而諸經師各自為家以傳<lb/>
　之其弟子不為苟同夫豈無所受而云然固亦有説<lb/>
　矣然而數傳以後或存或亡吾甚惜夫亡者之不及<lb/>
　見也未見存者之可棄也學者之於古書其愛之當<lb/>
<pb n="KR2n0011_WYG_118-20a"/>
　如湯盤孔鼎其研而悦之也如嗜昌歜羊棗然然可<lb/>
　以辨其眞贋而嘗其㫖否故聖人之教在學博而説<lb/>
　之詳也後鄭之於經也勤矣而其箋詩尢精以毛學<lb/>
　審備遵暢厥㫖故不謂之注而謂之箋箋者表也識<lb/>
　也然有不同即下己意即牴牾於毛者亦多矣而後<lb/>
　之為其義疏者有全緩何𦙍舒瑗劉軌思劉醜焯炫<lb/>
　之屬孔氏正義則據焯炫以為本者也其於毛鄭之<lb/>
　不同者則两申之而其間所引如孫毓王基王肅諸<lb/>
<pb n="KR2n0011_WYG_118-20b"/>
　儒之説或述毛或申鄭駁雜紛如亦不偏廢也蓋収<lb/>
　之毋寧博以俟夫學者之愼取之而已朱子於詩亦<lb/>
　説之詳而反約者也集傳者集衆説之長斷以己意<lb/>
　以授諸其門人遞相發明明初因輯之為大全而説<lb/>
　詩乃歸於一矣然自朱子之説出習讀毛鄭者蓋鮮<lb/>
　而自科舉之學興朱子之説散見於大全者亦或有<lb/>
　憚其繁而不復有記者於先賢詳審持擇之苦心亦<lb/>
　晦矣甚矣其陋也梁溪王金孺陳依聖志士也通經<lb/>
<pb n="KR2n0011_WYG_118-21a"/>
　好古有詩經廣大全一書以集傳為主而存毛鄭之<lb/>
　足存者又間及周禮儀禮注疏及他名物諸書以資<lb/>
　博覧其言曰大全一書采羣經而或割裂片語未備<lb/>
　本末引諸家論説而或未有折衷夫是以廣之也噫<lb/>
　二君之於詩也亦勤矣其於古人亦善通彼我之懷<lb/>
　者也與徃顧先生亭林嘗語余自五經有大全而經<lb/>
　學衰矣大全者當時奉詔趣成之書也殊多缺略且<lb/>
　勸余凡宋元説經諸書毋論當否宜悉儲之余竊韙<lb/>
<pb n="KR2n0011_WYG_118-21b"/>
　其言今二君何乃不謀而志與之合也夫廣之一言<lb/>
　近世窮經者之藥石也由詩以及餘經余於二君有<lb/>
　厚望焉康熈壬戌八月<lb/>
謝氏詩經淺義<lb/>
　　　未見<lb/>
　唐文恪公序曰歲乙酉不佞鼓槖來遊成均時温陵<lb/>
　韋紳謝先生實司鐸焉不佞獲侍先生臯比先生幸<lb/>
　借交杵臼時時進不佞與之講業津津乎有味其言<lb/>
<pb n="KR2n0011_WYG_118-22a"/>
　之也先生於詩尤稱專門名家諸所指授不佞徃徃<lb/>
　解頥成均職事無他龎雜苜蓿青氊蕭然吏隱先生<lb/>
　據梧絃誦滴露纂𤣥乆之著成一編曰淺義不佞受<lb/>
　而讀之其㫖遠其辭文其義該其言約其采摭必彚<lb/>
　諸家之粹而時攄所獨得蓋先生苦心十年殺青乃<lb/>
　竟斯已勤矣今之譚詩者必折衷於考亭氏考亭氏<lb/>
　集傳舉子家奉之若律式焉然就其訓詁而復訓詁<lb/>
　之支離日甚惡在其為詩也必若先生斯編明白典<lb/>
<pb n="KR2n0011_WYG_118-22b"/>
　雅簡遠和鬯使上智者循是以求不及者亦可以訓<lb/>
　夫非於詩教大有資焉者乎<lb/>
安氏詩義纂<lb/>
　　　未見<lb/>
　劉榛序曰六經所以明道也自為帖括之用而經亡<lb/>
　矣且易不可為典要而詩與春秋亦然泥其文而求<lb/>
　之則其義愈晦蓋詩也者隨感而言其志也言之所<lb/>
　指未必為志之所存則其温厚醖藉同時之人未必<lb/>
<pb n="KR2n0011_WYG_118-23a"/>
　盡知之况在數千百年之後乎顧聖人之所取惟其<lb/>
　止乎理義而使諷之者涵泳而自得其性情之正故<lb/>
　古人之學不必依賴訓詁而徃徃因之能興也迨至<lb/>
　後世先生之教澤既熄人不知斯道之存而遺經將<lb/>
　廢於是不得已誘天下於帖括之中使之不棄屣而<lb/>
　去也可以慨世變矣則夫為之學者應上所求不得<lb/>
　不以文為業以文為業不得不以言是循以言是循<lb/>
　不得不字櫛句比抽絲穿穴以求明也吾里前輩安<lb/>
<pb n="KR2n0011_WYG_118-23b"/>
　君履吉者業詩病世之説詩者未至也而為之纂或<lb/>
　曰經不以帖括而愈明乎曰經以明道道亡而經何<lb/>
　有彼夫汲汲焉懷利以馳章句之末而希工於文藝<lb/>
　即區區草木鳥獸之名亦不暇識遑問其興觀羣怨<lb/>
　事君事父之益哉古人之言志者而適以為奪志者<lb/>
　也其謂之亡乎其不謂之亡乎雖然有志者誠因是<lb/>
　而反之於性情之間法其所美戒其所刺而六義之<lb/>
　指歸無不為一身之實用則經明而道益明以之修<lb/>
<pb n="KR2n0011_WYG_118-24a"/>
　齊以之治平將無徃而非詩教之所興矣然則安君<lb/>
　之纂又豈獨可為帖括之用歟安君舉明天啟甲子<lb/>
　孝廉其書乆湮滅於戎馬灰燼之餘而今始解頥於<lb/>
　天下也然則一書之顯晦顧亦有時哉<lb/>
　<lb/>
　<lb/>
　<lb/>
　<lb/>
<pb n="KR2n0011_WYG_118-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷一百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷四</head> <lb/>
    <p>
<pb n="KR2n0011_WYG_004-1a"/>
欽定四庫全書<lb/>
　經義考卷四<lb/>
　　　　　　　　　　翰林院檢討朱彝尊撰<lb/>
　　　易<hi>三</hi>
周易<lb/>
　　漢志十二篇<lb/>
　　　存<lb/>
　山海經曰列山氏得河圖周人因之曰周易<lb/>
<pb n="KR2n0011_WYG_004-1b"/>
　易通卦驗曰文王得赤烏而演易<lb/>
　易辨終偹曰煌煌之耀乾爲之綱合凝之類坤握其<lb/>
　方雄雌呿吟六節揺通<hi>謂六子</hi>萬物孶甲日營始東<hi>震也</hi>
　易乾鑿度曰易者其徳也變易者其氣也不易者其<lb/>
　位也<lb/>
　春秋說題辭曰易者氣之節含五精宣律厯上經象<lb/>
　天下經計厯文言立符彖出期節象言變化繫設類<lb/>
　跡<lb/>
<pb n="KR2n0011_WYG_004-2a"/>
　孝經援神契曰易建八卦序六十四卦轉成三百八<lb/>
　十四爻運機布度其氣轉易故稱經也　又曰易長<lb/>
　於變<lb/>
　論語比考讖曰孔子讀易韋編三絶鐵摘三折<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>書<lb/>
　三滅<lb/>
　程本曰出於一立於兩成於三連山以之而呈形歸<lb/>
　藏以之而御氣周易以之而立數<lb/>
　司馬遷曰西伯拘而演周易<lb/>
<pb n="KR2n0011_WYG_004-2b"/>
　揚雄曰易始八卦而文王六十四<lb/>
　班固曰商道弛文王演周易　又曰秦禁學易爲卜<lb/>
　筮之書獨不禁故傳授者不絕　又曰詩書禮樂春<lb/>
　秋五者五常之道易爲之原<lb/>
　許愼曰日月爲易象隂陽也<lb/>
　王逸曰易與春秋同經摠一機之織經營天道以成<lb/>
　人事<lb/>
　鄭康成曰易一名而含三義易簡一也變易二也不<lb/>
<pb n="KR2n0011_WYG_004-3a"/>
　易三也<lb/>
　劉表曰易惟譚天入神致用故繫稱㫖逺辭文言中<lb/>
　事隱韋編三絕固哲人之驪淵也<lb/>
　徐幹曰伏羲作八卦文王增其辭<lb/>
　淳于俊曰包羲因燧皇之圖而制八卦神農演之爲<lb/>
　六十四黄帝堯舜通其變三代隨時質文各繇其事<lb/>
　故易者變易也<lb/>
　阮籍曰文王係其辭於是歸藏氏逝而周典興上下<lb/>
<pb n="KR2n0011_WYG_004-3b"/>
　無常而剛柔相易不可爲典要惟變所適故謂之易<lb/>
　虞翻曰易字從日下月<lb/>
　陸績曰孔子易云有四易一世二世爲地易三世四<lb/>
　世爲人易五世六世爲天易游魂歸魂爲鬼易<lb/>
　皇甫謐曰文王在羑里演六十四卦著七八九六之<lb/>
　爻謂之周易<lb/>
　紀瞻曰昔庖犧畫八卦隂陽之理盡矣文王仲尼係<lb/>
　其遺業三聖相承共同一致稱易凖天無復其餘也<lb/>
<pb n="KR2n0011_WYG_004-4a"/>
　葛洪曰九聖共成易經足以彌綸隂陽不可復加也<lb/>
　褚澄曰易彌天地之道通萬物之情雖有異家之學<lb/>
　同以象數爲宗葢無體不可以一體求屡遷不可以<lb/>
　一遷執也<lb/>
　顔延之曰淳象始於三畫兼卦終於六爻<lb/>
　梁武帝曰周易文言是文王所制<lb/>
　酈道元曰羑水出蕩隂西北東流經羑城北故羑里<lb/>
　也昔殷紂納崇侯虎之言囚西伯於此散宜生南宫<lb/>
<pb n="KR2n0011_WYG_004-4b"/>
　适見文王乃演易用明否㤗始終之義焉<lb/>
　王通曰聖人於易沒身而已<lb/>
　隋書秦焚書周易獨以卜筮得存惟失說卦三篇後<lb/>
　河内女子得之<lb/>
　陸德明曰周代名也周至也徧也偹也今名書義取<lb/>
　周普<lb/>
　顔師古曰上下經及十翼故十二篇<lb/>
　賈公彦曰夏殷易以七八不變爲占周易以九六變<lb/>
<pb n="KR2n0011_WYG_004-5a"/>
　者爲占<lb/>
　孔頴逹曰鄭氏釋周易言易道周普無所不偹雖有<lb/>
　此釋更無所據按世譜等書神農一曰連山氏亦曰<lb/>
　列山氏黄帝一曰歸藏氏既連山歸藏並是代號則<lb/>
　周易稱周葢取岐陽地名又文王作易之時正在羑<lb/>
　里周徳未興猶是殷世故題周以别於殷易緯云因<lb/>
　代以題周是也十翼謂上彖下彖上象下象上繫下<lb/>
　繫文言說卦序卦雜卦<lb/>
<pb n="KR2n0011_WYG_004-5b"/>
　虞世南曰不讀易不可爲宰相<lb/>
　崔憬曰易之爲書明三才廣無不偹大無不包悉偹<lb/>
　有萬物之象<lb/>
　張懷瓘曰易者太古之書先賢說八卦非伏羲自重<lb/>
　易曰聖人立象以盡意設卦以盡情僞八卦成列象<lb/>
　在其中矣因而重之爻在其中矣剛柔相推變在其<lb/>
　中矣伏羲自重之騐也易又曰昔者聖人之作易也<lb/>
　觀變於隂陽而立卦發揮於剛柔而生爻故易六畫<lb/>
<pb n="KR2n0011_WYG_004-6a"/>
　而成卦六位而成章又伏羲自重之驗也<lb/>
　韓愈曰易竒而法<lb/>
　宋理宗曰易六十四卦大象之義各有攸屬自出治<lb/>
　而言則謂之后自定位而言則謂之上自創法而言<lb/>
　則謂之先王自繼體而言則謂之大人餘則總謂之<lb/>
　君子皆主於人君而言也<lb/>
　楊繪曰虞書之文曰龜筮恊從筮云者非八卦之可<lb/>
　爲也必六十四之然後爲筮矣舜禹之際而曰龜筮<lb/>
<pb n="KR2n0011_WYG_004-6b"/>
　恊從則何文王重卦之有乎<lb/>
　代淵曰彖與大小象諸卦本同乾卦例皆於六爻後<lb/>
　相繼而列之聚爲一處至鄭康成王弼注時謂彖與<lb/>
　大象本論卦體故置六爻前小象在釋爻故各退在<lb/>
　逐爻後使人易曉惟留乾卦不移者用存其本體令<lb/>
　後世知之<lb/>
　陸秉曰易字篆文日下從月取日月二字交配而成<lb/>
　日往月來迭相爲易之義言易則萬物變化之用盡<lb/>
<pb n="KR2n0011_WYG_004-7a"/>
　在其中矣<lb/>
　胡瑗曰易繫辭云易窮其變變則通又云生生之謂<lb/>
　易是大易之作專取變易之義伏羲畫卦文王重之<lb/>
　又從而爲之彖辭至周公又爲之爻辭仲尼又十翼<lb/>
　之數聖相繼道偹於周故曰周易<lb/>
　石介曰易題作上下二篇當是文王周公時已然後<lb/>
　人又自乾至履自㤗至觀之類别離爲卷則乾傳第<lb/>
　一是後人題也<lb/>
<pb n="KR2n0011_WYG_004-7b"/>
　歐陽修曰易理無盡以象談易占筮者之事以數談<lb/>
　易推算者之事以理談易學士大夫之事皆不可不<lb/>
　兼也　又曰易者文王之作也其書則經也其文則<lb/>
　聖人之言也其事則天地萬物君臣父子夫婦人倫<lb/>
　之大端也大衍筮占之一法耳非文王之事也孔子<lb/>
　生於周末懼文王之志不見於後世而易專為筮占<lb/>
　用也乃作彖象發明卦義必稱大人君子王后以當<lb/>
　其事而常以四方萬國天地萬物之大以為言葢明<lb/>
<pb n="KR2n0011_WYG_004-8a"/>
　非止於卜筮也若十翼之說不知起於何人自秦漢<lb/>
　以來大儒君子不論也非聖人之言也<lb/>
　王開祖曰或曰易繫辭果非聖人之言乎曰其原出<lb/>
　於孔子而後相傳於易師其來也逺其傳也乆其間<lb/>
　失墜而增加者不能無也<lb/>
　勾微曰周之一字一取代號之稱二取周普之義<lb/>
　袁建曰易者易也不易也變易也謂一義而含三名<lb/>
　則非謂一名而含三義何損於易哉<lb/>
<pb n="KR2n0011_WYG_004-8b"/>
　陳臯曰乾爲君爲父坤爲臣爲母艮為子爲少陽聖<lb/>
　人設教以尊爲先則順故周易先乾<lb/>
　薛温其曰彖累聖相傳之意大象孔子獨出之事<lb/>
　李清臣曰十翼皆孔子之言乎不得而知也然有疑<lb/>
　焉序卦者韓康伯雖已明非易之藴而未明其所以<lb/>
　然也易卦之序二二相從今序卦之名葢不恊矣有<lb/>
　義之苟合者有義之不合而强通者是豈聖人之言<lb/>
　耶<lb/>
<pb n="KR2n0011_WYG_004-9a"/>
　周子曰聖人之精畫卦以示聖人之藴因卦以發卦<lb/>
　不畫聖人之精不可得而見微卦聖人之藴殆不可<lb/>
　悉得而聞易何止五經之源其天地鬼神之奥乎<lb/>
　邵子曰周以建子之月爲正月謂之天綂易曰周易<lb/>
　以乾爲首乾者天也　又曰上古聖人皆有易但作<lb/>
　用不同今之易文王之易也故謂之周易　又曰易<lb/>
　者聖人長君子消小人之具也<lb/>
　張子曰易乃是性與天道其字日月爲易易之義包<lb/>
<pb n="KR2n0011_WYG_004-9b"/>
　天道變化　又曰易非止數　又曰繫辭所以論易<lb/>
　之道既知易之道則易象在其中故觀易必由繫辭<lb/>
　　又曰易與君子謀不與小人謀<lb/>
　程伯子曰易起於數非也有理而後有象有象而後<lb/>
　有數易因象以明理由象以知數得其義則象數在<lb/>
　其中矣<lb/>
　程子曰周者著代也言文王之書以别連山歸藏也<lb/>
　蘇軾曰易者聖人所以盡人情之變而非所以示神<lb/>
<pb n="KR2n0011_WYG_004-10a"/>
　於卜筮也<lb/>
　龔原曰上經始於乾坤終於坎離言天道也故卦象<lb/>
　以體爲主若天行地勢水洊至明兩作是也下經始<lb/>
　於咸恒終於既濟未濟言人道也故卦象以用爲主<lb/>
　若洊雷兼山隨風麗澤是也<lb/>
　劉安世曰今之學者言象數則諱談義理言理義則<lb/>
　耻說象數若象數可廢則無易矣若不說義理又非<lb/>
　通論　又曰文王拘於羑里而演六十四卦之辭如<lb/>
<pb n="KR2n0011_WYG_004-10b"/>
　乾元亨利貞坤元亨利牝馬之貞是也非重六爻也<lb/>
　至於爻辭則恐周公所作若爻辭是文王作不應曰<lb/>
　王用享于西山又不應曰箕子之明夷也<lb/>
　林之竒曰易序卦雖若有可疑者然其間自有深㫖<lb/>
　陸佃曰伏羲用蓍占法惟用七八六十四卦皆不動<lb/>
　若乾止於乾坤止於坤不能變也夏商因之皆以七<lb/>
　八爲占連山歸藏是已後至文王占法始用九六葢<lb/>
　不如此不足應天下之變也今易是已　又曰說文<lb/>
<pb n="KR2n0011_WYG_004-11a"/>
　云蜥易蝘蜓守宫也象形周易之義疑出於此取其<lb/>
　隂陽搆合而名一曰蜥易日十二時變色故曰易也<lb/>
　舊說蜥易嘔雹葢龍善變蜥易善易故乾以龍况爻<lb/>
　其書謂之易爻者言乎其變也象之義出於象彖之<lb/>
　義出於豕易之義出於易皆取諸物也<lb/>
　朱震曰連山神農氏之别號也歸藏軒轅氏之别號<lb/>
　也並是代號所以易題周以别餘代猶周書周禮之<lb/>
　謂也<lb/>
<pb n="KR2n0011_WYG_004-11b"/>
　郭雍曰易者道貫三才理該萬物其實行處要湏以<lb/>
　人事明之<lb/>
　鄭厚曰易從日從月天下之理一竒一偶盡矣天文<lb/>
　地理人事物類以至性命之微變化之妙否㤗損益<lb/>
　剛柔失得出處語黙皆有對敵故易設一長畫一短<lb/>
　畫以總括之所謂一隂一陽之謂道者此也<lb/>
　張行成曰易有四體一用三伏羲先天體也連山天<lb/>
　易歸藏地易周易人易用也<lb/>
<pb n="KR2n0011_WYG_004-12a"/>
　鄭東卿曰上經起乾坤至坎離三十卦下經起咸恒<lb/>
　至既濟未濟三十四卦雜卦無上下經之分然自乾<lb/>
　坤至困亦三十卦自咸恒至夬亦三十四卦<lb/>
　鄭樵曰連山用三十六䇿歸藏用四十五䇿周易用<lb/>
　四十九䇿<lb/>
　李郁曰易有辭同而㫖異前發而後明舉此而見彼<lb/>
　者多矣大扺有類於春秋<lb/>
　程逈曰易以道義配禍福故爲聖賢之書隂陽家獨<lb/>
<pb n="KR2n0011_WYG_004-12b"/>
　言禍福而不配以道義故爲技術　又曰朱待制新<lb/>
　仲嘗謂逈曰序卦非聖人書唐僧一行易纂引孟喜<lb/>
　序卦曰隂陽飬萬物必訟而成之君臣飬萬民亦訟<lb/>
　而成之然則今序卦亦出於經師可知也　又曰張<lb/>
　芸叟疑大觀在上之文且言陸希聲深病爻辭之不<lb/>
　類輙欲去取歐陽公童子問王景山儒志亦疑易文<lb/>
　聖人之道逺如天固難知也謂不類非也<lb/>
　吳沆曰重卦之說自古爲疑然以理推之六十四卦<lb/>
<pb n="KR2n0011_WYG_004-13a"/>
　或自古而有而六十四卦之名則自文王始也葢卜<lb/>
　筮之書隨世而變其所起之法所占之辭代有不同<lb/>
　其不得而異者惟六十四變以成易爾周禮太卜掌<lb/>
　三易連山歸藏周易其經卦皆八其别皆六十有四<lb/>
　考此則連山歸藏之卦自重於三皇之時而周易之<lb/>
　卦乃重於文王之世故其書謂之周易理亦明也文<lb/>
　王以前易道止於卜筮文王而後始用之修身治人<lb/>
　爲國而易道始興於此則謂之易興於中古可也<lb/>
<pb n="KR2n0011_WYG_004-13b"/>
　羅泌曰易者廬<graphic n="KR2598" url="https://raw.githubusercontent.com/kanripo/KR-Gaiji/master/images/KR2598.png" mimeType="image/png"/>之名守宫是矣身色無恒日十二<lb/>
　變是則易者從其變也彖者茅犀之名豨神是已犀<lb/>
　形獨角知幾知祥是則彖者取於㡬也而象則直取<lb/>
　其身形相象逺近不變<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有成位膽應四時而已是<lb/>
　則易者象也取諸物以爲象聖人之意見矣　又曰<lb/>
　三易之書其書一其法異其爲卦皆六位經卦皆八<lb/>
　而别卦皆六十四書一也易尚變連山歸藏尚不變<lb/>
　法異也變老也不變少也易用九六尚老也連山用<lb/>
<pb n="KR2n0011_WYG_004-14a"/>
　七歸藏用八尚少也尚變之占三百八十有四不變<lb/>
　之占亦三百八十有四古以三易叅而占之連山歸<lb/>
　藏其數皆六十四與易同也惟易則變故一可六十<lb/>
　四而六十四可以爲一是故以六十四乘六十四得<lb/>
　四千九十有六其與連山歸藏倍一之理殊矣<lb/>
　吕祖謙曰古者教人之道法詩書禮樂而已至於易<lb/>
　則未嘗躐等與人是以孔子孟子之問答初未嘗及<lb/>
　易也若如魏晋相尚虛浮談老者遍天下則秦焚之<lb/>
<pb n="KR2n0011_WYG_004-14b"/>
　久矣　又曰讀易當觀其生生不窮處<lb/>
　吳仁傑曰連山歸藏以不變者占其占不出於本卦<lb/>
　周易以變者占其占必通於兩卦春秋傳之文可考也<lb/>
　　又曰易始乎伏羲成乎文王六十四正卦伏羲之<lb/>
　所作也卦外六爻及六十四覆卦文王之所作也伏<lb/>
　羲有正卦有象卦自乾至未濟象如天行健之類是<lb/>
　也夫子未贊易以前史墨對趙簡子曰在易卦雷乘<lb/>
　乾曰大壯是有卦則有此象矣如曰君子非禮勿履<lb/>
<pb n="KR2n0011_WYG_004-15a"/>
　則孔子所繫也文王有爻有覆卦爻如乾初九至上<lb/>
　九覆卦如用九之類是已<lb/>
　鄭耕老曰周易二萬四千二百七字<lb/>
　李舜臣曰班馬只言文王演卦又曰人更三聖世歴<lb/>
　三古止言包犧文王孔子未嘗及周公也馬融陸績<lb/>
　王肅姚信始有周公作爻辭之說絕不經見孔頴逹<lb/>
　始引韓宣子見易象與魯春秋而知周公之徳與周<lb/>
　之所以王爲周公爻辭之證審爾謂周公作爻辭可<lb/>
<pb n="KR2n0011_WYG_004-15b"/>
　也而春秋又將屬之周公乎<lb/>
　陸九淵曰後世言伏羲畫八卦文王始重之爲六十<lb/>
　四其說不然且如周禮雖未可盡信若筮人之言三<lb/>
　易經卦皆八其别皆六十有四龜筮恊從亦見於虞書<lb/>
　必非僞說如此則卦之重久矣葢伏羲既畫八卦即<lb/>
　從而重之然後能通徳類情扶持天下之理文王葢<lb/>
　因繇辭而加詳以盡其變爾<lb/>
　朱子曰周代名也易書名也其卦本伏羲所畫有交<lb/>
<pb n="KR2n0011_WYG_004-16a"/>
　易變易之義故謂之易其辭則文王周公所繫故繫<lb/>
　之周以其簡袠重大故分爲上下兩篇經則伏羲之<lb/>
　畫文王周公之辭也并孔子所作之傳十篇凡十二<lb/>
　篇中間頗爲諸儒所亂近世晁氏始正其失而未能<lb/>
　盡合古文吕氏又更定著爲經二卷傳十卷乃復孔<lb/>
　氏之舊云　又曰易本卜筮之書故先王設官掌於<lb/>
　太卜而不列學校所教詩書禮樂而已　又曰易自<lb/>
　伏羲始畫八卦文王重爲六十四作繫　彖辭周公<lb/>
<pb n="KR2n0011_WYG_004-16b"/>
　作繫爻辭孔子作彖象文言繫辭說卦序卦雜卦而<lb/>
　彖象繫辭各分上下是爲十翼　又曰文王所繫之<lb/>
　辭以斷一卦之吉凶所謂彖辭周公所繫之辭以斷<lb/>
　一爻之吉凶所謂爻辭　又曰竊疑卦爻之辭本爲<lb/>
　卜筮者斷吉凶而因以訓誡至彖象文言之作始因<lb/>
　其吉凶訓戒之意而推說其理義以明之<lb/>
　陳淳曰伏羲之易本無文字始於乾而終於坤每卦<lb/>
　惟有六畫而已文王於羑里乃取而衍之始於乾坤<lb/>
<pb n="KR2n0011_WYG_004-17a"/>
　終於未濟若今所傳之序以彖辭列六十四卦之吉<lb/>
　凶若乾元亨利貞之類是也周公繼志述事於逐卦<lb/>
　之爻又分别爻義而繫之爻辭以斷六爻之吉凶若<lb/>
　初九濳龍勿用之類是也以文字始著於文王周公<lb/>
　因謂之周易又以簡帙重大分爲上下經兩篇周之<lb/>
　衰易道不明孔子乃黜八索而作十翼以贊之曰彖<lb/>
　上傳曰彖下傳所以釋文王所繫彖上下經文之辭<lb/>
　若大哉乾元以下等是也曰象上傳曰象下傳所以<lb/>
<pb n="KR2n0011_WYG_004-17b"/>
　釋伏羲卦之上下兩象若天行健等類及周公所繫<lb/>
　兩象六爻之辭若濳龍勿用陽在下也等類是也曰<lb/>
　繫辭上傳曰繫辭下傳所以述文王周公所繫卦爻<lb/>
　辭之傳而通論一經之大㫖上自天尊地卑以下下<lb/>
　自八卦成列以下是也曰文言傳所以申言乾坤彖<lb/>
　象之㫖而爲諸卦之例若元者善之長以下是也曰<lb/>
　說卦傳所以詳其所未盡之意若昔者聖人之作易<lb/>
　也幽贊於神明而生蓍以下是也曰序卦傳所以序<lb/>
<pb n="KR2n0011_WYG_004-18a"/>
　其先後若有天地然後萬物生焉以下是也曰雜卦<lb/>
　傳所以錯雜而言之若乾剛坤柔比樂師憂以下是<lb/>
　也<lb/>
　林學蒙曰伏羲畫卦以寫隂陽之變化文王周公作<lb/>
　卦爻辭以决天下之疑孔子作彖象以推明事物當<lb/>
　然之理然爻畫既具而三者已備乎其中先聖後聖<lb/>
　互相發明耳<lb/>
　陳善曰易之爲書無所不有或以厯數或以卜筮葢<lb/>
<pb n="KR2n0011_WYG_004-18b"/>
　不但性命之說也<lb/>
　葉適曰周官三易經卦皆八其别皆六十有四則六<lb/>
　十四卦自舜禹以來用之而後世謂伏羲氏始畫八<lb/>
　卦文王重爲六十四卦又謂紂囚文王於羑里始演<lb/>
　周易學者因之有伏羲先天文王後天之謂不知何<lb/>
　所本始　又曰班固用劉歆七略記易所起伏羲文<lb/>
　王作卦重爻與周官不合葢出於相傳浮說言孔氏<lb/>
　爲彖象繫辭文言序卦之屬亦無明據論語但言假<lb/>
<pb n="KR2n0011_WYG_004-19a"/>
　我數年五十以學易而已易學之成與其講論問答<lb/>
　乃無所見所謂彖象繫辭作於孔氏者亦未敢信也<lb/>
　　又曰以乾坤爲父母坎離震艮㢲兌爲男女皆卜<lb/>
　筮牽合之虚文非孔氏之書所道　又曰易之始有<lb/>
　三而已自然而成八有六而已自然而成六十四一<lb/>
　成一反而名義出焉一畫對分而爲十二二卦對立<lb/>
　而爲六十四畫之始終具焉聖人非㒺民以自神者<lb/>
　而學者多異說不知之過也　又曰易傳惟序卦最<lb/>
<pb n="KR2n0011_WYG_004-19b"/>
　淺鄙於易有害按諸卦之名以象取之聖人重復殷<lb/>
　勤其辭以訓釋之多至數十百言未已葢其難明如<lb/>
　此今序卦不然鱗次櫛比而言之使其果若是則束<lb/>
　而聯之一讀而盡矣又曰卦之次序無繫乎易之損<lb/>
　益　又曰易有上下經因簡帙繁重分之是也序卦<lb/>
　既錯舉以附合之又爲之說曰有男女然後有夫婦<lb/>
　有夫婦然後有父子學者因是謂上經首乾坤下經<lb/>
　首咸恒者父母夫婦之象也夫關雎鵲巢明指義類<lb/>
<pb n="KR2n0011_WYG_004-20a"/>
　自家刑國以是爲后妃夫人者葢以其事言也若天<lb/>
　地陰陽則象之而已其父母夫婦男女安在耶　又<lb/>
　曰序卦至未濟乃言易不可窮審如其序則易已窮<lb/>
　於此所謂不可窮者從孰求之<lb/>
　李心傳曰文言傳者十翼之第七篇也先儒以其首<lb/>
　章八句與春秋傳所載穆姜之言不異疑非孔子之<lb/>
　言故梁武帝以此篇爲文王所作<lb/>
　髙似孫曰易曰元者善之長也左傳曰元者體之長<lb/>
<pb n="KR2n0011_WYG_004-20b"/>
　也易曰嘉㑹足以合禮左傳曰嘉徳足以合禮善之<lb/>
　與體㑹之與徳其字不同其義則别易之文言以爲<lb/>
　孔子所作然孔子生於襄公二十二年史作此筮乃<lb/>
　襄公九年二語葢在孔子之先也<lb/>
　真徳秀曰易者陰陽變易之謂日往月來寒往暑來<lb/>
　晝夜昏明循環不息此天道之常也聖人擬之以作<lb/>
　易不過推明陰陽消長之理而已陽長則隂消陰長<lb/>
　則陽消一消一長天之道也人而學易則知吉凶消<lb/>
<pb n="KR2n0011_WYG_004-21a"/>
　長之理進退存亡之道矣<lb/>
　魏了翁曰周易偹三易之義闔戸謂之坤即歸藏終<lb/>
　萬物始萬物莫盛乎艮即連山<lb/>
　章如愚曰聖人作易本以明道其緒餘可以卜筮而<lb/>
　已而後之言陰陽者言星厯者言樂律者莫不於易<lb/>
　求之求之自以爲得配之自以爲合然於聖人之意<lb/>
　則非也<lb/>
　李過曰六經中惟大易一書可見聖人之心葢自秦<lb/>
<pb n="KR2n0011_WYG_004-21b"/>
　人焚滅先王典籍後漢興逐旋收拾雖能畧偹如詩<lb/>
　書二禮春秋皆不免有散失牴牾惟易以卜筮獨存<lb/>
　故大易一書不經秦火爲聖人全書學者欲見文王<lb/>
　孔子之心當於此書求之　又曰文王演易雖在商<lb/>
　末自武王革命之後周之子孫所世守以爲卜筮之<lb/>
　書與三易並藏故稱周以别餘代亦猶周書周禮之<lb/>
　立名耳其所謂周普之義果安在哉趙汝楳曰周官<lb/>
　太卜三曰周易則知爲周人之所自名以别於連山<lb/>
<pb n="KR2n0011_WYG_004-22a"/>
　歸藏也<lb/>
　王應麟曰易十二篇今易乾卦至用九即古易之本<lb/>
　文鄭康成始以彖象連經文王輔嗣又以文言附乾<lb/>
　坤二卦至文辭連屬不可附卦爻則仍其舊篇目自<lb/>
　康成輔嗣合彖象文言於經學者遂不見古本　又<lb/>
　曰迂齋講易謂伏羲未作易之前天下之人心無非<lb/>
　易伏羲既作易之後天下之萬事無非易愚按爾雅<lb/>
　小罍謂之坎大琴謂之離萬物之象無非易也<lb/>
<pb n="KR2n0011_WYG_004-22b"/>
　陳普曰易者交易而化陰陽寒暑治亂生死之大體<lb/>
　也萬變無窮日夜相代無停止也<lb/>
　胡一桂曰晁氏謂古者竹簡重大以經爲二篇然經<lb/>
　分上下誠有至理上下經雖有三十卦三十四卦之<lb/>
　不同以反對計之各十八卦一也上經反對五十二<lb/>
　陽爻五十六陰爻下經反對五十六陽爻五十二陰<lb/>
　爻二也上經以四正卦爲主首乾坤而終坎離與先<lb/>
　天圖南北東西四方卦合下經以二變卦爲主震變<lb/>
<pb n="KR2n0011_WYG_004-23a"/>
　爲艮㢲變爲兌首咸恒而終既濟未濟與先天圖四<lb/>
　維之卦合而坎離之交不交亦可見伏羲先天一圖<lb/>
　大㫖偹見於文王序卦首尾中三也若是者豈以竹<lb/>
　簡重大之故耶<lb/>
　胡炳文曰解易者或以周字爲普徧之義或以卦爲<lb/>
　文王所重子朱子本義出然後其說始定葢周禮三<lb/>
　易夏曰連山商曰歸藏文王之易命之曰周以别夏<lb/>
　商也交者陰陽之對待變者陰陽之流行經之分爲<lb/>
<pb n="KR2n0011_WYG_004-23b"/>
　兩也皆自然而然合三百八十四爻觀之上下經多<lb/>
　少不齊在上經者宜陽多於陰今陽爻八十六陰爻<lb/>
　九十四而陰之多於陽者八在下經者宜陰多於陽<lb/>
　今陰爻九十八陽爻百有六而陽之多於陰者亦八<lb/>
　以反對推之上下經各十八卦各一百八爻可謂齊<lb/>
　矣在上經者陽爻五十二陰爻五十六而陰之多於<lb/>
　陽者四在下經者陰爻五十二陽爻五十六而陽之<lb/>
　多於陰者亦四或四或八互爲多少自然有陰陽相<lb/>
<pb n="KR2n0011_WYG_004-24a"/>
　交之象焉上經首乾坤氣化之始也乾坤而後十卦<lb/>
　陰陽各三十畫然後爲㤗爲否而天地之交不交者<lb/>
　可見矣下經首咸恒形化之始也咸恒而後十卦陰<lb/>
　陽亦各三十畫然後爲損爲益而少男少女長男長<lb/>
　女之交不交可見矣至若上經終坎離乾坤中爻之<lb/>
　交下經終既濟未濟又坎離中男中女交不交也本<lb/>
　義謂易有交易變易之義先交而後變其㫖深矣哉<lb/>
　俞琰曰吕東萊謂經分上下始於文王郭白雲謂序<lb/>
<pb n="KR2n0011_WYG_004-24b"/>
　卦已分其來尚矣故不言分經之由邵康節曰重卦<lb/>
　之象不易者八反易者二十八故卦有六十四而止<lb/>
　用乎三十六爻有三百八十四而用止乎二百一十<lb/>
　有六知此則知所以分上下者葢有由焉非苟然也<lb/>
　或疑上經卦三十下經卦三十四多寡不均殊不知<lb/>
　卦有對體有覆體何謂覆體屯倒轉爲䝉需倒轉爲<lb/>
　訟之類是也何謂對體乾坤坎離頤大過中孚小過<lb/>
　相對而不可覆者是也餘皆一卦倒轉爲兩卦故上<lb/>
<pb n="KR2n0011_WYG_004-25a"/>
　經卦三十約之則十八下經卦三十四約之亦十八<lb/>
　謂之不均可乎卦分内外二體凡六十四陽六十四<lb/>
　陰約爲三十六則上經純陽卦六純陰卦四下經純<lb/>
　陽卦四純陰卦六陰陽相重之卦上下經皆八不亦<lb/>
　均乎上經陽爻八十六陰爻九十四約爲十八則五<lb/>
　十二陽五十六陰共一百八下經陽爻一百六陰爻<lb/>
　九十八約爲十八則五十六陽五十二陰共一百八<lb/>
　其均如此孔頴逹謂繫辭分上下無異義直以簡帙<lb/>
<pb n="KR2n0011_WYG_004-25b"/>
　重大是以分之晁以道乃曰古者竹簡重大分經爲<lb/>
　二篇今又何必以二篇成帙葢皆不知六十四卦約<lb/>
　之則爲兩十八也<lb/>
　王申子曰古今諸家說易往往求之太過或以性理<lb/>
　或以氣候或以歩占或以老莊雖切近如太𤣥濳虛<lb/>
　經世亦各得其一偏耳繫辭之文先儒多疑其錯亂<lb/>
　以爲非夫子所作然其間發明作易之要示人用易<lb/>
　之法委曲詳盡有條有理非胸中有全易者不能道<lb/>
<pb n="KR2n0011_WYG_004-26a"/>
　若夫經中序卦之文義乖理淺决非聖人之㫖也<lb/>
　　又曰易有聖人之道四而伊川易傳止尚其辭康<lb/>
　節數學止尚其象漢上易說止尚其變晦庵本義止<lb/>
　尚其占<lb/>
　熊良輔曰易卦下之辭謂之彖彖曰以下謂之彖傳<lb/>
　爻下之辭謂之象象曰以下謂之象傳繫辭傳無經<lb/>
　可附葢總括卦爻之大意而云漢以來以繫辭名之<lb/>
　今謂之繫辭亦可歐陽公謂非聖人作殊不思道德<lb/>
<pb n="KR2n0011_WYG_004-26b"/>
　性命之藴六經之理皆自此出而天地事物之情狀<lb/>
　亦靡所不載矣<lb/>
　王希旦曰善讀易者要識聖人畫卦作易來處無非<lb/>
　太極河圖理數自然之妙則繫辭啟䝉是其機括又<lb/>
　湏分别四聖之易通卦名義然後以本義程傳相叅<lb/>
　考沿流泝源由粗探精分合看之逺近取之則數存<lb/>
　象列言盡理得上極天地自然之易於是始信易與<lb/>
　天地凖窮理盡性開物成務内聖外王之學偹於斯<lb/>
<pb n="KR2n0011_WYG_004-27a"/>
　易何止五經之原其天地鬼神之奥豈欺我哉<lb/>
　袁桷曰五經言理莫詳於易其辭深且密闡幽顯微<lb/>
　不以直易言之<lb/>
　吾丘衍曰俗儒談易多鄙象數夫乾九坤六乾天坤<lb/>
　地非象數而何　又曰夜遊錄有言彖象皆假畜獸<lb/>
　以彖爲大豕行則俯首一望而全體皆見故綂論一<lb/>
　卦之體取以喻之象有六牙故六爻之義取以喻之<lb/>
　又按說文蒼頡製易字象蜥蜴形蜥蜴善變則知古<lb/>
<pb n="KR2n0011_WYG_004-27b"/>
　人托之以喻其變不疑也或言日月爲易按易字無<lb/>
　從日月之說而伏羲畫卦時但云八卦重卦之後以<lb/>
　其變化無盡故有變易之名不可以日月爲惑也<lb/>
　劉夏曰庖犧氏作易易何在也今六十四卦爻之所<lb/>
　以爲象六十四卦名之所以取義此則庖犧氏之易<lb/>
　書文字矣至周時文王周公孔子俱各繫以辭始謂<lb/>
　之周易是故設六十四卦爻以示象命六十四卦名<lb/>
　以示義往古來今數千萬年治亂興亡理勢情狀之<lb/>
<pb n="KR2n0011_WYG_004-28a"/>
　所必至者舉不出六十四卦六十四義之中矣<lb/>
　梁寅曰易之爲書上以原造化之微下以該人事之<lb/>
　著君子明之以决進退庶民頼之以知吉凶然非靜<lb/>
　之至不能明之非誠之至不能用之<lb/>
　薛瑄曰聖人言天地之造化莫偹於易論天地之造<lb/>
　化而不本於易皆妄也<lb/>
　章𢡟曰易不爲小人謀特不爲之謀爲小人之事爾<lb/>
　小人而欲爲君子易固未始不爲之謀也<lb/>
<pb n="KR2n0011_WYG_004-28b"/>
　丘濬曰易之爲易有理有數言理者宗程子言數者<lb/>
　宗邵子明理者雖不知數自能避凶而從吉學數者<lb/>
　倘不明理必至舍人而言天且將流爲技術易雖告<lb/>
　以卜筮而未聞以推歩漢世納甲飛伏卦氣凡推歩<lb/>
　之術無不倚易爲說而易實無之不若以理言易則<lb/>
　日月常行無往非易矣<lb/>
　邵寳曰周之易爲筮而設也故仲尼論聖人之道四<lb/>
　而占後焉後之者歸重之也　又曰有周易故羲易<lb/>
<pb n="KR2n0011_WYG_004-29a"/>
　有先天之名有羲易故周易有後天之名此後世學<lb/>
　易者之議非易之本義也<lb/>
　蔡清曰易自彖象文言傳亡今易有彖曰象曰文言<lb/>
　曰字後之讀者不知爲後之所加此今易之所以失<lb/>
　而古易之不可復也<lb/>
　胡居仁曰天下之變無窮惟易可以盡之葢易隂陽<lb/>
　竒耦變易無窮若天地之闔闢氣運之盛衰日月之<lb/>
　更迭寒暑之往來陰陽之消長人物之死生國家之<lb/>
<pb n="KR2n0011_WYG_004-29b"/>
　興亡世道之今古其消息盈虛升降屈伸吉凶消長<lb/>
　進退存亡幽明終始善惡邪正惟易能盡也<lb/>
　鄭善夫曰易也者用於君子而勿用於小人者也<lb/>
　何孟春曰周易先乾後坤陽尊隂卑天地之定位也<lb/>
　楊時喬曰重卦始於伏羲彖辭出於文王爻辭出於<lb/>
　周公周易名經始於周分上下經爲二篇彖象四傳<lb/>
　十翼作於孔子古易二經四傳十翼各自爲篇取彖<lb/>
　象傳作注解經文附經下自費直始而定於劉向成<lb/>
<pb n="KR2n0011_WYG_004-30a"/>
　於鄭康成取文言乾坤二卦附於乾坤彖傳後始於<lb/>
　王弼以繫辭附於象傳後改說卦上中作繫辭加傳<lb/>
　字以文言十八條附繫辭傳削去彖象傳文言之名<lb/>
　成於韓康伯至宋晁以道疑分二經爲非吕伯恭以<lb/>
　分二經爲是朱子本義從之吳澂分四傳以繫辭爲<lb/>
　大象以爻辭爲小象合爲象傳亦皆未安<lb/>
　郭子章曰書皆始於人惟易始於天<lb/>
　吳安國曰易天地人之理偹焉聖人之精藴也以卜<lb/>
<pb n="KR2n0011_WYG_004-30b"/>
　筮而存者易之幸爾而遂以卜筮言易也可乎<lb/>
　錢一本曰周易漢費直本畫一全卦繫以彖辭再畫<lb/>
　本卦繫以爻辭又畫覆卦繫以用九用六之辭後以<lb/>
　一傳字加彖傳之首鄭康成本省去費夲六爻之畫<lb/>
　又省用九用六覆卦之畫移上下體於卦畫之下又<lb/>
　移初九至用九爻位之文加之爻辭之上又合彖傳<lb/>
　象傳於經於彖傳加彖曰字於象傳加象曰字王弼<lb/>
　本同鄭但移文言附乾坤二卦之後加文言曰字以<lb/>
<pb n="KR2n0011_WYG_004-31a"/>
　孔子贊爻之辭本以釋經乃各附當爻每爻加象曰<lb/>
　字歴代因之是爲今易漢藝文志云易經十二篇吕<lb/>
　大防定爲經二卷傳十卷晁說之釐爲八卷吕祖謙<lb/>
　復定爲十二卷一以古爲斷是爲古易嗚呼易夲羲<lb/>
　畫雖無文辭八卦相錯剛柔雜居之中郁郁乎爲天<lb/>
　下之至文乃宇宙間開闢第一文字是謂之古爾若<lb/>
　文周孔子之辭凡皆以明羲畫之象合於一處匪今<lb/>
　釐於二處匪古詎在辭之離合間耶<lb/>
<pb n="KR2n0011_WYG_004-31b"/>
　郝敬曰春秋傳韓宣子適魯觀書於太史見易象曰<lb/>
　吾乃知周公之徳與周之所以王然則易象繫自周<lb/>
　公乆矣孔頴逹作正義辨之甚詳而班固云易更三<lb/>
　聖世歴三古說者以伏羲文王孔子爲三聖周公不<lb/>
　與焉嘗觀孟子序堯舜以來聞知止稱文王亦不及<lb/>
　周公葢二聖父子同世言父則不復及子言三古則<lb/>
　不復列四聖立言應爾豈謂周公不與於斯文乎說<lb/>
　者因大傳云作易者有憂患當文王與紂之事其辭<lb/>
<pb n="KR2n0011_WYG_004-32a"/>
　危因謂危辭多在爻爻辭亦文王作非也文王序易<lb/>
　逐卦繫彖周公承考逐爻繫象易始大偹公嘗自言<lb/>
　文王我師孔子亦謂文王無憂父作子述即此類也<lb/>
　今檢爻辭如隨云王用享於西山升云王用享於岐<lb/>
　山指文王岐周也明夷云明夷於南狩得其大首指<lb/>
　武王誅紂也箕子之明夷指箕子爲奴也小畜履隨<lb/>
　蠱皆隱用文武之象㤗之六五歸妹之六五引商王<lb/>
　帝乙是文王所親臣事者也豈以繫爻凡此皆足以<lb/>
<pb n="KR2n0011_WYG_004-32b"/>
　徵爻辭之非出自文王甚明也葢周公相武王誅紂<lb/>
　伐商晚遭流言憂患與文考同故摹冩往事真切如<lb/>
　此凡周公之辭孰非文王之辭惟彖作自文王故夫<lb/>
　子爲文王作彖傳爲乾坤二卦作文言其象傳則爲<lb/>
　周公作又甚明也聖人修辭立誠言不盡意伏羲畫<lb/>
　卦無辭以俟文王文王繫彖無爻以俟周公周公繫<lb/>
　象無傳以俟孔子三聖皆以未盡之意遞相傳述若<lb/>
　使文王繫彖又繫爻則周公作象亦宜作翼孔子成<lb/>
<pb n="KR2n0011_WYG_004-33a"/>
　春秋修經亦宜修傳如後世自爲綱自爲目識者譏<lb/>
　之矣　又曰孔子神明天縱讀易三絶韋編而作十<lb/>
　翼羲聖卦位爻畫未明而作說卦文王演易次第未<lb/>
　明而作序卦彖辭未明而作彖傳周公爻象未明而<lb/>
　作象傳恐作者泥於爻又約其㫖而作大象慮學者<lb/>
　局於序又錯其序而作雜卦無所不用其極而世儒<lb/>
　猶謂孔子有未盡之易以待夫陳搏魏伯陽邵堯夫<lb/>
　先天後天方圓等圖出而後羲易見吁亦愚且悖矣<lb/>
<pb n="KR2n0011_WYG_004-33b"/>
　　又曰卦八而已無所謂六十四也六十四者八之<lb/>
　錯耳經苐言八卦未嘗言六十四周禮太卜八爲經<lb/>
　六十四爲别即經之别耳邵堯夫横圖相生是經與<lb/>
　别渾無分也既以序生如榦有枝枝有葉則不應言<lb/>
　八卦相錯既序矣焉用錯一生二二生四四生八猶<lb/>
　强引兩儀四象八卦語解至八生十六十六生三十<lb/>
　二三十二生六十四則鑿空漫說矣其實八卦錯成<lb/>
　六十四安所得十六與三十二乎<lb/>
<pb n="KR2n0011_WYG_004-34a"/>
　樊良樞曰尚書斷自堯始而欽天敬人以一中體乾<lb/>
　元之大四詩並始文王而徽柔懿恭以小心法坤元<lb/>
　之至春秋正乾坤之大義經禮立陰陽之大防易兼<lb/>
　三才之撰故是五經之原聖人神而明之賢者黙而<lb/>
　識之<lb/>
　陸振竒曰天地定位而易行乎其中矣故文王之易<lb/>
　首乾坤陰陽合徳剛柔有體或謂易扶陽抑陰必盡<lb/>
　去隂而後快未之然矣去之不如用之之尊陽也故<lb/>
<pb n="KR2n0011_WYG_004-34b"/>
　天用地而㤗男用女而咸雷用風而恒火用水而濟<lb/>
　則一陰一陽之謂道而生生之謂易宇宙所以至今<lb/>
　不毁爾<lb/>
　徐三重曰晋人以老易並言然易是道老是術易是<lb/>
　順理老是用智<lb/>
　羅喻義曰易是蜥蜴陸佃云蜴善變易吐雹有陰陽<lb/>
　析易之義一名蜥蜴周易之名葢取於此小者長七<lb/>
　八寸生山石間無所取之近之使可玩也其所謂彖<lb/>
<pb n="KR2n0011_WYG_004-35a"/>
　乃是毛牛楊愼云狀如犀而角小善知吉凶交廣人<lb/>
　謂之豬神是也彖曰猶斷曰也彖者於神斷則人爾<lb/>
　象者大荒之獸也今夫人希見象也想象之而已無<lb/>
　所取之逺之使不可玩也或逺或近若逺若近皆有<lb/>
　妙理爻者爼也錯雜陳之有觕有精猶文之有吉有<lb/>
　凶也繫者維也詩曰汎汎楊舟紼纚維之舟繫於杙<lb/>
　若可繫也亦可解也繫解舟發隨所之適豈有極哉<lb/>
　五者皆寓名也<lb/>
<pb n="KR2n0011_WYG_004-35b"/>
　陳一洙曰秦以卜筮小易而易獲不火<lb/>
　洪化昭曰易上經首乾坤天地定位也下經首咸恒<lb/>
　山澤通氣雷風相薄也上經終坎離下經終既濟未<lb/>
　濟水火不相射也上經首乾坤終坎離天地絪緼萬<lb/>
　物化醇也下經首咸恒終既濟未濟男女搆精萬物<lb/>
　化生也易之有彖象文言也猶文家之有注釋也易<lb/>
　之有繫辭也猶文家之有評論也若夫說卦序卦雜<lb/>
　卦則非聖人之言王元美謂爲漢河上公所增入者<lb/>
<pb n="KR2n0011_WYG_004-36a"/>
　理或然也　又曰易彖象文言有就其辭而重發明<lb/>
　之者不嫌其爲同也有反其辭而别發明之不嫌其<lb/>
　爲異也必欲强文言以合彖象又强彖象以合卦爻<lb/>
　易之理不若是固矣<lb/>
　黄淳耀曰自漢以降言易者無慮千百家其精者發<lb/>
　揮理性其觕者為隂陽術數之言然亦不可謂之非<lb/>
　易也<lb/>
　錢澂之曰易理無所不藴凡得其一端皆足以入神<lb/>
<pb n="KR2n0011_WYG_004-36b"/>
　如衛元嵩元包揚雄太𤣥京房卦氣之類是已至於<lb/>
　星厯音律之學無不以易為本故朱子嘗欲於納甲<lb/>
　飛伏之類皆欲窮其理雖非易之本㫖要亦可以見<lb/>
　易也<lb/>
　徐在漢曰世謂包羲作八卦文王重為六十四文王<lb/>
　係彖辭周公繫爻辭俱非也周禮雖未可盡信如簭<lb/>
　人言三易經卦皆八其别皆六十四則重卦其來久<lb/>
　矣葢包犧始作八卦即因而重之故能通神明之德<lb/>
<pb n="KR2n0011_WYG_004-37a"/>
　類萬物之情文王則設卦觀象係辭明吉凶以成其<lb/>
　變化爾傳曰易之興也當文王與紂之事傳中累舉<lb/>
　包犧文王不及周公則爻辭係於文王無疑夫文王<lb/>
　演易演包犧之易也孔子翼易翼文王之易也雖然<lb/>
　犧之象簡而文之辭㣲學易者舍孔子十翼孰從觀<lb/>
　象而玩辭觀變而玩占知其書之不可逺而道之屢<lb/>
　遷者乎故學易者不必舍彖傳而求彖辭舍爻傳而<lb/>
　求爻辭也惟彖傳明而彖辭得矣爻傳明而爻辭得<lb/>
<pb n="KR2n0011_WYG_004-37b"/>
　矣分言之為包犧文王孔子三聖之易其實孔子之<lb/>
　易明而犧文之易無餘藴矣　又曰世儒有今易古<lb/>
　易之分夫文王演羲皇之易孔子翼文王之易後學<lb/>
　由孔子之易求文王之易由文王之易求羲皇之易<lb/>
　則知三聖人無二易千萬世無二易聖人先得我心<lb/>
　所同然天地之道可一言而盡和順道德而理於義<lb/>
　窮理盡性以至於命先立乎大者則小者不能奪不<lb/>
　此之求而以文孔之易合於一為今分於二為古矻<lb/>
<pb n="KR2n0011_WYG_004-38a"/>
　矻終身卒無定論不揣其本而齊其末惑之甚已<lb/>
　黄宗羲曰易者範圍天地之書也廣大無所不偹故<lb/>
　九流百家之學俱可竄入焉自九流百家借之以行<lb/>
　其說而於易之本意反晦矣<lb/>
　黄宗炎曰上古樸直如人名官名俱取類於物象與<lb/>
　以鳥記官之意及夔龍稷契朱虎熊羆之屬是也易<lb/>
　者取象於蟲其色一時一變一日十二時改換十二<lb/>
　色即今之析易也亦名十二時因其倐忽變更借為<lb/>
<pb n="KR2n0011_WYG_004-38b"/>
　移易改易之用易易之為文象其一首四足之形周<lb/>
　易卦次俱一反一正兩兩相對每卦六爻兩卦十二<lb/>
　爻如析易之十二時一爻象其一時在本卦者象日<lb/>
　之六時在往來之卦者象夜之六時取象之竒巧精<lb/>
　確不可擬議無踰於此俗儒反病其一物之微不足<lb/>
　以包含大道妄解日月為易開端於虞仲翔而聖人<lb/>
　之取義漸隱夫日月合體其字為明日升於東月生<lb/>
　於西故明者不特指其晝夜之光蕐而兼指其光蕐<lb/>
<pb n="KR2n0011_WYG_004-39a"/>
　所生之位置一在東一在西也今以上日下月為易<lb/>
　其舛謬有七如以日為天上之日月為地下之月是<lb/>
　於時為望為晝日麗中天萬象具陳而獨取九淵之<lb/>
　藏魄以配太陽不見其得宜何從而變化舛謬一也<lb/>
　如以日往月來月往日來相推代明則亦當以左右<lb/>
　為出入南北為躔道甚無關於上下舛謬二也如以<lb/>
　謂日月同在天上同經不同緯則月為暗魄於義無<lb/>
　補同經同緯則日有食之又灾變而非變化舛謬三<lb/>
<pb n="KR2n0011_WYG_004-39b"/>
　也况其為文原從勿但象四足之形不成字與□逺<lb/>
　甚舛謬四也揆厥所由實因□昜字而譌易從旦從<lb/>
　勿旦者日之始出離於滄海其光芒灼爍為五采而<lb/>
　注射於八方勿者指其象若旂斿也昜且不可爲月<lb/>
　豈可因昜而轉及於易乎舛謬五也日將出謂之昧<lb/>
　爽史記作昒爽日入處謂之昧谷古作昒谷則是日<lb/>
　將出將入映於海水但有光芒四逹也豈可亦指為<lb/>
　月乎舛謬六也按說文有□暘字聲同易注云日覆<lb/>
<pb n="KR2n0011_WYG_004-40a"/>
　雲暫見也則原有日之易矣易上之日自為蟲首非<lb/>
　日無疑舛謬七也羅泌云日月為易而文正為勿勿<lb/>
　者月光之散者也是猶疑勿與月之不同僅指為月<lb/>
　光也其後戴侗周伯琦輩襲夫新竒竟改作□冐字<lb/>
　矣聖人至理悉去其餼羊可不辨哉　又曰他書引<lb/>
　用易語今不可考者未知是篇章偶逸或緯書依託<lb/>
　之文也左傳䟽伏羲作十言之教曰乾坤震㢲坎離<lb/>
　艮兌消息劉向傳誣神者殃及三世說苑建其本而<lb/>
<pb n="KR2n0011_WYG_004-40b"/>
　萬物理失之毫釐差以千里又有一道大足以守天<lb/>
　下中足以守國家小足以守其身謙之謂也夫天道<lb/>
　毁滿而益謙不損而益之故損自損而終故益又天<lb/>
　地動而萬物變化風俗通其亡斯自取灾說文地可<lb/>
　觀者莫可觀於木東方朔正其本萬事理失之毫釐<lb/>
　差以千里鹽鐵論小人處盛位雖髙必崩不盈其道<lb/>
　不恒其徳而能以善終者未之有也是以初登於天<lb/>
　後入於地細繹諸所引之辭不但不佀彖象亦且不<lb/>
<pb n="KR2n0011_WYG_004-41a"/>
　佀大傳大約為後儒解經者所述而引用之人遂渾<lb/>
　呼之為經爾<lb/>
　王𢎞撰曰古篆文易從日從月則日月為易明矣叅<lb/>
　同契亦如此說若羅泌云易於文為勿月采之散者<lb/>
　也則鑿矣或云易蜥蜴也身色無恒日十二變易取<lb/>
　其變也趙撝謙亦云然陳苐曰夫易開物成務冐天<lb/>
　下之道乃借義微蟲不亦鄙乎是其取義雖得而釋<lb/>
　文實謬以易為蜴陸佃之過也　又曰孔子言伏羲<lb/>
<pb n="KR2n0011_WYG_004-41b"/>
　始作八卦因而重之二語本自明白其為伏羲重卦<lb/>
　無疑若復别有人孔子豈得無一言乎又如八卦相<lb/>
　錯明八卦已錯為六十四矣周禮太卜掌三易經卦<lb/>
　皆八别皆六十有四明夏商已有重卦矣揚雄從司<lb/>
　馬遷之說謂文王重卦而胡安定諸人以為然皆非<lb/>
　也<lb/>
　　　　按連山歸藏惟其不著時代致儒者紛綸或<lb/>
　　　　以為宓犧或以為神農或以為黄帝或以為<lb/>
<pb n="KR2n0011_WYG_004-42a"/>
　　　　夏商之書迄無定說周易成於殷之末世慮<lb/>
　　　　其與歸藏淆也爰以代名葢無俟外史逹書<lb/>
　　　　名於四方灼然共信為文王周公孔子之作<lb/>
　　　　述是可法也鄭氏周普之義殊為牽率<lb/>
　　　　又按六經自秦火之後惟周易為完書雖費<lb/>
　　　　直更之於前王弼亂之於後其餘無可議者<lb/>
　　　　而歐陽永叔王景山乃疑及繫辭張芸叟疑<lb/>
　　　　及爻辭李邦直朱新仲王㢲卿疑及序卦傳<lb/>
<pb n="KR2n0011_WYG_004-42b"/>
　　　　皆高明之過也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經義考卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經義考卷七十三</head> <lb/>
    <p>
<pb n="KR2n0011_WYG_073-1a"/>
欽定四庫全書<lb/>
　經義考卷七十三<lb/>
　　　　　　　　　　翰林院檢討朱彞尊撰<lb/>
　　　書<hi>二</hi>
百篇尚書<lb/>
　　　闕<lb/>
　卜商曰書之論事也昭昭然若日月之代明離離然<lb/>
　若星辰之錯行上有堯舜之道下有三王之義<lb/>
<pb n="KR2n0011_WYG_073-1b"/>
　墨翟曰昔周公旦朝讀書百篇<lb/>
　孔臧曰時人惟聞尚書二十八篇取象二十八宿謂<lb/>
　為信然不知其有百篇也<lb/>
　昜雄曰昔之說書者序以百虞夏之書渾渾爾商書<lb/>
　灝灝爾周書噩噩爾<lb/>
　劉歆曰尚書直言也始歐陽氏先名之　又曰書以<lb/>
　决好<hi>或作斷下同</hi>好者義之證也<lb/>
　鄭康成曰虞夏書二十篇商書四十篇周書四十篇<lb/>
<pb n="KR2n0011_WYG_073-2a"/>
　春秋說題辭曰尚書者二帝之迹三王之義所以推<lb/>
　其期運明授命之際書之言信而明天地之情帝王<lb/>
　之功凡百二十篇第次委曲尚者上也上世帝王之<lb/>
　遺書也<lb/>
　尚書璇璣鈐曰孔子求書得黄帝𤣥孫帝魁之書迄<lb/>
　於秦穆公凡三千二百四十篇斷逺取近定可以為<lb/>
　世法者百二十篇以百二篇為尚書十八篇為中候<lb/>
　去三千一百二十篇　又曰尚書篇題號尚者上也<lb/>
<pb n="KR2n0011_WYG_073-2b"/>
　上天垂文象布節度書也如天行也<lb/>
　王肅曰上所言下為史所書曰尚書也<lb/>
　劉熈曰尚書尚上也以堯為上始而書其時事也<lb/>
　葛洪曰尚書者政事之集也<lb/>
　劉勰曰書實紀言而訓誥茫昧通乎爾雅則文意曉<lb/>
　然故子夏嘆書昭昭若日月之明離離如星辰之行<lb/>
　言昭灼也　又曰尚書覽文如詭而尋理則暢<lb/>
　孔頴達曰尚者上也言此上代以來之書故曰尚書<lb/>
<pb n="KR2n0011_WYG_073-3a"/>
　書之體例有十一曰典二曰謨三曰貢四曰歌五曰<lb/>
　誓六曰誥七曰訓八曰命九曰征十曰範堯典舜典<lb/>
　二篇典也大禹謨臯陶謨二篇謨也禹貢一篇貢也<lb/>
　五子之歌一篇歌也甘誓㤗誓三篇湯誓牧誓費誓<lb/>
　秦誓八篇誓也仲虺之誥湯誥大誥康誥酒誥召誥<lb/>
　洛誥康王之誥八篇誥也伊訓一篇訓也說命三篇<lb/>
　微子之命蔡仲之命顧命畢命冏命文侯之命九篇<lb/>
　命也𦙍征一篇征也洪範一篇範也此各隨事而言<lb/>
<pb n="KR2n0011_WYG_073-3b"/>
　益稷亦謨也因其人稱言以别之其太甲咸有一徳<lb/>
　伊尹訓道王亦訓之類盤庚亦誥也故王肅云不言<lb/>
　誥何也取其徙而立功非但録其誥高宗肜日與訓<lb/>
　序連文亦訓辭可知也西伯戡黎云祖伊恐奔告於<lb/>
　受亦誥也武成云識其政事亦誥也旅獒戒王亦訓<lb/>
　也金縢自為一體祝亦誥辭也梓材酒誥分出亦誥<lb/>
　也多士以王命誥自然誥也無逸戒王亦訓也君奭<lb/>
　周公誥召公亦誥也多方周官上誥於下亦誥也君<lb/>
<pb n="KR2n0011_WYG_073-4a"/>
　陳君牙與畢公之類亦命也吕刑陳刑告王亦誥也<lb/>
　書篇之名因事而立既無體例隨便為文<lb/>
　陸徳明曰典凡十五篇正典二攝十三十一篇亡謨<lb/>
　凡三篇正二攝一訓凡十六篇正二一篇亡攝十四<lb/>
　三篇亡誥凡三十八篇正八攝三十十八篇亡誓凡<lb/>
　十篇正八攝二一篇亡命凡十八篇正十二三篇亡<lb/>
　攝六四篇亡<lb/>
　劉知幾曰孔子觀書於周室得虞夏商周四代之典<lb/>
<pb n="KR2n0011_WYG_073-4b"/>
　乃刪其善者定為尚書百篇尚書者七經之冠冕百<lb/>
　氏之襟袖學者必先精此書次覽羣籍譬夫行不由<lb/>
　徑非所聞焉<lb/>
　呉秘曰書百篇漢存者二十九篇得古文又多十六<lb/>
　篇其亡過半孔子序書存百篇之義而其書亡不可<lb/>
　復知<lb/>
　司馬光曰尚書者二帝三王嘉言要道盡在其中為<lb/>
　政之成規稽古之先務也<lb/>
<pb n="KR2n0011_WYG_073-5a"/>
　朱子曰尚書有不必解者有須著意解者有略須解<lb/>
　者有不可解者如仲虺之誥太甲諸篇只是熟讀義<lb/>
　理自明何竢於解如洪範則須著意解如典謨諸篇<lb/>
　辭稍雅奥亦須略解如盤庚諸篇已難解康誥之屬<lb/>
　則不可解矣　又曰盤庚五誥之類實是難曉若要<lb/>
　添減字硬説將去儘得然只是穿鑿終恐無益爾　又<lb/>
　曰書且看易曉處其不可曉者不要强說得出恐未<lb/>
　必是當時本意　又曰書中不可曉處先儒既如此<lb/>
<pb n="KR2n0011_WYG_073-5b"/>
　解且只得從他說<lb/>
　柴中行曰唐虞三代聖帝明王與其良臣碩輔精神<lb/>
　心術之妙推之天下以為大經大法者盡在於書<lb/>
　程去華曰讀尚書當識唐虞三代氣象唐虞君臣交<lb/>
　相儆戒夏商以後則惟臣戒君爾禹臯戒君儆於未<lb/>
　然夏商以後則事形而後救正之湯之伐夏自湯誓<lb/>
　湯誥外未嘗數桀之惡武王伐紂則歴歴陳布惟恐<lb/>
　紂惡不白已心不明畧無回䕶意矣<lb/>
<pb n="KR2n0011_WYG_073-6a"/>
　董鼎曰帝王之書歴代所寳前乎五帝者為三皇世<lb/>
　尚洪荒非後世所可考後乎三王者為五霸習尚權<lb/>
　譎又非聖人所忍為故自唐迄周而百篇之書定一<lb/>
　書之中其於明徳新民之綱修齊治平之目即堯典<lb/>
　已盡其要而危微精一四言所以開知行之端主善<lb/>
　協一四言所以示博約之義務學則說命其入道之<lb/>
　門為治則洪範其經世之要也他如齊天運則有羲<lb/>
　和之厯定地理則有禹貢之篇正官僚則有周官之<lb/>
<pb n="KR2n0011_WYG_073-6b"/>
　制度修已任人則有無逸立政諸盡煨燼壊爛之餘<lb/>
　百篇僅存其半而宏綱實用尚如此故嘗謂六經莫<lb/>
　古於書易雖始於伏羲然有卦未有辭辭始於文王<lb/>
　爾六經莫備於書五經各主一事而作易主卜筮即<lb/>
　洪範之稽疑也禮主節文即虞書之五禮也詩主咏<lb/>
　歌即后䕫之樂教也周禮設官即周官六卿率屬之<lb/>
　之事也春秋褒貶即臯謨命徳討罪之權也五經各<lb/>
　主帝王建置之一端書則備紀帝王政事之全體修<lb/>
<pb n="KR2n0011_WYG_073-7a"/>
　齊治平之規模事業盡在於此學者其可不盡心焉<lb/>
　熊朋來曰典謨訓誥誓命凡百篇注者有正與攝之<lb/>
　分正者有其義而正其名攝者無其名而附其義正<lb/>
　三十四攝六十六典十五篇正者二堯典舜典攝者<lb/>
　十三禹貢洪範汨作九共九篇稁飫謨三篇正者二<lb/>
　大禹謨臯陶謨攝者一益稷訓十六篇正者二伊訓<lb/>
　高宗之訓攝者十四五子之歌太甲三篇咸有一徳<lb/>
　高宗彤日旅獒無逸周官吕刑典寳明居徂后沃丁<lb/>
<pb n="KR2n0011_WYG_073-7b"/>
　誥三十八篇正者八仲虺之誥湯誥大誥康誥酒誥<lb/>
　召誥洛誥康王之誥攝者三十盤庚三篇西伯戡黎<lb/>
　微子武成金縢梓材多士多方君奭立政帝告釐沃<lb/>
　汝鳩汝方夏社疑至臣扈咸乂四篇伊陟原命仲丁<lb/>
　河亶甲祖乙分器將蒲姑誓十篇正者八甘誓湯誓<lb/>
　泰誓三篇牧誓費誓秦誓攝者二嗣征湯征命十八<lb/>
　篇正者十二說命三篇微子之命蔡仲之命顧命畢<lb/>
　命冏命文侯之命肆命旅巢命賄肅愼之命攝者六<lb/>
<pb n="KR2n0011_WYG_073-8a"/>
　君陳君牙歸禾嘉禾成王政亳姑<lb/>
　黄鎭成曰伏生所授今文尚書凡二十八篇堯典臯<lb/>
　陶謨禹貢甘誓湯誓盤庚高宗肜日西伯戡黎微子<lb/>
　牧誓洪範金縢大誥康誥酒誥梓材召誥洛誥多方<lb/>
　多士立政無逸君奭顧命吕刑文侯之命費誓秦誓<lb/>
　漢武時又入偽㤗誓一篇為二十九篇孔安國古文<lb/>
　尚書增多伏生二十五篇大禹謨五子之歌𦙍征仲<lb/>
　虺之誥湯誥伊訓太甲三篇咸有一徳說命三篇㤗<lb/>
<pb n="KR2n0011_WYG_073-8b"/>
　誓三篇武成旅獒微子之命蔡仲之命周官君陳畢<lb/>
　命君牙冏命又分堯典為舜典分臯陶謨為益稷分<lb/>
　盤庚一篇為三篇分顧命為康王之誥通今古五十<lb/>
　八篇逸書四十二篇汨作九共九篇稁飫帝告釐沃<lb/>
　湯征汝鳩汝方夏社疑至臣扈典寳明居肆命徂后<lb/>
　沃丁咸乂四篇伊陟原命仲丁河亶甲祖乙髙宗之<lb/>
　訓分器旅巢命歸禾嘉禾成王政將蒲姑賄肅愼之<lb/>
　命亳姑又百篇之序一篇通前今古文合百篇之數<lb/>
<pb n="KR2n0011_WYG_073-9a"/>
　何異孫曰書者古之史也當時事實有當紀載者史官<lb/>
　書之簡䇿有君臣相告誡之言有君命臣者有臣告君<lb/>
　者有君告民者孔子定書百篇名之曰虞夏商周之書<lb/>
　薛瑄曰經凡言徳言聖言神言心言道言中言性言<lb/>
　天命言誠言善言一言斆言學之類多見於書書之<lb/>
　後乃有易彖象辭及諸經書聖賢發明性理之名雖<lb/>
　有淺深不同實皆原於書也<lb/>
　孫宜曰尚書緯言孔子求書得黄帝𤣥孫帝魁之書<lb/>
<pb n="KR2n0011_WYG_073-9b"/>
　迄秦穆公凡三千二百四十篇黄帝至堯舜不逺堯<lb/>
　舜至秦穆不二千年書至三千二百四十篇不過多<lb/>
　耶斯漢儒侈大之言無足信也<lb/>
　沈嗣選曰序稱百篇商周皆三十九篇夏止四篇而<lb/>
　虞反十五篇此不可信<lb/>
　　　　按歐陽永叔日本刀歌云傳聞其國居大海<lb/>
　　　　土壤沃饒風俗好前朝貢獻屢往來士人往<lb/>
　　　　往工詞藻徐福行時書未焚逸書百篇今尚<lb/>
<pb n="KR2n0011_WYG_073-10a"/>
　　　　存令嚴不許傳中國舉世無人識古文永叔<lb/>
　　　　雖有是說而葉少藴疑之馬翔仲亦疑之鄭<lb/>
　　　　麟趾高麗史宣宗八年五月李資義還自宋<lb/>
　　　　奏云帝聞吾國書籍多好本命館伴書所求<lb/>
　　　　書目録授之且曰雖有卷第不足者亦須傳<lb/>
　　　　寫附來目録首開百篇尚書而高麗未之有<lb/>
　　　　也宣宗八年者實宋元祐六年先是咸平中<lb/>
　　　　日本僧奝然以鄭康成注孝經來獻不言有<lb/>
<pb n="KR2n0011_WYG_073-10b"/>
　　　　尚書王惲中堂事紀載中統二年高麗世子<lb/>
　　　　禃來朝宴於中書省問曰傳聞汝邦有古文<lb/>
　　　　尚書及海外異書答曰與中國書不殊然則<lb/>
　　　　高麗之書猶夫中國之書耳百篇尚書高麗<lb/>
　　　　且無之况日本乎乃萬歴初尚書郎葉春及<lb/>
　　　　上書請命封倭使臣多方索之以歸眞無異<lb/>
　　　　癡人說夢矣<lb/>
　　　　又按白虎通徳論引尚書文云咨四岳曰裕<lb/>
<pb n="KR2n0011_WYG_073-11a"/>
　　　　汝衆或有一人王者又云不施予一人又云<lb/>
　　　　必立賞罰以定厥功又云太社惟松東社惟<lb/>
　　　　柏南社惟梓西社惟栗北社惟槐今其文皆<lb/>
　　　　逸未審是百篇書中語抑大傳文也<lb/>
百篇之序<lb/>
　　一卷<lb/>
　　　存<lb/>
　司馬遷曰孔子之時周室微而禮樂廢詩書缺追跡<lb/>
<pb n="KR2n0011_WYG_073-11b"/>
　三代之禮序書傳上紀唐虞之際下至秦繆編次其<lb/>
　事故書傳禮記自孔氏<lb/>
　劉歆曰孔子修易序書<lb/>
　班固曰書之所起逺矣至孔子篹焉上斷於堯下訖<lb/>
　於秦凡百篇而為之序言其作意<lb/>
　隋經籍志曰孔子刪書别為之序各陳作者所由<lb/>
　孔頴達曰書序鄭𤣥馬融王肅並云孔子所作依緯<lb/>
　文也百篇凡六十三序　又曰百篇次第於序孔鄭<lb/>
<pb n="KR2n0011_WYG_073-12a"/>
　不同孔以湯誓在夏社前於百篇為第二十六鄭以<lb/>
　為在臣扈後第二十九孔以咸有一徳次太甲後第<lb/>
　四十鄭以為在湯誥後第三十二孔以蔡仲之命次<lb/>
　君奭後第八十三鄭以為在費誓前第九十六孔以<lb/>
　周官在立政後第八十八鄭以為在立政前第八十<lb/>
　六孔以費誓在文侯之命後第九十九鄭以為在吕<lb/>
　刑前第九十七不同者孔依壁内篇次及序為文鄭<lb/>
　依賈氏所奏别録為次<lb/>
<pb n="KR2n0011_WYG_073-12b"/>
　陸徳明曰馬鄭之徒百篇之序總為一卷孔以各冠<lb/>
　其篇首而亡篇之序即隨其次第居見存者之間<lb/>
　劉知幾曰書列典謨詩含比興若不先序其意難以<lb/>
　曲得其情故每篇有序敷暢厥義<lb/>
　程子曰書序夫子所為逐篇序其作之之意<lb/>
　林光朝曰序乃歴代史官相傳以為書之總目猶詩<lb/>
　之有小序也<lb/>
　朱子曰書序恐即是經師所作决非夫子之言　又<lb/>
<pb n="KR2n0011_WYG_073-13a"/>
　曰小序决非孔門之舊<lb/>
　董銖曰書序之作出於聖人無疑學者觀書得其序<lb/>
　則思過半矣班固言書之所起逺矣至孔子篹時上<lb/>
　斷於堯下訖於秦凡百篇而為之序言其作意而林<lb/>
　少頴乃謂書序乃歴代史官轉相授受以為書之總<lb/>
　目者非孔子所作今玩其語意非聖人其孰與於此<lb/>
　哉<lb/>
　葉適曰以書序為孔子作其說本出班固固因司馬<lb/>
<pb n="KR2n0011_WYG_073-13b"/>
　遷遷因孔安國安國無先世的傳止據前後浮稱兼<lb/>
　左氏楚靈王言倚相事爾<lb/>
　王應麟曰大傳之序有嘉禾揜誥今本闕焉<lb/>
　馬廷鸞曰書序自為一編故以昔在帝堯起於篇首<lb/>
　後接舜典則曰虞舜側微接禹謨則曰臯陶矢厥謨<lb/>
　禹成厥功益足證古序自為一篇而相續之辭如此<lb/>
　蓋史氏舊文也今史記序傳亦自為一篇<lb/>
　金履祥曰前漢書言張霸采左傳書序作書首尾後<lb/>
<pb n="KR2n0011_WYG_073-14a"/>
　漢書言衛宏作詩序衛宏之云朱子嘗引之以證書<lb/>
　序之偽矣獨書序疑而未斷方漢初時泰誓且有偽<lb/>
　書何况書序之類且孔傳古文其出最後則附會之<lb/>
　作有所不免其為齊魯諸儒次第附會而作序可知<lb/>
　也<lb/>
　陳櫟曰漢劉歆曰孔子修易序書班固曰孔子篹書<lb/>
　凡百篇而為之序言其作意今考序文於見存之篇<lb/>
　雖頗依文立義而識見淺陋無所發明其間至有與<lb/>
<pb n="KR2n0011_WYG_073-14b"/>
　經相戾者於已亡之篇則依阿簡略尤無所補其非<lb/>
　孔子所作明甚顧世代久逺不可復知然孔安國雖<lb/>
　云得之壁中而亦未嘗以為孔子所作但謂書序序<lb/>
　所以為作者之意與討論墳典等語隔越不屬意亦<lb/>
　可見<lb/>
　鄒季友曰史記盡引今文書二十八篇及偽泰誓一<lb/>
　篇並不引孔壁所增諸經是太史公未見孔壁書明<lb/>
　矣然却多引小序雖亡篇之序亦有之意西漢時自<lb/>
<pb n="KR2n0011_WYG_073-15a"/>
　有百篇之序故太史公見之造偽書者亦見之非專<lb/>
　出於孔壁也<lb/>
　樊良樞曰書序在五十八篇之外云出壁中由是篇<lb/>
　以讀經文乃得其義兼辨其偽蓋序述二帝之徳顯<lb/>
　而微序夏商直以簡序周<hi>原闕</hi>疑非聖人不能作也<lb/>
　孫寳侗曰書序為後人偽作逸書之名亦多不典至<lb/>
　如左氏傳定四年祝佗告萇𢎞其言魯也曰命以伯<lb/>
　禽而封於少昊之虛其言衛也曰命以康誥而封於<lb/>
<pb n="KR2n0011_WYG_073-15b"/>
　殷虛其言晋也曰命以唐誥而封於夏虚是則伯禽<lb/>
　之命康誥唐誥周書之三篇而孔子所必録也今獨<lb/>
　康誥存而二篇亡為書序者不知其篇名而不列於<lb/>
　百篇之内疏漏顯然是則不但書序可疑并百篇之<lb/>
　名亦未信矣<lb/>
　　　　按書小序西漢孝武時當即有之此史公据<lb/>
　　　　以作夏殷周本紀若孔壁古文尚書漢魏西<lb/>
　　　　晉諸儒均未之見而馬融於書小序有注見<lb/>
<pb n="KR2n0011_WYG_073-16a"/>
　　　　於陸氏釋文又鄭注周官引書序文以證保<lb/>
　　　　傅而百篇之序次第與孔不同見於正義許<lb/>
　　　　謙亦云鄭氏不見古文而見百篇之序攷馬<lb/>
　　　　鄭傳注本漆書古文是孔傳未上之時百篇<lb/>
　　　　之序先著於漢代初不與安國之傳同時而<lb/>
　　　　出也今以馬氏書小序傳附紀於後昔在帝<lb/>
　　　　堯傳云諡也翼善傳聖曰堯伊尹相湯傳云<lb/>
　　　　俗儒以湯為諡或為號然不在諡法故無聞<lb/>
<pb n="KR2n0011_WYG_073-16b"/>
　　　　焉殷始咎周傳云咎周者為周所咎奔告于<lb/>
　　　　受傳云受讀曰紂或曰受婦人之言故號曰<lb/>
　　　　受也殷始錯天命傳曰錯廢也武王有疾傳<lb/>
　　　　本下有不豫二字召公為保周公為師傳云<lb/>
　　　　保氏師氏皆大夫官作成王政傳本政作征將遷<lb/>
　　　　其君于蒲姑傳本蒲作薄王俾榮伯作賄肅<lb/>
　　　　愼之命傳本俾作辦肅作息作顧命傳云成<lb/>
　　　　王將崩顧念康王命召公畢公率諸侯輔相<lb/>
<pb n="KR2n0011_WYG_073-17a"/>
　　　　之康王既尸天子傳本此句上有成王崩三<lb/>
　　　　字平王鍚晉文侯秬鬯圭瓚傳本無平字鍚<lb/>
　　　　作賜東郊不開傳本開作闢<lb/>
　　　　又按朱子疑詩小序而并疑書小序疑孔安<lb/>
　　　　國所傳之古文而并疑古文之有小序然百<lb/>
　　　　篇之序實自漢有之竊謂周官外史達書名<lb/>
　　　　於四方此書必有序而今百篇之序即外史<lb/>
　　　　所以達四方者其由來古矣<lb/>
<pb n="KR2n0011_WYG_073-17b"/>
　　　　又按伯禽唐誥王伯厚云皆䇿命篇名大傳<lb/>
　　　　之序有揜誥史記殷本紀有太戊一篇孟子<lb/>
　　　　注云逸書有舜典之序厯志引古文月采篇<lb/>
　　　　俱不入百篇之目是則書名尚多其篇目偶<lb/>
　　　　逸者與<lb/>
　<lb/>
　<lb/>
　經義考卷七十三<lb/>
</p>
<p>
</p>
  </div>
</body>
</text>
</TEI>
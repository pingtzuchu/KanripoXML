<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>吳郡志卷一</head>
    <p>
<pb n="KR2k0013_WYG_001-1a"/>
欽定四庫全書<lb/>
　吳郡志卷一　　　　　　宋　范成大　撰<lb/>
　　㳂革<lb/>
吳古揚州之域也初周大王三子大伯仲雍季厯季厯<lb/>
　有聖子昌大王欲立季厯以及昌大伯仲雍乃奔荆<lb/>
　蠻文身斷髪示不可用以避季厯荆蠻義之從而歸<lb/>
　者千餘家號曰句吳立為吳大伯自大伯作吳五世<lb/>
　而武王克商即封其後為二曰虞曰吳後十二世當<lb/>
<pb n="KR2k0013_WYG_001-1b"/>
　周恵王二十二年晉獻公滅虞自武王元年至虞滅<lb/>
　合四百七十八年又二世合七十一年至夀夢而吳<lb/>
　益興始通中國夀夢卒子諸樊立<hi>譙周云又名諸樊遏</hi>伐楚為<lb/>
　巢門人射傷卒弟餘祭<hi>側界反</hi>立餘祭卒弟餘昧<hi>莫葛反</hi>
　立餘昩卒子僚立諸樊之子光弑僚自立是為闔廬<lb/>
　破楚伐越越敗吳於檇李又敗之於姑蘇闔廬傷指<lb/>
　而卒子夫差立三年乃伐越以報怨敗之於夫椒棲<lb/>
　句踐於會稽句踐入臣於吳羣臣祖於浙江上句踐<lb/>
<pb n="KR2k0013_WYG_001-2a"/>
　返國厚獻夫差夫差悦之乃賜書増之以封東至句<lb/>
　甬西至檇李南至姑末北至平原縱横八百餘里舉<lb/>
　今四眀三衢嘉興等地悉以與越十四年越遂入吳<lb/>
　十八年又敗吳於笠澤二十一年遂圍吳二十三年<lb/>
　滅吳欲以夫差居甬東夫差自剄越遂并吳而有其<lb/>
　地是時魯哀公之二十二年也句踐卒𫝊六世至王<lb/>
　無疆凡一百四十餘年楚威王伐越殺無疆盡取吳<lb/>
　故地威王曽孫考烈王以吳封其國相春申君黄歇<lb/>
<pb n="KR2k0013_WYG_001-2b"/>
　使其子為假君留吳秦始皇二十五年并天下以吳<lb/>
　越地為會稽郡治於吳漢因之領縣二十六項羽封<lb/>
　英布為九江王漢改九江曰淮南即以封布十一年<lb/>
　布誅立皇子長為淮南王後封兄子濞為吳王以上<lb/>
　三國盡得揚州之地吳與會稽皆在封域中景帝四<lb/>
　年濞誅乃復為郡治於吳元鼎五年除東越因以其<lb/>
　地并屬於此而立東部都尉後徙章安陽朔元年徙<lb/>
　鄞又徙句章順帝永建四年陽羨周嘉<hi>一本作周喜</hi>上書<lb/>
<pb n="KR2k0013_WYG_001-3a"/>
　以縣逺赴會難求得分置遂以浙江西為吳郡領縣<lb/>
　十三以東為會稽郡會稽還治山隂按會稽典録以<lb/>
　為是年嵗在已已劉府君上書也孫皓寶鼎元年分<lb/>
　吳郡為吳興郡晉吳郡領縣十一宋領縣十二元嘉<lb/>
　時以揚州浙江西屬司𨽻校尉以浙江東五郡立會<lb/>
　州及始平王子鸞初封新安王南徐州刺史又割吳<lb/>
　郡屬之舊經所謂大眀七年廢屬南徐者是也八年<lb/>
　屬揚州齊不改陳為吳州隋平陳改曰蘇州以姑蘇<lb/>
<pb n="KR2k0013_WYG_001-3b"/>
　山為名大業六年復為吳州領縣五唐武徳四年復<lb/>
　為蘇州領縣四置都督督蘇湖杭暨四州九年罷都<lb/>
　督屬潤州貞觀元年隷江南道天寶元年改為吳郡<lb/>
　乾元元年復為蘇州置浙江西道都團練觀察使管<lb/>
　蘇常潤杭湖睦六州後移使額於潤州而蘇州屬焉<lb/>
　乾寧之後屬錢氏吳越國黄巢之亂錢鏐聚兵淮南<lb/>
　楊行密據揚州鏐奔渡江據蘇州遂定浙西數州光<lb/>
　啓三年六合鎮將徐約攻陷蘇州龍紀元年鏐遣其<lb/>
<pb n="KR2k0013_WYG_001-4a"/>
　弟銶討約破走之大順元年七月楊行密將李友陷<lb/>
　蘇州九月孫儒圍蘇州十一月陷之殺李友二年鏐<lb/>
　復平蘇州詔以鏐兼蘇杭等州觀察處置等使乾寧<lb/>
　三年楊行密將臺濛陷蘇州五年九月鏐討平之梁<lb/>
　開平二年楊行密復圍蘇州三年鏐復討平之唐同<lb/>
　光二年升蘇州為中吳軍晉天福五年割嘉興縣為<lb/>
　秀州本朝開寶八年改中吳軍為平江軍太平興國<lb/>
　三年錢俶納土<hi>以上㳂革以吳越春秋史記漢書晉書南史會稽典録十道四蕃志九國</hi>
<pb n="KR2k0013_WYG_001-4b"/>
　<hi>志吳越備史及舊圖經等參修</hi>政和三年以徽廟節鎮之所陞蘇州<lb/>
　為平江府<lb/>
　　分野<lb/>
黄帝分星次斗十一度至婺女七度曰須女又曰星紀<lb/>
　於辰在丑謂之赤奮若於律為黄鍾<lb/>
斗建在子今吳越分野<lb/>
費直分星次斗十度至女五度為星紀於辰在丑吳越<lb/>
　分野屬揚州<lb/>
<pb n="KR2k0013_WYG_001-5a"/>
蔡邕分星次斗六度至須女二度謂之星紀大雪冬至<lb/>
　居之吳越之分野<lb/>
陳卓范蠡鬼谷張良諸葛亮譙周京房張衡分星次分<lb/>
　壄斗牽牛須女吳越揚州九江入斗一度廬江入斗<lb/>
　六度豫章入斗十度丹陽入斗十六度會稽入牛一<lb/>
　度臨淮入牛四度廣陵入牛八度泗水入女一度六<lb/>
　安入女六度<lb/>
唐一行所分星次分壄南斗牽牛星紀之次也丑初起<lb/>
<pb n="KR2k0013_WYG_001-5b"/>
　斗九度<hi>餘千四十二秒十二大</hi>中斗二十四度<hi>一千七百八半</hi>終女四<lb/>
　度其分野自廬江九江負淮水之南盡臨淮廣陵至<lb/>
　于東海又逾南河得漢丹陽會稽豫章郡西濵彭蠡<lb/>
　南渉越州盡蒼梧南海古吳越及東南百越之國皆<lb/>
　星紀分也南斗在雲漢下流殷淮海之間為吳分牽<lb/>
　牛去南河浸逺故其分野自豫章東達會稽南逾嶺<lb/>
　徼為越分島夷蠻貊之人聲敎之所不洎皆係于狗<lb/>
　國<lb/>
<pb n="KR2k0013_WYG_001-6a"/>
　　戸口税租<lb/>
舊經所記詳矣前漢領縣二十六故戸至二十二萬口<lb/>
　至一百三萬後漢領城十三戸止十六萬自後領縣<lb/>
　浸減又多兵亂戸口亦耗惟唐天寶元年戸止七萬<lb/>
　口至六十三萬皆有奇然長慶集以為十萬戸此後<lb/>
　來増衍也大唐國要圖云唐朝應管諸院每年兩浙<lb/>
　場收錢六百六十五萬貫蘇州場一百五萬貫觀此<lb/>
　一色足以推見唐時賦入之盛矣本朝戸主二萬七<lb/>
<pb n="KR2k0013_WYG_001-6b"/>
　千八百八十九元豐三年戸十九萬九千口三十七<lb/>
　萬九千皆有奇號為甚盛故其輸帛為疋者八萬苗<lb/>
　為斛者三十四萬九千纊為兩者二萬五千免役為<lb/>
　緡者八萬五千皆有奇今攷孫覿普眀寺記載宣和<lb/>
　間戸至四十三萬中更兵火掃蕩流離城中幾於十<lb/>
　室九空中興為輔郡涵養生息六十年矣淳熙十一<lb/>
　年戸十七萬三千四十二口二十九萬八千四百有<lb/>
　五苗三十四萬三千二百五十六石六斗九升六合<lb/>
<pb n="KR2k0013_WYG_001-7a"/>
　四勺五杪夏税折帛錢四十三萬九千三百五十六<lb/>
　貫四百五十八文上供諸色錢共一百二十三萬一<lb/>
　千二百八貫九百文<lb/>
　　土貢<lb/>
唐之土貢攷之唐書所貢絲葛絲綿八蠶絲緋綾布白<lb/>
　角簟草席鞵大小香秔柑橘藕鯔皮魬腊鴨胞肚魚<lb/>
　魚子白石脂蛇粟六典又有紅偏巾蛇床子圖經及<lb/>
　九域志圖叙唐貢絲綿絲布八蠶絲朱綾等外又有<lb/>
<pb n="KR2k0013_WYG_001-7b"/>
　絲布菱米柑橘藕燈心席燈心草鞋子口味三十七<lb/>
　鯔魚條魬魚條魚春子焉二魚條疑即鯔皮魬腊春<lb/>
　子疑即魚子也大唐國要圖又載蘇州貢絲絹綾絹<lb/>
　烏眼綾衫段羅紵布折皁布柑子橘子菱角三書所<lb/>
　載不同如此本朝土貢攷之九域圖所貢坐倚席白<lb/>
　墡柑橘鹹酸果子海味鮆魚肚糟薑元豐土貢録載<lb/>
　戸部薰橘一萬五千顆<hi>治平四年罷</hi>生絲鞋<hi>皇祐勑罷</hi>花蓆二<lb/>
　十合<hi>熙寧三年罷</hi>又云進奏院狀稱見今逐年進奉土産<lb/>
<pb n="KR2k0013_WYG_001-8a"/>
　柑橘糟薑鹹酸果子又云今别貢葛二十疋白石脂<lb/>
　蛇床子各十斤蓆二十領以上本朝故事今惟遇聖<lb/>
　節貢銀五百兩絹五百疋葛布二十疋<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_001-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志卷一<lb/>
</p>
<p>
</p>
  </div>
<div>
                <head>吳郡志卷二</head>
    <p>
<pb n="KR2k0013_WYG_002-1a"/>
欽定四庫全書<lb/>
　吳郡志卷二　　　　　　宋　范成大　撰<lb/>
　　風俗<lb/>
吳之土風習俗隋志詳矣江南之俗火耕水耨食魚與<lb/>
　稻以漁獵為業雖無蓄積之資然而亦無饑餒其俗<lb/>
　信鬼神好淫祀父子或異居大抵然也其人並習戰<lb/>
　號為天下精兵俗以五月五日為鬬力之戲各料彊<lb/>
　弱相敵事類講武宣城毗陵吳郡會稽餘杭東陽其<lb/>
<pb n="KR2k0013_WYG_002-1b"/>
　俗皆同然數郡川澤沃衍有海陸之饒珍異所聚故<lb/>
　商賈並湊其人君子尚禮庸庶淳龎故風俗澄清而<lb/>
　道敎隆洽亦其風氣所尚也<hi>隋志</hi>華誼論云吳有發劍<lb/>
　之節趙有挾色之客郡國志云吳俗好用劍輕死又<lb/>
　六朝時多鬬將戰士按諸説吳俗蓋古如此本朝文<lb/>
　敎漸摩之久如五月鬬力之戲亦不復有惟所謂尚<lb/>
　禮淳龎澄清隆洽之説則自若豈詩所謂美敎化移<lb/>
　風俗者與<lb/>
<pb n="KR2k0013_WYG_002-2a"/>
吳趨行樂府題觧云古樂府吳趨者行經趨市也文選<lb/>
　注云趨步也此曲吳人歌其土風也吳王闔廬起昌<lb/>
　門象閶闔舊説吳人歌其地也晉陸機吳趨行曰楚<lb/>
　妃且勿歎齊娥且莫謳四坐並清聽聽我歌吳趨吳<lb/>
　趨自有始請從閶門起閶門何峩峩飛閣跨通波重<lb/>
　欒承游極回軒啟曲阿藹藹慶雲被泠泠鮮風過山<lb/>
　澤多蔵育土風清且嘉泰伯導仁風仲雍揚其波穆<lb/>
　穆延陵子灼灼光諸華王迹頹陽九帝功興四遐大<lb/>
<pb n="KR2k0013_WYG_002-2b"/>
　皇自富春矯手頓世羅邦彦應興運粲若春林葩屬<lb/>
　城咸有士吴邑最為多八族未足侈四姓實名家文<lb/>
　徳熙淳懿武功侔山河禮讓何濟濟流化自滂沱淑<lb/>
　美難窮紀商㩁為此歌<hi>樂府題觧</hi>
吳音清樂也乃古之遺音唐初古曲漸缺管絃之曲多<lb/>
　訛失與吳音轉逺議者請求吳人使之𫝊習<hi>唐㑹要</hi>
貞觀中有趙師者善琴獨步嘗云吳聲清婉若長江廣<lb/>
　流綿綿徐游國士之風今樂府有吳音子世俗之樂耳<lb/>
<pb n="KR2k0013_WYG_002-3a"/>
白紵舞案舞辭有巾袍之言紵本吳地所出宜是吳<lb/>
　舞也晉俳歌曰皎皎白紵節節為䨇吳音呼緒為紵<lb/>
　疑白緒即白紵也<hi>古今樂録</hi>
呉歈吳人歌也<lb/>
拂舞白符舞白鳬鳩舞按舞志曰江左初有拂舞吳舞<lb/>
　檢其歌非吳辭也又楊泓拂舞序曰自到江南見白<lb/>
　符舞或言曰鳬鳩舞云有此來數十年察其辭㫖乃<lb/>
　是吳人患孫皓虐政思屬晉也<lb/>
<pb n="KR2k0013_WYG_002-3b"/>
吳農器甚備以其地平夷盡為田也唐陸龜䝉有耒耜<lb/>
　經今具載之曰農之言也民之習通謂之犁冶金而<lb/>
　為之者曰犁鏡曰犁壁斵木而為之者曰犁底曰壓<lb/>
　鑱曰䇿額曰犁箭曰犁轅曰犁梢曰犁評<hi>去聲</hi>曰犁建<lb/>
　曰犁槃木與金凡十有一事耕之土曰墢墢猶塊也<lb/>
　起其墢者鑱也覆其墢者壁也草之生必布于墢不<lb/>
　覆之則無以絶其本根故鑱引而居下壁偃而居上<lb/>
　鑱表上利壁形下圓負鑱者曰底底初實于鑱中工謂<lb/>
<pb n="KR2k0013_WYG_002-4a"/>
　之鼈肉底之次曰壓鑱背有二孔係于壓鑱之兩旁<lb/>
　鑱之次曰策頟言其可以扞其壁也皆貤然相載自<lb/>
　策頟逹于犁底縱而貫之曰箭前如桯而樛者曰轅<lb/>
　後如柄而喬者曰梢轅有越加箭可弛張焉轅之上<lb/>
　又有如槽形亦如箭焉刻為級前高而後庳所以進<lb/>
　退曰評進之則箭下入土也淺以其上下類激射故曰<lb/>
　箭以其淺深類可否故曰評評之上曲而衡之者曰<lb/>
　建建揵也所以柅其轅與評無是則二物躍而出箭<lb/>
<pb n="KR2k0013_WYG_002-4b"/>
　不能止横於轅之前末曰槃言可轉也左右繫以樫<lb/>
　乎軛也轅之後末曰梢中在手所以執耕者也轅車<lb/>
　之胸梢取舟之尾止乎此平鑱長一尺四寸廣六寸<lb/>
　壁廣長皆尺微橢<hi>敕果切</hi>底長四尺廣四寸評底過壓<lb/>
　鑱二尺䇿減壓鑱四寸廣狹與底同箭高三尺評尺<lb/>
　有三寸槃増評尺七焉建雄稱絶轅修九尺梢得其<lb/>
　半轅至梢中間掩四尺犁之終始丈有二耕而後有<lb/>
　<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>
                    <hi>去聲</hi>渠疎之義也散墢去芟者焉<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>而有礰<hi>呼/格</hi>礋<hi>宅</hi>
<pb n="KR2k0013_WYG_002-5a"/>
　焉有磟碡焉自<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>至礰礋皆有齒磟碡觚稜而巳咸<lb/>
　以木為之堅而重者良江東之田器盡於是<lb/>
牛欄亦名牛宫吳地下溼冬寒即牛入欄唐人謂之牛<lb/>
　宫陸龜䝉有祝牛宫詞其序曰冬十月耕牛違寒築<lb/>
　宫納而造之建之前日老農請乞靈于土官以從鄉<lb/>
　敎予勉之而為辭四㹀三牯中一去乳天霜降寒納<lb/>
　此室處老農物物度地不畝東西幾何七舉其武南<lb/>
　北幾何丈二加五偶楹當間載尺入土太嵗在亥餘<lb/>
<pb n="KR2k0013_WYG_002-5b"/>
　不足數上締蓬茅下逺官府耕耨何時飲食得所或<lb/>
　寢或訛免風免雨宜爾子孫實我倉庾<lb/>
魚具吳中水國矢魚之具尤多陸龜䝉皮日休嘗為魚<lb/>
　具詩序其事大凡結繩持綱者總謂之網罟網罟之流曰<lb/>
　罛曰<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>曰罺<hi>側交反</hi>圓而縱捨曰罩挾而昇降曰□<hi>女減</hi>
　<hi>切</hi>緡而竿者總謂之筌筌之流曰筒曰車横川曰梁<lb/>
　承虚曰笱編而沈之曰箄<hi>音卑</hi>矛而卓之曰矠<hi>音冊矛也</hi>棘<lb/>
　而中之曰义鏃而綸之曰射扣而駭之曰桹<hi>以薄板置瓦器</hi>
<pb n="KR2k0013_WYG_002-6a"/>
　<hi>上擊之以驅魚</hi>置而守之曰神<hi>鯉魚三百六十嵗蛟龍輒率而飛去年置一神守之則不</hi>
　<hi>能去矣神鼈也</hi>列竹於海澨曰滬<hi>吳之滬瀆是也</hi>錯薪於水中曰<graphic n="KR2000" url="https://raw.githubusercontent.com/kanripo/KR-Gaiji/master/images/KR2000.png" mimeType="image/png"/>
　<hi>音糝</hi>所載之舟曰舴艋所貯之器曰笭箵其他或術以<lb/>
　招之或藥而盡之皆出於詩書雜𫝊及今之聞見可<lb/>
　考而驗不誣又擇其任詠者作十五題以諷其所謂十五<lb/>
　題者曰網曰罩曰□曰釣筒曰釣車曰魚梁曰叉魚<lb/>
　曰射魚曰鳴桹曰滬曰<graphic n="KR2000" url="https://raw.githubusercontent.com/kanripo/KR-Gaiji/master/images/KR2000.png" mimeType="image/png"/>曰種魚曰藥魚曰舴艋曰<lb/>
　笭箵<hi>松陵集</hi>
<pb n="KR2k0013_WYG_002-6b"/>
魚斗者吳俗以斗數魚今以二斤半為一斗買賣者多<lb/>
　論斗自唐至今如此皮日休釣侣詩云趂眠無事避<lb/>
　風濤一斗霜鱗換濁醪莫怪兒童呼不得盡行烟雨<lb/>
　漉車螯<hi>吳中賣魚論斗</hi>
吳下全盛時衣冠所聚士風篤厚尊事耆老來為守者<lb/>
　多前輩名人亦能因其習俗以成美意舊通衢皆立<lb/>
　表掲為坊名凡士大夫名徳在人者所居往往以名<lb/>
　坊曲元㕘政絳所居名衮繡坊富祕監嚴所居名徳<lb/>
<pb n="KR2k0013_WYG_002-7a"/>
　夀坊蔣密學堂家産芝草名芝草坊范侍御師道所<lb/>
　居名豸冠坊盧龍圖秉奉其親八十餘名徳慶坊朱<lb/>
　光禄所居有園池號樂圃名樂圃坊臨水亭館以待<lb/>
　賔客舟航者亦或因其人相近為名褒徳亭以徳夀<lb/>
　富氏也旌隠亭以靈芝蔣氏也此風惟吳邦見之<hi>石林</hi>
　<hi>避暑錄</hi>
晉周玘以憂憤謂子勰曰害我者諸傖子也吳人謂中<lb/>
　州人曰傖云陸玩食酪得疾與王導牋云僕雖吳人<lb/>
<pb n="KR2k0013_WYG_002-7b"/>
　幾作傖鬼盖輕易之詞<lb/>
吳中自昔號繁盛四郊無曠土随高下悉為田人無貴<lb/>
　賤往往皆有常産以故俗多奢少儉競節物好遊遨<lb/>
　嵗首即會於佛寺謂嵗懺士女闐咽殆無行路親友<lb/>
　有經嵗不相面者多於此時相見或慶或弔紛然議<lb/>
　姻親覘壻婦亦多決於此時上元彩燈巧麗它郡莫<lb/>
　及有萬眼羅及琉璃毬者尤妙天下以糖圓春繭為<lb/>
　節食爆糯穀於釜中名孛婁亦曰米花每人自爆以<lb/>
<pb n="KR2k0013_WYG_002-8a"/>
　卜一嵗之休咎春時用六柱船紅幕青蓋載簫鼓以<lb/>
　遊虎丘靈巖為最盛處寒食則拜掃墳墓競渡亦用<lb/>
　清眀寒食四月八日浮屠浴佛徧走閭里重午以角<lb/>
　黍水糰綵索艾花畫扇相餉夏至復作角黍以祭以<lb/>
　束粽之草繫手足而祝之名健粽云令人健壯又以<lb/>
　李核為囊帶之云療饐七夕有乞巧會令兒女輩悉<lb/>
　預謂之小兒節重九以菊花茱萸嘗新酒食栗粽花<lb/>
　糕十月朔再謁墓且不賀朔是日開爐不問寒燠皆<lb/>
<pb n="KR2k0013_WYG_002-8b"/>
　熾炭俗重冬至而略嵗節臈日併力舂一嵗糧蔵之<lb/>
　土瓦龕中經嵗不蛀壊謂之冬舂米十六日婦女祭<lb/>
　厠姑男子不得至二十四日祭竈女子不得預二十<lb/>
　五日食赤豆粥云辟瘟舉家大小無不及下至婢僕<lb/>
　猫犬皆有之家人有出外者亦貯其分名曰口數粥<lb/>
　是夕爆竹及儺田間燃高炬名照田蠶嵗節祭饗用<lb/>
　除夜祭畢則復爆竹焚蒼术及辟瘟丹家人酌酒名<lb/>
　分嵗食物有膠牙餳守嵗盤夜分祭瘟神易門神桃<lb/>
<pb n="KR2k0013_WYG_002-9a"/>
　符之屬夜向眀則持杖擊灰積有祝詞謂之打灰堆<lb/>
　盖彭蠡廟中如願故事吳中獨𫝊此一嵗風俗之大<lb/>
　略也<lb/>
吳語謂來為釐本於陸徳眀貽我來牟棄甲復來皆音<lb/>
　釐徳眀吳人豈遂以鄉音釋注或自古本有釐音耶<lb/>
　吳謂罷必綴一休字曰罷休史記吳王語孫武曰將<lb/>
　軍罷休盖亦古有此語<lb/>
慶厯九老會都官員外郎徐祐與少卿葉參俱以耆徳<lb/>
<pb n="KR2k0013_WYG_002-9b"/>
　告老而歸約為九老會晏元獻公杜正獻公皆寄詩<lb/>
　賛之晏詩首句云買得梧宫數畝秋便追黄綺作朋<lb/>
　儔杜詩卒章云如何九老人猶少應許東歸伴醉吟<lb/>
　時會者纔五人故杜詩云爾<lb/>
九老會後更名耆英又名真率元豐間章岵守郡與郡<lb/>
　之長老遊從各飲酒賦詩時米黻禮部以杭州從事<lb/>
　罷經由為作敘敘諸老之徳甚詳十老謂太中大夫<lb/>
　致仕上護軍濮陽縣開國子盧革仲新年八十二奉<lb/>
<pb n="KR2k0013_WYG_002-10a"/>
　議郎致仕騎都尉賜緋魚袋黄挺公操年八十二正<lb/>
　議大夫充集賢殿修撰致仕上柱國廣平郡開國侯<lb/>
　程師孟公闢年七十七朝散大夫致仕上輕車都尉<lb/>
　鄭方平道卿年七十三朝議大夫致仕護軍清豐縣<lb/>
　開國子賜紫金魚袋閭丘孝終公顯年七十三中散<lb/>
　大夫知蘇州軍州事河間縣開國伯護軍賜紫金魚<lb/>
　袋章岵伯望年七十三朝請大夫主管建州武夷山<lb/>
　冲佑觀賜紫金魚袋徐九思公謹年七十三朝議大<lb/>
<pb n="KR2k0013_WYG_002-10b"/>
　夫致仕上柱國彭城縣開國子賜紫金魚袋徐師閔<lb/>
　聖徒年七十二承議郎致仕騎都尉賜緋魚袋崇大<lb/>
　年靜之年七十一龍圖閣直學士正議大夫提舉杭<lb/>
　州洞霄宫清河郡開國侯張詵樞言年七十十人合<lb/>
　七百四十六嵗十老各有詩米芾序之<hi>中散大夫河間公清徳傑</hi>
　<hi>氣惟時老成高誼勁節縉紳所仰靜鎮吳國四周星紀威孚恵洽訟庭晨虚迺闢郡齋會九俊老惟内閣</hi>
　<hi>清河公神宇軒拔徳章昭融名威羌夷勲書册府正議大夫廣平公秀實孤映清標邁逺鬱建功利煥于</hi>
　<hi>汗青太中大夫濮陽公冲襟爽澈淑質端靖積厚施衍父子顯榮朝議大夫清豐公朝議大夫彭城公朝</hi>
<pb n="KR2k0013_WYG_002-11a"/>
　<hi>議大夫徐公朝散大夫鄭公並道韻虚曠内徳淳耀或中臺耆彦或四方膚使出處有裕終始一徳愷悌</hi>
　<hi>利愛布在世間承議郎崇君奉議郎黄君素行潔修里閈標凖早解簪紱仕路式瞻咸頎頎碩徳天錫難</hi>
　<hi>老貌若遼鶴言為龜鑑於時羽觴屢酬雅章迭作敘懐感遇樂時休眀顧眄之間穆如清徵薫如太和夫</hi>
　<hi>學本美身仕欲行志名節既立榮利後之若諸公積儲淵深未極經緯而不茍於得進退從容千祀可垂</hi>
　<hi>後生仰止以襄陽米芾倦游四海多出賔僚刻繪既𫝊屬為序引嗚呼樂道人善君子有之顧黻何堪忝</hi>
　<hi>於承命謹序</hi>
淳祐已酉月正人日郡守鄭霖會三學同舍序拜于天<lb/>
　慶齋堂會者四十二人天台鄭霖景説<hi>參持志諭存心長服膺學</hi>
<pb n="KR2k0013_WYG_002-11b"/>
　<hi>諭</hi>吳門顔岩世光<hi>節/性</hi>應天滕嚞景初<hi>養正</hi>天台周公眀<lb/>
　元徳<hi>養正</hi>吳門孔燁眀仲<hi>觀化/學諭</hi>吳門盛文韶景聲<hi>率履</hi>吳<lb/>
　門詹次騤平叟<hi>持志</hi>吳門滕照徳明<hi>養正</hi>會稽揚珍庭玉<lb/>
　<hi>允蹈</hi>三衢滕英傑徳秀<hi>養/正</hi>婺女吳邃囦仲<hi>誠意</hi>吳門張經<lb/>
　徳常<hi>節性過存心服膺習是</hi>會稽李士特奇父<hi>果行</hi>吳門錢振祖<lb/>
　季玉<hi>篤言</hi>嘉禾趙與理子正<hi>宗學立愛過懐徳</hi>三山趙綰夫景<lb/>
　揚<hi>宗學懐徳學錄</hi>吳門趙震亨子東<hi>果行過時中</hi>吳門朱杲晦叔<lb/>
　<hi>務本</hi>興化陳夀翁仁父<hi>篤信過果/行學諭</hi>三山陳夢圓宗震<hi>務本</hi>
<pb n="KR2k0013_WYG_002-12a"/>
　嚴陵諸葛克念師聖<hi>循理</hi>三山陳桂巖肖<hi>持志</hi>三山林應<lb/>
　炎光逺<hi>習是</hi>吳門陳伯章煥文<hi>誠/意</hi>吳門吕直之道夫<hi>持志</hi>
　三山陳龍炎剛伯<hi>誠意</hi>毗陵李煓子眀<hi>存心</hi>吳門范爽邦<lb/>
　景哲<hi>守約</hi>三山鄭宏洪甫<hi>率/履</hi>吳門干天麟仁仲<hi>習是</hi>合陽<lb/>
　侯爟季立<hi>持志</hi>通川高仁立仲立<hi>立禮</hi>吳門陳由之子是<lb/>
　<hi>誠意</hi>吳門趙時㻽徳玉<hi>眀賢過/懐徳</hi>通川高仁洽君澤<hi>立禮</hi>吳<lb/>
　門張應高仰之<hi>貫通</hi>天台范應時龢甫<hi>習是</hi>金華范士表<lb/>
　仲端<hi>服膺</hi>南劒陳洧有之<hi>率/履</hi>臨安章昌朝文叔<hi>經徳</hi>三山<lb/>
<pb n="KR2k0013_WYG_002-12b"/>
　陳鈺伯堅<hi>養正</hi>通川陸應霆伯聲<hi>服/膺</hi>序曰<hi>淳祐九年嵗在己酉天基</hi>
　<hi>錫宴之後二日三學同舍序拜于吳門天慶觀禮成讌于郡之春雨堂有執爵而祝者三始酌曰侯自製</hi>
　<hi>錦而厯符節加恵此邦尚矣願守五年之信終始如一毋廢甘棠又酌曰仕而行義敬共厥職願毋愧羔</hi>
　<hi>羊又酌曰學優則仕時當其可願無負乎豐芑於是合席皆作而謝曰凡我同盟冇味斯言是集也序以</hi>
　<hi>齒交以禮會以文隠然鄉飲之遺風依然齋廬之舊習歡然相愛而又有規焉古之人飲食必祝歌詩以</hi>
　<hi>見志其庶幾乎○又春雨堂即事詩曰十年随牒訪三高不覺星星上鬢毛尚憶虀鹽形夜夢聊因椒柏</hi>
　<hi>薦春醪文明再會知何日臭味相投屬我曹總是虞庠舊培植致君當不愧夔臯</hi>
　吳郡志卷二<lb/>
</p>
<p>
</p>
  </div>
<div>
                <head>吳郡志卷三</head>
    <p>
<pb n="KR2k0013_WYG_003-1a"/>
欽定四庫全書<lb/>
　吳郡志卷三　　　　　　宋　范成大　撰<lb/>
　　城郭<lb/>
太伯城周三里二百步外郭三百餘里在西北隅名曰<lb/>
　故吳又曰吳城在今梅里平墟人民皆田其中<lb/>
闔閭城吳王闔閭自梅里徙都即今郡城始闔閭舉伍<lb/>
　子胥於耕野以為行人以客禮事之與謀國政問子<lb/>
　胥曰寡人欲彊國霸王何由而事濟子胥對曰臣聞<lb/>
<pb n="KR2k0013_WYG_003-1b"/>
　治國之道安君理民為上闔閭曰其術奈何子胥曰<lb/>
　凡欲安君治民興霸成王從近制逺必先立城郭設<lb/>
　守備實倉廩治兵庫斯則其術也闔閭曰善夫築城<lb/>
　郭立倉庫因地制宜豈有天氣之數以威鄰國者乎<lb/>
　子胥曰有闔閭曰寡人委計於子乃使相土嘗水象<lb/>
　天法地築大城周迴四十七里陸門八以象天之八<lb/>
　風水門八以法地之八卦築小城周十里門之名皆<lb/>
　伍子胥所制東面婁匠二門西面閶胥二門南面盤<lb/>
<pb n="KR2k0013_WYG_003-2a"/>
　蛇二門北面齊平二門唐時八門悉啟劉夢得詩云<lb/>
　二八城門開道路許渾詩云共醉八門回畫舸今惟<lb/>
　啟五門八門吳地記所紀而不載葑門續經載葑門<lb/>
　而謂平門一名巫門與赤門二門皆不在八門之數<lb/>
　盖考之於今者如此方故吳時東門不開欲以絶越<lb/>
　也梁吳均吳城賦曰古樹荒烟幾百千年云是吳王<lb/>
　所遷東有鑄劒殘水西有舞鶴故廛縈具區之廣澤<lb/>
　宕姑蘇之逺山僕本蓄怒千悲億恨況復荆棘蕭森<lb/>
<pb n="KR2k0013_WYG_003-2b"/>
　叢羅網蔓亭梧百尺皆厯地而生枝階筠萬丈或至<lb/>
　杪而無葉不見春花夏薰惟聞秋蟬冬蝶水魅晨定<lb/>
　山鬼夜驚不知四海九州乃復有此吳城<hi>杜牧吴城詩二月春</hi>
　<hi>風江上來水晶波動碎樓臺吳王宫殿栁含翠蘇小宅房花正開解舞細腰何處往能歌姹女逐誰回千</hi>
　<hi>秋萬古無消息國作荒原人作灰</hi>
閶門文選注吳王闔閭立閶門象天閶闔門吳越春秋<lb/>
　曰城立昌門者象天通閶闔風也南史及𫝊記中或<lb/>
　書作昌門盖字之訛吳越春秋又曰昌門亦名破楚<lb/>
<pb n="KR2k0013_WYG_003-3a"/>
　門吳伐楚自此門出也孫堅母夢腸繞昌門俗𫝊昌<lb/>
　門魯班所造又𫝊楚封春申君於吳號云破楚改曰<lb/>
　昌門亦非是小説或謂名望齊門乃與齊門相犯非<lb/>
　是陸機吳趨行云吳趨自有始請從閶門起文選注<lb/>
　引吳地記昌門者闔閭所作名曰閶闔門高樓閣道<lb/>
　按陸機所賦此門在晉時樓閣之盛如此本朝承平<lb/>
　時門上亦有樓三間甚宏敞蘇舜欽嘗題詩於上今<lb/>
　廢<hi>張繼詩耕夫占募逐樓船春草青青萬頃田試上吳門看郡郭清眀幾處有新烟韋應物獨鳥下高</hi>
<pb n="KR2k0013_WYG_003-3b"/>
　<hi>樹遥知吳苑園淒涼千古事日暮倚閶門白居易閶門四壁鬱蒼蒼始覺州雄土俗强十萬人家供課税</hi>
　<hi>五千子弟守封疆闔閭城碧鋪秋草烏鵲橋紅帶夕陽處處樓前飄管吹家家門外泊舟舫雲埋虎寺山</hi>
　<hi>蔵色月耀娃宫水放光曽賞錢塘嫌茂苑今来未敢苦誇張蘇舜欽年華苒苒催人去雲物蕭蕭又變秋</hi>
　<hi>家在鳳皇山下住江山何事苦相留</hi>
婁門秦婁縣所直又謂之疁今謂之崑山崑山縣東北<lb/>
　三里許有村落名婁縣盖古縣治所寓也<lb/>
齊門齊景公與吳戰不勝以少女嫁吳太子終纍所謂<lb/>
　涕泣而女於吳者終纍闔閭長子夫差兄也早亡齊<lb/>
<pb n="KR2k0013_WYG_003-4a"/>
　女思家吳王於此作九層飛閣令女登以望齊故名<lb/>
　<hi>陸廣微吳地記</hi>
胥門伍子胥宅在其傍吳地記云石碑見在今亡此門<lb/>
　出太湖道也今水陸二門皆塞而新姑蘇臺館乃據<lb/>
　其上<hi>皮日休詩青翰虚徐夏思清愁烟漠漠荇花平醉來欲把田田葉盡裹當時醒酒鯖陸龜䝉細</hi>
　<hi>槳輕撶下白蘋故城花榭緑隂新豈無今日逃名士試問南塘著履人</hi>
盤門吳地記云吳嘗名蟠門刻木作蟠龍以鎮此又云<lb/>
　水陸縈回徘徊屈曲故謂之盤<hi>補注</hi>門有樓寶慶三年<lb/>
<pb n="KR2k0013_WYG_003-4b"/>
　秋大風雨樓門俱壊紹定二年冬郡守李夀朋新作<lb/>
　之規制視舊有加<lb/>
蛇門在巳方故云又云越在巳地吳作木蛇北向示越<lb/>
　屬吳也吳地記謂有陸無水即與陸門八之説相迕<lb/>
　然今巳位正是漕河通過安得無水但門已廢不可<lb/>
　攷爾<lb/>
匠門又曰干將門續經止曰將門吳王使干將鑄劒於<lb/>
　此故曰將門今謂之匠音之訛此門本出海道通大<lb/>
<pb n="KR2k0013_WYG_003-5a"/>
　海㳂松江下滬瀆今廢<lb/>
葑門續經曰當作封門取封禺之山以為名故屬吳郡<lb/>
　後屬吳興今但曰葑門葑門陸路嘗塞范文正公開<lb/>
　之今俗或訛呼富門<lb/>
赤門平門續經謂不在八門之數平門一名巫門巫咸<lb/>
　所葬巫平字畫相近今猶有赤門灣近葑門吳地記<lb/>
　又云又有葑門赤門栗門魴䱐門葑赤已見上魴䱐<lb/>
　之類皆無所據<lb/>
<pb n="KR2k0013_WYG_003-5b"/>
開胥蛇門議胡舜申所作其説甚詳今具載之舜申乃<lb/>
　舜陟之弟也通風土隂陽之術世所𫝊江西地理新<lb/>
　法出於舜申紹興間自績溪徙居吳暇日以其術行<lb/>
　四郭而相之以為蛇門不當塞作吳門忠告一篇曰<lb/>
　吳城以乾亥山為主陽山是也山在城西北屹然獨<lb/>
　高為衆山祖傑立三十里之外其餘岡阜纍纍如羣<lb/>
　馬南馳皆其支隴城居隴前平夷如掌所謂勢來形<lb/>
　止全氣之地也如秪自城中觀之則城中之地亦惟<lb/>
<pb n="KR2k0013_WYG_003-6a"/>
　西北最高是乾亥無疑乾為天亥則紫微帝座所次<lb/>
　是謂貴龍此城既主是山法當用金局乾亥於大五<lb/>
　行屬金故也山如此水則當與山相應此邦水勢自<lb/>
　東南貪狼西南及正西武曲以至西北巨門等位來<lb/>
　其來皆聚於太湖由正北廉貞及正東東北禄存而<lb/>
　去以入于江而歸之海其來去無一不合金局之法<lb/>
　故自古常為大郡國今為行都藩輔而吳中人物繁<lb/>
　夥冠蓋崢嶸所以常甲於東南今觀水之流派常自<lb/>
<pb n="KR2k0013_WYG_003-6b"/>
　閶盤二門入即西南西北水也由葑婁齊三門出即<lb/>
　正東正北東北水也其於來去之法固合然所以導<lb/>
　迎善祥氣者尚有缺然盖胥塘自正西帝旺來是謂<lb/>
　武曲之水本由胥門入運河自吳江東南長生來是<lb/>
　謂貪狼之水本由蛇門入頃嵗乃塞胥蛇二門而生<lb/>
　旺之水遂不得朝鄉城中此其為害眀隂陽風水者<lb/>
　常嘆息於斯胥塘之水尚由閶盤二門委曲而入城<lb/>
　東南長生之水乃環城而東徑由葑門之外以出於<lb/>
<pb n="KR2k0013_WYG_003-7a"/>
　城中了不相關此尤可歎惜故自頃以來城市蕭條<lb/>
　人物衰歇富室無幾且無三世能保其居安土宦達<lb/>
　者比承平時寖少至建炎之禍一切掃地至舉城無<lb/>
　區宅能存數百千年未之有也按地理法生旺二水<lb/>
　利害最切猶人身氣血榮衛今塞絶之能安强乎眀<lb/>
　知者願圖回其事復開二門導水入城以幸此邦可<lb/>
　也胥門適當姑蘇新館勢不可動又武曲但主財富<lb/>
　而已蛇門之水為貪狼主文筆官職之事於理為重<lb/>
<pb n="KR2k0013_WYG_003-7b"/>
　復開之便政和修城於諸故門雖已塞然皆刻石於<lb/>
　右以識今石刻具存但襲府圖之誤以蛇門為赤門<lb/>
　爾蛇門在城之巳方故以蛇名赤門以在城正南至<lb/>
　陽之地其義可考況蛇門直南正對吳江運河今舟<lb/>
　船自南來非東入葑門即西入盤門皆迂逺十數里<lb/>
　於水行非便昔吳王闔廬始作城伍子胥實規畫之<lb/>
　立陸門八以象八風水門八以象八卦其後諸門開<lb/>
　閉不常吳時欲以絶越遂不開東南門即蛇門也不<lb/>
<pb n="KR2k0013_WYG_003-8a"/>
　知塞絶生氣故終為越所滅兹亦眀効大驗至吳晉<lb/>
　李唐時諸門未嘗不開故左太冲賦吳都有通門二<lb/>
　八水道陸衢之語劉夢得詩亦曰二八城門開道路<lb/>
　故晉唐時吳下最為雄盛今所啟門者五餘皆閉塞<lb/>
　而甚不可塞者惟蛇門究所以閉塞圖經之説為其<lb/>
　多途艱於守衛幾禁噫抑末矣今清蹕暫駐錢塘吳<lb/>
　尤當開東南之門以申朝拱之義焉吳城門不常啟<lb/>
　閉舊矣昔年盖嘗於八門之外又開赤平二門而葑<lb/>
<pb n="KR2k0013_WYG_003-8b"/>
　門陸衢蓋嘗塞矣范文正公守郡始命闢之往來至<lb/>
　今為便誠能逺迹晉唐近效文正復闢蛇門東南虛<lb/>
　秀之氣疏導迅發儒道利亨文物之盛非復今日吳<lb/>
　下矣乾道甲申冬直祕閣沈度守郡與舜申舊同寮<lb/>
　知其説心善之眀年春邦人以為請度即命官吏行<lb/>
　視其處將以十二月乙丑啟蛇門部置巳定會屬邑<lb/>
　輒呼帶郭民戸悉具畚鍤剋期赴役號召隱然有異<lb/>
　意者以為擾民度避謗乃止淳熙乙未春祕閣修撰<lb/>
<pb n="KR2k0013_WYG_003-9a"/>
　韓彦古起復為守其秋邦人申前請彦古欣然從之<lb/>
　卜以九月十二日庚寅差役八月彦古罷是時舜申<lb/>
　年八十五矣慨然惋惜謂天時人事難合如此復為<lb/>
　後序告來者詞贅不録<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志卷三<lb/>
</p>
<p>
</p>
  </div>
<div>
                <head>吳郡志卷四</head>
    <p>
<pb n="KR2k0013_WYG_004-1a"/>
欽定四庫全書<lb/>
　吳郡志卷四　　　　　　宋　范成大　撰<lb/>
　　學校<lb/>
府學在南園之隅景祐元年范仲淹守鄉郡二年奏請<lb/>
　立學得南園之㢲隅以定其址元祐四年純禮持節<lb/>
　過家又請于朝復得南園隙地以廣其垣卒父志也<lb/>
　紹興十一年梁汝嘉建大成殿十五年王㬇繪兩廡<lb/>
　像創講堂闢齋舍規模宏敞視昔有加乾道九年丘<lb/>
<pb n="KR2k0013_WYG_004-1b"/>
　崈造直廬淳熙二年韓彦古剏采芹卬高二亭十六<lb/>
　年趙彦操建御書閣五賢堂在講堂左五賢謂陸贄<lb/>
　范仲淹范純仁胡瑗朱長文也<hi>朱長文記兩儀定位學校興矣五教既敷</hi>
　<hi>學校立矣禮義不可一日忘故學校不可一日廢也昔唐虞三代之盛未嘗不以建學嚴師為先務内則</hi>
　<hi>王世子羣后卿大夫元士之適子其入以齒外則塾黨鄉遂之間其教以時下至於四方萬國之逺皆命</hi>
　<hi>之為庠序其法詳矣故始於直寛剛簡而防其失次以歌詩音律而致其和者此堯舜之典樂所以教也</hi>
　<hi>以智仁聖義忠和為之徳孝友睦婣任恤為之行禮樂射御書數為之藝此周之大司徒鄉大夫所以教</hi>
　<hi>也上之所以教於下下之所以應於上若置郵而𫝊命也若決江河莫之能禦也書美萬邦黎獻可以共</hi>
<pb n="KR2k0013_WYG_004-2a"/>
　<hi>為帝者之臣詩稱成人有徳小子猶有所造其材之可用如此盖當是時風化行習俗美人人有士君子</hi>
　<hi>之器雖畎畝之賤山林之幽亦為仁義之所漸摩禮樂之所陶染咸入于善置兔而不忘敬敦葦而不忍</hi>
　<hi>踐豈有暴亂萌於心姦宄害於事者哉此建學之效也王道衰禮義廢獨一魯侯能修泮宫囚馘之獻猶</hi>
　<hi>不離此邦人頌焉戰國之際孟軻猶歴説時君謹庠序之教申孝弟之義終濶而不用習大亂迄於秦棄</hi>
　<hi>儒任法民不知學而疾視其君蠭起而墟秦矣漢方休息元元未遑先王之教世宗奕奕首善于京其臣</hi>
　<hi>有若董仲舒者為大夫文翁者為守吏皆尚儒術迺詔置博士弟子之員而立學校官於郡國其課士必</hi>
　<hi>以經藝盖士不素養則徳難遽考使因學以知經因經以會道庶乎有成矣東京内盛三雍之儀不及於</hi>
　<hi>外而鄭興賈逵馬融鄭康成之徒繼為人師以經相授囊括古典六學寖眀是以時政雖亂於上而義士</hi>
<pb n="KR2k0013_WYG_004-2b"/>
　<hi>交起於下抗節濡足用救陵夷漢賴以不亡者百餘年魏分晉弱事不足道唐之文物盛矣而尚賦以取</hi>
　<hi>人世薄經術以文辭相夸夫文所以宣志也觀其文則志可廋哉故元臣碩老多由辭科以出神宋受命</hi>
　<hi>遏亂興治乗輿常幸國庠親臨講席是時勲臣宿將並列藩鎮庠序雖未興而鴻儒碩生聞風以起有若</hi>
　<hi>戚堅素在睢水神眀逸在終南皆聚徒講授髦俊歸之其後陪京方面之守臣稍請興學自景祐中范文</hi>
　<hi>正公作學於吳又剏於潤滕子京建於湖慶厯之盛文正公參預機政而石守道孫眀復首居太學是時</hi>
　<hi>仁宗開天章閣召輔臣八人問以治要文正公復以學校為對於是詔天下皆立學神宗之時立三舍法</hi>
　<hi>置州郡教官皆試可而後授今上嗣位申命近臣薦堪内外學官者方聖朝承平之久而長育之勤雖瀕</hi>
　<hi>海裔夷之邦執耒垂髫之子孰不抱籍綴辭以干榮禄襃然而赴詔者不知其幾萬數盖自昔未有盛於</hi>
<pb n="KR2k0013_WYG_004-3a"/>
　<hi>今也凡命教之法以經術觀其學以詞賦觀其文以論䇿觀其智所取兼於漢唐而徳行道藝之士參出</hi>
　<hi>乎其中矣然欲合二帝三代之法使人人有士君子之器在吾君相之所潤色也始姑蘇郡城之東南有</hi>
　<hi>夫子廟所處隘陋方文正公以天章閣待制守是邦欲遷之高顯相地之勝莫如南園南園者錢氏之所</hi>
　<hi>作也高木清流交䕃環釃乃割其㢲隅以建學廣殿在左公堂在右前有泮池旁有齋室是時學者才逾</hi>
　<hi>二十人或言其太廣文正曰吾恐異日以為小也於是召安定先生首當師席英才雜遝自逺而至厥後</hi>
　<hi>登科者逾百數多致顯近繇景祐訖今五十餘載學者倍蓰於當時而居不加闢也長文適忝命掌學周</hi>
　<hi>視黌舍傾陊褊迫寒薄暑焮諸生病之來者無所處乃與同僚議請南園隙地以廣齋廬屢諗於郡守部</hi>
　<hi>刺史病財用之不給會文正之子兵部侍郎公純禮以厚徳逺業見器朝廷出自奉常制置江淮六路漕</hi>
<pb n="KR2k0013_WYG_004-3b"/>
　<hi>事持使者節過鄉上冢迺以學舍之隘白公公既即學拜文正公遺像延見諸生感慨陳迹即奏言蘇潤</hi>
　<hi>之學皆先臣所建後之人不葺而齋室不芘風雨講習無所願給錢修廣而今太守諫議王公在潤先以</hi>
　<hi>潤學為請有詔各以度牒十紙充其費時元祐四年五月也前守戸部劉公珵選官治役度用賦工會汪</hi>
　<hi>公自潤易蘇下車三日臨視興作命工載築填汙立基如講之素益以關賦之材助以亡命之卒完舊剏</hi>
　<hi>新累工逾萬朞嵗而告成不以一分取於民公堂擴如也廊廡翼如也齋室凡二十二而始作者十為屋</hi>
　<hi>摠百有五十楹而初建者三之一立文正公安定先生祠宇遷校試㕔於公堂之隂榜曰𫝊道庖厨澡室</hi>
　<hi>莫不嚴潔窈然而深曠然而明其處也寛其容也衆南楹引愛日北牖延清風咸適其宜矣凡學田之佃</hi>
　<hi>於人而隱没者為之括而實之屋之僦於市而已壊者為之新而復之養士之資由此不匱皆太守所命</hi>
<pb n="KR2k0013_WYG_004-4a"/>
　<hi>也夫儒者早暮孜孜從事於典籍茍居處之不佚餱糧之不豊而責其勤難矣故嚴其宫足其餉所以敎</hi>
　<hi>也且吳為東南都會自泰伯三遜天下延陵脱屣千乗言偃以學稱嚴助以文著朱張顧陸世多顯者此</hi>
　<hi>誠禮義之區儒雅之藪也今夫興學以教者豈徒貴其中程課躐科等哉必也為文足以貫道為經足以</hi>
　<hi>通理立於朝廷則謀王體賛國論仕於郡縣則宣恵澤興事功其餘風所扇猶將使人老老而幼幼夫夫</hi>
　<hi>而婦婦室有忠信俗有廉潔然後知新學之作豈専以棟宇為哉君子謂兵部公善述其先志可謂之孝</hi>
　<hi>正諫公樂成於教育可謂之仁惟孝與仁於是著矣正諫公以道立朝忠精不回其治吳朞月吏民感其</hi>
　<hi>徳而安其政晝坐郡閤事至即決已而與賔客雍容笑語沛然冇餘裕方學之成吳人莫不欣悦鼔舞望</hi>
　<hi>車馬之來而樂芹藻之采也見命作記確辭莫獲輒系之聲詩刻之隆碣以告于後世云詩曰惟帝光宅</hi>
<pb n="KR2k0013_WYG_004-4b"/>
　<hi>錫民保極曷以臻兹惟教之積降漢迄唐以經以文元臣碩老世偉其人天佑神宋七聖繼徳右儒尚文</hi>
　<hi>經緯九域肇開雍庠周設泮序興賢舉能嵗幾千數維吳有學文正是興師眀友諒俊傑紹登歴載五紀</hi>
　<hi>烝然髦士將圯其隘士罔能止翼翼膚使繼𫐠其先建言于朝授牒易泉邦牧承命以新以廣匪憚厥勤</hi>
　<hi>資我敎養高堂邃廡環闢羣齋潭潭其深濟濟其來孰居是堂勿尸厥職亶爾誠心傳道解惑凡處是齋</hi>
　<hi>勿嬉勿息道徳淵源辭章潤色拱把之木長而參雲涓勺之水滌而流坤匪學之設惟材之成是眀是翼</hi>
　<hi>永賛丕平鄭仲熊重修大成殿記略云郡邑置夫子廟於學以嵗時釋奠盖自唐貞觀以來未之或改我</hi>
　<hi>宋有天下因其制而損益之姑蘇當浙右要區規橅尤大更建炎戎馬蕩然無遺雖修學宫於荆榛瓦礫</hi>
　<hi>之餘獨殿宇未遑議也每春秋展禮於齋廬已則置不問殆為闕典今寶文閣直學士括蒼梁公來牧之</hi>
<pb n="KR2k0013_WYG_004-5a"/>
　<hi>眀年實紹興十有一禩也二月上丁修祀既畢乃惕然自咎揖諸生告之曰天子不以汝嘉為不肖俾再</hi>
　<hi>守兹土顧治民事神皆守之職惟是夫子之祀教化所基尤宜嚴且謹而拜跪薦祭之地庳陋乃爾其何</hi>
　<hi>以竭虔妥靈汝嘉也不敢避其責曩嘗去此彌年若有所負尚安得以罷輭自恕復累後人乎他日或克</hi>
　<hi>就緒願與諸君落之於是謀之僚吏搜故府得遺材逾千枚取贏貲以給其費鳩工庀役各舉其任歳月</hi>
　<hi>訖功民不與知像設禮器百用具修至於堂室廊序門牖垣牆皆一新之</hi>
六經閣舊有之吳學始於范文正公後更八政始成而<lb/>
　此閣成於富嚴郎中先是張伯玉嘗以郡從事主學<lb/>
　後帥浙東閣始成世𫝊邦人謁記於伯玉伯玉令參<lb/>
<pb n="KR2k0013_WYG_004-5b"/>
　佐擬撰皆不如意一日對衆援筆書首句云六經閣<lb/>
　子史在焉不書尊經也坐皆歎服<hi>張伯玉六經閣記云六經閣諸子百</hi>
　<hi>家皆在焉不書尊經也吳郡州學始由高平范公經構之至今尚書富郎中十年更八政學始大成而繼</hi>
　<hi>之六經閣又建先時書籍草創未暇理緝厨之後廡澤地汙晦日滋散脱觀者惻然非古人藏象魏拜六</hi>
　<hi>經之意至是富公始與吳邑長洲二大夫以學本之餘錢就之市材直公堂之南臨泮池構層屋起夏六</hi>
　<hi>月乙酉至秋八月甲申凡旬有七浹計庸千有二百作楹十有六棟三架霤八桷三百八十有四二戸六</hi>
　<hi>牖梯衡楶棁圬墁陶甓稱是祈於久故爽而不庳酌於道故文而不華經南嚮史西嚮子集東嚮標之以</hi>
　<hi>緗帙掲之以油黄澤然區處如蛟龍之鱗麗如日月之在紀不可得而亂矣則天地之極致皇王之高道</hi>
<pb n="KR2k0013_WYG_004-6a"/>
　<hi>生人之紀律舉在是矣古者聖人之設教也知函夏之至廣生齒之至衆不可以頤解耳授故教之有方</hi>
　<hi>導之有原乃本庠序之風師儒之説始於邦達於鄉至於室莫不有學烜之以文物聳之以聲眀先用警</hi>
　<hi>策其耳目然後清發其靈腑故其習之也易其得之也深其教不肅而成不煩而治敺元元之入善域優</hi>
　<hi>而柔之俾自得之萬世之後尊三王四代法者無它焉教化之本末馴漸也然則觀是閣者知六經之在</hi>
　<hi>則知有聖人之道知有聖人之道則知有朝廷之化知有朝廷之化則嚮方之心日懋一日禮義之澤流</hi>
　<hi>於外絃誦之聲格于内其為惡也無所從其為善也有所歸雖不欲徙善逺罪納諸太和不可召康公之</hi>
　<hi>詩曰豈弟君子來游來歌子思子之説云布在方冊人存則政舉凡百君子繇斯道覺斯民暢皇極序彛</hi>
　<hi>倫者捨此而安適得無盡心焉諸儒謂伯玉嘗從事此州游學滋久宜刋樂石庶幾永永無忽</hi>
<pb n="KR2k0013_WYG_004-6b"/>
御書閣淳熙十四年郡守祕閣修撰趙彦操即六經閣<lb/>
　舊址為之以奉高宗皇帝所賜御書石刻六經先是<lb/>
　累政欲作弗果彦操始克立遂為郡庠壯觀焉<hi>洪邁記若</hi>
　<hi>稽古高宗皇帝實天生徳既以聰眀聖武戡濟多難垂中興億年之基洎保大定功投戈息馬於世紛萬</hi>
　<hi>殊泊乎無一嗜玩惟翰墨閫域天縱神與特致志顓心不舍食息淵妙沈著顧韋誕鍾繇所擅正書中取</hi>
　<hi>威定霸高處視古無上帝中第一殆隘麽不足言羲獻諸庾固已望洋斂避矧唐歐虞褚薛輩直可臺輿</hi>
　<hi>命也詩書易春秋孝經論語孟軻氏凡幾書書凡幾帙帙几幾字一一肆筆而成翥鳳翔鸞震盪輝赫端</hi>
　<hi>正嚴重肅如神眀當是時每終一經輒詔玉冊官摹刻徧以石本侈錫方夏光天之内盖郡戴其書昔人</hi>
<pb n="KR2k0013_WYG_004-7a"/>
　<hi>謂萬世之下一遇大聖而知其解者是為旦莫之遇況乎親見帝王以為之師恩斯勤斯士宜如何報也</hi>
　<hi>妥奉當在頖宫蘇為吳盛府故有六經閣燬於兵紹興中守臣寶文閣學士王㬇始改建學室宇宏備夸</hi>
　<hi>雄它邦閣獨未克立而庋置石經於大成殿仍儉就寡瓜華薌火之敬弗答弗涓揆於祗瞻殊甚不稱寥</hi>
　<hi>寥向四紀郡博士領諸生數有請二千石亦數留意然畫不堅定會其凡輒中止更數十政訖莫之能為</hi>
　<hi>淳熙十四年祕閣修撰趙彦操至平易中和敏絜莅業用善教得民蘇比比多事且去天咫尺南北問塗</hi>
　<hi>者銜舟接軸冗叢厥身居東道主第知承迎過客趣了亭𫝊為先務樸遫馬上戴星而入民瘼不暇問尚</hi>
　<hi>安以教化勸功為哉彦操纔旬月久非能滋民使多浚財使豊辟土使廣而千里一旦廓廓如仙晨道院</hi>
　<hi>於是以一閣之任自予即舊址度為三楹兩翼三其檐為高六十尺為廣七十有五尺材木以壯買瓦石</hi>
<pb n="KR2k0013_WYG_004-7b"/>
　<hi>以願市工以募來發公帑贏儲千萬給費相以飡錢二十之一毫釐之須於我乎取慮卜於素五縣乃不</hi>
　<hi>知去年秋七月壬戍命日今年春二月丁夘成一區之宫若飛從天外行人駭觀凝立如植彦操寫其製</hi>
　<hi>以告當塗守邁使識本末臣恭惟西清肅穆敞閒之處至尊夀皇聖帝奉先追孝方勒崈焕章建官列職</hi>
　<hi>燕迪宸奎之昭回上模紫清一時臣子宜有以効尺寸彦操羽儀宗支嘗典正京邑參侍從兹息匽輔藩</hi>
　<hi>首能擴尊君親上然後興學之誼鳩此巨役章天顯休僉謂當刋表樂石以誌不朽其詞曰故吳所都上</hi>
　<hi>直斗牛今為畿輔氣壓百州沈沈學宫鼎以傑閣爛其天光照我海岳倬哉高皇肆筆成書石經百巻方</hi>
　<hi>國是儲岧嶤干雲翬若有造誰其尸之臣曰彦操洞庭之山具區五湖龍螭萬數右翼左趨惟爾有神寔</hi>
　<hi>主張是時節來朝敬于萬禩</hi>
<pb n="KR2k0013_WYG_004-8a"/>
　　<hi>補注</hi>吳學久不修寶慶三年秋七月大風雨殿閣堂<lb/>
　　館直舍門廡齋亭皆摧圯欲壓紹定二年以復田<lb/>
　　得租遂新之始於憲守林介成於郡侯李夀朋吳<lb/>
　　濳作修學記陳耆卿作復田記併附於後<hi>修學記濳同里</hi>
　　<hi>汪君泰亨教授吳學學有田為豪右隱占久君條具始末聞于守相聞于部刺史轉聞于相國迄歸</hi>
　　<hi>田且得所負積賦為錢三百五十萬有奇君曰有田矣不患無以養也有養矣不可無以安也顧瞻</hi>
　　<hi>學宫日頽月圯遂捐錢有事改作憲守林公介佐以他錢五十萬後來者刑獄使者王公與權常平</hi>
　　<hi>使者王公栻郡太守李公夀朋皆相眂繼金粟財益衍用不匱仆興僵立朽革腐新悉就條理舊為</hi>
<pb n="KR2k0013_WYG_004-8b"/>
　　<hi>屋七百五十桯一一皆新美矣若耆宿若宗胄若業武遊學亦各有次獨童而習者教毓未備迺别</hi>
　　<hi>敞一齋曰小學蓋鳩工於紹定戊子冬十一月粤已丑秋七月既功於是吳學益奐然甲東南矣夫</hi>
　　<hi>物囿於數者有成必有毁天地日月宇宙江山不能逃焉而所以扶持於不壊不滅者人也彼大者</hi>
　　<hi>固巳如此矣況小乎故新而久必敝敝而久必壊壊而久必泯學堂基於文正范公父子中更南渡</hi>
　　<hi>歴紹興閲乾道至淳熙渉賢守數人經時數十載始大備而其積累艱難亦可喟息矣能及其敝而</hi>
　　<hi>未壊壊而未泯疾起而扶持舉斯加彼察乎天地日月宇宙江山所以不壊不滅者斯豈不足以盡</hi>
　　<hi>人道而宏教法哉諸生朝游而夕息景行先喆睹文正容貌而企慕其為人其未仕也必如文正刻</hi>
　　<hi>苦自厲以六經為師文章論説一本仁義而後可其既仕也必如文正有是非無利害與上官往復</hi>
<pb n="KR2k0013_WYG_004-9a"/>
　　<hi>論辯不以官職輕人性命而後可其仕而通顯也必如文正至誠許國終始不渝天下聞風夷狄委</hi>
　　<hi>命而後可誠如是矣則不負今相國今部刺史守相今郡文學所以幸恵爾學者庶幾濳言抑有述</hi>
　　<hi>焉是嵗九月望日宛陵吳濳記復田記按吳郡圖刻建學昉文正范公主學昉安定胡先生先生學</hi>
　　<hi>法𫝊天下未墜學官在一州亦未廢也而田有不守者盖公斥勝地為宫又擇沃壤為田更建炎亡</hi>
　　<hi>其籍而紹淳之石與版獨爛如也不幸漁於豪民之手黠吏羽翼之株逺穴深漫弗省治故在常熟</hi>
　　<hi>縣為田千六百九十畝而租之入者僅千畮焉盖十有九年更幾部使者郡守不能直幾校官不得</hi>
　　<hi>直而得直者汪君泰亨能直之者林公介章公良朋司馬公述也方林公之攝守也汪君力以告公</hi>
　　<hi>力主之已而章公為守又力主之既主之直矣有撼者司馬公為使繼直其事遇林公再攝守復深</hi>
<pb n="KR2k0013_WYG_004-9b"/>
　　<hi>直其事遂得直盖歸其冒没六百二十畮又歸其閒羨四百餘畮士類起舞矣迺並祠三公于學而</hi>
　　<hi>請記于余余惟三代盛時無地無學而無家無田故學之宫不待興田不待給而所謂良民者即其</hi>
　　<hi>所謂秀士也其後士與民二矣給之田以助學盖將使士之秀者専之而迺使民之無良者奪之其</hi>
　　<hi>於義何居而不知此邦之田則文正所給之田也給以助學則安定所主之學也自景祐以來言哲</hi>
　　<hi>輔者孰如文正言明師者孰如安定二賢光氣覆罩八表豈以一州親沐嘉澤親染餘誨而可廢隊</hi>
　　<hi>之乎以十有九年之湮没而還之一朝其還者時也所以還者人也此三公之所以有賜於學也人</hi>
　　<hi>知三公之賜之深由其主之之力而不知汪君之請之力其賜槩不淺也雖併祠可也夫三公治文</hi>
　　<hi>正之地而汪君司安定之席者也或主養或主教一也凡爾多士因其養而遡其所以養如見文正</hi>
<pb n="KR2k0013_WYG_004-10a"/>
　　<hi>焉因其教而遡其所以教如見安定焉以是學古窮經砥操厲行未達則治已達則治天下國家將</hi>
　　<hi>使事業顯融名聲輝焯後之人見其盛而推其所自曰吳學之士也不負教與養者也其豈非三公</hi>
　　<hi>與汪君之意夫其豈非文正安定之意夫紹定二年八月朔日天台陳耆卿記</hi>
貢院在西河西明澤橋北舊西比較酒務基乾道四年<lb/>
　郡守姚憲建范成大書額<lb/>
　　縣學記<lb/>
吳郡自古為衣冠之藪中興以來應舉之士倍承平時<lb/>
　後五縣皆興學然其盛衰則繫令之賢否紹興間程<lb/>
<pb n="KR2k0013_WYG_004-10b"/>
　沂為崑山令重修學張九成作記或謂九成託此以<lb/>
　諷遂不入石集中亦不載比訪得之附於後<hi>梁肅崑山縣學</hi>
　<hi>記學之制與政損益故學舉則道舉政汙則道汙崑吳東鄙之縣先是縣有文宣王廟廟堂之後有學室</hi>
　<hi>中年兵饉荐臻堂宇大壊方郡縣多故未遑繕完其後長民者或因而葺之以民尚未泰故講習之事設</hi>
　<hi>而不備大厯九年太原王綱以大理司直兼縣令既釋奠於廟退而歎曰夫化民成俗以學為本是而不</hi>
　<hi>崇何政之為乃諭三老主吏整序民飾班事大啟室于廟垣之右聚五經于其間以邑人沈嗣宗躬履經</hi>
　<hi>學俾為博士於是遐邇學徒或童或冠不召而至如歸市焉公聽治之暇則往敷大猷以聳之博考眀徳</hi>
　<hi>以翼之優而柔之使自求之掲而厲之使自趨之故民見徳而興行之於鄉黨洽於四境父篤其子兄勉</hi>
<pb n="KR2k0013_WYG_004-11a"/>
　<hi>其弟有不被儒服而行莫不恥焉僉曰公主於設教嚮其末不墜其本易其俗不失其宜也𫝊曰本立而</hi>
　<hi>道生昔崔瑗有南陽文學志王粲有荆州文學志皆表儒訓以著不朽遂繼其流為縣學記俾來者知我</hi>
　<hi>邑經藝文教之所以興是嵗龍集乙夘公為縣之眀年也大厯九年日月梁肅撰宋王禹偁崑山縣新修</hi>
　<hi>文宣王廟記夫聖人之生必受天命有位者天使之化民為一時也三五帝王之謂乎無位者天使之立</hi>
　<hi>教為萬世也先師夫子之謂乎是以窮於旅人終於陪臣非不幸也向使居帝王之位行堯舜之風則顔</hi>
　<hi>閔之科猶元凱之舉也兩觀之誅四凶之罪也自然道至而我無為化行而人不知時之謌者必曰何力</hi>
　<hi>之有後之美者必曰無得而稱也雖流為典謨形乎簡冊亦不過濬哲文眀温恭允塞而巳豈復有祖述</hi>
　<hi>憲章之道流於後代乎故曰生民以來未有如夫子者也秉筆之士安得輕議其徳業歟吳之諸郡姑蘇</hi>
<pb n="KR2k0013_WYG_004-11b"/>
　<hi>稱其尊郡之屬邑崑山出其右雜以漁鹽之利溉乎朝夕之池昔在皇唐是為名邑降及錢氏兹惟上腴</hi>
　<hi>距海之田民斯阜矣然而庠序或缺儒素弗興實倉廩而禮節未知既富庶而教化不至為邑之長得無</hi>
　<hi>咎乎縣大夫邊公世為儒流時號甲族自起家之調厯宰邑之資所在播其能名儕類驚其久次大來之</hi>
　<hi>望固未易知皇上嗣位之眀年淮海王如京師且獻圖籍尊王室也主上思泰逺人精擇循吏銅墨之任</hi>
　<hi>尤難其才始得公以宰吳吳民受賜降璽書以勞之旌善政也秩滿受代將選於天官㑹兹邑有令尹之</hi>
　<hi>乏者二千石命公以承乏且敘政績聞諸冕旒未幾有即真之命免常調也公因民所利朞月而治以為</hi>
　<hi>人者教之本儒者教之先茍非師嚴而道尊烏可移風而易俗哉先是文宣王廟但有基址盡為蓁蕪廢</hi>
　<hi>而不修六十年矣公乃出俸金以營之同僚悦随羣吏弗違乃庀工徒乃度材用一畝之宫圖蔓以出之</hi>
<pb n="KR2k0013_WYG_004-12a"/>
　<hi>數仞之牆樹土而掲之殿堂既嚴門闕斯備麗以丹漆飾以圬墁制度合乎禮文力役當乎農隙乃像素</hi>
　<hi>王被華衮垂珠旒王者之制彰矣乃狀十哲冠章甫衣縫掖儒者之服備矣廟之興也既如彼像之設也</hi>
　<hi>又如此粤上丁之晨行釋奠之禮所以列豆籩陳簠簋潔牲牢具罍洗贄幣有數尸祝有辭八音作而人</hi>
　<hi>和三獻終而神悦禮無違者道不虚行觀之如堵牆化之猶影響爼豆之事修矣禮樂之道興矣十室之</hi>
　<hi>邑期忠信以如丘一變之風闡詩舊而及魯議者曰吳地倮國也崑丘海隅也舊染霸俗未行儒風非眀</hi>
　<hi>君以文徳敷萬邦非賢宰以儒術化百里又安能遵先王之教移小國之風者哉禹偁幸忝徳鄰熟聞異</hi>
　<hi>政爰旌茂績俾述斯文難言雖在於聖門不朽願刋於貞石時大宋雍熙四年三月十九日將仕郎守大</hi>
　<hi>理評事知長洲縣事王禹偁撰張九成崑山縣重修學記通直郎知平江府崑山縣事程公沂詠之文簡</hi>
<pb n="KR2k0013_WYG_004-12b"/>
　<hi>公之曽孫伊川先生之姪孫也紹興二十八年七月十二日作書抵余曰所聞為政莫先於教化教化莫</hi>
　<hi>先於興學吾邑有學卑陋不治甚不稱朝廷所以尊儒重道之意學門之外有社壇齋㕔掩蔽於前氣象</hi>
　<hi>不舒沂乃移于社壇之西闢其門牆廣袤十餘丈又以東隅建學外門週植槐栁増崇殿門營治齋宇氣</hi>
　<hi>象宏偉殿堂齋廡鼎鼎一新遇月旦則率縣官詣學請主學者分講六經與諸生環坐堂上以聽焉時知</hi>
　<hi>府事待制蔣公名其堂曰致道并書學榜以寵賁之嗚呼可謂盛矣又曰先生昔學于大儒其所見聞非</hi>
　<hi>俗儒比願以其所聞者眀告於我我將有以大之余曰吾老矣久抱末疾舊學荒落顧何以副子之請雖</hi>
　<hi>然不可以虚辱也輒以聞於師者以告左右左右其擇焉竊嘗以謂學者當以孔子為師以孔子為師當</hi>
　<hi>學孔子之學孔子之學非為博物洽聞絺章繢句高自標致視四海為無人攘臂而言曰吾仕宦當至將</hi>
<pb n="KR2k0013_WYG_004-13a"/>
　<hi>相吾富貴當歸故鄉吾當記三篋於渡河賦萬言於倚馬此正俗儒之學孔子之學乃不如是當熟誦孔</hi>
　<hi>子若聖與仁則吾豈敢之説子夏掬溜播洒之説孟子徐行後長者之説以求孔子之心可也是謂孔子</hi>
　<hi>之學若乃學如馬融如陸淳博如許敬宗文如班固如栁子厚亦可矣而依梁冀而助武氏而事竇憲而</hi>
　<hi>附王叔文此吾儕之所羞道而孔門之罪人也詠之以為如何如其不然當眀以教我</hi>
常熟縣丹陽公祠堂記<hi>平江府常熟縣學丹陽公祠者孔門高第弟子言偃子游之祀</hi>
　<hi>也按太史公記孔門諸子多東州之士獨公為吳人而此縣有巷名子游有橋名文學相傳至今圖經又</hi>
　<hi>言公之故宅在縣西北而舊井存焉則今雖不復可見而公為此縣之人盖不誣矣然自孔子之没以至</hi>
　<hi>于今千有六百餘年郡縣之學通祀先聖公雖以列得從腏食而其鄉邑乃未有能表其事而出之者慶</hi>
<pb n="KR2k0013_WYG_004-13b"/>
　<hi>元三年七月知縣事通直郎會稽孫應時乃始即其學宫講堂之東偏作為此堂以奉祠事是嵗中冬長</hi>
　<hi>日之至躬率邑人學士大夫及其子弟奠爵釋菜以妥其靈而以書來曰願有記也熹惟三代之前帝王</hi>
　<hi>之興率在中土以故徳行道藝之教其行於近者著而人之觀感服習以入焉者深若夫句吳之墟則在</hi>
　<hi>虞夏五服是為要荒之外爰自太伯采藥荆蠻始得其民而端委以臨之然亦僅没其身而虞仲之後相</hi>
　<hi>𫝊累世乃能有以自通於上國其俗盖亦朴鄙而不文矣公生其間乃獨能悦周公仲尼之道而北學於</hi>
　<hi>中國身通受業遂因文學以得聖人之一體豈不可謂豪傑之士哉今以論語考其話言類皆簡易疎通</hi>
　<hi>高暢宏達其曰本之則無者雖若見詘于子夏然要為知有本也則其所謂文學固宜有以異乎今世之</hi>
　<hi>文學矣既又考其行事則武城之政不小其邑而必以詩書禮樂為先務其視有勇足民之效盖有不足</hi>
<pb n="KR2k0013_WYG_004-14a"/>
　<hi>為者至使聖師為之莞爾而笑則其與之之意豈淺淺哉乃其取人則又以二事之細而得滅眀之賢亦</hi>
　<hi>其意氣之感黙有以相契者以故近世論者意其為人必當敏於聞道而不滯于形器豈所謂南方之學</hi>
　<hi>得其精華者乃自古而巳然也耶矧今全吳通為畿輔文物之盛絶異曩時孫君於此又能舉千載之闕</hi>
　<hi>遺稽古崇徳以勵其學者則武城絃歌之意於是乎在故熹喜聞其事而樂為之書至于孔門設科之法</hi>
　<hi>與公之言所謂本所謂道及其所以取人者則願諸生相與勉焉以進其實使此邑之人百世之下復有</hi>
　<hi>如公者出而又有以一洒夫媮懦憚事無廉恥而耆飲食之譏焉是則孫君之志而亦熹之願也公之追</hi>
　<hi>爵自唐開元始封吳侯我朝大中祥符改封丹陽公云五年六月甲申朝奉大夫致仕婺源縣開國男食</hi>
　<hi>邑三百戸賜紫金魚袋朱熹記</hi>
<pb n="KR2k0013_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志卷四<lb/>
</p>
<p>
</p>
  </div>
<div>
                <head>吳郡志卷五</head>
    <p>
<pb n="KR2k0013_WYG_005-1a"/>
欽定四庫全書<lb/>
　吳郡志卷五　　　　　　宋　范成大　撰<lb/>
　　營寨<lb/>
禁軍<lb/>
　　威果二十八指揮<lb/>
　　雄節第九指揮<lb/>
　　威果四十一指揮<lb/>
　　威果六十五指揮<lb/>
<pb n="KR2k0013_WYG_005-1b"/>
　　全捷二十一指揮<lb/>
　　　<hi>補注新軍省劄平江府知府申夀朋猥以妄庸誤叨藩輔之寄到任之初首訪軍籍禁軍元額</hi>
　　　<hi>計二千三百三十人前後闕額因循不補在籍者一千七百五人而已夀朋多方招募不問子</hi>
　　　<hi>弟百姓但是少壯及等即時當㕔收剌無毫髪所費由是人樂應募自正月八日為始至五月</hi>
　　　<hi>終共招剌到六百三十人並巳填足元額分番教閲立定賞格示以激勸目今弓弩事藝漸已</hi>
　　　<hi>習熟其間亦有出等者若自此不廢則皆為可用之兵夀朋又謂國家置禁軍以壯藩屏置弓</hi>
　　　<hi>手土兵以警盗賊本府六縣所管寨分類多闕額截日終已招填到四十八人見督巡尉嚴行</hi>
　　　<hi>教閲此外如廂軍如遞鋪共又收剌到八十一人新剌廂軍倂令閲習事藝如遇賞射與禁軍</hi>
<pb n="KR2k0013_WYG_005-2a"/>
　　　<hi>一般支犒但目今所管弓弩衣甲器械委是欠闕見行措置日夕打造庶幾緩急有備不致上</hi>
　　　<hi>誤使令除將軍兵射藝及支犒等則費過錢會開具軍冊供中外伏乞證㑹小貼子夀朋證得</hi>
　　　<hi>所招填到禁軍等月給錢米春冬衣賜及賞射支犒以一嵗計之為數約十萬餘緡並係本府</hi>
　　　<hi>自行計置不敢上凟朝廷併乞證會</hi>
　　　　<hi>證得平江府先來曽招到禁軍五百人今又招到六百三十人合證鎮江府例令為一軍</hi>
　　　　<hi>分立隊伍别行選差將官専一管轄日逐嚴督精加訓練務令一一勇鋭不許諸司州府</hi>
　　　　<hi>見任州官及寄居差借占破私役須至劄下</hi>
　　　　　<hi>右劄付平江府遵證今來劄下事理逐一措置施行仍具申樞密院准此</hi>
<pb n="KR2k0013_WYG_005-2b"/>
廂軍<lb/>
　　崇節第九指揮<lb/>
　　崇節第十指揮<lb/>
　　崇節第十一指揮<lb/>
　　崇節第十二指揮<lb/>
　　壯城指揮<lb/>
　　中軍鼓角指揮<lb/>
　　横江指揮<lb/>
<pb n="KR2k0013_WYG_005-3a"/>
　　寧節第三指揮<lb/>
　　城下開江指揮<lb/>
　　　<hi>按長編范仲淹疏臣知蘇州日㸃檢簿書一州之田係出税者三萬四千頃中稔之利每畝得</hi>
　　　<hi>米二石至三石計出米七百餘萬石東南每嵗上供之數六百萬石乃一州所出臣詢訪高年</hi>
　　　<hi>則云曩時蘇州有營田軍四都共七八千人専為田事導河築堤以減水患于時民間錢五十</hi>
　　　<hi>文糴白米一石自皇朝一統江南不稔則取之浙右浙右不稔則取之淮南故慢於農政不復</hi>
　　　<hi>修舉江南圩田浙西河塘大半隳廢失東南之大利今江浙之米石不下六七百足至一貫省</hi>
　　　<hi>比於當時其貴十倍民不得不困國不得不虚矣又按中興小厯紹興二十八年知平江府蔣</hi>
<pb n="KR2k0013_WYG_005-3b"/>
　　　<hi>璨言太湖者數州之巨浸而獨泄以松江之一川宜其勢有所不逮是以昔人於常熟之北開</hi>
　　　<hi>二十四浦疏而導之揚子江又於崑山之東開一十二浦分而納之海三十六浦後為潮汐沙</hi>
　　　<hi>積而開江之卒亦廢於是民田有淹没之憂天聖間漕臣張綸嘗於常熟崑山各開衆浦景祐</hi>
　　　<hi>間郡守范仲淹亦親至海浦浚開五河政和間提舉官趙霖又開三十餘浦此見於已行者也</hi>
　　　<hi>今諸浦湮塞又非前比總計用工三百三十餘萬錢三十三萬餘貫米十萬餘石縁平江積水</hi>
　　　<hi>已兩月未退望速行之乃詔監察御史任古覆視既而古至平江又言常熟五浦通江委是快</hi>
　　　<hi>便若依趙子潚月餘可畢所請以五千人為率來嵗正月入役        又言平江四縣舊有</hi>
　　　<hi>開江兵二千人今乞止於常熟崑山兩縣各招填百人從之</hi>
<pb n="KR2k0013_WYG_005-4a"/>
　　　　<hi>按府籍元額城下五百人崑山常熟吳江各五百人與中興小厯合今存者百不一二</hi>
　　　　<hi>補注</hi>
　　作院指揮<lb/>
忠順官寨在報恩光孝寺後淳熙二年建<lb/>
御前許浦水軍寨<lb/>
　<hi>許浦水軍省劄端眀殿學士左中奉大夫知平江軍府事汪應辰劄子奏臣契勘平江府准三省樞密院</hi>
　<hi>劄子御前水軍統制馮湛申已躬親遍厯相視海道控扼去處數内蘇州許浦鎮實控扼之要港汊深逺</hi>
　<hi>可以安泊舟船土地高廣可以安立寨柵比之江隂屯駐之地公議差勝且去淮向不逺斥堠相繼易於</hi>
<pb n="KR2k0013_WYG_005-4b"/>
　<hi>探報比之定海駐劄之地尤為良便乞於許浦鎮移駐大軍合用寨地乞委平江府差官與本軍同共前</hi>
　<hi>去許浦踏逐標撥并教場地歩施行四月九日三省樞密院同奉聖㫖依劄付平江府者本府尋遵依指</hi>
　<hi>揮差委常熟縣丞秦焞同水軍統制差來使臣踏逐寨地間今據所差委官申水軍統制司先差到將官</hi>
　<hi>等遷定合立寨基其所指地段並係人戸居止八十餘家約有屋宇數百間及積年埋葬墳塋三十餘所</hi>
　<hi>又有千人坑焚化院各一所又包占田土約七千餘畝並係膏腴之地見種麻麥相次成熟已被蹂踐及</hi>
　<hi>種下秧苗亦皆廢壊小民失業號泣盈路兼許浦鎮止係邉江不當海道自來即非𦂳切控扼之地舊年</hi>
　<hi>曾經分撥些小防秋人船時暫屯戍其海道自别有要害去處正合分軍屯駐今却全軍盡在許浦亦未</hi>
　<hi>為便臣以上件事理詢訪士民皆言委是利害如此切以水軍萬人聚在一處若謂防守海道其許浦去</hi>
<pb n="KR2k0013_WYG_005-5a"/>
　<hi>海約一百六十餘里既非𦂳切控扼之地而其他要害去處又却無備徒使一方百姓麻麥秧田既已失</hi>
　<hi>望田廬墳墓復不能保伏望特降睿㫖施行取進止踏三省樞密院同奉聖㫖令平江府依巳降指揮疾速</hi>
　<hi>逐仍打畫圖本申三省樞密院乾道六年閏五月元額管官兵一萬二千分為四軍八將六十二隊於内</hi>
　<hi>分撥三百人江隂駐劄乾道七年十月奉聖㫖御前水軍以七千人為額淳熙三年二月馮湛奏請再招</hi>
　<hi>收一千人奉聖㫖增額五百人五年八月于友奏乞增額五百人不拘等仗刺充勝捷均撥使喚紹興元</hi>
　<hi>年四月奉聖㫖發到福州寄招梢矴水手三百二十人併續發到水手一百八十人付司收剌支破吐渾</hi>
　<hi>請給嘉泰四年七月樞密院劄子措置招募販倭人奉聖㫖令招募情願充應販倭人二十人支破全分</hi>
　<hi>効用請給開禧二年馮拱申海船百隻水手分布不敷乞招收三色軍兵五百人又乞招收武藝精熟識</hi>
<pb n="KR2k0013_WYG_005-5b"/>
　<hi>見可用一百人刺充全効及次等効用奉聖㫖並依嘉定十五年吳英申乞增招梢矴水手八百四十人</hi>
　<hi>刺充勝㨗吐渾與元管軍兵總以萬人為額顧涇水軍省劄平江府許浦水軍都統制吳英申證對本司</hi>
　<hi>駐劄許浦分屯列戍管認江海界分渺濶責任匪輕所管隘口惟顧涇最是𦂳要盖縁坐落揚子大江末</hi>
　<hi>流去海甚近北通沙窖密邇敵境本司差撥官兵二千人著隘防捍比年以來金人侵擾兩淮州郡累䝉</hi>
　<hi>朝廷調遣本司兵船前去建康直至江池鄂渚應援防護江面本司兵額雖曰萬人除分屯顧涇黄魚垜</hi>
　<hi>江隂寨及楚州管下淮海等處捍禦出江下海巡捕盜賊諸雜輪流差使逃亡名闕外許浦在寨人數無</hi>
　<hi>幾每遇調遣不免逐急於顧涇戍兵二千人内抽差一千添同前去止有千人在戍除看守倉場庫務軍</hi>
　<hi>器支打錢糧外守禦者委是寡少況海湖戰船盡泊此港設若賊徒窺伺乗間經渉海道沙窖作過本戍</hi>
<pb n="KR2k0013_WYG_005-6a"/>
　<hi>闕人捍禦所繫甚重豈得不預為布列兵屯以防叵測今欲措置増招二千人添置左軍内撥新舊軍人</hi>
　<hi>相半同老小専一駐劄顧涇防䕶海道如或上流江面等處設有警急乃就許浦便可調發庶幾摘抽顧</hi>
　<hi>涇兵船不致有前出後空之慮亦省官兵小券錢米實軍國經久利便寶慶元年十一月</hi>
牧馬寨大寨八小寨十七散在城内每嵗四月差統兵<lb/>
　官總轄牧放九月回總轄衙在定慧寺西按中興小<lb/>
　厯紹興十八年夏四月殿帥楊存中乞於平江府添<lb/>
　蓋牧馬屋詔所費並令官給見緡不得科民二十八<lb/>
　年春正月令平江府改造瓦屋上諭宰執據間架支<lb/>
<pb n="KR2k0013_WYG_005-6b"/>
　錢付逐軍自蓋如戸部闕錢從内庫支<hi>補注</hi>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻五<lb/>
</p>
<p>
</p>
  </div>
<div>
                <head>吳郡志卷六</head>
    <p>
<pb n="KR2k0013_WYG_006-1a"/>
欽定四庫全書<lb/>
　吳郡志卷六　　　　　　宋　范成大　撰<lb/>
　　官宇<lb/>
吳都佳麗自昔所聞建炎兵燼所存惟覺報小寺及子<lb/>
城角天王祠今州宅官廨學舍倉庾亭館之類皆中興<lb/>
後随事草創不能悉如舊觀輒攷故事併異時名額識<lb/>
之以備攷古<lb/>
　譙樓紹興二年郡守席益鳩工三年郡守李擢成之<lb/>
<pb n="KR2k0013_WYG_006-1b"/>
　　二十年郡守徐兢篆平江府額然止能立正門之<lb/>
　　樓兩傍挾樓至今未復遺基巋然<lb/>
　㦸門紹興元年郡守胡松年建榜以平江軍額徐琛<lb/>
　　書<lb/>
　設㕔皇祐中李晉卿以兵部員外郎守郡嘗修大㕔<lb/>
　　蔣堂為記敘㕔之所始甚詳今題名逸李姓名晉<lb/>
　　卿是其字也後嘉祐中王琪以知制誥守郡始大<lb/>
　　修設㕔規模宏壯假省庫錢數千緡㕔既成漕司<lb/>
<pb n="KR2k0013_WYG_006-2a"/>
　　不肯除破時方貴杜集人間苦無全書琪家蔵本<lb/>
　　讎校素精即俾公使庫鏤版印萬本每部為直千<lb/>
　　錢士人爭買之富室或買十許部既償省庫羨餘<lb/>
　　以給公厨兵火之後紹興三年郡守宋伯友更建<lb/>
　　今㕔高宗皇帝巡幸嘗以為正衙制度差雄<hi>蔣堂重修</hi>
　　<hi>大㕔記姑蘇受署㕔新成當兵部員外郎李公晉卿守屏之眀年冬十月也政修事舉所至精眀完</hi>
　　<hi>葺之初見梁間有題識乃有唐乾寧元年刺史成及所建乾寧距聖宋一百六十有餘年矣刺是郡</hi>
　　<hi>者接跡不絶凡受署訖即臨便閤煩鞅沉迷其於㕔事或旬日不一至以至年祀寖逺棟將橈焉予</hi>
<pb n="KR2k0013_WYG_006-2b"/>
　　<hi>昔兩綰蘇印班錄餘閒每浚池隍構臺榭以館過賔以備宴衎以追韋白二公風跡雖自以為適然</hi>
　　<hi>於是㕔繕完有所未至今觀李公之為有過人者圖新補廢俾唐末之遺構巍乎顯眀吏民瞻之靡</hi>
　　<hi>不胥悦君子謂李公急於先務知布政之本焉予日是事憮然自咎因書本末云時皇祐六年三月</hi>
　　<hi>日記</hi>
　黄堂郡國志在雞陂之側春申君子假君之殿也後<lb/>
　　太守居之以數失火塗以雌黄遂名黄堂即今太<lb/>
　　守正㕔是也今天下郡治皆名黄堂昉此<lb/>
　郡圃在州宅正北前臨池光亭大池後抵齊雲樓城<lb/>
<pb n="KR2k0013_WYG_006-3a"/>
　　下甚廣袤案唐有西園舊木蘭堂基正在郡圃之<lb/>
　　西其前隙地今為教場俗呼後設場疑即古西園<lb/>
　　之地郡治舊有齊雲初陽及東西四樓木蘭堂東<lb/>
　　西二亭北軒東齋等處今復立者惟齊雲西樓東<lb/>
　　齋爾餘皆兵火後一時創立非復能如舊聞<lb/>
　東樓唐有之今廢<hi>獨孤及重陽陪李蘇州東樓宴詩是菊花開日當君乗興秋風前孟</hi>
　　<hi>嘉㡌月下庾公樓酒解留征客歌能破別愁醉歸無以贈秖奉萬年詶</hi>
　初陽樓在郡中池上既曰初陽宜占東城今廢<hi>皮日休登</hi>
<pb n="KR2k0013_WYG_006-3b"/>
　　<hi>初陽樓危樓新製號初陽白粉青葌射沼光避酒幾浮輕舴艦下碁曽覺睡鴛鴦投鈎列坐圍華燭</hi>
　　<hi>格簺分眀占靚粧莫怪重登頻冇恨二年曾侍舊吳王陸龜䝉逺窻浮檻亦成年幾伴楊公白晝筵</hi>
　　<hi>日暖煙花曾撲地氣和星象却歸天閒將水石侵軍壘醉引笙歌上釣船無限恩波猶在目東風吹</hi>
　　<hi>起細漪漣</hi>
　東亭唐有之今更它名<hi>白居易温温土爐火耿耿紗籠燭獨抱一張琴夜入東齋</hi>
　　<hi>宿窻聲度殘漏簾影浮初旭頭癢曉梳多眼昏春睡足負暄簷宇下散步池塘曲南鴈去未迴東風</hi>
　　<hi>來何速雪依瓦溝白草遶墻根綠何言萬戸州太守常幽獨</hi>
　西亭唐有之今西齋是其處<hi>白居易詩常愛西亭面北林公私塵事不能侵</hi>
<pb n="KR2k0013_WYG_006-4a"/>
　　<hi>共閒作伴無如鶴與老相宜只有琴莫遣是非分作界須教吏隱合為心可憐此道人皆見但有修</hi>
　　<hi>行功用深又題西亭朝亦視簿書暮亦視簿書簿書視未竟蟋蟀鳴座隅始覺芳嵗晚復嗟塵務拘</hi>
　　<hi>西園景多暇可以少躊躇池鳥澹容與橋栁高扶疎烟蔓嫋青薜水花披白蕖何人造兹亭華敞綽</hi>
　　<hi>有餘四簷軒鳥翅複屋羅蜘蛛直廊枑曲房䆗窱深且虚脩竹夾左右清風來徐徐此宜宴嘉賔鼓</hi>
　　<hi>瑟吹笙竽荒淫即不可廢曠將何如幸有酒與樂及時歡且娛忽其解郡印他人來此居</hi>
　西園在郡圃之西隙地直子城甚袤唐謂之西園今<lb/>
　　以作敎場<hi>白居易丘園共誰卜山水共誰尋風月共誰賞詩篇共誰吟花開共誰㸔酒熟</hi>
　　<hi>共誰斟恵死莊杜口鍾殁師廢琴道理使之然從古非獨今吾道自此孤我情安可任惟將病眼淚</hi>
<pb n="KR2k0013_WYG_006-4b"/>
　　<hi>一灑秋風襟</hi>
　北軒在郡宅之後<hi>梅摯北軒欹枕苦無勤瘁補臺綱西院西頭冷峭房今日鈴齋一欹</hi>
　　<hi>枕清風不敢傲羲皇</hi>
　北池又名後池唐在木蘭堂後韋白常有歌詠白公<lb/>
　　檜蓋在池中皮陸亦有木蘭後池白蓮重臺蓮浮<lb/>
　　萍三詠今池乃在正堂之後而木蘭堂基正在其<lb/>
　　西後無池跡豈所謂木蘭堂基者非唐舊耶或舊<lb/>
　　池更大連木蘭耶本朝皇祐間蔣堂守郡乃增葺<lb/>
<pb n="KR2k0013_WYG_006-5a"/>
　　池館賦北池宴集詩及和梅摯北池十詠後十二<lb/>
　　年復守郡遂作北池賦按堂賦詠池中有危橋虚<lb/>
　　閣今池皆不能容則知承平時池更大矣<hi>蔣堂北池賦并</hi>
　　<hi>序姑蘇北池其來古矣昔刺史韋應物詩云海上風雨至逍遥池閣涼即其池也韋與白樂天皆有</hi>
　　<hi>池上之作盛詫其景自韋白没僅三百年寂無歌詠者予景祐丁丑嵗被命守蘇池館必葺嘗賦北</hi>
　　<hi>池宴集詩是時端眀張安道為邑崑山亦留風什𫝊刻于石故事在焉去此渉一紀予復佩蘇印感</hi>
　　<hi>舊成賦聊以寄懐云澤國秀壤句吳故城其野意之勝者有曲池之著名環碧曉漲浮光畫渟斡琅</hi>
　　<hi>津之餘派分銀潢之一泓危橋跨波迅若走鯨虚閣延月清如構瓊乃飛盖之所集靄芳塵之不凝</hi>
<pb n="KR2k0013_WYG_006-5b"/>
　　<hi>主人一去鞅之日復春草羅生賦詠幾廢㳙縈未平今兹税        慰臨流之情目與景會神將</hi>
　　<hi>喜并是時霽色疎淨羣動紛盈魚在藻以性遂龜游蓮而體輕禽巢枝而自適蟬得䕃而獨清科斗</hi>
　　<hi>成文書之象鼃黽有鼓吹之聲以至鷗鳥羣嬉不觸不驚菡萏成列若將若迎岸産并柯之木波孕</hi>
　　<hi>紫莖之萍灘露沙而金紫垣疊蘚以衣青新蒲鏘鏘挺水心之劍緑竹整整矗羽林之兵别有島檜</hi>
　　<hi>高聳虬枝相撐水石結操冰霜薦英若古君子與世寡偶而特立獨行吁可異也噫境之勝者可稱</hi>
　　<hi>物之秀者可旌故萬狀在目吾得題評者已吾方岸野幘踞風亭觴賓友奏竽笙或獨繭靜釣或扁</hi>
　　<hi>舟醉乗惟蔗有漿用以析朝酲惟菊有華可以制頽齡而況庭無留事身若遺榮泯得䘮乎意表育</hi>
　　<hi>平粹於心靈姑徜徉於池上亦何慮乎何營皮日休木蘭後池重臺蓮花欹紅婑嫷力難任毎葉頭</hi>
<pb n="KR2k0013_WYG_006-6a"/>
　　<hi>邉半米金可得敎他水妃見兩重元是一重心浮萍嫩似金脂颺似烟多情渾欲擁紅蓮眀朝擬附</hi>
　　<hi>南風便寄與湘妃作翠鈿白蓮但恐醍醐難並潔秖應薝蔔可齊香半垂金粉知何似靜婉臨溪照</hi>
　　<hi>額黄陸龜䝉和重臺蓮水國煙鄉足芰荷就中芳瑞此難過風情為與吳王近紅蕚常教一倍多浮</hi>
　　<hi>萍晚來風約半池眀重疊侵沙緑罽成不用臨池重相笑最無根蔕是浮名白蓮素蘤多䝉别艶欺</hi>
　　<hi>此花真合在瑶池還應有恨無人覺月曉風清欲堕時皮日休重題後池細雨闌珊眠鷺覺鈿波悠</hi>
　　<hi>漾並鴛嬌適來㑹得荆王意秖為蓮莖重折腰陸龜䝉曉煙清露暗相和浴鴈浮鷗意趣多却是陳</hi>
　　<hi>王詞賦錯枉將心事託微波蔣堂和梅摯北池十詠池上有虚閣翬簷迅若翔百壺多盛集四坐仰</hi>
　　<hi>惟良蘚印文綦緑蓮衣桂楫香何由陪嘯詠敷衽納微涼池上有奇檜青青歳紀深舊枝憐茂殖時</hi>
<pb n="KR2k0013_WYG_006-6b"/>
　　<hi>亦欠清吟夕月漏孤影秋霜滋勁心今方遇真賞風什播瑶音池上有孤島影摇波底天蓬壺欣髣</hi>
　　<hi>髴仙客得留連岸草襯丹轂灘蘆隈畫船羨君休澣日寄傲一罇前池上有脩竹遥聞手自栽幾因</hi>
　　<hi>風韻響時感隼旟來粉籜經梅脱虬根遇石回嬋娟緑隂下小宴為誰開池上有垂栁煙籠濯濯枝</hi>
　　<hi>芳根逢茂育老翠勝平時體弱因風舞詞清入笛吹金城久不到遥想歎覉離池上有叢菊繁英滿</hi>
　　<hi>舊蹊金刀惜頻剪粉蝶得幽棲醉弁誰同插香牋手自題遥思清賞處野歩岸東西池上有時釣閒</hi>
　　<hi>忘侍從身波平方浸月吏退閴無人藻映魴魚尼風摇獨繭綸一亭容膝地雅飾免荒蓁池上有時</hi>
　　<hi>宴笙簧沸欲凝歡多漏移刻坐久月和燈席客詠持蟹女娼歌采菱醉來忘萬事風靜水波澄池上</hi>
　　<hi>有鶵鶴來從淮水壖舊巢離海樹清唳入吳天骨峭翹霜月翎疎刷野泉使君宜得伴仙格本千年</hi>
<pb n="KR2k0013_WYG_006-7a"/>
　　<hi>池上有馴鹿亭臺深處行長随熊軾慣且免兔置驚遥草眠多穩流泉飲亦清寸岑有靈圑可使遂</hi>
　　<hi>微生</hi>
　雙蓮堂在郡治木蘭堂東舊芙蓉堂也至和初吕濟<lb/>
　　叔大卿守郡以雙蓮花開易此名<hi>楊備雙蓮仙影面波光翠盖摇</hi>
　　<hi>風紅粉香中有畫船鳴鼔吹瞥然驚起兩鴛鴦</hi>
　池光亭在郡宅後池北紹興十七年郡守鄭滋重建<lb/>
　　池傍有小山二東曰芳坻郡守蔣粲建飛白書其<lb/>
　　額西有檜郡守洪遵訪故事植焉唐有白公檜已<lb/>
<pb n="KR2k0013_WYG_006-7b"/>
　　不存淳熙六年郡守司馬伋以亭名犯曽祖及祖<lb/>
　　諱暫以木蘭堂榜之<lb/>
　木蘭堂在郡治後嵐齋録云唐張摶自湖州刺史移<lb/>
　　蘇州於堂前大植木蘭花當盛開時燕郡中詩客<lb/>
　　即席賦之陸龜䝉後至張聫酌浮之龜䝉徑醉彊<lb/>
　　執筆題兩句云洞庭波浪渺無津日日征帆送逺<lb/>
　　人頹然醉倒摶命他客續之皆莫詳其意既而龜<lb/>
　　䝉稍醒援毫卒其章曰幾度木蘭船上望不知元<lb/>
<pb n="KR2k0013_WYG_006-8a"/>
　　是此花身遂為一時絶唱按舊堂基在今觀徳堂<lb/>
　　後古木猶森列郡守數有欲興廢者而卒未就承<lb/>
　　平時堂内有治平二年郡守陳經所刻御書飛白<lb/>
　　字碑掲于木蘭堂之新閣上今不復存<hi>范仲淹木蘭堂堂上</hi>
　　<hi>列歌鐘多慙不如古却羨木蘭花曽見霓裳舞照          楊備木蘭枝密樹仍高堂下花光</hi>
　　<hi>節旄列鼎重茵歌舞地金章同色使君袍</hi>
　雙瑞堂舊名西齋紹興十四年郡守王㬇建前有花<lb/>
　　石小圃便坐之佳處紹熙元年長洲有瑞麥四歧<lb/>
<pb n="KR2k0013_WYG_006-8b"/>
　　及後池出雙蓮郡守袁説友葺西齋以雙瑞名堂<lb/>
　　以識嘉祥<hi>范成大雙瑞堂記紹熈初元夏四月吳郡袁使君為政之再閲月也長洲之彭</hi>
　　<hi>華郷以瑞麥獻又三月木蘭後池以瑞蓮獻麥兩歧巳堅栗可刈岐間復出新苗玉枝青葱且秀且</hi>
　　<hi>實後十日又岐於新苗之半亦秀實如前按瑞圖麥自兩岐至九岐者有矣未聞枯莖之稊一再重</hi>
　　<hi>出青黄殊色而三穎俱茂有生生不窮之意盖創見云蓮則共蔕異花連理並秀豐腴適相當亦奇</hi>
　　<hi>産也吏民歡喜謂造物者效珍發祥工深巧妙非賢使君孰能致此又謂使君辱臨吾州政爾暖席</hi>
　　<hi>而嘉瑞輒應何其速耶余聞神人精祲之交其跡固相絶逺一念感通則和同無間直瞬息頃爾固</hi>
　　<hi>未可速計也方使君持節按刑時以柱後恵文繩郡縣弗䖍官吏絫足立逐捕劇賊血其鯨鯢風采</hi>
<pb n="KR2k0013_WYG_006-9a"/>
　　<hi>烈於秋霜朝廷第最課進直中秘書就牧此邦吳人憺其威名相與屏氣惕息使君一日過范村從</hi>
　　<hi>容為余言曏吾以衣繡持斧為職知飭法鋤姦而已今為郡守號稱民父母當有惻怛之愛拊摩惸</hi>
　　<hi>鰥若乳保之於赤子使百姓知吾此心庶幾有不忍欺者雖蒲鞭且弗願用況於桁楊敲扑乎余矍</hi>
　　<hi>然起賀曰公此心當與天通人固未能戸知神者其知之矣閱時亡幾而叶氣薫翔被于珍物豈非</hi>
　　<hi>一念之感如鼔應桴有不疾而速不召而至歟是嵗秋大熟政成人和庭訟稀簡郡廓廊無事曩之</hi>
　　<hi>蘄望於民者皆如本指益知祥應之不虚於是部使者暨府縣之賔佐皆畫圖以𫝊賦詩以相倡醻</hi>
　　<hi>猶謂未足𫝊久逺且春秋有年大有年皆以喜書今兹樂嵗善收甌窶汙邪無不滿望二瑞實兆其</hi>
　　<hi>祥尤不可以弗識乃以雙瑞名郡之東堂余又為原其所以致祥者為之記因以附見有年之喜亦</hi>
<pb n="KR2k0013_WYG_006-9b"/>
　　<hi>春秋之遺意焉使君名説友字起巖建陽人嘉平日石湖范成大記</hi>
　平易堂在小㕔東挾紹興間郡守蔣璨立自書扁牓<lb/>
　　淳熙五年郡守單夔易以隸書<lb/>
　思政堂舊名東齋紹興三十年郡守朱翌建隆興間<lb/>
　　郡守沈度更名復齋紹熙三年郡守沈揆更今名<lb/>
　　自書扁牓<lb/>
　思賢堂舊名思賢亭以祠韋應物白居易劉禹錫後<lb/>
　　改曰三賢堂紹興二十八年郡守蔣璨建三十二<lb/>
<pb n="KR2k0013_WYG_006-10a"/>
　　年郡守洪遵又益以王仲舒及范文正公二像更<lb/>
　　名思賢<hi>仲并撰三賢堂記紹興二十八年春敷文閣待制陽羨蔣公之鎮吳門也既期年矣</hi>
　　<hi>治最上聞帝用裦寵民安初政郡以無事公惟益勤不懈事有關於風教纎悉必舉前人遺蹤勝槩</hi>
　　<hi>以次復焉又以前政信安孟玉之意嘗捐金欲興三賢堂葢唐左司郎中曰洛陽韋公太子少傅曰</hi>
　　<hi>太原白公太子賔客曰中山劉公皆嘗牧此邦者邦人尊之曰三賢曩嵗為堂以祀之毁于兵火垂</hi>
　　<hi>三十年邦人念之歎息公訪其遺基得於郡治故木蘭堂之左攘剔榛翳掄材庀工百姓不知僚屬</hi>
　　<hi>皆樂從也三月辛酉堂成制度古雅不陋不奢稱三賢之居焉塑其像以次位置于堂南向東上并</hi>
　　<hi>嘗一再從公過焉公曰其為我記嵗月固辭不獲并每獨怪唐史如文藝儒學循吏三𫝊幾二百人</hi>
<pb n="KR2k0013_WYG_006-10b"/>
　　<hi>韋公法當處一焉迺獨不為立𫝊亦史冊之遺恨也惜哉公貞元初由左司郎得郡于此清徳臨民</hi>
　　<hi>民樂其政暇日賔禮名流與之酬唱于時白公客遊郡下盛稱公風流雅韻播於吳中至有詩仙之</hi>
　　<hi>目自以不得與公遊宴為不滿已而罷郡寓永定僧廬羇旅蕭然欲求田課耕而未得每端居焚香</hi>
　　<hi>掃地而坐清風峻節可想而知其後白公自杭移蘇實寶厯初元也首以公郡宴詩鑱之石酷愛慕</hi>
　　<hi>之每自謂不及韋公大槩可見於此史不𫝊不得不致詳焉若白與劉行事始終則有本𫝊在二公</hi>
　　<hi>共生大厯壬子嵗真輩行也晚益相厚世謂劉白白之去郡劉以詩遺之有十萬戸嬰兒啼之句雖</hi>
　　<hi>三代遺愛何以加焉後六七年當太和中劉亦繼來秉郡荒疫之餘撫摩安輯免民於轉徙文宗錫</hi>
　　<hi>服以寵之白公時在河南猶以詩為劉賀三賢平時道義相先分相好誠相與也而文聲政績兼優</hi>
<pb n="KR2k0013_WYG_006-11a"/>
　　<hi>並著且俱為有意於民者名藩巨屏得一師帥吾民幸矣迺接踵來臨嵗月未逺聲名風采炳乎其</hi>
　　<hi>輝一時盛事他郡所未有也去之三四百嵗邦人懐慕之不衰宜哉公復振起而一新之是將傳之</hi>
　　<hi>愈久而愈無窮也蔣氏代以儒學顯至公而守兹土者三世矣公少受知於世父樞密太師魏公翰</hi>
　　<hi>墨篇章悉有家法晚逢眀天子擢登法從處劇以簡中扄湛然到郡今踰年矣鋤荒植廢皆如此堂</hi>
　　<hi>未易一二書也并聞元祐中魏公帥南海郡人繪前刺史吳公隱之宋公璟而下八人築室以祠之</hi>
　　<hi>魏公閲圖籍所載又得滕公脩王公林合前八人者號十賢各為之贊敘公今新斯堂也視十賢之</hi>
　　<hi>舉盖不謀而契益知公之心真魏公之心哉敢併書以告來者五月庚申朔左朝奉郎前差通判信</hi>
　　<hi>州軍州主管學事江都仲并記廣平程紹祖書○范成大撰思賢堂記吳郡治故有思賢亭以祠韋</hi>
<pb n="KR2k0013_WYG_006-11b"/>
　　<hi>白劉三太守更兵燼久之遂作新堂名曰三賢其四年當紹興辛巳鄱陽洪公始益以唐王常侍本</hi>
　　<hi>朝范文正之像復其舊之名亭者榜焉先是公以嵗五月來臨吾州繇州南鄙望洞庭略具區觀三</hi>
　　<hi>江五湖之吐吞濤波聒天旁無邉垠而石隄截然浮於巨浸之上若有鬼神之扶傾鯨鰲背負而涌</hi>
　　<hi>以出也暮夜人語馬嘶匈匈不絶公固已語其人思常侍之功矣周覽原田而相其溝防東南之播</hi>
　　<hi>於江東北之委于海者脈絡釃通堙蕪滌涂夏旱易以陂潦水時至不能齧渚涯以決汙邪荒寒化</hi>
　　<hi>為麥禾起景祐迄兹嵗無大浸於是公又曰非文正范公之勤其民者乎退而參石記竹書之𫝊詳</hi>
　　<hi>兩賢行事尚什百於此韓退之名知言碑王之墓隧謂治蘇最天下盖遺冊廑存於一隄其變滅無</hi>
　　<hi>攷者不知幾也文正自郡召還遂參永昭陵大政徳業光眀為宋宗臣通國稱之曰文正公而不以</hi>
<pb n="KR2k0013_WYG_006-12a"/>
　　<hi>姓氏行焉韋白劉之餘愛邦人既已爼豆之語在舊碑尚矣王范風烈如此且有徳於吳宜俱三賢</hi>
　　<hi>不没以為無窮之思此堂之所為得名者嘗謂士才高必自賢位高或不屑其官世通患也洪公忠</hi>
　　<hi>宣公之子擢博學宏詞第一名字滿四海餘二十年既入翰林為學士未幾自劾去甫及里門制書</hi>
　　<hi>以左魚來矣邦人度公且上朝謁莫能久私公也然始至之日咨民所疾苦退然不自居其智能亟</hi>
　　<hi>從掌故吏訪諸賢之舊圖畫髣髴想見其平生公既以道學文章命一世顧有羨於五君子者意將</hi>
　　<hi>迹其恵術講千里之長利以膏雨此民彼憧憧往來眎桑䕃趣舍人裝者慮安肯出此夫才高而不</hi>
　　<hi>自賢位高而滋共其官盛徳事也斯堂法應得書㑹公使來屬筆紀嵗月成大世占民數西郭樂其</hi>
　　<hi>州多賢守令之不歉於古也文正公又吾東家丘焉竊願詫斯堂以夸隣邦以為邑子榮乃不辭而</hi>
<pb n="KR2k0013_WYG_006-12b"/>
　　<hi>承公命八月既望州民左從事郎范成大記并書</hi>
　瞻儀堂舊在㕔事之東紹興三十一年郡守洪遵建<lb/>
　　吳俗貴重太守來者必繪其像春秋則陳於齊雲<lb/>
　　樓之兩挾令吏民曕禮至是洪公恐為風日所侵<lb/>
　　故作此堂蔵之紹熙三年郡守沈揆始遷諸像於<lb/>
　　後圃舊凝香堂中并其名遷焉<hi>范成大瞻儀堂記吳自置守以來仍</hi>
　　<hi>古大國世為名郡又當東南水會外暨百粤中屬之江淮四方賔客行李之往來畢上謁戲下願見</hi>
　　<hi>東道主城門之軌深焉稻田膏沃民生其間寔繁井邑如雲烟物夥事穰有司程文書應言府者以</hi>
<pb n="KR2k0013_WYG_006-13a"/>
　　<hi>千萬計奉使命大夫行部第郡課必致詳於吳以視列城其雄劇如此夜漏未盡太守坐堂上主吏</hi>
　　<hi>儐客旅進退語言面目不暇相孰何平眀乃得據按聽諸曹白事率常旰食有頃它客與報期會者</hi>
　　<hi>又至如前雖精力過絶人其勢亦出甚勞而後能善治故吳郡虎符非名徳士若已至大官者不以</hi>
　　<hi>朌去之數十百年長老猶以為記至藏弆繪像畏愛之如一日番陽洪公之以内相典城也乃規東</hi>
　　<hi>序之閒屋為堂取凡公私所藏故侯之像頗補其闕遺列畫其上又采韓退之廟學碑語名之曰瞻</hi>
　　<hi>儀而命州民范成大詞而識諸石竊嘗觀郡國方志與耆舊風土之書既備載山川土畺郭郛所在</hi>
　　<hi>必論次前世賢守長爵里姓字之大略著于篇謂君子嘗居之其地政僻陋猶借此以為寵今吾州</hi>
　　<hi>不獨能志其人而肖貌具在章綬相輝凜凜如對生面它郡未聞有此雖大府地重多顯者來自有</hi>
<pb n="KR2k0013_WYG_006-13b"/>
　　<hi>以不没抑吳人習於親上至久逺且弗弭忘氣俗之媺舊矣洪公盖始表出之盛事固不宜無紀然</hi>
　　<hi>公實以紹興辛巳夏五月至郡是嵗金人謀渝盟積甲並塞使行人來啟兵端又造舟東海上將數</hi>
　　<hi>道並入天子赫怒大發歩騎待邉分命樓船將督水居之士營巨浸以直敵衝吳前當出師通道後</hi>
　　<hi>控海浦所從入𤇺堠相望羽書疾星火公聲氣弗為動舂容頤指不斂一錢不籍一夫機事立決無</hi>
　　<hi>留行姦人幸騷摇一逞心醉叵測相率遁去里門晏閉田間無吠犬行歌刈熟不知有軍興民徳公</hi>
　　<hi>甚念無以報恩勤飲食必祝焉公於艱難時用劇郡呼吸變故曽無足以嬰道徳之威齒文章之斧</hi>
　　<hi>斤者治行冠一世而不自以為功若此足矣顧方帥其吏民以館御諸賢覽觀裴回若慕用之云者</hi>
　　<hi>夫有餘則母我不足者多尚人君子之徳心豈世俗所能測識者哉後之人厯階而登有感於作者</hi>
<pb n="KR2k0013_WYG_006-14a"/>
　　<hi>之意疇肯以行能盖前聞人其必葺斯堂而嗣其事壁間之圖將魚鱗雜襲至於無窮可也敢併書</hi>
　　<hi>之以風來者十月九日左從事郎范成大記</hi>
　齊雲樓在郡治後子城上紹興十四年郡守王㬇重<lb/>
　　建兩挾循城為屋數間有二小樓翼之輪奐雄特<lb/>
　　不惟甲於二淛雖蜀之西樓鄂之南樓岳陽樓庾<lb/>
　　樓皆在下風父老謂兵火之後官寺草創惟此樓<lb/>
　　勝承平時樓前同時建文武二亭淳熙十二年郡<lb/>
　　守丘崈又於文武亭前建二井亭<hi>唐白居易齊雲樓晚望偶題十</hi>
<pb n="KR2k0013_WYG_006-14b"/>
　　<hi>韻兼呈馬侍御周殷二協律潦倒宦情盡蕭條芳嵗闌欲辭南國去重上北城看複疊江山壯平鋪</hi>
　　<hi>井邑寛人稠過揚府坊閙半長安插霧峰頭沒穿霞日脚殘水光紅漾漾樹色緑漫漫約略留遺愛</hi>
　　<hi>殷勤念舊歡病抛官職易老别友肋難九月全無熱西風亦未寒齊雲樓北面半日凭欄干和公權</hi>
　　<hi>登齊雲樓樓外春晴百鳥鳴樓中春酒美人傾路傍花日添衣色雲裏天風散珮聲向此高吟誰得</hi>
　　<hi>意偶來閒客獨多情佳時莫起興亡恨遊樂今逢四海清九日宴集前年九日餘杭郡呼賓命宴虚</hi>
　　<hi>白堂去年九日到東洛今年九日來吳鄉兩邉蓬鬢一時白三處菊花同色黄一日日知添老病一</hi>
　　<hi>年年覺惜重陽江南九月未摇落栁青蒲緑稻穟香姑蘇臺榭倚蒼靄太湖山水含清光可憐假日</hi>
　　<hi>好天色公門吏靜風景涼榜舟鞭馬取賓客掃樓拂席排壺觴胡琴清圓指撥刺吳娃美麗眉眼長</hi>
<pb n="KR2k0013_WYG_006-15a"/>
　　<hi>笙歌一曲思凝絶金鈿再拜光低昂日脚欲落備燈燭風頭漸高加酒漿觥盞灔飜菡萏葉舞鬟擺</hi>
　　<hi>落茱萸房半酣憑檻起四顧七堰八門六十坊逺近高低寺間出東西南北橋相望水道脉分棹鱗</hi>
　　<hi>次里閭碁布城冊方人烟樹色無隙罅十里一片青茫茫自問有何才與政高㕔大館居中央銅魚</hi>
　　<hi>今持澤國節刺史是占吳郡王郊無戎馬郡無事門有棨㦸腰有章盛時儻來合慙愧壯嵗忽去還</hi>
　　<hi>感傷從事醒歸應不可使君醉倒亦何妨請君停杯聽我語此語真實非虚狂五旬已過不為夭七</hi>
　　<hi>十為期盖是常須知菊酒登高㑹從此多無二十一場章憲登齊雲樓飛樓縹緲瞰吳邦表裏江湖自</hi>
　　<hi>方曲檻高窻雲細薄落霞孤鶩水蒼茫固知興廢因時有獨覺江山共古長回首中原正愁思不堪</hi>
　　<hi>殘日半規黄</hi>
<pb n="KR2k0013_WYG_006-15b"/>
　西樓在郡治子城西門之上唐舊名西樓後更為觀<lb/>
　　風樓今復舊紹興十五年郡守王㬇重建二十年<lb/>
　　郡守徐琛篆額下臨市橋曰金母橋亦取西向之<lb/>
　　義㬇初落成郡人競獻詩以進士耿元鼎所賦為<lb/>
　　最<hi>白居易西樓雪宴宿雲黄慘澹曉雪白飄颻散麵遮槐市堆花壓栁橋四郊鋪縞素萬寶甃瓊</hi>
　　<hi>瑶銀榼攜桑落金爐上麗譙光迎舞妓動寒近醉人銷歌樂雖盈耳慙無五袴謡城上夜宴留春不</hi>
　　<hi>住登城望惜夜相將秉燭遊風月萬家河兩岸笙歌一曲郡西樓詩聽越客吟何苦酒被吳娃勸不</hi>
　　<hi>休從道人生都是夢夢中歡笑亦勝愁○劉禹錫登西樓見樂天題詩湖上收宿雨城中無晝塵樓</hi>
<pb n="KR2k0013_WYG_006-16a"/>
　　<hi>依新栁貴池帶亂苔春雲水正一望簿書來遶身煙波洞庭路愧彼扁舟人玩月半夜碧雲收中天</hi>
　　<hi>素月流開城邀好客置酒賞新秋影透衣香潤光凝歌黛愁斜輝猶可翫移宴上西樓楊脩觀風樓</hi>
　　<hi>觀風危堞與雲齊樓下開門畫㦸西鼓角聲沉絲管沸卷簾晴黛逺山低范仲淹觀風樓高壓郡西</hi>
　　<hi>城觀風不浪名山川千里色語笑萬家聲碧寺烟中靜江橋栁際眀登臨豈劉白滿目見詩情章造</hi>
　　<hi>西樓懷感高花古栁傍城闉遊目江城次第新百感中來倚惆悵滿城煙雨滿城春耿元鼎西樓一</hi>
　　<hi>曲舊笙歌千古當樓面翠峨花發花殘香徑雨月生月落洞庭波地雄鼔角秋聲壯天逈闌干夕照</hi>
　　<hi>多四百年來逢妙手要看風物似元和</hi>
　四照亭在郡圃之東北紹興十四年郡守王㬇為屋<lb/>
<pb n="KR2k0013_WYG_006-16b"/>
　　四合各植花石随嵗時之宜春海棠夏湖石秋芙<lb/>
　　蓉冬梅<lb/>
　凝香堂在思賢堂西面臨池紹熙三年遷太守畫像<lb/>
　　於此堂更名瞻儀<lb/>
　逍遥閣在舊凝香堂後盖取韋應物逍遥池閣涼之<lb/>
　　句此閣舊觀復堂也逍遥額郡守蔣璨書後守韓<lb/>
　　彦古欲更名乃除去舊額而迄不果更名<lb/>
　雲章亭在舊凝香堂西南故有此亭紹興三十一年<lb/>
<pb n="KR2k0013_WYG_006-17a"/>
　　郡守洪遵始命名亭有仁宗皇帝賜陳經御書飛<lb/>
　　白端敏寶文閣佛字石刻及奬諭陳經敇賜丁謂<lb/>
　　詩并太上皇帝御書千字文<lb/>
　坐嘯齋在四照亭南紹興二十七年郡守蔣璨建并<lb/>
　　書額<lb/>
　秀野亭在坐嘯齋西紹興三十一年郡守洪遵建<lb/>
　涼渚本流盃名舊在凝香堂後今徙於池光亭後<lb/>
　觀徳堂在教場唐西園地也紹興二十一年郡守徐<lb/>
<pb n="KR2k0013_WYG_006-17b"/>
　　琛建西又有射亭<lb/>
　扶春池光亭後酴醿洞也紹興二年郡守沈揆名之<lb/>
　　且書其榜<lb/>
　頒春宣詔二亭紹興十四年郡守王㬇建知信州吳<lb/>
　　説書額亭之側東西二井亭乾道四年郡守姚憲<lb/>
　　建<lb/>
　介菴慶厯八年郡守梅摯建在木蘭堂南凌雲臺下<lb/>
　　摯作銘刻石後菴入通判東㕔久亦廢而銘石尚<lb/>
<pb n="KR2k0013_WYG_006-18a"/>
　　在盖兵火更張官廨多失其舊也<hi>介菴銘并序郡署西北有堂曰</hi>
　　<hi>木蘭堂之南有臺曰凌雲灌木駢生其上臺下冇故園廢洞址在焉予因訪陳迹通其塞而菴之惜</hi>
　　<hi>乎孑立一隅中無長物入之者志意斂然思有所守宜介其名而銘之菴非廣居介不兼濟有守退</hi>
　　<hi>公杖而獨詣心淵坐澄黙與真契嗚呼公怒賊私不遷而霽私欲蠧公不萌而制世紛萬殊浩乎亡</hi>
　　<hi>際何以靖之曰思無邪一言以蔽慶厯八年九月二十五日尚書戸部員外郎知蘇州軍州事梅摯</hi>
　　<hi>立</hi>
　通判東㕔在郡治之西紹興九年通判白彦惇建介<lb/>
　　菴舊在郡圃後入通判㕔今菴亦廢㕔西有琵琶<lb/>
<pb n="KR2k0013_WYG_006-18b"/>
　　泉小丘嵌巖曰西施洞皆𫝊為往跡泉清冽可釀<lb/>
　　酒淳熙十一年通判魏仲恭葺洞門作捧心亭今<lb/>
　　更名舞雪<lb/>
　通判西㕔在城隍廟後依子城東南角城上有小樓<lb/>
　　見西山名湧翠<lb/>
　簽判㕔在儀門西<lb/>
　敎授㕔在府學之東<lb/>
　節推㕔在通判東㕔之西<lb/>
<pb n="KR2k0013_WYG_006-19a"/>
　察推㕔在平橋南<lb/>
　府院在譙樓東<lb/>
　司理院在譙樓西<lb/>
　司戸㕔並府院西<lb/>
　司法㕔在平橋南<lb/>
　路鈐衙在子城内府西樓下東偏<lb/>
　州鈐㕔在狀元坊内<lb/>
　路分㕔在路鈐衙南<lb/>
<pb n="KR2k0013_WYG_006-19b"/>
　轉運衙舊在郡治西偏後徙餘杭<hi>初錢氏國除田重税尚仍舊畝税三</hi>
　　<hi>斗太宗命王贄為轉運使來均雜税贄悉令畝税一斗至今便之</hi>
　　倉庫場務　<hi>市樓附</hi>
　府倉在飲馬橋西<lb/>
　常平倉在府倉内<lb/>
　戸部百萬倉在閶門裏開禧三年剏以府職曹官兼<lb/>
　　嘉定二年始命官専掌以都司提領憲司措置之<lb/>
　　<hi>補注</hi>
<pb n="KR2k0013_WYG_006-20a"/>
　歸仁倉報功倉淳熙元年郡守韓彦古創建専儲年<lb/>
　　計並存府倉内<lb/>
　甲仗庫在設㕔西廊<lb/>
　軍資庫在儀門東<lb/>
　公使庫公使酒庫並在設㕔東<lb/>
　架閣庫在設㕔西廊<lb/>
　作院在教場西乾道四年郡守姚憲建<lb/>
　監倉㕔在姑蘇館前<lb/>
<pb n="KR2k0013_WYG_006-20b"/>
　糧料㕔在譙樓西<lb/>
　四酒務在平橋南初郡有酒務四合而為一故名曰<lb/>
　　四酒務<lb/>
　激賞西庫在景徳寺東<lb/>
　激賞南庫在盤門裏<lb/>
　望雲館在閶門裏<lb/>
　　右三所並紹定二年郡守李夀朋剏<lb/>
　清風樓在樂橋南<lb/>
<pb n="KR2k0013_WYG_006-21a"/>
　黄鶴樓西樓之西<lb/>
　跨街樓西樓之西<lb/>
　花月樓飲馬橋東北<lb/>
　麗景樓樂橋東南<lb/>
　　花月麗景皆淳熙十二年郡守丘崈建雄盛甲於<lb/>
　　諸樓<lb/>
　　坊市<lb/>
按長慶集云六十坊者舊經所籍如之後頗随事而有<lb/>
<pb n="KR2k0013_WYG_006-21b"/>
　剏有易<lb/>
　　樂橋東南<lb/>
　　　孝義坊<hi>東憩橋巷</hi>　　　　通闤坊<hi>金母橋西</hi>
　　　繡錦坊<hi>大市</hi>　　　　儒教坊<hi>飲馬橋南</hi>
　　　旌義坊<hi>蔡匯頭</hi>　　　　孝友坊<hi>南園東巷</hi>
　　　玉淵坊<hi>南星橋</hi>　　　　儒學坊<hi>烏鵲橋南</hi>
　　　衮繡坊<hi>烏鵲橋北</hi>　　　　狀元坊<hi>醋庫巷黄魁所居</hi>
　　　吳會坊<hi>府治東</hi>　　　　晉寧坊<hi>濠股口</hi>
<pb n="KR2k0013_WYG_006-22a"/>
　　　和令坊<hi>楊郡王府前</hi>　　　繡衣坊<hi>南倉橋北</hi>
　　　孔聖坊<hi>南倉橋南</hi>　　　　積善坊<hi>府治西</hi>
　　　阜通坊<hi>夏侯橋西</hi>
　　樂橋東北<lb/>
　　　干將坊<hi>東市門</hi>　　　　建善坊<hi>干將巷</hi>
　　　真慶坊<hi>天慶觀巷</hi>　　　　遷善坊<hi>草橋</hi>
　　　布徳坊<hi>顧家橋</hi>　　　　豸冠坊<hi>仁王寺前</hi>
　　　富仁坊<hi>魚行橋東</hi>　　　　聞徳坊<hi>周太尉橋東</hi>
<pb n="KR2k0013_WYG_006-22b"/>
　　　崇義坊<hi>禪興寺橋南</hi>　　　乗鯉坊<hi>張馬歩橋南</hi>
　　　閭丘坊<hi>張馬歩橋北</hi>　　　大雲坊<hi>天慶觀西</hi>
　　　碧鳳坊<hi>天慶觀前</hi>　　　　慶源坊<hi>大郎橋東</hi>
　　　天宫坊<hi>迎春巷</hi>　　　　迎春坊<hi>百口橋</hi>
　　樂橋西南<lb/>
　　　武狀元坊<hi>樂橋南紙廊巷林魁所居</hi>吳歈坊<hi>西憩橋巷</hi>
　　　平權坊<hi>跨街樓南</hi>　　　　館娃坊<hi>果子行</hi>
　　　和豐坊<hi>米行</hi>　　　　麗澤坊<hi>吉利橋北</hi>
<pb n="KR2k0013_WYG_006-23a"/>
　　　通波坊<hi>吉利橋南</hi>　　　　孫君坊<hi>孫老橋</hi>
　　　賓興坊<hi>貢院南</hi>　　　　好禮坊<hi>富郎中巷</hi>
　　　義和坊<hi>杉瀆橋東</hi>　　　　靈芝坊<hi>侍其巷</hi>
　　　晝錦坊<hi>南營西</hi>　　　　載耜坊<hi>開元寺東</hi>
　　　坤維坊<hi>瑞光寺東</hi>　　　　同仁坊<hi>金獅巷</hi>
　　　南宫坊<hi>南園巷</hi>
　　樂橋西北<lb/>
　　　西市坊<hi>鐵瓶巷</hi>　　　　太平坊<hi>太平橋</hi>
<pb n="KR2k0013_WYG_006-23b"/>
　　　嘉魚坊<hi>魚行橋西</hi>　　　　流化坊<hi>吳縣東</hi>
　　　武狀元坊<hi>雍熙寺東周魁所居</hi>　文正范公之坊<hi>范家園</hi>
　　　盍簪坊<hi>張馬步橋北</hi>　　　徳慶坊<hi>禪興寺橋西</hi>
　　　甘節坊<hi>承天寺東</hi>　　　　樂圃坊<hi>三太尉橋北</hi>
　　　立義坊<hi>北寺西</hi>　　　　清嘉坊<hi>朱眀寺橋北</hi>
　　　仁風坊<hi>十九勝巷</hi>　　　　至徳坊<hi>泰伯廟前</hi>
　　　吳趨坊<hi>臯橋西</hi>
　　<hi>補注</hi>右六十五坊紹定二年春郡守李夀朋並新作<lb/>
<pb n="KR2k0013_WYG_006-24a"/>
　　之壯觀視昔有加<lb/>
　　　儒學坊林文節公與諸弟所居希父槩先在國<lb/>
　　　史儒學𫝊希徙居吳與弟旦嘉祐二年同第進<lb/>
　　　士次舉弟邵顔文同登第吳人榮之故以名坊<lb/>
　　　○衮繡坊以參知政事元絳所居得名○狀元<lb/>
　　　坊淳熙八年黄由魁天下郡守韓彦質以表其<lb/>
　　　閭十一年衛涇魁天下涇居崑山之石浦亦立<lb/>
　　　狀元坊○豸冠坊直龍圖閣范師道貫之所居<lb/>
<pb n="KR2k0013_WYG_006-24b"/>
　　　貫之出入臺諫有聲故以名坊○大雲坊林虙<lb/>
　　　所居虙自號大雲翁○武狀元坊二淳熙十一<lb/>
　　　年林㟽為廷魁郡守謝師稷以表其閭在樂橋<lb/>
　　　之南慶元二年周虎為廷魁亦以名坊在雍熙<lb/>
　　　寺之東○靈芝坊初名難老坊蔣堂謝事所居<lb/>
　　　李之儀作范正平遺録云胡文恭公宿為諸生<lb/>
　　　時嘗受學於蔣堂文恭守吳郡蔣居第表為難<lb/>
　　　老坊蔣不樂曰此俚俗歆艷内不足而假之人<lb/>
<pb n="KR2k0013_WYG_006-25a"/>
　　　以誇者非所望於故人願即撤去胡乃用蔣氏<lb/>
　　　嘗有芝草之瑞更名靈芝按堂皇祐六年三月<lb/>
　　　作平江軍新修大㕔記云當兵部員外郎李公<lb/>
　　　晉卿守郡之眀年十月修此㕔又有因芝草生<lb/>
　　　謝兵部詩據此則所謂兵部者正謂李晉卿而<lb/>
　　　揭靈芝於坊表者亦李也李之儀所記乃謂揭<lb/>
　　　坊名為胡宿疑有誤又按胡宿墓誌自祠部員<lb/>
　　　外郎判度支後知蘇州盖未嘗為兵部其為晉<lb/>
<pb n="KR2k0013_WYG_006-25b"/>
　　　卿無疑晉卿逸其名今太守題名皆不著胡李<lb/>
　　　盖闕文方芝産時堂有詩記之<hi>因芝草生謝兵部黄菌誕丘園</hi>
　　　<hi>靈堪配醴泉至和非我召美化自公宣秀色隣三徑幽光被一㕓時髦均秉筆為我列詳編○</hi>
　　　<hi>使君有意飾門閭雅為靈芝揭表初招隠溪邉往還者從兹認得野人居</hi>○晝錦坊<lb/>
　　　以光禄大夫程師孟所居得名○徳慶坊直龍<lb/>
　　　圖閣盧秉奉其親年八十餘故以名坊<lb/>
　<lb/>
　吳郡志卷六<lb/>
</p>
<p>
</p>
  </div>
<div>
                <head>吳郡志卷七</head>
    <p>
<pb n="KR2k0013_WYG_007-1a"/>
欽定四庫全書<lb/>
　吳郡志卷七　　　　　　宋　范成大　撰<lb/>
　　官宇<lb/>
提㸃刑獄司在烏鵲橋西北紹興元年建㕔事後曰明<lb/>
　　清堂堂後小圃種竹有亭曰留客曽逮剏逮父文<lb/>
　　清公幾命名且作詩徐蕆隸額乾道九年諸路添<lb/>
　　置武提邢一員遂於舊司之東撤去幹官廨宇以<lb/>
　　其地作東㕔比年省罷使者來從其便而居焉<hi>曽㡬</hi>
<pb n="KR2k0013_WYG_007-1b"/>
　　<hi>留客亭詩序吾子逮作亭於官舍明清堂之後種竹殆千竿餘名其亭以留客取老杜竹深留客處</hi>
　　<hi>之句因題二小詩云行到竹窮處有亭佳可遊境因吾子勝客為此君留娟淨經時雨蕭梢六月秋</hi>
　　<hi>豈無他草樹涇渭不同流種竹無他事林間與客遊自應攜手入安用閉門留靜可過僧夏清宜對</hi>
　　<hi>奕秋衰翁九節杖來往亦風流沈度汩汩多塵事長懐鳩杖遊每因門可欵豈為醉相留靜契竹林</hi>
　　<hi>勝幽非草樹秋公今國耆艾砥柱屹中流持節推仍世林園記昔遊深蔵事幽討長轡詎淹留已見</hi>
　　<hi>山無盜欣同嵗有秋時容一嘯詠竊比晉名流浙西提刑題名淳熙三年直龍圖閣陳公繇浙東常</hi>
　　<hi>平使者按刑西道領刺史韓公繇浙東刑獄使者奉祠三衢同時被命以西二公前日僚舊也弭節</hi>
　　<hi>未幾聲諧志合風績俱茂暇日因相語曰凡官寺必冇所謂壁記是司也獨缺焉其名氏官職與夫</hi>
<pb n="KR2k0013_WYG_007-2a"/>
　　<hi>在事之嵗月久而遂泯不可復知非所以隆一臺詔後世也於是搜閱案牘自建炎迄今居是官者</hi>
　　<hi>得四十有二人焉將鑱石龕置壁間俾賈為之記惟案刑遣使國家令典也漢暴勝之為直指使者</hi>
　　<hi>行郡國而謹督捕唐顔真卿為監察御史使五原而決寃獄事固甚類然未有専為刑獄遣著之令</hi>
　　<hi>甲者本朝列聖相承子視元元欽恤刑章在淳化中始遣常參官提㸃諸路刑獄景徳以來始兼用</hi>
　　<hi>武臣厥後㳂革因時或省或置汗青所載可考而知聖上龍飛惟祖宗成憲是循用文武長材求之</hi>
　　<hi>如不及迺乾道六年遵景徳故事制詔諸路各置武提刑一員與文臣合臺共治惟時兩浙古一道</hi>
　　<hi>也熙寧末年岐而復合建炎以後復析而東西之浙西在今實為畿甸異時遣使視他路尤切注意</hi>
　　<hi>今陳公以名御史韓公以左右信臣為之皇華得人於斯為盛恭聞真宗皇帝嘗命資政殿大學士</hi>
<pb n="KR2k0013_WYG_007-2b"/>
　　<hi>向敏中較諸路提刑所上課績惟兩浙有奏報雪活寃獄者遽命陞其等級以示旌勸今日考覈之</hi>
　　<hi>意同符真宗則奏最九重必有非常之寵又當自二公始故賈敢忘屬吏之賤學殖之荒落而記不</hi>
　　<hi>敢辭淳熙四年四月日奉議郎知常州武進縣主管勸農公事借緋陳賈記</hi>
　施坰<hi>左朝散大夫建炎四年九月十七日到任紹興二年二月改除江東提刑</hi>
　邵昻<hi>左朝請郎紹興二年四月十六日到任當年十一月罷</hi>
　向宗厚<hi>右朝奉大夫紹興二年十一月二十九日到任五年正月宫觀</hi>
　朱縡<hi>左朝奉大夫紹興五年正月二十三日到任當年二月二十八日改除兩浙轉運副使</hi>
　吳表臣<hi>右朝請郎紹興五年三月十五日到任當年十二月除祕書監</hi>
<pb n="KR2k0013_WYG_007-3a"/>
　朱縡<hi>左朝散大夫紹興六年五月十四日到任七年三月改差知信州</hi>
　陳桷<hi>左朝散大夫直龍圖閣紹興七年三月初三日到任八年七月改差知台州</hi>
　曽幾<hi>左朝奉大夫紹興八年十二月二十日到任九年六月宫觀</hi>
　向宗厚<hi>右朝散大夫紹興九年七月十四日到任十一年四月改差知婺州</hi>
　張叔獻<hi>右朝奉郎直祕閣紹興十一年九月二十五日到任十二年十月改除兩浙轉運副使</hi>
　王鈇<hi>右朝奉大夫直祕閣紹興十二年十一月初二日到任十三年八月改除兩浙轉運副使</hi>
　万俟止<hi>右朝散大夫紹興十三年八月二十七日到任十四年三月宫觀</hi>
　符行中<hi>左朝奉郎紹興十四年七月二十四日到任十五年二月罷</hi>
<pb n="KR2k0013_WYG_007-3b"/>
　徐琛<hi>右朝散郎直祕閣紹興十二年四月十三日到任當年十二月除軍器監</hi>
　高世定<hi>右朝請大夫直龍圖閣紹興十六年正月二十六日到任當年六月罷</hi>
　吳傳<hi>左奉議郎紹興十六年七月十三日到任十八年十二月宫觀</hi>
　趙令詪<hi>左朝請大夫紹興十八年十一月十七日到任十九年十一月宫觀</hi>
　謝邦彦<hi>左朝請大夫紹興二十五年十二月初九日到任二十六年三月罷</hi>
　趙渙<hi>左朝奉郎紹興二十六年五月二十八日到任二十七年二月宫觀</hi>
　金安節<hi>左朝散郎紹興二十七年二月十七日到任當年九月改除大理少卿</hi>
　陳抃<hi>右朝散大夫紹興二十七年十月初二日到任二十八年正月宫觀</hi>
<pb n="KR2k0013_WYG_007-4a"/>
　徐康<hi>右朝奉大夫紹興二十八年三月十八日到任當年十月罷</hi>
　邵大受<hi>左朝請大夫直祕閣紹興二十八年十司月初五日到任二十九年閏六月除左</hi>
　吕廣問<hi>左朝請郎紹興二十九年七月初七日到任三十年四月改除兩浙轉運副使</hi>
　黄應南<hi>左朝散郎紹興三十年七月二十五日到任三十一年六月初七日致仕</hi>
　王趯<hi>右朝請大夫紹興三十一年八月初五日到任三十二年八月二十一日罷</hi>
　王傅<hi>左朝議大夫紹興三十二年十月二十三日到任隆興二年正月初二日轉左中奉大夫當年</hi>
　　<hi>六月十一日改知信州</hi>
　葉謙亨<hi>左朝奉大夫直顯謨閣隆興二年八月二十八日到任當年十一月初五日致仕</hi>
<pb n="KR2k0013_WYG_007-4b"/>
　曽逮<hi>右承議郎隆興二年閏十一月初六日到任乾道二年五月二十六日丁父憂</hi>
　王瀹<hi>左朝散郎乾道二年六月二十八日到任當年八月初七日改除吏部郎官</hi>
　姚憲<hi>右朝奉郎乾道二年九月初六日到任三年五月十一日除直祕閣知平江府</hi>
　陳良翰<hi>左朝散郎直敷文閣乾道三年六月十一日到任四年五月盜賊肅靜特轉左朝請郎當</hi>
　　<hi>年十一月二十四日改除宗正少卿</hi>
　李簡能<hi>左朝奉郎乾道四年十二月二十八日到任五年二月二十一日磨勘轉左朝散郎六年</hi>
　　<hi>六月十六日除直祕閣主管台州崇道觀</hi>
　任文薦<hi>左朝奉大夫直寳文閣乾道六年八月二十五日到任七年六月二十六日除祕閣修撰</hi>
<pb n="KR2k0013_WYG_007-5a"/>
　　<hi>改差知建寧府</hi>
　王淮<hi>左朝散郎直敷文閣乾道七年十月十一日到任八年十一月初九日改除大常少卿</hi>
　梁俊彦<hi>右武大夫高州刺史乾道九年閏正月初五日到任淳熙元年三月二十七日除福建提</hi>
　　<hi>刑續改差提舉佑神觀</hi>
　吕企中<hi>右朝散郎直寶文閣乾道九年六月二十六日到任當年十二月二十七日改知揚州</hi>
　鄭興裔<hi>武功大夫江州觀察使淳熙元年四月初九日到任當年八月二十日改除江東提刑續</hi>
　　<hi>召赴行在</hi>
　徐本中<hi>朝奉大夫充集英殿修撰淳熙元年十二月十四日到任三年三月二十五日改除江東</hi>
<pb n="KR2k0013_WYG_007-5b"/>
　　<hi>轉運副使</hi>
　趙師夔<hi>承議郎直龍圖閣淳熙三年五月十八日到任當年六月初八日罷</hi>
　陳舉善<hi>以朝奉郎直龍圖閣浙東提舉除淳熙三年八月初八日到任五年四月二十七日召除</hi>
　　<hi>左司</hi>
　韓俁<hi>以武徳大夫高州刺史奉祠除淳熙三年十月初六日到任五年九月初六日改差知廬州</hi>
　吕正已<hi>以降授朝散大夫直顯謨閣知鎮江府除淳熙五年六月初二日到任當年九月初一日</hi>
　　<hi>罷</hi>
　韓元龍<hi>以朝散大夫司農卿除直龍圖閣浙西提刑淳熙五年十月初四日到任七年十月初二</hi>
<pb n="KR2k0013_WYG_007-6a"/>
　　<hi>日主管亳州明道宮</hi>
　趙伯驌<hi>以武功大夫忠州團練使浙西總管除淳熙五年十月十六日到任七年八月初六日轉</hi>
　　<hi>和州防禦使</hi>
　梁總<hi>以朝散大夫大理少卿除淳熙七年十月十六日到任九年七月十三日改除江東提刑續准</hi>
　　<hi>省劄因兼知嚴州捄荒有勞除直敷文閣</hi>
　傅淇<hi>以朝請大夫浙東提刑除淳熙九年十月十六日到任十一年六月除直龍圖閣十月十六日</hi>
　　<hi>再任十二年三月二十六日改知寧國府</hi>
　劉頴<hi>以降授朝散郎浙西提舉除淳熙十二年四月初二日到任當年十月初十日罷</hi>
<pb n="KR2k0013_WYG_007-6b"/>
　勾昌泰<hi>以降授宣教郎浙東提舉除淳熙十二年十一月初二日到任十三年二月轉奉議郎當</hi>
　　<hi>月敘承議郎四月磨勘轉朝奉郎當年七月初十日罷</hi>
　王尚之<hi>以朝奉郎大理少卿除直寶文閣浙西提刑淳熙十三年閏七月初三日到任十四年二</hi>
　　<hi>月十四日改除司農少卿湖廣總領</hi>
　趙子濛<hi>以朝議大夫直龍圖閣知揚州除淳熙十四年五月十二日到任十五年四月十六日除</hi>
　　<hi>祕閣修撰致仕</hi>
　潘景珪<hi>以朝議大夫知池州除淳熙十五年五月初四日到任當年十二月初五日改除大理卿</hi>
　王師愈<hi>以朝議大夫直祕閣福建運判除淳熙十六年正月二十八日到任七月初十日除直煥</hi>
<pb n="KR2k0013_WYG_007-7a"/>
　　<hi>章閣宫觀</hi>
　袁説友<hi>以朝議大夫淅東提舉除淳熙十六年七月二十八日到任紹熙元年三月除直祕閣知</hi>
　　<hi>平江府</hi>
　王正已<hi>以朝請大夫充祕閣修撰新江東提刑改除紹熙元年五月初三日到任十二月初三日</hi>
　　<hi>准敕以陳乞宫祠差主管建寜府武夷山冲佑觀</hi>
　應孟眀<hi>以朝奉郎直祕閣知靜江府除紹熙元年十二月二十四日到任二年九月除尚左郎官</hi>
　陳公亮<hi>以朝請大夫直祕閣福建提刑除紹熙三年四月到任四年除江南西路轉運副使</hi>
　黄遹<hi>以朝奉大夫淅西提舉除紹熙五年正月到任當年除荆湖南路轉運判官</hi>
<pb n="KR2k0013_WYG_007-7b"/>
　傅伯夀<hi>以朝議大夫直煥章閣江東運副除紹熙五年某月到任慶元元年除將作監</hi>
　何異<hi>以朝請郎新江東提刑改除慶元元年八月到任三年除直敷文閣八月除太常少卿</hi>
　韓邈<hi>以朝請大夫直祕閣浙西提舉改除慶元三年八月到任當年除金部郎官</hi>
　虞儔<hi>以朝請大夫新除直顯謨閣江西運副權知平江府除慶元四年正月到任依舊兼知平江府</hi>
　　<hi>六月住兼九月除直寳文閣知廬州</hi>
　朱致知<hi>以朝議大夫直徽猷閣奉祠除慶元五年四月到任當年除樞密院撿詳</hi>
　辥紹<hi>以朝散大夫提舉兩浙西路常平茶鹽公事除慶元五年六月到任當年除戸部郎官淮東總</hi>
　　<hi>領</hi>
<pb n="KR2k0013_WYG_007-8a"/>
　任洙<hi>以朝散郎提舉兩浙西路常平茶鹽公事除慶元六年正月到任嘉泰元年除直祕閣宫觀</hi>
　陳研<hi>以朝散大夫直祕閣荆湖南路轉運副使除嘉泰元年六月到任二年除樞密院檢詳</hi>
　孟綸<hi>以朝請大夫尚書倉部除嘉泰二年六月到任三年五月罷</hi>
　曽㮚<hi>以朝散大夫荆湖南路計度轉運副使除嘉泰三年八月到任十七日除直煥章閣當年除太</hi>
　　<hi>府少卿</hi>
　方銓<hi>以朝散大夫尚書司封郎中除嘉泰三年十二月到任開禧元年四月改除江西運判填見闕</hi>
　葉簣<hi>以朝議大夫尚書戸部郎中除開禧元年五月到任二年四月召赴行在除右司</hi>
　胡元衡<hi>承議郎尚書右司員外郎除直寶謨閣開禧二年四月到任嘉定元年正月召赴行在除</hi>
<pb n="KR2k0013_WYG_007-8b"/>
　　<hi>檢正</hi>
　汪文振<hi>朝散大夫司農少卿兼玉牒所檢討官除直寶謨閣嘉定元年正月到任八月准省劄權</hi>
　　<hi>鎮江府并權淮東總領九月正除司農少卿淮東總領</hi>
　李孟傳<hi>朝請大夫除倉部郎官改除嘉定元年十月到任二年七月除直祕閣江東提刑</hi>
　王居安<hi>朝奉郎知太平州除直龍圖閣嘉定二年九月到任當年赴詔行在除權工部侍郎</hi>
　留恭<hi>朝奉大夫浙西提舉嘉定三年正月兼權提刑四月就除五月改除直寶謨閣知紹興府</hi>
　劉爚<hi>朝散大夫尚書吏部郎中嘉定三年五月到任四年二月除司業</hi>
　章棶<hi>朝奉郎浙西提舉嘉定四年正月兼權提刑閏二月正除</hi>
<pb n="KR2k0013_WYG_007-9a"/>
　陳芾<hi>朝散郎新除大理寺丞嘉定五年正月到任兼權平江府七月除直祕閣知平江府</hi>
　金嶸<hi>以朝請郎守軍器監除嘉定五年到任七年八月除大理少卿</hi>
　柴中行<hi>承議郎直祕閣除江東運判未赴嘉定七年八月改除十一月到任九年除尚左郎官</hi>
　王涔<hi>朝奉郎新福建提刑改除嘉定九年五月到任九月宫觀</hi>
　王棐<hi>承議郎浙西提舉兼權嘉定十年十二月正除十一年八月除金部郎官尋得㫖又兼權平江</hi>
　　<hi>府</hi>
　喬行簡<hi>朝散郎江淮等路都大提㸃坑冶除嘉定十二年正月到任閏二月節制許浦水軍三月</hi>
　　<hi>兼權平江府十一月除直祕閣依舊浙西提刑兼知鎮江府當月除軍器監十二月除直煥章閣知</hi>
<pb n="KR2k0013_WYG_007-9b"/>
　　<hi>鎮江府兼權提刑十四年除司業</hi>
　趙㦛夫<hi>朝散郎兵部郎官除嘉定十四年十一月到任十六年除直祕閣再任寶慶元年罷</hi>
　林介<hi>朝散大夫浙西提舉兼權寳慶元年直祕閣正除三年兼權平江府十二月除太府少卿依舊</hi>
　　<hi>兼權平江府紹定元年十一月改除大理少卿</hi>
　王與權<hi>朝請郎紹定二年正月二十八日到任</hi>
檢法官㕔在提刑司東<lb/>
幹辦公事㕔在東㕔後<lb/>
提舉常平茶鹽司在子城之東㕔事東有小池上有假<lb/>
<pb n="KR2k0013_WYG_007-10a"/>
　　山榜曰壺中林壑米友仁書池南北有亭南曰揚<lb/>
　　清北曰草堂㕔事之西有寶翰閣亦友仁書額㕔<lb/>
　　東北曰宣恵堂㕔後曰皇華堂㕔之東側曰頤齋<lb/>
　　齋後圃中曰望雲堂紹興三十年楊和王子倓持<lb/>
　　節時作為思親也池旁曰繡春堂淳熙十五年史<lb/>
　　彌正建<hi>徐康記官舍題名其來久矣非特紀嵗月次先後而其人之賢不肖治行之能否亦</hi>
　　<hi>繇此可考焉自守令而下凡在官者未之或廢也初元豐崇寧之間嘗遣廷臣分行諸路號提舉措</hi>
　　<hi>置鹽事除授繼踵而屢經併省政和之二年始罷官鬻行新鈔鹽法於是兩河二浙荆湖江淮復置</hi>
<pb n="KR2k0013_WYG_007-10b"/>
　　<hi>提舉司以總之宣和五年又分淮浙為西路則八州軍三十八縣𨽻焉治平江府今在府治之東㕔</hi>
　　<hi>事獨無記康之承乏又當兵火後案籍殘缺欲為之而未暇會朝廷纂修先帝實録史官移文郡縣</hi>
　　<hi>諸司取㑹題名於是網羅闕遺訪問故老得承議郎王晋明而下訖于朝請大夫石彦和凡二十人</hi>
　　<hi>皆以月日為次其未分路則或治會稽非今所部書之以著其始而闕其所不可考者裒而刻諸石</hi>
　　<hi>以備采擇焉惟政事之在天下莫如財用而山澤之利常居其半管仲治齊謹正鹽筴國以富饒用</hi>
　　<hi>能成九合之功自漢唐以來鹽鐵𣙜酒均輸之議紛紛不同而常為國家大計所以制四夷安邊足</hi>
　　<hi>用之本善乎魏尚書邢巒之言聖人斂山澤之貨以寛田疇之賦收闗市之征以助什一之儲取此</hi>
　　<hi>與彼非為身也御史中尉甄琛請弛河東鹽池之禁以為為民父母而吝其醯醢兼有羣生而𣙜其</hi>
<pb n="KR2k0013_WYG_007-11a"/>
　　<hi>一物是専奉口腹而不及四體也巒譏之曰坐談則理高行之則夷闕于時咸以為然世宗卒從琛</hi>
　　<hi>議其後豪貴封䕶甚於官司乃復禁如初夫古今異宜治非一軌下三章之約於結繩之代猶為密</hi>
　　<hi>網大古之無事後世非所及而欲虞衡之官捐利予民安在其為知務也與其賦外横斂曷若權制</hi>
　　<hi>商賈為不失重輕之術哉為今之法者近是矣鈔有茶鹽香礬四等茶鹽之課故嵗至七百萬緡鹽</hi>
　　<hi>利居五之四並海縣道煑水者六所額以斛計者常不下百五十萬則所以禆國計以圖恢復之功</hi>
　　<hi>者夫豈少哉而康獨有感焉者四人之中農為最勞以其終嵗勤動寒耕而熱耘也今所謂亭戸則</hi>
　　<hi>過於此加以負山帶海頑獷成俗急趨利而輕犯法使輸貨於官者價直以時母或高下則盜販息</hi>
　　<hi>盜販息則抵冒少犴獄簡不但公家利其入而已故樂以告後之人厥初建官兼治香礬後不復較</hi>
<pb n="KR2k0013_WYG_007-11b"/>
　　<hi>而以摘山煑海正其名稱謂之提舉茶鹽公事司盖自宣和七年始也紹興十年七月十六日右奉</hi>
　　<hi>議郎提舉兩浙西路茶鹽公事徐康記</hi>
　承議郎王晉眀<hi>政和二年十一月到任</hi>
　朝奉郎李堯俊<hi>政和四年到任</hi>
　宣教郎曽纁<hi>政和六年十一月二十五日到任七年罷任</hi>
　奉直大夫呉林<hi>闕</hi>
　奉議郎魏志崇<hi>闕</hi>
　承事郎何志修<hi>政和七年添差</hi>
<pb n="KR2k0013_WYG_007-12a"/>
　宣敎郎曾纁<hi>宣和元年九月二十日到任</hi>
　朝奉郎陳隆夀<hi>宣和元年十一月十四日到任二年五月十五日改添差於越州置司三</hi>
　　<hi>年二月就除兩浙提舉常平</hi>
　朝奉大夫劉敏才<hi>宣和二年到任三年五月罷</hi>
　通直郎王韙<hi>宣和三年五月到任六月物故</hi>
　奉議郎李與權<hi>宣和三年到任五年丁憂</hi>
　通直郎李弼孺<hi>宣和五年到任六年丁憂</hi>
　奉議郎王據<hi>宣和七年四月到任當年七月丁憂</hi>
<pb n="KR2k0013_WYG_007-12b"/>
　通直郎王暘<hi>宣和七年到任建炎二年五月任滿</hi>
　奉直大夫陳述<hi>建炎二年五月二十八日到任四年正月二十八日罷任</hi>
　承議郎直祕閣梁汝嘉<hi>建炎四年三月二十三日到任紹興二年二月十五日就</hi>
　　<hi>除兩浙轉運判官</hi>
　左宣敎郎夏之文<hi>紹興二年四月十九日到任三年四月十三日罷任</hi>
　右通直郎張愿<hi>紹興三年五月二十七日到任四年正月初九日罷任</hi>
　右通直郎侯憲<hi>紹興四年二月初三日到任五年四月十二日罷任</hi>
　左宣敎郎錢堪<hi>紹興五年四月二十六日到任七年四月二十六日任滿</hi>
<pb n="KR2k0013_WYG_007-13a"/>
　左朝請大夫石彦和<hi>紹興七年四月二十七日到任九年四月二十七日任滿</hi>
　右承議郎徐康<hi>紹興九年四月二十八日到任十一年五月初三日滿替除權發遣嚴州</hi>
　　<hi>續改知常州</hi>
　右朝散郎米友仁<hi>紹興十一年五月初四日到任十二年四月十一日除將作少監</hi>
　右朝散大夫万俟止<hi>紹興十二年五月内到任紹興十三年八月内就除浙西提刑</hi>
　右通直郎吳坰<hi>紹興十三年九月四日到任至紹興十四年十二月三十日改除兩浙運</hi>
　　<hi>判</hi>
　右朝散大夫韋夀成<hi>紹興十五年二月十三日到任當年七月二日改除倉部郎官</hi>
<pb n="KR2k0013_WYG_007-13b"/>
　右朝奉大夫直祕閣鄭僑年<hi>紹興十五年七月初四日到任當年八月十九</hi>
　　<hi>日與浙東提舉高顯謨兩易</hi>
　右朝請大夫直顯謨閣髙世定<hi>紹興十五年八月二十六日到任十六年</hi>
　　<hi>正月二十六日除直龍圗閣浙西提刑</hi>
　左朝奉郎孫汝翼<hi>紹興十六年七月初十日到任十七年正月二十七日除提㸃江淮</hi>
　　<hi>等路坑冶鑄錢</hi>
　右朝請大夫黄仁榮<hi>紹興十七年七月十九日到任至十八年九月十一日罷任</hi>
　右奉直大夫王晌<hi>紹興十八年十一月十七日到任至十九年三月初三日就除知平</hi>
<pb n="KR2k0013_WYG_007-14a"/>
　　<hi>江府</hi>
　右朝散大夫王珏<hi>紹興十九年十一月十五日到任紹興二十一年十二月十四日任</hi>
　　<hi>滿</hi>
　右朝散大夫李琛<hi>紹興二十一年十二月十五日到任紹興二十四年五月初二日改</hi>
　　<hi>除知婺州</hi>
　左朝奉大夫孟處義<hi>紹興二十四年五月初四日到任二十五年正月初七日改除</hi>
　　<hi>淮南路轉運判官</hi>
　右朝請大夫李流<hi>紹興二十五年四月初三日到任六月初六日改差知明州</hi>
<pb n="KR2k0013_WYG_007-14b"/>
　左朝議郎杜師旦<hi>紹興二十五年七月初三日到任十月二十六日罷</hi>
　右通直郎司馬倬<hi>紹興二十五年十二月十五日到任二十六年四月初十日罷</hi>
　左朝請大夫趙子砥<hi>紹興二十六年六月初二日到任當年八月二十二日致仕</hi>
　右朝奉大夫陳抃<hi>紹興二十六年閏十月初二日到任二十七年九月初八日改除浙</hi>
　　<hi>西提刑</hi>
　左朝請郎朱倬<hi>未到任間改除右正言</hi>
　左朝奉郎謝伋<hi>紹興二十七年十一月自權知處州准告授十二月二十三日到任</hi>
　右朝請郎吕廣問<hi>紹興二十九年四月一日到任當年閏六月二十一日改除浙西提</hi>
<pb n="KR2k0013_WYG_007-15a"/>
　　<hi>刑</hi>
　左朝奉大夫直祕閣楊倓<hi>紹興二十九年七月十四日到任三十年除直顯謨</hi>
　　<hi>閣三十一年二月准敕主管台州崇道觀</hi>
　左朝請郎洪适<hi>紹興三十一年三月初四日到任當月初六日改除江東提舉常平茶鹽</hi>
　　<hi>公事</hi>
　右朝散大夫徐康<hi>紹興三十一年四月初一日到任三十二年閏二月二十六日改除</hi>
　　<hi>戸部郎官總領淮東軍馬錢糧</hi>
　左朝請郎章服<hi>紹興三十二年七月初五日到任隆興二年七月二十五日改除吏部郎</hi>
<pb n="KR2k0013_WYG_007-15b"/>
　　<hi>官</hi>
　右朝奉大夫曾愭<hi>隆興二年九月初七日到任乾道元年三月初六日除尚書度支郎</hi>
　　<hi>官</hi>
　右朝奉郎姚憲<hi>乾道元年三月初十日到任乾道二年八月七日改除本路提刑</hi>
　右朝奉大夫劉敏士<hi>乾道二年十月二十二日到任至乾道三年十二月初六日改</hi>
　　<hi>除兩浙轉運判官</hi>
　右朝請郎錢建<hi>乾道四年六月十五日到任五年四月二十四日准敕主管台州崇道觀</hi>
　左承議郎芮煇<hi>乾道五年二月十六日到任六年八月内除江西運判</hi>
<pb n="KR2k0013_WYG_007-16a"/>
　右朝散大夫直敷文閣胡堅常<hi>乾道六年九月十三日到任乾道七年正</hi>
　　<hi>月初二日改除兩浙運判</hi>
　右奉議郎李結<hi>乾道七年正月十七日到任乾道八年七月十六日罷</hi>
　右朝散大夫葉模<hi>乾道八年八月二十六日到任淳熙元年三月十一日召赴行在</hi>
　朝散大夫陳峴<hi>淳熙元年五月二十日到任至淳熙二年二月二十三日准告除直祕閣</hi>
　　<hi>當年二月二十六日改除兩浙路轉運判官</hi>
　承議郎直祕閣辥元鼎<hi>淳熙二年三月初九日到任四年正月初五日改除戸部</hi>
　　<hi>郎官</hi>
<pb n="KR2k0013_WYG_007-16b"/>
　朝奉大夫潘畤<hi>淳熙四年二月初五日到任五年六月兩易江東提舉</hi>
　朝散郎顔師魯<hi>淳熙五年十月初四日到任六年十二月十七日除直祕閣七年九月十</hi>
　　<hi>二日召赴行在</hi>
　承議郎趙伯渙<hi>淳熙七年十月初八日到任十一月丁母憂</hi>
　奉議郎張杓<hi>淳熙九年正月初八日到任當年九月内除直祕閣於當月二十五日除兩浙</hi>
　　<hi>運判</hi>
　奉議郎王尚之<hi>淳熙十年正月二十八日到任當年十一月二十二日召赴行在</hi>
　朝散郎劉穎<hi>淳熙十年閏十一月十四日到任十二年四月初二日改除浙西提刑</hi>
<pb n="KR2k0013_WYG_007-17a"/>
　朝奉郎石起宗<hi>淳熙十二年四月十七日到任當年十二月二十七日改除</hi>
　奉議郎羅㸃<hi>淳熙十三年二月初二日到任十五年正月二十八日赴召</hi>
　朝奉郎史彌正<hi>淳熙十五年三月初六日到任九月初五日除直祕閣十六年改除淮東</hi>
　　<hi>提舉</hi>
　朝奉郎張體仁<hi>淳熙十六年六月初三日到任紹熙元年十月除戸部郎官湖廣總領</hi>
　朝奉郎徐誼<hi>紹熙元年十二月初一日到任三年五月初二日被㫖赴行在奏事</hi>
　　<hi>已丄補注</hi>
　朝奉大夫黄遹<hi>紹熙三年七月到任紹熙五年正月改除浙西提刑</hi>
<pb n="KR2k0013_WYG_007-17b"/>
　朝請大夫鄭公顯<hi>紹熙五年正月到任當年九月改除湖南提舉</hi>
　朝請郎黄灝<hi>紹熙五年十月到任慶元元年追兩官放罷</hi>
　朝奉大夫許介<hi>慶元元年三月到任當年九月兩易江東提舉</hi>
　降授朝散大夫李唐卿<hi>慶元元年十月到任二年復朝請大夫當月致仕</hi>
　朝散大夫韓邈<hi>慶元二年三月到任三年除直祕閣八月除浙西提刑</hi>
　朝請大夫俞豐<hi>慶元三年九月到任四年五月除浙東提刑</hi>
　朝散大夫薛紹<hi>慶元四年七月到任五年六月除浙西提刑</hi>
　朝散郎任洙<hi>慶元五年六月到任十二月除浙西提刑</hi>
<pb n="KR2k0013_WYG_007-18a"/>
　中奉大夫陳昭嗣<hi>慶元六年正月到任至嘉泰元年宫觀</hi>
　朝請大夫趙善闓<hi>嘉泰元年十月到任二年召赴行在</hi>
　朝請郎直祕閣任清叟<hi>嘉泰二年十二月到任三年宫觀</hi>
　朝奉大夫趙不□<hi>嘉泰三年三月到任十月除直祕閣四年召赴行在</hi>
　朝散大夫史彌逺<hi>嘉泰四年四月到任開禧元年改除司封郎官</hi>
　承議郎黄犖<hi>開禧元年三月到任二年六月召赴行在</hi>
　朝散大夫陳耆夀<hi>開禧二年六月到任嘉定元年除直祕閣當年除右曹郎官</hi>
　朝奉郎林拱辰<hi>嘉定元年閏四月到任二年除直祕閣淮東運判</hi>
<pb n="KR2k0013_WYG_007-18b"/>
　朝奉大夫留恭<hi>嘉定二年八月到任三年四月改除浙西提刑</hi>
　朝奉郎章棶<hi>嘉定三年五月到任四年閏二月除浙西提刑</hi>
　承議郎應武<hi>嘉定四年閏二月到任七月除宗正丞</hi>
　朝散郎楊煇<hi>嘉定五年八月初四日到任七年八月兼權提刑當月除左曹郎官</hi>
　朝散郎吳格<hi>嘉定七年九月九日到任除左曹郎官</hi>
　承議郎王棐<hi>嘉定九年八月到任九月兼權提刑十年正除</hi>
　奉議郎魏豹文<hi>嘉定十年十二月到任十二年十月除軍器少監</hi>
　奉議郎程珌<hi>嘉定十二年十一月到任十三年除祕書丞權右司郎官</hi>
<pb n="KR2k0013_WYG_007-19a"/>
　承議郎朱在<hi>嘉定十三年十二月到任十四年除右曹郎官十二月暫時兼權嘉興府</hi>
　朝奉郎趙希齊<hi>嘉定十四年閏十二月到任十五年罷</hi>
　朝奉大夫劉垕<hi>嘉定十五年十一月到任十七年宫觀</hi>
　朝散大夫林介<hi>嘉定十七年十月到任寳慶元年正月兼權提刑十一月除直祕閣浙西</hi>
　　<hi>提刑</hi>
　朝奉郎司馬述<hi>寶慶元年十二月到任紹定元年正月除大理正八月除金部郎官</hi>
　朝請大夫王栻<hi>紹定元年十月到任</hi>
茶鹽司幹辦公事㕔二一在醋庫巷之内一在郡樓之<lb/>
<pb n="KR2k0013_WYG_007-19b"/>
　　東<lb/>
常平司幹辦公事㕔二一在檢法㕔之北一在郡樓之<lb/>
　　西<lb/>
姑蘇館在盤門裏河西城下紹興十四年郡守王㬇建<lb/>
　　體勢宏麗為浙西客館之最中分為二曰南館北<lb/>
　　館紹興間始與金通和使者嵗再往來此館専以<lb/>
　　奉國信貴客經由亦假以檥船登城西望吳山皆<lb/>
　　在指顧間故又作臺於城上以姑蘇名之雖非故<lb/>
<pb n="KR2k0013_WYG_007-20a"/>
　　處因館而名亦以存舊事也制度尤瑰特為吳中<lb/>
　　偉觀此臺正據古胥門門跡猶存又有百花洲在<lb/>
　　臺下射圃在洲之東臺洲亦皆㬇所建并館額皆<lb/>
　　吳説書<lb/>
　吳會亭升羽亭候春亭茂苑亭春波亭皆孫老橋之<lb/>
　　東吉利橋之西河北岸沿流客館也<lb/>
　皇華亭平匯亭在飲馬橋之東北岸亦客館<lb/>
　升平館在梵門橋南<lb/>
<pb n="KR2k0013_WYG_007-20b"/>
　賓興館在貢院前河西<lb/>
　望雲館在閶門河南<lb/>
　髙麗亭二一在閶門外一在盤門外舊髙麗使人入<lb/>
　　朝作此亭以館之今猶仍舊名<lb/>
　吳門亭在盤門内<lb/>
　<lb/>
　<lb/>
　吳郡志卷七<lb/>
</p>
<p>
</p>
  </div>
<div>
                <head>吳郡志卷八</head>
    <p>
<pb n="KR2k0013_WYG_008-1a"/>
欽定四庫全書<lb/>
　吳郡志卷八　　　　　　宋　范成大　撰<lb/>
　　古蹟<lb/>
吳城事具城郭門<lb/>
石室在常熟縣海隅山石室凡十所相𫝊太公避紂居<lb/>
　之孟子太公避紂居東海之濱常熟去海近或是<lb/>
言偃宅蘇州記云在常熟縣西史記云言偃吳人也吳<lb/>
　地志云宅有井井邉有洗衣石周四尺皆其故物輿<lb/>
<pb n="KR2k0013_WYG_008-1b"/>
　地志云梁蕭正徳為郡太守將石去莫知所在<lb/>
丁令威宅在陽山文殊法海寺有煉丹井存焉號令威<lb/>
　井<lb/>
射臺華池南城宫姑蘇臺䱉山鷗陂游臺石城長洲林<lb/>
　園石龍以上悉吳闔廬故跡吳越春秋云闔廬既立<lb/>
　夫差為太子使將兵屯守而自治宫室立射臺於安<lb/>
　平里華池在平昌南城宫在長樂里闔廬出入游卧<lb/>
　秋冬治於城中春夏治於城外姑蘇之臺旦食䱉山<lb/>
<pb n="KR2k0013_WYG_008-2a"/>
　晝游蘇臺射於鷗陂馳於遊臺興樂石城走犬長洲<lb/>
　焉越絶書云石城者闔廬所置美人離城也吳地記<lb/>
　云石城吳王離宫越王獻西施於此城又云林園在<lb/>
　華林里石龍在<hi>闕</hi>壇里里在烏鵲橋東皆闔廬作<lb/>
流盃在女墳湖西百五十步闔閭三月三日泛舟遊之<lb/>
　今基隍猶存<hi>吳地記</hi>
秦餘杭山即今陽山越破吳夫差遁去晝馳夜走三日<lb/>
　三夕達於秦餘杭山餒甚顧得生稻而食之伏地而<lb/>
<pb n="KR2k0013_WYG_008-2b"/>
　飲水焉<hi>吳越春秋</hi>
夷亭闔閭十年東夷侵逼吳境下營於此因名之<hi>吳地記</hi>
酒城在壇城邊夫差祭子胥處臨祭勸酒因名焉城中<lb/>
　有石子<lb/>
走狗塘吳王作<lb/>
干隧越王以散卒三千擒夫差於干隧在吳縣西北史<lb/>
　記正義干隧出葉安山西南一里<hi>戰國䇿史記正義</hi>
姑蘇臺在姑蘇山舊圖經云在吳縣西三十里續圖經<lb/>
<pb n="KR2k0013_WYG_008-3a"/>
　云三十五里一名姑蘇一名姑餘史記正義云在吳<lb/>
　縣西南三十里横山西北麓姑蘇山上山水記云闔<lb/>
　廬作春秋遊焉又云夫差作臺三年不成積材五年<lb/>
　乃成造九曲路髙見三百里句踐欲伐吳於是作柵<lb/>
　楣嬰以白璧鏤以黄金狀如龍蛇獻吳王吳王大悦<lb/>
　受以起此臺越絶書云闔廬造九曲路以遊姑胥之<lb/>
　臺柵楣之義未詳此楣所謂神木一雙大二十圍長<lb/>
　五十尋者吳王將起臺子胥諫曰王既變禹之功而<lb/>
<pb n="KR2k0013_WYG_008-3b"/>
　髙高下下以罷民於姑蘇吳民離矣弗聽洞冥記云<lb/>
　吳王夫差築姑蘇之臺三年乃成周旋詰屈横亘五<lb/>
　里崇飾土木殫耗人力宫妓千人臺上别立春宵宫<lb/>
　為長夜之飲造千石酒鍾又作天池池中造青龍舟<lb/>
　舟中盛致妓樂日與西施為嬉又於宫中作海靈館<lb/>
　館娃閣銅溝玉檻宫之楹榱皆珠玉飾之吳地記云<lb/>
　闔廬十一年起臺於姑蘇山因山為名西南去國三<lb/>
　十五里夫差復高而飾之越伐吳焚之又云闔廬十<lb/>
<pb n="KR2k0013_WYG_008-4a"/>
　年築經五年始成高三百丈望見三百里造曲路以<lb/>
　登臨吳王春夏遊姑蘇臺秋冬遊館娃宫興樂華池<lb/>
　南城之宫又獵於長洲之苑太史公云余登姑蘇望<lb/>
　五湖案五湖去此臺尚二十餘里越絶書云夫差伐<lb/>
　齊越范蠡洩庸帥師屯海道江以絶吳路敗太子友<lb/>
　遂入吳國燒姑胥臺徙其大舟續圖經考之𫝊記謂<lb/>
　闔廬食不二味居不重席器不雕鏤宫室不觀舟車<lb/>
　不飾而吳越春秋言闔廬晝游蘇臺盖此臺始基於<lb/>
<pb n="KR2k0013_WYG_008-4b"/>
　闔廬而成於夫差庶可以合𫝊記之説云<hi>唐任公叔登姑蘇臺</hi>
　<hi>賦司馬遷世掌天官才稱良史探禹穴之遺跡紀吳國之舊軌乃憮然而嘻曰登此姑蘇之墟淹留兮躊</hi>
　<hi>躇感斯宇之基為沼而仲雍之祀忽諸我聞周道既衰諸侯狎主中無霸王蠻戎振旅始闔閭以信威繼</hi>
　<hi>夫差以極武左與勁越同壤右與强楚為鄰内有高臺之築外有逺略之勤積如莽而暴骨亦如讎而視</hi>
　<hi>人是以疆埸日駭版築未弭方五載而厥成造中天而特起因土累以臺高宛岳立而山峙或比象於巫</hi>
　<hi>廬之峰或倒影於滄浪之水悉人之力以為美觀厚人之澤以為侈靡斯實累卵於九層夫何見乎三百</hi>
　<hi>里俚語有之曰川壅則潰月盈則匡善敗由已吉凶何常矧謀主之賜劍若渉川兮無梁以為棲越以求</hi>
　<hi>霸卒見豢吳而受殃客自南鄙觀於江濆徘徊舊徳惆悵前聞試遊目於寥廓曾是巋然而參雲聽逆虐</hi>
<pb n="KR2k0013_WYG_008-5a"/>
　<hi>而翳諫竟麋鹿而為羣高天放曠平湖泱漭奕奕孤嶼茫茫極浦悲早鴈於海風嘯寒鴟於江雨況復關</hi>
　<hi>梁坐隔羈旅増愁山木將落汀葭亂秋思美人兮子胥何為懐直道而驟諫遭重昬之見危將漁父以抗</hi>
　<hi>跡且垂釣扵江湄高臺既傾夕露沾衣感蒞國之不及冀來人之與歸者也崔鷃姑蘇臺賦崔子勤學少</hi>
　<hi>間與客游於横山之下有臺巋然出於羣山荒基峻級高切雲間荆棘為之䝉翳麋鹿為之廻環余語諸</hi>
　<hi>客此何所也客曰子不聞吳都之壯麗乎造姑蘇之高臺臨四逺而特起此其遺址也余乃倚杖而立喟</hi>
　<hi>然而嘆曰盖聞吳王之築斯臺也受鄰越之貢竭全吳之力千夫山吟萬人道泣三年而聚材五年而建</hi>
　<hi>立佩茂苑於長洲帶濬池以朝夕自以為天下之竒觀也而今安在哉神材異木飾巧窮竒黄金之楹白</hi>
　<hi>璧之楣龍蛇刻畫燦燦生輝而今安在哉於是與客傴僂而上抵其上之絶嶺快四面之遐睹南望洞庭</hi>
<pb n="KR2k0013_WYG_008-5b"/>
　<hi>夫椒之山湖水澄澈其名銷夏灣者吳王避暑之所也北望靈巖館娃之宫廊曰響屧徑曰採香者吳之</hi>
　<hi>别館西子之遺蹤也其東吳城射臺巍巍其西胥山九曲之逵至於興樂有城玩華有池走犬有塘鬭雞</hi>
　<hi>有陂猶不足以充其欲也又侈斯臺以為娛嬉嗚呼雕楹鏤檻者丘墟之幾也九層百仞者汙池之漸也</hi>
　<hi>瑶臺作而夏衰瓊室考而商危章華成而楚衆叛阿房出而秦人離斯䘮亂之必然曷吳王之不思也哉</hi>
　<hi>方其酌醁醽賦珍羞置酒若淮泗積肴如山丘其宴樂固極矣而不知㑹稽之上飲食嘗膽方焦思而深</hi>
　<hi>謀旁籠西山俯視太湖憑高望遠三百餘里其登覽固廣矣而不知笠澤之畔銜枚仆鼔忽潜軍而夜濟</hi>
　<hi>是以横塘之浦僅通而越來之溪已逼高下之築未乾而勾踐之城已距於咫尺矣            詞未</hi>
　<hi>竟客悵然曰已矣乎古往今來邈矣悠哉蒼煙兮滿目舊事兮飛灰幸江山之不改兮後之人當有鑑於</hi>
<pb n="KR2k0013_WYG_008-6a"/>
　<hi>遺臺陳羽憶昔吳王爭霸日歌謡滿路上蘇臺三千宫女看花處人靜臺空花自開李白蘇臺覽古舊苑</hi>
　<hi>荒臺楊栁新菱歌高唱不勝春只今唯有西江月曽照吴王宫裏人曹鄴吳宫酒未消又宴姑蘇臺美人</hi>
　<hi>和淚去半夜閶門開相對正歌舞笑中聞鼓鼙星散九重門血流十二街一去成萬古臺盡人不回時聞</hi>
　<hi>野田中拾得黄金釵李紳雜句序臺今遺跡連接靈巖寺採香徑響屧廊皆在寺内越王獻吳王黄金鏤</hi>
　<hi>楣吳王所造姑蘇臺因獻楣遂以黄金盡飾以破其國詩云越王巧破夫差國來獻黄金重雕刻西施醉</hi>
　<hi>舞花艶傾妒月嬌娥恣妖惑姑蘇百尺曉鋪開樓楣盡化黄金臺歌清管咽歡未極越師戈甲浮江來伍</hi>
　<hi>胥抉目看吴滅范蠡全身霸西越寂寞千年盡古墟蕭條兩地皆眀月靈巖香徑掩禪扉秋草荒涼徧落</hi>
　<hi>暉江浦迴看鷗鳥没碧峰斜見鷺鷥飛如今白髪星星滿却作閒官不閒散野寺經過懼悔尤公程迫蹙</hi>
<pb n="KR2k0013_WYG_008-6b"/>
　<hi>悲秋館吳鄉越國舊淹留草樹煙霞昔徧游雲木夢廻多感歎不惟惆悵到長洲羅隱讓高太伯開基日</hi>
　<hi>賢見延陵復命時未會子孫因底事解崇臺榭為西施劉駕句踐飲膽日吳酒香滿杯笙歌入海雲聲自</hi>
　<hi>姑蘇來西施舞初罷侍兒整金釵衆女不敢妒自比泉下泥越鼓聲騰騰吳天隔塵埃難將甬東地更學</hi>
　<hi>會稽栖霸跡一朝盡草中棠梨開劉禹錫故國荒臺在前臨震澤波綺羅随世盡麋鹿占時多築用金鎚</hi>
　<hi>力摧因石鼠窠昔年彫輦路惟有採樵歌楊備山花野草一荒丘雲裡驕奢舊跡留珠翠管絃人不見上</hi>
　<hi>頭麋鹿至今遊</hi>
春宵宫<lb/>
天池<lb/>
<pb n="KR2k0013_WYG_008-7a"/>
海雲館<lb/>
館娃閣<lb/>
銅溝玉檻<hi>並見上</hi>
館娃宫吳越春秋吳地記皆云閶闔城西有山號硯石<lb/>
　山山在吳縣西三十里上有館娃宫又方言曰吳有<lb/>
　館姓宫今靈巖寺即其地也山有琴臺西施洞硯池<lb/>
　翫花池山前有採香徑皆宫之故跡<hi>唐殷堯藩吳宫詩吳王愛歌舞</hi>
　<hi>夜夜醉嬋娟見日吹紅燭和塵掃翠鈿徒令句踐霸不信子胥賢莫問長洲草荒涼無限年李嘉祐傷吳</hi>
<pb n="KR2k0013_WYG_008-7b"/>
　<hi>中館娃宫中春已歸闔閭城頭鶯巳飛復見花開人又老横塘寂寂栁依依憶昔吳王在宫闕館娃滿眼</hi>
　<hi>看花發舞袖朝欺陌上春歌聲夜怨江邉月古來人事亦猶今莫猒清觴與緑琴獨向西山聊一笑白雲</hi>
　<hi>芳草自知心李紳江雲斷續草綿連雲隔秋波草覆煙飄雪荻花鋪漲渚變霜楓葉卷平田雀愁化水喧</hi>
　<hi>斜日鴻怨驚風呌暮天因問館娃何所恨破吳紅臉尚開蓮皮日休懐古艷骨巳成蘭麝土宫墻依舊壓</hi>
　<hi>層崖弩臺雨壊逢金鏃香逕泥銷露玉釵硯沼秖留溪鳥浴屧廊空信野花埋姑蘇麋鹿真閑事須為當</hi>
　<hi>時一愴懐皮日休綺閣飄香下太湖亂兵侵曉上姑蘇越王大有堪羞處秖把西施賺得吳陸龜䝉三千</hi>
　<hi>雖衣水犀珠半夜夫差國暗屠猶有美人皆二八獨教西子占亡吳</hi>
西施洞在靈巖山之腰山即館娃宫所在故西施洞在<lb/>
<pb n="KR2k0013_WYG_008-8a"/>
　焉<hi>徐夤勾踐進西施賦兮以妖以艶當惑人之心兮惟巧惟僭破人之國            句踐之密謀</hi>
　<hi>進西施而果驗昔者二國相吞陵卑恃尊殊不知卑則自亡而固存尊則謂眀而反昏烏喙年年誓啄夫</hi>
　<hi>差之肉稽山日日惟聴范蠡之言言曰伍員之賢東吳之徳伯嚭之佞東吳之賊徳之盛兮越可憂賊之</hi>
　<hi>興兮吳可殛臣以風夜而計機謀偶得欲狂敵國之君須中傾城之色待其聲色内伐君臣外惑自然紂</hi>
　<hi>妲己以亡宗晉驪姬而亂國今苧蘿之山越水之灣恐是神仙之化忽生桃李之顔波淺丹臉鴉深緑鬟</hi>
　<hi>顰翠黛兮慘難效浣輕紗兮妖且閑楊栁羞弱芙蓉死殷可以變栁恵於嚴莊之際悦荆王於魂夢之間</hi>
　<hi>臣請進焉王今何以王乃豁若而喜矍然而起曰此葢神假卿之碩畫天雪越之前恥乃命寶馬騰龍香</hi>
　<hi>車輾風迎織女於銀漢娉姮娥於月宫炫燿雲外喧闐洞中粧成而瑞玉凝彩服麗而朝霞翦紅昨日猶</hi>
<pb n="KR2k0013_WYG_008-8b"/>
　<hi>賤今晨不同寧期大國之君流恩下及堪恨鄰家之婦謂妾常窮曉别越溪暮歸吳苑越慮計失吳嫌進</hi>
　<hi>晚歌一聲兮君魄醉笑百媚兮君心蹇坐令佞口因珠翠以興言立遣謀臣并洪濤而不返勾踐乃走電</hi>
　<hi>驅雷星馳箭催投醪而士卒皆醉嘗膽而胷襟洞開虎噬骨碎山崩卵摧楚腰衛鬒化為鬼鳳閣龍樓燒</hi>
　<hi>作灰於是命屠蘇之酒上姑蘇之臺伊霸業以何在俄英風而聿來於戲殺忠賢而受佳麗欲不敗而難</hi>
　<hi>哉</hi>
吳王郊臺在横山東麓下臨石湖壇壝之形儼然相𫝊<lb/>
　吳僭王時或曾祀帝也<lb/>
吳王井在靈巖山腰大石泓也相𫝊為吳王避暑處詳<lb/>
<pb n="KR2k0013_WYG_008-9a"/>
　見靈巖山條<hi>楊備詩石甃遺蹤傍古臺一泓寒影鑑光開何人照面金釵落曽見越溪紅粉</hi>
　<hi>來</hi>
響屧廊在靈巖山寺相𫝊吳王令西施輩步屧廊虚而<lb/>
　響故名今寺中以圎照塔前小斜廊為之白樂天亦<lb/>
　名鳴屧廊<hi>王禹偁廊壊空留響屧名為因西子遶廊行可憐伍相終尸諫誰記當時曳履聲楊</hi>
　<hi>備步步香翻羅韈塵粉紅花艶滿宫春傾城一笑無遺跡不見長廊響屧人</hi>
梧桐園在吳宫本吳王夫差園也一名琴川語云梧宫<lb/>
　秋吳王愁<lb/>
<pb n="KR2k0013_WYG_008-9b"/>
採香逕在香山之傍小溪也吳王種香於香山使美人<lb/>
　泛舟於溪以採香今自靈巖山望之一水直如矢故<lb/>
　俗又名箭涇<hi>楊備館娃南面即香山画舸爭浮日往還翠盖風翻紅袖影芙蓉一路照波間</hi>
香水溪在吳故宫中俗云西施浴處人呼為脂粉塘吳<lb/>
　王宫人濯粧於此溪上源至今馨香古詩云安得香<lb/>
　水泉濯郎衣上塵<lb/>
長洲在姑蘇南太湖北㟁闔閭所遊獵處也吳主遣徐<lb/>
　詳至魏魏太祖謂詳曰孤比老願越横江之津與孫<lb/>
<pb n="KR2k0013_WYG_008-10a"/>
　將軍遊姑蘇之上獵長洲之苑吾志足矣詳對曰大<lb/>
　王欲奉至順以合諸侯若越横江而遊姑蘇是踵亡<lb/>
　秦而躡夫差恐天下之事去矣太祖笑曰徐生得無<lb/>
　逆詐耶<hi>吳地記</hi>
長洲苑舊經云在縣西南七十里孟康曰以江水洲為<lb/>
　苑韋昭云長洲在吳東枚乗説吳王濞云漢修治上<lb/>
　林雜以離宫佳麗玩好圈守禽獸不如長洲之苑則<lb/>
　知劉濞時嗣葺吳苑其盛尚如此<hi>孫逖長洲苑呉苑校獵吳王初鼎峙</hi>
<pb n="KR2k0013_WYG_008-10b"/>
　<hi>羽獵騁雄才輦道閶門出軍容茂苑來山從列陣轉江自遶村回劍騎縁汀入旌門隔嶼開合離紛若電</hi>
　<hi>馳逐隘成雷勝地虞人守歸舟漢女陪可憐夷漫處猶在洞庭隈山靜吟猨父城空應雉媒戎行委喬木</hi>
　<hi>馬跡盡黄埃攬涕問遺老繁華安在哉</hi>
越城在胥門外越伐吳吳王在姑蘇越築此城以逼之<lb/>
　城堞髣髴具在高者猶丈餘闊亦三丈而幅員不甚<lb/>
　廣史記正義吳東門解引吳俗𫝊云子胥亡後越從<lb/>
　松江北開渠至横山東北築城伐吳據此文即今越<lb/>
　城正是舊蹟詳見石湖門<lb/>
<pb n="KR2k0013_WYG_008-11a"/>
越來溪在越城東南與石湖通溪流貫行春及越溪二<lb/>
　橋以入横塘清澈可鑒越兵自此溪來入吳故以名<lb/>
　史記正義越自松江北開渠至横山東北入吳即此<lb/>
　溪來讀曰釐吳音也<lb/>
魚城在越來溪西吳王游姑蘇築此城以養魚<hi>呉地記</hi>
苦酒城在魚城之西南有故城長老云築以釀酒今俗<lb/>
　人呼為苦酒城<hi>吳地記</hi>
鴨城在匠門外吳王築以養鴨<hi>吳地記</hi>
<pb n="KR2k0013_WYG_008-11b"/>
雞陂在婁門外吳王養雞城也又名雞陂墟<lb/>
南武城在海渚闔閭所築以禦見伐之師<hi>吳地記</hi>
吳小城白門闔閭所作秦始皇帝時守宫吏燭燕窟失<lb/>
　火燒宫而門樓尚存<hi>虞氏家記</hi>
美女宫夫差所作土城周五百九十歩句踐所進美女<lb/>
　西施鄭旦之宫室也<hi>越絶書</hi>
吳宫鄉在吳江縣甫里之地在今長洲東南五十里相<lb/>
　𫝊吳王别宫然舉無舊跡矣陸龜䝉嘗作問吳宫辭<lb/>
<pb n="KR2k0013_WYG_008-12a"/>
蠡口在齊門之北又有蠡塘在婁門之東相𫝊鴟夷子<lb/>
　乗扁舟下五湖潛過此以出招大夫種因以名之<hi>楊備</hi>
　<hi>霸越勲名間世才五湖煙浪一帆開猶防烏喙傷同輩此地復招文種回</hi>
甪<hi>音禄</hi>頭即漢甪里在洞庭山村漢甪里先生所居史記<lb/>
　正義太湖中洞庭山西南中號禄里村即此甪里今<lb/>
　有巡檢司號甪頭巡檢俗或作角字<hi>史記正義</hi>
黄堂事具官舍門<lb/>
　<lb/>
<pb n="KR2k0013_WYG_008-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志卷八<lb/>
</p>
<p>
</p>
  </div>
<div>
                <head>吳郡志卷九</head>
    <p>
<pb n="KR2k0013_WYG_009-1a"/>
欽定四庫全書<lb/>
　吳郡志卷九　　　　　　宋　范成大　撰<lb/>
　　古蹟<lb/>
死亭灣在閶門外七里漢朱買臣妻恥而自縊處也<lb/>
毛公壇即毛公壇福地在洞庭山中漢劉根得道處也<lb/>
　根既仙身生緑毛人或見之故名毛公今有石壇在<lb/>
　觀傍猶漢物也<hi>白居易詩毛公壇上片雲閒得道何年去不還千載鶴翎歸碧落五湖空</hi>
　<hi>鎮萬重山皮日休詩却上南山路松竹儼如廡松根礙幽逕孱顔不能斧擺屨跨亂雲側巾蹲怪樹三休</hi>
<pb n="KR2k0013_WYG_009-1b"/>
　<hi>且半日始到毛公塢兩水合一澗潨崕却為浦相敵百千㦸共攂十萬鼓噴散日月精射破神仙府惟愁</hi>
　<hi>絶地脉又恐折天柱一窺耳目眩再聽毛髪竪次到鍊丹井井幹翳宿莽下有蘂剛丹勺之百疾愈凝於</hi>
　<hi>白獺髄湛似挏馬乳黄露醒齒牙碧粘甘肺腑檜異松復怪枮疎互撐拄乾蛟一百丈髐然半天舞下有</hi>
　<hi>毛公壇壇方不盈畝當時雲龍篆一片苔蘚古元忽      今時時仙禽來忽忽祥煙聚我愛周息</hi>
　<hi>起應眀主不復覩三諫却歸來迴頭唾珪組伊余何不幸斯人      如何大開口與世爭枯腐將山待</hi>
　<hi>夸娥以肉投猰㺄歘坐侵桂隂不知已與午兹地足靈境他年終結宇敢道萬石君輕於一絲縷陸龜</hi>
　<hi>䝉詩古有韓終道授之劉先生身如碧鳳皇羽翼披輕輕先生盛驅役臣伏甲與丁勢可倒五岳不惟鞭</hi>
　<hi>羣靈飄颻駕翔螭白日朝太清空遺古壇在稠疊煙蘿屏逺懐步罡夕列宿森然眀四角鎮露獸三層差</hi>
<pb n="KR2k0013_WYG_009-2a"/>
　<hi>羽嬰迴眸眄七㤅運足馳疎星象外真既感區中道俄成爾來向千祀雲嶠空崢嶸石上橘花落石根瑶</hi>
　<hi>草青時時白鹿下此外無人行我訪岑寂境自言齋戒精如今君安死    魂魄猶羶腥有笈皆緑字有</hi>
　<hi>芝皆紫莖相將望瀛島浩蕩凌滄溟</hi>
石射堋在石城山有石鼓鼓鳴即有兵山有石馬望如<lb/>
　人騎<lb/>
東城崑山古圖經云縣故有城在縣東三百步今縣東<lb/>
　猶謂之東城頭近嵗耕者於東寺之後多得古城磚<lb/>
　及銅箭鏃<lb/>
<pb n="KR2k0013_WYG_009-2b"/>
神運殿基即崑山慧聚寺殿事具慧聚寺門<lb/>
龍柱崑山慧聚寺殿柱也梁張僧繇畫龍其上其後數<lb/>
　出在江湖中僧繇又畫鏁鏁之唐會昌中廢佛寺柱<lb/>
　留入郡中寺復郡以柱還寺横閣於殿東間楣上余<lb/>
　猶及見之淳熙中寺火柱亦随燼<lb/>
烏夜村晉穆帝后何淮女寓居縣南産后於此將産之<lb/>
　夕有羣烏夜驚於聚落爾後烏更鳴衆共異之及眀<lb/>
　大赦<lb/>
<pb n="KR2k0013_WYG_009-3a"/>
北禪院晉戴顒舊宅後為唐司勲陸郎中宅皮陸北禪<lb/>
　聯句云歊䒱何處避來入戴顒宅龜䝉又有遊北禪<lb/>
　詩云居士秖今開梵處先生曽是草𤣥堂<lb/>
支遁菴在南峰古號支硎山晉高僧支遁嘗居此剜山<lb/>
　為龕甚寛敞相𫝊有村婦生子於中菴頂遂中裂道<lb/>
　林又嘗放鶴於此今有亭基道林喜養駿馬今有白<lb/>
　馬磵云飲馬處也菴傍石上有馬足四云是道林飛<lb/>
　歩馬跡也<lb/>
<pb n="KR2k0013_WYG_009-3b"/>
放鶴亭<hi>見上</hi>
白馬磵<hi>見上</hi>
馬跡石<hi>見上</hi>
般若臺在吳縣西二里晉穆侯何凖捨宅置東北角有<lb/>
　般若橋時人呼作朱眀寺橋是也<hi>吳地記</hi>
金昌亭在昌門宋少帝景平二年廢為營陽王幽于吳<lb/>
　郡徐羨之等使邢安泰弑帝于金昌亭帝有勇力不<lb/>
　即受制突走出昌門追以門關踣之此云走出昌門<lb/>
<pb n="KR2k0013_WYG_009-4a"/>
　則亭尚在城中陸龜䝉又謂梁鴻墓在金昌亭下一<lb/>
　里又似在城外恐在今城有少遷徙耳<lb/>
梁雙殿在虎丘寺大殿前二小殿相對最為古跡淳熙<lb/>
　中有僧庸凡而好修造始盡毁之好事者至今以為<lb/>
　恨錢氏廣陵王在姑蘇不喜遨遊不事園苑惟每遊<lb/>
　虎丘山寺前路引望則喜動顔色比至山必規畫修<lb/>
　繕今寺多其經意處也<lb/>
越公井今在治平寺前山岡上徑一丈八尺石欄如屏<lb/>
<pb n="KR2k0013_WYG_009-4b"/>
　繞之上有刻字多不可辨又有唐廣明元年僧茂軋<lb/>
　述大唐楞伽殿後重修吳朝大井記略云惟兹巨井<lb/>
　吳誌坐當横山艮位越來溪西百步隋開皇十年越<lb/>
　國公楊素築城創斯井焉時屯師孔多日飲萬人邇<lb/>
　來三百餘年邑則可改其道不革按此即是楊素井<lb/>
　盖素既平陳嘗遷吳郡於山下至今謂之新郭茂乹<lb/>
　修井記題首乃云吳朝大井盖𫝊襲之誤僧輩不能<lb/>
　辨也楞伽寺今名寶積寺與治平為鄰又知古只一<lb/>
<pb n="KR2k0013_WYG_009-5a"/>
　寺井正在楞伽殿後也井記又云寺剙於乾元元年<lb/>
白公檜唐白樂天手植在州宅後池光亭前水中政和<lb/>
　初巳槁瘁高不滿二丈後為朱沖取獻京師死道中<lb/>
　乃以他檜易之禁中初不知也今池中復植一株<hi>石林</hi>
　<hi>避暑録</hi>
虎丘寺古杉在殿前相𫝊為晉王珉所植唐末猶在形<lb/>
　狀甚怪不可圖畫皮日休稱其死奇節不知雨露之<lb/>
　可生即是時已枯日休詩曰種日應逢晉枯來必自<lb/>
<pb n="KR2k0013_WYG_009-5b"/>
　隋陸龜䝉亦曰後凋依佛氏初植必僧彌寺盖王氏<lb/>
　别墅僧彌珉小字也<lb/>
臨頓舊為吳中勝地陸龜䝉居之不出郛郭曠若郊墅<lb/>
　今城東北有臨頓橋皮陸皆有詩<hi>皮日休一方蕭灑地之子獨深居遶</hi>
　<hi>屋親栽竹堆牀手寫書高風翔砌鳥暴雨失池魚暗識歸山計村邉買鹿車○籬疎從緑槿簷亂任黄茅</hi>
　<hi>壓酒移溪石煎茶拾野巢靜窻懸雨笠閑壁挂煙匏支遁今無骨誰為世外交○<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>稀初上簇醅盡未乾</hi>
　<hi>牀盡日留蠶母移時祭麴王趁泉澆竹急候雨種蓮忙更葺園中景應為顧辟疆○靜僻無人到幽深每</hi>
　<hi>自知鶴來添口數琴到益家資壊壍生魚沫頹簷落燕兒空將緑蕉葉來往寄閑詩○夏過無擔石日高</hi>
<pb n="KR2k0013_WYG_009-6a"/>
　<hi>開板扉僧雖與筒簟人不興蕉衣鶴靜共眠覺鷺馴同釣歸生公石上月何夕約譚㣲○經嵗㟁烏紗讀</hi>
　<hi>書三十車水痕侵病竹蛛網上衰花詩任𫝊漁客衣從遞酒家知君秋晚事白幘刈胡麻○寂厯秋懐動</hi>
　<hi>蕭條夏思殘久貧空酒庫多病束漁竿𤣥想凝鶴扇清齋拂鹿冠夢魂無俗事夜夜到金壇○閉門無一</hi>
　<hi>事安穩卧涼天砌下翹飢鶴庭隂落病蟬倚杉閑把易燒术靜論𤣥賴有包山客時時寄紫泉○病起扶</hi>
　<hi>靈夀翛然强到門與杉除敗葉為石整危根薜蔓狂遮壁蓮莖卧枕盆明朝有忙事召客斲桐孫○緩頰</hi>
　<hi>稱無利低眉號不能世情都太薄俗意就中憎雲態不知驟鶴情非會徴畫臣誰奉詔來此寫姜肱陸龜</hi>
　<hi>䝉近來惟樂靜移傍故城居閑打修琴料時封謝藥書夜停江上鳥晴曬篋中魚出亦圖何事無勞置棧</hi>
　<hi>車○倩人翳病樹看僕補衡茅散髪還同阮無心敢慕巢簡便書露竹樽待破霜匏日好林間坐煙蘿近</hi>
<pb n="KR2k0013_WYG_009-6b"/>
　<hi>欲交○倭僧留海紙山匠製雲牀懶外應無敵貧中直是王池平鷗思喜花盡蝶情忙欲問新秋計菱絲</hi>
　<hi>一畝强○故山空自擲當路竟誰知秪有經時䇿全無養拙資病深憐炙客炊晚信樵兒謾欲陳風俗周</hi>
　<hi>官未採詩○福地能容壍𤣥闗詎有扉静思瓊板字閑洗鐵笻衣鳥破涼煙下人衝暮雨歸故園秋草夢</hi>
　<hi>猶記緑微微○水影沈魚器鄰聲動緯車燕輕梢墜葉蜂懶卧燋花説史評諸例論兵到百家眀時如不</hi>
　<hi>用歸去種桑麻○禹穴奇編缺雷平異境殘靜吟封籙檢歸興削帆竿白石堪為飯青蘿好作冠㡬時當</hi>
　<hi>斗柄同上歩罡壇○强起披衣坐徐行處暑天上階來鬬雀移樹去驚蟬莫問鹽車駿誰看醤瓿𤣥黄金</hi>
　<hi>如可化相近買雲泉○野入青蕪巷陂侵白竹門風高開栗刺沙淺露芹根迸鼠緣藤桁飢烏立石盆東</hi>
　<hi>呉雖不改誰是武王孫○疎慵真有素時勢盡無能風月雖為敵林泉幸未憎酒材經夏闕詩債待秋徴</hi>
<pb n="KR2k0013_WYG_009-7a"/>
　<hi>秖冇君同癖閑來對曲肱</hi>
重𤣥寺藥圃唐末僧元達年逾八十好種名藥凡所植<lb/>
　者多致自天台四明包山句曲叢萃紛糅各可指名<lb/>
　皮日休嘗訪之而題詩<hi>皮日休雨滌煙鋤傴僂賫紺牙紅甲兩三畦藥名却笑桐</hi>
　<hi>君少年紀翻嫌竹祖低白石靜敲蒸□火清泉閑洗種花泥怪來昨日休持鉢一尺彫胡似掌齊○香蔓</hi>
　<hi>䝉籠覆若邪檜煙杉露濕袈裟石盆換水撈松葉竹徑遷牀避笋牙藜杖移時挑細藥銅缾盡日灌幽花</hi>
　<hi>支公謾道憐神駿不及今朝種一麻</hi>
忠國師庵基在穹窿山絶頂疊石宛然唐顧在鎔留題<lb/>
<pb n="KR2k0013_WYG_009-7b"/>
　在光福山寺墨跡尚存<hi>詩云蒼島孤生白浪中倚天高塔勢翻空煙凝逺岫列寒</hi>
　<hi>翠霜染疎林墜碎紅溪渚式棲彭澤鴈樓臺深貯洞庭風六時金磬落何處徧傍葦叢驚釣翁</hi>
虞山今為海巫山山即巫咸山所出<lb/>
李後主題額在崑山恵聚寺大殿前二樓曰經臺鐘臺<lb/>
　淳熙中寺焚無遺跡矣<lb/>
栁毅井在洞庭東山道側按小説載毅𫝊書事或以謂<lb/>
　是岳之洞庭湖以其説有橘社故議者又以為即此<lb/>
　洞庭山爾<lb/>
<pb n="KR2k0013_WYG_009-8a"/>
蔡經宅在朱眀寺西<hi>事具神仙門吳地記</hi>
吳國古館三曰昇月曰烏鵲曰江風昇月在帶城橋東<lb/>
　烏鵲在烏鵲橋今為營寨江風在渴烏巷又新館二<lb/>
　曰通波曰全吳<hi>吳地記</hi>又續圖經載舊𫝊古館八曰全<lb/>
　吳通波龍門臨頓烏鵲昇羽江風夷亭云昇月疑即<lb/>
　昇羽今此亭尚存<lb/>
洗馬池在府學之南<hi>楊備一一牽來種是龍臨深欲下更嘶風金鞍玉勒抛何處騰踏渥</hi>
　<hi>洼寒影中</hi>
<pb n="KR2k0013_WYG_009-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志卷九<lb/>
</p>
<p>
</p>
  </div>
<div>
                <head>吳郡志卷十</head>
    <p>
<pb n="KR2k0013_WYG_010-1a"/>
欽定四庫全書<lb/>
　吳郡志卷十　　　　　　宋　范成大　撰<lb/>
　　封爵<lb/>
吳孫䇿漢建安二年自騎都尉襲爵烏程侯既破陳瑀<lb/>
　曹操表策為討逆將軍改封吳侯<hi>吳書</hi>
晉吳敬王晏太康十年受封食丹陽吳興并吳三郡<lb/>
成帝咸和元年十月封皇弟岳為吳王<lb/>
慕容垂皝第五子雋僣位封垂吳王<lb/>
<pb n="KR2k0013_WYG_010-1b"/>
後周尉遲綱武成元年進封吳國公厯位少傅大司空<lb/>
陳後主第十子藩封吳郡王<lb/>
唐武徳三年以和州總管東南道行臺尚書令楚王杜<lb/>
　伏威為使持節江淮以南諸軍事揚州刺史東南道<lb/>
　行臺尚書令淮南安撫使封吳王賜姓李氏<lb/>
唐太宗貞觀十年子恪封吳王<lb/>
唐天祐元年詔錢鏐落起復進封吳王<hi>吳越備史</hi>
本朝大中祥符九年拜參知政事丁謂平江軍節度使<lb/>
<pb n="KR2k0013_WYG_010-2a"/>
　知昇州謂郡人建節本鎮一時為榮真宗皇帝賜以<lb/>
　御製詩尤為盛事詳具謂跋中<hi>御製賜平江軍節度使丁謂詩序曰卿黄</hi>
　<hi>閣同夤實彰於盡瘁碧幢臨鎮方屬於報功言當入謝之辰特賜襃賢之作今成七言四韻詩一首賜新</hi>
　<hi>授蘇州節度使丁謂依韻和進詩云懿辭碩畫播朝中造膝詢謀禮遇豐文石延登彰順美高牙前導表</hi>
　<hi>疇庸書生仗鉞今尤貴舊里分符古罕逢晝錦買臣安敢比黄樞早日接從容謂次韻和進云白麻初降</hi>
　<hi>紫宸中簮組相驚帝澤豐驟陟將壇知運偶久塵台席愧材庸桑榆便覺人間别旌㦸猶疑夢裹逢巳是</hi>
　<hi>都城聳榮觀更頒天唱耀戎容又賜御詩序卿名藩出莅雖極於倚毗文陛言辭良多於眷注特示寵行</hi>
　<hi>之什用増方面之榮今成五言十韻詩一首賜蘇州節度使丁謂依韻和進詩云踐厯功皆著諮詢務必</hi>
<pb n="KR2k0013_WYG_010-2b"/>
　<hi>成懿才符曩彦佳器貫時英俾展經綸業旋陞輔弼榮嘉亨忻盛遇盡瘁罄純誠均逸眀恩洽疇勞茂典</hi>
　<hi>行白麻三殿曉紅斾九衢平雖輟凝嚴任尤増倚注情擁旄辭帝闕頓轡望都城風景高秋月煙波㡬舍</hi>
　<hi>程想卿懐感意常是夢神京謂次韻和進云叨竊逢嘉㑹孤單荷曲成高車陪上宰密座厠羣英歩武清</hi>
　<hi>華地優㳺侍從榮勤劬期薄効忠謹誓眀誠方畏官箴失俄驚寵命行冒恩心易感戀聖意難平未副宵</hi>
　<hi>衣念寧安晝錦情摇摇千里棹眷眷九重城茜斾輝登路瓊章耀去程子年牽望處金闕玉為京謂跋云</hi>
　<hi>臣謂材用無取聲猷不楊徒以遭遇盛眀忝冒榮寵掌邦計參國政一紀于兹贊皇儀相盛則百禮斯舉</hi>
　<hi>位重逾量恩深積憂盖早負官箴久妨賢路或驟掇物論則大辜聖知優退是希陳露未暇去年秋九月</hi>
　<hi>甲辰忽奉制命遥登將壇進崇秩於上公建高牙於故里君親奇遇臣子殊榮授命之初便殿賜對天語</hi>
<pb n="KR2k0013_WYG_010-3a"/>
　<hi>撫勞睿㫖温密至感至戀且拜且泣十一日復對於宣和門賜御製入謝日七言四韻詩一首十九日朝</hi>
　<hi>辭於長春殿賜御製寵行五言十韻詩一首皆俾和進丹文緑字親奉於紫清雲笈芝函頒流於衡泌簮</hi>
　<hi>纓聳觀油素騰芳璧日九華萃圎首以拭目薫絃六變罄方輿而悦心期大播於玉音敢盡刋於金字蘇</hi>
　<hi>臺奥壤鍾阜名區並謹嵗時永昭盛美大宋天禧元年嵗次丁巳正月二十六日推誠保徳翊戴功臣金</hi>
　<hi>紫光禄大夫檢校太尉使持節蘇州諸軍事蘇州刺史充平江軍節度蘇州管内觀察處置隄堰橋道等</hi>
　<hi>使知昇州軍州事兼御史大夫上柱國濟陽郡開國公食邑三千五百户食實封一千二百戸臣丁謂</hi>
　　牧守<lb/>
吳郡地重舊矣守郡者非名人不敢當晉吳郡太守與<lb/>
<pb n="KR2k0013_WYG_010-3b"/>
會稽吳興三郡為真二千石嘗欲以黄門侍郎郄愔為<lb/>
吳郡守愔自以資望少不宜超莅大都乃改臨海蘇峻<lb/>
平將以孔坦為吳郡自陳吳多賢豪而坦年少未宜領<lb/>
之亦改吳興蕭子範為蔡令撰辭吳郡表略云全吳奥<lb/>
區地迫都輦譬彼西京則扶風馮翊方之洛下則潁川<lb/>
河内自非時雨之政解繩之才寧可奉共理之言承河<lb/>
潤之㫖白樂天少時嘗言異日首獲蘇杭一郡足矣後<lb/>
三十七年始佩蘇印又謂豈始望及此吳郡太守為古<lb/>
<pb n="KR2k0013_WYG_010-4a"/>
今貴重於此可以槩見漢未分吳會時但稱會稽太守<lb/>
後漢始有吳郡太守晉時有吳國則曰吳國内史或曰<lb/>
郡守唐號蘇州刺史或稱吳郡太守或兼江東採訪使<lb/>
或稱吳郡採訪使今採摭諸史及他記載中顯有名稱<lb/>
者立牧守條本朝稱知蘇州今稱知平江府事具題名<lb/>
記<lb/>
　前漢朱買臣吳郡人武帝時為會稽太守治吳先是<lb/>
　　東越數反覆買臣因言故東越王居泉山一人守<lb/>
<pb n="KR2k0013_WYG_010-4b"/>
　　險千人不得上今聞南徙五百里大澤中今發兵<lb/>
　　浮海直指泉山列兵席卷可破滅也乃拜買臣會<lb/>
　　稽太守帝謂買臣曰富貴不歸故鄉如衣繡夜行<lb/>
　　今子如何詔買臣到郡治樓船備糧食水戰具須<lb/>
　　詔書軍到與俱進初買臣昔嘗從會稽守邸者寄<lb/>
　　居飯食及為太守衣故衣懐其印綬步歸郡邸直<lb/>
　　會稽上計吏等羣飲買臣入室中守邸與共食少<lb/>
　　見其綬守邸怪之前引其綬視其印會稽太守章<lb/>
<pb n="KR2k0013_WYG_010-5a"/>
　　也驚出語上計掾吏皆醉大呼曰妄誕耳其故人<lb/>
　　素輕買臣者入視之還走疾呼曰實然坐中驚駭<lb/>
　　白守丞推排陳列中庭拜謁買臣徐出戸有頃長<lb/>
　　安廐吏乗駟馬車來迎買臣遂乗𫝊去居嵗餘受<lb/>
　　詔將兵與横海將軍韓説等俱擊破東越有功徴<lb/>
　　入為主爵都尉列於九卿焉<lb/>
　後漢尹興為吳郡太守楚王英隂疏天下名士有興<lb/>
　　名<lb/>
<pb n="KR2k0013_WYG_010-5b"/>
　陳瑀以安東將軍行吳郡太守受詔與孫策同討袁<lb/>
　　術將併圖策屯於海西為策所破<hi>江表𫝊</hi>
　許貢為吳郡太守時孫策方起貢上表漢帝謂策驍<lb/>
　　雄類項籍宜以貴寵召還若寘於外必為世患策<lb/>
　　候吏得表以示策策遂殺貢貢小子與客亡匿江<lb/>
　　邊策單騎出貢客擊傷策䇿病創死<lb/>
　盛憲器量雄偉遷吳郡太守以病去官孫策<hi>闕</hi>
　　　　　　　　憂憲不免與曹公書徴為騎都尉<lb/>
<pb n="KR2k0013_WYG_010-6a"/>
　　制命未至為權所害<hi>會稽典録</hi>
　僮和後漢為吳郡太守<lb/>
　吳太史亨慈之子厯尚書吳郡太守<hi>呉書一名高</hi>
　謝朂吳郡太守與兄承並知名<lb/>
　滕𦙍有節操自丹陽徙吳郡太守每聽訟察言觀色<lb/>
　　務盡情理人有窮寃對之流涕<lb/>
　晉譙敬王恬忠正有幹局在朝憚之補吳國内史<lb/>
　司馬允之恬之子為吳國内史拒庾楷斬其將段方<lb/>
<pb n="KR2k0013_WYG_010-6b"/>
　　為桓𤣥所害<lb/>
　沈充車騎將軍吳國内史<hi>見沈演之𫝊</hi>
　傅咸為吳郡内史吳郡顧榮與親故書曰傅長虞勁<lb/>
　　直忠果雖非周才亦足貴也<lb/>
　王恬導之子少好武晚節更好士起為後將軍轉吳<lb/>
　　國内史<lb/>
　王洽導諸子中最知名為吳國内史召拜領軍尋加<lb/>
　　中書令固辭不受有清裁之稱<lb/>
<pb n="KR2k0013_WYG_010-7a"/>
　王珣洽之子為吳國内史在郡為士庶所恱<lb/>
　王劭導之子有風操為吳國内史子黙亦繼父官<lb/>
　王薈導之子為吳國内史年饑人多餓死薈以倉米<lb/>
　　作饘粥以啗餓者所濟活甚衆召為中領軍復為<lb/>
　　吳國内史<lb/>
　王謐劭之子少有美譽自侍中拜吳國内史未至郡<lb/>
　　留為中書令<lb/>
　袁山松博學有文章為吳郡太守時孫恩作亂山松<lb/>
<pb n="KR2k0013_WYG_010-7b"/>
　　守滬瀆城城陷被害<lb/>
　魏詠之好學不倦桓𤣥簒位協贊義謀義熙初進征<lb/>
　　虜將軍為吳國内史<lb/>
　顔含有操行以孝聞除吳郡太守王導問含曰卿今<lb/>
　　莅名郡政將何先荅曰王師嵗動編戸虚耗南北<lb/>
　　權豪競招游食國弊家豐執事之憂且當悉化勢<lb/>
　　門使反田桑數年之間欲令戸給人足如其禮樂<lb/>
　　俟之眀宰含所厯簡而有恩眀而能斷然以威御<lb/>
<pb n="KR2k0013_WYG_010-8a"/>
　　下導歎曰顔公在事吳人斂手矣<lb/>
　鄧攸清和平簡方正寡欲為吳郡太守載米之郡俸<lb/>
　　禄無所受惟飲吳水而已時郡中大饑攸奏賑貸<lb/>
　　未報乃輒開倉救之郡政清眀百姓歡悦為中興<lb/>
　　良守後稱疾去職郡常有送迎錢數百萬不受一<lb/>
　　錢百姓數千人牽攸船不得進攸乃小停夜中發<lb/>
　　去吳人歌之曰紞如打五鼓雞鳴天欲曙鄧侯挽<lb/>
　　不留謝令推不去百姓詣臺乞留一嵗不聽<lb/>
<pb n="KR2k0013_WYG_010-8b"/>
　郄鑒討賊帥劉徴加都督吳郡諸軍事<lb/>
　刁彞協之子斬讎人黨以祭父墓由是知名厯吳國<lb/>
　　内史<lb/>
　殷祐為吳郡内史上牋論顧榮功髙贈典不稱榮由<lb/>
　　是贈侍中驃騎將軍開府儀同三司<lb/>
　江灌少知名才識亞於逌自尚書中䕶軍為吳郡太<lb/>
　　守加秩中二千石未拜卒<lb/>
　劉牢之當孫恩之亂吳郡内史桓謙棄郡走牢之都<lb/>
<pb n="KR2k0013_WYG_010-9a"/>
　　督吳郡諸軍事恩破吳國殺内史袁山松牢之使<lb/>
　　參軍劉裕討平之<lb/>
　張茂有志行為鄉里所敬信補吳國内史沈充之亂<lb/>
　　遇害少嘗夢得大象以問占夢曰君當得大郡而<lb/>
　　不善也象大獸獸守也故知當得大郡然象以齒<lb/>
　　焚果如其言<lb/>
　賀循字彦先操尚髙厲童齓不羣言行進止必以禮<lb/>
　　讓不汙陳敏之亂敏破除吳國内史不就元帝為<lb/>
<pb n="KR2k0013_WYG_010-9b"/>
　　安東將軍復上循為吳國内史循作吳郡初不出<lb/>
　　門吳中强宗輕之乃題府門會稽雞不能啼賀聞<lb/>
　　故出行至門反顧索筆答之云不可啼殺吳兒於<lb/>
　　是至諸屯及邸閣檢校諸顧陸使官兵及蔵逋亡<lb/>
　　悉以事言上罹罪者衆陸抗時為江陵郡都督故<lb/>
　　下自請孫皓然後得釋<hi>出世説</hi>
　顧祕吳國内史唱義𫝊檄以討李辰石冰之亂<lb/>
　應詹性質素𢎞雅以學藝文章稱由後軍將軍出補<lb/>
<pb n="KR2k0013_WYG_010-10a"/>
　　吳國内史<lb/>
　庾冰亮之弟以雅素垂風自司徒右長史出補吳國<lb/>
　　内史蘇峻反遣兵攻冰冰不能禦奔會稽率衆進<lb/>
　　擊峻兵乗勝赴京都封新吳縣侯固辭不受<lb/>
　庾羲亮之子少有時譽初為吳國内史時穆帝頗愛<lb/>
　　文義羲至郡獻詩頗存諷諫<lb/>
　庾希冰之子自侍中出為輔國將軍吳國内史後死<lb/>
　　於桓温之刑<lb/>
<pb n="KR2k0013_WYG_010-10b"/>
　蔡謨當蘇峻反時吳國内史庾冰出奔會稽乃以謨<lb/>
　　為吳國内史謨既至與張闓顧衆顧颺等共起義<lb/>
　　兵迎冰還郡峻平復為侍中<lb/>
　桓檀詳正有望補吳國内史<lb/>
　王愷為侍中多所獻替出為吳國内史<lb/>
　荀㽔山松之子有儀操風望除建威將軍吳國内史<lb/>
　荀羨㽔之弟資禀逸羣清和有準遷吳國内史<lb/>
　王允之舒之子蘇峻之亂督䕶吳郡義興晉陵三郡<lb/>
<pb n="KR2k0013_WYG_010-11a"/>
　　征討軍事破賊韓晃於長塘賊平以功封彭澤縣<lb/>
　　侯<lb/>
　王侃少歴顯職位至吳國内史<lb/>
　虞譚清正有檢操始為吳興太守蘇峻反加譚督三<lb/>
　　吳晉陵宣城義興五郡軍事峻平轉鎮軍將軍吳<lb/>
　　國内史徙會稽未發還復吳郡時軍荒之後百姓<lb/>
　　饑饉死亡塗地譚乃出倉米賑救又修滬瀆壘以<lb/>
　　防海抄百姓賴之子嘯父隆安初為吳國内史兄<lb/>
<pb n="KR2k0013_WYG_010-11b"/>
　　<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>之子谷亦位至吳國内史<lb/>
　樂謨廣之子南渡江為征虜將軍吳國内史<lb/>
　張敞郡人桓𤣥簒位敞為尚書以荅事忤𤣥敞表獻<lb/>
　　忠欵事平為吳郡太守事見南史敞子邵𫝊而子<lb/>
　　裕𫝊乃云為吳國内史敞子孫至宋齊之後益昌<lb/>
　　為吳大家云<lb/>
　宋劉損字子騫元嘉中為吳郡太守至閶門便入太<lb/>
　　伯廟室宇頽毁垣墻不脩損愴然曰清塵尚可髣<lb/>
<pb n="KR2k0013_WYG_010-12a"/>
　　髴衡宇一何摧頽即令脩葺<lb/>
　王琨亷約忠實立朝强正為吳郡太守遷中領軍坐<lb/>
　　在郡用朝舍錢餉二宫諸王及作絳襖奉獻軍用<lb/>
　　左遷光禄大夫<lb/>
　袁珣為吳郡太守諡曰貞珣弟子粲舊名愍孫幼孤<lb/>
　　好學有清才随珣在郡擁弊裘讀書足不踰戸有<lb/>
　　欲與珣子顗㛰珣曰顗不堪政可與愍孫㛰耳<lb/>
　張永廢帝時自侍中領安成王師出為吳郡太守事<lb/>
<pb n="KR2k0013_WYG_010-12b"/>
　　具人物門<lb/>
　張岱永弟齊建元初為吳郡太守高帝手敇加護軍<lb/>
　　以家為府事具人物門<lb/>
　張緒元徽中自侍中為吳郡太守事具人物門<lb/>
　張瓌宋昇眀中以誅劉遐授吳郡太守封義成侯齊<lb/>
　　眀帝時復為太守以拒王敬則瓌事具人物門<lb/>
　顧琛吳人孝建初為吳郡太守以起義功封永新縣<lb/>
　　五等侯廢帝即位為吳郡太守<lb/>
<pb n="KR2k0013_WYG_010-13a"/>
　王曇生大眀中為吳郡太守又見顧琛𫝊<lb/>
　顧覬之吳人為吳郡太守不低意於幸臣蔡興宗嫌<lb/>
　　其風節過峻事見人物門<lb/>
　羊𤣥保厯呉郡太守文帝以𤣥保廉素寡欲故頻授<lb/>
　　名郡為政雖無殊績而去後常必見思<lb/>
　栁世隆字彦緒為吳郡太守居母憂寒不衣絮<lb/>
　王僧達為吳郡太守<lb/>
　王慈字伯寶少有内潤之稱厯吳郡太守<lb/>
<pb n="KR2k0013_WYG_010-13b"/>
　王誕字茂世為宋武帝太尉長史帝甚仗之復為吳<lb/>
　　國内史母憂去職<lb/>
　江夷字茂逺宋初厯吳郡太守營陽王於吳縣見害<lb/>
　　夷臨哭盡禮以兄疾去官厯任以和簡稱<lb/>
　王思逺為吳郡丞行郡事時稱得人詳見官吏門<lb/>
　褚淵字彦回宋眀帝時厯侍中為吳郡太守帝寝疾<lb/>
　　亟馳使召之託以後事受顧命輔幼主<lb/>
　褚澄字彦道彦回弟尚宋廬江公主厯官清顯尤善<lb/>
<pb n="KR2k0013_WYG_010-14a"/>
　　醫術建元中為吳郡太守百姓李道念以公事到<lb/>
　　郡澄謂曰汝有重疾荅曰病冷五年澄為診脉曰<lb/>
　　汝病非冷非熱當是食白瀹雞子過多所致令取<lb/>
　　蘇一升煮服之始一服乃吐出一物如升涎裹之<lb/>
　　動開看是雞雛羽翅爪距具足能行走澄曰此未<lb/>
　　盡更服所餘藥又吐得如向者雞十三頭而病都<lb/>
　　差當時稱妙<lb/>
　張充自尚書僕射出為吳郡太守下車恤貧老故舊<lb/>
<pb n="KR2k0013_WYG_010-14b"/>
　　莫不欣恱事具人物門<lb/>
　宗室安陸昭王緬字景業仕宋為吳郡太守政有能<lb/>
　　名竟陵王子良與之書曰竊承下風數十年來姑<lb/>
　　蘇未有此政武帝嘉其能累遷官<lb/>
　宗室南康縣侯子恪字景沖有文學建武中為吳郡<lb/>
　　太守大司馬王敬則反於會稽以奉子恪為名子<lb/>
　　恪逃之梁大通二年復為吳郡太守卒<lb/>
　江斆字叔文有風格不降意權倖厯吳郡太守<lb/>
<pb n="KR2k0013_WYG_010-15a"/>
　何叔度尚之之父義熙中為吳郡太守太保王𢎞每<lb/>
　　稱其清身潔已<lb/>
　謝舉字言揚與兄覽齊名江淹目為二龍大同三年<lb/>
　　為吳郡太守先是何敬容居郡有美績世稱何吳<lb/>
　　郡及舉為政聲跡略相比嘗要何徴君講中論何<lb/>
　　難以巾褐入南門乃從東門進致詩往復為武丘<lb/>
　　山賦題于寺<lb/>
　王規字威眀神峰標映時稱俊人為吳郡太守簡文<lb/>
<pb n="KR2k0013_WYG_010-15b"/>
　　帝為作謝章曰駕吉祥之車入句吳之地驅緹扇<lb/>
　　之馬撫奉徳之鄉製錦何階棼絲方始主書芮珍<lb/>
　　宗家在吳前守宰皆傾意附之珍宗假還規遇之<lb/>
　　甚薄俄召為左戸尚書郡境千餘人詣闕請留表<lb/>
　　三奏不許求於郡立碑許之<lb/>
　袁君正字世忠美風儀早得時譽為吳郡太守侯景<lb/>
　　亂率所領赴援君正當官有名稱君正子憲字徳<lb/>
　　章朝野嚴憚詳練朝章遷吳郡太守以父任固辭<lb/>
<pb n="KR2k0013_WYG_010-16a"/>
　　改授南康内史<lb/>
　李元履幼有操業甚閑政體仕梁為吳郡太守<lb/>
　宗室南浦侯推字智進清敏好屬文厯吳郡太守所<lb/>
　　臨必旱吳人號旱母然侯景之亂握節死之<lb/>
　宗室南海王大臨大寶元年除吳郡太守時張彪起<lb/>
　　義會稽或勸大臨投之大臨曰彪若成功不藉我<lb/>
　　力如其撓敗以我説焉不往二年遇害<lb/>
　<lb/>
<pb n="KR2k0013_WYG_010-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志卷十<lb/>
</p>
<p>
</p>
  </div>
<div>
                <head>吳郡志巻十一</head>
    <p>
<pb n="KR2k0013_WYG_011-1a"/>
欽定四庫全書<lb/>
　吳郡志巻十一　　　　　宋　范成大　撰<lb/>
　　牧守<lb/>
　江革字休映自都官尚書監吳郡荒嵗盜掠公行郡<lb/>
　　惟有公給仗具二十人民匈懼革至郡又省游軍<lb/>
　　尉百姓愈恐革廣施恩惠盜賊靜息<lb/>
　何敬容為呉郡太守為政勤恤民隠辨訟如神視事<lb/>
　　四年治為天下第一吏民詣闕請樹碑詔許之<lb/>
<pb n="KR2k0013_WYG_011-1b"/>
　袁昂天監十一年以吳郡太守為兼尚書<lb/>
　梁王僧智僧辯之弟為呉郡太守陳霸先殺僧辯僧<lb/>
　　智據城拒守霸先遣將軍裴忌攻之僧智奔吴興<lb/>
　　忌既逐王僧智陳霸先以為吴郡太守<lb/>
　陳裴忌字無畏聰敏有識量初武帝誅王僧辯僧辯<lb/>
　　弟僧智舉兵據吴郡帝命忌勒精兵自錢唐直趨<lb/>
　　吴郡夜至城下鼓譟薄之僧智疑大軍至輕舟奔<lb/>
　　杜龕帝嘉之表授吴郡太守<lb/>
<pb n="KR2k0013_WYG_011-2a"/>
　宗室晉安王伯恭字肅之為吳郡太守時年十餘嵗<lb/>
　　留心政事官曹緝理<lb/>
　沈君理字仲倫為吴郡太守時兵革未寜百姓荒弊<lb/>
　　君理總集士卒修飾器械深以幹理見稱<lb/>
　宗室永陽王伯智天嘉中為吴郡太守聞陸慶之名<lb/>
　　欲見不可往慶宗人陸榮宅穿壁觀之其好賢如<lb/>
　　此案南史儒林𫝊末附載陸慶事但稱永陽王無<lb/>
　　名檢永陽王伯智𫝊少敦厚有器局博涉經史疑<lb/>
<pb n="KR2k0013_WYG_011-2b"/>
　　即其人第𫝊不載其為吴郡盖疏畧矣<lb/>
　宗室衡陽王伯信守吳郡舉孝㢘伯信本𫝊不著<lb/>
　隋皇甫績字功明陳平為蘇州刺史髙智恵等作亂<lb/>
　　與績相持八旬績擊破之<lb/>
　劉權字世畧開皇中為蘇州刺史時江南初平物情<lb/>
　　尚擾權撫以恩信甚得民和<lb/>
　唐馮衮牧蘇州郡政優游暇日輒縱飲博因㑹賔僚<lb/>
　　擲盧馮大勝以所得均遺一座乃吟曰八尺臺盤<lb/>
<pb n="KR2k0013_WYG_011-3a"/>
　　照面新千金一擲鬬精神合是賭時須賭取不妨<lb/>
　　回首乞閑人唐郡守縱放如此<hi>出杼情詩</hi>
　韋應物貞元初為蘇州刺史工詩世號韋蘇州唐史<lb/>
　　不為立𫝊識者恨焉詳見辯證門并白居易吴郡<lb/>
　　詩石記論韋事為確<lb/>
　于頔字允文徳宗時為蘇州刺史罷淫祠濬溝澮端<lb/>
　　路衢為政有績然暴横少恩嘗為觀察使所劾<lb/>
　范𫝊正字西老為蘇州刺史有殊政進拜宣歙觀察<lb/>
<pb n="KR2k0013_WYG_011-3b"/>
　　使在劉禹鍚後<lb/>
　張摶自湖州刺史移蘇州辟陸龜䝉以自佐種木蘭<lb/>
　　於木蘭堂下<lb/>
　崔璞咸通中以司諌為郡有文采風流與郡中秀才<lb/>
　　相從有詩詞即命僚屬及名士賡和其去郡皮陸<lb/>
　　皆有和篇有露濃春後澤霜薄霽来威之句盖恩<lb/>
　　威兩全之政<hi>松陵集</hi>
　白居易字樂天穆宗時以太子左庶子分司東都拜<lb/>
<pb n="KR2k0013_WYG_011-4a"/>
　　蘇州刺史病免居易為郡時多燕遊嘗㩦蟬態容<lb/>
　　滿㸃茶十妓夜遊西虎邱山又賦紀遊詩云領郡<lb/>
　　時將久遊山數幾何一年十二度非少亦非多<lb/>
　劉禹錫字夢得裴度薦為禮部郎中集賢直學士出<lb/>
　　為蘇州刺史<lb/>
　王<hi>闕</hi>張有徳楊志梁知㣲隂崇劉㣲<hi>江東採訪使</hi>
　趙居貞<hi>比部郎中採訪使</hi>段同泰畢伉<hi>兵部員外郎江南採訪使</hi>許韶伯<lb/>
　　右皆蘇州刺史<lb/>
<pb n="KR2k0013_WYG_011-4b"/>
　狄兼謨文宗時自鄭州刺史改蘇州以治最擢給事<lb/>
　　中<lb/>
　盧商字為臣為蘇州刺史吏以鹽法求贏貲民愈困<lb/>
　　商令計口售無常額人便之嵗貲返增宰相上其<lb/>
　　勞進浙西觀察使<lb/>
　陸亘歴蘇州刺史以善政稱事具人物門<lb/>
　盧簡求景龍中為蘇州刺史事見觀音院記<lb/>
　王仲舒字𢎞中自婺州刺史徙蘇州隄松江為路變<lb/>
<pb n="KR2k0013_WYG_011-5a"/>
　　屋瓦絶火災賦調常與民為期不擾自辦穆宗毎<lb/>
　　言仲舒之文最宜為誥有古風召為中書舍人<lb/>
　王成自信州刺史有政績詔書襃美徙蘇州<lb/>
　楊發為蘇州刺史治以㳟長慈幼為先以能政聞餘<lb/>
　　見雜志門<lb/>
　崔稜字徳長為蘇州刺史性介潔矜已之清視贓負<lb/>
　　者如讐奏課第一遷湖南觀察使<lb/>
　唐有李丹宗瓊李希言<hi>兼採訪使</hi>
<pb n="KR2k0013_WYG_011-5b"/>
　裴澄蕭誼<hi>職方郎中江東採訪使</hi>
　錢鏐字具美龍紀開平之間以兵平定蘇州景福元<lb/>
　　年以鏐為蘇杭等州觀察使奏置州縣及割嘉興<lb/>
　　縣為秀州<lb/>
　後梁曹圭少有膽氣事錢鏐梁開平中任蘇州刺史<lb/>
　　淮人圍之急正月望夜圭張宴族人師魯宅盛陳<lb/>
　　燈火令賊俘縱觀淮人讋焉卒於官子仲達為吴<lb/>
　　越國相周顯徳三年㑹王師攻江南命圭從兄知<lb/>
<pb n="KR2k0013_WYG_011-6a"/>
　　中呉節度事文奉為水陸應援諸軍都統使于本<lb/>
　　州以備徴發<lb/>
　唐成及字𢎞濟吴越錢氏時為蘇州刺史乾寜中楊<lb/>
　　行密攻之常熟鎮将陸郢等以城應賊及被執行<lb/>
　　密閱其府庫惟圗書藥物心敬重之與歸淮南将<lb/>
　　以為行軍司馬及辭曰及以百口託錢塘姑蘇城<lb/>
　　陷不能引決以至于此豈可以本道符節易富貴<lb/>
　　於鄰境願以此身贖百口之命引佩刀将自刺行<lb/>
<pb n="KR2k0013_WYG_011-6b"/>
　　密遽起持之厚為禮而歸之鏐迎勞郊外把袂而<lb/>
　　泣終彰義軍節度使<lb/>
　孫承祐事錢氏本朝開寳八年改蘇州中吴軍為平<lb/>
　　江軍以承祐為節度使賞從征之勞也承祐仕錢<lb/>
　　氏時嘗應王師征李煜破毗陵太平興國三年錢<lb/>
　　氏納土徙為兖州泰寜軍節度使<lb/>
　呉越錢元璙字徳輝鏐第四子儀状瑰傑梁淳化三<lb/>
　　年以功遷蘇州刺史累授中吴建武軍節度蘇常<lb/>
<pb n="KR2k0013_WYG_011-7a"/>
　　潤三州團練使加檢校太師守太傅同平章事侍<lb/>
　　中中書舍人彭城郡王治蘇三十年儉約鎮靖郡<lb/>
　　政循理弟元瓘襲位元璙覲之宴宫中元瓘起夀<lb/>
　　曰先王之位兄宜當之俾小子至是皆兄推戴之<lb/>
　　力元璙俯伏曰王功徳髙茂先王擇賢而立敢忘<lb/>
　　忠順因相顧感泣兄弟訖無間言晉天福七年詔<lb/>
　　封廣陵郡王<hi>九國志吴越備史</hi>
　錢文奉元璙之子善騎射能上馬運槊涉獵經史精<lb/>
<pb n="KR2k0013_WYG_011-7b"/>
　　音律圗緯醫藥鞠奕之藝皆冠絶一時初以父廕<lb/>
　　為蘇州都指揮使遷節度副使元璙卒代知蘇州<lb/>
　　中吴軍節度使有鑒裁禮下賢能士負才藝者多<lb/>
　　依之作南園東荘為吴中之勝<hi>東荘一名東墅</hi>多聚法書<lb/>
　　名畫寳玩雅器號稱好事又與賔僚共采史籍著<lb/>
　　資談三十巻行於世嘗問命於天台僧徳韶韶曰<lb/>
　　明公年至八十一嵗後六十一嵗以開寳二年八<lb/>
　　月十一日卒<hi>九國志吳越備史</hi>
<pb n="KR2k0013_WYG_011-8a"/>
　鞠真卿所至有威名知蘇州政事無它施設而人自<lb/>
　　憚之庭訟寂然每平明視事自無来者真卿即歸<lb/>
　　休客至多不及見後自兖州貶南安軍道過蘇郡<lb/>
　　人相戒不敢過其泊舟處五日左右不聞人聲其<lb/>
　　見憚如此<hi>林希逸史</hi>
　章岵元豐中以朝議大夫守郡剛介不可屈人目之<lb/>
　　曰章硬頸其子出入以皂絹為繖二人肩輿<lb/>
　　本朝牧守題名<lb/>
<pb n="KR2k0013_WYG_011-8b"/>
吳郡自古皆名人為守既畧編叙見牧守門本朝郡将<lb/>
則題名石具焉中更兵燼石久不存紹興十五年王㬇<lb/>
始追輯自至道年陳省華始而石林先生葉夢得為之<lb/>
記今録葉記於注下而列題名於後<hi>平江吴故都控帶楚越形勢風物自</hi>
　<hi>為一都㑹本朝命守多一時聞人今寳文閣直學士王公顯道由工部侍郎来鎮適當兵火擾攘之後前</hi>
　<hi>此臨治者類急於招集流亡撫綏彫瘵未暇盡舉其所當為至顯道曰天下今定矣化行自内始相與奉</hi>
　<hi>承維持輔成永世之業實在四方之政於是官隳而廢職者民姦而干令者一董振之凡閭里疾苦朝聞</hi>
　<hi>夕行異時調度不給或不得已取於民皆罷之未幾咸信且畏上下秩秩有序蠧弊剗革幽枉宣達府庫</hi>
<pb n="KR2k0013_WYG_011-9a"/>
　<hi>有餘積而斂不加廣益修城池興學校嚴舍館以待賔旅之至朞年郡以無事先是髙祖太師景徳中嘗</hi>
　<hi>領是邦至嘉祐中伯祖侍郎復繼之逺顯道百餘年間王氏之為平江者三皆有績在人士大夫以為美</hi>
　<hi>談郡舊有太守題名記先後迭代序次惟謹亡於煨燼顯道訪之久不得乃更伐石追修故事以遺来者</hi>
　<hi>而求文於余以識其始惟善惡之在天下固不可欺也未嘗無公論然必待久而後能定彼翕翕徇俗掠</hi>
　<hi>取須臾之譽與所設施或未能窺其成而妄意有不滿者徐以占於後則昭然如黒之與白其誰敢誣今</hi>
　<hi>郡為題名記所在而有豈徒表姓氏紀嵗月而巳哉抑善者其𫝊猶未泯吾得以考其不善者推其所以</hi>
　<hi>失亦足以戒各以效其材而成其志則雖遐方幽逺之邦可使如在輦轂而况其近者乎乃為之書且以</hi>
　<hi>塗之言得於顯道者載焉紹興十五年十月望觀文殿學士左通議大夫提舉臨安府洞霄宫葉夢得記</hi>
<pb n="KR2k0013_WYG_011-9b"/>
　<hi>幷書</hi>
　陳省華<hi>朝散大夫行在尚書吏部員外郎  至道</hi>
　魏庠<hi>諫議大夫</hi>
　裴莊<hi>朝奉郎守尚書度支郎中題虎邱詩云咸平元年</hi>　<hi>以留</hi>
　梅詢<hi>朝散大夫太常丞直集賢院              景徳</hi>
　王贄<hi>尚書司封員外外郎  景徳</hi>
　曾致堯<hi>尚書吏部員外郎</hi>
　秦羲<hi>崇儀使符大中祥</hi>
<pb n="KR2k0013_WYG_011-10a"/>
　黄震<hi>承奉郎守尚書屯田員外郎大中祥符五年</hi>
　陳靖<hi>尚書刑部郎中直史館  天禧元年四月</hi>
　康孝基<hi>朝奉大夫行尚書都官員外郎虎邱真堂讃云天禧五年四月</hi>
　孫冕<hi>大中大夫尚書禮部郎中直史館  天聖</hi>
　葉參<hi>朝散大夫尚書刑部郎中虎邱雲巖寺記云天聖二年六月</hi>
　范仲淹<hi>朝散大夫員外郎天章閣待制  景祐</hi>
　蔣堂<hi>朝奉郎尚書吏部員外郎  景祐四年六月</hi>
　張億<hi>朝散大夫尚書刑部員外郎直史館  景祐</hi>
<pb n="KR2k0013_WYG_011-10b"/>
　富嚴<hi>左朝散大夫守尚書刑部郎中試祕書監  康定</hi>
　邵飾<hi>尚書考功郎中  慶歴</hi>
　梅摯<hi>尚書户部員外郎  慶歴</hi>
　趙槩<hi>尚書刑部郎中</hi>
　蔣堂<hi>樞密直學士左諌議大夫  皇祐</hi>
　王琪<hi>尚書度支員外郎龍圖閣待制  皇祐二年</hi>
　吕居簡<hi>虎邱留題詩刻云光禄卿  至和三年</hi>
　唐詢<hi>嘉祐</hi>
<pb n="KR2k0013_WYG_011-11a"/>
　王琪<hi>尚書工部郎中知制誥  嘉祐</hi>
　蔡抗<hi>嘉祐</hi>
　鞠真卿<hi>嘉祐</hi>
　陳經<hi>朝奉郎守尚書祠部郎中  治平</hi>
　滕甫<hi>龍圖閣學士右光祿大夫  治平</hi>
　沈扶<hi>尚書金部員外郎  治平</hi>
　孫覺<hi>右司諫熙寜</hi>
　張詵<hi>熙寜</hi>
<pb n="KR2k0013_WYG_011-11b"/>
　程師孟<hi>正議大夫給事中充集賢殿修撰  熙寜</hi>
　王誨<hi>朝散大夫尚書司勲郎中  熙寜</hi>
　唐詔<hi>熙寜</hi>
　韓朴<hi>尚書度支郎中熙寜九年</hi>
　范諤<hi>左朝奉大夫  元豐</hi>
　韓鐸<hi>尚書度支郎中  元豐</hi>
　楊景畧<hi>元豐</hi>
　晏知止<hi>朝請大夫尚書司封員外郎  元豐</hi>
<pb n="KR2k0013_WYG_011-12a"/>
　劉淑<hi>朝請大夫  元豐</hi>
　章岵<hi>朝議大夫元豐五年</hi>
　林希<hi>朝散郎充集賢殿修撰  元祐</hi>
　劉定<hi>朝散大夫  元祐</hi>
　王覿<hi>承議郎直龍圖閣  元祐</hi>
　黄履<hi>左朝請郎充天章閣待制  元祐</hi>
　吳居厚<hi>左朝奉郎  紹聖</hi>
　蒋之翰<hi>右朝㪚大夫  紹聖</hi>
<pb n="KR2k0013_WYG_011-12b"/>
　賈青<hi>朝散大夫  紹聖</hi>
　王子京<hi>承議郎充祕閣校理  元符</hi>
　陳師錫<hi>承議郎充祕閣校理  元符</hi>
　張公庠<hi>中散大夫  元符</hi>
　豐稷<hi>樞密直學士建中靖國元年十一月到崇寜元年二月知越州</hi>
　吳伯舉<hi>朝奉郎直祕閣崇寜元年六月到</hi>
　宇文昌齡<hi>寳文閣待制崇寧元年十月到十一月知越州</hi>
　林邵<hi>顯謨直學士朝議大夫  崇寜</hi>
<pb n="KR2k0013_WYG_011-13a"/>
　邵䶵<hi>朝散大夫直龍圗閣  崇寜</hi>
　董誥<hi>朝散大夫直祕閣  崇寜</hi>
　張恕<hi>朝散大夫  崇寜</hi>
　蔡渭<hi>朝散大夫  崇寜</hi>
　郭茂恂<hi>朝請大夫直龍圖閣  崇寜</hi>
　蹇序辰<hi>中大夫充龍圖閣待制崇寜五年正月到任十二月落職提舉杭州洞霄宫</hi>
　許光疑<hi>通直郎知蘄州崇寜五年十二月到</hi>
　孫傑<hi>朝請郎直龍圖閣  大觀</hi>
<pb n="KR2k0013_WYG_011-13b"/>
　吳拭<hi>朝奉郎大觀二年五月到八月提舉杭州洞霄宫</hi>
　李孝夀<hi>朝請郎大觀三年八月到四年三月降集賢殿修撰政和元年六月除顯謨閣待制提舉</hi>
　　<hi>醴泉觀</hi>
　王詔<hi>朝請大夫充集賢殿修撰  政和元年</hi>
　馬防<hi>中大夫復集賢殿修撰  政和元年</hi>
　盛章<hi>朝請郎充顯謨閣待制  政和</hi>
　董正封<hi>朝散大夫充集賢殿修撰  政和</hi>
　盛章<hi>顯謨閣直學士朝散大夫  政和</hi>
<pb n="KR2k0013_WYG_011-14a"/>
　宋康年<hi>中奉大夫  政和</hi>
　莊徽<hi>中大夫充徽猷閣待制  政和</hi>
　應安道<hi>徽猷閣直學士通議大夫  政和</hi>
　賈諲<hi>太中大夫充徽猷閣待制  宣和</hi>
　樓异<hi>徽猷閣直學士朝請大夫  宣和</hi>
　胡直孺<hi>中奉大夫充祕閣修撰  宣和</hi>
　李倫<hi>顯謨閣直學士朝散大夫  宣和</hi>
　王靚<hi>通議大夫充徽猷閣待制  靖康</hi>
<pb n="KR2k0013_WYG_011-14b"/>
　鄭滋<hi>朝奉大夫充徽猷閣待制靖康元年十月到任建炎元年七月罷</hi>
　趙岍<hi>中散大夫  建炎</hi>
　孫覿<hi>承議郎充徽猷閣待制  建炎</hi>
　湯東野<hi>徽猷閣直學士中大夫  建炎</hi>
　孫覿<hi>龍圖閣直學士朝奉郎  建炎</hi>
　李邴<hi>寳政殿學士中大夫  建炎</hi>
　湯東野<hi>徽猷閣直學士中大夫  建炎</hi>
　胡松年<hi>起復朝請郎直龍圖閣建炎四年九月到紹興二年閏四月罷</hi>
<pb n="KR2k0013_WYG_011-15a"/>
　李彌大<hi>顯謨閣直學士朝散郎紹興二年閏四月到任五月提舉江州太平觀</hi>
　席益<hi>左朝奉郎充集英殿修撰紹興二年五月到八月赴召</hi>
　李擢<hi>左朝請郎充徽猷閣待制紹興二年十二月到紹興三年三月除工部侍郎</hi>
　宋伯友<hi>左太中大夫充徽猷閣待制紹興三年八月到十一月提舉江州太平觀</hi>
　孫佑<hi>右朝請郎直祕閣紹興四年正月到紹興五年二月罷</hi>
　趙子晝<hi>徽猷閣直學士左朝奉大夫紹興五年二月到七月赴召</hi>
　李光<hi>顯謨閣直學士左朝奉郎紹興五年七月到十一月赴召</hi>
　張守<hi>資政殿大學士左中大夫紹興五年十二月到紹興六年四月提舉臨安府洞霄宫</hi>
<pb n="KR2k0013_WYG_011-15b"/>
　章誼<hi>龍圖閣學士左通議大夫紹興六年八月到紹興七年八月赴召</hi>
　梁汝嘉<hi>寳文閣直學士右朝散大夫紹興七年九月到紹興八年七月知台州</hi>
　向子諲<hi>徽猷閣直學士右朝請大夫紹興八年八月到十一月致仕</hi>
　歐陽懋<hi>右中奉大夫充徽猷閣待制紹興九年正月到五月提舉江州太平觀</hi>
　趙霈<hi>徽猷閣直學士左朝議大夫紹興九年八月到十年六月知秀州</hi>
　梁汝嘉<hi>寳文閣直學士右朝散大夫紹興十年六月到十一年七月知明州</hi>
　張宗元<hi>寳文閣直學士左朝議大夫紹興十一年八月到十三年正月知靜江府</hi>
　周葵<hi>左承議郎直祕閣紹興十三年正月到十四年正月罷</hi>
<pb n="KR2k0013_WYG_011-16a"/>
　王㬇<hi>寳文閣直學士右通奉大夫紹興十四年三月到十五年閏十一月除寳文閣學士十七年正</hi>
　　<hi>月提舉江州太平興國宫</hi>
　鄭滋<hi>顯謨閣直學士左大中大夫紹興十七年三月到紹興十八年五月知建康府</hi>
　俞俟<hi>敷文閣直學士右中大夫紹興十八年五月到十九年三月知建康府</hi>
　王晌<hi>右奉直大夫紹興十九年三月到十一月除直祕閣知建康府</hi>
　周三畏<hi>右朝請大夫充敷文閣待制紹興十九年十二月到二十年三月提舉江州太平興國宫</hi>
　徐琛<hi>右中奉大夫充敷文閣待制紹興二十年五月到二十三年三月除敷文閣直學士提舉江州</hi>
　　<hi>太平興國宫</hi>
<pb n="KR2k0013_WYG_011-16b"/>
　李朝正<hi>左朝請郎紹興二十三年四月到二十四年十一月罷</hi>
　湯鵬舉<hi>左中大夫直龍圖閣紹興二十五年正月到七月罷</hi>
　王㑹<hi>敷文閣學士右朝奉大夫紹興二十五年八月到十一月知建康府</hi>
　孟忠厚<hi>少師保寜軍節度使信安郡王紹興二十六年二月到十一月判紹興府</hi>
　蔣璨<hi>右中大夫充集英殿修撰紹興二十七年二月到二十八年三月除敷文閣待制十月提舉洪</hi>
　　<hi>州玉隆觀</hi>
　陳正同<hi>右朝奉郎充敷文閣待制紹興二十八年十二月到三十年三月提舉江州太平興國宫</hi>
　朱翌<hi>左朝奉大夫充祕閣修撰紹興三十年三月到任九月除敷文閣待制三十一年三月罷</hi>
<pb n="KR2k0013_WYG_011-17a"/>
　洪遵<hi>徽猷閣直學士右朝請郎紹興三十一年五月到三十二年五月除翰林學士</hi>
　沈介<hi>左朝奉大夫紹興三十二年七月到十月除敷文閣待制十一月除敷文閣直學士四川安撫</hi>
　　<hi>制置使兼知成都府</hi>
　陳之茂<hi>左朝散郎直祕閣紹興三十二年十二月到隆興元年四月除直顯謨閣知建康府</hi>
　張孝祥<hi>左承議郎充集賢殿修撰隆興元年五月到二年二月赴召</hi>
　陳漢<hi>右中奉大夫直敷文閣隆興二年三月到七月主管台州崇道觀</hi>
　虞允文<hi>顯謨閣學士左朝請大夫隆興二年十月到十一月赴召</hi>
　沈度<hi>右朝散大夫直祕閣隆興二年十一月到乾道二年七月赴召</hi>
<pb n="KR2k0013_WYG_011-17b"/>
　沈介<hi>顯謨閣直學士左朝請大夫乾道二年七月到三年四月召</hi>
　姚憲<hi>右朝散郎直祕閣乾道三年五月二十日到任四年五月以捕盜有勞特轉朝請郎十二月磨</hi>
　　<hi>勘轉朝奉大夫三月除兩浙路轉運判官</hi>
　徐嚞<hi>左中大夫充敷文閣待制乾道五年四月十六日到任乾道六年四月十九日除徽猷閣直學</hi>
　　<hi>士提舉江州太平興國宫</hi>
　汪應辰<hi>端明殿學士左中奉大夫乾道六年五月十六日到任九月提舉江州太平興國宫</hi>
　魏杞<hi>觀文殿學士左宣奉大夫乾道六年五月到乾道七年十二月提舉臨安府洞霄宫</hi>
　向汮<hi>右朝議大夫直徽猷閣乾道八年正月到六月主管台州崇道觀</hi>
<pb n="KR2k0013_WYG_011-18a"/>
　邱崈<hi>左承議郎直祕閣乾道八年七月到八月磨勘轉朝奉郎乾道九年四月差主管台州崇道觀</hi>
　方滋<hi>敷文閣直學士左太中大夫乾道九年五月到七月除敷文閣學士提舉江州太平興國宫</hi>
　馬希言<hi>朝散大夫直敷文閣乾道九年七月到淳熙元年七月罷</hi>
　韓彦古<hi>朝奉大夫祕閣修撰淳熙元年七月到當年九月二十六日丁母蘄國夫人周氏憂解官</hi>
　　<hi>持服</hi>
　莫漳<hi>承議郎直祕閣淳熙元年十月到十一月宫觀</hi>
　韓彦古<hi>起復朝奉大夫充祕閣修撰淳熙二年正月到六月除敷文閣待制八月罷</hi>
　陳峴<hi>朝散大夫直敷文閣淳熙二年八月到十一月轉朝請大夫三年七月除直徽猷閣四年五月</hi>
<pb n="KR2k0013_WYG_011-18b"/>
　　<hi>除祕閣修撰再任五年二月賜紫章服并金帶七月赴召</hi>
　單夔<hi>朝奉大夫充敷文閣待制淳熙五年九月到六年三月提舉江州太平興國宫</hi>
　司馬伋<hi>中奉大夫充敷文閣待制淳熙六年四月到當年八月提舉江州太平興國宫</hi>
　王佐<hi>朝請大夫充顯謨閣待制淳熙六年十二月到七年二月磨勘轉朝議大夫十一月改知臨安</hi>
　　<hi>府</hi>
　韓彦質<hi>朝請大夫充祕閣修撰淳熙七年十二月到九年七月除太府少卿淮西總領</hi>
　耿秉<hi>降授奉議郎直祕閣兩浙運判兼權淳熙九年七月到八月陞徽猷閣正除十年正月復承議</hi>
　　<hi>郎十月除直龍圖閣知鎮江府</hi>
<pb n="KR2k0013_WYG_011-19a"/>
　謝師稷<hi>朝散大夫集英殿修撰淳熙十年十月到十一年十一月主管建寜府武夷山沖佑觀</hi>
　邱崈<hi>朝散大夫直徽猷閣淳熙十一年十二月到明年帥越</hi>
　何萬<hi>朝奉大夫淳熙十三年正月到六月除直龍圖閣知明州</hi>
　王希吕<hi>龍圖閣學士中大夫淳熙十三年八月到十四年四月召</hi>
　趙彦操<hi>朝議大夫充祕閣修撰淳熙十四年八月到十六年二月除右文殿修撰五月轉中奉大</hi>
　　<hi>夫八月再任紹熙元年三月除集英殿修撰知鎮江府</hi>
　袁説友<hi>朝議大夫直祕閣紹熙元年三月到二年五月赴召</hi>
　沈揆<hi>中大夫祕閣修撰紹熙二年六月到四年二月除司農卿</hi>
<pb n="KR2k0013_WYG_011-19b"/>
　王尚之<hi>朝奉大夫直龍圖閣紹熙四年三月到當月致仕</hi>
　雷潨<hi>朝散大夫直煥章閣紹熙四年七月到五年八月覃恩轉朝請大夫九月改差主管建寜府武</hi>
　　<hi>夷山沖佑觀</hi>
　王溉<hi>朝散大夫直祕閣紹熙五年十一月到慶元元年二月磨勘轉朝請大夫二年二月除兩浙路</hi>
　　<hi>轉運副使</hi>
　鄭若容<hi>朝散大夫直祕閣慶元二年三月到</hi>
　虞儔<hi>朝散大夫直煥章閣慶元二年十二月到三年四月磨勘轉朝請大夫十一月除直顯謨閣江</hi>
　　<hi>南西路轉運副使十二月改除兩浙西路提㸃刑獄公事兼知府事</hi>
<pb n="KR2k0013_WYG_011-20a"/>
　劉誠之<hi>朝奉大夫直祕閣慶元四年六月到八月磨勘轉朝散大夫五年六月除直敷文閣知夔</hi>
　　<hi>州</hi>
　趙不艱<hi>朝散大夫直祕閣慶元五年六月到六年七月除直煥章閣嘉泰元年三月轉朝請大夫</hi>
　　<hi>四月除直顯謨閣再任</hi>
　張抑<hi>敷文閣學士中大夫嘉泰二年三月到當月磨勘轉太中大夫三年二月除寳文閣學士宫觀</hi>
　張巖<hi>資政殿學士中奉大夫嘉泰三年三月到四年正月除資政殿大學士改差知揚州</hi>
　李大性<hi>寳謨閣直學士太中大夫嘉泰四年七月到開禧二年四月除煥章閣直學士改知福州</hi>
　張澤<hi>朝請郎開禧二年五月到當年九月除龍圖閣待制十月赴召</hi>
<pb n="KR2k0013_WYG_011-20b"/>
　沈作賔<hi>中大夫龍圖閣待制開禧二年十一月到權節制許浦水軍十二月磨勘轉太中大夫三</hi>
　　<hi>年二月差兼督視行府參賛軍事三月就改知鎮江府</hi>
　林采<hi>通議大夫充寳謨閣待制開禧三年四月到五月權節制許浦水軍十一月宫觀</hi>
　李大異<hi>朝奉大夫徽猷閣待制嘉定元年四月到六月磨勘轉朝散大夫八月除寳謨閣直學士</hi>
　　<hi>依舊知平江府二年十二月磨勘轉朝請大夫三年正月知建  府</hi>
　趙希懌<hi>朝奉郎龍圖閣待制嘉定三年四月到四年八月除煥章閣直學士依舊知平江府五年</hi>
　　<hi>正月磨勘轉朝散郎當年正月除顯謨閣直學士差知太平府</hi>
　陳芾<hi>朝散郎兩浙西路提㸃刑獄公事嘉定五年二月準尚書省劄子兼權當年八月除直祕閣知</hi>
<pb n="KR2k0013_WYG_011-21a"/>
　　<hi>平江府七年九月除度支郎官</hi>
　沈皥<hi>奉直大夫祕閣修撰嘉定七年九月二十七日到八年十一月磨勘轉朝議大夫十年四月十</hi>
　　<hi>三日除浙東提刑</hi>
　趙彦橚<hi>朝請大夫集英殿修撰嘉定十年六月五日到十一年七月除寶謨閣待制致仕</hi>
　李大性<hi>端明殿學士正奉大夫嘉定十二年二月六日到當年六月一日除提舉西京嵩山崇福</hi>
　　<hi>宫</hi>
　綦奎<hi>朝散郎直敷文閣嘉定十二年十二月二十九日到嘉定十四年六月准告昨任湖廣總領調</hi>
　　<hi>遣軍馬五闗䇿應追逐敵兵委有勞績特轉朝奉大夫十五年該遇受寳轉朝散大夫過滿匄祠至</hi>
<pb n="KR2k0013_WYG_011-21b"/>
　　<hi>當年五月除主管亳州眀道宫</hi>
　趙汝述<hi>華文閣直學士正議大夫嘉定十五年五月二十九日到當年十二月二十日乞守本官</hi>
　　<hi>致仕二十五日除徽猷閣直學士特轉一官致仕</hi>
　沈皥<hi>太中大夫集英殿修撰嘉定十六年七月二日到十七年十一月十日準告以職事修舉除寳</hi>
　　<hi>謨閣待制仍賜金帶寳慶元年四月該登極恩轉通議大夫屢丐祠請五月二日除煥章閣待制依</hi>
　　<hi>所乞提舉安慶府真源萬夀宫</hi>
　王元春<hi>中大夫右文殿修撰寳慶元年六月十一日到三年四月八日除大理卿</hi>
　章良朋<hi>朝奉大夫直寳謨閣紹定元年三月十七日到七月初四日致仕</hi>
<pb n="KR2k0013_WYG_011-22a"/>
　林介<hi>寳慶三年四月以提刑兼權十二月除太府少卿依舊兼權紹定元年七月再兼權十一月改</hi>
　　<hi>除大理卿</hi>
　李夀朋<hi>朝請大夫直寳謨閣紹定元年十二月二十八日到任二年十月二十七日除依舊直寳</hi>
　　<hi>謨閣荆湖北路轉運判官</hi>
　朱在<hi>朝議大夫寳謨閣待制紹定二年十一月二十六日到任三年十一月二十一日除煥章閣待</hi>
　　<hi>制知袁州</hi>
　吳淵<hi>宣教郎直煥章閣紹定三年十二月初三日到任四年四月二十一日該遇慶典轉奉議郎七</hi>
　　<hi>月十六日改除浙西提刑</hi>
<pb n="KR2k0013_WYG_011-22b"/>
　鄒應博<hi>朝奉大夫新除直祕閣紹定四年九月十四日到任六年十一月召赴行在</hi>
　楊曄<hi>徽猷閣學士正奉大夫紹定六年十二月十二日到任端平元年三月丐祠奉聖㫖依所乞提</hi>
　　<hi>舉隆興府玉隆萬夀宫</hi>
　趙立夫<hi>中大夫新除祕閣修撰浙西提刑端平三年三月兼知府事當年八月廿六日依舊祕閣</hi>
　　<hi>修撰除樞宻副都承㫖</hi>
　張嗣古<hi>中大夫右文殿修撰端平元年十月二日到任三年正月令赴行在奏事當年六月宫觀</hi>
　王遂<hi>朝奉大夫新除煥章閣待制四川安撫制置副使兼知成都府端平三年四月十二日三省同</hi>
　　<hi>奉聖㫖依舊煥章閣待制改差知平江軍府事節制許浦都統司水軍七月初九日到任嘉熙元年</hi>
<pb n="KR2k0013_WYG_011-23a"/>
　　<hi>七月二十五日奉聖㫖除敷文閣待制差知慶元府㳂海制置使</hi>
　吳潛<hi>朝請大夫新除工部侍郎嘉熙元年八月十七日到任九月二十五日准省劄都大提舉許浦</hi>
　　<hi>都統司水軍二年正月與宫觀</hi>
　史宅之<hi>朝議大夫依舊徽猷閣待制改知平江府兼浙西提舉嘉熙二年閏四月初三日陞寳文</hi>
　　<hi>閣待制二十四日到任六月八日節制許浦都統司水軍十八日節制在府軍馬仍舊節制許浦水</hi>
　　<hi>軍三年正月一日召赴行在</hi>
　趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>
                    <hi>中奉大夫直敷文閣知平江府兼浙西兩淮發運副使嘉熙三年四月十三日到任五月</hi>
　　<hi>初一日准樞密院劄子節制許浦水軍淳祐元年二月准省劄除中書門下省檢正諸房公事</hi>
<pb n="KR2k0013_WYG_011-23b"/>
　史宅之<hi>煥章閣直學士太中大夫知平江府節制許浦水軍兼浙西兩淮發運副使提領措置和</hi>
　　<hi>糴淳祐元年三月初九日到任</hi>
　陳塏<hi>中大夫右文殿修撰知平江府兼兩淮浙西發運副使節制許浦水軍提領措置浙西和糴淳</hi>
　　<hi>祐三年二月十九日到任四年四月七日除太府卿</hi>
　魏峻<hi>朝㪚大夫集英殿修撰知平江府兼兩淮浙西發運副使節制許浦都統司水軍淳祐四年四</hi>
　　<hi>月二十六日到任八月以經筵徹章轉朝請大夫五年四月御筆除寳章閣待制賜帶八月招糴及</hi>
　　<hi>數轉朝議大夫十二月磨勘轉中奉大夫六年又以招糴轉中大夫三月十三日御筆除刑部待郎</hi>
　徐鹿卿<hi>朝奉大夫右文殿修撰和平江府兼兩淮浙西發運副使節制許浦都統司水軍淳祐六</hi>
<pb n="KR2k0013_WYG_011-24a"/>
　　<hi>年閏四月二十八日交發運司職事五月十一日到任交割府事七年四月二十二日御筆召赴行</hi>
　　<hi>在五月十三日准告磨勘轉朝散大夫當月十六日御筆除權兵部侍郎</hi>
　吳淵<hi>龍圖閣學士太中大夫浙西兩淮發運使兼知平江軍府事兼管内勸農使節制許浦都統司</hi>
　　<hi>水軍封金陵郡侯進爵為公</hi>
　<lb/>
　<lb/>
　<lb/>
　<lb/>
<pb n="KR2k0013_WYG_011-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻十一<lb/>
</p>
<p>
</p>
  </div>
<div>
                <head>吳郡志巻十二</head>
    <p>
<pb n="KR2k0013_WYG_012-1a"/>
欽定四庫全書<lb/>
　吳郡志巻十二　　　　　宋　范成大　撰<lb/>
　　官吏　　祠廟<lb/>
　　　官吏<lb/>
後漢彭修會稽人為吳郡功曹時西部都尉宰晁行太<lb/>
　守事以微過收吳縣獄吏將殺之主簿鍾離意爭諫<lb/>
　甚切晁怒使收縛意修排闥直入拜於廷曰眀府發<lb/>
　雷霆於主簿請聞其過晁曰受教三日初不奉行廢<lb/>
<pb n="KR2k0013_WYG_012-1b"/>
　命不忠豈非過耶修因拜曰昔任痤面折文侯朱雲<lb/>
　三攀毁欄檻自非賢君焉得忠臣遂原意貸獄吏意<lb/>
　亦以是得名<lb/>
尹興為吳郡太守楚王英隂結天下名士興在録中英<lb/>
　敗眀帝徴興及掾史五百餘人詣廷尉考治門下掾<lb/>
　陸續主簿梁宏功曹史駟勲備受五毒終無異辭續<lb/>
　母自吳来雒陽作食饋續續雖見考辭色未嘗變而<lb/>
　對食悲泣不自勝治獄使者問其故續曰母来不得<lb/>
<pb n="KR2k0013_WYG_012-2a"/>
　見故悲問何以知之續曰母截肉未嘗不方斷葱以<lb/>
　寸為度故知之使者以狀聞上乃赦興等<lb/>
吳孟仁字恭武江夏人為吳令時不得將家之官每得<lb/>
　時物必以寄母常不先食及聞母亡犯禁棄官<hi>吳志</hi>
宋江徽為吳令元㓙殺徐湛以黨與併被害<lb/>
王逡之字宣約少學禮博聞仕為吳令<lb/>
齊江介謐之子建武中為吳令政深苛人門牓髑髏為<lb/>
　謐首介棄官去<lb/>
<pb n="KR2k0013_WYG_012-2b"/>
齊周洽洲南人厯吳令㢘約無私卒無以殯斂<lb/>
齊傅翽琰子為官有能名為吳令别建康令孫㢘㢘問<lb/>
　翽曰聞丈人發姦擿伏恵化如神何以至此答曰無<lb/>
　他也惟勤而清清則憲綱自行勤則事無不理憲綱<lb/>
　行則吏不能欺事理則物無凝滯翽父珪為縣並著<lb/>
　竒績時云諸傅有理縣譜父子相𫝊靳以示人<lb/>
王思遠立身簡潔王子貞為吳郡除思遠吳郡丞以本<lb/>
　官行郡事論者以為得人<lb/>
<pb n="KR2k0013_WYG_012-3a"/>
梁沈浚字叔源涉學有才幹仕梁為吳令有能名<lb/>
陸蒙事梁為吳令節操甚髙<lb/>
唐鄭渾之咸通末為蘇州督郵談銖為鹺院官鍾福為<lb/>
　院巡<hi>闕</hi>　　　時湖州牧李起及趙䝉俱狀元人語<lb/>
　曰湖接兩頭蘇聮三尾<hi>嵐齋録</hi>
唐孟庭份郊之父庭份為崑山尉生郊以詩名世或云<lb/>
　份亦能詩<lb/>
武平一𤣥宗時自考功員外郎貶蘇州㕘軍雖被謫<lb/>
<pb n="KR2k0013_WYG_012-3b"/>
　而名不衰<lb/>
劉綺莊為崑山尉研窮古今博考𫝊記作類書一百巻<lb/>
　號崑山編至今𫝊於世<lb/>
韋至誠吳縣尉<lb/>
蕭存字伯誠頴士子亮直有父風能文辭浙西觀察使<lb/>
　李栖筠表為常熟主簿<lb/>
皮日休字襲美咸通十年為郡從事居官纔一月著書<lb/>
　號鹿門子<lb/>
<pb n="KR2k0013_WYG_012-4a"/>
丁陳范謝皆錢元璙及子文奉為中吳軍節度使時為<lb/>
　節度推官四人俱以長者稱丁名守節晉公謂之祖<lb/>
　陳名贊眀中允之竒之祖范名夢齡文正公仲淹之<lb/>
　曽祖謝名崇禮太子賓客濤之父<lb/>
邊倣雍熙初為崑山令因舊址新作夫子廟自是縣學<lb/>
　始興繼以王禹偁為作記記具縣學條<lb/>
王禹偁太平興國九年以大理評事知長洲縣雍熙四<lb/>
　年召赴闕入朝為名臣今虎丘寺有元之祠堂刋東<lb/>
<pb n="KR2k0013_WYG_012-4b"/>
　坡讚於其上<lb/>
張文定公安道景祐中為崑山令時吳越歸國未久前<lb/>
　此豪民占田無限歳遠多訟有數十年不決者公召<lb/>
　問所輸租税㡬何大率百纔一二乃悉收其羨田以<lb/>
　賦貧民訟亦息時蔣希魯侍郎守郡得公所著蒭蕘<lb/>
　論上之遂舉賢良方正科<lb/>
韓正彥字師徳魏公之姪嘉祐中為崑山令剏石堤疏<lb/>
　斗門作塘七十里以達于郡得膏腴田數百萬頃又<lb/>
<pb n="KR2k0013_WYG_012-5a"/>
　請以輸州之賦十三萬從便輸於縣鳩作塘餘材為<lb/>
　倉廪以儲之民大悦比去遮道以留為立生祠作思<lb/>
　韓記鑱石祠下<lb/>
章岷字伯鎮嘗為平江軍推官有文聲范文正公有和<lb/>
　章從事鬭茶歌及同登承天寺竹閣詩<lb/>
賈公望字表之嘗為郡通判時朱勔父子鼎盛奔競者<lb/>
　爭趨其門公望疾之有詩云倐忽向六十萍蓬無奈<lb/>
　何丹心猶奮迅白首分蹉跎正直士流少傾邪朋類<lb/>
<pb n="KR2k0013_WYG_012-5b"/>
　多陽光一銷鑠不復見妖魔勔之子賜金帶公望亦<lb/>
　衣三品服偶以朝拜㑹天慶觀中朱從者見公望所<lb/>
　佩魚睨而視之公望厲聲叱之曰此是年及得来非<lb/>
　緣花石左右皆錯愕朱大銜之竟擠之罷去<lb/>
寇國寳徐州人從陳無已學嘗為吳縣主簿賦詩為左<lb/>
　丞葉夢得所喜詳見雜志門<lb/>
　　　祠廟<lb/>
至徳廟即泰伯廟東漢永興二年郡守麋豹建於閶門<lb/>
<pb n="KR2k0013_WYG_012-6a"/>
　外辨疑志載吳閶門外有泰伯廟廟東又有一宅祀<lb/>
　泰伯長子三郎吳越錢武肅王始徙之城中纂異記<lb/>
　又云吳泰伯廟在閶門西皮日休詩云一廟爭祠兩<lb/>
　讓君盖併祠仲雍舊矣今廟在閶門内東行半里餘<lb/>
　門有大橋號至徳橋乾道元年郡守沈度重建<hi>修廟記云</hi>
　<hi>在禮祭法聖王之制祭祀其法五其人之應法者十有四皆古大聖賢有大功烈於民者非此族也不在</hi>
　<hi>祀典夫以大聖賢有大功烈而祀之固宜然祀有祈焉其施於民又厚厚施不報神其不吐之乎報之之</hi>
　<hi>道不獨牲牢酒醴而已千里之邦必有祠所社稷則有壇先哲則有廟後世於廟尤極其尊嚴崇像設儼</hi>
<pb n="KR2k0013_WYG_012-6b"/>
　<hi>侍衛見之者凛如也水潦必祈旱暵必祈皆長吏之常事應而有報亦事之常儻入其門陟其堂神所馮</hi>
　<hi>依曽不足以障風雨區區樽罍簠簋何施之厚而報之薄歟吳門巨藩神祠之載祀典者十數而泰伯廟</hi>
　<hi>為䧺甚東漢永興二年郡守麋豹肇建於閶門外吳越武肅王錢氏始内徙之國朝元祐間太守黄履厯</hi>
　<hi>考前政若梅詢若范仲淹若孫覺輩數公淫潦有祈靡不響答列其事於朝有詔號至徳廟崇寧元祀守</hi>
　<hi>臣吳伯舉請封王爵有詔封至徳侯建炎擾攘鞠為灰燼厥後草創殆無以揭䖍妥靈今天子拔沈公於</hi>
　<hi>尚書郎以直祕閣尹是府至則訪及民利病以次罷行之其為政寛嚴詳簡允蹈厥中治人事神罔不祗</hi>
　<hi>肅隆興二歳天作淫雨害於穡事民不奠居乾道改元春二月公飭躬齋祓走祠下而祈焉神顧饗之是</hi>
　<hi>歳麥以有秋府從事請具牢醴以謝公曰不敢廢也然曷足以報萬分一於是邦人合詞而進曰侯之施</hi>
<pb n="KR2k0013_WYG_012-7a"/>
　<hi>甚厚而廟貌不治之日久大懼神或怨恫祥慶弗下願采材而改造之公曰是吾心也涓日恊辰得夏五</hi>
　<hi>月庚戌吉乃致昭告乃鳩良工斥少府之餘合私橐之助瓌材堅甓櫛比墉崇宏舊基植髙棟抗修梁藩</hi>
　<hi>垣階戺盡革而一新之所繪之容若欣欣然有喜色民無老穉相扶擕以觀厥成皆以手加額曰美哉輪</hi>
　<hi>焉誠足以塞民望而報神施矣風霽雨休禾則大熟秋九月甲子落成㡬就養府下目覩祈應為不誣公</hi>
　<hi>屬㡬紀其實既牢辭弗獲命若虚公之辱是終無以揚休事而告後人也於是乎書左通議大夫充敷文</hi>
　<hi>閣待制致仕曽㡬記皮日休一廟爭祠兩讓君㡬千年後轉清芬當時盡解稱髙義誰敢教他莽草紛陸</hi>
　<hi>龜䝉故國城荒徳未荒年年椒奠溼中堂邇来父子争天下不信人間有讓王張詠至徳本無名宣尼以</hi>
　<hi>此評能將天下讓知有聖人生南國奔方遠西山道始亨英靈豈不在千古暮江横蔣堂泰伯何為者不</hi>
<pb n="KR2k0013_WYG_012-7b"/>
　<hi>以身為身遜避天下位奔走句吳濱隱徳照來世遺祀𫝊斯民吁此㢘讓國合生㢘讓人龔頤正作迎享</hi>
　<hi>送神辭三章云翼翼兮新宫蘭栭兮枅桂祥氛總總兮髙靈下隊君視八紘兮昔何殊於棄屣今復何有</hi>
　<hi>兮一席之壝恵我吳人兮曷日而弭于嗟君来兮我心則喜君来不来兮我忘食事  登歌兮堂上屢舞</hi>
　<hi>兮堂下君来享兮清酤溪毛陸離兮筐筥蓴鯽芳鮮兮亦有肥羜君不来兮使我心苦  車兮載旃舟兮</hi>
　<hi>揚颿鼓咽咽兮君當還君肯来兮尚盤桓我心㷀㷀兮其無端君不我留兮下土囂煩福我吳人兮無疾</hi>
　<hi>與患千秋萬歲兮歌至徳以何言</hi>
吳王夫差廟今村落間有之舊廟無攷鑑誡録云世𫝊<lb/>
　此廟拆姑蘇臺木剏成唐陳羽秀才嘗題夫差廟時<lb/>
<pb n="KR2k0013_WYG_012-8a"/>
　人謂之題破此廟<hi>陳羽姑蘇臺畔千年木刻作夫差廟裏神幡盖寂寥塵土滿不知簫</hi>
　<hi>鼔樂何人張詠由來邪正是安危不信忠良任伯嚭自古家家有容冶何須亡國殢西施</hi>
伍貟廟在胥口胥山之上盖自貟死後吳人即立此廟<lb/>
　乾道間復修之規製猶陋盤門裏又有貟廟即雙廟<lb/>
　是也<hi>梁簡文帝立國資孝本循忠全令名舟裏多竒計蘆中復吐誠偃月交吳艦魚麗入楚兵九功</hi>
　<hi>推妙算千載籍餘聲洪濤猶鼓怒靈廟尚凄清行潦承椒奠宫懸雜鳳笙無勞晉后璧詎用楚臣纓密樹</hi>
　<hi>臨寒水疎扉望遠城窻寒野霧入衣帳積苔生惟有三青鳥斂翅時逢迎張詠胥也應無憾至哉忠孝門</hi>
　<hi>生能酬楚怨死可報吳恩直氣海濤在片心江月存悠悠當日者千載秪慙魂楊備出境鞭屍報父讎吳</hi>
<pb n="KR2k0013_WYG_012-8b"/>
　<hi>兵勇鋭越兵憂忠魂怨氣江雲在日見爐香煙上浮</hi>
南雙廟在盤門裏城之西隅二廟左英烈王伍貟也右<lb/>
　福順王隋陳果仁也果仁又稱武烈帝或云五代初<lb/>
　常潤尚屬淮南果仁廟在常潤間錢氏得常潤遂移<lb/>
　廟于蘇按吳志孫權既稱尊號諡堅曰武烈皇帝帝<lb/>
　號與果仁同况堅墓西地記謂在城南二里許去盤<lb/>
　門密邇疑此廟恐是祠堅爾建中靖國中太守吳伯<lb/>
　舉重修是時蔡京自翰長罷過吳門為作記并書題<lb/>
<pb n="KR2k0013_WYG_012-9a"/>
　<hi>記曰今天子即位元年愛重黎庶慎簡牧守詔以左史吳公為直祕閣知蘇州公至朞歳政化大洽姦盜</hi>
　<hi>屏斥牒訟疎簡民用康靖公曰噫嘻先成民而後致力於神古之善經也今俗且治矣其録境内神祠廢</hi>
　<hi>壊者以公帑所餘畢修之使安定休止無有祟厲為吾民憂吏白城西南隅有舊廟二荒陊當完按圖經</hi>
　<hi>暨州縣版祝所稱一為永昌武大王一為福順賢徳王而邦人由閭閻市井及學士大夫自昔相𫝊皆以</hi>
　<hi>為伍子胥廟歳時祭享甚盛雜然同辭莫可奪也或言故隋將陳果仁嘗以隂兵助錢氏伐淮宼有功錢</hi>
　<hi>氏崇報之請於梁朝封福順王又使諸郡皆為建廟則福順之號為果仁無疑至永昌之稱杳邈不可稽</hi>
　<hi>考不知為何時人今邦人獨以子胥之故願衆私出力以卒營繕協謀齊慮鳩工類材填郛溢郭奔走相</hi>
　<hi>屬惟恐其後故月不更朔而廟已告新今或稱號仍舊殆恐無以妥子胥之靈而失邦人所以完廟本意</hi>
<pb n="KR2k0013_WYG_012-9b"/>
　<hi>敢以為請公曰然昔呉瀕海建國恃水作險内虞汎濫外闕守禦鼃黽之與渚而魚鼈之與居肇自子胥</hi>
　<hi>相土味水築置城郭實倉廩治兵庫闢門二八以象風卦始能啓塞有時疏導無壅除昏墊蕩析之虞而</hi>
　<hi>存抱闗擊柝之警更祀㡬百厯載踰千其城域門號至今因之而不變是子胥嘗能安吾民也不顧小義</hi>
　<hi>卒雪大恥勇於納諫以至圽身二者皆人之所難昔日之不死盖以為吾父今日之死盖以為吾君由前</hi>
　<hi>足以教人之為孝由後足以教人之為忠忠孝之跡昭著前史殊尤卓絶震暴耳目匹夫匹婦可以與知</hi>
　<hi>及其久也宜胥化焉故後漢太守麋豹按行屬城問風俗所尚其功曹唐景曰處家無不孝之子立朝無</hi>
　<hi>不忠之臣儻非漸漬餘風被服成俗疇能臻此哉是子胥嘗能教吾民也既能安之又能教之由父𫝊子</hi>
　<hi>由子𫝊孫綿綿聮聮以至今日厥徳茂矣宜當血食此地而廟貌不立於城閾乃至斯民憑假它祠以崇</hi>
<pb n="KR2k0013_WYG_012-10a"/>
　<hi>敬奉此殆疇昔守職者之闕吾敢不勉祭法曰法施於民則祀之以死勤事則祀之以勞定國則祀之非</hi>
　<hi>此族也不在祀典今福順雖有功異代事跡僅存民弗敬慕盖託子胥獲享不替而武氏名字功徳闕然</hi>
　<hi>堙滅無所考證使子胥不忘斯民實鑒臨之則武亦安敢正位而饗也禮固有以義起者吾將請於天子</hi>
　<hi>兾正英烈之號以嘉廟額而用丕承民志殆或可乎武林元時敏曰好惡靡常莫能自克惟民為然古之</hi>
　<hi>君子因民所好之善而導之反民所好之非而禁之好惡得正而其治成矣鄭人欲祀伯有子産從而封</hi>
　<hi>焉鄴人欲祭河伯西門豹從而禁焉二子豈異意哉顧民好惡有當否也今吾民願祀子胥甚勤是知有</hi>
　<hi>功之不可忘而忠孝之可勸也因而導之使成於善此所謂不嚴而治者顧豈俗吏之所能為耶今公一</hi>
　<hi>舉廢事而順於民安於神又足為天下之勸三善備矣不可不書也於是乎書建中靖國元年十二月二</hi>
<pb n="KR2k0013_WYG_012-10b"/>
　<hi>十二日記</hi>
春申君廟在子城内西南隅即城隍神廟也<hi>新廟記云輶軒莅郡</hi>
　<hi>十有一月矣猥以薄材謬承重寄欻自淮服半刺超為江南方伯郡領二十地亘五千皇皇者華㡬慙輝</hi>
　<hi>道兢兢其志常誡飲氷周爰諮詢申命行事損以懲忿窒欲益以改過遷善豺狼擁路埋輪以逐之騏驥</hi>
　<hi>伏櫪攬轡以騁之宣王化而盡覺風行安甿心而不知日用寛猛相濟威恩兼洽長吏肅警疆土乂寧日</hi>
　<hi>月其除氷霜再履始也務不暇給今也處有餘閑别祈神仙獲歳豐稔乗公堂之宴縱靈廟之遊城不復</hi>
　<hi>隍樹先禁伐闉陬荒以毁梁木小而摧乃喟然歎曰神必依人人兹望福依無所據福安來哉昔越踐滅</hi>
　<hi>吳楚威滅越考烈王繼立春申君登相封江東之巨縣城吳墟為大都専主威權救國災患與趙魏為四</hi>
<pb n="KR2k0013_WYG_012-11a"/>
　<hi>公子招賓旅有三千人擠聘使之玳簪誇上客之珠履王久無嗣君方患之璅兮李園託其女弟既歆然</hi>
　<hi>而有姙遂祕之以獻王王乃殂落子為君主母望之人靡信母望之禍遄興舍人其亡死士常偵棘門之</hi>
　<hi>下蒿里相催天乎天乎胡寧忍此令尹多居郢國假君恒守吳宫鳥焚其巢何笑號之先後蛟没其舳繄</hi>
　<hi>父子之沉埋夷盡其家賊園之故一朝冀將滅口千古猶為痛心今邦牧所居使臣所理故宫之内故事</hi>
　<hi>備聞於是大葺堂庭廣修偶像春申君正陽而坐朱英配饗其側假君西廂視事上客東室齊班李園死</hi>
　<hi>士庚方授戮僕夫閑駿辰位呈形大雪久寃之魂更申如在之敬家屬穆穆展哀榮也儀衛肅肅振威名</hi>
　<hi>也巨木臃腫而皆古小栽青葱而悉新總之一門是謂神府宜正名於黄相削訛議於城隍昔韓整守吳</hi>
　<hi>剏吳伯之廟太史適楚壮楚相之宫余固兼之言可則也神有新宇亨之落之人有貞石追之琢之我躬</hi>
<pb n="KR2k0013_WYG_012-11b"/>
　<hi>披文紀之告之君宜密應祐之福之初余之拜命也表授廣陵糾曹張顒兵曹蘇相為判官安喜尉李崗</hi>
　<hi>為支使同郡舊知精明深識異途新合厯落瓌材三人冀有我師四牡慎行爾職欽刷往賢之恥歎垂後</hi>
　<hi>昆之裕長史宋尚主臣餘慶佑嶽良能司士楊彦琮每憂司存實稱佳吏預乎作廟翼翼觀乎降神欣欣</hi>
　<hi>咸亦相因斯焉附出唐天寳單閼歳除日中散大夫守呉郡太守兼江南道採訪處置使柱國天水趙居</hi>
　<hi>貞記</hi>
郁史君廟在太湖衝山中<lb/>
聖姑廟在洞庭晉王彪二女相繼卒民以為靈而祀之<lb/>
　紀聞云唐人記洞庭山聖姑祠廟云吳志姑姓李氏<lb/>
<pb n="KR2k0013_WYG_012-12a"/>
　有道術能履水行其夫殺之自死至唐中葉幾七百<lb/>
　年顏貌如生儼然側卧遠近祈禱者心至則能到廟<lb/>
　心若不至風廻其船無得達者今每一日沐浴為除<lb/>
　爪甲傅粧粉形質柔弱只如熟睡盖得道者歟辨疑<lb/>
　志云唐大厯中吳郡太湖洞庭山中有昇姑寺有昇<lb/>
　姑廟其棺柩在廟中俗𫝊姑死已數百年其貌如生<lb/>
　遠近求賽歳獻衣服粧粉不絶人有欲觀者其巫祕<lb/>
　密不可云開即有風雨之變村閭敬事無敢竊窺者<lb/>
<pb n="KR2k0013_WYG_012-12b"/>
　巫又云有見者衣裝儼然一如生人有李七郎荒狂<lb/>
　不懼程法率奴客啓棺觀之唯朽骨髑髏而已亦無<lb/>
　風雨之變二説今皆無考姑存舊𫝊云<hi>皮日休洛神有靈逸古廟</hi>
　<hi>臨空渚暴雨駮丹青荒蘿繞梁梠野風旋芝盖饑烏銜椒糈寂寂落楓花時時鬬鼯鼠常云三五夕盡㑹</hi>
　<hi>妍神侣月下留紫姑霜中召青女俄然響環珮倐爾鳴機杼樂至有聞時香來無定處目瞪如有待魂斷</hi>
　<hi>空無語雲雨竟不生留情在何處陸龜䝉渺渺洞庭水盈盈芳嶼神因知古佳麗不獨湘夫人流蘇蕩遥</hi>
　<hi>吹斜領生輕塵蜀䋛駮霞碎呉綃盤霧匀可憐飛燕姿合是乗鸞賓坐想烟雨夕兼之花草春空登油壁</hi>
　<hi>車窈窕誰相親好贈玊條脱堪擕紫綸巾殷勤撥香池重薦汀洲蘋明朝動蘭檝不翅星河津</hi>
<pb n="KR2k0013_WYG_012-13a"/>
靈祐廟即慧感顯祐善利夫人廟在能仁寺内夫人陸<lb/>
　氏梁衛尉卿僧瓚之女僧瓚捨宅為寺夫人就居之<lb/>
　是為重𤣥寺寺祀夫人為伽藍神號聖姑元符元年<lb/>
　郡大旱通判祝安上攝郡禱而應以其事聞錫封慧<lb/>
　感夫人郡人奔湊致禱相與社而稷之闔境祠廟莫<lb/>
　能尚也其節次加封及始末靈感之跡具諸記中<hi>碑隂</hi>
　<hi>記元符元年歳在戊寅夏呉中大旱徧禱羣祀畧無應者是歳髙田不穫人多暍死負販之民皆捨其業</hi>
　<hi>而以售水自資涉冬至二年春夏之交舟車益不通百貨湧貴城中溝澮堙淤發為疫氣通判軍州事朝</hi>
<pb n="KR2k0013_WYG_012-13b"/>
　<hi>請郎祝公適領郡事廼用故事早暮分禱於所宜祀者一日㑹承天寺客言此乃梁衛尉卿陸僧瓉捨其</hi>
　<hi>第為之昔號廣徳重𤣥寺陸卿有女子不嫁經營其事既死祠于寺之東廡開寳中吳越忠懿王朝京師</hi>
　<hi>道出呉江大風㡬覆舟見女子拯之自言重𤣥寺之神也本國加封號感應聖姑今里中事之甚敬公聞</hi>
　<hi>即謁且言明日致禱既歸宿齋于㕔事舉家沐浴蔬食相約得雨而後復膳黎眀躬至祠下再拜而言曰</hi>
　<hi>郡承連年之旱流亡疾沴相乗而作農事失時歳且大饑雖某有罪獲戾不逃然將為國家之憂神其哀</hi>
　<hi>之能即致雨尚可救也屏息聽命寺僧獻兆曰神告即雨衆甚不然憮然而退憩於齋堂左右告曰天油</hi>
　<hi>然作雲矣未及命駕澍雨應至老幼驩呼於道至有不忍以簦笠自庇者即日盈尺闔境告足自爾有請</hi>
　<hi>必應如取所寄邦人無復水旱之憂歳大有年乃具事白于外臺使者以聞詔書襃美特封慧感夫人秩</hi>
<pb n="KR2k0013_WYG_012-14a"/>
　<hi>視公侯列于典祠按陸氏得姓於齊宣王之少子至漢有字伯元者仕為吳令遷豫章都尉既卒吳人思</hi>
　<hi>之迎其喪葬于胥屏亭子孫遂家焉伯元生襄賁令盱眙生本州從事鴻鴻生渤海太守建建生本州從</hi>
　<hi>事曄曄生御史中丞京兆尹璜璜生𢎞農都尉文文生親親生潁川太守尚書令閎閎生桓桓生揚州别</hi>
　<hi>駕續續生襃襃生吳城門校尉紆紆生九江都尉太學博士駿駿生選選生尚書瑁瑁生頴穎生海虞令</hi>
　<hi>濯濯生漢公漢公生冽冽生本郡從事元之元之生髙平相員外散騎常侍英英生晉侍中太尉興平康</hi>
　<hi>伯玩玩生五兵尚書侍中始始生祕書監侍中萬載萬載生宋東陽太守子真子真生齊南兖州刺史恵</hi>
　<hi>曉恵曉生梁太常卿倕倕生衛尉君凡二十八世冠冕不絶皆有才徳名在史冊自興平康伯至祕書監</hi>
　<hi>父子兄弟五世内侍嘉祥積慶挺生夫人惟夫人其生也精修正潔入清淨海其殁也通于神明有感斯</hi>
<pb n="KR2k0013_WYG_012-14b"/>
　<hi>應故能致朝廷報稱之禮甚厚既以詔書刻于石將求老於文學之士為之記以𫝊不朽搢紳耆老且請</hi>
　<hi>摭其槩於碑隂乃為之叙云戊嘗聞朝請公元祐間以奉議郎知藳城暴雨滹沱河水盛漂泛林木室廬</hi>
　<hi>蔽川而下水及城門雉堞凛然將決老弱皇恐奔潰調急夫督水工雨且不止人無所施其力公廼朝服</hi>
　<hi>涉濘立于隄上鞠躬申禱水溢隄壊相去數尺吏民救止公堅立不動以笏叩頭願以身任責於是雨小</hi>
　<hi>止水波稍囘河流遂復其所潰陷之地明日復為平陸如故使者方欲言諸朝會公秩滿請罷遂巳北方</hi>
　<hi>之人至今能道其詳惟公憂國愛民所至以誠心格物如此是可書也故附于左元符三年歳次庚辰秋</hi>
　<hi>八月乙未朔十日甲辰布衣林戊記</hi>
天王堂在子城西北隅雖一小廟盖古屋也建炎兵難<lb/>
<pb n="KR2k0013_WYG_012-15a"/>
　盈城宫室悉為煨燼惟郡南覺報小寺以金師營幕<lb/>
　所寓不及燬而此堂巋然獨存郡人至今敬之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_012-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻十二<lb/>
</p>
<p>
</p>
  </div>
<div>
                <head>吳郡志巻十三</head>
    <p>
<pb n="KR2k0013_WYG_013-1a"/>
欽定四庫全書<lb/>
　吳郡志巻十三　　　　　宋　范成大　撰<lb/>
　　祠廟下<lb/>
包山廟在吳縣西南一百里<lb/>
土山卜將軍廟在崑山縣頃於山下菜圃朱四家得斷<lb/>
　碑云唐卜府君墓府君諱真碑字雖漫漶多闕文尚<lb/>
　可辨然無將軍之號<lb/>
三髙祠在吳江縣垂虹橋南即王氏臞庵之雪灘也昔<lb/>
<pb n="KR2k0013_WYG_013-1b"/>
　堂在垂虹南圮極偏仄乾道三年縣令趙伯虚徙之<lb/>
　雪灘三髙者范蠡張翰陸龜䝉也此祠人境俱勝名<lb/>
　聞天下<hi>祝鎰三髙記易稱知幾其神乎君子見幾而作不俟終日須之則後矣是維成功之下不</hi>
　<hi>可以久居亡道之人不可與久處兵亂之世不可以茍仕知斯三者則知㡬矣遲之其殆危乎昔者越相</hi>
　<hi>范君既苦身勠力與勾踐深謀踰二十年滅吳霸越用復㑹稽之恥謂大功之下難以久居暨還返國遽</hi>
　<hi>書謝王去之乗輕舟浮五湖莫知其所終極而大夫種沈吟不時決卒用誅死厥後七百有餘歳晉有張</hi>
　<hi>季鷹自吳入洛方時齊王冏専權怙已署君東曹掾君知其不終難與獨處慨千里之羈宦臨秋風而長懐</hi>
　<hi>託興菰鱸促駕告歸無何冏敗又後五百有餘歳唐有陸魯望當咸通乾符間寇亂方殷隱身自放扁舟</hi>
<pb n="KR2k0013_WYG_013-2a"/>
　<hi>蓬席翛然笠澤甫里間時號江湖散人辟署無所從徴命無所答優游自終竟全亂世如三先生可謂知</hi>
　<hi>㡬君子哉雖地異時殊黙語不同然去而自全咸遂其髙致均也吳江邑地瀕帶具區舊有長橋横絶江</hi>
　<hi>湖之間脩檻浮梁植立千柱電埏濎濙蜿如長虹巨浸浮空涵泳星日包山洞庭如在天外風㠶島樹滅</hi>
　<hi>没煙際東西行者以為三呉遊觀之偉好事者又寫䲭夷子皮之像配以江東步兵甫里先生立祠橋梁</hi>
　<hi>之上榜曰三髙盖其平生所遊居也貞風素烈尚凛然山間可想聞而概見歳庚申秋七月初吉括蒼祝</hi>
　<hi>鎰與大梁人趙九齡置酒橋亭悲歌望遠舉觴釃江慷慨言曰去危即安夫人而願之然皆反焉者何哉</hi>
　<hi>知㡬者鮮也雖並世同交如大夫種功非不多也顧常侍材非不周也鹿門子學非不掞也或死憂而辱</hi>
　<hi>何也居成功處亡道仕亂世黽勉畏去識之卑也其視知㡬者逺矣惟鴟夷子道大功宏百世師仰而張</hi>
<pb n="KR2k0013_WYG_013-2b"/>
　<hi>陸二子羸然山澤之臞像而配之㡬不倫矣豈不曰亟隱亟去身名俱全以是為同曰三髙云者豈異稱</hi>
　<hi>哉後之君子茍寵禄之是耽發機之禍忽忘不戒聞三髙之風仰三髙之像庶少警乎不然涉斯流也登</hi>
　<hi>斯梁也其無媿乎後將有悔乎其無悔乎始橋之置於慶厯歳中建炎初載北兵南牧并及祠宇火之無</hi>
　<hi>餘後六年當紹興癸丑歳今呉郡楊居同與今御史單父祝君師龍為邑尉盖因其廢址實剏而新之復</hi>
　<hi>立祠如故云謹記范成大三髙祠記乾道三年二月吳江縣新作三髙祠成三髙者越上將軍姓范氏是</hi>
　<hi>為䲭夷子皮晉大司馬東曹掾姓張氏是為江東步兵唐贈右補闕姓陸氏是為甫里先生三君生不並</hi>
　<hi>世而䲭夷子皮又嘗一用人之國功大名顯而去之季鷹魯望蕭然臞儒使有為於當年其所成就固不</hi>
　<hi>可隃度要皆以得道見微脱屣天刑清風峻節相望於松江太湖之上故天下同髙之而吳江之人獨得</hi>
<pb n="KR2k0013_WYG_013-3a"/>
　<hi>奉蒸嘗以夸於四方若曰此吾東家丘云爾邑大夫趙伯虛以故祠偪陋將改作鄉老王份獻其地雪灘</hi>
　<hi>乃築堂其上告遷而奠焉且屬諸石湖范成大為之辭噫不有君子其能國乎今乃自放寂寞之濱掉頭</hi>
　<hi>而弗顧人又從而以為髙此豈盛際之所願哉後之人髙三君之風而跡其所以去為世道計者可以懼</hi>
　<hi>矣至於豪傑之士或肆志乎軒冕宴安留連卒悔於後者亦將有感於斯堂而成大何足以述之然屈平</hi>
　<hi>既從彭咸而桂叢之賦猶招隠士疑若隠處林薄不死而仙況如三君蟬蛻溷濁得全於天者嘗試倚楹</hi>
　<hi>而望水光浮天雲日下上風颿煙蓬飄忽晦明意必往來其間成大亦何足以見之姑效小山作歌三章</hi>
　<hi>以招焉遂從而歌之曰若有人兮扁舟撫湖海兮遠遊衆芳媚兮髙丘忽獨君兮不可留長風積兮浪波</hi>
　<hi>白蕩摇空明兮南北一色鏡萬里兮鞭魚龍列星剡剡兮其下孤篷眇顧懐兮斯路與凉月兮入滄浦戰</hi>
<pb n="KR2k0013_WYG_013-3b"/>
　<hi>争蝸角兮昨夢一笑水雲得意兮垂虹可以檥櫂仙之人兮夀無期樂哉垂虹兮去復来載歌曰若有人</hi>
　<hi>兮横大江秋風起兮歸故鄉鴻㝠飛兮白鷗舞吳波鱗鱗兮而在下嗟人胡為兮天地四方美無度兮吾</hi>
　<hi>之土膾脩鱸兮雪霏登菰蓴兮芼之水仙嬪兮胥命君可望兮不可追頫倒景兮揮碧寥娭燕息兮江之</hi>
　<hi>臯菉蘋堂兮廡杜若一杯之酒兮我為君酌又歌曰若有人兮北江之渚披雲而晞兮頮烟雨菊莎兮杞</hi>
　<hi>棘歳晼晚兮何以續君食偭五鼎兮腥腐羞三泉兮終古千秋風露兮歸来故墟月明無人兮蒼石與語</hi>
　<hi>牛宫洳兮生蒲荷潮西東兮下田一波訪南徑兮鄰曲山川良是兮丘壠多稼九畹兮今其刈聊舂容兮</hi>
　<hi>兹里是歳六月既望書遺邑人使習以侑祠伯虛請遂以為記程俱三髙堂詩序蠡位越相祿萬鍾去之</hi>
　<hi>如涕唾則後世角毛銖之得冒坎擭而不省者可以少沮翰進退無必隨時而保身則出處之意得託菰</hi>
<pb n="KR2k0013_WYG_013-4a"/>
　<hi>鱸以示好又何深哉龜䝉江湖一匹夫然於其不合雖埶位無加也其交如皮日休終見殺於賊巢彼獨</hi>
　<hi>挺然玉峙無一釁可指擿與夫攫金挟炭之夫盖萬萬矣夫左手據圗籍右刃掠其吭雖㝠憃不為也揣</hi>
　<hi>是而求之輕重得矣然世固有抱利權逐勢位死不反顧為天下僇笑者幾何人哉其於輕重未思是又</hi>
　<hi>出㝠憃者之下也然則是三子者祠而旌之實可以訓元符二年呉江縣立三子者像明年三月甲子安</hi>
　<hi>於祠堂令率僚佐拜而奠之某謂俗奔競久矣冀得守道自重確乎不可拔足以風百里而驅天下者將</hi>
　<hi>矯浮俗而歸之庶㡬清節之為貴何望之而未見抑有之而未聞邪今居是邑仰三子之志意其知時而</hi>
　<hi>退不迷於出處之道盖君子之所悦聞也凡我同志其系之以詩李華䲭夷子皮贊龍蟠幽谷非時則伏</hi>
　<hi>蟬蛻髙枝飲露而飛進如風行退若雲歸冥冥其㡬赫赫其規於越霸興强吳蕩夷功成不居先生𫝊之</hi>
<pb n="KR2k0013_WYG_013-4b"/>
　<hi>蘇軾書三賢畫詩誰將射御教吳兒長笑申公為夏姬却道姑蘇有麋鹿更憐夫子得西施右范蠡浮世</hi>
　<hi>功名食與眠季鷹真得水中仙不須更説知㡬早直為鱸魚也自賢右張翰千首文章二頃田囊中未有</hi>
　<hi>一錢看却因養得能言鴨驚破王孫金彈丸右陸龜䝉</hi>
煥靈廟在常熟縣破山唐咸通中所建龍堂也本朝政<lb/>
　和二年賜今額五年加賜宣恵侯<hi>龍堂記禮山林川谷丘陵能生雲為</hi>
　<hi>風雨見怪物皆曰神若然者龍亦能為風雨見怪物則其澤之在民厚矣神而祀之又宜矣常熟澤國也</hi>
　<hi>風雨怪物日作于民有在其地者苟祀之至被其利祀之不至民受其禍汝南周君為令之初年夏且旱</hi>
　<hi>禜其神于破山之上果應以應君曰受其賜徒禜以報不可也於是命工以土木介其象為室以䕃之著</hi>
<pb n="KR2k0013_WYG_013-5a"/>
　<hi>之於典用潔其祀於是風雨時怪物止水旱不為厲連歳以穰其神之澤乎君之祀乎凡雩者春秋之道</hi>
　<hi>皆書之勤民之祀也君為其祠已乞文其事日休嘉其為志在民故從之咸通十三年二月十九日前攝</hi>
　<hi>嶺南東道節度巡官試祕書省校書郎皮日休記新建煥靈宣恵侯廟記政和二年漕臺以常熟龍祠祈</hi>
　<hi>禱感應之實聞于朝越明年制曰可宜賜煥靈廟為額邑人以爵號未崇無以昭神貺後二年縣以狀列</hi>
　<hi>於府府言於部刺史遂復保奏焉制曰可特封宣恵侯於是縣大夫率佐官祗奉休命宣于祠下而邑之</hi>
　<hi>士女雲集將退咸告丞魯詹曰侯之廟宇君與縣大夫謀之侯之封秩君與縣大夫請之今堂宇將畢而</hi>
　<hi>綸誥適班盍記之以侈其事惟侯之祠舊在破山興福之澗上父老相𫝊其誕育之異肇自梁武之初我</hi>
　<hi>宋龍興妙選守令為民師帥太平興國中蔣侯文懌來宰是邑距天監㡬五百歳矣時積潦泛漲躬禱於</hi>
<pb n="KR2k0013_WYG_013-5b"/>
　<hi>侯不移晷雲斂而霽歳則大穫乃迎侯與聖母之像歸于頂山夀聖之西偏是日白龍示見盤旋冢上彩</hi>
　<hi>雲之瑞焜燿山間迄今又㡬一百有四十載矣邑人乃相與作廟于山腰龍池之上侯之先壟在焉經厯</hi>
　<hi>若是之久始克成兹豈偶然哉佳城峩峩方沼灔灔峰巒疊秀囘抱如翼長江浩蕩沃野曼衍左則福嶺</hi>
　<hi>狼巖右則虎丘昆玉遥岑寸碧列岫横翠雲煙之祥疑在仙島氣象之偉實冠吳中觀侯之初以神力遷</hi>
　<hi>葬而隂陽家流咸謂勝地今新廟奕奕實下瞰焉庸詎知其非侯之意哉政和五年十一月庚辰既望侯</hi>
　<hi>之告下十二月朔廟前後殿成若門墉廊廡盖將有待於来者焉政和五年十一月日文林郎知平江府</hi>
　<hi>常熟縣丞魯詹撰</hi>
東嶽廟在常熟縣福山鎮<hi>重修嶽廟記維我宋真宗皇帝東幸泰山告功于天大修</hi>
<pb n="KR2k0013_WYG_013-6a"/>
　<hi>封禪禮泰山之神顯冊褒嘉位號崇隆得非衛社稷福生靈運功烈於冥冥之際宜有所報稱歟是故四</hi>
　<hi>方萬里不以道塗為勞往奉祀事往往規模岱嶽立為别廟多矣然未有盛於姑蘇之福山也福山廟經</hi>
　<hi>始於至和之中垂六十年樓殿門廊并諸從舍巍然而輪奐江淮閩粤水浮陸行者各獻其所有以效歳</hi>
　<hi>時来享之誠上祝天子萬夀且以祈豐年以後保其家凡有求必禱焉率以類至號曰會社簫鼓之音相</hi>
　<hi>屬於道不知幾千萬人不及之乎太山則之福山焉福山臨江海上巋焉蓊鬱岡巒環囘殆亦勝地父老</hi>
　<hi>云肇祀之日有幅畫乗潮水至乃嶽神像也居民得之欽事而加信焉山初號覆釜盖因其形似後易名</hi>
　<hi>福山廟據其上遂為遠邇祈福之地豈偶然哉政和七年八月乙亥鄉貢進士崑山魏邦哲記</hi>
陽山靈濟廟在澄照寺傍白龍母廟也無碑碣可攷有<lb/>
<pb n="KR2k0013_WYG_013-6b"/>
　僧祖照者以父老相𫝊述其事於壁云東晉隆安中<lb/>
　山下居民繆氏家有女及笄出行風雨暴至天地陡<lb/>
　暗避於今所謂龍塘之側俄有一白衣老人語女曰<lb/>
　氏族為誰居何所女答姓繆指山之西曰我家舍於<lb/>
　陽山三峰之下家有父母老人曰天色如此吾無所<lb/>
　歸欲假館待旦而前可乎女曰當告父母老人强之<lb/>
　再三遂首肯語竟遽失老人所在女歸有姙父母惡<lb/>
　之逐出丐食鄰里眀年三月十八日至今所謂龍塚<lb/>
<pb n="KR2k0013_WYG_013-7a"/>
　之上産一肉塊居民怪之驚棄水中倐焉塊破化而<lb/>
　為龍夭矯母前若有所告其母驚絶於地即有風雨<lb/>
　雷電飛沙折木咫尺不辨人物之異既開霽但見白<lb/>
　龍昇騰而去衆乃厚葬其母自後累降巫語始祠之<lb/>
　於山巔而雨暘失候祈禱必應太平興國間建廟於<lb/>
　山南曹巷熙寧九年遷于澄照寺之東隅建炎間主<lb/>
　僧覺眀復一新之相𫝊龍子分職瀟湘每歳是日必<lb/>
　歸山間風雨凄冷人以為龍子誕日云過是山中方<lb/>
<pb n="KR2k0013_WYG_013-7b"/>
　有春意其去也或變怪之狀見於雲間紹興十九年<lb/>
　六月某日犇雲靉靆起於是山俄頃盲風驟雨大作<lb/>
　龍自郡城過捲去女牆數百丈居人余氏家小亭吸<lb/>
　入雲中又有負販者被吸復墮而無傷焉又云昔有<lb/>
　白鬚老人至鎮江江步買船自云從長沙來與船人<lb/>
　錢十千先付五千餘錢約至蘇州陽山看親處還登<lb/>
　舟即令篙工悉睡日暮抵許市上㟁去盖已三百六<lb/>
　十里矣舟人至山下尋覓值風雨大作避於廟中於<lb/>
<pb n="KR2k0013_WYG_013-8a"/>
　像前得錢五千方悟神龍之歸乃以錢設僧供辭謝<lb/>
　而去比歳祈龍母屢應大吏以聞紹興二十九年四<lb/>
　月詔賜靈濟廟為額乾道四年告下封顯應夫人<lb/>
靈濟廟在府東南舊五龍堂也淳熙十年秋大旱郡守<lb/>
　耿秉即設㕔作祈雨道場設行雨龍王位於東西序<lb/>
　有蜥蜴見於香案果飣之上蜿蜒不去終日雲合秉<lb/>
　以杯珓祈之若有靈異已而大雨三日具以事聞詔<lb/>
　賜靈濟廟為額<lb/>
<pb n="KR2k0013_WYG_013-8b"/>
甫里廟甫里在長洲縣東南五十里鄉人祠陸龜䝉於<lb/>
　此至今不廢<lb/>
黄姑廟在崑山縣東二十六里地名黄姑父老相𫝊嘗<lb/>
　有牽牛織女星精降焉女以金箆劃河河水湧溢今<lb/>
　村西有百沸河鄉人異之為立祠舊列牛女二像後<lb/>
　人去牽牛獨祠織女禱祈有應歳七夕鄉人醵集廟<lb/>
　下占事無毫釐差舊有廟記今亡之案荆楚歳時記<lb/>
　牽牛謂之河鼓後人訛為黄姑然古樂府有云黄姑<lb/>
<pb n="KR2k0013_WYG_013-9a"/>
　織女時相見李太白詩黄姑與織女相去不盈尺則<lb/>
　指牽牛為黄姑李後主詩乃云迢迢牽牛星杳在河<lb/>
　之陽粲粲黄姑女耿耿遥相望又以織女為黄姑事<lb/>
　久愈訛矣<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_013-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻十三<lb/>
</p>
<p>
</p>
  </div>
<div>
                <head>吳郡志巻十四</head>
    <p>
<pb n="KR2k0013_WYG_014-1a"/>
欽定四庫全書<lb/>
　吳郡志巻十四　　　　　宋　范成大　撰<lb/>
　　園亭<lb/>
晉辟疆園自西晉以來𫝊之池館林泉之勝號吳中第<lb/>
　一辟疆姓顧氏晉唐人題詠甚多陸羽詩云辟疆舊<lb/>
　林園怪石紛相向陸龜䝉云吳之辟疆園在昔勝槩<lb/>
　敵皮日休云更葺園中景應為顧辟疆本朝張伯玉<lb/>
　云于公門館辟疆園放蕩襟懐水石間今莫知遺跡<lb/>
<pb n="KR2k0013_WYG_014-1b"/>
　所在考龜䝉之詩則在唐為任晦園亭今任園亦不<lb/>
　可攷矣<lb/>
唐褚家林亭松陵集倡和云在震澤之西皮日休詩云<lb/>
　茂苑樓臺低檻外太湖魚鳥徹池中當在松江之傍<lb/>
　也今吳中褚姓尚多亦有登進士科者<lb/>
任晦園池晦嘗為涇縣尉歸吳作圃為時所稱皮日休<lb/>
　云有深林曲沼危亭幽物陸龜䝉詩云吳之辟疆園<lb/>
　在昔勝槩敵不知佳景在盡付任君宅盖任晦得顧<lb/>
<pb n="KR2k0013_WYG_014-2a"/>
　辟彊舊園以為宅也<hi>皮日休任晦園亭任君恣髙放斯道能寡合一宅閑林泉終身</hi>
　<hi>逺囂雜嘗聞佐浩穰散性多儑□内却與親朋洽欻爾解其綬遺之如棄靸歸来鄉黨            開</hi>
　<hi>溪未讓丁列第方稱甲入門約百步古木聲霎霎廣檻小山欹斜廊怪石夾白蓮倚欄楯翠鳥緣簾押地</hi>
　<hi>勢似五瀉巖形若三峡猿眠但腽肭鳬食時啑唼撥荇下文竿結藤縈桂檝門留醫樹客壁倚栽花鍤度</hi>
　<hi>歳止褐衣經旬唯白帢多君方閉户顧我能倒屧請題在茅棟留坐於石榻魂從清景遛衣任煙霞裛階</hi>
　<hi>墀龜任上枕席鷗方狎沼似頗黎鏡當中見魚眨杯杓悉杉瘤盤筵盡荷葉閒斟不置罰閒奕無争劫閒</hi>
　<hi>日不整冠閒風無用箑以斯為思慮吾道寜疲苶衮衣競璀璨鼓吹争鞺鞈欲者解擠排詬者能詀讘權</hi>
　<hi>豪暫翻覆刑禍相填壓此時一圭竇不肯饒閭闔有第可棲息有書可漁獵吾欲與任君終身以斯惬陸</hi>
<pb n="KR2k0013_WYG_014-2b"/>
　<hi>龜䝉吳之辟疆園在昔勝槩敵前聞富脩竹後說紛怪石風煙慘無主載祀將六百草色與行人誰能問</hi>
　<hi>遺跡不知清景在盡付任君宅却是五湖光偷来傍簷隟出門向城路車馬聲轥轢入門望亭隈水木氣</hi>
　<hi>岑寂犨牆繞曲㟁勢似行無極十歩一危梁乍疑當絶壁池容澹而古樹意蒼然僻魚驚尾半紅鳥下衣</hi>
　<hi>全碧斜来島嶼隱怳若瀟湘隔雨靜挂殘絲煙消有餘脉朅来任公子擺落名利役雖将祿代耕頗愛巾</hi>
　<hi>隨䇿秋籠支遁鶴夜榻戴顒客説史足為師譚禪差作伯君多鹿門思到此情便適偶䕃桂堪帷縱吟苔</hi>
　<hi>可席顧余真任誕雅遂中心獲但喜醉還醒豈知𤣥尚白甘閑在雞口不責封龍額即此自怡神何勞謝</hi>
　<hi>公屐</hi>
滄浪亭在郡學之南積水彌數十畆傍有小山髙下曲<lb/>
<pb n="KR2k0013_WYG_014-3a"/>
　折與水相縈帶石林詩話以為錢氏時廣陵王元璙<lb/>
　池館或云其近戚中吳軍節度使孫承佑所作既積<lb/>
　土為山因以瀦水慶厯間蘇舜欽子美得之傍水作<lb/>
　亭曰滄浪歐陽文忠公詩云清風眀月本無價可惜<lb/>
　只賣四萬錢滄浪之名始著子美死屢易主後為章<lb/>
　申公家所有廣其故地為大閣又為堂山上亭北跨<lb/>
　水有名洞山者章氏併得之既除地發其下皆嵌空<lb/>
　大石人以為廣陵王時所蔵益以増累其隙兩山相<lb/>
<pb n="KR2k0013_WYG_014-3b"/>
　對遂為一時雄觀建炎之後歸韓蘄王家<hi>蘇舜欽滄浪亭記予</hi>
　<hi>以罪廢無所歸扁舟南遊旅於吳中始僦舍以處時盛夏蒸燠土居皆褊狭不能出氣思得髙爽虚闢之</hi>
　<hi>地以舒所懐不可得也一日過郡學東顧草樹鬱然崇阜廣水不類乎城中並水得微徑於雜花脩竹之</hi>
　<hi>間東趨數百步有棄地縱廣函五六十尋三向皆水也杠之南其地益闊旁無民居左右皆林木相虧蔽</hi>
　<hi>訪諸舊老云錢氏有國近戚孫承佑之池館也㘭隆勝勢遺意尚存予愛而徘徊遂以錢四萬得之搆亭</hi>
　<hi>北碕號滄浪焉前竹後水水之陽又竹無窮極澄川翠榦光影㑹合於戸軒之間尤與風月為相宜予時</hi>
　<hi>榜小舟幅巾以往至則洒然忘歸觴而浩歌踞而仰笑野老不至魚鳥共樂形骸既適則神不煩觀聽無</hi>
　<hi>邪則道以眀返思向之汩汩榮辱之場日與錙銖利害相磨戞隔此真趣不亦鄙哉噫人固動物情横于</hi>
<pb n="KR2k0013_WYG_014-4a"/>
　<hi>内而性伏必外寓於物而後遣寓久則溺以為當然非勝是而易之則悲而不開唯仕宦溺人為至深古</hi>
　<hi>之才哲君子有一失而至於死者多矣是未知所以自勝之道予既廢而獲斯境安於冲曠不與衆驅因</hi>
　<hi>之復能見乎内外失得之源沃然有得笑閔萬古尚未能忘其所寓自用是以為勝焉舜欽滄浪詩一逕</hi>
　<hi>抱幽山居然城市間髙軒面曲水脩竹慰愁顔迹與豺狼逺心隨魚鳥閑吾甘老此境無暇事機闗滄浪</hi>
　<hi>觀魚瑟瑟清波見戲鱗浮沈追逐巧相親我嗟不及羣魚樂虚作人間半世人滄浪靜吟獨遠虚亭步石</hi>
　<hi>矼静中情味世無雙山蟬帶響穿疎户野蔓盤青入破窻二子逢時猶死餓三閭遭逐便沈江我今飽食</hi>
　<hi>髙眠外惟恨澄醪不滿缸滄浪懐友滄浪獨步亦無悰聊上危臺四望中秋色入林紅黯淡日光穿竹翠</hi>
　<hi>玲瓏酒徒漂落風前燕詩社凋零霜後桐君又蹔来還徑往醉吟誰復伴衰翁獨步花枝低欹草色齊不</hi>
<pb n="KR2k0013_WYG_014-4b"/>
　<hi>可騎入步是宜時時攜酒只獨往醉倒唯有春風知又初晴遊夜雨連明春水生嬌雲濃澹弄微晴簾虚</hi>
　<hi>日薄花竹静時有乳鳩相對鳴歐陽修子美寄我滄浪吟邀我共賦滄浪篇滄浪有景不可到使我東望</hi>
　<hi>心悠然荒灣野水氣象古髙林翠阜相囘環新篁抽笋添夏景老枿亂發争春妍水禽閑暇事髙格山鳥</hi>
　<hi>日夕相啾喧不知此地㡬興廢仰視喬木皆蒼煙堪嗟人迹到不逺雖有来路曽無緣窮奇極怪誰似子</hi>
　<hi>搜索幽隱探神仙初尋一逕入䝉密豁見異境無窮邊風髙月白最宜夜一片瑩淨鋪瓊田清光不辨水</hi>
　<hi>與月但見空碧涵漪漣清風明月本無價可惜祇賣四萬錢乂疑此境天乞與壯士憔悴天應憐䲭夷古</hi>
　<hi>亦有獨往江湖波濤渺翻天﨑嶇世路欲脱去反以身試蛟龍淵豈如扁舟任飄兀紅蕖綠浪摇醉眠丈</hi>
　<hi>夫身在豈長棄新詩美酒聊窮年雖然不許俗客到莫惜佳句人間𫝊胡宿竄逐本無罪羈窮向此忘野</hi>
<pb n="KR2k0013_WYG_014-5a"/>
　<hi>煙含悵望落日滿滄浪亂草荒來綠幽蘭死亦香楚魂招不得秋色似瀟湘胡珵昔聞滄浪亭未濯滄浪</hi>
　<hi>水先賢眇遺跡壮觀一何侈飛橋跨木末巨浸折胡壘糟牀行萬罋繚牆周數里廢興固在天庶用觀物</hi>
　<hi>理緬懐嘉祐世周道平如砥相君賢相君子美東南美如何一網盡禍豈在故紙青蠅變白黑作俑兹焉</hi>
　<hi>始所存醉翁文垂耀信百世無忘角弓詠嘉樹猶仰止同来二三子感歎咸坐起縹瓷釂新汲毁譽均一</hi>
　<hi>洗忽逢醒狂翁一别垂二紀雋哉老益壯論事方切齒我欲裂絳幔推着眀光裏安得上天風吹落君王</hi>
　<hi>耳梅堯臣寄題滄浪亭聞買滄浪水遂作滄浪人置亭滄浪上日與滄浪親宜曰滄浪叟老向滄浪濱滄</hi>
　<hi>浪何處是洞庭相與鄰竹樹種已合魚蠏時可緡春羮芼白菘夏鼎烹紫蓴黄柑摘霜晚香稻炊玉新行</hi>
　<hi>吟招隠詩懶戴醉中巾憂患兩都忘還往誰與頻昨得滁陽書語彼事頗真曩子初去國我勉勿迷津四</hi>
<pb n="KR2k0013_WYG_014-5b"/>
　<hi>方不可之中土百物淳今子居所樂豈不遠埃塵被髪異太伯結客非春申莫與吳俗尚吳俗多文身蛟</hi>
　<hi>龍刺兩股未變此遺民讀書本為道不計賤與貧當湏化閭里庶使禮義臻劉敬觀滄浪亭石感而有作</hi>
　<hi>蘇君在朝人不知蘇君既没人悲之流風遺書見稱道髙文大句爭提撕壁間草隸亦不置剝苔堆立無</hi>
　<hi>棄遺乃知死不與人共利害而後不為時所疑滄浪亭空卉木老古石蒼蒼顔色好無脛猶能千里来致</hi>
　<hi>身忽在都門道帝都王侯好事多相看自悔取不早君不見呉興長史春襴衫閉門抱恨長枯槁</hi>
南園吳越廣陵王元璙之舊圃也老木皆合抱流水竒<lb/>
　石參錯其間王禹偁為長洲令常攜客醉飲焉有詩<lb/>
　曰天子優賢是有唐鏡湖恩賜賀知章他年我若功<lb/>
<pb n="KR2k0013_WYG_014-6a"/>
　成後乞與南園作醉鄉大觀末蔡京罷相欲東還詔<lb/>
　以園賜之京有詩云八年帷幄竟何為更賜南園寵<lb/>
　退歸堪笑當時王學士功名未有便吟詩禹偁詩石<lb/>
　尚存續經云舊有三閣八亭二臺龜首旋螺之類歳<lb/>
　久摧圯者多相傳猶有流杯四照百花樂堂惹雲風<lb/>
　月等處每春縱士女游觀兵火之後皆不復有今園<lb/>
　屬張循王家<hi>羅隱南園摶擊路終迷南山且灌畦敢言逃俗態自是托幽棲葉長春菘闊科</hi>
　<hi>圎早薤齊雨沾虚檻冷雲壓遠山低竹好還成徑桃夭亦有蹊小窻飛野馬閑甕養醯雞水石心逾遠雲</hi>
<pb n="KR2k0013_WYG_014-6b"/>
　<hi>霄分已睽病憐王猛畚愚笑隗囂泥澤國潮平㟁江村桞覆堤到頭乗興是誰手好持攜蘇舜欽西施臺</hi>
　<hi>下見名園百草千花特地繁欲問吳王當日事後来桃李若為言梅摰長洲茂苑足珍材剰買前山活翠</hi>
　<hi>栽客土不疎承帝力㡬多臣節共安来又長洲茂苑占幽竒巖榭珍臺入翠微園李露濃三色秀徑桃烟</hi>
　<hi>暖一香飛月臨夕樹烏頻遶風掲珠簾燕未歸弭盖暫歡成結戀斜陽憑檻獨依依胡宿宋周元明遊南</hi>
　<hi>園一遍芳菲欲滿林囘塘過雨曉来深紅粧珠珮交花影白馬春衫度桞隂向老追攀多强意隨時風物</hi>
　<hi>但驚心眼前百事輸年少猶解因君放浪吟周元明爛熳花時錦繡張無端下馬繫垂楊山亭水閣笙歌</hi>
　<hi>地合與行人作醉鄉程俱王子池臺迹已荒年来華構壓髙岡長林不礙千山月老榦猶含九夏霜便覺</hi>
　<hi>平泉冠東洛還依綠水記南塘蝸廬却喜通幽徑㟁幘時来一嘯長</hi>
<pb n="KR2k0013_WYG_014-7a"/>
東莊<hi>九國志謂之東墅</hi>與南園皆廣陵王元璙帥吳時其子文<lb/>
　奉為衙内指揮使時所創營之三十年間極園池之<lb/>
　賞竒卉異木及其身見皆成合抱又累土為山亦成<lb/>
　巖谷晚年經度不巳每燕集其間任客所適文奉跨<lb/>
　白騾披鶴氅緩步花逕或汎舟池中容與往來聞客<lb/>
　笑語就之而飲盖好事如此<hi>九國志吳越備史</hi>
鱸鄉亭在吳江始陳文恵公堯佐題松陵詩有秋風斜<lb/>
　日鱸魚鄉之句屯田郎中林肇為令乃作亭江上以<lb/>
<pb n="KR2k0013_WYG_014-7b"/>
　鱸鄉名之陳瓘瑩中主縣簿嘗賦詩<hi>陳瓘鱸鄉亭中郎臺榭據江鄉雅稱</hi>
　<hi>詩翁賦卒章蓴菜鱸魚好時節秋風斜日舊煙光一杯有味功名小萬事無心歳月長安得便抛塵網去</hi>
　<hi>釣舟閑倚畫欄傍</hi>
如歸亭在吳江張先子野撤而新之蔡襄君謨題壁云<lb/>
　蘇州吳江之瀕有亭曰如歸者隘壊不可居康定元<lb/>
　年知縣事祕書丞張先始為大之云<lb/>
七檜堂在天慶觀之東葉參少卿嘗守吳既謝事因居<lb/>
　焉作此堂以佚老見其子清臣至大官餘見人物條<lb/>
<pb n="KR2k0013_WYG_014-8a"/>
　<hi>范仲淹詩退也天之道東南事了人風波抛舊路花月伴閑身湖外扁舟遠門中駟馬新心從今日泰家</hi>
　<hi>似昔時貧見子登西掖攜孫過北鄰白雲髙閣曙緑水後池春樽酒呼前輩爐香叩上真只應隂徳在八</hi>
　<hi>十富精神</hi>
小隱堂秀野亭在城北蔣堂嘗有過葉道卿侍讀小園<lb/>
　詩云秀野亭連小隱堂紅蕖綠篠媚滄浪卞山居士<lb/>
　<hi>道卿自號也</hi>無歸意却借吳儂作醉鄉<hi>蘇人多游飲於此園</hi>
隱圃在靈芝坊樞密直學士蔣堂之居堂兩守吳謝事<lb/>
　因家焉自號遂翁圃中有巖扃水月菴煙蘿亭風篁<lb/>
<pb n="KR2k0013_WYG_014-8b"/>
　亭香嚴峰古井貪山等堂嘗自賦隱圃十二詠結菴<lb/>
　池上名水月宅南小溪上結宇十餘柱名溪館又築<lb/>
　南湖臺於水中皆有詩<hi>隱圃雅得莬裘地清宜隱者心綠葵才有甲青桂漸成隂</hi>
　<hi>獨曳山屐往無勞俗駕尋湛然常寂處水月一菴深溪館年来納組去林下得身還泚泚清流處童童碧</hi>
　<hi>樹間淵魚樂且静庭鶴夀而閑粗有淮安趣誰同賦小山○野意本自遂兹溪稱獨醒雲蘿環靜室水石</hi>
　<hi>照疎櫺殺竹編書古紉蘭作佩馨王通昔不偶時亦坐汾亭南湖臺危臺竹樹間湖水伴深閑清淺採香</hi>
　<hi>徑方圓眀月灣放魚隨物性載石作家山自喜歸休早全勝賀老還          ○嶢樹水中央兹為隱</hi>
　<hi>遯鄉小園香寂寂一派曉泱泱煙草碧彌㟁霜桃紅壓牆      鴟夷儻居此未必入滄浪○水次揭危</hi>
<pb n="KR2k0013_WYG_014-9a"/>
　<hi>亭煙隄四面平栽蘆延宿鷺種桞待啼鸎雪霽清流漲風来夜艇横輕肥莫臨暨吾老懶逢迎</hi>
中隱堂在大酒巷都官貟外郎分司南京龔宗元所居<lb/>
　取樂天詩大隱住朝市小隱入丘樊不如作中隱隱<lb/>
　在留司間乃作中隱堂與屯田貟外郎程適太子中<lb/>
　允陳之竒遊從極文酒之樂皆耆徳碩儒掛冠而歸<lb/>
　者吳人謂之三老<lb/>
樂圃朱長文伯原所居在雍熙寺之西號樂圃坊圃中<lb/>
　有髙岡清池喬松夀檜此地錢氏時號金谷朱父光<lb/>
<pb n="KR2k0013_WYG_014-9b"/>
　祿始得之伯原營以為圃名徳所寓邦人珍之因號<lb/>
　其巷曰樂圃坊朱自有記<hi>樂圃記大丈夫用於世則堯吾君虞吾民其膏澤流</hi>
　<hi>乎天下及乎後裔與夔契並其名與周召偶其功茍不用於世則或漁或築或農或圃勞乃形逸乃心友</hi>
　<hi>沮溺肩綺季追嚴鄭躡陶白窮通雖殊其樂一也故不以軒冕肆其欲不以山林䘮其節孔子曰樂天知</hi>
　<hi>命故不憂又稱顔子在陋巷不改其樂可謂至徳也巳余嘗以樂名圃其謂是乎始錢氏時廣陵王元璙</hi>
　<hi>者實守姑蘇好治林圃其屬徇其所好各因隙地而營之為臺為沼今城中遺址頗有存者吾圃亦其一</hi>
　<hi>也錢氏去國圃為民居更數姓矣慶厯中余家祖母吳夫人始搆得之先大父與叔父或游焉或學焉每</hi>
　<hi>良辰美景則奉板輿以觀于此厥後稍廣西壖以益其地凡廣輪逾三十畝予嘗請營之以為先大父歸</hi>
<pb n="KR2k0013_WYG_014-10a"/>
　<hi>老之地熙寧之末新築外垣盡覆之瓦方將結宇而親年不待既孤而歸於是遂卜居焉月葺歳増今更</hi>
　<hi>數載雖敝屋無華荒庭不甃而景趣質野若在巖谷此可尚也圃中有堂三楹堂側有廡所以宅親黨也</hi>
　<hi>堂之南又為堂三楹命之曰邃經所以講論六藝也邃經之東又有米廩所以容歳儲也有鶴室所以畜</hi>
　<hi>鶴也有䝉齋所以敎童䝉也篴經之西北隅有髙岡命之曰見山岡上有琴臺琴臺之西隅有詠齋此予</hi>
　<hi>嘗拊琴賦詩於此所以名云見山岡下有池水入于坤跨流為門水由門縈紆曲引至于岡側東為谿薄</hi>
　<hi>于巽隅池中有亭曰墨池余嘗集百氏妙迹於此而展玩也池㟁有亭曰筆谿其清可以濯筆谿傍有釣</hi>
　<hi>渚其静可以垂綸也釣渚與邃經堂相直焉有三橋度谿而南出者謂之招隠絶池至于墨池亭者謂之</hi>
　<hi>幽興循岡北走度水至于西圃者謂之西磵西圃有草堂草堂之後有華嚴庵草堂西南有土而髙者謂</hi>
<pb n="KR2k0013_WYG_014-10b"/>
　<hi>之西丘其木則松檜梧栢黄楊冬青椅桐檉桞之類柯葉相蟠與風飃颺髙或參雲大或合抱或直如繩</hi>
　<hi>或曲如接或蔓如附或偃如傲或參如鼎足或並如釵股或圎如盖或深如幄或如蛻虬卧或如驚蛇走</hi>
　<hi>名不可以盡記狀不可以殫書也雖雪霜之所摧壓飈霆之所擊撼槎牙摧折而氣象未衰其花卉則春</hi>
　<hi>繁秋孤冬曄夏倩珍藤幽蘤髙下相映蘭菊猗猗蒹葭蒼蒼碧蘚覆㟁慈筠列砌藥錄所收雅記所名得</hi>
　<hi>之不為不多桑柘可蠶麻紵可緝時果分蹊嘉蔬滿畦摽梅沈李剝瓜斷壺以娛賔友以約親屬此其所</hi>
　<hi>有也予於此圃朝則誦羲文之易孔氏之春秋索詩書之精微眀禮樂之度數夕則泛覽羣史厯觀百氏</hi>
　<hi>考古人是非正前史得失當其暇也曳杖逍遥陟髙臨深飛翰不驚皓鶴前引揭厲于淺流躊躇于平臯</hi>
　<hi>種木灌園寒耕暑耘雖三事之位萬鍾之禄不足以易吾樂也然余觀羣動無一物非空者安用拘於此</hi>
<pb n="KR2k0013_WYG_014-11a"/>
　<hi>以自贅耶異日子春之疾瘳尚平之累遣將扁舟桴海浮游山岳莫知其所終極雖然此圃者吾先光祿</hi>
　<hi>之所遺吾致力於此者久矣豈能忘情哉凡吾衆弟若子若孫尚克守之母頽爾居母伐爾林學於斯食</hi>
　<hi>於斯是亦足以為樂矣予豈能獨樂哉昔戴顒寓居魯望歸隠遺迹迄今猶存千載之後吳人猶當指此</hi>
　<hi>相告曰此朱氏之故園也元豐三年十二月朔吳郡朱伯原記</hi>
紅梅閣在小市橋天聖中殿中丞吳感所居吳有姬曰<lb/>
　紅梅因以名閣又作折紅梅詞𫝊於一時蔣堂亦有<lb/>
　吳殿丞新葺兩圃詩有深鏁煙光在樓閣旋移春色<lb/>
　入門牆之句吳死閣為林少卿家所得<lb/>
<pb n="KR2k0013_WYG_014-11b"/>
三瑞堂在閶門之西楓橋孝子姚淳所居家世業儒以<lb/>
　孝稱蘇文忠公往來必訪之嘗為賦三瑞堂詩姚氏<lb/>
　致香為獻公不受以書抵虎丘通長老云姚君篤善<lb/>
　好事其意極可嘉然不湏以物見遺恵香八十罐却<lb/>
　託還之已領其厚意實為他相識所恵皆不留故也<lb/>
　<hi>蘇軾詩君不見董召南隠居行義孝且慈天公亦恐無人知故令雞狗相哺兒又令韓老為作詩爾来三</hi>
　<hi>百年名與淮水東南馳此人世不乏此事亦時有楓橋三瑞皆目見天意宛在虞鰥後惟有此詩非昔人</hi>
　<hi>君更往求無價手</hi>
<pb n="KR2k0013_WYG_014-12a"/>
五桞堂胡稷言所居在臨頓里陸龜䝉之舊址也<lb/>
如村胡嶧所居嶧父稷言作五桞堂至嶧又取老杜宅<lb/>
　舍如荒村之句名其居曰如村<lb/>
范家園在雍熙寺後范周無外所居<lb/>
逸野堂在崑山老儒王僖所居僖累試不利以讀書自<lb/>
　娛教其姪孫葆為名儒至今此堂為邑人所稱<lb/>
醉眠亭在松江李無晦所居李本湖人徙居松江髙尚<lb/>
　不仕以詩酒自娛治園亭號醉眼<lb/>
<pb n="KR2k0013_WYG_014-12b"/>
漫莊在毗村處士顧禧所居禧棄官髙隠讀書以老鄉<lb/>
　人貴重之後其居有名<hi>章憲何許明人眼松間見古堂泉聲到棐几山影覆繩牀</hi>
　<hi>愛酒陶元亮聽蛙孔徳璋紛紛戰蠻觸丘壑信難忘</hi>
蝸廬在城北中書舍人程俱致道所居俱政和間自監<lb/>
　舒州茶場上書論時政不合来家於吳葺小屋號蝸<lb/>
　廬中有常寂光室勝義齋嘗賦遷居蝸廬詩及蝸廬<lb/>
　後隙地種植竹菊鳯仙雞冠紅莧芭蕉水青等七詠<lb/>
　<hi>遷居蝸廬有舍僅容膝有門不容車寰中孰非寄是豈真吾廬不作大耳兒閉闗種園蔬茅簷接環堵無</hi>
<pb n="KR2k0013_WYG_014-13a"/>
　<hi>地可灌鋤不作下榻翁一室謝掃除平生四海志投老河魚枯願從素心人不減南村居蕭然冰炭外傲</hi>
　<hi>睨萬物初坐視蠻觸戰兼忘糟粕書聊呼赤松子伴我龜腸虚又葺蝸廬呉下四海無廬着此翁故營松</hi>
　<hi>竹儘囊空明知計出柏馬下正擬身全木鴈中東郭易成生草舍南村先怯巻茅風向来豪氣今如此敢</hi>
　<hi>與元龍較長雄</hi>
復軒在吳縣之黄村處士章憲自作記謂葺先人之廬<lb/>
　治東廡之軒以貯經史百氏之書名之曰復以警其<lb/>
　學其後圃又有清曠堂詠歸清閟遐觀三亭以慕古<lb/>
　尚賢各有詩<hi>復軒記其歌云洞視兮八荒了無物兮往無旁往古来今兮無際起復代謝兮</hi>
<pb n="KR2k0013_WYG_014-13b"/>
　<hi>不失吾常復乎復乎吾所寓兮廣莫之野而無何有之鄉清曠堂吾慕仲公理卜居樂清曠兹焉惬吾願</hi>
　<hi>名堂以自況我無適俗韻且乏食肉相何許寄吾生棲遲翳窮巷境幽有經行心逺無得䘮從容大化中</hi>
　<hi>信是羲皇上詠歸亭吾慕曽夫子舍瑟言所志所志則非邦獨契聖者意暮春春服成從我才一二風乎</hi>
　<hi>林岫間所樂有餘味邈矣千載上神交得冥契當知結駟非不易窮閻是清閟吾慕韓昌黎文章妙百世</hi>
　<hi>體物語尤工賦竹誇清閟唯我獨好之則亦有深意虚中可受道貫時無險易復若魏文貞直節而嫵媚</hi>
　<hi>伊余清閟中賞玩有遺味遐觀亭吾慕陶靖節處約而平寛涉園自成趣矯首復遐觀我亦散遊目俛仰</hi>
　<hi>天地間雲煙自舒巻湖嶺相囘環永與形役謝豈有俗慮干想像斜川遊千載乃相闗</hi>
臞菴在松江之濱邑人王份有超俗趣營此以居圍江<lb/>
<pb n="KR2k0013_WYG_014-14a"/>
　湖以入圃故多桞塘花嶼景物秀野名聞四方一時<lb/>
　名勝喜遊之皆為題詩圃中有與閑平遠種徳及山<lb/>
　堂四堂煙雨觀横秋閣凌風臺鬱峩城釣雪灘琉璃<lb/>
　沼臞翁澗竹㕔龜巢雲闗纈林楓林等處而浮天閣<lb/>
　為第一總謂之臞菴份字文孺以特恩補官嘗為大<lb/>
　治令歸休老焉題詩甚多不可悉錄録其尤著於此<lb/>
　俾其家世保焉<hi>徐作開菴藜莧幽人室丘園隠者居一原青障合萬木緑隂疎手把歸田</hi>
　<hi>賦腰懸種樹書桑麻連畛秀網罟入溪漁蒙與義一島風煙水四圍軒亭窈窕更幽竒眼中泉石論溪買</hi>
<pb n="KR2k0013_WYG_014-14b"/>
　<hi>行處壺觴逐境移勌馬虺隤前日路寒松偃蹇舊年枝自嗟老去殊癡絶一月春愁廢作詩吕本中伊洛</hi>
　<hi>富山水家有五畝園花竹遶瀍澗不讓桃花源清時足真賞户門開層軒一朝烽烟起故家希復存莽蒼</hi>
　<hi>走萬里始及吳市門庵廬據形勝冰壺貯乾坤亭榭着仍穩不見斧鑿痕主人更超邁雲夢八九吞植杖</hi>
　<hi>邀我坐笑語清而温坐令車馬客稍識山林尊十年老朝市漸見兩目昏求田與問舍姑置不復論但願</hi>
　<hi>從我公不使世諦渾蘇庠王郎臞菴摩詰詩煙花繞舍江繞籬石渠東觀了無夢筆牀茶竈行相期古人</hi>
　<hi>已往不可作甫里顧有今天隨東鄰蟹舍肯着我請辦簑笠懸牛衣浮天閣臞菴主人天與閑囘欄飛閣</hi>
　<hi>臨滄灣晴波渺渺鴈行落坐見萬頃穿雲還百年有底付鳥翼未暇著脚鴛鸞間徑湏呼酒澆磈磊莫遣</hi>
　<hi>暝色霾煙鬟○玉蟾飛入水晶宫萬頃琉璃碎晚風詩就雲歸不知處斷山零落有無中○秋落空江動</hi>
<pb n="KR2k0013_WYG_014-15a"/>
　<hi>碧虚黄蘆洲渚鴈飛初我来欲訪䲭夷子為掛西風十幅蒲平遠堂桞外西風六幅蒲野塘睡鴨對春鉏</hi>
　<hi>如何喚得王摩詰畫作江南煙雨圖○寒蘆淅淅催秋晚浦雨溟溟憶去年它日未埋黄土陌為君重賦</hi>
　<hi>補亡萹草堂笛卧松江明月蓑披笠澤歸雲若道青霄快活王侯何事如君王銍全家髙隠白雲闗事不</hi>
　<hi>縈懐夢亦閑欸乃交撐漁市散隔江城郭是人間向子諲仙翁五十鬢猶青髙卧柴門晝亦扃茅舍已忘</hi>
　<hi>鍾鼎夢蒲輪休過薜蘿亭隂森門巷先生桞寂寞江天處士星晚歳田家農事了閑抄寗戚相牛經沈與</hi>
　<hi>求地控三州界池開十丈蓮桑麻無杜曲松菊有斜川别浦歸㠶逺他山晚照妍江湖春水闊幽興白鷗</hi>
　<hi>前程子山待月凝雲闗垂竿釣雪灘虚窻摇冷翠傑閣聳髙寒籠養千齡鶴爐燒九轉丹不湏論許事心</hi>
　<hi>目自清安○壁上煙蘿子窻前鴻素書短籬開窈窕嫩竹轉扶疎世事霜前葉聲名澗底樗柴桑陶靖節</hi>
<pb n="KR2k0013_WYG_014-15b"/>
　<hi>日暮荷歸鋤何偁多羨王居士心閑事事幽山從天末見江近枕邊流春圃千葩秀霜林百果收更能窮</hi>
　<hi>物理濠上看魚游○地占松江勝為園不種爪幽深清磬響髙下石欄斜花密蜂隨蝶林深雀啅蛇勝如</hi>
　<hi>摩詰畫不是季鷹家○桞外長虹卧江邊小市圎水摇千嶂影窻納五湖天隔㟁誰家圃開㠶何處船非</hi>
　<hi>闗臺榭好此地最堪憐○霜落川原淡風髙木葉丹雲垂千頃白月墮一江寒禮佛因成塔焚香旋築壇</hi>
　<hi>竹聲過小院雜珮響珊珊○沙暖鴛鴦困江寒翡翠愁紅蓮秋的厯短櫂晚夷猶處世長無累端居百不</hi>
　<hi>憂時時明月下横笛倒騎牛僧道舉竹裏蓬茅掩棘扉主人詩瘦帶寛圍種成苜蓿先生飯製就芙蓉隠</hi>
　<hi>者衣栁絮春江魚婢至荻花秋渚鴈奴歸小溪短艇能容我先向溪隈築釣磯○谿南谿北繞清漪舍後</hi>
　<hi>舍前圍短籬九九筭来成底夢休休歸去復何疑添丁見客走賖酒阿買能書供賦詩丘壑政非公子事</hi>
<pb n="KR2k0013_WYG_014-16a"/>
　<hi>綺紈當預少年知李彌正和祝鎰韻勞車發危坂勌艘失飛湍滔滔褦襶子疾走殊未闌鶴仙擺名宦結</hi>
　<hi>廬松江干笑拍萍風浮瞬視草露濤圖川不愧輞序谷寧先盤門豈俗駕拒室無哀筝彈按行松菊間澹</hi>
　<hi>然有餘歡蓮巢衆香聚浮天百憂寛秋光斂洲渚暮翠籠峰巒我来挟良朋道故盟未寒練顔仰孤標耐</hi>
　<hi>久同蒼官終當役薪水刀圭却衰殘陳棪季鷹雅志本江湖胡為入洛誠計疎一杯蓴羮入歸夢歳晚僅</hi>
　<hi>飽松江鱸何如王郎十畝宅一生江頭枕江碧西風落日弄煙波却笑陶朱計然䇿我来訪君春已深江</hi>
　<hi>花江桞翻緑隂相攜三徑拾瑶草為問客来何苦心固知此事君計得我被㣲官苦相逼勸君謹勿語彈</hi>
　<hi>冠便恐紛紛北山檄沈括清江繞檻白鷗飛坐看潮痕上釣磯松菊未荒元亮徑芰荷先製屈平衣窻前</hi>
　<hi>楓葉曉初落亭下鱸魚秋正肥安得從君理蓑笠櫂歌相趂入煙霏</hi>
<pb n="KR2k0013_WYG_014-16b"/>
樂菴在崑山縣東六里圎眀村侍御史李衡彦平歸老<lb/>
　所居衡本江都人避地居崑山志氣卓犖不羣學問<lb/>
　通性理登第後治縣有聲召對累遷樞密院檢詳諸<lb/>
　房文字出典大藩俄引年而歸作此菴以經史圖畫<lb/>
　自娛歳餘落致仕以侍御史同知貢舉復告老年幾<lb/>
　八十起居不衰時過諸子於邑中已復還菴清脩絶<lb/>
　俗給事惟一蒼頭俄旬餘不食謝去醫藥手書數十<lb/>
　紙徧别親舊勑其子不得隨俗作佛事書訖掩户蕭<lb/>
<pb n="KR2k0013_WYG_014-17a"/>
　然而化其家刻其遺書總一大軸士大夫宗敬之<lb/>
范文正公義宅在雍熙寺後<hi>錢公輔譔范文正公義田記范文正公蘇人也平生</hi>
　<hi>好施與擇其親而貧疎而賢者咸施之方貴顯時於其里中買負郭常稔之田千畝號曰義田以養濟羣</hi>
　<hi>族族之人日有食歳有衣嫁娶㓙葬皆有贍擇族之長而賢者一人主其計而時其出納焉日食人米一</hi>
　<hi>升歳衣人一縑嫁女者錢五十千娶婦者二十千再嫁者三十千再娶者十五千葬者以再嫁之數葬㓜</hi>
　<hi>者十千族之聚者九十口歳入粳稻八百斛以其所入給其所聚沛然有餘而無窮仕而家居俟代者預</hi>
　<hi>焉仕而之官者罷其給此其大較也初公之未貴顯也嘗有志於是矣而力未之逮者二十年既而為西</hi>
　<hi>帥以至於參大政於是始有祿賜之入而終其志公既殁後世子孫至今修其業承其志如公存也公雖</hi>
<pb n="KR2k0013_WYG_014-17b"/>
　<hi>位髙祿重而貧終其身殁之日身無以為斂子無以為䘮唯以施貧活族之仁遺其子而巳昔晏平仲弊</hi>
　<hi>車羸馬以朝陳桓子觴之曰君位之上卿祿之百萬而弊車羸馬是隠君之賜也晏子曰自臣之貴父之</hi>
　<hi>族無不乗車者母之族無不足於衣食者妻之族無凍餒者齊國之士待臣而舉火者三百餘家如此為</hi>
　<hi>隠君之賜乎彰君之賜乎於是齊侯以晏子之觴而觴桓子予嘗愛晏子好仁齊侯知賢而桓子服義也</hi>
　<hi>又愛晏子之仁有等級而言有次序也先父族次母族次妻族而後及其疎遠之賢孟子曰親親而仁民</hi>
　<hi>仁民而愛物晏子為近之今觀文正公之義其與晏子比肩矣然晏子之仁止於生前而公之義垂於身</hi>
　<hi>後其規模遠舉又疑其過之嗟乎世之人都三公位享萬鍾禄其邸第之䧺輿馬之盛聲色之侈妻孥之</hi>
　<hi>富止乎一已而族之人不得其門而入者豈少哉況於施賢乎其下為卿為大夫為士而廩稍之充奉養</hi>
<pb n="KR2k0013_WYG_014-18a"/>
　<hi>之厚足乎一已而族之人操瓢為溝中瘠者又豈少哉况於賙人乎是皆文正公之罪人也公之忠義滿</hi>
　<hi>朝廷事業滿邊陲功名滿天下後必有良史書之者予可無書也獨書其義田以警於世云義宅記吳門</hi>
　<hi>范氏自唐柱國麗水府君居於靈芝坊今在雍熙佛寺之後五世孫文正公少長北地皇祐中守杭始至</hi>
　<hi>故鄉訪求宗族買田千畝作義莊以贍之宅有二松名堂以歳寒閣曰松風因廣其居以為義宅聚族其</hi>
　<hi>中義莊之收亦在焉中更兵燬族黨星散故基榛蕪編民豪據為居宇為場圃僦直無㡬甚失初意粟無</hi>
　<hi>所儲寓於天平山墳寺倍有往来給散之勞尋復圮廢改寘城中及寄他舍病此久矣自公長子監簿而</hi>
　<hi>下又五世而至良器一日謂二弟曰先君奉議念此有年齎志而殁吾儕當有以振起之慨然自任思圖</hi>
　<hi>其新於是厯告居民盡除僦直約期而遣之不服者訴于郡于監司以至上達臺省提刑臨川何公異太</hi>
<pb n="KR2k0013_WYG_014-18b"/>
　<hi>守四明鄭公若容咸義此舉力為主張由是悉得故地周一千四百八十丈首捐私帑繚以垣牆創建一</hi>
　<hi>堂仍扁歳寒以祠文正結屋十楹以處貧族就立新倉寖復舊觀庀役於慶元二年之季夏中秋告成不</hi>
　<hi>愆于素觀者無不歎息親掌出納一年以為後式選族子之㢘謹者二人繼之詳具要束以補舊規揭于</hi>
　<hi>堂上田籍之𫝊遠者俱刻之石以為永久之計介弟之柔續世科於百二十有四載之後尤勇於義既力</hi>
　<hi>贊其兄謀之屬鑰為記始末鑰不佞先祖少師收䘏宗族有意於此而歳不與伯父揚州始為之雖不及</hi>
　<hi>文正公之盛而寒宗之貧者賴以自給亦四十餘年于兹先工部欲附益之清貧終身猶米果也見范氏</hi>
　<hi>家法為之媿歎是舉也衍文正公累世之遺澤伸先奉議九原之餘恨又以綿范氏無窮之休豈不偉哉</hi>
　<hi>嗚呼文正公奮身孤藐未嘗賴宗人毫髪之力既達則闔族受解衣推食之恩天佑范氏三子鼎貴皆以</hi>
<pb n="KR2k0013_WYG_014-19a"/>
　<hi>宏才髙誼上繼父風後人得維持憑藉以保其家良器一布衣而決意興起不惟義宅載新義莊亦復整</hi>
　<hi>飭剔蠧省費又為數世之利用心如此後其興乎嗚呼文正初立規矩止具給予之目僅設預先支請之</hi>
　<hi>禁不數年忠宣公已慮其廢壊故治平奏請聖㫖違犯義莊規矩之人許令官司受理又與右丞侍郎自</hi>
　<hi>熙寧以至政和隨事立規闗防益密今之規約又加密矣一門同姓為此義事其難如此況天下之大思</hi>
　<hi>所以為億萬世之計者又可忽乎嗚呼衣冠之族不免饑寒者甚衆願如范氏之宗派而不可得今坐享</hi>
　<hi>飽暖者㡬人若人人如良器用心更相扶持以永其𫝊則善矣若曰是我所當得者而不思所自來甚者</hi>
　<hi>反為蠧於其間則文正諸公實臨之其聞於有司曰公元者盖今之族長云三年立秋顯謨閣直學士太</hi>
　<hi>中大夫提舉江州太平興國宫奉化縣開國男食邑三百户樓鑰記并書</hi>
<pb n="KR2k0013_WYG_014-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻十四<lb/>
</p>
<p>
</p>
  </div>
<div>
                <head>吳郡志巻十五</head>
    <p>
<pb n="KR2k0013_WYG_015-1a"/>
欽定四庫全書<lb/>
　吳郡志巻十五　　　　　宋　范成大　撰<lb/>
　　山<lb/>
姑蘇山一名姑胥一名姑餘連横山之北古臺在其上<lb/>
靈巖山即古石鼓山又名硯石山董監吳地記案郡國<lb/>
　志曰吳山離宫在石鼓山越王獻西施於此山山有<lb/>
　石馬望之如人騎南有石鼓鳴即兵起亦名硯石山<lb/>
　又有琴臺在其上越絶書云吳人於硯石山作館娃<lb/>
<pb n="KR2k0013_WYG_015-1b"/>
　宫劉逵注吳都賦引楊雄方言云吳有館娃宫吳人<lb/>
　呼美女為娃故三都賦云幸於館娃之宫張女樂而<lb/>
　娛羣臣今吳縣有館娃鄉又云硯石山有石城去姑<lb/>
　蘇山十里闔閭養越美人於此上有兩湖湖中有蓴<lb/>
　充貢按此即今靈巖山以上皆董監所記今按吳越<lb/>
　春秋吳地記等書云闔閭城西有山號硯石山髙三<lb/>
　百六十丈去人烟三里在吳縣西三十里上有吳館<lb/>
　娃宫琴臺響屧廊山上有西施洞硯池翫月池山頂<lb/>
<pb n="KR2k0013_WYG_015-2a"/>
　之池有葵蒓夏能去熱秋則去寒吳中每年曝乾供<lb/>
　進其池至旱不竭葵蒓今不復採琴臺下有大偃松<lb/>
　身卧於地兩頭崛起交䕃如盖不見根之所自出吳<lb/>
　人以為竒賞比年雷震一枝已瘁山下平瞰太湖及<lb/>
　洞庭兩山滴翠叢碧在白銀世界中亦宇内絶景山<lb/>
　前十里有採香徑斜横如卧箭云梁天監中始置秀<lb/>
　峰寺今為顯親崇報禪院餘在寺門<lb/>
天平山在吳縣西二十里此山在吳中最為<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒髙聳<lb/>
<pb n="KR2k0013_WYG_015-2b"/>
　一峰端正特立續圖經以為吳鎮不誣也山皆竒石<lb/>
　卓筆峰為最山半白雲泉亦為吳中第一水比年有<lb/>
　寺僧師夀搜採巖巒别立數亭皆竒峭又於白雲之<lb/>
　上石壁中得一泉如綫尤清冽云<hi>蘇舜欽吳㑹括衆山戢戢不可數其</hi>
　<hi>間號天平突兀為之主傑然鎮西南羣嶺爭拱輔吾知造物意必以屏大府清溪至峰前仰視勢飛舞偉</hi>
　<hi>石如長人肅立欲言路捫蘿縁險磴爛漫松石古中腰有危亭前對翠壁舉石竇迸玉泉泠泠四時雨源</hi>
　<hi>生白雲間顔色若粉乳旱年或播灑潤可足九土柰何但澄徹未為應龍取予方棄塵中巖壑素自許盤</hi>
　<hi>桓擇勝處至此快心膂養内聊自清終勝甘於虎范帥道萬物天地間或有竒勝迹見賞能㡬人不止今</hi>
<pb n="KR2k0013_WYG_015-3a"/>
　<hi>與昔吳門多好山天平為峻極旦暮常白雲表裏皆珍石烟嵐十里光松桂四時色我因一縱遊煩襟為</hi>
　<hi>開釋感古懐君子翻然長太息樂天賞雲泉詩章何厯厯垂今數百年繼者漠然寂間遇希文来雙旌守</hi>
　<hi>鄉國行春三讓原吟哦盡所得子美天與才尋幽多採摭賦百五十言平地黄金擲三賢固有名山亦資</hi>
　<hi>輝赫比去還㡬年不逢好事客楊備久厭城居適野情搘筇躡屐傍山行人間多少嶮巇路縱是天平還</hi>
　<hi>不平</hi>
香山胥口相直吳王種香於此山遣美人採香焉傍有<lb/>
　山溪名採香逕事具古蹟門<lb/>
胥山在太湖之口吳王殺子胥于江吳人立祠江上因<lb/>
<pb n="KR2k0013_WYG_015-3b"/>
　名胥山詳具辨證門<lb/>
穹窿山吳中山最髙深處赤松子取赤石脂於此神仙<lb/>
　𫝊赤松子秦穆公魚吏也食桂實石脂絶榖後於吳<lb/>
　山升仙去吳都賦云赤松蟬蛻而附麗此有寺名福<lb/>
　臻<hi>楊備穹窿山吳郡名山第一山翠微心在碧霄間林泉瀟洒烟嵐秀直擬結廬終老閑</hi>
華山在吳縣西六十三里老子枕中記云吳西界有華<lb/>
　山可以度難父老云山頂北有池上生千葉蓮華服<lb/>
　之羽化因曰華山長林森天荒楚蔽日輿地志云山<lb/>
<pb n="KR2k0013_WYG_015-4a"/>
　上有石鼓晉隆安中鳴乃有孫恩之亂比年有土人<lb/>
　張氏買此山以葬開鑿巖石甚竒勝山半有大壑曰<lb/>
　天池最佳處也<hi>華山精舍記楊備詩巖屏晚樹噪寒鴉嵐翠樓臺釋子家池面鏡光功徳</hi>
　<hi>水金波影裏石蓮花</hi>
洞庭包山即洞庭山也𫝊記所載多與洞庭相雜吳地<lb/>
　記云在縣西一百三十里中有洞庭深遠世莫能測<lb/>
　吳王使靈威丈人入洞穴十七日不能盡因得禹書<lb/>
　郡國志洞庭山有宫五門東通林屋西達峨眉南接<lb/>
<pb n="KR2k0013_WYG_015-4b"/>
　羅浮北連岱嶽東有石樓樓下兩石扣之清越所謂<lb/>
　神鉦昔有青童乗獨飇飛輪之車相𫝊至此其跡上<lb/>
　有天帝壇山山有金牛穴吳孫權令人掘金金化為<lb/>
　牛走上山其跡存焉吳王闔閭作水精宫於此尤極<lb/>
　水府之珍怪𤣥中記云吳國西有具區澤中包山有<lb/>
　洞庭入地下潛行通琅邪東武山淮南子云斷修蛇於<lb/>
　洞庭左𫝊云哀公元年夫差敗越於夫椒今太湖東<lb/>
　别有夫椒山下有大洞天宫潛通五岳又云包山上<lb/>
<pb n="KR2k0013_WYG_015-5a"/>
　舊無三班謂蛇虎雉侯景亂後乃有虎蛇五符云林<lb/>
　屋山一名包山在太湖中下有洞潛通天岳號天后<lb/>
　别宫夏禹治水平後藏五符於此吳王闔閭使靈威<lb/>
　丈人入山所得是也真誥云包山下有石室銀房圍<lb/>
　百里又有白芝隱泉其水紫色𤣥中記云吳國西有<lb/>
　具區中有包山洞庭地下潛通琅邪東武山山穴道<lb/>
　一名椒山哀公九年越敗吳夫差于夫椒即此是又<lb/>
　名洞庭山吳大帝時使人行二十餘里而返云上聞<lb/>
<pb n="KR2k0013_WYG_015-5b"/>
　波浪聲有大蝙蝠如鳥拂殺火穴中髙處照不見顛<lb/>
　左右多有道人馬跡禹治水過㑹稽夢人衣𤣥纁告<lb/>
　治水法在此山北錮函中并不死方禹得蔵於包山<lb/>
　石室吳人得之不曉問孔子云王居殿赤烏銜集庭<lb/>
　此何文字曰此禹石函文也𤣥中記又曰吳西具區<lb/>
　澤中包山有洞庭室戰國䇿曰越王散卒三千擒夫<lb/>
　差於干隧吳郡西北有地名干隧是也句曲山聞有<lb/>
　靈府洞庭四開古人謂為天壇之靈區天后之便闕<lb/>
<pb n="KR2k0013_WYG_015-6a"/>
　清虚之東牕林屋之隔沓衆洞相通七塗九便四方<lb/>
　交達天后者林屋洞中之真君住在太湖包山下靈<lb/>
　威丈人所入得靈寳符處也又云包山下有石室銀<lb/>
　户方圎百里中有白芝亦名林屋山今洞庭山在太<lb/>
　湖湖中有東西二山西山最廣林屋洞及諸故物悉<lb/>
　在焉東山有桞毅井為故跡房琯云不遊興徳洞庭<lb/>
　未見山水興徳杭州寺也洞庭景物互見太湖門<hi>皮日</hi>
　<hi>休雨中遊包山精舍松門亘五里彩翠髙下絢幽人共躋攀勝事頗清便霎霎林上雨隠隠湖中電薜帶</hi>
<pb n="KR2k0013_WYG_015-6b"/>
　<hi>輕束腰荷笠低遮面濕屨黏烟霧穿衣落霜霰笑次度巖壑困中遇臺殿老僧三四人梵字十數巻地稀</hi>
　<hi>無夏屋境僻乏朝膳散髪抵泉流支頤數雲片坐石忽忘起捫蘿不知倦異蜨時似錦幽禽或如鈿篥簩</hi>
　<hi>還戞刃栟櫚自摇扇俗態既斗藪野情空眷戀道人摘芝菌為余備午饌渴興石榴羮飢愜胡麻飯如何</hi>
　<hi>事于役兹遊急于𫝊却將塵土衣一任瀑絲濺陸龜䝉包山信神仙主者上真職及棲鍾梵侣又是清凉</hi>
　<hi>域乃知煙霞地絶俗無不得巖開一逕分柏擁深殿黒僧閒若圗畫像古非彫刻海客施明珠湘蕤料</hi>
　<hi>淨食有魚皆玉尾有鳥盡金臆手攜鞞鐸佉寂心若在中印國千峯殘雨過萬籟清且極此時空    可</hi>
　<hi>以遺智識知君戰求勝尚倚功名力却下聽經徒      孤㠶有行色</hi>
林屋館即洞庭前代盖有宫館非今龍宇處也<hi>陳沈炯林屋館</hi>
<pb n="KR2k0013_WYG_015-7a"/>
　<hi>銘夫𤣥之又𤣥處衆妙之極可乎不可成道行之致斯盖寂寥窅㝠希微恍惚故非淮南八仙之圖賴卿</hi>
　<hi>九井之記至若崑山平圃銀牓相暉蓬閬仙宫金臺崛起南瞰胥臺傍連飛閣桂柱瓊軒闕  雲瑞銘曰</hi>
　<hi>大道既隠衆聖無門悠悠太極誰見𤣥根祈年立秦望仙表漢髣髴神靈依稀宫觀峩峩林屋輪奐徘徊</hi>
　<hi>庭羅花鳥室靜塵埃皮日休縹緲峯頭戴華陽帽手拄大夏笻清晨陪道侣来上縹緲峯帶露嗅藥蔓和</hi>
　<hi>雲尋鹿蹤時驚<graphic n="KR2794" url="https://raw.githubusercontent.com/kanripo/KR-Gaiji/master/images/KR2794.png" mimeType="image/png"/>
                        <graphic n="KR2332" url="https://raw.githubusercontent.com/kanripo/KR-Gaiji/master/images/KR2332.png" mimeType="image/png"/>䑕飛上千丈松翠碧内有室叩之虚䃔䃧        古穴下徹海視之寒鴻濛遇歇</hi>
　<hi>有佳思緣危無倦容湏臾到絶頂似鳥穿樊籠恐足蹈海日疑身凌天風衆岫㸃巨浸四方接圎穹似將</hi>
　<hi>青螺髻撒在明月中片白作越分孤嵐為吳宫一陣靉靆氣隠隠生湖東激雷與波起狂電將日紅礊礊</hi>
　<hi>雨㸃大金髇轟下空暴光隔雲閃髣髴亘天龍連拳百丈尾下拔湖之洪捽為一雲山欲與昭囘通移時</hi>
<pb n="KR2k0013_WYG_015-7b"/>
　<hi>却□下細碎衡與崧神物諒不測絶景尤難窮杖䇿下反照漸聞仙觀鐘煙波噴肌骨雲壑闐心胷竟死</hi>
　<hi>愛未足當生且歡逢不然把天爵自拜太湖公陸龜蒙左右皆跳岑孤峯挺然起因思縹緲稱乃在虚無</hi>
　<hi>裏清晨躋磴道便是孱顔始據石即更歌遇泉還徙倚花奇忽如薦樹曲渾成几樂靜煙靄知忘機猿狖</hi>
　<hi>喜頻攀峻過斗末造平如砥舉首閡青㝠㢠廻眸聊下眎髙帆大於鳥廣墠  纔類蟻就此㣲茫中爭先未</hi>
　<hi>嘗已葛洪話剛氣去地四十里茍能乗之遊止若道路耳吾將自峯頂便可朝帝扆盡欲活羣生不唯私</hi>
　<hi>一已超騎明月蜍復弄華星蘂却下蓬萊巔重窺清淺水身為大塊客自號天隨子他日向華陽敲雲問</hi>
　<hi>名氏皮日休桃花塢夤緣度南嶺盡日穿林樾窮深到兹塢逸興轉超忽塢名雖然在不見桃花發恐是</hi>
　<hi>武陵溪自閉仙日月倚峯小精舍當嶺殘耕垡將洞任㢠廻環把雲恣披拂閑禽啼呌窱險狖眠硉矹微風</hi>
<pb n="KR2k0013_WYG_015-8a"/>
　<hi>吹重嵐碧埃輕勃勃清隂減鶴睡秀色治人渴敲竹鬬錚摐弄泉爭咽嗢空齋蒸柏葉野飯調石髪空羨</hi>
　<hi>塢中人終身無履韈陸龜蒙行行問絶境貴與名相親空經桃花塢不見秦時人願此為東風吹起枝上</hi>
　<hi>春願此作流水潛浮蘂中塵願此為好鳥得棲花際鄰願此作幽蝶得隨花下賓朝為照花日暮作涵花</hi>
　<hi>津試為探花士出作偷桃臣桃源不我棄庶可全天真張袩洞庭南館詩一逕逗霜林朱欄遶碧岑地盤</hi>
　<hi>雲夢角山鎮洞庭心樹白看烟起沙紅見日沈還因此悲屈惆悵又行吟白居易早發洞庭閶門曙色欲</hi>
　<hi>蒼蒼星月髙低宿水光棹舉影摇燈燭動舟移聲拽管絃長漸看梅樹紅生日遥見包山白帶霜出郭已</hi>
　<hi>行十五里惟消一曲慢霓裳又洞庭小湖湖山上頭别有湖芰荷香氣占仙都夜含星斗分乾象曉映雷</hi>
　<hi>雲作畫圖風動綠蘋天上浪鳥棲寒照月中烏若非神物多靈迹爭得長年冬不枯方干早發洞庭長天</hi>
<pb n="KR2k0013_WYG_015-8b"/>
　<hi>接廣澤二氣共含秋舉目無平地何心戀直鈎孤鐘鳴大㟁片月落中流却憶䲭夷子當時此泛舟皮日</hi>
　<hi>休入林屋洞齋心已三日筋骨如烟輕腰下佩金獸手中持火鈴幽塘四百里中有日月精連亘三十六</hi>
　<hi>各各為玉京自非心至誠必被神物烹顧余慕大道不能惜微生遂招放曠侣同作幽憂行其門纔函文</hi>
　<hi>初若盤薄硎洞氣黑眣□苔髪紅鬇鬡試足值坎□低頭避崢嶸攀緣不知倦怪異焉敢驚匍匐一百步</hi>
　<hi>稍稍䇿可横忽焉白蝙蝠来撲松炬明人語散澒洞石響髙玲玎脚底龍蛇氣頭上波浪聲有時若服匿</hi>
　<hi>偪仄如見繃俄爾造平淡豁然逢光晶金堂似鐫出玉座如琢成前有方丈沼凝碧融人情雲漿湛不動</hi>
　<hi>璚露涵而馨潄之恐減筭酌之必延齡愁為三官責不敢攜一□昔云夏后氏於此藏真經刻之以紫琳</hi>
　<hi>祕之以丹瓊期之以萬祀守之以百靈焉得彼丈人竊之不加刑石匱一以出左神俄不扃禹書既云得</hi>
<pb n="KR2k0013_WYG_015-9a"/>
　<hi>吳國由是傾蘚縫纔半尺中有怪物腥欲去既嚄唶將廻又伶俜却遵舊時道半日出杳㝠屨泥  惹石</hi>
　<hi>髓衣濕沾雲英𤣥籙乏仙骨青文無絳名雖然入隂宫不得朝上清對彼神仙窟自厭濁俗形却怪造物</hi>
　<hi>者遣我騎文星陸龜䝉知名十小天林屋當第九以                        題之以左神理之</hi>
　<hi>天后非方瞳人不敢窺洞口魁堆僻邪輩左右専備守自                  唯君好竒士復嘯忘情</hi>
　<hi>友致傘在風林低冠入雲竇中深劇苔井傍坎纔藥臼石角忽支頤藤根時束肘初為大幽怖漸見微明</hi>
　<hi>誘屹若造靈封森如達仙藪嘗聞白芝秀狀與琅花偶又坐紫泉光甘如酌天酒</hi>
　<hi>雙斗何人能挹嚼餌以代漿糗却笑探五符徒勞步    真君不可見焚盥空遲久眷戀玉碣文行行但</hi>
　<hi>㢠廻首王禹偁洞庭山吳山無此秀乗暇一遊之萬頃湖光裏千家橘熟時平看月上早逺覺鳥歸遲近古</hi>
<pb n="KR2k0013_WYG_015-9b"/>
　<hi>誰真賞白雲應得知李彌大遊洞庭山昔白樂天為姑蘇太守遊洞庭山題詩翠峰寺有笙歌畫舟之句</hi>
　<hi>紹興壬子彌大守平江閲月而罷片㠶来遊首訪翠峯追懐古昔擬樂天體聊繼其韻時異事别各遂所</hi>
　<hi>適之樂爾詩云山浮羣玉碧空沈萬頃光涵㡬許深梵刹樓臺嘘海蜃洞天日月浴丹金秋林結綠留連</hi>
　<hi>賞春塢藏紅次第吟擬泛一舟追范蠡從来世味不闗心</hi>
<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>裏傍黿山下有良田二十頃<hi>皮日休<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>裏<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>裏何幽竒膏腴二十頃風吹稻</hi>
　<hi>花香直過黿山頂青苖細膩卧白羽悠溶靜塍畔起鸊鵜田中通舴艋㡬家傍潭洞孤戌當林嶺罷釣時</hi>
　<hi>煮菱停繰或焙茗峭然八十老生計於此永苦力供征賦怡顔過朝暝洞庭取異事包山極幽景念爾飽</hi>
　<hi>得知亦是遺民幸陸龜蒙山横路若絶轉檝逢平川川中水木幽髙下兼良田溝塍墮微溜桑柘含疎烟</hi>
<pb n="KR2k0013_WYG_015-10a"/>
　<hi>處處倚蠶箔家家下漁筌騃犢卧新□野禽爭折蓮試招搔首翁共語殘陽邊今來九州内未得皆恬然</hi>
　<hi>賊陣始吉語狂波又㓙年吾翁欲何道守此常安眠笑我掉頭去蘆中聞刺船余知隠地術可以齊真仙</hi>
　<hi>終當從之遊庶復全於天</hi>
石板在石公山前<hi>皮日休翠石數百步如板漂不流空疑水妃意浮出青玉洲中若瑩龍劒</hi>
　<hi>外唯疊蛇矛狂波忽然死浩氣清且浮似將翠黛色抹破太湖秋安得三五夕攜酒棹扁舟召取月夫人</hi>
　<hi>嘯歌於上頭又恐霄景闊虚皇拜仙侯欲建九錫碑當立十二樓瓊文忽然下石板誰能留此事少知者</hi>
　<hi>唯應波上鷗陸龜蒙一片倒山屏何時隳洞門屹然空闊中萬古波濤痕我意上帝命持来壓泉源恐為</hi>
　<hi>庚辰官囚怪力所掀又疑廣袤次零亂旋驚奔不然遭霹靂强半沈無垠如何造化手便截秋雲根往事</hi>
<pb n="KR2k0013_WYG_015-10b"/>
　<hi>不足問竒蹤安可論吾今病煩暑據簟常昏昏欲從石公乞        瑩理平如璊前後植桂檜東西置</hi>
　<hi>琴樽盡攜天壤徒浩唱羲皇言</hi>
黿頭山一名黿山在洞庭西山之東麓有石闖出如黿<lb/>
　首相𫝊以名一山皆青石温潤光瑩扣之琅琅有金<lb/>
　玉聲浙西碑石與壓砌緣池皆取此石而出不知其<lb/>
　數山如剝皮矣舊有神女祠<hi>韋應物黿頭山神女歌黿頭之山直上洞庭連</hi>
　<hi>青天蒼蒼煙樹閉古廟中有蛾眉成水仙水府沈沈行路絶蛟龍出没無時節魂同魍魎潛太隂身與空</hi>
　<hi>山長不滅東晉永和今㡬代雲髪素顔猶眄睐隂沈靈氣静凝美的皪龍綃雜瓊珮山精水魅不敢親昏</hi>
<pb n="KR2k0013_WYG_015-11a"/>
　<hi>明響像如有人蕙蘭瓊茅積煙露碧窻松月無冬春舟客經過奠椒醑巫女南音歌楚些碧水㝠㝠空鳥</hi>
　<hi>飛長天何處雲隨雨紅蕖緑蘋芳意多玉靈蕩漾凌清波孤峯絶島儼相向鬼嘯猿鳴垂女蘿皓雪瓊枝</hi>
　<hi>殊異色北方絶代徒傾國雲没烟消不可期明堂翡翠無人得精靈變態狀無方游龍宛轉驚鴻翔湘妃</hi>
　<hi>獨立九疑暮漢女菱歌春日長始知仙事無不有可惜吳宫空白首</hi>
禹期山在太湖中舊説禹導吳江以洩具區㑹諸侯於<lb/>
　此<lb/>
思夫山在太湖中舊説秦有逸人居此採藥不囘妻念<lb/>
　之而死後人哀之以名山<lb/>
<pb n="KR2k0013_WYG_015-11b"/>
踞湖山即横山也在城西南十五里以其背臨太湖若<lb/>
　箕踞之勢然錢氏有國日造寺於山下曰薦福寺至<lb/>
　今里人不以踞湖名山或以寺名名之山有五大塢<lb/>
　圗經又名五塢山五塢舊名不雅皇祐五年節度推<lb/>
　官馬雲三遊此山求其林澗之美峰壑之秀雲景之<lb/>
　麗泉石之怪因其物象各以美名名五塢踞湖即總<lb/>
　五塢之衆名為六題焉<hi>踞湖山山臨太湖上寺隠青蘿間五塢洞壑邃衆峯屏障</hi>
　<hi>環濃嵐面光彩驚波背潺湲雲歸定僧寂月伴樵夫還林墅掩蒙密級磴容躋攀錢氏建圭社此地為家</hi>
<pb n="KR2k0013_WYG_015-12a"/>
　<hi>山芳桂塢森森芳桂樹團團削青玉春花飛澗户秋實墜巖曲霜條封翠紫風葉摇香緑下有幽棲人結</hi>
　<hi>芳避世俗學仙讀丹經好道探藥籙植根滿羣峰不使樵斧觸      飛泉塢髙崕落飛泉深源味冷冽</hi>
　<hi>雲津留玉乳石髓澄金屑淙淙危磴響滴滴蒼蘚缺濺沫灑明珠滿澗融寒雪岩夫就潄飲姬子臨浣潔</hi>
　<hi>不獨愈痼疾自可清内熱脩竹塢檀欒徧岩川幽谷氣象鮮風玉自宫徴秋籟成管絃夕靄起碧霧晨曦</hi>
　<hi>生綠煙花繁紫鳯飽質勁蒼虬攣藤蘿交密䕃仰不見雲天欲訪桃源路塢塢疑相連丹霞塢東澗岩谷</hi>
　<hi>秀粲然金碧麗亘野丹氣明向曙霏烟霽磴瀉紅玉泉林䊸赤鳯髻日出諸峯上月皎半天際幽谷紓絳</hi>
　<hi>繒層崕榮錦<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>羨此山居人蕭然逺塵世白雲塢君尋白雲塢最近林澗西永日抱幽石因風度清溪炎</hi>
　<hi>隨夏景變凉髙秋氣凄素靄生巘崿練光帶虹霓潤澤施天下還返故山棲深惟賢士志出處可與齊訪</hi>
<pb n="KR2k0013_WYG_015-12b"/>
　<hi>踞湖山人仇君隠居雞犬眠雲白日空暮春花木滿川紅茶甌香沸松林火藥杵聲清石澗風玉帛未聞</hi>
　<hi>招處士神仙今喜識臺翁夕陽半局殘棊在醉倚岩邊紫桂叢</hi>
秦餘杭山即陽山也越入吳夫差晝夜馳走達於秦餘<lb/>
　杭飢得生稻而食之曰是公孫聖所言不得火食走<lb/>
　傽偟耶呼公孫聖三呼三應夫差大懼有頃越兵大<lb/>
　至遂擒之<lb/>
□山吳王旦食於□即此山<lb/>
東獄西獄二山在太湖中吳王於此置男女二獄<hi>楊備雷霆</hi>
<pb n="KR2k0013_WYG_015-13a"/>
　<hi>號令雪霜威二獄東西鎻翠微髣髴酆都叢棘地岩扉應是古圜扉</hi>
栗山一名新石頭山上有飛泉石松有吳先主刻題處<lb/>
　石杵西有金古於山採金劉道真記云縣西有名山<lb/>
　絶頂之上有石甑一人摇輒動與千人不異<hi>吳地記</hi>
會骸山相𫝊帶海有此山𫝊有金牛昔有兄弟三人共<lb/>
　鑿求之坎崩同死因以會骸為名<hi>吳郡緣海四縣記</hi>
虞山在常熟縣海虞縣西六里有虞山上有仲雍塚海<lb/>
　虞即常熟也<hi>陸道瞻吳郡記</hi>
<pb n="KR2k0013_WYG_015-13b"/>
鶴阜山亦名岝㠋山世𫝊禹治水時令童男童女入太<lb/>
　湖引出此山欲以填水至鶴邑墟不肯進因此以名<lb/>
　或云即師子山也<lb/>
胥女山在白石山<lb/>
小雞山在震澤西出胥門西行四十里過光福市市西<lb/>
　五里土山也陸龜蒙采樵之處<lb/>
陸山有石匱<lb/>
故治山一峰上有碑云是徐水曹壇天帝曲水之曹旱<lb/>
<pb n="KR2k0013_WYG_015-14a"/>
　牽牲至塘頂祀之則有暴水洗塘<lb/>
長檣山秦始皇鑿山以造帆檣因名<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_015-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻十五<lb/>
</p>
<p>
</p>
  </div>
<div>
                <head>吳郡志巻十六</head>
    <p>
<pb n="KR2k0013_WYG_016-1a"/>
欽定四庫全書<lb/>
　吳郡志巻十六　　　　　宋　范成大　撰<lb/>
　　虎丘<lb/>
虎丘山又名海湧山在郡西北五里遥望平田中一小<lb/>
　丘吳地記云去吳縣西九里二百步髙一百三十尺<lb/>
　周二百十丈比入山則泉石竒詭應接不暇其最者<lb/>
　劒池千人坐也劒池吳王闔廬葬其下以扁諸魚腸<lb/>
　等劒各三千殉焉故以劒名池葬之三日有白虎踞<lb/>
<pb n="KR2k0013_WYG_016-1b"/>
　其上故山名虎丘唐避諱曰武丘劒池浙中絶景兩<lb/>
　岸劃開中涵石泉深不可測王禹偁序蘇文忠公軾<lb/>
　詩形容甚工千人坐生公講經處也大石盤陀數畆<lb/>
　髙下如刻削亦它山所無又有秦王試劒石㸃頭石<lb/>
　憨憨泉皆山中之景好事者云天下名山所見不及<lb/>
　所聞獨虎丘所聞不及所見也其古事載𫝊記尤多<lb/>
　晉王珣虎丘記曰山大勢四面周囘嶺南則是山徑<lb/>
　兩面壁立交林上合蹊路下通升降窈窕亦不卒至<lb/>
<pb n="KR2k0013_WYG_016-2a"/>
　珣又為銘序云武丘山先名海湧山吳越春秋曰闔<lb/>
　閭死葬於國西北虎丘穿土為山積壤為丘餘見雲<lb/>
　巖寺及往蹟冢墓攷證等門<hi>獨孤及夜宴序云方今内有夔龍臯伊以佐百</hi>
　<hi>揆外有方叔召虎以守四海天下之人髙枕無事則琴壺以宴朋友笑歌以展霞月吾黨之職也我是以</hi>
　<hi>有今兹虎丘之㑹巖巖虎丘奠呉西門崒然如香樓金道自下方而踴鏁丹霞白雲於蓮宫之内㑹之日</hi>
　<hi>和氣滿谷陽春逼人巖烟掃除肅若有待余與友人亂行於鷗鳥銜流霞之杯而羣嬉乎其中笑向碧潭</hi>
　<hi>與松石道舊兕觥既發賔主醉止狂歌送酒坐者皆和吳趍敷奏雲去日没梵天月白萬里如練松隂依</hi>
　<hi>依狀若留客于斯時也挽雲山為我輩視竹帛如草芥頽然樂極衆慮皆遣於是奮髯屢舞而歎今夕何</hi>
<pb n="KR2k0013_WYG_016-2b"/>
　<hi>夕同者八人醉罷皆賦以為此山故事皎然陪陸長源裴樞遊武丘雲水夹雙刹遥疑涌平陂入門見蔵</hi>
　<hi>山元化何由窺曳組探詭怪停驄訪幽竒情髙氣為爽徳暖春亦隨瑶草自的皪黄樓爭蔽虧金精發壊</hi>
　<hi>陵劒彩沈靈池一覽匝天界中峰步未移應來遠公石列坐援松枝李峴劒池闔閭葬日勞人力秦帝穿</hi>
　<hi>來役鬼功澄碧尚疑神物在等閑雷雨起潭中趙嘏虎丘贈魚處士蘭若雲深處前年客重過巖空秋色</hi>
　<hi>動水闊夕陽多早負江湖志今如鬂髮何惟君閑勝我釣艇在煙波皮日休虎丘寺西小溪閑泛詩鼓子</hi>
　<hi>花明白石㟁桃枝竹覆翠嵐溪分明似對天台洞應厭頑仙不肯迷陸龜䝉樹號相思枝拂地鳥語提壺</hi>
　<hi>聲滿溪雲涯一里千萬曲直是漁翁行也迷許渾暫引寒泉濯遠塵此生多是異鄉人荆溪夜雨花飛疾</hi>
　<hi>呉苑秋風月落頻萬里髙低雲外路百年榮辱夢中身世間誰似西林客一卧煙霞四十春權徳輿酬陸</hi>
<pb n="KR2k0013_WYG_016-3a"/>
　<hi>四十虎丘對月東風變蘅薄時景日妍和更想千峰夜浩然幽意多蕙香襲閑趾松露滴喬柯潭影漾霞</hi>
　<hi>月石牀封薜蘿夫君丱歳時巳負青㝠姿龍虎一門盛淵深四海推駸駸步騕褭婉婉翥長離𤣥圃盡瓊</hi>
　<hi>樹家林輕桂枝聲榮徒外奬恬淡方自適逸氣凌顥清仁祠訪金碧芊眠瑶草秀斷續雲竇滴芳訊發幽</hi>
　<hi>緘新詩比良覿故人石渠署美價滿中朝落日杉松直芬芬蘭杜飄䧺詞鼔溟海曠度豁煙霄營道幸同</hi>
　<hi>術論心皆後凋循環伐木詠緬邈招隠情慙兹臃腫才愛彼潺湲清拘牽尚多故夢想何由并終結方外</hi>
　<hi>期不待華髪生白居易香刹看非遠祇園入始深龍蟠松矯矯玉立竹森森怪石千僧坐靈池一劒沈海</hi>
　<hi>當亭兩面山在寺中心酒熟憑花勸詩成倩鳥吟寄言軒冕客此地好抽簮○夜遊西武丘不厭西丘寺</hi>
　<hi>閒来即一過舟船轉雲島樓閣出烟蘿路入青松影門臨白月波魚跳驚秉燭猿覷怪鳴珂摇曳雙紅斾</hi>
<pb n="KR2k0013_WYG_016-3b"/>
　<hi>娉婷十翠娥遊山數㡬何香花助羅綺鍾梵避笙歌領郡時將久          一年十二度非少亦非多</hi>
　<hi>○武丘寺路自開山寺路水陸往来頻銀勒牽驕馬花船載麗人芰荷生欲遍桃李種仍新</hi>
　<hi>别銀泥好住湖隄上長留一道春○武丘寺路宴留      裙映錦障泥畫舸停橈馬簇蹄清管曲終鸚</hi>
　<hi>鵡語紅旗影動䮂□嘶漸銷醉色朱顔淺欲語離情翠黛低莫忘使君吟詠處女墳湖北虎丘西</hi>
　<hi>李紳秋山古寺東西遠竹院松門悵望同幽鳥靜時侵徑月野煙消處滿林風塔分朱鴈餘霞外刹對金</hi>
　<hi>螭落照中官備散寮身却累往来慙謝二蓮宫劉禹錫青林虎丘寺林際翠微路立見山僧来遥從鳥飛</hi>
　<hi>處兹峰淪寳玉千載惟丘墓埋劒人空𫝊鑿山龍已去捫蘿披翳薈路轉夕隂遽虎嘯涯谷寒猿鳴松杉</hi>
　<hi>暮徘徊北樓上海江窮一顧日映千里㠶鴉歸萬家樹暫因惬所適果得捐外慮庭暗棲還雲簷香滴甘</hi>
<pb n="KR2k0013_WYG_016-4a"/>
　<hi>露久迷空寂理多為聲華故永欲投此山餘生豈能誤劉禹錫虎丘見元相公題名愴然有詠滻水送君</hi>
　<hi>君不還見君題字虎丘山因公蚤貴兼才美不得多時在世間○登虎丘望海樓獨宿望海樓夜深珍木</hi>
　<hi>冷僧房已閉户山月方出嶺碧池涵劒彩寳刹傜星影却憶郡齋中虚眠此時景清逺道士同沈恭子遊</hi>
　<hi>虎丘我本長殷周遭罹厯秦漢四瀆與五嶽名山盡幽竄及此寰區中始有近峰翫近峰何鬰鬱平湖渺</hi>
　<hi>瀰漫吟挽川之隂步上山之岸山川共澄澈光彩交凌亂白雲蓊欲歸青松忽消半客去川島静人来山</hi>
　<hi>鳥散谷深中見日崖幽曉非旦聞子盛游遨風流足詞翰嘉兹好松石一言常累歎勿謂余鬼神忻君共</hi>
　<hi>幽賛顔真卿刻清遠道士詩因而繼作不到東西寺于今五十春朅來從舊賞林壑宛相親呉子多藏日</hi>
　<hi>秦皇厭勝辰劒池穿萬仞盤石坐千人金氣騰為虎琴臺化若神登壇仰生一捨宅歎珣珉中嶺分雙樹</hi>
<pb n="KR2k0013_WYG_016-4b"/>
　<hi>迴巒絶四鄰窺臨江海接崇飾四時新客有神仙者於兹雅麗陳名髙清遠峡文聚斗牛津迹異心寧間</hi>
　<hi>聲同質豈均悠然千載後知我挹光塵李徳裕追和顔真卿茂苑有靈峯嗟余未遊觀藏山在平陸壊谷</hi>
　<hi>為髙岸岡繞數仭牆巗潛千丈榦乃知造化意囘斡資竒翫鏐騰昔虎踞劒没常龍煥潭黛入海底崟岑</hi>
　<hi>聳霄半層巒未昇日哀狖寧知旦緑篠夏凝隂碧林秋不換冥搜既窈窕㢠廻望何蕭散川晴嵐氣收江春</hi>
　<hi>襍英亂逸人綴清藻前哲留篇翰共和哀玉音皆舒文繡段難追彦囘賞                      徒</hi>
　<hi>起興公歎一夕如再升含毫星斗爛皮日休追和清遠道士詩序虎丘山有清遠道士詩一首其所稱自</hi>
　<hi>殷周而厯秦漢迄于近代抑二千年未以鬼神自謂亦怪之甚者格之以清健飾之以俊麗一句一字若</hi>
　<hi>奮若搏彼建安詞人倘在不得居其右矣顔太師魯公愛之刻於巖際并有繼作李太尉衛公欽清遠之</hi>
<pb n="KR2k0013_WYG_016-5a"/>
　<hi>髙致慕魯公之素尚又次而和之顔之敘事也典李之屬思也麗並一時之寡和又幽獨君詩二首亦甚</hi>
　<hi>竒愴余嗜古者觀而樂之因總而為和答不知孰氏之作其辭古而悲亦存于萹末噫清遠道士果鬼神</hi>
　<hi>乎抑道家者流乎抑隠君子乎詞則巳矣人則吾不知也詩云成道自衰周避世窮炎漢荆杞雖云梗烟</hi>
　<hi>霞尚容竄兹岑信靈異吾懐慝流翫石澀古鐵鉎嵐重輕埃澷松膏膩幽逕蘋沫著孤岸諸蘿幄幕暗衆</hi>
　<hi>鳥陶匏亂巖罅地中心海光天一半𤣥猿行列歸白雲次第散蟾蜍生夕景沆瀣餘清旦風人採幽什墨</hi>
　<hi>客學靈翰嗟余慕斯文一詠復三歎顯晦雖不同兹吟粗堪贊陸龜䝉追和清遠道士一代先後賢聲容</hi>
　<hi>劇河漢况兹邁古士復厯蒼崖竄辰經㡬十萬邈與靈夀翫海嶽尚推移都鄙固蕪澷羸僧下髙閣獨鳥</hi>
　<hi>没遠岸嘯初風雨来吟餘鐘唄亂如何鍊精魂萬祀忽欲半寧為斷臂憂肯作秋柏散吾聞酆宫内日月</hi>
<pb n="KR2k0013_WYG_016-5b"/>
　<hi>自昏旦左右修文郎縱横灑萹翰斯人久溟漠得不垂慨歎庶或有神交相從重興賛陸龜䝉補沈恭子</hi>
　<hi>詩序案清逺道士詩題中有沈恭子同遊既為神怪之儔得非姓氏諡為恭子乎趙宣子韓獻子之類耶</hi>
　<hi>恭子美諡也而詩中有風流詞翰之稱豈獨唱而不和者歟疑闕其文以為恭子之恨乃作一章存於萹</hi>
　<hi>中亦補亡之義也詩云靈質貫軒昊遐年越商周自然失遠裔安得怨寡儔我亦小國𦙍易名慚見優雖</hi>
　<hi>非放曠懐雅奉逍遥遊攜手桂枝下屬詞山之幽風雨一以過林麓颯然秋落日倚石壁天寒登古丘荒</hi>
　<hi>泉巳無夕敗葉翳不流亂翠缺月隠衰紅清露愁覽物性未逸反為情所囚異材偶絶境佳藻窮冥搜虚</hi>
　<hi>傾寂寞音敢作雜佩詶晁迥遊虎丘詩序余罷掌賦東陽歸次蘇臺時故人王士龍飲餞乎閶門且曰虎</hi>
　<hi>丘山寺吳中勝槩不越數里可能遊乎余沛然惬心諾而偕往由枝派乗扁舟嘯清風目幽趣棹工叢力</hi>
<pb n="KR2k0013_WYG_016-6a"/>
　<hi>葉舟如飛拂白英以半開縈紅樹以傍出簉詣幽境夐無纎塵相與披煙蘿凌磴道杳疑天外作為佛宫</hi>
　<hi>俯臨劒池呀若斷㟁磊砢崷崒不能形容肆凝覽以東周惜頽景之西匿一觴一詠柅興而還遂裁八章</hi>
　<hi>以表嘉會時淳化四載自序詩云餞别閭門復少留故人邀我浣離愁旋沾美醖乗漁艇急棹斜陽到虎</hi>
　<hi>丘千古劒池呀怪石一方金地枕清流歸時眷戀情無限不得從容秉燭遊王禹偁蘚牆圍着碧孱顔曽</hi>
　<hi>是當年海湧山盡把好峯藏寺裏不教幽境落人間劒池草色經冬在石座苔花自古斑珍重晉朝吾祖</hi>
　<hi>宅一㢠廻來此便忘還○遊虎丘觀白𫝊舊題因而有作樂天曽守郡酷愛虎丘山一年十二度五馬來松</hi>
　<hi>闗我今方吏隠心在雲水間野性羣麋鹿忘機狎鷗鷴乘興即一到興盡聊自還不知使君貴何似長官</hi>
　<hi>閒○徒勞官職在天涯一望家園一淚垂不是虎丘多勝槩拂衣歸去已多時○吳王墓惜哉吳王墓秦</hi>
<pb n="KR2k0013_WYG_016-6b"/>
　<hi>帝欲開破應笑埋金玉千年賈餘禍不待虎跡銷已聞鮑車過又是驪山頭炎炎三月火陳堯佐雲際樓</hi>
　<hi>臺樹杪軒孤松千尺聳平田危欄逺思微吟好隠隠秋帆半入天○人間靈迹遍曽遊秖欠吳門訪虎丘</hi>
　<hi>今日偶來無限感闔閭墳左劒池頭丁謂久塵黄閤侍威顔忽擁髙牙出帝闗玉珮乍辭文石陛錦衣重</hi>
　<hi>到虎丘山仙飆時傍潺湲起珍羽多從杳靄還官大寵深難得暇林泉懐舊是偷閒○梅詢鳯池初下陟</hi>
　<hi>孱顔虎寺重遊啟舊闗金鉞𫝊呼投釣渚寳天輝映讀書山卧龍昔日曽三顧遼鶴千年始一還應為蒼</hi>
　<hi>生湏再起草堂蘿幄詎容閒范仲淹昔見虎耽耽今為佛子巖雲寒不出寺劒淨未離潭幽步蘿垂徑髙</hi>
　<hi>禪雪閉庵吳門十萬户烟瓦亘東南蔣堂虎丘何為山鯨波湧而顯      惟青鎮一隅峙秀狀無限遥</hi>
　<hi>峯乃衆隂四望拱孤巘上有梵王家髙壓長洲苑遊人接踵來千里必重趼奔走趨層巔凌競陟雲棧下</hi>
<pb n="KR2k0013_WYG_016-7a"/>
　<hi>瞰洞庭卑傍睨靈巖淺巍乎屹寳閣仰之目睛眩中有明光書麗若日星烜三朝所祕蔵百靈共幽贊兹</hi>
　<hi>焉真福庭瞻者皆色灑塔頂拂彤霞山脚環清</hi>　<hi>夐覺塵世非恍如化城現北崕宿雪寒東阜晨曦暖</hi>
　<hi>隂森巖腹空詰屈廊腰轉秋磬落雲端宵燈耿天半處者病惱蠲来者鈍根遣予膺邦寄時所厯遊屐遍</hi>
　<hi>不領旌旗行恐驚禽鹿散捫蘿窮邃深據檻望平遠尋幽既歡欣訪古或興歎葬金墳已隳淬劒池猶漫</hi>
　<hi>冰霰凋古杉講石存譏朱丹浮斷簡賢留風什遺墨      珍重        評鬼詩誕唐</hi>
　<hi>羅粉版險語悉冥搜清景不可逭書龍蛇不疑篆國朝有筆札巖壁刻稜婉刀矟君謨</hi>
　<hi>住日營繕二美賁禈扄千古駭人眼於時出世師淨        發緣善侣臻畢力梓工僝紺宇生光輝勝</hi>
　<hi>槩如采絢海衆咸安棲宗風愈恢闡迦陵覺音清石室驚籌滿自惟挂纓歸心與紛挐斷每来尋香刹常</hi>
<pb n="KR2k0013_WYG_016-7b"/>
　<hi>得峩野升久留蓮漏移相接犀談欵露井汲雲漿一    冰甆試芳荈最憐草樹春幾愛烟嵐晚願借</hi>
　<hi>庵石於兹修止觀○林端生色美新晴樓閣依山若畫屏石座最宜人選勝劒池潛想地遺靈僧窻松竹</hi>
　<hi>冬尤茂寺路煙霞晝亦㝠自愧踰年假麾守一廻方得扣禪扃張伯玉東客從来過虎丘橘花渡口維扁</hi>
　<hi>舟闔閭宫殿不可見但對古塔寒颼飀憶昔吳王全盛日水犀十萬横吳鈎楚山既掘荆人塚越嶺仍將</hi>
　<hi>句踐囚豈謂西施能破國誰知麋鹿上臺遊惟有吳王在時月夜深閑照劒池秋王紳山頭古寺多陳迹</hi>
　<hi>故國空餘氣象䧺霸業巳隨流水去闔閭墳草又西風蘇軾入門無平地石路穿細嶺隂風生澗壑古木</hi>
　<hi>翳潭井湛盧誰復見秋水光耿耿鐵花秀巖壁殺氣噤蛙黽幽幽生公堂左右立頑礦當年或未信異類</hi>
　<hi>服精猛胡為百歳後仙鬼互馳騁窈然留清詩讀者為悲哽東軒有佳致雲水麗千頃熙熙覽生物春意</hi>
<pb n="KR2k0013_WYG_016-8a"/>
　<hi>破凄冷我来屬無事暖日相與永喜鵲翻初旦愁鳶蹲落景坐見漁樵還新月溪上影悟彼良自咍歸田</hi>
　<hi>行可請○和劉孝叔㑹虎丘白簡威猶凛青山興已濃鶴閑雲作氅駞卧草埋峯跪屐若可教卜鄰應更</hi>
　<hi>容因公問囘老何處定相逢○太常齋未解不肯對纎穠只遣三千履来遊十二峯林空答清唱潭淨寫</hi>
　<hi>衰容歸去瑶臺路還如月下逢朱長文蒲章諸公唱和詩題辭虎丘之景盖有三絶望山之形不越岡陵</hi>
　<hi>而登之者見層峯峭壁勢足千仭一絶也近臨郛郭矗起原隰旁無連屬萬景都㑹西聮穹窿北亘海虞</hi>
　<hi>震湖滄洲雲氣出没廓然四顧指掌千里二絶也劒池泓渟徹海浸雲不盈不虚終古湛湛三絶也兼是</hi>
　<hi>絶景冠以佛宫寳塔精廬重樓飛閣碕礒崚嶒梯巖架壑東南之勝罕出其右故自晉唐至于聖朝儒先</hi>
　<hi>文士宗工逸客風什相繼皆嘗集録吳郡詩得虎丘之作七十餘萹其遺落而失𫝊者又可勝道哉左丞</hi>
<pb n="KR2k0013_WYG_016-8b"/>
　<hi>河東蒲公自杭帥鄆弭節閶扉一登此山坐小吳㑹歎賞不巳形于詠歌於是樞密豫章章公使君劉公</hi>
　<hi>通守王君欣聞嘉製屬而和之思與境㑹情以辭宣髙義薄雲霞正聲合鍾律足以為海湧之榮觀中吳</hi>
　<hi>之美實使顔李大句劉白髙風不専美于是矣蒲公又有六詠刻之它石云元祐三年四月蘇州州學教</hi>
　<hi>授朱長文題蒲宗孟長松遶步水灣環寺據吳王塚墓間瘦石千層開碧玉疎圍十里裹青山壁從地上</hi>
　<hi>嶃巗起雲出門前自在閑零落生公講臺下無人説法但空還○遊虎丘因書錢塘舊遊失却湖山恨去</hi>
　<hi>舟新年無意作春遊東風昨夜思龍井曉雨全家入虎丘望見遠峯疑石衖      悞尋歸路認花樓</hi>
　<hi>城明朝一出閶門去清夢遥知在兩州章子厚闔閭  外小層巒瘦竹寒松數里間並㟁逢僧知近寺入</hi>
　<hi>門鑿石漸登山純鈎劒化空池在幽獨詩成白日閒遊客幸無官事束何湏齋舫歛昏還○𫝊聞城角艤</hi>
<pb n="KR2k0013_WYG_016-9a"/>
　<hi>行舟自擁笙歌選勝遊偶為寒江阻潮汐再容清賞屬林丘燕囘吳苑風和雪夢斷錢塘月滿樓盡把蘇</hi>
　<hi>杭好烟景醉吟將去詫東州蘇舜欽重事飄然付一舟吳山蕭寺且淹留白雲已有終身約醁酒聊驅萬</hi>
　<hi>古愁峡束蒼淵深貯月巖排紅樹巧裝秋徘徊欲出向城市引領烟蘿空自羞楊備闔閭城見古荒丘雲</hi>
　<hi>裏鐘聲滿寺樓白虎金晶人不見昔曽䧺踞此山頭○劒池三尺龍盤古到今波光凝碧暮雲深沈絲不</hi>
　<hi>斷應無底山脚池心徹海心○試劒石白刃凝霜照水寒當時入匣便㢠廻鑾巖前片石猶中斷切玉如泥</hi>
　<hi>也不難○生公講堂海上名山即虎丘生公遺跡至今留當年説法千人坐曽見巖邊石㸃頭孫覿冬温</hi>
　<hi>陽久亢一雪意頗快乗興泛扁舟出郭信如邁放棹得虎丘恍然銀色界瑶山夹細逕瓊樹偃曲蓋引歩</hi>
　<hi>到層樓極目吳城隘飛鸞翔空中千峯羃天外景虚雲可凌寒重酒易解羣児慶老翁於此氣不憊○多</hi>
<pb n="KR2k0013_WYG_016-9b"/>
　<hi>病身如寄長貧氣自華只將窮事業便當老生涯泥飲醉生纈挑燈喜見華慇懃香火社問病到毗耶禪</hi>
　<hi>客青鞋軟詩翁白㡌斜驚囘蝶栩栩喜聽鵲查查推户風敲竹登牀雨散花匆匆一笑許隻履上青霞程</hi>
　<hi>俱四顧渺平野孤撐見林丘常疑湧地出倘復海所浮上有千人臺靈蹤想前修無情契深義頑石亦㸃</hi>
　<hi>頭下有百尺淵神光干斗牛隂崖不見日草木皆先秋兩晉多達士東亭抑其流結廬遠車馬寄此山之</hi>
　<hi>幽一朝施白足棄去如毛輶矧伊桑下宿肯作賈胡留○尋壑復經丘人看李郭舟藤花多背日桐葉最</hi>
　<hi>知秋虎去藜藿盡龍歸蛙黽愁振衣臨石壁未羨習池遊何麒平地涌巖壑稜層驚大雄何曽逺人世真</hi>
　<hi>欲傍天宫白虎威靈在赤烏縁影空生公能説法音與塔鈴同方惟深晉人事髙曠所得多竒僻雲巖佛</hi>
　<hi>子廬曽為二王宅當時槃樂地俯仰成今昔林泉亦余好徘徊想遺跡那知非昔人復作登臨客○劒池</hi>
<pb n="KR2k0013_WYG_016-10a"/>
　<hi>雲崖倚天開蒼淵下澄澈世傳靈劒飛山石千丈裂神蹤去不返今作蛟龍穴是非漭難詰歳久多異説</hi>
　<hi>惟當清夜来静賞潭上月○千人石生公天人師講法花雨墮當時聽法衆片石千人坐山祗常䕶持山</hi>
　<hi>鳥不敢汚野人心茫然傲蕩多酒過醉来不肯歸石上看雲卧方仲荀海湧起平田禪扉古木間出城先</hi>
　<hi>見塔入寺始登山堂靜參徒散巢喧乳鶴還祖龍求寳劒曽此鑿孱顔王禹偁劒池銘并序虎丘劒池泉</hi>
　<hi>石之竒者也吳地記引秦皇之事以為詭説考諸舊史則無聞焉矧儒家者流不可語怪因為銘以辯之</hi>
　<hi>銘曰茂苑之側震澤之□窺巖巖虎丘沈沈劒池峻不可以仰視深不可以下  我疑乎太極作怪化工</hi>
　<hi>好竒水物設險山妭忌危陷其泉也盖取諸坎磔其石也以象乎離艮有止兆䝉無亨期搆此屯難成乎</hi>
　<hi>險巇直恐夏后弗能導之豈惟秦皇而能肇兹盖其始也一氣發泄兩儀分别爭融鬭結擊搏而裂斷壁</hi>
<pb n="KR2k0013_WYG_016-10b"/>
　<hi>雙揭摩雲不徹翠秃青殘挫銳而中絶寒流下咽犇山未決雪壅雷收抝怒而曲折蹙束湍瀨呀槎洞穴</hi>
　<hi>鰌翻成窟龍戰有血匪自人力盖從天設誰謂一拳登之惟艱誰謂一勺挹之不竭池實自然劒何妄𫝊</hi>
　<hi>我欲涉道如池之淵我欲立節如石之堅位以道取名以節全濡筆池心勒銘山巔破衆惑焉言余志焉</hi>
　<hi>徐闕劒去池空一水寒遊人到此凭欄干年來是事消磨盡只有青山好靜看</hi>
　<lb/>
　<lb/>
　<lb/>
　吳郡志巻十六<lb/>
</p>
<p>
</p>
  </div>
<div>
                <head>吳郡志巻十七</head>
    <p>
<pb n="KR2k0013_WYG_017-1a"/>
欽定四庫全書<lb/>
　吳郡志巻十七　　　　　宋　范成大　撰<lb/>
　　橋梁<lb/>
唐白居易詩曰紅欄三百九十橋本朝楊備詩亦云畫<lb/>
橋四百則吳門橋梁之盛自昔固然今圖籍所載者三<lb/>
百五十九橋在郡城者今以正中樂橋為凖分而為四<lb/>
達隨方敘之門外及外縣略附見焉<lb/>
　樂橋之東北<hi>婁門齊門</hi>
<pb n="KR2k0013_WYG_017-1b"/>
　　百口橋在長洲縣東東漢顧訓五世同居族聚百口<lb/>
　　　衣食均等尊卑有序因其所居以名橋俗𫝊子<lb/>
　　　孫多不能辨架上之衣歳朝㑹集子孫悉坐依<lb/>
　　　次行酒三歳以上者並自知位次不虧其禮故<lb/>
　　　俗又名試飲橋<lb/>
　　臨頓橋在長洲縣北臨頓吳時館名取之臨頓宅<lb/>
　　　者是也又吳地記名吳王親征夷人頓軍憩歇<lb/>
　　　宴設軍士因此置橋唐陸魯望常居其旁<hi>皮日休共</hi>
<pb n="KR2k0013_WYG_017-2a"/>
　　　<hi>老林泉忍暫分此生應不識廻文㡬枚竹笥送徳曜一乗柴車迎少君舉案品多緣澗藥承家</hi>
　　　<hi>事少為溪雲居然自是幽人事輒莫教他孫夀聞</hi>
　　苑橋在報恩光孝寺之西故𫝊闔閭有苑囿在其<lb/>
　　　傍定跨橋下長洲縣前舊為闔閭故跡縣前東<lb/>
　　　南故𫝊皆闔閭苑囿遊憩之地<lb/>
　　顧家橋顧悌仕吳為虎頭將軍父亡五日絶漿而<lb/>
　　　死郡人為之造橋<hi>吳地記</hi>
　　四通橋<hi>紹興二十六年建</hi>
<pb n="KR2k0013_WYG_017-2b"/>
　　定跨橋吳王闔閭造<hi>吳地記</hi>
　　開明橋　　　醋坊橋　　　金師堂橋<lb/>
　　馬黄橋　　　管家橋　　　紅爐子橋<lb/>
　　換馬橋　　　瓶場橋　　　永福寺橋<lb/>
　　北倉橋　　　天心橋　　　宫橋<lb/>
　　廣化寺橋　　金師子橋　　靈鷲寺西橋<lb/>
　　鶴舞橋<hi>又吳地記云夫差女勝玉出葬日仙鶴舞引羣鳴於市因號橋曰鶴舞或又云春申</hi>
　　<hi>君所立也</hi>
<pb n="KR2k0013_WYG_017-3a"/>
　　中路橋　　　狄勝橋　　　華家橋<lb/>
　　跨塘橋　　　北新橋　　　蔣家橋<lb/>
　　院子橋　　　新街橋　　　吳郎橋<lb/>
　　廟堂橋　　　任蔣橋　　　南新橋<lb/>
　　周通橋　　　縣東橋　　　徐思橋<lb/>
　　顧周橋　　　雙板橋　　　大郎橋<lb/>
　　衆喜橋　　　雪糕橋　　　積慶橋<lb/>
　　蘇軍橋　　　衆安橋　　　通利橋<lb/>
<pb n="KR2k0013_WYG_017-3b"/>
　　慶厯橋　　　華陽橋　　　迎春橋<lb/>
　　寺莊橋　　　奚家橋　　　富孫橋<lb/>
　　魏家橋　　　唐家橋　　　羅家橋<lb/>
　　熙寧橋　　　廟堂橋　　　張香橋<lb/>
　　胡家橋　　　斜路橋　　　程家橋<lb/>
　　棧橋　　　　花橋　　　　東石塘橋<lb/>
　　東章家橋　　錢都衙橋　　兵馬使橋<lb/>
　　胡廂使橋　　打急路橋　　北張家橋<lb/>
<pb n="KR2k0013_WYG_017-4a"/>
　　朱馬交橋　　南張家橋　　徐鯉魚橋<lb/>
　　廣化寺後橋　北禪寺西橋　北禪寺前橋<lb/>
　　北禪寺東橋　長洲縣前橋　天官寺前橋<lb/>
　　天官寺西橋　萬夀寺東橋　資夀寺西橋<lb/>
　　資夀寺後橋　祥符寺東橋　東周太保橋<lb/>
　樂橋之西北<hi>閶門</hi>
　　臯橋在吳縣西北閶門内漢議郎臯伯通居此橋<lb/>
　　　側因名之<hi>李紳伯鸞憔悴甘飄寓非向囂塵隠姓名鴻鵠羽毛終有志素絲琴瑟自</hi>
<pb n="KR2k0013_WYG_017-4b"/>
　　　<hi>諧聲故橋秋月無家照舊井寒泉見底清猶有餘風未磨滅至今鄉里重和鳴</hi>
　　三太尉橋<lb/>
　　都亭橋<hi>在吳縣西北故𫝊吳王夀夢嘗於此作都亭以招賢士</hi>
　　至徳廟橋<hi>在太伯廟前以廟故名</hi>　　　張廣橋<lb/>
　　慈悲橋　　　烏盆橋　　　鄔家橋<lb/>
　　榖市橋　　　小市橋　　　小平橋<lb/>
　　普濟橋　　　魚行橋　　　桞毅橋<lb/>
　　虎蹲橋　　　梵門橋　　　徐胡橋<lb/>
<pb n="KR2k0013_WYG_017-5a"/>
　　劉家橋　　　夀聖橋　　　華家橋<lb/>
　　楊家橋　　　徐家橋　　　仰家橋<lb/>
　　鳯凰橋　　　髙家橋　　　廣書橋<lb/>
　　席家橋　　　沈家橋　　　方廣橋<lb/>
　　徳慶橋　　　翁家橋　　　丁家橋<lb/>
　　艇船橋　　　安民橋　　　崇利橋<lb/>
　　單家橋　　　曹使橋　　　絲行橋<lb/>
　　利市橋　　　鵝欄橋　　　鴨舍橋<lb/>
<pb n="KR2k0013_WYG_017-5b"/>
　　濟川橋　　　靸鞋橋　　　蒲老橋<lb/>
　　六通橋　　　文家橋　　　盧家橋<lb/>
　　使橋　　　　錢橋　　　　紅橋<lb/>
　　宫橋　　　　洞橋　　　　隆興橋<hi>隆興元年建</hi>
　　黄牛坊橋　　錢駙馬橋　　朱明寺橋<lb/>
　　吳縣東橋　　吳縣西橋　　黄土塔橋<lb/>
　　西蔣家橋　　小蓮湖橋　　女冠子院橋<lb/>
　　陸侍郎橋　　南過軍橋　　北過軍橋<lb/>
<pb n="KR2k0013_WYG_017-6a"/>
　　盧提刑橋盧革自徳清退老于吳以通議大夫致<lb/>
　　　仕嘗除廣南提㸃刑獄後郡人以提刑名橋子<lb/>
　　　秉為發運使詳見人物門<lb/>
　　西市門橋　　芝草營橋　　西石塘橋<lb/>
　　周太保橋　　張馬步橋　　祥符寺橋<lb/>
　　西章家橋　　雍熙寺西橋　禪興寺西橋<lb/>
　　龍興寺西橋　雍熙寺東橋　雍熙寺後橋<lb/>
　　能仁寺東橋　能仁寺後橋<lb/>
<pb n="KR2k0013_WYG_017-6b"/>
　樂橋之東南<hi>葑門</hi>
　　乗魚橋在子城之西北昔琴髙乗鯉升仙之地事<lb/>
　　　具異聞<hi>至和元年僧達本重建橋序乗魚橋當姑蘇之要津茂苑之靈跡按吳地誌云</hi>
　　　<hi>古者賢士丁法海琴髙於此地見大鯉魚長可丈餘有角有足鼓二翼而舞琴髙見其異遂乗</hi>
　　　<hi>魚騰飛宛轉駕空上昇因立橋名</hi>
　　烏鵲橋在提刑司之南舊𫝊古有烏鵲館橋因其<lb/>
　　　館得名<hi>楊備烏鵲橋上元詩云月滿星移水照天南飛烏鵲影翩翩雖然上屬牽牛分</hi>
　　　<hi>不為秋河織女填</hi>
<pb n="KR2k0013_WYG_017-7a"/>
　　竹隔橋　　　飲馬橋　　　南倉橋<lb/>
　　帶城橋　　　馬津橋　　　望信橋<lb/>
　　夏侯橋　　　金母橋　　　燕家橋<lb/>
　　淨河橋　　　小博橋<hi>在倉司前</hi>　清道橋<lb/>
　　迎葑橋　　　船場橋　　　望門橋<lb/>
　　雙紅橋　　　章家橋　　　曹家橋<lb/>
　　楊家橋　　　董家橋　　　朱家橋<lb/>
　　船坊橋　　　紅鴨橋　　　龍堂橋<lb/>
<pb n="KR2k0013_WYG_017-7b"/>
　　東長橋　　　西長橋　　　燒香橋<lb/>
　　唐家橋　　　望營橋　　　佐家橋<lb/>
　　臙脂橋　　　驅鬼橋　　　沙糕橋<lb/>
　　蔣家橋　　　白蜆橋　　　盡市橋<lb/>
　　顧亭橋　　　遊仙橋　　　平橋<lb/>
　　閻橋　　　　草橋　　　　甫橋<lb/>
　　洞橋　　　　祝橋　　　　星橋<lb/>
　　磚橋　　　　程橋　　　　營橋<lb/>
<pb n="KR2k0013_WYG_017-8a"/>
　　至橋　　　　尤橋　　　　篠橋<lb/>
　　胡書記橋　　官太尉橋　　吳承議橋<lb/>
　　南胡家橋　　採蓮涇橋　　覺報寺西橋<lb/>
　　覺報寺後橋　楊府院子橋　雙塔寺前橋<lb/>
　　東禪寺西橋　折桂橋<hi>紹興二十七年内建</hi>
　樂橋之西南<hi>盤門</hi>
　　孫老橋在運河上唐白頭橋也郡守白居易所建<lb/>
　　　因是名之本朝天聖初郡守孫冕重修故易今<lb/>
<pb n="KR2k0013_WYG_017-8b"/>
　　　名<hi>梅摰過白頭橋詩云白頭橋奈白頭何不特                舊徳如存故老謌</hi>
　　　<hi>輿梁起遺愛大都才美服人多</hi>
　　西館橋　　　太平橋　　　薦行橋<lb/>
　　市曹橋　　　白磰橋　　　娥眉橋<lb/>
　　郭家橋　　　杉瀆橋　　　明澤橋<lb/>
　　吉利橋　　　昇平橋　　　翦金橋<lb/>
　　銀錠橋　　　積善橋　　　胡家橋<lb/>
　　成家橋　　　渡子橋　　　趙公橋<lb/>
<pb n="KR2k0013_WYG_017-9a"/>
　　趙婆橋　　　葛家橋　　　張師橋<lb/>
　　蔡家橋　　　諸家橋　　　杉板橋<lb/>
　　木柴橋　　　院子橋　　　倉後橋<lb/>
　　樓西橋　　　程基橋　　　果子橋<lb/>
　　草鞋橋　　　獻花橋　　　望婆橋<lb/>
　　芮家橋　　　彈子橋　　　芮橋<lb/>
　　梅橋　　　　程橋　　　　新橋<lb/>
　　廟橋　　　　北張師橋　　南張師橋<lb/>
<pb n="KR2k0013_WYG_017-9b"/>
　　西竺寺西橋　開元寺東橋　開元寺後橋<lb/>
　　憩橋吳軍憩歇因名之<hi>吳地記</hi>
門外外縣橋梁<lb/>
　城門外<hi>府圗</hi>
　　行春橋續圖經云在横山下越来溪中湖山滿目<lb/>
　　　亦為勝處橋甚長跨溪湖之口好事者或名小<lb/>
　　　長橋歳久廢闕淳熙十六年縣令趙彦真始復<lb/>
　　　修之勝槩為吳中第一<lb/>
<pb n="KR2k0013_WYG_017-10a"/>
　　新橋在盤門分為三橋者製度甚宏<lb/>
　　呉門橋　　　緑雲橋<hi>並盤門外</hi>　虹橋<hi>婁門</hi>
　　虹橋<hi>齊門外</hi>　　虹橋　　　　渡僧橋<lb/>
　　山塘橋　　　綵雲橋<hi>半塘寺前</hi>　便山橋<hi>虎丘寺前</hi>
　　楓橋在閶門外九里道傍自古有名南北客經由<lb/>
　　　未有不憩此橋而題詠者事具楓橋普明院<lb/>
　　洞橋<hi>已上並閶門外</hi>　斜橋　　　　安里橋<hi>巳上並葑門外</hi>
　　秀峰橋　　　顔橋　　　　張墅橋<lb/>
<pb n="KR2k0013_WYG_017-10b"/>
　　新郭橋　　　蔵圓橋　　　楞伽寺橋<lb/>
　　□橋　　　　<graphic n="KR3285" url="https://raw.githubusercontent.com/kanripo/KR-Gaiji/master/images/KR3285.png" mimeType="image/png"/>橋　　　　短橋<lb/>
　　黄蘆橋　　　何橋　　　　夏駕橋<lb/>
　　虎山橋　　　靈巗寺橋　　胥門橋<lb/>
　　横塘橋<lb/>
　　越来溪橋久廢淳熙中居民薛氏以奩具錢復立<lb/>
　　　之越来溪水自此橋北流過横塘也<lb/>
　　練墟新橋<hi>已上盤門外</hi>
<pb n="KR2k0013_WYG_017-11a"/>
　　　　已上在吳縣長洲縣管下詳見舊經<lb/>
　　縣橋　　　　驛橋　　　　程橋<lb/>
　　看婆橋　　　雙鳯橋　　　馬郄橋<lb/>
　　泄水橋　　　通泄橋　　　富基橋<lb/>
　　徽浦橋　　　八尺橋　　　卓基橋<lb/>
　　盛墩橋　　　安徳橋　　　合路橋<lb/>
　　南醋坊橋　　南泄水橋　　第一醋坊橋<lb/>
　　　　已上在呉江縣管下詳見舊經<lb/>
<pb n="KR2k0013_WYG_017-11b"/>
　　安民橋在新涇中　　利民橋在七里涇<lb/>
　　濟民橋在呉涇事具續圖經<lb/>
　　利往橋即呉江長橋也慶厯八年縣尉王廷堅所<lb/>
　　　建有亭曰垂虹而世併以名橋續圖經云東西<lb/>
　　　千餘尺前臨太湖洞庭三山横跨松江為海内<lb/>
　　　絶景紹興初中外戒嚴或獻計樞庭乞行下平<lb/>
　　　江焚長橋時郡守洪遵持不可而縣民已有知<lb/>
　　　之者相與聚哭於圯下矣橋兩圮南有匯澤亭<lb/>
<pb n="KR2k0013_WYG_017-12a"/>
　　　北有㡳定亭餘見松江條<hi>鄭獬呉江橋詩云三百欄干鎻畫橋行人</hi>
　　　<hi>波上踏靈鰲挿天螮蝀玉腰濶跨海鯨鯢金背髙路直鑿開元氣白影寒壓破大江豪此中自</hi>
　　　<hi>與銀河接不必仙槎八月潮蔣堂鴈翅橋横五湖北翬飛亭屹大江心魚龍淵藪風月窟若比</hi>
　　　<hi>廣寒宫更深</hi>
　<lb/>
　<lb/>
　<lb/>
　<lb/>
<pb n="KR2k0013_WYG_017-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉郡志巻十七<lb/>
</p>
<p>
</p>
  </div>
<div>
                <head>吳郡志巻十八</head>
    <p>
<pb n="KR2k0013_WYG_018-1a"/>
欽定四庫全書<lb/>
　吳郡志巻十八　　　　　宋　范成大　撰<lb/>
　　川<lb/>
太湖在吳縣西即古具區震澤五湖之處越絶書云太<lb/>
　湖周囘三萬六千頃禹貢之震澤爾雅云吳越之間<lb/>
　巨區其湖周囘五百里襟帶吳興毗陵諸縣界東南<lb/>
　水都也古今𫝊記不同者並具辯證門<hi>白居易泛太湖書事寄元</hi>
　<hi>稹烟渚雲帆處處通飄然舟似入虚空玉杯淺酌巡初匝金管徐吹曲未終黄夹纈林寒有葉碧琉璃水</hi>
<pb n="KR2k0013_WYG_018-1b"/>
　<hi>淨無風避旗飛鷺翩翻白驚鼓跳魚撥刺紅澗雪壓多松偃蹇巖泉滴久石玲瓏書為故事留湖上吟作</hi>
　<hi>新詩寄浙東軍府威容從道盛江山氣色定知同報君一事君應羨五宿澄波皓月中皮日休聞有太湖</hi>
　<hi>名十年未曽識今朝得遊泛大笑稱平昔一舍行胥塘盡日到震澤三萬六千頃千頃玻瓈色連空淡無</hi>
　<hi>纇照野平絶隙好放青翰舟堪弄白玊笛疎岑七十二<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                        <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>露寸㦸悠然嘯傲去天上摇畫鷁西風乍獵</hi>
　<hi>獵驚波罨涵碧倐忽雷陣吼湏臾玉崖拆樹動為蜃尾山浮似鼇脊落照射鴻溶清輝蕩抛<graphic n="KR1721" url="https://raw.githubusercontent.com/kanripo/KR-Gaiji/master/images/KR1721.png" mimeType="image/png"/>雲輕似可</hi>
　<hi>染霞爛如堪摘漸暝無處泊挽㠶從所適枕下聞澎湃肌上生瘮㾊討異足邅廻尋幽多阻隔願風與良</hi>
　<hi>便吹入神仙宅甘將一藴書永事嵩山伯陸龜䝉東南具區䧺天水合為一髙帆大弓滿羿射爭箭疾時</hi>
　<hi>當暑雨後氣象仍鬱密乍如開彫笯鴻濛聳翅忽飛出行將十洲近坐覺八極溢耳目駭    精神寒佶</hi>
<pb n="KR2k0013_WYG_018-2a"/>
　<hi>栗坑来斗呀豁涌處驚嵳崒嶮異拔龍湫喧如破蛟室斯湏風妥帖若受命平秩微茫識端倪遠嶠疑格</hi>
　<hi>筆巉巉見銅闕聞咸池氣左右皆輔弼盤空儼相趍去勢猶横逸嘗        下注作清質至今涵赤霄</hi>
　<hi>尚且浴白日靈官家此事難致詰又云搆浮玉宛與崑閬匹肅為                          纔迎</hi>
　<hi>沙嶼好指顧俄巳失山川互蔽虧魚鳥空聱方應䎲    何當授真檢得召天吳術一一問朝宗    可</hi>
　<hi>譚悉楊備魚舠載酒日相隨一笛蘆花深處吹湖面風收雲影散水天交照碧琉璃蘇子美望太湖杳杳</hi>
　<hi>波濤閲古今四無邊際莫知深潤通曉月為清露氣入霜天作暝隂笠澤鱸肥人膾玉洞庭柑熟客分金</hi>
　<hi>風烟觸目相招引聊為停橈一楚吟梅堯臣東吳臨海若看月上青冥河漢微分練星辰淡布螢細烟沈</hi>
　<hi>遠水重露裛空庭孤坐饒清興惟將影對形</hi>
<pb n="KR2k0013_WYG_018-2b"/>
明月灣在太湖洞庭山下<hi>皮日休曉景澹無際孤舟恣㢠廻環試問最幽處號為明月</hi>
　<hi>灣半岩翡翠巢望見不可攀桞弱下絲網藤深垂花鬘松癭忽似狖石文或如虥釣壇兩三處苔老腥斒</hi>
　<hi>斑沙雨㡬處霽水禽相向閑野人波濤上白屋幽深間曉培橘栽去暮作魚梁還清泉出石砌好樹臨柴</hi>
　<hi>闗對此老且死不知憂與患好境無處住好處無境刪𧹞然不自適脉脉當湖山陸龜蒙昔聞明月觀</hi>
　<hi>明月秖傷荒野基今逢明月灣不值三五時擇此二    洞庭看最竒連山忽中斷遠樹分毫釐周㢠廻二</hi>
　<hi>十里一片澄風漪見説秋半夜淨無雲物欺兼之星斗藏獨有神仙期初聞鏘鐐銚  積漸調參差空中</hi>
　<hi>卓羽衛波上停龍螭縱舞玉烟節髙歌碧霜詞清光悄不動萬象寒咿咿此會非俗致無由得旁窺但當</hi>
　<hi>乗扁舟酒甕仍相隨或徹三弄笛或成數聮詩自然瑩心骨何用神仙為</hi>
<pb n="KR2k0013_WYG_018-3a"/>
練瀆在太湖舊𫝊吳王所開以練兵<hi>皮日休吳王厭得國所玩終不足一</hi>
　<hi>上姑蘇臺猶自嫌局促艅艎六宫閙艨衝後軍肅一陣水麝風空中蕩平淥烏困避錦帆龍跧防鐵軸流</hi>
　<hi>蘇惹烟浪羽葆飄巖谷靈境太蹂踐因兹塞林屋空闊嫌太湖崎嶇開練瀆三尋齾石齒數里穿山腹底</hi>
　<hi>靜似金膏礫碎如丹粟波殿鄭妲醉蟾閣西施宿㡬轉含烟舟一唱来雲曲不知欄楯上夜有越人鏃君</hi>
　<hi>王掩面死嬪御不敢哭艷魄逐波濤荒宫養麋鹿國破溝亦淺代變草空緑白鳥都不知朝眼還暮浴陸</hi>
　<hi>龜䝉越恃君子衆大將壓全吳支流忽然迂呉將派天澤以練舟師徒一鏡止千里          蒼奩束</hi>
　<hi>洪波坐似馮夷軀戰艦百萬輩浮宫三十餘平川盛丁寧絶島分儲胥鳯押半鶴䣛錦杠雜肥胡香烟與</hi>
　<hi>殺氣浩浩隨風驅彈射盡髙鳥柸觥醉潛魚山靈恐見鞭水府愁為墟兵利徳日削反為讎國屠至今鉤</hi>
<pb n="KR2k0013_WYG_018-3b"/>
　<hi>鏃殘尚與泥沙俱照此月倍苦来兹煙亦孤丁魂尚有淚合灑清楓枯</hi>
銷夏灣在太湖洞庭西山之趾山十餘里繞之舊𫝊吳<lb/>
　王避暑處周廻湖水一灣冰色澄徹寒光逼人真可<lb/>
　銷夏也<hi>皮日休太湖有曲處其門為兩涯當中數十頃别如一天池號為銷夏灣此名無所私赤</hi>
　<hi>日莫斜照清風多遥吹沙嶼掃粉墨松竹調塤箎山果紅靺鞨水苔清䯱髵木隂厚若瓦巖磴滑如飴我</hi>
　<hi>来此遊息夏景方赫曦一坐盤石上肅肅寒生肌小艖或可泛        短䇿或可支行驚翠羽起坐見</hi>
　<hi>白蓮披斂袖弄輕浪解巾敵凉颸但有水雲見更餘沙禽知京洛往来客暍死緣奔馳此中便可老焉用</hi>
　<hi>名利為陸龜䝉霞島焰難泊雲峯竒未收蕭條千里灣獨自清如秋古㟁過新雨髙蘿䕃横流遥風吹蒹</hi>
<pb n="KR2k0013_WYG_018-4a"/>
　<hi>葭折處鳴颼颼昔予守圭竇過於囘禄囚日為籧筁徒        分作衹裯讐        願狎寒水怪不</hi>
　<hi>封朱轂侯豈知煙浪涯坐可思重裘健若數尺鯉泛然雙白鷗不識號火井孰問名焦丘我本魚鳥家盡</hi>
　<hi>室營扁舟遺名復避世消夏還消憂</hi>
投龍潭在龜山<hi>皮日休龜山下最深惡氣何洋溢涎水瀑龍巢腥風巻蛟室曉来林岑静獰色</hi>
　<hi>如怒日氣涌撲炱煤波澄掃純漆下有水君府貝闕光比櫛左右列介臣縱横守鱗卒月中珠母見烟際</hi>
　<hi>楓人出生犀不敢燒水怪恐摧捽時有慕道者作彼投龍術端嚴持碧簡齋戒揮紫筆兼以金蜿蜒投之</hi>
　<hi>光焌律琴髙坐赤鯉何許縱仙逸我願與之遊兹焉託靈質陸龜䝉名山潭洞中自古多祕邃君將接神</hi>
　<hi>物聊用申祀事鎔金象牙角尺木無不備亦既奉真官因之徇前志持来展明誥敬以投嘉瑞鱗光煥水</hi>
<pb n="KR2k0013_WYG_018-4b"/>
　<hi>容目色燒山翠吾皇病秦漢豈獨探怪異所貴風雨時民皆受其賜良田為巨浸汚澤成赤地掌職一不</hi>
　<hi>行精靈又何寄唯貪血食飽但據驪珠睡何必費黄金年年授星使</hi>
胥口在木瀆西十里出太湖之口也上有胥山舟出口<lb/>
　則水光接天洞庭東西山峙銀濤中景物勝絶<hi>皮日休波</hi>
　<hi>光杳杳不極霽景澹澹初斜黒蛱蝶粘蓮蘂紅蜻蜓褭菱花鴛鴦一處兩處舴艋三家五家㑹把酒船隈</hi>
　<hi>荻共君作箇生涯○拂釣清風細麗飄蓑暑雨霏微湖雲欲散未散嶼鳥將飛不飛換酒帩頭把看載蓮</hi>
　<hi>艇子撐歸斯人到死還樂誰道剛湏用機陸龜䝉雨後山容若動天寒樹色如消目送廻汀隠隠心隨挂</hi>
　<hi>席摇摇白蔣知秋露裛青楓欲暮烟饒莫問吳趨行樂酒旗竿倚河橋○把鈎絲隨浪逺採蓮衣染香濃</hi>
<pb n="KR2k0013_WYG_018-5a"/>
　<hi>綠倒紅飄欲盡風斜雨細相逢斷㟁沈漁□畧裘重  網鄰村送客<graphic n="KR2556" url="https://raw.githubusercontent.com/kanripo/KR-Gaiji/master/images/KR2556.png" mimeType="image/png"/>
                        <graphic n="KR1956" url="https://raw.githubusercontent.com/kanripo/KR-Gaiji/master/images/KR1956.png" mimeType="image/png"/>即是清霜刮野乗閑莫厭</hi>
松江在郡南四十五里禹貢三江之一也三江自具辨<lb/>
　證門今按松江南與太湖接吳江縣在江濆垂虹跨<lb/>
　其上天下絶景也<hi>程俱松江賦䲭夷子皮既棄越相乗扁舟攜西子泝東流方將家五</hi>
　<hi>湖以長邁屣萬鍾而不留放若巨魚縱大壑脱若六驥馳坦道而挟輕輈時則八荒收雲千里一碧狂瀾</hi>
　<hi>不興逺岫凝色目盡意往雲天出没引風穡以悲嘯趣烟波而不極於是遇亡是叟而問津焉曰三江之</hi>
　<hi>湊實為五湖地脉四達衍為松江洶洶渾渾溶溶洋洋孤岑連障七十有二眇若散螺黛於微茫五湖之</hi>
　<hi>中大曰包山風穴晝暝霜林夏寒暮烟屯其疊翠冬實纍其錯丹麟鶴之所憩蛟鼉之所淵山中之人忘</hi>
<pb n="KR2k0013_WYG_018-5b"/>
　<hi>世與年條桑縹緲之下採石明月之灣窮是則歸墟草衣木茹泊若追羲盤而與還江流之</hi>
　<hi>王百谷於一吸環齊州於一區大鵬奮翅於泱漭燭龍洗光于咸虞由江而下二百餘里布帆無恙尚可</hi>
　<hi>以朝海門而暮方壺雖然善賈者據其㑹善摶者扼其吭方趣南則遺北既畫圓而失方今子將攬衆物</hi>
　<hi>之會莫若遐觀乎中央惟是江湖之接二洲相望散荒墟於垤塊識斷㟁於毫芒嘗試與子至中流而四</hi>
　<hi>顧隂霾鬱興不辨雲水天髙日出萬頃在目者五湖也岡岫相屬如走如伏溟濛突兀乍見乍失者包山</hi>
　<hi>也擁松江之上流窮海道于一葦時矯首而斯盡固可以訪漁樵而種魴鯉亦優游而卒歳矣吾子以為</hi>
　<hi>何如子皮曰然務外游者有待樂内觀者無窮吾方以日月為燭六合為宫參天地以為友從四海之諸</hi>
　<hi>公乗雲氣御飛龍指包山於遺礫攬五湖于一鍾松江之勝又安能芥蔕於胷中乎後松江賦程子既為</hi>
<pb n="KR2k0013_WYG_018-6a"/>
　<hi>松江賦假鴟夷子皮設亡是叟以為詞是夜夢有夫頎然而長黧色而脩髯叩舷而稱曰松江之勝吾子</hi>
　<hi>之詞侈矣然子亦聞吳越之遺事乎唯而答曰長橋卧波截江之衝飛欄疊架排霧横空萬景所會而垂</hi>
　<hi>虹屹立乎其中吾嘗登垂虹顧二渚尚想夫霸國之爭䧺方其踐忍烏喙差耕石田禍起腋下謀誤機先</hi>
　<hi>見吳軍江北越軍江南殺氣朝合軍聲夜嚴銜枚北渡奮為兩翼方風馳而霧障頓雷轟而電擊吳卒麕</hi>
　<hi>潰江流赭赤畢夫椒之世仇償㑹稽之膽食於此盖夫子之䧺績乃自太湖過横山亂越来之溪登姑胥</hi>
　<hi>之臺弔亡國於游鹿指血化於黄埃挽艅艎以凌江巻旌旗而南歸則夫子於此退身行意揖句踐而長</hi>
　<hi>辭盖與夫咎犯之貪天子推之獨賢歌龍蛇而激憤塊然與喬木而偕燔者不可同日而言矣間者五季</hi>
　<hi>棼亂錢鏐崛興蘇據都㑹乃淮浙之必爭徐約先拔孫儒繼焚彼得之不能以歳月守我守之不能以歳</hi>
<pb n="KR2k0013_WYG_018-6b"/>
　<hi>月寧則江之兩涯相為二城鎮威武之右境遏淮南之寇兵實用武者之所憑              版圖入</hi>
　<hi>朝置為縣治畫井疆設羣吏膏壤碁别居廬鱗次帶以千尺之橋捍以百里之塘舟輿所通樓觀相望曽</hi>
　<hi>城邑之㡬時翳喬木之蒼蒼矣吾嘗歎曰一江方東雖逝不流閲世事之萬變去莫知其所遁而来莫知</hi>
　<hi>其所由今之松江其昔之松江耶抑夜半之蔵舟失萬世於俯仰盡賢愚於一丘夫子亦嘗弔抉眼之忠</hi>
　<hi>魂而訪伏劒者之靈游不乎子皮不對顧謂西子援琴而歌歌曰霰雪紛兮雲霏霏帶長鋏而佩寳璐兮</hi>
　<hi>子安適而不歸歳婉晚而將暮兮路既壅而中迷嗟二子之不返折疏麻而搴杜若羌摇摇其遺誰餘音</hi>
　<hi>未息蘧然而覺掉頭載歌付千古於一笑宋之問夜渡吳松江懐古宿帆震澤口曉渡松江瀆櫂撥魚龍</hi>
　<hi>氣舟衝鴻鴈羣信潮頓覺滿晴浦稍將分氣赤海生日光清湖起雲水鄉盡天衛歎息為呉君謀士伏劒</hi>
<pb n="KR2k0013_WYG_018-7a"/>
　<hi>死至今悲所聞○又渡吳江别王長史倚棹望兹川銷魂獨黯然鄉連江北樹雲斷日南天劒别龍初没</hi>
　<hi>書成鴈不𫝊離舟意無限催渡復催年張懐多年襆被玉山岑鬢雪欺人忽滿簮駑馬雖然貪棧豆野麋</hi>
　<hi>終是憶長林鱸魚未得乗歸興鷗鳥唯應信此心見説新橋好風景會湏乗月濯煩襟劉長卿洞庭初下</hi>
　<hi>葉南客不勝愁明月天涯夜青山江上秋一官成白首萬里寄滄洲久被浮名繫能無愧海鷗杜牧堠館</hi>
　<hi>人稀夜更長姑蘇城逺樹蒼蒼江湖潮落髙樓迥河漢秋歸廣殿凉月轉碧梧移鵲影露低紅草濕螢光</hi>
　<hi>文園詩侣應多思莫醉笙歌掩華堂○泊松江清露白雲明月天與君齊棹木蘭船風波湖雨一相失夜</hi>
　<hi>泊横塘心渺然白居易松江亭攜樂觀魚震澤平蕪㟁松江落葉波在官常夢想為客始經過水面排罾</hi>
　<hi>網船頭簇綺羅朝盤鱠紅鯉夜燭舞青娥鴈斷知風急潮平見月多繁絲與促管不解和漁歌薛據泊震</hi>
<pb n="KR2k0013_WYG_018-7b"/>
　<hi>澤口日落草木隂舟徒泊江汜蒼茫萬象開合沓聞風水㳂泊值漁翁䆗窱逢樵子雲開天宇靜月明照</hi>
　<hi>萬里早鴈湖上飛晨鐘海邊起獨坐嗟逺遊登㟁望長洲寥落星欲盡曈曨氣漸收行蔵空自秉知識仍</hi>
　<hi>未周伍胥既伏劒范蠡亦乗流欲竟鼓枻去三江多客愁許渾泊松江渡漠漠故宫地月凉風露幽雞鳴</hi>
　<hi>荒戍曉鴈過古城秋楊栁北歸路蒹葭南渡舟去鄉今已逺更上望京樓皮日休松江早春松陵清淨雪</hi>
　<hi>消初見底新安恐未如穩凭船舷無一事分明數得鱠殘魚陸龜䝉栁下江飡待好風暫時還得狎漁翁</hi>
　<hi>一生無事烟波足唯有沙邊水勃公錢昭度憶具區平生愛具區島嶼夹陂湖竹雨籠鸂鶒花烟溼鷓鴣</hi>
　<hi>神仙疑有宅魚鼈自為都何事勞長想機雲本是吳梅堯臣送裴如晦宰吳江吳江田有粳粳香舂作雪</hi>
　<hi>吳江下有鱸鱸肥膾堪切炊粳調橙虀飽食不為餮月從洞庭来光映寒湖凸長橋坐虹背衣濕霜未結</hi>
<pb n="KR2k0013_WYG_018-8a"/>
　<hi>四顧無纎雲魚跳明鏡裂誰與子同遊去若秋鷹掣○又憶吳松江晚泊念昔西歸時晚泊吳江口囘隄</hi>
　<hi>遡清風淡月生古桞夕鳥獨遠来漁舟獨在後當時誰與同泣憶泉下婦蔡肇除夜宿垂虹亭東南勝處</hi>
　<hi>未忘情老去扁舟復此行小邑歳除無市井下田水落見農耕雪消西嶺層稜出春到重湖鱗甲生橋下</hi>
　<hi>霜蛟貪睡美為槌千鼓作雷聲王禹偁中郎亭榭據江鄉雅稱詩翁賦醉章<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>菜鱸魚好時節晚風斜日</hi>
　<hi>舊烟光一杯有味功名小萬事無心歳月長安得便抛塵網去釣舟閒倚畫欄傍○二年為吏住江濱重</hi>
　<hi>到江頭照病身滿眼碧波輸野鳥一蓑疎雨屬漁人隨船曉月孤輪白入座晴山數㸃春張翰精靈應笑</hi>
　<hi>我緑袍依舊惹埃塵○又松江亭登臨陡覺挹塵埃時有清風颯滿懐螮蝀一條連古㟁玻璃萬頃自天</hi>
　<hi>来寒光浩渺輕烟闊緑玉參差逺岫排南指閩山猶萬里逺人歸興正無涯○汎吳松江帯篷疎薄漏斜</hi>
<pb n="KR2k0013_WYG_018-8b"/>
　<hi>陽半日孤吟未過江惟有鷺鶿知我意時時翹足對船窻陳堯佐平波渺渺烟蒼蒼菰蒲纔熟楊桞黄扁</hi>
　<hi>舟繫㟁不忍去秋風斜日鱸魚鄉蔣堂游松江江人見我謂誰何行李無羈野意多六幅青帆趂潮去一</hi>
　<hi>樽白酒扣舷歌沙邊厯厯辨雲樹島外濺濺弄月波興盡歸来還更喜舞鷗相送入烟蘿○長橋觀魚曙</hi>
　<hi>光東向欲朧明漁艇縱横映逺汀濤面白烟昏落月嶺頭殘燒混疎星鳴榔莫觸蛟龍睡舉網時聞魚鼈</hi>
　<hi>腥我實宦遊無况者擬来隨爾帯笭箵○中秋新橋對月月晃長江上下同畫橋横截冷光中雲頭灔灧</hi>
　<hi>開金餅水面沈沈卧彩虹佛氏解為銀色界仙家多住玉華宫地䧺景勝言難盡但欲追隨乗曉風蘇軾</hi>
　<hi>吳越溪山興未窮强扶衰病過垂虹浮天自古東南水送客今朝西北風絶境自忘千里逺勝遊難復五</hi>
　<hi>人同舟師不會留連意擬看斜陽萬頃紅○二子緣詩老更窮人間無處吐長虹平生睡足連江雨盡日</hi>
<pb n="KR2k0013_WYG_018-9a"/>
　<hi>舟横擘㟁風人笑年来三黜慣天教我輩一樽同知君欲寫長相憶更送銀盤尾鬛紅楊備長橋漁市花</hi>
　<hi>村夹酒樓山光沈碧水光浮松陵雨過船中望一道青虹兩㟁頭○吳江松陵水國面松江學弄漁竿對</hi>
　<hi>酒缸驚起鴛鴦是旗鼔背帆飛去一雙雙章憲松江謁王文孺令宰署退凉生過雨天鳬飛鷺浴暮江前</hi>
　<hi>秋風小浪鴨頭水斜日輕帆燕尾船青眼却欣逢地主白頭相對聳詩肩林塘勝處開樽俎只欠冰輪特</hi>
　<hi>地圓○晚泊松江長隄牽百丈舴艋泝清漪山與殘霞暝水將秋色宜江寒征鴈度天遠暮㠶遲賸欲浮</hi>
　<hi>家去烟波學子皮</hi>
交讓瀆在羅城之東北隅<hi>楊備琴丁結友事耕耘田熟翻如虞芮君彼此持㢘為棄</hi>
　<hi>物一名交讓兩難分</hi>
<pb n="KR2k0013_WYG_018-9b"/>
女墳湖在吳縣西北昔吳王葬女處事具冢墓門<hi>皮日休萬</hi>
　<hi>貴千奢已寂寥可憐幽憤為誰嬌湏知韓重相思骨直在芙蓉面下消陸龜䝉水平波淡遶囘塘鶴殉人</hi>
　<hi>沈萬古傷應是離魂雙不得至今沙上少鴛鴦</hi>
越来溪在横山下與石湖連相𫝊越兵入吳時自此来<lb/>
　故名溪上有越城雉堞宛然<hi>楊備臨流何必弔前非且説吳宫得意時夹㟁</hi>
　<hi>桃花烟水緑畫船安隱載西施</hi>
箭涇一名採香徑事具往蹟門<lb/>
夏駕湖在吳縣西城下吳王夀夢避暑駕遊于此故名<lb/>
<pb n="KR2k0013_WYG_018-10a"/>
　今城下但存外濠即漕河也河西悉為民田不復有<lb/>
　湖民猶於河之傍種菱甚美謂之夏駕湖菱云<hi>楊備湖面</hi>
　<hi>波光鑑影開緑荷紅芰遶樓臺可憐風物還依舊曽見吳王六馬來</hi>
錦帆涇即城裏㳂城濠也相𫝊吳王錦帆以遊今濠故<lb/>
　在亦通大舟間為民間所侵有不通處<lb/>
採蓮涇在城内東南隅運河之陽也今可通舟兩㟁皆<lb/>
　民居亦有空曠為蔬圃此種蓮舊蹟也上有採蓮涇<lb/>
　橋<lb/>
<pb n="KR2k0013_WYG_018-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志卷十八<lb/>
</p>
<p>
</p>
  </div>
<div>
                <head>吳郡志卷十九</head>
    <p>
<pb n="KR2k0013_WYG_019-1a"/>
欽定四庫全書<lb/>
　吳郡志卷十九　　　　　宋　范成大撰<lb/>
　　水利上<lb/>
吳中治水之説多矣丘與權單子發於至和塘及松江<lb/>
　百瀆皆有記可攷而近世郏亶暨其子僑及趙開論<lb/>
　議措畫之説最詳雖罷行當否自有一時去取然亶<lb/>
　僑考訂地理塘浦所在至為纖悉開之所治至今或<lb/>
　有利者其經之營之亦甚詳備凡古今興廢之跡江<lb/>
<pb n="KR2k0013_WYG_019-1b"/>
　海源委之道皆如指掌恐歳久無所考今得其説取<lb/>
　其要者著于後<lb/>
至和塘舊名崑山塘從古為湖瀼多風濤本朝至道皇<lb/>
　祐中嘗議興修不果至和二年始修治成塘遂以年<lb/>
　號名塘有崑山主簿丘與權之記甚備今採載之<hi>丘與</hi>
　<hi>權記吳城東闉距崑山縣七十里俗謂之崑山塘北納陽城湖南吐松江由隄防之不立故風波相憑以</hi>
　<hi>馳突廢民田以瀦魚鼈其民病賦入之侵蟊相從以逋徙姦人緣之以邀劫行旅通鹽檟以自利吏莫能</hi>
　<hi>禁父老相𫝊自唐至今三百餘年欲有營作而弗克也有宋至道二年陳令公之守蘇嘗與中貴人按行</hi>
<pb n="KR2k0013_WYG_019-2a"/>
　<hi>之邑人朱珏父子相繼論其事為州縣者亦繼經度之皆以横絶巨浸費用十數萬緡中議而沮皇祐中</hi>
　<hi>發運使許公建言蘇之田膏腴而地下嘗苦水患乞置官司以畎洩之請今舒州通判殿中丞王安石先</hi>
　<hi>相視焉朝廷從之王君既至從縣吏拏荒梗浮傾沮訊其鄉人盡得其利害度長繩短順其故道施之圗</hi>
　<hi>繪疏曰請議如許公朝廷未之行也至和初今太守吕公既下車問民所疾苦盖有意於疏導矣眀年與</hi>
　<hi>權為崑山主簿始陳五利一曰便舟楫二曰闢田疇三曰復租賦四曰止盜賊五曰禁姦商其餘所濟非</hi>
　<hi>可以勝擬願約古制役民以興作經費寡而售効速若其不成請以身塞責既而令錢君復言之太守嘗</hi>
　<hi>念所以興利之計喜其謀之協從於是列而上聞其副以決於監司乃誡庸力經遠邇興屯舍宿餱薪既</hi>
　<hi>成以授有司郡相元君實總之粤十月甲午治後先設外防以遏其上流立横埭以限之乃自下流浚而</hi>
<pb n="KR2k0013_WYG_019-2b"/>
　<hi>決焉畚鍤所至皆於平陸其始戒也猖風號霾迅雷以雨乃用牲于神至癸己夜半雨息逮明休霽以卒</hi>
　<hi>其役人皆以為有相之者始計月餘盖旬有九日而成深五尺廣六十尺用民力纔一十五萬六千工費</hi>
　<hi>民財三千二百貫米纔四千六百八十石為橋梁五十二蒔榆桞五萬七千八百其貳河植茭蒲芙蕖稱</hi>
　<hi>是計其入以為修完料民之餘治小虞自嚴村至于鰻□瀼治新洋江自朱厯至于清港治山塘自山南</hi>
　<hi>至于東浚渚涇六十四浦四十四塘六於是陽城諸湖若瀼皆道而及江田無洿瀦民不病涉矣初治河</hi>
　<hi>至唯亭得古牐用柏合抱以為楹盖古渠况今深數尺設牐者以限松江之潮勢耳耆舊莫能詳之乃知</hi>
　<hi>昔無水患由隄防之廢則有之嗚呼為民者因循而至此乎是役也自城東走二十里曰任浦崑山治其</hi>
　<hi>東長洲治其西以俗名非便於是論請更之曰至和識年號也建亭曰乙未紀歳功也太守嘉其有成謂</hi>
<pb n="KR2k0013_WYG_019-3a"/>
　<hi>與權實區區於其間其言必詳命之為記嘉祐六年十二月立于乙未亭</hi>
沈氏筆談云至和塘自崑山縣達于婁門凡七十里自<lb/>
　古皆積水無陸途民頗病涉久欲為長隄抵郡城澤<lb/>
　國無處求土嘉祐中人有獻計<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>水中以籧篨為牆<lb/>
　栽兩行相去三尺去牆六丈又為一牆亦如此漉水<lb/>
　中淤泥實籧篨中候乾則以水車畎去兩牆間舊水<lb/>
　牆間六丈皆留半以為隄脚掘其半為渠取土以為<lb/>
　隄每三四里則為一橋以通南北之水不日隄成至<lb/>
<pb n="KR2k0013_WYG_019-3b"/>
　今為利<hi>詳沈氏所記盖至和塘既成於至和二年立石其間濬水道巳成塘陸塗尚未備至是始</hi>
　<hi>備而未堅固後郏亶謂至和塘所以不踰一二年而壊也盖丘與權塘記雖作於至和二年立石乃嘉祐</hi>
　<hi>六年或是新塘成之時也</hi>
熙寧三年崑山人郏亶自廣東機宜上奏以謂天下之<lb/>
　利莫大於水田水田之美無過於蘇州然自唐末以<lb/>
　来經營至今而終未見其利者其失有六今當去六<lb/>
　失行六得<hi>所謂六失者一曰水性就下蘇東枕海北接江但東開崑山之張浦茜涇七丫三塘</hi>
　<hi>而導諸海北開常熟之許浦白茒二浦而導諸江殊不知此五處者去水皆逺百餘里近亦三四十里地</hi>
<pb n="KR2k0013_WYG_019-4a"/>
　<hi>形頗髙髙者七八尺方其水盛時決之則或入江海水稍退則向之欲東導於海者反西流欲北導於江</hi>
　<hi>者反南下故自景祐以来屢開之而卒無效也二曰蘇之厭水以其無隄防也故崑山常熟吳江皆浚其</hi>
　<hi>隄㟁設官置兵以巡治之是不知塘雖設而水行於隄之兩旁何益乎治田故徒有通往来禦風濤之小</hi>
　<hi>功而無衛民田去水害之大効三曰書云三江既入震澤底定今松江在其南可決水而同歸於海崑山</hi>
　<hi>之下駕新洋小虞大虞朱塘新瀆平樂戴墟等十餘浦是也殊不知諸浦雖有決水之道未能使水之必</hi>
　<hi>泄於江也何則水方汗漫與江俱平雖大決之而隄防不立適足以通潮勢之衝急増風波之洶怒耳四</hi>
　<hi>曰蘇州之水自常州来古者設望亭堰所以禦常之水使入太湖不為蘇害謂望亭之堰不當廢也殊不</hi>
　<hi>知蘇聚數郡之水而常居其一常之水數路望亭居其一豈一望亭之水而能為蘇之患耶故望亭堰廢</hi>
<pb n="KR2k0013_WYG_019-4b"/>
　<hi>則常被其利而蘇未必有害存之則蘇未必利而常先被害矣故治蘇州之水不在乎望亭堰之廢否也</hi>
　<hi>五曰蘇水所以不泄者以松江盤曲而決水遲也古之曲其江者所以激之而使深也激之既久其曲愈</hi>
　<hi>甚故漕使葉内翰開盤龍匯沈諫議開顧浦謂松江之曲若今槎浦及金竈子等浦皆可決也是説僅為</hi>
　<hi>得之但未知蘇之水與江齊平決江之曲者足以使江之水疾趨於海而未能使田之水必趨於江也六</hi>
　<hi>曰蘇本是江海陂湖之地謂之澤國自當漫然容納數州之水不當盡為田也故國初之税纔十七八萬</hi>
　<hi>石今乃至於三十四五萬石是障陂湖而為田之過也是説最為疎闊殊不知國初之逃民未復今乃盡</hi>
　<hi>為編户税所以昔少而今多也借使變湖為田増十七八萬為三十四五萬乃國之利何過之有且今蘇</hi>
　<hi>州除太湖外止有四湖常熟有昆承二湖崑山有陽城湖長洲有沙湖是四湖者自有定名而其闊各不</hi>
<pb n="KR2k0013_WYG_019-5a"/>
　<hi>過十餘里其餘若崑山之所謂邪塘大泗黄瀆夷亭髙墟巴城雉城武城夔家江家栢家鰻□等瀼及常</hi>
　<hi>熟之市宅碧宅五衢練塘等村長洲之長蕩黄天蕩之類皆積水而不耕之田也其水之深不過五尺淺</hi>
　<hi>者可二三尺其間尚有古㟁隱見水中俗謂之老㟁或有古之民家階甃之遺址在焉故其地或以城或</hi>
　<hi>以家或以宅為名嘗求其契劵以驗云皆全税之田也是皆古之良田而今廢之耳己上六説者皆執一</hi>
　<hi>偏之論而未能通其理也必欲治之固當去其六失行其六得曰辨地形髙下之殊求古人蓄泄之跡治</hi>
　<hi>田有先後之宜興役順貧富之便取浩博之大利舍姑息之小恩也一何謂地形髙下之殊曰蘇州五縣</hi>
　<hi>號為水田其實崑山之東接于海之岡隴東西僅百里南北僅二百里其地東髙而西下向所謂東導於</hi>
　<hi>海而水反西流者是也常熟之北接于北江之漲沙南北七八十里東西僅二百里其地皆北髙而南下</hi>
<pb n="KR2k0013_WYG_019-5b"/>
　<hi>向所謂欲北導於江而水反南下者是也是二處皆謂之髙田而其崑山堽身之西抵于常州之境僅一</hi>
　<hi>百五十里常熟之南抵于湖秀之境僅二百里其地低下皆謂之水田髙田者常欲水今水乃流而不蓄</hi>
　<hi>故常患旱也唯若景祐皇祐嘉祐中則一大熟爾水田者常患水今西南既有太湖數州之水而東北又</hi>
　<hi>有崑山常熟二縣堽身之流故常患水也唯若康定至和中則一大熟爾但水田多而髙田少水田近於</hi>
　<hi>城郭為人所見而税復重髙田逺於城郭人所不見而税復輕故議者唯知治水而不知治旱也二何謂</hi>
　<hi>古人蓄泄之迹曰今崑山之東地名太倉俗號堽身堽身之東有一塘焉西徹松江北過常熟謂之横瀝</hi>
　<hi>又有小塘或二里或三里貫横瀝而東西流者多謂之門若所謂錢門張堽門沙堰門吳堽顧廟堽丁堽</hi>
　<hi>李堽門及斗門之類是也夫南北其塘則謂之横瀝東西其塘則謂之堽門堽門斗門者是古者堰水於</hi>
<pb n="KR2k0013_WYG_019-6a"/>
　<hi>堽身之東灌溉髙田而又為堽門者恐水之或壅則決之而横瀝所以分其流也故堽身之東其田尚有</hi>
　<hi>丘畆經界溝洫之跡在焉是皆古之良田因堽門壊不能蓄水而為旱田耳堽門之壊豈非五代之季民</hi>
　<hi>各從其行舟之便而廢之耶此治髙田之遺跡也若夫水田之遺跡即今崑山之南向所謂下駕小虞等</hi>
　<hi>浦者皆決水於松江之道也其浦之舊跡闊者二十餘丈狭者十餘丈又有横塘以貫其中而碁布之是</hi>
　<hi>古者既為縱浦以通於江又為横塘以分其勢使水行於外田成於内有圩田之象焉故水雖大而不能</hi>
　<hi>為田之害必歸於江海而後已以是推之則一州之田可知矣故蘇州五門舊皆有堰今俗呼城下為堰</hi>
　<hi>下而齊門猶有舊堰之稱是以隄防既完則水無所瀦容設堰者恐其暴而流入於城也至和二年前知</hi>
　<hi>蘇州吕侍郎開崑山塘而得古閘於夷亭之側是古者水不亂行之眀驗也及夫隄防既壊水亂行於田</hi>
<pb n="KR2k0013_WYG_019-6b"/>
　<hi>間而有所瀦容故蘇州得以廢其堰而夷亭亦無所用其閘也為民者因利其浦之闊攘其旁以為田又</hi>
　<hi>利其行舟安舟之便決其堤以為涇今崑山諸浦之間有半里或一里二里而為小涇命之為某家涇某</hi>
　<hi>家浜者皆破古隄而為之也浦日以攘故水道陻而流遲涇日以多故田隄壊而不固日隳月壊遂蕩然</hi>
　<hi>而為陂湖矣此古人之跡也今秀州濵海之地皆有堰以蓄水而海鹽一縣有堰近百餘所湖州皆築隄</hi>
　<hi>於水中以固田而西塘之㟁至有高一丈有餘者此其遺法也獨蘇州壊之耳三何謂治田有先後之宜</hi>
　<hi>曰地勢之髙下既如彼古人之遺跡又如此今欲先取崑山之東常熟之北凡所謂髙田者一切設堰瀦</hi>
　<hi>水以灌溉之又浚其所謂經界溝洫使水周流於其間以浸潤之立堽門以防其壅則髙田常無枯旱之</hi>
　<hi>患而水田亦減數百里流注之勢然後取今之凡謂水田者除四湖外一切罷去其某家涇某家浜之類</hi>
<pb n="KR2k0013_WYG_019-7a"/>
　<hi>循古今遺跡或五里七里而為一縱浦又七里或十里而為一横塘因塘浦之土以為隄岸使塘浦闊深</hi>
　<hi>而隄岸髙厚塘浦闊深則水通流而不能為田之害也隄岸髙厚則田自固而水可擁而必趨於江也然</hi>
　<hi>後擇江之曲者若所謂槎浦金竈子浦而決之使水必趨於海又究五堰之遺址而復之使水不入於城</hi>
　<hi>是雖有大水不能為蘇州之患也如此則髙低皆利而無水旱之憂然後倣錢氏遺法收圗囘之利養撩</hi>
　<hi>清之卒更休迭役以浚其髙田之溝洫與水田之塘浦則百世之利也四何謂興役順貧富之便曰蘇州</hi>
　<hi>五縣之民自五等已上至一等不下十五萬户可約古制而户借七日則歳約百萬夫矣又自三等以上</hi>
　<hi>至一等不下五千户可量其財而取之則足以供萬夫之食與其費矣夫借七日之力故不勞量取財於</hi>
　<hi>富者故不虐以不勞不虐之役五年而治之何田之不可興也五何謂取浩博之大利蘇州之地四至餘</hi>
<pb n="KR2k0013_WYG_019-7b"/>
　<hi>三百里若以開方之法而約之尚可方二百餘里為田六同有畸三分去一以為溝池城郭陂湖山林其</hi>
　<hi>餘不下四同之地為三十六萬夫之田又以上中下不易再易而去其半當有十八萬夫之田常出租税</hi>
　<hi>也國朝之法一夫之田為四十畆出米四石則十八萬夫之田可出米七十二萬石矣今蘇州止有三十</hi>
　<hi>四五萬石借使全熟則常失三四十萬石之租又况因水旱而蠲除者歳常不下十餘萬石而甚者或蠲</hi>
　<hi>除三十餘萬石是則遺利不少矣今或得髙低皆利而水旱無憂則三四十萬之税必可増也公家之利</hi>
　<hi>如此則民間從可知也六何謂舍姑息之小恵曰是議之興或者必曰向者蘇州或治一圃或調一縣而</hi>
　<hi>役一月則民勞且怨矣今欲盡一州之境役五縣之民五年而治之其工力盖百倍於向時是役未興而</hi>
　<hi>數千百萬之民已呶呶矣非養民之道也曰向者之興役也多興於大水方盛之際是時公私匱乏疾癘</hi>
<pb n="KR2k0013_WYG_019-8a"/>
　<hi>間作故民勞且怨也今或於平歳無事之時借力以成利何勞怨之有𫝊曰使民以時又曰以佚道使民</hi>
　<hi>雖勞無怨又曰悦以使民民忘其勞是雖至治之世未嘗不役民以使之也唯近世不求所以養之之道</hi>
　<hi>使躋於富庶但務其姑息之末使至於飢餓而不能相生然後又從而賙之故上乏而下益困有可以除</hi>
　<hi>數百年未去之患興數百里無窮之利使公私皆獲其利豈可區區計國家五歳之勞惜百姓七日之力</hi>
　<hi>耶</hi>
亶又上治田利害大槩有七一論古人治低田髙田之<lb/>
　法二論後世廢低田髙田之法三論自来議者只知<lb/>
　決水不知治田四論今来以治田為先決水為後五<lb/>
<pb n="KR2k0013_WYG_019-8b"/>
　論乞循古人遺跡治田六論若先往兩浙相度則議<lb/>
　論難合七論先詣司農寺陳白則利害易眀<hi>一論古人治低</hi>
　<hi>田髙田之法者昔禹之時震澤為患東有堽阜以隔截其流禹乃鑿斷堽阜流為三江東入于海而震澤</hi>
　<hi>始定震澤雖定而環湖之地尚有二百餘里可以為田而地皆卑下猶在江水之下與江湖相連民既不</hi>
　<hi>能耕植而水面又復平闊足以容受震澤下流使水勢散漫而三江不能疾趨於海其沿海之地亦有數</hi>
　<hi>百里可以為田而地皆髙仰反在江水之上與江湖相逺民既不能取水以灌溉而地勢又多西流不得</hi>
　<hi>蓄聚春夏之雨澤以浸潤其地是環湖之地常有水患而沿海之地常有旱災如之何而可以種藝耶古</hi>
　<hi>人遂因其地勢之髙下井之而為田其環湖卑下之地則於江之南北為縱浦以通于江又於浦之東西</hi>
<pb n="KR2k0013_WYG_019-9a"/>
　<hi>為横塘以分其勢而碁布之有圩田之象焉其塘浦闊者三十餘丈狭者不下二十餘丈深者二三丈淺</hi>
　<hi>者不下一丈且蘇州除太湖之外江之南北别無水源而古人使塘深闊若此者盖欲取土以為隄㟁髙</hi>
　<hi>厚足以禦其湍[泳-永+旱]之流故塘浦因而闊深水亦因之而流耳非専為闊其塘浦以決積水也故古者隄㟁</hi>
　<hi>髙者須及二丈低者亦不下一丈借令大水之年江湖之水髙於民田五七尺而隄㟁尚出於塘浦之外</hi>
　<hi>三五尺至一丈故雖大水不能入於民田也民田既不容水則塘浦之水自髙於江而江之水亦髙於海</hi>
　<hi>不須決泄而水自湍流矣故三江常浚而水田常熟其堽阜之地亦因江水稍髙得以畎引以灌溉此古</hi>
　<hi>人浚三江治低田之法也所有沿海髙仰之地近於江者既因江流稍髙可以畎引近於海者又有早晚</hi>
　<hi>兩潮可以灌溉故亦於沿海之地及江之南北或五里七里而為一縱浦又五里七里而為一横塘港之</hi>
<pb n="KR2k0013_WYG_019-9b"/>
　<hi>闊狭與低田同而其深往往過之且堽阜之地髙於積水之處四五尺至七八尺逺於積水之處四五十</hi>
　<hi>里至百餘里固非決水之道也然古人為塘浦闊深若此者盖欲畎引江海之水周流於堽阜之地雖大</hi>
　<hi>旱之歳亦可車畎以溉田而大水之歳積水或從此而流泄耳非専為闊深其塘浦以決低田之積水也</hi>
　<hi>至於地勢西流之處又設堽門㪷門以瀦蓄之是雖大旱之歳堽阜之地皆可耕以為田此古人治髙田</hi>
　<hi>蓄雨澤之法也故低田常無水患髙田常無旱災而數百里之地常獲豐熟此古人治低田旱田之法也</hi>
　<hi>二論後世廢低田髙田之法者古人治田髙下既皆有法方是時也田各成圩圩必有長每一年或二年</hi>
　<hi>率逐圩之人修築隄防浚治浦港故低田之隄防常固旱田之浦港常通也</hi>
　<hi>國而尚有撩清指揮之名者此其遺法也至錢氏有                                洎乎年祀</hi>
<pb n="KR2k0013_WYG_019-10a"/>
　<hi>綿逺古法隳壊其水田之隄防或因田户行舟及安舟之便而破其圩</hi>
　<lb/>
　　　　　　　　<hi>或因人户請射下脚而廢其堤或</hi>
　<hi>因官中開淘而減少丈尺</hi>　　　<hi>或因田主只收租</hi>
　<hi>課而不修隄㟁或因租户利於易田而故要渰没</hi>
　<hi>或因決破古隄張捕魚蝦而漸致破捐或因邊圩之人不肯出田與衆做㟁或因一圩雖完傍圩無力而</hi>
　<hi>連延隳壊或因貧富同圩而出力不齊或因公私相吝而因循不治故隄防盡壊而低田漫然復在江水</hi>
　<hi>之下也每春夏之交天雨未盈尺湖水未漲二三尺而蘇州低田一抹盡為白水其間雖有隄㟁亦皆狭</hi>
<pb n="KR2k0013_WYG_019-10b"/>
　<hi>小沈在水底不能固田唯大旱之歳常潤杭秀之田及蘇州堽阜之地並皆枯旱其隄㟁方始露見而蘇</hi>
　<hi>州水田幸得一熟耳盖由無隄防為禦水之先具也民田既容水故水與江平江與海平而海潮直至蘇</hi>
　<hi>州之東一二十里之地反與江湖民田之水相接故水不能湍流而三江不浚</hi>
　　<hi>今二江已塞而一江又淺儻不完復隄㟁驅低田</hi>
　<hi>之水盡入於松江而使江流湍急但恐數十年之後松江愈塞震澤之患不止於蘇州而已矣此低田不</hi>
　<hi>治之由也其髙田之廢始由田法隳壊民不相率以治港浦其港浦既淺地勢既髙沿於海者則海潮不</hi>
　<hi>應沿於江者又因水田隄防隳壊水得瀦聚於民田之間而江水漸低故髙田復在江水之上至於西流</hi>
　<hi>之處又因人户利於行舟之便壊其堽門而不能蓄水故髙田一望盡為旱地每至四五月間春水未退</hi>
<pb n="KR2k0013_WYG_019-11a"/>
　<hi>低田尚未能施工而堽阜之田己乾坼矣唯大水之歳湖秀二州與蘇州之低田渰没淨盡則堽阜之田</hi>
　<hi>幸得一大熟耳此盖不浚浦港以畎引江海之水不復堽門以蓄聚春夏之雨澤也此髙田廢之之由也</hi>
　<hi>故蘇州不有旱災即有水患但水田多而旱田少水田近於城郭為人之所見而稅復重旱田遠於城郭</hi>
　<hi>人所不見而稅復輕故議者只論治水而不論治旱也三論自来議者只知決水不知治田盖治田者本</hi>
　<hi>也本當在先決水者末也末當在後今乃不治其本而但決其末故自景祐以来上至朝廷之搢紳下至</hi>
　<hi>農田之匹夫謀議擘畫三四十年而蘇州之田百未治一二此治水之失也惟嘉祐中兩浙轉運使王建</hi>
　<hi>議謂蘇州民間一槩白水至深處不過三尺以上當復修作田位使位位相接以禦風濤則自無水患若</hi>
　<hi>不修作塍㟁縦使決盡河水亦無所濟此説最為切當又緣當時建議之時正值兩浙連年治水無効不</hi>
<pb n="KR2k0013_WYG_019-11b"/>
　<hi>知大段擘畫令官中逐年調發夫力更互修治及不曽立定逐縣治田年額以辦不辦為賞罰之格而止</hi>
　<hi>令逐縣令佐槩例勸導逐位植利人户一二十家自作堘㟁各髙五尺緣民間所鳩工力不多盖不能齊</hi>
　<hi>整借令多出工力則各家所收之利不償其所費之本兼當時都水監立下官貟賞典不重故上下因循</hi>
　<hi>未曽併聚公私之力大段修治臣今欲乞檢會王安石所陳利害却將臣所議擘畫修築隄㟁以固民田</hi>
　<hi>則蘇州水災可計日而取効也議者或謂曩年吳及知華亭縣常率逐段人户各自治田亦不曽煩費官</hi>
　<hi>司而人獲其利今可舉用其法以治蘇州水田不須重煩官司也曰蘇州水田與華亭不同華亭之田地</hi>
　<hi>連堽阜無暴怒之流浚河不過一二尺修㟁不過三五尺而田已大稔矣然不踰三五年間尚又堙塞今</hi>
　<hi>蘇州逺接江湖水常暴怒故崑山常熟吳江三縣隄㟁髙者七八尺低者不下五六尺或用石甃或用樁</hi>
<pb n="KR2k0013_WYG_019-12a"/>
　<hi>篠或二年一治或年年修葺而風濤洗蕩動有隳壊今若以華亭之法而治之或水退之後一二年間暫</hi>
　<hi>獲豐稔盖不可知求其久逺之効則不可得也夫以華亭之法而治蘇州之髙田則可矣若治蘇州水田</hi>
　<hi>譬之以一家之法而治一國也其規模法度則近之至於措置施設之方則小大不可同也貼黄自来人</hi>
　<hi>所議欲開通諸天浦盧瀝浦松江諸匯并決水入江隂軍等亦皆治水之一説但隄防未立行之無功候</hi>
　<hi>隄防既成之後前項諸説又不可不行盖水勢湍急却要諸處分減水勢故也故曰治田者先也決水者</hi>
　<hi>後也臣今窮究得古人治田之本委可施行若令臣先往兩浙相度不過訂之於諸縣官吏考之於諸鄉</hi>
　<hi>父老而已況諸縣官吏乍来倏去固不若臣之生長鄉里世為農人而備知利害也父老之智未必過於</hi>
　<hi>范仲淹葉清臣況范仲淹葉清臣尚不能窺見古人治田之跡父老安得而知伏望令臣略到司農寺陳</hi>
<pb n="KR2k0013_WYG_019-12b"/>
　<hi>白委不至有誤朝廷候敕㫖四論今来乞以治田為先決水為後田既先成水亦從而可決不過五年而</hi>
　<hi>蘇州之水患息矣然治田之法若總而論之則瀚漫而難行析而論之則簡約而易治何也今蘇州水田</hi>
　<hi>之最合行修治處如前項所陳南北不過一百二十餘里東西不過一百里今若於上項水田之内循古</hi>
　<hi>人之跡五里而為一縱浦七里為一横塘不過為縱浦二十餘條每條長一百二十餘里横塘十七條每</hi>
　<hi>條長一百餘里共計四千餘里每里用夫五千人約用二千餘萬夫</hi>
　　　　<hi>故曰總而言之則瀚漫而難行也今且以二</hi>
　<hi>千萬夫開河四千里而言之分為五年每年用夫四百萬開河八百里蘇秀常湖四州之民不下四十萬</hi>
　<hi>三分去一以為髙田之民自治髙田外尚有二十七萬夫每夫一年借顧半月計得四百餘萬夫可開河</hi>
<pb n="KR2k0013_WYG_019-13a"/>
　<hi>八百里却以上項四百餘萬夫分為十縣逐縣每年當夫四十萬開河八十里以四十萬夫分為六箇月</hi>
　<hi>逐縣每月計役六萬六千餘夫開河十三里有零以六萬六千夫分為三十日則逐縣每日只役夫二千</hi>
　<hi>二百人開河一百三十二步將二千二百人又為兩頭項只役一千一百人開河六十六步雖縣有大小</hi>
　<hi>田有廣狭民有衆寡及逐日所開河溝所役夫數多少不同大率治田多者頭項多治田少者頭項少雖</hi>
　<hi>千百項可以一頭項盡也臣故曰析而論之則簡約而易治也如是而治之五年之内蘇州與鄰州之水</hi>
　<hi>田殆亦盡矣塘浦既浚矣隄防既成矣則田之水必髙於江江之水亦髙於海然後擇江之曲者而決之</hi>
　<hi>及或開盧瀝浦皆有功也何則江水湍流故也故曰治田者先也決水者後也江流既髙矣然後又究五</hi>
　<hi>堰之遺址而復之使水不入於城是雖有大水不能為蘇州之患也此治水田之大略也</hi>
<pb n="KR2k0013_WYG_019-13b"/>
　<lb/>
　<hi>港浦以畎引江其旱田則乞用上項一分之夫浚治            海之水及設<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門以瀦春夏之雨澤</hi>
　<hi>則髙低皆治而水旱無虞矣五論乞循古人之遺跡治田者臣昨来所乞蘇州水田一節罷去其某家涇</hi>
　<hi>某家浜之類五里七里而為一縱浦七里十里而為一横塘因塘浦之土以為隄㟁使塘浦闊深而隄㟁</hi>
　<hi>髙厚塘浦闊深則水流通而不能為田之害隄㟁髙厚則田自固而水可必趨於江今具蘇州秀州及沿</hi>
　<hi>江沿海水田旱田見存塘浦港瀝堽門之數凡臣所能記者總七項共二百六十五條并臣擘畫將来治</hi>
　<hi>田大約各附逐項之下謹具下項一具水田塘浦之跡凡四項共一百三十二條一吳松江南㟁自北平</hi>
　<hi>浦北㟁自徐公浦西至吳江口皆是水田約一百二十餘里南㟁有大浦二十七條北㟁有大浦二十八</hi>
<pb n="KR2k0013_WYG_019-14a"/>
　<hi>條是古者五里而為一縱浦之跡也其横浦在松江之南者臣不能記其名在松江之北六七里間曰浪</hi>
　<hi>市横塘又下北六七里而為至和塘是七里而為一横塘之跡也松江南大浦二十七條北平浦破江浦</hi>
　<hi>艾祈浦愧浦顧匯浦養蠶浦大盈浦南解浦梁乾浦石臼浦直浦分桑浦内薫浦趙屯浦石浦道褐浦千</hi>
　<hi>墩浦錐浦張潭浦陸直浦甫里浦浮髙浦塗頭浦順徳浦大姚浦破墩浦盞頭浦松江北大浦二十八條</hi>
　<hi>徐公浦北解浦瓦浦沈浦蔣浦三林浦周浦顧墓浦金城浦木瓜浦蔡浦下駕浦浜浦洛舍浦楊梨浦新</hi>
　<hi>洋浦淘仁浦小虞浦大虞浦馬仁浦浪市浦尤涇浦下里浦戴墟浦上顧浦青丘浦奉里浦任浦松江北</hi>
　<hi>横塘二條浪市横塘至和塘已上松江塘浦五十七條並當松江之上流皆是闊其塘浦髙其隄㟁以固</hi>
　<hi>田也只因久不修治遂至隳壊每遇大水上項塘浦之㟁並沈在水底不能固田議者不知此塘浦元有</hi>
<pb n="KR2k0013_WYG_019-14b"/>
　<hi>大㟁以固田乃謂古人浚此大浦只欲泄水此不知治田之本也臣今擘畫並當浚治其浦修成隄㟁以</hi>
　<hi>禦水災不須逺治他處塘浦求決積水而田自成矣一至和塘自崑山西至蘇州計六十餘里今其南北</hi>
　<hi>兩㟁各有大浦十二條是五里而為一縱浦之跡也其横浦南六七里而有浪市塘是也其北皆為風濤</hi>
　<hi>洗刷不見其跡臣前所謂至和塘徒有通往来禦風濤之小功而無衛民田去水患之大利者謂至和塘</hi>
　<hi>南北縱浦横塘皆廢故也謹具下項至和塘南大浦十二條小虞浦大虞浦尤涇浦新瀆浦平樂浦戴墟</hi>
　<hi>浦真義浦朱塘浦界浦鳯凰涇任浦蠡塘至和塘北大浦十二條小虞浦大虞浦尤涇浦髙墟浦雍里浦</hi>
　<hi>諸昌涇界浦任浦上雉瀆下雉瀆蠡塘官瀆横塘在南者曰浪市塘已具松江項内更不再出在北者皆</hi>
　<hi>廢已上至和塘兩㟁塘浦二十四條在塘北者今猶有其名而或無其跡在塘南者雖存其跡而並皆狭</hi>
<pb n="KR2k0013_WYG_019-15a"/>
　<hi>小斷續不能固田其間南㟁又有朱涇王村涇北㟁又有司馬涇季涇周涇小蕭涇大蕭涇歸涇吳涇清</hi>
　<hi>涇譚涇褚涇楊涇之類皆是民間自開私浜即臣向所謂某家涇某家浜之類是也今並乞廢罷只擇其</hi>
　<hi>浦之大者闊開其塘髙築其㟁南修起浪市横塘北則或五里十里為一横塘以固田自近以及逺則良</hi>
　<hi>田漸多白水漸狭風濤漸小矣一常熟塘自蘇州齊門北至常熟縣一百餘里東㟁有涇二十一條西㟁</hi>
　<hi>有涇十二條是亦七里十里而為一横塘之跡也但目今並皆狭小非大段塘浦盖古人之横塘隳壊而</hi>
　<hi>百姓侵占及擅開私浜相雜於其間即臣所謂某家涇某家浜之類是也謹具目今兩㟁涇浜之名下項</hi>
　<hi>常熟塘東横涇二十一條闊墓涇楊涇米涇樊涇蠡涇南湖涇湖涇朱涇永昌涇茅涇薛涇界涇吳塔涇</hi>
　<hi>尚涇川涇黄土涇圃涇廟涇卞莊涇新橋涇黄母涇常熟塘西横涇十二條石師涇楊涇王婆涇髙姚涇</hi>
<pb n="KR2k0013_WYG_019-15b"/>
　<hi>蘇宅涇蠡涇皮涇廟涇永昌涇野長涇譚涇墓門涇已上常熟塘兩㟁横涇三十三條盖記其略耳今但</hi>
　<hi>乞廢其小者擇其大者澯開其塘髙修其㟁除西㟁自擘畫為圩外其東㟁合與至和塘北及常熟縣南</hi>
　<hi>新修縱浦交加碁布以為圩自近以及逺則良田漸多白水漸狭風濤漸小矣一崑山之東至太倉堽身</hi>
　<hi>凡三十五里兩㟁各有塘浦七八條是五里而為一縱浦之跡也其横塘在塘之南六七里而為朱瀝塘</hi>
　<hi>張湖塘郭石塘黄姑塘在塘之北為風濤洗刷與諸湖相連不見其跡謹具下項崑山塘南有塘浦七條</hi>
　<hi>次里浦新洋江任里浦下駕浦下吳浦上吳浦太倉横瀝崑山塘北有塘浦七條婁縣上塘婁縣下塘新</hi>
　<hi>洋江低里浦黄翦涇上吳塘下吳塘横塘四條朱瀝塘張湖塘郭石塘黄姑塘已上塘瀝十八除新洋江</hi>
　<hi>下駕浦曽經開浚餘並未嘗開浚今河底之土反髙於田中每遇天雨稍闕則更不通舟船天雨未盈尺</hi>
<pb n="KR2k0013_WYG_019-16a"/>
　<hi>而田盡渰没今並乞開浚以固田已具下項一具旱田塘浦之迹凡三項一百二十三條一松江南㟁自</hi>
　<hi>小来浦北㟁自北陳浦東至海口並是旱田約長一百餘里南有大浦一十八條北有大浦二十條是五</hi>
　<hi>里而為一縱浦之跡也其横浦之在江南者臣不記其名在江北者七八里而為雞鳴塘練祈塘是七里</hi>
　<hi>而為一横塘之跡也謹具下項松江南㟁有大浦一十八條小来浦盤龍浦朱市浦松子浦野奴浦張整</hi>
　<hi>浦許浦魚浦上燠浦丁灣浦蘆子浦滬瀆浦釘鈎浦上海浦下海浦南及浦江苧浦爛泥浦松江北㟁有</hi>
　<hi>大浦二十條北陳浦顧浦桑浦大黄肚浦小黄肚浦章浦樊浦楊林浦上河浦下河浦仙天浦鎮浦新華</hi>
　<hi>浦槎浦秦公浦雙浦大場浦唐章浦青州浦商量灣横塘二條雞鳴浦練祈浦已上塘浦四十條各是畎</hi>
　<hi>引江水以灌溉髙田只因久不浚治浦底既髙而江水又低故逐年常患旱也議者乃謂於此諸浦決泄</hi>
<pb n="KR2k0013_WYG_019-16b"/>
　<hi>蘇州崑山長洲及秀州之積水是未知古人設浦之意也今當令髙田之民治之以備旱災則髙田獲其</hi>
　<hi>利也一太倉堈身之東至茜涇約四五十里凡有南北大塘八條其横塘南自練祈塘北至許浦共一百</hi>
　<hi>二十餘里有堽門及塘浜約五十餘條臣能記其二十五條旱田而横塘多欲水之周流於其間灌溉之</hi>
　<hi>意也今皆淺淤不能引水以灌於田謹具下項南北之塘八條太倉東横瀝半涇塘青堽横瀝五家堽横</hi>
　<hi>瀝鴨頭塘支涇楊墓子涇茜涇東西之塘及堽門等二十五條方秦塘錢門塘劉塘張堽門薛市門黄姑</hi>
　<hi>塘吉涇塘沙堰門太倉塘包涇古塘吳堽門顧堽門廟堽門岳瀝李堽門丁堽門湖川門黄涇杜漕塘雙</hi>
　<hi>鳯塘㪷門直塘支塘李墓塘以上堽身已東塘浜門瀝共三十三條南北者各長一百餘里接連大浦並</hi>
　<hi>當浚治以灌溉髙田東西者横貫三重堽身之田而西通諸湖若深浚之大者則置閘㪷門或置堰而下</hi>
<pb n="KR2k0013_WYG_019-17a"/>
　<hi>為水函遇大旱則可以車畎諸湖之水以灌田大水則可以通放湖水以灌田而分減低田之水勢於平</hi>
　<hi>時則瀦聚春夏之雨澤使堽身之水常髙於低田不須車畎而民田足用一㳂海之地自松江下口南連</hi>
　<hi>秀州界約一百餘里有大浦二十條臣今能記其七條自松江下口北繞崑山常熟之境接江隂界約三</hi>
　<hi>百餘里有港浦六十餘條臣能記其四十九條是五里為一縱浦之跡也其横塘在崑山則為八尺涇花</hi>
　<hi>莆涇在常熟則為福山東横塘福山西横塘謹具下項松江口下南連秀州界有大浦七條三林浦杜浦</hi>
　<hi>周浦大臼浦䘏瀝浦戚崇浦羅公浦松江口下北繞蘇州崑山常熟縣界至江隂軍界有港浦四十九條</hi>
　<hi>北及浦下田浦堀浦上夾浦下練祈浦桃源浦練祈浦顧涇浦六岳浦採桃浦川沙浦下張浦新漕浦茜</hi>
　<hi>涇浦楊林浦七鴉浦瑯港浦北浦尹公浦甘草浦唐相浦陳涇浦錢涇浦湴湖浦吳泗浦鐺脚浦下六河</hi>
<pb n="KR2k0013_WYG_019-17b"/>
　<hi>浦黄浜浦沙營浦白茒浦金涇浦髙浦許浦塢溝浦千歩涇耿涇浦新涇浦崔浦水門浦鰻□浦吳涇髙</hi>
　<hi>涇西陽浦新涇陳浦張涇湖涇奚浦黄泗浦横塘四條八尺涇花浦涇福山東横塘福山西横塘以上沿</hi>
　<hi>海港浦共六十條各是古人東取海潮北取楊子江水灌田各開入<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地七里十里或十五里間作</hi>
　<hi>横塘一條通灌諸浦使水周流於髙阜之地以浸潤髙田非専欲決積水也其間雖有大浦五七條自積</hi>
　<hi>水之處直可通海然各逺三五十里至一百餘里地髙四五尺至七八尺積水既被低田隄㟁隳壊一時</hi>
　<hi>漫流瀦聚於低下平闊之地雖開得上項大浦其積水終不行逺從髙處而流入於海唯大水之年決之</hi>
　<hi>則暫或東流爾今不拘大浦小浦並皆淺淤自當開浚東引海潮北引江水以灌田臣所擘畫治蘇州田</hi>
　<hi>至易曉也水田則做㟁防水以固田髙田則浚塘引水以灌田此衆人所共知也但自来治水者舍常而</hi>
<pb n="KR2k0013_WYG_019-18a"/>
　<hi>求異忽近而求逺而反謂做㟁固田浚塘引水之説為淺近而不肯留意遂因循至此今欲知蘇州水田</hi>
　<hi>旱田不治之由觀此篇可見其大略以上水田旱田塘浦之跡共七項總二百六十四條皆是古人因地</hi>
　<hi>之髙下而治田之法也其低田則闊其塘浦髙其隄㟁以固田其髙田則深浚港浦畎引江海以灌田後</hi>
　<hi>之人不知古人固田灌田之意乃謂低田髙田之所以闊深其塘浦者皆欲決泄積水也更不計量其逺</hi>
　<hi>近相視其髙下一例擇其塘浦之尤大者十數條以決水其餘差小者更不浚治及興工役動費國家三</hi>
　<hi>五十萬貫石而大塘大浦終不能泄水其塘浦之差小者更不曽開浚也而議者猶謂此小塘小浦亦可</hi>
　<hi>泄水以致朝廷愈不見信而大小塘浦一例更不浚治積歳累年而水田之隄防盡壊使二三百里肥腴</hi>
　<hi>之地槩為白水髙田之港浦皆塞而使數百里沃衍潮田盡為荒蕪不毛之地深可痛惜臣竊思之上項</hi>
<pb n="KR2k0013_WYG_019-18b"/>
　<hi>塘浦既非天生亦非地出又非神化是皆人力所為也然自國朝統御已来百餘年間除十數條大者間</hi>
　<hi>或浚治外其餘塘浦官中則不曾浚治今當不問髙低不拘大小亦不問可以決水與不可以決水但係</hi>
　<hi>古人遺跡而非私浜者一切併合公私之力更休迭役旋決修治係低田則髙作隄㟁以防水係髙田則</hi>
　<hi>深浚港浦以灌田其<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身西流之處又設斗門或<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門或堰閘以瀦水如此則髙低皆治而水旱無憂矣</hi>
　<hi>後二項非要切不録亶之書甚多今獨摘其要者録于此亶既累上其説五年九月許詣司農寺陳白寺</hi>
　<hi>以其説上聞詔以亶為司農寺丞提領兩浙路興修水利六年亶以其説鏤板徧下州縣許諸色人者詳</hi>
　<hi>合議焉初亶言蘇州水利其書與圖大抵以為環湖之地稍低常多水沿海之地稍髙常多旱故古人治</hi>
　<hi>水之迹縱則有浦横則有塘又有門堰涇瀝而碁布之亶所能記者總二百六十餘所今欲略循古人之</hi>
<pb n="KR2k0013_WYG_019-19a"/>
　<hi>法七里為一縱浦十里為一横塘又因出土以為隄㟁度用十萬夫水治髙田旱治下澤要以三年而蘇</hi>
　<hi>之田治矣</hi>朝廷始得亶書以為可行遂真除司農寺丞令<lb/>
　提舉興修亶至蘇興役凡六郡三十四縣比户調夫<lb/>
　同日舉役轉運提刑皆受約束民以為擾多逃移會<lb/>
　吕恵卿被召言其措置乖方熙寧元年正月一日有<lb/>
　㫖郟亶修圩未得興工官吏所見不同各具利害奏<lb/>
　聞人皆驩然十三日庭下方張燈吏民二百餘人交<lb/>
　入驛庭喧閧斥罵燈悉蹂踐驛門亦破亶幞頭墮地<lb/>
<pb n="KR2k0013_WYG_019-19b"/>
　一小兒在旁亦為人所擊前此方盡遣諸縣令出郊<lb/>
　標遷圩地至是諸令鳴鐃散衆遂罷役亶追司農寺<lb/>
　丞送吏部流内銓<lb/>
　　水利下<lb/>
亶既没其子將仕郎僑又嗣緝其説因歳事亦有所建<lb/>
　眀今亦録其大略<hi>僑書大略云浙西昔有營田司自唐至錢氏時其来源去委悉有隄</hi>
　<hi>防堰閘之制旁分其支脉之流不使溢聚以為腹内畎畝之患是以錢氏百年間歳多豐稔唯長興中一</hi>
　<hi>遭水耳暨納土之後至于今日其患方劇盖由端拱中轉運使喬維岳不究隄㟁堰閘之制與夫溝洫畎</hi>
<pb n="KR2k0013_WYG_019-20a"/>
　<hi>澮之利姑務便於轉漕舟楫一切毁之初則故道猶存尚可尋繹今則去古既久莫知其利營田之局又</hi>
　<hi>謂閑司冗職既已罷廢則隄防之法疏決之理無以考據水害無已至乾興天禧之間朝廷専遣使者興</hi>
　<hi>修水利逺来之人不識三吳地勢高下與夫水原來厯及前人營田之利皆失舊聞受命而来恥於空還</hi>
　<hi>不過遽採愚農道路之言以為得計但以目前之見為長久之策指常熟崑山枕江之地為可導諸港而</hi>
　<hi>決之江開福山茜涇等十餘浦殊不知古人建立隄堰所以防太湖泛溢渰没腹内良田今若就東北諸</hi>
　<hi>渚決水入江是導湖水經由腹内之田瀰漫盈溢然後入海所以浩渺之勢常逆行而瀦於蘇之長洲常</hi>
　<hi>熟崑山常之宜興武進湖之烏程歸安秀之華亭嘉興民田悉已被害然後方及北江東海之港浦又以</hi>
　<hi>水勢之方出於港浦復為潮勢抑囘所以皆聚於太湖四郡之境當潦歳積水而上源不絶瀰漫不可治</hi>
<pb n="KR2k0013_WYG_019-20b"/>
　<hi>也此足以驗開東北諸渚為謬論矣又況太湖盖積十縣之水一水自江南諸郡而下出嶺阪重複間當</hi>
　<hi>其霖潦積貯溪澗奔湍迤邐而至長塘湖又潤州之金壇延陵丹陽丹徒諸邑皆有山源併㑹於宜興以</hi>
　<hi>入太湖一水自杭睦宣歙山源與天目等山衆流而下杭之臨安餘杭及湖之安吉武康長興以入太湖</hi>
　<hi>即古所謂震澤也昔禹治水凡以三江決此一湖之水今則二江已絶唯吳松一江存焉疏洩之道既隘</hi>
　<hi>於昔又為權豪請占植以菰蒲蘆葦又於吳江之南築為石塘以障太湖東流之勢又於江之中流多置</hi>
　<hi>罾斷以遏水勢是致吳江不能吞来源之瀚漫日淤月澱下流淺狭迨元符初遽漲潮沙半為平地積雨</hi>
　<hi>滋久十縣山源併溢太湖當蘇湖常秀之間陂淹浦港悉皆瀰漫四郡之民惴惴然有為魚之患凝望廣</hi>
　<hi>野千里一白少有風勢駕浪動輒數尺雖有中髙不易之地種巳成實頃刻蕩盡此吳民畏風甚於畏雨</hi>
<pb n="KR2k0013_WYG_019-21a"/>
　<hi>也呉松古江故道深廣可敵千浦向之積潦尚或壅滯議者但以開數十浦為䇿而不知臨江濵海地勢</hi>
　<hi>髙仰徒勞無益愚今者所究治水之利必先於江寧治水陽江與銀林江等五堰體勢故迹決於西江潤</hi>
　<hi>州治丹陽練湖相視大岡尋究函管水道決於北海常州治宜興隔湖沙子淹及江隂港浦入北海以望</hi>
　<hi>亭堰分屬蘇州以絶常州輕廢之患如此則西北之水不入太湖為害矣又於蘇州治諸邑限水之制闢</hi>
　<hi>吳江之南石塘多置橋梁以決太湖會于青龍華亭而入海仍開浚吳松江官司以鄰郡上户熟田例敷</hi>
　<hi>錢糧於農事之隙和雇工役以漸闢之其諸江湖風濤為害之處並築為石塘及於彭匯與諸湖瀼等處</hi>
　<hi>尋究昔有江港自南涇北以漸築為隄㟁所在陂淹築為水堰秀州治華亭海鹽港浦仍體究枯湖澱山</hi>
　<hi>湖等處向因民户有田髙壤障遏水勢而疏決不行者並與開通達諸港浦杭州遷長河堰以宣歙杭睦</hi>
<pb n="KR2k0013_WYG_019-21b"/>
　<hi>等山源決于浙江如此則東南之水不入太湖為害矣此前所謂旁分其支脉之流不為腹内畎畆之患</hi>
　<hi>者此也水為東南患其来久矣獻其端者大抵二説一則以導青龍江開三十浦為説一則以使植利户</hi>
　<hi>浚涇浜作圩垾為説是二者各得其一偏未容俱是何以言之若止於導江開浦則必無近效若止於浚</hi>
　<hi>涇作垾則難以禦暴流要當合二者之説相為首尾乃盡其善但施行先後自有次第耳必不得已欲兩</hi>
　<hi>者兼行以規近効亦有其説若欲決蘇州湖州之水莫若先開崑山縣之茜涇浦使水東入於大海開崑</hi>
　<hi>山之新安浦顧浦使水南入於松江開常熟縣之許浦梅里浦使水北入於揚子江復浚常州無錫縣界</hi>
　<hi>之望亭堰俾蘇州管轄謹其開閉以遏常潤之水則蘇州等水患可漸息而民田可治矣若欲決常州潤</hi>
　<hi>州之水則莫若決無錫縣之五卸堰使水趨於楊子江則常州等水患可漸息而民田可治矣世之言水</hi>
<pb n="KR2k0013_WYG_019-22a"/>
　<hi>利者非不知此然開浦未久而汙泥尋塞決堰未多而良田被患何也盖雖知置堰閘以防江潮而不知</hi>
　<hi>浚流以泄沙漲故有堙塞之患雖知決五卸堰水而不知築隄以障民田故有飄溺之虞且復一於開浦</hi>
　<hi>決堰而不知勸民作圩垾浚涇浜以治田是以不問有水無水之年蘇湖常秀之田不治十常五六愚故</hi>
　<hi>曰要當合二者之説相為首尾則可盡其善某所乞開崑山常熟縣之茜涇等浦必置堰閘者且以茜涇</hi>
　<hi>浦在蘇州之東南去海止二十里泄水甚徑然其地浸髙比之蘇州及崑山縣地形不啻丈餘而往年開</hi>
　<hi>此浦者但為文具所開不過三四尺一二尺而已又止於以地面為丈尺而不知以水面為丈尺不問髙</hi>
　<hi>下而匀其淺深欲水之東注不可得也水既不東注兼又浦口不置堰閘賺入潮沙無上流水勢可衝遂</hi>
　<hi>致浦塞愚故乞開茜涇等浦須置堰閘所以外防潮之漲沙也或聞范參政仲淹葉内翰清臣昔年開茜</hi>
<pb n="KR2k0013_WYG_019-22b"/>
　<hi>涇等浦亦皆有閘但無官司管轄而豪强耆保利於所得不時啟閉遂致廢壊鄉人往往能道其事若推</hi>
　<hi>究而行之則所開之浦可久而無弊某所乞復常州無錫縣界望亭堰閘俾蘇州管轄者盖以常潤之地</hi>
　<hi>比蘇州為差髙而蘇州之東勢接海㟁其地亦髙蘇州介於兩髙之間故每遇大水西則為常潤之水所</hi>
　<hi>注東則為大海㟁道所障其水瀦蓄無緣通泄若不令蘇州管轄望亭堰閘則無復有防遏之理故愚先</hi>
　<hi>乞開茜涇等浦以決水有東流之便次乞謹守望亭閘俾水無西衝之憂至望亭之西自有五卸堰可以</hi>
　<hi>決水徑入於北江若使常潤之水決下此堰則不唯少舒蘇州之水勢而常潤之水亦自可以就近順流</hi>
　<hi>而入於江矣某所乞決常州無錫縣界之五缷堰使水北入於楊子江者此堰決水其勢甚徑往者官吏</hi>
　<hi>非不施行然決堰未多而民田已没何也盖止知決堰而不知預築堰下民田之隄㟁以防水勢故也五</hi>
<pb n="KR2k0013_WYG_019-23a"/>
　<hi>卸地形與民田相去㡬及丈餘平居微雨水即溢堰而過已有浸溺之憂今直欲決去其堰使諸路之水</hi>
　<hi>舉自此而出又不曽髙其民田圩㟁以為隄防則決堰未多而民田已没某嘗論天下之水以十分率之</hi>
　<hi>自淮水而北五分由九河入海書所謂同為逆河入于海是也自淮而南五分由三江入海書所謂三江</hi>
　<hi>既入震澤底定是也而三江所決之水其源甚大由宣歙而来至于浙界合常潤諸州之水鍾於震澤震</hi>
　<hi>澤之大㡬四萬頃導其水而入海止三江爾二江巳不得見今止松江又復淺淤不能通泄且復百姓便</hi>
　<hi>於已私於松江古河之旁多開溝港故上流漫出之水不能徑入于海支分派别自三十餘浦北入吳郡</hi>
　<hi>界内即先父比部水利奏中所謂向欲導諸江者復南而北矣雖於崑山常熟兩縣開導河浦修築圩垾</hi>
　<hi>然上流不息諸水輻凑或風濤間作或洪雨繼至所開浦河必皆壅滯所築圩垾必有衝蕩盖沿江北㟁</hi>
<pb n="KR2k0013_WYG_019-23b"/>
　<hi>三十餘浦唯鹽鐵一塘可直瀉水北入揚子江外其餘皆接連于江湖瀼合而為一非徒無益為害大矣</hi>
　<hi>今乞措置一面開導河浦即便相度松江諸浦除鹽鐵塘及大浦開導置閘外其餘小河一切並為大堰</hi>
　<hi>或説水竇以防江水即吳松江水徑入東海而吳之河浦不為賊水所壅諸縣圩垾亦免風波所破某聞</hi>
　<hi>錢氏循漢唐法自吳江縣松江而東至于海又沿海而北至于揚子江又沿江而西至于常州江隂界一</hi>
　<hi>河一浦皆有堰閘所以賊水不壅久無患害嘗考漢晉隋唐以来地里志今之平江乃古吳郡至隋平陳</hi>
　<hi>始置蘇州漢時封境甚濶隋開皇中始移於横山下唐正觀中復徙於闔閭舊城而今湖州乃隋時仁夀</hi>
　<hi>中於蘇之烏程縣分置秀州乃五代晉時吳越王以蘇之嘉興縣分置所謂錢塘毗陵在古皆吳之屬縣</hi>
　<hi>以地勢卑下沿江邊海有為隄㟁以防遏水勢如唐志所載秀州之海鹽令李諤開古涇三百有一而又</hi>
<pb n="KR2k0013_WYG_019-24a"/>
　<hi>稱去縣西北六十里有漢塘太和中再開疑即僑今所謂開鹽鐵塘以泄吳松江水者也又載杭州之餘</hi>
　<hi>杭今歸某築甬道髙廣徑直百餘里以禦水患又載杭州鹽官縣亦有捍海塘隄二百十四里即知古人</hi>
　<hi>治平江之水不専於河而築隄以遏水亦兼行之矣故為今之䇿莫若先究上源水勢而築吳松兩㟁塘</hi>
　<hi>隄不唯水不北入於蘇而南亦不入於秀兩州之田乃可墾治今之言治水者不知根源始謂欲去水患</hi>
　<hi>須開吳松江殊不知開吳松江而不築兩㟁隄塘則所導上源之水輻凑而来適為兩州之患盖江水溢</hi>
　<hi>入南北溝浦而不能徑趨於海故也儻效漢唐以来隄塘之法修築吳松江㟁則去水之患已十九矣震</hi>
　<hi>澤之大纔三萬六千餘頃而平江五縣積水㡬四萬頃然非若太湖之深廣瀰漫一區也分在五縣逺接</hi>
　<hi>民田亦有髙下之異淺深之殊非皆積水不可治也但與田相通極目無際所以風濤一作囘環四合無</hi>
<pb n="KR2k0013_WYG_019-24b"/>
　<hi>非水者既非全積之水亦有可治之田瀦瀉之餘其淺淤者皆可修治永為良田況五縣積水中所謂湖</hi>
　<hi>瀼陂淹若湖則有澱山湖練湖陽城湖巴湖昆湖承湖尚湖石湖沙湖瀼則有大泗瀼斜塘瀼江家瀼百</hi>
　<hi>家瀼鰻□瀼蕩則有龍墩蕩任周蕩傀儡蕩白坊蕩黄天蕩鴈長蕩淹則有光福淹尹山淹施墟淹赭墩</hi>
　<hi>淹金涇淹眀社淹僅三十餘所雖水勢相接略無限隔然其間深者不過三四尺淺者一二尺而巳今乞</hi>
　<hi>措置深者如練湖大作隄防以匱其水復於隄防四傍設為斗門水瀨即大水之年足以瀦蓄湖瀼之水</hi>
　<hi>使不與外水相通而水田之圩垾無衝激之患大旱之年可以決斗門水瀨以浸灌民田而旱田之溝洫</hi>
　<hi>有車畎之利其餘若斜塘瀼大泗瀼百家瀼之類深不過三四尺淺止一二尺而已本是民田皆可相視</hi>
　<hi>分勒人户借貨錢糧修築圩垾開導涇浜即前所謂湖瀼三十餘處者往往可治者過半矣某聞江南有</hi>
<pb n="KR2k0013_WYG_019-25a"/>
　<hi>萬春圩吳有陳滿塘皆積水之地今悉治為良田坐收苗賦以助國用郏氏再世有水利之學雖不能為</hi>
　<hi>必可行然用心甚専為説甚詳故録之以備論議者之參稽焉</hi>
元祐中宜興人單諤作陽羨風土記専論單子發荆溪<lb/>
　吳中水利其説本専為荆溪横塘百瀆之塞以及於<lb/>
　松江震澤之水勢其略謂荆溪受宣歙蕪湖江東數<lb/>
　郡之水行四十五里至震澤古人以溪流不足以勝<lb/>
　數郡奔注之勢復於震澤之口開瀆百條各有地分<lb/>
　之名而總謂之百瀆又開横塘瀆一條綿亘四十里<lb/>
<pb n="KR2k0013_WYG_019-25b"/>
　以貫百瀆而通瀕湖諸鄉阡陌之水盖横塘直南北<lb/>
　以經之百瀆直東西以緯之既分荆溪之流下震澤<lb/>
　由震澤入太湖抵松江由江入海是以昔年未嘗有<lb/>
　水患而震澤亦不為吳中害今荆溪受數郡之水不<lb/>
　少減而百瀆横塘大半堙塞又蘇湖常三州之水瀦<lb/>
　為太湖由松江以入海慶厯二年以松江風濤漕運<lb/>
　多敗官舟遂接續築松江長隄界於江湖之間隄東<lb/>
　則江隄西則湖江之東即大海隄横截江流五六十<lb/>
<pb n="KR2k0013_WYG_019-26a"/>
　里震澤受吳中數郡之水乃遏以長隄雖時有橋梁<lb/>
　而流勢不快又自松江至海浦諸港復多沙泥漲塞<lb/>
　茭蘆叢生隄傍亦沙漲為田是以三春霖雨則蘇湖<lb/>
　常秀皆憂瀰漫雖増吳江一邑之賦顧三州逋失者<lb/>
　不貲今欲洩太湖之水莫若先開江尾茭蘆之地遷<lb/>
　沙村之民運其漲泥鑿吳江隄為木橋千所以通陸<lb/>
　行隨橋硔開茭蘆為港走水仍於下流開白蜆安亭<lb/>
　二江使太湖水由華亭青龍以入海則三州無水患<lb/>
<pb n="KR2k0013_WYG_019-26b"/>
　又以陽羨言之臨江數里皆民廬墓今皆在風波浩<lb/>
　渺中矣風靜水澄樹根磚石畢見官能於農隙率清<lb/>
　泉祠山君山三鄉瀕湖植利人户尋百瀆與横塘舊<lb/>
　界牌分力開通遇歳大水則可疏荆溪交合之流順<lb/>
　注震澤若歳大旱則可引百瀆及横塘之水灌溉民<lb/>
　田雖有水旱豈能侵歳哉諤又有書名荆溪集亦載<lb/>
　此説時蘇文忠公在翰苑奏其書請行之弗果政和<lb/>
　六年四月御筆訪聞平江府三十六浦自古置閘隨<lb/>
<pb n="KR2k0013_WYG_019-27a"/>
　潮啟閉歳乆堙塞遂致積年為患仰莊徽差户曹趙<lb/>
　霖具逐浦經久利害破驛劵遞馬赴尚書省指説徽<lb/>
　郡守也<hi>霖相度之説曰平江逐縣地形水勢利害各不相侔盖浙西六州之地平江最為低下六</hi>
　<hi>州之水注入太湖太湖之水流入松江接青龍江東入于海而平江地勢自南自北至常熟縣之半自東</hi>
　<hi>止崑山縣地西南之半水與太湖松江水面相平皆是諸州所聚之水汎濫其中平江之地雖下於諸州</hi>
　<hi>而瀕海之地特髙於他處謂之堽身堽身之西又與常州地形相等東西與北三面勢若盤盂積水南入</hi>
　<hi>注乎其中所以自古沿海環江開鑿港浦者藉此疏導積中之水由是以觀則開治港浦不可不先也港</hi>
　<hi>浦既巳浚則必講經久不堙塞之法今瀕海之田懼鹹潮之害皆作堰壩以隔海潮裏水不得流外沙日</hi>
<pb n="KR2k0013_WYG_019-27b"/>
　<hi>以積此崑山諸浦堙塞之由也堽身之民每闕雨則恐裏水之減不給灌溉悉為堰壩以止流水臨江之</hi>
　<hi>民每遇潮至則於浦身開鑿小溝以供巳用亦為堰斷以留餘潮此常熟諸浦堙塞之由也法當置閘然</hi>
　<hi>後可以限水之内外可以隨潮而啟閉浦既已開閘既已置而太湖松江之水與積水為一派沈没民田</hi>
　<hi>者一遇風作則髙浪萬頃愈泄愈来縱使諸浦瀉之泄之涓涓来之浩浩當斯之時障之不可疏之不可</hi>
　<hi>為之計者莫若順其性而狹其流乃為上䇿所謂上䇿者大築圩㟁髙圍民田而已如此則積水日削衆</hi>
　<hi>浦日耗矣大抵三説一曰開治港浦二曰置閘啟閉三曰築圩裹田三者闕一不可又各有先後緩急之</hi>
　<hi>序其開浦篇曰髙田引以灌溉低田導以決泄者浦也古人大小縱横設為港浦若經緯然按圗於舊得</hi>
　<hi>九十處或名港浦或名涇浜或謂之塘或謂之漕以詢究古跡得其為利之大者三十六浦區為三等上</hi>
<pb n="KR2k0013_WYG_019-28a"/>
　<hi>等工大而利博在前所先也中等工費可減上等三之二下等間於上中之間或自大浦而分枝别派工</hi>
　<hi>料之數又少損焉其置閘篇曰瀕海臨江之地形勢髙仰古来港浦盡於地勢髙處淤澱若一旦頓議開</hi>
　<hi>通地理遥逺未易施力以拒鹹潮今於三十六浦中尋究得古曽置閘者纔四浦惟慶安福山兩閘尚存</hi>
　<hi>餘皆廢棄故基尚存古人置閘本圗經久但以失之近裏未免易堙治水莫急於開浦開浦莫急於置閘</hi>
　<hi>置閘莫利於近外若置閘而又近外則有五利焉江海之潮日兩漲落潮上灌浦則浦水倒流潮落浦深</hi>
　<hi>則浦水湍瀉逺地積水早潮退定方得徐流幾至浦口則晚潮復上元未流入江海又與潮俱還積水與</hi>
　<hi>潮相為往来何緣減退今開浦置閘潮上則閉潮退即啓外水無自以入裏水日得以出一利也外水不</hi>
　<hi>入則泥沙不淤於閘内使港浦常得通利免於堙塞二利也瀕海之地仰浦水以溉髙田每苦鹹潮多作</hi>
<pb n="KR2k0013_WYG_019-28b"/>
　<hi>堰斷若決之使通則害苗稼若築之使塞則障積水今置閘啓閉水有泄而無入閘内之地盡獲稼穡之</hi>
　<hi>利三利也置閘必近外去江海止可三五里使閘外之浦日有澄沙淤積假令歳事浚治地里不遠易為</hi>
　<hi>工力四利也港浦既巳深闊積水既巳通流則泛海浮江貨船木栰或遇風作得以入口住泊或欲住賣</hi>
　<hi>得以歸市出卸官司遂可以閘為限拘收税課以助歳計五利也復有二説崑山諸浦通徹東海沙濃而</hi>
　<hi>潮鹹當先置閘而後開浦一也閘之側各開月河以堰為限遇閘閉小舟不阻往来二也築圩篇曰天下</hi>
　<hi>之地膏腴莫美於水田水田利倍莫盛於平江緣平江水田以低為勝昔之賦入多出於低鄉今低鄉之</hi>
　<hi>田為積水漫没十巳八九當時田圩未壊水有限隔風不成浪今田圩殆盡水通為一遇東南風則太湖</hi>
　<hi>松江與崑山積水盡奔常熟遇西北風則常熟之水東赴者亦然正如盛盂中水隨風往来未嘗停息嘗</hi>
<pb n="KR2k0013_WYG_019-29a"/>
　<hi>陟崑山與常熟山之巔四顧水與天接父老皆曰水底十五年前皆良田也今若不築圩㟁圍裹民田車</hi>
　<hi>畎以取水底之地是棄良田以與水也況平江之地低於諸州唯高大圩㟁方能與諸州地形相應昔人</hi>
　<hi>築圩裹田非謂得以播殖也將恃此以狭水之所居耳崑山去城七十里通往来者至和塘也常熟去城</hi>
　<hi>一百五里通往来者常熟塘也二塘為風浪衝擊塘㟁漫滅往来者動輒守風往往有覆舟之虞是皆積</hi>
　<hi>水之害今若開浦置閘之後先自南鄉大築圩㟁圍裹低田使位位相接以禦風濤以狭水源治之上也</hi>
　<hi>修作至和常熟二塘之㟁以限絶東西往来之水治之次也凡積水之田盡令修築圩㟁使水無所容治</hi>
　<hi>之終也昨聞熙寧四年大水衆田皆没獨長洲尤甚崑山陳新顧晏陶湛數家之圩髙大了無水患稻麥</hi>
　<hi>兩熟此亦築㟁之驗目今積水之中有力人户間能作小塍㟁圍裹已田禾稼無虞盖積水本不深而圩</hi>
<pb n="KR2k0013_WYG_019-29b"/>
　<hi>㟁皆可築但民頻年重困無力為之必官司借貨錢榖集植利之衆併工戮力督以必成或十畝或二十</hi>
　<hi>畝地之中棄一畝取土為㟁所取之田令衆户均價償之其貨借錢榖官為置籍責以三年六限隨税輸</hi>
　<hi>還此治積水成始成終之䇿若其當開之浦則崑山常熟共三十六浦除常熟之許浦及白苑福山二浦</hi>
　<hi>見今深闊水勢通快不須開治餘三十三浦崑山十有一謂掘浦下張浦七丫浦茜涇浦楊林浦六鶴浦</hi>
　<hi>顧涇浦川沙浦五岳浦蔡浦琅港浦常熟二十有二謂黄泗浦奚浦西陳浦東陳浦水門塘崔浦耿涇浦</hi>
　<hi>魚磹浦鄔溝浦瓦浦塘浦髙浦金涇浦石撞浦陸河浦北浦甘草浦千步涇司馬涇金涇錢涇黄鶯漕皆</hi>
　<hi>積久不浚當分為三等開修</hi>霖既上其説是歳九月奉御筆差趙<lb/>
　霖充兩浙提舉常平前去本路措置興修積水其開<lb/>
<pb n="KR2k0013_WYG_019-30a"/>
　浦置閘工料依元相度檢計逐旋開治更不候保眀<lb/>
　先次施行去農隙月分不遠趙霖更不引見上殿疾<lb/>
　速發赴新任水患日久占壓良田甚多一方受弊應<lb/>
　有前後違礙並依今来指揮合用錢米并辟官置司<lb/>
　等令趙霖速具畫一聞奏奏報並入急遞於入内内<lb/>
　侍省投進仍差童師敏充承受奏報文字霖既受任<lb/>
　復條具事目以聞悉依御筆違者以違御筆論諸路<lb/>
　監司州縣如有稽慢闕誤以違制論其合用錢米越<lb/>
<pb n="KR2k0013_WYG_019-30b"/>
　州鑑湖封椿米支撥十萬石借支本路諸州常平本<lb/>
　錢十萬貫如闕則以常平米及常平封椿錢貼支并<lb/>
　降空名度牒二千道出賣承信承節將仕郎官告各<lb/>
　五十道其命詞並以興修水利為名别立價直將合<lb/>
　用工料召有力户備錢米官為募夫監部開修候畢<lb/>
　工計實用錢米紐直給告或給空名許令變賣並與<lb/>
　免勘會有無違礙書填仍不作進納出身就平江置<lb/>
　局所奏辟官不拘常制直牒指差理為在任月日不<lb/>
<pb n="KR2k0013_WYG_019-31a"/>
　許辭免内選人考第舉官合格水利職事未畢未得<lb/>
　赴部磨勘依方田官法就任改官幹當公事文武官<lb/>
　各四員准備差遣檢踏官共四員所用材料木植専<lb/>
　辟使臣三員分往淮南江南路及温處等州收買并<lb/>
　辟置監轄造堰閘官俵散錢糧巡視催促檢覆工料<lb/>
　官㸃檢醫藥飲食官等貟其差辟官屬其間有才吏<lb/>
　理須旌别以示勸奬特於提舉常平司歳舉官數外<lb/>
　改官從事郎一員縣令二員武臣陞陟二員積水之<lb/>
<pb n="KR2k0013_WYG_019-31b"/>
　地正在崑山常熟兩縣各權暫添差縣丞一員今来<lb/>
　開修平江諸浦緣常湖秀等州水勢會聚以成積水<lb/>
　據所役人夫先於平江府諸縣雇募如闕即分那下<lb/>
　常湖秀州雇募霖以宣和元年正月二十一日役夫<lb/>
　興工前後修過一江一港四浦五十八瀆修築常熟<lb/>
　塘㟁一條隨㟁開塘至宣和二年八月初十日罷華<lb/>
　亭縣青龍江自白鶴匯開修至艾祁塘口長十三里<lb/>
　面闊十五丈底闊九丈深一丈二尺通役六十一萬<lb/>
<pb n="KR2k0013_WYG_019-32a"/>
　二千八百餘工江隂縣黄田港自摖拄橋開修至港<lb/>
　口閘長二十里有畸面闊六丈五尺底闊三丈深七<lb/>
　尺通役六萬四千八百工崑山縣茜涇浦自太倉塘<lb/>
　斂口開修至青堽坊北長三十四里有畸面闊八丈<lb/>
　底闊四丈八尺深七尺通役三十一萬工堀浦自上<lb/>
　源開修接至練祈塘長十二里有畸面闊三丈底闊<lb/>
　二丈四尺深三尺五寸通役二萬三千五百餘工常<lb/>
　熟縣崔浦自陳家莊開修至雉浦塘口出梅里塘長<lb/>
<pb n="KR2k0013_WYG_019-32b"/>
　二十三里有畸面闊八丈底闊四丈八尺深七尺通<lb/>
　役二十一萬四千七百餘工黄泗浦連小山浦開修<lb/>
　至湖口長七十里有畸面闊八丈底闊四丈八尺深<lb/>
　七尺通役十二萬六千九百餘工宜興縣開修百瀆<lb/>
　五十八條長六十二里十七丈面闊二丈五尺止一<lb/>
　丈底闊一丈七尺止九尺各深五尺通役十萬一千<lb/>
　一百餘工築常熟塘㟁一條長六十二里有畸其已<lb/>
　築㟁一萬三百七十五丈通役三十二萬九千八百<lb/>
<pb n="KR2k0013_WYG_019-33a"/>
　餘工未了一千一百五十九丈常熟縣界㟁長四千<lb/>
　七百三十一丈已築三千五百七十二丈通役三萬<lb/>
　二百餘工未了一千一百五十九丈長洲縣界㟁長<lb/>
　六千八百三丈並已築了通役十九萬九千六百餘<lb/>
　工隨㟁開淘府塘一條長九千一百五十丈紐五十<lb/>
　里有畸面闊八丈底闊五丈深八尺通役六十四萬<lb/>
　一千二百餘工宣和元年十月四日御筆訪聞平江<lb/>
　府常熟縣常湖秀州華亭泖並可為田仰趙霖相度<lb/>
<pb n="KR2k0013_WYG_019-33b"/>
　措置召租限一季了當具便民利害圗籍歳入以聞<lb/>
　霖又應詔為之修圍常湖通役二十四萬七千九百<lb/>
　餘工修築錢涇口止藕蕩村大㟁長五百八十二丈<lb/>
　脚闊一丈五尺面闊一丈二尺髙六尺開修張墓塘<lb/>
　北徹小山浦長五百四十二丈面闊六丈底闊四丈<lb/>
　深六尺開修山塘涇自小山浦口止本縣市河長二<lb/>
　千八十一丈面闊六丈底闊四丈深六尺開修顔家<lb/>
　涇徹入小山浦長一千二百七丈面闊三丈底闊一<lb/>
<pb n="KR2k0013_WYG_019-34a"/>
　丈五尺深七尺剏造小山浦口啓閉泄放水勢㪷門<lb/>
　二所又圍裹華亭泖通役八萬三千七百六十五工<lb/>
　楊泖中心開河三條共長九百四十八丈各闊十丈<lb/>
　水深三尺隨河兩畔築㟁髙闊六尺顧亭泖心開十<lb/>
　字河共長一千五百二十九丈五尺闊七丈水深四<lb/>
　尺隨河兩畔築㟁髙闊各六尺止七尺及開陸家港<lb/>
　小河長二百丈闊四丈水深三尺築㟁髙闊六尺宣<lb/>
　和二年八月十一日詔㫖罷役勾收人吏送平江府<lb/>
<pb n="KR2k0013_WYG_019-34b"/>
　右獄根磨錢物通支錢四十一萬五千八百五十三<lb/>
　貫九百二十一文係度牒官誥坊場市易抵當等名<lb/>
　色十九種焉<lb/>
　<lb/>
　<lb/>
　<lb/>
　<lb/>
　吳郡志卷十九<lb/>
</p>
<p>
</p>
  </div>
<div>
                <head>吳郡志卷二十</head>
    <p>
<pb n="KR2k0013_WYG_020-1a"/>
欽定四庫全書<lb/>
　吳郡志卷二十　　　　　宋　范成大　撰<lb/>
　　人物<lb/>
春秋吳公子慶忌王僚之子以男聞於世萬人莫當走<lb/>
　追奔獸手接飛鳥追之駟馬馳而不及射之接矢而<lb/>
　不可中僚死出奔闔廬得要離用之為離所刺<lb/>
被離吳王闔廬之臣楚白喜既入吳伍子胥言於王以<lb/>
　為大夫被離問子胥曰何見而信喜子胥曰喜伯州<lb/>
<pb n="KR2k0013_WYG_020-1b"/>
　犂之孫吾之怨與喜同子不聞河上歌乎同病相憐<lb/>
　同憂相救誰不愛其所近悲其所思者乎被離曰吾觀<lb/>
　喜之為人鷹視虎步専功擅殺性不可親也子胥曰<lb/>
　不然竟與共事喜即伯嚭也<lb/>
要離吳人闔廬憚慶忌在鄰國有萬人之力恐合諸侯<lb/>
　以害吳伍子胥乃進要離曰離雖細人有萬人之力<lb/>
　嘗見其折辱壯士椒丘訢於友人之喪席訢怒須暝<lb/>
　往攻離離至舍誡其妻曰我辱壯士椒丘訢於大家<lb/>
<pb n="KR2k0013_WYG_020-2a"/>
　之䘮餘恨蔚恚暝必来第勿閉吾門至夜椒丘訢果<lb/>
　往見其門不閉登其堂不闗入其室不守放髮僵卧<lb/>
　無所懼訢乃手劒捽雜曰子有當死之過三子知之<lb/>
　乎子辱我於大家之衆一死也歸不闗閉二死也卧<lb/>
　不守御三死也子有三死之過欲無得怨要離曰吾<lb/>
　無三死之過子有三不肖之愧子知之乎吾辱子於<lb/>
　千人之衆子無敢報一不肖也入門不咳登堂無聲<lb/>
　二不肖也前拔子劒手挫捽吾頭乃敢大言三不肖<lb/>
<pb n="KR2k0013_WYG_020-2b"/>
　也有三不肖而威我豈不鄙哉於是椒丘訢投劒而<lb/>
　歎曰天下壯士也臣所聞要離若此吳王見之要離<lb/>
　曰臣國東千里之人細小無力迎風則僵負風則伏<lb/>
　大王有命臣敢不盡力吳王黙然要離即進曰大王<lb/>
　患慶忌乎臣能殺之王曰慶忌之勇聞於世今子之<lb/>
　力不如也要離曰王有意焉臣能殺之臣詐以負罪<lb/>
　出奔願王戮臣妻子斷臣右手慶忌必信臣王曰諾<lb/>
　要離乃詐得罪出奔吳王乃取其妻焚棄於市要離<lb/>
<pb n="KR2k0013_WYG_020-3a"/>
　乃奔諸侯以無罪聞於天下遂如衛見慶忌曰闔閭<lb/>
　無道王子所知今戮吾妻子焚之於市無罪見誅吳<lb/>
　國之事吾知其情願因王子之勇闔閭可得也慶忌<lb/>
　信其謀練士卒遂之吳將渡江於中流要離力微坐<lb/>
　慶忌上風因風勢以矛鈎其冠順風而刺慶忌慶忌<lb/>
　顧而揮之三捽其頭於水中乃加於膝上曰嘻天下<lb/>
　之勇士也乃敢加兵於我左右欲殺之慶忌止之曰<lb/>
　豈可一日而殺天下勇士二人哉可令還吳以旌其<lb/>
<pb n="KR2k0013_WYG_020-3b"/>
　忠於是慶忌死要離渡江愍然不行謂從者曰殺吾<lb/>
　妻子以事吾君非仁也為新君而殺故君之子非義<lb/>
　也何面目以視天下之士言訖遂投身於江未絶從<lb/>
　者出之要離乃自斷手足伏劒而死<lb/>
吳太子友故夫差太子也夫差將伐齊令國中曰敢諫<lb/>
　者死太子友知子胥忠而不用太宰嚭佞而専政欲<lb/>
　切言之恐罹尤乃諷諫王清旦懐丸持彈從後園来<lb/>
　衣袷履濡王怪問之太子曰適遊後園聞秋蜩之聲<lb/>
<pb n="KR2k0013_WYG_020-4a"/>
　往觀之秋蟬登髙樹飲清露隨風撝撓長吟悲鳴自<lb/>
　以為安不知螳蜋超枝縁條曳腰聳距而稷其形螳<lb/>
　蜋翕心而進志在有利不知黄雀徘徊枝隂□□微<lb/>
　進欲啄螳蜋黄雀但知伺螳蜋之有味不知臣挟彈<lb/>
　飛丸而集其背臣但志在黄雀不知空埳其旁陷於深<lb/>
　井臣故袷體濡履為大王笑王曰天下之愚也但貪前<lb/>
　利不覩後患太子曰愚復有甚者呉徒知踰境征伐不<lb/>
　知越王將選死士出三江之口入五湖之中天下之<lb/>
<pb n="KR2k0013_WYG_020-4b"/>
　危莫甚於斯王不聽<lb/>
夀越吳子夀夢臣魯襄公五年使于晉請聽諸侯之好<lb/>
　晉人遂為之合諸侯魯衛皆来㑹于善道<lb/>
季札吳子夀夢子諸樊之弟諸樊既除喪將立季札辭<lb/>
　曰昔曹人不義曹君將立子臧子臧去之君子曰能<lb/>
　守節札雖不才願附於子臧以無失節固立之棄其<lb/>
　家而耕乃舍之札遂為吳出聘諸侯以通嗣君至魯<lb/>
　説叔孫穆子知其不得死遂請觀周樂至齊説晏平<lb/>
<pb n="KR2k0013_WYG_020-5a"/>
　仲至鄭見子産如舊相識至衛説蘧瑗史狗史鰌公<lb/>
　子荆公叔發公子朝曰衛多君子未有患也至晉説<lb/>
　趙文子韓宣子魏獻子曰晉國其萃於三族乎説叔<lb/>
　向曰吾子勉之君侈而多良大夫皆冨政將在家吾<lb/>
　子好直必思自免於難初使過徐君徐君好季札之<lb/>
　劒口弗敢言及還徐君巳死解其劒繫之冢樹由是<lb/>
　札賢名聞天下其卒也孔子書其葬處曰嗚呼有呉<lb/>
　延陵君子之墓至今傳於世<lb/>
<pb n="KR2k0013_WYG_020-5b"/>
蹶由吳子餘祭之弟魯昭公五年楚伐吳蹶由犒師楚<lb/>
　王執之將以釁鼓使問曰女卜来吉乎對曰吉寡君<lb/>
　聞君將治兵於敝邑卜之以守龜曰余亟使人犒師<lb/>
　請行以觀王怒之疾徐而為之備尚克知之龜兆告<lb/>
　吉曰克可知也君若驩焉好逆使臣兹敝邑休怠而<lb/>
　忘其死亡無日矣今君奮焉震電馮怒虐執使臣將<lb/>
　以釁鼓則吳知所備矣且吳社稷是卜豈為一人使<lb/>
　臣獲釁軍鼓而敝邑知備吉孰大焉乃弗殺以蹶由<lb/>
<pb n="KR2k0013_WYG_020-6a"/>
　歸<lb/>
掩餘吳公子也魯昭公二十三年吳伐州来楚及諸侯<lb/>
　之師救州来吳公子光帥右掩餘帥左大敗楚及諸<lb/>
　侯之師於雞父公子光弑王僚掩餘乃奔徐史記作<lb/>
　盖餘<lb/>
燭庸吳公子魯昭公二十七年吳欲因楚喪而伐之使<lb/>
　公子掩餘及燭庸帥師圍潛吳師不能退公子光遂<lb/>
　殺王僚燭庸奔鍾吾後與掩餘奔楚二人不與闔廬<lb/>
<pb n="KR2k0013_WYG_020-6b"/>
　者也<lb/>
夫槩王闔廬之弟也魯定公四年吳伐楚楚囊瓦禦之<lb/>
　二師陳于栢舉夫槩王晨請於闔廬曰楚瓦不仁其<lb/>
　臣莫有死志先伐之其卒必奔而後大師繼之必克<lb/>
　弗許夫槩王曰所謂臣義而行不待命者其此之謂<lb/>
　也今日我死楚可入也以其屬五千先擊囊瓦之卒<lb/>
　楚師亂吳師大敗之吳遂入郢夫槩王後奔楚為堂<lb/>
　谿氏<lb/>
<pb n="KR2k0013_WYG_020-7a"/>
子洩吳王夫差臣魯哀公八年帥師伐魯取武城<lb/>
胥門巢王子姑曹展如皆吳王夫差臣哀公十一年巢<lb/>
　將上軍姑曹將下軍展如將右軍戰于艾陵大敗齊<lb/>
　師<lb/>
太子友夫差子王子地王孫彌庸皆夫差臣魯哀公十<lb/>
　三年越伐吳為二隊疇無餘謳陽自南方先及郊彌<lb/>
　庸見姑蔑之旗曰吾父之旗也不可以見讎而弗殺<lb/>
　也太子曰戰而不克將亡國請待之彌庸獲疇無餘<lb/>
<pb n="KR2k0013_WYG_020-7b"/>
　地獲謳陽越子至復戰友與彌夀於姚皆死之<lb/>
言偃字子游吳人孔子髙弟在文學之科嘗為武城宰<lb/>
　孔子過之聞弦歌聲笑曰割雞焉用牛刀子游曰昔<lb/>
　者聞諸夫子君子學道則愛人小人學道則易使孔<lb/>
　子曰偃之言是也今言偃宅在常熟縣西常熟世𫝊<lb/>
　一名琴川本弦歌之説故也餘見往蹟門<lb/>
前漢甪里先生吳人史記正義引周樹洞厯云姓周名<lb/>
　術字元道太伯之後漢髙帝時與東園公綺里季夏<lb/>
<pb n="KR2k0013_WYG_020-8a"/>
　黄公俱出定太子號四皓史記正義甪里先生一號<lb/>
　霸上先生又云今太湖中洞庭山西南中有祿里村<lb/>
　是<lb/>
嚴忌吳人時謂之嚴夫子尊之如此<lb/>
嚴助嚴夫子子也郡舉賢良對䇿百餘人武帝善助對<lb/>
　擢為中大夫時征伐四夷開置邊郡助與大臣辨論<lb/>
　中外相應以理義之文任用尤親助侍燕從容上問<lb/>
　居鄉時助對為友壻富人所辱上問所欲願為㑹稽<lb/>
<pb n="KR2k0013_WYG_020-8b"/>
　太守於是拜為㑹稽太守數年賜書曰君厭承眀之<lb/>
　廬勞侍從之事懐故土出為郡吏㑹稽東接海南近<lb/>
　諸越北枕大江間者闊焉久不聞問具以春秋對助<lb/>
　上書謝復留侍中<lb/>
朱買臣字翁子家貧好讀書不治産業常艾薪樵賣以<lb/>
　給食擔束薪行且讀書其妻羞而去買臣後至長安<lb/>
　㑹嚴助貴幸薦買臣召見説春秋言楚詞帝甚説之<lb/>
　拜中大夫因言東越可破之䇿拜㑹稽太守擊破東<lb/>
<pb n="KR2k0013_WYG_020-9a"/>
　越徴為主爵都尉子山拊官至右扶風<lb/>
後漢沈豐郡人為郡主簿太守第五倫母老不能之官<lb/>
　倫每至臘節常懐戀垂泣遣豐迎母廣陵母見大江<lb/>
　畏水不敢渡豐祭神令子孫對母飲酒因醉卧<lb/>
臯伯通漢賢者居臯橋梁鴻與孟光偕至吳為人賃舂<lb/>
　伯通異之舍之於家<lb/>
髙岱字孔文郡人性聰達輕財貴義所友皆世偉人太<lb/>
　守盛憲以為上計舉孝㢘許貢来領郡岱將憲避難<lb/>
<pb n="KR2k0013_WYG_020-9b"/>
　求救於陶謙岱憔悴泣血水漿不入口謙感其忠壯<lb/>
　有申包胥之義許為出軍岱還而貢已囚其母吳人<lb/>
　皆為危悚岱徑往見才辭敏捷好自陳謝貢登時出<lb/>
　其母孫䇿聞其善左𫝊乃自玩讀欲與論講虚已候<lb/>
　焉為媢嫉者所中䇿遽囚之知友時人皆露坐為請<lb/>
　䇿登樓望見數里中填滿惡其收衆心遂遇害<lb/>
沈友字子正郡人年十一華歆行風俗見而異之因呼<lb/>
　曰沈郎可登車語乎友逡巡曰君子講好以禮今仁<lb/>
<pb n="KR2k0013_WYG_020-10a"/>
　義陵遲聖道漸壊先生銜命將以裨補先王之教整<lb/>
　齊風俗而輕脱威儀猶負薪捄火更益其熾歆慚曰<lb/>
　自威靈以来雖多英彦未有㓜童若此者弱冠博學<lb/>
　善屬文兼好武事注孫子兵法又辯於口時稱其筆<lb/>
　舌與刀三者皆妙過絶於人孫權以禮聘之既至極<lb/>
　論王霸之畧正色立朝清議峻厲為庸臣所譛權亦<lb/>
　疑其不為已用害之年二十九<lb/>
陸康字季寧郡人祖父續在獨行𫝊康漢末為廬江太<lb/>
<pb n="KR2k0013_WYG_020-10b"/>
　守少篤孝悌勤修操行太守李肅察孝㢘肅後坐事<lb/>
　伏誅康斂尸送喪還潁川行服禮終舉茂才厯三郡<lb/>
　太守所在有稱子績仕吳<hi>謝承後漢書</hi>
陸紆字叔盤敏淑有思學守城門校尉子駿<lb/>
駿字季才淳懿信厚為邦族所懐官至九江都尉子遜<lb/>
　仕吳<hi>吳書陸氏世頌</hi>
吳陸績字公紀漢末廬江太守康之子容貌雄壯博學<lb/>
　多識該覽厯數吳孫權辟為曹掾以直道見憚出為<lb/>
<pb n="KR2k0013_WYG_020-11a"/>
　鬱林太守罷歸無裝舟輕不可越海載石為重姑蘇<lb/>
　陸氏之門有巨石號鬱林石世保其居績雖有軍事<lb/>
　著述不廢作渾天圖注易釋太𤣥皆𫝊於世豫知亡<lb/>
　日為辭以訣自謂有漢志士吳郡陸績幼勤詩書長<lb/>
　玩禮易受命南征罹疾遇厄遭命不幸嗚呼悲隔卒<lb/>
　年三十二長子宏㑹稽南郡都尉次子叡長水校尉<lb/>
陸遜字伯言孫權為將軍時遜年二十一始仕幕府厯<lb/>
　東西曹代吕䝉為右都督拒關侯進克公安南郡進<lb/>
<pb n="KR2k0013_WYG_020-11b"/>
　封華亭侯進封婁侯遷大都督破先主走曹休積功<lb/>
　拜上大將軍輔太子董督軍國赤烏中代顧雍為丞<lb/>
　相時謂伊尹隆湯吕尚翼周内外之任遜實兼之<hi>遜弟</hi>
　<hi>瑁瑁子喜遜子抗抗子景遜族子凱徹凱子禕</hi>
陸瑁字子璋遜之弟好學篤義與英俊游割少分甘收導<lb/>
　孤弱攝養至長乃别嘉禾中拜選曹尚書諫疏端切<lb/>
　孫權嘉之子嘉仕晉<lb/>
陸抗字㓜節建衡中為都督諸軍事治樂鄉憂深慮逺<lb/>
<pb n="KR2k0013_WYG_020-12a"/>
　數上疏陳時宜破西陵誅步闡貌無矜色謙冲如常<lb/>
　得將士歡心與晉羊祜推僑札之好時以為華元子<lb/>
　反復見於今鳯凰中拜大司馬荆州牧卒子晏嗣晏<lb/>
　及弟景𤣥機雲分領抗兵<lb/>
陸景字士仁澡身好學著書數十篇以尚公主封毗陵<lb/>
　侯<lb/>
陸凱字敬風遜族子為將數有功封嘉興侯孫休時領<lb/>
　豫州牧雖統兵衆手不釋書好太𤣥論演其意以筮<lb/>
<pb n="KR2k0013_WYG_020-12b"/>
　輙驗孫皓時為左丞相乃心公家義形於色卒年七<lb/>
　十一<lb/>
陸𦙍字敬宗凱之弟初為呉尚書選曹郎太子和聞其<lb/>
　名待以殊禮坐和下獄楚毒備至終無他辭出為交<lb/>
　州刺史安南校尉夷人服其恩信交域肅清就加安<lb/>
　南將軍永安元年徴為西陵督封都亭侯後轉左虎<lb/>
　林中書丞華覈表薦曰𦙍天姿聰朗才通行潔昔厯選<lb/>
　曹在州十餘年内無粉黛附珠之妾家無文甲犀象<lb/>
<pb n="KR2k0013_WYG_020-13a"/>
　之珍方之今臣實難多得江邊任輕不盡其才宜股肱王<lb/>
　室寵以上司則天工修而庶績熙矣𦙍卒子式嗣<lb/>
陸褘孫皓時為將軍父凱亡入為太子中庶子右史華<lb/>
　覈薦曰褘體質方幹器幹彊固董率之才過於魯肅<lb/>
　在戎果毅臨財有節<lb/>
晉陸機字士衡祖遜父抗已見前條機長七尺聲如鐘<lb/>
　天才秀逸文章冠世閉門勤學非禮不動太康末與<lb/>
　弟雲俱入洛張華謂伐吳之役利在獲二俊遂延譽<lb/>
<pb n="KR2k0013_WYG_020-13b"/>
　薦之成都王頴假機後將軍河北大都督宦人孟玟<lb/>
　譖機於頴遇害葛洪稱機文猶𤣥圃積玉無非夜光<lb/>
　五河吐流泉源如一其宏麗妍贍英鋭漂逸亦一代<lb/>
　之絶所著文章三百餘篇行於世弟雲耽<lb/>
陸雲字士龍機之弟六歳能屬文性清正有才理與兄<lb/>
　齊名雖文章不及而持論過之號二陸舉賢良時年<lb/>
　十六吳平入洛周浚謂為當今之顔子補浚儀令後<lb/>
　百姓圖形配食縣社入為中書侍郎為成都王頴所<lb/>
<pb n="KR2k0013_WYG_020-14a"/>
　害著文章及新書三百餘萹<lb/>
陸耽雲之弟為平東祭酒亦有清譽與雲同遇害孫恵<lb/>
　與朱誕書曰三陸相攜闇朝一旦湮滅國喪雋望悲<lb/>
　豈一人其為州里所痛如此<lb/>
陸喜字恭仲父瑁喜少有聲名好學有才思其為自敘<lb/>
　畧曰感子雲之法言而作言道覩賈子之美才而作<lb/>
　訪論觀子政洪範而作古今歴覽蔣子通萬機而作<lb/>
　審機讀幽通思𤣥四愁而作娛賔九思其書近百篇<lb/>
<pb n="KR2k0013_WYG_020-14b"/>
　仕吳吏部尚書入晉為散騎常侍子育為尚書郎弋<lb/>
　陽太守姪曄<lb/>
陸曄字士光喜弟之子父英髙平相少有雅望以清正<lb/>
　著稱從兄機稱之曰我家世不乏公矣太興初拜侍<lb/>
　中與王導等受顧命遺詔録尚書事謂曄清操公忠<lb/>
　厯職顯允事君如父憂國如家歳寒不凋體自門風<lb/>
　焉蘇峻之難隨帝在石頭不以㓙威變節峻不敢害<lb/>
　後求歸鄉里拜墳墓卒諡曰穆子諶散騎常侍弟玩<lb/>
<pb n="KR2k0013_WYG_020-15a"/>
陸玩字士瑤器量淹雅弱冠有美名嘗詣王導食酪因<lb/>
　而得疾與導牋曰僕雖吳人㡬為傖鬼其輕易權貴<lb/>
　如此詔曰玩體道清純雅量洪逺厯位内外風績顯<lb/>
　著代王導等為司空翼亮累世以洪重為人主所貴<lb/>
　性通雅不以名位格物誘納後進謙若布衣搢紳皆<lb/>
　廕其徳宇薨諡曰康子納<lb/>
陸納字祖言少有清操正厲絶俗厯職恪勤純固始終<lb/>
　不渝自吳興太守召拜尚書將應召外白宜裝㡬船<lb/>
<pb n="KR2k0013_WYG_020-15b"/>
　臨發止有被襆而巳餘並封以還官時㑹稽王道子<lb/>
　少年専政納望闕而歎曰好家居纖児欲撞壊之邪<lb/>
　朝士咸服其忠亮卒官開府儀同三司<lb/>
　<lb/>
　<lb/>
　<lb/>
　<lb/>
　吳郡志卷二十<lb/>
</p>
<p>
</p>
  </div>
<div>
                <head>吳郡志卷二十一</head>
    <p>
<pb n="KR2k0013_WYG_021-1a"/>
欽定四庫全書<lb/>
　吳郡志卷二十一　　　　宋　范成大　撰<lb/>
　　人物<lb/>
宋陸子真吳人晉太尉玩之曽孫自玩至子真父萬載<lb/>
　世為侍中皆有名行子真兄仲元又為侍中子慧曉<lb/>
　仕齊有大名時人方之金張二族子真仕宋為海陵<lb/>
　太守時中書舍人秋當見幸家在郡子真不與相聞<lb/>
　聞者髙之王僧達貴公子孫以才傲物為吳郡太守<lb/>
<pb n="KR2k0013_WYG_021-1b"/>
　入閶門曰彼有人焉顧琛一公兩掾英英門户陸子<lb/>
　真五世内侍我之流亞後為中散大夫卒<lb/>
陸徽字休猷為建康令清平無私除平越中郎將士庶<lb/>
　愛詠為益州刺史威恵兼著蜀士安之卒於官家無<lb/>
　餘財文帝痛惜之諡曰簡子杲煦仕梁<lb/>
齊陸慧曉郡人字叔眀清介正立不雜交游同郡張緒<lb/>
　稱之曰江東裴樂也廬江何㸃常稱慧曉心如照鏡<lb/>
　遇形觸物無不瞭然慧曉與張融鄰其間有池池上<lb/>
<pb n="KR2k0013_WYG_021-2a"/>
　有二楊栁㸃歎曰此池便是醴泉此木便是交遜沛<lb/>
　國劉璡清介士也行至吳謂人曰吾聞張融與慧曉<lb/>
　並宅其間有水此水必有異味命駕往酌飲之曰飲<lb/>
　此水則鄙吝之萌盡矣齊武帝為子廬陵王求天下<lb/>
　第一人為行事乃使慧曉為長史行事卒官輔國將<lb/>
　軍南兖州刺史贖太常三子僚任倕並有美名時謂<lb/>
　之三陸<lb/>
陸閑字遐業慧曉兄子有風概仕齊揚州别駕知難將<lb/>
<pb n="KR2k0013_WYG_021-2b"/>
　作乃以疾不預州事刺史始安王遥光作亂尚書令<lb/>
　徐孝嗣啓閑不預謀未及報徐世摽害之子厥絳襄<lb/>
　仕梁<lb/>
陸澄字彦深吳人祖邵臨海太守父瑗州從事澄好學<lb/>
　博覽無所不知永眀中領國子博士尚書令王儉自<lb/>
　以博聞多識讀書過澄集學士何憲等盛自商畧澄<lb/>
　待儉語畢然後讀所遺漏數百千條皆儉所未覩儉<lb/>
　乃歎服卒官散騎常侍諡靜子澄當世稱為碩學多<lb/>
<pb n="KR2k0013_WYG_021-3a"/>
　墳籍人所罕見撰地理書及雜𫝊死後乃出<lb/>
陸超之吳郡人為江州刺史晉安王子懋聞鄱陽隨郡<lb/>
　二王死欲起兵超之曰事成則宗廟獲安不成猶為<lb/>
　義鬼宣城公鸞遣裴叔業襲尋陽子懋叅軍于琳之<lb/>
　拔刃入齋害子懋琳之勸超之逃亡超之曰人皆有<lb/>
　死此不足懼吾若逃亡非唯孤晉安之眷亦恐田横<lb/>
　客笑人端坐俟命超之門生謂殺超之當得賞密自<lb/>
　後斬之頭墜而身不僵王元邈嘉其節厚加殯斂<lb/>
<pb n="KR2k0013_WYG_021-3b"/>
陸襄字師卿閑㓜子梁昭眀太子聞襄美行引與共遊<lb/>
　處母嘗卒患醫須三升粟漿時冬月日暮求索無所<lb/>
　忽有老父詣門賣漿量如方劑將酬直無何失之時<lb/>
　謂孝感所致為鄱陽内史有彭李二家相誣告襄引<lb/>
　入内室喻之二人感悔同載而還人歌曰陸君政無<lb/>
　怨家鬭既罷讎共車郡人懐襄徳化立碑後為度支<lb/>
　尚書臺城陷還吳舉義迎蕭寧為盟主為賊將吳子<lb/>
　仙所敗憂憤卒襄弱冠遭家禍釋服猶若居憂終身<lb/>
<pb n="KR2k0013_WYG_021-4a"/>
　蔬食布衣不聽音樂口不言殺害五十年侯景平追<lb/>
　封餘干侯又顔氏家訓云襄父閑被害襄終身布衣<lb/>
　蔬飯雖薑菜有切割者皆不忍食居家惟以掐摘供<lb/>
　厨姪雲公<lb/>
陸雲公字子龍好學有才思嘗製太伯廟碑累遷中書<lb/>
　黄門郎太清初卒張纘與雲公叔襄書曰非唯貴門<lb/>
　喪寳有識同悲其為士流稱重如此從兄才子亦有<lb/>
　才名位至廷尉子瓊仕陳<lb/>
<pb n="KR2k0013_WYG_021-4b"/>
陸杲字眀霞徽孫少好學工書畫舅張融有髙名杲風<lb/>
　韻舉止頗類之時稱曰無對日下唯舅與甥梁天監<lb/>
　中位御史中丞剛直無所顧望號不畏强禦為義興<lb/>
　太守寛恵為下所稱卒官特進諡質子杲素信佛法<lb/>
　持戒甚精著沙門𫝊三十卷<lb/>
陸煦杲弟學有思理位太子家令撰晉書未就又著陸<lb/>
　史十五卷陸氏驪泉志一卷並行於時<lb/>
陸罩字洞元杲子少篤學多所該覽善屬文仕梁太子<lb/>
<pb n="KR2k0013_WYG_021-5a"/>
　中庶子以母老求去公卿以下祖道於征虜亭皇太<lb/>
　子賜黄金五十斤時人方之疎廣終光禄卿<lb/>
陸倕字佐公慧曉㓜子少勤學能文嘗借人漢書失五<lb/>
　行志四卷暗寫還之畧無遺脱㓜為外祖張岱所異<lb/>
　岱常謂諸子曰此児汝家陽元也與樂安任昉友暨<lb/>
　商芸之徒俱號龍門之游梁武帝雅愛倕才敕撰新<lb/>
　漏刻及石闕銘仕至太常卿子瓚瓚早慧十歳通經<lb/>
　終於童子奉車郎<lb/>
<pb n="KR2k0013_WYG_021-5b"/>
陳陸瓊字伯玉雲公子㓜聰慧六歳為五言詩有詞采<lb/>
　年八歳於客前覆碁局號曰神童梁武帝召見風神<lb/>
　警亮進退詳審帝甚異之侯景亂攜母避地于縣西<lb/>
　鄉勤苦讀書遂博學善屬文仕陳累官尚書殿中郎諸<lb/>
　大手筆並中敕付瓊後遷吏部尚書詳練譜牒雅有<lb/>
　識監性謙儉不自封殖雖位望日隆而執志愈下室<lb/>
　宇不改車服不華祿俸皆散之宗族家無餘財暮年<lb/>
　知足避權常謝疾母亡後主自制誌銘朝野榮之瓊<lb/>
<pb n="KR2k0013_WYG_021-6a"/>
　哀慕過毁卒有集二十卷<lb/>
陸瑜字幹玉瓊之弟少篤學美詞藻與兄琰同仕陳晉<lb/>
　安王府時人比之二應瑜聰敏强記受莊老於汝南<lb/>
　周𢎞正學成實論於僧瑫法師並通大㫖卒贈光祿<lb/>
　卿<lb/>
陸琰字温玉瓊從父弟父令公梁中軍宣城王記室叅<lb/>
　軍琰㓜孤好學有志操仕陳累遷直嘉徳殿學士文<lb/>
　帝以琰博學善占誦引置左右嘗使製刀銘援筆即<lb/>
<pb n="KR2k0013_WYG_021-6b"/>
　成無加㸃竄使聘齊年二十餘風氣韶亮占對閑敏<lb/>
　齊人傾心焉卒贈司農卿琰寡嗜慾鮮矜競遊心經<lb/>
　籍晏如也所製文筆多不存本後主求其遺文得二<lb/>
卷<lb/>
陸琛字梁玉瓊從父弟臨川王長史丘公之子少警敏<lb/>
　事後母以孝聞陳後主時坐漏泄禁中語抵罪<lb/>
陸繕字士繻倕兄子㓜有志尚以雅正知名陳文帝時<lb/>
　為中庶子繕儀表端麗進退閑雅文帝使太子諸王<lb/>
<pb n="KR2k0013_WYG_021-7a"/>
　咸取則焉後拜御史中丞以父終固辭詔易廨宇居<lb/>
　之大建中與徐陵等叅議政事卒諡曰安子子辯慧<lb/>
　辯慧字敬仁年數歳詔入殿内應對進止有父風姪<lb/>
　見賢亦方雅位少府卿卒諡平子<lb/>
陸子隆字興世郡人祖敞之梁嘉興令父悛封氏令子<lb/>
　隆慷慨有志功名侯景之亂張彪為吳郡太守引為<lb/>
　將帥及隋文帝討彪彪將皆降唯子隆力戰文帝義<lb/>
　之使領甲仗宿衛遷都督荆州刺史綏集夷夏甚得<lb/>
<pb n="KR2k0013_WYG_021-7b"/>
　人和吏詣闕求立碑頌美功績詔許之卒諡威子弟<lb/>
　子才亦有幹畧從子隆征討有功封始興縣子<lb/>
陸慶郡人少好學通五經尤眀左氏春秋節操甚髙仕<lb/>
　梁為婁令陳天嘉中召為散騎侍郎不就永陽王為<lb/>
　吳郡太守聞其名欲與相見辭以疾王微服穿壁觀<lb/>
　之曰陸君風神凝峻殆不可測嚴君平鄭子真何以<lb/>
　尚兹慶後築室屏居以禪誦為事故𫝊經受業者鮮<lb/>
　焉<lb/>
<pb n="KR2k0013_WYG_021-8a"/>
陸山才字孔章吳人祖寳梁尚書水部郎父況中散大<lb/>
　夫山才倜儻好尚文史紹泰中厯散騎常侍遷西陽<lb/>
　武昌二太守卒諡簡子<lb/>
隋陸從典字由儀瓊子㓜聰敏年八歳讀沈約囘文研<lb/>
　銘援筆擬之便有佳致十二作栁賦詞甚美篤學業<lb/>
　博涉羣書位司徒掾陳亡入隋為著作佐郎詔續司<lb/>
　馬遷史記迄于隋未就而卒<lb/>
陸詡郡人隋文帝時以禮學自命<hi>見儒林鄭灼𫝊</hi>詡少習崔靈<lb/>
<pb n="KR2k0013_WYG_021-8b"/>
　恩之禮入梁時百濟國表求講禮博士詔令詡行天<lb/>
　嘉中為祠部郎<lb/>
隋陸搢字士紳吳郡人祖映梁侍中父陟諮議叅軍世<lb/>
　有文集搢不墜家聲仁夀中召補春宫學士大業中<lb/>
　為燕王記室唐貞觀中授朝散大夫魏王府文學<hi>大業</hi>
　<hi>雜記</hi>
唐陸元朗字徳眀以字行蘇州吳人善言名理以眀經<lb/>
　仕隋為司業入殿中授經王世充僭號封子𤣥恕為<lb/>
<pb n="KR2k0013_WYG_021-9a"/>
　漢王以徳眀為師即其廬行束脩禮徳眀恥之服巴<lb/>
　豆巨劑僵偃壁下元恕入拜牀前徳眀對之遺痢不<lb/>
　復開口遂移病去太宗為秦王辟為文學館學士以<lb/>
　經授中山王承乾遷國子博士封吳縣男卒論撰甚<lb/>
　多𫝊於世子訓信麟徳中為左侍郎檢校右相<lb/>
陸質吳郡人栁宗元撰其墓表云先生與天水啖助及<lb/>
　趙匡能光眀春秋之學為春秋集注二十萹辯疑七<lb/>
　萹微指二萹眀章大中發露公器以堯舜為的文武<lb/>
<pb n="KR2k0013_WYG_021-9b"/>
　為首周公為翼用是為夫子爭臣厯尚書郎國子博<lb/>
　士給事中皇太子侍讀永貞年侍東宫眀年天子踐<lb/>
　祚先生終矣門人世儒相與諡曰文通先生<lb/>
陸元方字希仲吳人陳給事黄門侍郎琛之曽孫舉八<lb/>
　科皆中累轉監察御史使嶺外涉海風濤驚壯元方<lb/>
　曰吾受命不私神豈害我趣使濟而風訖息累遷鸞<lb/>
　臺侍郎拜平章事元方素清謹每進退羣臣武后必<lb/>
　先訪問外祕莫知臨終取奏藁焚之曰吾隂徳在人<lb/>
<pb n="KR2k0013_WYG_021-10a"/>
　後當有興者卒贈越州都督子象先景倩景融皆美<lb/>
　才知名<lb/>
陸象先器識沈邃舉制科髙第累授中書侍郎進同中<lb/>
　書門下平章事性恬靜寡欲識論髙簡為時所推不<lb/>
　附太平公主元宗曰歳寒然後知松栢之後凋罷為<lb/>
　益州大都督府長史政尚仁恕卒贈尚書左丞相諡<lb/>
　文貞始象先名景初睿宗曰子能紹先徳是謂象賢<lb/>
　者乃賜名<lb/>
<pb n="KR2k0013_WYG_021-10b"/>
陸景倩為扶溝丞按察使覆州縣殿最以景倩為真清<lb/>
　終監察御史<lb/>
陸景融美姿質寛中而厚外博學工筆札政有風績遷<lb/>
　工部尚書景融於象先後母弟也象先被笞景融諫<lb/>
　不入則自楚母為損威人多其友<lb/>
陸柬之元方伯父善書名家官太子司議郎<lb/>
陸餘慶元方從父陳衛將軍珣孫方雅有祖風閉户誦<lb/>
　書三年以博學稱舉制䇿甲科累遷太子右庶子封<lb/>
<pb n="KR2k0013_WYG_021-11a"/>
　廣平郡公既仕好薦藉寒品晚進人有過輒面折退<lb/>
　無一言風流敏辨與陳子昻等善時號方外十友武<lb/>
　后時雖極貴驟用而戮不反踵餘慶以道自將雖仕<lb/>
　不赫赫訖無悔尤開元初終太子詹事諡曰莊<lb/>
陸璪字仲采餘慶子舉眀經仕以清幹稱除洛陽令摧<lb/>
　勒姦豪人不敢犯不阿時宰數忤貴近累徙西河太<lb/>
　守封平恩縣男屬邑多虎前守設檻穽璪至徹之而<lb/>
　虎不為暴<lb/>
<pb n="KR2k0013_WYG_021-11b"/>
陸長源字泳<hi>舊史作泳之</hi>餘慶孫性剛而贍於學好談易無<lb/>
　威儀而清白自將罷汝州刺史送車二乗曰吾祖罷<lb/>
　魏州有車一乗而圗書半之吾愧不及先人副董晉<lb/>
　為宣武司馬以峻法繩騎兵多所裁正軍亂遇害朝<lb/>
　廷嗟悵贈左僕射<lb/>
陸贄字敬輿蘇州人十八第進士中博學宏辭調鄭尉<lb/>
　以書判拔萃補渭南尉徳宗立遣黜陟使行天下贄<lb/>
　説使者請以五術省風俗八計聽吏治三科登<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>乂<lb/>
<pb n="KR2k0013_WYG_021-12a"/>
　四賦經財實六徳保罷瘵五要簡官術時皆韙其言<lb/>
　遷監察御史召為翰林學士遷諫議大夫仍為學士<lb/>
　數言竇參罪罷學士以兵部侍郎知貢舉參黜乃以<lb/>
　中書侍郎同平章事初贄入翰林年尚少以材幸天<lb/>
　子常以輩行呼而不名在奉天朝夕進見帝親倚至<lb/>
　解衣衣之雖外有宰相主大議而贄常居中參裁可<lb/>
　否時號内相論議數十百篇譏陳時病皆本仁義可<lb/>
　為後世法<lb/>
<pb n="KR2k0013_WYG_021-12b"/>
陸南金字季孫開元初嶺南流人盧崇道逃還偽稱南<lb/>
　金弔客突入其舍而道其情南金匿之俄事覺詔御<lb/>
　史捕按南金當重法弟趙璧自言匿崇道者我也請<lb/>
　死南金固言弟自誣不情御史怪之趙璧曰母未葬<lb/>
　妹未歸兄能辦之我生無益不如死御史驚上狀𤣥<lb/>
　宗皆宥之南金知書史履操謹飭張説陸象先以賢<lb/>
　謂之終太子洗馬<lb/>
陸希聲景融四世孫博學善屬文通易春秋老子論著<lb/>
<pb n="KR2k0013_WYG_021-13a"/>
　甚多隱義興召為右拾遺時憸腐秉權歳數歉上言<lb/>
　當謹視盜賊眀年王仙芝反昭宗聞其名召為宰相<lb/>
　以太子少師罷卒贈左僕射諡曰文<lb/>
陸賔虞元方六世孫以文名厯侍御史<lb/>
陸龜䝉字魯望元方七世孫賓虞子舉進士一不中往<lb/>
　從張搏辟後居松江甫里多所論撰雖幽憂疾痛貲<lb/>
　無十日計不少輟有田數十畝與江通常苦飢躬畚<lb/>
　鍤之勤嗜茶置園顧渚山下歳取租焉不喜與流俗<lb/>
<pb n="KR2k0013_WYG_021-13b"/>
　交雖造門不肯見不乗馬升舟設篷席齎束書茶竈<lb/>
　筆牀釣具往来時謂江湖散人或號天隨子甫里先<lb/>
　生自比涪翁漁父江上丈人後以髙士召不至李蔚<lb/>
　盧雋素與善及當國召拜左拾遺詔下而卒光化中<lb/>
　韋莊表龜䝉及孟郊等十人皆贈右補闕<hi>唐書</hi>龜䝉<lb/>
　善為賦絶妙人有收得賦林皆綴緝屬對差次比擬<lb/>
　凡數首有題而未就其用工如此<hi>談苑</hi>龜䝉與顔蕘<lb/>
　皮日休羅隱吳融為益友性髙潔家貧思祿與張摶<lb/>
<pb n="KR2k0013_WYG_021-14a"/>
　為吳興廬江二郡倅著吳興實録四十卷松陵集十<lb/>
　卷笠澤叢書三巻疾終吳融為作𫝊貽史官韋莊撰<lb/>
　文陸希聲撰碑文顔蕘書<hi>北夢𤨏言</hi>
陸誇自右拾遺除司勲郎中棄官隱吳中詔召之既在<lb/>
　道歐陽秬遺書誚其出處之遽誇遂還秬詹從子也<lb/>
　名亦髙<lb/>
陸桓字景山吳縣人中制科舉遷太常博士禮史孟真<lb/>
　練容典倨横偃蹇桓榜逐之胥曹失色厯兖蔡虢蘇<lb/>
<pb n="KR2k0013_WYG_021-14b"/>
　四州刺史浙東觀察使桓文名嚴重所至以善政稱<lb/>
　卒贈禮部尚書<lb/>
陸徽之字彦猷常熟人髙才博學邑中推為鄉先生建<lb/>
　中靖國初有詔求直言徽之進對與雍孝聞等力陳<lb/>
　時政闕失唱第日皆駮放大觀末彗星見復收拾孝<lb/>
　聞等徽之已卒<lb/>
　<lb/>
　吳郡志巻二十一<lb/>
</p>
<p>
</p>
  </div>
<div>
                <head>吳郡志巻二十二</head>
    <p>
<pb n="KR2k0013_WYG_022-1a"/>
欽定四庫全書<lb/>
　吳郡志巻二十二　　　　宋　范成大　撰<lb/>
　　人物<lb/>
顧琛字𢎞瑋吳縣人和曽孫祖履之父倓並為司徒左<lb/>
　曹掾琛謹確不浮華孝建初為吳郡太守以起義功<lb/>
　封永新侯三年竟陵王誕反遣客陸延稔齎書板琛<lb/>
　及子弟官琛執其使斬之遣二子送延稔首啓聞後<lb/>
　復為吳郡太守琛雖貴達吳音不變<lb/>
<pb n="KR2k0013_WYG_022-1b"/>
顧覬之字偉仁為山隂令御繁以約晝日垂簾門階閒<lb/>
　寂自宋世為山隂務簡而事理莫能尚也後為吳郡<lb/>
　太守幸臣戴法興權傾人主覬之未嘗低意或嫌其<lb/>
　風節過峻覬之曰辛毗有云孫劉不過使吾不為三<lb/>
　公耳卒官湘州刺史諡曰簡子覬之常謂命有定分<lb/>
　非智力所移唯應恭已守道信天任運而闇者不達<lb/>
　妄求徼倖徒虧雅道無關得喪乃以其意命姪愿作<lb/>
　定命論焉<lb/>
<pb n="KR2k0013_WYG_022-2a"/>
顧歡字景怡郡人聰敏好學母亡廬墓次遂隱遁不仕<lb/>
　開館聚徒受業者嘗近百人太祖輔政召為揚州<lb/>
　主簿遣中使迎歡及踐䟭乃至歡稱山谷臣顧歡上<lb/>
　表曰湯武得勢師道則祚延秦項忽道任勢則身戮<lb/>
　夫天門開闔自古有之四氣相新絺裘代進今火澤<lb/>
　易位三靈改憲天樹眀徳對時育物是以窮谷愚夫<lb/>
　敢露蠡管謹刪撰老氏獻治綱一巻伏願稽古百王<lb/>
　不以蒭蕘棄言不以人微廢道臣自足雲霞不須祿<lb/>
<pb n="KR2k0013_WYG_022-2b"/>
　養陛下既遠見尋求敢不盡言言既盡矣請從此退<lb/>
　武帝永眀元年詔徴為太學博士同郡顧黯為散騎<lb/>
　郎俱不就<lb/>
顧黯字長孺有隱操與顧歡俱召俱不赴<lb/>
顧子喬吳人梁武陵王府叅軍事以儒術知名子烜烜<lb/>
　梁臨賀王記室亦以儒術知名子野王仕陳<lb/>
顧憲之字士思覬之孫性尤清直宋元徽中為建康令<lb/>
　為政甚得人和故都下飲酒淳㫖者輒號為顧建康<lb/>
<pb n="KR2k0013_WYG_022-3a"/>
　言其清且美焉仕齊為衡陽内史出公祿葬疫死者<lb/>
　王夐歎曰顧衡陽之化至矣憲之雖累經宰郡資無<lb/>
　儋石及歸環堵不免饑寒梁天監中卒遺令勿設靈<lb/>
　筵朔望祥忌權安小牀勿用牲牢設香燈下素饌而<lb/>
　已所著文數十萹<lb/>
顧協字正禮吳人晉司空和六世孫年數歳外從祖光<lb/>
　祿大夫張永嘗攜之遊武丘山問欲何戲協曰正欲<lb/>
　枕石漱流初舉秀才沈約覽其䇿歎曰江左以来未<lb/>
<pb n="KR2k0013_WYG_022-3b"/>
　有斯作為湘東王記室叅軍有詔舉士湘東王表薦<lb/>
　曰協行稱閭里學兼文義服膺墳索雅量邃逺安貧<lb/>
　専靜奉公抗直年幾六十室無妻子臣欲言於官人<lb/>
　申其屈滯協苦執靜退立志難奪可謂東南之遺寳<lb/>
　昔孔愉表韓纘之子庾亮薦翟陽之徳臣雖未齒二<lb/>
　臣協實無慙兩士<hi>見文苑英華</hi>累遷常侍卒官無衾以斂<lb/>
　武帝為舉哀諡温子協初為廷尉正冬服單薄寺卿<lb/>
　蔡法度欲解襦與之憚其清嚴不敢發口自丁艱憂<lb/>
<pb n="KR2k0013_WYG_022-4a"/>
　終身布衣蔬食少時將聘舅息女未成昏而協母亡<lb/>
　免喪後不復娶年六十餘此女猶未他適協義而迎<lb/>
　之晚雖判合卒無嗣息博極羣書撰異姓苑五巻𤨏<lb/>
　語十巻文集十巻並行於世<lb/>
顧野王字希馮烜子七歳知五經大指九歳能屬文十<lb/>
　歳隨父之建安作建安地記長則徧觀經史精記默<lb/>
　識天文地理蓍龜占候蟲篆字無所不通又善丹青<lb/>
　時人稱絶侯景之亂歸本郡召募鄉黨隨義軍援都<lb/>
<pb n="KR2k0013_WYG_022-4b"/>
　體素清羸裁長六尺又居䘮過毁殆不勝哀及伏戈<lb/>
　被甲陳君臣之義逆順之理抗辭作色莫不壯之陳<lb/>
　天嘉中卒官光祿卿知五禮事野王少以篤學至性<lb/>
　知名在物無過辭失色視其容貌似不能言其厲精<lb/>
　力行皆人所莫及撰玉篇輿地志符瑞圗顧氏譜𫝊<lb/>
　分野樞要續洞㝠記𤣥象表又撰通史要畧國史紀<lb/>
　𫝊未就而卒<lb/>
顧彪吳人以春秋左氏授朱子奢名于世<lb/>
<pb n="KR2k0013_WYG_022-5a"/>
顧嗣𦙍吳人父覽隋祕書學士𦙍永徽中修國史撰<lb/>
　太宗實録又論次國史有勞封餘杭縣男終司文郎<lb/>
　中子琛武后時拜相<lb/>
顧少連字夷仲吳人擢第補登封主簿邑有虎孽少連<lb/>
　命塞陷穽移文嶽神虎不為害徳宗幸奉天徒步詣<lb/>
　謁授翰林學士中書舍人閲十年以謹密稱裴延齡<lb/>
　方横無敢忤者少連酒酣挺笏謂曰段秀實笏擊賊<lb/>
　臣今吾笏將擊姦臣奮且前元友直勸解之改京兆<lb/>
<pb n="KR2k0013_WYG_022-5b"/>
　尹東都留守表禁苑及汝閑田募耕以便民閲武力<lb/>
　利鎧仗號良吏卒封本縣男贈右僕射諡曰敬始少<lb/>
　連攜少子師閔奔行在有詔同止翰林院車駕還授<lb/>
　同州叅軍韋夏卿撰少連神道碑謂顧氏復徙吳會<lb/>
　自晉司空和洎梁給事中耀至少連十三代矣又云<lb/>
　少連父望慕梁伯鸞於陵仲子安貧履道不辱其身<lb/>
　該通六經髙貫百氏究天人之際盡性命之端觀夏<lb/>
　卿所述望盖耆儒隱君子也又云子師閔以拔萃甲<lb/>
<pb n="KR2k0013_WYG_022-6a"/>
　科次師安等三人非少子也碑見文苑英華<lb/>
顧禧字景繁祖沂字歸聖知龔州父彦成字子英兩浙<lb/>
　運使皆有賢名禧雖受世賞不仕居光福山中閉户<lb/>
　讀誦博極墳典所著書甚富注蘇文忠公詩尤詳紹<lb/>
　興間郡以遺逸薦閑居五十年不出名重鄉里<lb/>
顧襄字公甫郡人太學上舍生名聲籍甚熙寧九年登<lb/>
　第召為太學正卒歸葬虎丘<lb/>
戴顒字仲若父逵隱遯有髙名顒以父不仕復修其業<lb/>
<pb n="KR2k0013_WYG_022-6b"/>
　自桐廬徙居吳吳下士人共為築室聚石引泉植林<lb/>
　開澗少時繁密有若自然乃述莊周大㫖著逍遥論<lb/>
　禮記中庸篇三吳守將及郡内衣冠要其同遊野澤<lb/>
　堪行便去不為矯介宋國初建辟召並不就文帝每<lb/>
　欲見之嘗謂黄門侍郎張敷曰吾東巡之日當宴戴<lb/>
　公山下也<lb/>
陳遺郡人宋初為郡吏母好食鐺底飯遺在役常帶一<lb/>
　囊每煮食輒剝其焦以貽母後孫恩亂聚得數斗恒<lb/>
<pb n="KR2k0013_WYG_022-7a"/>
　帶自隨及敗逃竄多有餓死遺因此得活母晝夜泣<lb/>
　涕目為失眀耳無所聞遺還入户再拜號咽母豁然<lb/>
　即眀<hi>南史</hi>
何求字子有其先廬江人何氏過江自司空充並葬吳<lb/>
　西山為吳人求除中書郎不拜隱居波若寺足不踰<lb/>
　户人莫見其面宋眀帝崩出奔國哀除永嘉太守求<lb/>
　時寄住南澗寺不肯詣臺乞於寺拜受見許一夕忽<lb/>
　乗小船逃歸吳隱虎丘山齊拜太中大夫又不就弟<lb/>
<pb n="KR2k0013_WYG_022-7b"/>
　㸃仕梁<lb/>
杜京產郡人少恬靜閉意榮宦郡命主簿州辟從事皆<lb/>
　稱疾去除奉朝請亦不就永眀十年孔稚珪陸澄虞<lb/>
　悰沈約等表薦之曰竊見吳郡杜京産潔靜為心謙<lb/>
　虚成性通和發於天挺敏達表於自然學遍𤣥儒博<lb/>
　通史子流連文藝沈吟道奥奉初之朝掛冠辭世遁<lb/>
　捨家業隱於太平葺宇窮巖採芝幽澗耦耕自足薪<lb/>
　歌有餘確爾不羣淡然寡欲麻衣藿食二十餘載雖<lb/>
<pb n="KR2k0013_WYG_022-8a"/>
　古之志士何以加之謂宜釋巾幽谷結組登朝則巖<lb/>
　谷含歡薜蘿起抃矣不報建武初徴為員外散騎侍<lb/>
　郎京産曰莊生持釣豈為白璧所囘辭疾不就<lb/>
陳景尚吳人善講誦道釋中皆不可及製靈書經大行<lb/>
　於世梁邵陵王甚重之<hi>抱朴子</hi>
何點字子晳求之弟居喪幾至滅性真素通美博通羣<lb/>
　書善談論無所與屈世以點為孝隱士弟𦙍為小隱<lb/>
　士士大夫多慕從之兄求卒於虎丘點菜食不飲酒<lb/>
<pb n="KR2k0013_WYG_022-8b"/>
　三年腰帶减半宋齊之間累詔不就嘗患渴累歳不<lb/>
　愈後在吳中石佛寺講所晝寢夢一道人形貌非常<lb/>
　授丸一掬夢中服之自此而差時人以為淳徳所感<lb/>
　弟𦙍<lb/>
何𦙍字子季仕齊為中書令領臨海巴陵王師拜表解<lb/>
　職不待報輒去二兄求㸃並棲隱求先卒至是𦙍又<lb/>
　隱世號㸃為大山𦙍為小山亦曰東山兄弟號何氏<lb/>
　三髙𦙍家世少夀惟祖尚之至七十二𦙍年登祖夀<lb/>
<pb n="KR2k0013_WYG_022-9a"/>
　以上世皆葬吳西山乃移還吳至吳居虎丘山西寺<lb/>
　講經論學僧復隨之東境守宰經途者莫不畢至戒<lb/>
　殺有虞人逐鹿鹿徑来趨𦙍伏而不動又有異鳥如<lb/>
　鶴紅色集講堂馴狎如家禽年八十六<lb/>
孫修道吳人梁中散大夫以雅素知名子瑒仕陳<lb/>
皇侃郡人青州刺史皇象九世孫少好學師事賀瑒精<lb/>
　力専門盡通其業尤眀三禮孝經論語仕梁國子助<lb/>
　教召入夀光殿説禮記義武帝善之加員外散騎侍<lb/>
<pb n="KR2k0013_WYG_022-9b"/>
　郎侃性至孝日誦孝經二十徧丁母憂還鄉卒所撰<lb/>
　論語禮記義見重於世<lb/>
孫瑒字徳璉吳人父修道瑒倜儻好謀畧博涉經史仕<lb/>
　梁以軍功封富陽侯陳初王琳立蕭莊於郢召瑒都<lb/>
　督郢州刺史周將乗虚攻之瑒兵不滿千人乗城拒<lb/>
　守遂盡有中流之地奉表歸陳封定襄侯召為領軍<lb/>
　將軍文帝謂曰昔朱買臣願為本郡卿豈有意乎改<lb/>
　吳郡太守給鼓吹一部改鎮公安為鄰境所憚累遷<lb/>
<pb n="KR2k0013_WYG_022-10a"/>
　五兵尚書卒諡曰桓瑒事親以孝聞於諸弟甚篤睦<lb/>
　性通泰有財散之親友家庭穿築極林泉之致歌鐘<lb/>
　舞女當世罕儔嘗於山齋設講肆集𤣥儒之士冬夏<lb/>
　資奉之處已率易不以名位驕物巧思過人為起部<lb/>
　尚書軍國器械多所創立後主數幸其宅賦詩述勲<lb/>
　徳及卒尚書令江總為之銘誌後主又題銘後四十<lb/>
　字遣左户尚書蔡徴就宅宣𠡠鐫之畧曰天長路逺<lb/>
　歳久靈多功名未勒此意如何時以為榮瑒二十子<lb/>
<pb n="KR2k0013_WYG_022-10b"/>
　次子訓頗知名仕至髙唐太守<lb/>
杜之偉郡人陳武帝命以經授衡陽獻王昌<lb/>
孫超之全景文皆郡人微時嘗與沈攸之共乗小船出<lb/>
　都有人止而相之曰君三人皆當至方伯不驗便是<lb/>
　相書誤耳後超之果為廣州刺史景文字𢎞達齊永<lb/>
　眀中卒於光祿大夫<lb/>
潘徽字伯彦郡人性聰敏受禮於鄭灼受毛詩於施公<lb/>
　受書於張冲講莊老於張譏並通大義尤精三史善<lb/>
<pb n="KR2k0013_WYG_022-11a"/>
　屬文能持論秦孝王俊令徽於馬上為賦行一驛而<lb/>
　成復令為萬字文煬帝時為京兆郡博士<lb/>
褚輝字髙眀郡人以禮學稱於江南煬帝徴天下儒士<lb/>
　集内史省講論輝博辯無能屈者擢太學博士撰禮<lb/>
　疏百巻<lb/>
徐孝頴吳人祖驎梁侍中石陽侯父樞陳尚書起部郎<lb/>
　孝頴勤學多覽善屬文性至孝丁母憂三年縗絰不<lb/>
　離身經冬不御綿纊形體骨立杖而能起每哭臨哀<lb/>
<pb n="KR2k0013_WYG_022-11b"/>
　聲徹於郡邑聞者亦為隕涕嘗在園中晝卧見人盜<lb/>
　菜徐轉身向裏恐盜見之其仁行謙退皆此類也仕<lb/>
　煬帝為學士校書郎<hi>大業雜記</hi>
朱子奢吳人從鄉人顧彪授經善文辭正觀初持節使<lb/>
　海外平髙麗百濟新羅三國之憾子奢有儀觀夷人<lb/>
　尊畏之累遷諫議大夫唐初太廟止四室子奢始發<lb/>
　七廟之議帝欲觀起居記録子奢曰陛下所舉無過<lb/>
　事雖見無嫌然以此開後世史官之禍可懼也史官<lb/>
<pb n="KR2k0013_WYG_022-12a"/>
　全身畏死則悠悠千載尚有聞乎子奢性樂易能劇<lb/>
　談以經誼緣飾每侍宴帝令論難羣臣恩禮甚篤<lb/>
史徳義崑山人咸亨初隱居虎丘山以琴書自適或騎<lb/>
　牛帶瓢出入郊郭東市號為逸人髙宗聞其名召赴<lb/>
　洛陽尋稱疾歸公卿皆賦詩餞别徳義亦以詩留贈<lb/>
　其文甚美天授初江南道宣勞使周興表薦則天徴<lb/>
　赴都詔曰蘇州隱士史徳義志尚虚𤣥素履真確謙<lb/>
　冲彰於里閈孝友表於閨庭固辭徴辟長往嚴陵之<lb/>
<pb n="KR2k0013_WYG_022-12b"/>
　瀨多謝簪裾髙蹈愚公之谷風操可知啓沃攸佇特<lb/>
　宜優奬委以諫曹授諫議大夫後放歸丘壑<lb/>
朱佐日郡人兩登制科三為御史子承慶年十六登秀<lb/>
　才科代濟其美天后嘗吟詩曰白日依山盡黄河入<lb/>
　海流欲窮千里目更上一層樓問是誰作李嶠對曰<lb/>
　御史朱佐日詩也賜綵百疋轉侍御史承慶嘗為昭<lb/>
　陵挽詞入髙等由是父子齊名<hi>翰林盛事</hi>
陶峴崑山人文學自許生知八音通曉不謀宦遊富田<lb/>
<pb n="KR2k0013_WYG_022-13a"/>
　業擇人不欺者悉付之身泛江湖遍遊煙水往往數<lb/>
　歳不歸製三舟一自載一置賓客一貯飲饌與客孟<lb/>
　彦深孟雲卿焦遂共載逢佳山水必窮其勝開元末<lb/>
　名聞朝廷經過郡邑靡不招之峴不肯来自謂麋鹿<lb/>
　野人非王公上客亦有不招而自詣者吳越之士號<lb/>
　為水仙常慕謝康樂之為人言終當樂死山水浪迹<lb/>
　垂三十年後遊襄陽西塞歸老於吳<lb/>
歸崇敬字正禮吳縣人治禮家學多識容典舉博通墳<lb/>
<pb n="KR2k0013_WYG_022-13b"/>
　典科第一詔舉才可宰百里者復䇿髙等大厯初以<lb/>
　倉部郎中使新羅遇風濤舟㡬壊衆謀易單舸崇敬不<lb/>
　肯獨濟風訖息使還囊槖惟衣服東夷𫝊其清徳遷<lb/>
　翰林學士左散騎常侍餘姚郡公表歸上冢寵賜繒<lb/>
　帛儒生以為榮卒贈僕射諡曰宣論撰數十篇<lb/>
歸登字冲之崇敬子事繼母篤孝舉孝㢘髙第又䇿賢<lb/>
　良性温恕嘗慕陸象先為人貞元初為右拾遺裴延<lb/>
　齡得幸右補闕熊軌易疏論之以示登登動容曰願<lb/>
<pb n="KR2k0013_WYG_022-14a"/>
　竄吾名雷霆之下君難獨處同列有所諫正輒聮名<lb/>
　無所囘諱轉起居舍人凡十五年退然逺權勢終不<lb/>
　以淹晚槩懐順宗為太子登父子侍讀憲宗問政所<lb/>
　先知帝睿而果于斷勸順納諫爭内外𫝊為讜言進<lb/>
　工部尚書封長洲縣男諡曰憲<lb/>
歸融字章之登之子開成初拜御史中丞湖南觀察使<lb/>
　盧周仁取羨錢億萬進京師劾奏請還所進代貧民<lb/>
　租入厯兵部尚書封晉陵郡公會昌後儒臣少朝廷<lb/>
<pb n="KR2k0013_WYG_022-14b"/>
　禮典多本融議<lb/>
沈既濟吳人經學該眀有良史才召拜史館修撰議則<lb/>
　天皇后進非以徳請省其紀位禮部員外郎<lb/>
沈𫝊師字子言既濟子材行有餘能治春秋工書有楷<lb/>
　法舉進士禮部侍郎權徳輿於門生中推為顔子復<lb/>
　登制科累拜尚書右丞湖南江西觀察使吏治嚴眀<lb/>
　吏不敢罔以㢘靖聞入為吏部侍郎卒贈尚書𫝊師<lb/>
　性夷粹無競更二鎮十年無書賄入權家初拜官宰<lb/>
<pb n="KR2k0013_WYG_022-15a"/>
　相欲以姻私託幕府者𫝊師拒曰誠爾願罷所授故<lb/>
　其僚佐如李景讓蕭寘杜牧極當時選治家不威嚴<lb/>
　閨門自化兄弟子姓屬無親疏衣服飲食如一問餉<lb/>
　姻家故人帑無儲錢鬻宅以葬<lb/>
沈詢字誠之𫝊師子能文辭累遷昭義節度使治尚簡<lb/>
　易人皆便安卒贈兵部尚書左散騎常侍<lb/>
徐岱字處仁蘇州人本農家子於學無不通辯論眀鋭<lb/>
　座人常屈終給事中史館修撰<lb/>
<pb n="KR2k0013_WYG_022-15b"/>
于公異吳人進士擢第李晟表為書記破朱泚公異為<lb/>
　露布曰臣既肅清宫禁祗奉寢園鐘簴不移廟貌如<lb/>
　故帝覽泣下曰誰為之辭或以公異對帝咨歎一再<lb/>
　然仕不振而卒<lb/>
丁公著字平子吳人幼喪母七歳見鄰媪抱子哀感不<lb/>
　食請於父緒願絶粒學老子道稍長父勉敕就學舉<lb/>
　眀經授校書郎不滿秩輒去侍養父喪負土作冢貌<lb/>
　力癯惙見者憂其死孝觀察使表上至行詔刺史存<lb/>
<pb n="KR2k0013_WYG_022-16a"/>
　問賜束帛旌表其閭後為皇太子諸王侍讀著太子<lb/>
　諸王訓十篇穆宗立未聽政召居禁中條詢治理且<lb/>
　許以相公著陳遜牢切辭疾求外所至以清靜聞終<lb/>
　太常卿公著清約守道每進一官輒憂見顔間四十<lb/>
　喪妻終身不畜妾及卒天下惜之<lb/>
　<lb/>
　<lb/>
　<lb/>
<pb n="KR2k0013_WYG_022-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻二十二<lb/>
</p>
<p>
</p>
  </div>
<div>
                <head>吳郡志巻二十三</head>
    <p>
<pb n="KR2k0013_WYG_023-1a"/>
欽定四庫全書<lb/>
　吳郡志巻二十三　　　　宋　范成大　撰<lb/>
　　人物<lb/>
顧雍字元歎吳人曽祖奉潁川太守蔡伯喈嘗避怨於<lb/>
　吳雍從學琴書伯喈歎異之故與伯喈同名而字元<lb/>
　歎從宦有治迹累遷領尚書令封侯拜侯還寺而家<lb/>
　人不知不飲酒寡言語舉動時當為孫權所敬憚代<lb/>
　孫邵為相選用文武各隨能所任心無適莫訪民間<lb/>
<pb n="KR2k0013_WYG_023-1b"/>
　及政職所宜輒密以聞若見納用則歸之於上不用<lb/>
　終不宣泄相十九年卒子裕襲侯雍弟徽雍族人悌<lb/>
　雍子邵穆<hi>一名裕</hi>邵子譚承<lb/>
顧徽字子歎雍之弟以才辯為孫權腹心權欲揣曹操<lb/>
　意遷徽輔義都尉以往操具問境内消息徽應對婉<lb/>
　順拜巴東太守欲大用之會卒<hi>吳書</hi>
顧悌字子通雍族人以孝悌㢘正聞於鄉黨孫權時為<lb/>
　將軍言辭切直朝廷憚之悌父向歴四縣令年老致<lb/>
<pb n="KR2k0013_WYG_023-2a"/>
　仕每得父書灑掃設几筵舒書其上拜跪讀之父終<lb/>
　飲漿不入口五日以不見父喪常書壁作棺柩象設<lb/>
　神座於下對之哭泣服未闋而卒<lb/>
顧邵字孝則博覽書傳好樂人倫風聲流聞逺近稱之<lb/>
　與舅陸績齊名為郡守舉善以教風化盛行留心下<lb/>
　士雖役伍微賤皆拔而友之世稱知人子譚承<lb/>
顧穆宜都太守子榮仕晉<lb/>
顧譚字子默邵之子弱冠為太子四友清識絶倫獨見<lb/>
<pb n="KR2k0013_WYG_023-2b"/>
　推重自謝景羊徽之徒悉在譚下赤烏中為左節度<lb/>
　每省簿書未嘗下籌徒屈指心計盡發疑謬薛綜為<lb/>
　選曹尚書固讓譚曰譚心精體密貫道達微才照人<lb/>
　物徳允衆望孫權待之甚隆遂平尚書事遭讒徙交<lb/>
　州著新言二十篇<lb/>
顧承字子直譚之弟孫權召見之賜丞相雍書曰貴孫<lb/>
　子直令聞休休至與相見過於所聞為君嘉之拜吳<lb/>
　郡西部都尉出平山越入為侍中終奮威將軍<lb/>
<pb n="KR2k0013_WYG_023-3a"/>
顧禺字孟著雍諸孫而榮兄子也少有名望為散騎侍<lb/>
　郎<lb/>
顧榮字彦先吳人為南土著姓祖雍父穆榮機神朗悟<lb/>
　弱冠仕吳吳平與陸機兄弟同入洛時號三俊陳敏<lb/>
　反南渡江榮起兵攻敏敏率萬餘人出榮以羽扇麾<lb/>
　之皆潰永嘉初召拜侍中禍難方作輕舟而還元帝<lb/>
　鎮江東以為軍司謀畫皆諮焉朝野推敬之卒官散<lb/>
　騎常侍安東軍司嘉興伯贈侍中驃騎將軍開府儀<lb/>
<pb n="KR2k0013_WYG_023-3b"/>
　同三司諡曰元榮經徳體道謀猷洪逺忠正之節在<lb/>
　困彌厲族弟衆<lb/>
顧衆字長始父祕交州刺史衆有文武才幹為鄱陽太<lb/>
　守王敦作逆以軍期召衆聲色甚厲衆不為動容陸<lb/>
　玩曰所謂剛亦不吐柔亦不茹仲山甫何以加之蘇<lb/>
　峻反衆還吳潛圖義舉吳中人士同時響應與賊戰<lb/>
　破之以功封鄱陽縣伯遷僕射卒諡曰靖第三子會<lb/>
　中軍諮議叅軍時稱美士族子和<lb/>
<pb n="KR2k0013_WYG_023-4a"/>
顧和字君孝衆族子曽祖容荆州刺史祖相臨海太守<lb/>
　和總角便有清操族叔榮曰此吾家騏驎興吾宗者<lb/>
　王導謂和珪璋特達機警有鋒不徒東南之美實為<lb/>
　海内之俊累遷中丞僕射多所獻納不阿權臣卒官<lb/>
　儀同三司諡曰穆子淳厯黄門侍郎左尉將軍曽孫<lb/>
　琛仕宋<lb/>
張允吳人輕財重士名顯州郡為孫權東曹掾子温字<lb/>
　恵恕少修節操容貌竒偉顧雍以為當今無輩孫權<lb/>
<pb n="KR2k0013_WYG_023-4b"/>
　聞之曰如是則張允不死矣召見文辭占對觀者傾<lb/>
　竦權改容加禮甚見信重以輔義中郎將使蜀蜀人<lb/>
　甚貴其才權嫌其聲名太盛會暨豔譛行遂併幽之<lb/>
　駱統表理曰温𢎞雅之素英秀之徳文章之采論議<lb/>
　之辨卓犖冠羣煒曄曜世人未有及之者也若忍威<lb/>
　烈宥賢才以純大業固眀朝之休光也權終不納温<lb/>
　病卒二弟秪白亦有才名與温俱廢<lb/>
張儼字子節吳人弱冠知名博聞多識拜大鴻臚寳鼎<lb/>
<pb n="KR2k0013_WYG_023-5a"/>
　初使于晉磨厲鋒鍔思不辱命既至晉賈充裴秀荀<lb/>
　勉等欲傲以所不知皆不能屈羊祜何禎並結縞帶<lb/>
　之好道病卒<lb/>
張訓字叔方徳量淵懿清虚淡泊善文辭為海昏令甚<lb/>
　有恵化<lb/>
張純字元基少厲操行學博才秀拜郎中為廣徳令治<lb/>
　有異績擢太子輔義都尉又文士𫝊曰純少有清才<lb/>
　與同郡張儼朱異俱童少往見驃騎將軍朱據據聞<lb/>
<pb n="KR2k0013_WYG_023-5b"/>
　三人才名欲試之曰今三賢屈顧老鄙相聞渴甚矣<lb/>
　其為吾各賦一物然後乃坐夫騕褭以迅驟為功鷹<lb/>
　隼以輕疾為妙何必積思皆隨目立成據大歡悦純<lb/>
　賦席曰席以冬設簟為夏施揖遜而坐君子攸宜儼<lb/>
　賦犬曰守則有威出則有獲韓盧宋鵲書名竹帛異<lb/>
　賦弩曰南岳之榦種山之銅應機命中獲隼髙墉<lb/>
張禕少有孝行恭帝為琅邪王以為郎中令及帝踐祚<lb/>
　劉裕以禕帝故吏素所親信封藥酒一甖付禕使酖<lb/>
<pb n="KR2k0013_WYG_023-6a"/>
　帝禕既受命而歎曰鴆君而求生何面目視息世間<lb/>
　哉不如死乃自飲之卒子暢仕宋<lb/>
張憑字長宗郡人有志氣為鄉閭所稱舉孝㢘劉惔見<lb/>
　之清言彌日遂言之於簡文帝召與語歎曰張憑勃<lb/>
　窣為理窟官至御史中丞<lb/>
張澄吳人晉光禄大夫當葬父郭璞為占葬地曰葬某<lb/>
　處年過百歳位至三司而子孫不蕃某處年減半位<lb/>
　止鄉校而子孫貴顯澄乃葬其劣處位果止光禄年<lb/>
<pb n="KR2k0013_WYG_023-6b"/>
　六十四至曽孫裕遂昌子彭祖<lb/>
張彭祖廣州刺史子敞侍御史度支尚書桓𤣥簒位以<lb/>
　事忤𤣥敞表獻忠欵事𤣥為吳郡太守一云為吳國<lb/>
　内史子裕仕宋敞子孫至宋齊之後益昌為吳大家<lb/>
張翰字季鷹吳人父儼吳大鴻臚翰有清才善屬文而<lb/>
　縱任不拘時人號為江東步兵賀循赴命入洛經吳<lb/>
　閶門於船中彈琴翰初不識便同載去齊王冏辟為<lb/>
　大司馬東曹掾冏時執權翰謂同郡顧榮曰天下紛<lb/>
<pb n="KR2k0013_WYG_023-7a"/>
　紛禍難未已吾本山林間人無望於時子善以眀智<lb/>
　自防榮執其手曰吾亦與子採南山蕨飲三江水耳<lb/>
　翰因見秋風起乃思吳中菰菜蓴羮鱸魚鱠曰人生<lb/>
　貴得適志何能羈宦數千里以要名爵乎遂命駕歸<lb/>
　著首丘賦俄而冏敗人皆謂之見機翰任心自適不<lb/>
　求當世或謂曰卿縱適一時獨不為身後名耶答曰<lb/>
　使我有身後名不如即時一杯酒人貴其曠達性至<lb/>
　孝遭母憂哀毁過禮年五十七卒<lb/>
<pb n="KR2k0013_WYG_023-7b"/>
沈珩字仲山郡人少綜經藝長春秋内外𫝊有智謀能<lb/>
　専對孫權使使魏文帝引珩談語終日隨事響應無<lb/>
　所屈還吳封永安鄉侯官至少府弟峻<hi>呉書</hi>
沈峻字敬山有名譽而性儉吝張温使蜀與峻别峻入<lb/>
　内良久出語温曰向擇一端布欲以送卿而無麤者<lb/>
　温嘉其無隱又常經太湖岸上使從者取鹽米已而<lb/>
　恨多勑令還減之尋亦自愧曰此吾天性也<hi>笑林</hi>
朱據字子範吳人有姿貌膂力又能論難才兼文武孫<lb/>
<pb n="KR2k0013_WYG_023-8a"/>
　權以為可繼吕䝉張温使領兵屯尚公主拜左將軍<lb/>
　封雲陽侯謙虚接士輕財好施祿賜雖豐常不足用<lb/>
　遭二宫交惡據擁護太子義形於色以死守之遂左<lb/>
　遷終於新都郡丞孫亮時二子熊損各復領兵熊子<lb/>
　宣襲爵尚公主至驃騎將軍<lb/>
朱桓字休穆郡人討平山賊有功遷濡須督拒魏曹仁<lb/>
　衆寡不敵桓謂諸將曰勝負在將不在衆寡諸君聞<lb/>
　曹仁用兵行師孰與桓邪雖曹丕自来尚不足憂部<lb/>
<pb n="KR2k0013_WYG_023-8b"/>
　兵進擊仁敗走拜前將軍封侯桓輕財貴義性彊識<lb/>
　與人一面數十年不忘部曲萬口妻子盡識之愛養<lb/>
　吏士贍䕶六親俸祿産業皆與共分其没也吏士男<lb/>
　女無不號慕家無餘財官周其喪事子異<lb/>
朱異字季文以父任除郎累遷至鎮南將軍大破魏軍<lb/>
　後假節為大都督救夀春圍不解還軍為孫琳所枉<lb/>
　害<lb/>
卜靜字𤣥風與顧邵陸通張訓等齊名終剡令<lb/>
<pb n="KR2k0013_WYG_023-9a"/>
暨豔字子休郡人張温引為選曹尚書性狷厲好為清<lb/>
　議是時郎曹混淆多非其人豔臧否區别賢愚異貫<lb/>
　遂為浸潤所譖<lb/>
韋曜字𢎞嗣郡人少好學能屬文孫亮時為太史令孫<lb/>
　皓時遷中書僕射皓欲為父和作紀曜執以和不登<lb/>
　帝位宜名為𫝊由此漸怒皓酒後以嘲弄公卿為歡<lb/>
　曜但言論經議為不承詔收曜付獄徙其家零陵<lb/>
徐原字徳淵慷慨有才志忠壯好直言為吕岱所薦為<lb/>
<pb n="KR2k0013_WYG_023-9b"/>
　侍御史岱有得失原輒諫諍原死岱哭之甚哀曰徳<lb/>
　淵岱之益友今不幸岱復於何聞過談者美之<lb/>
孫拯郡人為陸機司馬孟超直入機麾下奪囚拯勸機<lb/>
　殺之不能用及機為成都王頴所害又收其弟雲龍<lb/>
　及拯皆下獄考掠拯兩踝骨見終不變辭吏民知拯<lb/>
　義烈謂曰二陸之枉誰不知之君可不愛身乎拯仰<lb/>
　天歎曰陸君兄弟世之竒才吾衆知愛今既不能救<lb/>
　其死忍復從而誣之乎遂同被害拯門人費慈宰意<lb/>
<pb n="KR2k0013_WYG_023-10a"/>
　詣獄眀拯寃拯譬遣之曰吾義不負二陸死自吾分<lb/>
　卿何為爾二人曰君既不負二陸僕又安可負君亦<lb/>
　被害<lb/>
吾彦字士則吳人有文武才幹身長八尺手格猛獸膂<lb/>
　力絶羣陸抗竒其勇畧用為建平太守時王濬將伐<lb/>
　吳造船於蜀彦覺之輒為鐵鎻横斷江路晉師攻之<lb/>
　不能剋乃退舍禮之吳亡始歸晉為交州刺史二十<lb/>
　餘年清身率下威恩宣著南州寧靖入為大長秋<lb/>
<pb n="KR2k0013_WYG_023-10b"/>
蔡洪字叔開郡人有才名時王政陵遲官才失實君子<lb/>
　多退而窮處洪作孤奮論與王沈釋時論同意讀者<lb/>
　莫不歎息仕為松滋令<lb/>
朱誕郡人陳敏之亂豪傑多見維縶惟誕與顧循不預<lb/>
　其事<lb/>
吳震郡人學行清修老而未調華譚薦之為著作佐郎<lb/>
范平郡人其先銍侯馥避王莽亂適吳因家焉平研覽<lb/>
　墳索該通百氏詔諡文貞先生三子奭咸泉並以儒<lb/>
<pb n="KR2k0013_WYG_023-11a"/>
　學至大官泉子蔚家世好學闗内侯蔚子文才亦知<lb/>
　名<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_023-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻二十三<lb/>
</p>
<p>
</p>
  </div>
<div>
                <head>吳郡志巻二十四</head>
    <p>
<pb n="KR2k0013_WYG_024-1a"/>
欽定四庫全書<lb/>
　吳郡志巻二十四　　　　宋　范成大　撰<lb/>
　　人物<lb/>
張裕字茂度敞之子為廣州刺史綏静百越嶺外安之<lb/>
　解職還家徴為都官固辭以疾就加金章紫綬茂度<lb/>
　内足於財自絶人事經始本縣之華山為居止優遊<lb/>
　野澤如此者七年為會稽太守有吏能職事甚理卒<lb/>
　於官守諡曰恭子子演位太子中舍人弟鏡永辯岱<lb/>
<pb n="KR2k0013_WYG_024-1b"/>
　俱知名時謂張氏五龍<lb/>
張鏡裕之次子少與顔延之鄰居延之常談義飲酒喧<lb/>
　呼鏡静黙無言聲後鏡與客談延之從籬邊聞之取<lb/>
　胡牀坐聽辭義清深延之心服謂客曰彼有人焉由<lb/>
　是不復酣呌仕至新安太守<lb/>
張永字景雲裕之第三子渉獵書史能為文章善𨽻書<lb/>
　騎射雜藝觸類兼善又有巧思大為文帝所知紙墨<lb/>
　皆自營造上毎得永表啟輒執玩咨嗟自歎供御者<lb/>
<pb n="KR2k0013_WYG_024-2a"/>
　不及授揚威将軍都督諸将經略河南後為青冀二<lb/>
　州刺史統諸将討薛安都封孝昌縣侯改吳郡太守<lb/>
　遷南兖州刺史加都督永少便驅馳志在宣力其為<lb/>
　将帥能與士卒同甘苦年雖老志氣不衰子瓌仕齊<lb/>
張岱字景山裕之幼子仕為東遷令殷冲為吳興太守<lb/>
　謂人曰張東遷棲遲下邑名器方顯終當大至歴臨<lb/>
　海豫章晉安三王府諮議自謂一心可以事百君我<lb/>
　為政端平待物以禮悔吝之事無由而及徙益州刺<lb/>
<pb n="KR2k0013_WYG_024-2b"/>
　史益土安其政齊建元初為吳郡太守髙帝知岱歴<lb/>
　任清直至郡未㡬手敕曰大郡任重未欲回換但總<lb/>
　戎務殷宜須望實今用卿為䕶軍加給事中岱拜竟<lb/>
　詔以家為府武帝即位復為吴興太守更以寛恕著<lb/>
　名遷南兖州刺史未拜卒諡貞<lb/>
張邵字茂宗裕之弟初為晉琅邪内史王誕龍驤府功<lb/>
　曹桓𤣥徙誕於廣州親故咸離棄之唯邵情禮彌謹<lb/>
　流涕追送時寇亂年饑又資饋其妻子武帝以邵勤<lb/>
<pb n="KR2k0013_WYG_024-3a"/>
　練憂公補州主簿邵悉心政事精力絶人帝受命以<lb/>
　佐命功封臨沮伯卒諡曰簡遺命祭以菜果葦席為<lb/>
　轜車諸子從焉子敷<lb/>
張敷字景𦙍生而母亡年數嵗問之便有感慕之色求<lb/>
　母遺物唯得一扇緘録之毎感思輒開笥流涕性整<lb/>
　肅風韻甚髙好讀𤣥書兼屬文論少有盛名帝見而<lb/>
　愛之與髙士宗少文談繫象少文曰吾道東矣於是<lb/>
　名價日重宋武帝召見奇之曰真千里駒也仕至黄<lb/>
<pb n="KR2k0013_WYG_024-3b"/>
　門侍郎後軍司徒左長史父亡十餘日始進水漿𦵏<lb/>
　畢不進鹽菜毁瘠成疾未朞而卒孝武旌其孝追贈<lb/>
　待中名其所居曰孝張里<lb/>
張暢字少㣲褘之子少與從兄敷演鏡齊名為後進之<lb/>
　秀元嘉中累遷安北長史魏太武南侵至彭城暢於<lb/>
　城上與魏尚書李孝伯語吐屬如流音韻詳雅風儀<lb/>
　華潤魏人相視歎息改為南譙王義宣長史元凶弑<lb/>
　逆義宣舉兵暢哀容俯仰䕃映當時見者皆願為盡<lb/>
<pb n="KR2k0013_WYG_024-4a"/>
　命事平封夷道縣侯義宣有異圗暢遣門生茍僧寳<lb/>
　下都因顔竣陳義宣釁状義宣敗暢見原轉侍中會<lb/>
　稽太守卒諡曰宣<lb/>
張緒字思曼演之子少知名清簡寡欲従伯敷及叔父<lb/>
　鏡並貴異之鏡語人曰此兒今之樂廣也謝敷云是<lb/>
　我輩人宋眀帝毎見緒輒歎其清談袁粲謂有正始<lb/>
　遺風出為吳郡太守齊建元初為中書令素望甚重<lb/>
　太祖深加敬異王儉甞云北士中覓張緒過江未有<lb/>
<pb n="KR2k0013_WYG_024-4b"/>
　人不知陳仲弓黄叔度能過否長於易言精理奥見<lb/>
　宗一時吐納風流聽者皆忘饑疲見者肅然如在宗<lb/>
　廟雖終日與居莫能測焉益州獻蜀栁状若絲縷武<lb/>
　帝植之靈和殿前賞玩咨嗟曰此楊栁風流可愛似<lb/>
　張緒當年時毎朝見世祖目送之謂王儉曰緒以位<lb/>
　尊我我以徳貴緒其見賞如此緒口不言利有財輒<lb/>
　散之清言端坐或竟日無食門生見緒饑為之辦飱<lb/>
　然未甞求也死之日無宅以殯遺命作蘆葭轜車引<lb/>
<pb n="KR2k0013_WYG_024-5a"/>
　柩上置杯水香火不設祭焉諡簡子子充仕齊<lb/>
張瓌字逸祖永之子仕宋不欲前兄瑋處禄免官不拜<lb/>
　遭永喪還吳昇眀元年劉秉有異圖弟遐為吳郡潛<lb/>
　相影響齊髙帝宻令瓌取遐諸張世有豪氣瓌與叔<lb/>
　恕領兵十八人入郡斬之郡内莫敢動者太祖告張<lb/>
　沖曰瓌以百口一擲出手得盧矣即授吳郡守錫以<lb/>
　嘉名封義成縣侯郡人顧暠陸閑少年未知名瓌引<lb/>
　為綱紀後並立名皆以為知人瓌以既有國秩不取<lb/>
<pb n="KR2k0013_WYG_024-5b"/>
　郡俸髙帝敕上庫别藏其俸以表其清鬱林之廢朝<lb/>
　臣參承眀帝瓌託脚疾不至見朝廷多難屢啟還吴<lb/>
　梁天監中卒弟稷子率並仕梁<lb/>
張沖字思約敷弟柬之子母戴顒女有儀範張氏内取<lb/>
　則焉沖少有至性仕齊為青冀二州刺史沖父初卒<lb/>
　遺命曰祭我必以鄉土所産無用牲物沖在鎮四時<lb/>
　還吴取果菜流涕薦焉後遷郢州封定襄侯梁武帝<lb/>
　起兵手書喻意又遣辯士說之沖確然不回眀年梁<lb/>
<pb n="KR2k0013_WYG_024-6a"/>
　兵圍之沖固守不出病将死屬府僚以誠節言終而<lb/>
　卒贈散騎常侍䕶軍将軍<lb/>
張融字思光暢之子弱冠有名神眀俊出機辯如流同<lb/>
　郡道士陸脩静以白鷺羽麈尾扇遺之曰此既異物<lb/>
　以奉異人仕宋為封溪令路經嶂嶮獠賊執融将殺<lb/>
　食之融神色不動方作洛生詠賊異之而不害也融<lb/>
　風止詭越見者驚異聚觀齊髙帝素愛融常笑曰此<lb/>
　人不可無一不可有二善草書常自美其能帝曰卿<lb/>
<pb n="KR2k0013_WYG_024-6b"/>
　書有骨力但恨無二王法答曰非恨臣無二王法亦<lb/>
　恨二王無臣法義宣之亂官軍欲殺融父暢張興世<lb/>
　以袍覆暢而坐之得免興世卒融著髙履負土成墳<lb/>
　興世子欣時坐罪當死融又啟竟陵王欲代欣時死<lb/>
　王義之建武中病卒遺令建白旐無旒不設祭三千<lb/>
　買棺無製新衾有玉海集行於世張氏前有敷演鏡<lb/>
　暢後有充融巻稷弟寳積<lb/>
張寳積何㸃謂為保家之主永元中乗腰輿謁蕭頴胄<lb/>
<pb n="KR2k0013_WYG_024-7a"/>
　舉動自若頴胄問何至之晚答曰自本朝危亂四海<lb/>
　横流既不能為比干之死實未忍為㣲子之去是以<lb/>
　至晚頴胄深善之後仕御史中丞<lb/>
梁張稷字公喬瓌之弟幼有至性所生母喪常設神坐<lb/>
　出告反面如事生州里謂之淳孝父母沒廬墓六年<lb/>
　性疎率眀悟有才略仕齊衛尉卿東昏之難為梁武<lb/>
　佐命然常愧之徐道角作亂見害俸禄皆頒親故家<lb/>
　無餘財與族兄充融巻並知名時號四張子嵊姪率<lb/>
<pb n="KR2k0013_WYG_024-7b"/>
　率弟盾<lb/>
張巻字令逺稷族兄少以和理著稱能清言仕至都官<lb/>
　尚書<lb/>
張嵊字四山稷子少篤孝年三十餘猶斑衣受稷杖方<lb/>
　雅有志操能清言感家禍終身蔬食布衣不執刀刃<lb/>
　不聽音樂仕梁湘東王長史王為之筮得節卦謂嵊<lb/>
　曰卿後當東入為郡恐不得終其天年嵊曰貴得其<lb/>
　所耳為吳興太守侯景圍建鄴遣弟伊率兵赴援賊<lb/>
<pb n="KR2k0013_WYG_024-8a"/>
　将劉神茂遣使說嵊嵊斬其使景遣侯子鑒撃嵊嵊<lb/>
　軍敗釋戎服坐聽事賊臨以刃不屈執送景将舍之<lb/>
　嵊曰速死為幸與子孫同遇害者十餘人景欲存其<lb/>
　一子嵊曰吾一門巳在鬼録不就爾䖏求恩於是皆<lb/>
　死元帝追贈開府儀同三司諡忠貞子弟睪亦知名<lb/>
張率字士簡瓌之子性寛雅十二能屬文毎日限為文<lb/>
　一篇至年十六凡作二千餘篇陸少𤣥家有書萬巻<lb/>
　率盡讀之齊建武中舉秀才沈約目為南金梁武帝<lb/>
<pb n="KR2k0013_WYG_024-8b"/>
　時為文徳待詔帝見其文曰相如工而不敏枚臯速<lb/>
　而不工卿可謂兼二子之全矣又謂曰卿東南物望<lb/>
　名家奇才若復以禮律為意便是宰相才祕書丞天<lb/>
　下清官東南望胄未有為之者今以相䖏為卿定名<lb/>
　譽尋以為祕書丞出為新安太守率嗜酒於家務尤<lb/>
　忘懐自少屬文七略及藝文志所載詩賦今亡其文<lb/>
　者並補作之所著文衡十五巻文集四十巻行於世<lb/>
張盾字士宣率之弟以謹重稱為湘東王記室出監富<lb/>
<pb n="KR2k0013_WYG_024-9a"/>
　陽令廓然獨䖏無所用心身死之日家無遺財唯有<lb/>
　文集并書千餘巻酒米數甕而已<lb/>
張種字士苗永從孫祖辯宋大司農父略太子中庶子<lb/>
　種少恬静居䖏雅正傍無造請時人語曰宋稱敷演<lb/>
　梁則巻充清虚學尚種有其風仕梁始豐令母卒毁<lb/>
　瘠過甚又迫凶荒未𦵏服雖畢居家飲食常若在喪<lb/>
　景平初王僧辯以聞起為中從事并為具𦵏禮𦵏訖<lb/>
　方即吉陳武帝受禪累遷中書令種沈深虚静識量<lb/>
<pb n="KR2k0013_WYG_024-9b"/>
　宏博時以為宰相之器卒贈特進諡元子種雖歴顯<lb/>
　位家産屢空終日晏然不以為病<lb/>
張稜仕梁種之弟清静有識度位司徒左長史光禄大<lb/>
　夫<lb/>
張充字延符緒之子少好逸遊甞臂鷹牽狗吳西郭中<lb/>
　年三十便脩改多所該通尤眀老易能清言與從叔<lb/>
　稷俱有令譽仕齊歴尚書殿中郎王儉用事方聚親<lb/>
　賔充縠巾葛帔至便求酒言論放逸一坐盡傾遷義<lb/>
<pb n="KR2k0013_WYG_024-10a"/>
　興太守為政清淨入為侍中梁武帝兵至建鄴東昏<lb/>
　遇禍百官集西鐘下召充充不至歴梁吏部尚書居<lb/>
　選以平允稱遷尚書僕射頃之為吳郡太守卒諡穆<lb/>
　子<lb/>
張繹字士和郡人學道講經理致深密詞端華辯當時<lb/>
　所宗梁武帝雅相欽賞時陶隠居著法檢論眀釋老<lb/>
　二教繹往復討論甚有條理隠居嘉焉專心道法居<lb/>
　貧守約善八體書别製雲篆作茅山南洞碑甚工<hi>太平</hi>
<pb n="KR2k0013_WYG_024-10b"/>
　<hi>經</hi>
張昭字徳眀弟乾字元明吴人昭幼至孝父熯病消渇<lb/>
　嗜鮮魚昭結網捕魚以供弟乾聰敏好學亦有至性<lb/>
　父卒兄弟並不衣綿不食鹽醋日食一升麥屑粥毎<lb/>
　感慟必歐血父服未終母陸氏又卒兄弟毁瘠骨立<lb/>
　家貧未得大葬布衣蔬食十有餘年衡陽王伯信臨<lb/>
　郡舉乾孝亷固辭兄弟因毁成疾昭一目失眀乾亦<lb/>
　中冷苦癖年未五十並終于家嗣息俱絶<lb/>
<pb n="KR2k0013_WYG_024-11a"/>
張仲字叔𤣥郡人仕陳左中郎将好覃思經典撰春秋<lb/>
　義略喪服孝經論語義前漢音義官至漢王侍讀<lb/>
張後𦙍字嗣宗崑山人祖僧紹梁零陵太守父沖陳國<lb/>
　子博士入隋為漢王諒并州博士後𦙍以學行禪其<lb/>
　家以經授唐太宗封新野縣公終散騎常侍諡曰康<lb/>
張承休後嗣孫張說撰其墓志云後嗣之子小師小師<lb/>
　生承休承休希言篤行去華崇實非法不由非禮不<lb/>
　動精於理物敏於從政歴朝議大夫上柱國恒州刺<lb/>
<pb n="KR2k0013_WYG_024-11b"/>
　史說之文曰昌門一分暉我諸侯蓋居昌門云<lb/>
張鎰字季權後嗣五世孫父齊丘朔方節度使東都留<lb/>
　守諡貞獻鎰累官殿中侍御史将救盧樅死白其母曰<lb/>
　樅免而鎰貶黙則負官貶則為太夫人憂母曰兒無<lb/>
　累於道吾所安遂執正其罪坐貶撫州司戸建中二<lb/>
　年拜中書侍郎平章事盧杞忌鎰剛直擠之出為鳯<lb/>
　翔隴右節度使帝幸奉天鎰罄家資将自獻行在營<lb/>
　将李楚琳甞事朱泚夜率其黨作亂遂遇害史臣曰<lb/>
<pb n="KR2k0013_WYG_024-12a"/>
　鎰暴忠王室為賊姦所乗以歿其身盖福善禍淫之<lb/>
　訓有時而撓要躬可殞而名與岱崧等矣<lb/>
張從師郡人張說撰其墓志云河南府法曹參軍有唐<lb/>
　逸士吳郡張從師沖和純粹辯博閎達卓犖好古儻<lb/>
　蕩逸羣秀才髙第歴官五政忘懐樂道如浮雲無心<lb/>
　野鶴獨立上元二年終葬虎邱西原子惟儉惟静弱<lb/>
　嵗皆精左氏穀梁春秋弟從申時為祕書省正字從<lb/>
　師祖損之隋侍御史水部郎損之生浤碩學麗藻名<lb/>
<pb n="KR2k0013_WYG_024-12b"/>
　動京師從師之父也從申自有時名書法甚髙<lb/>
張旭吳人草書嗜酒毎大醉呼叫狂走乃下筆或以頭<lb/>
　濡墨而書既醒自視以為神不可復得也世呼張顛<lb/>
　初仕為常熟尉有老人陳牒求判宿昔又来旭怒其<lb/>
　煩老人曰觀公筆蹟奇妙欲以藏家爾旭因問所藏<lb/>
　盡出其父書旭視之天下奇筆也自是盡其法後人<lb/>
　論書歐虞褚陸皆有異論至旭無非短者𫝊其法惟<lb/>
　崔邈顔真卿文宗時詔以李白歌詩裴旻劍舞張旭<lb/>
<pb n="KR2k0013_WYG_024-13a"/>
　草書為三絶<lb/>
張僅字㡬道與里人顧棠字叔思皆客於王荊公公作<lb/>
　三經義二人與焉僅至著作佐郎卒方子通作挽詩<lb/>
　極哀楚誦者為出涕吴人因目子通為方挽詩<hi>吴郡聲名</hi>
　<hi>顧與張龍門當日共升堂青衫始見登華省丹旐俄聞入故鄉含淚孤兒生面垢㫁腸慈母滿頭霜可憐</hi>
　<hi>十載人間事不及南柯一夢長</hi>
　<lb/>
　<lb/>
<pb n="KR2k0013_WYG_024-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻二十四<lb/>
</p>
<p>
</p>
  </div>
<div>
                <head>吳郡志巻二十五</head>
    <p>
<pb n="KR2k0013_WYG_025-1a"/>
欽定四庫全書<lb/>
　吳郡志巻二十五　　　　宋　范成大　撰<lb/>
　　人物<lb/>
楊收字藏之父遺直客死姑蘇收七嵗而孤遂居吳䖏<lb/>
　喪若成人母長孫親授經十三通大義善屬文所賦<lb/>
　輒就吳人號神童里人多造門觀賦詩至壓敗其藩<lb/>
　懿宗時以中書侍郎同中書門下平章事子鉅散騎<lb/>
　常侍鏻户部尚書<lb/>
<pb n="KR2k0013_WYG_025-1b"/>
徐修矩吳人仕為恩王府記室參軍奕世才賢承家介<lb/>
　潔守世書萬巻優游自適有潮田五萬歩草屋十數<lb/>
　間不復出仕皮日休甞就借書讀之與任晦同時日<lb/>
　休與陸龜蒙作二游詩謂修矩與任晦也<lb/>
任晦吳人仕為涇縣尉退居里中有深林曲沼危亭幽<lb/>
　砌池中又為島嶼脩篁嘉木掩映限奥晦資髙放寡<lb/>
　合好奇樂異喜文學名理之士得顧辟疆舊圃以居<lb/>
　云<hi>松陵集</hi>
<pb n="KR2k0013_WYG_025-2a"/>
孫發吳人舉百篇科皮日休贈以詩云百篇空體喧金<lb/>
　屋一日官銜下玉除陸龜䝉亦云直應天授與詩情<lb/>
　百詠惟消一日成其見推當時如此後未有繼之者<lb/>
皮光業字文通父日休為蘇州從事光業生於蘇十嵗<lb/>
　能屬文錢武肅王鏐辟以為屬吴越國建以為相教<lb/>
　令儀注多其所定美容儀善談論若神仙中人<hi>吴越備史</hi>
殷宅字昌從少負志氣博學善屬文弱冠遊太學籍甚公<lb/>
　卿間天寶末知天下将亂乃趣装東歸侍母居吳郡<lb/>
<pb n="KR2k0013_WYG_025-2b"/>
　吳中士大夫得從之遊者鄉黨以為榮採訪使李希<lb/>
　言辟為從事奏授試崑山尉不就子侑遂顯宦<hi>馮宿集</hi>
吴仁璧大順中及第喜屬文精星學及黄白術初學於<lb/>
　廬山道士數年其師曰能罷卷學仙乎仁璧固陳求<lb/>
　名之志道士曰一第取之拾芥耳但他年從宦勿干<lb/>
　英雄仁璧既成名錢武肅王待以客禮訪以天文固<lb/>
　辭非所知欲辟幕職又以詩辭及秦國夫人薨武肅<lb/>
　具禮幣請為志又不從遂為錢氏所害其女亦善星<lb/>
<pb n="KR2k0013_WYG_025-3a"/>
　學仁璧被繋女仰瞻而泣曰文星失位大人其不免<lb/>
　乎<hi>備史遺事</hi>
温訥蘇州人吴武忠王楊行宻時為大将劉威幕客行<lb/>
　宻卒威為帥府所忌或譛之於徐温温将害之訥說<lb/>
　威曰公受謗雖深反本無状若輕舟入覲則嫌疑皆<lb/>
　亡矣威從之温果待威甚恭威得逺鎮訥之力也<lb/>
司馬福郡人始𨽻吴越王水軍淮人圍姑蘇置柵環城<lb/>
　内外阻絶王遣救兵至莫知城中音問福能水中行<lb/>
<pb n="KR2k0013_WYG_025-3b"/>
　總帥因遣入城淮人設網縣銅鈴纎鱗過之必覺福<lb/>
　以巨竹觸網淮人聞鈴聲亟舉網網舉而得度或浮<lb/>
　水上則戴萍荇而行因得入城既而復出凡在水中<lb/>
　三日及救兵至與城中弓矢相應淮人以為神軍中皆<lb/>
　服福奇才進官都指揮使吳越王城吳江置軍鎮命<lb/>
　福主之許老於職至國初不絶<hi>備史遺事</hi>
丁偃蘇州進士試邇英延講藝詩云白虎前芳掩金華<lb/>
　舊事輕天心非不寤垂意在蒼生有古詩諷諫之體<lb/>
<pb n="KR2k0013_WYG_025-4a"/>
　偃是嵗奏名甚髙御前下第自是二十年始及第<hi>温公</hi>
　<hi>詩話</hi>
鄭夷甫郡人少登科有美才嘉祐中監髙郵軍稅遇一<lb/>
　術士能推人死期無不驗推夷甫命不過三十五嵗<lb/>
　感歎不堪人有勸其讀老荘以自廣者乆之潤州金山<lb/>
　一僧端坐與人談笑間化去夷甫聞之喟然歎息既<lb/>
　不得夀得如此僧復何憾哉乃從佛者授楞嚴經往<lb/>
　還吳中嵗餘忽有所見曰生死之理我知之矣遂釋<lb/>
<pb n="KR2k0013_WYG_025-4b"/>
　然放懐無復芥蔕後調封州判官預知死日先期旬<lb/>
　日作書與交遊親戚訣及次敘家事備盡至期沐浴<lb/>
　更衣公舍外有小園面溪一亭夷甫至其間親督人<lb/>
　洒掃及焚香揮手指畫之間屹然立化家人奔出呼<lb/>
　巳僵立亭亭如植木一手猶作指畫之状郡守而下<lb/>
　少時皆至士民觀者如堵牆明日乃斂髙郵崔伯易<lb/>
　為墓誌略敘其事<hi>墨客揮犀筆談</hi>
謝濤字濟之淳化三年進士幼奇敏講學陽山澄照寺<lb/>
<pb n="KR2k0013_WYG_025-5a"/>
　吴令羅處約長洲令王禹偁皆與定交處約謂禹偁<lb/>
　曰濟之楊㩁天人吾曹敵也由此聲名益顯真宗即<lb/>
　位鋭意人物内出濤等二十四人治状會京東强寇<lb/>
　起召知曹州歴三司判官兩浙轉運使侍御史直昭<lb/>
　文館知越州權西京留司御史臺就拜祕書監朝廷<lb/>
　嘉其恬退擢太子賔客其為侍御史清静端介百辟<lb/>
　望其風采及分務悉屏去外累不復親筆硯曰佚我<lb/>
　以老日閲舊史一巻以代賔話弟炎有文名與盧植<lb/>
<pb n="KR2k0013_WYG_025-5b"/>
　齊名時謂之盧謝<lb/>
謝絳字希深濤子祥符八年進士召試館閣校勘上疏<lb/>
　言國家當以土徳王天下又言真宗當配上帝議不<lb/>
　合河決滑州又言災異衆多宜深自引咎損膳於朝<lb/>
　罷不急之役省無名之斂以休息天下又請罷内降<lb/>
　詔令皆由中書樞宻院而後施行因進聖治五箴遷<lb/>
　知制誥出知鄧州卒子景初景溫景平景回<lb/>
龔識給事中慎儀之子端拱元年進士大中祥符間翰<lb/>
<pb n="KR2k0013_WYG_025-6a"/>
　林學士李宗諤薦擢監察御史遷殿中侍御史兼左<lb/>
　巡使本朝襲唐制御史不専言職至是始擇學術醇<lb/>
　正操履端方可綱紀朝廷者俾入臺言事識始被選<lb/>
　後以目疾求退除檢校司封郎中平江軍節度使本<lb/>
　朝吴士登科者始於識今府學先達題名以識為首<lb/>
　識之後有宗元等列於後其家至今居崑山黄姑猶<lb/>
　藏其登第時金花榜帖乃用塗金黄紙闊三寸長四<lb/>
　寸許大書姓名下有兩知舉花押又用白紙作大帖如<lb/>
<pb n="KR2k0013_WYG_025-6b"/>
　藥帖状貯金花帖於中外亦書姓名二字盖以此報<lb/>
　其人也自唐以榜帖相𫝊而世少見其制故附於此<lb/>
丁謂字謂之長洲人少與孫何善袖文謁王禹偁大驚<lb/>
　重之以為自唐韓愈栁宗元後二百年始有此作世<lb/>
　謂之孫丁淳化三年進士甲科累遷䕫州路轉運使<lb/>
　蠻酋為寇謂諭以禍福蠻感泣作誓刻石立境上五<lb/>
　年不得代詔舉自代者乃入為三司鹽鐵副使大中<lb/>
　祥符五年叅知政事九年請外為平江軍節度使知<lb/>
<pb n="KR2k0013_WYG_025-7a"/>
　昇州天禧初復叅政改樞宻使代寇準拜中書門下<lb/>
　平章事加司空晉國公仁宗即位進司徒侍中為山<lb/>
　陵使授太子少保分司西京又貶崖州司戸叅軍在<lb/>
　崖五年累徙光州授祕書監致仕卒年七十二謂機<lb/>
　敏有智謀文字累數千百言經覽輒誦善談笑為詩<lb/>
　至圖畫博奕音律無不洞曉甞建鄉郡節鉞以至宰<lb/>
　相國朝吴人至相位者始於謂又甞為鄉里請於朝<lb/>
　特免丁錢鄉人至今徳之祠於萬夀寺<lb/>
<pb n="KR2k0013_WYG_025-7b"/>
許洞字洞天吳縣人父仲容太子洗馬洞疎雋幼習弓<lb/>
　矢擊刺長折節勵學精左氏𫝊咸平三年第進士為<lb/>
　雄武軍推官詣府白事有倅踞坐不起即移書責知<lb/>
　州馬知節知節怒劾之除名歸吴所居常植一竹以<lb/>
　表特操吴人至今詠之曰許洞門前一竿竹日以酣<lb/>
　飲甞從民坊貰酒大有所負一日忽書壁作酒歌數<lb/>
　百言人爭往觀其酤數倍景徳中獻所撰虎鈐經應<lb/>
　籌䇿科報罷封太山祀汾隂獻三大禮賦卒於烏江<lb/>
<pb n="KR2k0013_WYG_025-8a"/>
　主簿<lb/>
劉少逸年十一文辭精敏有老成體其師潘閬擕以見<lb/>
　長洲令王元之吳縣令羅思純以所作贄二令二令<lb/>
　名重當時疑所贄假手未之信因試之與之聮句略<lb/>
　不淹思思純曰無風燈焰直少逸曰有月竹隂寒元<lb/>
　之曰一囘酒渇思吞海少逸曰㡬度詩狂欲上天凡<lb/>
　數十聮皆敏妙二公驚異聞于朝賜進士及第官止<lb/>
　尚書貟外郎<hi>續歸田録</hi>
<pb n="KR2k0013_WYG_025-8b"/>
祝庶㡬郡人通象緯之學累赴鄉舉不中第景徳中求<lb/>
　試所習以為司天靈臺郎<lb/>
徐祐字受天擢第為吏以清白稱慶歴中屏居吴下日<lb/>
　渉園廬以自適終左官貟外郎年七十五<lb/>
鄭戩字天休吴人居皋橋九嵗而孤長客京師師事楊<lb/>
　億天聖三年進士第三累官龍圖閣學士知開封府<lb/>
　戩强敏善聽決假貸細民繩治豪宗大姓流姦吏馮<lb/>
　士元于海島執政盛度程琳皆坐黜朝議畏其皦核<lb/>
<pb n="KR2k0013_WYG_025-9a"/>
　康定元年同知樞宻院出知杭州發丁數萬開闢西<lb/>
　湖民賴之歴陜西四路都總管經略安撫招討使行<lb/>
　邊至鎮戎軍天寒與将佐置酒會塞塵起有報西戎<lb/>
　至戩云此必川兵按邊回耳非賊騎已而果然以資<lb/>
　政殿大學士知并州時契丹與元昊交惡邊奏互上<lb/>
　獨戩不以聞上問戩對戎狄相攻中國不足憂仁宗<lb/>
　甞曰戩氣質英豪朕欲以為相故屢試於外尋為宣徽<lb/>
　北院使檢校太保奉國軍節度使卒年六十三贈太<lb/>
<pb n="KR2k0013_WYG_025-9b"/>
　尉諡文肅<lb/>
吳感字應之以文詞知名天聖二年省試第一九年中<lb/>
　書判拔萃科仕至殿中丞子純文行亦髙鄉人目曰<lb/>
　吳先生<lb/>
元絳字厚之居帶城橋天聖五年進士屢典大藩以文<lb/>
　章政譽名一時神宗欲選翰苑之才王荆公曰有真<lb/>
　翰林學士恐不能用耳遂自外召入翰林未㡬叅知<lb/>
　政事事詳在國史後以太子少保致仕還吴中與程<lb/>
<pb n="KR2k0013_WYG_025-10a"/>
　公闢諸公為九老會鄉人號其居曰衮繡坊卒年七<lb/>
　十餘有玉堂集三十巻<lb/>
程師孟字公闢郡人其髙祖思為錢氏營田使遂居吴<lb/>
　師孟居南園側號晝錦坊景祐元年舉進士累遷判<lb/>
　三班院給事中判将作都水監歴知楚遂洪福廣越<lb/>
　青州為政簡而嚴剸煩制劇才力有餘罪非死者不<lb/>
　以屬有司獄毎為空寛猛得中所至人恱性樂易純<lb/>
　質言無隠情喜為詩效白樂天而尤簡直至老不改<lb/>
<pb n="KR2k0013_WYG_025-10b"/>
　吳語累官光禄大夫致仕年七十八樂圃朱先生伯<lb/>
　原少許可言師孟為政則曰雖韋丹治豫章孔戣帥<lb/>
　嶺南常衮化七閩無以加也天下以為才卿吏師米<lb/>
　芾亦云廣平公以文學登科以政事躋顯以言語出<lb/>
　疆以恬退告老足之所及功利蔚起云有詩集二十<lb/>
　巻奏議十五巻<lb/>
盧秉父革本徳清人舉神童慶厯之後累歴監司有聲<lb/>
　請郡自効神宗嘉其恬退未㡬告老累進太子賔客<lb/>
<pb n="KR2k0013_WYG_025-11a"/>
　官制行累改通議大夫退居於吳年八十二今盧提<lb/>
　刑橋因其宅以名其家遂為吳人秉皇祐元年進士<lb/>
　元豐中為發運使父革退老於吴秉毎嵗上計必請<lb/>
　還鄉省侍後帥涇原懇辭歸養手詔慰勉時以為榮<lb/>
龔宗元字會之慎儀之孫幼頴悟絶人讀書虎丘為鄉<lb/>
　貢首選天聖五年擢第范文正公謂之曰君器業清<lb/>
　修他日必為令器謹勿因人以進宗元後登朝未甞<lb/>
　遊公卿門文正之教也終都官貟外郎宗元始以都<lb/>
<pb n="KR2k0013_WYG_025-11b"/>
　官分司南京謝事取白居易詩作中隠堂語在園亭<lb/>
　條子程孫況皆繼登科<lb/>
龔程字信民剛正自守不怵於禍福力學排異端家不<lb/>
　設佛老像祭祀不焚紙錢讀書南峰攻苦食淡遂博<lb/>
　極羣書鄉人號有脚書㕑熙寜六年第進士終桐廬<lb/>
　令子況<lb/>
龔況字濬之崇寧五年進士入館以學術文章與蘇過<lb/>
　在朝俱知名時號龔蘇用宗元中隠故事自號起隠<lb/>
<pb n="KR2k0013_WYG_025-12a"/>
　子終祠部貟外郎有起隠集三十巻<lb/>
孫載字積中崑山人曽祖漢英仕錢氏為蘇州崑山鎮<lb/>
　防遏使遂為縣人載治平二年第進士歴廣東河北<lb/>
　淮西使者知海沂婺亳州治務大體時號循吏以甞<lb/>
　薦元祐黨人遂丐歸一日徧謁先壠及甞與往來者<lb/>
　呼妻子與訣問日早晏盥手焚香而逝年七十五<lb/>
丁騭吴人元祐中甞為正言五上章論何正臣治獄殘<lb/>
　酷巧詆刻深甚於羅織黨錮事載國史<lb/>
<pb n="KR2k0013_WYG_025-12b"/>
侍其沔字國紀上世自髙密徙吴學貫穿經𫝊與人交<lb/>
　如淡薄遇其急奮義以往不避艱險五舉禮部退為<lb/>
　鄉先生治平三年沒門人弟子相與議其治行諡曰<lb/>
　夷晦先生滕元發志其墓云士生斯世有進取出力<lb/>
　得時行道功烈被於民者有行義修潔退而講學為<lb/>
　一鄉之善士者斯二者用舎不同要皆天下之强立<lb/>
　君子也善士盖指沔其慕尚之如此<lb/>
秦希甫字辨之郡人元豐二年進士元符中為陜西轉<lb/>
<pb n="KR2k0013_WYG_025-13a"/>
　運判官奏王贍王厚取邈川青唐府庫物因此致變<lb/>
　又言河州至湟州道路險阨往者如赴死所湟州本<lb/>
　溫溪心故地當求溫氏之後立為屏輔皆在可棄崇<lb/>
　寧初黨論起言者以棄地為罪降官入黨籍<lb/>
葉清臣字道卿長洲人父參甞守郡謝事因居天慶觀<lb/>
　之東有賢徳名<hi>事具七檜堂條下</hi>清臣天聖二年舉進士第<lb/>
　二簽書蘇州觀察判官累遷修起居注三班鹽鐵院<lb/>
　上疏論地震熒惑犯南斗因訟范仲淹余靖以言事<lb/>
<pb n="KR2k0013_WYG_025-13b"/>
　被黜天下齚舌行将二年人主當深自咎責詳延忠<lb/>
　直敢言之士出為兩浙運使豪右田據上游水不得<lb/>
　泄民不敢爭清臣請疏盤龍匯滬瀆港入于海民賴<lb/>
　其利擢三司使編前後詔勑使吏不敢欺遷為翰林<lb/>
　侍讀學士歴江寧邠澶青永興河陽諸郡清臣幼敏<lb/>
　異好學善屬文天資爽邁遇事敢行數上書論天下<lb/>
　事其陳九議十要五利皆當世可行者有文集一百<lb/>
　六十巻<lb/>
<pb n="KR2k0013_WYG_025-14a"/>
錢象先字資元郡人中進士髙第宰相吕夷簡薦其經<lb/>
　行為國子監直講歴大理少卿三司判官河北江東<lb/>
　轉運使天章閣待制龍圖閣直學士官尚書刑部侍<lb/>
　郎又歴知河中河南府許潁陳蔡亳州以吏部侍郎<lb/>
　致仕象先長於經術仁宗留神經萟象先以古學進<lb/>
　勉間有顧問依經以對因以諷論政事時務有啟迪<lb/>
　獻納之益留侍經筵前後十五年又通刑名之學所<lb/>
　尚詳平又以犯敕者重犯令者輕請移敕文入于令<lb/>
<pb n="KR2k0013_WYG_025-14b"/>
　者甚衆又省去許捕之條百餘其持法近厚如此修<lb/>
　敕成例賜勲爵獨賜三品服仁宗謂輔臣曰象先以<lb/>
　孝聞有母八十嵗以此慰其母心熙寧九年卒年八<lb/>
　十一<lb/>
滕甫字元發避髙魯王諱以字為名更字達道本東陽<lb/>
　人范文正公父之甥敎以為文文正為郡安定胡先<lb/>
　生翼之亦居郡中甫来從學廷試兩為第三孫沔一<lb/>
　見曰後當為賢将累遷御史中丞翰林學士歴開封<lb/>
<pb n="KR2k0013_WYG_025-15a"/>
　真定府鄆許秦定青揚鄧等州終龍圖閣學士諡章<lb/>
　敏甫慷慨豪邁不拘小節近世名将無及者葬陽山<lb/>
　子孫遂為吳人<lb/>
蒋堂字希魯本宜興人徙于蘇祥符五年進士任侍御<lb/>
　史論禁中火宜責躬修徳不必歸咎宫人郭皇后廢<lb/>
　極論不可出為淮南發運使薦部吏二百貟累遷樞<lb/>
　宻直學士歴知應天河中府洪杭益蘇州後十二年<lb/>
　再守蘇遂謝事以禮部侍郎致仕家於靈芝坊<hi>詳見園亭</hi>
<pb n="KR2k0013_WYG_025-15b"/>
　<hi>門</hi>堂為人修潔遇事不少屈好學工文詞延譽晚進<lb/>
　至老不倦卒年七十五有吳門集二十巻其絶筆詩<lb/>
　云歸来深隠太湖濵天與扶持百嵗身雖是浮雲隔<lb/>
　雙闕丹心愛戴在君親忠厚之氣終始如此<lb/>
陳郢隠居里中以琴書自樂丁晉公甥也欲薦以官拒<lb/>
　之續圖經并其弟之奇謂之兩髙士父殿中丞質亦<lb/>
　以徳行著稱鄉里<lb/>
陳之奇字虞卿曽祖賛眀事錢氏為中吳軍節度推官<lb/>
<pb n="KR2k0013_WYG_025-16a"/>
　所謂丁陳范謝四長者之奇天聖中禮部試第四御<lb/>
　試不得第居鄉里十年無仕進意母丁晉公之妺晉<lb/>
　公欲官之之奇兄弟毎力辭而勉使復應舉不得已<lb/>
　復起得及第李瑋尚秦國大長公主詔舉經術仁義<lb/>
　者為隴西郡王宅敎授數月吿歸即致仕郡留其奏<lb/>
　不可時年未五十未㡬詔賜金錢復起之卒不起終<lb/>
　太常博士之奇孝於親約於身信於朋友篤行好學<lb/>
　知道心泊如不為聲利所遷其退歸與鄉人同憂樂<lb/>
<pb n="KR2k0013_WYG_025-16b"/>
　赴人之急至於州縣無所避州縣以之奇至誠亦不<lb/>
　為疑平居静黙與人言忠孝立身亹亹不倦人莫不<lb/>
　以為君子毎出乗羸駒里巷小人見之必斂然曰此<lb/>
　吾陳君子也四方賢士大夫至吴必問陳君所在爭<lb/>
　欲一見之王岐公聞其喪曰吾甞與陳君相從於閶<lb/>
　門之下觀其言出入仁義之際真君子哉乃為誌其<lb/>
　墓而題曰太常博士致仕陳君子之墓云<lb/>
方惟深字子通其先自莆陽徙吳為吳下鄉先生文學<lb/>
<pb n="KR2k0013_WYG_025-17a"/>
　行義與樂圃朱長文同為一世所宗事具程俱所撰<lb/>
　墓銘其略曰子通幼有稱鄉貢為第一試禮部不第<lb/>
　即棄去吴下有田一㕓與其弟躬出入耕穫間則讀<lb/>
　書至於黄帝老荘之書養生為夀者之說及西方别<lb/>
　𫝊皆得其大指平居視之猶木雞也及其論議古今<lb/>
　道理窮覈至到確然莫能移常以雅道自娱一篇出<lb/>
　人争傳誦王安石以為精詣警絶元白皮陸有不到<lb/>
　處以韋布之士閉關陋巷而孝友清介之風隠然稱<lb/>
<pb n="KR2k0013_WYG_025-17b"/>
　東南有司舉貢籍以年格應補軍州助敎者就賜敕<lb/>
　牒袍笏於其家得興化軍助敎拜受唯謹初年四十<lb/>
　無子其弟有子以為吾先人有後足矣即屏居於外<lb/>
　預知死期期至不亂喪葬皆有治命云<lb/>
楊懿孺字彛甫其先自浦城徙長洲以行義隠處與方<lb/>
　子通同時號吳中二老事具程俱所撰墓銘略云吳<lb/>
　郡有二老焉或仕或不仕皆隠者也居城之東北曰<lb/>
　方公居城之東南曰楊公即懿孺也懿孺少孤力學<lb/>
<pb n="KR2k0013_WYG_025-18a"/>
　言行相顧朝無夕儲讀書哦詩泊如也神夷氣昌未<lb/>
　甞有饑寒憂雖閭里不盡知其貧崇寧二年特奏名<lb/>
　後調南昌主簿居一年忽載妻子歸吳下且吿老以<lb/>
　承奉郎致仕平居直心自信不知世間有傾巧事自<lb/>
　未仕及老于家不入州縣不事鄉里請謁間一過所<lb/>
　親厚嵗不過數四雖甞出而仕人猶謂隠者<lb/>
　<lb/>
　<lb/>
<pb n="KR2k0013_WYG_025-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吴郡志巻二十五<lb/>
</p>
<p>
</p>
  </div>
<div>
                <head>吴郡志巻二十六</head>
    <p>
<pb n="KR2k0013_WYG_026-1a"/>
欽定四庫全書<lb/>
　吴郡志巻二十六　　　　宋　范成大　撰<lb/>
　　人物<lb/>
范仲淹字希文事具歐陽文忠公所撰神道碑及國史<lb/>
　𫝊其略云皇祐四年五月甲子資政殿學士尚書戸<lb/>
　部侍郎汝南文正公薨於徐州五代之際世家蘇州<lb/>
　生二嵗而孤母再適長山朱氏仍其姓始名說既長<lb/>
　知其家世感泣去之南都入學五年大通六經為文<lb/>
<pb n="KR2k0013_WYG_026-1b"/>
　章論說必本仁義舉進士禮部選第一中乙科始歸<lb/>
　迎其母以養少有大節其於富貴貧賤毁譽懽戚不<lb/>
　一動其心而慨然有志於天下常自誦曰士當先天<lb/>
　下之憂而憂後天下之樂而樂也其事上遇人一以<lb/>
　自信不擇利害為趨捨天聖中為袐閣校理以言事<lb/>
　忤章獻太后㫖通判河中府召拜右司諫上疏請還<lb/>
　政天子及郭皇后廢率諫官御史伏閤諫又揖宰相<lb/>
　留百官廷爭不能得貶知睦州徙蘇州州地瀕震澤<lb/>
<pb n="KR2k0013_WYG_026-2a"/>
　田多水募㳺手疏五河導積水入海興作未就徙眀<lb/>
　州轉運使言仲淹治水有緒願留以畢其役詔復知<lb/>
　蘇州召還拜天章閣待制益論時政闕失知開封府<lb/>
　治有聲取古今治亂安危為上開說又為百官圖以<lb/>
　獻宰相吕夷簡怒交論上前落職知饒州徙潤越州<lb/>
　趙元昊反河西為陜西經略安撫副使又為環慶路<lb/>
　經略安撫招討使兵馬都部署為将務持重不急近<lb/>
　功小利待将吏必使畏法而愛已所得賜賚皆以上<lb/>
<pb n="KR2k0013_WYG_026-2b"/>
　意分賜諸将諸番質子縦其出入無一人逝者番酋<lb/>
　来見召之卧内屏人徹衛與語不疑居二嵗士勇邊<lb/>
　實恩信大洽乃決䇿謀取横山復靈武而元昊數遣<lb/>
　使稱臣請和上亦召之歸慶歴三年為樞宻副使數<lb/>
　月為參知政事毎進見必以太平責之再賜手詔趣<lb/>
　使條天下事又開天章閣召見賜坐授以紙筆使疏<lb/>
　於前退而條列時所宜先者十數事上之僥倖之人<lb/>
　皆不便因相與騰口而嫉之者亦幸外有言喜為之<lb/>
<pb n="KR2k0013_WYG_026-3a"/>
　佐佑會邊奏有警即請行乃以為河東陜西宣撫使<lb/>
　即拜資政殿學士知邠州兼陜西四路安撫使其知<lb/>
　政事纔一嵗而罷有司悉奏罷前所施行而復其故<lb/>
　言者遂以危事中之賴上察其忠不聽是時夏人已<lb/>
　稱臣因以疾請鄧州守鄧三嵗求知杭州又徙青州<lb/>
　公益病又求知潁州肩輿至徐遂不起年六十有四<lb/>
　贈兵部尚書諡文正御篆其碑曰裦賢之碑為人外<lb/>
　和内剛樂善汎愛喪其母時尚貧終身非賔客食不<lb/>
<pb n="KR2k0013_WYG_026-3b"/>
　重肉臨財好施意豁如也及退而視其私妻子僅給<lb/>
　衣食其為政所至民多立祠畫像其行已臨事自山<lb/>
　林處士里閭田里之人外至夷狄莫不知其名字而<lb/>
　樂道其事焉長子純佑少有大志蚤卒純仁純禮純<lb/>
　粹皆名世<hi>閻灝撰文正公真賛云英英如神屹屹如山仁義道徳溢於顔間大忠臯夔元功方</hi>
　<hi>召以賛中樞以尊清廟佑我仁祖格于皇天是肅是䖍不傾不騫維慶有祠邦民瞻思慶山可夷兹堂巍</hi>
　<hi>巍</hi>
范純仁字堯夫仲淹子第皇祐元年進士父薨始出仕<lb/>
<pb n="KR2k0013_WYG_026-4a"/>
　治平中為侍御史議濮王典禮不當命出房闥通判<lb/>
　安州由是名震天下後知諫院言王安石驟更法度<lb/>
　恐失人心作尚書解以進前後上言以休兵省事節<lb/>
　用富民進君子退小人愛人材伸公論為急崇聚斂<lb/>
　事苛刻親䜛佞任偏聽為戒大則廷論小則疏述反<lb/>
　復激切無所諱避復出補外元豐八年召為給事中<lb/>
　明年同知樞宻院事陳禦備西戎之䇿事俱施行元<lb/>
　祐三年拜尚書右僕射自為執政務以博大開上意<lb/>
<pb n="KR2k0013_WYG_026-4b"/>
　忠篤革士風救蘇軾韓維王覿等極言前世朋黨之<lb/>
　禍吴處厚箋蔡確詩以聞朝廷欲貶之死地純仁獨<lb/>
　曰此路自丁晉公後荊棘已七八十年不可自吾輩<lb/>
　開之奏乞薄確罪亦出知潁昌府踰年復相於事無<lb/>
　所囘隠同列病之哲宗於大臣中獨注意純仁問人<lb/>
　材法度悉以實對章子厚用事復出知潁昌累貶永<lb/>
　州徽宗即政即日走中貴人湖南致上及皇太后命<lb/>
　勞賜甚寵所啟皆國家大體葢将屬以重任以中太<lb/>
<pb n="KR2k0013_WYG_026-5a"/>
　乙宫使召以目疾辭上毎對輔臣以不見純仁為恨<lb/>
　年七十五薨賜世濟忠直四字為墓隧碑首諡曰忠<lb/>
　宣純仁性夷易寛簡甞曰吾平生好學得之忠恕二<lb/>
　字厯事四朝無間言自為布衣至宰相㢘儉如一<lb/>
范純禮字彞叟仲淹子元祐中為給事中凡所封駮正<lb/>
　名分立紀綱皆國體之大者論張耒不當不候參召<lb/>
　令供職一時聳動知開封府一切以寛革前政刻深<lb/>
　之弊中丞蘇轍攻右丞王存去将用轍代存純禮曰<lb/>
<pb n="KR2k0013_WYG_026-5b"/>
　蘇章不避嫌此必不放過數日徙純禮刑部侍郎轍<lb/>
　方拜元符三年拜右丞以年老力辭上謂安燾曰范<lb/>
　純禮作執政不應引年況精力康强卿等以國家圖<lb/>
　任老成之意勉之救陳次升以言得罪乞以嘉言用<lb/>
　江公望留王覿解上官均鄒浩之言為理當從之乞<lb/>
　罷京城猪羊圏解山陵明器之煩費曽布榻前云人<lb/>
　皆言財用不足天下何憂無錢純禮進曰天下吿窘<lb/>
　戸部無料錢支藏庫空竭無如今日布誑陛下建中<lb/>
<pb n="KR2k0013_WYG_026-6a"/>
　靖國元年知潁昌府尋除端眀殿學士崇寧初累責<lb/>
　單州年七十六純禮居二府布衾絁袍不為表襮沽<lb/>
　名譽食飲不擇其鮮不役婢妾中年即清居端坐全<lb/>
　真容物不爭而立朝端方乃不可犯人以劉寛卓茂<lb/>
　方之<lb/>
范純粹字徳孺文正公第五子元豐中歴鄜延陜西轉<lb/>
　運判官鄜延都總管環慶經略安撫使改鄜延又改<lb/>
　熙河蘭岷路元符中改河東復移鄜延兼知慶州延<lb/>
<pb n="KR2k0013_WYG_026-6b"/>
　安太原府戸部侍郎知河南府神宗謂純粹遇事不<lb/>
　茍存心公家旁無顧慮任陜西轉運時當五路大舉<lb/>
　財用匱乏吴居厚為京都轉運使上羨餘三百萬緡<lb/>
　上遂以賜純粹純粹愀然曰吾部雖窘豈忍取此膏<lb/>
　血力辭弗納紹聖元年言者論棄四寨之地實啟戎<lb/>
　心司馬光文彦博等主之於内純粹等行之於外後<lb/>
　遂入黨籍㝡後貶鄂州久之敘官復徽猷閣待制政<lb/>
　和七年卒年七十二<lb/>
<pb n="KR2k0013_WYG_026-7a"/>
范正平字子夷忠宣公次子紹聖初為開封尉戸部尚<lb/>
　書蔡京結后戚向氏欲展向氏墳正平争以為民田<lb/>
　不可奪京坐贖銅由此恨之忠宣薨小人附會言正<lb/>
　平兄弟撰造永州𫝊宣聖語及行状非忠宣意行状<lb/>
　實李之儀受忠宣之意次第之正平遂與之儀俱下<lb/>
　御史獄事解猶謫龔州歸終身不仕初忠宣薨特添<lb/>
　恩澤分官中外諸孫久之追奪例外官正平遽納其<lb/>
　子官全其姪與甥焉方遺表獄作弟正思曰兄是時<lb/>
<pb n="KR2k0013_WYG_026-7b"/>
　方當窀穸某實預議正平獨身當之其後徐丞相處<lb/>
　仁問正平之為人於王寔仲弓仲弓作卓行對一篇<lb/>
　大略謂正平力學為文通古今論議出人意表為宰<lb/>
　相子有聲譽不朋比為進取資不可以勢屈不可以<lb/>
　利囘質之神眀而不疑行之屋漏而無愧云<lb/>
范琪字希世文正公之從兄天聖五年進士歴開封府<lb/>
　法曹知鄞縣葺堰埭百餘決導瀦積徙常熟濬金涇<lb/>
　鶴瀆二浦溉田千頃為公家利其在天府議法必精<lb/>
<pb n="KR2k0013_WYG_026-8a"/>
　握節不撓府尹胥安道給事中孫夢得交薦之子師<lb/>
　道有賢名蒋堂敘范氏上世謂琪之髙祖隋自唐末<lb/>
　作麗水丞屬亂離遂家於蘇曽祖鈞祖從誼竝在錢<lb/>
　忠懿王幙下父昌言歸本朝贈國子博士皆葬吴縣<lb/>
　三讓鄉之天平山云<lb/>
范師道字貫之天聖九年進士累知廣徳縣縣淫祀嵗<lb/>
　殺牛以祀神一切禁絶之擢侍御史數以論事忤宰<lb/>
　相劉沆出知常州復召為起居舍人同知諫院會百<lb/>
<pb n="KR2k0013_WYG_026-8b"/>
　官上尊號乃言災異數出而崇尚虚文非所以答天<lb/>
　戒又言宫人多遷除恐女寵因縁以害政事上皆嘉<lb/>
　納之又言陳升之不當進用出知福州復入為三司<lb/>
　鹽鐡副使終直龍圖閣知眀州有奏議二十巻文集<lb/>
　五十巻子世京世亮皆登科<lb/>
范世京字延祖皇祐五年進士歴和州歴陽令適師道<lb/>
　守眀州世京棄官侍養曰人子事親之日少事君之<lb/>
　日多寧可曠時失定省父喪扶䕶歸鄉垢面跣足晝<lb/>
<pb n="KR2k0013_WYG_026-9a"/>
　夜哀號行路為隕涕服除熙寧初官湖北廣南召至<lb/>
　京師與時論不合辭歸終祕書丞<lb/>
范□唐末吴處士有子七嵗能吟詩贈隠者云掃葉随<lb/>
　風便澆花趁日隂處士方干聞之曰此兒他日必垂<lb/>
　名又吟夏日詩云閒雲生不雨病葉落非秋干曰惜<lb/>
　哉必不享夀果十嵗而卒<hi>延賔佳話唐宋遺史</hi>
范周字無外文正公姪孫賛善純古之子負才不羈工<lb/>
　詩詞無意榮達安貧自樂未甞屈折於人所居號范<lb/>
<pb n="KR2k0013_WYG_026-9b"/>
　家園所賦詩甚多時出傑句如詠懐云一瓢有道泰<lb/>
　山重五鼎不義鴻毛輕其氣槩肆兀類如此<lb/>
林虙字徳祖旦之子好古嗜學擢第累遷朝奉郎太學<lb/>
　録開封府司録以府尹不之禮移疾吿歸不復出仕<lb/>
　所居在大雲坊因自號大雲翁屏置朝章不入州縣<lb/>
　先達稱其髙有大雲集百巻神宗聖訓十巻<lb/>
朱長文字伯原光祿卿公綽之子公綽居鳯凰鄉集祥<lb/>
　里園亭甚古長文擢第號其居曰樂圃時俊咸師仰<lb/>
<pb n="KR2k0013_WYG_026-10a"/>
　之號樂圃先生米芾撰墓表略云十九嵗登乙科病<lb/>
　足不肯從吏築室樂圃有山林趣著書閲古樂堯舜<lb/>
　道郡守監司莫不造請謀政所急士大夫過者必奔<lb/>
　走樂圃以不見為恥公卿薦以自代者甚衆天子賢<lb/>
　之起為本郡敎授又召為太學博士祕書省正字元<lb/>
　符元年卒鄉人立祠於郡庠家徒藏書萬巻天子知<lb/>
　其清特賜其家絹百匹<lb/>
崇大年字静之慶歴中擢進士第歴知青田縣民貧無<lb/>
<pb n="KR2k0013_WYG_026-10b"/>
　以納和買大年悉令候冬熟州符督責追杖縣吏大<lb/>
　年曰年凶民饑若催督必破産雖杖胥吏三五輩尚<lb/>
　可寛一邑之民至冬民無不納足者徙知浦城縣舊<lb/>
　設兩棧民以事追去無輕重悉置棧中大年曰此以<lb/>
　牛馬役吾民悉命撒去有疾丐分司歸吴日與程光禄<lb/>
　諸公觴詠燕遊號吴門十老大年徳守淳固志尚夷<lb/>
　曠恬於執利不求聞達辭郤薦辟浩然易退吴士自<lb/>
　陳君子之奇之後大年繼有賢稱分司後十三年致<lb/>
<pb n="KR2k0013_WYG_026-11a"/>
　仕又十四年卒年八十二樂圃先生朱長文與鄉人<lb/>
　議諡謂黔婁辭國有餘貴辭粟有餘富其諡曰康陶<lb/>
　淵明隠約就閒其諡曰靖節大年當有道之世秉難<lb/>
　進之節韜章藴能不自表襮仕而知止貧而忘憂凜<lb/>
　然有古髙士之風乃共諡曰康靖先生<hi>林希逸史朱長文行状</hi>
富嚴大中祥符四年進士以刑部郎中守鄉郡嘉祐中<lb/>
　守祕書監致仕未甞一造官府以耆徳稱所居坊人<lb/>
　以徳夀目之富氏本出處之青田文忠公弼於嚴為<lb/>
<pb n="KR2k0013_WYG_026-11b"/>
　叔父嚴之祖始居吴葬焉遂為吴人子臨亦有文名<lb/>
　曽孫鈞洵元衡皆登科<lb/>
郭附字眀仲嘉祐八年進士知洪州新建縣俗健訟好<lb/>
　持吏短長附至問民疾苦皆以鷙獸暴横為言乃檄<lb/>
　旁縣尉併力仍以厚賞啖壮士不閲月得鷙獸數十<lb/>
　尸諸庭乃號於衆曰有悍不率敎如此獸者皆殺之<lb/>
　無一人敢犯令以朝奉大夫致仕幅巾䇿杖窮山林<lb/>
　詩酒之適十八年東南髙士皆碩從遊卒年八十四<lb/>
<pb n="KR2k0013_WYG_026-12a"/>
胡稷言字正思則之姪學古文宋景文公以特奏補官<lb/>
　為山隂丞致仕築圃鑿池追陶靖節之風種五栁以<lb/>
　名堂清修寡欲延納後進日晡後不飲食客坐蕭然<lb/>
　具湯一杯而巳年八十餘子嶧<lb/>
胡嶧字仲連居五栁松窻蓬戸人以為隠君子歩趨言<lb/>
　動皆有尺度賔嘉喪祭率遵古法用杜甫詩名所居<lb/>
　曰如村自號如村老人累舉命官終不仕卒年七十<lb/>
　九詩文簡古如其為人子百能<lb/>
<pb n="KR2k0013_WYG_026-12b"/>
胡百能字少明紹興十八年進士知江山縣有恵愛乾<lb/>
　道初選敎諸王宫嚮進用矣以年至力請老朝廷嘉<lb/>
　之乃以左奉議郎賜緋衣銀魚致其事歸築堂曰宜<lb/>
　休相羊里巷錙銖軒冕殆其天性久之乃卒年七十<lb/>
　四子耕<lb/>
郭元邁字英逺附之孫博通經史入太學魁上舍靖康<lb/>
　之難募使北朝通問徽欽二聖元邁上表請行詔以<lb/>
　為副使行次河朔以尺紙付家云出疆當艱棘時難<lb/>
<pb n="KR2k0013_WYG_026-13a"/>
　保全生此身已許國矣至北廷上書金帥粘罕乞歸<lb/>
　二聖為金所留尚書洪皓得自北歸首言王倫及元<lb/>
　邁以身徇國棄之不取緩急何以使人<lb/>
章甫字端叔自建徙居於吳其八世祖本浦城人有西<lb/>
　村珠林二族西村之裔多顯仕珠林至甫曽祖可法<lb/>
　始登科甫熙寧三年進士知夀春縣大臣以孟子解<lb/>
　義進詔付袐書省除太府寺丞召對稱㫖除府界提<lb/>
　舉常平事崇寧初除都官郎中陛對抗言元祐臣僚<lb/>
<pb n="KR2k0013_WYG_026-13b"/>
　削秩投荒皆縁國事非為身謀稍稍内徙道路交慶<lb/>
　今復刻名黨籍禁錮子孫恐非陛下本意上優容之<lb/>
　尋掛冠歸吴藏書萬巻讐校精宻卒年六十二八子<lb/>
　憲其一也<lb/>
章憲字叔度居黄村樂道好徳操履髙潔行有餘力而<lb/>
　以學文鄉里謂之隠君子其學師事王信伯而與朱<lb/>
　子發吕居仁等㳺尤邃於春秋有復軒集十巻曽文<lb/>
　清公㡬為之序<lb/>
<pb n="KR2k0013_WYG_026-14a"/>
郟亶字正夫崑山太倉農家子自幼知讀書識度不碌<lb/>
　碌嘉祐二年進士崑山自國朝来登科者自亶始甞<lb/>
　條吴中水利為書上之熙寧間以亶為司農寺丞奉<lb/>
　使浙西措置水利民不以為便遂罷<hi>詳見水利門</hi>終比部<lb/>
　郎中子僑子髙亦有才鄉里推重謂之郟長官有幼<lb/>
　成警悟集行于世<lb/>
李璋居盤門有不羈之才王荆公甚愛之甞有詩送璋<lb/>
　應舉云湖海青衣二十年尚從鄉試已華顛又送其<lb/>
<pb n="KR2k0013_WYG_026-14b"/>
　下第云學如吾子何憂失命屬天公不可猜璋後改<lb/>
　名玖以累舉補官孫益亦登科紹興間任監察御史<lb/>
馬友直字伯忠其先本姓司馬氏有名球者仕吳越以<lb/>
　御史中丞為崑山鎮遏使因家焉子孫樂道不仕随<lb/>
　乎流俗故止稱馬氏聚族居於邑之全吴鄉六直里<lb/>
　以孝義著兄弟六人皆力穡獨友直以儒業自奮入<lb/>
　京師太學元符二年薦春官與李豸方叔游知友直<lb/>
　賢以其兄之子妻之迨宣和水菑全吴之田悉與江<lb/>
<pb n="KR2k0013_WYG_026-15a"/>
　通兄弟皆狼狽營妻子友直獨迎其親徙於邑之進<lb/>
　賢里僦屋以居躬養菽水母子晏如也建炎二年以<lb/>
　累舉得官初主湖之武康簿次監潭州南嶽廟尚强<lb/>
　健即挂冠以宣敎郎卒年七十六侍郎唐公輝御史<lb/>
　王公葆及我先君少師皆敬愛之孫先覺登紹興庚<lb/>
　辰進士科<lb/>
閭丘孝終字公顯郡人甞守黄州蘇文忠公在東坡時<lb/>
　與交從甚密公後經從必訪孝終賦詩為樂孝終既<lb/>
<pb n="KR2k0013_WYG_026-15b"/>
　挂冠與諸名人耆艾為九老會<lb/>
王蘋字信伯事伊川先生視河南髙第楊時猶為後進<lb/>
　時亦以為後来師門成就者惟蘋髙宗駐蹕平江郡<lb/>
　守孫佑薦其學行召見上以為通儒賜進士出身除<lb/>
　祕書省正字受詔條具敵退利害蘋奏治本三說一<lb/>
　曰正心誠意二曰辨君子小人三曰消朋黨遷著作<lb/>
　佐郎通判常州蘋識慮精㣲議論平易頽然若與世<lb/>
　忘不著書既老乃集古今語說為一書未成而卒<lb/>
<pb n="KR2k0013_WYG_026-16a"/>
黄䇿字子虚彦之子登科為雍丘主簿元符末詔許中<lb/>
　外言事時昭慈聖獻皇后既復位號典冊有未盡正<lb/>
　者䇿引古義上書言甚切後以此入黨籍羈管登州<lb/>
　會赦還鄉後除直祕閣自號随縁居士<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_026-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻二十六<lb/>
</p>
<p>
</p>
  </div>
<div>
                <head>吳郡志巻二十七</head>
    <p>
<pb n="KR2k0013_WYG_027-1a"/>
欽定四庫全書<lb/>
　吳郡志巻二十七　　　　宋　范成大　撰<lb/>
　　人物<lb/>
顔孚字端中長民幼子崇寧間有聲太學士行甚美毎<lb/>
　試必居前列時人目為顔夫子争願識其面與兄采<lb/>
　相繼髙科孚擢第未㡬蚤卒<lb/>
鄭景平字希尹居帶城橋剛正不撓所涖官有㢘介稱<lb/>
　甞為大理官毎有疑獄中夜拜禱蘄得其情請老家<lb/>
<pb n="KR2k0013_WYG_027-1b"/>
　居朝廷以其能詔復起知饒州數月復拂衣歸或問<lb/>
　故答曰天子命景平為郡守當以撫字為職乃不得<lb/>
　行志今日須金若干眀日須粟若干民巳枯骨矣捶<lb/>
　拷不出吾安得不歸時朱勔用事撓權從之者甚衆<lb/>
　獨景平終始不見子絪字天和亦能文屢為郡<lb/>
徐奭字武卿建州建安人大中祥符五年進士第一釋<lb/>
　褐為将作監丞通判蘇州又為兩浙轉運副使其在<lb/>
　蘇水潦為沴具區東南毁隄防溺廬舍漂田疇不可<lb/>
<pb n="KR2k0013_WYG_027-2a"/>
　勝計奭為周視盡得舊迹請于朝市涇以北赤門之<lb/>
　南築土石隄九十里起橋梁十有八計費七十萬舟<lb/>
　徒無墊溺之憂隄上下復良田數千頃蘇人徳之入<lb/>
　為翰林學士權知開封府卒故其家後居于蘇子師<lb/>
　閔年六十餘以左中散大夫普寧郡侯致仕居蘇為<lb/>
　蒋堂蔡襄所知在官自輔臣以下薦之者㡬百人及<lb/>
　退歸與元絳程師孟諸人以詩酒相過號十老鄉人<lb/>
　榮之年八十乃卒葬蒸山<lb/>
<pb n="KR2k0013_WYG_027-2b"/>
徐師回字望聖師回甞守南康蘇文定公轍為作直節<lb/>
　堂記黄庭堅眀月泉銘誰賞音徐望聖一時名重如<lb/>
　此子閎中為吏有能名為吏部郎子林兢<lb/>
徐林字稚山宣和三年進士少有特操從母之夫王黼<lb/>
　柄國用事獨不肯附麗寧坎壈卑官紹興初上書言<lb/>
　事召對改官累遷太府少卿出為江西轉運副使劾<lb/>
　秦丞相檜親黨坐是以沮經界法貶興化軍十三年<lb/>
　更化復入為刑部户部侍郎論國用太廣宜撙節之<lb/>
<pb n="KR2k0013_WYG_027-3a"/>
　隆興初為吏部侍郎復論符離之役為非計遂以敷<lb/>
　文閣直學士奉祠知平江府力辭旋乞致仕再以給<lb/>
　事中召辭疾不起遷龍圖閣學士卒年八十餘葬靈<lb/>
　巖山之西世稱賢侍從以林為首少居吳縣硯石山<lb/>
　下自號硯山居士弟兢字眀叔官刑部郎中善篆書<lb/>
　次弟徳止遜官於從子而學佛徽宗賜號圎通禪師<lb/>
　子蕆亦登科有學行甞為浙東提舉常平<lb/>
魏憲字令則紹興四年進士累遷國子司業親喪三年<lb/>
<pb n="KR2k0013_WYG_027-3b"/>
　弗御酒肉廬於冢次塋域有芝草甘露之祥再為司<lb/>
　業以學行見推徧歴中外師儒之選兼太子舍人遷<lb/>
　中書舍人給事中吏部侍郎歸鄉名所居曰止菴優<lb/>
　游求志十餘年終時無疾危坐禪榻取水盥手泊然<lb/>
　而逝年七十三<lb/>
潘兌字說之吳人崇寧三年進士累官至中書舍人左<lb/>
　諫議大夫刑禮吏部侍郎終徽猷閣待制路允迪為<lb/>
　之銘略曰言語文章一本六經之醇修身則毅然有<lb/>
<pb n="KR2k0013_WYG_027-4a"/>
　守終無玷缺云<lb/>
凌哲字眀甫吳人宣和六年進士自眀州通判召對髙<lb/>
　宗擢為御史數日遷右正言又遷左司監吏部侍郎<lb/>
　兼侍講以敷文閣待制知台州遂退歸里居澹約自<lb/>
　守鄉里稱其徳量挂冠十餘年卒年八十六<lb/>
王葆字彦光崑山人逸野堂僖之姪宣和八年進士崑<lb/>
　山自郟亶登科有孫載載後六十年葆始繼之邑人<lb/>
　以為奇事葆學行俱髙潛心古道著春秋集𫝊十五<lb/>
<pb n="KR2k0013_WYG_027-4b"/>
　巻春秋備論二巻誘掖後進推誠樂育如親子弟門<lb/>
　下士多成立者號稱鄉先生初主麗水簿上疏陳十<lb/>
　弊事皆人所難言紹興間歴司封郎官監察御史崇<lb/>
　政殿說書終浙東提刑王公於人物鑒裁尤精樂巷<lb/>
　李侍御史衡布衣流落一見以女弟妻之左丞相周<lb/>
　益公必大初第以女妻之知其為國器也成大以蚤<lb/>
　孤廢業一日呼前喻勉切至加以詰責留之席下程<lb/>
　課甚嚴未㡬亦忝科第<lb/>
<pb n="KR2k0013_WYG_027-5a"/>
邊知白字公式曽祖珣自陳留官姑蘇樂其風土遂世<lb/>
　為吳人知白宣和六年進士孝友醇誠蹈繩墨規矩<lb/>
　清虛寡欲號為吉人而學佛尤盡誠紹興中歴户部<lb/>
　郎官将作監户部吏部侍郎直學士院歸鄉築室郡<lb/>
　南金獅巷為終焉計卒年六十五贈徽猷閣待制少<lb/>
　遊廬山夢人吿曰君本江南僧終當尋盟去<lb/>
龔明之字希仲宗元之曽孫祖母李及笄時得寒疾夢<lb/>
　神吿曰與汝七十七大觀中行年適滿夢數病革自<lb/>
<pb n="KR2k0013_WYG_027-5b"/>
　意必死眀之夜禱於天碩減己算五年以益祖母夀<lb/>
　炷香於頂上須臾腦中爆裂有聲不為動控懇益切<lb/>
　翌日李病巳至八十三乃終明之蹭蹬舉場以特恩<lb/>
　廷試年巳八十二法不應出官吳士在朝者列其行<lb/>
　義薦之得監南嶽廟淳熙五年乞致仕鄉人又請之<lb/>
　朝遷宣敎郎致仕賜五品服居崑山黄姑别墅作期<lb/>
　頤堂日飲其間一日感㣲疾精神蕭爽親友問疾者<lb/>
　歌以答之遺令毋設仙釋像於柩前供一水一花誦<lb/>
<pb n="KR2k0013_WYG_027-6a"/>
　論語孝經足矣年九十二<lb/>
朱良字良伯吳郡人其先累以進士登第祖公綽光祿<lb/>
　卿父季端為郎屢典名郡建炎中良仕秀州海鹽縣<lb/>
　尉金人來侵車駕南幸游騎及縣境良謂僚友曰今<lb/>
　日乃忠臣義士死國難之時也乃被甲執戈集所部<lb/>
　百餘輩奮厲而前遇金人於境身先赴敵出入行陣<lb/>
　手殺數人餘衆為之披靡衆寡莫當竟以死敵其子<lb/>
　思䝉恩録用今以朝議大夫守漢陽軍<lb/>
<pb n="KR2k0013_WYG_027-6b"/>
胡元質字長文長洲人父珣治生大穰所親為之宰負<lb/>
　金萬數珣焚其書待之如常元質少穎悟年未冠游<lb/>
　太學紹興十八年進士髙第亦有隠行初旅泊行都<lb/>
　聞鄰有貧士夜哭問之乃為人責償鬻其女相與别<lb/>
　元質慨然垂槖予之夀皇即政以薦者入為太學正<lb/>
　歴祕書省正字校書郎禮部兼兵部遷右司侍經帷<lb/>
　直史筆參掌内外制給事黄門知貢舉帝眷特厚為<lb/>
　書王褒聖主得賢臣頌及親製論以賜曰得天下之<lb/>
<pb n="KR2k0013_WYG_027-7a"/>
　常才易得天下之大才難盖常才智力之有限而大<lb/>
　才謀慮之無窮此大才所以為難得也今之朝士大<lb/>
　夫當居臺諫給舍侍從之時評議朝政十中八九謀<lb/>
　王體斷國論有優為之者及一旦遷入政府往往識<lb/>
　慮詳明頓減於前使人得以反議其後諺有旁觀者<lb/>
　審當局者迷此不特為奕者之論以今日之秉政何<lb/>
　翅於當局以昔日之言事何翅於旁觀倘能易當局<lb/>
　之迷而為旁觀之審天下之事有不足辦者雖然是<lb/>
<pb n="KR2k0013_WYG_027-7b"/>
　豈可與牽文泥古沽名釣利號為俗儒者言之必得<lb/>
　器識宏博奇謀逺略卓然為天下之大才者然後可<lb/>
　與共非常之功歟出守當塗建業成都皆有政績舊<lb/>
　得程公闢光禄南園故居之址既歸杜門郤掃園林<lb/>
　池館日以成趣扁表其堂曰招隠優游自遂奉祠逾<lb/>
　六七年以正奉大夫敷文閣學士吳郡侯致其事而<lb/>
　卒年六十三贈金紫光禄大夫葬横山平居未甞疾<lb/>
　言厲色加人或評人短長及告以人之傾已輒俛首<lb/>
<pb n="KR2k0013_WYG_027-8a"/>
　欲寐毎自謂於人無怨惡其心休休然好善樂施家<lb/>
　貲多推予諸弟未始較人皆義之<lb/>
　　　烈女<lb/>
吳孫奇妻范姬年十八配奇一年而奇亡父母以姬少<lb/>
　寡無子迎還其家姬不肯歸迎者迫之姬操刀割耳<lb/>
　及鼻曰父母迎我者不過以我年少色美今已殘矣<lb/>
　行将焉如於是迎者空反<hi>烈女傳</hi>
張氏三女吳人皆有節行兄温為孫權所囚姉妹已嫁<lb/>
<pb n="KR2k0013_WYG_027-8b"/>
　者皆見録奪其中妹先適同郡顧承官以改嫁丁氏<lb/>
　成婚有日飲藥而死吳朝嘉歎鄉里圖畫為之賛頌<lb/>
　<hi>吳文安𫝊</hi>
陸鬱生績之女績守鬱林所生故以名適同郡張温弟<lb/>
　白有志節姚信甞表稱之曰竊見故鬱林太守陸績<lb/>
　女子鬱生少履貞特之行幼立匪石之節年始十三<lb/>
　適同郡張白侍廟三月婦禮未卒白遭罹家禍遷死<lb/>
　異郡鬱生抗聲昭節義形於色冠蓋交横誓而不許<lb/>
<pb n="KR2k0013_WYG_027-9a"/>
　奉白姊妹嶮巇之中蹈履水火志懐霜雪義心固於<lb/>
　金石體信貫於神眀送終以禮邦士慕則臣聞昭徳<lb/>
　以行顯行以爵茍非名爵勸善不嚴乞聖朝斟酌前<lb/>
　訓褒鬱生以義姑之號以厲兩髦之節<lb/>
吕榮許升妻也升遊誕博戱不治操行榮躬勤家業以<lb/>
　養其姑勸升學問常垂淚言之榮父惡升欲改嫁之<lb/>
　榮曰命之所遭義無離異不肯歸升後感悔尋師逺<lb/>
　學四年乃歸遂致名譽為州所辟遇劫被害榮手刃<lb/>
<pb n="KR2k0013_WYG_027-9b"/>
　殺升者以首祭升<hi>烈女傳</hi>一說吳郡烈女吕榮許升妻<lb/>
　也升為賊所殺遂欲干穢榮秉節不聽遂遇害是日<lb/>
　雷雨晦暝賊懼叩頭謝屍葬之後刺史名其里曰義<lb/>
　婦坂<hi>文樞鏡要</hi>
晉張林妻徐氏者案張林碑曰夫人姓徐吳郡人柔恵<lb/>
　清順中和聖善婦徳既備母道亦踐志厲氷玉厥徳<lb/>
　丕顯靡靡其操翼翼其仁眀景内映朗節外新共媺<lb/>
　風邁淑謹其身<lb/>
<pb n="KR2k0013_WYG_027-10a"/>
張茂妻陸氏郡人茂為吳郡太守為沈充所害陸傾家<lb/>
　産率義部曲討充充敗詣闕上書為茂謝不尅之責<lb/>
　詔曰茂夫妻忠誠舉門義烈宜追贈茂太僕<lb/>
宋顧琛吳人母孔氏孫恩亂後東土饑荒孔氏發家糧<lb/>
　以賑邑里得活者甚衆生子皆以孔為名<lb/>
張沖張敖母戴顒女也有儀範張氏内取則焉沖敖皆<lb/>
　為名士<lb/>
宫人韓蘭英郡人有文辭孝武時獻中興賦被賞入宫<lb/>
<pb n="KR2k0013_WYG_027-10b"/>
　眀帝用為宫中職僚齊武帝以為博士敎六宫書學<lb/>
　以其年老多識呼為韓公齊武帝或云前廢帝<lb/>
范法珣郡人妻褚氏勤苦執婦業昇眀中孫曇瓘謀反<lb/>
　褚謂子僧簡云孫越州先姑之姉子汝宜收之曇瓘<lb/>
　既伏法褚令僧簡往斂葬永眀中年七十餘卒僧簡<lb/>
　在郡未至褚將殯舉尸不起尋而僧簡至焉<lb/>
梁青冀二州刺史郡人張稷女楚媛適會稽孔氏無子<lb/>
　歸宗州人徐道角作亂害稷楚媛以身蔽刃同遇禍<lb/>
<pb n="KR2k0013_WYG_027-11a"/>
後周宣帝四后朱氏小女滿月吳人生静帝後立為皇<lb/>
　后班亞楊后静帝立尊為帝太后隋初為尼改名法<lb/>
　静<hi>古今小名録</hi>
長安縣君丁氏晉公之妹陳君子之奇之母也晉公欲<lb/>
　官二甥縣君固辭俾自以學術進晉公竦然稱歎之<lb/>
　奇兄弟繼登科鄉里𫝊縣君之賢安定胡先生著丁<lb/>
　氏賢恵録蘇子美書之<lb/>
　<lb/>
<pb n="KR2k0013_WYG_027-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻二十七<lb/>
</p>
<p>
</p>
  </div>
<div>
                <head>吳郡志巻二十八</head>
    <p>
<pb n="KR2k0013_WYG_028-1a"/>
欽定四庫全書<lb/>
　吳郡志巻二十八　　　　宋　范成大　撰<lb/>
　　　進士題名<lb/>
端拱元年程宿牓<lb/>
　　龔識<lb/>
淳化三年孫何牓<lb/>
　　丁謂<hi>宰相</hi>　　錢昆<hi>諫議/大夫</hi>　　謝濤<hi>太子賓客</hi>
　　凌咸　　　　陸元圭　　　龔緯<hi>識弟</hi>
<pb n="KR2k0013_WYG_028-1b"/>
咸平二年孫暨牓<lb/>
　　李堪<lb/>
咸平三年陳堯咨牓<lb/>
　　鄭載　　　　譚應　　　　許式<lb/>
　　龔紀<hi>緯兄</hi>　　胡堯佐　　　許洞<lb/>
　　鄭為　　　　龔會元<hi>識姪</hi>
大中祥符元年姚曄牓<lb/>
　　唐儼<lb/>
<pb n="KR2k0013_WYG_028-2a"/>
大中祥符四年張師徳牓<lb/>
　　富嚴<lb/>
大中祥符五年徐奭牓<lb/>
　　林咸徳<lb/>
大中祥符八年蔡齊牓<lb/>
　　謝絳<hi>濤子叅知政事</hi>　胡獻卿　　　范仲淹<hi>參知政事</hi>
天禧三年王整牓<lb/>
　　鄭修<hi>為子</hi>　　錢象先<hi>吏部侍郎</hi>
<pb n="KR2k0013_WYG_028-2b"/>
天聖二年宋郊牓<lb/>
　　葉清臣<hi>翰林學士</hi>　鄭戩<hi>載弟樞密副使</hi>
天聖五年王堯臣牓<lb/>
　　李瑀<hi>直講堪子</hi>　　龔宗元<hi>識子</hi>
天聖八年王拱辰牓<lb/>
　　范師道<hi>仲淹姪</hi>　元絳<hi>叅知/政事</hi>　　鄭條<hi>為子</hi>
　　林襲眀　　　朱公綽　　　林茂先<hi>襲明兄</hi>
　　陳之武<lb/>
<pb n="KR2k0013_WYG_028-3a"/>
景祐元年張唐卿牓<lb/>
　　程師孟　　　鄭戭<hi>戩弟刑部侍郎</hi>　陸景<lb/>
　　祝熙載<lb/>
寳元元年吕溱牓<lb/>
　　陳之奇<hi>之武兄</hi>　鄭君平<hi>修子</hi>　陸絳<lb/>
　　鄭戡<hi>戩弟</hi>　　張詵<hi>天章閤待制</hi>
慶歴二年楊寘牓<lb/>
　　李瑜<hi>瑀弟</hi>　　孫規　　　　黄頌<lb/>
<pb n="KR2k0013_WYG_028-3b"/>
　　許奇<lb/>
慶歴六年賈黯牓<lb/>
　　崇大年　　　鄭方平<hi>修子</hi>
皇祐元年馮京牓<lb/>
　　范純仁<hi>仲淹子宰相</hi>張僑<hi>士㢘姪</hi>　　李川<lb/>
　　郎淑<lb/>
皇祐五年鄭獬牓<lb/>
　　滕甫<hi>龍圖閣學士</hi>　錢深　　　　鄭汝平<hi>修子</hi>
<pb n="KR2k0013_WYG_028-4a"/>
　　支詠　　　　郭鼎臣　　　范世京<hi>師道子</hi>
嘉祐二年章衡牓<lb/>
　　陸元規　　　郟亶<lb/>
嘉祐四年劉煇牓<lb/>
　　朱長文<hi>公綽子</hi>　王純臣　　　丁偃<lb/>
　　李逢原　　　張詢　　　　陳之方<lb/>
嘉祐六年王俊民牓<lb/>
　　林卨<hi>咸徳姪</hi>　　程寛<hi>師孟/子</hi>　　陸元長<hi>元規兄</hi>
<pb n="KR2k0013_WYG_028-4b"/>
嘉祐八年許将牓<lb/>
　　沈括<hi>翰林學士</hi>　　凌民瞻　　　郭附<lb/>
　　黄顔<lb/>
治平二年彭汝礪牓<lb/>
　　孫載<lb/>
治平四年許安世牓<lb/>
　　張敦　　　　吴純貺　　　張僅<lb/>
　　李博聞<lb/>
<pb n="KR2k0013_WYG_028-5a"/>
熙寧三年葉祖洽牓<lb/>
　　郁澄　　　　徐彦孚　　　鄭安平<hi>改名景平伸子</hi>
　　鄭伸　　　　凌民師<hi>民瞻兄</hi>　范世亮<hi>師道子</hi>
熙寧六年余中牓<lb/>
　　黄汝平　　　梅灝　　　　林程<hi>茂先子</hi>
　　張顔<hi>僑子</hi>　　龔程<hi>宗元子</hi>　　孫沖<lb/>
　　黄頡<hi>顔弟</hi>　　黄彦<hi>頡兄</hi>
熙寧九年徐鐸牓<lb/>
<pb n="KR2k0013_WYG_028-5b"/>
　　張元素　　　張元弼　　　林稙<hi>茂先子</hi>
　　郭際　　　　顧襄<hi>上舍</hi>
元豐二年時彦牓<lb/>
　　秦希甫　　　張諤　　　　林种<hi>茂先子</hi>
　　顔長民<lb/>
元豐五年黄裳牓<lb/>
　　嚴君鄰　　　林師醇　　　孟醇<lb/>
　　黄懿彦<lb/>
<pb n="KR2k0013_WYG_028-6a"/>
元豐八年焦蹈牓<lb/>
　　沈彦升　　　黄從周　　　周何<lb/>
　　章衎之　　　謝翺　　　　錢兟<lb/>
元祐三年李常寧牓<lb/>
　　范敦樂　　　周沔　　　　丁覯<lb/>
　　李博喻　　　陳傑　　　　孫實<lb/>
　　陳序<lb/>
元祐六年馬㳙牓<lb/>
<pb n="KR2k0013_WYG_028-6b"/>
　　林虡　　　　嚴適　　　　程騫<hi>師孟姪</hi>
　　魏志　　　　陳噩　　　　施逺<lb/>
　　鄭倞<hi>戩孫</hi>　　黄䇿<hi>彦子</hi>
紹聖元年畢漸牓<lb/>
　　胡浹　　　　程亢　　　　林穥<hi>茂先子</hi>
　　富鈞<hi>嚴孫</hi>　　胡安平　　　陳彦和<lb/>
紹聖四年何昌言牓<lb/>
　　郁師醇　　　魏憲<hi>志弟吏部侍郎</hi>　林虙<hi>虡兄</hi>
<pb n="KR2k0013_WYG_028-7a"/>
　　富洵<hi>嚴孫</hi>
元符三年李崟牓<lb/>
　　顧植　　　　張公厚　　　張漸<lb/>
　　劉彦敦　　　方振　　　　陶擴<lb/>
　　徐端行<hi>上舍</hi>
崇寧二年霍端友牓<lb/>
　　崔伯乗　　　潘兊<hi>禮部侍郎</hi>　　黄正彦<lb/>
　　孫陶　　　　黄昌衡　　　崔百勝<lb/>
<pb n="KR2k0013_WYG_028-7b"/>
　　黄昌朝<hi>昌衡弟</hi>　褚覃<lb/>
崇寧五年蔡薿牓<lb/>
　　程元允<hi>師孟姪孫</hi>　李彌大<hi>尚書</hi>　邊知章<lb/>
　　龔況<hi>程子</hi>　　陶振<hi>擴弟</hi>　　范聞<lb/>
大觀三年賈安宅牓<lb/>
　　王棠　　　　朱發<hi>長文子</hi>　　鄭聖任<lb/>
　　胡思<hi>浹子</hi>　　胡寛　　　　李彌逺<hi>彌大弟侍郎</hi>
　　單師淵　　　李毗<lb/>
<pb n="KR2k0013_WYG_028-8a"/>
政和二年莫儔牓<lb/>
　　陳述　　　　林閌　　　　顔孚<lb/>
　　林摰　　　　顔為<hi>孚兄</hi>　　方純彦<lb/>
　　王闈　　　　糜鍇<lb/>
政和五年何㮚牓<lb/>
　　陳起宗　　　錢觀復　　　張柟<lb/>
　　黄偉　　　　王裳<hi>棠弟</hi>　　葉髙節<lb/>
　　張敏功<hi>顔子</hi>　沈季孫　　　顔采<hi>長民子</hi>
<pb n="KR2k0013_WYG_028-8b"/>
　　唐煇<hi>儼孫禮部侍郎</hi>　錢當時　　　葉薿<lb/>
政和八年嘉王牓<lb/>
　　顔天選　　　魏賁<hi>憲弟</hi>　　徐慶<lb/>
　　錢仲思　　　顔安時<hi>天選叔</hi>　張徳本<lb/>
　　李益<hi>瑀孫</hi>　　鄭䕶　　　　林璵<hi>茂先孫</hi>
宣和三年何渙牓<lb/>
　　程元㢸<hi>元允弟</hi>　范卨　　　　鄭作肅<lb/>
　　錢豫　　　　林友<lb/>
<pb n="KR2k0013_WYG_028-9a"/>
宣和六年沈晦牓<lb/>
　　范雩　　　　余仔<hi>達先伯</hi>　　李大鼎<lb/>
　　林儼<hi>卨姪</hi>　　王葆　　　　凌哲<hi>吏部侍郎民師姪</hi>
　　何建中　　　鄭時<hi>戩孫</hi>　　居世英<lb/>
　　富元衡<hi>嚴孫</hi>　邊知白<hi>户部/侍郎</hi>　凌遘<hi>哲兄改名逺</hi>
建炎二年李易牓<lb/>
　　倪成修　　　唐煜<hi>煇弟</hi>　　楊景<lb/>
　　凌揆<hi>哲弟</hi>　　鄭揚　　　　章藉<lb/>
<pb n="KR2k0013_WYG_028-9b"/>
　　茅錫　　　　胡利賓　　　孫觀<lb/>
　　魏志<hi>上舍附</hi>　　鄭大讜<hi>戭孫</hi>
紹興二年張九成牓<lb/>
　　孫雄飛　　　錢南　　　　周播<lb/>
　　尤著<lb/>
紹興五年汪應辰牓<lb/>
　　孫起卿<hi>觀子</hi>　范成象<hi>雩姪/</hi>　郟升卿<hi>亶孫</hi>
　　馬迥<lb/>
<pb n="KR2k0013_WYG_028-10a"/>
紹興八年黄公度牓<lb/>
　　王履　　　　黄萬頃　　　陳長方<lb/>
　　顔唐<hi>天選姪</hi>　　王嘉彦<hi>葆姪</hi>　沈詢<lb/>
紹興十二年陳誠之牓<lb/>
　　何俌<hi>工部侍郎</hi>　　王伯廣　　　許光國<lb/>
　　袁鼇　　　　嚴煥<hi>君鄰姪</hi>
紹興十五年劉章牓<lb/>
　　詹左　　　　翁翊臣　　　李渥<lb/>
<pb n="KR2k0013_WYG_028-10b"/>
　　錢佃<hi>觀復子</hi>　　吴旼　　　　祝端表<lb/>
　　張世衡　　　李衡<lb/>
紹興十八年王佐牓<lb/>
　　胡元質<hi>給事中</hi>　冷世光　　　胡百能<lb/>
　　糜師旦<hi>鍇子</hi>　冷世修<hi>世光/弟</hi>　林光祖<hi>虡姪</hi>
紹興二十一年趙逵牓<lb/>
　　余松　　　　錢俣<hi>佃兄</hi>　　成端亮<lb/>
　　林育　　　　顔發<hi>唐弟</hi>　　張允恭<lb/>
<pb n="KR2k0013_WYG_028-11a"/>
紹興二十四年張孝祥牓<lb/>
　　陳九思　　　衛稷　　　　樂備<lb/>
　　陳晉卿　　　楊思濟　　　范成大<hi>雩子</hi>
　　趙思　　　　陳崧卿<hi>晉卿兄</hi>　鄒嶰<lb/>
紹興二十七年王十朋牓<lb/>
　　鄭庶<hi>作肅姪</hi>　　陳端友　　　顔度<hi>發弟叔平父</hi>
　　王萬<hi>葆弟</hi>　　姚愈<lb/>
紹興三十年梁克家牓<lb/>
<pb n="KR2k0013_WYG_028-11b"/>
　　馬先覺　　　吕篆　　　　方思<hi>純彦姪</hi>
隆興元年木待問牓<lb/>
　　章澥　　　　胡元功<hi>元質弟</hi>　唐子夀<hi>煇子</hi>
　　王藝　　　　成欽亮<hi>端亮弟</hi>　鄒止宗<hi>嶰弟</hi>
　　郁异　　　　袁宗仁<hi>鼇子</hi>　姚申之<lb/>
　　李廷直　　　賀三聘　　　羊光宋<lb/>
乾道二年蕭國梁牓<lb/>
　　薛甫　　　　孫紹先<hi>雄飛子</hi>　胡長卿<lb/>
<pb n="KR2k0013_WYG_028-12a"/>
　　周建　　　　俞允成<lb/>
乾道五年鄭僑牓<lb/>
　　何淇<hi>俌姪</hi>　　李卞<hi>姪起/</hi>　　林璞<hi>璵孫</hi>
　　辛機　　　　林琰<hi>璞弟</hi>　　林廷瑞<lb/>
　　陳九徳<hi>九思弟</hi>　王邁<lb/>
乾道八年黄定牓<lb/>
　　范之柔<hi>仲淹孫</hi>　鄭汝止　　　王有大<hi>棠孫</hi>
　　吴兢　　　　范藻<hi>成象子</hi>　　宋光逺<lb/>
<pb n="KR2k0013_WYG_028-12b"/>
　　曹緯<lb/>
淳熙二年詹騤牓<lb/>
　　姚濟　　　　錢萬頃<hi>兄萬選</hi>　王毓<lb/>
　　錢萬選　　　張舜卿<lb/>
淳熙五年姚穎牓<lb/>
　　胡坦　　　　周日嚴　　　吴仁傑<lb/>
淳熙八年黄由牓<lb/>
　　黄由<hi>状元</hi>　　王保大<hi>有大弟裳孫</hi>蒋南金<lb/>
<pb n="KR2k0013_WYG_028-13a"/>
淳熙十一年衛涇牓<lb/>
　　衛涇<hi>状元</hi>　　吕伯奮　　　陳熠<lb/>
　　張攀<hi>敏功孫</hi>　　黄演<hi>䇿曽孫</hi>　　顧叔康<lb/>
　　吕申　　　　夏允中　　　翁謙<lb/>
淳熙十四年王容牓<lb/>
　　胡林卿　　　顔叔淵<hi>度姪</hi>　趙興祖<lb/>
　　顧端臣　　　盛章　　　　謝伯常<lb/>
　　李應祥<hi>衡子</hi>　余逹先<hi>仔姪</hi>　陳甫<lb/>
<pb n="KR2k0013_WYG_028-13b"/>
　　劉大忠　　　林伯誠<lb/>
紹熙元年余復牓<lb/>
　　周南<hi>上舍</hi>　　蔡以中　　　朱晞顔<lb/>
　　周褎然　　　李南<hi>姪公縉</hi>　　李起宗<hi>應祥兄</hi>
　　顔叔玠<hi>叔淵兄</hi>　丁慤　　　　任相<lb/>
　　陳振　　　　顔叔平<hi>叔玠弟</hi>　葛燦<lb/>
紹熙四年陳亮牓<lb/>
　　黄涇<hi>演弟</hi>　　髙之問<lb/>
<pb n="KR2k0013_WYG_028-14a"/>
慶元二年鄒應龍牓<lb/>
　　鄭凖　　　　葉蒙之　　　潘夢旂<lb/>
　　胡允恭　　　蒋志行　　　趙汝宫<lb/>
　　孔元忠　　　石宗王<lb/>
慶元五年曽從龍牓<lb/>
　　姚宜中<hi>愈子</hi>　陳貴誼　　　汪棐<lb/>
　　汪令圖<hi>棐叔</hi>　糜溧<hi>師旦/子</hi>　　顔叔瑤<hi>叔平弟</hi>
　　潘興嗣　　　衛沂<hi>涇兄</hi>
<pb n="KR2k0013_WYG_028-14b"/>
嘉泰二年傅行簡牓<lb/>
　　曹豳<hi>漕試</hi>　　趙黔夫　　　胡榮卿<lb/>
　　趙綝　　　　沈誠<hi>詢孫</hi>　　姜京<lb/>
　　趙汝璪　　　趙汝礿　　　髙不倚<lb/>
　　宋文英　　　曹大昌　　　吴埓<lb/>
　　方賜復<hi>弟萬里</hi>　楊昕<lb/>
開禧元年毛自知牓<lb/>
　　趙汝淳　　　鄭啟　　　　陶永<hi>叔振</hi>
<pb n="KR2k0013_WYG_028-15a"/>
　　周深源<hi>南子</hi>
嘉定元年鄭自誠牓<lb/>
　　衛洽<hi>涇弟</hi>　　衛价　　　　孟繼顯<lb/>
　　徐鼎　　　　唐伯楶　　　趙濇夫<lb/>
　　辛忠嗣<lb/>
　博學宏辭一人<lb/>
　　陳貴誼<hi>慶元五年進士</hi>
嘉定四年趙建大牓<lb/>
<pb n="KR2k0013_WYG_028-15b"/>
　　嵇源<hi>上舍</hi>　　陳徳林<hi>上舍</hi>　施振<lb/>
　　方萬里　　　趙時譡<lb/>
嘉定七年袁甫牓<lb/>
　　衛洙　　　　王尚輔<hi>保大叔棠姪</hi>張震發<lb/>
　　顔儼<hi>長民曽孫為孫</hi>　黄必大　　　趙豐亨<lb/>
嘉定十年吳潛牓<lb/>
　　趙汝禚<hi>汝初兄</hi>　趙希魯　　　糜榗<hi>溧兄</hi>
　　趙㵢夫　　　沈有開　　　王圭<hi>父邁乾道己丑鄭牓</hi>
<pb n="KR2k0013_WYG_028-16a"/>
　　蔡㢘<lb/>
嘉定十三年劉渭牓<lb/>
　　黄保大<hi>必大弟</hi>　王斗文<hi>毓姪孫</hi>　趙滬夫<lb/>
　　李公縉<hi>叔南</hi>　施秉<hi>貫温州寓居吳江</hi>趙體國<lb/>
　　謝鄆<hi>上舍</hi>　　王埜<hi>從事/郎</hi>　　張新<hi>震發從弟</hi>
　　陶瑜<hi>叔祖永</hi>　　周夢發<lb/>
嘉定十五年上舍釋褐<lb/>
　　李起<hi>伯卞</hi>　　王熙載<lb/>
<pb n="KR2k0013_WYG_028-16b"/>
嘉定十六年蒋重珍牓<lb/>
　　鄭起潛<hi>上舍甲科</hi>　趙崇驥<hi>汝積子</hi>　朱檜<lb/>
　　周申<hi>内舍南姪深源兄</hi>蔡珏<hi>内舍/</hi>　　李任<hi>通直</hi>
　　郁雲<hi>内舍异姪</hi>　　褚南<hi>右科孫孜姪</hi>　沈應昌<lb/>
　　凌雲<hi>揆姪孫</hi>　　王丙發<lb/>
寳慶二年王㑹龍牓<lb/>
　　盛文昭<hi>章姪</hi>　莫子文<hi>内舍/</hi>　趙磻夫<hi>黔夫兄</hi>
　　趙崇䛴　　　趙時伸<hi>磻夫子黔夫姪</hi>葉酉發<hi>䝉之姪</hi>
<pb n="KR2k0013_WYG_028-17a"/>
　　徐章<hi>鼎弟</hi>　　顔楧<hi>叔瑶妷</hi>　蒋南金<lb/>
　　陶虎<hi>叔永姪瑜</hi>
紹定二年黄朴牓<lb/>
　　盛文韶<hi>章姪兄文昭</hi>郁中<hi>异姪/雲弟</hi>　　趙佀祖<hi>興祖弟</hi>
　　王㝱敃<lb/>
　武舉進士題名<hi>補注</hi>
建炎二年徐遂牓<lb/>
　　褚孜<hi>第二人</hi>
<pb n="KR2k0013_WYG_028-17b"/>
乾道五年趙鼐牓<lb/>
　　朱子美<hi>第二人</hi>
乾道八年林宗臣牓<lb/>
　　朱起宗<hi>推第一人恩例</hi>李岳<lb/>
淳熙二年蒋介牓<lb/>
　　沈嗣宗　　　孟湜<lb/>
淳熙十一年<lb/>
　　林㟽<hi>状元</hi>
<pb n="KR2k0013_WYG_028-18a"/>
紹熙元年厲仲詳牓<lb/>
　　蔡革　　　　李頤<lb/>
慶元二年<lb/>
　　周虎<hi>状元</hi>
嘉泰二年葉漴牓<lb/>
　　商覺民　　　時克復<lb/>
開禧元年鄭公侃牓<lb/>
　　吕轍<lb/>
<pb n="KR2k0013_WYG_028-18b"/>
嘉定四年林汝浹牓<lb/>
　　劉以中<hi>絶倫</hi>
　<lb/>
　<lb/>
　<lb/>
　<lb/>
　<lb/>
　吳郡志巻二十八<lb/>
</p>
<p>
</p>
  </div>
<div>
                <head>吳郡志巻二十九</head>
    <p>
<pb n="KR2k0013_WYG_029-1a"/>
欽定四庫全書<lb/>
　吳郡志巻二十九　　　　宋　范成大　撰<lb/>
　　土物<lb/>
干将莫耶二劍皆吳王闔廬所佩干将吳人與歐冶子<lb/>
　同師莫耶干将之妻干将作劍采五山之鐵精六合<lb/>
　之金英候天伺地隂陽同光百神臨觀天氣下降而<lb/>
　金鐵之精不銷干将不知其由莫耶曰子以善為劍<lb/>
　聞於王王使作劍三月不成其有意乎干将曰吾不<lb/>
<pb n="KR2k0013_WYG_029-1b"/>
　知其理也莫耶曰夫神物之化須人而成今夫子作<lb/>
　劍得無待其人而後成乎干将曰昔吾師作冶金鐵<lb/>
　之類不銷夫妻俱入冶爐中然後成物後世即山作<lb/>
　冶麻絰葌服然後敢鑄金於山今吾作劍不變化者<lb/>
　其若斯耶莫耶曰師知爍身以成物吾何難哉於是<lb/>
　干将妻乃斷髮翦爪投於爐中使童男童女三百人<lb/>
　鼓槖装炭金鐵乃濡遂以成劍陽曰干将隂曰莫耶<lb/>
　陽作龜文隂作漫理干将匿其陽獻其隂闔閭甚重<lb/>
<pb n="KR2k0013_WYG_029-2a"/>
　之㑹魯使季孫来闔閭使掌劍大夫以莫耶獻之季<lb/>
　孫㧞劍之鍔中缺者大如黍米歎曰美哉劍也雖上<lb/>
　國之師何能加之夫劍之成也吳覇有缺則亡矣我<lb/>
　雖好之其可受乎不受而去干将墓在匠門外東數<lb/>
　里承平時人耕其旁忽有青蛇繞足其人驚遽以刀<lb/>
　斷之其前半躍入草中不復見徐視其餘乃折劍一<lb/>
　段至暮欲持歸亦忽失之方惟深有詩具載其事<hi>吴越</hi>
　<hi>春秋中吴紀聞</hi>
<pb n="KR2k0013_WYG_029-2b"/>
屬鏤之劍吴王夫差所以賜伍子胥者<hi>吴越春秋</hi>
吳鴻扈稽二金鈎吳王闔閭所作闔閭既得干将莫耶<lb/>
　復命國中作金鈎令曰能為善鈎者賞百金吳作鈎<lb/>
　者甚衆有人貪王重賞殺其二子以血釁金遂成二<lb/>
　鈎以獻詣宫門求賞王曰為鈎者衆子獨求賞何以<lb/>
　異於衆夫子之鈎乎作鈎者曰吾之作鈎也貪而殺<lb/>
　二子釁成二鉤王舉衆鈎示之曰何者是也鈎甚多<lb/>
　形相類不知其所在鈎師向鈎呼二子之名曰吴鴻<lb/>
<pb n="KR2k0013_WYG_029-3a"/>
　扈稽我在此王不知汝之神也兩鈎俱飛著父胸吴<lb/>
　王大驚賞百金遂服鈎不離身<hi>吴越春秋</hi>
太湖石出洞庭西山以生水中者為貴石在水中嵗久<lb/>
　為波濤所衝撞皆成嵌空石面鱗鱗作靨名彈窩亦<lb/>
　水痕也沒人縋下鑿取極不易得石性温潤奇巧扣<lb/>
　之鏗然如鐘磬自唐以来貴之其在山上者名旱石<lb/>
　亦奇巧枯而不潤不甚貴重白居易品牛僧孺家諸<lb/>
　石以太湖石為甲宣和五年郡人朱勔造巨艦載太<lb/>
<pb n="KR2k0013_WYG_029-3b"/>
　湖石一塊入京師以千人舁進是日役夫各賜銀椀<lb/>
　并官其四僕皆承節郎及金帶勔遂為威逺軍節度<lb/>
　使而封石為盤固侯勔誅餘小石未獻者留郡西河<lb/>
　兩傍悉歸張循王家比年士大夫好石者多山中人<lb/>
　始以旱石加斧鑿作玲瓏意又剜石面贋作彈窩紋<lb/>
　衒不識者或得善價其非巧石但青白玉質可作碑<lb/>
　碣及甃砌堦戺者則出湖中之黿山瑩潔可鑑堅潤<lb/>
　如金玊亦為天下之冠程俱所賦者是也<hi>陳洙太湖石賦并序</hi>
<pb n="KR2k0013_WYG_029-4a"/>
　<hi>客有嗜太湖石者圖其形示余命為賦其辭曰江之東直走數百里有太湖兮澄其清湖之浪相擊㡬千</hi>
　<hi>年有頑石兮醜其形徒觀夫風撼根折波流勢横神助爾怪天分爾英駭立驚犀低開畫屏素煙散而復</hi>
　<hi>聚蒼苔死兮又生譬夫枯槎浮天黒龍飲水鬼蹲無状雲飛乍起稚戯攜手獸眠盤尾大若防風之骨竅</hi>
　<hi>如比干之心密房萬穿秋山半尋子都之㦸前其鐓韓稜之劍利於鐞若乃湖水無邊湖天一色露氣曉</hi>
　<hi>蒸蟾津夜滴伊爾堅姿峭兮寒碧千怪萬状羌難得而剖悉我将弔范蠡於澤畔問伍員於波際原君厥</hi>
　<hi>初何縁而異公侯求之如張華之求珠衆人獻之如卞和之獻玉植于庭囿視之不足噫爾形擁腫兮難</hi>
　<hi>琢明堂之礎爾質中虛兮難刻鴻都之經用汝作礪兮汝頑厥姿攻汝為磬兮汝濁其聲亡所用之而時</hi>
　<hi>人是寳余獨掩口盧胡而笑子之醜程俱太湖採石賦建中靖國元年以修奉景靈西室下吳興吳郡採</hi>
<pb n="KR2k0013_WYG_029-4b"/>
　<hi>太湖石四千六百枚而吳郡實採於包山某獲目此瑰奇之産謹為賦云吳吏採石於包山也洞庭鄉三</hi>
　<hi>老趨而進揖而言曰惟古渾渾物全其天金藏於穴珠安於淵機械既發剖蚌椎礦不翼而飛無脛而騁</hi>
　<hi>刳山探海階世之競迺若富媪贅瘤則為山嶽茂草木於毛膚包嶄巖於骨骼與瓦甓其無間何於焉而</hi>
　<hi>是索今使者窺複穴蕩沈沙搜奇礓於洞脚劂巧勢於丘阿呼靈匠以運斤指陽侯使息波豎江山之㟧</hi>
　<hi>㟧續劍閣之峩峩莫不剔山骨拔雲根貞女屹立伏虎畫奔督郵攘袂以相睨令史臨江而抗尊雖不遭</hi>
　<hi>於醯沃豈有恨於苔痕嗟主人之不見佀羊牧之猶存何一拳之足取笑九仞之徒勤既而山户蛾集篙</hi>
　<hi>師雲屯輸萬金之重載走千里於通津使山以為骨則土将圮使玉以為璞則山将貧煑糧之客歎終年</hi>
　<hi>之無飽談𤣥之老持一法其誰論甞聞不為無益則用之所以足惟土物愛則民之所以淳怪斯取之安</hi>
<pb n="KR2k0013_WYG_029-5a"/>
　<hi>用非野夫之樂聞敢請使者吏呼而語曰醯雞不可與語天蟪蛄不可與論年矧齊侯之讀書豈輪人之</hi>
　<hi>得言三老曰極治之世樵夫笑不談王道至聖之門鄙夫問而竭兩端野人固顛知之對曰上徳光大孝</hi>
　<hi>通神眀闡原廟之制妥在天之靈以謂物不盛則禮不備意不盡則享不精故金瑰琛琲天不袐其寳樟</hi>
　<hi>楠楩梓地不愛其生而青州之怪石猶未足於充庭故於此乎取之且鑿太行之石英採榖城之文石以起</hi>
　<hi>景陽於芳林者魏明之侈陋也菲衣惡食卑宫室以致美乎祭祀者夏禹之勤儉也上方戒後苑之作緩</hi>
　<hi>文思之程示敦朴以正始盡情文而事神此固上徳之難名者矣抑甞聞之西有未夷之羌北有久驕之</hi>
　<hi>虜顧蹀血之未艾乍遊魂而送死方将不頓一戈不馳一羽殄醜類於烟埃瞰幽荒於掌股庶黄石之斯</hi>
　<hi>在儻素書之可遇抑又聞之三徳雖修不遺指佞之草萬國雖和猶豢觸邪之獸盖邪佞之蠱心猶膏盲</hi>
<pb n="KR2k0013_WYG_029-5b"/>
　<hi>之自腠惟屬鏤之無知顧尚方之奚捄故将鑄采石以為劍凜豎毛於佞首若是則在邊無汗馬之勞在</hi>
　<hi>庭無履霜之咎也抑又聞之堯不能無九年之災湯不能無七年之旱雖隂陽之或盭豈閉縱之可緩故</hi>
　<hi>将放鞭石于宜都回雨暘於咳眄抑又聞之扶耒之子有土不毛抱甕之老有茅不薅富者侈而貧者惰</hi>
　<hi>游者逸而居者勞雖齊導之有素奈狡兔而是逃故将取嘉石以列坐平罷民於外郊抑又聞之日不蔽</hi>
　<hi>則明川不閼則清聽之廣者視必逺基之固者室不傾方披旒而出黈俾伐鼔而揚旌葢蕭牆之戒坐逺</hi>
　<hi>於千里朽索之馭益危於薄氷矧四者之無告尤聖人之所矜故将盡九山之赤石逹萬㝢之窮民三老</hi>
　<hi>悚然而興曰聖化盖至此乎吏曰此猶未也若其造化掌中宇宙胸次彌綸兩儀而執天衡燮理二氣而</hi>
　<hi>襲氣母此包犧之婦所以引日星之針縷方将鍊五色以補天育萬生於一府既無謝於襄城之師又何</hi>
<pb n="KR2k0013_WYG_029-6a"/>
　<hi>驚於藐姑之處吾亦與汝飲隂陽之和而游萬物之祖矣又何帝力之知哉三老稽首再拜曰鄙撲之人</hi>
　<hi>聾瞽其知鹿豕其游竊臆妄議乃命知之白居易太湖石記古之達人皆有所嗜𤣥晏先生嗜書嵇中散</hi>
　<hi>嗜琴靖節先生嗜酒今丞相奇章公嗜石石無文無聲無臭無味與三物不同而公嗜之何也衆皆怪之</hi>
　<hi>走獨知之昔故友李生名約有云茍適吾意其用則多誠哉是言適意而已公之所嗜可知之矣公為司</hi>
　<hi>徒保釐河洛治家無珍産奉身無長物唯東城置一第南郭營一墅精葺宫宇謹擇賔客道不茍合居常</hi>
　<hi>寡徒游息之時與石為伍石有族聚太湖為甲羅浮天竺之徒次焉今公之所嗜者甲也先是公之寮史</hi>
　<hi>多鎮守江湖知公之心唯石是好乃鉤深致逺獻瓌納奇四五年間纍纍而至公於此物獨不亷讓東第</hi>
　<hi>南墅列而置之富哉石乎厥状非一有盤坳秀出如靈丘仙雲者有端儼挺立如真官神人者有縝潤削</hi>
<pb n="KR2k0013_WYG_029-6b"/>
　<hi>成如珪瓉者有亷稜鋭劌如劍㦸者又有如虬如鳯若跧若動将翔将踴如鬼如獸若行若驟将攫将鬭</hi>
　<hi>風烈雨晦之夕洞穴開<graphic n="KR2430" url="https://raw.githubusercontent.com/kanripo/KR-Gaiji/master/images/KR2430.png" mimeType="image/png"/>若欱雲歕雷嶷嶷然有可望而畏之者煙霽景麗之旦巖㟧霮䨴若拂嵐撲黛</hi>
　<hi>靄靄然有可狎而翫之者昏曉之交名状不可撮要而言則三山五嶽百洞千壑覼縷簇縮盡在其中百</hi>
　<hi>仞一拳千里一瞬坐而得之此所以為公適意之用也常與公迫觀熟察相顧而言豈造物者有意於其</hi>
　<hi>間乎将肧渾凝結偶然成功乎然而自一成不變巳来不知㡬千萬年或委海隅或淪湖㡳髙者僅數仞</hi>
　<hi>重者殆千鈞一旦不鞭而来無脛而至爭奇騁怪為公眼中之物公又待之如賔友親之如賢哲重之如</hi>
　<hi>寳玉愛之如兒孫不知精意有所召耶将尤物有所歸耶孰為而来必有以也石大小其數四䓁以甲乙</hi>
　<hi>丙丁品之毎品有上中下各刻於石之隂曰牛氏石甲之上丙之中丁之下噫是石也百千載後散在天</hi>
<pb n="KR2k0013_WYG_029-7a"/>
　<hi>壤之内轉徙隠見誰復知之欲使将来與我同好者覩斯石覽斯文知公之嗜石之自㑹昌三年五月丁</hi>
　<hi>丑記牛僧孺題太湖石詩序李蘇州遺太湖石奇状絶倫因題二十韻奉呈夢得樂天詩肧渾何時結嵌</hi>
　<hi>空此日成掀蹲龍虎鬬恢怪鬼神驚帶雨新氷淨轉敲碎玉鳴攙义鋒刃簇纓絡釣絲縈近水摇奇冷依</hi>
　<hi>松助澹清通身鱗甲隠透穴洞天明醜凸隆胡準深凹刻兕觵雷風疑欲變隂黑訝将行噤瘳微寒早輪</hi>
　<hi>囷數片横地祗愁墊壓鼇足困支撐珍重姑蘇守相怜嬾慢情為探湖㡳物不怕浪中鯨利渉餘千里山</hi>
　<hi>河僅百程池堂初展見金玉自風輕側眩魂滋悚周觀意漸平似逢三益友如對十年兄王  興添魔力</hi>
　<hi>消煩破宿酲嫓人當綺皓視秩即公卿劉白為汝數    念此園林寳還須别識精詩仙有</hi>
　<hi>逢迎劉禹錫和題姑蘇所寄太湖石兼寄李蘇州詩震澤生奇石沈潜得地靈初辭水府出猶帶龍宫腥</hi>
<pb n="KR2k0013_WYG_029-7b"/>
　<hi>發自江湖國来榮卿相庭從風夏雲勢上漢古查形拂拭魚鱗見鏗鏘玉韻聆烟波含宿潤苔蘚助新青</hi>
　<hi>嵌穴胡雛貌纎鋩蟲篆銘孱顔傲林薄飛動向雷霆煩熱近還散餘酲見便醒凡禽不敢息浮壒英能停</hi>
　<hi>静稱垂松盖鮮宜映鶴翎忘憂常目擊素尚與心寞渺小欺湘燕團圓笑落星徒然想融結安可測年齡</hi>
　<hi>採取詢鄉耋搜求按舊經垂鈎入空隙隔浪動晶熒有獲人争賀歡謡衆共聽一州驚閲寳千里逺揚舲</hi>
　<hi>覩物洛陽陌懐人吴御亭寄言垂天翼早晚起滄溟白居易牛相公宅太湖石詩錯落復崔嵬蒼然玉一</hi>
　<hi>堆峯駢仙掌出罅拆劍門開峭頂髙危矣蟠根下壮哉精神欺竹樹氣色壓亭臺隠起磷磷状凝成瑟瑟</hi>
　<hi>肧亷能露鋒刃清越叩瓊瑰岌嶪形将動嵬峩勢欲摧奇應潜鬼怪靈合蓄風雷黛潤沾新雨斑明帶古</hi>
　<hi>苔未曽棲烏雀不肯染塵埃尖削琅玕筍深剜瑪瑙<graphic n="KR2338" url="https://raw.githubusercontent.com/kanripo/KR-Gaiji/master/images/KR2338.png" mimeType="image/png"/>海神移碣石畫障簇天台在此為尤物於人負逸</hi>
<pb n="KR2k0013_WYG_029-8a"/>
　<hi>才渡江干筏載入洛五丁推出處雖無意升沈亦有媒拔提水府㡳置向相庭隈對稱吟詩句看宜把酒</hi>
　<hi>杯終随金碾用不學玉山頽疎傅心偏愛園公眼屢迴共嗟無此分虚管太湖来○又詩云逺望老嵳峩</hi>
　<hi>近觀怪嶔崟纔髙八九尺勢若千萬尋嵌空華陽洞重疊匡山岑邈矣仙掌迥呀然劍門深形質貫今古</hi>
　<hi>氣色通晴隂未秋已瑟瑟欲雨先沈沈天姿信為異時用非所任磨刀不如礪𢷬帛不如砧何乃主人意</hi>
　<hi>重之如萬金豈伊造物者獨能知我心又詩云烟翠三秋色波濤萬古痕削成青玉片截斷碧雲根風氣</hi>
　<hi>通巖穴苔紋䕶洞門三峰具體小應是華山孫皮日休詩兹山有石岸扺浪如受屠雪陣千萬戰蘚巖髙</hi>
　<hi>下刳乃是天詭怪信非人功夫六丁云下取難甚網珊瑚厥状復若何鬼工不可圖或拳若虺蜴或蹲如</hi>
　<hi>虎貙連絡若鈎鏁重疊如萼跗或若巨人骼或如天帝符胮肛篔簹筍格□琅玕株斷處露海眼移来和</hi>
<pb n="KR2k0013_WYG_029-8b"/>
　<hi>沙鬚求之煩耄倪載之勞舳艫通侯一以眄貴却驪龍珠厚賜以琛贐逺去窮京都五侯土山下要爾添</hi>
　<hi>嵒齬賞玩若稱意爵禄行斯須茍有王佐士崛起於太湖試問欲西笑得如兹石無陸龜䝉詩他山豈無</hi>
　<hi>石厥状皆可薦端然遇良工坐使天質變或裁基棟宇礧砢成廣殿或剖出溫瑜精光具華瑱或将破仇</hi>
　<hi>敵百礟資苦戰或用鏡功名萬古如㑹面今之洞庭者一一非此選槎牙真不材反作天下彦所奇者嵌</hi>
　<hi>空所尚者蔥蒨旁穿參洞穴内竅均環釧刻削九琳窻玲瓏五眀扇新雕碧霞段旋剖秋天片無力置池</hi>
　<hi>塘臨風只流眄胡宿詩海岱鉛松妄得名洞庭山脚失寒瓊潄成一朶孤雲勢費盡千年白浪聲誰向機</hi>
　<hi>邊逢織女直疑巖下見初平年来賞物多成病日遶蒼苔㡬遍行</hi>
石井松江二水唐張又新品第東南烹茶之水為七等<lb/>
<pb n="KR2k0013_WYG_029-9a"/>
　以虎丘石井為第三吳松江為第六今劍池傍經藏<lb/>
　之後有大石井面濶丈餘嵌巖自然上有石轆轤嵗<lb/>
　久堙塞今寺僧乃以山後寺中土井為石井甚可笑<lb/>
　紹興三年主僧如璧始淘古石井去淤泥五丈許四<lb/>
　傍皆石壁鱗皴天成下連石㡳漸窄泉出石脈中一<lb/>
　宿水滿井較之二水味甘冷勝劍池時郡守沈揆虞<lb/>
　卿聞之往觀大喜為作屋覆之别為亭於井傍以為<lb/>
　烹茶宴坐之所自是古跡復出邦人咸喜<lb/>
<pb n="KR2k0013_WYG_029-9b"/>
松江水在水品第六世𫝊第四橋下水是也橋今名甘<lb/>
　泉橋好事者往往以小舟汲之<lb/>
白雲泉在天平山腰乳泉也<hi>白樂天詩天平山上白雲泉雲自無心水自閑何必</hi>
　<hi>奔衝下山去更添波浪向人間范仲淹靈泉在天半狂波不能侵神蛟穴其中渇虎不敢臨静照涵秋碧</hi>
　<hi>泓然一勺深遊潤勝雲飛散作三日霖天造豈無意神化安可尋挹之如醍醐盡得清凉心聞之異絲竹</hi>
　<hi>不含哀樂音月好羣籟息㳙㳙度前林子晉罷雲笙伯牙收玉琴裴回不擬去復發滄浪吟乃云堯湯嵗</hi>
　<hi>盈盈長若今萬里江海源千秋松桂隂兹焉如有價北斗量黄金陳純臣薦白雲泉書前進士陳純臣謹</hi>
　<hi>裁書獻於知府司諫閤下純臣聞仁智之性各有所樂盖得之中而後寓之外也在昔仲尼登泰山曽㸃</hi>
<pb n="KR2k0013_WYG_029-10a"/>
　<hi>浴沂水聖賢之於寓亦已逺矣粤自剖判融結其中傑然若髙嶽巨浸不待標異固已聳動人耳目不幸</hi>
　<hi>出於窮幽之地必有名世君子發揮善價所以㑹稽平湖非賀知章不顯丹陽舊井非劉伯初不振惟胥</hi>
　<hi>臺古郡直西不三十里有山曰天平山之中有泉曰白雲山髙而深泉潔而清儻逍遥中人覽寂寞外景</hi>
　<hi>忽焉而来洒然忘懐碾北苑之一旗煮并州之新火可以醉陸羽之心激盧仝之思然後知康谷之靈恵</hi>
　<hi>山之英不足多尚天寳中白樂天出麾吾鄉愛貴清泚嘗以小詩詠題後之作者以樂天記諷雖逺而有</hi>
　<hi>所未盡是使品第泉目者寂寂無聞䝉荘有云重言十七今言而十有七為天下之信非閤下而誰歟恭</hi>
　<hi>惟閤下性得泉之醇才猶泉之濬仁褎泉之勇智體泉之動靄是四雅鍾於一徳又豈吝陽春之辭以發</hi>
　<hi>揮善價純臣先人松檟寘彼一隅嵗時往還甞愧文辭窘澀不足為来今之信儻閤下一潄齒牙之末擘</hi>
<pb n="KR2k0013_WYG_029-10b"/>
　<hi>箋發詠樂天如在當斂策避道不任拳拳之誠錢藻白雲巖静最深隈泉溜泓溶石竇開宿霧不生澄曉</hi>
　<hi>月殘風輕漾蟄寒雷源從天漢星邊落流自鰲峯海上回莫謂無心事奔注曽随霖雨下山来</hi>
憨憨泉在寳華山寺之東山半極清冽相𫝊為得道僧<lb/>
　名憨憨和尚者卓錫所出<lb/>
法雨泉在穹窿山<lb/>
隠泉在洞庭西山毛公壇道側真誥所謂白芝隠泉其<lb/>
　水紫色<lb/>
白磰出陽山鑿山為坑深數十百丈始得初如爛泥見<lb/>
<pb n="KR2k0013_WYG_029-11a"/>
　風漸堅膩滑精細他䖏無比者土人亦當白石脂用<lb/>
　本草注吳郡貢石脂則知可作石脂用又有一等紅<lb/>
　紫色者亦以當赤石脂用也<lb/>
綵牋吴中所造名聞四方以諸色粉和膠刷紙隠以羅<lb/>
　紋然後砑花唐皮陸有倡和魚牋詩云向日乍驚新<lb/>
　繭色臨風時辨白萍文注魚子曰白萍此豈用魚子<lb/>
　耶今法不𫝊或者紙紋細如魚子耳今蜀中作粉牋<lb/>
　正用吴法名吴牋<lb/>
<pb n="KR2k0013_WYG_029-11b"/>
五酘<hi>徒鬬反</hi>酒白居易守洛時有謝李蘇州寄五酘酒詩<lb/>
　今里人釀酒麴米與漿水巳入甕翌日又以米投之<lb/>
　有至一再投者謂之酘其酒則清冽異常今謂之五<lb/>
　酘是米五投之耶李蘇州疑是李紳<lb/>
緑頭鴨水禽村人皆養之養者名家鴨野生者名野鴨<lb/>
　野鴨多緑頭世𫝊陸龜䝉居笠澤有内養使杭州舟<lb/>
　出舍下龜䝉家童以小舟驅羣鴨出内養彈其一折<lb/>
　頸龜䝉遽從舍出大呼云此緑鴨有異善人言適将<lb/>
<pb n="KR2k0013_WYG_029-12a"/>
　獻状本州貢天子今持此死鴨以詣官自言耳内養<lb/>
　甚驚厚祈之龜䝉笑而止因徐問龜䝉曰此鴨何言<lb/>
　曰常自呼其名<hi>談苑唐李邕鬬鴨賦東吴王孫嘯傲閶門魚横玉劍蟻沸金樽賔僚霧進</hi>
　<hi>遊俠星奔桂舟兮錦纜碧潤兮花源爾乃輟輕橈登水閤絲管逓進獻酬交錯雲欲起而中留塵将飛而</hi>
　<hi>遂落既而酣謌徙座取物為娱徵羽毛之好鳥得渤澥之仙鳬坐籠而振少歩而趨唼喋爭食離褷帶鶵</hi>
　<hi>随緑波而澹蕩向紅藻而敷愉鳬之為物也詭類殊種遷延遲重其聚則同而不和其鬬則仁而有勇參</hi>
　<hi>差贅聚颯沓繽紛其浮蔽水其族如雲共㳂波而弄吭各求匹而為羣繞菰蒲而相逐隔洲渚而相聞於</hi>
　<hi>是乎㑹合紛泊崩奔鼔作集如異國之同盟散若諸侯之背約迭代擒縱更相觸摶或離披以折衝或奮</hi>
<pb n="KR2k0013_WYG_029-12b"/>
　<hi>振以前却始戮力兮決勝終追飛兮襲弱聳謂驚鴻迴疑返鵠逼仄兮掣曳聨翩兮踴躍忽驚迸以差池</hi>
　<hi>儵沈浮而閃爍號噪兮沸亂傾耳為之無聞超騰兮往来澄潭為之潰濩排錦石蹴瓊沙披羽翰簸煙霞</hi>
　<hi>避參差之荇菜隳菡萏之荷花駐江妃之往棹留海客之歸查爾乃擁津塞浦旁觀如堵空里鄽訇厲天</hi>
　<hi>蛙黽兮失笑龜魚兮透泉專場之雞沮氣傾市之鶴慙妍其為状也不一其為態也且𫝊良戒之而在鬬</hi>
　<hi>俾聞義而忘筌</hi>
鶴媒吴人射鳥養一馴鶴使行前而以草木葉為盾以<lb/>
　自翳挾弩矢以伺之羣鳥見鶴以為同類無猜遂為<lb/>
　矢所中陸龜䝉有鶴媒歌以譏同類相陷者<hi>歌云偶繋漁舟</hi>
<pb n="KR2k0013_WYG_029-13a"/>
　<hi>汀樹枝因看射鳥令人悲盤空野鶴忽然下背翳見媒心不疑媒閑静立如無事清唳時時入遥吹徘徊</hi>
　<hi>未忍過南塘且應同聲就同類梳刷宛若相逢喜秖怕纔来又驚起窺鱗咏藻乍低昻立定當胸流一矢</hi>
　<hi>媒懽舞躍勢離披似諂功能邀弩兒雲飛水宿各自物妒侣害羣由爾為而況人間有名利外頭笑語中</hi>
　<hi>猜忌君不見荒陂野鶴陷良媒同類同聲真可畏</hi>
鵁鶄水禽陸龜䝉甞得之於震澤黑襟青脛丹爪噣色<lb/>
　㡬及項龜䝉哀其野逸而囚録籠檻為賦詩焉<hi>詞賦曽誇</hi>
　<hi>鸀不似鳿栖折流果為名誤别滄洲雖䝉静置疎籠晚    閑    葦秋自昔稻粱髙鳥畏至今珪組野</hi>
　<hi>人讐防微避繳無窮事好與裁書謝白鷗</hi>
<pb n="KR2k0013_WYG_029-13b"/>
炙魚吳公子光将殺王僚與專諸謀之專諸曰王好何<lb/>
　味光曰好嗜魚之炙也専諸乃去從太湖學炙魚三<lb/>
　月得其味光饗王僚王僚被棠銕之甲三重専諸置<lb/>
　魚腸炙魚中以進擘炙魚推匕首刺王僚貫甲達背<lb/>
　焉<hi>吴越春秋</hi>
魚鱠吳王聞三師将至治魚為鱠将到之日過時不至<lb/>
　魚臭須臾子胥至闔閭出鱠而食不知其臭復重為<lb/>
　之吳人作鱠自闔閭始也<hi>吴越春秋</hi>
<pb n="KR2k0013_WYG_029-14a"/>
鱠殘魚吳王孫權江行食鱠有餘因棄之中流化而為<lb/>
　魚今有魚猶名吴餘鱠者長數寸大如筯尚類鱠形<lb/>
　案此即今之鱠殘魚<hi>博物志</hi>
鱸魚生松江尤宜鱠潔白鬆軟又不腥在諸魚之上江<lb/>
　與太湖相接湖中亦有鱸俗𫝊江魚四鰓湖魚止二<lb/>
　鰓味輒不及秋初魚出吳中好事者競買之或有遊<lb/>
　松江就鱠之者後漢左慈甞在曹操坐操曰今日髙<lb/>
　㑹珍羞略備所少吴江鱸魚耳慈曰此可得也因求<lb/>
<pb n="KR2k0013_WYG_029-14b"/>
　銅盤貯水以竹竿餌釣於盤中須臾引一鱸魚出操<lb/>
　曰一魚不周坐席可更得乎慈乃更餌沈之須臾復<lb/>
　引出皆長三尺餘生鮮可愛操使鱠之周浹㑹者鱸<lb/>
　鱠為世所珍久矣晉張翰字季鷹為大司馬東曹掾<lb/>
　因秋風起思鱸魚鱠菰葉羮遂罷官歸金谷園記謂<lb/>
　鱸魚常以仲秋從海入江菰葉南越人以箭笋和為<lb/>
　羮甚珍魚白如玉菜黄如金隋人已呼為金羮玉鱠<lb/>
　大業中吳郡甞獻鱸鱠絲鱠事具鮸魚條<hi>陶弼江上漁者詩云</hi>
<pb n="KR2k0013_WYG_029-15a"/>
　<hi>江上往来人但愛鱸魚美君看一葉舟出没風波裏東坡和文與可洋州金橙徑詩云金橙縱復里人知</hi>
　<hi>不見鱸魚價自低須是松江烟雨裏小船燒薤𢷬香虀</hi>
白魚出太湖者為勝舊說此魚於湖側淺水菰蒲之上<lb/>
　産子民得採之随時貢入洛陽吳人以芒種日謂之<lb/>
　入梅梅後十五日謂之入時白魚於是盛出謂之時<lb/>
　裏白<lb/>
石首魚吳地記吳郡魚城下水中有石首魚至秋化為<lb/>
　鳬鳬頂中有石吳録又云婁縣有石首魚至秋化為<lb/>
<pb n="KR2k0013_WYG_029-15b"/>
　鳬鳬頭中猶有石今惟海中其味絶珍大略如巨蟹<lb/>
　之𧑃為江海魚中之冠夏初則至吴人甚珍之以楝<lb/>
　花時為候諺曰楝子花開石首来笥中被絮舞三臺<lb/>
　言典賣冬具以買魚也此時巳微熱魚多肉敗氣臭<lb/>
　吳人既習慣嗜之無所簡擇故又有忍臭喫石首之<lb/>
　譏二十年来㳂海大家始藏冰悉以冰養魚遂不敗<lb/>
　然與自鮮好者味終不及以有冰故遂販至江東金<lb/>
　陵以西此亦古之所未聞也海上八月間又有一種<lb/>
<pb n="KR2k0013_WYG_029-16a"/>
　石首此時天凉不假冰養而自鮮美謂之囘潮石首<lb/>
河豚魚世𫝊以為有毒能殺人魚無頰無鱗與目能開<lb/>
　闔及作聲者有毒而河豚備此四五者故人畏之此<lb/>
　魚自有二種色淡黑有文㸃謂之斑子尤毒然人甚<lb/>
　貴之吳人春初㑹客有此魚則為盛㑹晨朝烹之羮<lb/>
　成候客至率再温之以進云尤美或云其子不可食<lb/>
　其子大如一粟浸之經宿則如彈丸又云中其毒者<lb/>
　水調炒槐花末及龍腦水至寳丹皆可解橄欖子亦<lb/>
<pb n="KR2k0013_WYG_029-16b"/>
　解魚毒故羮中多用之反烏頭附子荆芥諸風藥服<lb/>
　此等藥而食河豚及食河豚而後即服藥皆致死蘇<lb/>
　文定公轍甞記吴人丁騭因食河豚而死以為世戒<lb/>
　<hi>明道雜志</hi>
針口魚口有細骨半寸許其形如針春時羣集於松江<lb/>
　長橋之下土人撈取以為乾餉逺味甚腴<lb/>
菰葉羮晉張翰所思者按菰即茭也菰首吳謂之茭白<lb/>
　甘美可羮而葉殊不可噉疑葉衍或誤今人作鱸羮<lb/>
<pb n="KR2k0013_WYG_029-17a"/>
　乃芼以蓴尤有風味<lb/>
熙寧七年太和宫得大龜徑二尺其尾五介甲甚堅人<lb/>
　云計數百嵗<lb/>
蠏江湖海浦皆有之松陵倡和有海蠏詩然能發風生<lb/>
　疾故皮日休詩云病中無用雙𧑃處陸龜䝉詩云藥<lb/>
　盃應阻蠏𧑃香葢吴人所嗜也相𫝊稻之登也率執<lb/>
　一穗以朝其魁然後從其所之早夜觱沸指江而奔<lb/>
　漁者緯蕭承其流而障之曰蠏斷得遯者奔紛越軼<lb/>
<pb n="KR2k0013_WYG_029-17b"/>
　以入于江則形質浸大矣漁者又斷而求之其得遯<lb/>
　者遂入於海形質益大海人亦異其稱謂矣<hi>笠澤叢書</hi>
　<lb/>
　<lb/>
　<lb/>
　<lb/>
　<lb/>
　吳郡志巻二十九<lb/>
</p>
<p>
</p>
  </div>
<div>
                <head>吳郡志巻三十</head>
    <p>
<pb n="KR2k0013_WYG_030-1a"/>
欽定四庫全書<lb/>
　吳郡志巻三十　　　　　宋　范成大　撰<lb/>
　　土物下<lb/>
彭螖吳人呼為彭越盖語訛也足上無毛堪食吳越間<lb/>
　多以鹽蔵貨於市<hi>嶺表録異</hi>
白魚種子隋大業六年吳郡貢入洛京敕付西苑内海<lb/>
　中以萬把别遷著水十數日即生小魚取魚子法候<lb/>
　夏至前三五日日暮時白魚長四五尺者羣集湖畔<lb/>
<pb n="KR2k0013_WYG_030-1b"/>
　淺水中有菰蔣處産子著菰蔣上三更産竟散去漁<lb/>
　人刈取草之有魚子著上者曝乾為把故洛苑有白<lb/>
　魚<hi>大業雜記</hi>
鮸魚出海中鱗細紫色無細骨不腥隋大業六年吳郡<lb/>
　獻鮸魚乾膾十四瓶浸一瓶可得徑尺盤十所又獻<lb/>
　其作乾膾法五六月海中取此魚縷切曬乾盛以瓷<lb/>
　瓶密封泥欲食開取以新布裹大盆盛井底浸久出<lb/>
　布灑却水則敷然散著盤上帝以示羣臣曰昔術人<lb/>
<pb n="KR2k0013_WYG_030-2a"/>
　介象於殿庭釣得海魚此幻化耳今日之膾乃是東<lb/>
　海真魚亦一時竒味又獻鱸魚乾膾六瓶作膾法如<lb/>
　鮸魚<hi>大業雜記</hi>
鮸魚含肚隋大業六年亦吳郡獻之多至千頭六七月<lb/>
　取魚長二尺珍者<hi>闕</hi>　皮光徹如黄油<hi>闕</hi>醎有味賢<lb/>
　於石首含肚時有口味使大都督㑹稽人杜濟者作<lb/>
　此等食法以獻煬帝<hi>大業雜記</hi>
海蝦子大業六年吳郡獻四十挺挺一尺濶二寸厚寸<lb/>
<pb n="KR2k0013_WYG_030-2b"/>
　許先取海中白蝦子以小布袋盛末鹽封之日曬夜<lb/>
　則平板壓乾則破袋出之包如赤瑠璃美勝鰿子其<lb/>
　説又云白蝦一石僅約五升暴殄之酷無烈於此今<lb/>
　鰿子猶存而蝦子則人不忍作矣<hi>大業雜記</hi>
鯉腴䱹出太湖隋大業十二年吳郡獻之純以鯉腴為<lb/>
　之一瓶用魚四五百頭味過鱣鮪<hi>大業雜記</hi>
蜜蠏擁劒皆大業六年吳郡所獻蜜蠏糖蠏之類擁劒<lb/>
　即吳都賦所謂烏賊擁劒者自白魚子而下至蜜蠏<lb/>
<pb n="KR2k0013_WYG_030-3a"/>
　等皆煬帝窮侈縱欲之時吳郡以為貢多殺物命以<lb/>
　共口腹旋致喪亡之禍續圗經言之切矣此等物今<lb/>
　不復製作但其事登載未詳故重録之併以為世戒<lb/>
紅蓮稻自古有之陸龜䝉别墅懐歸詩云遥為晚花吟<lb/>
　白菊近炊香稻識紅蓮則唐人已貴此米中間絶不<lb/>
　種二十年来農家始復種米粒肥而香<lb/>
再熟稻一歳兩熟吳都賦鄉貢再熟之稻蔣堂登吳江<lb/>
　亭詩云嚮日草青牛引犢經秋田熟稻生孫注云是<lb/>
<pb n="KR2k0013_WYG_030-3b"/>
　年有再熟之稻細考之當在皇祐間今田間豐歳已<lb/>
　刈而稻根復蒸苗極易長旋復成實可掠取謂之再<lb/>
　撩稻恐古所謂再熟者即此<lb/>
綠橘出洞庭東西山比常橘特大未霜深緑色臍間一<lb/>
　㸃先黄味已全可噉故名綠橘又有平橘比綠橘差<lb/>
　小純黄方可噉故品稍下而其皮正入藥今市賣橘<lb/>
　皮多雜以柑皮及永嘉匾橘皮不可不察芝田録云<lb/>
　韋蘇州寄橘詩云書後欲題三百顆洞庭須待滿林<lb/>
<pb n="KR2k0013_WYG_030-4a"/>
　霜盖南史有人題書尾曰洞庭霜橘三百顆韋正用<lb/>
　此事余按王右軍帖亦云奉橘三百枚霜未降不可<lb/>
　多得同出於此<hi>唐何頻瑜洞庭獻新橘賦以湖海清和遠人修貢為韻云洞庭之逺兮亘</hi>
　<hi>全楚而連巨吳路悠悠以窮塞波淼淼而平湖逺國出之奥壤中華之外區風土所宜兮四方各異珍果斯</hi>
　<hi>兮諸夏或無至於白商謝𤣥律改風落遥林寒生窮海枇杷落而將盡荔枝摘而不待然後浮香外散美</hi>
　<hi>味中成照斜暉而金色帶曉潤而霜清圓甚垂珠琪樹方而孰可味能適口玉果比而全輕在禹貢非它</hi>
　<hi>於周制則那充厥苞於林下發使者於江沱襄橙不得而雜楚柚不得而和所獻者皆歎其美所貴者不</hi>
　<hi>以其多歳崢嶸而巳晚路﨑嶇而甚逺齊方物以坌入離本枝而不返其價可重其味可珍固緑蔕而未</hi>
<pb n="KR2k0013_WYG_030-4b"/>
　<hi>變施素錦而猶新若夕發於南國已朝奉於北辰匪雕飾以自媚實羽翼以因人獻芹者既非其匹敵獻</hi>
　<hi>桃者何足以等倫豈比夫江北則枳江陵則洲隨樝梨而莫遂備職貢而無由同碩果而已矣望君門兮</hi>
　<hi>阻修美哉植物斯多結實者衆斯橘也栽則隔乎淮浦生則主乎雲夢獨擅美於當今及歳時而入貢仲</hi>
　<hi>子陵賦皇帝垂衣裳而治萬國舞干戚而来九區包之橘柚至自江湖歳以為常知方物之咸有時而後</hi>
　<hi>獻表庭實之何無其来則風秋洞庭霜落寰海元侯布教下吏旁採碧林冬生大小異名乍去霜蔕初辭</hi>
　<hi>綠莖然後盛以瀟湘之竹束以江淮之菁背楚塞以西走望秦雲而北征上方端想𤣥默深居穆清扇鴻</hi>
　<hi>鈞而不宰張大樂而無聲閲彼要荒之貢得斯華實之英乃眀四目乃序九歌朱紱方来以彰其道泰碩</hi>
　<hi>果可食以表其時和時和在乎務本道泰在乎柔逺一果熟知百果之不荒一方来知萬方之未晚橘之</hi>
<pb n="KR2k0013_WYG_030-5a"/>
　<hi>名也則珍橘之熟也惟新越彼千里獻于一人丹其實體南方之正酸其味含木徳之純足以附荔枝於</hi>
　<hi>末葉遺檳榔於後塵然以出自荒陬升聞莫由烟波無巳歳月空流豈知夫湮沈可達職貢可修辭草澤</hi>
　<hi>以孤往入金門而見收物之因人也其則以衆人之象物也豈不或中儻草木之可儔希成名于入貢白</hi>
　<hi>居易揀貢橘書情洞庭貢橘揀宜精太守勤王請自行珠顆形容隨日長瓊漿氣味得霜成登山敢惜駑</hi>
　<hi>駘力望闕難伸螻蟻誠疎賤無由親跪獻願憑朱實表丹誠梅摰新橘千頭霜熟摘来新包貢䖍修望紫</hi>
　<hi>宸它日功成許髙退社中還結素封人</hi>
真柑出洞庭東西山柑雖橘類而其品特髙芳香超勝<lb/>
　為天下第一浙東江西及蜀果州皆有柑香氣標格<lb/>
<pb n="KR2k0013_WYG_030-5b"/>
　悉出洞庭下土人亦甚珍貴之其木畏霜雪又不宜<lb/>
　旱故不能多植及持久方結實時一顆至直百錢猶<lb/>
　是常品稍大者倍價併枝葉剪之飣盤時金碧璀璨<lb/>
　已可人矣安定郡王以釀酒名洞庭春色蘇文忠公<lb/>
　為作賦極道包山震澤土風而極於追䲭夷而酌西<lb/>
　子其貴珍之至矣又有三日手猶香之詞則其芳烈<lb/>
　又不待言而知<hi>蘇軾洞庭春色并引安定郡王以黄柑釀酒名之曰洞庭春色其猶子徳</hi>
　<hi>麟得之以餉予戲作賦曰吾聞橘中之樂不減商山豈霜餘之不食而四老人者游戲於其間悟此世于</hi>
<pb n="KR2k0013_WYG_030-6a"/>
　<hi>泡幻蔵千歳于一斑舉棗葉之有餘納芥子其何艱宜賢王之達觀寄逸想於人寰嫋嫋兮春風泛天宇</hi>
　<hi>兮清閒駕洞庭之白浪漲北渚之蒼灣攜佳人而往游勤霧鬢於風鬟命黄頭之千奴巻震澤而與俱還</hi>
　<hi>糅以二米之禾藉以三脊之菅忽雲烝而霧解旋珠零而涕澘翠勺銀罌紫絡青綸隨屬車之䲭夷<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>朱</hi>
　<hi>門之銅環分帝觴之餘瀝幸公子之破慳我洗盞而起嘗散腰足之痺頑盡三江於一吸吞魚龍之神姦</hi>
　<hi>醉夢紛紜始如髦蠻鼓包山之桂楫如林屋之瓊闗卧松風之瑟縮揭春溜之淙潺追范蠡於渺茫弔夫</hi>
　<hi>差之惸鰥屬此觴於西子洗亡國之愁顔驚羅襪之塵飛失舞袖之弓彎覺而賦之以授公子曰嗚呼噫</hi>
　<hi>嘻吾言夸矣公子其為我刪之</hi>
海杏大杏也范蠡宅在湖中有海杏大如拳今吳下杏<lb/>
<pb n="KR2k0013_WYG_030-6b"/>
　猶有如小兒拳大者<hi>地理誌</hi>
連根柿吳令顧修期言縣西鄉有柿樹殊本合條<hi>義熙起居</hi>
　<hi>注</hi>
方蒂柿出常熟蒂正方柿形亦方色如鞓紅味極甘鬆<lb/>
　它紅柿無能及者近年城中園户亦接其種然味不<lb/>
　及常熟<lb/>
韓梨出常熟韓丘皮褐色肉如玉每歳所生不多價極<lb/>
　貴凡梨削皮切片不移時色必變惟韓梨雖經日不<lb/>
<pb n="KR2k0013_WYG_030-7a"/>
　變所以獨貴<lb/>
頂山栗出常熟頂山比常栗甚小香味勝絶亦號麝香<lb/>
　囊以其香而軟也微風乾之尤美所出極少土人得<lb/>
　數十百枚則以綵囊貯之以相饋遺此栗與朔方易<lb/>
　州栗相類但易栗殻多毛頂栗殻瑩淨耳<lb/>
蠟櫻桃自唐已有吳櫻桃之名今之品髙者出常熟縣<lb/>
　色微黄名蠟櫻味尤勝朱櫻不能尚<hi>白樂天吳櫻桃含桃最説出東</hi>
　<hi>吳香色鮮穠氣味殊洽恰舉頭千萬顆婆娑拂面兩三株鳥偷飛處銜將火人摘爭時踏破珠可惜風吹</hi>
<pb n="KR2k0013_WYG_030-7b"/>
　<hi>兼雨打眀朝後日即應無</hi>
梅譜并序梅天下尤物無問智愚賢不肖莫敢有議吳<lb/>
　下所出而成大得而植於范村者十二種嘗為譜之<lb/>
　今掇其名狀略志於此<hi>梅譜略云曰江梅遺核野生不經栽接者又名直脚梅或</hi>
　<hi>謂之野梅凡山間水濱荒寒清絶之趣皆此本也花稍小而疎瘦有韻香最清實小而硬曰早梅花勝直</hi>
　<hi>脚梅吳中春晚二月始爛熳獨此品於冬至前已開或重陽後即有花者故得早名曰官城梅吳下圃人</hi>
　<hi>以直脚梅擇他本花肥實大者接之花遂敷腴實亦佳可入煎造詩人所稱官梅止謂在官府園圃中非</hi>
　<hi>此官城梅也曰消梅花與江梅官城梅相似其實圎小鬆脆多液無滓多液則不耐日乾故不入煎造亦</hi>
<pb n="KR2k0013_WYG_030-8a"/>
　<hi>不宜熟唯堪青噉北梨亦有一種輕鬆者名消梨與此同意曰古梅枝樛曲萬狀蒼蘚鱗皴封滿本身又</hi>
　<hi>有苔鬚垂於枝間或長數寸至綠絲飄飄可玩其自湖之武康所得者則不變曰重葉梅花頭甚豐葉重</hi>
　<hi>數層盛開如小白蓮梅中之竒品花房獨出而結實多雙尤為瑰異極梅之變化工無餘巧矣曰綠萼梅</hi>
　<hi>凡梅花跗蒂皆絳紫色惟此純緑枝梗亦青特為清髙好事者比之九華仙人萼緑華京師艮嶽有萼緑</hi>
　<hi>華堂其下專植此本人間亦不多有為時所貴重吳下又有一種萼亦漸緑四邊猶淺絳亦自難得曰百</hi>
　<hi>葉緗梅亦名黄香梅亦名千葉香梅花葉至二十餘瓣心色漸黄花頭差小而繁密别有一種芳香比常</hi>
　<hi>梅尤穠美不結實曰紅梅粉紅色標格猶是梅而繁密則如杏香亦類杏詩人有北人全未識渾作杏花</hi>
　<hi>看之句與江梅同開紅白相映園林初春絶景也西清詩話云紅梅承平時獨盛于姑蘇晏元獻公始移</hi>
<pb n="KR2k0013_WYG_030-8b"/>
　<hi>植西崗圃中一日貴游賂園吏得一枝分接由是都下有二本晏嘗與客飲花下賦詩曰若更遲開三二</hi>
　<hi>月北人應作杏花看客曰公詩固佳待北俗何淺耶晏笑曰傖父安得不然王琪君玉時守郡聞盜花種</hi>
　<hi>事以詩遺公曰館娃宫北舊精神粉瘦瓊寒露蘂新園吏無端偷折去鳯城從此有雙身此花當時罕得</hi>
　<hi>如此比来展轉移接殆不勝數吳下紅梅詩𫝊于世者甚多獨方惟深一篇號絶唱梅聖俞認桃無綠葉</hi>
　<hi>辨杏有青枝當時以為著題東坡詩老不知梅格在更看緑葉與青枝盖誚其不韻為紅梅解嘲云曰鴛</hi>
　<hi>鴦梅多葉紅梅也花輕盈重葉數層凡雙果必並蔕惟此一蔕而結雙梅亦尤物曰杏梅花比紅梅色微</hi>
　<hi>淡結實甚匾有斕斑色全似杏味不及紅梅曰蠟梅本非梅類以其與梅同時香又相近色酷似蜜脾故</hi>
　<hi>名蠟梅凡三種以子種出不經接花小香淡其品最下俗謂之狗蠅梅經接花疎雖盛開花常半含名磬</hi>
<pb n="KR2k0013_WYG_030-9a"/>
　<hi>口梅言似僧磬之口也最先開色深黄如紫檀花香穠名檀香梅此品最佳蠟梅香極清芳殆過梅香初</hi>
　<hi>不以形狀貴也故難題詠山谷簡齋但作五言小詩而已此花多宿葉結實如垂鈴尖長寸餘又如大桃</hi>
　<hi>奴子在其中白居易郡圃新栽梅池邊新種七株梅欲到花時點檢来莫怕長洲桃李妬今年好為使君</hi>
　<hi>開方惟深紅梅清香皓質世稱竒添在輕紅也自宜紫府與丹来換骨春風吹酒上凝脂真教臘雪無蔵</hi>
　<hi>處只恐朝雲有去時溪上野梅何足種秦人應獨未相知</hi>
蜜林檎實味極甘如蜜雖未大熟亦無酸味本品中第<lb/>
　一行都尤貴之他林檎雖硬大且酣紅亦有酸味鄉<lb/>
　人謂之平林檎或曰花紅林檎皆在蜜林檎之下<lb/>
<pb n="KR2k0013_WYG_030-9b"/>
金林檎以花為貴此種紹興間自南京得接頭至行都<lb/>
　禁中接成其花豐腴艷美百種皆在下風始時折賜<lb/>
　一枝惟貴戚諸王家始得之其後流𫝊至吳中吳之<lb/>
　為圃畦者自唐以来則有接花之名今所在園亭皆<lb/>
　有此花雖已多而其貴重自若亦須至八九月始熟<lb/>
　是時已無夏果人家亦以飣盤<lb/>
蓮花海棠花中之尤也凡海棠雖艷麗然皆單葉獨蜀<lb/>
　都所産重葉豐腴如小蓮花成大自蜀東歸以瓦盆<lb/>
<pb n="KR2k0013_WYG_030-10a"/>
　漫移數株置船尾纔髙二尺許至吳乃皆活數年遂<lb/>
　花與少城無異<lb/>
桂本嶺南木吳地不常有之唐時尚有植者白樂天謂<lb/>
　蘇之東城古吳都城也今為樵牧之場有桂一株生<lb/>
　乎城下惜其不得地因賦三絶句以唁之近世乃以<lb/>
　木犀為巖桂詩人或指以為桂非是<hi>白居易子墮本從天竺寺根盤</hi>
　<hi>今在闔閭城當時應逐南風落落向人間取次生相              霜雪壓多雖不死荆榛長疾欲</hi>
　<hi>埋長憂落在樵人手賣作蘇州一束柴○遥知天上桂華孤試問姮娥有更無月宫幸有閑田地何不中</hi>
<pb n="KR2k0013_WYG_030-10b"/>
　<hi>央種兩株</hi>
栁以垂者為貴吳下士大夫家有得鳯州種者其半拂<lb/>
　地復堆如尺石湖綺川兩旁亦有之<hi>樂天蘇州栁金谷園中黄嫋娜</hi>
　<hi>曲江亭畔碧婆娑老来處處遊行徧不似蘇州栁最多絮撲白頭條拂面使君無計奈春何</hi>
扶芳初生纒繞它木葉圎而厚夏月取葉火炙香煮以<lb/>
　為飲色碧綠而香隋大業五年吳郡貢二百本入洛<lb/>
　京植之西苑時尚食直長謝諷造食經具四時飲春<lb/>
　有扶芳飲<hi>大業雜記</hi>
<pb n="KR2k0013_WYG_030-11a"/>
牡丹唐以来止有單葉者本朝洛陽始出多葉千葉遂<lb/>
　為花中第一頃時朱勔家圃在閶門内植牡丹數千<lb/>
　萬本以繒綵為幕彌覆其上每花身飾金為牌記其<lb/>
　名勔敗官籍其家不數日墟其圃牡丹皆拔而為薪<lb/>
　花名牌一枚估直三錢中興以来人家稍復接種有<lb/>
　𫝊洛陽花種至吳中者肉紅則觀音崇寧夀安王希<lb/>
　疊羅等紅淡紅則風嬌<hi>又名勝西施</hi>一捻紅深紅則朝霞<lb/>
　紅<hi>又名富一家</hi>鞓紅雲葉及茜金毬紫中貴牛家黄等不<lb/>
<pb n="KR2k0013_WYG_030-11b"/>
　過此十餘種姚魏盖不傳矣<hi>王元之長洲種牡丹偶學豪家種牡丹數枝擎</hi>
　<hi>露出朱欄晚来低面開檀口似笑窮愁病長官吳縣㕔前冬日雙開牡丹歌君不見年年三月千叢媚紫</hi>
　<hi>爛紅繁誇勝異尋常人戴滿頭歸醉折狂分不為貴枝閑梁盡根空培人情皆待明年開化工自有呼魂</hi>
　<hi>術霜前喚下瓊瑶臺王母親將金粉𫝊麻姑齊借霞裳来主人盖是神仙才不然此物胡為而来哉二姬</hi>
　<hi>勸酒誰引滿長洲懶吏先舉杯多感同年與攀折吟詩欲謝難輕發青宫校書方遁跡代我作歌如錦拆</hi>
　<hi>他年吾輩功業成與君共作騎鯨客</hi>
菊所在固有之吳下尤盛城東西賣花者所植彌望人<lb/>
　家亦各自種圃者伺春苗尺許時掇去其顛數日則<lb/>
<pb n="KR2k0013_WYG_030-12a"/>
　岐出兩枝又掇之每掇益岐至秋則一幹所出數百<lb/>
　千朶婆娑團欒如車盖薫籠矣人力勤土又膏沃花<lb/>
　亦為之屢變淳熙丙午歳成大植於范村者正得三<lb/>
　十六種嘗為譜之今掇其名狀之略志於此<hi>范村菊譜略云</hi>
　<hi>凡黄花十七種曰勝金黄一名大金黄菊以黄為正此品最為豐縟而加輕盈花葉微尖但條梗纖弱難</hi>
　<hi>得團簇作大本須留意扶植乃成曰疊金黄一名明州黄又名小金黄花心極小疊葉穠密狀如笑靨花</hi>
　<hi>有富貴氣開早曰棣棠菊一名金䭔子花纖穠酷似棣棠色深如赤金它花色皆不及盖竒品也窠株不</hi>
　<hi>甚髙金陵最多曰疊羅黄状如小金黄花葉尖瘦如剪羅縠三兩花自作一髙枝出叢上意度瀟灑曰麝</hi>
<pb n="KR2k0013_WYG_030-12b"/>
　<hi>香黄花心豐腴傍短葉密承之格極髙勝亦有白者大略似白佛頂而勝之逺甚吳中比年始有曰千葉</hi>
　<hi>小金錢略似明州黄花葉中外疊疊整齊心甚大曰太真黄花如小金錢加鮮明曰單葉小金錢花心尤</hi>
　<hi>大開最早重陽前巳爛熳垂絲菊花蘂深黄莖極柔細隨風動摇如垂絲海棠曰鴛鴦菊花常相偶葉深</hi>
　<hi>碧曰金鈴菊一名荔枝菊舉體千葉細瓣簇成小毬如小荔枝枝條長茂可以攬結江東人喜種之有結</hi>
　<hi>為浮圗樓閣髙丈餘者曰毬子菊如金鈴而差小二種相去不遠其大小名字出于栽培肥瘠之外曰小</hi>
　<hi>金鈴菊花如金鈴而極小無大本夏中開曰藤菊花密條柔以長如藤蔓可編作屏障亦名棚菊種之坡</hi>
　<hi>上則垂下裊裊數尺如纓絡尤宜池潭之瀕曰十様菊一本開花形模各異或多葉或單葉或大或小或</hi>
　<hi>如金鈴往往有六七色以成數色名之曰十様錦衢嚴百花黄杭之屬邑有白者曰甘菊一名家菊人家</hi>
<pb n="KR2k0013_WYG_030-13a"/>
　<hi>種以供蔬茹凡菊葉皆深緑而厚味極苦或有毛惟此葉淡緑葉瑩味微甘咀嚼香味俱勝擷以作羮及</hi>
　<hi>汎茶極有風致天隨子所賦即此種花差勝野菊野菊旅生田野及水濱花單葉極瑣細曰五月菊花心</hi>
　<hi>極大每一鬚皆中空攢成一匾毬子細白單葉繞承之每枝只一花徑二寸葉似同蒿夏中開近年院體</hi>
　<hi>畫草蟲喜以此菊寫生曰金杯玉盤中心黄四傍淺白大葉三數層花頭徑三寸菊之大者不過此本出</hi>
　<hi>江東比年稍移栽呉下此與五月菊二品以其花徑寸特大故列之于前曰喜容千葉花初開微黄花心</hi>
　<hi>極小花中色深外微暈淡欣然丰艷有喜色甚稱其名久則變白尤耐封植可以引長七八尺至一丈亦</hi>
　<hi>可攬結白花中髙品也曰御衣黄千葉花初開深鵝黄大略似喜容而差疎瘦久亦變白曰萬鈴菊中心</hi>
　<hi>淡黄䭔子傍白花葉繞之花端極尖香尤清曰蓮花菊如小白蓮花多葉而無心花頭疎極蕭散清絶一</hi>
<pb n="KR2k0013_WYG_030-13b"/>
　<hi>枝只一葩葉亦緑甚曰芙蓉菊開就者如小木芙蓉尤穠盛者如樓子芍藥但難培植多不結繁曰末利</hi>
　<hi>菊花葉繁縟全似末利綠葉亦似之長大而圎淨曰木香菊多葉略似御衣黄初開淺鵝黄久則淡白花</hi>
　<hi>葉尖薄盛開則微巻芳氣最烈一名腦子菊曰酴醿菊細葉稠疊全似酴醿比末利差小而圎曰艾葉菊</hi>
　<hi>心小葉單綠葉尖長似蓬艾曰白麝香似麝香黄花差小亦豐腴韻勝曰白荔枝與金鈴同但花白耳曰</hi>
　<hi>銀杏菊淡白時有微紅花葉尖緑葉全似銀杏葉曰波斯菊花頭極大一枝只一葩喜倒垂下久則微捲</hi>
　<hi>如髪之鬈曰佛頂菊亦名佛頭菊中黄心極大四傍白花一層繞之初秋先開白色漸變微紅曰桃花菊</hi>
　<hi>多葉至四五重粉紅色濃淡在桃杏紅梅之間未霜即開最為妍麗中秋後便可賞以其質如白之受采</hi>
　<hi>故附白花曰燕脂菊類桃花菊深紅淺紫比燕脂色尤重比年始有之此品既出桃花菊遂無色盖竒品</hi>
<pb n="KR2k0013_WYG_030-14a"/>
　<hi>也姑附白花之後曰紫菊一名孩兒菊花如紫茸叢茁細碎微有菊香或云即澤蘭也以其與菊同時又</hi>
　<hi>常及重九故附於菊</hi>
萱草一名紫萱又名忘憂草吳中書生呼為療結花<hi>王子</hi>
　<hi>年拾遺記</hi>
麝香萱吳中有之述異記謂香似紅藍而甚芳今吳下<lb/>
　所植其花淡黄比常萱差瘦弱香全類末利為可貴<lb/>
　也<lb/>
錦帶花又名海仙盖王元之名也此花雖處處皆有吳<lb/>
<pb n="KR2k0013_WYG_030-14b"/>
　中者特香略如瑞香山礬輩圃中夹路多植之<hi>梅摰海仙</hi>
　<hi>花泥根捧入故吳宫暖力迎隨帶漸紅風    栽近木蘭殊有意留連文酒繫春</hi>
　<lb/>
石竹花草花也狀如金錢陸龜䝉石竹花詠所謂金錢<lb/>
　買春風者<hi>陸龜䝉曽看南朝畫國娃古羅衣上碎眀霞而今莫共金錢鬬買却春風是此花</hi>
鼓子花野花也皮日休虎丘詩云<hi>鼓子花明白石岸</hi>
金竹不甚大色如金今多不見蔣堂嘗有詩<hi>百鎰先寒一徑深濳</hi>
　<hi>疑造化鑄成林貪夫或有凭欄者不見修篁但見金</hi>
<pb n="KR2k0013_WYG_030-15a"/>
哺雞竹葉大多濃隂雖圍徑難得極大者而至易種其<lb/>
　筍蔓延滿地若雞之生子衆多故名哺雞吳人謂雞<lb/>
　鶩伏卵為哺<lb/>
桃枝竹皮日休虎丘汎舟云<hi>桃枝竹覆翠嵐溪</hi>
白芷一名葯世𫝊吳白芷以吳中所出者為貴<hi>陸龜䝉採葯賦</hi>
　<hi>葯白芷也香草美人得以比之君子定情屬思聊為賦云日正融冷春歸飾荒覩一時之流恨撫萬古之</hi>
　<hi>遺香問人則不屈不宋説地則非瀟非湘搴其榮煙攜而動色擢其體雪挺而騰光諷畔牢愁子雲於焉</hi>
　<hi>華皓吟哀時命曼倩由是摧蔵惰思矜年慵情畏晚胡繩繫晷以難駐掲車載春而不返陋君折楊栁須</hi>
<pb n="KR2k0013_WYG_030-15b"/>
　<hi>為送行陋君採芙蓉仍勞贈逺豈知隂晴互出雅艷相迎隈囘鳯喜怨盼鴻驚侍笑者青琴作號顧謂者</hi>
　<hi>碧玉為名偷襞積競縈盈目斜柯而水怯鬢疊葉而雲爭蘭在口以時聞嬌如連瑣蕙牽心而不定飄若</hi>
　<hi>懸旌契叩難申融怡暗許石能潛遁以求偶山亦浮来而命侣誓不為巖阿竹冉冉孤生誓不為澗底松</hi>
　<hi>亭亭獨處於是欺皓本掩縮蕤房紅者自破蔕縹者誰披望懐沙之浦詠遺襟之詞煙分而麝墨猶溼綺</hi>
　<hi>㫁而龍刀合知只言長信長門年年可恨未必傾城傾國箇箇生悲臨階躑躅以虚徐當户薔薇兮約弱</hi>
　<hi>蜂咋葉而先盡鶯踶枝而易落未若北堂公子樹芳草忘憂南國佳人佩生香辟惡露茁烟冶風條翠謔</hi>
　<hi>不知海傍之期逺不信人間之命薄休為上計掾空尋寳釵聊作侍中郎且乗金絡别有廬江小吏蜀郡</hi>
　<hi>長卿或支離而築恨或調笑以衷情不同乎稟簪裾而霧悄秉禮義以霜眀鄭交甫則江邊珮解萼緑華</hi>
<pb n="KR2k0013_WYG_030-16a"/>
　<hi>則席上詩成彼怡神而致問皆護節而含貞悚懼趨前雖陳辭而往愬遷延却立終抱恨而難平淚滴堪</hi>
　<hi>穿腸囘好繫蟲織怨以成段酒蠲愁而判劑江僕射之孤燈向壁不少凄迷張記室之少婦當壚應還細</hi>
　<hi>麗景方駘蕩思已低摧酒疲於子建為使花困于靈均作媒何庶物之相負痛妍華而未迴莫與心傷瑶</hi>
　<hi>圃從驚鵜鴂緬邈如防膽怯空屏宜畫魁堆歡而剰欲追尋徒嗟    杯形連理而終在扇様合    可</hi>
　<hi>學若遇劉公伯雅夢亦沈沈如逢王母少兒書還數數</hi>
㮋李花小碎花也繁縟可愛陸龜䝉有㮋李花賦云一<lb/>
　枝上能萬其膚萼一萼中自叅其丹白狀其實也<lb/>
薔薇花有紅白雜色陸龜䝉詩所謂倚墻當户一端晴<lb/>
<pb n="KR2k0013_WYG_030-16b"/>
　綺者紅薔薇也皮日休汎舟詩所謂淺深還看白薔<lb/>
　薇者則是野薔薇耳水邉富有之紅花又有金沙寳<lb/>
　相刺紅紫玫瑰五色薔薇等白花又有金櫻子佛見<lb/>
　笑等皆薔薇類也又有黄薔薇一種格韻尤髙<lb/>
蓴味香滑尤宜芼魚羮晉陸機入洛見王濟濟指羊酪<lb/>
　謂機曰吳中何以敵此機云千里蓴羮未下鹽䜴時<lb/>
　人以為名對<hi>晉書</hi>
菘菜唐人有云濶葉吳菘巨根蜀蒻<lb/>
<pb n="KR2k0013_WYG_030-17a"/>
五色瓜吳威王時會稽生五色瓜梁時吳中亦有五色<lb/>
　瓜歳充賦<hi>述異記</hi>
藕唐蘇州進藕最上者名傷荷藕傷荷之名或云葉甘<lb/>
　為蟲所傷傷其葉則長其根也<hi>國史補趙嘏秋日吳中觀貢藕野艇㡬西</hi>
　<hi>東清泠映碧空褰衣来水上捧玉出泥中葉亂田田緑蓮餘片片紅激波纔入選就日已生風御潔玲瓏</hi>
　<hi>饍人懐拔擢功梯山謾多品不與世流同</hi>
芰即菱也今人但言菱諸家草木書亦不分别唯武陵<lb/>
　記云四角三角曰芰兩角曰菱今蘇州折腰菱多兩<lb/>
<pb n="KR2k0013_WYG_030-17b"/>
　角<hi>酉陽雜爼</hi>折腰菱唐甚貴之今名腰菱有野菱家菱二<lb/>
　種近世復出餛飩菱最甘香腰菱廢矣<lb/>
　<lb/>
　<lb/>
　<lb/>
　<lb/>
　<lb/>
　吳郡志巻三十<lb/>
</p>
<p>
</p>
  </div>
<div>
                <head>吳郡志巻三十一</head>
    <p>
<pb n="KR2k0013_WYG_031-1a"/>
欽定四庫全書<lb/>
　吳郡志巻三十一　　　　宋　范成大　撰<lb/>
　　宫觀<lb/>
在城仙佛之宇皆中興重建或謂天慶觀門廊三清殿<lb/>
　能仁報恩大殿比舊加壯云<lb/>
天慶觀在長洲縣西南即唐開元觀也兵火前棟宇最<lb/>
　為宏麗紹興十六年郡守王㬇重作兩廊書靈寳度<lb/>
　人經變相召畫史工山林人物樓櫓花木各專一技<lb/>
<pb n="KR2k0013_WYG_031-1b"/>
　者分任其事極其工緻淳熙六年聖祖殿火提刑趙<lb/>
　伯驌攝郡重建三清殿淳熙三年郡守陳峴建初道<lb/>
　士募緣御前亦有所賜始克成就八年至尊夀皇聖<lb/>
　帝賜御書金闕寥陽寳殿六字為殿額<hi>伯驌跋語上既詔新平江</hi>
　<hi>府天慶觀三清殿廼親御翰墨書金闕寥陽寳殿六大字以揭之雲藻昭囘龍鳳翔翥萬目聳瞻威顔咫</hi>
　<hi>尺猗歟盛哉臣觀唐文皇書畫居鍾王表凡形篇詠賜臣工載在汗簡侈為美譚然於明道闡教為生民</hi>
　<hi>福者未始有聞恭惟皇帝陛下天縱多能游藝八法夐出神所奚唐足云矧方玩意昭曠儲神穆清觀道</hi>
　<hi>妙於化原躋斯民於夀域固非下民所能測窺其萬分苐自今仰觀勾吳之墟奎壁垂光王氣所鍾奔走</hi>
<pb n="KR2k0013_WYG_031-2a"/>
　<hi>百神撝訶護持罔敢或後當與天無極云郡守趙伯驌恭題</hi>郡人龔頤正作上梁<lb/>
　文以進夀皇嘉焉<hi>在昔吳都于今漢輔誕惟仙聖之宅有嚴壯麗之區與日月以蔽虧</hi>
　<hi>式表中天之華闕帥雲霓而来御蔚為上帝之髙居慶基岳峙以當陽琳宇星羅而拱極南端洞達正殿</hi>
　<hi>穹崇維時三境之常尊駢集九光之法駕螭蟠萬礎遺址故存翬飛百楹羣目未覩方重熙累洽之運正</hi>
　<hi>逺至邇安之時曽是殊庭莫還舊觀其何以佇飇游於肸蠁甄靈貺於幅員皇上睠言不吝有司之費夀</hi>
　<hi>宫申祝亶儲二聖之休守臣承睿志以致䖍上士不崇朝而樂施至人示化髙道勤心占營室於瑶光萃</hi>
　<hi>梓材於荆楚莫不霞舒引墨雷動揮斤是度而是宜不震而不竦瓊檐繡栱倐若化城金戺玉階殆非人</hi>
　<hi>境佇結綺粲朝暾之采想觚稜宿非煙之祥仰規太紫之圎方俯盡鬼神之情狀下鏘鳴之玉珥知足稱</hi>
<pb n="KR2k0013_WYG_031-2b"/>
　<hi>於降臨睨帖妥之瑶壇庶永蕃於祠奉考其經始曽不淹辰斯舉應龍之修梁可後巨鼇之竊抃敢伸善</hi>
　<hi>頌以佐歡謡抛梁東滄海微茫一望中暘谷扶桑朝玉殿郁然和氣御靈風抛梁西震澤重湖玉浪低風</hi>
　<hi>雨調和時節好不煩香火詠朝隮抛梁南咫尺神都漢輔三丙位有星長燦爛兩宫天壽與之參抛梁北</hi>
　<hi>金榜雲房新表出一念通神本聖功八荒有道開皇極抛梁上風馬雲車来有象上元八景是天宫萬歳</hi>
　<hi>千秋輸景貺抛梁下日夕曽壇隆報謝昭垂乾象報豐年開闡坤珍資道化伏願上梁之後慈聞康夀宸</hi>
　<hi>扆尊隆徳教並恢於彤管仁恩長楙於青宫國棟無撓王臣盡忠邊圉永消於兵革民編益劭於耕農千</hi>
　<hi>里絶札瘥之盩四民均亭毒之工協氣旁薄而扶輿下九鳯五龍於平世髙靈偃蹇而姣服肅千乗萬騎</hi>
　<hi>於浮空来佑太平之極治普臻希靜之真風皮日休傷開元顧道士協晨宫上啓金扉詔使先生坐蛻歸</hi>
<pb n="KR2k0013_WYG_031-3a"/>
　<hi>鶴有一聲應是哭丹無餘粒恐潛飛煙凄玉笥封雲篆月慘琪花葬羽衣腸斷雷平舊游處五芝無影草</hi>
　<hi>微微</hi>觀中有金寳牌真宗所賜永鎮於地者兵火獨全<lb/>
　六朝舊物也殿後通神庵淳熙八年左街道籙李若<lb/>
　濟奉命建庵額三字亦御書先是有何道人者自紹<lb/>
　興初往来提舉司或觀前真武堂草積中披髪顛狂<lb/>
　以蓑衣蔽形故號蓑衣道人寒暑不避不與人親或<lb/>
　云時有一語中人災福兩朝間遣使降香問其安否<lb/>
　然庵則未始遷也<lb/>
<pb n="KR2k0013_WYG_031-3b"/>
澄虚觀在永定寺西<lb/>
崇真宫在能仁寺西宣和中為神霄宫燬於兵門有青<lb/>
　石橋扶欄雕刻之工細如絲髪為吳中橋欄之最<lb/>
修和觀在盤門外五里舊太和宫政和中改賜今名紹<lb/>
　興間道士朱至仁復建<hi>王禹偁撰新修太和宫記夫大道無名强其名而彰用至</hi>
　<hi>敬無類聚其類而誘人得之者同出而異名失之者賤彼而貴我自昔皇網既紊世教多門雖分之而有</hi>
　<hi>三亦統之而為一盖應機以設殊塗而歸者矣矧夫伯陽之道宣父所師尚清淨以化民體希夷而應物</hi>
　<hi>用之理國則絶聖棄智追軒昊之淳風以之修身則抱樸含章異巢由之素隱無欲觀妙有感則通邈乎</hi>
<pb n="KR2k0013_WYG_031-4a"/>
　<hi>逺哉不可得而言矣蘇州太和宫者唐畢諴之别業也誠之子師顔及其子宗逸避巢寇之亂徙而家焉</hi>
　<hi>先是道士戴省甄者長洲人也㓜䘮其父隨母歸於畢氏宗逸無子戴實嗣焉與兄子𤣥棄俗入道淮南</hi>
　<hi>王之有國也五世其昌三教具舉顧毘陵之勍敵建吳門之巨屏利用禦寇匪親不居節度使錢公文奉</hi>
　<hi>茅土是分緇黄尤盛乃以子𤣥主開元觀省甄處洞𤣥宫尋屬兄也云亡委兹棣萼母兮不造傷彼棘心</hi>
　<hi>且念出破琴之家繼卧甕之後林烏返哺以無及桑蟲受食而有懐思舍田園肇興寳宇爰以已己歳申</hi>
　<hi>牒而請命焉則神徳啓運之九年開寳紀號之二祀也錢氏賜額曰太和乃與弟子吳𤣥芝主而建焉于</hi>
　<hi>是翦蓁蕪以樹垣墉浚汙潦而開池沼伐彼良木鳩于梓人繫日以僝功隨方以募衆亦既無怠斯焉告</hi>
　<hi>成倬彼仙鄉忽如神化則有上清之殿事天尊也北極之堂列仙官也星壇三級侈祠祀也霜鐘萬鈞警</hi>
<pb n="KR2k0013_WYG_031-4b"/>
　<hi>昬旭也繪事盡妙睟容有儀芝盖雲軿婉若瑶池之會氷膚雪態依然姑射之人其或民罹札瘥歳有水</hi>
　<hi>旱則必禱三官而禳謝修七齋之威儀霜清步虚露冷真籙章醮具矣福佑隨之實天神之攸憑生民之</hi>
　<hi>所怙也爾乃就水以治檻因髙而創亭竒花移茂苑之春怪石減洞庭之翠夏筍錦折秋荷盖圓纎埃不</hi>
　<hi>生衆卉是茂漁人誤入應謂桃源海客遐瞻更迷蓬島姑蘇勝槩此實盡之暨聖上承乾許王入覲隨圖</hi>
　<hi>籍而效貢已在提封攷碑篆以無文曷虞陵谷禹偁字人多暇訪道于兹爰述斯文用垂来裔振絃歌而</hi>
　<hi>化俗尚愧子游乗風雲而上天焉知老氏謹為銘曰蘇臺南阯震澤東涘其誰居之畢公之里其誰嗣之</hi>
　<hi>戴氏之子棄兹浮世依彼𤣥門乃興宫宇肇自田園厥功既輯其教彌尊它山未勒祕宇空存敢書事迹</hi>
　<hi>貽于後昆春晚游太和宫詩數里新萍夹岸莎春来乗興宿煙蘿隨風蝴蝶顛狂甚當路花枝採折多綘</hi>
<pb n="KR2k0013_WYG_031-5a"/>
　<hi>節參差抽苦笋翠鈿狼籍撒圎荷湖山滿眼不休去空羨漁翁雨一蓑</hi>
靈祐觀在洞庭山林屋洞傍舊名神景宫唐乾符二年<lb/>
　建内有林屋洞洞中景物具祥符圗經本朝天禧五<lb/>
　年詔郡守康孝基重造<hi>皮日休曉次神景宫夜半幽夢中扁舟似鳬躍曉来到何</hi>
　<hi>許俄倚包山脚三百六十丈攅空利如削遐瞻但徙倚欲上先矍鑠濃露濕莎裳淺泉漸草屩行行未一</hi>
　<hi>里節境轉寂寞靜逕侵泬寥仙扉傍巖㟧松聲正凊絶海日方照灼歘臨幽墟天萬想皆擺落壇靈有芝</hi>
　<hi>菌殿聖無鳥雀瓊幃自迴旋錦旌空燦錯鼎氣為龍虎香煙混丹雘凝看出嶺雲默聼語時鶴緑書不可</hi>
　<hi>注雲笈應無鑰晴来鳥思佳崦裏花光弱天籟如擊琴泉聲似摐鐸清齋洞前院敢負𤣥科約空中悉羽</hi>
<pb n="KR2k0013_WYG_031-5b"/>
　<hi>章池上皆靈藥金醴可酣暢玉䜴堪咀嚼存心服鷰胎叩齒讀龍蹻福地七十二兹焉堪永託在獸乏虎</hi>
　<hi>貙於蟲不毒蠚嘗聞擇骨録仙誌非可作緑腸既朱髓青肝復紫絡伊余乏此相天與形貌惡每嗟原憲</hi>
　<hi>瘇常苦齊侯瘧終然合委頓剛亦慕寥廓三茅亦常往竟與珪組薄欲問包山神来賖少巖壑陸龜䝉曉</hi>
　<hi>帆逗碕岸髙步入神景灑灑襟袖清如臨蘂珠屏雖然羣動息此地常寂靜翠澗有寒鏘碧花無定影憑</hi>
　<hi>軒羽人傲夹户天獸猛稽首朝元君褰衣就虚省砑空雪牙利潄水石齒冷香母未垂嬰芝田不論頃遥</hi>
　<hi>通河漢口近撫松桂頂飯薦七白蔬杯釃九光杏人間附塵躅固陋真鉗頸肯信抃鼇傾猶疑夏蟲永𤣥</hi>
　<hi>津蕩瓊壟紫汞啼金鼎盡出冰霜書期君一披省皮日休三宿神景宫古觀岑且寂幽人情自怡一来包</hi>
　<hi>山下三宿湖之湄況此深夏夕不逢清月姿玉泉浣衣後金殿添香時客省髙且敞客牀蟠復竒石枕冷</hi>
<pb n="KR2k0013_WYG_031-6a"/>
　<hi>入腦笋席寒侵肌氣清寐不著起坐臨堦墀松隂忽微照獨見螢火芝素鶴警微露白蓮明暗池窻<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>帶</hi>
　<hi>乳蘚壁縫含雲㽔聞磬走魍魎見燭奔羇雌沆瀣欲滴瀝芭蕉未離披五更山蟬響醒發如吹箎杉風忽</hi>
　<hi>然起飄破步虚詞道客中異様上清朝禮儀明發作此事豈復甘趨馳陸龜䝉靈蹤未徧尋不覺谿色暝</hi>
　<hi>迴頭問棲所稍下杉蘿逕巖居更幽絶澗户相隠映過此即神宫虚堂惬雲性四軒盡疎達一榻何清零</hi>
　<hi>髣髴聞玉笙敲鏗動涼磬風凝古松粒靈壓修荷柄萬籟既無聲澄明但心聽希微辨真語若授虚皇命</hi>
　<hi>尺宅按来平華池漱餘淨頻窺宿羽麗三吸晨霞盛豈獨冷衣襟便堪遺造請徒探物外趣未脱塵中病</hi>
　<hi>舉手謝靈峯徜徉事歸艇</hi>
上真宫在洞庭山上舊上真觀梁大同四年置<hi>元豐中陳于撰</hi>
<pb n="KR2k0013_WYG_031-6b"/>
　<hi>上真宫記云蘇州之南四十里有湖曰太湖即古震澤也又西二十里有山曰洞庭即古包山也山蹲太</hi>
　<hi>湖心而形勢嶻嶭氣象聳秀非人世所宜奄據而傳者皆以為神明多宫乎此盖山之中有林屋幽墟之</hi>
　<hi>天即洞天之第九也又有毛仙公之壇即福地之四十三也又山之西縹緲峯之南北際湖之陽即梁隠</hi>
　<hi>士葉順昌之宅也大同四年隠士捐宅以資道而奏可其為宫即今之夀聖上真宫也山與塵土隔而宫</hi>
　<hi>又當山屏環合之交人亦信其為神仙之别隠也崇岡伏嶺雲煙之所封而不散䆳巖麗谷泉瀑之所漱</hi>
　<hi>而不枯舒焉而明莫知其為畫慘焉而晦莫辨其為夜盖山間之朝昏也芳林茂草虎狼之所留而霜雪</hi>
　<hi>不能凋岫花野實禽狖之所賸而人力不能攘金石之潤不以暑而燋松桂之責不以寒而改盖山間之</hi>
　<hi>四時也累朝昏以為月而不眩其速積四時以為歳而不見其久幽人已往而遯者誰肥荒區相仍而来</hi>
<pb n="KR2k0013_WYG_031-7a"/>
　<hi>者誰繼此其年厯愈滋而遺緒易替也天聖八年州愴其如此乃於天慶觀選道士葉紹先以主之山林</hi>
　<hi>之居其朋以木石其游以鹿豕而間焉不蹊則虆蔓荒我室荆棘蕪我路矣況緜久哉紹先至即誅穢以</hi>
　<hi>治廬非特肅神位而已又以晏内處也封土以崇墉非特限坌莽而已又以威外侮也宫室既閟神明既</hi>
　<hi>容山蔬圃茹足以食終日道術禮醮足以化衆人訖至和改元紹先亡今朱超政代之即其嗣也超政又</hi>
　<hi>能謹勵其守而光眀其𫝊以齋戒攝心之逸不以夷險動也以鍼藥救人之急不以貧富辭也舉包山之</hi>
　<hi>民無逺近無少大皆名其為先生也盖昔之所已廢至二人而興昔之所不足至二人而備使數百年之</hi>
　<hi>蹤粲然復在者豈非人之難能歟余因為之説曰冲虚以生白體靜以生明而杳焉其太無者道之真也</hi>
　<hi>以心君神以神王氣而休焉其無情者道之用也與物非搆而仁之以其不忍與我非嬰而應之以其無</hi>
<pb n="KR2k0013_WYG_031-7b"/>
　<hi>對由是而精之則神也由是而神之則仙也術𫝊於祕不𫝊於露用欲其晦不欲其彰全真於太陽所以</hi>
　<hi>不輕其昇天養形於太隂所以不疑其夜解盖徳之隂以與天地合即將以相天地而焉為天地所相行</hi>
　<hi>之密以與鬼神通即將以役鬼神而焉為鬼神所役出入其獨俯仰不齊此古之所謂至人而寂寥千百</hi>
　<hi>年間無一人也使吾道之不明于天下者為智者不知乎此而愚者不能用也使吾道之不行於天下者</hi>
　<hi>為信者不篤乎此而欺者好行詐也今之名山有如洞庭者固多矣其能奮振吾道以興壊濟物有如二</hi>
　<hi>人者亦可謂難見也余所以樂為記其大畧而又為之説如此文林郎守常熟縣尉陳于撰皮日休逕盤</hi>
　<hi>在山肋繚繞窮雲端擿菌杖頭紫縁崖屐齒刓半日到上真洞宫知造難雙户啓真景齋心方可觀天鈞</hi>
　<hi>鳴響亮天禄行蹣跚琪樹夹一逕萬條青琅玕兩松峙庭際怪狀吁可嘆大螾騰共結修蛇飛相盤皮膚</hi>
<pb n="KR2k0013_WYG_031-8a"/>
　<hi>坼甲胄枝節擒貙犴罅處似天裂朽中如井眢襹□風聲㾌跁跒地力痑  根上露鉗釱空中狂波瀾合</hi>
　<hi>時若蒼莽濶處如轘轅儼對無霸陣靜問嚴陵灘靈飛一以護山都焉敢干兩廊潔寂厯中殿髙巑岏靜</hi>
　<hi>架九色節閑懸十絶幡微風時一吹百寳清闌珊昔有葉道士位當昇靈官欲箋紫微志唯食虹景丹既</hi>
　<hi>逐隱龍去道風由此殘猶聞絳目草往往生空壇羽客兩三人石上譚泥丸謂我或龍冑粲然與之懽衣</hi>
　<hi>巾紫華冷食次白芝寒自覺有真氣恐隨風力摶明朝若更住必擬隳儒冠陸龜䝉嘗聞昇三清真有上</hi>
　<hi>中下官居乗佩服一一自相亞霄裾或霞粲侍女忽玉姹坐進金碧腴去馳飇歘駕今来上真觀怳若心</hi>
　<hi>靈訝祗恐暫神遊又疑新羽化風餘撼朱草雲破生瑶榭望極覺波平行虛信烟藉閑開飛龜帙靜倚宿</hi>
　<hi>鳯架俗狀既能遺塵冠聊以卸人間方大火此境無朱夏松盖䕃日車泉紳垂天罅窮幽不知倦復息芝</hi>
<pb n="KR2k0013_WYG_031-8b"/>
　<hi>園舍鏘佩引涼姿焚香禮遥夜無情走聲利有志依閑暇何處好迎僧希將石樓借</hi>
希夷觀在靈巖山下<hi>紹興十三年四月太傅横海武寧安化軍節度使充醴泉觀使咸安</hi>
　<hi>郡王韓世忠用私錢於平江府靈巖山下修盖道觀計屋五十餘間乞以希夷為額詔特從之</hi>
　　府郭寺<lb/>
能仁禪寺在長洲縣西北二里即梁重𤣥寺入國朝為<lb/>
　承天寺庭列怪石俗𫝊錢王立前有二土山中有銅<lb/>
　無量夀佛像髙丈餘宣和中禁寺觀橋梁名字以天<lb/>
　聖皇王等為名改今額<hi>韋應物登重𤣥寺閣時暇陟雲搆晨霄澄景光始見吳都</hi>
<pb n="KR2k0013_WYG_031-9a"/>
　<hi>大十里鬱蒼蒼山川表明麗湖海吞大荒合沓臻水陸駢闐會四方俗繁節又喧雨順物亦康禽魚各翔</hi>
　<hi>泳草木遍芬芳於兹省甿俗一用勸農桑誠知虎符忝但恨歸路長孫覿能仁寺重鑄鐘銘太平興國之</hi>
　<hi>初平江節度使孫承祐鑄大銅鐘於能仁寺為樓三層居之後百五十年當建炎庚戌盜入平江能仁大</hi>
　<hi>火一夕燼又四年紹興癸丑寺僧行和者募衆力更鑄鐘成為銅萬三千斤晉陵孫覿為之銘曰法音無</hi>
　<hi>礙遍滿大千際天軼海無量無邊衆生執迷馳走空聚聽蟻為牛夢舂作鼓矯亂顛倒妄認前塵色聲交</hi>
　<hi>騖不守其真粤有大士修三摩地出大音聲而作佛事燧木革金以燔以鎔鑄此東序千石之鐘蛇以目</hi>
　<hi>聞豬以足聽水鳥風林更相和應除聾破瞶一擊而通八方上下地獄天宫一切滿中十類四相凡厥聲</hi>
　<hi>聞俱證無上</hi>
<pb n="KR2k0013_WYG_031-9b"/>
永定寺在吳縣西南前梁所置<hi>韋應物遊永定寺北池僧舍密竹行巳逺子規</hi>
　<hi>啼更深綠池芳草氣閑齋春樹隂晴蝶飄蘭徑游蜂遶花心不遇君攜手誰復此幽尋寓居精舍政拙忻</hi>
　<hi>罷守閑居初理生家貧何由往夢想在京城野寺霜露月農興羇旅情聊租二頃田方課子弟耕眼暗文</hi>
　<hi>字廢身閑道心清即與人羣逺豈謂是非嬰永定寺喜辟疆夜至子有新歳慶獨此苦寒歸夜叩竹林寺</hi>
　<hi>山行雪滿衣深爐正燃火空齋共掩扉還將一樽對無言百事違</hi>
朱眀尼寺在吳縣西北東晉時邑人朱眀捨宅為寺舊<lb/>
　𫝊朱眀富而孝友其弟聽婦言壊宅欲避兄離居眀<lb/>
　以金榖盡與弟唯留空室一夕大風雨悉飄財寳還<lb/>
<pb n="KR2k0013_WYG_031-10a"/>
　眀宅弟與其婦愧而自縊眀乃捨宅為寺<hi>楊備朱眀寺不悌爭</hi>
　<hi>分不義財舊居金碧照樓臺何縁半夜狂風雨暗裏却飛錢帛来</hi>
廣化寺在長洲縣西一十步梁乾元三年諸葛氏捨宅<lb/>
　為之名崇吳禪院本朝大中祥符元年改賜今額中<lb/>
　更兵火夷為煨燼都僧正清立以醫藥利施一方所<lb/>
　得貲不以厚其藏而以建大殿塑三世佛大菩薩齋<lb/>
　堂十方佛殿淳熙二年其徒復以餘橐剏經樓龔頤<lb/>
　正為之記其略如此<hi>方子通和廣化寺午日府宴致仕諸公詩使君瀟洒上賓閑金</hi>
<pb n="KR2k0013_WYG_031-10b"/>
　<hi>地無塵晝敞關風靜簫聲来世外日長仙景在人間詩成郢客爭揮翰曲罷吳姬一破顔此節東南無此</hi>
　<hi>㑹髙名千古映湖山</hi>
龍興寺在吳縣西南梁所置紹興間於官倉瓦礫中得<lb/>
　房琯所作寺碑韋夏卿再立者<hi>唐金紫光禄大夫守吏部尚書同中書門</hi>
　<hi>下平章事清河公房琯寺碑序祕書省校書郎綦母潛銘厥初道在人和上皇取象以濟其畧中古淳薄</hi>
　<hi>人散東周出禮以順其動後代澆極人妄西方流化以復其情夫動與理違靜與道遇詩書之義尚乎聰</hi>
　<hi>明其終動以乖乗戒之㫖反乎視聽其終靜以適然則先王之作其未盡歟如来之道其無上歟觀其數</hi>
　<hi>乗方駕愚智各新其業大慈一貫胎化咸遂其情法要颺言佛性可以懸得禪宗隂契菩提可以程至通</hi>
<pb n="KR2k0013_WYG_031-11a"/>
　<hi>天上地下之事達前生後身之理厯劫必遇其勝因累生固成其圎果輪迴拯厄無物不盡非釋迦如来</hi>
　<hi>敦能至於此乎精宫為歸誠之地比丘是覺後之人非明王良臣孰能崇於此乎此宇宙我髙祖創集之</hi>
　<hi>我烈祖潤色之則天皇后中微之孝和皇帝再興之此龍興寺則孝和之天下諸州各建同號所以慶王</hi>
　<hi>業也雖棟宇已立而裝持未嚴開元十七年天火下焚僅獲半存州將皇三從叔無言聖𦙍帝緒禀受自</hi>
　<hi>髙發慮存誠與庶品不類於彼無度外之物在我無累巳之人廣不可尋深難以測政成化博身逸俗康</hi>
　<hi>位居藩牧與天子共理親則叔父與人主同家護社稷深于他臣視龍興别于餘寺興言多感舉意大成</hi>
　<hi>以家率先施錢數萬合境僧尼等道會一體物通十方同力来奉佛塔此州是闔閭故國太伯始封習俗</hi>
　<hi>尚華人云克讓聞義風偃捨財雲集上座戒嚴長江氣雄心朗才傑寺主行䖍外想遺形苦心堅行相與</hi>
<pb n="KR2k0013_WYG_031-11b"/>
　<hi>戮力營衛受仗州主由是發人取材輦貨購匠川流咽塞道路相望體製諮決於公輸瓌巧採竒於衆藝</hi>
　<hi>程式既定百工齊舉素無特起舊有増飾𦙍正殿之四霤蔓長廡之南垂廓開房室増加廏庫髙閣疊起</hi>
　<hi>以下覆三門並建以相挟如少華之承西嶽少室之拱維嵩彩翠虹新欒櫨雲密歘爾已就宛然化成右</hi>
　<hi>驛亭左城堞亘望直視一面齊啓背倚闤闠俯朝盈夕散之人前枕通莊閲朝京通越之士地富聚落之</hi>
　<hi>腹壯為塔廟之首標吳中之巨麗實天下之景福向若衆生無縁則佛不出世象教何由及此乎聖祀非</hi>
　<hi>長則帝不出震龍興何以建寺乎州無賢牧則蒸庶不化財力何以得廣乎百祥畢備成是寳功足可以</hi>
　<hi>光揚前烈孚佑下人也琯浮客一過捨舟投體目駭竒功心賞直節輕諸叙事不甚明暢銘而頌之實在</hi>
　<hi>能者詞曰在昔元命運革唐徳大象有歸神器載復天人用慶𤣥津扇福乃命率土崇之法堂錫名取類</hi>
<pb n="KR2k0013_WYG_031-12a"/>
　<hi>棟宇以光善本物持淨亦神護發地騰熖莫知其故疎綴煙銷迴廊燼去半落層搆斜通平地烈烈皇叔</hi>
　<hi>總我古城象設不覯風埃咸盈崩殘不葺忠孝何并乃廣其施誘人助成英英郡貳亦既同聲粲粲僧士</hi>
　<hi>誰非會情投心霧塞効信泉傾舊制俄滿新規更營龍跳透檻虎翼飛薨與國同劫配天作程假詞紹美</hi>
　<hi>吁其以驚貞元中造寺僧元壹神悟寺主靈俊上座靈琬都維那靈覺經營結搆心願廣成化攝有縁捨</hi>
　<hi>施雲㑹取材斬木驟水奔山騖途數千尅期以就戊寅歳刺史給事中京兆韋公夏卿言念棟宇修復碑</hi>
　<hi>紀起廢爰獲舊文重此刻立時十四年又十月十五日建東海徐知古書前守揚州髙郵縣尉沈寧篆額</hi>
　<hi>楊備詩髙刹長幡敞淨居方袍圓笠照通渠龍興舊額加新榜不見金輪皇帝書</hi>
瑞光禪院在吳縣西南舊普濟院宣政間朱勔建浮屠<lb/>
<pb n="KR2k0013_WYG_031-12b"/>
　十三級靖康焚毁淳熙十三年寺僧重葺稍復舊觀<lb/>
報恩寺在長洲縣西北即吳先主母吳夫人捨宅所建<lb/>
　通𤣥寺基也支硎山亦有報恩寺或云錢氏建移額<lb/>
　於此寺有小院五曰文殊曰法華曰泗州曰水陸曰<lb/>
　普賢有塔十一級兵燼後有行者金大圎募衆復建<lb/>
　僅能九級所費計數十萬緡寺有卧佛北人多呼為<lb/>
　卧佛寺舊又有不染塵觀音像髙數丈今復塑者徒<lb/>
　存其名云<lb/>
<pb n="KR2k0013_WYG_031-13a"/>
妙湛尼寺在提舉常平司之東寺舊有塔兵燼後王岐<lb/>
　公之孫女慈明大師者募衆重建<lb/>
開元寺在吳縣西南即後唐同光錢氏所徙寺也寺有<lb/>
　晉時浮海来二石像及佛鉢兵燼後二像猶存鉢亦<lb/>
　為一僧蔵去得脱今寺中世寳之相𫝊漁人以貯葷<lb/>
　茹缽遂破璺視其璺處色采絢爛非玉非石不可名<lb/>
　狀<hi>梁簡文浮海石像銘盖聞軒后之圗載浮河洛秦王之璧更涌滄溟昭潭之洲乗清源而西泛蓬莱</hi>
　<hi>之岫逐安流而南徙況夫道由慈善應起靈覺是以無方之迹隨機示現無縁之力因物成感晉建興元</hi>
<pb n="KR2k0013_WYG_031-13b"/>
　<hi>年癸酉之歳吳郡婁縣界松江之下號曰滬瀆此處有居人以漁者為業掛此詹綸無甄小魪布斯九罭</hi>
　<hi>常待六鼇遥望海中若二人像朝視沈浮疑諸蜃氣夕復顯晦乍若潛火於是謂為海神即與巫祝同往</hi>
　<hi>祈候七盤圓鼓先奏盛唐之歌百味椒漿屢上東皇之曲遂乃風波駭吐光景晦㝠欲起渡河之悲竊有</hi>
　<hi>覆舟之懼相顧失色於斯而返又有受持黄老好尚神仙職在三洞身帶八景更竭丹款復共奉迎尊像</hi>
　<hi>沈覆没而不見經厯旬日遐邇俱聞吳縣華里朱膺清信士也獨謂大覺大慈將宏化迹乃沐浴清齋要</hi>
　<hi>請同志與東靈寺帛尼及胡伎數十人乗船至滬瀆口頂禮歸依歌唄贊徳于時微風送棹淑景浮波雲</hi>
　<hi>舒盖而未移浪開花而不噴雖舟子招招弗能逺騖而靈相峩峩漸来就浦仰覩神像嶷然雙汎非因鷁</hi>
　<hi>首詎假龍橋豈藉銀連寧須玉軸背各有題一名維衛一名迦葉於是時衆踊躍得未曽有復懼金僊之</hi>
<pb n="KR2k0013_WYG_031-14a"/>
　<hi>姿非凡所徙試就提捧豁爾勝舟指燕宫而西歸望葑門而一息道俗側塞人祇協慶膺家住近通元寺</hi>
　<hi>廼孫權為乳母陳氏之所立也亦一邦之勝地胥山之神塔乃遷像於此寺武夫數百咸不能勝共怪曰</hi>
　<hi>朱膺帛尼二人之力而能捧持不覺為異今人工甚盛確乎不移此必精誠弗能致也乃復竭心同時稽</hi>
　<hi>顙然後廼動至自舟中故知據井夜飛實無以異石不能重有覺憑焉後有外國沙門釋法開来稱彼國</hi>
　<hi>衆聖所記云東方有二石像及阿育王塔若能恭往禮覲滅無量罪免離三塗禮已而去中大通四年歳</hi>
　<hi>在壬子臨沙汝靈侯奉敕更造銅光二枚其一髙九尺其一髙八尺五寸銅邁丹陽恥論劉向之術區選</hi>
　<hi>攻金無俟嵇康之鍜既鐫既鎪是磨是銑曄如光定湛似日輪亦當逺照三千普瞻色像遥覩十方俱聞</hi>
　<hi>説法豈止惜命小鳥欣入影中重罪衆生還逢愛日而已哉吳郡僧正慧法師深修五定淨持七支於三</hi>
<pb n="KR2k0013_WYG_031-14b"/>
　<hi>寳中盡力宏䕶立摩尼之勝殿製飛行之寳塔至於莊嚴妙色實有厥勞昔魯聖云亡尚追儀於有若楚</hi>
　<hi>臣殞世亦託似於優旃放勲之后更圗長樂之畫文命之君不絶稽命之禩或𫝊諸往牘或布在前言或</hi>
　<hi>贊述盈耳或夀宫虚置況逺追應身近現靈迹不銘不勒何以稱楊乃為銘曰巍巍天像堂堂最勝慧日</hi>
　<hi>獨圜無生永證愍此魚鈎傷兹螺孕乍動慈舟時延寳乗留住待縁獨有𫝊應𫝊應伊何寳兹靈像履水</hi>
　<hi>晨游淩濤夜上七衆有憑九垓知仰照此真容開斯俗網千輪足起萬字胷書身横五分衣刻三銖嗟爾</hi>
　<hi>末俗心王所驅顙浮水沬命役馳駒宜宏希嚮必盡勤劬覩相塵滅聞聲惑袪湛然神跡長處全吳皮日</hi>
　<hi>休開元寺佛鉢詩并序按釋法顯𫝊云佛鉢本在毘舍離今在乾陀衛竟若千百年當復至西月支國若</hi>
　<hi>千百年至于闐國若千百年當至屈茨國若千百年當復来漢地晉建興二年二聖像浮海而至滬瀆僧</hi>
<pb n="KR2k0013_WYG_031-15a"/>
　<hi>尼輩取之以歸今存于開元寺後建興八年漁者於滬瀆沙汭上獲之以為臼類乃葷而用焉俄有佛像</hi>
　<hi>見于外漁者始以為異意滬瀆二聖之遺祥也乃以鉢供之迄今尚存余遂觀而為之詠因寄天隨于帝</hi>
　<hi>青石作緑氷姿散後提羅花下洗来曽得金人手自持拘律樹邊齋                時乳糜味斷中</hi>
　<hi>天覺麥麨香消大劫知從此共君親頂戴斜風應不等閑吹陸龜䝉空王初受逞神功四鉢須臾現一重</hi>
　<hi>好照金毛持次想添香積飯覆時應帯步羅鐘光寒        鹿響靜堪降白耳龍從此寳函香裏見不</hi>
　<hi>煩西去詣靈峯韋應物遊開元寺夏衣始輕體遊步愛僧居果園新雨後香臺照日初緑隂生晝靜</hi>
　<hi>孤花表春餘符竹方為累形跡一来疎李紳開元寺序此寺多太湖石有峯巒竒狀者頃年多遊寓於此</hi>
　<hi>及太和七年往来皆不復到寺中石太半亦無也詩云十層花宇真毫相數仞峯巒閟月扉攢立寳山中</hi>
<pb n="KR2k0013_WYG_031-15b"/>
　<hi>色界散周香海小輪圍坐隅咫尺窺巖壑窻外髙低辨翠微難保爾形終不轉莫令偷拂六銖衣皮日休</hi>
　<hi>早景即事客省蕭條柿葉紅樓臺如畫倚霜空銅池數滴桂上雨金鐸一聲松杪風鶴靜時來珠像側鴿</hi>
　<hi>馴多在寳幡中如何塵外虚為契不得支公此㑹同陸龜䝉日上罘罳疊影紅一聲清梵萬縁空䙰褷滿</hi>
　<hi>地貝多雪料峭入樓于闐風水榭初抽寥泬思竹窻猶掛夢魂中靈香散盡禪家接誰共殷源小品同</hi>
　<hi>園鑠開聲駭鹿羣滿林鮮籜水犀文皮日休開笋園                            森森競泫林梢</hi>
　<hi>雨<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                        <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>爭穿石上雲並出亦如鵞管合各生還似犬牙分折煙束露如相遺何𦙍明朝不茹葷陸龜䝉春</hi>
　<hi>龍爭地養檀欒況是雙林雨後看迸出似豪當垤㙞孤生如恨倚闌干凌虚勢欲齊金刹折贈光宜照玉</hi>
　<hi>盤更待錦包零落後粉環髙下挶烟寒皮日休陸龜䝉避暑聨句煩暑雖難避僧家自有期泉甘於馬乳</hi>
<pb n="KR2k0013_WYG_031-16a"/>
　<hi>苔滑似龍漦麾任誕襟全散臨幽榻旋移松行將雅拜篁陣欲交    望塔青<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>識登樓白鴿知石經森</hi>
　<hi>欲動珠像儼將怡筒簟臨杉穂紗巾透雨絲靜譚蟬噪少凉步鶴隨遲  烟重迴蕉扇風輕拂桂帷對碑</hi>
　<hi>吳地説開巻梵天詞積水魚梁壊殘花病枕欹懐君瀟洒處孤夢遶罘罳  薛能題寺閣一閣見一郡亂</hi>
　<hi>流仍亂山未能終日住尤愛暫時閑唱棹吳門去啼林杜宇還髙僧不可羨西景掩禪關方子通程公闢</hi>
　<hi>留客開元飲二首晝錦新坊路稍西興来携客就僧扉樽前倒玉清無比筆下鏗金妙欲飛藍轝直須乗</hi>
　<hi>月去榜歌時聽採菱歸流𫝊白雪吳城滿頓覺炎歊一夕微○仙老論文小往還多才令尹獨能攀携觴</hi>
　<hi>步入千花界借榻清臨一水間笑語不驚沙鳥去襟懐猶過野僧閑城中此地無人愛坐對西南見好山</hi>
大慈寺在長洲縣北皮陸集云晉戴顒宅也至唐司勲<lb/>
<pb n="KR2k0013_WYG_031-16b"/>
　陸郎中居之後以為寺號北禪院<hi>皮日休陸龜䝉避暑聨句歊蒸何處</hi>
　<hi>避来入戴顒宅逍遥脫單絞放曠抛輕䇿爬搔林下風偃仰澗中石  殘蟬煙外響野鶴沙中跡到此失</hi>
　<hi>煩襟瀟然揖禪伯藤懸疊霜蛻桂倚支雲錫席清隂𥪡毛髪爽氣舒筋脉逐幽隨竹書選勝鋪苮  魚跳</hi>
　<hi>上紫芡蝶化縁青壁易心是玉蓮徒耳為金磬敵吾宗昔髙尚志在羲皇  豈獨㫁韋編㡬將刓銕㰅</hi>
　<hi>天書既屢降野抱難自適一入承明廬盱衡論今昔流光不容寸斯道甘枉尺  既起謝儒𤣥亦翻商羽</hi>
　<hi>翼封章幃幄遍夢寐江湖日擺落函谷塵髙欹華陽幘  詔去雲無信歸来鶴相識半病奪牛公全慵捕</hi>
　<hi>魚客少微光一㸃落此芒磔索籍釋子問池塘門人廢幽賾堪悲東序寳忽變西方  不見步兵詩空懐</hi>
　<hi>康樂屐寂高名不可効勝境徒堪惜墨沼轉疎蕪𤣥齋踰閒  遲遲不能去凉颸滿杉柏  日下洲島清</hi>
<pb n="KR2k0013_WYG_031-17a"/>
　<hi>烟生苾蒭碧俱懐出塵想共有吟詩癖終與淨名遊還来雪山覔  陸龜䝉同皮日休遊北禪連延花蔓</hi>
　<hi>映風廊岸㥽披襟到竹房居士秖今開梵處先生曽是草𤣥堂清樽林下看香印逺岫窻中掛鉢囊今日</hi>
　<hi>有情消未得故將名理問思光皮日休戚厯杉隂入草堂老僧雖見似相忘吟多㡬轉蓮花漏坐久重焚</hi>
　<hi>柏子香魚慣齋時分淨食鴿能閑處傍禪床雪林滿眼空羇滯欲對彌天却自傷陸龜䝉寒夜同皮日休</hi>
　<hi>訪寂上人月樓風殿靜沈沈披拂霜華訪道林鳥在寒枝棲影動人依古堞坐禪深明時尚阻青雲步半</hi>
　<hi>夜猶追白石吟自是海邊鷗伴侣不勞金偈更降心皮日休院寒青靄正沈沈霜淺乾鳴入古林數葉貝</hi>
　<hi>書松火暗一聲金磬檜煙深陶潛見社無妨醉殷浩談經不廢吟何事欲攀塵外契除君皆有利名心</hi>
報恩光孝禪寺在長洲縣東南即舊天寧萬夀禪院也<lb/>
<pb n="KR2k0013_WYG_031-17b"/>
　徽宗時以為祝夀道場後即以為薦嚴之地改今額<lb/>
　<hi>蘇子美寄守堅覺初二僧曽攜舊書巻来宿古禪林方外求知性詩中得賞音爐開山夜靜門掩雪天隂</hi>
　<hi>杌上一寒硯燈前三苦吟韻强顔汗落句切鬢絲侵玉就還重琢河窮更逺尋宂爭探乳虎沙獨揀良金</hi>
　<hi>字穏天星轉萹終海月沈唱酬同紀錄得失暗規箴木鐸不徇路薫風難和琴半生誰引手中道比分襟</hi>
　<hi>分野三河濶年華二紀深師方𫝊祖印我欲謝朝簮嶺外烟嵐地湖邊雲水心情悰張翰鱠夢想陸機禽</hi>
　<hi>松下莓苔石何年重訪臨</hi>
覺報寺在府東南舊名老夀菴王岐公家香火院也靖<lb/>
　康之難此寺金人所寓故不得焚吳下古名屋惟此<lb/>
<pb n="KR2k0013_WYG_031-18a"/>
　寺耳<lb/>
夀寧萬歳院在長洲縣東南舊羅漢院也寺有二塔對<lb/>
　峙俗名雙塔寺<hi>紹熙中提舉徐誼給常平田記兩浙西路常平茶鹽使者治平江自行殿</hi>
　<hi>駐臨安視昔畿内若節誕必奉觴稱夀兩宫之庭時為盛典先期環月率其屬即府城東隅雙塔夀寧萬</hi>
　<hi>歳禪院建祝聖道埸備極嚴奉是院肇唐咸通逮本朝雍熙創造雙塔至道初賜以御書遂更今額乾道</hi>
　<hi>中始革律焉規模比舊増新四衆歸仰雲水坌集為一大叢林建院之民王氏捨負郭之田五百八十餘</hi>
　<hi>畝撞鐘擊鼓食者日倍帥常經營而懼弗贍紹熙二年前太常丞徐公以新安髙第就畀使者節兩朝所</hi>
　<hi>知徳意孚達朞年于此利興害除會崑山屬邑宗王有田七千餘畝没入于官一時貴近相先規取牒訴</hi>
<pb n="KR2k0013_WYG_031-18b"/>
　<hi>旁午公曉以令甲皆不應得命有司召佃如式而長老徳溥因以千畝為請公諉有司給之抑權禁勢平</hi>
　<hi>訟息爭不惟法理適宜人無加喙而院之衆藉是庶幾資以無乏禱祠之地報上義深夫一用至公而二</hi>
　<hi>美具非公其孰能之徳溥屬頤正記本末於是乎書公永嘉人徐誼字子宜學有師承徳業宏逺固將推</hi>
　<hi>之朝廷見之天下與来世此盖未足云三年上元日具位龔頤正記</hi>
定慧寺在萬歳院之西本子院也祥符中改賜今額<lb/>
寳積教院在黄土塔橋之東舊靈巖山廨院也<lb/>
永福尼院在長洲縣南<lb/>
妙嚴尼院在長洲縣西北<lb/>
<pb n="KR2k0013_WYG_031-19a"/>
傳法尼寺在長洲縣西舊禪興寺也<lb/>
寧國禪尼院在天慶觀西南<lb/>
靈鷲寺在長洲縣北舊永光院<lb/>
大中祥符尼寺在長洲縣西北舊福田寺<lb/>
仁王尼院在長洲縣東南舊安吳院<lb/>
資夀尼院在長洲縣東南<lb/>
天宫禪院在長洲縣東北舊武平院<lb/>
寳光院在長洲縣東北婁門<lb/>
<pb n="KR2k0013_WYG_031-19b"/>
雍熙寺在吳縣北舊法水寺有方塔毁於兵燼至今未<lb/>
　能復<lb/>
景徳寺在黄牛坊橋東寺有廢塔未復<lb/>
西竺尼院在跨街樓後舊保夀院<lb/>
乾元寺唐有之今不知所在據顧況記云晉戴逵宅皮<lb/>
　陸集又以北禪寺為戴宅則此即今北禪寺矣<hi>顧況撰建</hi>
　<hi>乾元寺記五藴十二入十八界此上三科能包萬法因緣生為有無自性為空空有融一即中道義雖石</hi>
　<hi>船渡海蚊背負山不為希有事僧法珣與和合衆法蔵等造乾元寺者晉髙士戴逵子顒之宅也乾元初</hi>
<pb n="KR2k0013_WYG_031-20a"/>
　<hi>節度使鄭旻之奏云觀察使李涵李道昌皆有力大臣求無上道以心無所願無邊受者實與雖空不敗</hi>
　<hi>有為有滅無為有為之體有為無為之用無生無滅無相無為無名無法説無言語法以無言語説故有</hi>
　<hi>相大乗有觀法門無相大乗無觀法門於法有所得有相大乗義於法無所得無相大乗義所得無所得</hi>
　<hi>二俱真一乗之義也為妙因果譬如種子依地而生又如大地能荷羣有虚空之體大於天地天地有盡</hi>
　<hi>虛空無盡如来之體大於虛空光明虚覺圎寂萬億故於無住本建乎諸法不動真際恒沙煩惱莫不㫁</hi>
　<hi>除魚吞鈎虎落穽蛾拂火此衆生自取其毒道本平坦樹本清涼佛在提摩竭揭國成等正覺諸弟子栖</hi>
　<hi>乎茂林藉彼祥草厥後因時設教猶着弊衣行次乞食及往忉利省摩耶夫人優填王鑄金刻木始用膠</hi>
　<hi>漆泥布佛有像自此始也與佛在時功徳無異於是給孤長者造祇洹精舍末田底伽造龍宫精舍竺乾</hi>
<pb n="KR2k0013_WYG_031-20b"/>
　<hi>法蘭造洛陽白馬寺佛圗澄造鄴中九百七十三寺釋道安造襄陽一十五寺逺法師造廬山東林西林</hi>
　<hi>寺度法師造攝山栖霞寺杯渡法師造南陵隠靜寺傅大士造東陽雙林寺思大師造衡陽南嶽寺智者</hi>
　<hi>大師造天台國清玉泉寺三十五寺畧也湼槃無前無後般若無新無舊法珣上人重舊徳不輕新學門</hi>
　<hi>人清玦請况於經蔵中抄佛心説永示無極文曰倬哉迷盧宏亘大千百億日月藕絲貫穿蚊背負之飛</hi>
　<hi>登梵天塵勞為海般若為船截生死流是曰希有大哉乾元實則不朽和衆雲臻珣為稱首佛告善来寳</hi>
　<hi>坊崇哉法雨洒埃慈雲徘徊</hi>
南禪寺唐有之今不知所在<hi>白居易南禪寺千佛堂轉輪經蔵石記千佛堂轉輪</hi>
　<hi>經蔵者先是郡太守居易發心蜀沙門清閑矢謨吳僧常敬𢎞正神益等僝功檀主鄧子成等施財院僧</hi>
<pb n="KR2k0013_WYG_031-21a"/>
　<hi>法𢎞等蔵事太和二年秋作開成元年春成堂之費計緡萬蔵與經之費計緡三千六百堂之中上盖下</hi>
　<hi>蔵盖之間輪九層佛千龕彩繪金碧以為飾環盖懸鏡六十有二蔵八面面二門丹漆銅鍇以為固環蔵</hi>
　<hi>敷座六十有四蔵之内轉以輪止以柅經函二百五十有六經巻五千五十有八蔵成經具之眀年蘇之</hi>
　<hi>緇白徒聚謀曰今功徳如是誰其尸之宜請有福智僧越之妙喜寺長老元遂禪師為之主宜請初發心</hi>
　<hi>人前本郡守白少傅為之記僉曰然遂既来教行如流僧至如歸供施達嚫隨日而集堂有羨食路無飢</hi>
　<hi>僧游者學者得以安給恵利饒益不可思量師又日與苾蒭衆升堂焚香合十指禮千佛然後啓蔵發函</hi>
　<hi>鳴楗椎唱伽陀授持讀諷十二部經經聲洋洋充滿虚空上下逺近有情識者法音所及無不䝉福法力</hi>
　<hi>所攝鮮不歸心佻然巽風一變至道所得功徳不自覺知繇是而言是堂是蔵是經之用信有以表旌覺</hi>
<pb n="KR2k0013_WYG_031-21b"/>
　<hi>路也脂轄法輪也示火宅長者子之便門也開毛道凡夫生之大竇也亶其然乎又眀年院之僧徒三詣</hi>
　<hi>雒都請予為記夫記者不惟紀年月述作為亦在乎辨興廢示勸誡也我釋迦如来有言一切佛及一切</hi>
　<hi>法皆從經出然則法依于經經依于蔵蔵依於堂若堂壊則蔵廢蔵廢則經墜經墜則法隠法隠則無上</hi>
　<hi>之道㡬乎息矣嗚呼凡我國土宰官支提上首暨摩摩帝輩得不䖍奉而䕶念之乎得不保持而増修之</hi>
　<hi>乎經有闕必補蔵有隙必葺堂有壊必支若然者真佛弟子得福無量反是者非佛弟子得罪如律開成</hi>
　<hi>四年二月一日記</hi>
　<lb/>
　吳郡志巻三十一<lb/>
</p>
<p>
</p>
  </div>
<div>
                <head>吳郡志巻三十二</head>
    <p>
<pb n="KR2k0013_WYG_032-1a"/>
欽定四庫全書<lb/>
　吳郡志巻三十二　　　　宋　范成大　撰<lb/>
　　郭外寺<lb/>
雲巖寺即虎丘山寺晉司徒王珣及弟司空王珉之别<lb/>
　業也咸和二年捨以為寺即劒池而分東西今合為<lb/>
　一寺之勝聞天下四方遊客過吳者未有不訪焉餘<lb/>
　見虎丘山門<hi>王隨記夫元黄判質肇自乎太極融結辨位式分於方域凡鍾靈秀之氣悉為</hi>
　<hi>勝異之壤圖誌具載言不可已姑蘇乃吳會劇郡茂苑名封川塗當閩越之衝分次應斗牛之宿膏田多</hi>
<pb n="KR2k0013_WYG_032-1b"/>
　<hi>稼歳儲以之流衍雲屋比盛風俗于焉富庶俯重湖之縹緲煙景何窮睇層城之紆餘金刹相望虎丘山</hi>
　<hi>者按吳地記云本名海湧山去吳縣西九里二百步髙一百三十尺周二百一十丈越絶書曰吳王闔閭</hi>
　<hi>塜在吳縣閶門外名曰虎丘下池廣六十步水深一丈五尺銅棺三重澒池六尺玉鳬之流扁諸之劒魚</hi>
　<hi>腸三千在焉發卒六十萬人治之葬之三日白虎居其上故有兹號又世説云秦皇帝因遊海右自滬瀆</hi>
　<hi>經此山乃欲發墳取寳忽有白虎出而拒之始皇挺劍刺虎虎奔而隱因改為虎丘焉故上有劍池或曰</hi>
　<hi>秦皇試劍池亦謂之磨劍池今則長十有三丈濶餘三尋其深則莫可測矣古詩云劍池無底浸雲根又</hi>
　<hi>云沈沈劍池水直上連滄溟後以唐祖廟諱更為武丘云其山又有響師虎泉陸羽茶井真娘墓生公臺</hi>
　<hi>石壁現其鬼詩林逕囘其仙馭詭異之迹莫可悉述雲巖寺即晉王氏伯仲珣珉捨别業以創焉始於一</hi>
<pb n="KR2k0013_WYG_032-2a"/>
　<hi>山中分兩寺故顔魯公詩云不到東西寺于今五十春今則合而為一先是至道中嶽牧貳卿魏公庠改</hi>
　<hi>為禪刹延清順尊者演法主之彼美招提實為絶境粉垣迴繚外莫覩其崇巒松門鬱深中逈蔵於嘉致</hi>
　<hi>故前賢詩云老僧秪怕山移去日暮先教鎻寺門又云宿雲侵曉去不待寺門開若乃層軒翼飛上出雲</hi>
　<hi>霓華殿山屹旁礙星日景物清輝寮宇岑寂千年之鶴多集四照之花競拆垂組彯纓之彦靡不登臨達</hi>
　<hi>心了義之人終焉宴息允所謂浙右之壯觀天下之靈跡者矣其有古髙僧之行樂諸名公之詠題編録</hi>
　<hi>盡存羌難備叙禪師用慈道行眀潔智懐淵廓自招提宗唱克奉神君屢飛翰於雲鸞祈鏤文於金石愧</hi>
　<hi>先聖之嘆輒成章於狂斐斆頭陀之碑聊寓言於髣髴云爾時天聖二年歳次甲子六月二十八日翰林</hi>
　<hi>侍讀學士中散大夫守尚書禮部侍郎同知通進銀臺司門下封駮事䕶軍瑯琊郡開國侯食邑一千九</hi>
<pb n="KR2k0013_WYG_032-2b"/>
　<hi>百户食實封二百户賜紫金魚袋王隨撰葉清臣御書閣碑真宗文眀武定章聖元孝皇帝光宅天下二</hi>
　<hi>十有五年武威夷裔文經覆載禮修樂侈刑平政一天地並況震于珍物乃東登泰山降禪社首西奠汾</hi>
　<hi>睢南遊苦縣典章人物輝灼方夏飛昇騰實倬越古今天縱將聖典學時敏百斤中程七行俱下詳延英</hi>
　<hi>俊寖尋經藝披編日仄㸃翰宵分帝庸賡歌道諧筌宰聖有謨訓義光簡冊休于萬麓留神小學三元秉</hi>
　<hi>煥八象流景丞相臣謂臣拯相與文雅侍從之臣發瑶笈披瓊藴編第為集凡三百巻請從刋摹以𫝊永</hi>
　<hi>久制曰可景祐體天法道欽文聰武聖神孝徳皇帝纉慶基接神統孝善繼志功能昭前思先皇帝馨徳</hi>
　<hi>茂烈巍巍郁郁聖言睿藻雲章日麗非書之黄素䌌以文錦檢于玉匣蔵在石室則何以比隆六籍昭厥</hi>
　<hi>萬祀於是司空上輿地之志職方辦九山之物分道遣使咸錫其副則吳郡之虎丘存焉兹山據姑蘇之</hi>
<pb n="KR2k0013_WYG_032-3a"/>
　<hi>右地負乾陽之勝勢叢生萬石崛起平臯講席坦乎千人劍泉呀其百尺松篁總翠烟嵐異色宜有神物</hi>
　<hi>舍于寳坊前此守土臣實臣度初基尊奉即山而宇寒暑再離風雨無賴景祐四年冬十月知軍事臣堂</hi>
　<hi>始大前搆徹故以新奏取郡民絶籍而財入縣官者錢一百七十萬以售工材移通判軍州事臣宋卿經</hi>
　<hi>始慮素程工董役肇日短昴訖于駟見更五甲子閣成無慮費竹木章个八百役夫兵手指二十二萬不</hi>
　<hi>出帑一金不調里一民民不知役而渠屋彌望凡為巾槴韞覆之物皆稱閣而具疏柟密礎材理堅緻藻</hi>
　<hi>楣文棁光彩眩轉重檐四迴陽景不曜飛陛横出喬松在下熏厨凝香而負贔髹奩含輝而庨豁偉哉麗</hi>
　<hi>乎兹可以壯龜龍之負載倬雲漢之昭明者巳先是永熙宸翰九軸帝書一品垂賁岫幌彌厯年所先朝</hi>
　<hi>寳跗入石冊六十二分輝奎曲并集為賜今皇帝飛雲灑妙墨本三十重光祖武嗣有恩頒至是落成並</hi>
<pb n="KR2k0013_WYG_032-3b"/>
　<hi>置其上三聖繼統昭眀游藝若五辰二曜珠聨璧合雖堯文禹律昌作武述何以過此惟堂以直清通敏</hi>
　<hi>行已從政忠而愛君不以逺邇惟宋卿方嚴肅給裕民急吏勤以辦事順成休績斯書斯閣斯人之賴臣</hi>
　<hi>清臣嘗為史官記天子言動持使者符節得按察郡縣觀聖文臨下之赫與守臣嚴上之恭敢書始事銘</hi>
　<hi>于樂石詞曰天有文華日星地有文秀崑溟聖有文垂典經粤宋二宗功邁徳隆天律有融我皇定保䋲</hi>
　<hi>武祖考筆墨精妙大人繼明三后重英儀鄰宣精香籖寳帙金匱石室四方馳馹吳治長洲上當斗牛其</hi>
　<hi>鎮武丘茂林修竹龍蟠虎伏其地惟福直有真文乃聖乃神撫臨其人守臣惟忠結宇再重與山比崇猗</hi>
　<hi>金簡有字韜于委羽惟道家主蔵訂諸蓬渚亶羣玉之山上符冊府天為大宋是則文化成世無極山斯</hi>
　<hi>朽石斯泐飛閣祕書時萬時億景祐五年十月七日兩浙諸州水陸計度轉運副使提㸃市舶司本路勸</hi>
<pb n="KR2k0013_WYG_032-4a"/>
　<hi>農使及管勾茶鹽<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>税朝奉郎守太常丞直使館騎都尉賜紫金魚袋臣葉清臣撰張丞相浚蔵記吳郡</hi>
　<hi>山水秀麗虎丘號勝處世𫝊闔閭葬此地氣騰出秦皇使人求劒虎存其上因以名焉晉王珣與弟珉宅</hi>
　<hi>石澗之東西已而捨興佛刹本朝至道中革律為禪紹興八年余謫居零陵住持宗達以書抵余曰我與</hi>
　<hi>紹隆同嗣法于圓悟禪師實繼洒掃隆常建立轉輪大蔵効彌勒示現禮製施軸于中負戴其上規摹甚</hi>
　<hi>偉僧法靉法清法悟為之勸邦人李方髙次第輸財方議  築隆適告寂我不敢以勝事難集為解夙夜</hi>
　<hi>究力益勵精誠再閲寒暑工績甫就平髙益下棟宇翼如琅函貝葉輝燦焜燿信士鄒珉目規口嘆盡捐</hi>
　<hi>所有獨力莊嚴於我法中為大緣事敢以請記且當天下無事時當世名儒間以財為病矧兵革迭興軍</hi>
　<hi>儲或匱勤役費用理容未安然我嘗思之兵火之變其来有自因欲生愛因愛生貪因貪生忿欲愛貪忿</hi>
<pb n="KR2k0013_WYG_032-4b"/>
　<hi>是謂無明展轉交攻激為鬬亂怨深禍結殆不偶然我佛以清淨立教使人囘心歸善一念儻正和氣自</hi>
　<hi>生其於教化似非小補是以有請而無愧余聞佛為一大事因緣故出現於世種種警喻發眀空理丁寧</hi>
　<hi>反復務息塵勞現大光明饒益照耀妙用神通不可思議古人指擿之意盖病夫不知虚靜修巳區區致</hi>
　<hi>恭以佞之也又病夫落髮披緇之徒易浸以溢流宕南畝其教可輕疵哉將見斯蔵之成覩相増信由信</hi>
　<hi>趨善宿習退轉真證圎通孝悌和睦之心油然而起宜勤守䕶用永其𫝊蔵始建於紹興丁已春正月至</hi>
　<hi>冬十一月告成復授資政殿大學士左宣奉大夫福建路安撫使兼知福州張浚為之記</hi>
顯親崇報禪院在靈巖山頂舊名秀峰寺吳館娃宫也<lb/>
　梁天監中始置寺有智積菩薩舊蹟土人奉事甚謹<lb/>
<pb n="KR2k0013_WYG_032-5a"/>
　今為韓蘄王功徳寺改今名餘見靈巖山門<hi>太平興國二年</hi>
　<hi>平江軍節度使孫承祐新建磚塔記吳靈巖山即古吳王夫差之别苑也太湖渺白涵其側虎丘㸃翠映</hi>
　<hi>其後自餘崗阜川瀆沃野上田環遶帯縈若視諸掌代遷人異倬為佛祠愚守藩之七禩也屬丙子歳冬</hi>
　<hi>先國妃居共氣之親鍾㫁臂之禍詩人罔極聊可諭衣其哀素王尚右未足申其制繇是顯營雁塔冥助翟</hi>
　<hi>于山之椒累磚而就基其巖所以逺騫崩之患黜其材所以絶朽蠧之虞不揮郢匠之斤自運陶公之甓</hi>
　<hi>自其經始迨爾賀成凡九旬有六日仍以古佛舍利二顆親書金剛般若一編寘彼珍函蔵諸峻級美歟</hi>
　<hi>上聳地以千仞塔抜山而九層巍巍下瞰於娑婆杳杳平觀於寥泬纔疑湧出或類飛来如日之升無逺</hi>
　<hi>弗届可以髙擎天盖可以乆鎮地輿實在報先妃之慈薦先妃之福也覺雲承足定水澄心拂石仙衣尚</hi>
<pb n="KR2k0013_WYG_032-5b"/>
　<hi>為游轉無垢佛土終正菩提抽毫直書用備陵谷孫覿智積菩薩殿記梁天監中以吳王館娃宫故地為</hi>
　<hi>靈巖寺寺成有異僧負鉢囊以入憩殿廡下長身黧面梵相竒古其徒莫之省也夜半索筆墨自圖其像</hi>
　<hi>于殿之東北壁而去黎明不知所在衆始驚異之居無㡬有胡僧顧見其畫惜曰此西土智積菩薩像也</hi>
　<hi>何為在此於是道俗奔走来觀稽首歸依如師出世唐宰相陸象先吳人也有弟失其名得危疾國醫不</hi>
　<hi>能療一日有僧扣門問疾象先引至卧内僧索杯水噀之一噀而病良巳象先驚謝出金帛數床弗受顧</hi>
　<hi>謂其弟曰我靈巖僧它日還吳来過我遂去不復見其年象先弟入尚書為郎觀察桂管道吳中趨靈岩</hi>
　<hi>如約問僧所舍無有遍從寺僧求之亦非是方悵然欲還俄見壁間所畫像肖焉如言如笑如見師友驚</hi>
　<hi>喜亟拜施錢五十萬修供作佛事徘徊數日而後去其事載於吳越國沙門智賢之文𫝊於山中父老之</hi>
<pb n="KR2k0013_WYG_032-6a"/>
　<hi>口見於大哀經菩薩品云惟靈岩古刹更隋唐五代四百餘年至宋興始改賜秀峯禪院紹興中詔賜今</hi>
　<hi>太傅咸安王韓公薦先福更號顯親崇報而叢林之盛為東南冠智積舊有殿在院之東廡庳廹破露不</hi>
　<hi>足以稱四方祈向奉事之意長老智訥飭其徒募衆力大之髙甍巨桷雄視一方像設中嚴雲披月滿極</hi>
　<hi>莊嚴相好之妙人天環繞梵唄之聲震動山谷於是訥過余於晉陵求文以為記余曰衆生執迷展轉六</hi>
　<hi>趣出没生死莫覺莫悟惟佛菩薩哀憫一切或示現神通或化出光景天龍負殿山鬼築垣卓錫而石泉</hi>
　<hi>湧揮麈而雨花墜凡所見聞同悼齊喜投體歸命齋心悔過厭離五濁如燖雞出湯欣慕至道如亡子見</hi>
　<hi>母如瞽發矇如迷得路發菩提心修無上道輕財樂施造種種福百世之後陵谷變遷蛻骨所蔵𫝊衣所</hi>
　<hi>寓在在處處照耀大千一睹遺像心目了了恍如宿昔曽受佛記今雙林大士泗州僧迦靈岩智積皆是</hi>
<pb n="KR2k0013_WYG_032-6b"/>
　<hi>也訥公出世三十年説法行道化服同異凡所建立人勸成之隆樓桀閣穹堂廣宇㡬徧淮吳豈止智積</hi>
　<hi>一殿而已樂天宿靈巖上院髙髙白月上青林客去僧歸獨夜深葷血屏除惟對酒歌鐘放散只留琴更</hi>
　<hi>無俗物當人眼但有泉聲洗我心最愛曉亭東望好太湖烟水緑沈沈○娃宫屧廊尋巳傾硯池香徑又</hi>
　<hi>欲平二三月時但草緑㡬百年来空月明使君雖老頗多思攜觴領妓處處行今愁古恨入絲竹一曲涼</hi>
　<hi>州無限情直自當時到今日中間歌吹更無聲韋應物始入松路永獨忻山寺幽不知臨絶檻乃見西江</hi>
　<hi>流吳岫分煙景楚甸散林邱方悟闗塞眇重軫故園愁聞鐘戒歸騎憩澗惜良遊地疎泉谷㹧春深草木</hi>
　<hi>稠兹焉賞未極清景逕晚期杪秋趙嘏明月溪頭寺蟲聲滿橘洲倚欄香    移石太湖秋樹老雲歸盡</hi>
　<hi>臺荒水更流無人見惆悵獨上最髙樓蘇舜欽古来興廢一愁人白髮僧歸掩寺門越相烟波空去雁吳</hi>
<pb n="KR2k0013_WYG_032-7a"/>
　<hi>王宫闕半啼猿春風似舊花猶笑往事多遺石不言唯有延陵逃遁去清名髙莭老乾坤胡宿宿枕依鄉</hi>
　<hi>館天機斗覺清一聞山鳥語瞥起野麋情峭木摇霜氣疎泉曳玉聲簡書催俗駕窻日兩竿明○夕鐘初</hi>
　<hi>㫁海鯨音投宿香園半翠岑氷簟浸牀消客夢水簾澄月伴僧吟雄風拂袵清涼極珍樹交柯翠翳深一</hi>
　<hi>夜漢隂機事息草堂虛論破煩襟李復圭秀峯上方吳王昔日館娃宫殿閣鱗差軼碧空寂寂香魂歸不</hi>
　<hi>得惟餘松柏韵天風劉無降曉乗輕舸出江城晚上籃輿却倦行盡日松風響巖谷小窻聽作亂泉聲胡</hi>
　<hi>珵攝身下蓬萊放浪雲水迹非無簡書畏心賞寄泉石亭亭雲間塔勝地聞自昔梯空上青㝠如鳥著兩</hi>
　<hi>翼化城出天半寳甃坦如席環山劃中㫁裂地開震澤峩峩東西峯觀闕倚空碧千尋採香逕劍卧漣漪</hi>
　<hi>直當年館娃宫六月避暑夕琴臺延薰風萬女曳阿錫牛耳爭齊盟烏喙已薦食百家甬東村託足歸無</hi>
<pb n="KR2k0013_WYG_032-7b"/>
　<hi>宅焉知陵谷變大厦響千舄矧兹風塵際樓殿踊山脊安隠大火中顯允像教力興予浩劫嘆萬法本空</hi>
　<hi>寂孫覿聞訥老築堂榜曰五至賦詩云老人昔記觀河處白髮蒼顔只如故湛然不與生滅期始信真心</hi>
　<hi>有常住公今忘物兼忘我坎止流行無不可桑下了無三宿戀壁間一坐九年過振履忽逐秋鴻往浮盃</hi>
　<hi>又趂春潮上一片孤雲自在飛不落人中去来想○後七年過靈巖再賦二詩猊坐諸天繞龍龕百鬼營</hi>
　<hi>捫蘿穿窈窕拄䇿上崢嶸雨送秋聲入風迎夜氣生胮肛一鼉吼撇烈兩鳬驚獨詣超神界真遊夢化城</hi>
　<hi>微吟更有味琢雪鬭僧清○老訥僧中龍得度佛三界誅茒製不借剖竹作如意徴心訊空王禮足依梵</hi>
　<hi>帝住世無三宿因縁有五至百年杞國憂四大偃師戲應作如是觀浮雲本無蒂</hi>
天峰院在吳縣西二十五里南峰山亦名支硎山即東<lb/>
<pb n="KR2k0013_WYG_032-8a"/>
　晉髙僧支遁别庵也皇朝祥符五年刺史秦羲奏賜<lb/>
　今名<hi>元豐六年龍谿曽旼記吳郡朱長文書闔閭城西二十餘里山之巔有禪院祥符詔書賜名天</hi>
　<hi>峯考於圗記所謂報恩山南峯院者是也記言晉僧支道林因石室林泉置報恩院唐之大中改為支山</hi>
　<hi>禪院晉之天福改南峯額予先世松檟在羊腸山之朝陽歳時展省屢過天峯嘗訪遺詩舊刻求其地之</hi>
　<hi>所在以參驗之而唐人劉長卿遊支硎山寺皮日休陸龜䝉宿報恩寺水閣題支山南峯皆為賦詩寳厯</hi>
　<hi>以後州刺史白居易劉禹錫亦有報恩寺詩按長卿至徳中嘗為監察御史日休龜䝉松陵唱和出咸通</hi>
　<hi>年又言南峯院額故相國裴休所書也休乃大中宰相於是一時而報恩支山南峯三名並存則知記所</hi>
　<hi>載大中天福更名者誤也今山下楞伽院有石刻言院即報恩遺址原田中有報恩恵敏律師塔碑言建</hi>
<pb n="KR2k0013_WYG_032-8b"/>
　<hi>塔于寺之西南隅當八隅泉池之上中峯蘭若之下碑望楞伽正在東北而記所謂石室者亦在楞伽人</hi>
　<hi>猶謂之支遁菴自庵前西向登山可數百步林中一徑入中峯院自徑前南行其登彌髙又數百步乃至</hi>
　<hi>天峯北僧院共依一山而道周有石盤薄平廣泉流其上清泚可愛居易詩云淨石堪敷坐清泉可濯巾</hi>
　<hi>其謂是也昔莊周言庖丁之刀十九年若新發於硎陸徳眀釋硎磨石也余謂此石其平如砥支硎之名</hi>
　<hi>宜取諸此而石文又有如蹄涔者人謂之馬跡石故禹錫詩云石文留馬跡峯勢聳牛頭日休龜䝉與穰</hi>
　<hi>嵩起南池聨句亦曰翠出牛頭聳苔深馬跡訛又曰支硎辟亦過牛頭峯今在天峯之南此其可考者禹</hi>
　<hi>錫詩中又有泉眼潛通海之語與夫松陵詩所言承閣南池恵敏碑所言八隅泉池皆已湮没失其故處</hi>
　<hi>而裴公書額亦不復見矣若山下石室山半石門天峯之傍有待月嶺嶺下有碧琳泉又有放鶴亭其址</hi>
<pb n="KR2k0013_WYG_032-9a"/>
　<hi>猶在而劉白皮陸之所賦詠皆不及之此又不可考者也昔逸少既謝㑹稽安石猶卧東山遁乃與之從</hi>
　<hi>游自放虚寂之境而有登臨之適故時人以為髙逸遁之所遊多矣維吳之報恩越之沃洲最著沃洲有</hi>
　<hi>養馬坡放鶴峰故此山亦有馬跡石放鶴亭𫝊言遁常畜馬縱鶴其説皆有理趣非窘拘於浮屠法者也</hi>
　<hi>遁之没已七百餘年而事之𫝊於名迹者猶不泯其為世所慕如此近歳僧徳興者始𫝊禪法於天峯繼</hi>
　<hi>住持者十餘人矣徳興之始来茅屋土階僅禦風雨後有文啓慧汀贊元維廣者大増葺之基土架木上</hi>
　<hi>瓦下甓堂殿庖庫廊廡寮閣門庭戺街次第完潔東有浴室西有憩菴佛貌經蔵無不嚴具以其治之非</hi>
　<hi>一人積之非一日而能終始如一故賴以成就其財費則取之州人非一家也予常以職事獲閲書於太</hi>
　<hi>史氏因見景徳四年有建言者曰民佞佛費財宜加禁止上曰佛教本於修心至於禪學為益滋大於是</hi>
<pb n="KR2k0013_WYG_032-9b"/>
　<hi>言者不行盖先王以道治天下使人心化而不自知故其盛時慎獨而無思犯禮者非必士民也釋氏心</hi>
　<hi>法之妙殆不失先王道化之意乃知先聖後聖其揆一也豈虚言哉贇公長老夙受法於明因禪師又深</hi>
　<hi>通順觀肇論之㫖心地了達無所底滯予之道友也一日謂予曰天峯自徳興新之且及百年願有所記</hi>
　<hi>予謂沃洲居易為之記矣而報恩寂寥未有紀者因為考論本末書以畀之政和七年葉勸超隱堂記佛</hi>
　<hi>子棄親出家本欲擺脫名利自非上根法器了達根源未有不為名利所縛雖大善知識亦不免於求名</hi>
　<hi>而利附焉故必欲開張鋪席以求出世至於終老而不返一曰欲以利益衆生一曰欲以開導羣迷此特</hi>
　<hi>自為之辭爾焉有能利益衆生開導羣迷而不知所以自求安隠以遁其形耶余道友才公則不然雖嘗</hi>
　<hi>繇萬夀首座住天峯禪院纔得旬歳即興退休之念會余解官南歸亦思與之相近因出槖裝為營小居</hi>
<pb n="KR2k0013_WYG_032-10a"/>
　<hi>能仁精舍乃名其所居之堂曰超隠盖佛以清淨為本虚無澹泊為宗而垂世立教禪律兩行専説法相</hi>
　<hi>是真是實即謂之律説有非有説無非無當體不離湛然常住即名為禪自達磨𫝊此心印面壁九年不</hi>
　<hi>立文字不假聲聞而第一義諦復然流通遍周沙界自爾以来燈燈相𫝊照耀大千啓發昬䝉證菩提果</hi>
　<hi>超出世間與佛同體得兹道者才公有焉昔紹聖末余掾澧陽謁長老自齡於夹山時會下禪人無慮二</hi>
　<hi>百輩而獨談公不容口繇此始識公於此山之庫下形骨清癯標韻髙古無異於孤雲獨鶴然稍稍接之</hi>
　<hi>話言莫非善巧柔輭議論風起至於亹亹之處如泉竇始開悉自胷中流出所謂深得辯才三昧者見知</hi>
　<hi>既巳如此之超然矣而又能於兹時出超然抜俗之見以求隠處而退休焉其度越稠人廣衆卓絶數等</hi>
　<hi>矣以是而名兹堂非虚言也堂兩楹五架麤完潔不侈不陋真道人所居余不記其土木之工而麄記公</hi>
<pb n="KR2k0013_WYG_032-10b"/>
　<hi>超然隠居之意如此葉夢得遊南峯寺詩序遊南峯寺獨登待月嶺而還長老才上人云欲作亭嶺上以</hi>
　<hi>待予再至因以詩贈云澤國鍾下流有山獨西南標竒借明眼夙昔多窮探腹背眩金碧鐘魚半精藍支</hi>
　<hi>郎放鶴地妙解無餘談髙木氣未炎緑隂正青酣我懶倦登陟兹行咤猶堪幽尋雖云初佳處黙已諳久</hi>
　<hi>欲謝塵滓往同彌勒龕平生行九九晚識前三三才也實可人窮年玩烟嵐胷中有定水萬境潛包含嚴</hi>
　<hi>霜掃赬紫老榦餘楩柟噉蔗要自佳食茶亦云甘坐㫁方丈室天花雨毿毿笑我窘世網何殊老眠蠶我</hi>
　<hi>今巳解縛真理宻自眈但恐愛山意多求尚成貪願借待月嶺重開石頭廣偃松久傲兀碧琳故澄涵言</hi>
　<hi>尋覺城路更欲從徧參</hi>
觀音禪院在報恩山亦曰支硎山寺即古報恩寺基也<lb/>
<pb n="KR2k0013_WYG_032-11a"/>
　<hi>槃天好是清涼地都無繫絆身晩晴宜野寺秋景屬閑人淨石堪敷坐寒泉可濯巾自慙容髩上猶帶郡</hi>
　<hi>庭塵咸平錢儼碑銘天下之名郡言姑蘇古来之名僧言支遁以名郡之地有名僧之蹤復表伽藍綽為</hi>
　<hi>勝槩至于𫝊法不泯真風則紀之以文信無愧矣蘇州觀音禪院即東晉支公道林所建支硎寺也伊昔</hi>
　<hi>二衆同居舍宇尤廣其山有支公馬跡蓋至今猶常存焉唐景龍中詔更名報恩及瑞陵初圮海内精宇</hi>
　<hi>人祇號咽兹寺在圯例獻文纘嗣佛日再中旃檀之林枯荑畢秀時太原尹盧公簡求方牧是邦與僧清</hi>
　<hi>贄相善乃勸捨俸錢復新締架大中五年請僧洪憲主之憲即豫章希運禪師之法嗣也自咸通甲申歳</hi>
　<hi>至于乾徳甲子歳凡百餘年陵谷迭遷香華中輟其年二月有永嘉禪學沙門文謙嘗駐錫姑蘇永光蘭</hi>
　<hi>若頗以佛事結諸衆縁尋詣天台大寂韶公禪師之法席願齒入室之列大寂示之曰汝雖越人非越地</hi>
<pb n="KR2k0013_WYG_032-11b"/>
　<hi>可居其當化人於吳地耳於是遂如大寂之教復来茂苑會僧正安公以報恩舊地辟而住持是為今觀</hi>
　<hi>音禪院矣復有本郡都知兵馬使趙承遇及司理判官張仁某等同經度之獲石銘於殿基承遇已下名</hi>
　<hi>氏皆分銘之所記盖宿縁符契也未㡬謙師徙居上方所度弟子三十餘人今之恩公上人盖白眉也亦</hi>
　<hi>禮大寂得其宗㫖退而闡法席于先師之精廬昭善繼也恩公苦行有聞𤣥談尤峻適居放鶴之地雅契</hi>
　<hi>安禪之懐早歳師嘗入京師時愚方預常參一得相面今師㳂前會之邂逅疏本寺之夤緣欲愚為文以</hi>
　<hi>紀其事愚以向之所言信無愧者廼紀而銘之云時大宋咸平六年六月忠果確勇功臣金州管内觀察</hi>
　<hi>使判和州軍州事光禄大夫檢校太傅兼御史大夫上柱國彭城郡開國公食邑六千户食實封一千二</hi>
　<hi>百户錢儼撰</hi>
<pb n="KR2k0013_WYG_032-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_032-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻三十二<lb/>
</p>
<p>
</p>
  </div>
<div>
                <head>吳郡志巻三十三</head>
    <p>
<pb n="KR2k0013_WYG_033-1a"/>
欽定四庫全書<lb/>
　吳郡志巻三十三　　　　宋　范成大　撰<lb/>
　　郭外寺<lb/>
堯峯院在吳縣横山即唐免水院也院有十景謂清輝<lb/>
　軒碧玉沼多境巖寳雲井白龍洞觀音巖偃盖松妙<lb/>
　髙峯東齋西隱<hi>蔣堂新井歌并序云堯峯顥暹禪師有道行居常遊吳門一日且曰山中</hi>
　<hi>鑿石造井踰歳僅成既冽而甘大為叢林之利願得紀述以久其𫝊因作歌云白雲莽莽青山頭一穴四</hi>
　<hi>面飛泉流其初山間舊井涸枯腸燥吻海衆羞於時大士寳雲者頤指土脉智慮周山靈所感道心爽檀</hi>
<pb n="KR2k0013_WYG_033-1b"/>
　<hi>施聿来工力鳩雲鍤齊下遠雷動石火内擊飛星稠百尺虚空廓地表                一泓清冽呀</hi>
　<hi>深幽人疑從天墮月窟或問何處移龍湫次則其徒駭殊勝競持應器嘗甘柔飢狖連臂喜跳擲渴烏引</hi>
　<hi>喙鳴鈎輈碧甃光中轆轤曉銀牀側畔梧桐秋寳方金地互相映谷鮒坎蛙難此留傍睨江形小衣帶下</hi>
　<hi>窺湖面卑浮漚何兹鑿飲有功利一掬入口醍醐優熱者濯之昏鈍決病者沃之沈痼瘳而我時邀墨客</hi>
　<hi>去松澗逺挈都籃游淨瓶汲引試香荈雅具羅列無腥甌          比之玉乳不差别      誚彼鍊</hi>
　<hi>丹多謬悠莬裘喜雲液鄰</hi>　　　　　　<hi>今兹泉眼在魯塢所  苧翁既往乏鑒者</hi>
　<hi>水記未載予將修此山此井永不廢此歌其庶𫝊南州又題半峯亭詩云何名半峯亭堯峯路之半游客</hi>
　<hi>趨層崖斗上多股戰寳雲搆兹軒接引心不倦所冀冠盖来少休松石畔雄視金仙居巍乎倚銀漢自此</hi>
<pb n="KR2k0013_WYG_033-2a"/>
　<hi>更攀緣須臾躋彼岸李彌大雲峯何岧嶤去天餘㡬丈其下蔚華林幽禪屹相向我游先朝暾海日射巾</hi>
　<hi>杖飛盖不須持步步蒼松障山僧知我来羅立鳬雁行提攜兩行人為我談實相一種勿弦琴三歎無聲</hi>
　<hi>唱開軒面東南千里入俯仰西登妙髙臺更欲兹曠望土斷澤遶山煙濤渺雲浪恐是六鼇連蓬壺墮莽</hi>
　<hi>蒼又疑鯨入海偃脊起青嶂時方老火熾金石流欲煬須叟變雲雨為作雄風壯飜手囘涼秋掀舞千林</hi>
　<hi>響誰云免水宫自是神龍蔵三髙如可作吾欲五湖訪洗足巨浸心振衣孤峯上寄語夸奪流得飽但相</hi>
　<hi>忘長哦可當歌踏月下空曠僧懐深山居十詠湛湛平湖浸月明漁歌吹斷曉風清壊衣䝉頂跏趺坐不</hi>
　<hi>稱詩情稱道情右凊輝軒深靜含秋一鑑寛清甘聊酌齒牙寒靈巖自笑窮山骨明月泉慳只欲乾右碧</hi>
　<hi>玉沼聊向蒼藤掛六環滿莎嘉致伴幽閑雙眸淨洗看不厭欲結遮頭草一間右多境巖寳雲珠草廣禪</hi>
<pb n="KR2k0013_WYG_033-2b"/>
　<hi>林鑿石窮源意亦深長歎甘泉不當路汪汪空有濟人心右寳雲井古洞深沈莫敢窺森隂草木野雲飛</hi>
　<hi>白龍何處淹頭角天下蒼生待汝歸右白龍洞笑日野花青嶂下歌春幽鳥白雲間寳陀大士全身露懊</hi>
　<hi>惱遊人空看山右觀音巖寒松門底如張盖接引嘉賓眼倍青方丈老人迎送少未應因汝下幽庭右偃</hi>
　<hi>盖松下視羣山盡子孫孤髙直與月輪分善財不用别峯覓只此休時見徳雲右妙髙峯禪板蒲團消永</hi>
　<hi>日眀窻淨几映疎筠一爐香盡六時過轉覺山家氣味真右東齋匿影長嫌山未深閉門莫放俗塵侵如</hi>
　<hi>今滿眼事奔走欲向何人話此心右西隠</hi>
普眀禪院即楓橋寺也在吳縣西十里舊楓橋妙利普<lb/>
　眀塔院也<hi>孫覿記平江自唐白公為刺史時即事賦詩已有八門六十坊三百橋十萬户為東</hi>
<pb n="KR2k0013_WYG_033-3a"/>
　<hi>南之冠詩云茂苑太繁雄是也逮乾符光啓間大盗蠭出爭為强雄而武肅王錢鏐以破黄巢誅董昌之</hi>
　<hi>功盡有淛東西之地五代分裂諸藩據十數州自王獨嘗順事中國迨有宋受命盡籍土地府庫帥其屬</hi>
　<hi>朝京師逐去其國盖自長慶訖宣和更七代三百年吳人老死不見兵革覆露生養至四十三萬家而吳</hi>
　<hi>太伯廟楝猶有唐昭宗時寧海鎮東軍節度使錢鏐姓名書其上可謂盛矣建炎盗起官寺民廬一夕為</hi>
　<hi>煨燼而楓橋寺者距州西南六七里枕漕河俯官道南北舟車所從出而巋然獨無恙殆有數焉寺無石</hi>
　<hi>誌按吳郡圗經實妙利普明塔院而不著經始之歳月唐人張繼張祐嘗即其處作詩記遊吟誦至今而</hi>
　<hi>楓橋寺亦遂知名於天下太平興國初節度使孫承祐重建浮屠七成峻峙蟠固人天鬼神所共瞻仰至</hi>
　<hi>嘉祐中始改賜普明禪院而雄傑偉麗之觀滋起矣屬有天幸僅脱於兵火而官軍蹂踐寺僧逃匿頹簷</hi>
<pb n="KR2k0013_WYG_033-3b"/>
　<hi>委地飄瓦中人卧榻之上仰視天日四壁蕭然如逃人家紹興四年長老法遷者會其徒入居之而相其</hi>
　<hi>室無不修銖積寸累扶顛補敗棟宇一新可支十世寺有水陸院嚴麗靚深龍象所栖升濟幽明屢出靈</hi>
　<hi>響尤為殊勝而塔之役最大更三年而後就一日遷老過余言曰願有紀也余嘗怪天下多故縣官財匱</hi>
　<hi>力屈天子減膳羞大臣辭賜金將吏被介胄以死士大夫毁車殺牛而食而吾民則當輸家財助邊率常</hi>
　<hi>睊睊然舉首蹙額疾視其上無慨然樂輸之意而佛之徒無尺寸之柄無左右紹介之先瓦盂錫杖率爾</hi>
　<hi>至門則倒衣吐哺躧履起迎惟恐後已乃捐金幣指囷廩捨所甚愛如執左契交手相付無難色此何道</hi>
　<hi>也今觀遷老積精營作練學苦空弊衣糲食不以一毫私其身日以飾蠱壊起頹仆為急又飭其徒三二</hi>
　<hi>輩持鉢扣門或持簿乞民間日有獲焉惟資以治寺以故一方道俗皆向慕之凡所欲為無不如志故成</hi>
<pb n="KR2k0013_WYG_033-4a"/>
　<hi>就如此今吾鄉縣之長人者晨擁百吏坐一堂之上赫然如神明之臨又恃聲威以怛之而後吏得以投</hi>
　<hi>其隙吾欲以柔道理之量其力之所堪任而與之為均無急之以期無使吏廹之上下休戚共為一體人</hi>
　<hi>人歡然欣戴如駒犢嬰兒之慕以盡夫為民父母之道夫以子弟而事父母其於奉佛固無間然矣故著</hi>
　<hi>余之所欲言者為記使歸刻焉紹興十六年七月日晉陵孫覿記張祐長洲苑外草蕭蕭却憶重遊歳月</hi>
　<hi>遥惟有别時因不忘暮煙疎雨過楓橋張繼晚泊月落烏啼霜滿天江楓漁火對愁眠姑蘇城外寒山寺</hi>
　<hi>夜半鐘聲到客船張師中吳門多精藍此寺名尤古距城七里餘冠盖日旁午斜逕通採香逺岫對棲虎</hi>
　<hi>巖扉横野橋塔影落前浦霜樓鳴曉鐘夕舸軋雙櫓方丈中有人學佛洞禪語跡忙心巳閑道樂行彌苦</hi>
　<hi>不為喧所遷意以靜為主何必深山林峯巒遶軒户程帥孟門對雲山畫不如師今一念六年居邇来寺</hi>
<pb n="KR2k0013_WYG_033-4b"/>
　<hi>好尤瀟灑張繼留題内翰書邊寺迎風坐一軒好山    又遊楓橋偶成晩泊橋</hi>
　<hi>平隔岸流水漫過門朱舫朝天路青林近郭村主人頭似雪怪我到多番孫覿與温老閶闔層城外寒山</hi>
　<hi>古道西若人具眼隻與佛拍肩齊白浪噴鷁首黄塵送馬蹄憧憧南北路一榻有髙栖○又三絶白首重</hi>
　<hi>来一夢中青山不改舊時容烏啼月落橋邊寺欹枕猶聞半夜鐘○翠木蒼藤一兩家門依古栁抱溪斜</hi>
　<hi>古城流水參差是不見元都舊日花○三年瘴海卧炎宵夢隔青楓一水遥萬里歸来悲故物銅駝埋没</hi>
　<hi>草齊腰胡珵朝辭海涌千人石暮宿楓橋半夜鐘眀日館娃宫裏去洞庭呼起一帆風張孝祥四年忽忽</hi>
　<hi>兩經過古岸依然窣堵波借我繩床銷午暑亂蟬鳴處竹隂多郭附師子山雲漠漠越来溪水悠悠鐘到</hi>
　<hi>客船未曉月和漁火俱愁咫尺横塘古塔連綿芳草長洲一老翛然自在時時来繫扁舟</hi>
<pb n="KR2k0013_WYG_033-5a"/>
福臻禪院在吳縣西南四十五里穹窿山舊經云梁天<lb/>
　監二年置今記中云唐會昌六年建寺有米芾大書<lb/>
　詩兩壁字畫竒逸至今存焉<hi>楊宿記穹窿禪院者唐會昌六年之所建也先</hi>
　<hi>是蕭梁下詔取梅梁於兹地致白馬之奠感明神之徴因為白馬塢即兹院之址也至唐宣宗改元大中</hi>
　<hi>重興梵宇法眷承紹六世于兹事曠繕完迨今百載飛梁朽以虹㫁危簷壓而翼摧則燥濕之患是生矣</hi>
　<hi>大教不泯招来信人天王嗣位之八年粤有當院徒弟奉安發志必葺果得檀那繼踵而至自夏侯鍾離</hi>
　<hi>二氏等一百五十餘人咸蠲淨緍鼎新大壯殿堂爽塏廊廡轇轕璇題次第以輝鮮金地迴環而嚴潔於</hi>
　<hi>戲阿含所云若能補故寺者是謂二梵之福則安師之興葺能事有是夫諸檀信之慈悲喜捨有是夫魁</hi>
<pb n="KR2k0013_WYG_033-5b"/>
　<hi>兹勝事願勒貞珉聊奮直筆為紀歳時皇宋景徳四年五月九日記</hi>
寳積寺在横山下亦名楞伽寺山頂有塔隋人所書塔<lb/>
　銘碑石全好字畫秀整絶類虞褚大抵隋人書法兼<lb/>
　𫝊晉宋間造意甚可珍今錄之<hi>吳郡横山頂舍利靈塔銘竊以至理無言</hi>
　<hi>非言無以寄理𤣥蹤無體非體無以眀蹤然則八十種好呈應身之妙三十二相表化質之妍至如獻土</hi>
　<hi>童兒聚沙稚子尚獲無窮之報猶成莫盡之因況捨身命重財崇諸聖業者矣但樹因之最無過起塔崇</hi>
　<hi>福之重詎甚建幢而銀青光禄大夫吳郡太守李顯者乃華陽杞梓江漢芳蘭夙布素誠少匡王國吐納</hi>
　<hi>風雷之際出處朱紫之庭縻爵峻於其身隆基茂於往葉温良洽于郡國孝友睦于閑門建節贊治張振</hi>
<pb n="KR2k0013_WYG_033-6a"/>
　<hi>化風門雖望族世載公卿安仁樂智之心無違終食謙明恵厚之徳造次必存仍共奬勸郡部宫人奉為</hi>
　<hi>皇帝皇后齊王六宫眷屬各捨七珍同崇八福在郡城之西山頂上營造七層之寳塔以九舍利置其中</hi>
　<hi>金瓶外重石槨周護留諸弗朽遇刧火而不燒守諸不移漂刧水而不易時有龍華道場比丘法首者歳</hi>
　<hi>居齠齓即起踰城之心年將志學仍持航海之操自離親捨俗三十許年洞識苦空明閑法要誠心内發</hi>
　<hi>㝠夢外酬時聞此山有古之佛殿乃共於此所成斯勝業願寳鐸常摇法輪恒轉含生迴向歸心上通有</hi>
　<hi>頂之天傍及無邊之地同離生死之苦俱成湼槃之樂其辭曰相焉是滅法矣非生盖纒虚萃渴愛徒盈</hi>
　<hi>不無不有何體何名業風既息法水便清以兹勝地令徳来持功施合矩化動成規如雲出岫狀月臨池</hi>
　<hi>清流不倦貽銘無疲䖍心局體同歸共慕施彼七珍崇斯六度下被羣品上資天祚萬福莊嚴千靈輔䕶</hi>
<pb n="KR2k0013_WYG_033-6b"/>
　<hi>少宣令問待秀苗聚輪轉三有馳流六通獨善非徳兼濟為功俱成法雨用息塵籠大隋大業四年歳次</hi>
　<hi>戊辰九月辛未朔八日戊寅立銘吳郡司户嚴徳盛製文司倉魏瑗書</hi>
智顯禪院在吳縣西南三十里寳華山<hi>孫規新鐘記寳華山智顯禪院</hi>
　<hi>面震澤之洪瀾背長洲之故苑左控洞庭之峻右挹靈巖之巔刻蟠之閾相望遊麋之墟密邇真三吳之</hi>
　<hi>佳地一方之上游先是梁天監中有僧號憨憨者至自梵天營立香界植錫杖之故所化靈源之尚存年</hi>
　<hi>祀滋深締架㡬圯國朝祥符乙夘歳故府侯崇儀秦公羲當巋然之未墜思勉矣而可興其疇尸之必有</hi>
　<hi>能者即以今心印師居焉増卑為髙肇建宫殿之類岌起金碧垂一紀間精廬克備云云</hi>
實相院在吳縣西南七十里古廢寺也梁大同十年再<lb/>
<pb n="KR2k0013_WYG_033-7a"/>
　興皇朝大中祥符元年改今名<lb/>
光福寺在吳縣西南七十里舊有銅像觀音歳有水旱<lb/>
　郡輒具禮迎奉入城祈禱必應淳熙初年為人盜去<lb/>
　至十四年再得之<hi>元祐中建安黄公頡銅觀音像記光福寺距城六十里有銅像觀音</hi>
　<hi>其始作者與其歳月予不得知也康定改元六月志里張氏於廟傍之泥中覩焉時久旱弗雨相與言曰</hi>
　<hi>觀音示現殆有謂乎廼具梵儀禱焉即時雨降以是凡有禱而弗獲者州人必請命于刺史而致敬無不</hi>
　<hi>得其感報夫道之在天下其廢興有數而出處有命亦惟其時而巳盖習俗沈迷之日久矣必將有以薫</hi>
　<hi>沐其邪意啓廸其善心教令既不足以敺之於是時聖人出而輔世其在吳越則若四眀之奉化東陽之</hi>
<pb n="KR2k0013_WYG_033-7b"/>
　<hi>雙林錢塘之天竺是也或因乎俗之所趨或寓乎物之所感顯相示化變出不窮以是因縁不假言説凡</hi>
　<hi>見聞者隨其願求各有所得則雖頑嚚抵冒之人亦將有以善其心況根性之厚者乎則其所以輔世者</hi>
　<hi>豈小補哉此其佛教行乎中國人之所賴以悔罪祈福者宜乎曠世厯年而弗絶也予母葬于寺之西南</hi>
　<hi>常過其上僧藴恭屢求為記予不得辭也因序其事云唐顧在鎔題光福上方蒼島孤生白浪中倚天髙</hi>
　<hi>塔勢翻空煙凝逺岫列寒翠霜染疎林墜碎紅溪渚或棲彭澤雁樓臺深貯洞庭風六時金磬落何處偏</hi>
　<hi>傍葦䕺驚釣翁</hi>
澄照寺在長洲縣西北陽山下<hi>天禧五年陳最記佛宇之興其来尚矣自竺乾</hi>
　<hi>入洛象教歸周琅函流貝葉之文寳塔閟玉毫之相莫不圗諸爽塏樹乃精藍茍非背山而面林左泉而</hi>
<pb n="KR2k0013_WYG_033-8a"/>
　<hi>右石則何以延大千之開士啓孤秀之名園是故鷲嶺雄標世尊因而説法雙林秀拔恵遠由是奠居盖</hi>
　<hi>人境之兩殊亦古今而一致蘇州郡城之西北三十五里山曰陽山山之下寺曰澄照先是唐會昌中丁</hi>
　<hi>某施白馬澗宅為白鶴寺後有龍興寺僧知又因遊其上縱目周覽嗟其年祀寖逺名額僅存榛莽靡除</hi>
　<hi>基址甚隘於是鴻臚卿左衛大將軍曹茂達六代孫𤣥祚捨祠堂基以搆寺不改舊額因而遷之始剏茒</hi>
　<hi>茨數十間而已觀其崗巒環合巖谷洞呀真佛者之津梁乃道林之形勝靈啓其地人興厥謀決智力而</hi>
　<hi>有開獲明神之来乂寺中有靈泉潛發莫窮其源決洩盖自於神功疏鑿豈因於人力引山渠者數派溉</hi>
　<hi>民田者百塍水旱不更其淺深逺邇必沾其潤利吴國彭城威顯公嘗而異之因改曰仙泉我宋祥符初</hi>
　<hi>始賜今額乾徳中乂公既没上足藴明嗣而續之香火無廢道者藴與亦乂公弟子也勇猛精進出於常</hi>
<pb n="KR2k0013_WYG_033-8b"/>
　<hi>倫痛先志之未終發精心而善誘由是智者獻謨壯者効用經始勿亟舉而新之敞廣殿以安睟容飾華</hi>
　<hi>龕而庋大蔵厨有庫香積之供成僧有堂收雲之衆集辰昏是警鼓鐘於百尺之臺水陸致䖍設位於五</hi>
　<hi>層之閣而又置懴院法華院亭榭髙掲房廊繚周耽然巍然不勝其壯觀矣開寳中太保韓公承徳復捨</hi>
　<hi>梳洗樓為塔院詳其始末敘厥廢興見徴蕪辭用紀珍琰維時天禧五年十一月二十一日記</hi>
明因禪院在吳縣西南横山下即薦福山感慈禪院也<lb/>
　<hi>凌民瞻重建方丈記世之為放曠曼衍之言者指宇宙為極矣如来眎宇宙猶一漚也嘗以大千世界為</hi>
　<hi>言斯多矣而未極其廣也嘗又以殑伽沙世界為言斯廣矣而未得為無量也然則無量者非世論所可</hi>
　<hi>計矣如来能以如是無量世界置諸虚空而不墮納諸芥子而不廹擲之方外而無動沃之巨浸而不溺</hi>
<pb n="KR2k0013_WYG_033-9a"/>
　<hi>神化無方理絶思議是莊嚴偈云淨土如所欲受用皆現前盖言諸佛如来遊戲三昧自在若此雖欲貿</hi>
　<hi>梵世於忍土遷内苑於鷲峯固為不難然且徇須達之請而經營舍衛之室忍其虚府庫殫智力而後成</hi>
　<hi>豈神境妙用不足尚耶嗚呼非具大悲者孰能與於此衆生差别知見㝠鈍要以檀施攝其初心由是言</hi>
　<hi>之祇園精舍豈一手一足為之哉兹院成於國初景祐中璿玠師頗易舊宇其間未葺者日益隳圯長老</hi>
　<hi>唯廣師補漏支欹迨已四稔尺椽寸甓不以强人凡興斯緣莫非樂施熙寜七年四月二十七日始工後</hi>
　<hi>十月而工畢坎髙増庳廣倍舊址欂櫨榱桷亦攻堅材圬墁斲削皆聚良匠美哉輪奐不日而成如天持</hi>
　<hi>来若地湧出物不終否在人而興僝工之初予嘗謂師曰弟子貧不能以財施弱不能以力施它日願施</hi>
　<hi>鄙文讃勝事明年師故遺書来岳陽從索斯記師昔住天峯盖有甚大緣事未嘗刻一言今反記此者是</hi>
<pb n="KR2k0013_WYG_033-9b"/>
　<hi>欲攝我以文施因得記其歳月焉</hi>
湧泉院在吳縣西南横山之下舊為程師孟光禄香火<lb/>
　院故程公賦詩甚多比年其家不振伐木毁屋以其<lb/>
　地賣為劉孝韙侍郎之墓<hi>程師孟入湧泉道中十三詩○小航時過越溪頭當</hi>
　<hi>日呉宫事可求西子冶容来作餌伍貟忠憤反為讎雖無别館虹蜺帶                  但有荒臺</hi>
　<hi>麋鹿遊髙望太湖千萬頃夕陽依舊水東流○窮冬未見六花飄春意微微動栁梢千丈龍形蟠暮嶺一</hi>
　<hi>條虹影落溪橋閶門飛跨何清泚茂苑繁雄未寂寥切幸早歸頻出郭西山隠客不須招○因省先塋到</hi>
　<hi>故都不妨閑步問耕夫水雲蒼莽遥連洞田野低窪稍近湖秋熟㡬家收橘柚日生衆口藉菰蒲今朝偶</hi>
<pb n="KR2k0013_WYG_033-10a"/>
　<hi>得西華稻僧飯年年出玉腴○道出横塘跨石梁塘南塘北稻花香風吹舴艋輕如駛日照浮圗峻若翔</hi>
　<hi>逺岸漁樵三兩兩近村鵝鴨一行行囘頭却指城南路雲屋朱樓氣鬱蒼○寒林已見早梅芳盡日臨流</hi>
　<hi>野興長門外牛羊人自得籬邊雞犬盜誰防三江夜色滄浪白千里秋香𥝧稏黄借問船中何所有橙虀</hi>
　<hi>鱸鱠酒先嘗○舟行如葉泛長川解水吳兒力可全風急輒先千浪破岸欹能把一䉡牽湖沈日影山頭</hi>
　<hi>畫雲漏天光雨足懸試向中流東北望城南寳塔在門前○告老清朝分自安從今榮悴不相關有愁方</hi>
　<hi>見田家樂無事纔知釣叟閑世故要看終始後人生未免是非間婦墳更在公塋側一舸夷猶遂往還○</hi>
　<hi>誰何不欲蚤忘機今已髙年古亦稀翠栁隂中黄鳥過青山影裏白鷗飛新春已到無髙下故里重過有</hi>
　<hi>是非人意不如毛羽意聲聲猶道不如歸</hi>
<pb n="KR2k0013_WYG_033-10b"/>
天宫寺在吳縣西南四十里梁武帝天監中所營唐徳<lb/>
　宗重加興飾天聖間重新前進士張汴為之記<lb/>
水月禪院在洞庭山縹緲峯下梁大同四年建隋大業<lb/>
　六年廢唐光化中僧志勤因舊址結廬天祐四年刺<lb/>
　史曹珪以眀月名之皇朝祥符間詔易今名山有無<lb/>
　礙泉紹興間始名<hi>贊寧寄題水月參差峯岫畫雲昏入望交蘿濁浪奔震澤湧山来北</hi>
　<hi>岸華陽連洞到東門日生樹掛紅霞脚風起波摇白石根聞有上方僧住處橘花林下採蘭蓀○積翠湖</hi>
　<hi>心迤邐長洞臺蕭寺兩交光鳥行黑㸃波濤白楓葉紅連橘柚黄人我絶時隈樹石是非来處接㠶檣如</hi>
<pb n="KR2k0013_WYG_033-11a"/>
　<hi>何遂得追遊性擺却營營不急忙慶厯七年蘇舜欽記予乙酉歳夏四月来居呉門始維舟登靈巖之巔</hi>
　<hi>以望太湖俯視洞庭山歸然特起雲霞采翠浮動於滄波之中即時據欄竦首精爽下墮欲乗風跨落景</hi>
　<hi>以翺翔乎其間莫可得也自爾平居緬然思於一到惑于險説卒未果行則常若有物偪塞於胸中是歳</hi>
　<hi>十月遂招徐陳二君浮輕舟出横金口觀其洪川蕩潏萬頃一色不知天地之大所能并容水程泝洄七</hi>
　<hi>十里而遠初宿社下踰日乃至入林屋洞陟毛壇宿包山精舍又泛明月灣南望一山上摩蒼煙舟人指</hi>
　<hi>云此所謂縹緲峯下也即岸步自松間出數里至峯下有佛廟號水月者閣殿甚古像設嚴煥旁有澄泉</hi>
　<hi>絜清甘涼極旱不枯不類他水梁大同四年始建佛寺至隋大業六年遂廢不存唐光化中有浮屠志勤</hi>
　<hi>者厯遊四方至此愛而不能去復於舊址結廬誦經後因而屋之至數十百楹天祐四年刺史曹珪以眀</hi>
<pb n="KR2k0013_WYG_033-11b"/>
　<hi>月名其院勤老且死其徒嗣之迄今七世不絶國朝大中祥符初有詔又易今名子觀震澤受三江吞齧</hi>
　<hi>四郡之封其中山之名見圗誌者七十有二唯洞庭稱雄其間地占三鄉户率三千環四十里民俗真朴</hi>
　<hi>厯歳未嘗有訴訟至于縣吏之庭下皆樹桑梔柑柚為常産每秋髙霜餘丹苞朱實與長松茂樹參差間</hi>
　<hi>於巖壑間望之若圗繪金翠之可愛縹緲峯又居山之表民已少事尚有歲時織紃樹藝捕採之勞浮屠</hi>
　<hi>氏本以清曠逺事物巳出中國禮法之外復居深逺絶勝之地壤斷水懾人跡罕至數僧宴坐寂黙於泉</hi>
　<hi>石之間引而與語殊無纎芥世俗間氣韻其視舒舒其行于于豈上世之遺民者邪予生平病閟鬱塞至</hi>
　<hi>此嚗然破散無餘矣反復身世惘然莫知但如蜕解俗骨傅之羽翰飛出乎八荒之外吁其快哉後二年</hi>
　<hi>其徒心源造予乞文識其居之廢興欣其誠請攬筆直述且敘昔遊之勝焉湯思退尉吳縣時遊水月長</hi>
<pb n="KR2k0013_WYG_033-12a"/>
　<hi>短句畫船横絶湖波練更上雕鞍窮翠巘霜橘半垂黄征衣盡日香鐘聲雲外聽金界將松映何處是華</hi>
　<hi>山峯巒杳靄間李彌大無礙泉詩序水月寺東入小青塢至縹緲峯下有泉泓澄瑩澈冬夏不涸酌之甘</hi>
　<hi>冽異於他泉而未名紹興二年七月九日無礙居士李似矩靜養居士胡茂老飲而樂之靜養以無礙名</hi>
　<hi>泉主僧願平為煮泉烹水月芽為賦詩云甌研水月先春焙鼎煮雲林無礙泉將謂蘇州能太守老僧還</hi>
　<hi>解覓詩篇</hi>
夀聖院在吳縣西南二十里晉天福五年吳越國中吳<lb/>
　軍節度使威顯公文奉創建以奉其父廣陵王元璙<lb/>
　墓祀初名吳山院至本朝治平中改賜今額崇寧元<lb/>
<pb n="KR2k0013_WYG_033-12b"/>
　年威顯之孫奉儀郎賜緋魚袋錢公著立石俾承議<lb/>
　郎行少府監丞雲騎尉强浚眀為之記<hi>元祐八年九月辛已同郡</hi>
　<hi>錢君慎微過余言曰昔我先王既荒吳越維子若孫分建藩屏我髙祖廣陵宣義王實鎮中吳父子再世</hi>
　<hi>嗣有節鉞逮我皇祖司封始至而仕于朝然自廣陵而下四世皆葬于蘇晉天福辛酉歳曽祖威顯公始</hi>
　<hi>建寺於吳山之麓以為薫修之所因其山名之曰吳山院本朝天聖丁夘歳主僧惟久嘗遷其寺少南既</hi>
　<hi>又遷瓦塢最後遷宋塢則今所建寺之地也治平中賜今名壽聖院厥初屋纔數十間僧徒甚寡歳久益</hi>
　<hi>壊而僧之来者日衆先將軍為出緡錢二十萬俾其徒懐政合衆財以新之然後瞻禮有殿講説有堂井</hi>
　<hi>廬庖湢無不完具又俾其徒懐遇即寺之側相衍沃之地闢田畝百歳更豐㓙不資檀施而寺常足食先</hi>
<pb n="KR2k0013_WYG_033-13a"/>
　<hi>是法堂獨庳陋不稱寺僧智来又侈大之以増其舊此寺之興踰百年更三遷歴吾家四世而後大備其</hi>
　<hi>成之難如此幸此寺日益新僧之来者日益衆則錢氏之興可知也恐後来者無以考也吾子試為我書</hi>
　<hi>之余曰唯唯詞曰武肅多子大王小侯厥初啓宇十有三州分建子弟維藩維屏維時中吳控扼外境廣</hi>
　<hi>陵受鉞開壤千里文穆之兄武肅之子生有其土死即葬之父子孫曽相望纍纍在晉天福當威顯公相</hi>
　<hi>方視址爰作佛宫桓桓將軍世濟其美百年于兹寺更三徙浮圗惟久實繁有徒修敝徙廢不忘其初太</hi>
　<hi>湖之濵吳山之原㫁石刻辭敢告後昆</hi>
　<lb/>
　<lb/>
<pb n="KR2k0013_WYG_033-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻三十三<lb/>
</p>
<p>
</p>
  </div>
<div>
                <head>吳郡志巻三十四</head>
    <p>
<pb n="KR2k0013_WYG_034-1a"/>
欽定四庫全書<lb/>
　吳郡志巻三十四　　　　宋　范成大　撰<lb/>
　　郭外寺<lb/>
孤園寺在洞庭山梁散騎常侍吳猛宅也捨而為寺<hi>皮日</hi>
　<hi>休艇子小且兀緣湖蕩白芷縈紆泊一碕宛到孤園寺蘿島凝清隂松門湛虚翠寒泉飛碧螭古木鬬蒼</hi>
　<hi>兕鍾梵在水魄樓臺入雲肆巖邊足鳴<graphic n="KR3087" url="https://raw.githubusercontent.com/kanripo/KR-Gaiji/master/images/KR3087.png" mimeType="image/png"/>樹杪多飛鸓香莎滿院落風泛金靃靡靜鶴啄栢蠧閒猱弄榅</hi>
　<hi>䗁小殿薫陸香古經貝多紙老僧方瞑坐見客還强起指兹正險絶何以来到此先言洞壑數次話真如</hi>
　<hi>理磬韻醒閑心茶香凝皓齒巾之劫貝布饌以旃檀餌數刻得清淨終身欲依止可憐陶侍讀身列丹臺</hi>
<pb n="KR2k0013_WYG_034-1b"/>
　<hi>位雅號曰勝力亦聞師佛氏子陸龜䝉浮屠從西来    今日到孤園何妨稱弟</hi>
　<hi>事者極梁武巖幽與水曲結架無遺土窮山林榦盡竭海珠璣聚況即侍從臣敢愛煙波塢幡條玉龍扣</hi>
　<hi>殿角金虬舞釋子厭樓臺生人露風雨今来四百載像設蔵雪浦輕鴿亂馴鷗鳴鐘和朝櫓庭蕉裂旗斾</hi>
　<hi>野蔓差纓組石上解空人窻前聽經虎林虚葉如織水淨沙堪數徧問得中天歸修釋迦譜</hi>
包山禪院在吳縣西南一百二十里院有舊鐘云梁大<lb/>
　同二年置為福願寺天監中再葺唐上元九年改為<lb/>
　包山寺髙宗賜名顯慶寺本朝靖康間慈受大師懐<lb/>
　深居之詔復賜舊名院亦復興<hi>王銍記靖康元年夏五月慈受大士普照</hi>
<pb n="KR2k0013_WYG_034-2a"/>
　<hi>禪師懐深住大相國寺慧林禪院之六年力祈還山優詔不許命大丞相喻㫖所以留師者靡不盡也師</hi>
　<hi>確不可奪拂袖出都徧走江浙所至山川城邑僧俗擁衆驩迎瞻頂焚香夹道如佛行化靈巖蔣山虚二</hi>
　<hi>禪席以待而兩山之人遮道不得行師姑慰其意皆少留而去最後得洞庭包山廢院欣然駐錫巻裓為</hi>
　<hi>終焉計兹院自六朝之初為勝地梁天監中始再崇葺唐髙宗賜名顯慶為大叢林庇千僧陸龜䝉皮日</hi>
　<hi>休所賦包山精舍是也政和中權豪用事撤以修其墳寺瓦木滌地俱盡淵聖皇帝詔復其名而舊寺僧</hi>
　<hi>法聰為師以請既至山平江府令其弟了初主院事然頽基㫁址四顧荒寒而富者獻財巧者獻技壯者</hi>
　<hi>獻力不數月殿堂門室鍾經與樓皆具師平日未嘗求施兵燼之後尤不煩人而施者自逺而至惟恐弗</hi>
　<hi>受於是禪居靚深巋然出雲煙之上矣夫洞庭别名震澤又曰松江又曰笠澤又曰具區道家謂一水五</hi>
<pb n="KR2k0013_WYG_034-2b"/>
　<hi>名上禀咸池五車之氣而包山即林屋洞天下有洞穴水潛行地中無往不達號為神仙天后便閤洞中</hi>
　<hi>産白芝紫泉廼仙饌天醴環以七十二峯而明月之灣縹緲之峯毛公之壇尤為塵外淨境𫝊稱黄帝訪</hi>
　<hi>道所幸而夏禹治水蔵素書於此至吳王闔閭得之以問孔子盖仙聖所宅得名數千年逺矣地分東西</hi>
　<hi>兩山院在西山之巔巨浸囘環四絶無地天水相際一碧萬頃風濤豪洶旁接滄溟下則魚龍之所窟宅</hi>
　<hi>上則虎豹之所伏蔵藤蘿膠葛橘柚蔽虧深林森木横生倒植納天風海日於窮崖絶壑之間所謂煙雲</hi>
　<hi>生於步武隂晴變於几席猿鳥悲嘯晝夜清寂而水作限㫁逺與世隔盖江海之外無際之山孤聳於不</hi>
　<hi>測之淵無逾此者東南號山之富此又東南百水所鍾之地也竊嘗論古昔學道之士必遊走四方以極</hi>
　<hi>天下壯觀登髙望逺廣其耳目使萬境森然納於胸中然後見聞深博道學明備釋氏之教亦然自出家</hi>
<pb n="KR2k0013_WYG_034-3a"/>
　<hi>祝髪則一衲一食水浮陸走匽薄風霜以求師問法務見一切世間艱難險阻情偽利害然後心境廓然</hi>
　<hi>知無一當留者故於道為近思斯院之成人與地稱山川改色来者瞻敬殊不知師所見豈在於此視天</hi>
　<hi>宫化城金色世界釋帝龍天之居與夫光眀蔵海毗盧法界皆吾一性之内非逺非近無去無来今我行</hi>
　<hi>住坐卧莫非西方淨土豈厭此樂彼有所分别而更他境於一念之外哉此師之達觀一視如法無彼此</hi>
　<hi>不眷眷於一居也然則僕今所言皆師所不取也其院之廢興歳月與師居此本心以待其徒傳永逺而</hi>
　<hi>無窮者亦不可以不記也於是乎書紹興二年正月戊寅</hi>
翠峯禪院在吳縣西南七十里洞庭東山唐將軍席温<lb/>
　其所捨宅也<lb/>
<pb n="KR2k0013_WYG_034-3b"/>
彌勒禪院在吳縣西南一百里洞庭東山乾符年間吳<lb/>
　越王建<lb/>
觀音院在洞庭山宋元嘉安禪師所建華山院也隋大<lb/>
　業間廢唐開成間再建咸通間賜今名<hi>僧懐深圓通殿記洞庭華</hi>
　<hi>山觀音院者本在胥湖之北宋元嘉中會稽内史張裕請於朝而立焉初裕嘗事應真謹甚感池産千葉</hi>
　<hi>蓮因名院曰華山隋大業間經毁廢暨唐開成四年始遷于此往時浚治得㑹昌斷石刻其畧云羅浮常</hi>
　<hi>安禪師卜其地即里人進士徐正甫所施也逮咸通十四年奏賜今名再廢於會昌至是復興有屋數十</hi>
　<hi>楹視洞庭西峯諸刹最為勝絶處主僧維照篤志學佛材器足以立事嘗語其徒曰兹院雖號觀音盖未</hi>
<pb n="KR2k0013_WYG_034-4a"/>
　<hi>睹其像名存而實亡矣或問觀音安在吾將何辭以對於是發廣大心欲令一切睹相聞名悉䝉解脫乃</hi>
　<hi>用紫旃檀八百兩造菩薩像飾以黄金丹砂珍珠琉璃端嚴瑞相工妙天下并刻諸天十有六尊莊嚴畢</hi>
　<hi>備為大殿以居之規模雄偉動人心目費錢凡三百萬毫累銖積閲二十年厥功乃就来者作禮歎未曽</hi>
　<hi>有弟子維鑒實左右之既而照公欲刻諸石自太湖汎舟登靈巖謁慈受叟懐深求紀其事懐深曰華嚴</hi>
　<hi>經云海上有山多聖賢衆寳所成極清淨勇猛丈夫觀自在為利衆生住此山是大寳殿跨起于曽波之</hi>
　<hi>中真若鬼工神運所謂補陀落迦山者豈異此耶余聞菩薩從聞思修入三摩地乃至心精遺聞圓融無</hi>
　<hi>礙悲愍羣品迷本循聲是故不動道埸涉入諸國廣施無畏饒益衆生請試宴坐反聽嘿觀則風濤澎湃</hi>
　<hi>水石相薄林木鳥獸粥魚齋鼓莫非三十二應身八萬四千手眼徧周法界又何止於一方耶雖然不假</hi>
<pb n="KR2k0013_WYG_034-4b"/>
　<hi>乎像無以示圎通之捷徑俾夫見聞者各隨根器普皆證入或由此也歟獨喜照公能以如幻三昧成就</hi>
　<hi>不思議事故樂為之書像造於崇寧五年二月工休於四月殿作於靖康二年之二月落成於建炎改元</hi>
　<hi>之七月作記以是年之十月初八日也孫覿題徳雲堂千丈銀山屹嵩華浪湧雲屯天一罅榜舟夜並黿</hi>
　<hi>鼉窟杖藜曉入雞豚社處處人家橘柚垂竹簷茅屋青黄亞牛羊出没怪石走蛟龍起伏蒼藤掛樓殿青</hi>
　<hi>紅隠半山兩腋清風䇿髙駕飢䑕窺燈佛帳寒華鯨吼粥僧趺下世味久諳真嚼蠟老境得閑如噉蔗山</hi>
　<hi>靈知我欲歸耕一夜築垣應繞舍胡松年詩序云余罷自平江謀居霅川過洞庭西山暫寓觀音院徳雲</hi>
　<hi>堂坐揖湖山勝槩亦足以少洗簿書役矣數年兵火之禍何所不至獨此地清涼安穩豈非林屋洞天金</hi>
　<hi>庭玉柱為神仙窟宅有物常䕶持耶余願掛冠終老此間也詩云小舟乗風飛鳥過萬頃雲濤縱掀簸此</hi>
<pb n="KR2k0013_WYG_034-5a"/>
　<hi>行要是快平生無數青山笑迎我山根隠約見人家槿籬茅屋埋煙霞宛似秦人種桃處川原逺近紛香</hi>
　<hi>葩杖黎徑踏華山去試問蓮開今何許路迷絶壑䕃松筠身到半山聽魚鼓道人為我開雲堂是中境界</hi>
　<hi>渾清涼幽磬時和野鳥語飛泉暗瀉巖花香文書照眼本吾事雁䳱著行敗人意造物似憐厭世囂挈置</hi>
　<hi>湖山煩一洗何人夜呼隠去来向来得喪真山崖金庭玉柱永不改人間劫火空飛灰葛勝仲弱水無風</hi>
　<hi>到海山慈容親禮紫旃檀亭亭寳刹凌雲近湛湛清池漱玉寒橘瘦暗飄紅萬顆竹迷曾蒔緑千竿藕花</hi>
　<hi>不是南朝夢真有殘香透畫欄</hi>
洞庭西山小湖觀音教院在吳縣西南一百五十里即<lb/>
　舊小湖院也相𫝊唐乾符中有沉香觀音像汎太湖<lb/>
<pb n="KR2k0013_WYG_034-5b"/>
　而来小湖僧迎得之有草繞像足投之小湖生千葉<lb/>
　蓮華至今有之<hi>孫覿靈泉贊良哉大士溢此靈泉世有熱惱一酌而痊方池何産三級紅</hi>
　<hi>蓮無實可味有根弗𫝊世紀大士浮海而来攜此二物寘之山隈青青之枝其灑此哉蹮蹮之衣其製此</hi>
　<hi>哉唯此小湖實補陀山我来稽首瞻仰尊顔挹水啜之清入肺肝塵垢銷落身心蕩然嗟嗟此土奉事弗</hi>
　<hi>篤百尺頽基數椽敗屋如泗僧伽習玩成瀆對面却迷貴耳賤目惟聖憫狂存乎克念歸斯受之匿瑕磨</hi>
　<hi>玷弗畀莫求弗施巳厭信受之者亦得是瞻汝心如泉泓然弗遷汝身如蓮離垢芳鮮大士可之詎曰舍</hi>
　<hi>旃一彈指頃超證無邊</hi>
護國天王禪院在吳縣西南一百二十里洞庭西山即<lb/>
<pb n="KR2k0013_WYG_034-6a"/>
　舊天王院也宣和間改賜今名紹興初更為十方<lb/>
法海寺在吳縣西七十里洞庭東山隋將軍莫釐捨宅<lb/>
　所建寺也後梁乾化間改祇園皇朝祥符五年改今<lb/>
　名<lb/>
半塘法華院在長洲縣西北七里綵雲橋西寺有雉兒<lb/>
　塔晉道生法師有誦法華經童子死葬此義熙十一<lb/>
　年商人謝本夜泊此岸聞誦經聲旦尋求見墳上生<lb/>
　青蓮華郡以聞詔建是塔號法華院紹興七年重修<lb/>
<pb n="KR2k0013_WYG_034-6b"/>
　鳩工之始夜聞塔中誦經聲數夕不絶<hi>魏憲重修塔記半塘夀聖</hi>
　<hi>浮屠按舊記云晉義熙十一年名法華塔詔賜國材以建繇晉厯唐距宋興凡一再改造歳久寖壊先君</hi>
　<hi>開府覽之慨然若契夙願實始修焉建炎庚戌之亂塔復廢憲不孝顧瞻餘燼夕陽于懐曰此吾先君所</hi>
　<hi>植徳者也疇敢不勉於是傾貲度財載加營繕紹興七年七月二日工告訖功初道生法師有童子能誦</hi>
　<hi>法華經死葬半塘其後過客夜聞誦經聲迹之莫見其人旦視童子塚有青蓮花塔之建盖權輿於此迨</hi>
　<hi>今㡬八百年矣而鳩工之始役夫夜方寢復聞誦經聲琅然出塔數夕不絶嗚呼異哉僧了勤以其事来</hi>
　<hi>告因為之書顯謨閣直學士左太中大夫提舉江州太平觀吳郡開國侯食邑一千二百户食實封一百</hi>
　<hi>户魏憲記</hi>
<pb n="KR2k0013_WYG_034-7a"/>
大覺院在長洲縣南四十里<lb/>
齊昇院在盤門外髙麗亭東一里紹熙元年提舉常平<lb/>
　張體仁創建撥没官田供院為常住貧民死而家不<lb/>
　能津送者則與之棺後焚瘞焉<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_034-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻三十四<lb/>
</p>
<p>
</p>
  </div>
<div>
                <head>吳郡志巻三十五</head>
    <p>
<pb n="KR2k0013_WYG_035-1a"/>
欽定四庫全書<lb/>
　吳郡志巻三十五　　　　宋　范成大　撰<lb/>
　　郭外寺<lb/>
崑山縣慧聚寺在縣西北三里崑山一名馬鞍山世傳<lb/>
　殿基乃梁天監中鬼工所造半疊石半為虚閣縹緲<lb/>
　如仙府他山佛宇未有其比山上下前後皆擇勝為<lb/>
　僧舍雲窻霧閣間見層出不可形容繪畫也吳人謂<lb/>
　崑山為真山似假山最得其實大畧見張祐孟郊詩<lb/>
<pb n="KR2k0013_WYG_035-1b"/>
　及盖嶼所作圗序皇祐中王荆公以舒州倅被㫖来<lb/>
　相水利夜至寺秉炬登山閲張孟詩一夕和之遂為<lb/>
　山中四絶一山中登臨勝處古上方為冠月華閣妙<lb/>
　峯菴次之山之上下又有留雲翠屏翠茂夕秀諸軒<lb/>
　及凌峯翠微垂雲諸閣不可盡紀淳熙中月華先焚<lb/>
　上方次之既而寺災煨燼無遺自唐以来名賢題詠<lb/>
　石刻殿柱雷火篆書及楊恵之所作天王像李後主<lb/>
　所書扁榜等一掃無跡今惟山圗僅存於收蔵之家<lb/>
<pb n="KR2k0013_WYG_035-2a"/>
　石亦燬矣山後掘地多得竒石玲瓏纖巧好事者甚<lb/>
　貴之號崑山石<hi>唐王洮天王堂記云有釋氏子宅于馬鞍山下者一日忽扣太原王生洮</hi>
　<hi>促足隅坐涵意欲洩不能者數四頃乃作曰欲以天王堂事勞筆端謹按釋氏書云天王生于闐國作童</hi>
　<hi>兒時猶能血鏃射妖逐鬼走天竺遇金仙子授記護閻浮提補多聞王騰雲跨漢靸鬼撚魔霞幟雪㦸指</hi>
　<hi>勾摧泮竟鎮妙髙北面水精宫中為藥又官長吁竒怪事孔門弟子慙於語然儒以正直為神今天王能</hi>
　<hi>射妖摧魔用壯護世是亦正直也復何慙之哉按馬鞍山踴出平原中絶頂晴望他山百餘里緣接培塿</hi>
　<hi>咸溝穿塍織坦然鋪出復多竒石支疊危柱釋氏築室鑿倚山半今天王堂實翼西北隅塑狀岳聳宛然</hi>
　<hi>拄空金精獰瓌力溢膺腕彘卒象伍作為部落堂宇宏麗四簷飛翬庥靈庇像若鄋瞞被甲擔戈立於烟</hi>
<pb n="KR2k0013_WYG_035-2b"/>
　<hi>靄洮因勞其費進曰非其力能皆邑民為之塑實成於張𢎞度堂實成於俞師甫吁大凡力於耕者一人</hi>
　<hi>切於穫者三人豈偶然於天王哉釋氏子姓闕號清建姓趙號良顗時唐大中三年鄉貢進士王洮立僧</hi>
　<hi>辯端慧聚聖迹記至道二年冬端自杭州止于姑蘇遂謁郡太守尚書户部員外郎陳公公一見若舊識</hi>
　<hi>廼盤桓于是邦得遊其屬邑三年春二月届于崑山縣寓慧聚寺未數日㑹公聽理之暇出巡水塘相繼</hi>
　<hi>而至又得以陪從嘉賞周覽古迹且目其孤巒奇秀屹立天際曰馬鞍山也羣岫相去皆百里而逺極頂</hi>
　<hi>四視東連溟渤西接洞庭原隰溝塍坦然鋪著初至寺陞殿尋碑讀記厥石㫁壊其文殘闕年月名氏皆</hi>
　<hi>蔑然也乃詢諸寺人有耆年宿齒者徴以舊𫝊乃得唐人博陵崔子向所紀之文畧敘其事先是梁天監</hi>
　<hi>十年有帝之門師吳興沙門釋慧嚮姓懐氏久居内寺一旦歸省而至是山有息焉之志因放錫禪坐于</hi>
<pb n="KR2k0013_WYG_035-3a"/>
　<hi>山脇石室間以二虎為侍師方運籌思立精舍忽有神人見師之前曰願施千工以成其事其夜風雷震</hi>
　<hi>吼林木號怒近山之人聞樸斲之聲翌日而竒石矗疊廣階駢墄其方截如也延袤一十七丈髙顯一十</hi>
　<hi>二尺盖山王之役神工也時宰縣者異其事聞刺史奏武帝因造寺焉遂立正殿於其上勑張僧繇繪神</hi>
　<hi>于二壁圗龍于四柱每雲隂天暝則鱗甲皆潤潗潗然及有浮萍者或曰多興疾雷鼔巨浪於江海間後</hi>
　<hi>勑僧繇畫鎻以制之洎唐武宗會昌中詔毁天下佛宇兹寺嘗在毁間大中五年宣宗皇帝重闡釋門故</hi>
　<hi>寺僧清江以其靈迹聞郡守韋公於是奏再興焉凡今殿閣像設非梁製也唯神砌存爾觀其神迹規制</hi>
　<hi>皆窮竒極壯造化所成信非人力遊者觀之莫不<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>然心懾而股慄魂驚而魄駭茍非嚮師至徳通于神</hi>
　<hi>明又疇克臻于是耶茍非山王靈感昭于有徳又胡能成其績耶又前後曽未有郡牧至此者今陳公博</hi>
<pb n="KR2k0013_WYG_035-3b"/>
　<hi>古聞異来而覩之久以嘉歎因謂端曰前記湮滅来者昧其所從請摭其實庶垂於永永端雖謏才忝辱</hi>
　<hi>厚命故抽毫以書時至道三年孟夏僧辯端記孟郊昨日到上方片霞封石牀錫杖莓苔青袈裟松柏香</hi>
　<hi>晴磬無短韻晝燈含永光有時乞鶴歸還訪逍遥場張祜寳殿依山險凌虚勢欲吞畫簷齊木末香砌壓</hi>
　<hi>雲根逺景窻中岫孤煙竹裏村凭髙聊一望歸思隔吳門王安石次孟郊韻僧蹊蟠青蒼莓苔上秋牀露</hi>
　<hi>翰飢更清風蘤逺亦香掃石出古色洗松納空光久遊不忍還廹迮冠盖場又次張祜韻峯嶺□出没江</hi>
　<hi>湖相吐吞園林浮海角臺殿擁山根百里見漁艇萬家蔵水村地偏来客少幽興秪桑門朱明之恵聚寺</hi>
　<hi>詩序離常熟至崑山泊恵聚寺而詩情猶壯復為二章附于五題盖山雞自愛其尾亦欲以多為貴也○</hi>
　<hi>古寺有逺名欲遊先夢生飛猿磵底嘯靈烏雲間鳴影宻樓臺衆香繁草樹榮何年照佛火燦燦長光明</hi>
<pb n="KR2k0013_WYG_035-4a"/>
　<hi>○石林髙月生蘚閣疎磬鳴宿鳥夢難就定僧魂更清香風動花影巖瀑飛玉聲遥夜坐来短但餘天外</hi>
　<hi>情</hi>
景徳寺在崑山縣西南即東晉所置寳馬寺<hi>范浩諸天閣記浮屠</hi>
　<hi>氏𫝊西竺一乗流入中國倡天堂地獄禍福報應之説風動世俗波從信向者往往悔惡徙業而歸之善</hi>
　<hi>其亦有補於教化矣昌黎嘗言自其西来四海馳慕結樓架閣上切星漢處處嚴奉髙棟重簷鬬麗誇雄</hi>
　<hi>自唐巳然雖妙言論如退之亦歎其不可遏止也崑山普賢教院有閣翬飛下俯鱗宇碧櫺丹拱隠霧延</hi>
　<hi>暉森列諸天勢欲浮動使人髮立凜凜生肅心每陳供瓣香氛靄葱鬱神若天墮馭風而翔雲諦觀恍然</hi>
　<hi>復疑身之排金闕而簉瓊樓也予嘗訪禪者曇益因見住持講僧淵問誰為此具言政和癸已苾蒭義明</hi>
<pb n="KR2k0013_WYG_035-4b"/>
　<hi>演經丐錢創興普賢殿邑人沈饒募緣増堂廡以侑道場今年夏五月沈又感夢率衆建閣豪姓辛珍獨</hi>
　<hi>又畫刻諸天十六尊像逺邇信向磨肩投禮禱福祈年應不旋踵念此殊勝緣要須書以信諸世因請予</hi>
　<hi>記之靖康丙午季冬既望奉議郎新濟王康王祁王府記室范浩記</hi>
恵嚴禪院在崑山縣東三百步梁所造崑福院也<hi>曾<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>法堂</hi>
　<hi>記崑山縣治之東有禪院曰恵嚴始唐末嗣禪師以佛學名一時故鎮遏使劉璠為建院以處之嗣師既</hi>
　<hi>去其徒以世及續居者百五十餘年屋老而敝徒不能葺熙寧四年主僧惟已請如嗣師故事復以院待</hi>
　<hi>學衆之来遊縣以聞州命選於衆乃得恵元禪師畀以住持於是四方之士不期而自集一境之民不言</hi>
　<hi>而心化因相與視其屋則又皆曰是豈人法之所宜者遂謀新之鄉人聞命樂輸以助先為法堂寢室凡</hi>
<pb n="KR2k0013_WYG_035-5a"/>
　<hi>二十楹始事於元豐元年之秋来歳仲夏二日乃畢工師曰不與俗交非興化為人也則記其事以慰作</hi>
　<hi>者之勤其得已乎而法堂寢室豈特以休耆夀者之身佛之法𫝊乎其中矣非知吾法者不能為也以書</hi>
　<hi>屬予曰幸為記之予聞釋氏之書曰所言法者謂衆生心是則攝一切法釋氏之言心法如此則吾先聖</hi>
　<hi>人所謂天下之至神者是也夫心之為物微妙寂通故用之彌滿六虚廢之莫知其所不古不今神而無</hi>
　<hi>方信乎廣大髙明超於名迹豈言與書之所能盡哉是以學者欲其深造於道而自得之也當梁之世釋</hi>
　<hi>氏之教最為盛時然學其法者亦泥於言學其書者亦忘其真天竺之師達磨始自其國来其曉人也直</hi>
　<hi>示道心使之研㡬見獨盡豁幽滯則廣大髙明皆我同有豈如老身窮年敝精神於名迹而巳者乎于斯</hi>
　<hi>時也道之不明久矣聞其風悦之者六通四闢如醯雞之發其覆而見天地之大全雖中國之士大夫欲</hi>
<pb n="KR2k0013_WYG_035-5b"/>
　<hi>息於道者亦從之遊故𫝊其法者所居而衆至所教而誠服待人之餉而後食待人之衣而後衣或泛求</hi>
　<hi>於人而人亦不以為厭也其居之至則崇棟廣宇極於壯麗敝則衆相與新之而人亦不以為侈也盖聞</hi>
　<hi>其道而心化者皆將虚已以遊於世則其驕吝之意消而能尊道輕財固不足言也惟此堂室師之居此</hi>
　<hi>湛兮淵靜廓然朝徹資道之侣遝至而時集顯問於堂密叩於室宜其迷者自覺疑者自信神悟心照不</hi>
　<hi>知其然堂室雖無與於人法亦人法之所依也則作而新之者其澤豈易竭哉云云元豐二年八月初一</hi>
　<hi>日常州團練推官將仕郎試祕書省校書郎前充曹州州學教授曽旼撰</hi>
新安尼寺在崑山縣東二百步<lb/>
常熟縣眀因寺在縣東五十里<hi>陳于新改禪寺記東常熟縣七十里有雙鳯鄉</hi>
<pb n="KR2k0013_WYG_035-6a"/>
　<hi>有村支塘而寺於其間曰明因昔嘗曰永昌又名再昌至國朝祥符改元始易今額至熙寧六年遂為禪</hi>
　<hi>寺土不變壊人不更聚而名目之不同者時異事異實亦尊佛而已佛以一無冒一切有以一真破一切</hi>
　<hi>妄一切法是有我何使之無我本無無今安得有一切法是妄我何使之真我自非真今安得妄一有一</hi>
　<hi>妄為有情故一無一真為無情故此禪律所由判也東西分祖南北異宗以攝戒名律以見理名禪此禪</hi>
　<hi>律所由盛也夫律為漸禪為頓而為之徒者以禪受什方以律𫝊父子因而反戈自伐與俗同汚其不見</hi>
　<hi>僇於世者無㡬初僧文曉由是與流輩有不平者以事至有司遂攘臂鼓衆更律為禪自今日始縣為聞</hi>
　<hi>府府下僧籍蒐可為領導者衆薦今禪師紹瞻而府可之師至其徒有不悦者豫空其室以遁其頽垣壊</hi>
　<hi>壁蕭然如無人之墟師收付遺衆繕革故廬鳴鐘擊鼓晨唱夕和欣欣如也規範僅舉徒衆僅安歳輒大</hi>
<pb n="KR2k0013_WYG_035-6b"/>
　<hi>㓙而水且旱百里蕪其八人輒大疫而逋且逃十室虚其九嚴不轉之心奉一實之事根無利鈍應病用</hi>
　<hi>藥其徒以此親施無厚薄均福田相鄉人以此敬八年於今而門之外導長涇以利衆長涇之上營石橋</hi>
　<hi>以便行堂室龕殿雖未及美而小康矣因師請記之論次如此若夫門未革殿未紺而丈室未敞此必有</hi>
　<hi>待於他日余不得而書也元豐四年五月十五日前常熟縣尉陳于撰</hi>
常熟縣勝法寺在常熟縣東三十五里<hi>葉夢得輪蔵記佛法自漢入中</hi>
　<hi>國即與其言皆来然未嘗若是侈也至晉宋周隋之間鳩摩羅什之徒出更相𫝊譯轉相付授於是其書</hi>
　<hi>之至者日以廣源流既逺往往失其本真梁武帝時始有言心法者一切以廓然無我為宗不立文字佛</hi>
　<hi>氏之學遂判為禪律兩岐其後更數百年學心法者雖益盛然其書未嘗卒廢自隋開皇至唐開元正元</hi>
<pb n="KR2k0013_WYG_035-7a"/>
　<hi>以来凡列於目者曰大乗小乗曰律曰論剖分甲乙鱗次櫛比雖假託疑似謬妄之辭茍不叛其説亦莫</hi>
　<hi>不具在其𫝊至于今不絶昔吾儒者之言僅出於中國其道在天下昭然若掲月日而中遭秦火雖六經</hi>
　<hi>不得為全書殘編㫁簡出于屋壁丘墟之餘與一時遺老所誦習雖幸而獲存然顛倒錯謬固巳不勝其</hi>
　<hi>弊其他諸子百家各以其藝自名於時者近數十年逺或百年皆已堙滅無聞而佛氏去中國數萬里其</hi>
　<hi>言率一譯再譯而後見乃全而有之愈久而益著何也豈其言皆足以示後行逺使人欲廢而不可歟盖</hi>
　<hi>為之學者皆知信其所習而尊其所聞相與謹守嚴奉手𫝊口誦而不敢慢非有意於借資取便階梯所</hi>
　<hi>欲嘗探而忽忘之者然也常熟姑蘇别邑梅里鎮又在邑之東北海上有寺曰勝法故無蔵經崇寧二年</hi>
　<hi>長老道淵始募衆緣為之淵强力明果學心法者也居勝法二十一年與始至之日無異工既成見余霅</hi>
<pb n="KR2k0013_WYG_035-7b"/>
　<hi>上曰並海之民不耕而漁其習以多殺為事而不畏罪與之言吾理則惑教以其書則怠惟轉輪蔵侈極</hi>
　<hi>雕刻彩繪之觀以致其莊嚴之意可使凡徼福悔過者一皆効誠於此吹蠡伐鼓機發軸運象設駭於目</hi>
　<hi>而音聲接於耳不待發函展巻而其心固已有所嚮矣然邑民瘠而艱施歳且多潦有欲成吾事者而屈</hi>
　<hi>於力其力足以及之者而窘於歳盖竭吾勤而後能成不有記其畧無以慰此意也因請余文至再三不</hi>
　<hi>巳夫物之盛衰存亡固不可皆以力致然未有不存乎人者服儒衣冠者徧天下不能盡有其𫝊而佛氏</hi>
　<hi>獨能持久若此是必有當其責者因推其所以然書以遺之非特志淵之勤而已也政和五年六月十日</hi>
　<hi>縉雲葉夢得記</hi>
法輪寺在常熟縣東南一百一十里<lb/>
<pb n="KR2k0013_WYG_035-8a"/>
永慶寺在常熟西北四十五里<hi>李湛巖扉開早涼谷鳥分逺翔花氣溼幽徑磬</hi>
　<hi>聲清上方雲生松澗底花落蘚池傍致有遺榮意移時坐石牀</hi>
寳嚴禪院在常熟縣西一十三里舊名延福天禧中改<lb/>
　賜今名<hi>李湛重修延福禪院記蘇州常熟縣海隅山舊有延福禪院盖出於梁天監之初自唐㑹</hi>
　<hi>昌廢毁存者無㡬端拱二年今長老恵明大師希辯荷天子榮命歸止於斯而鄉耋里氓為之捨土木畚</hi>
　<hi>鍤之功大作廣宇峻厦不五歳而告成於是有隆博而門者有炳煥而亭者有顯壯而堂者有邃麗而室</hi>
　<hi>者有虚揭危累而塔者有雙延相敞而廡者有表門背室䊸遮峭植而垣者抱塔之趾又有圍覆瓌架四</hi>
　<hi>周而院者居髙而顧望周旋自下以相主之翼舒鱗萃輝照可鑒㑹竒集勝狀不能盡即以  者處師俾</hi>
<pb n="KR2k0013_WYG_035-8b"/>
　<hi>悉得而専有之師當錢氏列國時從學於天台山既大成而有聞被召入為恵智禪師居普門寺演法暨</hi>
　<hi>餘杭國除隨詔詣闕上御滋福殿引見宣授紫羅命服及内府帛五十疋復賜今師號留之京師天夀寺</hi>
　<hi>淳化三年上御製草書急就章一巻逍遥詠一十一巻祕藏詮三十巻太平聖恵方一百冊蔵焉恐後未</hi>
　<hi>諭其來故按其實以録之至道二年冬十月二十四日鄉貢進士李湛記陸絳新建佛殿記近代儒家流</hi>
　<hi>以韓退之闢釋老賢與不賢皆欲隨而去之未熟思之甚矣夫受天命者莫大於君中國其間哲后僻王</hi>
　<hi>治亂興亡之運接迹而不可勝數至於治而興者則諸儒必曰非人事也天之數輔治世而興者也亂而</hi>
　<hi>亡者則諸儒亦曰非人事也天之數厭亂徳而亡者也夫如是則治亂興亡之運莫不推之於天韓退之</hi>
　<hi>有唐之大儒以堯舜禹湯文武周孔之道不行於當世而釋氏之教寖盛於中國故力排之若原道篇佛</hi>
<pb n="KR2k0013_WYG_035-9a"/>
　<hi>骨表之類皆著辭深切疾時君奉之太過其所以然者誠欲抑之捄其寖盛未始不為釋氏福迨言弗納</hi>
　<hi>而身貶也彼得以益其惑遂有㑹昌之旤豈非道隆則汚物盛則衰之効歟然㑹昌廢之未數年而大中</hi>
　<hi>復之易如走丸疾如反掌得非天未厭其教乎噫大道而有仁義仁義而尚狙詐金仙氏之説其有不興</hi>
　<hi>乎由是源於漢流於晉宋齊梁間與吾儒老子之教鼎峙於中國若夫本空寂破迷妄以出生入死之説</hi>
　<hi>為興善滅惡之筌蚩蚩之氓從而逺罪則如来真意深乎救世者也而時君奉之或多立寺宇以徼福或</hi>
　<hi>廣度僧尼以崇教上焉者佞之下焉者化之如之何不為後世敝盖崇之者反於其道焉耳文中子曰齋</hi>
　<hi>戒修而梁國亡非釋迦之過此言得之我國家四聖御極灼知化源寺觀㳂舊而無所剏置僧道限年而</hi>
　<hi>入必試以行能故天下名山勝槩非道存乎人孰能與此姑蘇走百里有邑常熟邑西偏有佛宇曰寳嚴</hi>
<pb n="KR2k0013_WYG_035-9b"/>
　<hi>即梁天監中所建也倚山面湖秀若屏障嘗有希辯師者心悟大乗是焉棲處錢氏霸國時以名聞召歸</hi>
　<hi>餘杭錢氏獻土隨詔請見賜紫方袍號曰恵明大師既而厭居京國歸隱舊刹錢氏以師人境俱勝復施</hi>
　<hi>金五百兩造七級浮屠淳化中太宗皇帝詔賜急就車逍遥詠祕蔵詮太平聖恵方凡一百四十三巻以</hi>
　<hi>旌髙風院名舊曰延福天禧中邑尹胡順之飛章上請改賜今額院佛殿歳久無尺椽眀道中武陵顧顯</hi>
　<hi>邑人李仁夀等捐厚貨貿良材經始於景祐之丙子落成於慶厯之乙酉壯而不華嚴而不陋絳里人也</hi>
　<hi>偶為兹山之遊目擊諸公之善以文見託得以直書時慶厯六年正月一日記</hi>
　<lb/>
　吳郡志巻三十五<lb/>
</p>
<p>
</p>
  </div>
<div>
                <head>吴郡志巻三十六</head>
    <p>
<pb n="KR2k0013_WYG_036-1a"/>
欽定四庫全書<lb/>
　吴郡志巻三十六　　　　宋　范成大　撰<lb/>
　　郭外寺<lb/>
興福寺在常熟縣西北九里唐寺記云始於齊始興五<lb/>
　年按齊無始興年號但有延興中興二號皆止一年<lb/>
　流𫝊之誤如此既是唐碑姑存之即常建題詩處<hi>再修</hi>
　<hi>功徳記此寺始自齊始興五年因邑人郴州牧倪徳光捨居第置之是為大慈寺至梁大同三年改為興</hi>
　<hi>福寺自為邑為寺歴陳隋四代迄于我唐甲辰嵗踰三百年㑹昌末釋敎中圯僧難聿興武宗斥去浮屠</hi>
<pb n="KR2k0013_WYG_036-1b"/>
　<hi>法兹寺在毁拆數大中踐阼再恢釋敎俾飾伽藍先是大檀越主吴興錢公某吴郡顧罕汝南周坦與彼</hi>
　<hi>親友兼募信士助修塑像添建殿堂奐爀垂芳𫝊之不朽以<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>僑居是邑廢之興之耳目相接俾書其事</hi>
　<hi>有愧斐然時中和四年六月五日記李湛雲門十里長殿塔眀朝陽半夜風雨至滿山松桂香清猿嘯逺</hi>
　<hi>樹好鳥鳴虚廊塵土斯可濯胡為語滄浪常建清晨入古寺初日照髙林竹徑通幽處禪房花木深山光</hi>
　<hi>悦鳥性潭影空人心萬籟此都寂但餘鐘磬音僧皎然秋風落葉滿空山古殿殘燈石壁間昔日經行人</hi>
　<hi>去盡寒雲夜夜自飛還</hi>
夀聖院在常熟縣西十八里梁大同十二年置為頂山<lb/>
　禪院治平四年改賜今額<hi>錢藻頂山瑞石菴記頂山之巔直上絶險怪篁奇木</hi>
<pb n="KR2k0013_WYG_036-2a"/>
　<hi>隂森鬰翠之中有瑞石峭拔不可窮極而龍母之塚神龍之池環窟其方邑民禱禳水旱曽不告召而千</hi>
　<hi>里畢至眀道紀元之初浮屠守常者能黙誦妙法蓮華經邑民陳氏屋其下為菴召守常者持事之自是</hi>
　<hi>禳禱必應福在一方守常死菴其下者不得其人則禳禱不效水旱相仍嘉生不遂邑民以為戚迨今治</hi>
　<hi>平丙午縣大夫向侯因民之欲命僧恵安拯廢舉墜益廣其方以起民人嵗時祈禱之誠夫窮巖絶境龍</hi>
　<hi>神之窟宅足以為一方之福遇人而興其信誠之應効盖不可輕巳神之為靈甞隂寂無形不可得詰而</hi>
　<hi>若依人以為報其能不逆民之心以嚴香火之地以致誠於隂寂不可詰之間而為民取福善之應盖亦</hi>
　<hi>賢於無所用心而欺闇以悖人者之為也丁未春正月承奉郎守尚書祠部貟外郎充祕閣校理通判秀</hi>
　<hi>州軍州兼管内勸農事騎都尉借緋錢藻撰陳于新甃頂山路記常熟居海濵地無大山縣依山之陽是</hi>
<pb n="KR2k0013_WYG_036-2b"/>
　<hi>為隅山以瀕海之隅也又名虞山以昔人虞治於此也山北行九里是為破山以鬬龍破山而為澗也又</hi>
　<hi>北行九里為頂山又北行六七里為小山山之南北相距纔三四十里名巳不一矣又合而名之或曰烏</hi>
　<hi>自山焉縣人往還以舟航為安向視道路無不勞苦者自縣至破山即有興福寺又至頂山即有頂山寺</hi>
　<hi>其路随山山皆砂石人迹不頻則榛卉為之莽雲雨暴至則泥潦為之塗昔之僧於興福者悼其如此累</hi>
　<hi>甓以甃之然自縣之北門以至興福之寺門而巳因仍持久未有以動心者今頂山中峯菴主懐素始自</hi>
　<hi>破山之雙塔甃之以扺頂山之寺門兆於熙寜八年之孟春成於元豐二年之季夏雖以堅為之心感向</hi>
　<hi>化之人而必更五年方即成功古之治田澮上有道川上有路而道路不除當責於任事者雖州縣之吏</hi>
　<hi>時有鋭意臨之而後或無成亦有有其意而不得自任以為責者今懐素非徒能甃路而已又能建雙石</hi>
<pb n="KR2k0013_WYG_036-3a"/>
　<hi>塔以鎮交衢之衝開四石橋以濟往来之阻是能為縣官之未為者而以佐縣官之不逮吾其可以無書</hi>
　<hi>元豐三年三月日文林郎試祕書省校書郎守縣尉陳于記</hi>
廣安寺在常熟縣東一百里直塘舊名寳林寺<hi>淳化二年曉師</hi>
　<hi>苾蒭建</hi>
夀聖晏安禪院在常熟縣東北六十里許浦鎮<hi>始自陳朝禎眀</hi>
　<hi>元年皇朝治平四年十月勅額為夀聖晏安禪院紹聖二年僧智通始建鐘樓次以浴室廊廡堦砌鼎新</hi>
永安寺在常熟縣東北七十里<hi>興於乾元間咸通二年易其幢塔顯徳中得州</hi>
　<hi>符而鼎新之</hi>
<pb n="KR2k0013_WYG_036-3b"/>
靈寶寺在常熟縣東南塗菘一百二十里<lb/>
淨居禪院在常熟縣西北八十七里舊尊勝禪院也<hi>始於</hi>
　<hi>梁大同二嵗唐㑹昌廢大中初詔復天下精舍院復興廣順中錢氏有土僕射陳滿憫其隳陋首出已財</hi>
　<hi>集羣庶同作佛殿其後始獲禪子堯鋤荒以廣其地端徑以闢其門聖宋咸平六紀徧募豪族以重新之</hi>
　<hi>李湛遊頂破二山淨居院詩入門松桂深清氣生人心霞影迷窻綺花光照地金微風起層閣初月升髙</hi>
　<hi>林中夜魂自健滿空鐘磬音</hi>
淨恵禪院舊仁王禪院舊經無今據碑修入云在西北<lb/>
　隅七十里<lb/>
<pb n="KR2k0013_WYG_036-4a"/>
聖像院在常熟縣陸河<hi>僧仲殊記生民之欲者富與貴而巳富貴知道徳稱為君子君</hi>
　<hi>子所居鄉黨歸之是故博施濟衆君子之所職也率人為善君子之常分也在西方之敎謂之居士長者</hi>
　<hi>乃利益及物因以為氏故釋迦如来號刹利氏謂利益所及一刹土耳中國有大聖人作自太祖皇帝至</hi>
　<hi>今天王推原開闢以来未有太平如此之盛敎化隆侈天下富樂比屋可封餘力閑暇人人得以講性命</hi>
　<hi>之宗究死生之本覽罪福之要互相勸飭思所以因敎而達于道夫三敎之用雖趣尚各異要之為善其</hi>
　<hi>揆一也佛法之盛莫如姑蘇白沙又居其上游附海膏腴地力十倍朱君肱承父業起家稱為右族父某</hi>
　<hi>天資好善甞遊陸河聖像院觀大殿摧圯首施家財募衆興功嘉祐八年夏績用成就熙寧初再造佛像</hi>
　<hi>未畢而終君能追誦先志紹聖三年工畢刻石作記以告後來紹聖四年十月霅川空叟僧仲殊記</hi>
<pb n="KR2k0013_WYG_036-4b"/>
吴江縣雙林禪院在縣西一百二十里<hi>昔倪林里有寺因湖漲圯壊儒</hi>
　<hi>林里始興建招提倪林之人訟於有司時郡将曹公瓊以其事上於朝遂謂之雙林</hi>
報恩禪院在吴江縣東北二十五里<hi>唐大中年顧文通捨甲第而剙為精</hi>
　<hi>舍釋迦大殿嵗逺屋弊慶歴間沙門圎寔等重建</hi>
法喜寺在吴江縣東九里<hi>後唐長興元年統軍趙君之倡也始曰崇福本朝更賜今</hi>
　<hi>名</hi>
應天禪院在吴江縣西南一百里<hi>僧曇義記畧云唐大中七年嵗癸酉里民</hi>
　<hi>沈揆捨荘第營之迄乾符二年乙未嵗刺郡者始以状聞詔下賜今額周顯徳二年嵗在乙夘始建殿宇</hi>
<pb n="KR2k0013_WYG_036-5a"/>
　<hi>始立佛像香炬鐘梵蔚為道場年禩綿涉名存實亡大宋咸平五年壬寅嵗超師進道之外慨然繕葺市</hi>
　<hi>木召匠運斤畚土不歴數稔壮麗寳坊大中祥符四年辛亥嵗重建正殿巍巍大壮屹若山立金碧丹雘</hi>
　<hi>煥赫顯敞云</hi>
無礙院在吴江縣松江之上<hi>孫覿普賢應夢記云西方有聖人懸隔山海在中州</hi>
　<hi>千萬里之外累數十驛不能通而學道之士秉心端嚴不入諸相一念瞥起遂撫四海於俛仰之中矣予</hi>
　<hi>嘗過松江無礙院兵火凋殘寺之入於草莽者十九獨有普賢一堂像設中峙丹青輪奐之飾炳然余問</hi>
　<hi>其故僧曰邑人宋邲者營築此堂為公媼追福之地夢一大士戴華冠被珠珞乗白象手執如意而翁媼</hi>
　<hi>導其前神清安隠蕭散如平生不見留滯㝠莫幽隂之態既寤歎曰此普賢菩薩也於是敬信之心日以</hi>
<pb n="KR2k0013_WYG_036-5b"/>
　<hi>精進又圖其像於家事之益䖍道俗咸共瞻仰焉余聞維聖人而後知死生之説鬼神之情状人子念親</hi>
　<hi>屬纊之後影響昧昧然不知其所之也歸依佛祖涕淚請救援之火宅為清凉山出之苦海為極樂國解</hi>
　<hi>六結為解脫門破十習為無上道諸佛赴感示現神通起幽作匿捷逾響報無可疑者答曰如是請書其</hi>
　<hi>末紹興二十年嵗在庚午三月望日晉陵孫覿記</hi>
永福院在吴江縣地名八赤<hi>李杼記夫累土畫沙童子戲也皆足以成佛況乎運</hi>
　<hi>心廣博勤苦功用以是因縁而作佛事利益一切衆生則佛之道豈難成哉平望之北二十里有墅焉曰</hi>
　<hi>八赤前俯洞庭太湖旁連震澤甫里魚稻之美商旅舟檝之所趨㑹居處聚落殆且百家其民淳而樂業</hi>
　<hi>日以遷善農夫合耦以相助㡬於上古之遺風舊有精廬中更煨燼僅存遺址比丘宗潤即其所處為接</hi>
<pb n="KR2k0013_WYG_036-6a"/>
　<hi>待院延竚四方雲水之客若見若聞皆爭捨施貧者出力富者出財巧者出技皆捨所愛及諸結集訖用</hi>
　<hi>有成三門方丈堂宇庖湢皆易新之嚴麗潔精具足衆妙為往来者駭心動目之觀序其實以告具石請</hi>
　<hi>記之為書其略云紹興二十一年八月日右承議郎差權通判秀州軍州主管學事李抒記并書</hi>
殊勝院在吴江縣地名平望<hi>草創於崇寧間時丞相蔡京趨朝道由平望因觀寺</hi>
　<hi>僧書華嚴經僧以寺額為請蔡問書經至何品僧云至殊勝功徳品蔡笑曰當以殊勝為額巳而蔡當軸</hi>
　<hi>遂得殊勝勅額寺有僧誦金光眀經深得三昧日課至百部人竊疑之僧有頌云我誦光眀經自得三昧</hi>
　<hi>力舉起便周圎何用髙聲覓一日三百部日輪猶未昃見者總生疑我自心堅實</hi>
　<lb/>
<pb n="KR2k0013_WYG_036-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吴郡志巻三十六<lb/>
</p>
<p>
</p>
  </div>
<div>
                <head>吴郡志巻三十七</head>
    <p>
<pb n="KR2k0013_WYG_037-1a"/>
欽定四庫全書<lb/>
　吴郡志巻三十七　　　　宋　范成大　撰<lb/>
　　縣記<lb/>
吴縣在府治之西二里廨宇紹興二年知縣蒋結建縣<lb/>
　門淳熙十二年知縣趙善宣重建并書額㕔之西有<lb/>
　平理堂無倦堂堂之西有延射亭天聖七年知縣徐<lb/>
　的建亭之南北各有小山山有小亭南曰松桂北曰<lb/>
　髙䕃皆淳熙五年知縣趙不忿建吴令壁記二范成<lb/>
<pb n="KR2k0013_WYG_037-1b"/>
　大又為續記一世代氏姓猶可考云<hi>唐大歴梁肅撰壁記在春秋時</hi>
　<hi>列國各有屬邑其主者魯謂之宰楚謂之尹晉謂之大夫秦時天下始置令長宅一同之内操賞罰之柄</hi>
　<hi>有人民焉有社稷焉風俗善敗本乎身黎元安否繋其政其體大矣自京口南被于淛間望縣十數而吳</hi>
　<hi>大國家當上元之際中夏多難衣冠南避寓于兹土㕘編戶之一由是人俗舛雜號為難治加以州将有</hi>
　<hi>握兵按部之重邑居當水陸交馳之㑹承上撫下之勤征賦郵𫝊之繁倍百他縣夥乎其中不可勝紀大</hi>
　<hi>歴十一年天官擇可以長民者於是范陽盧公繇太原府祁縣令為之外寛内明敬事而信政本於仁飾</hi>
　<hi>身以文下車三年闔境之人安居樂義而不知安樂之所從來盖平以和也夫君子立身論道之通塞不</hi>
　<hi>論位之升降吴縣下畿服一等公俯而為之抑選部為官擇人而其履道從政所由然也予知者敢録其</hi>
<pb n="KR2k0013_WYG_037-2a"/>
　<hi>實書于東序以播其令聞時十四年二月甲子翰林學士梁肅記此記得之類書中若其姓名則不復可</hi>
　<hi>考矣郭受記厥今天下經用之所資百貨之所植東南其外府也渡淮而南濟江以東督府且十附城且</hi>
　<hi>百而田疇沃衍生齒繁夥則吴實巨擘焉予甞登靈巖之巔俛而四望畎澮脈分原田碁布丘阜之間灌</hi>
　<hi>以機械沮洳之濵環以茭楗則舄鹵磽确變為膏澤之野蘋藻葭葦墾為秔稻之陸故嵗一順成則粒米</hi>
　<hi>狼戾四方取給充然有餘出乎胥口以臨震澤積水無涯兩山對峙桑田翳日木奴連雲織紝之功苞苴</hi>
　<hi>之利水浮陸轉無所不至故其民不耕耨而多富足中家壮子無不賈販以遊者繇是商賈以吴為都㑹</hi>
　<hi>五方畢至獄市雜擾搢紳以吴為樂土僑民閭里㡬亞京雒為政者急之則怨而駭緩之則㢮而肆泛然</hi>
　<hi>而多容則請謁紛紜㡬至於骫法毅然而多拒則謗詈叢集必困於遊談宰字之任信難矣右通直郎許</hi>
<pb n="KR2k0013_WYG_037-2b"/>
　<hi>君来領是邑直方不撓有骯髒之風簡易無苛得調胹之術盖常急於豪猾緩於善柔整其大綱濶其細</hi>
　<hi>故為之期年而縣告治元祐六年霪雨敗稼吴民阻饑君日慰藉而拊循之賑給務均䘏隠求實不事虚</hi>
　<hi>名而為具文也予以是知君之篤於從政也舉兹以勉旃則其於整凋弊而應盤錯也何有焉水災之明年</hi>
　<hi>君且代矣乃悉求前為此縣者之名氏爵里将書而刻諸石顧其僚郭受曰吾為是俾来者有攷焉爾子</hi>
　<hi>為我序諸辭不獲命因槩敘吴風而毛舉君政之一二許君溫陵人世為學家甚博而文異日顯用於時</hi>
　<hi>當不獨以循吏稱也元祐七年五月初一日縣尉兼河塘溝洫郭受撰乾道三年范成大續記吴令壁有</hi>
　<hi>記尚矣唐大厯已未梁肅為之詞者令盧某所立石亡而文𫝊本朝元祐壬申郭受為之詞者令許公輔</hi>
　<hi>所立石雖存而中更兵燼缺裂無㡬後七十有六年晉陵袁君祖忠政成将歸始治二石更刻之又㫁自</hi>
<pb n="KR2k0013_WYG_037-3a"/>
　<hi>建炎以下為之續記實乾道紀元之三祀嵗在丁亥距大歴垂四百年而題名三立相望可攷吏民以為</hi>
　<hi>盛事然吴之為壮縣固自昔志之風俗之媺生聚之繁覽觀之勝著于二碑者自若獨官事搶攘日不暇</hi>
　<hi>給必出于甚難而後能善治視昔類不同者非特吴為然余行四方所過縣邑數十百見大夫皆厭苦其</hi>
　<hi>官齎咨太息悔曏之来而憂後之不得脱余私怪其説甚哉何至於此及切磋究之使一言其詳則曰古</hi>
　<hi>吏憂民而巳今顧不然蕞爾邑負責猶數鉅萬晝夜薄遽唯錢穀之知且不能報期㑹有如一日姑舍是</hi>
　<hi>而用力於民不崇朝百適滿矣彼齎咨太息厭苦而欲脫者真有味其言哉今夫急催科則愧政専撫字</hi>
　<hi>則愧考兼善之誠難若袁君盖㡬於無愧者其政先理而後情弛例而舉法故吏不能竝縁士不敢奸以</hi>
　<hi>私民有訟自揣不當勝望寺門心醉郤去直者家居待報曰無庸謁吏明府自辯此坐堂上再期人信之</hi>
<pb n="KR2k0013_WYG_037-3b"/>
　<hi>如一日至於大官之間須求於無有責課於非時則又從容辦給弗以厲民率常最於他邑鳴呼可謂難</hi>
　<hi>也巳旦莫去此至大官埶益易於為縣其所成就何可量按續記所登載無慮三十人而未有顯者必将</hi>
　<hi>自袁君始儻余言猶信来者尚勉之八月十五日左奉議郎主管台州崇道觀范成大記并書</hi>
延射亭在縣治中天聖中縣令廣州觀察支使梁允成<lb/>
　所作自監郡而下皆集而射之極一時賓友之勝觀<lb/>
　章珉所記足以想見當時州縣仕者之寛舒云<hi>章珉記胥</hi>
　<hi>臺故封為一都㑹郡領五邑吴實首之百里之封五品之令曩嵗限以常調治付中銓是将赤子奉其吐</hi>
　<hi>齧國家精求治本重字人之寄近制銅墨之任闕即以京僚洎朝列或幙賓以補之先是縣署占勝逼于</hi>
<pb n="KR2k0013_WYG_037-4a"/>
　<hi>閭閻綿歴嵗祀梁木将壊乃有前宰棘寺丞徐君繕完之圩墁訖功移符罷去則今南越郡計馮君寔代</hi>
　<hi>之也君世襲衣纓練明吏術下車未㡬政用佳茂迺因聽訟之隙周睨廨舍患無清曠之所得奉讌息之</hi>
　<hi>娱縣之西偏舊有幽圃俯于佛舍并吞仍嵗君披圖按籍命工糞除疊繚垣以入之繇是砥平其基而巋</hi>
　<hi>然為亭雲集板築而岌乎為堋䕃以佳木之清畦以雜花之英穿沼以類滄溟築山以擬蓬瀛五畝之地</hi>
　<hi>百歩之逕而嘉致足矣君衆藝畢給愛客忘疲每缿筩絶稀簿領多暇春華爛而在目暑風泠然罷扇秋</hi>
　<hi>英墜砌冬霰集楹君賞心樂事擊鮮為具召貴介公子同僚諸英注弦筈以引滿擫絲管以度曲賽百嬌</hi>
　<hi>之楛矢爭半先之奕路中厨出乎豐饌而千里之蒓下䜴雕盤薦乎佳實而庭山之橘厥苞白日已過賓</hi>
　<hi>醉未去燭已見跋主歌未晞雖洛中之季倫山隂之辟疆咸有名園雅好賓侣吾不知其彼為勝此為劣</hi>
<pb n="KR2k0013_WYG_037-4b"/>
　<hi>也亭之既成命賔以落之監郡集賢公嘉乃好事随其景趣悉為雅名掲于華牓觀者知意此用畧諸若</hi>
　<hi>君愷悌之政殊尤之績采風謡者入境可知固不在因亭以敷暢之也下幙不佞甞從事於文墨請書締</hi>
　<hi>結之始謹用春秋之法異時宰是邑者集簮纓於斯豢犬彘於斯惟其圖之天聖七年春三月二十有六</hi>
　<hi>日吴郡從事試芸臺讐書郎武寧章珉字伯鎮記楊備詩髙臺蕪沒曲池平十萬人家古縣城煙水雲山</hi>
　<hi>屏畫裏闔閭墳域舊都名</hi>
長洲縣在府治之北三里長洲縣分自吴縣自唐以来<lb/>
　為名邑本朝王禹偁甞為之宰哦咏最多邑望益髙<lb/>
　縣有茂苑嵗寒二堂掬月蟠翠二亭<hi>王禹偁記天下稱宰邑之賢者</hi>
<pb n="KR2k0013_WYG_037-5a"/>
　<hi>率以宓不齊為稱首以彈琴化民民不忍欺謂得致理之要也殊不知行是道者不獨繫于人亦将繫于</hi>
　<hi>時矣當時皇室雖微皇經未絶有周禮在魯則單父豈曰亂邦有聖人為師則子賤宜乎行道居百里之</hi>
　<hi>位得諸侯之權社稷民人自我而巳井田車賦得均其輕重刑罰敎令得濟其寛猛凶荒水旱得専其賑</hi>
　<hi>恤農時民力得聽其休息然則無私于心克儉于身辯田之腴瘠定賦之上下强暴者刑之以法孝悌者</hi>
　<hi>旌之以禮寛其敎以誘人峻其令以納吏時豐則斂之嵗饑則賑之農有力而不奪役非時而不行闢之</hi>
　<hi>以庠序誨之以禮樂使父子親兄弟友夫婦和然後祭祀以事鬼神行賚予以睦鄉黨自然懐土不散熙</hi>
　<hi>熙如春弗知其然而然也在上者不鳴琴而何俟哉洎王道云亡霸圖孔熾大小相併强弱相攻區區子</hi>
　<hi>男宗廟不保故𫝊曰漢南諸姬楚實盡之又曰楚縣陳盖縣之始也秦併天下畫三十六郡則小國皆為</hi>
<pb n="KR2k0013_WYG_037-5b"/>
　<hi>縣而𨽻于郡矣國之于郡猶身之有臂也郡之于縣猶臂之有指也國取于郡郡取于縣縣取于民是以</hi>
　<hi>臂指撫民而自奉也由是田有暴賦丁有常庸春役而夏不休朝令而夕必具小則懲之以殿最大則懾</hi>
　<hi>之以刑法豈惟道不能行亦将身就其辱遂使宰邑者苟禄食免笞罵而巳昔人歎徒勞賦歸去者為是</hi>
　<hi>也向使子賤復生亦将捨琴折腰奔走不暇況行道乎雖欲不顧其時不程其力亦猶建一指而扶天柱</hi>
　<hi>不其難哉時使之然也長洲之名見吴都賦貞觀中分吴縣以建之垂二百年宰名氏縣誌闕焉錢氏享</hi>
　<hi>圃㡬一百稔専建屬吏莫得而知皇上嗣位之二載漢南王歸于我國家始設官以理焉袁仁鐬首之王</hi>
　<hi>禹偁次之其土汙瀦其俗輕浮地無柔桑野無宿麥飪魚飯稻衣葛服卉人無㢘隅户無儲蓄好祀非鬼</hi>
　<hi>好淫内典學校之風久廢詩書之敎未行兼并者僣而驕貧窶者欺而堕田賦且重民力甚虚租調失期</hi>
<pb n="KR2k0013_WYG_037-6a"/>
　<hi>流亡繼踵或嵗一不稔則鞭楚盈庭不能輯事矣至有市男女而塞責者甚可哀也盖隔中夏之政浸小</hi>
　<hi>國之風使今聖人求理于上庶官陳力于下斯民之泰其有漸乎禹偁非循良之才涖凋瘵之邑仍以舊</hi>
　<hi>貫民安仰哉㑹到任之眀年大有年也先是司漕運者轉民嵗租更送他郡苦舟檝之役糜堰埭之費者</hi>
　<hi>久矣至是始聽民以本屬郡輸之從便宜也亦小康之有萌矣是嵗獄訟彌繁賦調中考因鳩斂民瘼平</hi>
　<hi>議政體總而刋之存諸㕔事待賢者以舉之所謂言而不能行者也時大宋雍熙三年正月九日守大理</hi>
　<hi>評事知縣事王禹偁記此記兵火不存紹興十年知縣石珵重刻石吴騏𨽻書米友仁茂苑堂記長洲令</hi>
　<hi>尹石珵瑩中才髙氣剛嗜古好雅下車既久政成事簡盖牛刀割雞游刃裕如者邑廨之東有所謂茂苑</hi>
　<hi>堂前人取左太沖語帶朝夕之濬池佩長洲之茂苑意也考之圖經即江為池距縣南七十里多歴年所</hi>
<pb n="KR2k0013_WYG_037-6b"/>
　<hi>髙岸為谷無足深怪訂之於古莫可得實視棟楹之顛圯乃鳩工而亟新之堂之南榮植以嘉木修竹奇</hi>
　<hi>芳蕙草鬱葱吐秀而森然敷隂如在丘壑邃深處與堂相直曰百花亭即堂之西為建屋曰尊美堂其北</hi>
　<hi>龜首曰維摩文室北嚮聚羣石如巖谷曰緑野軒又南開竹逕曰緑筠庵皆増廣而掲以是名琴書雅玩</hi>
　<hi>陳列于中客至則閲古賞奇試茗烹飲必與之從容竟日怡然自適曽不少倦後之君子游息乎其上要</hi>
　<hi>當勿復翦伐如甘棠之愛顧不懿歟紹興已未季夏二十日襄陽米友仁元暉記方干題坐㸔孤峭却勞</hi>
　<hi>神還是㣲吟到日曛松鶴認名呼得下沙鷗飛處聽猶聞夜闌亦似深山月雨後唯闗滿屋雲便此逍遥</hi>
　<hi>應不易朱衣紅斾未容君王禹偁移任長洲詩五首移任長洲縣舟中興有餘篷髙猶見月棹穏不妨書</hi>
　<hi>雨碧蘆枝亞霸紅蓼穂疎此行紆墨綬不是為鱸魚○移任長洲縣孤㠶冒雨行全家随逆旅一夜泊江</hi>
<pb n="KR2k0013_WYG_037-7a"/>
　<hi>城身世漂淪極功名早晚成惟當泥尊酒得喪任浮生○移任長洲縣窮秋入水鄉江涵千頃月船載一</hi>
　<hi>篷霜竹密藏魚市雲疎漏鴈行故園漸迢遞烟浪白茫茫○移任長洲縣辭親淚落衣折腰雖未晚㮻首</hi>
　<hi>欲何歸曉月霜華重晴山栗葉飛江頭鷗鳥在應怪不忘機○移任長洲縣沿流漸入吴見碑時下岸逢</hi>
　<hi>店自徵酤野廟連荒塚江禽似畫圖髙堂從别後應夢宿菰蒲春日公舍偶題薄宦苦流離壮年心力衰</hi>
　<hi>鸎花愁不覺風雨病先知曉月晃竹屋寒苔疊槿籬無人慰幽寂庭栁自低垂長洲遣興七十浮生巳半</hi>
　<hi>生徒勞何日見功名折腰米賤堪羞死負郭田荒好力耕庭鶴慣侵孤坐影鄰雞應信夜吟聲年来更待</hi>
　<hi>賢良詔咫尺松江未濯纓○妻兒莫笑甑中塵只患功名不患貧自覺有文行古道可能無位泰生民烟</hi>
　<hi>村舊業勞歸夢雪屋孤燈照病身投老緑袍未休去九重天子用平人楊備太湖東面即長洲臨水孤城</hi>
<pb n="KR2k0013_WYG_037-7b"/>
　<hi>逺若浮雨過雲收山潑黛管弦歌動酒家樓○花光帶露栁凝烟茂苑笙歌已沸天有客尋春拚一醉青</hi>
　<hi>樓紅粉洞中仙</hi>
蟠翠亭仲并建吕存中重修<hi>龔頤正記申國吕君宰長洲之明年行受代矣一日</hi>
　<hi>公退吏散約客相羊縣治之圃時屬初夏紅紫事休宿雨收霽新緑鬱勃林采煥發菳葉左右屏列餘花</hi>
　<hi>錯落如縀珩珮有風徐至芬香襲人乃命酒坐蟠翠亭上君指柱間仲公彌性之詩有云樛枝密葉翠虬</hi>
　<hi>蟠者曰名以是為花故也余居此之日久矣率夜漏未盡五刻起視事漏下五六刻猶不得息壮懐倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>
                    </hi>
　<hi>於簿書期㑹間領略于此盖不一二數也適少間拾餘材為支其将傾葺其甚弊朽腐則新之敗蠧則墁</hi>
　<hi>之示不欲以将去而怠其事焉方此佳時一杯相屬客盍盡歡於是楚人龔頤正使折花侑坐起以酒屬</hi>
<pb n="KR2k0013_WYG_037-8a"/>
　<hi>君曰夫草木之生其性也遂深山大壄清曠廣莫春敷秋隕付榮瘁乎自然亦復何有不幸而名人從而</hi>
　<hi>玩之封植矯揉揠助其長而人方以為異而喜要非其性分也士而志於用小而小大而大其得而遂耶</hi>
　<hi>達者視之犠象孰先於楓栁蓬艾孰後於蘭茝耶抑余聞卬蜀山林中此花如積欒城蘇公詩半垂野水</hi>
　<hi>弱不堕直上長松勇無敵䓁語槩可想見君賢者後號有家法周旋州邑老益更事且有用於時顧欲遂</hi>
　<hi>其私且不可得若余者其将遂余生乎異時尚記前後二公之詩見此花為一笑君引酒釂遂書以記之</hi>
　<hi>時淳熙戊戌四月上澣也</hi>
企賢堂在縣治淳熙九年知縣曽㮚求王元之像於虎<lb/>
　丘繪之堂上其詳見於郡人黄由之跋<hi>長洲為縣肇唐萬嵗通天</hi>
<pb n="KR2k0013_WYG_037-8b"/>
　<hi>中至于我朝雍熙元年翰林學士王公諱禹偁字元之濟州鉅野人寔来為令滿秩召為左正言直史館</hi>
　<hi>公自敘其時侍親而行姑蘇名邦號為繁富魚酒甚美親年方踰耳順子孫滿前多自樂者形之於詩見</hi>
　<hi>之家集至其論𣙜酒懼遺斯民無窮之害則憂深思逺反覆陳之為㕔壁記則欲激其風俗遲之敎化抑</hi>
　<hi>兼并而哀流亡所謂鳩斂民瘼評議政體以待後人則其言皆廪然是知公凡所以為訓者其言皆不茍</hi>
　<hi>發也惟公首倡斯文濟之忠直全名大節見諸國史如廬陵歐陽公眉山蘇公豫章黄公皆甞追述為詩</hi>
　<hi>賛極其推尊自是公之言誼風烈在人耳目表表愈偉後公垂二百年今令曽君徳寛来亦将終更顧縣</hi>
　<hi>治之東堂壁間有公之子嘉言所敘題名記繼往来之詳興踵武之歎讀之慨想因求公像于虎丘寺繪</hi>
　<hi>之堂上而扁曰企賢併刻三公之詩賛于石髙山景行用志則深異時永陽黄岡之祠冠佩陸離以儀以</hi>
<pb n="KR2k0013_WYG_037-9a"/>
　<hi>瞻竝媺相望足以使有識歆聳起敬慕矣淳熙九年十月一日邑人黄由記龔頤正書</hi>
吳江縣在州南四十里主簿㕔在縣之西<hi>李處全曽程堂記余同年</hi>
　<hi>友髙君炳儒主吴江縣簿之二年既請於府縣以新治舍又即其西作堂三楹為退食之所規制穏密不</hi>
　<hi>庳不隆榜之曰曽程以禮部尚書贑川曽公楙中書舍人信安程公俱甞為此官示尊賢也且屬余記之</hi>
　<hi>余幼侍先君獲拜二公席益知其文章議論軒輊一時在京師巳嶄嶄有人望曽公既登華近而程公亦</hi>
　<hi>賜第擢館閣迄為中興第一流先後典内外制渡江文物追配中原二公有助焉其去此雖逺而流風遺</hi>
　<hi>迹猶或可攷尚友昔人炳儒得之矣炳儒行終更去一紙書入光範門諸公當爭挽致之由西垣入北扉</hi>
　<hi>丹青帝謨鼓舞郡聽則於二公何羨雖然孔子之賢賢孟子之論世其尊徳樂道之風可少廢邪後之君</hi>
<pb n="KR2k0013_WYG_037-9b"/>
　<hi>子将有取於斯文乾道三年四月朔日賛皇李處全記范成大新修主簿㕔記州縣之任古謂之宦遊豈</hi>
　<hi>直以斗升易農而巳哉名山大川雄尊奇秀之境從事其間足以窺覽觀而昌神明古之君子固有樂乎</hi>
　<hi>此矣松江太湖水國之勝當天下第一四方好事者想像其處欲至而無繇今行臨東南士大夫假道以</hi>
　<hi>奏名場與夫商賈百族櫂船而逐利者飈颿相摩此其人皆有所期㑹嘂呼爭先亂次以濟終夜洶洶有</hi>
　<hi>聲其埶豈能少留而一寓目是雖日過乎前而與未始至者奚辨余家吴門莽蒼在望又無聲利火馳之</hi>
　<hi>役宜能數遊而躬耕作苦正爾少暇日私念誠得築室葦間卜鄰三髙以朝夕於斯吾樂可勝計邪乾道</hi>
　<hi>丙戌八月既望間從容汎舟垂虹主縣簿髙君炳儒適新作治所落其成余與觀焉盖自始役至是財七</hi>
　<hi>十日而閈閎髙昭牖户靚深髹繢甓墁皆中度程既聚廬之百須無一可恨而為之讀書之齋休坐之堂</hi>
<pb n="KR2k0013_WYG_037-10a"/>
　<hi>修竹繞圍光景瀟然所謂垂虹者乃在其旁數十百步耳夫出有江湖之趣居有清燕之適此固古之君</hi>
　<hi>子官遊之樂而余素碩朝夕於斯而不可得者炳儒之職㑹計當而已無催科敲扑之煩奔命将迎之勞</hi>
　<hi>而有可樂者如此於是求文以為識余聞漢髙士不為主簿孫子嚴徙舍而有喜色士未遭随所遇而安</hi>
　<hi>其可愧者不立我也炳儒有文學行誼而不卑其官又作意而新之視祭竈請比鄰有加焉其志固未易</hi>
　<hi>量姑為敘其所可樂以告後之賢者使共之明年二月一日順陽范成大記并書左迪功郎平江府吴江</hi>
　<hi>縣主簿主管學事四明髙文虎建</hi>
　<lb/>
　<lb/>
<pb n="KR2k0013_WYG_037-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻三十七<lb/>
</p>
<p>
</p>
  </div>
<div>
                <head>吳郡志巻三十八</head>
    <p>
<pb n="KR2k0013_WYG_038-1a"/>
欽定四庫全書<lb/>
　吳郡志巻三十八　　　　宋　范成大　撰<lb/>
　　縣記<lb/>
常熟縣在府北一百五里<hi>題名記常熟為縣其来久矣舊為毗陵郡南沙縣至梁改</hi>
　<hi>為常熟自梁歴唐由唐迄于偽吴㡬數百年前尹是邑者姓名莫或紀録故不得而考本朝太平興國中</hi>
　<hi>錢氏以圖籍歸于京師始於縣令蒋文懌至元豐初知縣宣徳郎劉拯求得其姓名凡四十有二人列之</hi>
　<hi>版牓置于㕔壓角自此来尹者至則書之觀其間相繼登金門上玊堂儀羽臺閣正位樞極盖翩翩焉未</hi>
　<hi>見其止余因承乏慮版牓不足以久𫝊於是命工鐫之于石立于㕔之左闕者補之庶為不朽之𫝊宜觀</hi>
<pb n="KR2k0013_WYG_038-1b"/>
　<hi>名列以勸方来俾尹斯邑者知夫儒之効愷悌及民福延百里庶㡬乎刋石而無愧也紹興二十一年九</hi>
　<hi>月魯國曽慎記</hi>
順民倉常熟縣倉也建於治平二年記於熙寧元年<hi>所淑</hi>
　<hi>常熟縣新建順民倉記治平二年河内向侯作新倉成常語予其始終曰吾至之初見太守永川陳侯席</hi>
　<hi>未煖陳侯曰常熟大縣也考其民版之數至四萬户嵗輸之粟至八萬石有倉汙庳迫窄纔容四分之一</hi>
　<hi>濱江之民逺者百里水浮陸走捆載而至倉或既盈則累數夕而不得輸于州又病其逺此一不便職是</hi>
　<hi>嵗常散蓄于浮屠之居廊廡皆滿葢藏弗謹塗塈弗完得無有以誨盜哉此二不便葢遲君之来也久矣</hi>
　<hi>君亟圖之吾退而自惟倉廩盖今天下郡縣之先務京師兵儲禄廪之出入一皆仰給于東南兹又為東</hi>
<pb n="KR2k0013_WYG_038-2a"/>
　<hi>南之劇嵗入之粟他郡莫加厚焉吾邑雖不腆其敢後其所先務邪矧其弊又如此之甚宜陳侯有以告</hi>
　<hi>吾也及吾視事之日見吏民問其所疾苦尤為不便者凡㡬然而獻計者又皆不出吾陳侯之議也於是</hi>
　<hi>訪縣之北得隙地數十畆以營築焉始召民而諭其所以作之之意民既病此久矣莫不奔走以聽命咸</hi>
　<hi>碩治材于家請期日合衆材以成之既而至期倉遂以成予謂二侯皆能以材名于世所至莫不著見風</hi>
　<hi>迹至於興利去害便民皆其所素畜霈然而有餘夫以霈然有餘之材相與協謀治其因民所欲之役其</hi>
　<hi>成也宜其不勞而功多其牓曰順民盖得之矣若夫世之從政者利害較然居前畏謗忌䜛諰諰然不肯</hi>
　<hi>一日出其力而又諉曰愛民斯不逺哉夫愛民莫如古人古之人有為豈天作而地生斯亦出於民而巳</hi>
　<hi>耳姑視利害之如何豈顧可為而不為迺曰愛民哉此大不然昔者子産甞以其乗輿濟人於溱洧孟子</hi>
<pb n="KR2k0013_WYG_038-2b"/>
　<hi>謂之恵而不知為政凡以此也向侯亦以予言為然因刻之于石俾来者考焉時熙寧元年三月十一日</hi>
　<hi>将仕郎前守沂州臨沂縣縣令所淑記楊備常熟縣詩逺逼江垠傍海壖落帆多是雨来船縣廷無訟鄉</hi>
　<hi>閭富嵗嵗多收常熟田</hi>淳熙元年邑令陳映再為記屬龔頤正<lb/>
　為之文<hi>上方駐蹕臨安於時吴門視周畿内漢三輔唐同華我舊京之陳鄭也衣冠之所鱗集甲</hi>
　<hi>兵之所雲萃一都之㑹五方之聚上腴沃壤占籍者衆雖前代與全盛時猶不可同年語府邑之事宜其</hi>
　<hi>倍稱況乎府庫之出内獄市之浩穰盖不待較而知者環府之邑五而常熟居其望焉時主客以户計者</hi>
　<hi>八千九百七十有二而今五萬一千一百卅八夏賦金錢為緡二千八百其幣帛疋合萬二千六百而奇</hi>
　<hi>弗詳秋租穀粟七萬六千餘斛乃今折帛為緡者十萬二千三百而斛財損其舊二千邑之事其倍稱何</hi>
<pb n="KR2k0013_WYG_038-3a"/>
　<hi>如哉今其邑從事於民者如是而邑復瀕海道直故疆沂密菜全齊在望刺利規恢舟師所宿則實居今</hi>
　<hi>日之要害風檣連林夜嚴震海資粮巨萬以日饋給營繕百須以時調度茍有不至責言繁興若民兵之</hi>
　<hi>事又如是重以府所倚集月四大萬版籍輸委風雨寒暑不渝比為令者材或不濟負罪投劾而去者項</hi>
　<hi>背相望也則壁記之不列何以自警朝夕庸少惰乎陳映不佞爰来亦既年所事定得間始閲次中興以</hi>
　<hi>来為令者至映人名氏授受月而日之鑱石壁端以告来者噫令秩比京寺月奉逾二萬廪逾四斛嵗入</hi>
　<hi>圭田真過六百石其顧一已之利害去就而不思其責之塞将不特能禍其身千室之邑亦必有受其弊</hi>
　<hi>者矣而某其敢堕哉今吾邑之人或知某不敢堕也率以淳厚簡孚交相為治儻如是愒日庶乎列名下</hi>
　<hi>方其無辱若夫邑之望則有巫咸所止之山太伯所𦵏之墟言偃所居之里龔景才所表之閭其風俗之</hi>
<pb n="KR2k0013_WYG_038-3b"/>
　<hi>美猶或可槩見而邑之升置凡附於府者有職方氏在故不記記其今昔之同異云</hi>
崑山縣在府東北七十里<hi>補註題名記崑山秦疁邑也天下壮哉縣五季雲擾四方</hi>
　<hi>碁於兵吴越雖保有所履然詩書仁義之事缺焉國家文經海内始嚴令守淮海王以版圖歸時邊公倣</hi>
　<hi>治吴最首賜璽書褒徙以来尚旄頭紫微間能即學立夫子廟北門王公元記之故比地翕然趨於文至</hi>
　<hi>今好學而知禮尚孝而先信乃有昔之流風焉畺岸海江夷曠沃衍者數百里一山巍然怪石錯立井井</hi>
　<hi>闤闠間又有室屋林壑之勝士大夫自京都来官者樂之觀遊詠歌未覺身逺其歆豔者至合省寺賦祖</hi>
　<hi>帳之詩繇此以相以輔小則言語侍從之班踵相躡也而其意依然于是二百年間風流藴藉續續可紀</hi>
　<hi>又建炎間時和年豐薦紳北来樂其土風而居之宦遊間多勝事益號佳邑屬嵗縣計蹙束頃入者聞其</hi>
<pb n="KR2k0013_WYG_038-4a"/>
　<hi>名相與駭汗若蹈甚畏豈先後難易若是不同耶亦才術限量之或異耶不然則今之所謂不足非古所</hi>
　<hi>病耶曷其趨違異見如此漢之郎官上應列星出宰百里晉之舍人洗馬妙天下選然不更長吏不得為</hi>
　<hi>臺郎今天子重字民之官褒庸旌善使觀瞻者以為榮顧力所底爾因仍規畏其可哉子强至之踰年勞</hi>
　<hi>於耳目思慮之外迺喟然而嘆信學力之未至則諏諸前人以矩範焉然所𫝊止自崇觀間益稽史牒碣</hi>
　<hi>識得自雍熙以次五十有六人序而鑱之石尚俾来者知前輩優游庶㡬勉之淳熙丙申六月縉雲葉子</hi>
　<hi>强記并書</hi>
嘉定縣在府東北一百四十里嘉定十年置<hi>補註省劄朝請大夫</hi>
　<hi>集英殿修撰知平江軍府事趙彦橚朝請郎提舉兩浙西路常平茶鹽公事兼權提㸃刑獄公事王棐奏</hi>
<pb n="KR2k0013_WYG_038-4b"/>
　<hi>照對平江府管下五縣其境土廣袤無如崑山而頑獷難治亦無如崑山詳攷其故盖崑山為邑一十四</hi>
　<hi>鄉五十二都東西相距㡬二百餘里縣治以遷就馬鞍山風水僻在西北故西七鄉與官司相接稍稍循</hi>
　<hi>理自崑山縣治東至練祁七十里自練祁至江灣又七十里通計一百四十里其間止有商量灣楊林兩</hi>
　<hi>寨又皆不足倚仗故東七鄉之民憑恃去縣隔絶敢與官司為敵不奉命令不受追呼毆擊承差毁棄文</hi>
　<hi>引甚而巡尉㑹合亦敢結集千百挾持器仗以相抗拒自此習成頑俗莫可誰何其害有三爭競鬬毆燒</hi>
　<hi>劫殺傷罪渉刑名事千人命合行追㑹不伏赴官至有經年而不可決者此獄訟淹延之害濱江旁海地</hi>
　<hi>勢僻絶無忌憚之民相率而為寇公肆剽掠退即窩藏殆成淵藪此劫盜出没之害豪民慢令役次難差</hi>
　<hi>間有二十餘年無保正之都兩税官物積年不納只秋苗一色言之嵗常欠四萬餘石其他類是此賦役</hi>
<pb n="KR2k0013_WYG_038-5a"/>
　<hi>扞格之害有此三害崑山遂為難治之邑其来非一日矣盖縣方百里而兹邑廣袤倍焉以一令臨之制</hi>
　<hi>馭必有所不能及養成頑惡亦地勢使然昨於嘉定七年準尚書省行下備白劄子陳乞欲於練祁市添</hi>
　<hi>置一縣本府已甞委長洲縣婁主簿吴縣丘縣丞兩到練祁相視利害據各官所申亦以為合置一縣但</hi>
　<hi>恐有起盖廨宇等費且先添置一尉然東七鄉之頑根深蔕固決非邑尉之卑所能聳動察其理勢莫若</hi>
　<hi>置縣之為利便今斟酌事宜欲割崑山西鄉之安亭併東鄉之春申臨江平樂醋塘凡五鄉二十八都别</hi>
　<hi>為一縣就練祁要㑹之地置立縣治以嘉定為名所有東鄉恵安新安湖川及西鄉朱塘積善全吴□川</hi>
　<hi>武元水安凡九鄉二十四都仍屬之崑山縣所有其他張官置吏事件竝欲照紹興府新昌縣處州慶元</hi>
　<hi>縣創置一般體例㕘酌續次申請施行如䝉朝廷明照事理特從今来所乞庶使近畿之邑無不率化之</hi>
<pb n="KR2k0013_WYG_038-5b"/>
　<hi>民寇盜可弭賦役可均於公於私皆有利益實郡縣幸甚十二月九日奉聖㫖依仍令浙西提刑司平江</hi>
　<hi>府條具合施行事宜申仍公共選辟清彊有心力之人充知縣一次</hi>
　<lb/>
　<lb/>
　<lb/>
　<lb/>
　<lb/>
　吳郡志巻三十八<lb/>
</p>
<p>
</p>
  </div>
<div>
                <head>吳郡志巻三十九</head>
    <p>
<pb n="KR2k0013_WYG_039-1a"/>
欽定四庫全書<lb/>
　吳郡志巻三十九　　　　宋　范成大　撰<lb/>
　　塚墓<lb/>
吳太伯墓吳越春秋云太伯卒葬於梅里平墟梅里今<lb/>
　屬常熟縣又史記正義引括地志太伯冢在吳縣北<lb/>
　五十里無錫縣界西梅里村鴻山上去太伯所居城<lb/>
　十里吳地記又云太伯冢在吳縣北去城十里未詳<lb/>
　孰是<lb/>
<pb n="KR2k0013_WYG_039-1b"/>
吴王闔廬墓在虎丘山劍池下吴越春秋云闔閭葬於<lb/>
　國西北虎丘穿土為山積壤為丘發五郡之士十萬<lb/>
　人共治千里使象摙土鑿池四周水深丈餘銅槨三<lb/>
　重澒水銀為池池廣六十步黄金珠玉為鳬雁扁諸<lb/>
　之劍魚腸之干在焉葬之三日金精上揚為白虎據<lb/>
　墳故曰虎丘越絶書云闔閭冢在閶門外虎丘下池<lb/>
　廣六十歩水深一丈五尺銅棺三重澒池六尺玉鳬<lb/>
　之流扁諸之劒三千方圜之口三千盤郢魚腸之劍<lb/>
<pb n="KR2k0013_WYG_039-2a"/>
　在焉發卒十萬餘人築治之𦵏之三日白虎居其上<lb/>
　二說畧有同異顧墳丘中事又古今遼絶無所考驗<lb/>
　今兩存之餘見雲巖寺及往蹟冢墓攷證等門<hi>王禹偁詩</hi>
　<hi>惜哉吴王墓秦帝常開破應笑埋金玉千年賈為禍不待虎跡消已聞鮑車過又是驪山頭炎炎三月火</hi>
吳女墓在閶門外闔廬女曰滕玉王與夫人及女㑹食<lb/>
　蒸魚王前甞半而與女女怒曰王食魚辱我乃自殺<lb/>
　闔閭痛之葬於國西閶門外鑿池積土文石為椁題<lb/>
　湊為中以金鼎玉杯銀樽珠襦之寶送女乃舞白鶴<lb/>
<pb n="KR2k0013_WYG_039-2b"/>
　於吳市中令民随而觀之使男女與鶴俱入羨門因<lb/>
　發機以掩之殺生以送死國人非之又取土時其地<lb/>
　為湖號女墳湖吳地記曰吳王葬女取土成湖<hi>皮日休女</hi>
　<hi>墳湖詩萬貴千奢已寂寥可憐忠憤為誰嬌須知韓重相思骨直在芙蓉向下消陸龜䝉水平波淡遶迴</hi>
　<hi>塘鶴殉人沈萬古傷應是離魂雙不得至今沙上少鴛鴦</hi>
齊女墳在虞山吳太子娶齊女女思齊而病将死曰令<lb/>
　死者有知必葬我於虞山之巔以望齊國闔閭傷之<lb/>
　如其言𦵏虞山之巔<hi>吴越春秋</hi>
<pb n="KR2k0013_WYG_039-3a"/>
吳王夫差墓在陽山越絶書謂越王棲夫差於餘杭山<lb/>
　去吳縣五十里即今之陽山越絶文云夫差冢在猶<lb/>
　亭西卑猶之位近太湖越王令干戈人以一□<hi>力秧反</hi>
　土葬之吴越春秋云夫差既伏劍越王以禮葬之秦<lb/>
　餘杭山卑猶宰嚭亦葬其傍史記正義夫差棲於姑<lb/>
　蘇山轉戰西北敗於干遂<hi>干遂遂名一作隧</hi>在蘇州西北四<lb/>
　十里萬安山有遂山<lb/>
夫差義子墳一十八所在秦餘杭山東<hi>吳地記</hi>
<pb n="KR2k0013_WYG_039-3b"/>
巫臣冢即申公巫臣也郡國志云在匠門西南亦曰巫<lb/>
　門<lb/>
干将墓在匠門外干将與區冶同師其妻曰莫耶吳王<lb/>
　使鑄劍二干将匿其隂王殺之吳地記曰匠門本名<lb/>
　干将門門外有干将墓後語訛呼為匠門餘見土物<lb/>
　條<lb/>
要離墓在閶門外金昌亭傍<lb/>
専諸墓在閶門外<lb/>
<pb n="KR2k0013_WYG_039-4a"/>
吴孫王墓在盤門外三里政和間村民發墓磚皆作篆<lb/>
　𨽻為萬嵗永藏之文得金玉瑰異之器甚多有東西<lb/>
　銀杯初若燦花良久化為腐土又得金搔頭十數枚<lb/>
　金握臂二皆如新并瓦薰鑪一枚與近世陸墓所燒<lb/>
　略相似而箱底有灰炭如故父老相𫝊云長沙王墓<lb/>
　按長沙王即孫䇿又恐是其母若妻墓郡守聞之遽<lb/>
　命掩塞所得古物盡歸朱勔家洪芻香譜亦略載此<lb/>
　事郡人楊友夔為詩序其事為詳但直指以為堅墓<lb/>
<pb n="KR2k0013_WYG_039-4b"/>
　故有髙陵之句按史堅自葬曲阿紹興辛亥提舉常<lb/>
　平張體仁始加考訂以為孫氏疑墓姑從鄉人謂之<lb/>
　孫王墓又命郡人舉賢良方正滕宬記其事復以史<lb/>
　攷之定為孫䇿所葬與世俗長沙王之説稍合今皆<lb/>
　録之<hi>楊友夔闔閭城南荒之丘昔誰葬者孫豫州久無過客為下馬時有牧童来放牛居然珍寳出</hi>
　<hi>光怪識者夜見蹤其由玉環金盌到城市土花不蝕餘千秋州家㢘問亟封守賊曹掩骼窮姦偷已知其</hi>
　<hi>中有可欲亦恐未免無窮憂當時義師奮四海少日巳無袁與劉英雄異世凜如在暴露無乃為神羞人</hi>
　<hi>生浮脆無可料螻蟻烏鳶從所求髙陵勸爾一杯酒自古南山能錮不宋滕宬孫王墓記云出盤門三里</hi>
<pb n="KR2k0013_WYG_039-5a"/>
　<hi>有髙冢或得其冢磚有文在側曰萬嵗永藏問其傍老人曰孫王墓也又曰孫氏長沙王也或𫝊其先世</hi>
　<hi>之説盜甞發取藏金玉未竟敗獲有碑巳㫁缺不全止辨有中平年三字復掩之後郡置窑其傍取土為</hi>
　<hi>磚埴號官窑後又以授民田收其租前常平使者剙叢冢建齊昇院與孫墓相附近院甫成㑹徙他官将</hi>
　<hi>去職一日始得其事立命其屬表之為之表者不暇詢攷題曰先賢墓今使者以為失事實不可示久逺</hi>
　<hi>即命吴縣主簿劉允武訂其事乃具條所得冢傍老人之言以報屬宬記之按陳夀志長沙王字伯符始</hi>
　<hi>受漢爵為吴侯大皇稱帝追封長沙威王而其子紹嗣封於吴此墓當盜伐時有楊友夔舜韶者作詩弔</hi>
　<hi>之乃以為孫破虜墓陳夀志破虜薨葬曲阿楊詩固巳差謬則所𫝊長沙王者㡬是按中平元年朱雋表</hi>
　<hi>破虜為佐軍司馬討張角楊盖據碑有中平年字故定以為破虜而不攷其史江表𫝊載破虜為雋佐軍</hi>
<pb n="KR2k0013_WYG_039-5b"/>
　<hi>留家夀春長沙王方十餘嵗已能與知名士交周瑜自舒来夀春勸王徙舒則碑之所稱或為王也又夀</hi>
　<hi>志及裴松所補孫氏自破虜而下皆出所葬地獨王不言葬而王之薨其将周瑜吕範皆赴喪于吴至大</hi>
　<hi>皇始用張紘計自吴徙秣陵則王之葬當在吴也然碑今既不存欲訂而表之其𫝊疑曰孫王墓者從俗</hi>
　<hi>稱也舜韶序其詩又稱盜所得冡中物有東西銀杯金搔頭金握臂瓦薫爐中灰炭猶存其物皆歸朱勔</hi>
　<hi>家實政和丙申也前使者姓詹氏名體仁字元善今使者姓徐氏字子宜紹熙三年三月三日記</hi>
漢丞相陸烈墳在餘杭山東二里<hi>吴地記</hi>
山隂縣令陸寂墳在陸烈墳東二里<lb/>
臯伯通墳在胥門外今號伯通墩<hi>吴地記</hi>
<pb n="KR2k0013_WYG_039-6a"/>
梁鴻墓在金昌亭南皋伯通以要離烈士梁生清髙因<lb/>
　附葬之吴地記云在太伯廟南與要離墳相竝陸龜<lb/>
　䝉云伯鸞墓在吴門金昌亭下㡬一里甞作文以祭<lb/>
　焉<hi>龜䝉詞云先生為五噫之歌漢天子聞而病諸南走乎大江之波客皋氏之宇下志沈潜而靡他白</hi>
　<hi>吴粲以舉臼夫人之勤亦多不懐王於将沒適乎道之無頗比要離之烈魄冢雖夷而不磨嗟余後先生</hi>
　<hi>之千祀聊奉奠而来過俯灌地而仰語顧先生之謂以何心褊性誕客他人之宇下不得故力耕而自穫所</hi>
　<hi>法先生之義庶五噫之可學</hi>
漢陸績墳在閶門外太伯廟西<hi>吴地記</hi>
<pb n="KR2k0013_WYG_039-6b"/>
晉顧和冢榮之姪<lb/>
張翰墳在横山東五里<hi>吴地記</hi>
門下侍郎陸雲公墳在横山<hi>吴地記</hi>
侍中朱桓墳在横山<hi>吴地記</hi>
兵部侍郎石崇墳在吴縣西六里<hi>吴地記</hi>
黄門侍郎潘岳墳在石崇墳之西北<hi>吴地記</hi>
上将軍顧榮墳在吴縣東南一十七里<hi>吴地記</hi>
偏将軍步騭墳在吴縣西北三里一百步<hi>有碑吴地記</hi>
<pb n="KR2k0013_WYG_039-7a"/>
将軍袁山松墳在横山二里<hi>吴地記</hi>
江纂墓江逌子也木瀆孫起卿頃於天平山下地名上<lb/>
　沙獲墓碑乃以大方塼刻之字畫俱存與石無異<hi>起卿</hi>
　<hi>為賦詩家有古瑑碑近自田家獲藏之五六年未甚見省録古苔侵文理封結殆莫識偶然嗟其窮一一</hi>
　<hi>為磨剔始若漫無文細尋適可讀文云晉江纂長夜垂兹刻貞石殊不用塊然但埏埴合葬無别銘背面</hi>
　<hi>書反覆一字不涉華本枝記明白二父遂兼書於逌乃宗嫡          考諸晉史篇真是小出入字畫</hi>
　<hi>亦嶮勁然不類鐫斲漢魏尚豐碑此獨何褊迫豈時丁喪亂不暇如品式于時義熙季嵗次實庚戌五胡</hi>
　<hi>剖中原典午竄南極茍簡理宜爾寧詒不孝責審訂既昭然疑去喜自適歴年七百餘瞥爾駒過隙名節</hi>
<pb n="KR2k0013_WYG_039-7b"/>
　<hi>茍不𫝊埃化先瓦石寘兹當眼前用代銘几席</hi>
梁顧野王墓在吴縣楞伽山下近越来溪紹興間其碑<lb/>
　石雖皴剝斷裂尚巍然植立後為醉人推仆石碎於<lb/>
　地今尚有存者又吴地記云在横山别隅平地不起<lb/>
　墳<lb/>
唐陸象先墓在光福山西土人皆能指其處<lb/>
綽堆在崑山縣西數里相𫝊為黄幡綽墓又云村人皆<lb/>
　善滑稽未詳也堆字本從土從享從文避御名改焉<lb/>
<pb n="KR2k0013_WYG_039-8a"/>
陸龜䝉墓顔蕘誌其墓吴子華為祭文曰觸即碎潭下<lb/>
　月拭不滅玉上塵<hi>摭言</hi>
吏部尚書姚紹之墳在吴縣南五里一百步<hi>吴地記</hi>
真娘墓在虎丘寺側雲溪友議云吴門女郎真娘死葬<lb/>
　虎丘山時人比之蘇小小行客題墓甚多<hi>唐舉子譚銖題云虎</hi>
　<hi>丘山下冢纍纍松柏蕭條盡可悲何事世人唯重色真娘墓上獨留詩白居易真娘墓虎丘道不識真娘</hi>
　<hi>鏡中面唯見真娘墓頭草霜摧桃李風折蓮真娘死時猶少年脂膚荑手不牢固世間尤物難留連難留</hi>
　<hi>連易銷歇塞北花江南雪李紳詩序云真娘吴之妓人歌舞有名者死葬虎丘寺前吴中少年從其志也</hi>
<pb n="KR2k0013_WYG_039-8b"/>
　<hi>墓多花草以蔽其上嘉興縣前亦有吴妓人蘇小小墓風雨之夕或聞其上有歌吹之音詩云一株繁艶</hi>
　<hi>春城盡雙樹慈門忍草生愁態自随風燭滅愛心難逐雨花輕黛消波月空蟾影歌息梁塵有梵聲還似</hi>
　<hi>錢塘蘇小小秖應迴首是卿卿王禹偁女命在于色士命在于才無才無色者未死如塵灰虎丘真娘墓</hi>
　<hi>止是空土堆香魂與膩骨銷散如黄埃何事千百年一名長在哉吴越多婦人死即藏山隈無色故無名</hi>
　<hi>丘冢空崔巍唯此真娘墓客到情徘徊我是好名士為爾傾一杯我非好色者後人無相咍楊備氷肌玊</hi>
　<hi>骨有遺妍粉作嬌雲黛作烟知有香魂埋不得夜深巖底月中仙</hi>
范文正公祖墓在天平山三讓原曽祖夢齡舊名徴夢<lb/>
　避皇朝諱改今名事吴越終蘇州糧料判官祖賛時<lb/>
<pb n="KR2k0013_WYG_039-9a"/>
　童子出身終祕書監父墉從錢俶歸朝終武寧節度<lb/>
　掌書記天平吴巨鎮周遭十里石山而土穴人以為<lb/>
　范氏慶源云<hi>補註</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_039-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻三十九<lb/>
</p>
<p>
</p>
  </div>
<div>
                <head>吳郡志巻四十</head>
    <p>
<pb n="KR2k0013_WYG_040-1a"/>
欽定四庫全書<lb/>
　吳郡志巻四十　　　　　宋　范成大　撰<lb/>
　　仙事<lb/>
後漢中散大夫王逺字方平既得道東欲入括蒼山過<lb/>
　吴住胥門蔡經家經小民也逺以其骨相當仙語經<lb/>
　曰汝應得度世然汝少不知道氣少肉多當為尸解<lb/>
　如從狗竇中過耳告經以要言而去經後忽身發熱<lb/>
　如火汲水灌之如沃焦石如此三日銷耗骨立乃入<lb/>
<pb n="KR2k0013_WYG_040-1b"/>
　室以被自覆忽然失之視其被内唯有皮頭足具如<lb/>
　蟬蛻也去十餘年忽還家容色少壯語家人曰七月<lb/>
　七日王君當来可多作飲食以供從官至日經家乃<lb/>
　借瓮器作飲食百餘斛羅列庭中是日王君果来未<lb/>
　至先聞金鼔簫管人馬之聲及逺至舉舍皆見逺冠<lb/>
　逺遊冠朱衣虎頭鞶囊五色綬帶劍黄色少髭長短<lb/>
　中形人也乗羽車駕五龍各異色前後麾節幡旗導<lb/>
　從威儀奕奕如大将軍從官皆隠不知所在唯獨見<lb/>
<pb n="KR2k0013_WYG_040-2a"/>
　逺坐爾引見經父母兄弟因遣人召麻姑亦莫知麻<lb/>
　姑是何神也言曰王方平敬報久不到民間今来在<lb/>
　此想姑能暫来語否須臾信還不見其使但聞其語<lb/>
　曰麻姑再拜比不相見忽巳五百餘年尊卑有序拜<lb/>
　敬無階煩信承来在彼食頃即到先受命當按行蓬<lb/>
　莱今便暫往如是當還還便親覲碩未即去如此兩<lb/>
　時間麻姑来亦先聞人馬聲既至從官半於逺蔡經<lb/>
　亦舉家見之是好女子年可十八九許於頂上作髻<lb/>
<pb n="KR2k0013_WYG_040-2b"/>
　餘髮散垂至腰衣有文綵又非錦綺光彩曜日不可<lb/>
　名狀入拜逺逺為之起立坐定各進行厨皆金盤玊<lb/>
　杯餚膳多是諸花香氣達於内外擘脯行之云麟脯<lb/>
　也麻姑自説云接侍巳来巳見東海三為桑田向到<lb/>
　蓬莱水又淺於往日㑹時略半豈将復為陵陸乎逺<lb/>
　笑曰聖人皆言海中行復揚塵也麻姑引見蔡經母<lb/>
　及婦等時經弟婦新産數十日姑見知之曰噫且止<lb/>
　勿前即以少許米擲之以祛其穢視其米皆成丹砂<lb/>
<pb n="KR2k0013_WYG_040-3a"/>
　逺笑曰姑故年少吾老矣不喜復作如此狡獪變化<lb/>
　也逺語經家人曰吾欲賜汝輩美酒此酒乃出天厨<lb/>
　其味醇醲非俗人所宜飲飲之或能爛腸今當以水<lb/>
　和之勿怪也乃以斗水合升酒攪之以賜經家人人<lb/>
　飲一升許皆醉良久酒盡逺遣左右曰不足復還取<lb/>
　也以千錢與餘杭姥相聞求其酤酒須臾信還得一<lb/>
　油囊酒五斗許信𫝊餘杭姥答言恐地上酒不中尊<lb/>
　飲耳麻姑手爪似鳥經心中念曰背大癢時得此爪<lb/>
<pb n="KR2k0013_WYG_040-3b"/>
　以爬背當佳也逺巳知經心中所言即使人牽經鞭<lb/>
　之謂曰麻姑神人也汝何忽謂其爪可爬背耶但見<lb/>
　鞭着經背亦莫見有人持鞭者逺告經曰吾鞭不可<lb/>
　妄得也經比舍有姓陳者失其名甞罷縣尉聞經家<lb/>
　有神人乃詣門求見逺使引前與語陳便欲随從驅<lb/>
　使比於蔡經逺令向日而立從後觀之曰噫君心邪<lb/>
　不正未可敎以仙道當授君地上主者之職司以一<lb/>
　符并一𫝊着小箱中與陳曰此不能令君度世止能<lb/>
<pb n="KR2k0013_WYG_040-4a"/>
　存君本夀自出百嵗可以禳灾治病病者命未終及<lb/>
　無罪者君以符到其家便愈矣若邪鬼求食作祟禍<lb/>
　者便以𫝊勅吏遣其鬼君心中亦當知其輕重臨時<lb/>
　以意治之陳以此符治病有効夀一百一十嵗而死<lb/>
　死後子弟行其符不復驗矣逺去後經家所作飲食<lb/>
　數百斛皆盡亦不見有人飲食也經父母私問經曰<lb/>
　王君是何神人居何處經曰常在崑崙山往来羅浮<lb/>
　括蒼等山山上皆有宫室主天曺事一日之中與天<lb/>
<pb n="KR2k0013_WYG_040-4b"/>
　上相反覆者十數過地上五岳生死之事皆先来告<lb/>
　王君王君出或不盡将百官從行唯乗一黄麟将十<lb/>
　數侍人毎行常見山林在下去地數百丈所到則山<lb/>
　海之神皆来迎謁其後十數年經復暫歸家逺有書<lb/>
　與陳尉真書廓落大而不工先是人無知方平名逺<lb/>
　者因此乃知之陳尉家于今世世存録王君手書并<lb/>
　符𫝊於小箱中<hi>神仙𫝊</hi>乂吳地記云經幼學𤣥老工方<lb/>
　術變水成玉變石成金服水玉得真仙今吴縣有蔡<lb/>
<pb n="KR2k0013_WYG_040-5a"/>
　仙鄉<lb/>
郎宗字仲綏少仕為吴縣令學精道術占候風氣後一<lb/>
　旦有暴風經窗間占知京師大火燒大夏門遣人往<lb/>
　㕘果爾諸公聞之以博士召宗宗恥以占卜進夜解<lb/>
　印綬負笈遯去居華山下服胡麻後得道今在鹿跡<lb/>
　山洞<hi>真誥</hi>
李崇吴郡人少好道林屋仙人王瑋𤣥授之以流珠丹<lb/>
　之法曰子行此道亦可以出身仕宦無妨仙舉崇遂<lb/>
<pb n="KR2k0013_WYG_040-5b"/>
　仕稍至宛陵令虎狼避去蝗不入境累遷汝南太守<lb/>
　拔書佐袁安安後位至司徒時人服其識鑒身享重<lb/>
　官妻自紡績明帝奇之加秩中二千石在郡十四年<lb/>
　政化為天下最年七十四瑋𤣥授以隠解法去入大<lb/>
　霍山又受瑋𤣥遁化泥丸紫户術以度世今在華陽<lb/>
　洞中為左理中監准太府長史云瑋𤣥楚荘王時人<lb/>
　也<hi>真誥</hi>
晉楊羲者吳人好學沈厚與許先生遁許長史謐結神<lb/>
<pb n="KR2k0013_WYG_040-6a"/>
　明之交甞為公府舍人興寧三年羲年三十六衆真<lb/>
　降焉自東嶽上真司命君等二十三人又自太和靈<lb/>
　嬪上真左夫人等女真十五人毎旬輙數人同降髙<lb/>
　談道㣲幽指藥妙楊及二許更受其詞捉筆為書是<lb/>
　嵗六月十五日夜紫㣲王夫人與一神女俱来紫㣲<lb/>
　謂羲曰此太虛上真元君金臺李夫人之少女紫清<lb/>
　上宫九華真妃者也賜姓安成名鬱嬪字虛簫真妃<lb/>
　又謂羲曰我昔學真於龜臺受玉章虎録為上真妃<lb/>
<pb n="KR2k0013_WYG_040-6b"/>
　遊行玉清非不能訪搜紫童友于帝郎也直推㡬任<lb/>
　㑹應度歴數欲求氏族於眀君非有邪也君夷質虛<lb/>
　閑幽真内煥必翊贊帝躬髙佐四輔理生斷死互察<lb/>
　隂陽妾當助君綜御萬神尊制東蕃君将乗龍駕雲<lb/>
　白日昇天此自元徳上挺太極所旌不復用懃學劬<lb/>
　勞也今人居風塵間乃多罪之下鬼趣死之朽質君<lb/>
　奚必汲汲於人間之貴賤投身榮辱之肆哉且方交<lb/>
　兵日㑹三灾向臻褰衣逺逸是其時也自後數日即<lb/>
<pb n="KR2k0013_WYG_040-7a"/>
　衆真一降所授詩章道要羲及二許所筆授者甚多<lb/>
　華陽陶洪景論次為書號曰真誥<hi>真誥</hi>
沈羲吴郡人學道能消灾治病未甞餌藥物也羲與妻<lb/>
　賈共載路逢白鹿青龍白虎車各一乗從騎滿道問<lb/>
　羲曰君是沈羲否羲愕曰是矣騎人曰羲有功於民<lb/>
　心不忘道少小以来履行無過今年夀将盡黄老遣<lb/>
　仙官下迎侍郎薄延垂乗鹿車者是度世君司馬生<lb/>
　乗青龍車者是迎使者徐福乗白虎車者是即有三<lb/>
<pb n="KR2k0013_WYG_040-7b"/>
　仙人羽衣持節以白玊簡青玉冊丹玉字授羲羲不<lb/>
　能識遂載羲羲昇天時道間鉏田者皆共見之忽大<lb/>
　霧不解失所在惟見羲所乗車牛入田食苗或以告<lb/>
　羲家子弟恐羲為邪鬼所魅布人於百里之内徧索<lb/>
　不得後四百餘年忽還鄉里惟求得數世孫懐喜懐<lb/>
　喜曰聞先人説家有仙人今其歸邪留數十日具言<lb/>
　初昇天時不得見帝但見老君東向坐宫殿鬱鬱如<lb/>
　雲氣侍者數百人多女子庭中有珠玉樹衆芝叢生<lb/>
<pb n="KR2k0013_WYG_040-8a"/>
　龍虎成羣遊戱其間聞琅琅如銅鐡聲不知何等四<lb/>
　壁熠熠有符書著之老君身形略一丈被髮文衣體<lb/>
　有光耀須臾數玉女持金盤玉杯来賜羲曰此是神<lb/>
　丹飲者不死夫婦各一杯夀萬嵗又賜棗二枚大如<lb/>
　雞子脯五寸遺羲曰暫還人間治民疾苦欲上来書<lb/>
　此符著竿杪吾當迎汝乃以一符及仙方一首賜羲<lb/>
　羲奄忽如寐巳在地上世多得其符驗云<hi>出神仙𫝊</hi>
魏伯陽吳人本髙門之子好道術與弟子三人入山作<lb/>
<pb n="KR2k0013_WYG_040-8b"/>
　神丹既成謂其弟子曰丹雖成宜以犬甞試之犬飛<lb/>
　則可服乃與白犬犬斃伯陽曰作丹唯恐不成今既<lb/>
　成而殺犬恐未當神明之意餌之将復如犬奈何弟<lb/>
　子曰先生當餌之否伯陽曰吾背違世路棄家而来<lb/>
　今不得仙亦恥復返死生皆當餌之乃服丹入口即<lb/>
　死弟子有姓虞者曰吾師非常人服此而死得無意<lb/>
　乎復取丹餌之亦死餘二人相謂曰所以為丹者欲<lb/>
　長生耳今乃趣死将焉用之不服此藥自可更得數<lb/>
<pb n="KR2k0013_WYG_040-9a"/>
　十嵗遂相與出山方為伯陽及死弟子求木以斂二<lb/>
　子去後伯陽即起以所服丹内死弟子及白犬口中<lb/>
　須臾皆起仙去道逢伐木者乃作手書寄謝鄉里人<lb/>
　及二弟子伯陽作㕘同契五行相類凡三巻其說似<lb/>
　周易其實假借爻象以論作丹之意而世之儒者不<lb/>
　知神丹之事多作隂陽注之殊失其㫖矣<lb/>
負局先生者負磨鏡局循吳市中得一錢便輒問主人<lb/>
　得無有疾苦否若有輒出紫丸藥以與之服者皆愈<lb/>
<pb n="KR2k0013_WYG_040-9b"/>
　<hi>列仙𫝊</hi>
隋周隠遥洞庭山道士自云甪里先生之孫山上有其<lb/>
　祖甪里廟甪里村言其數世得道隐遥學太隂鍊形死於<lb/>
　崖窟中囑弟子曰檢視我尸勿令他物相干六年後<lb/>
　更生當以衣裳迎我弟子守視初甚臭穢蟲壊唯五<lb/>
　藏不變如言閉䕶之至期往視身巳全起坐弟子備<lb/>
　湯沐以新衣迎歸髮鬒而黑髭麤而直若獸鬛焉十<lb/>
　六年又死如前更七年復生如是三度已四十餘年<lb/>
<pb n="KR2k0013_WYG_040-10a"/>
　且八十嵗狀貌如三十許人隋煬帝召至東都尋懇<lb/>
　還本郡唐貞觀中召至長安館於内殿問修習之道<lb/>
　對曰臣所修者匹夫之事功不及物帝王一言之利<lb/>
　萬國䝉福得道之効速於臣人區區所學非萬乗所<lb/>
　宜問也復求歸山詔遂其所適出仙𫝊拾遺<hi>唐令狐楚周先</hi>
　<hi>生住山記云先生姓周氏名隠遥字息元宗其道者相號為太𤣥先生汝南人也抱天和沖澹之氣含至</hi>
　<hi>精潔朗之質玉泠泉潤松髙鶴閑韜精守道冥得真契谷神既存而長守𤣥關無鍵而不開貞元初游蘇</hi>
　<hi>州吴縣之包山林屋洞秋八月始於洞西得神景觀訊其居者曰距此數里世𫝊毛公塢毛公道成羅浮</hi>
<pb n="KR2k0013_WYG_040-10b"/>
　<hi>居山三百餘嵗有弟子七十二人聚石為壇遺址猶存爾能勤求吾請以導既行而蘿篠迷密不知所往</hi>
　<hi>先生冥目久之逢一物焉雙眸盡碧毛色紫而本白髙數尺餘随而行之視乃鹿也須臾乃跪止若有所</hi>
　<hi>告先生黙記之而還至十九年冬刜木鬋茅奠厥攸居得異石一方上有蟲篆驗之即毛公鎮地符也既</hi>
　<hi>而鑿户牖以為竇有鶴銜㺯冠裳戯舞于庭砌後得一井香白滑甘溢為白泉其傍得古池焉深廣袤丈</hi>
　<hi>陽驗隂伏湛如也初先生甞息于洞之南門中神化慌惚往往失其所在遇好風日亦来人間将至必先</hi>
　<hi>之以雲鶴其弟子洒掃香室俄而至矣嗟乎先生之體同乎無體矣不以晝夜更動息不以寒暑易纎厚</hi>
　<hi>不食而甚力走及奔馬全乎氣者也雖飲而無漏止如靈龜外乎形者也鹿以導步神柔異物也符以存</hi>
　<hi>視道契先躅也井泉去癘昭乎仁也池水不枯齊其慮也仙雲靈鶴之驗去来髣髴之状其必神行而智</hi>
<pb n="KR2k0013_WYG_040-11a"/>
　<hi>知乎予叔服膺先生之門二紀于兹録先生本起見命為記凝神遐想直而不遺元和十三年八月華州</hi>
　<hi>刺史兼御史中丞令狐楚記</hi>
周生太和中廬于洞庭山以道術濟人吴楚敬之後出<lb/>
　遊廣陵佛寺有三四客偕来時八月望霽月澄瑩生<lb/>
　自言曰某學於師能挈月致之懐袂或疑其誕或喜<lb/>
　其奇生命虛一室翳四垣使無纎隙取筯數百呼僮<lb/>
　以繩聨續架之曰我将此梯取月去乃閉户久之數<lb/>
　客步庭中伺焉忽覺天地曛晦聞生呼曰某至開室<lb/>
<pb n="KR2k0013_WYG_040-11b"/>
　視之生曰月在某衣中諸君試觀舉其袖出月寸許<lb/>
　一室通眀寒入肌骨客再拜謝之却閉户其外尚晦<lb/>
　食頃如初<lb/>
范村山者乾符中吳人胡六子聚徒海中一旦暴風矴<lb/>
　纜斷諸舟散失獨所乗舟泊一山島下登岸尋食漸<lb/>
　見村落遂戒約徒伴曰風波如此幸不傾没雖數日<lb/>
　絶食若見居人只可博糴糧食輒不得擾人言訖縦<lb/>
　步見居人乃問其地其人曰范村也皆禮貌相接人<lb/>
<pb n="KR2k0013_WYG_040-12a"/>
　物情義與中國同引上髙山十餘里花木夾路風景<lb/>
　清虚宫室華麗謁見一人侍衛甚衆年可八十餘號<lb/>
　為山長升階延坐曰余越相范蠡也居此年深子孫<lb/>
　相承巳數十世山下皆吾子孫子孫生死與世人同<lb/>
　獨余得道長生以子逺来不相驚擾即以迴風相送<lb/>
　却歸中國乃告别下山衆人各助以糧食既及船中<lb/>
　便風俄起頃刻歸達西岸六子自歎幸獨不知范蠡<lb/>
　為何人話于有識者方知其仙六子後為髙駢六合<lb/>
<pb n="KR2k0013_WYG_040-12b"/>
　鎮将<hi>神仙感遇𫝊</hi>
于濤宰相琮之姪随琮南遷途經平望驛維舟方食有<lb/>
　叟自門直扺濤所問叟何人對曰曹老耳問其所以<lb/>
　来對曰郎君極有好官職此行不用憂問其所能云<lb/>
　老無解但見郎君此後官職髙顯亦敘琮牽復之事<lb/>
　濤又問京中家内事可知否叟俛首久曰京宅甚安<lb/>
　今日堂前有某夫人尼賓客名字一一詳識又云某<lb/>
　廊下有小童某牽一銅龜子馳戱濤因指薛芸香姬<lb/>
<pb n="KR2k0013_WYG_040-13a"/>
　者謂叟曰此人如何對曰極好三千里外亦得好官<lb/>
　濤謂婦人安得官訝其疎脱意怠不復領略之既去<lb/>
　訪之莫知所止人或云此即曹的休博士也的休魏<lb/>
　之宗室仕晉為史官齊梁之間或處或顯於朝列得<lb/>
　神仙之道多遊江湖間往往賈販拯救人以隂功及<lb/>
　物多有見之者濤後自泗州防禦使歙州刺史佐淮<lb/>
　南吳王楊行宻為副車琮尋亦北歸姬俄以疾終山<lb/>
　中無求祕器之所輟一夀棺瘞之装漆金彩頗甚鮮<lb/>
<pb n="KR2k0013_WYG_040-13b"/>
　華方驗得好棺之說訪問京宅是日賓客小童遊戱<lb/>
　之事一一皆驗<hi>神仙感遇𫝊</hi>
　<lb/>
　<lb/>
　<lb/>
　<lb/>
　<lb/>
　吳郡志巻四十<lb/>
</p>
<p>
</p>
  </div>
<div>
                <head>吳郡志巻四十一</head>
    <p>
<pb n="KR2k0013_WYG_041-1a"/>
欽定四庫全書<lb/>
　吳郡志巻四十一　　　　宋　范成大　撰<lb/>
　　仙事<lb/>
王可交松江南趙屯村人以釣耕自業常取大魚烹之<lb/>
　𢷬蒜虀大嚼樂之不厭一日棹舟擊檝髙歌江行數<lb/>
　里間歘見采舫盪漾中流中有道士七人皆年少玉<lb/>
　冠霞帔服色各異侍者十餘人總角雲鬟又四人黄<lb/>
　衣櫂船一人呼可交姓名不覺漁舟巳近舫側一道<lb/>
<pb n="KR2k0013_WYG_041-1b"/>
　士令總角引可交上見七人前各有青玉盤酒果之<lb/>
　器皆瑩徹有光不可識又有女妓十餘悉持樂器可<lb/>
　交立筵末遍拜七人共視可交一人曰好骨相合仙<lb/>
　已炙破矣一人曰與之酒侍者瀉酒樽中酒再三瀉<lb/>
　之不出一人又曰與栗喫一人取二栗付侍者與可<lb/>
　交栗色青光如棗長二寸許嚙之有皮非人間者比<lb/>
　肉脆而甘如飴久之食方盡一人曰王可交巳見之<lb/>
　矣可令去敕黄衣送上岸尋向所乗漁舟不復見黄<lb/>
<pb n="KR2k0013_WYG_041-2a"/>
　衣曰不必舟但瞑目自到於是閉目聞風水林木浩<lb/>
　浩之聲有頃呼令開眼則失黄衣所在惟見峯嶺複<lb/>
　重松柏㕘天坐草中石上望見有大門樓乃在天台<lb/>
　山瀑布寺前採樵者并浮屠十餘人皆来問可交所<lb/>
　從来具以前事對又問何日離家曰今日早離家又<lb/>
　問今日何日對以三月三日樵與僧大驚曰今九月<lb/>
　九日矣且去君鄉水陸千餘里僧邀可交為具食可<lb/>
　交不喜聞食氣唯飲水耳寺僧以状白唐興縣以達<lb/>
<pb n="KR2k0013_WYG_041-2b"/>
　台州州以聞越州㢘使王渢召見之可交身長七尺<lb/>
　餘儀貌殊異言語精爽渢歎曰此誠真人又以其同<lb/>
　姓益敬之飾以道服而遣人之蘇州詰其家具言三<lb/>
　月三日可交乗漁舟入江不歸家人訪得漁舟謂已<lb/>
　水死跡其尸不可得巳招魂葬之渢具以表聞可交<lb/>
　後歸鄉里與鄉人到江上指所逢采舫之處依然自<lb/>
　食栗後即絶粒舉止若有神助不復耕釣挈妻子入<lb/>
　四眀山二十餘年復出明州賣藥酤酒得錢即以施<lb/>
<pb n="KR2k0013_WYG_041-3a"/>
　人且言藥則壺公所授酒則餘杭阿母相𫝊藥已疾<lb/>
　有驗酒亦致佳時皆稱王仙人藥酒道俗多圖其形<lb/>
　像後三十餘年入四眀山今人時有見之者<hi>續神仙𫝊</hi>
單以清常熟縣元陽觀道士大歴中甞之嘉興入船聞<lb/>
　異香疑有非常人遍目同載唯船頭一人儀趣頗殊<lb/>
　單君遷坐與並席香氣彌甚因從容問之答曰吾此<lb/>
　地人少病大風逃于深山遇一老人哀之令從行有<lb/>
　草堂數間老人曰汝且居此堂一月後自来視汝以<lb/>
<pb n="KR2k0013_WYG_041-3b"/>
　藥圜一裹令餌之老人遂行更入深山吾入堂餌藥<lb/>
　不飢渇身日以輕兩月老人方来笑曰有心哉故在<lb/>
　此疾已差矣至水濱照之鬢眉皆生顔色益少老人<lb/>
　曰汝既服吾藥可長生人間且勤修道術以二十年<lb/>
　為期遂導令却歸吾因拜問其姓名老人曰子聞國<lb/>
　初衛公李靖乎我是也乃辭出山今年限将及再入<lb/>
　山尋師耳單君因記其事為人道之<hi>原化記</hi>
蒋生吳郡人好神仙弱嵗棄家遊四方學鍊丹不成後<lb/>
<pb n="KR2k0013_WYG_041-4a"/>
　得日者章全素為𨽻見生几上瓦硯忽曰先生好烹<lb/>
　鍊之法夫仙丹食之則骨化為金安有不長生耶今<lb/>
　先生之丹能化石硯為金乎生心甚慚以他詞拒之<lb/>
　曰汝傭者豈能知神仙事乎無妄言全素笑而去後<lb/>
　月餘衣中出小瓢云是中有丹能化土為金顧此硯<lb/>
　以刀圭傅之生以為誕妄罵之全素尋卒以簀盛尸<lb/>
　将瘞之忽亾其尸徒有巾帶衣履存焉藥鼎下有美<lb/>
　光粲然中探之得石硯其上寸餘化為紫金矣<hi>宣室志</hi>
<pb n="KR2k0013_WYG_041-4b"/>
本朝紹聖中有潘裕者過吳江遊長橋見一翁棹小舟<lb/>
　往来叩舷飲酒酣歌自得裕異之乃揖曰視先生氣<lb/>
　貌固非漁釣流殆髙隠士也碩聞緒言其人曰君語<lb/>
　不凡能過小舟語乎裕欣然就之謂裕曰吾遯跡於<lb/>
　此三十年矣幼喜談經史百家及釋氏書今惟飽食<lb/>
　嬉遊爾裕曰先生澡身浴徳今聖眀在上盍出而仕<lb/>
　乎翁曰君子之道或出或處吾雖不能隠處巖穴追<lb/>
　綺皓之跡竊慕老子人皆求福巳獨曲全之義與子<lb/>
<pb n="KR2k0013_WYG_041-5a"/>
　出處異趣勉之而已裕曰幸聞先生髙義敢問舍所<lb/>
　在翁曰吾姓且不欲人知況所居耶飲罷長揖拏舟<lb/>
　而去此事髙勝故附之仙事<hi>遯齋閒覽</hi>
隆興間常熟縣海隅山頂有僧慈悦者患水腫病醫藥<lb/>
　弗効一日有客自云姓囘憐悦病以指爪劃其股腹<lb/>
　水潰腫消又授以藥且云夀至八十五後兩月又有<lb/>
　客以畫授悦曰吾所畫也須臾而去展示乃吕真人<lb/>
　像方悟前所姓囘者即吕也<hi>趙彦清吕真人感應記昔陽大明南安名士也</hi>
<pb n="KR2k0013_WYG_041-5b"/>
　<hi>孝純篤出於天性親喪廬墓而上帝昭鑒遣吕真人贈詩遺藥以答其誠郡守既甞表于朝又刻石𫝊於</hi>
　<hi>世予竊謂神仙在渺茫荒忽之間安得與人接始疑而未之信平江之常熟海嵎山北七十里絶頂有僧</hi>
　<hi>慈悦結廬于白龍祠之側向得水腫疾屢投藥石勿療一日有客自云姓回忽至龍祠音容異常徐而入</hi>
　<hi>見慈恱甚憐其病遂以指甲劃其股腹水即潰而腫消又以藥一彈丸敎用當陸根煮湯服之且語慈悦</hi>
　<hi>夀至八十有五不踰兩日其疾遂痊慈悦初不悉其為何人也後兩月餘有客云来自臨安因覲補陁至</hi>
　<hi>此以畫一軸授慈悦曰吾所畫也須臾而去及展視之乃薜茘所覆吕真人之像方悟前日姓回者即吕</hi>
　<hi>也慈悦奉龍祠三十年其不懈如一日凡有禱祈随即感應里人莫不愛重之天使真人来治其病其事</hi>
　<hi>亦類於陽君也歟夫人患不誠不信誠可以開金石信可以及豚魚況於神仙乎余因禱龍祠慈悦以此</hi>
<pb n="KR2k0013_WYG_041-6a"/>
　<hi>告余既以釋吾之疑而且有感也故刻石以記之</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_041-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻四十一<lb/>
</p>
<p>
</p>
  </div>
<div>
                <head>吳郡志巻四十二</head>
    <p>
<pb n="KR2k0013_WYG_042-1a"/>
欽定四庫全書<lb/>
　吳郡志巻四十二　　　　宋　范成大　撰<lb/>
　　浮屠<lb/>
唐僧印宗郡人姓印氏精涅槃經咸亨中至京師詔居<lb/>
　大敬愛寺辭往蘄春謁忍師遂至廣州遇六祖能大<lb/>
　師盡悟方外之㫖著心要集行于世<lb/>
道欽崑山人姓朱氏初業儒有元素禪師者為落髮授<lb/>
　學既别戒之曰汝乗流而行逢徑即止欽至臨安見<lb/>
<pb n="KR2k0013_WYG_042-1b"/>
　東北一山秀出樵子曰此徑山也欽遂居之為開山<lb/>
　第一代禪宗召至内庭賜號國一禪師辭歸山<hi>𫝊燈録</hi>
義師者蘇州人状如風狂貞元中民起僦屋十餘間義<lb/>
　師忽運斤壊其簷禁之不可主人素知其神拜曰弟<lb/>
　子生活賴此師曰爾惜之耶擲斤於地而去其夜市<lb/>
　中火惟所壊簷屋數間獨存常止於廢寺殿中冬夏<lb/>
　常積火壊幡木像悉燔之好燒鯉魚不具渫而食垢<lb/>
　面不頮頮輒雨吴中以為雨候将死飲灰汁數斛念<lb/>
<pb n="KR2k0013_WYG_042-2a"/>
　佛坐不飲食郡人日往觀之七日而逝盛暑色不變<lb/>
　支不摧<hi>酉陽雜俎</hi>
續空者吳人本齊君房也苦貧勤學為凍餒所驅元和<lb/>
　初游錢塘至孤山寺西飢甚不能前俄有胡僧顧君<lb/>
　房笑曰法師諳旅況否君房曰何哉僧曰子不憶講<lb/>
　法華經於洛中同徳寺乎應為飢火所惱不暇憶前<lb/>
　事探鉢囊出一棗大如拳曰此吾國所産食之者知<lb/>
　過去未来事君房食訖甚渇掬泉水飲之急欠伸枕<lb/>
<pb n="KR2k0013_WYG_042-2b"/>
　石而寝有頃乃寤思講經於同徳寺如昨日焉乃落<lb/>
　髮<hi>纂異記</hi>
僧晝字皎然吴僧也工律詩甞謁韋蘇州恐文體不合<lb/>
　乃苦思作古體十篇為䞇韋殊不稱賞晝失望眀日<lb/>
　寫其舊製以獻韋吟諷歎味不釋手因語晝云師㡬<lb/>
　失聲名不以所工見投而猥希老夫之意人各有所<lb/>
　得非卒能致晝大服其精鑒<lb/>
鑒師者元和初郡人馮生調選長安有老僧自稱鑒師<lb/>
<pb n="KR2k0013_WYG_042-3a"/>
　詣生曰汝吾甥也相與往來嵗餘馮得東越尉鑒師<lb/>
　負笈吿去曰吾廬於靈巖寺之西廡久矣遊長安忽<lb/>
　十年幸與君相遇今将歸舊居故来吿别然君尉越<lb/>
　道出靈巖寺下當一訪我後數月馮生道經靈巖即<lb/>
　入詣焉詢寺僧鑒師廬安在僧曰吾曹無名鑒者生<lb/>
　始疑異黙計鑒信士豈欺我獨遊寺庭行至西廡下<lb/>
　乃有羣僧畫像其一状類鑒師生大驚視其題云馮<lb/>
　氏子吳郡人年十嵗學浮屠氏法以道行聞<hi>出宣室志</hi>
<pb n="KR2k0013_WYG_042-3b"/>
後唐廬山僧紹宗姑蘇人性朴野不羣流俗江南李國<lb/>
　生造寺居之又躬入山請謁甚加禮重<hi>𫝊燈録</hi>
漢清化師全付崑山人随父賈販至豫章聞禪㑹之盛<lb/>
　求出家學成自仰山還故國錢忠獻王賜以紫方袍<lb/>
　不受改賜衲衣號純一禪師師曰吾非飾辭恐後人<lb/>
　倣吾而逞欲耳開運中坐亡有大風震林木焉<hi>𫝊燈録</hi>
希辯常熟人聽律於楞伽受心印於天台乾徳初吳越<lb/>
　忠懿王以清泰院居之號慧智禪師太平興國中随<lb/>
<pb n="KR2k0013_WYG_042-4a"/>
　王入覲見於滋福殿賜號慧眀端拱中乞還故里賜<lb/>
　御書急就章逍遥詠祕藏詮及太平聖恵方凡一百<lb/>
　三十巻以寵之<lb/>
本朝毛僧日遊聚落飲啖無所擇輕薄子多狎玩之貴<lb/>
　勢要之不詣忽謂人曰吾死矣乃危坐誦偈曰毛僧<lb/>
　毛僧事事不能死了燒却恰似不曽言卒而化<hi>墨客揮犀</hi>
遇賢姓林氏東禪院僧飲酒無算鄉人目曰林酒仙口<lb/>
　中可容雙拳間有異事毎出人羣聚觀之能自圖其<lb/>
<pb n="KR2k0013_WYG_042-4b"/>
　形無毫釐不肖好吟詩語雖俗而有理致有云揚子<lb/>
　江頭浪㝡深行人到此盡沈吟他時若遇無波處還<lb/>
　似有波時用心門前緑樹無啼鳥庭下蒼苔有落花<lb/>
　聊與東風論箇事十分春色屬誰家心閑増道氣忍<lb/>
　事敵灾屯謹言終少禍節儉勝求人如此類甚多不<lb/>
　具録今其真身塑於院中<lb/>
恵詮吳僧佯垢汙而詩絶清婉甞書西湖一山寺壁曰<lb/>
　落日寒蟬鳴獨歸林下寺柴扉應未掩片月随行屨<lb/>
<pb n="KR2k0013_WYG_042-5a"/>
　唯聞犬吠聲又入青蘿去蘇文忠公和於後曰唯聞<lb/>
　煙外鐘不見煙中寺幽人夜未寝草露濕芒屨唯應<lb/>
　山頭月夜夜照来去詮遂以詩知名<hi>冷齋夜話</hi>
道潛吴僧有標致效陶靖莭為詩甞自姑蘇歸西湖經<lb/>
　臨平作詩云風蒲獵獵弄輕柔欲立蜻蜓不自由五<lb/>
　月臨平山下路藕花無數滿汀洲蘇文忠公赴官錢<lb/>
　塘得詩大稱賞一見如舊識甞有詩曰隔林髣髴聞<lb/>
　機杼知有人家住翠㣲蘇公曰此吾師十四字師號<lb/>
<pb n="KR2k0013_WYG_042-5b"/>
　也蘇公移守東徐潛訪之館逍遥堂士大夫爭欲識<lb/>
　面饌客罷俱来紅粧擁随之遣一妓前乞詩援筆立<lb/>
　成曰寄語巫山窈窕娘好将魂夢惱襄王禪心已作<lb/>
　沾泥絮不逐春風上下狂一坐大驚自是聞名<hi>冷齋夜話</hi>
宗本圜照禪師穹窿山僧元豐六年相國寺新創慧林<lb/>
　智海二寺召本及常總二僧居之本既至宣見于延<lb/>
　和殿賜茶帛賜坐殿上賜茶而退常例當席殿下盖<lb/>
　異禮也先是中丞舒亶坐贓勒停税導洛司舟及江<lb/>
<pb n="KR2k0013_WYG_042-6a"/>
　淮小航東歸太子少保元厚之正議大夫程公闢皆<lb/>
　吳人善謔元聞亶事笑曰舒中丞賃客船歸鄉恨未<lb/>
　有對及本被召津發給餐錢許馳驛其徒諠譁矜夸<lb/>
　公闢笑謂元公曰本長老乗遞馬赴闕為公得對矣<lb/>
　聞者絶倒<hi>林希逸史</hi>
仲殊字師利承天寺僧也初為士人甞預鄉薦其妻以<lb/>
　藥毒之遂棄家削髮時食蜜以解藥毒蘇文忠公與<lb/>
　之還往甚厚號之曰蜜殊殊工於詩詞有寳月集行<lb/>
<pb n="KR2k0013_WYG_042-6b"/>
　於世其長短句間有奇作非世俗詩僧比也後自經<lb/>
　於枇杷木下<lb/>
道川本崑山縣弓手翟超以勇力名方被差捕賊宿廟<lb/>
　中忽有所得徑投山西東齋出家徧遊江湖間道遇<lb/>
　虎不為動虎亦馴伏其旁一日大書四句云我有一<lb/>
　條鐡楖標縦横妙用無人識臨行撥轉上頭關轟起<lb/>
　一聲春霹靂危坐脱去有注金剛經其徒𫝊誦之<lb/>
法全崑山陳氏子従道川為僧一日行恵應廟前偶首<lb/>
<pb n="KR2k0013_WYG_042-7a"/>
　觸柱忽自云有所得旁觀其精采曄然全不自覺也<lb/>
　後為名僧號無庵<lb/>
文暢吳人韓文公有送北遊詩<hi>昔在四門館晨有僧来謁自言本吴人少小學</hi>
　<hi>城闕已窮佛根源粗識事輗輒攣拘屈吾真戒轄思逺發薦紳秉筆徒聲譽耀前閥従求送行詩屢造忍</hi>
　<hi>顛蹶今成十餘巻浩汗羅斧鉞先生閟窮巷未得窺剞劂又聞識大道何路補剠刖出其囊中文滿聽實</hi>
　<hi>清越謂僧當少安草序頗排訐上論古之初所以施賞罰下開迷惑胸窙豁斸株橜僧時不聽瑩若飲水</hi>
　<hi>救暍風塵一出門時日多如髮三年竄荒嶺守縣坐深樾徴租聚異物詭製怛巾韈幽窮共誰語思想甚</hi>
　<hi>含噦昨来得京官照壁喜見蝎況逢舊親識無不比鶼蟨長安多門户弔慶少休歇而能勤来過重恵安</hi>
<pb n="KR2k0013_WYG_042-7b"/>
　<hi>可掲當今聖政初恩澤完䎀狘胡為不自暇飄戾逐鸇鷢僕射領北門威徳壓胡羯相公鎮幽都竹帛爛</hi>
　<hi>勲伐酒場舞閨姝獵騎圍邊月開張箧中寳自可得津筏從兹富裘馬寧復茹藜蕨余期報恩後謝病老</hi>
　<hi>耕垡庇身指蓬茅逞志縦獫猲僧還相訪来山藥煑可掘</hi>
　<lb/>
　<lb/>
　<lb/>
　<lb/>
　吳郡志巻四十二<lb/>
</p>
<p>
</p>
  </div>
<div>
                <head>吳郡志巻四十三</head>
    <p>
<pb n="KR2k0013_WYG_043-1a"/>
欽定四庫全書<lb/>
　吳郡志巻四十三　　　　宋　范成大　撰<lb/>
　　方技<lb/>
吳公子光欲謀殺王僚未有可與議者乃命善相者為<lb/>
　吳市吏伍子胥至吴被髮佯狂跣足塗面行乞於市<lb/>
　市人㒺有識者市吏見之曰吾相人多矣未甞見斯<lb/>
　人也非異國之亡臣乎遂與俱見王僚<hi>吴越春秋</hi>
吳王夫差興九郡之兵将與齊戰道出胥門假寐於姑<lb/>
<pb n="KR2k0013_WYG_043-1b"/>
　胥之臺夢入章眀宫見兩䥶蒸而不炊兩黑犬嘷以<lb/>
　南嘷以北兩鋘殖宫牆流水湯湯越其宫堂後房鼓<lb/>
　震箧箧有鍜工前園横生梧桐謂太宰嚭曰子為寡<lb/>
　人占之嚭曰美哉王之伐齊也章者徳鏘鏘也眀者<lb/>
　破敵聲聞昭眀也兩䥶蒸而不炊者大王聖徳氣有<lb/>
　餘也兩黑犬嘷以南嘷以北者四夷朝服諸侯也兩<lb/>
　鋘殖宫牆者農夫就成田夫耕也流水湯湯越宫堂<lb/>
　者鄰國貢獻財有餘也後房箧箧鼓震有鍜工者宫<lb/>
<pb n="KR2k0013_WYG_043-2a"/>
　女悦樂琴瑟和也前園横生梧桐者樂府鼓聲也吳<lb/>
　王大悦而其心不已復召王孫駱問之駱曰臣鄙淺<lb/>
　不能占王夢東掖門亭長長城公弟公孫聖多見博<lb/>
　觀知鬼神之情状碩王問之王乃遣駱往請公孫聖<lb/>
　急詣姑胥之臺聖伏地而泣其妻謂聖子何性鄙人<lb/>
　主急召乃涕泣如雨乎聖曰悲哉非子所知今日壬<lb/>
　午時加南方命屬上天不得逃亡非但自哀誠傷吴<lb/>
　王吾受道十年隠身辟害欲紹夀命不意率約急召<lb/>
<pb n="KR2k0013_WYG_043-2b"/>
　中世自棄故悲與子相離耳遂詣姑胥臺吴王曰寡<lb/>
　人将北伐齊魯道出胥門過姑胥之臺忽然晝夢子<lb/>
　為占之聖曰臣不言身名全言之必死百段於王前<lb/>
　臣聞章者戰不勝敗走傽偟也眀者去昭就㝠㝠也<lb/>
　入門見䥶蒸而不炊者不得火食也兩黑犬嘷以南<lb/>
　嘷以北者黑者隂也北者匿也兩鋘殖宫牆者越軍<lb/>
　入吳國伐宗廟掘社稷也流水湯湯越宫堂者宫室<lb/>
　墟也後房鼓震箧箧者坐太息也前園横生梧桐者<lb/>
<pb n="KR2k0013_WYG_043-3a"/>
　梧桐心空不為用器但為盲僮與死人俱葬也碩大<lb/>
　王按兵修徳遣下吏太宰嚭王孫駱解冠肉袒徒跣<lb/>
　稽首謝勾踐國可安存身可不死吳王怒曰吾天之<lb/>
　所生神之所使顧力士石番以鐡鎚擊殺之<hi>吴越春秋</hi>
吴人殺魯班父班作木僊指吳吳大旱吳人以貨謝班<lb/>
　班斷其手其月吴中大雨<hi>酉陽雜爼</hi>
魏末有吳士目盲而妙察聲丞相嗣渤海王髙澄召試<lb/>
　之聞劉桃枝聲曰當大貴王侯将相死於其手然譬<lb/>
<pb n="KR2k0013_WYG_043-3b"/>
　如鷹犬為人所使耳聞趙徳聲曰亦貴人聞太原公<lb/>
　洋聲曰當為人主聞澄聲無語王曰我家羣奴猶當<lb/>
　極貴況吾身乎其後諸王大臣賜死者多桃枝所拉<lb/>
　殺而澄竟有蘭京之禍洋實受禪<hi>三國典略</hi>
梁張僧繇吳人丹青絶代甞畫江陵天皇寺柏堂作盧<lb/>
　舍那像及仲尼十哲眀帝怪問釋寺如何畫孔聖僧<lb/>
　繇曰後當賴此及廢浮圖法獨此殿有宣尼像得不<lb/>
　毁又金陵安樂寺畫四龍不㸃睛云㸃之即飛去人<lb/>
<pb n="KR2k0013_WYG_043-4a"/>
　以為誕固請㸃之須臾雷電破壁二龍乗雲騰上天<lb/>
　未㸃睛者見存又畫天竺二胡僧侯景亂後拆為二<lb/>
　一僧為唐右常侍陸堅所寳堅疾篤夢胡僧云我有<lb/>
　同侣離拆多年今在洛陽李氏若求合之當以法力<lb/>
　助君陸以錢帛求於其處果得之劉長卿為之記甚<lb/>
　詳潤州興國寺苦鳩鴿栖梁上穢汚尊像僧繇於東<lb/>
　壁畫一鷹西壁畫一鷂皆側首向簷外鳩鴿不復敢<lb/>
　入畫筆通神如此者不可具載<hi>朝野僉載</hi>又南史夷貊𫝊<lb/>
<pb n="KR2k0013_WYG_043-4b"/>
　張繇吴人丹青之工一時冠絶大同中瓦官寺造諸<lb/>
　堂殿窮於輪奐其圖諸經變並張繇運手案此人即<lb/>
　僧繇也<lb/>
梁顔協吳人學書於范懐約蓺過其師荆楚碑碣皆協<lb/>
　所書<lb/>
大歴中有吳士顧生者以畫山水歴扺諸侯之門毎畫<lb/>
　先幀絹數十幅於地多研墨汁及諸綵色各貯一器<lb/>
　使人吹角擊鼓數十人齊聲大噪顧生著錦襖飲酒<lb/>
<pb n="KR2k0013_WYG_043-5a"/>
　半酣遶絹幀十餘匝取墨汁瀉絹上次傾諸色乃以<lb/>
　長巾一頭覆於所瀉之處使人坐壓已執巾角而曵<lb/>
　之迴環既遍然後以墨筆随勢開決為峯巒島嶼之<lb/>
　状妙不可言<lb/>
吳越時朱景環算術神妙貞眀中廣陵王元璙鎮吴景<lb/>
　環居盤門驛上書元璙云到任當三十年安寧元璙<lb/>
　命燭焚去謂其説尚逺未之敬也至天福庚子辛丑<lb/>
　間忽記其事召景環問之曰算數定矣碩公計後事<lb/>
<pb n="KR2k0013_WYG_043-5b"/>
　及期果薨<lb/>
顔規者本吳郡玊工廣陵王錢元璙常令於便㕔解玉<lb/>
　王毎召術士朱景環訪問算術遁甲事規性穎悟熟<lb/>
　聞其説盡記之一日以所記質於景環景環授以學<lb/>
　遂精算術忠獻王甞欲享廟一日規上書言翌日利<lb/>
　五鼓之前如用寅時則杜門在南不可出入不聽翌<lb/>
　日寅時王車出于南門鏁以鑰壊久之不能啟遂破<lb/>
　鑰而出由是知名王遂以為軍師<lb/>
<pb n="KR2k0013_WYG_043-6a"/>
齊吳郡褚思荘以善奕名世同時琅邪王抗第一品思<lb/>
　荘與㑹稽夏赤松第二品赤松思速善於大行思荘<lb/>
　思遲巧於鬬棊宋文帝時羊𤣥保為㑹稽帝遣思荘<lb/>
　與𤣥保戱因製局圖還於帝前覆之齊髙帝使思荘<lb/>
　與王抗對自食時至日暮一局未竟上倦遣還省至<lb/>
　五更方決抗睡於局後思荘達旦不寐時云思荘所<lb/>
　以品第致髙縁其用思深久人不能當二人竝至給<lb/>
　事中<lb/>
<pb n="KR2k0013_WYG_043-6b"/>
唐開元中吳隠士周廣妙於醫受訣於同郡紀朋覩人<lb/>
　顔色談笑即知疾深淺召至京師有宫人毎日昃則<lb/>
　笑歌啼號若狂疾而足不能及地廣曰此必因食飽<lb/>
　促力復仆於地而然飲以雲母湯令熟寐寐覺失所<lb/>
　苦問之乃言太華公主載誕三日宫中大陳歌吹此<lb/>
　宫人主謳欲其聲清長食㹠蹄美遂飽當筵歌大曲<lb/>
　曲罷覺胸中甚憒戱於砌臺乗髙而下未及半復為後<lb/>
　来者所激因仆地比蘇即病狂自是足不能及地又<lb/>
<pb n="KR2k0013_WYG_043-7a"/>
　有黄門自交廣使回拜舞殿下廣曰此人腹中有蛟<lb/>
　龍眀日當産一子即不可活矣上驚問黄門有疾否<lb/>
　對曰臣馳馬大庾嶺大熱而渇於路傍飲野水今腹<lb/>
　中堅痞如石周以消石雄黄煮飲之吐出物數寸其<lb/>
　大如指鱗甲備具投之水俄頃長數尺遽以苦酒沃<lb/>
　之復如故形上驚異禮敬之欲授以官爵固請還吳<lb/>
　中水部貟外郎劉復為廣作𫝊敘述甚備<hi>眀皇雜録</hi>
許至雍者妻亡感念不巳中秋月下簾屏間有嗟吁聲<lb/>
<pb n="KR2k0013_WYG_043-7b"/>
　良久聞語音乃其亡妻云若欲相見遇趙十四勿惜<lb/>
　三貫六百錢至雍驚起問之則無所見自此常志其<lb/>
　言數年薄遊蘇州春時見少年十餘輩盛装乗畫船<lb/>
　将謁吳太伯廟路人曰此州有男巫趙十四言事多<lb/>
　中此皆趙生之後輩至雍曰趙生何術曰能致人魂<lb/>
　耳至雍黙㑹妻語詣趙具陳懇切趙曰某所能致生<lb/>
　魂耳今召死魂又令生人見之某久不為此不知果<lb/>
　遂否君有至意又神理已先白某安得辭乃計其所<lb/>
<pb n="KR2k0013_WYG_043-8a"/>
　費之直果為錢三貫六百擇日於堂内灑掃焚香施<lb/>
　牀几西壁下簷外結壇場致酒脯呼笑拜舞彈胡琴<lb/>
　令至雍處堂東隅趙生於簷外垂簾卧不語至三更<lb/>
　庭際有人行聲趙問曰非許秀才夫人乎聞吁嗟應<lb/>
　云是趙曰以秀才誠意懇切故敢相迎逡巡如有人<lb/>
　掲簾見許妻淡服薄粧拜趙徐入堂内東向而坐至<lb/>
　雍涕泗嗚咽與之語曰君行若此無枉横否妻曰命<lb/>
　也安得枉横因問兒女家人及親舊閭里間事往復<lb/>
<pb n="KR2k0013_WYG_043-8b"/>
　數十語至雍又問人間尚佛經謂之功徳誠有否妻<lb/>
　曰皆然又問冥間何所貴重曰春秋奠享無不得然<lb/>
　最重者漿水粥也趙生為致之粥至向口如食收之<lb/>
　復如故至雍曰要功徳否妻云平生無惡豈有罪乎<lb/>
　良久趙生曰夫人可去恐有譴謫妻乃出至雍随而<lb/>
　泣曰碩恵一物以為記妻泣曰幽㝠唯有淚可𫝊於<lb/>
　人代君有衣服可授一事於地至雍脱汗衫置地上<lb/>
　妻取而審視隨以汗衫蔽面大哭良久揮手别去至<lb/>
<pb n="KR2k0013_WYG_043-9a"/>
　雍取衫視之淚痕皆血也趙生名何蘇人皆𫝊其事<lb/>
　<hi>靈異記</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_043-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻四十三<lb/>
</p>
<p>
</p>
  </div>
<div>
                <head>吳郡志卷四十四</head>
    <p>
<pb n="KR2k0013_WYG_044-1a"/>
欽定四庫全書<lb/>
　吳郡志卷四十四　　　　宋　范成大　撰<lb/>
　　奇事<lb/>
吴王闔閭伐石治宫室石中得紫文金簡之書不能讀<lb/>
　使使者詢仲尼曰吴王閒居有赤雀銜書置殿前不<lb/>
　知其義故逺諮訪仲尼視之曰此乃靈寳長生之法<lb/>
　禹所服之禹将仙化封之名山石函之中今赤雀銜<lb/>
　之殆天授耶<hi>抱朴子</hi>
<pb n="KR2k0013_WYG_044-1b"/>
吳孫堅世仕吳母懐姙母夢腸出繞吴閶門寤而懼以<lb/>
　告隣母隣母曰安知非吉證也巳而堅生又云堅母<lb/>
　孕時夢腸出繞腰有一童女負之繞吳閶門三匝天<lb/>
　授以芳茅一莖童女語母曰此吉祥也必生才雄之<lb/>
　子今賜母此茅土王於翼軫之地鼎足於天下不出<lb/>
　二百年語畢而覺及旦筮之卜人曰童女太白之精<lb/>
　也<hi>王子年拾遺</hi>
漢興平中吴中童謡曰黄金車班蘭耳闓昌門出天子<lb/>
<pb n="KR2k0013_WYG_044-2a"/>
　昌門吳西郭門其後孫權遂以黄龍元年建吳國<lb/>
吳天冊元年吴郡言掘地得銀長一尺廣三分刻上有<lb/>
　年月字於是大赦改元<lb/>
宋吴子英者舒鄉人善入水捕得赤鯉魚愛其色好持<lb/>
　歸不殺養池中飼以米穀一年長丈餘生角有翅子<lb/>
　英怖拜謝之魚言我来迎汝上我背與汝俱昇天嵗<lb/>
　来歸見其妻子魚復迎之故吴中門户竝作神魚子<lb/>
　英祠<hi>列僊𫝊</hi>
<pb n="KR2k0013_WYG_044-2b"/>
将仕郎陳敏功妻家居吴門北隣甞有人夢神人被髮<lb/>
　持刃部集數十鬼物毎經民居即呼其人出各分飲<lb/>
　一杯令啜之暨至一劉承議家則曰此家不食牛肉<lb/>
　巳二十年當與免其後吴門大疫鄰巷病亡者比户<lb/>
　不遺獨劉氏舉家無恙<hi>談選</hi>
姑蘇四瑞謂白龜甘露合歡芍藥雙竹也吏部貟外郎<lb/>
　陳省華守郡四瑞並出省華之子堯咨與張君房各<lb/>
　賦詩推官崔端為詩序今見於下<hi>觀察推官承奉郎試大理評事崔端</hi>
<pb n="KR2k0013_WYG_044-3a"/>
　<hi>撰蘇州四瑞聨句詩序云休祥之出必俟乎時感應之證亦繫乎政政或未乂物理寧通時既㑹昌神靈</hi>
　<hi>斯格蘇臺四瑞其殆庶乎而況分連牛斗地控江湖壤賦繁劇里門雄盛郡守之選古難其人昔太宗有</hi>
　<hi>命俾我良牧吏部貟外郎陳公鎮撫之公自下車決政之壅伸民之無告挫猾吏之鋒削刑禁之濫靡勞</hi>
　<hi>餘刃厥功告成嘉瑞荐臻休祥雜沓花芳連萼竹聳雙莖白龜見乎崑丘甘露零乎佛廟      斯乃我</hi>
　<hi>后重離繼照有開必先之靈感也歴觀藩邸未有若斯之昭報焉以進士陳公    與南陽茂才張公</hi>
　<hi>席言詩敵者也丁酉孟夏之夕㑹宿于郡齋酒酣據    及四瑞且曰非筆墨無以紀郡政而頌聖徳繇</hi>
　<hi>是賡唱迭詠終宴為聨句律詩自十二韻止二十韻四章凡五百八十言云</hi>
咸平元年夏四月崑山縣有漁婦李氏張罾河上得一<lb/>
<pb n="KR2k0013_WYG_044-3b"/>
　白龜如錢大其色玉瑩朱眸電尾宫畫粲然婦愛之<lb/>
　因授兒為戱又恐為所傷放於河頃之龜復在網如<lb/>
　是者三婦雖怪之然復棄去中夜岸有火熒熒往觀<lb/>
　之白龜在焉因取以歸近村王道榮留龜置神像前<lb/>
　翌日失之道榮私念此或靈物若䖍禱當復見則必<lb/>
　獻于官府禱之忽自鼠竇出精瑩愈於前乃具状獻<lb/>
　于縣令李維維上之郡時陳省華守蘇州之二嵗也<lb/>
　異而神之曰麟鳯龜龍王者之嘉瑞今見于是豈天<lb/>
<pb n="KR2k0013_WYG_044-4a"/>
　意俾予尸之以告新駿命耶即具表以聞時張君房<lb/>
　客於蘇省華以白龜事訪之君房曰按孫氏瑞應圖<lb/>
　云龜千嵗巢蓮葉之上是龜之質固可巢於蓮葉而<lb/>
　其出也又将以應於千嵗之運乎且其色白白西方<lb/>
　也豈其應在西戎乎龜者歸也西方其有逆命不廷<lb/>
　之虜畏威懐徳歸我乎哉眀年朔方叛帥李繼遷貢<lb/>
　馬請命遂有銀夏綏宥四鎮之拜君房甞為之頌省<lb/>
　華尋徙漳州眀年秋賦試進士崑山進白龜詩<hi>集異記</hi>
<pb n="KR2k0013_WYG_044-4b"/>
崇寧間奉議郎許白治第於蘇解木中有天下太平四<lb/>
　字筆勢邁逸許甞以其事聞<hi>談選</hi>
吳郡自隋唐設進士科以来未甞有魁天下者比年父<lb/>
　老相𫝊二䜟一曰穹窿石移状元来歸一曰潮過夷<lb/>
　亭出状元淳熙初穹窿山中一夕聞風雨聲詰朝視<lb/>
　山半有大石自東徙西屹立如植所過草皆偃辛丑<lb/>
　科吳縣人黄由子由遂状元及第夷亭在崑山縣西<lb/>
　三十五里崑山雖近江海自古無潮汐紹興中始有<lb/>
<pb n="KR2k0013_WYG_044-5a"/>
　潮至縣郭至是潮忽大至遂過夷亭李彦平侍御親<lb/>
　見一道人復誦此䜟謂必有邑人應之乃以吿知縣<lb/>
　葉自强作問潮館於水濱甲辰科崑山人衛涇清叔<lb/>
　亦為状元黄衛相繼兩舉天下𫝊以為奇事<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_044-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志卷四十四<lb/>
</p>
<p>
</p>
  </div>
<div>
                <head>吳郡志卷四十五</head>
    <p>
<pb n="KR2k0013_WYG_045-1a"/>
欽定四庫全書<lb/>
　吳郡志卷四十五　　　　宋　范成大　撰<lb/>
　　異聞<lb/>
景平中吳郡太守顧琛為朝請假還東日晚至方山于<lb/>
　時商旅數十舩悉泊岸側有一人𤣥衣介幘執鞭屏<lb/>
　諸船云顧吳郡部伍尋至應泊此岸於是諸船各東<lb/>
　西俄有泊向處人云顧吳郡早晚至舩人荅無顧吳<lb/>
　郡又問何舩曰顧朝請耳莫不驚怪琛意竊知為善<lb/>
<pb n="KR2k0013_WYG_045-1b"/>
　徴因誓之曰若得郡當於此立廟至是果為吳郡乃<lb/>
　立廟方山號白馬廟云<lb/>
隋大業十二年五月癸已大流星隕于吳郡為石占曰<lb/>
　有亡國有死王有大戰破軍殺將其後大軍破劉元<lb/>
　進于吳郡斬之又感應録載劉元進舉兵據吳郡江<lb/>
　都郡丞王世充發兵擊之有大流星墜於江都未及<lb/>
　地而南磨拂竹木皆有光飛至吳郡而堕地元進惡<lb/>
　之令掘地入二丈得一石徑丈餘即此事<hi>厯代紀異感應録</hi>
<pb n="KR2k0013_WYG_045-2a"/>
唐大厯初處士李籝秋夕於震澤捨艫野歩望中見煙<lb/>
　火意為漁家漸近即朱門粉雉嘉木脩林畫舟倚白<lb/>
　蓮中生異其境徘徊未敢前入俄有青衣出曰君非<lb/>
　李處士乎願得少進籝随歩而入𤨏牕洞戸中有女<lb/>
　郎狹體瓌質衣如雲霓揖生曰延竚嘉徳積有年矣<lb/>
　今夕何夕邂逅相逢命青衣捧方丈酌酒珊瑚鍾以<lb/>
　勸侍兒數輩執樂女郎倚曲歌玉波冷雙蓮之曲曰<lb/>
　此傷吳宫二隊長之辤某非人也生於龍宫好楚詞<lb/>
<pb n="KR2k0013_WYG_045-2b"/>
　君能受我一篇𫝊於世人乎乃以水晶簪扣盤而誦<lb/>
　芷秀葯華之詞俄聞鐘聲隔水女郎曰此非清虛之<lb/>
　士不得游持素綃送生出門閉扉悄然生徐歩清潯<lb/>
　朝日已上廣陵胡人識其綃曰龍頷小髯所緝也<hi>樹萱</hi>
　<hi>録</hi>
大厯中洛陽劉貫詞行丐於姑蘇逢秀才蔡霞者精彩<lb/>
　俊爽便以兄呼貫詞又擕羊酒來宴曰兄浮游江湖<lb/>
　間行丐獲㡬何而止曰十萬霞曰霞居洛中以他故<lb/>
<pb n="KR2k0013_WYG_045-3a"/>
　避地音問久絶意有所託祈兄為達於是遺錢十萬<lb/>
　授書一緘且曰霞家渭橋下瞑目叩橋柱當有應者<lb/>
　當與家母相見書中亦令小妹出拜使助贈百緡貫<lb/>
　詞遂還至渭橋叩之忽有一人應視之惟見朱門甲<lb/>
　第貫詞稱來自吳郡郎君有書有頃引入㕔中見太<lb/>
　夫人謝曰兒子失意逺遊久絶音耗勞君數千里達<lb/>
　書俄有青衣曰小娘子來年可十五六坐母下具饌<lb/>
　甚精方對食母忽眼赤直視貫詞口角涎下女急掩<lb/>
<pb n="KR2k0013_WYG_045-3b"/>
　母口曰兄慿来宜且禮待因曰兄書中處分合以百<lb/>
　緡與貫詞因命取鎮國椀授貫詞女曰此罽賔國椀<lb/>
　其國以鎮災癘唐人得之固無所用得錢十萬即貨<lb/>
　之與母再拜而入貫詞持椀行出迴顧碧潭危橋手<lb/>
　中器乃一黄銅椀價直三五百耳西市店忽有胡客<lb/>
　視之大喜以百緡易之曰此罽賓國鎮國椀也在其<lb/>
　國大穰既失此椀國大荒兵戈大起吾聞為龍子所<lb/>
　竊㡬四年其君方以國中半年之賦召贖罽賓守龍<lb/>
<pb n="KR2k0013_WYG_045-4a"/>
　上訐此霞所以避地隂㝠吏嚴不得陳首藉君為郵<lb/>
　送之耳殷勤見妺者非固親也慮其母老饞或相啗<lb/>
　以其妹衛君耳<hi>續𤣥怪録</hi>
大厯十三年虎丘寺有鬼題詩隱于石壁之上云青松<lb/>
　多悲風蕭蕭聲且哀南山接北山幽壟空崔嵬白日<lb/>
　空昭昭不照長夜臺雖知生者樂魂魄安能回況復<lb/>
　念所親痛哭心肝摧慟哭復何言哀哉復哀哉又曰<lb/>
　神僊不可學形化空遊魂白日非我朝青松為我門<lb/>
<pb n="KR2k0013_WYG_045-4b"/>
　雖復隔幽壟猶知念子孫何以遣悲怨萬物歸其根<lb/>
　寄言世上人莫厭臨芳罇莊生問枯骨王樂復虚言<lb/>
　蘇州觀察使李道昌異其事遂具奏聞敕令致祭道<lb/>
　昌祭文曰嗚呼萬古丘陵化無再出君是何人能閑<lb/>
　詩筆何代而亡誰人子姪曽作何官是誰僊室寂寞<lb/>
　夜臺悲呼白日不向紙上石中隱出桃源三月緑草<lb/>
　垂楊黄鶯百囀猿聲斷腸不題姓字寧辨賢良嗚呼<lb/>
　痛哉歎惜先賢空𫝊經史終無再還青松嶺上嵳峩<lb/>
<pb n="KR2k0013_WYG_045-5a"/>
　碧山大唐政集已記詩言痛復痛兮何處賔悲復悲<lb/>
　兮萬古墳能作詩兮動天地聲哀怨兮淚沾巾感我<lb/>
　皇兮列清酌願當生兮事明君祭後數日石上復隱<lb/>
　出詩一絶云幽㝠雖異路平昔忝攻文欲知潜寐處<lb/>
　山北兩孤墳寺山之北有二墳甚高大荆蓁叢蔚詢<lb/>
　諸耆艾莫知何人所葬至今猶存<hi>郡閣雅談及山中碑刻楊備幽獨君</hi>
　<hi>詩金見書殘石壁雲一名幽獨彼何人春深草没松門路泉下詩猶感鬼神</hi>
貞元中太湖松江之口有漁人為小網數船與其徒十<lb/>
<pb n="KR2k0013_WYG_045-5b"/>
　餘人下網取魚無所獲惟得一鏡纔七八寸漁者恚<lb/>
　不得魚棄鏡於水移船下網又得此鏡漁者異之取<lb/>
　鏡自照見其筋骨臓腑厯厯可怖其人悶絶而仆衆<lb/>
　大驚共取鏡鑒形照者即仆皆嘔吐狼籍最後一人<lb/>
　不敢照直取投之水中良久扶持仆者始醒明日復<lb/>
　往下網所得魚多於常時數倍其人先有疾者自是<lb/>
　皆愈詢故老云此鏡在江海數百年一出人亦常見<lb/>
　<hi>原化記</hi>
<pb n="KR2k0013_WYG_045-6a"/>
元和九年有李公佐者訪古東吳從太守元公錫於洞<lb/>
　庭登包山宿道者周焦君廬入靈洞探僊書石穴間<lb/>
　得古岳瀆經第八卷文字奇古編次蠧蝕公佐與焦<lb/>
　君共詳讀之云禹理水三至桐柏山驚風迅雷石號<lb/>
　木鳴五伯擁川天老肅兵不能興禹怒召集百靈捜<lb/>
　命夔龍桐柏千君長稽首請命禹囚鴻䝉氏章商氏<lb/>
　兜<hi>闕</hi>盧氏犁婁氏乃獲淮渦水神名無支祈善應對<lb/>
　言語辨江淮淺深源流逺近形若猿㺅縮鼻高額青<lb/>
<pb n="KR2k0013_WYG_045-6b"/>
　軀白首金目雪牙頸伸百尺力踰九象搏擊騰踔蹻<lb/>
　疾輕利禹授之童律不能制授之烏木田不能制授<lb/>
　之庚辰能制之木魅水靈山妖石怪奔號叢遶以千<lb/>
　數頸鏁大索鼻穿金鈴徙淮隂之壖龜山之足俾淮<lb/>
　水安流注海庚辰之後圖此形者免淮濤風水之難<lb/>
　先是永泰中李湯為楚州刺史有漁人夜釣龜山下<lb/>
　其釣為物所掣不復出漁人疾沉可五十丈見大鐵<lb/>
　鎖盤繞山足以吿于郡湯命善游者數十人取鏁力<lb/>
<pb n="KR2k0013_WYG_045-7a"/>
　不勝加以五十牛鏁乃振動稍稍就岸濤驚浪飜觀<lb/>
　者大駭鏁窮見一獸如青猿白首長鬛雪牙金爪闖<lb/>
　然上岸高五丈許蹲踞若獼猴但兩目不能開兀若<lb/>
　昏醉目鼻水流如泉涎沫腥穢不可近久乃引頸伸<lb/>
　頭忽開目光彩若電視人欲發狂怒衆奔走獸徐徐<lb/>
　引鏁并牛入水時楚多知名士皆相𫝊驚愕莫知其<lb/>
　何物今攷李公佐得岳瀆經於洞庭始知李湯所見<lb/>
　與經相符<hi>戎幕閑談</hi>
<pb n="KR2k0013_WYG_045-7b"/>
乾符中震澤之東稻將熟羣鼠夜出齧而僵之信宿食<lb/>
　殆盡陸龜䝉作記稻鼠一篇<hi>笠澤叢書</hi>
陸龜蒙視穫于甫里夜有鳬鷖蔽天而下若風雨所當<lb/>
　之禾竭穂而去作禽暴篇<hi>冬十月予視穫于甫里旱苗離離年無以搘憂傷于</hi>
　<hi>懐夜不能寐往往聲類暴雨而疾至者一夕凡數四眀訊其甿曰鳧鷖也其曹蔽天而下盖田所當之禾</hi>
　<hi>必竭穂而後去曰得無弋羅者捕而耗之耶對曰江之南不能弋羅常藥而得之<graphic n="KR3965" url="https://raw.githubusercontent.com/kanripo/KR-Gaiji/master/images/KR3965.png" mimeType="image/png"/>
                        <graphic n="KR3489" url="https://raw.githubusercontent.com/kanripo/KR-Gaiji/master/images/KR3489.png" mimeType="image/png"/>    塗枝叢植于</hi>
　<hi>陂一中千萬膠而不飛是藥也出於長沙豫章之涯行賣貨錯嵗受於射鳥兒盜興已来䝉衝塞江其誰</hi>
　<hi>敢商是藥既絶羣鳬恣翔幸不充乎口腹反侵人之稻糧子曰嘻失馭之民化為盜關梁急征商不得行</hi>
<pb n="KR2k0013_WYG_045-8a"/>
　<hi>江湖小禽亦肆其暴以害民之物乎俾生靈死乎盜死乎飢吾不知安用馭者為</hi>
中和中有士人蘇昌逺居蘇州屬邑有莊去官道十里<lb/>
　吳中水鄉多荷芰一日見一女郎素衣紅臉若神仙<lb/>
　中人與蘇生相狎以莊為幽會之所生以玉環贈之<lb/>
　結繫慇懃數日檻前白蓮花開敷榮殊異俯而玩之<lb/>
　見花房中有物細視乃所贈玉環也折之遂絶<hi>出北夢瑣言</hi>
文徳中京官張氏子寓蘇臺時往來丈人陸評事院為<lb/>
　一美人所悦久而心疑之又病瘠遇開元觀道士吳<lb/>
<pb n="KR2k0013_WYG_045-8b"/>
　守元云有不祥之氣授以一符果一眀器婢子背書<lb/>
　紅英二字在空舍柱穴中焚之乃絶<hi>出北夢瑣言</hi>
　<lb/>
　<lb/>
　<lb/>
　<lb/>
　<lb/>
　吳郡志卷四十五<lb/>
</p>
<p>
</p>
  </div>
<div>
                <head>吳郡志卷四十六</head>
    <p>
<pb n="KR2k0013_WYG_046-1a"/>
欽定四庫全書<lb/>
　吳郡志卷四十六　　　　宋　范成大　撰<lb/>
　　異聞<lb/>
崑山臨江鄉有南翔寺初掘地得石徑丈餘常有二鶴<lb/>
　飛集其上僧有齊法師者即此地作精舍聚徒居之<lb/>
　鶴飛來無定方随飛來處其方必有人來施財作供<lb/>
　無一日不驗久之鶴去不返僧為之號泣石上忽有<lb/>
　題一詩云白鶴南翔去不歸惟留空跡在名基可憐<lb/>
<pb n="KR2k0013_WYG_046-1b"/>
　後代空王子不絶薰修享二時因名寺曰南翔寺之<lb/>
　西有村曰白鶴<lb/>
申徒有涯方外之士嘗擕一白甆瓶自陽羨遊吳中大<lb/>
　風雪中脱衣賃舟沽酒斗餘飲畢大吐同載者惡之<lb/>
　榜舟者逐之有涯挈壺登岸倚樹高吟曰仲尼非不<lb/>
　賢為世所不容嗤嗤同舟子不識人中龍溪雪戴落<lb/>
　梅寒聲激長松狂來但清嘯一壺隱塵蹤吟訖跳身<lb/>
　入瓶悄然無跡榜舟者大駭舉瓶碎之無見也它日<lb/>
<pb n="KR2k0013_WYG_046-2a"/>
　同濟者見有涯擕杖於虎丘劍池側箕踞而坐知其<lb/>
　異人不敢逼問<hi>樹萱録</hi>
慶厯中李元者管城人泛舟過吳江岸傍見小朱虵長<lb/>
　尺餘為牧童所困元以百錢售得洗去傷血放茂草<lb/>
　中眀年復經吳江縱步長橋有展刺來謁者稱進士<lb/>
　朱浚少年風骨清聳趨進可觀曰大人願見君子年<lb/>
　老久不出敢爾坐邀所居去橋數百步耳元拒不獲<lb/>
　已乃相從過橋已有彩舫艤岸浚拉元登舟去如飛<lb/>
<pb n="KR2k0013_WYG_046-2b"/>
　俄至一山數十吏立竢水濱乗元以肩輿欻至其處<lb/>
　朱扉侍衛甚嚴殿閣凌空王侯之居莫及也一人髙<lb/>
　冠道服立殿上侍立皆美人吏曰此吾王也浚引元<lb/>
　升殿再拜王答拜曰小子閒遊江岸不幸為頑童所<lb/>
　辱幾死其手賴君子以仁存心救此微命不然化為<lb/>
　江濵土矣元方記救虵事王顧浚令百拜且持元坐<lb/>
　受其禮曰此不足報厚徳乃置酒高會元從容謂王<lb/>
　曰願聞王所以居此王曰吾南海鱗長有薄功于世<lb/>
<pb n="KR2k0013_WYG_046-3a"/>
　上帝命為安流王且使居此江湖清深易作膏澤水<lb/>
　甘泉潔足以養老又曰吾欲少報君有女童年未筓<lb/>
　君若納之當得其助又以白金百斤遺元曰珠璣之<lb/>
　類非敢吝白金易售也乃别去與女升舟諸吏送之<lb/>
　少選至長橋别去女童自言小字雲姐年十三矣言<lb/>
　笑恵敏元甚愛之後二年科詔下明日當試女童曰<lb/>
　我為君入禮闈竊所試題出門不久復還探懐出題<lb/>
　元撿閱宿備明日入試果脗合既捷薦名遂登科調<lb/>
<pb n="KR2k0013_WYG_046-3b"/>
　丹徒簿女童之來至是六年矣忽辭去留之不可離<lb/>
　席苒苒不復見<hi>朱虵記</hi>
皇祐中蘇州民家一夜有人以白堊書其牆壁悉似在<lb/>
　字一夕之間數萬家無一遺者至卧内深隱之處無<lb/>
　不到者莫知其然後亦無他<lb/>
熙寧六年六月龍見於郡東方黒龍二北方白龍二雲<lb/>
　氣盛作而不雨獨承天寺前雨二寸<lb/>
元豐元年七月四日夜蘇州大風雨潮高二丈餘漂蕩<lb/>
<pb n="KR2k0013_WYG_046-4a"/>
　尹山至吳江塘岸洗滌橋梁沙土皆盡惟石僅存崑<lb/>
　山張浦沙保有六百户悉漂盡惟餘五戸空屋人亦<lb/>
　不存<lb/>
元豐四年七月蘇州大水西風駕湖水浸沒民居凡邊<lb/>
　湖者皆蕩盡或舉家不知所在松江長橋亦推去其<lb/>
　半橋南至平望皆如掃内外死者萬餘人翌日水退<lb/>
　村人漸獲流尸蘇匠為棺一日盡售無以繼之人云<lb/>
　吳江以北民露地而哭平望以南刈禾而歌<lb/>
<pb n="KR2k0013_WYG_046-4b"/>
宣和間盛章守郡譙樓火有得一木於煨燼之餘析而<lb/>
　為薪中有大吉字遂獻諸朝時郡學立石一株中夜<lb/>
　有光發石上教官作瑞石放光頌亦以上聞又一日<lb/>
　雷震大成殿柱火光滿庭東壁楣上遺一四帶青布<lb/>
　巾大可貯五斗粟敎官命以香案置庭中夜半失之<lb/>
宣和間楊崈字之損為吳江丞治所枕太湖雲濤汹湧<lb/>
　震動窻戸㕔西有湖山堂堂設石棊局及石墩二一<lb/>
　日薄暮聞下子聲小吏走觀見青巾二人對奕聞人<lb/>
<pb n="KR2k0013_WYG_046-5a"/>
　來即起凌波而去視局上已五十許子崈案為圖以<lb/>
　視善奕者歎其妙而莫能殫其意父老相𫝊以為竒<lb/>
　事圖嘗板行今逸之堂亦更為㕔事矣<hi>丞郭某所記</hi>
慧聚寺大殿二柱有天書如今之大篆非刋刻者一勣<lb/>
　溪火三字一蜿蜒蟠結若符篆不可曉在柱裏向人<lb/>
　所不見字大小近二尺許好事者或模印之<hi>通鑑本末</hi>
松陵陳益年少俊邁嘗冠鄉舉夜夢一人衣道服促左<lb/>
　右於巾笥中取緑衣靴笏與益衣之益詢左右則曰<lb/>
<pb n="KR2k0013_WYG_046-5b"/>
　楊文公也益穿袍亟覺毛骨寒凜似不能勝道服者<lb/>
　乃歎曰惜乎有此才而無此縁即命褫去益後語其<lb/>
　事於人不一年遂卒<hi>談選</hi>
嘉祐中崑山縣海上有一船桅折風飄泊岸船中三十<lb/>
　餘人衣冠如唐人繋紅鞓角帶短皂布衫見人皆慟<lb/>
　哭語言不可曉試令書字亦不可讀行則相綴如雁<lb/>
　行久之自出一書示人乃唐天祐中吿授屯羅島首<lb/>
　領陪戎副尉制又有一書乃是上高麗表亦稱屯羅<lb/>
<pb n="KR2k0013_WYG_046-6a"/>
　島皆用漢字盖東夷之臣屬高麗者時贊善大夫韓<lb/>
　正彦為縣令召其人犒以酒食罷食以手捧首而𩥇<lb/>
　意若懽感者正彦使人為其治桅桅舊植船木上不<lb/>
　可動工人為之造轉軸敎其起倒之法其人又喜而<lb/>
　𩥇船中有諸糓惟麻子大如蓮的蘇人種之初嵗亦<lb/>
　如蓮的次年漸小數年後只如中國麻子<lb/>
治平中錢忠道過吳中愛其風物留戀不能去終日諷<lb/>
　詠遊賞遥見好女子小舟獨棹煙波間忠悦之作詩<lb/>
<pb n="KR2k0013_WYG_046-6b"/>
　贈之有句云滿目生涯干頃浪全家衣食一輪竿女<lb/>
　得詩擕歸呈其父盖隱淪客也嘉忠之詩遂以女妻<lb/>
　忠汎舟同入煙波不知所往<hi>清隱集</hi>
　<lb/>
　<lb/>
　<lb/>
　<lb/>
　吳郡志卷四十六<lb/>
</p>
<p>
</p>
  </div>
<div>
                <head>吳郡志卷四十七</head>
    <p>
<pb n="KR2k0013_WYG_047-1a"/>
欽定四庫全書<lb/>
　吳郡志卷四十七　　　　宋　范成大　撰<lb/>
　　異聞<lb/>
吳王闔廬得魚腸磐郢湛盧三寶劍於越𫝊記紀劍事<lb/>
　頗怪吳越春秋云闔廬失道湛盧去而水行以如楚<lb/>
　楚昭王卧而寤得劒扵牀召風湖子問焉風湖子曰<lb/>
　此謂湛盧之劒吳王得越所獻三寶劒一曰魚腸二<lb/>
　曰磐郢三曰湛盧魚腸已用殺吳王僚磐郢以送其<lb/>
<pb n="KR2k0013_WYG_047-1b"/>
　死女今湛盧則入楚也昔越王元常使歐冶子造劒<lb/>
　五枚以示薛燭燭曰魚腸劒逆理不順不可服故闔<lb/>
　廬以殺王僚磐郢亦豪曹不法之物無益於人故以<lb/>
　送死湛盧五金之英太陽之精寄氣託靈出之有神<lb/>
　伏之有威可以折衝然人君有逆理之謀其劒則出<lb/>
　故去無道以就有道也越絶書亦云越王句踐令歐<lb/>
　冶子造劒五枚大形一曰純鉤二曰湛盧三曰鏌邪<lb/>
　四曰魚腸五曰距闕吳王闔廬得其鏌邪魚腸湛盧<lb/>
<pb n="KR2k0013_WYG_047-2a"/>
　闔廬無道女死殺生以送湛盧乃如楚史記正義亦<lb/>
　引越絶所記二説劒號不同而俱記湛盧之如楚宜<lb/>
　編之異聞<hi>吳越春秋越絶書史記正義</hi>
吳王夫差時有雙鷺飛出鼓中而去<hi>古今樂録</hi>
吳王夫差小女曰玉年十八嵗童子韓重年十九玉悦<lb/>
　之私交信問許為之妻重學於齊魯屬其父母使求<lb/>
　婚王怒不與玉結氣死𦵏閶門外三年重歸問其父<lb/>
　母父母曰王怒玉結氣死已𦵏矣重哭泣哀慟具牲<lb/>
<pb n="KR2k0013_WYG_047-2b"/>
　幣往弔玉於墓側形見謂重曰昔爾行之後令二親<lb/>
　從王相求謂必從願不圖别後遭命奈何玉左顧延<lb/>
　頸而歌曰南山有鳥北山張羅鳥既高飛羅將奈何<lb/>
　志願從君讒言孔多悲怨生疾没命黄壚命之不造<lb/>
　冤如之何羽族之長名為鳳凰一日失雄三年感傷<lb/>
　雖有衆鳥不為匹雙故見鄙姿逢君輝光身逺心近<lb/>
　何當暫忘歌畢欷歔流涕不能自勝要重還冢重曰<lb/>
　死生異道不敢承命玉曰死生異路吾亦知之然一<lb/>
<pb n="KR2k0013_WYG_047-3a"/>
　别永無後期子將畏我為鬼而禍子乎款誠所奉寧<lb/>
　不相信重感其言送之還冢留三日三夜臨出取徑<lb/>
　寸明珠遺重曰既毁其名又絶其願復何言哉時節<lb/>
　自愛若至吾家致敬大王重既出遂詣王自説其事<lb/>
　王大怒曰吾女既死而重造訛言玷穢亡靈此不過<lb/>
　發冢取物託以鬼神趨收重重脱走至玉墓所訴玉<lb/>
　玉曰無憂今歸白王玉粧梳忽見王驚愕悲喜問曰<lb/>
　爾縁何生玉跪而言曰韓重來求玉大王不許令名<lb/>
<pb n="KR2k0013_WYG_047-3b"/>
　毁義絶自致身亡重從逺還聞玉已死故齎牲幣詣<lb/>
　冢弔唁感其篤終輒與相見因以珠遺之不為發冢<lb/>
　願勿推治夫人聞之出而抱之正如煙然<hi>録異𫝊</hi>又一<lb/>
　説此女名紫珪魂出冢傍見重流涕遂邀重入冢三<lb/>
　日三夜重請還紫珪以徑寸珠并玉壺贈之重齎二<lb/>
　物詣夫差夫差大怒紫珪夢見於父以眀重之事夫<lb/>
　差異之悲咽流涕因捨重以子聓之禮待之<hi>搜神記</hi>
吳王夫差坐殿上獨見四人向庭相背而倚王怪問羣<lb/>
<pb n="KR2k0013_WYG_047-4a"/>
　臣吾見四人相背而倚聞人言則四分走矣伍子胥<lb/>
　曰如王言將失衆矣吳王怒曰言不祥子胥曰非惟<lb/>
　不祥王亦亡矣後五日王復坐殿上望見兩人相對<lb/>
　北向人殺南向人王問羣臣見乎曰無後見子胥曰<lb/>
　四人走叛也北向殺南向臣殺君也王不應<hi>吳越春秋</hi>
後漢時姑蘇忽有男子衣白冠神鋒瓌偉從者六七人<lb/>
　遍擾居民家人欲掩害即有風雨郡兵亦不能擒術<lb/>
　士趙晃聞之泛舟遽來登岸步至姑蘇臺即往謂郡<lb/>
<pb n="KR2k0013_WYG_047-4b"/>
　守曰不欲見此妖乎乃淨水焚香長嘯一聲大風應<lb/>
　至聞空中數十人應響晃怒擲手中符如風少頃見<lb/>
　此妖似有人持至者晃曰何敢幻惑如此倐有旋風<lb/>
　擁去晃謂守曰可視之使者出門人已報云去此百<lb/>
　步有大白虵長三丈斷首路傍其六七從者皆身首<lb/>
　異處亦黿鼉之屬<hi>三吳記稽神異苑</hi>
晉元康中吳郡婁縣懐瑶家忽聞地中有犬聲視聲所<lb/>
　自發有小穿大如螾穴瑶以杖刺之入數尺覺有物<lb/>
<pb n="KR2k0013_WYG_047-5a"/>
　掘視得犬子雌雄各一目猶未開形大於常犬哺之<lb/>
　而食長老或云此名犀犬得之者富昌當養之以目<lb/>
　未開還置穿中覆以磨礱宿昔發視失所在矣瑶家<lb/>
　亦無他太興中吳郡府舍中又得二枚物如初其後<lb/>
　太守張茂為吳興兵所害尸子曰地中有犬名曰地<lb/>
　狼夏鼎志曰掘地得狗名曰賈盖此類也<hi>法苑珠林捜神記</hi>
西晉永嘉元年吳縣萬祥婢生子鳥頭兩足馬蹄一手<lb/>
　無毛尾黄色大如椀<hi>晉書五行志厯代神異感應録</hi>
<pb n="KR2k0013_WYG_047-5b"/>
永嘉中吳郡趙文昭宅在清溪橋與吏部尚書文叔卿<lb/>
　宅相近秋夜對月臨溪唱烏栖之詞音㫖淒然忽有<lb/>
　一女子從女婢來姿態端麗云是文尚書家人比去<lb/>
　解金纓留贈文昭荅以琉璃盃後遊清溪廟忽見琉<lb/>
　璃盃在神女前又顧其壁畫侍女並是偕來者<hi>續博物志</hi>
東晉太興中吳民華隆養一快犬號的尾常將自随隆<lb/>
　後至江邊伐荻為大虵圍繞周身犬便咋虵虵死隆<lb/>
　僵仆無知犬彷徨涕泣走還船復反草中徒伴怪随<lb/>
<pb n="KR2k0013_WYG_047-6a"/>
　往見隆悶絶將歸家犬為不食比隆復蘇始食隆愈<lb/>
　愛惜同於親戚<lb/>
太興二年吳郡米廡無故自壊是嵗大飢<hi>晉書五行志</hi>
成帝時三吳女子簪白花望之如素㮏𫝊言天公織女<lb/>
　死為之著服俄太后杜氏崩<hi>苑木録</hi>
隆安初吳郡治下狗常夜吠聚高橋上人家狗有限而<lb/>
　吠聲甚衆或有夜覘視之一狗有兩三頭皆前向亂<lb/>
　吠無幾孫恩亂<hi>厯代神異感應録</hi>
<pb n="KR2k0013_WYG_047-6b"/>
謝邈之為吳興郡帳下給使鄒覽乗樵船至平望亭夜<lb/>
　風雨露船無所庇宿顧見塘下有燈火往投之得茅<lb/>
　屋中有一男子年可五十方織薄别牀有小兒年十<lb/>
　嵗許覽求寄宿欣然相許小兒啼泣歔欷此人喻止<lb/>
　之不止啼遂至曉覽問何意曰是僕兒以其母當嫁<lb/>
　悲戀故啼耳將曉覽去回視不見向屋惟有兩冢榛<lb/>
　莽甚深行逢一女子乗船謂覽曰此間非人所行君<lb/>
　何故從中出覽具以昨夜所見事吿之女子曰此是<lb/>
<pb n="KR2k0013_WYG_047-7a"/>
　我兒實欲改適故來辭墓因哽噎至冢號咷不復嫁<lb/>
　<hi>出録異記</hi>
吳人費季客遊數年時道路多㓂妻常憂之季與同輩<lb/>
　旅廬山下各相問去家㡬時季曰吾去家數年臨來<lb/>
　與妻别就求金釵以行欲觀其志當與吾否耳得釵<lb/>
　仍以著戸楣上臨發忘道此釵故當在戸上也爾夕<lb/>
　妻夢季曰吾行遇盜死巳二年若不信向吾取汝釵<lb/>
　遂不以行留在戸楣上可往取之妻覺揣釵得之家<lb/>
<pb n="KR2k0013_WYG_047-7b"/>
　遂發喪後一年餘季自來歸還<hi>捜神記</hi>
王敬伯年十八仕為東宫扶侍赴假還都行至吳通波<lb/>
　亭維舟中流月夜理琴有一美人從二小女披帷而<lb/>
　入施錦席於東牀設銀鐺雜果命綰髪者酌酒相獻<lb/>
　酬令小婢取箜篌作宛轉歌婢甚羞低回殊久乃解<lb/>
　裙中出黄帶長二尺許以挂箜篌彈弦作歌女脱金<lb/>
　釵扣琴和之歌曰月既眀西軒琴復清寸心斗酒事<lb/>
　芳夜千秋萬嵗同一情歌宛轉妍以哀願為星與漢<lb/>
<pb n="KR2k0013_WYG_047-8a"/>
　光景共徘徊又曰悲且傷參差淚成行低紅掩翠方<lb/>
　無色金徽玉軫為誰鏘歌宛轉清復悲願為烟與霧<lb/>
　氤氲共容姿天明分别女留錦四端卧具繡枕腕囊<lb/>
　并佩各一雙贈敬伯生以牙火籠玉琴爪荅之來日<lb/>
　聞吳令劉恵時妾船中失錦及卧具等檢括諸同行<lb/>
　至敬伯船獲之敬伯具述夜來事及與從者女儀粧并<lb/>
　所贈荅物令使檢之於帳後得牙火籠巾箱内奩中<lb/>
　得玉琴爪令乃以壻禮敬伯厚加贈遺而别敬伯訪<lb/>
<pb n="KR2k0013_WYG_047-8b"/>
　部伍人云女郎年十六字麗華去年遇病逝未亡之<lb/>
　前有婢名春條年二十許一婢名桃枝年十五皆能<lb/>
　彈箜篌又善宛轉歌相繼而死<lb/>
虎丘山寺立塔掘基得一舍利空中天樂衆皆聞之井<lb/>
　吼三日<hi>法苑珠林</hi>
宋劉元字幼祖少好雲水與劉裕善而輕何無忌遂不<lb/>
　相得乃去裕遊吳郡虎丘山心欲留焉夜臨風長嘯<lb/>
　望月鼓琴於劍池上忽聞環珮音一女子衣紫羅之<lb/>
<pb n="KR2k0013_WYG_047-9a"/>
　衣垂鈿帶拜謂元曰吳王愛女願來相訪元曰吳王<lb/>
　愛女豈非韓重妻紫珪耶少頃紫珪至便與元同行<lb/>
　恍惚間及一門約去虎丘二三里雖見宫闕惟聞風<lb/>
　聲女謂元曰聞君與劉裕相得裕是王者然與何無<lb/>
　忌不美此人恐為君患若北還仕魏朝官亦不減牧<lb/>
　伯曉忽不見乃在一大陵松柏下元乃北歸後仕魏<lb/>
　累青州刺史<hi>稽神異苑</hi>
虎丘山寺有月支僧支曇籥特賦妙聲善唄弄嘗夢天<lb/>
<pb n="KR2k0013_WYG_047-9b"/>
　神授其聲法覺因裁製新梵清響妙絶宋孝武敕請<lb/>
　至郡從受五戒<hi>法苑珠林</hi>
楞迦山有唐侍郎輝祖墓凡十七世紹興間産紫芝數<lb/>
　本未㡬侍郎之子登進士第至今衣冠不絶<lb/>
　<lb/>
　<lb/>
　<lb/>
　吳郡志卷四十七<lb/>
</p>
<p>
</p>
  </div>
<div>
                <head>吳郡志卷四十八</head>
    <p>
<pb n="KR2k0013_WYG_048-1a"/>
欽定四庫全書<lb/>
　吳郡志卷四十八　　　　宋　范成大　撰<lb/>
　　攷證<lb/>
勾吳太伯之奔荆蠻義而從者千餘家號曰勾吳史記<lb/>
　注曰勾吳太吳也史記正義引宋忠世本注云勾吳<lb/>
　太伯始所居地名也許慎注淮南子云勾吳吳人語<lb/>
　不正言吳而加以勾顔師古曰勾夷俗之發聲也亦<lb/>
　猶越謂之於越也史記正義又云去梅里東南六十<lb/>
<pb n="KR2k0013_WYG_048-1b"/>
　里十九世夀夢居之始號勾吳與史記太伯時已號<lb/>
　勾吳不同疑正義誤太伯舊城史記正義云太伯居<lb/>
　梅里屬今常州無錫去此東南六十里十九世孫夀<lb/>
　夢居之二十一代孫光使子齊築闔閭城都之今蘇<lb/>
　州是也世本又云諸樊徙吳安即今蘇州二説不同<lb/>
　大抵泰伯之後吳自梅里凡三徙而定居於今之郡<lb/>
　城中間遷徙不出數十里之内也梅里屬吳縣史記<lb/>
　正義唐張守節所撰是時或屬無錫爾<lb/>
<pb n="KR2k0013_WYG_048-2a"/>
太伯古公長子韋昭云武王革商追封為侯伯故曰太<lb/>
　伯范甯曰太者善大之稱伯者長也案此恐只是伯<lb/>
　之舊名韋説似迂<lb/>
仲雍太伯弟與其兄同奔吳世本云吳熟哉始居蕃離<lb/>
　宋忠注云熟哉仲雍字也案雍是熟食故名仲雍字<lb/>
　熟哉括地志云仲雍冢在常熟縣西北三里海禺山<lb/>
　上蕃離今吳餘暨縣世本所載仲雍名字似鑿然不<lb/>
　敢沒其説姑寓於此餘暨前漢地理志云蕭山潘水<lb/>
<pb n="KR2k0013_WYG_048-2b"/>
　所出東入海應劭曰吳王闔廬弟夫槩之所邑師古<lb/>
　曰暨音既<lb/>
泰伯三讓今吳縣有三讓鄉孔子曰泰伯其可謂至徳<lb/>
　也巳矣三以天下譲民無得而稱焉史記正義引江熙<lb/>
　云太伯少弟季厯生文王昌有聖徳太伯知其必有<lb/>
　天下故欲𫝊國於季厯以太王病託採藥於吳越不<lb/>
　反太王薨而季厯立一讓也季厯薨而文王立二讓<lb/>
　也文王薨而武王立遂有天下三讓也又釋云太王<lb/>
<pb n="KR2k0013_WYG_048-3a"/>
　病而託採藥生不事以禮一讓也太王薨而不反使<lb/>
　季厯主喪不𦵏之以禮二讓也斷髪文身示不可用<lb/>
　使厯主祭祀不祭以禮三讓也<lb/>
虞仲史記武王封周章弟虞仲於周之北故夏墟是為<lb/>
　虞仲史記正義引周本紀云古公有長子曰太伯次<lb/>
　曰虞仲左𫝊云太伯虞仲文王之昭按周章弟亦稱<lb/>
　虞仲當是周章弟名仲初封於虞號曰虞仲然太伯<lb/>
　弟仲雍又稱虞仲者當是周章弟封於虞仲雍是其<lb/>
<pb n="KR2k0013_WYG_048-3b"/>
　始祖後代人以國配仲故又號始祖為虞仲<lb/>
吳王夀夢書𫝊名稱不同史記正義解夢莫公反當周<lb/>
　簡王元年左𫝊云吳子乗卒杜預云夀夢也左𫝊及<lb/>
　世本又云吳孰姑夀夢也世謂孰夢諸也春秋𫝊夀<lb/>
　作孰音相近姑之言諸也毛詩𫝊云舊讀月諸為姑<lb/>
　是以姑為諸則知孰姑夀夢一人耳又名乗<lb/>
吳王闔閭十九年伐越越王句踐迎擊之敗吴于檇李<lb/>
　左𫝊謂闔廬傷將指卒於陘史記乃謂敗之姑蘇姑<lb/>
<pb n="KR2k0013_WYG_048-4a"/>
　蘇自是夫差敗處史記正義謂姑蘇檇李相去二百<lb/>
　里疑太史公誤又吳王夫差二年悉兵伐越敗之夫<lb/>
　椒報姑蘇也此語亦誤當云報檇李耳<lb/>
吳王闔廬史記作此廬字它𫝊記又用此閭字不能堅<lb/>
　知其的今據所出處兩存之<lb/>
三吳之説世未有定論十道四番志以吳郡及丹陽吳<lb/>
　興為三吳又以義興吳興及吳為三吳郡國志謂呉<lb/>
　興義興吳郡為三吳又云丹陽亦曰三吳元和郡國<lb/>
<pb n="KR2k0013_WYG_048-4b"/>
　圖誌亦曰與吳興丹陽為三吴酈元注水經云永建中<lb/>
　陽羡周嘉上書以縣逺赴會稽至難求得分置遂以浙<lb/>
　口西為吳東為會稽後分為三號三吳吳興吳郡會<lb/>
　稽其一焉按晉書成帝咸和三年蘇峻反吳興太守<lb/>
　虞潭與庾冰王舒等起義兵於三吳時冰為吳郡太<lb/>
　守舒為會稽太守則是吳郡吳興會稽為三吳又孫<lb/>
　恩攻陷會稽劉牢之遣將桓寶率師救三吳并陶回<lb/>
　為吳興太守時大饑榖貴三吳尤甚回開倉賑之不<lb/>
<pb n="KR2k0013_WYG_048-5a"/>
　待詔及割府庫軍資以救乏絶一境獲全詔會稽吳<lb/>
　郡依回賑恤據此則吳郡與吳興會稽三郡為三吳<lb/>
　甚眀又虞譚𫝊蘇峻反譚為吳興太守詔加譚督三<lb/>
　吳晉陵宣城義興五郡事又寧康二年太后詔曰三<lb/>
　吳奥壤水旱併臻宜時拯䘏三吳義興晉陵及會稽<lb/>
　遭水之縣全除一年租據此兩處則義興固在三吳<lb/>
　之外而太后之詔會稽亦復在三吳之外豈一時稱<lb/>
　謂未有一定之説抑史又自有詳簡差互耶或云虞<lb/>
<pb n="KR2k0013_WYG_048-5b"/>
　譚所督三吳晉陵宣城義興計六郡而稱五郡譚自<lb/>
　為吳興太守矣増督五郡盖丹陽其一也又以太后<lb/>
　詔攷之則會稽決不在三吳之數桓寶救三吳者以<lb/>
　孫恩既陷會稽遂逼吳中故云今當以十道四蕃志<lb/>
　及郡國志别説為正<lb/>
吳會世多稱吳門為吳會意謂吳為東南一都會也自<lb/>
　唐以來已然此殊未穩今客館有吳會亭尤誤天下<lb/>
　都會之處多矣未有以其地名冠於會之一字而稱<lb/>
<pb n="KR2k0013_WYG_048-6a"/>
　之者吳本秦會稽郡後漢分為吳會稽二郡後世指<lb/>
　二淛之地通稱吳會謂吳與會稽也諸葛亮曰荆州<lb/>
　北據漢沔西通巴蜀南連吳會謂北則漢與沔西則<lb/>
　巴與蜀南則吳與會皆指兩地為説南連吳會通言<lb/>
　二淛江南形勢豈謂荆州獨連吳門一郡乎莊子釋<lb/>
　文淛江注云浙江今在餘杭郡後漢以為吳會分界<lb/>
　今在會稽錢塘其云分界則言兩地尤眀褚伯玉吳<lb/>
　郡錢塘人隱居剡山齊太祖即位手詔吳會二郡以<lb/>
<pb n="KR2k0013_WYG_048-6b"/>
　禮迎遣此證尤切六朝時亦有下吳會兩郡各造船<lb/>
　若干者如此類甚多或謂會稽二字可以單稱會乎<lb/>
　按宋元嘉時以揚州浙西屬司隷校尉而以浙東五<lb/>
　郡立會州以隋王誕為刺史此單稱會之證也<lb/>
三江按司馬相如上林賦叙上林諸水曰丹水紫淵灞<lb/>
　滻涇渭八川分流相背而異態灝溔潢漾東注太湖<lb/>
　八川自入大河去太湖數千里外中隔大山及淮濟<lb/>
　大江何縁與太湖相涉郭璞江賦云注五湖以漫漭<lb/>
<pb n="KR2k0013_WYG_048-7a"/>
　灌三江而漰沛墨子曰禹治天下南為江漢淮汝東<lb/>
　流注之五湖孔安國曰彭蠡江分為三入于震澤後<lb/>
　為北江而入于海此皆未嘗詳考地理江漢至五湖<lb/>
　自隔大山其末乃遶出五湖之下流徑入于海何縁<lb/>
　入于五湖淮汝自從徐州入海全無交涉禹貢云彭<lb/>
　蠡既豬陽鳥攸居三江既入震澤底定以對文言之<lb/>
　則彭蠡水之所瀦三江水之所入未必謂入于震澤<lb/>
　也震澤之源皆山環之了無大川震澤之委乃多大<lb/>
<pb n="KR2k0013_WYG_048-7b"/>
　川今三江故道古今變遷巳不可堅定然禹貢之説<lb/>
　謂三江之水無所入則震澤壅而為害三江之水有<lb/>
　所入然後震澤底定亦水之理也水經云中江在丹<lb/>
　陽蕪湖縣南東至會稽陽羨縣入于海震澤在吳縣<lb/>
　南五十里北江在毘陵北界東入于海據此則水經<lb/>
　亦謂中江北江皆在震澤傍近但其跡不可攷耳與<lb/>
　孔安國謂彭蠡江分為三入震澤為北江以入海逺<lb/>
　近絶不同史記正義解三江既入震澤底定云三江<lb/>
<pb n="KR2k0013_WYG_048-8a"/>
　者在蘇州東南三十里名三江口一江西南上七十<lb/>
　里至太湖名曰松江古笠澤江一江東南上七十里<lb/>
　白蜆湖名曰上江亦曰東江一江東北下三百餘里<lb/>
　入海名曰下江亦曰婁江於其分處號曰三江口又<lb/>
　引顧夷吳地記云松江東北行七十里得三江口東<lb/>
　北入海為婁江東南入海為東江并松江為三江是<lb/>
　也言理三江入海非入震澤也按太湖西南湖州諸<lb/>
　溪從天目山下西北宣州諸山有溪並下太湖太湖<lb/>
<pb n="KR2k0013_WYG_048-8b"/>
　東北流各至三江口入海其源無通彭蠡湖及太湖<lb/>
　處並阻山陸諸儒及地志等解三江既入皆非也周<lb/>
　禮職方氏云揚州藪曰具區川曰三江按五湖三江<lb/>
　者韋昭注非也其源俱不通太湖引解三江既入失<lb/>
　之逺矣郡國志引禹貢三江既入震澤底定韋昭曰<lb/>
　三江為吳郡南松江錢塘江浦陽江水經亦載韋昭<lb/>
　以松江浙江浦陽江為三江虞氏志林云江於彭蠡<lb/>
　分為三又云江自太湖出于海屈曲七百里世遂以<lb/>
<pb n="KR2k0013_WYG_048-9a"/>
　韋昭為謬謂錢塘浦陽元不與震澤相關也水經謂<lb/>
　浦陽一名潘水在會稽界而彭蠡乃宫亭湖去震澤<lb/>
　更逺虞氏之説尤荒唐今松江之傍有小村落名三<lb/>
　江口酈善長云松江自湖東北逕七十里至江水分<lb/>
　流謂之三江口吳越春秋云范蠡去越乗舟出三江<lb/>
　之口入五湖之中皆謂此地史記春申君𫝊云還為<lb/>
　越王禽三渚之浦正義引戰國策三江之浦即此是<lb/>
　案三江口異名者三姑備録之<lb/>
<pb n="KR2k0013_WYG_048-9b"/>
五湖即太湖也風俗通云湖都也周官揚州其浸五湖<lb/>
　張勃吳録五湖者太湖之别名以其周行五百餘里<lb/>
　故以五湖為名虞翻又云太湖有五道口則謂之五<lb/>
　湖史記正義越敗吳於夫椒引杜預曰太湖中山也<lb/>
　又引賀循會稽記云句踐逆吳戰於五湖中大敗而<lb/>
　退今夫椒山在太湖中洞庭山西北案此吳越戰於<lb/>
　五湖直在笠澤一湖戰耳史記正義及顧夷吳地記<lb/>
　又云五湖者菱湖游湖莫湖貢湖胥湖皆太湖東㟁<lb/>
<pb n="KR2k0013_WYG_048-10a"/>
　五灣為五湖盖古時應别今並相連菱湖在莫里山<lb/>
　東周迴三十餘里西口濶二里其口南則莫里山北<lb/>
　則徐侯山西與莫湖連莫湖在莫里山西及北北與<lb/>
　胥湖連胥湖在山西南與莫湖連各周迴五六十里<lb/>
　西連太湖游湖在北二十里在長山東湖西口濶二<lb/>
　里其口東南㟁樹里山西北岸長山湖周迴五六十<lb/>
　里貢湖在長山西其口濶四五里口東南長山山南<lb/>
　即山陽村西北連常州無錫縣老㟁湖周迴一百九<lb/>
<pb n="KR2k0013_WYG_048-10b"/>
　十里巳上湖身向東北長七十餘里兩湖西亦連太<lb/>
　湖又解五宗世家五湖之間云五湖謂具區洮滆彭<lb/>
　蠡青草也又云游莫貢䔖為五湖並太湖東㟁今連<lb/>
　太湖盖後五湖當是也今案史記正義及顧夷所記<lb/>
　五湖今並相連五宗世家解又以後五湖之説為是<lb/>
　則五湖為太湖一湖甚眀越絶書云太湖濶三萬六<lb/>
　千頃則一湖所占廣矣史記正義又引吳地記云笠<lb/>
　澤江松江之别名又云笠澤即太湖則江湖通為笠<lb/>
<pb n="KR2k0013_WYG_048-11a"/>
　澤矣揚州記曰太湖一名震澤一名笠澤一名洞庭<lb/>
　史記三苗國左洞庭右彭蠡裴駰注云今太湖中包<lb/>
　山有石穴其深洞無知其極者名洞庭此洞庭非與<lb/>
　彭蠡為對者但通呼洞庭耳彭蠡即宫亭湖爾裴説<lb/>
　殊為不審又水經孫皓天璽元年臨平湖開又於湖<lb/>
　邉得小石上刻皇帝字於是改天冊為天璽元年孫<lb/>
　盛以為元皇中興之符證五湖之石瑞也以此見古<lb/>
　人通名浙西澤藪謂之五湖又晉楊泉五湖賦止為<lb/>
<pb n="KR2k0013_WYG_048-11b"/>
　太湖而作此一證也陸龜䝉云太湖上禀咸池五車<lb/>
　之氣故一水五名或又以太湖射貴湖洮湖<hi>一名長塘湖在</hi>
　<hi>義興</hi>上湖與隔湖為五湖尤繆<lb/>
葑門續圖經謂作封門取封禺山以為名封禺今屬吳<lb/>
　興亦未有據按史記正義吳世家吳東門解云闔閭<lb/>
　城無東門引吳俗𫝊越伐吳伍子胥見夢越軍令從<lb/>
　東南入越王乃回向三江口岸築壇祭子胥乃開渠<lb/>
　自羅城東開門入吳至今猶名示浦門曰鱄<hi>普孚切</hi>䱐<lb/>
<pb n="KR2k0013_WYG_048-12a"/>
　<hi>音浮</hi>又伍子胥𫝊吳東門解亦云東門鱄門謂䱐門也<lb/>
　今名葑門越軍開示浦子胥以濤蕩羅城開此門有<lb/>
　鱄䱐随濤入故以名門顧野王云鱄魚又名江豚欲<lb/>
　風則湧據此葑門乃有别意葑鱄音相近云<lb/>
洞庭東西兩山在吳松江南太湖之中韋蘇州謂皮陸<lb/>
　唱和之所近時蘇子美詩云笠澤魚肥人膾玉洞庭<lb/>
　柑熟客分金即吳松江也今岳州之南所謂洞庭湖<lb/>
　者即酈善長注水經云洞庭波乃湖水非江也盖斥<lb/>
<pb n="KR2k0013_WYG_048-12b"/>
　此湖爾比見岳州集古今題詠刻石龕于岳陽樓上<lb/>
　如蘇州皮陸及子美之詩皆在焉乃知地志不可不<lb/>
　考<lb/>
胥山在太湖口上有伍子胥廟舟行自此入太湖故名<lb/>
　胥口或曰吳王既殺子胥盛以鴟夷投諸江史記謂<lb/>
　吳人為立祠於江上號曰胥山今自吳故城至胥山<lb/>
　四十里之近殺而投之湖中容有此理後世乃以子<lb/>
　胥為濤神謂浙江之濤子胥所作又以杭之吳山為<lb/>
<pb n="KR2k0013_WYG_048-13a"/>
　子胥祠或亦曰胥山然吳故城去浙江乃三百八十<lb/>
　里不應投弃如許之逺以事理論之吳之胥山為近<lb/>
　吳録又云胥山在太湖邉去江不百里故曰江上今<lb/>
　胥山去浙江何止百里吳録所指或指松江耶今具<lb/>
　存其説云古今廟宇遷移固不定而張守節作史記<lb/>
　正義解言祠江上名曰胥山謂太史公之説非是引<lb/>
　吳地記云越軍于蘇州東南三十里三江口又向下<lb/>
　三里臨江北岸立壇殺白馬祭子胥杯動酒盡因立<lb/>
<pb n="KR2k0013_WYG_048-13b"/>
　廟於此江上今其側有浦名上壇浦至會稽太守麋<lb/>
　豹移廟於吳郭東門外道南顧夷作吳地記時其廟<lb/>
　尚在案此即始廟不在胥山太史公乃云因命曰胥<lb/>
　山正義又引吳地記云胥山太湖遶胥湖東㟁山西<lb/>
　臨胥湖有古子胥二王廟張守節按此廟不干子胥<lb/>
　事太史公誤矣据此則史記所云尚可疑乾道中胥<lb/>
　山廟久廢鄉人復修之姑據史記所説以祠子胥有<lb/>
　周路分者善書題其廟額而盤門内亦有廟焉王充<lb/>
<pb n="KR2k0013_WYG_048-14a"/>
　論衡亦論濤神之誣曰儒書言夫差殺子胥煮之於<lb/>
　鑊盛以囊投之於江子胥恚恨臨水為濤溺殺人夫<lb/>
　言吳王殺伍子胥投之於江實也言其恚恨臨水為<lb/>
　濤者虚也衛葅子路漢烹彭越子胥勇猛不過子路<lb/>
　彭越然二士不能發怒於鼎鑊之中子胥亦自先入<lb/>
　鼎鑊後乃入江在鑊之時其神豈怯而勇于江水哉<lb/>
　何其怒氣前後不相副也<lb/>
城隍廟其初春申君也唐碑具在按史記春申君在楚<lb/>
<pb n="KR2k0013_WYG_048-14b"/>
　請封於江東因城吳故墟以為都邑越絶書吳伐楚<lb/>
　封春申君於吳吳地記春申君嘗造虵門以禦越軍<lb/>
　其説不同宜以史記為正<lb/>
婁縣在崑山縣東北三里一村落也盖崑山舊治或云<lb/>
　在漢為疁縣後避錢鏐諱改崑山案吳志張昭拜輔<lb/>
　吳將軍封婁侯則縣之為婁舊矣漢書云改於王莽<lb/>
　時<lb/>
信義古縣名蕭梁時分婁縣置信義縣屬信義郡大同<lb/>
<pb n="KR2k0013_WYG_048-15a"/>
　初廢復分信義屬崑山今縣西二十里有村曰信義<lb/>
　疑此古縣地也土人或訛為鎮義<lb/>
韋蘇州唐史不為立𫝊按其行事頗逸按白樂天吳郡<lb/>
　詩石記云貞元初韋應物為蘇州刺史後三十七年<lb/>
　樂天亦佩蘇印實寶厯元年記中目應物為碩人則<lb/>
　在當時已有重名應物詩清深妍麗有六朝風致其<lb/>
　自敘乃謂少時以三衛郎事元宗豪縱不羈元宗崩<lb/>
　始折節讀書然觀其人賦性髙潔鮮食寡欲所居掃<lb/>
<pb n="KR2k0013_WYG_048-15b"/>
　地焚香而坐而詩格髙潔不似晚節把筆學為文者<lb/>
　豈其自敘之過與然天寶間不聞蘇州詩則其詩晚<lb/>
　乃工耳宋景文作唐書文藝𫝊舉唐之能文者皆在<lb/>
　至於蘇州集中亦足攷其履厯乃以為史家軼其行<lb/>
　事故不書惜哉劉禹錫集又有太和六年舉自代一<lb/>
　狀然應物温泉行云北風慘慘投温泉忽憶先皇巡<lb/>
　幸年身騎廐馬引天仗直至華清列御前又有出身<lb/>
　天寶今幾年之語則常逮事天寶間矣又燕李録事<lb/>
<pb n="KR2k0013_WYG_048-16a"/>
　詩云與君十五侍皇闈曉拂爐煙上玉墀以編年通<lb/>
　載考之天寶元年至太和六年計九十一年應物於<lb/>
　天寶間已年十五不應能至大和間也説者謂禹錫<lb/>
　與白居易同時視應物輩行逈不同禹錫所舉或别<lb/>
　是一人也<hi>韓駒蔡寛夫等詩話</hi>
半夜鐘按唐張繼楓橋詩云姑蘇城外寒山寺夜半鐘<lb/>
　聲到客船在閶門外七里歐陽文忠公云句雖佳其<lb/>
　奈三更非撞鐘時歐公盖未嘗至吳中今吳中僧寺<lb/>
<pb n="KR2k0013_WYG_048-16b"/>
　實半夜鳴鐘或謂之定夜鐘不足以病繼也南史丘<lb/>
　仲孚吳興人好學讀書常以半夜鐘鳴為限阮景仲<lb/>
　為吳興守詩云半夜鐘聲後白樂天亦云新秋松影<lb/>
　下半夜聽鐘聲吳中半夜鐘其來久矣又于鵠送宫<lb/>
　人入道詩定知别後宫中伴遥聽緱山半夜鐘温庭<lb/>
　筠詩亦云悠然旅榜頻回首無復松窻半夜鐘何獨<lb/>
　於繼而疑之<hi>王直方石林二詩話詩眼學林新篇</hi>
響大師崑山恵聚寺石像也寺創於梁天監中開山僧<lb/>
<pb n="KR2k0013_WYG_048-17a"/>
　乃恵響今有古石像在靈山院小洞中俗人扣之鏗<lb/>
　然有聲遂呼響大師以為山中奇事甚可笑響後駐<lb/>
　錫揚子江心蝦蟆山於此入滅山上僧院有碑刻載<lb/>
　崑山創寺本末頗詳<lb/>
崑山古上方有孟郊張祜留題詩或云郊随父任崑山<lb/>
　尉因有篇什按韓文公郊墓誌云父庭玢娶裴氏女<lb/>
　而選為崑山尉生郊及二季酆郢而卒考此語是郊<lb/>
　時方幼稚本𫝊亦不言其幼穉能詩上方留題或者<lb/>
<pb n="KR2k0013_WYG_048-17b"/>
　疑乃其父庭玢所作不可知或又云郊後長大問其<lb/>
　母身所生之地母云父任崑山尉時郊遂遊吳至崑<lb/>
　山乃留題事無考證不敢信摭言載白樂天出守蘇<lb/>
　州科塲將開方干來求解頭而張祜適至無何二人<lb/>
　言語喧爭於席上由是二人俱不得解頭而去祜之<lb/>
　留題必是樂天守蘇時也<lb/>
太和宫在盤門外續圖經云唐相畢瑊之别業按畢瑊<lb/>
　未嘗相相者畢諴也<lb/>
<pb n="KR2k0013_WYG_048-18a"/>
外岡青岡五家岡蒲岡塗菘岡徘徊岡福山岡舊圖經<lb/>
　云並在吳縣界今次第攷之上之四岡屬崑山下三<lb/>
　岡屬常熟言其地則與吳縣大相遼絶<lb/>
織里橋今訛為吉利橋<lb/>
帶城橋今訛為戴城橋<lb/>
交讓巷今訛為甘漿巷<lb/>
　<lb/>
　<lb/>
<pb n="KR2k0013_WYG_048-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志卷四十八<lb/>
</p>
<p>
</p>
  </div>
<div>
                <head>吳郡志卷四十九</head>
    <p>
<pb n="KR2k0013_WYG_049-1a"/>
欽定四庫全書<lb/>
　吳郡志卷四十九　　　　宋　范成大　撰<lb/>
　　雜詠<lb/>
吳中風物之美騷人墨客凡所賦詠皆以類見無所附<lb/>
　麗者則萃于此其目有八<lb/>
一曰紀詠<hi>白居易吳中好風景詩二首吳中好風景八月如三月水荇葉仍香木蓮花未歇海天微</hi>
<hi>雨散江郭纎塵滅暑退衣服乾潮生船舫活雨衙漸多暇亭午初無熱騎吏語使君正是遊時節○吳中好風</hi>
<hi>景風景無朝暮晚色萬家烟秋聲八月樹舟移絃管動橋擁旌旗駐改號齊雲樓重開武丘路況當豐熟嵗好</hi>
<pb n="KR2k0013_WYG_049-1b"/>
<hi>是歡遊處州民勸使君且莫抛官去崔融次韻洛渚問吳潮吳門想洛橋夕煙楊栁岸春水木蘭橈城邑南樓</hi>
<hi>近星辰北斗遥無因生羽翼輕舉託還飇蘇子美過蘇州東出盤門刮眼眀蕭蕭疎雨更隂晴緑楊白鷺俱自</hi>
<hi>得近水逺山皆有情萬物盛衰天意在一身羈苦俗人輕無窮好景無縁住旅棹區區暮亦行杜牧經闔閭城</hi>
<hi>遺蹤委衰草行客思悠悠昔日何人處終年水自流孤煙村戍逺亂雨海門秋吟罷獨歸去煙雲盡慘愁劉禹</hi>
<hi>錫憶春草館娃宫外姑蘇臺鬱鬱芊芊撥不開無風自偃若知否西子裙裾曾拂來</hi>
二曰遊覽<hi>蘇子美遊山上春遊南峰出自閶扉西崎嶇縁田塍時又涉狹磎午初至峰下先讀爛石</hi>
<hi>碑僧廬頗新鮮丹青晃朝曦云昔支公居石迹有馬蹄踰嶺到天平上觀石屋危蒼壁瀉白泉對之已忘疲西</hi>
<hi>巖列窻戸玲瓏透斜暉嶔然似飣餖人力安可施朝飡下木瀆市物俗所宜琴臺昔嘗遊回首憶舊題南向又</hi>
<pb n="KR2k0013_WYG_049-2a"/>
<hi>度嶺盤屈麋鹿蹊摺身趨寶華未到聞法鼙松澗見廣路平如隱金鎚寺壓兩山脚三面張屏幃夜闌宿虚堂</hi>
<hi>清甚無夢思西南登堯峰俗云堯所基洪川不能没上有萬衆棲中道舍籃輿從者亦汗衣關陸巧步趨健馬</hi>
<hi>莫可追自傷幹軀大兩股酸不随巖雨灑磴滑惟賴枯笻枝四顧物象殊雖困强自持竹木互支撐小閣架險</hi>
<hi>梯凌晨過横山蹴踏雲霞低身如插翅翼下見鴻鵠卑却視衆壑林密若薺麥齊是皆樗櫪材春登緑翠<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>一</hi>
<hi>方紺碧瓦樓殿貼地飛右顧萬頃湖東與天相迷日炙白煙開風驅銀山移旁過折腰塔鐵輪盡顛隳近為震</hi>
<hi>霆拔火烈瓦甓糜未知天之意摧此將何為迤邐瞰薦福愛此路側池清無一㸃塵蝦魚潜瑠璃寶積仰脩竹</hi>
<hi>整如翠羽旗楞伽屋老朽是亦傳者非北渡千丈橋柱裊欄傾欹攬衣俯而趨愁為溪風吹遇勝輒自留仰嘯</hi>
<hi>巾屢遺永言嘉謔浪把酒先嘻嘻予履閲奇怪瞪睨惟嗟咨及還城中居城人殊未知自疑身彼留蹔此夢寐</hi>
<pb n="KR2k0013_WYG_049-2b"/>
<hi>歸紛然著鄙事奔走爭自私向者却是夢反復又自疑神眀日夜往内顧行者尸何由擺塵坌榮辱兩莫期清</hi>
<hi>泉與白雲終老得自怡蘇軾和太守王規父侍太夫人觀燈二首不覺朱輪輾後塵爭看繡幰錦纒輪洛濱侍</hi>
<hi>從三人貴京兆平反一笑春但逐東山擕妓女那知後閣走窮賓滯留不見榮華事空作賡詩第七人○翻翻</hi>
<hi>緹騎走香塵激激飛濤射火輪美酒留連三夜月豐年傾倒五湖春安排詩律追强對蹭蹬歸期為惡賔堕珥</hi>
<hi>遺簮想無限華胥猶見夢回人○胡宿彭山贈貫之彭山隔重湖落日見孤塔揚舲入空曠煙樹散鵞鴨山中</hi>
<hi>老癯仙萬頃纎芥納乗風落珠唾暝色逺相荅平生爾汝分磁鐵契已狎萬縁一笑空箇處無剰法方舟過谷</hi>
<hi>隱風雨寒霎霎黎明帶星歸尚及齊鼔踏臨岐戒後㑹梅熟新秧插期我散縑楮莫忘鷗盟歃</hi>
三曰書事<hi>李紳過吳門煙水吳都郭閶門架碧流緑楊淺深巷青翰往来舟朱戸千家室丹楹百處</hi>
<pb n="KR2k0013_WYG_049-3a"/>
<hi>樓水光摇極浦草色辨長洲憶作麻衣客曽為旅棹遊放歌随楚老清宴奉諸侯</hi>
　　　　　　　　<hi>花寺聽鸎入春湖㸔鴈留里吟𫝊</hi>
<hi>綺唱鄉語認歈謳橋轉攢虹飲波通鬬鷁浮竹扉梅圃靜水檻橘園幽絶堵荒麋苑穿巖破虎丘舊風猶越鼓</hi>
<hi>餘俗尚吳鈎故館曾閑訪遺基亦徧捜吹臺山木盡香徑佛宫秋帳殿菰蒲掩雲房霧露收苧羅妖廢滅荆棘</hi>
<hi>鬼包羞風月俄黄綬經過半白頭</hi>　　　　　　　<hi>重</hi>
<hi>來冠盖客非復别離愁</hi>　　<hi>候火分通陌前旌駐外郵</hi>
<hi>水風摇綵斾隄栁引鳴騶問吏兒孫隔呼名禮敬修顧瞻殊宿昔語黙過悲憂義感心空在容衰日易偷還持</hi>
<hi>滄海詔從此布皇猷韋應物軍中冬燕滄海已云晏皇恩猶念勤式燕徧恒秩柔逺及斯人兹邦實大藩伐鼔</hi>
<pb n="KR2k0013_WYG_049-3b"/>
<hi>軍樂陳是時冬服成戎士氣益振虎竹謬朝寄英賢降上賓旋罄周旋禮媿無海陸珍庭中丸劒闌堂上歌吹</hi>
<hi>新光景不知晚觥酌豈言頻單醪昔所感大醵況同忻顧謂軍中士報荅何由申曹松春日自吳門之陽羨道</hi>
<hi>中書事勝異恣遊應未遍路岐猶去幾時還浪花湖濶虹蜺斷栁線村深鳥雀閑千室綺羅浮畫檝兩州絲竹</hi>
<hi>會茶山眼前便是神仙事何必須言洞府間王元之盡怪吳蘇地瓊花冷不銷時賢臨水國天氣似中朝密逐</hi>
<hi>江雲堕輕随海吹飄影沈松塢亂片響葦篷焦粉拂龍頭舫繒鋪鴈齒橋煮茶收嵗計宜稻採民謡抜笋芽先</hi>
<hi>出欺梅蘂自凋誰言未盈尺猶稱不封條郡守齊黄霸眀君邁帝堯縣官惜歌詠翻恐笑漁樵李嘉祐自蘇臺</hi>
<hi>至望亭驛人家盡空春物増思悵然有作因寄從弟紓南浦菰蔣覆白蘋東吳黎庶逐黄巾野棠自發空流水</hi>
<hi>江燕初歸不見人逺樹烽火依依如送客平田渺渺獨傷春那堪回首長洲苑    年年報虜塵梅摯五日公</hi>
<pb n="KR2k0013_WYG_049-4a"/>
<hi>宴虎符新合晚芳天良會難并樂與賢心愧白公求治切下車三月始開筵              蘇軾閭丘汪君</hi>
<hi>二家雨中飲酒二首小圃隂隂遍洒塵方塘灔灔欲生紋已煩仙袂来行雨莫遣歌聲便駐雲肯對綺羅辭白</hi>
<hi>酒試將文字惱紅裙今宵記取醒時節㸃滴空階獨自聞○五紀歸来鬢未霜十眉環列坐生光喚船渡口迎</hi>
<hi>秋女駐馬橋邉問泰娘曽把四絃娛白傅敢將百草鬬吳王從今却笑風流守畫㦸空凝燕寢香皮日休吳中</hi>
<hi>言情寄魯望古来傖父愛吳郷一上胥臺不可忘愛酒有情如手足除詩無計作膏肓宴時不輟琅書味齋日</hi>
<hi>難判玉鱠香為説松江堪老處滿船煙月濕莎裳陸龜䝉菰煙蘆雪是儂鄉釣線随身好坐忘徒愛右軍為㸃</hi>
<hi>畫閑披左氏得膏肓無因月殿聞移屧秪有風汀去採香莫問江邉魚艇子玉皇看賜羽衣裳蘇子美九月五</hi>
<hi>日夜出盤門書呈黄尉紺紬幕見黄金鉤珠璣磊落澄    不流紛紛媚景動波上的的逺勢生    沙頭前</hi>
<pb n="KR2k0013_WYG_049-4b"/>
<hi>山漸昬漁唱息惟有疎葦吟窮秋予方弭檝對此景時欲乗興長城遊青娥蕩槳忽逺至雖有雅約猶嚬羞綵</hi>
<hi>舟鮮眀四窻闢蘭酎辛滑佳賔留歌餘清冽貫衆耳笑動姿采生香㡚玉盤鱠鱸光一色餖簇肴核随所捜河</hi>
<hi>斜參倒氣愈浩我起飲子子必酬共知此會不易得邂逅得此難再求區區才知自勞役擾擾塵俗多悲憂已</hi>
<hi>醉更歌更起舞眀日分散空離愁蘇子美邂逅劉公尤於平望之西聨舟夜語走筆敘意昔别蘋初生離謳發</hi>
<hi>清商契闊幾何時遺囀猶在梁我亦遊宦者吳會非我鄉三考一瞬息扁舟此徜徉邂逅通夕語弭棹水中央</hi>
<hi>淡影月照戸遥音鴈南翔攄意良未盡詎及羅酒漿子去尚千里道路阻且長嶔﨑慎所厯無令馬𤣥黄林歆</hi>
<hi>寒食家家踏曉晴好風吹我出重城㡬灣野水迎人白數㸃家山刮眼眀已有鴒原聯乗樂何須鷁尾並橈行</hi>
<hi>山前父老應相笑為我頻來學送迎林希初至吳門示諸弟兼呈伯原教授夢寐家山忽五春君恩乞與守符</hi>
<pb n="KR2k0013_WYG_049-5a"/>
<hi>新便推白𫝊為前政更得梁鴻作部民入境喜逢餘秉穂舉杯無復歎鱸蓴左司西掖誠非據尤是詩情愧昔</hi>
<hi>人</hi>
四曰懐古<hi>許渾宫館餘基輟棹過黍苗無限獨悲歌荒臺麋鹿爭新草空苑鳬鷖占淺莎江上雨来</hi>
<hi>虚檻冷海邊風起逺帆多可憐國破忠臣死日月東流生白波陸龜䝉疊韻吳宫詞二首膚愉吳都姝眷戀便</hi>
<hi>殿宴逡巡新春人轉面見戰箭○紅櫳通東風翠珥醉易墜平明兵盈城棄置遂至地皮日休浸深尋嶔岑勢</hi>
<hi>厲衛睥睨荒王將鄉亡細麗蔽袂逝○枍指替製曳康莊傷荒涼主虜部伍苦嬙亡房廊香杜牧越兵驅綺羅</hi>
<hi>越女唱吳歌宫盡花聲少臺荒麋跡多茱萸垂曉露菡萏落秋波無遣君王醉滿城嚬翠娥○香逕遶吳宫千</hi>
<hi>帆落照中鸛鳴山苦雨魚躍水多風城帶晚莎緑池連秋蓼紅當年國門外誰信伍員忠劉商懐古送李秀才</hi>
<pb n="KR2k0013_WYG_049-5b"/>
<hi>下第歸江南姑蘇臺枕吳江水層級鱗差向天倚秋眀雲白萬林空低望吳田三百里當時雄盛何如此千仞</hi>
<hi>無根立平地臺前夾月吹玉鸞臺上迎涼撼金翠銀河倒瀉君王醉灔酒峩冠眄西子宫娃酣態舞娉婷香飇</hi>
<hi>四颯真珠墜伍員結舌長歔欷忠諫無因能到耳城烏啼晝海霞銷深掩金屏日髙睡王道潜随伍貟死河斗</hi>
<hi>中間曕王氣會稽勾踐擁長矛萬里馬蹄掃空壘瓦解冰消真可恥凝艶妖芳安足恃可憐荒苑雨冥濛麋鹿</hi>
<hi>呦呦遶遺趾君懐逸氣還東吳狂吟日日遊姑蘇興來下筆倒奇景瑶盤迸灑鮫人珠大鵬矯翼翻雲勁危峰</hi>
<hi>霽後凌天孤海潮秋打羅刹石月魄夜當彭蠡湖有時凝思萬慮無霓幢髣髴遊仙都琳琅暗戛玉華殿天香</hi>
<hi>靜裊金芙蕖君聲日下聞来久清贍何人堪敵手我逃名迹遁西林不得灞陵傾别酒莫便五湖為隐淪年年</hi>
<hi>三十昇仙人</hi>
<pb n="KR2k0013_WYG_049-6a"/>
五曰題贈<hi>蘇舜欽荅章𫝊廢官旅吳門迹與世俗掃搆亭滄波間築室喬樹杪窮經交聖賢放意狎</hi>
<hi>魚鳥志氣内自充藜藿日亦飽不圖名利塲有士同所好南閩章其氏𫝊名字𫝊道清晨闖予門疎爽見姿表</hi>
<hi>大篇随自出爛漫風力老安敢當所褒讀之欲驚倒開軒延與語指亦有深到平生踏京塵識子恨不早扶疎</hi>
<hi>珊瑚枝本不自雕巧當珍玉府中何故委衰草秋風還故鄉無或歎枯槁貴富烏足論令名當自保王元之贈</hi>
<hi>草庵禪師陽山山下草庵深一般心寂寂香燈對逺岑莫怪相看總無語坐禪為政      梅摯酬張無夢一</hi>
<hi>夢浮生無夢身先生真是古之真人蘂函裁得瑶章祕還寄吳門吏隱</hi>
　<lb/>
六曰寄贈<hi>樂天重荅劉和州</hi>　<hi>分無佳麗敵西施敢有</hi>
<pb n="KR2k0013_WYG_049-6b"/>
<hi>文章替左司随分笙歌聊自樂等閑篇詠被人知花邊妓引尋香徑月下僧留宿劒池可惜當時好風景吳王</hi>
<hi>應不解吟詩白金章張籍寄白二十二使君詩三朝出入紫微臣頭      未老身登第早年同座主題書今</hi>
<hi>日是州人閶門栁色煙中逺茂苑鶑聲雨後新此處吟詩向山寺知君忘却曲江春皮日休吳中書事寄漢南</hi>
<hi>裴尚書萬家無事錬蘭橈鄉味腥多厭紫囂蔕重初迎  水似碁文交度郭栁如行障儼遮橋青梅</hi>
<hi>雨白鳥羣髙欲避潮惟望舊知憐此意得為傖鬼也逍遥陸龜䝉風清地古帶前朝遺事紛紛老寂寥三泖涼</hi>
<hi>波漁蕝動蔵野寺分金刹月在五茸春草雉媒驕懐歸      雲                江樓倚玉簫不用</hi>
<hi>忘此景吳王看即奉弓招王禹偁隱舊遊寄致仕了倩寺丞橋映家家栁涇通處處蓮海山微出地湖水逺同</hi>
<hi>天草没潮泥上沙眀蠏火然應随白太守十隻洞庭船蘇子美贈荆暉求詩全吳氣象豪詩思合翹翹風雅久</hi>
<pb n="KR2k0013_WYG_049-7a"/>
<hi>零落江山應寂寥㑹將趨古淡先可鎮浮囂好是長吟處霜天看怒潮王禹偁除夜寄羅評事同年嵗暮洞庭</hi>
<hi>山知君思浩然年侵曉色盡人枕夜濤眠移棹燈摇浪開窻雪滿天無因一乗興同醉太湖船胡宿寄蘇州知</hi>
<hi>府蔣密學清徳臨藩第二回東南時望滯鹽梅武林間嵗移星座温樹多年直斗魁楚客江山供逸思吳王風</hi>
<hi>月屬髙才空𫝊宴寢凝香句士臯橋羈旅有梁鴻洛文酒無因得仰陪又寄子美學                  下</hi>
<hi>嚶嚶信未通金谷經為年少客滄浪翻作主人翁山川勝氣生吟次風月髙情寄飲中身外不須論得喪儻來</hi>
<hi>軒冕古今同蔣之奇賀兄之翰寵換蘇印二首久次含香厭粉闈懇求茂苑得州麾却尋舊日池臺勝</hi>
<hi>上冢致哀時猶憶當年几杖随入里下車修敬日過家          應憐二弟猶羈絆萬里邉沙逺帥熙</hi>
<hi>自古風流詩酒○早同侍宦向長洲今擁旌麾訪舊遊            地韋蘇州後蔣蘇州蔣之翰恥向承平</hi>
<pb n="KR2k0013_WYG_049-7b"/>
<hi>便拂衣鄉邦還得擁旌麾昔年曾預兒孫列投老猶疑筆硯随                      忠義一門均許國</hi>
<hi>箕裘萬石亦遭時業當看帝載熙</hi>　<hi>○從来疎拙朝廷虛日方圖任功          懶身謀攬轡登車已</hi>
<hi>倦遊幸有醉鄉為樂地何妨吟嘯老東州劉禹錫報白君報白君别来巳度江南春江南春色何處好燕子雙</hi>
<hi>飛故官道春城三百七十橋夾岸朱樓隔栁條丫頭小兒盪畫槳長袂女郎簪翠翹郡齋北軒巻羅幕碧池逶</hi>
<hi>迤遶華閣池邉緑竹桃李花花下舞筵鋪彩霞吳娃足情言語黠越客有酒巾冠斜坐中皆言白太守不負風</hi>
<hi>光向杯酒酒酣襞牋飛逸韻至今𫝊在人人口報白君相思空望嵩丘雲其奈錢塘蘇小小憶君淚黯石榴裙</hi>
<hi>因以酬戲蘇劉禹錫白舍人曹長寄新詩有游宴之盛          州刺史例能詩西掖今来替左司二八城</hi>
<hi>門開道路五千兵馬引旌旗水通山寺笙歌去騎過虹橋劒㦸随若共吳王鬬百草不知應    是欠西施</hi>
<pb n="KR2k0013_WYG_049-8a"/>
七曰留别<hi>白居易别蘇州浩浩姑蘇民鬱鬱長洲城來慙荷寵命去愧無能名青紫行將吏斑白列</hi>
<hi>黎甿一時臨水拜十里随舟行餞筵猶未收征棹不可停稍隔烟樹色尚聞絲竹聲悵望武丘路沈吟滸水亭</hi>
<hi>還鄉信有興去郡能無情崔璞䝉恩除替兩載求人瘼三春受代歸務繁多簿籍才短乏恩威共里乖天奬分</hi>
<hi>憂值嵗饑遽䝉交郡紱儻容還故里髙安敢整朝衣作牧慙為政思鄉念式㣲            卧掩柴扉賈島</hi>
<hi>赴南巴留别蘇臺知已人過梅嶺上嵗嵗北風寒落日孤舟去青山萬里看猿聲湘水靜草色洞庭寛巳料生</hi>
<hi>涯事只應持釣竿○賀力牧别蘇州人徘徊睇閶闔悵望極姑蘇慨矣嗟荒運悲哉惜霸圖子常終覆郢宰嚭</hi>
<hi>遂亡吳宫毁無巣燕城空有樂烏兹邦號端委多士自相趨照廡同燕石光車等魏珠言離已惆悵急别更踟</hi>
<hi>蹰若訪任公子求魚東海隅林希將之宣城吳門效白樂天體被詔守東吳夜渡揚子津拭目迎家山洗我京</hi>
<pb n="KR2k0013_WYG_049-8b"/>
<hi>洛塵此邦多賢豪況復平生親初欲循故事公宴月三旬庶以敘契闊豈徒樂吾身臨州未閲月吏牘方紛紜</hi>
<hi>避嫌俄得請主地翻為賔樽酒未重持行樂知何因物理可勝歎俯仰迹巳陳趣整震澤帆遥挹敬亭春五月</hi>
<hi>而報政速哉彼齊人今我若置郵何徳於吳民舉手謝吳民自笑行役頻使君不能詩煩如迎送勤來慙白太</hi>
<hi>守去愧謝宣城疊嶂樓有懐吳門朱伯原虎丘換得敬亭山句水松陵數舍間天下難如兩州好君恩乞與一</hi>
<hi>身閒漸無牒訴煩敲朴喜有林泉數往還猶想朋雲隱君子思歸時見鬢毛斑</hi>
八曰贈别<hi>獨孤及送長洲劉少府貶南巴使牒留洪州序曩子之尉于是邦也傲其跡而峻其政能</hi>
<hi>使綱不紊吏不欺夫跡傲則合不茍政峻則物忤故績未書也而謗及之臧倉之徒得騁其媒孽子於是竟謫</hi>
<hi>為南巴尉而吾子直謂予已仕愠不見色於其胸臆未嘗蔕芥會同譴有叫閽者天子命憲府雜鞫且廷辨其</hi>
<pb n="KR2k0013_WYG_049-9a"/>
<hi>濫故有後命俾除館豫章俟條奏也是月也艤船吳門將泝江而西夫行止者時得喪者機飛不摶不髙矢不</hi>
<hi>激不逺何知去南巴之不為大來之機括乎由圖南而致九萬吾惟子之望但春水方生孤舟鳥逝青山芳草</hi>
<hi>奈逺别何同乎道者盍偕賦詩以貺吾子歐陽詹送許少府之任序始入仕一有縣尉或中或上或緊銓衡評</hi>
<hi>才若地而命之至於緊無得幸而處而緊中之美者尤難其人今年孝廉郎高陽許君授常熟尉者實緊中之</hi>
<hi>美君十三舉眀經十六登第後三舉進士皆屈於命去冬以前明經從常調䕃資貴中之乙判居等外之甲既</hi>
<hi>才且地擢以是官夏四月随牒之官玉貌青春芬芳有蒨望棠隂而委質鬱蘭陔以辭親征車轔轔所往在目</hi>
<hi>異時九仞由兹一簣在邦由家不出於忠信許君常以為已任夫何恤哉士之生懐四方之志軫念於離别非</hi>
<hi>所以為士也行乎權徳輿送從兄立赴崑山主簿序士君子筮仕之門有以代徳庥廕而奉清廟齋祠者及夫</hi>
<pb n="KR2k0013_WYG_049-9b"/>
<hi>試吏就禄與秀才孝廉郎等盖以舊服流慶後昆宜之其於奬人為善之義深矣從兄承舄奕簪纓之後荷葳</hi>
<hi>㽔文誼之訓敏於學行而薄於宦名乃今調於天官署崑山主簿以姑胥之通邑士衡之佳句僑舊耕植多依</hi>
<hi>是間上有良二千石為東諸侯表率其飭躬敬事夙夜勤敏椎輪積水或在兹乎從弟中書舍人徳輿序其所</hi>
<hi>由俾羣從偕賦劉禹錫三載為吳郡臨岐祖帳開雖非謝桀黠且為一徘徊○流水閶門外秋風吹栁條從來</hi>
<hi>送客處今日自魂銷白樂天代諸妓贈送周判官妓筵今夜别姑蘇客棹眀朝向鏡湖莫汎扁舟尋范蠡且随</hi>
<hi>五馬覓羅敷蘭亭月破能回否娃館秋涼却到無好與使君為老伴歸來休染白髭鬚○皮日休和崔諫議歸</hi>
<hi>以六韻賜示因佇酬獻欲下持衡詔先容解印歸露濃春後澤霜薄霽来威舊化堪治疾餘思可療飢隔花攀</hi>
<hi>去棹穿栁挽行衣佐理能無取酬知力甚微空將千感淚異日拜黄扉陸龜䝉謹和諌議罷郡敘懐六韻巳報</hi>
<pb n="KR2k0013_WYG_049-10a"/>
<hi>東吳政初捐左契歸天應酬苦節人不犯寒威江上思重借朝端望載飢紫泥封夜詔金殿賜春衣對酒情何</hi>
<hi>逺裁詩思極㣲待升鎔造日江海問漁扉李白送客歸吳江村秋雨歇酒盡一帆飛路厯波濤去家惟坐卧歸</hi>
<hi>島花開灼灼汀栁細依依别後無餘事還應掃釣磯張衆甫送李司直使吳使臣方擁𫝊王事逺辭家震澤逢</hi>
<hi>殘雨新豐過落花水萍千葉散風栁萬條斜何處有離恨春江無限沙杜牧送沈處士赴蘇州李中丞招以詩</hi>
<hi>贈行山城樹葉紅下有碧溪水溪橋向吳路酒旗誇酒美下馬此送君髙歌為君醉念君苞材能百工在城壘</hi>
<hi>空山三十年鹿裘挂牕睡自言隴西公飄然我知已舉酒屬吳門今朝為君起懸弓三百斤囊書數萬紙戰賊</hi>
<hi>即戰賊為吏即為吏盡我所有無惟公之指使予曰隴西公滔滔大君子當思掄羣材一為國家治譬如匠見</hi>
<hi>木礙眼皆不棄大者麤十圍小者細一指榍橛與棟梁施之皆有位忽然竪眀堂一揮立能致予亦何為者亦</hi>
<pb n="KR2k0013_WYG_049-10b"/>
<hi>受公恩紀處士常有言殘虜為大豕常恨兩手空不得一馬箠今依隴西公如虎傳兩翅公非刺史材當坐巖</hi>
<hi>廊地處士魁奇姿必展平生志東吳饒風光翠巘多名寺疎煙亹亹秋獨酌平生思因書問故人能忘批紙尾</hi>
<hi>公或憶姓名為説都憔悴杜牧懐吳中馮秀才長洲苑外草蕭蕭却算遊程嵗月遥惟有别時今不忘暮烟秋</hi>
<hi>雨過楓橋許渾送張尊師歸洞庭能琴道士洞庭歸風滿歸帆路不迷對岸水花霜後淺傍簷山果雨来低杉</hi>
<hi>松近晚移花崦巖谷初寒盖藥畦他日相思兩行字誰人知處武陵溪又送元晝上人歸蘇州三年無事客吳</hi>
<hi>鄉南宅春深碧草長共醉八門迴畫舸獨還三徑掩書堂前山雨過池塘滿小院秋歸枕簟涼經嵗别離心盡</hi>
<hi>苦何堪紅葉下清漳李頎送顧朝陽還吳寂寞俱不偶裹糧空入秦宦途已可識歸卧包山春舊國指飛鳥滄</hi>
<hi>波愁旅人開樽洛水上怨别栁花新顧非熊送僧歸洞庭江山萬萬里歸去指何峰未入連雲寺先齋越浪鍾</hi>
<pb n="KR2k0013_WYG_049-11a"/>
<hi>風香迴棧橋秋色出庵松若救吳人病須降震澤龍殷堯藩送客還吳吳國水中央波濤白渺茫衣逢梅雨漬</hi>
<hi>船入稻花香海底通鹽竈山村帶蜜房欲知蘇小小君始到錢塘李頻送劉山人歸洞庭去意無人命惟應道</hi>
<hi>是從半湖乗早月中路入疎鍾秋盡戸蛩急夜深山雨重當時將隱者分得幾株松即席送許製之曹南省兄</hi>
<hi>梅爛荷圎六月天歸帆髙背虎丘煙到時自見成行鴈别處休聽滿樹蟬賣劍為賒吳市酒攜家猶借洞庭船</hi>
<hi>待看春榜來江外名占蓬萊第幾仙蘇州寒食日送人歸覲江城寒食下花木慘離魂幾宿投山寺孤帆過海</hi>
<hi>門蓬聲潑火雨栁色禁煙村定看髙堂後斑衣減淚痕送羅著作兩浙按獄        使印星車適舊遊陶潛</hi>
<hi>今日在瀛洲科條盡曉三千罪囹圄應空十二州蒨綬有香籠驛馬皇華無暇狎沙鷗歸來重過姑蘇郡莫妄</hi>
<hi>題名向虎丘蘇子美送人還吳江雲春重雨垂垂索寞情懐送客歸不慣東流促迴棹羨他雙燕逆風飛胡宿</hi>
<pb n="KR2k0013_WYG_049-11b"/>
<hi>送楊中允宰常熟丹舸傍江潯嘔啞逺艣音新科持片玉能政引孤琴美進宫坊秩榮歸里閈心名參天下雋</hi>
<hi>歌著邑中黔地志連香徑家園帶武林吳山幾屏秀楚水一篙深晚鼓停餘疊秋帆卧半隂平時按方驥後夜</hi>
<hi>望横參陶菊何妨醉江毫且剰吟悠悠河上别千里鬱朋簪胡宿送顯忠上人歸吳郡秋風随處起振錫不留</hi>
<hi>行却背嵩雲去迎看淮月生禪通少林黙詩得苧山清幾夕巖牕下忘眠聽瀑聲梅堯臣送唐紫微知蘇臺洞</hi>
<hi>庭五月水生寒盧橘楊梅巳滿盤泰伯廟前看走馬闔閭城下見驂鸞吳娃結束迎新守府吏趨蹡拜上官曾</hi>
<hi>過揚州能慣否劉郎盞底勸須寛梅堯臣送裴如晦宰吳江吳江田有粳粳香舂作雪吳江下有鱸鱸肥膾堪</hi>
<hi>切炊粳調橙虀飽食不為餮月從洞庭來光映寒湖凸長橋坐虹背衣濕霜未結四顧無纎雲魚躍眀鏡裂誰</hi>
<hi>能與子同去若秋鷹掣黄鑑送李殿省赴任常熟方稼  吳山紫翠倚晴空潘令風流向此中雨飽公田</hi>
<pb n="KR2k0013_WYG_049-12a"/>
<hi>稔春生香逕雜葩紅綵艫銜尾凌波駛頳鯉駢頭薦爼豐王季情深重暌索南雲延脰極飛鴻郭祥正姑蘇行</hi>
<hi>送胡唐臣入幕登姑蘇望五湖范蠡扁舟竟何在吳王宫殿惟荒墟使君誰何好平恕寛則脂韋猛則虎只今</hi>
<hi>卧治聞黄公更得高才歸幙府願令里巷歌召南風化流行成樂土昔年引對大眀殿國論軒軒動人主往持</hi>
<hi>使節臨朔方威霽秋霜愛春雨玉上青蠅誰强指鼻端有堊寧傷斧升沉偶爾非吾嗟不用東方且為鼠豈聞</hi>
<hi>絶代無佳人何必西施妙歌舞盛傾緑酒鱠肥鱸承詔還從大梁去又送朱伯原祕校泠泠皖溪水悠悠天柱</hi>
<hi>雲雲行水光動水洗雲影分幽人坐卧吟孤絶迥出羣資彼雲水香釋此塵垢紛胡為倐言别扁舟連夜發往</hi>
<hi>登姑蘇臺而望太湖月却尋史遷迹但見蒼煙滅覽古竟論今治吳校工拙有才不得施著書貽後世何必腰</hi>
<hi>黄金自享千載貴鱸魚秋正熟雲泉味尤美若逢吳市門更訪長生理胡宿送太守晏大夫畫角城頭向晚悲</hi>
<pb n="KR2k0013_WYG_049-12b"/>
<hi>鄧侯歸斾已臨岐西郊祖帳傾簪紱南國離聲動管絲千里去思歌召父三年遺愛泣吳兒甘棠寂寞江邉路</hi>
<hi>正是清隂蔽芾時程俱送葉善巻致仕歸吳衛尉新除盖次公便抛簪紱向江東秋鱸正與尊絲美夜鶴休驚</hi>
<hi>蕙帳空滿腹詩書元未試㑹心林壑與誰同自憐華髪無歸處慚愧冥冥物外鴻許渾吳門送客吳歌咽深思</hi>
<hi>楚客怨歸程寺曉樓臺迥舟日湘江秋管吹清早潮低水檻殘月下山城惆悵回      南春草生劉攽送裴</hi>
<hi>二知蘇州著書𤣥尚白送客鬼揶揄積水望江海秋風吹軸轤貴人千騎長紫綬左魚符遺愛眀南國驩聲接</hi>
<hi>舊吳曉霜繁橘柚過雨熟菰蒲安得如吾子從君飛隻鳬蔡肇送錢齊眀倅蘇州一尉東南屈指中雍容車騎</hi>
<hi>舊兒童郎君扇枕家山晚侍史焚香省戸空十里浮梁晴卧蝀一江春水淨磨銅三年官滿東吳去為具扁舟</hi>
<hi>破浪風○洞庭飛雨打湘絃燕寢凝香思窈然四者難并知我老七言俱賦為君妍雜花遶徑迎籃轝春鳥喧</hi>
<pb n="KR2k0013_WYG_049-13a"/>
<hi>洲起畫船聞道山公方啟事重看一鶚在秋天</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0013_WYG_049-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志卷四十九<lb/>
</p>
<p>
</p>
  </div>
<div>
                <head>吳郡志卷五十</head>
    <p>
<pb n="KR2k0013_WYG_050-1a"/>
欽定四庫全書<lb/>
　吳郡志卷五十　　　　　宋　范成大　撰<lb/>
　　雜志<lb/>
吳王僚時吳邊邑處女與楚之邉邑卑梁之女蠶爭界<lb/>
　上之桑二家相攻吳不勝更相伐滅吳之邊邑吳王<lb/>
　僚怒使公子光伐楚取居巢鍾離<lb/>
公子光伏甲士於窟室中具酒請王僚僚白其母曰公<lb/>
　子光為我具酒期無變乎母曰光心氣怏怏常有愧<lb/>
<pb n="KR2k0013_WYG_050-1b"/>
　恨之色不可不防王僚乃被棠銕之甲三重使兵衛<lb/>
　陣於道自宫門至於光之門階席左右皆王僚親戚<lb/>
　使坐立侍皆操長㦸交軹酒酣光佯為足疾入窟室<lb/>
　使専諸置魚腸劒炙魚中進之既至王僚前専諸擘<lb/>
　炙魚因推匕首立㦸交軹倚専諸胸斷臆開匕首如<lb/>
　故以刺王僚貫甲達背王僚既死左右共殺専諸衆<lb/>
　士擾動光伏甲士攻僚衆盡滅之遂自立是為吳王<lb/>
　闔閭以位遜季札季札曰茍先君無廢祀社稷有奉<lb/>
<pb n="KR2k0013_WYG_050-2a"/>
　乃吾君也吾誰怨乎哀死事生以俟天命非我生亂<lb/>
　立者從之是前人之道復命哭僚墓復位而公子盖<lb/>
　餘燭庸二人將兵遇圍於楚者聞光殺王僚自立乃<lb/>
　以兵降楚楚封之於舒<hi>吳越春秋</hi>
越王句踐既以西施鄭旦獻夫差又飾美女八人納太<lb/>
　宰嚭曰子茍能放越之罪又有美於此者將進之案<lb/>
　此夫差君臣皆為美色所蠱以致破國亡身焉<lb/>
吳王夫差既為越王句踐所逼將死曰以三寸帛幎吾<lb/>
<pb n="KR2k0013_WYG_050-2b"/>
　兩目使死者有知吾慙見伍子胥公孫聖越王則解<lb/>
　綬以幎其目史記正義曰今之面衣是其遺象顧野<lb/>
　王曰大巾覆也<lb/>
晉安北將軍范汪為桓温所免朝廷憚温不敢執談者<lb/>
　為歎恨汪屏居吳郡從容講肄不言枉直<lb/>
咸安二年桓温矯太后詔令廢帝為海西公徙居吳縣<lb/>
　西七里勑吳國内史刁彞防衛帝深慮横禍乃杜塞<lb/>
　聰明終日酣暢太元十一年殂于吳與庾后合𦵏吳<lb/>
<pb n="KR2k0013_WYG_050-3a"/>
　陵<lb/>
隆安三年孫恩作亂吳會承平日久人不習戰所在多<lb/>
　破亡吳國内史桓謙出奔無錫内史袁山松築扈瀆<lb/>
　壘縁海備恩眀年恩復入陜口轉宼扈瀆害山松浮<lb/>
　海而北劉裕等并軍躡之復沿海還南裕復大破恩<lb/>
　於扈瀆恩遂逺遁赴海自沈<lb/>
咸和三年蘇峻反虞潭自吳興太守加督三吳晉陵宣<lb/>
　城義興五郡軍事遣將距管商於吳縣為商所敗峻<lb/>
<pb n="KR2k0013_WYG_050-3b"/>
　平轉鎮軍將軍吳國内史<lb/>
蘇峻之亂郡人顧衆為揚威將軍義興太守還吳潜圖<lb/>
　義舉時吳國内史庾冰奔會稽峻以蔡謨代之將軍<lb/>
　張悊為峻收兵於吳衆遣人諭悊悊從之衆遣吿謨<lb/>
　曰衆巳潜合家兵待時而奮謨乃檄衆為本國督䕶<lb/>
　衆從弟䕶軍參軍颺為前鋒督䕶吳中人士同時響<lb/>
　應峻遣將𢎞徽鼓行而前衆與颺悊要擊戰于高莋<lb/>
　大破之謨以庾冰還任便去郡衆遣颺率諸軍屯無<lb/>
<pb n="KR2k0013_WYG_050-4a"/>
　錫恐賊從海虞道入衆自往備之賊帥張健馬流攻<lb/>
　無錫颺等大敗冰亦失守健等遂據吳城衆自海虞<lb/>
　由婁縣東倉與賊戰破之義軍又集進屯烏苞會稽<lb/>
　内史王舒吳興内史虞潭并檄衆為五郡大督䕶潭<lb/>
　前鋒戰没衆還守紫壁賊黨方鋭義軍沮退人咸勸<lb/>
　衆率衆過浙江衆曰不然今固守紫壁可得全錢唐<lb/>
　以南五縣若越他境便為寓軍控引無所非長計也<lb/>
　臨平人范眀謂衆曰此地險要可以制寇衆乃以眀<lb/>
<pb n="KR2k0013_WYG_050-4b"/>
　為參軍合諸軍復進討健健退于曲阿留錢𢎞為吳<lb/>
　令衆軍至路丘即斬𢎞首衆進住吳城遣督䕶朱祈<lb/>
　等九軍攻賊大破之峻平論功衆以承檄奮義推功<lb/>
　蔡謨謨以衆倡謀非己之力俱表相遜論者美之封<lb/>
　鄱陽縣伯<lb/>
蘇峻之役王導潛與張闓謀密宣太后詔於三吳速起<lb/>
　義軍闓遣吳郡度支運四部榖以給軍又與吳郡内<lb/>
　史蔡謨等招集義兵討峻<lb/>
<pb n="KR2k0013_WYG_050-5a"/>
蘇峻反遣其徒管商等攻吳郡焚吳縣海鹽嘉興敗諸<lb/>
　義軍峻敗後其將劉徴又率衆數千浮海入婁縣詔<lb/>
　以郄鑒都督諸軍事討平之<lb/>
桓𤣥太元末補義興太守鬱鬱不得志嘗登高望震澤<lb/>
　歎曰父為九州伯兒為五湖長棄官歸國<lb/>
王廞以母喪居吳王恭舉兵假廞建武將軍吳國内史<lb/>
　令起軍為聲援廞即墨絰合衆誅殺異已乃遣前吳<lb/>
　國内史虞嘯父入吳興義興聚兵衆潰奔走不知所<lb/>
<pb n="KR2k0013_WYG_050-5b"/>
　在<lb/>
慕容皝僭位於燕以吳人為吳縣𨽻燕國<lb/>
苻堅將寇晉引羣臣會議太子左衛率石越對曰今嵗<lb/>
　鎮星守牛斗福徳在吳懸象無差未可犯也<lb/>
宋江夏文獻王義恭善騎馬好遊行或二三百里孝武<lb/>
　帝聽其所之東至吳郡登虎丘山又登無錫烏山以<lb/>
　望太湖<lb/>
王僧達為吳郡太守以屢遷失意吳郭西臺寺多富沙<lb/>
<pb n="KR2k0013_WYG_050-6a"/>
　門僧達求須不滿欲遣主簿顧曠率門徒刼寺中沙<lb/>
　門竺法瑶財數百萬又立宅於吳多役公力坐免官<lb/>
唐光啟初劇賊剽崑山招討使周寶遣將張郁戍海上<lb/>
　郁叛刺史王藴調兵將還休不設備郁遂大掠藴嬰<lb/>
　城守寶遣兵討郁郁保常熟遂走海陵<lb/>
楊茂實為蘇州刺史南面招討使周寶之壻也重斂人<lb/>
　不聊生田令孜以趙載代之茂實不受命寶表留不<lb/>
　聽乃殘郛署汙垣墉而去<lb/>
<pb n="KR2k0013_WYG_050-6b"/>
淮將楊行密寇姑蘇别將秦裴屯崑山吳越將顧全武<lb/>
　擊裴圍之於崑山甚急裴援絶不降頗殺傷士卒全<lb/>
　武為長檄諭之裴乃納款<lb/>
光啟中六合鎮將徐約攻陷蘇州逐刺史楊茂實擾其<lb/>
　地刼吳越貢賦錢鏐遣其弟銶率兵破約約竄入海<lb/>
　中刼剽中箭死鏐以海昌鎮將沈璨權知州事<lb/>
龍紀中錢鏐既破走徐約詔給事中杜孺休為刺史大<lb/>
　順元年李裕陷蘇州制置指揮使沈璨害孺休及其<lb/>
<pb n="KR2k0013_WYG_050-7a"/>
　兄延休而奔錢鏐鏐將誅之遂奔孫儒儒復以璨為<lb/>
　蘇州制置使孺休延休異母弟同日生至是同日死<lb/>
　人咸異之<lb/>
景福元年錢鏐既平孫儒命從弟銶為蘇州招緝使乾<lb/>
　寧五年平臺濛又命曹圭為蘇州制置使皆鏐私官<lb/>
　也<lb/>
後梁開平中楊行密圍姑蘇錢鏐命其弟鋸鏢帥江海<lb/>
　遊奕都虞候何逢内外夾攻生擒淮將何朗閭丘真<lb/>
<pb n="KR2k0013_WYG_050-7b"/>
　等三千餘人獲兵甲生口三十萬戰船二百餘艘鏐<lb/>
　遂親巡姑蘇淮人圍姑蘇城中軍將孫琰號孫百萬<lb/>
　専製守禦之具淮人以洞屋攻城琰設高竿竿上著<lb/>
　大輪盤載大鐵渴烏引半繩運出城外而反其洞屋<lb/>
　鼓譟而揭去之賊兵盡露因加矢石淮人退舍尋復<lb/>
　縱巨石擊城聲如雷城中大懼琰乃盡取公私繩結<lb/>
　網用巨木張之蔽于城屋石之墜者悉著網中賊計<lb/>
　遂沮<hi>備史遺事</hi>
<pb n="KR2k0013_WYG_050-8a"/>
梁侯景遣中軍侯子鑒入吳郡以廂公蘇單于為吳郡<lb/>
　太守吳興太守張嵊舉兵討景嵊稷之子也景號令<lb/>
　所行惟吳郡以西南陵以北而巳吳盜陸緝等起兵<lb/>
　襲吳郡殺蘇單于推前淮南太守文成侯寧為主<lb/>
侯景敗至晉陵得田遷餘兵因驅掠居民東趨吳郡侯<lb/>
　瑱追及景於松江景猶有船二百艘衆數千人瑱進<lb/>
　擊敗之景與腹心數十人單舸走推堕二子於水遂<lb/>
　入海<lb/>
<pb n="KR2k0013_WYG_050-8b"/>
陳吳州刺史蕭瓛能得物情三吳父老曰吾君之子也<lb/>
　陳亡吳人推瓛為主與蕭巗同據東吳之地隋使宇<lb/>
　文述討之瓛立柵於晉陵城東留兵拒述遣其將王<lb/>
　褒守吳州自義興入太湖欲掩述後述進破其柵迴<lb/>
　兵擊瓛大破之又遣兵别道襲吳州王褒衣道士服<lb/>
　棄城走瓛以餘衆保包山隋將燕榮擊破之瓛匿民<lb/>
　家為人所執送長安斬之吳會悉平<hi>本傳</hi>
隋大業九年劉元進舉兵應楊𤣥感將渡江而𤣥感敗<lb/>
<pb n="KR2k0013_WYG_050-9a"/>
　吳郡朱燮晉陵管崇亦舉兵共迎元進據吳郡衆至<lb/>
　十萬燮還俗道人長不滿七尺渉獵經史㣲知兵畧<lb/>
　時為崑山博士知天下將亂謀於學而起兵赴者如<lb/>
　歸自東陽至京口千餘里並受燮節度崇隱居常熟<lb/>
　美姿容少不籍長七尺三寸推崇為主煬帝將吐萬<lb/>
　緒進軍逼之相持百餘日為緒所敗保於黄山緒復<lb/>
　破之燮戰死帝令江都郡丞王世充發淮南兵擊之<lb/>
　世充既渡江元進與崇俱為世充所殺劫魁帥先降<lb/>
<pb n="KR2k0013_WYG_050-9b"/>
　世充於通聖寺佛像前燒香為誓誓不誅殺吳人聞<lb/>
　世充有信誓一旬之間歸首略盡世充貪而無信利<lb/>
　在子女資財並坑斬首八千餘人於黄山之下時以<lb/>
　為負誓殺降不祥武徳之際果遂殱夷<lb/>
唐武徳三年李子通渡江攻沈法興法興棄毘陵犇吳<lb/>
　杜伏威遣輔公祏攻子通子通大敗東走太湖收合<lb/>
　亡散得二萬人襲法興於吳郡大破之法興帥左右<lb/>
　數百人棄城走吳郡賊帥聞人遂安遣其將葉孝辯<lb/>
<pb n="KR2k0013_WYG_050-10a"/>
　迎之法興中塗而悔欲殺孝辯更向會稽孝辯覺之<lb/>
　法興窘迫赴江溺死子通軍勢復振帥其羣臣徙都<lb/>
　餘杭盡收法興之地北自太湖南至嶺東包會稽西<lb/>
　距宣城皆有之伏威將王雄誕擊子通子通降聞人<lb/>
　遂安據崑山無所屬伏威使雄誕擊之以崑山險隘<lb/>
　難以力勝乃單騎造其城下陳國威靈示以禍福遂<lb/>
　安感悦帥諸將出降於是伏威盡有淮南江東之地<lb/>
上元元年劉展反江淮都統李峘自潤州犇宣城副使<lb/>
<pb n="KR2k0013_WYG_050-10b"/>
　李莊用曰以數十州之兵食三江五湖之險固不發<lb/>
　一矢而棄之非勇也收散卒得七百人東至蘇州募<lb/>
　壯士得三千人立柵以拒展與展將張景超戰於郁<lb/>
　墅兵敗景超遂據蘇州展以其將楊持璧為蘇州刺<lb/>
　史明年展敗餘黨悉平展驍將王恒引兵東走至常<lb/>
　熟而降<lb/>
永貞二年李錡跋扈於浙西朝廷以杜兼為蘇州刺史<lb/>
　兼辭行上書稱錡且反必奏族臣上然之留為吏部<lb/>
<pb n="KR2k0013_WYG_050-11a"/>
　郎中元和二年錡果反以其腹心姚志安處蘇州蘇<lb/>
　州刺史李素為志安所虜錡敗乃免<lb/>
白居易自杭徙蘇首尾五年自云兩地江山遊得遍五<lb/>
　年風月詠將殘可謂極宦遊之適矣其在蘇夜遊西<lb/>
　武丘詩云領郡時將久遊山數幾何一年十二度非<lb/>
　少亦非多盖一月一遊武丘矣此詩中又識侍行容<lb/>
　滿蟬態十妓姓名殊不以為嫌又因黄橘夜汎太湖<lb/>
　其詩云十隻畫船何處宿洞庭山脚太湖心又自太<lb/>
<pb n="KR2k0013_WYG_050-11b"/>
　湖寄元稹詩云報君一事君應羨五宿澄波皓月中<lb/>
　則是連五日夜在洞庭汎舟雖白公風格髙邁好事<lb/>
　不窘束亦當時文法網疎不以為怪古今時異事異<lb/>
　有如此者其後劉禹錫守蘇白為河南尹又作憶舊<lb/>
　遊詩寄禹錫又有夢蘇州寄馮侍御詩眷眷此邦甚<lb/>
　厚則知吳在當時為名邦樂國能使賢者思之而不<lb/>
　忘今録其詩以見一時人情物態之大略<hi>白居易憶舊遊憶舊</hi>
　<hi>遊舊遊安在哉舊遊之人半白首舊遊之地多蒼苔江南舊遊凡幾處就中最憶吳江隈長洲苑緑栁萬</hi>
<pb n="KR2k0013_WYG_050-12a"/>
　<hi>樹齊雲樓春酒一盃閶門曉嚴旗鼔出臯橋夕閙船舫迴脩娥慢臉燈下醉急管繁絃頭上催六七年前</hi>
　<hi>狂爛熳三千里外思徘徊李娟張態一春夢周五殷三歸夜臺虎丘月色為誰好娃宫花枝應夜開賴得</hi>
　<hi>劉郎解吟詠江山氣色合歸來夢蘇州夢到花又夢蘇州水閣寄馮侍御揚州驛裏            橋水</hi>
　<hi>閣頭覺後不知馮侍御此中昨夜共誰遊</hi>
咸通中崔璞守吳郡時皮日休為部從事與處士陸龜<lb/>
　䝉為文會之友風雨晦冥蓬蒿翳薈未嘗不作詩璞<lb/>
　間為詩亦令兩人屬和吳中名士亦多與焉一年間<lb/>
　所作盈積龜䝉裒為十通日休名之曰松陵集<lb/>
<pb n="KR2k0013_WYG_050-12b"/>
乾徳丙寅平望村王氏女病起言語倒亂多言灾異有<lb/>
　成都卒楊恭者助之號天仙二娘子蘇帥聞之召入<lb/>
　城居古宅中施符水旁郡人雲集其後虚妄之事發<lb/>
　此女逃入人家踰年乃獲杖之勒令嫁人收其金帛<lb/>
　入於道宫<lb/>
諺曰天上天堂地下蘇杭又曰蘇湖熟天下足湖固不<lb/>
　逮蘇杭為會府諺猶先蘇後杭説者疑之白居易詩<lb/>
　曰霅川殊冷僻茂苑太繁雄惟有錢塘郡閒忙正適<lb/>
<pb n="KR2k0013_WYG_050-13a"/>
　中則在唐時蘇之繁雄固為浙右第一矣<lb/>
楊備郎中天聖中為長溪令忽夢作詩云月俸蚨錢數<lb/>
　甚微不知從宦幾時歸東吳一片輕波在欲問何人<lb/>
　買釣磯意甚異之眀道初為華亭令丁内艱遂家吳<lb/>
　中樂其土風安之因悟夢中語嘗效白樂天作我愛<lb/>
　姑蘇好十章又作姑蘇百題詩行於世<lb/>
吳郡解額自祥符間定制秋舉以四人為率慶厯中應<lb/>
　舉者止二百人范貫之龍圖送錢正叔赴舉序已言<lb/>
<pb n="KR2k0013_WYG_050-13b"/>
　四人之額視它藩為最寡熙豐間舉人漸多増至六<lb/>
　人三舍法行罷科舉法嵗貢四人舍法罷合三年之<lb/>
　數為十二人紹興丙子増流寓一名今終場之士二<lb/>
　千猶為額窄也<lb/>
大觀中章莊敏公質夫之子綖為時相誣以盜鑄詔開<lb/>
　封尹李孝夀來置獄連逮千餘人屯甲士圍其家鉦<lb/>
　鼓聲徹晝夜郡人震駭獄不成又遣御史沈畸蕭服<lb/>
　姚其來重鞫之甚至州人多閉戸或自門隙中窺觀<lb/>
<pb n="KR2k0013_WYG_050-14a"/>
　不敢正視識者知其非太平氣象其後遂有建炎南<lb/>
　渡之事方章氏事前城中小兒所在羣聚而唱云沈<lb/>
　逍遥沈逍遥莫知其由已而三御史至<lb/>
丁晉公兒童時嘗從老郁先生學郁居光盪巷淳化中<lb/>
　公自參知政事拜平江軍節度使知昇州以本鎮節<lb/>
　旄還家首詣郁居拜之堂下郁呼曰拜殺老夫矣話<lb/>
　舊欵密且云謂少年狹劣先生敎誨痛加夏楚使得<lb/>
　成立皆先生賜也郁没公遣吏治後事甚嚴<lb/>
<pb n="KR2k0013_WYG_050-14b"/>
本朝陳文恵公堯佐能為詩世稱其吳江詩云平波渺<lb/>
　渺煙蒼蒼菰蒲纔熟楊栁黄扁舟繫㟁不忍去秋風<lb/>
　斜日鱸魚鄉今吳江口有鱸鄉亭盖取公句<lb/>
江鄰幾善為詩清淡有古風蘇子美坐進奏院事謫官<lb/>
　後死吳中江作詩云郡邸獄寃誰與辨臯橋客死世<lb/>
　同悲用事甚精當<hi>劉貢父詩話</hi>
南北章本建安人郇公得象之裔後徙居吳兩族申公<lb/>
　子厚家州南莊敏公質夫家州北兩第屹然相望甲<lb/>
<pb n="KR2k0013_WYG_050-15a"/>
　於郡城人號為南北章今其兩族子孫仕者不絶<lb/>
賀鑄字方回本越人後徙居吳之醋坊橋作吳趨曲甚<lb/>
　能道吳中古今景物方回有小築在盤門外十里横<lb/>
　塘嘗扁舟往來作青玉案詞黄太史所謂解道江南<lb/>
　斷腸句如今只有賀方回即此詞也<lb/>
王眀之岐公之子在姑蘇有所愛比至京師為公强留<lb/>
　之逾時作詩云黄金零落大刀頭玉筯歸期畫到秋<lb/>
　紅錦寄魚風逆浪碧簫吹鳳月當樓伯勞知我經春<lb/>
<pb n="KR2k0013_WYG_050-15b"/>
　别香蠟窺人一夜愁好去渡江千里夢滿天梅雨是<lb/>
　蘇州句甚工<hi>石林詩話</hi>
葉左丞夢得居吳下一日出閶門至小寺中壁間有題<lb/>
　詩一絶云黄葉西陂水漫流籧篨風急送扁舟夕陽<lb/>
　暝色來千里人語雞聲共一丘意極嘉之而不書名<lb/>
　氏寺僧云吳縣主簿寇國寶所作也國寶徐州人從<lb/>
　陳無已學云<hi>石林詩話</hi>
朱沖本以常賣為業常賣者收拾毁棄及破缺畸殘器<lb/>
<pb n="KR2k0013_WYG_050-16a"/>
　物沿門販鬻者以過犯再杖脊而徒後乃變業賣藥<lb/>
　家寖温能以錢米及藥賙給飢寒老病者宣政間其<lb/>
　子勔因中貴人遂以花石得幸人家園館及墳墓有<lb/>
　一花一木之佳者悉用黄封徑取之开鑿太湖石同<lb/>
　載以進奉京師謂之花石綱所過橋梁礙綱者毁折<lb/>
　以過發運司綱舟悉撥充花石綱父子俱建節鉞即<lb/>
　其家作雙節堂又畫徽廟御容立御容殿於家<lb/>
　監司郡守就朝朔望日勔嘗預曲宴上親握其臂遂<lb/>
<pb n="KR2k0013_WYG_050-16b"/>
　以黄帛纒之與人揖不舉此臂弟姪聮姻帝族園丁<lb/>
　悉賜金紫靖康初元勔伏誅竄其家海上其門下人<lb/>
　得吿身者盡褫之今其地為張循王宅<lb/>
闔閭十年國東有夷人侵逼吳境吳王大驚令所司㸃<lb/>
　軍王乃宴會親行平眀出城十里頓軍憩歇今憩橋<lb/>
　是也王曰進軍所司又奏食時已至令臨頓吳軍宴<lb/>
　設之處今臨頓是也夷人聞王親征不敢敵收軍入<lb/>
　海據東洲沙上吳亦入海逐之據沙洲上相守一月<lb/>
<pb n="KR2k0013_WYG_050-17a"/>
　屬時風濤糧不得度王焚香禱天言訖東風大震水<lb/>
　上見金色逼海而來遶吳王沙洲百匝所司撈漉得<lb/>
　魚食之美三軍踴躍夷人一魚不獲遂獻寶物送降<lb/>
　欵吳王亦以禮報之仍將魚腹腸肚以鹹水淹之送<lb/>
　與夷人因號逐夷夷亭之名昉此吳王回軍會羣臣<lb/>
　思海中所食魚問所餘何在所司奏云並曝乾吳王<lb/>
　索之其味美因書美下著魚是為鯗字今從失非也<lb/>
　魚出海中作金色不知其名吳王見腦中有骨如白<lb/>
<pb n="KR2k0013_WYG_050-17b"/>
　石號為石首魚<hi>吳地記</hi>
　<lb/>
　<lb/>
　<lb/>
　<lb/>
　<lb/>
　<lb/>
　吳郡志巻五十<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>昌國州圖志</head>
    <p>
<pb n="KR2k0024_WYG_000-1a"/>
欽定四庫全書　　　　　史部十一<lb/>
　昌國州圖志　　　　　　地理𩔖三<hi>都㑹郡縣之屬</hi>
　　提要<lb/>
　　　　<hi>臣</hi>等謹案昌國州圖志七卷元馮福京郭薦<lb/>
　　　　等同撰福京潼川人官昌國州判官薦里貫<lb/>
　　　　未詳官鄞縣教諭昌國州即今定海縣宋熙<lb/>
　　　　寧六年置昌國縣元至元十五年始升為州<lb/>
　　　　此書成扵大徳二年七月凡分八門曰叙州<lb/>
<pb n="KR2k0024_WYG_000-1b"/>
　　　　曰叙賦曰叙山曰叙水曰叙物産曰叙官曰<lb/>
　　　　叙人曰叙祠前有福京序據序中所述始末<lb/>
　　　　蓋福京求得舊志屬薦等訂輯而福京為之<lb/>
　　　　審定者也其大㫖在於刋削浮詞故其書簡<lb/>
　　　　而有要不在康海武功志韓邦靖朝邑志下<lb/>
　　　　海書邦靖書為作者盛推而此書不甚稱於<lb/>
　　　　世殆年代稍逺鈔本稀傳歟據原目所載卷<lb/>
　　　　首當有環山環海及普陀山三圖圖志之名<lb/>
<pb n="KR2k0024_WYG_000-2a"/>
　　　　實由於是此本不載葢傳冩者佚之矣乾隆<lb/>
　　　　四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0024_WYG_000-3a"/>
昌國州圖志前序<lb/>
史所以傳信傳而不信不如亡史故作史者必擅三者<lb/>
之長曰學曰識曰才而後能傳信於天下蓋非學無以<lb/>
通古今之世變非識無以明事理之精微非才無以措<lb/>
褒貶之筆削三者闕一不敢登此職焉然而有天子之<lb/>
史有諸侯之史晉之乘楚之檮杌魯之春秋是諸侯之<lb/>
史也後世因之郡各有志所以備天子史官之採録亦<lb/>
豈可易為哉若昔素王刑賞二百四十二年列國之君<lb/>
<pb n="KR2k0024_WYG_000-3b"/>
臣游夏且不能贊一辭司馬氏以良史才而作史記議<lb/>
者猶謂十二諸侯年表為殽亂於聖經然則侯邦之志<lb/>
亦以記事纂言也而可易為哉往宋末運人主好諛宰<lb/>
相𨗳諛士大夫習諛内外遂以成風操史筆者多患得<lb/>
患失之夫希合顧望不惟泯其實以誣公朝之是非抑<lb/>
且駕其虚以騁私意之向背故光寧理三朝之史皆權<lb/>
臣黨與之蕪辭而郡縣間一時之志亦侯牧誇張之誕<lb/>
筆今宋史既與國偕亡惟志書之見於郡縣間者版籍<lb/>
<pb n="KR2k0024_WYG_000-4a"/>
所計或以寡為多風土所宜或以無為有形勢所在或<lb/>
以險為夷貢賦所出或以儉為泰評人物則多過情之<lb/>
譽陳民風則少退抑之辭粧飾富麗競為美觀詳覈其<lb/>
實百無一二茍上之人按其圖數其貢流毒貽害可勝<lb/>
言哉昔蕭何入闗收秦圖籍文書具知虚實險要用以<lb/>
相漢厥功茂焉藉使今世或有踵蕭何之智信往宋所<lb/>
存之記載責其實於天下郡國豈不敗乃公事余益以<lb/>
悲世變之至宋獨圖籍文書一事鑿空駕偽顧不如秦<lb/>
<pb n="KR2k0024_WYG_000-4b"/>
之猶為務實而且貽禍於來世蒼生也昌國中海而處<lb/>
由縣陞州而州志不作此固僕厮吏不知稽古之務而<lb/>
為士者亦有罪焉余來首訪圖經徒起文獻不足之歎<lb/>
越歳餘始於里民搆獲其籍大率浮誇如前所云議欲<lb/>
刋削且書混一以來之㳂革既以授州之文學士屬余<lb/>
往吳中此事遂廢今𤓰戍已踰滯留卧疾豈其機乎乃<lb/>
趣學官捃摭舊載芟其蕪黜其不實定為傳信之書使州<lb/>
之闕文著於所補以俟掌建邦之六典者采焉故序作<lb/>
<pb n="KR2k0024_WYG_000-5a"/>
史之大畧與異時文勝其質之流弊俾二三子知所治<lb/>
擇而復有以告之孔子曰吾猶及史之闕文也嗚呼史<lb/>
闕則綱紀將板蕩而無稽是豈斯民之幸聖人猶幸闕<lb/>
文之及見者蓋逆知他日諸侯惡其籍之害己而去之<lb/>
也今余於舊志得之既難本復無二二三子不亟圖之<lb/>
余幸而受代則是籍之存於有司者幾矣嗚呼猶欲及<lb/>
於闕文得乎大徳戊戌七月朔日潼川馮福京序<lb/>
</p>
<p>
</p>
  </div>
</body>
</text>
</TEI>
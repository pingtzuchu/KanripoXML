<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>昌國州圖志卷六</head> <lb/>
    <p>
<pb n="KR2k0024_WYG_006-1a"/>
欽定四庫全書<lb/>
　昌國州圖志卷六<lb/>
　　　　　　　　　　　元　馮福京等　編<lb/>
　敘人<lb/>
　黄金丹砂明珠白璧珊瑚紫貝玳瑁翡翠紋犀象齒<lb/>
　之物皆山海之藏所産也昌國據鼇背壓鯨波挾潮<lb/>
　汐之膏腴旁日月之光景而地負海涵之所𤼵泄薧<lb/>
　鱻醎滷之外無一物之可貴何哉葢精氣所生在於<lb/>
<pb n="KR2k0024_WYG_006-1b"/>
　人而不在於物也故往宋南渡後人才輩出兩有躋<lb/>
　政地者不亦貴於物歟<lb/>
　　進士題名<lb/>
　舊有名石所以榮稽古而勸方來也往宋紹熙癸丑<lb/>
　應傃始登進士第破天荒自是舉不乏人至元甲午欽<lb/>
　覩聖㫖内一欵節該中書省議行貢舉之法欽此故<lb/>
　特存之以備他日題名故事云<lb/>
應傃<hi>紹熙四年陳亮榜</hi>
<pb n="KR2k0024_WYG_006-2a"/>
徐愿<hi>太學開禧元年毛自知榜</hi>　　余開<hi>同上</hi>
趙時慥<hi>嘉定四年趙建大榜</hi>
趙時恪<hi>嘉定七年袁甫榜弟時慥</hi>　孫枝<hi>同上</hi>
孫起予<hi>同上父枝</hi>
應㒡<hi>嘉定十六年蔣童珍榜伯傃</hi>　余天賜<hi>同上</hi>
王文貫<hi>太學寳慶二年王㑹龍榜</hi>　趙崇侜<hi>同上</hi>
趙崇佾<hi>同上弟棠侜</hi>
任嚴<hi>紹定五年徐元  榜</hi>　　　孫願質<hi>同上父枝</hi>
<pb n="KR2k0024_WYG_006-2b"/>
趙時悟<hi>同上</hi>　　　　　林虙<hi>同上</hi>
王安道<hi>寳祐元年姚勉榜兄文貫</hi>　劉應老<hi>寳祐文天祥榜</hi>
應埜<hi>太學内舍同上</hi>　　　　王一桂<hi>景定方山京榜</hi>
應翼孫<hi>太學同上祖傃</hi>　　　趙若誠<hi>宗學同上</hi>
趙時吉<hi>咸淳元年阮登炳榜</hi>　　趙若諘<hi>宗學同上父時恪</hi>
趙必□<hi>同上</hi>　　　　　趙必暰<hi>同上兄必□</hi>
范應發<hi>咸淳四年陳文龍榜</hi>　　陳<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>
                    <hi>同上</hi>
陶回孫<hi>同上</hi>
<pb n="KR2k0024_WYG_006-3a"/>
　　名賢<lb/>
任奕會稽典録云立言粲盛則有御史中丞句章任奕<lb/>
梁宏會稽典録稱為處士<lb/>
沈治唐乾元二年進孝經十卷授校書郎<lb/>
俞勉字勉道宋政和間入太學年才十有八時學在東<lb/>
京夏昞為博士鄉之游上庠者昉于此<lb/>
郭受貫河南府官至奉議郎終於長沙判官宋建炎間<lb/>
其子維徙居于此以北學教授諸生從者如雲𦵏于西<lb/>
<pb n="KR2k0024_WYG_006-3b"/>
湖之原榜曰郭先生墓其先以易學四世登科兩尚主<lb/>
冇官厯尚書及國子博士<lb/>
薛寘字持志自號耘齋少以文鳴及長以聖人執權賦<lb/>
預鄉薦登慶元五年第調衡陽簿時史公彌堅帥湖南<lb/>
黑風洞冦相挻而起公被檄往撫諭將至洞有及其姓<lb/>
名者其酋忽言曰非四明作聖人執權賦薛寘耶乃投<lb/>
戈而退<lb/>
應傃字自得自號蘭坡幼頴悟才四歳黙誦語孟六歳<lb/>
<pb n="KR2k0024_WYG_006-4a"/>
賦江路野梅香有横斜淡月黄昏漏洩早春消息之句<lb/>
鄉老咸異之登紹興癸丑進士第調烏程尉議毁滛祠<lb/>
獨存徐孺子廟徳清有沈氏兄弟訟財郡俾公按實公<lb/>
委曲開曉沈有子適魁鄉薦因賦詩警之曰嘉木灌叢<lb/>
春意好可憐不種紫荆花兄弟感動其争遂息官至文<lb/>
林郎湖南撫機子後字𢎞道從安晩鄭先生游見義必<lb/>
為鄉論推許壯游江淮信庵趙公一見竒之俾與籌幙<lb/>
禆贊維多制府上功將命以文學不果就右階官至修<lb/>
<pb n="KR2k0024_WYG_006-4b"/>
武郎孫名翼孫字子燕以詞賦入太學登景定三年進<lb/>
士第仕至修職郎曾孫實元貞元年詣闕上書授海南<lb/>
安撫副使奉使蘇龍國鄉人艶之<lb/>
徐愿字恭先居岱山以詩學入太學登開禧元年進士<lb/>
第居官以廉平稱分牧平江繼而除福建提舉適黄勇<lb/>
變起帥漕皆束手退避獨公晏然無懼色身攖其鋒溫<lb/>
辭撫諭亂卒列拜于前曰提舉活佛也乃宻指授虎翼<lb/>
都統周喜者殱其渠一方遂平入為司農卿兼都曹人<lb/>
<pb n="KR2k0024_WYG_006-5a"/>
謂公政事文學出於絜齋先生講貫之素云<lb/>
孫枝字吉甫䆳於文嘗撰普慈寺羅漢閣記篤素張公<lb/>
大參見之稱賞曰海角有此竒士以兄之子妻之嘗登<lb/>
考亭夫子門有答孫吉甫書二子長起予字商友與父<lb/>
同登甲戌進士第郡太守程公覃為立重桂坊初筮昭<lb/>
武户曹㑹有卒伍嘯呼于市公出撫諭衆乃曰孫司户<lb/>
清廉好官員不得相犯一州遂平立朝為監察御史終<lb/>
太常少卿官至朝散大夫次願質字去華未弱冠入太<lb/>
<pb n="KR2k0024_WYG_006-5b"/>
學作賦有聲繇舎選登紹定壬辰進士第初任分教池<lb/>
陽厯清要除諫官入中書官至朝散大夫<lb/>
應㒡字之道自號葺芷蘭坡先生之猶子也少穎悟長<lb/>
刻志于學凡經子史集與百家傳記靡不研覽從迂齋<lb/>
樓公先生游自是文聲日振咸愛敬之兩請漕薦嘉定<lb/>
癸未以詞賦魁南省初調清江校官次京教列屬上庠<lb/>
横經朱邸入袐丘直鼇署既而丞玉牒兼南宮舎人淳<lb/>
祐四年冬四被除寵史館經筵翰林從槖官至中大夫<lb/>
<pb n="KR2k0024_WYG_006-6a"/>
叅知政事封臨海郡侯有子灋孫請鄉漕官至承議郎<lb/>
余天錫字純父自號畏齋世居甬東村其先少傅滌領<lb/>
袖邑庠公擢癸未進士第立登要津榮典鄉郡官至叅<lb/>
知政事待宗族有義廩薨贈太師諡忠惠<lb/>
余天任字子大自號退齋忠惠公之弟嘗請漕舉以覃<lb/>
恩授初秩暨治郡有聲官至兵部尚書贈正議大夫<lb/>
趙時恪字恭仲自號茝坡嘉定辛未擢右科越甲戌再<lb/>
登進士第調池州青陽丞三仕于京薦甫及格竟以疾<lb/>
<pb n="KR2k0024_WYG_006-6b"/>
終伯氏時慄弱冠魁漕薦以覃恩授官隠徳不仕其子<lb/>
若誠於景定元年宗學推恩季氏時慥登嘉定四年進<lb/>
士第調廣徳建平簿次惟揚法掾既而司鍵左帑令髙<lb/>
郵興化改倅撫州鄉人以聯桂榮之<lb/>
任嚴字汝翼父正之早膺鄉薦隠徳弗耀公忍貧力學<lb/>
預鄉薦一舉擢進士第初調徳安民曹試令建陽分刺<lb/>
台城遷匠簿知廣徳軍<lb/>
王文貫字貫道以詩學鳴弱冠薦于鄉登上庠占公闈<lb/>
<pb n="KR2k0024_WYG_006-7a"/>
首選擢寳慶丙戌進士第調儀真校官秩滿司鑰左帑<lb/>
尋除架閣掌教麟庠添倅東越弟安道先以來名與公<lb/>
同領鄉書甲午再薦擢寳祐癸丑進士第終于婺女學<lb/>
官<lb/>
　　名宦<lb/>
王安石往宋皇祐元年知明州鄞縣事嘗捧郡檄至此<lb/>
題回峯寺詩云山勢欲壓海禪扄向此開魚龍腥不到<lb/>
日月影先來樹色秋擎出鐘聲浪荅回何期乘吏役暫<lb/>
<pb n="KR2k0024_WYG_006-7b"/>
此拂塵埃後熙寧四年入相封荆國公<lb/>
栁永字耆鄉嘗為曉峯鹽場官其鬻海歌云鬻海之民<lb/>
何所營婦無蠶織夫無耕衣食之原太寥落牢盆鬻就<lb/>
汝輸征年年春夏潮盈浦潮退刮泥成島嶼風乾日曝<lb/>
醎味加始灌潮波塯成滷滷濃醎澹未得閑採樵深入<lb/>
無窮山豹蹤虎跡不敢避朝陽出去夕陽還船載肩擎<lb/>
未皇歇投入巨竈炎炎熱晨燒暮爍堆積髙才得波濤<lb/>
變成雪自從瀦滷至飛霜無非假貸充餱糧秤入官中<lb/>
<pb n="KR2k0024_WYG_006-8a"/>
得微直一緡往往十緡償周而復始無休息官租未了<lb/>
私租逼驅妻逐子課工程雖作人形俱菜色䰞海之民<lb/>
何苦辛安得母富子不貧本朝一物不失所願廣皇仁<lb/>
到海濱甲兵浄洗征輸輟君民餘財罷鹽鐵太平相業<lb/>
爾惟鹽化作夏商周時節官至屯田員外郎<lb/>
史浩本郡人往宋紹興戊辰年為正監鹽官淳熙五年<lb/>
入相官至太師贈越王諡忠定紹定二年祠于道隆觀<lb/>
東偏榜曰真隠舊游叅政余公天錫記<hi>心之精神是謂聖佛與人同此</hi>
<pb n="KR2k0024_WYG_006-8b"/>
<hi>精神也佛虚明圓覺即人之英靈慧智佛莊嚴福徳即人之富貴利逹故俊哲挻生謂之一佛出世而觀音大</hi>
<hi>士能現宰官身者人與佛一而二二而一也彼霞錦蜚空雲花絢目異香芬郁於無色幻象呈露於有朕豈佛</hi>
<hi>之精神自爾發見哉向非徳詣乎充符心寥乎天一透三乘之正覺締五梵之殊因未易精契神交于儵忽之</hi>
<hi>頃也四明寳陀環海一絶島乃觀音大士示現威神之地四方來竭敬者祈一覩瑞相而莫得豈大士靈感固</hi>
<hi>靳於人特人之精神不足以感大士耳惟我太師丞相忠定越王攝事昌國一日航葦而至㝠心作禮顧瞻徘</hi>
<hi>徊寂無所見歸與瀾師論文殊圓通童子入法界事再至洞下有比丘指之曰巖有竇可以下瞰王攀援而上</hi>
<hi>萬象洞豁瑞相倐現金色玉齒毫彩燦然大圓鏡中恍如悟對既而邂逅神僧揖而前曰公有結裏冦莱公也</hi>
<hi>言訖而退竟失所往意者大士百億化身妙耶世皆以公台之貴現兆于此不知精契神交脗合無二故王以</hi>
<pb n="KR2k0024_WYG_006-9a"/>
<hi>超世證佛已徑入文殊圓通之場而佛以應世委王不得辭莱公結裏之矚事之顛末固已留題于紹興戊辰</hi>
<hi>之寺壁矣紹定改元春邑令詹仁澤發揚祕竒即道隆觀東偏建宇而祠之鳩工雖力翬飛未就冬趙汝浥實</hi>
<hi>来絃歌静閑刃硎游裕公餘藏敬伏謁祠下睨其基誠拓矣則庳而弗崇也閲其圖誠工矣則齪而弗敞也耿</hi>
<hi>光輔尉也林燀知監也左之右之經之營之巍剏一室䆳碩且顒丹雘輝煇用妥王靈堂列三楹實闢實閎可</hi>
<hi>瞻可儀廊翼兩廡實衍實修可群可趨西附羽宫而通車備洒掃也東臨積水而建閣憇游觀也大門峙前新</hi>
<hi>堤通道規模壯麗百倍於前向時巖竇下瞰之瑞相傳久為實録闌于獨倚之勝賞盡萃於目前顧不韙哉嘗</hi>
<hi>聞之佛之為教爍羣昬而獨耀度般若而先渉潛通而廣被宻讚而顯現百千萬億河沙世界無不普濟功亦</hi>
<hi>楙矣及其離性離相空想空識欲歛萬冇於一無前詮後譯非不夸詡曾不足以扶植世教王以慈悲為心虚</hi>
<pb n="KR2k0024_WYG_006-9b"/>
<hi>静為性一游蘭若精契神交眡貨利如蟻培等名爵如鴻毛一佛再見於佛國者厯三朝至再相三十六年間</hi>
<hi>相業精神焜燿赫奕烝從詒侑巍然為淳熙獨相慶澤流衍與宋無極三台符采再光奕世自嘉定更化以來</hi>
<hi>大政令大紀綱雷霆衆聴日星群目太平咸觀登閎乎帝王之域亦既增光前聞人矣及手扶日轂再奠神器</hi>
<hi>殊勲偉績又有以申國家無疆之休了此一大事因縁固真有佛力所不能到一念流通今在在精神矣是佛國</hi>
<hi>有待於王而王豈有待於佛哉</hi>
葛洪往宋嘉泰二年為昌國令官至叅知政事生祠有<lb/>
記<hi>始于弱冠登東莱先生門四方從游之士以千計人受其教如羣飲於河随其分量充然各有所得其後</hi>
<hi>出處雖不同至蒞官行法多有足觀者人望之知其為吕氏之學子也而葛君容甫與余年齒甲乙相得驩甚</hi>
<pb n="KR2k0024_WYG_006-10a"/>
<hi>後余試尉東陽容甫適滿秩歸里考徳問業尤為詳宻既而各東西去嘉泰二年余自越歸其冬容甫為令於</hi>
<hi>吾州之昌國昌國古甬東也中駛而立去余所居鄞雖若甚逺然舟遇風而海朝發而午可至邑邑多余親故</hi>
<hi>頌容甫之政者不容口容甫之政視民如子惟恐傷之視民之父兄猶其父兄視其害民者不啻如害己者民</hi>
<hi>以訟至庭不忍鄙夷之為之明辨曲直了無毫髪枉遇事明敏吏之奸欺莫能迯然而不深窮其窟穴只使不</hi>
<hi>病民而已民既感服每當受賦租第書其所入之數授之與之約不以吏扣門民如期而輸無肯負者山涯海</hi>
<hi>瀕絶不見吏迹父老嘆謂前此令君固多賢若公則自冇邑以來未之有也容甫知民安其政思有以善之始</hi>
<hi>新學宮以申義名堂吾兄文昌公為之記全州史君楊公又演其説其所以加意於邑人厚矣㑹於同年生應</hi>
<hi>君傃自得方里居容甫自山間以禮聘之致舘于邑西之筠坡帥邑人之子弟從焉公退至其處課其惰勤有</hi>
<pb n="KR2k0024_WYG_006-10b"/>
<hi>小善奬之惟恐不及業有未精亦循循誘之大畧薄漢能吏以為不足為又不屑以循吏名者居三年其効使</hi>
<hi>民有餘蓄而吏日貧豪強歛手單弱者得職言相與為善者至恥入官府人務農立本不肻輕犯法非容甫中</hi>
<hi>心誠然學道愛人安能使其効卓然如此哉容甫將終更諸儒父兄咸惜其去因民之欲繪其像于學以繫邑</hi>
<hi>民無窮之思使無忘焉屬記于予記未成容甫知之以書來言邦人非知我者且吾何以堪之吾將禁使勿為</hi>
<hi>記毋庸作自得亦曰吾無補諸生願無載吾事又曰容甫知為政而已無愧于心不負其學容甫責也它何庸</hi>
<hi>知之且自欲辟名而没人之實不可因謂諸儒父兄祠立祠是也雖非令君意且為之勸謹勿為令君所奪</hi>
<hi>竟立記有成焉容甫恥自衒鬻為人端嚴簡靜潔已廉甚譬如蘭生深林不求人知其馨終不可得而閟兩受</hi>
<hi>郡侯薦墨皆未嘗有請列䑓狀其政于朝竟莫知所從來此又近世所罕聞是宜特書以告世之馳騖者容甫</hi>
<pb n="KR2k0024_WYG_006-11a"/>
<hi>名洪其學業未易量也開禧元年十一月旦日從政郎新差充廣徳軍軍學教授樓鏞記</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0024_WYG_006-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　昌國州圖志卷六<lb/>
</p>
<p>
</p>
  </div>
</body>
</text>
</TEI>
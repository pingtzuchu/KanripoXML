<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_016-1a"/>
容齋隨筆卷第十六<hi>十九則</hi>
　　　　文章小伎<lb/>
文章一小伎於道未爲尊雖杜子美有激而云然要爲<lb/>
失言不可以訓文章豈小事哉易賁之彖言剛柔交錯<lb/>
天文也文明以止人文也觀乎天文以察時變觀乎人<lb/>
文以化成天下孔子稱帝堯煥乎有文章子貢曰夫子<lb/>
之文章可得而聞詩美衞武公亦云有文章堯舜禹湯<lb/>
文武成康之聖賢桀紂幽厲之昏亂非詩書以文章載<lb/>
之何以傳伏羲畫八卦文王重之非孔子以文章翼之<lb/>
何以傳孔子至言要道託孝經論語之文而傳曽子子<lb/>
<pb n="KR3j0038_SBCK_016-1b"/>
思孟子傳聖人心學使無中庸及七篇之書後人何所<lb/>
窺門户老莊絶滅禮學志言去爲而五千言與内外篇<lb/>
極其文藻釋氏之爲禪者謂語言爲累不知大乗諸經<lb/>
可廢乎然則抵爲小伎其理謬矣彼後丗爲詞章者逐<lb/>
其末而忘其夲翫其華而落其實流宕自逺非文章過<lb/>
也杜老所云文章千古事巳似愛文章文章日自負文<lb/>
章實致身文章開宎奥文章憎命達名豈文章著枚乗<lb/>
文章老文章敢自誣海内文章伯文章曹植波瀾闊庾<lb/>
信文章老更成豈有文章驚海内每語見許文章伯文<lb/>
章有神交有道如此之類多指詩而言所見狹矣<lb/>
<pb n="KR3j0038_SBCK_016-2a"/>
　　　　三長月<lb/>
釋氏以正五九月爲三長月故奉佛者皆茹素其說云<lb/>
天帝釋以大寶鏡輪照四天下寅午戌月正臨南贍部<lb/>
洲故當食素以徼福官司謂之斷月故受驛劵有所謂<lb/>
羊肉者則不支俗謂之惡月士大夫赴官者輒避之或<lb/>
人以謂唐日藩鎮涖事必大享軍屠殺羊豕至多故不<lb/>
欲以其月上事今之它官不當爾也然此說亦無所經<lb/>
見予讀晉書禮志穆帝納后欲用九月九月是忌月北<lb/>
齊書云髙洋謀篡魏其臣宋景業言冝以仲夏受禪或<lb/>
曰五月不可入官犯之終於其位景業曰王爲天子無<lb/>
<pb n="KR3j0038_SBCK_016-2b"/>
復下期豈得不終於其位乎乃知此忌相承由來巳乆<lb/>
竟不能曉其義及出何經典也<lb/>
　　　　兄弟直西垣<lb/>
秦少㳺集中有與鮮于子駿書云今中書舎人皆以伯<lb/>
仲繼直西垣前丗以來未有其事誠國家之美非特衣<lb/>
冠之盛也除書始下中外欣然舉酒相屬予以其時考<lb/>
之盖元祐二年謂蘇子由曾子開劉貢甫也子由之兄<lb/>
子瞻子開之兄子固子宣貢甫之兄原甫皆經是職故<lb/>
少㳺有此語云紹興二十九年予仲兄始入西省至隆<lb/>
興二年伯兄繼之乾道三年予又繼之相距首尾九歳<lb/>
<pb n="KR3j0038_SBCK_016-3a"/>
子作謝表云父子相承四上鑾坡之直弟兄在望三陪<lb/>
鳯閣之㳺比之前賢實爲遭際固爲門户榮事然亦以<lb/>
此自愧也<lb/>
　　　　續樹萱録<lb/>
頃在祕閣抄書得續樹萱録一卷其中載隱君子元撰<lb/>
夜見吴王夫差與唐諸詩人吟詠事李翰林詩曰芙蓉<lb/>
露濃紅壓枝幽禽感秋花畔啼玉人一去未回馬梁間<lb/>
燕子三見歸張司業曰緑頭鴨兒咂萍藻采蓮女郞笑<lb/>
花老杜舎人曰鼔鼙夜戰北䆫風霜葉㳂階貼亂紅三<lb/>
人皆全篇杜工部曰紫領寛袍漉酒巾江頭蕭散作閑<lb/>
<pb n="KR3j0038_SBCK_016-3b"/>
人白少傅曰不因霜葉辭林去的當山翁未覺秋李賀<lb/>
曰魚鱗甃空排嫩碧露桂梢寒挂團璧三人皆未終篇<lb/>
細味其體格語句往往逼眞後閱秦少㳺集有秋興九<lb/>
首皆擬唐人前所載咸在焉關子東爲秦集序云擬古<lb/>
數篇曲盡唐人之體正謂是也何子楚云續萱録乃王<lb/>
性之所作而託名它人今其書才有三事其一曰賈博<lb/>
喻一曰全若虚一曰元撰詳命名之義盖取諸子虛亡<lb/>
是公云<lb/>
　　　　館職名存<lb/>
國朝館閣之選皆天下英俊然必試而後命一經此職<lb/>
<pb n="KR3j0038_SBCK_016-4a"/>
遂爲名流其髙者曰集賢殿脩撰史館修撰直龍圖閣<lb/>
直昭文館史館集賢院祕閣次曰集賢祕閣校理官卑<lb/>
者曰館閣校勘史館檢討均謂之館職記注官缺必於<lb/>
此取之非經脩注未有直除知制誥者官至貟外郎則<lb/>
任子中外皆稱爲學士及元豐官制行凡帶職者皆遷<lb/>
一官而罷之而置祕書省官大抵與職事官等反爲留<lb/>
滯政和以後增脩撰直閣貼職爲九等於是材能治辦<lb/>
之吏貴㳺乳臭之子車載斗量其名益輕南度以來初<lb/>
除校書正字往往召試雖曰館職不輕卑然其遷叙反<lb/>
不若寺監之徑捷至推排爲郎即失其故歩混然無別<lb/>
<pb n="KR3j0038_SBCK_016-4b"/>
矣<lb/>
　　　　南宮适<lb/>
南宮适問羿奡不得其死禹稷有天下言力可賤而德<lb/>
可貴其義巳盡無所可答故夫子俟其出而歎其爲君<lb/>
子奬其尚德至於再言之聖人之意斯可見矣然明道<lb/>
先生云以禹稷比孔子故不荅范淳父以爲禹稷有天<lb/>
下故夫子不敢荅弗敢當也楊龜山云禹稷之有天下<lb/>
不止於躬稼而巳孔子未盡然其言故不荅然而不止<lb/>
之者不責備於其言以沮其尚德之志也與所謂雍之<lb/>
言然則異矣予竊謂南宮之問初無以禹稷比孔子之<lb/>
<pb n="KR3j0038_SBCK_016-5a"/>
意不知二先生何爲有是言若龜山之語淺之巳甚獨<lb/>
謝顯道云南宮适知以躬行爲事是以謂之君子知言<lb/>
之要非尚德者不能在當時發問間必有目擊而道存<lb/>
首肯之意非直不荅也其說最爲切當<lb/>
　　　　吴王殿<lb/>
漢髙祖五年以長沙豫章象郡桂林南海立番君吴芮<lb/>
爲長沙王十二年以三郡封吴王濞而豫章亦在其中<lb/>
又趙佗先有南海後擊并桂林象郡則芮所有但長沙<lb/>
一郡耳桉芮夲爲秦番陽令故曰番君項羽巳封爲衡<lb/>
山王都邾邾今之黃州也復侵奪其地故髙祖徙之長<lb/>
<pb n="KR3j0038_SBCK_016-5b"/>
沙而都臨湘一年薨則其去番也乆矣今吾邦猶指郡<lb/>
正聽爲吴王殿以謂芮爲王時所居牛僧<g n="孑*_焉-正+?">]□</g>玄怪緑載<lb/>
唐元和中饒州刺史齊推女因止州宅誕育爲神人擊<lb/>
死後有仙官治其事云是西漢鄱陽王吴芮今刺史宅<lb/>
是芮昔時所居皆非也<lb/>
　　　　王衞尉<lb/>
漢髙祖怒蕭何謂王衞尉曰李斯相秦皇帝有善歸主<lb/>
有惡自予今相國請吾苑以自媚於民故繫治之衞尉<lb/>
曰秦以不聞其過亡天下李斯之分過又何足法哉唐<lb/>
太宗疑三品以上輕魏王責之曰我見隋家諸王一品<lb/>
<pb n="KR3j0038_SBCK_016-6a"/>
以下皆不免其躓頓我自不許兒子縱橫耳魏鄭公曰<lb/>
隋髙祖不知禮義寵縱諸子使行非禮㝷皆罪黜不可<lb/>
以爲法亦何足道觀髙祖太宗一時失言二臣能因其<lb/>
所言隨即規正語意旣直於激切中有婉順體可謂得<lb/>
諌争之大義雖微二帝其孰不降心以聽乎<lb/>
　　　　前代爲監<lb/>
人臣引古規戒當近取前代則事勢相接言之者有證<lb/>
聽之者足以監詩曰商監不逺在夏后之丗周書曰今<lb/>
惟商墜厥命我其可不大監又曰我不可不監于有商<lb/>
又曰有商受天命惟有歷年惟不敬厥德乃早墜厥命<lb/>
<pb n="KR3j0038_SBCK_016-6b"/>
周公作無逸稱商三宗漢祖命羣臣言吾所以有天下<lb/>
項氏所以失天下命陸賈著秦所以失天下張釋之爲<lb/>
文帝言秦漢之間事秦所以失漢所以興賈山借秦爲<lb/>
諭賈誼請人主引商周秦事而觀之魏鄭公上書於太<lb/>
宗云方隋之未亂自謂必無亂方隋之未亡自謂必無<lb/>
亡臣願當今動静以隋爲監馬周云煬帝笑齊魏之失<lb/>
國今之視煬帝亦猶煬帝之視齊魏也張元素諌太宗<lb/>
治洛陽宮曰乾陽畢功隋人解體恐陛下之過甚於煬<lb/>
帝若此役不息同歸于亂耳考詩書所載及漢唐諸名<lb/>
臣之論有國者之龜鏡也議論之臣冝以爲法<lb/>
<pb n="KR3j0038_SBCK_016-7a"/>
　　　　治盜法不同<lb/>
唐崔安潜爲西川節度使到官不詰盜曰盜非所由通<lb/>
容則不能爲乃出庫錢置三市置牓其上曰告捕一盜<lb/>
賞錢五百緡侣者告捕釋其罪賞同平人未幾有捕盜<lb/>
而至者盜不服曰汝與我同爲盜十七年贓皆平分汝<lb/>
安能捕我安潜曰汝旣知吾有牓何不捕彼以來則彼<lb/>
應死汝受賞矣汝旣爲所先死復何辭立命給捕者錢<lb/>
使盜視之然後殺盜於市於是諸盜與其侣互相疑無<lb/>
地容足夜不及旦散逃出境境内遂無一人之盜予毎<lb/>
讀此事以爲䇿之上者及得李公擇治齊州事則又不<lb/>
<pb n="KR3j0038_SBCK_016-7b"/>
然齊素多盜公擇痛治之殊不止它日得黠盜察其可<lb/>
用刺爲兵使直事鈴下間問以盜發輒得而不衰止之<lb/>
故曰此繇冨家爲之囊使盜自相推爲甲乙官吏巡捕<lb/>
及門擒一人以首則免矣公擇曰吾得之矣乃令凡得<lb/>
藏盜之家皆發屋破柱盜賊遂清予乃知治丗間事不<lb/>
可泥紙上陳迹如安潜之法可謂善矣而齊盜反恃此<lb/>
以爲沈命之計則變而通之可不存乎其人哉<lb/>
　　　　和詩當和意<lb/>
古人詶和詩必荅其來意非若今人爲次韻所局也觀<lb/>
文選所編何劭張華盧諶劉琨二陸三謝諸人贈荅可<lb/>
<pb n="KR3j0038_SBCK_016-8a"/>
知巳唐人尤多不可具載姑取杜集數篇略紀于此高<lb/>
適寄杜公云媿爾東西南北人杜則云東西南北更堪<lb/>
論髙又有詩云草玄今巳畢此外更何言杜則云草玄<lb/>
吾豈敢賦或似相如嚴武寄杜云興發㑹能馳駿馬終<lb/>
須重到使君灘杜則云枉沐旌麾出城府草茅無逕欲<lb/>
教鋤杜公寄嚴詩云何路出巴山重巖細菊班遥知簇<lb/>
鞍馬回首白雲間嚴荅云卧向巴山落月時籬外黃花<lb/>
菊對誰跋馬望君非一度杜送韋迢云洞庭無過鴈書<lb/>
䟽莫相忘迢云相憶無南鴈何時有報章杜又云雖無<lb/>
南去鴈看取北來魚郭受寄杜云春興不知凡幾首杜<lb/>
<pb n="KR3j0038_SBCK_016-8b"/>
荅云藥裹關心詩揔廢皆如鐘磬在簴扣之則應往來<lb/>
反復於是乎有餘味矣<lb/>
　　　　稷有天下<lb/>
稷躬稼而有天下泰伯三以天下讓文王一怒而安天<lb/>
下之民皆以子孫之事追言之是時稷始封於邰古公<lb/>
方邑于梁山之下文王才有歧周之地未得云天下也<lb/>
禹未甞躬稼因稷而稱之<lb/>
　　　　一丗人材<lb/>
一丗人材自可給一丗之用苟有以致之無問其取士<lb/>
之門如何也今之議者多以科舉經義詩賦爲言以爲<lb/>
<pb n="KR3j0038_SBCK_016-9a"/>
詩賦浮華無根柢不能致實學故其說常右經而左賦<lb/>
是不然成周之時下及列國皆官人以丗周之劉單召<lb/>
甘晉之韓趙荀魏齊之髙國陳鮑衞之孫寗孔石宋之<lb/>
華向皇樂鄭之罕駟國㳺魯之季孟臧展楚之鬪蔿申<lb/>
屈皆丗不乏賢與國終畢漢以經術及察舉魏晉以州<lb/>
郷中正東晉宋齊以門地唐及本朝以進士而參之以<lb/>
任子皆足以盡一時之才則所謂科目特借以爲梯階<lb/>
耳經義詩賦不問可也<lb/>
　　　　王逢原<lb/>
王逢原以學術邢敦夫以文采有盛名於嘉祐元豐間<lb/>
<pb n="KR3j0038_SBCK_016-9b"/>
然所爲詩文多怨抑沉憤哀傷涕泣若辛苦憔悴不得<lb/>
其平者故皆不克夀逢原年二十八敦夫才二十天卑<lb/>
其才而嗇其夀吁可惜哉<lb/>
　　　　吏文可笑<lb/>
吏文行移只用定本故有絶可笑者如文官批書印紙<lb/>
雖宮觀嶽廟亦必云不曽請假或巳登科級見官臺省<lb/>
清要必云不曽應舉若試刑法予在西掖時漢州申顯<lb/>
惠侯神頃係宣撫司便冝加封昭應公乞換給制書禮<lb/>
寺看詳謂不依元降指揮於一年限内自陳欲符下漢<lb/>
州告示本神知委予白丞相別令勘當乃得改命淳熈<lb/>
<pb n="KR3j0038_SBCK_016-10a"/>
六年予以大禮恩澤改奏一歳兒吏部下饒州必欲保<lb/>
官狀内聲說被奏人曽與不曽犯決笞有無翦刺及曽<lb/>
與不曽先經補官因罪犯停廢別行改奏又令供與予<lb/>
係是何服屬父之於子而問何服屬一歳嬰兒而問曽<lb/>
與不曽入仕坐罪豈不大可笑哉<lb/>
　　　　靖康時事<lb/>
鄧艾伐蜀劉禪旣降又敕姜維使降於鍾㑹將士咸怒<lb/>
抜刀斫石魏圍燕於中山旣乆城中將士皆思出戰至<lb/>
數千人相率請於燕主慕容隆言之尤力爲慕容麟沮<lb/>
之而罷契丹伐晉連年晉拒之每戰必勝其後杜重威<lb/>
<pb n="KR3j0038_SBCK_016-10b"/>
隂謀欲降命將士出陳於外士皆踊躍以爲出戰旣令<lb/>
解甲士皆慟哭聲振原野予頃修靖康實録竊痛一時<lb/>
之禍以堂堂大邦中外之兵數十萬曽不能北向發一<lb/>
矢獲一胡端坐都城束手就斃虎旅雲屯不聞有如蜀<lb/>
燕晉之憤哭者近讀朱新仲詩集有記昔行一篇正叙<lb/>
此時事其中云老种憤死不得戰汝霖疽發何由痊乃<lb/>
知忠義之士丗未甞無之特時運使然耳<lb/>
　　　　并韶<lb/>
梁武帝時有交趾人并韶者冨於詞藻詣選求官而吏<lb/>
部尚書蔡撙以并姓無前賢除廣陽門郎韶恥之遂還<lb/>
<pb n="KR3j0038_SBCK_016-11a"/>
郷里謀作亂夫用門地族望爲選舉低昻乃晉宋以來<lb/>
弊法蔡撙賢者也不能免俗何哉<lb/>
　　　　䜟緯之學<lb/>
圖䜟星緯之學豈不或中然要爲誤人聖賢所不道也<lb/>
眭孟覩公孫病已之文勸漢昭帝求索賢人䄠以帝位<lb/>
而不知宣帝實應之孟以此誅孔熈先知宋文帝禍起<lb/>
骨肉江州當出天子故謀立江州刺史彭城王而不知<lb/>
孝武實應之熈先以此誅當塗髙之䜟漢光武以詰公<lb/>
孫述袁術王浚皆自以姓名或父字應之以取滅亡而<lb/>
其兆爲曹操之魏兩角犢子之䜟周子諒以劾牛仙客<lb/>
<pb n="KR3j0038_SBCK_016-11b"/>
李德𥙿以議牛僧孺而其兆爲朱温隋煬帝謂李氏當<lb/>
有天下遂誅李金才之族而唐髙祖乃代隋唐太宗知<lb/>
女武將竊國命遂濫五娘子之誅而阿武婆幾易姓武<lb/>
后謂代武者劉劉無強姓殆流人也遂遣六道使悉殺<lb/>
之而劉幽求佐臨淄王平内難韋武二族皆殄滅晉張<lb/>
華郭璞魏崔伯深皆精於天文卜筮言事如神而不能<lb/>
免於身誅家族況其下者乎<lb/>
　　　　眞假皆妄<lb/>
江山登臨之美泉石賞翫之勝丗間佳境也觀者必曰<lb/>
如畫故有江山如畫天開圖盡即江山身在畫圖中之<lb/>
<pb n="KR3j0038_SBCK_016-12a"/>
語至於丹青之妙好事君子嗟歎之不足者則又以逼<lb/>
眞目之如老杜人間又見眞乗黃時危安得眞致此悄<lb/>
然坐我天姥下斯須九重眞龍出憑軒忽若無丹青髙<lb/>
堂見生鶻直訝杉松冷兼疑菱荇香之句是也以眞爲<lb/>
假以假爲眞均之爲妄境耳人生萬事如是何特此耶<lb/>
容齋隨筆卷第十六<lb/>
<pb n="KR3j0038_SBCK_016-12b"/>
<pb n="KR3j0038_SBCK_016-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_010-1a"/>
容齋隨筆卷第十<hi>二十則</hi>
　　　　楊彪陳羣<lb/>
魏文帝受禪欲以楊彪爲太尉彪辭曰彪備漢三公耄<lb/>
年被病豈可賛惟新之朝乃授光禄大夫相國華歆以<lb/>
形色忤旨徙爲司徒而不進爵帝乆不懌以問尚書令<lb/>
陳羣曰我應天受禪相國及公獨不怡何也羣對曰臣<lb/>
與相國曽臣漢朝心雖恱喜猶義形於色夫曹氏篡漢<lb/>
忠臣義士之所冝痛心疾首縱力不能討忍復仕其朝<lb/>
爲公卿乎歆羣爲一丗之賢所立不過如是彪遜詞以<lb/>
免禍亦不敢一言及曹氏之所以得盖自黨錮禍起天<lb/>
<pb n="KR3j0038_SBCK_010-1b"/>
下賢士大夫如李膺范滂之徙屠戮殆盡故所存者如<lb/>
是而巳士風不競悲夫章惇蔡京爲政欲殄滅元祐善<lb/>
類正士禁錮者三十年以致靖康之禍其不爲歆羣者<lb/>
幾希矣<lb/>
　　　　袁盎温嶠<lb/>
趙談常害袁盎盎兄子種曰君與鬭廷辱之使其毀不<lb/>
用文帝出談參乘盎前曰天子所與共六尺輿者皆天<lb/>
下豪英陛下柰何與刀鋸餘人載上笑下談談泣下車<lb/>
温嶠將去王敦而懼錢鳯爲之姦謀因敦餞別嶠起行<lb/>
酒至鳯擊鳯幘墜作色曰錢鳯何人温太眞行酒而敢<lb/>
<pb n="KR3j0038_SBCK_010-2a"/>
不飲及發後鳯入說敦曰嶠於朝廷甚密未必可信敦<lb/>
曰太眞昨醉小加聲色豈得以此便相䜛貳由是鳯謀<lb/>
不行二者之智如此<lb/>
　　　　日飲亡何<lb/>
漢書爰盎傳南方卑濕君能日飮亡何顔師古注云無<lb/>
何言更無餘事而史記盎傳作日飲母苛盖言南方不<lb/>
宜多飲耳今人多用亡何字<lb/>
　　　　爰盎小人<lb/>
爰盎眞小人每事皆借公言而報私怨初非盡忠一意<lb/>
爲君上者也甞爲吕禄舎人故怨周勃文帝禮下勃何<lb/>
<pb n="KR3j0038_SBCK_010-2b"/>
豫盎事乃有非社稷臣之語謂勃不能争吕氏之事適<lb/>
㑹成功耳致文帝有輕勃心旣免使就國遂有廷尉之<lb/>
難甞謁丞相申屠嘉嘉弗爲禮則之丞相舎折困之爲<lb/>
趙談所害故沮止其參乘素不好<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯故因吴反事請<lb/>
誅之盖盎夲安陵羣盜冝其忮心忍戾如此死於刺客<lb/>
非不幸也<lb/>
　　　　唐書判<lb/>
唐銓選擇人之法有四一曰身謂體貌豐偉二曰言言<lb/>
辭辯正三曰書楷法遒美四曰判文理優長凡試判登<lb/>
科謂之入等甚拙者謂之藍縷選未滿而試文三篇謂<lb/>
<pb n="KR3j0038_SBCK_010-3a"/>
之宏辭試判三條謂之拔萃中者即授官旣以書爲藝<lb/>
故唐人無不工楷法以判爲貴故無不習熟而判語必<lb/>
駢儷今所傳龍筋鳯髓判及白樂天集甲乙判是也自<lb/>
朝廷至縣邑莫不皆然非讀書善文不可也宰臣每啓<lb/>
擬一事亦必偶數十語今鄭畋勑語堂判猶存丗俗喜<lb/>
道瑣細遺事參以滑稽目爲花判其實乃如此非若今<lb/>
人握筆据案只署一字亦可國初尙有唐餘波乆而革<lb/>
去之但體貌豐偉用以取人未爲至論<lb/>
　　　　古彞器<lb/>
三代彞器其存至今者人皆寶爲竒玩然自春秋以來<lb/>
<pb n="KR3j0038_SBCK_010-3b"/>
固重之矣經傳所記取郜大鼎于宋魯以吴壽夢之鼎<lb/>
賄荀偃晉賜子産莒之二方鼎齊賂晉以紀甗玉磬徐<lb/>
賂齊以甲父之鼎鄭賂晉以襄鐘衞欲以文之舒鼎定<lb/>
之鞶鑑納魯侯樂毅爲燕破齊祭器設於寜臺大吕陳<lb/>
於元英故鼎反乎磨室是巳<lb/>
　　　　玉蘂杜䳌<lb/>
物以希見爲珍不必異種也長安唐昌觀玉蘂乃今瑒<lb/>
花又名米囊黄魯直易爲山礬者潤州鶴林寺杜䳌乃<lb/>
今映山紅又名紅躑躅者二花在江東彌山亘野殆與<lb/>
榛莽相似而唐昌所産至於神女下㳺折花而去以踐<lb/>
<pb n="KR3j0038_SBCK_010-4a"/>
玉峯之期鶴林之花至以爲外國僧鉢盂中所移上玄<lb/>
命三女下司之巳踰百年終歸閬苑是不特土俗罕見<lb/>
雖神仙亦不識也王建宫詞云太儀前日暖房來囑向<lb/>
昭陽乞藥栽勑賜一窠紅躑躅謝恩未了奏花開其重<lb/>
如此盖宫禁中亦鮮云<lb/>
　　　　禮寺失職<lb/>
唐開元中封孔子爲文宣王顔子爲兖公閔子至子夏<lb/>
爲侯羣弟子爲伯夲朝祥符中進封公爲國公侯爲郡<lb/>
公伯爲侯紹興二十五年　太上皇帝御製賛七十<lb/>
五首而有司但具唐爵故宸翰所標皆用開元國邑其<lb/>
<pb n="KR3j0038_SBCK_010-4b"/>
失於考据如此今當請而正之可也紹興末胡馬飲江<lb/>
旣而自斃詔加封馬當采石金山三水府太常寺按籍<lb/>
係四字王當加至六字及降告命至其處廟令以舊告<lb/>
來則巳八字矣逐郡爲繳回新命而別易二美名以寵<lb/>
之禮寺之失職類此方元顔亮據淮上予從樞密行府<lb/>
於建康甞致禱大江能令虜不得渡者當奏冊爲帝洎<lb/>
事定朝廷許如約朱丞相漢章曰四瀆當一體獨帝江<lb/>
神禮乎予曰懲勸之道人神一也彼洪河長淮受國家<lb/>
祭祀血食不爲不乆當胡騎之來如行枕席唯大江滔<lb/>
滔天險坐遏巨敵之衝使其百萬束手倒戈而退此其<lb/>
<pb n="KR3j0038_SBCK_010-5a"/>
靈德隂功於河淮何如自五岳進冊之後今蔣廟陳果<lb/>
仁祠亦稱之江神之帝於是爲不忝矣朱公終以爲不<lb/>
可亦僅改兩字吁可惜哉<lb/>
　　　　徐凝詩<lb/>
徐凝以瀑布界破青山之句東坡指爲惡詩故不爲詩<lb/>
人所稱說予家有凝集觀其餘篇亦自有佳處今漫紀<lb/>
數絶于此漢宫曲云水色簾前流玉霜趙冡飛燕侍昭<lb/>
陽掌中舞罷簫聲絶三十六宫秋夜長憶楊州云蕭娘<lb/>
臉下難勝淚桃葉眉頭易得愁天下三分明月夜二分<lb/>
無賴是楊州相思林云逺客逺㳺新過嶺每逢芳樹問<lb/>
<pb n="KR3j0038_SBCK_010-5b"/>
芳名長林遍是相思樹争遣愁人獨自行翫花云一樹<lb/>
棃花春向暮雪枝殘處怨風來明朝漸校無多去看到<lb/>
黃昏不欲回將歸江外辭韓侍郎云一生所遇唯元白<lb/>
天下無人重布衣欲別朱門涙先盡白頭㳺子白身歸<lb/>
皆有情致冝其見知於微之樂天也但俗子妄作樂天<lb/>
詩繆爲賞激以起東坡之誚耳<lb/>
　　　　梅花橫參<lb/>
今人梅花詩詞多用參橫字盖出柳子厚龍城録所載<lb/>
趙師雄事然此實妄書或以爲劉無言所作也其語云<lb/>
東方巳白月落參橫且以冬半視之黃昏時參巳見至<lb/>
<pb n="KR3j0038_SBCK_010-6a"/>
丁夜則西没矣安得將旦而橫乎秦少㳺詩月落參橫<lb/>
盡角哀時香消盡令人老承此誤也唯東坡云紛紛初<lb/>
疑月挂樹耿耿獨與參橫昏乃爲精當老杜有城擁朝<lb/>
來客天橫醉後參之句以全篇攷之盖初秋所作也<lb/>
　　　　致仕之失<lb/>
大夫七十而致事謂之得謝美名也漢韋賢薛廣德䟽<lb/>
廣䟽受或縣安車以示子孫賣黃金以侈君賜爲榮多<lb/>
矣至於龔勝鄭弘軰亦詔策襃表郡縣存問合於三代<lb/>
敬老之義本朝尤重之大臣告老必寵以東宫師傅侍<lb/>
從者艾若晁迥孫奭李柬之亦然宣和以前盖未有旣<lb/>
<pb n="KR3j0038_SBCK_010-6b"/>
死而方乞致仕者南度之後故實散亡於是朝奉武翼<lb/>
郎以上不以内外髙卑率爲此舉其最甚而無理者雖<lb/>
宰相輔臣考終於位其家發哀即服降㫖聲鍾給賻旣<lb/>
巳閱日方且爲之告廷出命綸書之中不免有親醫藥<lb/>
介壽康之語如秦太師万俟丞相陳魯公沈必先王時<lb/>
亨鄭仲益是巳其在外者非易簀屬纊不復有請間千<lb/>
百人中有一二焉則知與不知駭惜其死子弟㳺宦逺<lb/>
地往往飲泣不寜謁急奔命故及無事日不敢爲之紹<lb/>
興二十九年予爲吏部郎因輪對奏言乞令吏部立法<lb/>
自今日以往當得致仕恩澤之人物故者即以告所在<lb/>
<pb n="KR3j0038_SBCK_010-7a"/>
州州上省部然後夷考其平生非有贓私過惡於式有<lb/>
累者輒官其後人若眞能陳義引年或辭榮知止者乞<lb/>
厚其節禮以厲風俗賢於率天下爲僞也<lb/>
太上覽奏欣納曰朕記得此事之廢方四十年當如卿<lb/>
語旣下三省諸公多以爲是而首相湯歧公獨難之其<lb/>
議遂寢今不復可正云<lb/>
　　　　南班宗室<lb/>
南班宗室自來只以本官奉朝請自隆興以後始帶宫<lb/>
觀使及提舉今嗣濮王永陽恩平安定王以下皆然非<lb/>
制也<lb/>
<pb n="KR3j0038_SBCK_010-7b"/>
　　　　省郎稱謂<lb/>
除省郎者初降旨揮但云除某部郎官盖以知州資序<lb/>
者當爲郎中不及者爲貟外郎及吏部擬告身細銜則<lb/>
始直書之其兼權者𥘉云權某部郎官洎入銜及文書<lb/>
皆曰權貟外郎巳是它部郎中則曰權郎中至紹興末<lb/>
馮方以館職攝吏部欲爲異則繫銜曰兼權尚書吏部<lb/>
郎官予甞扣其說馮曰所被省劄只言權郎官故不敢<lb/>
耳予曰省劄中豈有尚書二字乎馮無以對然訖不肯<lb/>
改自後相承効之至今告命及符牒所書亦云權郎官<lb/>
固巳甚野至於尚左侍右之名遂入除目皆小吏不諳<lb/>
<pb n="KR3j0038_SBCK_010-8a"/>
熟故事馴以致然書之記注爲不美耳<lb/>
　　　　水衡都尉二事<lb/>
龔遂爲渤海太守宣帝召之議曹王生願從遂不忍逆<lb/>
及引入宫王生從後呼曰天子即問君何以治渤海冝<lb/>
曰皆聖主之德非小臣之力也遂受其言上果問以治<lb/>
狀遂對如王生言天子恱其有讓笑曰君安得長者之<lb/>
言而稱之遂曰乃臣議曹教戒臣也上拜遂水衡都尉<lb/>
以王生爲丞予謂遂之治郡功効著明宣帝不以爲賞<lb/>
而顧恱其佞詞乎冝其起王成膠東之僞也禇先生於<lb/>
史記中又載武帝時召北海太守有文學卒史王先生<lb/>
<pb n="KR3j0038_SBCK_010-8b"/>
自請與太守俱太守入宫王先生曰天子即問君何以<lb/>
治北海令無盗賊君對曰何哉守曰選擇賢材各任之<lb/>
以其能賞異等罰不肖王先生曰是自譽自伐功不可<lb/>
也願君對言非臣之力盡陛下神靈威武所變化也太<lb/>
守如其言武帝大笑曰安得長者之言而稱之安所受<lb/>
之對曰受之文學卒史於是以太守爲水衡都尉王先<lb/>
生爲丞二事不應相類如此疑即龔遂而禇誤書也<lb/>
　　　　程嬰杵臼<lb/>
春秋於魯成公八年書晉殺趙同趙括於十年書晉景<lb/>
公卒相去二年而史記乃有屠岸賈欲滅趙氏程嬰公<lb/>
<pb n="KR3j0038_SBCK_010-9a"/>
孫杵臼共匿趙孤十五年景公復立趙武之說以年丗<lb/>
考之則自同括死後景公又卒厲公立八年而弑悼公<lb/>
立又五年矣其乖妄如是嬰杵臼之事乃戰國俠士刺<lb/>
客所爲春秋時風俗無此也元豐中吴處厚以皇嗣未<lb/>
立上書乞立二人廟訪求其墓優加封爵勑令河東路<lb/>
訪㝷遺跡得其冢於絳州太平縣詔封嬰爲成信侯杵<lb/>
臼爲忠智侯廟食於絳後又以爲韓厥存趙追封爲公<lb/>
三人皆以春秋祠於祚德廟且自晉景公至元豐千六<lb/>
百五十年矣古先聖帝明王之墓尚不可考區區二士<lb/>
豈復有兆域所在乎絳郡以朝命所訪姑指它丘壠爲<lb/>
<pb n="KR3j0038_SBCK_010-9b"/>
之詞以塞責耳此事之必不然者也處厚之書進御即<lb/>
除將作丞狃於出位陳言以得寵禄遂有訐蔡新州十<lb/>
詩之事所獲幾何詒笑無極哀哉<lb/>
　　　　戰國自取亡<lb/>
秦以關中之地日夜東獵六國百有餘年悉禽滅之雖<lb/>
云得地利善爲兵故四丗有勝以予考之實六國自有<lb/>
以致之也韓燕弱小置不足論彼四國者魏以惠王而<lb/>
表齊以閔王而衰楚以懷王而衰趙以孝成王而衰皆<lb/>
本於好兵貪地之故魏承文侯武侯之後表裏山河大<lb/>
於三晋諸侯莫能與之争而惠王數伐韓趙志吞邯鄲<lb/>
<pb n="KR3j0038_SBCK_010-10a"/>
挫敗於齊軍覆子死卒之爲秦所困國日以蹙失河西<lb/>
七百里去安邑而都大梁數丗不振訖於殄國閔王承<lb/>
威宣之後山東之建國莫強焉而狃於伐宋之利南侵<lb/>
楚西侵三晉欲并二周爲天子遂爲燕所屠雖賴田單<lb/>
之力得復亡城子孫沮氣孑孑自保終墮秦計束手爲<lb/>
虜懷王貪商於六百里受詐張儀失其名都喪其甲士<lb/>
不能取償身遭囚辱以死趙以上黨之地代韓受兵利<lb/>
令智昏輕用民死同日坑於長平者過四十萬幾於社<lb/>
稷爲墟幸不即亡終以不免此四國之君苟爲保境睦<lb/>
鄰畏天自守秦雖強大豈能加我哉<lb/>
<pb n="KR3j0038_SBCK_010-10b"/>
　　　　臨敵易將<lb/>
臨敵易將固兵家之所忌然事當審其是非當易而不<lb/>
易亦非也秦以白起易王齕而勝趙以王翦易李信而<lb/>
滅楚魏公子無忌易晉鄙而勝秦將豈不可易乎燕以<lb/>
騎劫易樂毅而敗趙以趙括易廉頗而敗以趙葱易李<lb/>
牧而滅魏使人代信陵君將亦滅將豈可易乎<lb/>
　　　　司空表聖詩<lb/>
東坡稱司空表聖詩文髙雅有承平之遺風盖甞自列<lb/>
其詩之有得於文字之表者二十四韻恨當時不識其<lb/>
妙又云表聖論其詩以爲得味外味如緑樹連村暗黄<lb/>
<pb n="KR3j0038_SBCK_010-11a"/>
花入麥稀此句最善又棋聲花院閉幡影石壇髙吾甞<lb/>
獨入白鶴觀松隂滿地不見一人惟聞棊聲然後知此<lb/>
句之工但恨其寒儉有僧態予讀表聖一鳴集有與李<lb/>
生論詩一書乃正坡公所言者其餘五言句云人家寒<lb/>
食月花影午時天雨微吟足思花落夢無憀坡暖冬生<lb/>
笋松涼夏健人川明虹照雨樹密鳥衝人夜短猿悲減<lb/>
風和鵲喜靈馬色經寒慘鵰聲帶晚飢客來當意愜花<lb/>
發遇歌成七言句云孤嶼池痕春漲滿小欄花韻午晴<lb/>
初五更惆悵迴孤枕由自殘燈照落花皆可稱也<lb/>
　　　　漢丞相<lb/>
<pb n="KR3j0038_SBCK_010-11b"/>
漢丞相或終于位或免就國或免爲庶人或致仕或以<lb/>
罪死其復召用者但爲光禄大夫或特進優㳺散秩未<lb/>
甞有除它官者也御史大夫則間爲九卿將軍至東漢<lb/>
則大不然始於光武時王梁罷大司空而爲中郎將其<lb/>
後三公去位輒復爲大夫列卿如崔烈歷司徒太尉之<lb/>
後乃爲城門校尉其體貌大臣之禮亦衰矣<lb/>
　　　　冊禮不講<lb/>
唐封拜后妃王公及贈官皆行冊禮文宗大和四年以<lb/>
裴度守司徒平章重事度上表辭冊命其言云臣此官<lb/>
巳三度受冊有靦面目從之然則唐丗以爲常儀辭者<lb/>
<pb n="KR3j0038_SBCK_010-12a"/>
盖鮮唯國朝以此禮爲重自皇后太子之外雖王公之<lb/>
貴率一章乞免即止典禮益以不講良爲可惜<lb/>
容齋隨筆卷第十<lb/>
<pb n="KR3j0038_SBCK_010-12b"/>
</p>
<p>
</p>
  </div>
</body>
</text>
</TEI>
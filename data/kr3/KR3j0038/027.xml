<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_027-1a"/>
容齋續筆卷第九<hi>十四則</hi>
　　　　三家七穆<lb/>
春秋列國卿大夫丗家之盛無越魯三家鄭七穆者魯<lb/>
之公族如臧氏展氏施氏子叔氏叔仲氏東門氏郈氏<lb/>
之類固多唯孟孫叔孫季孫實出於威公其傳序累代<lb/>
皆秉國政與魯相爲乆長若揆之以理則威公弑兄奪<lb/>
國得罪於天顧使有後如此鄭靈公亡無嗣國人立穆<lb/>
公之子子良子良辭以公子堅長乃立堅是爲襄公襄<lb/>
公將去穆氏子良爭之願與偕亡乃舎之皆爲大夫其<lb/>
後位卿大夫而傳世者罕駟豐印游國良故曰七穆然<lb/>
<pb n="KR3j0038_SBCK_027-1b"/>
則諸家不逐而獲存子良之力也至其孫良霄乃先覆<lb/>
族而六家爲卿如故此又不可解也<lb/>
　　　　貢薛韋康<lb/>
漢元帝紀贊云貢薛韋康迭爲宰相謂貢禹薛廣德韋<lb/>
元成康衡也四人皆握娖自好當優柔不斷之朝無所<lb/>
規救衡專附石顯最爲邪臣廣德但有諫御樓船一事<lb/>
禹傳稱在位數言得失書數十上元成傳稱爲相七年<lb/>
守正持重不及父賢而文采過之皆不著其有過案劉<lb/>
向傳宏恭石顯白逮更生下獄下太傅韋元成諫大夫<lb/>
貢禹與廷尉雜考劾更生前爲九卿坐與蕭望之周堪<lb/>
<pb n="KR3j0038_SBCK_027-2a"/>
謀排許史毀離親戚欲退去之而獨專權爲臣不忠幸<lb/>
不伏誅復蒙恩召用不悔前過而教令人言變事誣罔<lb/>
不道更生坐免爲庶人若以漢法論之更生死有餘罪<lb/>
幸元帝不殺之耳京房傳房欲行考功法石顯及韋丞<lb/>
相皆不欲行然則韋貢之所以進用皆隂附恭顯而得<lb/>
之班史隱而不論唯於石顯傳云貢禹明經著節顯使<lb/>
人致意深自結納因薦禹天子歷位九卿至御史大夫<lb/>
正在望之死後也<lb/>
　　　　兒寛張安丗<lb/>
漢史有當書之事夲傳不載者武帝時兒寛有重罪繫桉<lb/>
<pb n="KR3j0038_SBCK_027-2b"/>
道侯韓說諫曰前吾丘壽王死陛下至今恨之今殺寛<lb/>
後將復大恨矣上感其言遂貰寛復用之宣帝時張安<lb/>
丗甞不快上<hi>所爲不可上意</hi>上欲誅之趙充國以爲安丗夲持<lb/>
橐簮筆事孝武帝數十年見謂忠謹冝全度之安丗用<lb/>
是得免二事不書於寛及安丗傳而於劉向充國傳中<lb/>
見之豈非以二人之賢爲諱之邪韓說能以一言救賢<lb/>
臣於垂死而不於說傳書之以揚其善爲可惜也<lb/>
　　　　深溝髙壘<lb/>
韓信伐趙趙陳餘聚兵井陘口禦之李左車說餘曰信<lb/>
乗勝而去國逺鬪其鋒不可當願假竒兵從間道絶其<lb/>
<pb n="KR3j0038_SBCK_027-3a"/>
輜重而深溝髙壘勿與戰彼前不得鬪退不得還不至<lb/>
十日信之頭可致麾下餘不聽一戰成禽七國反周亞<lb/>
夫將兵往擊㑹兵榮陽鄧都尉曰呉楚兵銳甚難與爭<lb/>
鋒願以梁委之而東北壁昌邑深溝髙壘使輕兵塞其<lb/>
饟道以全制其極亞夫從之呉果敗亡李鄧之䇿一也<lb/>
而用與不用則異耳秦軍武安西以攻閼與趙奢救之<lb/>
去邯鄲三十里堅壁二十八日不行復益增壘旣乃卷<lb/>
甲而趨之大破秦軍奢之將略所謂玩敵於股掌之上<lb/>
雖未合戰而勝形巳著矣前所云鄧都尉者亞夫故父<lb/>
絳侯客也<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯傳云錯巳死謁者僕射鄧公爲校尉擊<lb/>
<pb n="KR3j0038_SBCK_027-3b"/>
呉楚爲將還上書言軍事拜爲城陽中尉鄧公者豈非<lb/>
鄧都尉乎亞夫傳以爲此䇿乃自請而後行顔師古疑<lb/>
其不同然以事料之必非出於已也<lb/>
　　　　生之徒十有三<lb/>
老子出生入死章云出生入死生之徒十有三死之徒<lb/>
十有三人之生動之死地十有三夫何故以其生生之<lb/>
厚王弼注曰十有三猶云十分有三分取其生道全生<lb/>
之極十分有三耳取死之道全死之極十分亦有三耳<lb/>
而民生生之厚更之無生之地焉其說甚淺且不解釋<lb/>
後一節唯蘇子由以謂生死之道以十言之三者各居<lb/>
<pb n="KR3j0038_SBCK_027-4a"/>
其三矣豈非生死之道九而不生不死之道一而巳乎<lb/>
老子言其九不言其一使人自得之以寄無思無爲之<lb/>
妙其論可謂盡矣<lb/>
　　　臧氏二龜<lb/>
臧文仲居蔡孔子以爲不智蔡者國君之守龜出蔡地<lb/>
因以爲名焉左傳所稱作虚器正謂此也至其孫武仲<lb/>
得罪于魯出奔邾使告其兄賈於鑄且致大蔡焉曰紇<lb/>
之罪不及不祀子以大蔡納請其可蓋請爲先人立後<lb/>
也賈再拜受龜使弟爲爲已請遂自爲也乃立臧爲爲<lb/>
之子曰昭伯嘗如晉從弟㑹竊其寶龜僂句<hi>龜所出地名</hi>以<lb/>
<pb n="KR3j0038_SBCK_027-4b"/>
卜爲信與僣僣吉<hi>僣不信也</hi>㑹如晉昭伯問内子與母弟皆<lb/>
不對㑹之意欲使昭伯疑其若有它故者歸而察之皆<lb/>
無之執而戮之逸奔郈及昭伯從昭公孫于齊季平子<lb/>
立㑹爲臧氏後㑹曰僂句不余欺也臧氏二事皆以龜<lb/>
故皆以弟而奪兄位亦異矣<lb/>
　　　　有扈氏<lb/>
夏書甘誓啓與有扈大戰于甘以其威侮五行怠棄三<lb/>
正天用勦絶其命爲辭孔安國傳云有扈與夏同姓恃<lb/>
親而不恭其罪如此耳而淮南子齊俗訓曰有扈氏爲<lb/>
義而亡知義而不知冝也髙誘注云有扈夏啓之庶兄<lb/>
<pb n="KR3j0038_SBCK_027-5a"/>
也以堯舜舉賢禹獨與子故伐啓啓亡之此事不見於<lb/>
它書不知誘何以知之傳記散軼其必有以爲据矣莊<lb/>
子以爲禹攻有扈國爲虚厲非也<lb/>
　　　　太公丹書<lb/>
太公丹書今罕見於丗黃魯直於禮書得其諸銘而書<lb/>
之然不著其夲始予讀大戴禮武王踐阼篇載之甚備<lb/>
故悉紀録以遺好古君子云武王踐阼三日召士大夫<lb/>
而問焉曰惡有藏之約行之行萬丗可以爲子孫常者<lb/>
乎皆曰未得聞也然後召師尚父而問焉曰黃帝顓帝<lb/>
之道可得見與師尚父曰在丹書王欲聞之則齋矣王<lb/>
<pb n="KR3j0038_SBCK_027-5b"/>
齋三日尚父端冕奉書道書之言曰敬勝怠者吉怠勝<lb/>
敬者滅義勝欲者從欲勝義者凶凡事不強則枉弗敬<lb/>
則不正枉者滅廢敬者萬丗藏之約行之行可以爲子<lb/>
孫常者此言之謂也又曰以仁得之以仁守之其量百<lb/>
丗以不仁得之以仁守之其量十丗以不仁得之以不<lb/>
仁守之必及其丗王聞書之言惕若恐懼退而爲戒書<lb/>
於席之四端爲銘前左端曰安樂必敬前右端曰無行<lb/>
可悔後左端曰一反一側亦不可以忘後右端曰所監<lb/>
不逺視爾所代机之銘曰皇皇惟敬口口生敬口生㖃<lb/>
口戕口鑑之銘曰見爾前慮爾後盥盤之銘曰與其溺<lb/>
<pb n="KR3j0038_SBCK_027-6a"/>
於人也寧溺於淵溺於淵猶可游也溺於人不可救也<lb/>
楹之銘曰母曰胡殘其禍將然母曰胡害其禍將大母<lb/>
曰胡傷其禍將長杖之銘曰惡乎危於忿疐惡乎失道<lb/>
於嗜欲惡乎相忘於冨貴帶之銘曰火滅脩容謹戒必<lb/>
共共則壽屨之銘曰謹之勞勞則富觴豆之銘曰食自<lb/>
杖食自杖戒之憍憍則逃户之銘曰夫名難得而易失<lb/>
無勤弗志而曰我知之乎無勤弗及而曰我杖之乎擾<lb/>
阻以泥之若風將至必先揺揺雖有聖人不能爲謀也<lb/>
牖之銘曰隨天之時以地之財敬祀皇天敬以先時劒<lb/>
之銘曰帶之以爲服動必行德行德則興倍德則崩弓<lb/>
<pb n="KR3j0038_SBCK_027-6b"/>
之銘曰屈申之義發之行之無忘自過矛之銘曰造矛<lb/>
造矛少間弗忍終身之羞予一人所聞以戒後丗子孫<lb/>
凡十六銘賈誼政事書所陳教太子一節千餘言皆此<lb/>
書保傅篇之文然及胡亥趙髙之事則爲漢儒所作可<lb/>
知矣漢昭帝紀通保傅傳文頴注曰賈誼作在禮大戴<lb/>
記其此書乎荀卿議兵篇敬勝怠則吉怠勝敬則滅計<lb/>
勝欲則從欲勝計則凶蓋出諸此左傳晉斐豹著於丹<lb/>
書謂以丹書其罪也其名偶與之同耳漢祖有丹書鐡<lb/>
契以待功臣蓋又不同也<lb/>
　　　　漢景帝<lb/>
<pb n="KR3j0038_SBCK_027-7a"/>
漢景帝爲人甚有可議<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯爲内史門東出不便更穿<lb/>
一門南出南出者太上皇廟堧垣也丞相申屠嘉聞錯<lb/>
穿宗廟垣爲奏請誅錯錯恐夜入宮上謁自歸上至朝<lb/>
嘉請誅錯上曰錯所穿非眞廟垣乃外堧垣且又我使<lb/>
爲之錯無罪臨江王榮以皇太子廢爲王坐侵太宗廟<lb/>
壖地爲宮詣中尉府對簿責訊王遂自殺兩者均爲侵<lb/>
宗廟榮以廢黜失寵至於殺之錯方貴幸故略不問罪<lb/>
其不公不慈如此及用爰盎一言錯即夷族其寡恩忍<lb/>
殺復如此<lb/>
　　　　蕭何先見<lb/>
<pb n="KR3j0038_SBCK_027-7b"/>
韓信從項梁居戲下無所知名又屬羽數以䇿干羽羽<lb/>
弗用乃亡歸漢陳平事項羽羽使擊降河内巳而漢攻<lb/>
下之羽怒將誅定河内者平懼誅乃降漢信與平固能<lb/>
擇所從然不若蕭何之先見何爲泗水卒史事第一秦<lb/>
御史欲入言召何何固請得母行則當秦之未亡巳知<lb/>
其不能乆矣不待獻策弗用及懼罪且誅然後去之也<lb/>
　　　　史漢書法<lb/>
史記前漢所書髙祖諸將戰功各爲一體周勃傳攻開<lb/>
封先至城下爲多攻好畤最擊咸陽最攻曲遇最破臧<lb/>
荼所將卒當馳道爲多擊胡騎平城下所將卒當馳道<lb/>
<pb n="KR3j0038_SBCK_027-8a"/>
爲多夏侯嬰傳破李由軍以兵車趣攻戰疾從擊章邯<lb/>
以兵車趣攻戰疾擊秦軍雒陽東以兵車趣攻戰疾灌<lb/>
嬰傳破秦軍於杠里疾鬪攻曲遇戰疾力戰於藍田疾<lb/>
力擊項佗軍疾戰又書擊項冠於魯下所將卒斬司馬<lb/>
騎將各一人擊破王武軍所將卒斬樓煩將五人擊武<lb/>
别將所將卒斬都尉一人擊齊軍於歷下所將卒虜將<lb/>
軍將吏四十六人擊田橫所將卒斬騎將一人從韓信<lb/>
卒斬龍且<hi>所將之卒</hi>身生得周蘭破薛郡身虜騎將擊項籍<lb/>
陳下所將卒斬樓煩將二人追至東城所將卒共斬籍<lb/>
擊胡騎晉陽下所將卒斬白題將一人攻陳豨卒斬特<lb/>
<pb n="KR3j0038_SBCK_027-8b"/>
將五人破黥布身生得左司馬一人所將卒斬小將十<lb/>
人傅寛傳屬淮隂擊破歷下軍屬相國參殘博屬太尉<lb/>
勃擊陳豨酈商傳與鍾離昧戰受梁相國印定上谷受<lb/>
趙相國印五人之傳書法不同如此灌嬰事尤爲複重<lb/>
然讀之了不覺細瑣史筆超拔髙古范曄以下豈能窺<lb/>
其籬奥哉又史記灌嬰傳書受詔别擊楚軍後受詔將<lb/>
郎中騎兵受詔將車騎别追項籍受詔别降樓煩以北<lb/>
六縣受詔并將燕趙車騎受詔别攻陳豨凡六書受詔<lb/>
字漢減其三云<lb/>
　　　　薄昭田蚡<lb/>
<pb n="KR3j0038_SBCK_027-9a"/>
周勃爲人告欲反下廷尉逮捕吏稍侵辱之𥘉勃以誅<lb/>
諸吕功益封賜金盡以予太后弟薄昭及繫急昭爲言<lb/>
太后后以語文帝廼得釋王恢坐爲將軍不出擊匈奴<lb/>
單于輺重下廷尉當斬恢行千金於丞相田蚡蚡不敢<lb/>
言上而言於太后后以蚡言告上上竟誅恢蚡者王太<lb/>
后同母弟也漢丗母后豫聞政事故昭蚡憑之以招權<lb/>
納賄其史所不書者當非一事也<lb/>
神宗熈寧七年天下大旱<lb/>
帝對朝嗟歎欲盡罷法度之不善者王安石怫然争之<lb/>
帝曰比<lb/>
<pb n="KR3j0038_SBCK_027-9b"/>
兩宫泣下憂京師亂起以爲更失人心安石曰<lb/>
兩宫有言乃向經曹佾所爲耳是時安石力行新法以<lb/>
爲民害向經曹佾能獻忠於<lb/>
母后可謂賢戚里矣而安石非沮之使遇薄昭田蚡當<lb/>
如何哉髙遵𥙿坐西征失律抵罪<lb/>
宣仁聖烈后臨朝宰相蔡確乞復其官<lb/>
后曰遵𥙿靈武之役塗炭百萬得免刑誅幸矣吾何敢<lb/>
顧私恩而違天下公議其聖如此雖有昭蚡百軰何所<lb/>
容其姦乎<lb/>
　　　　文字結尾<lb/>
<pb n="KR3j0038_SBCK_027-10a"/>
老子道經孔德之容一章其末云吾何以知衆甫之然<lb/>
哉以此蓋用二字結之左傳叔孫武叔使郈馬正侯犯<lb/>
殺郈宰公若藐弗能其圉人曰吾以劒過朝公若必曰<lb/>
誰之劒也吾稱子以告必觀之吾僞固而授之末則可<lb/>
殺也使如之孟子載齊人一妻一妾而處室者其良人<lb/>
出必厭酒肉而後反問所與飲食者則盡冨貴也妻瞷<lb/>
其所之乃之東郭墦間之祭者乞其餘歸告其妾曰良<lb/>
人者所仰望而終身也今若此此二事反復數十百語<lb/>
而但以使如之及今若此各三字結之史記封禪書載<lb/>
武帝用方士言神祠長陵神君李少君謬忌少翁游水<lb/>
<pb n="KR3j0038_SBCK_027-10b"/>
發根欒大公孫卿史寛舒丁公王朔公玉帶越人勇之<lb/>
之屬所言祠竈化丹沙求蓬萊安期生立太一壇作甘<lb/>
泉宮臺室柏梁仙人掌壽宫神君鬪棊小方泰帝神鼎<lb/>
雲陽美光緱氏城僊人跡太室呼萬歲老父牽狗白雲<lb/>
起封中德星出越祠雞卜通天臺明堂昆侖建章宫五<lb/>
城十二樓凡數十事三千言而其末云然其效可睹矣<lb/>
則武帝所興爲者皆墮誕罔中不待一二論說也文字<lb/>
結尾之簡妙至此<lb/>
　　　　國𥘉古文<lb/>
歐陽公書韓文後云予少家漢東有大姓李氏者其子<lb/>
<pb n="KR3j0038_SBCK_027-11a"/>
堯輔頗好學予㳺其家見有敝篋貯故書在壁間發而視<lb/>
之得唐昌黎先生文集六卷脫落顚倒無次序因乞以<lb/>
歸讀之是時天下未有道韓文者予亦方舉進士以禮<lb/>
部詩賦爲事後官于洛陽而尹師魯之徒皆在遂相與<lb/>
作爲古文因出所藏昌黎集而𥙷綴之其後天下學者<lb/>
亦漸趨於古韓文遂行于丗又作蘇子美集序云子美<lb/>
之齒少於予而予學古文反在其後天聖之間學者務<lb/>
以言語聲偶擿裂以相誇尚子美獨與其兄才翁及穆<lb/>
參軍伯長作爲古歌詩雜文時人頗共非笑之而子美<lb/>
不顧也其後舉者稍趨於古獨子美爲於舉丗不爲之<lb/>
<pb n="KR3j0038_SBCK_027-11b"/>
時可謂特立之士也柳子厚集有穆脩所作後叙云予<lb/>
少嗜觀韓柳二家之文柳不全見於丗韓則雖目其全<lb/>
至所缺墜亡字失句獨於集家爲甚凡用力二紀文始<lb/>
幾定時天聖九年也予讀張景集中柳開行狀云公少<lb/>
誦經籍天水趙生老儒也持韓愈文僅百篇授公曰質<lb/>
而不麗意若難曉子詳之何如公一覽不能捨歎曰唐<lb/>
有斯文哉因爲文章直以韓爲宗尚時韓之道獨行於<lb/>
公遂名肩愈字紹先韓之道大行於今自公始也又云<lb/>
公生於晉末長於宋初扶百丗之大教續韓孟而助周<lb/>
孔兵部侍郎王祜得公書曰子之文出於今丗眞古之<lb/>
<pb n="KR3j0038_SBCK_027-12a"/>
文章也兵部尚書楊昭儉曰子之文章丗無如者巳二<lb/>
百年矣開以開寶六年登進士第景作行狀時咸平三<lb/>
年開序韓文云予讀先生之文自年十七至于今凡七<lb/>
年然則在國初開巳得昌黎集而作古文去穆伯長時<lb/>
數十年矣蘇歐陽更出其後而歐陽略不及之乃以爲<lb/>
天下未有道韓文者何也范文正公作尹師魯集序亦<lb/>
云五代文體薄弱皇朝柳仲塗起而麾之洎楊大年專<lb/>
事藻飾謂古道不適於用廢而弗學者乆之師魯與穆<lb/>
伯長力爲古文歐陽永叔從而振之由是天下之文一<lb/>
變而古其論最爲至當<lb/>
<pb n="KR3j0038_SBCK_027-12b"/>
</p>
<p>
容齋續筆卷第九<lb/>
</p>
<p>
</p>
  </div>
</body>
</text>
</TEI>
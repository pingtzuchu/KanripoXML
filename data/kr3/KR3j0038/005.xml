<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_005-1a"/>
容齋隨筆卷第五<lb/>
　　　　漢唐八相<lb/>
蕭曹丙魏房杜姚宋爲漢唐名相不待誦說然前六君<lb/>
子皆終于位而姚宋相明皇皆不過三年姚以二子及<lb/>
親吏受賂其罷猶有說宋但以嚴禁惡錢及疾負罪而<lb/>
妄訴不巳者明皇用優人戯言而罷之二公終身不復<lb/>
用宋公罷相時年才五十八後十七年乃薨繼之者如<lb/>
張嘉貞張說源乾曜王晙宇文融裴光庭蕭嵩牛仙客<lb/>
其才可睹矣唯杜暹李元紘爲賢亦清介齪齪自守者<lb/>
釋騏驥而不乗焉皇皇而更索可不惜哉蕭何且死所<lb/>
<pb n="KR3j0038_SBCK_005-1b"/>
推賢唯曹參魏丙同心輔政房喬毎議事必曰非如晦<lb/>
莫能籌之姚崇避位薦宋公自代唯賢知賢冝後人之<lb/>
莫及也<lb/>
　　　　六卦有坎<lb/>
易乾坤二卦之下繼之以屯蒙需訟師比六者皆有坎<lb/>
聖人防患備險之意深矣<lb/>
　　　　晉之亡與秦隋異<lb/>
自堯舜及今天下裂而復合者四周之末爲七戰國秦<lb/>
合之漢之末分爲三國晉合之晉之亂分爲十餘國爭<lb/>
戰三百年隋合之唐之後又分爲八九國本朝合之然<lb/>
<pb n="KR3j0038_SBCK_005-2a"/>
秦始皇一傳而爲胡亥晉武帝一傳而爲惠帝隋文帝<lb/>
一傳而爲煬帝皆破亡其社稷獨本朝九傳百七上年<lb/>
乃不幸有靖康之禍盖三代以下治安所無也秦晉隋<lb/>
皆相似然秦隋一亡即掃地晉之東雖曰牛繼馬後終<lb/>
爲守司馬氏之祀亦百有餘年盖秦隋毒流四海天實<lb/>
誅之晉之八王擅兵孽后盜政皆本於惠帝昏蒙非得<lb/>
罪於民故其亡也與秦隋獨異<lb/>
　　　　上官桀<lb/>
漢上官桀爲未央廏令武帝甞體不安及愈見馬馬多<lb/>
瘦上大怒令以我不復見馬邪欲下吏桀頓首曰臣聞<lb/>
<pb n="KR3j0038_SBCK_005-2b"/>
聖體不安日夜憂懼意誠不在馬言未卒泣數行下上<lb/>
以爲忠由是親近至於受遺詔輔少主義縱爲右内史<lb/>
上幸鼎湖病乆巳而卒起幸甘泉道不治上怒曰縱以<lb/>
我爲不行此道乎銜之遂坐以它事弃市二人者其始<lb/>
獲罪一也桀以一言之故超用而縱及誅可謂幸不幸<lb/>
矣<lb/>
　　　　金日磾<lb/>
金日磾没入宮輸黃門養馬武帝㳺宴見馬後宮滿側<lb/>
日磾等數十人牽馬過殿下莫不竊視至日磾獨不敢<lb/>
日磾容皃甚嚴馬又肥好上竒焉即日拜爲馬監後受<lb/>
<pb n="KR3j0038_SBCK_005-3a"/>
遺輔政日磾與上官桀皆因馬而受知武帝之取人可<lb/>
謂明而不遺矣<lb/>
　　　　漢宣帝忌昌邑玉<lb/>
漢廢昌邑王賀而立宣帝賀居故國帝心内忌之賜山<lb/>
陽太守張敞璽書戒以謹備盜賊敞條奏賀居處著其<lb/>
廢亡之効上知賀不足忌始封爲列侯光武廢太子彊<lb/>
爲東海王而立顯宗顯宗即位待彊彌厚宣顯皆雜霸<lb/>
道治尚剛嚴獨此事顯優於宣多矣<lb/>
　　　　平津侯<lb/>
公孫平津本傳稱其意忌内深殺主父偃徙董仲舒皆<lb/>
<pb n="KR3j0038_SBCK_005-3b"/>
其力然其可稱者兩事武帝置蒼海朔方之郡平津數<lb/>
諌以爲罷弊中國以奉無用之地願罷之上使朱買臣<lb/>
等難之乃謝曰山東鄙人不知其便若是願罷西南夷<lb/>
專奉朔方上乃許之卜式上書願輸家財助邊盖迎合<lb/>
主意上以語平津對曰此非人情不軌之臣不可以爲<lb/>
化而亂法願勿許乃罷式當武帝好大喜功而能如是<lb/>
㮣之後丗足以爲賢相矣惜不以式事載本傳中<lb/>
　　　　韓信周瑜<lb/>
丗言韓信伐趙趙廣武君請以竒兵塞井陘口絶其糧<lb/>
道成安君不聽信使間人窺知其不用廣武君䇿還報<lb/>
<pb n="KR3j0038_SBCK_005-4a"/>
則大喜乃敢引兵遂下遂勝趙使廣武計行信且成禽<lb/>
信盖自言之矣周瑜拒曹公於赤壁部將黃盖獻火攻<lb/>
之䇿會東南風急悉燒操舡軍遂敗使天無大風黃盖<lb/>
不進計則瑜未必勝是二說者皆不善觀人者也夫以<lb/>
韓信敵陳餘猶以猛虎當羊豕爾信與漢王語請北舉<lb/>
燕趙正使井陘不得進必有它竒䇿矣其與廣武君言<lb/>
曰向使成安君聽子計僕亦禽矣盖謙以求言之詞也<lb/>
方孫權問計於周瑜瑜巳言操冒行四患將軍禽之冝<lb/>
在今日劉備見瑜恨其兵少瑜曰此自足用豫州但觀<lb/>
瑜破之正使無火攻之說其必有以制勝矣不然何以<lb/>
<pb n="KR3j0038_SBCK_005-4b"/>
爲信瑜<lb/>
　　　　漢武賞功明白<lb/>
衛青爲大將軍霍去病始爲校尉以功封侯青失兩將<lb/>
軍亡翕侯功不多不益封其後各以五萬騎深入去病<lb/>
益封五千八百户禆校封侯益邑者六人而青不得益<lb/>
封吏卒無封者武帝賞功必視法如何不以貴賤爲髙<lb/>
下其明白如此後丗處此必曰青乆爲上將俱出塞致<lb/>
命正不厚賞亦當有以尉其心不然它日無以使人盖<lb/>
失之矣<lb/>
　　　　周召房杜<lb/>
<pb n="KR3j0038_SBCK_005-5a"/>
召公爲保周公爲師相成王爲左右觀此二相則刑措<lb/>
四十年頌聲作于下不言可知唐正觀三年二月房元<lb/>
齡爲左僕射杜如晦爲右僕射魏證參預朝政觀此三<lb/>
相則三百年基業之盛槩可見矣<lb/>
　　　　三代書同文<lb/>
三代之時天下書同文故春秋左氏所載人名字不以<lb/>
何國大氐皆同鄭公子歸生魯公孫歸父蔡公孫歸生<lb/>
楚仲歸齊析歸父皆字子家楚成嘉鄭公子嘉皆字子<lb/>
孔鄭公孫叚印叚宋禇師叚皆字子石鄭公子喜宋樂<lb/>
喜皆字子罕楚公子黒肱鄭公孫黒孔子弟子狄黒皆<lb/>
<pb n="KR3j0038_SBCK_005-5b"/>
字子晢魯公子翬鄭公孫揮皆字子羽邾子克楚鬪克<lb/>
周王子克宋司馬之臣克皆字曰儀晉籍偃荀偃鄭公<lb/>
子偃吴言偃皆字曰㳺晉羊舌赤魯公西赤皆字曰華<lb/>
楚公子側魯孟之側皆字曰反魯冉耕宋司馬耕皆字<lb/>
曰牛顔無繇仲由皆字曰路<lb/>
　　　　周丗中國地<lb/>
成周之丗中國之地最狹以今地里考之吴越楚蜀閩<lb/>
皆爲蠻淮南爲羣舒秦爲戎河北眞定中山之境乃鮮<lb/>
虞肥鼔國河東之境有赤狄甲氏留吁鐸辰潞國洛陽<lb/>
爲王城而有楊拒泉皐蠻氏陸渾伊雒之戎京東有萊<lb/>
<pb n="KR3j0038_SBCK_005-6a"/>
牟介莒皆夷也𣏌都雍丘今汴之屬邑亦用夷禮邾近<lb/>
於魯亦曰夷其中國者獨晉衞齊魯宋鄭陳許而巳通<lb/>
不過數十州盖於天下特五分之一耳<lb/>
　　　　李後主梁武帝<lb/>
東坡書李後主去國之詞云最是蒼皇辤廟日教坊猶<lb/>
奏别離歌揮淚對宫娥以爲後主失國當慟哭於廟門<lb/>
之外謝其民而後行乃對宫娥聽樂形於詞句予觀梁<lb/>
武帝啓侯景之禍塗炭江左以致覆亡乃曰自我得之<lb/>
自我失之亦復何恨其不知罪巳亦甚矣竇嬰救灌夫<lb/>
其夫人諌止之嬰曰侯自我得之自我捐之無所恨梁<lb/>
<pb n="KR3j0038_SBCK_005-6b"/>
武用此言而非也<lb/>
　　　　詩什<lb/>
詩二雅及頌前三卷題曰某詩之什陸德明釋云歌詩<lb/>
之作非止一人篇數旣多故以十篇編爲一卷名之爲<lb/>
什今人以詩爲篇什或稱譽它人所作爲佳什非也<lb/>
　　　　易舉正<lb/>
唐蘇州司户郭京有周易舉正三卷云曽得王輔嗣韓<lb/>
康伯手冩注定傳授眞本比校今丗流行本及國學郷<lb/>
貢舉人等本或將經入注用注作經小象中間以下句<lb/>
反居其上爻辭注内移後義却處於前兼有脫遺兩字<lb/>
<pb n="KR3j0038_SBCK_005-7a"/>
顚倒謬誤者並依定本舉正其訛凡一百三節今略取<lb/>
其明白者二十處載於此坤初六履霜堅氷至象曰履<lb/>
霜隂始凝也馴致其道至堅氷也今本於象文霜字下<lb/>
誤増堅氷二字屯六三象曰即鹿無虞何以從禽也今<lb/>
本脫何字師六五田有禽利執之无咎元本之字行書<lb/>
向下引脚稍類言字轉冩相仍故誤作言觀注義亦全<lb/>
不作言字釋也比九五象曰失前禽舎逆取順也今本<lb/>
誤倒其句賁亨不利有攸往今本不字誤作小字剛柔<lb/>
交錯天文也文明以止人文也注云剛柔交錯而成文<lb/>
焉天之文也今本脫剛柔交錯一句坎卦習坎上脫坎<lb/>
<pb n="KR3j0038_SBCK_005-7b"/>
字姤九四包失魚注二有其魚故失之也今本誤作无<lb/>
魚蹇九三往蹇來正今本作來反困初六象曰入于幽<lb/>
谷不明也今本谷字下多幽字鼎彖聖人亨以享上帝<lb/>
以養聖賢注云聖人用之上以享上帝而下以養聖賢<lb/>
今本正文多而大亨三字故注文亦誤増大亨二字震<lb/>
彖曰不喪匕鬯出可以守宗廟社稷以爲祭主也今本<lb/>
脫不喪匕鬯一句漸象曰君子以居賢德善風俗注云<lb/>
賢德以止巽則居風俗以止巽乃善今本正文脫風字<lb/>
豐九四象遇其夷主吉志行也今文脫志字中孚彖豚<lb/>
魚吉信及也今本及字下多豚魚二字小過彖柔得中<lb/>
<pb n="KR3j0038_SBCK_005-8a"/>
是以可小事也今本脫可字而事字下誤增吉字六五<lb/>
象曰密雲不雨巳止也注陽巳止下故也今本正文作<lb/>
巳上故注亦誤作陽巳上故止也旣濟彖曰旣濟亨小<lb/>
小者亨也今本脫一小字繫辭二多譽四多懼注云懼<lb/>
近也今本誤以近也字爲正文而注中又脫懼字雜卦<lb/>
蒙稚而著今本稚誤作雜字予頃於福州道藏中見此<lb/>
書而傳之及在後省見晁公武所進易解多引用之丗<lb/>
罕有其書也<lb/>
　　　　其惟聖人乎<lb/>
乾卦其惟聖人乎魏王肅本作愚人後結句始作聖人<lb/>
<pb n="KR3j0038_SBCK_005-8b"/>
見陸德明釋文<lb/>
　　　　易說卦<lb/>
易說卦荀爽九家集解乾爲木果之下更有四曰爲龍<lb/>
爲車爲衣爲言坤後有八曰爲牝爲迷爲方爲囊爲裳<lb/>
爲黃爲帛爲漿震後有三曰爲王爲鵠爲鼔巽後有二<lb/>
曰爲楊爲鸛坎後有八曰爲宫爲律爲可爲棟爲叢棘<lb/>
爲狐爲蒺藜爲桎梏離後有一曰爲牝牛艮後有三曰<lb/>
爲鼻爲虎爲狐兌後有二曰爲常爲輔頰注云常西方<lb/>
神也陸德明以其與王弼本不同故載於釋文案震爲<lb/>
龍與乾同故虞翻干寶本作駹<lb/>
<pb n="KR3j0038_SBCK_005-9a"/>
　　　　元二之災<lb/>
後漢鄧騭傳拜爲大將軍時遭元二之災人士飢荒死<lb/>
者相望盜賊羣起四夷侵畔章懷注云元二即元元也<lb/>
古書字當再讀者即於上字之下爲小二字言此字當<lb/>
兩度言之後人不曉遂讀爲元二或同之陽九或附之<lb/>
百六良由不悟致斯乖舛今歧州石敱銘凡重言者皆<lb/>
爲二字明驗也漢碑有楊孟文石門頌云中遭元二西<lb/>
夷虐殘孔耽碑云遭元二轗軻人民相食趙明誠金石<lb/>
跋云若讀爲元元不成文理疑當時自有此語漢注未<lb/>
必然也案王充論衡恢國篇云今上嗣位元二之間嘉<lb/>
<pb n="KR3j0038_SBCK_005-9b"/>
德布流三年零陵生芝草四年甘露降五縣五年芝復<lb/>
生六年黃龍見盖章帝時事考之本紀所書建初三年<lb/>
以後諸瑞皆同則知所謂元二者謂建初元年二年也<lb/>
旣稱嘉德布流以致祥瑞其爲非災眚之語益可决疑<lb/>
安帝永初元年二年先零滇羌㓂叛郡國地震大水鄧<lb/>
騭以二年十一月拜大將軍則知所謂元二者謂永初<lb/>
元年二年也凡漢碑重文不皆用小二字豈有范史一<lb/>
部唯獨一處如此予兄丞相作隷釋論之甚詳予脩國<lb/>
史日撰　欽宗紀賛用靖康元二之禍實本于此<lb/>
　　　　聖人汙<lb/>
<pb n="KR3j0038_SBCK_005-10a"/>
孟子曰宰我子貢有若智足以知聖人汙不至阿其所<lb/>
好趙𡵨注云三人之智足以識聖人汙下也言三人雖<lb/>
小汙不平亦不至於其所好阿私所愛而空譽之詳其<lb/>
文意足以識聖人是一句汙下也自是一節盖以下字<lb/>
訓汙也其義明甚而老蘇先生乃作一句讀故作三子<lb/>
知聖人汙論謂三子之智不足以及聖人髙深幽絶之<lb/>
境徒得其下焉耳此說竊謂不然夫謂夫子賢於堯舜<lb/>
自生民以來未有可謂大矣猶以爲汙下何哉程伊川<lb/>
云有若等自能知夫子之道假使汙下必不爲阿好而<lb/>
言其說正與趙氏合大抵漢人釋經子或省去語助如<lb/>
<pb n="KR3j0038_SBCK_005-10b"/>
鄭氏箋毛詩奄觀銍艾云奄乆觀多也盖以乆訓奄以<lb/>
多訓觀近者黃啓宗有補禮部韻略於淹字下添奄字<lb/>
注云乆勸也亦是誤以箋中五字爲一句<lb/>
　　　　廿卉<graphic n="KR1920" url="https://raw.githubusercontent.com/kanripo/KR-Gaiji/master/images/KR1920.png" mimeType="image/png"/>字<lb/>
今人書二十字爲廿三十字爲卉四十爲<graphic n="KR1920" url="https://raw.githubusercontent.com/kanripo/KR-Gaiji/master/images/KR1920.png" mimeType="image/png"/>皆說文本<lb/>
字也廿音入二十并也卉音先合反三十之省便古文<lb/>
也<graphic n="KR1920" url="https://raw.githubusercontent.com/kanripo/KR-Gaiji/master/images/KR1920.png" mimeType="image/png"/>音先立反數名今直以爲四十字案秦始皇凡刻<lb/>
石頌德之辭皆四字一句泰山辭曰皇帝臨位二十有<lb/>
六年琅邪臺頌曰維二十六年皇帝作始之罘頌曰維<lb/>
二十九年時在中春東觀頌曰維二十九年皇帝春㳺<lb/>
<pb n="KR3j0038_SBCK_005-11a"/>
會稽頌曰德惠脩長三十有七年此史記所載每稱年<lb/>
者輒五字一句甞得泰山詞石本乃書爲廿有六年想<lb/>
其餘皆如是而太史公誤易之或後人傳冩之訛耳其<lb/>
實四字句也<lb/>
　　　　字省文<lb/>
今人作字省文以禮爲礼以處爲処以與爲与凡章奏<lb/>
及程文書冊之類不敢用然其實皆說文本字也許叔<lb/>
重釋礼字云古文処字云止也得几而止或從處与字<lb/>
云賜予也与與同然則當以省文者爲正<lb/>
　　　　負劒辟咡<lb/>
<pb n="KR3j0038_SBCK_005-11b"/>
曲禮記童子事曰負劒辟咡詔之鄭氏注云負謂置之<lb/>
於背劒謂挾之於旁辟咡詔之謂傾頭與語口旁曰咡<lb/>
歐陽公作其父瀧岡阡表云回顧乳者劒汝而立于旁<lb/>
正用此義今廬陵石刻由存衢州所刋六一集巳得其<lb/>
眞或者不曉遂易劒爲抱可歎也<lb/>
　　　　國初人至誠<lb/>
眞宗時并州謀帥上謂輔臣曰如張齊賢温仲舒皆可<lb/>
任但以其甞歷樞近或有固辤冝召至中書詢問願往<lb/>
則授之及召二人至齊賢辤以恐爲人所讒仲舒曰非<lb/>
敢有辤但在尚書班巳十年若得改官端揆賜都部署<lb/>
<pb n="KR3j0038_SBCK_005-12a"/>
添給敢不承命輔臣以聞上曰是皆不欲往也勿彊之<lb/>
王元之自翰林學士以本官刑部郎中知黃州遣其子<lb/>
嘉祐獻書于中書門下以爲朝廷設官進退必以禮一<lb/>
失錯置咎在廊廟某一任翰林學士三任制誥舎人以<lb/>
國朝舊事言之或得給事中或得侍郎或爲諌議大夫<lb/>
某獨異於斯斥去不轉一級與錢榖俗吏混然無别執<lb/>
政不言人將安仰予謂仲舒甞爲二府至於自求遷轉<lb/>
及増請給元之一代剛正名臣至於公移牋書引例乞<lb/>
轉唯其至誠不矯僞故也後之人外爲大言避寵辤禄<lb/>
而隂有營求失其本真者多矣風俗使然也<lb/>
<pb n="KR3j0038_SBCK_005-12b"/>
　　　　史館玉牒所<lb/>
國朝熙寧以前祕書省無著作局故置史館設脩撰直<lb/>
館之職元豐官制行有祕書官則其職歸於監少及著<lb/>
作郎佐矣而紹興中復置史館脩撰檢討是與本省爲<lb/>
二也宗正寺脩玉牒官亦然官制旣行其職歸於卿丞<lb/>
矣而紹興中復差侍從爲脩牒又以它官兼檢討是與<lb/>
本寺爲二也然則今有户部可别置三司有吏刑部可<lb/>
别置審官審刑院矣又玉牒舊制每十年一進謂甲子<lb/>
歳進書則甲戍甲申歳復然今乃從建隆以來再行補<lb/>
脩毎及十年則一進以故不過三二年輒一行賞書局<lb/>
<pb n="KR3j0038_SBCK_005-13a"/>
僣賞此最甚焉<lb/>
　　　　稗沙門<lb/>
寶積經說僧之無行者曰譬如麥田中生稗麥其形似<lb/>
麥不可分别爾時田夫作如是念謂此稗麥盡是好麥<lb/>
後見穟生爾乃知非如是沙門在於衆中似是持戒有<lb/>
德行者施主見時謂盡是沙門而彼癡人實非沙門是<lb/>
名稗沙門此喻甚佳而文士鮮曽引用聊志於此<lb/>
容齋隨筆卷第五<lb/>
<pb n="KR3j0038_SBCK_005-13b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_008-1a"/>
容齋隨筆卷第八<hi>十五則</hi>
　　　　諸葛公<lb/>
諸葛孔明千載人其用兵行師皆本於仁義節制自三<lb/>
代以降未之有也盖其操心制行一出於誠生於亂丗<lb/>
躬耕壠畒使無徐庶之一言玄德之三顧則苟全性命<lb/>
不求聞達必矣其始君玄德論曹操不可與爭鋒孫氏<lb/>
可與爲援而不可圖唯荆益可以取言如蓍龜終身不<lb/>
易二十餘年之間君信之士大夫仰之夷夏服之敵人<lb/>
畏之上有以取信於主故玄德臨終至云嗣子不才君<lb/>
可自取後主雖庸懦無立亦舉國聽之而不疑下有以<lb/>
<pb n="KR3j0038_SBCK_008-1b"/>
見信於人故廢廖立而立垂泣廢李嚴而嚴致死後主<lb/>
左右姦辟側佞充塞于中而無一人有心害疾者魏盡<lb/>
據中州乘操丕積威之後猛士如林不敢西向發一矢<lb/>
以臨蜀而公六出征之使魏畏蜀如虎司馬懿案行其<lb/>
營壘處所歎爲天下竒才鍾㑹伐蜀使人至漢川祭其<lb/>
廟禁軍士不得近墓樵采是豈智力䇿慮所能致哉魏<lb/>
延毎隨公出輒欲請兵萬人與公異道㑹于潼關公制<lb/>
而不許又欲請兵五千循秦嶺而東直取長安以爲一<lb/>
舉而咸陽以西可定史臣謂公以爲危計不用是不然<lb/>
公眞所謂義兵不用詐謀竒計方以數十萬之衆據正<lb/>
<pb n="KR3j0038_SBCK_008-2a"/>
道而臨有罪建旗鳴鼔直指魏都固將飛書告之擇日<lb/>
合戰豈復翳行竊歩事一旦之譎以規咸陽哉司馬懿<lb/>
年長於公四歲懿存而公死纔五十四耳天不祚漢非<lb/>
人力也霸氣西南歇雄圖歷數屯杜詩盡之矣<lb/>
　　　　沐浴佩玉<lb/>
石駘仲卒有庶子六人卜所以爲後者曰沐浴佩玉則<lb/>
兆五人者皆沐浴佩玉石祁子曰孰有執親之喪而沐<lb/>
浴佩玉者乎不沐浴佩玉此檀弓之文也今之爲文者<lb/>
不然必曰沐浴佩玉則兆五人者如之祁子獨不可曰<lb/>
孰有執親之喪若此者乎似亦足以盡其事然古意衰<lb/>
<pb n="KR3j0038_SBCK_008-2b"/>
矣<lb/>
　　　　談叢失實<lb/>
後山陳無巳著談叢六卷髙簡有筆力然所載國朝事<lb/>
失於不考究多爽其實漫析數端於此其一云吕許公<lb/>
惡韓冨范三公欲廢之而不能及西軍罷盡用三公及<lb/>
宋莒公夏英公于二府皆其仇也吕旣老大事猶問遂<lb/>
請出大臣行三邊旣建議乃數出道者院宿范公奉使<lb/>
陜西宿此院相見云云案吕公罷相詔有同議大事之<lb/>
㫖公辭乃慶曆三年三月至九月致仕矣四年七月冨<lb/>
范始奉使又三公入二府時莒公自在外英公拜樞密<lb/>
<pb n="KR3j0038_SBCK_008-3a"/>
使而中輟後二年莒方復入安有五人同時之事其二<lb/>
云杜正獻丁文簡爲河東宣撫任布之子上書歷詆執<lb/>
政至云至於臣父亦出遭逢謂其非德選也杜戯丁曰<lb/>
賢郎亦要牢籠丁深銜之其後二公同在政府蘇子美<lb/>
進奏事作杜避嫌不預丁論以深文子美坐廢爲民杜<lb/>
亦罷去一言之謔貽禍如此案杜公以執政使河東時<lb/>
丁以學士爲副慶曆四年十一月進奏獄起杜在相位<lb/>
五年正月罷至五月丁公方從翰林參知政事安有深<lb/>
丈論子美之說且杜公重厚當無以人父子爲謔之理<lb/>
丁公長者也肯追仇一言陷賢士大夫哉其三云張乖<lb/>
<pb n="KR3j0038_SBCK_008-3b"/>
崖自成都召爲參知政事旣至而腦疽作求補外乃知<lb/>
杭州而疾愈上使中人往伺之言且將召也丁晉公以<lb/>
白金賂使者還言如故乃不召案張兩知成都其初還<lb/>
朝爲戸部使中丞始知杭州是時丁方在侍從其後自<lb/>
蜀知昇州丁爲三司使豈有如前所書之事其四云乖<lb/>
崖在陳聞晉公逐萊公知禍必及已乃延三大戸與之<lb/>
博出彩骰子勝其一坐乃買田宅爲歸計以自汚晉公<lb/>
聞之亦不害也案張公以祥符六年知陳州八年卒後<lb/>
五年當天禧四年㓂公方罷相旋坐貶豈有所謂乖崖<lb/>
自汚之事兹四者所係不細乃誕漫如此盖前軰不家<lb/>
<pb n="KR3j0038_SBCK_008-4a"/>
藏國史好事者肆意飾說爲美聽疑若可信故誤人紀<lb/>
述後山之書必傳於後丗懼詒千載之惑予是以辨之<lb/>
　　　　石砮<lb/>
東坡作石砮記云禹貢荆州貢礪砥砮丹及<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簵楛梁<lb/>
州貢砮磬至春秋時隼集于陳廷楛矢貫之石砮長尺<lb/>
有咫問於孔子孔子不近取之荆梁而逺取之肅愼則<lb/>
荆梁之不貢此乆矣顔師古曰楛木堪爲笴今豳以北<lb/>
皆用之以此考之用楛爲矢至唐猶然而用石爲砮則<lb/>
自春秋以來莫識矣案晉書挹婁傳有石砮楛矢國有<lb/>
山出石其利入鐵周武王時獻其矢砮魏景元末亦來<lb/>
<pb n="KR3j0038_SBCK_008-4b"/>
貢晉元帝中興又貢石砮後通貢於石虎虎以夸李壽<lb/>
者也唐書黒水靺鞨傳其矢石鏃長二寸盖楛砮遺法<lb/>
然則東坡所謂春秋以來莫識恐不考耳子家有一砮<lb/>
正長二寸豈黒水物乎<lb/>
　　　　陶淵明<lb/>
陶淵明髙簡閑靖爲晉宋第一軰人語其飢則簞瓢屢<lb/>
空缾無儲粟其寒則短褐穿結絺綌冬陳其居則環堵<lb/>
蕭然風日不蔽窮困之狀可謂至矣讀其與子儼等䟽<lb/>
云恨室無萊婦抱兹苦心汝等雖曰同生當思四海皆<lb/>
兄弟之義管仲鮑叔分財無猜佗人尚爾況同父之人<lb/>
<pb n="KR3j0038_SBCK_008-5a"/>
哉然則猶有庶子也責子詩云雍端年十三此兩人必<lb/>
異母爾淵明在彭澤悉令公四種秫曰吾常得醉於酒<lb/>
足矣妻子固請種秔乃使二頃五十畒種秫五十畒種<lb/>
秔其自叙亦云公田之利足以爲酒故便求之猶望一<lb/>
稔而逝然仲秋至冬在官八十餘日即自免去職所謂<lb/>
秫秔盖未甞得顆粒到口也悲夫<lb/>
　　　　東晉將相<lb/>
西晉南度國勢至弱元帝爲中興主巳有雄武不足之<lb/>
譏餘皆童㓜相承無足稱算然其享國百年五胡雲擾<lb/>
竟不能窺江漢符堅以百萬之衆至於送死肥水後以<lb/>
<pb n="KR3j0038_SBCK_008-5b"/>
強臣擅政鼎命乃移其於江左之勢固自若也是果何<lb/>
術哉甞攷之矣以國事付一相而不貳其任以外寄付<lb/>
方伯而不輕其權文武二柄旣得其道餘皆可槩見矣<lb/>
百年之間㑹稽王昱道子元顯以宗室王敦二桓以逆<lb/>
取姑置勿言卞壼陸玩郗鑒陸曄王彪之坦之不任事<lb/>
其眞託國者王導庾亮何充庾冰蔡謨殷浩謝安劉𥙿<lb/>
八人而巳方伯之任莫重於荆徐荆州爲國西門刺史<lb/>
常都督七八州事力雄强分天下半自度江訖于太元<lb/>
八十餘年荷閫寄者王敦陶侃庾氏之亮翼桓氏之温<lb/>
豁沖石民八人而巳非終於其軍不輒易將士服皆於<lb/>
<pb n="KR3j0038_SBCK_008-6a"/>
下敵人畏敬於外非忽去忽來兵不適將將不適兵之<lb/>
比也頃甞爲<lb/>
主上論此蒙欣然領納特時有不同不能行爾<lb/>
　　　　賞魚袋<lb/>
衡山有唐開元二十年所建南岳眞君碑衡州司馬趙<lb/>
頥貞撰荆府兵曹蕭誠書末云别駕賞魚袋上柱國光<lb/>
大晊賞魚袋之名不可曉它處未之見也<lb/>
　　　　浯溪留題<lb/>
永州浯溪唐人留題頗多其一云太僕卿分司東都韋<lb/>
瓘大中二年過此余大和中以中書舎人謪宦康州逮<lb/>
<pb n="KR3j0038_SBCK_008-6b"/>
今十六年去冬罷楚州刺史今年二月有桂林之命纔<lb/>
經數月又蒙除替行次靈川聞改此官分司優閑誠爲<lb/>
忝幸案新唐書瓘仕累中書舎人與李德𥙿善李宗閔<lb/>
惡之德𥙿罷相貶爲明州長史終桂管觀察使以題名<lb/>
證之乃自中書謪康州又不終於桂史之誤如此瓘所<lb/>
稱十六年前正當大和七年是時德𥙿方在相位八年<lb/>
十一月始罷然則瓘之去國果不知坐何事也<lb/>
　　　　皇甫湜詩<lb/>
皇甫湜李翶雖爲韓門弟子而皆不能詩浯溪石間有<lb/>
湜一詩爲元結而作其詞云次山有文章可惋只在碎<lb/>
<pb n="KR3j0038_SBCK_008-7a"/>
然長於指叙約潔多餘態心語適相應出句多分外於<lb/>
諸作者間抜㦸成一隊中行雖冨劇粹美君可蓋子昂<lb/>
感遇佳未若君雅裁退之全而神上與千年對李杜才<lb/>
海翻髙下非可槩文於一氣間爲物莫與大先王路不<lb/>
荒豈不仰吾軰石屏立衙衙溪口揚素瀨我思何人知<lb/>
徙倚如有待味此詩乃論唐人文章耳風格殊無可采<lb/>
也<lb/>
　　　　人物以義爲名<lb/>
人物以義爲名者其別最多仗正道曰義義師義戰是<lb/>
也衆所尊戴者曰義義帝是也與衆共之曰義義倉義<lb/>
<pb n="KR3j0038_SBCK_008-7b"/>
社義田義學義役義井之類是也至行過人曰義義士<lb/>
義俠義姑義夫義婦之類是也自外入而非正者曰義<lb/>
義父義兒義兄弟義服之類是也衣裳器物亦然在首<lb/>
曰義髻在衣曰義襴義領合中小合曰義子之類是也<lb/>
合衆物爲之則有義漿義墨義酒禽畜之賢則有義犬<lb/>
義烏義鷹義鶻<lb/>
　　　　人君壽考<lb/>
三代以前人君壽考有過百年者自漢晉唐三國南北<lb/>
下及五季凡百三十六君唯漢武帝吳大帝唐髙祖至<lb/>
七十一玄宗七十八梁武帝八十三自餘至五六十者<lb/>
<pb n="KR3j0038_SBCK_008-8a"/>
亦鮮即此五君而論之梁武召侯景之禍幽辱告終旋<lb/>
以亡國玄宗身致大亂播遷失意飲恨而没享祚乆長<lb/>
翻以爲害固巳不足言漢武末年巫蠱事起自皇太子<lb/>
公主皇孫皆不得其死悲傷愁沮羣臣上壽拒不舉觴<lb/>
以天下付之八歳兒吴大帝廢太子和殺愛子魯王霸<lb/>
唐髙祖以秦王之故兩子十孫同日併命不得已而禪<lb/>
位其方寸爲如何然則五君者雖有崇髙之位享耆耋<lb/>
之夀竟何益哉若<lb/>
光堯太上皇帝之福眞可於天人中求之<lb/>
　　　　韓文公佚事<lb/>
<pb n="KR3j0038_SBCK_008-8b"/>
韓文公自御史貶陽山新舊二唐史皆以爲坐論宫市<lb/>
事案公赴江陵塗中詩自叙此事甚詳云是年京師旱<lb/>
田畒少所收有司恤經費未免煩誅求傳聞閭里間赤<lb/>
子棄渠溝我時出衢路餓者何其稠適㑹除御史誠當<lb/>
得言秋拜䟽移閤門爲忠寧自謀上陳人疾苦無令絶<lb/>
其喉下言畿甸内根夲理冝優積雪驗豐熟幸寛待蠶<lb/>
麰天子惻然感司空歎綢繆謂言即施設乃反遷炎洲<lb/>
皇甫湜作公神道碑云關中旱饑人死相枕藉吏刻取<lb/>
恩先生列言天下根夲民急如是請寛民傜而免田租<lb/>
專政者惡之遂貶然則不因論宫市明甚碑又書三事<lb/>
<pb n="KR3j0038_SBCK_008-9a"/>
云公爲河南令魏鄆幽鎭各爲留邸貯潛卒以橐罪亡<lb/>
公將擿其禁斷民署吏俟旦發留守尹大恐遽止之是<lb/>
後鄆邸果謀反將屠東都以應淮蔡及從討元濟請於<lb/>
裴度須精兵千人間道以入必擒賊未及行李愬自文<lb/>
城衣入得元濟三軍之士爲公恨復謂度曰今藉聲勢<lb/>
王承宗可以辭取不煩兵矣得柏耆口授其詞使耆執<lb/>
筆書之持以入鎭州承宗遂割德棣二州以獻李翺作<lb/>
公行狀所載略同而唐書並逸其事且以鎭州之功專<lb/>
歸柏耆豈非未甞見湜文集乎資治通監亦僅言耆以<lb/>
䇿于愈愈爲白度爲書遣之耳<lb/>
<pb n="KR3j0038_SBCK_008-9b"/>
　　　　論韓公文<lb/>
劉夢得李習之皇甫持正李漢皆稱誦韓公之文各極<lb/>
其摯劉之語云髙山無窮太華削成人文無窮夫子挺<lb/>
生鸞鳯一鳴蜩螗革音手持文柄髙視寰海權衡低昂<lb/>
瞻我所在三十餘年聲名塞天習之云建武以還文卑<lb/>
質喪氣萎體敗剽剥不讓撥去其華得其本根包劉越<lb/>
嬴並武同殷六經之風絶而復新學者有歸大變于文<lb/>
又云公每以爲自楊雄之後作者不出其所爲文未甞<lb/>
効前人之言而固與之並後進之士有志於古文者莫<lb/>
不視以爲法皇甫云先生之作無圓無方主是歸工抉<lb/>
<pb n="KR3j0038_SBCK_008-10a"/>
經之心執聖之權尚友作者跋邪觝異以扶孔子存皇<lb/>
之極茹古涵今無有端涯鯨鏗春麗驚耀天下栗密窈<lb/>
眇章妥句適精能之至鬼入神出姬氏以來一人而巳<lb/>
又云屬文意語天出業孔子孟軻而侈其文焯焯烈烈<lb/>
爲唐之章又云如長江秋注千里一道然施於灌激或<lb/>
爽於用此論似爲不知公者漢之語云詭然而蛟龍翔<lb/>
蔚然而虎鳯躍鏘然而韶鈞鳴日光玉潔周情孔思千<lb/>
態萬貌卒澤於道德仁義炳如也是四人者所以推髙<lb/>
韓公可謂盡矣及東坡之碑一出而後衆說盡廢其略<lb/>
云匹夫而爲百丗師一言而爲天下法是皆有以參天<lb/>
<pb n="KR3j0038_SBCK_008-10b"/>
地之化關盛衰之運自東漢以來道喪文弊歷唐正觀<lb/>
開元而不能救獨公談笑而麾之天下靡然從公復歸<lb/>
於正文起八代之衰道濟天下之溺豈非參天地而獨<lb/>
存者乎騎龍白雲之詩蹈厲發越直到雅頌所謂若捕<lb/>
龍蛇搏虎豹者大哉言乎<lb/>
　　　　治生從宦<lb/>
韓詩曰居閑食不足從仕力難任兩事皆害性一生常<lb/>
苦心然治生從宦自是兩塗未甞有兼得者張釋之以<lb/>
貲爲郎十年不得調曰乆官減兄仲之産不遂欲免歸<lb/>
司馬相如亦以訾爲郎因病免家貧無以自業至從故<lb/>
<pb n="KR3j0038_SBCK_008-11a"/>
人於臨卭及歸成都家徒四壁立而巳<lb/>
　　　　眞宗末年<lb/>
眞宗末年屬疾每視朝不多語言命令閒或不能周審<lb/>
前軰雜傳記多以爲權臣矯制而非也錢文僖在翰林<lb/>
有天禧四年筆録紀逐日瑣細家事及一時奏對并它<lb/>
所聞之語今略載於此㓂萊公罷相之夕錢公當制上<lb/>
問與何官得錢奏云王欽若近出除太子太保上曰近<lb/>
上是甚云太子太傅上曰與太子太傅又云更與一優<lb/>
禮錢奏但請封國公而已時樞密有五貟而中書只參<lb/>
政李迪一人後月餘召學士楊大年宣云馮拯與吏書<lb/>
<pb n="KR3j0038_SBCK_008-11b"/>
李迪吏侍更無它言楊奏若只轉官合中書命詞唯樞<lb/>
密使平章事却學士院降制上云與樞密使平章事楊<lb/>
亦憂慮而不復審退而草制以迪爲吏部侍郎集賢相<lb/>
拯爲樞密相又四日召知制誥晏殊殊退乃召錢上問<lb/>
馮拯如何商量錢奏外論甚美只爲密院却有三貟正<lb/>
使三貟副使中書依舊一貟以此外人疑訝上云如何<lb/>
安排錢奏若却令拯入中書即是彰昨來錯誤但於曹<lb/>
利用丁謂中選一人過中書即並不妨事上云誰得錢<lb/>
奏丁謂是文官合入中書上云入中書遂奏授同平章<lb/>
事又奏兼玉清宫使又奏兼昭文國史又乞加曹利用<lb/>
<pb n="KR3j0038_SBCK_008-12a"/>
平章事上云與平章事案此際大除拜本　眞宗啓<lb/>
其端至於移改曲折則其柄乃係詞臣可以舞文容姦<lb/>
不之覺也㓂公免相四十日周懷政之事方作温公記<lb/>
聞蘇子由龍川志范蜀公東齋記事皆誤以爲因懷政<lb/>
而罷非也予甞以錢録示李燾燾采取之又誤以召晏<lb/>
公爲宼罷之夕亦非也<lb/>
容齋隨筆卷第八<lb/>
<pb n="KR3j0038_SBCK_008-12b"/>
</p>
<p>
</p>
  </div>
</body>
</text>
</TEI>
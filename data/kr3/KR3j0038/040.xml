<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_040-1a"/>
容齋三筆卷第四<hi>十五則</hi>
<hi>三竪子趙爲秦所圍使平原君求救於楚楚王未肯</hi>
<hi>定從毛遂曰白起小竪子耳興師以與楚戰舉鄢郢燒夷陵辱王之先人此百世之<graphic n="KR3460" url="https://raw.githubusercontent.com/kanripo/KR-Gaiji/master/images/KR3460.png" mimeType="image/png"/>也</hi>
<hi>是時起巳數立大功且勝於長平矣人告韓信反漢祖以問諸將皆曰亟發兵坑竪子耳</hi>
<hi>帝黙然唯陳平以爲兵不如楚精請將用兵不能及信英布反書聞上召諸將問計又曰</hi>
<hi>發兵擊之阬竪子耳夫白起信布之爲人材能不可揜以此三人爲竪子是天下無復有</hi>
<hi>壯士也毛遂之言秪欲激怒楚王使之知合從之利害故不得不以起爲懦夫至如高帝</hi>
<hi>諸將不過周勃樊噲之儔韓信因執而歸棲棲然處長安爲列侯蓋一疋夫也而噲喜其</hi>
<hi>過己趨拜送迎言稱臣况於據有全楚萬乘之地事力強弱安可同日而語英布固嘗言</hi>
<pb n="KR3j0038_SBCK_040-1b"/>
<hi>諸將獨患淮隂彭越今皆巳死餘不足畏則竪子之對可謂勇而無謀殆與張儀詆蘇秦</hi>
<hi>爲反覆之人相似高帝黙然顧深知其非也至於陳平則不然矣若乃韓信謂魏將柏直</hi>
<hi>爲竪子則誠然柏直庸庸無所知名漢王亦稱其口尚乳臭眞一竪子也阮籍登廣武歎</hi>
<hi>曰時無英雄使竪子成名蓋歎是時無英雄如昔人者俗士不逹以爲籍譏漢祖雖李太</hi>
<hi>白亦有是言失之矣樞密稱呼</hi>
<hi>樞密使之名起於唐本以宦者爲之蓋内諸司之貴者耳五代始以士大夫居其職遂與</hi>
<hi>宰相等自此接于本朝又有副使知院事同知院事簽書同簽</hi>
<hi>書之别雖品秩有高下然均稱爲樞密明道中王沂公自故相召爲檢校太師樞密使李</hi>
<hi>文定公爲集賢相以書迎之於國門稱曰樞密太師相公予家藏此帖紹興五年</hi>
<pb n="KR3j0038_SBCK_040-2a"/>
<hi>高宗車駕幸平江過秀州執政從行者四人在前者傳呼宰相趙忠簡也次呼樞密張魏</hi>
<hi>公也時爲知院事次呼參政沈必先也最後又呼樞密則簽書權朝美云予爲撿詳時葉</hi>
<hi>審言黄繼道爲長貳亦同一稱而二三十年以來遂有知院同知之目𥘉出於典謁街卒</hi>
<hi>之口乆而朝士亦然名不雅古莫此爲甚從官事體</hi>
<hi>國朝優待侍從故事體名分多與庶僚不同然有處之合宜及肆意者如任知州申發諸</hi>
<hi>司公狀不繫街與安撫監司序官往還用大狀不書年引接用朱衣通判入都㕔之類皆</hi>
<hi>雜著於令式其明載國史者尚可考大中祥符五年六月詔尚書</hi>
<hi>丞郎兩省給諌知州府而本部郎中貟外郎及兩省六品以下官充本路轉運使副者承</hi>
<hi>前例須申報雖職當統攝方委於事權而官有等差宜明於品級自今知制誥觀察使以</hi>
<pb n="KR3j0038_SBCK_040-2b"/>
<hi>上知州府處所申轉運司狀並止簽案檢令通判以下具衘供申張詠以禮部尚書知昇</hi>
<hi>州上言臣官忝六曹祠部乃本行司局而例申公狀似未合宜望自今尚書丞郎知州者</hi>
<hi>除申省外其本行曹局止簽案檢從之紹興中范同以前執政知太平州官係中大夫不</hi>
<hi>帶職申諸司狀繫衘提刑張絢封還之范竟不改次年轉太中再任始去之劉焞爲江西</hi>
<hi>運判移牒屬郡知通云請聮衘具報時以太中守贑以於式不可乃作公劄同通判簽書</hi>
<hi>劉邦翰曽任權侍郎以朝議大夫集英修撰知饒州趙燁以承議郎提點刑獄欲居其上</hi>
<hi>劉不校趙又畏人議已於是遇朝拜國忌日先後行香王十朋自侍御史徙權吏部侍郎</hi>
<hi>不拜除集撰知饒州自處如庶官林大中亦自侍御史改吏侍不曽供職除直寳文閣知</hi>
<hi>贑州全街猶帶權知兼勸農事借紫而盡用從官禮數黄渙爲通判入都㕔爲之不平鄭</hi>
<pb n="KR3j0038_SBCK_040-3a"/>
<hi>汝諧除權侍郎爲東省所繳不得供職而以祕撰知池州公狀至提刑司不繫銜爲鄧馹</hi>
<hi>牒問唐瑑以司農少卿王佐以中書檢正皆暫兼權戸侍及出知湖饒二州悉用朱衣雙</hi>
<hi>引此數君皆失於討問典章非故爲尊大也陳居仁以大中集撰知鄂州只用一朱衣蓋</hi>
<hi>在法學士乃雙引人以爲得體邁頃守贑建官職與居仁等而誤用兩朱殊以自悔又如</hi>
<hi>監司見前執政雖本路並客位下馬伯氏以故相帶觀文學士帥越提舉宋藻穿㦸門訶</hi>
<hi>殿云浙東監司如何不得穿紹興府門將至㕔事始若勉就客位者主人亟令掖以還</hi>
<hi>九朝國史本朝國史凡三書</hi>
<hi>太祖太宗</hi>
<hi>眞宗曰三朝仁宗</hi>
<pb n="KR3j0038_SBCK_040-3b"/>
<hi>英宗曰兩朝神宗</hi>
<hi>哲宗徽宗</hi>
<hi>欽宗曰四朝雖各自紀事至於諸志若天文地理五行之類不免煩複元豐中三朝巳就</hi>
<hi>兩朝且成神宗專以付曽鞏使合之鞏奏言五朝舊史</hi>
<hi>皆累世公卿道德文學朝廷宗工所共凖裁旣巳勒成大典豈宜輒議損益詔不許始謀</hi>
<hi>篹定㑹以憂去不克成其後神哲各自爲一史紹興初以其是非褒貶皆</hi>
<hi>失實廢不用淳熈乙巳邁承乏修史丙午之冬成書進御遂請合九朝爲一</hi>
<hi>壽皇即以見屬嘗奏云臣所爲區區有請者蓋以二百年間典章文物之盛分見三書倉</hi>
<hi>卒討究不相貫屬及累代臣僚名聲相繼當如前史以子係父之體類聚歸一若夫制作</hi>
<pb n="KR3j0038_SBCK_040-4a"/>
<hi>之事則巳經先正名臣之手是非襃貶皆有有据依不容妄加筆削乞以此奏下之史院</hi>
<hi>俾後來史官知所以編纘之意無或輙將成書擅行刪改</hi>
<hi>上曰如有未隱處改削無害旣奉詔開院亦修成三十餘卷矣而有</hi>
<hi>永思攅宫之役才歸即去國尤袤以高宗皇帝實録爲辤請權罷史院於是遂巳</hi>
<hi>祥符中王旦亦曽修撰兩朝史今不傳</hi>
<hi>銀牌使者金國毎遣使出外貴者佩金牌次佩銀牌俗</hi>
<hi>呼爲金牌銀牌郎君北人以爲契丹時如此牌上若篆字六七或云阿骨打花押也殊不</hi>
<hi>知此本中國之制五代以來庶事草創凡乗置奉使於外但給樞密院牒</hi>
<hi>國朝太平興國三年因李飛雄矯乘廐馬詐稱使者欲作亂旣捕誅之乃詔自今乗驛者</hi>
<pb n="KR3j0038_SBCK_040-4b"/>
<hi>皆給銀牌國史云始復舊制然則非起於虜也端拱二</hi>
<hi>年復詔先是馳驛使臣給篆書銀牌自今宜罷之復給樞密院牒</hi>
<hi>省錢百陌用錢爲幣本皆足陌梁武帝時以鐵錢之故</hi>
<hi>商賈浸以姦詐自破嶺以東八十爲百名曰東錢江郢以上七十爲百名曰西錢京師以</hi>
<hi>九十爲百名曰長錢大同元年詔通用足陌詔下而人不從錢陌益少至于末年遂以三</hi>
<hi>十五爲百唐之盛際純用足錢天祐中以兵亂窘乏始令以八十五爲百後唐天成又减</hi>
<hi>其五漢乾祐中王章爲三司使復减三皇朝因漢制其輸官者亦用八十或八十五</hi>
<hi>然諸州私用猶有隨俗至於四十八錢太平興國二年始詔民閒緡錢定以七十七爲百</hi>
<hi>自是以來天下承用公私出納皆然故名省錢但數十年來有所謂頭子錢每貫五十六</hi>
<pb n="KR3j0038_SBCK_040-5a"/>
<hi>除中都及軍兵俸料外自餘州縣官民所當得其出者每百纔得七十一錢四分其入者</hi>
<hi>每百爲八十二錢四分元無所謂七十七矣民閒所用多寡又益不均云</hi>
<hi>舊官銜冗贅國朝官制㳂晚唐五代餘習故階銜失之冗</hi>
<hi>贅予固巳數書之比得皇祐中李端愿所書雪竇山三大字其左云鎭潼軍節度觀察留</hi>
<hi>後金紫光禄大夫檢校刑部尚書使持節華州諸軍事華州刺史兼御史大夫上柱國凡</hi>
<hi>四十一字自元豐以後更使名罷文散階檢校官持節憲銜勲官只云鎭潼軍承宣使六</hi>
<hi>字比舊省去三十五可謂簡要㑹稽禹廟有唐天復年越王錢鏐所立碑其全銜九十五</hi>
<hi>字尤爲冗也吏胥侮洗文書</hi>
<hi>郡縣胥史揩易簿案鄕司尤甚民巳輸租稅朱批於戸下矣有所求不遂復洗去之邑官</hi>
<pb n="KR3j0038_SBCK_040-5b"/>
<hi>不能察而又督理比其持赤鈔爲證則追逮横費爲害巳深此特小小者耳臺省亦然予</hi>
<hi>除翰林日所被告命後擬云可特授依前正奉大夫充翰林學士蓋初書黄時全文故官</hi>
<hi>告院據以爲式其制當爾而告身全銜亦云告正奉大夫充翰林學士予以語吏部蕭照</hi>
<hi>鄰尚書曰如此則學士繫銜在官下於故事有戾今欲書謝表當如何蕭悚然旋遣部主</hi>
<hi>事與告院書吏至乞借元告以去明日持來則巳改正移職居官上但減一充字於行内</hi>
<hi>微覺踈其外印文濃淡了無異其妙至此宣告錯誤</hi>
<hi>士大夫告命閒有錯誤如文官則猶能自言書鋪亦不敢大有邀索獨右列爲可憐而軍</hi>
<hi>伍中出身者尤甚予檢詳密院諸房曰有涇原副都軍頭乞換授而所持宣内添注副字</hi>
<hi>爲房吏所沮都頭者不能自明兩樞密以事見付予視所添字與正文一體以白兩樞曰</hi>
<pb n="KR3j0038_SBCK_040-6a"/>
<hi>使訴者爲姦當妄増品級不應肯以都頭而自降爲副其爲寫宣房之失無可疑也樞以</hi>
<hi>爲然乃爲改正武翼郎李青當磨勘尚左驗其文書其始爲大李青吏爲罔冒青無而詞</hi>
<hi>以答周茂振權尚書閱其告命十餘通其一告前云大李青而告身誤去大字故後者相</hi>
<hi>承只云李青即日放行遷秩且給公據付之兩人者幾困於吏手幸而獲直用是以知枉</hi>
<hi>鬱不伸者多矣軍中抵名爲官</hi>
<hi>紹興以來兵革務煩軍中將校除官者大帥盡藏其告命只語以所居官其有事故亡没</hi>
<hi>者亦不關申省部除籍或徑以付它人至或從白身便爲郎大夫者楊和王爲殿帥罷一</hi>
<hi>統領使歸部而申樞密院云此人元姓名曰許超只是校尉偶有修武郎李立告使之鼎</hi>
<hi>名因得冒轉續以戰功積累今爲武顯大夫旣已離軍自合依本姓名及元職位超詣院</hi>
<pb n="KR3j0038_SBCK_040-6b"/>
<hi>訴而不能爲之詞予檢詳兵房爲言曰一時冒與自是主將之命修武以前固非此人當</hi>
<hi>得若武翼之後皆用軍功使其戰死於陣則性命須要超承當今但當尅除不應得九官</hi>
<hi>而理還其餘資庶合人情於理爲順兩樞密甚然予說即奏行之</hi>
<hi>禍福有命秦氏顓國得志益厲刑辟以箝制士大夫一</hi>
<hi>言語之過差一文詞之可議必起大獄竄之嶺海於是惡子之無俚者恃告訐以進趙超</hi>
<hi>然以君子之澤五世而斬責汀州呉仲寳以夏二子傳流容州張淵道以張和公生日詩</hi>
<hi>幾責桞而幸脫皆是也予教授福州日因訪何大圭忽問君識天星乎答曰未之學曰豈</hi>
<hi>不能認南方中夏所見列宿乎曰此却粗識一二大圭曰君今夕試仰觀熒惑何在是時</hi>
<hi>正見於南斗之西後月餘再相見時連旬多隂所謂火曜巳至斗魁之東矣大圭曰使此</hi>
<pb n="KR3j0038_SBCK_040-7a"/>
<hi>星入南斗自有故事予聞其語固巳竦然明日來相訪曰吾曹元不洞曉天文昨晚葉子</hi>
<hi>廉見顧言及於比蹙頞云是名魏星無人能識非熒惑也予曰十二國星只在牛女之下</hi>
<hi>經星不動安得轉移圭曰乾象欲示變何所不可子廉云後漢建安二十五年亦曽出蓋</hi>
<hi>秦正封魏國公圭意比之曹操予大駭不復敢酬應它日與謝景思葉晦叔言之且曰使</hi>
<hi>爲小人告訐之舉有所不能萬一此叚彰露爲之柰何謝葉曰可以言命矣與是人相識</hi>
<hi>便是不幸不如靜以待之時歳在已巳又六年秦亡予知免禍乃始不恐</hi>
<hi>眞宗北征眞宗親征契丹幸澶淵以成却敵之功是時</hi>
<hi>景德元年甲辰决此計者宼萊公也然前五歳當咸平二年已亥契丹冦北邊上自將禦</hi>
<hi>之至澶州大名府聞范廷召破虜於莫州北乃還京時張文定公李文靖公爲相不知何</hi>
<pb n="KR3j0038_SBCK_040-7b"/>
<hi>人贊此決而後來不傳用是以知眞宗非宴安酖毒而有所畏者故冦公易以</hi>
<hi>進言宰相不次𥙷</hi>
<hi>景德元年七月宰相李沆薨時無它相中書有參知政事王旦王欽若不次補寇準爲三</hi>
<hi>司使眞宗欲相之患其素剛難獨任乃先以翰林</hi>
<hi>侍讀學士畢士安爲參政纔二月並命士安準爲相而士安居上旦欽若各遷官而巳凖</hi>
<hi>在太宗朝已兩爲執政今士安乃由侍從超用</hi>
<hi>惟辟作福圗任大臣蓋不應循循歷階而升也</hi>
<hi>外制之難中書舍人所承受詞頭自唐至</hi>
<hi>本朝皆只就省中起草付吏逮於告命之成皆未嘗越日故其職爲難其以敏捷稱者如</hi>
<pb n="KR3j0038_SBCK_040-8a"/>
<hi>韋承慶下筆輙成未嘗起草陸扆初無思慮揮翰如飛顔蕘草制數十無妨談笑鄭畋動</hi>
<hi>無滯思同僚閣筆劉敞臨出局倚馬一揮九制皆見書於史䇿其遲鈍窘擾者如陸餘慶</hi>
<hi>至晚不能裁一言和㠓閉戸精思徧討群籍與夫斵䆫舎人紫微失却張君房之類蓋以</hi>
<hi>必欲速成故也周廣順初中書舍人劉濤責授少府少監分司西京坐遣男頊代草制詞</hi>
<hi>也頊時爲監察御史亦責復州司戸自南渡以來典故散失毎除書之下先以省劄</hi>
<hi>授之而續給告以是遷延稽滯叚拂居官時纔還家即掩關謝客畏其促詞命也先公</hi>
<hi>使虜歸除徽猷閣直學士時劉才邵當制日於漏舍囑之至先公出知饒州幾將一月</hi>
<hi>猶未受告其它倩諉朋舊俾之假手者多矣故膺此選者不覺其難殊與昔異</hi>
<hi>文臣換武使祖宗之世文臣換授武使皆不越級錢若水</hi>
<pb n="KR3j0038_SBCK_040-8b"/>
<hi>自樞密副使罷守工部侍郎後除帥并州乃換鄧州觀察使王嗣宗以中丞侍郎李士衡</hi>
<hi>以三司使李維以尚書王素以端明左丞亦皆觀察慶曆初以陜西四帥方禦夏羌欲優</hi>
<hi>其俸賜故韓琦范仲淹王沿龐籍皆以樞密龍圖直學士換爲廉車自</hi>
<hi>南渡以來始大不然張澄以端明學士楊倓以敷文學士便爲節度近者趙師夔呉琚以</hi>
<hi>待制而換承宣使不數月閒遇恩即建節鉞師揆師垂以祕閣修撰換觀察使皆度越彛</hi>
<hi>憲誠異恩也</hi>
容齋三筆卷第四<hi>終</hi>
</p>
<p>
</p>
  </div>
</body>
</text>
</TEI>
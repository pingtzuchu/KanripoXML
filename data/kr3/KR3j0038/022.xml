<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_022-1a"/>
容齋續筆卷第四<hi>十七則</hi>
　　　　淮南守備<lb/>
周丗宗舉中原百郡之兵南征李景當是時周室方彊<lb/>
李氏政亂以之討伐云若易然而自二年之冬訖五年<lb/>
之春首尾四年至於乗輿三駕僅得江北先是河中李<lb/>
守正叛漢遣其客朱元來唐求救遂仕於唐樞密使查<lb/>
文徽妻之以女是時請兵復諸州即取舒和後以恃功<lb/>
偃蹇唐將奪其兵元怒而降周景械其妻欲戮之文徽<lb/>
方執政表乞其命景批云只斬朱元妻不殺查家女竟<lb/>
斬于市郭廷謂不能守濠州以家在江南恐爲唐所種<lb/>
<pb n="KR3j0038_SBCK_022-1b"/>
族遣使詣金陵稟命然後出降則知周師所以乆者景<lb/>
法度猶存尚能制將帥死命故也紹興之季虜騎犯淮<lb/>
踰月之間十四郡悉陷予親見沿淮諸郡守盡掃府庫<lb/>
儲積分寓京口云預被旨許令移治是乃平時無虞則<lb/>
受極邊之賞一有緩急委而去之宼退則反了無分毫<lb/>
絓於吏議豈復肯以固守爲心也哉<lb/>
　　　　周丗宗<lb/>
周丗宗英毅雄傑以衰亂之丗區區五六年間威武之<lb/>
聲震懾夷夏可謂一時賢主而享年不及四十身没半<lb/>
歳國隨以亡固天方授<lb/>
<pb n="KR3j0038_SBCK_022-2a"/>
宋使之驅除然考其行事失於好殺用法太嚴羣臣職<lb/>
事小有不舉往往寘之極刑雖素有才幹聲名無所開<lb/>
宥此其所短也薛居正舊史紀載翰林醫官馬道元進<lb/>
狀訴壽州界被賊殺其子獲正賊見在宿州本州不爲<lb/>
勘斷帝大怒遣竇儀乗馹往桉之及獄成坐族死者二<lb/>
十四人儀奉辭之日帝旨甚峻故儀之用刑傷於深刻<lb/>
知州趙礪坐除名此事本只馬氏子一人遭殺何至於<lb/>
族誅二十四家其它可以類推矣<lb/>
太祖實録竇儀傳有此事史臣但歸咎於儀云<lb/>
　　　竇正固<lb/>
<pb n="KR3j0038_SBCK_022-2b"/>
竇正固漢隱帝相也周丗罷政以司徒就第後范質用<lb/>
此官在中書乃歸洛陽常與編户課役正固不能堪訴<lb/>
於留守向拱拱不聽熈寧初富韓公爲相<lb/>
神宗甞對大臣稱知河南府李中師治狀公以中師厚<lb/>
結中人因對曰陛下何從知之中師銜其沮己及再尹<lb/>
河南富公巳老乃籍其户令出免役錢與富民等乃知<lb/>
君子失勢之時小人得易而侮之如向拱李中師軰固<lb/>
不乏也<lb/>
　　　　鄭權<lb/>
唐穆宗時以工部尚書鄭權爲嶺南節度使卿大夫相<lb/>
<pb n="KR3j0038_SBCK_022-3a"/>
率爲詩送之韓文公作序言權功德可稱道家屬百人<lb/>
無數畒之宅僦屋以居可謂貴而能貧爲仁者不富之<lb/>
效也舊唐史權傳云權在京師以家人數多奉入不足<lb/>
求爲鎭有中人之助南海多珍貨權頗積聚以遺之大<lb/>
爲朝士所嗤又薛廷老傳云鄭權因鄭注得廣州節度<lb/>
權至鎭盡以公家珍寶赴京師以酬恩地廷老以右拾<lb/>
遺上䟽請桉權罪中人由是切齒然則其爲人乃貪邪<lb/>
之士爾韓公以爲仁者何邪<lb/>
　　　　黨錮牽連之賢<lb/>
漢黨錮之禍知名賢士死者以百數海内塗炭其名迹<lb/>
<pb n="KR3j0038_SBCK_022-3b"/>
章章者並載于史而一時牽連獲罪甘心以受刑誅皆<lb/>
節義之士而位行不顯僅能附見者甚多李膺死門生<lb/>
故吏並被禁錮侍御史景毅之子爲膺門徒未有録牒<lb/>
不及於譴毅慨然曰本謂膺賢遣子師之豈可以漏籍<lb/>
苟安遂自表免歸髙城人巴肅被收自載詣縣縣令欲<lb/>
解印綬與俱去肅不可范滂在征羌詔下急捕督郵吴<lb/>
導至縣抱詔書閉傳舎伏床而泣滂自詣獄縣令郭揖<lb/>
大驚出解印綬引與俱亡滂曰滂死則禍塞何敢以罪<lb/>
累君張儉亡命困迫遁走所至破家相容其所經歷伏<lb/>
重誅者以十數復流轉東萊上李篤家外黃令毛欽操<lb/>
<pb n="KR3j0038_SBCK_022-4a"/>
兵到門篤謂曰張儉亡非其罪縱儉可得寧忍執之乎<lb/>
欽撫篤曰蘧伯玉恥獨爲君子足下如何自專仁義歎<lb/>
息而去儉得免後數年上禄長和海上言黨人錮及五<lb/>
族非經常之法由是自從祖以下皆得解釋此數君子<lb/>
之賢如是東漢尚名節斯其驗歟<lb/>
　　　　漢代文書式<lb/>
漢代文書臣下奏朝廷朝廷下郡國有漢官典儀漢舊<lb/>
儀等所載然不若金石刻所著見者爲明白史晨祠孔<lb/>
廟碑前云建寧二年三月癸卯朔七日己酉魯相臣晨<lb/>
長史臣謙頓首死罪上尚書臣晨頓首頓首死罪死罪<lb/>
<pb n="KR3j0038_SBCK_022-4b"/>
末云臣晨誠惶誠恐頓首頓首死罪死罪上尚書副言<lb/>
太傅太尉司徒司空大司農府樊毅復華下民租碑前<lb/>
後與此同無極山碑光和四年某月辛卯朔廿二日壬<lb/>
子太常臣耽丞敏頓首上尚書末云臣耽愚戅頓首頓<lb/>
首上尚書制曰可大尚<hi>讀爲大常</hi>承書從事某月十七日丁<lb/>
丑尚書令忠奏雒陽宫光和四年八月辛酉朔十七日<lb/>
丁丑尚書令忠下又云光和四年八月辛酉朔十七日<lb/>
丁丑大常耽丞敏下常山相孔廟碑前云司徒臣雄司<lb/>
空臣戒稽首言末云臣雄臣戒愚戅誠惶誠恐頓首頓<lb/>
首死罪死罪臣稽首以聞制曰可元嘉三年三月廿七<lb/>
<pb n="KR3j0038_SBCK_022-5a"/>
日壬寅奏雒陽宮元嘉三年三月丙子朔廿七日壬寅<lb/>
司徒雄司空戒下魯相又云永興元年六月甲辰朔十<lb/>
八日辛酉魯相平行長史事卞守長擅叩頭死罪敢言<lb/>
之司徒司空府末云平惶恐叩頭死罪死罪上司空府<lb/>
此碑有三公奏天子朝廷下郡國郡國上公府三式始<lb/>
末詳備文惠公隷釋有之無極山祠事以丁丑日奏雒<lb/>
陽宮是日下大常孔廟事以壬寅日奏雒陽宮亦以是<lb/>
日下魯相又以見漢丗文書之不滯留也<lb/>
　　　資治通鑑<lb/>
司馬公修資治通鑑辟范夢得爲官屬甞以手帖論纉<lb/>
<pb n="KR3j0038_SBCK_022-5b"/>
述之要大氐欲如左傳叙事之體又云凡年號皆以後<lb/>
來者爲定如武德元年則從正月便爲唐髙祖更不稱<lb/>
隋義寧二年梁開平元年正月便不稱唐天祐四年故<lb/>
此書用以爲法然究其所窮頗有窒而不通之處公意<lb/>
正以春秋定公爲例於未即位即書正月爲其元年然<lb/>
昭公以去年十二月薨則次年之事不得復係於昭故<lb/>
定雖未立自當追書兼經文至簡不過一二十字一覽<lb/>
可以了解若通鑑則不侔隋煬帝大業十三年便以爲<lb/>
恭皇帝上直至下卷之末恭帝立始改義寧後一卷則<lb/>
爲唐髙祖蓋凡渉歷三卷而煬帝固存方書其在江都<lb/>
<pb n="KR3j0038_SBCK_022-6a"/>
時事明皇後卷之首標爲肅宗至德元載至一卷之半<lb/>
方書太子即位代宗下卷云上方勵精求治不次用人<lb/>
乃是德宗也莊宗同光四年便係於天成以爲明宗而<lb/>
卷内書命李嗣源討鄴至次卷首莊宗方殂潞王清泰<lb/>
三年便標爲晉髙祖而卷内書石敬瑭反至卷末始爲<lb/>
晉天福凡此之類殊費分說此外如晉宋諸胡僣國所<lb/>
封建王公及除拜卿相纎悉必書有至二百字者又如<lb/>
西秦丞相南川宣公出連乞都卒魏都坐大官章安侯<lb/>
封懿天部大人白馬文正公崔宏冝都文成王穆觀鎭<lb/>
逺將軍平舒侯燕鳯平昌宣王和其奴卒皆無關於社<lb/>
<pb n="KR3j0038_SBCK_022-6b"/>
稷治亂而周勃薨乃不書及書漢章帝行幸長安進幸<lb/>
槐里𡵨山又幸長平御池陽宮東至髙陵十二月丁亥<lb/>
還宮又乙未幸東阿北登太行山至天井關夏四月乙<lb/>
卯還宮又書魏主七月戊子如魚池登青岡原甲午還<lb/>
宮八月已亥如彌澤甲寅登牛頭山甲子還宮如此行<lb/>
役無歳無之皆可省也<lb/>
　　　　弱小不量力<lb/>
楚莊王伐蕭蕭人囚熊相冝僚及公子丙王曰勿殺吾<lb/>
退蕭人殺之王怒遂滅蕭楚伐莒莒人囚楚公子平楚<lb/>
人曰勿殺吾歸而俘莒人殺之楚師圍莒莒潰遂入鄆<lb/>
<pb n="KR3j0038_SBCK_022-7a"/>
齊侯伐魯圍龍頃公之嬖人盧蒲就魁門焉龍人囚之<lb/>
齊侯曰勿殺吾與而盟無入而封弗聽殺而膊諸城上<lb/>
齊遂取龍夫以齊楚之大而莒一小國蕭一附庸龍一<lb/>
邊邑方受攻之際幸能囚執其人強敵許以勿殺而退<lb/>
師乃不度德量力致怨於彼至於亡滅可謂失計傳稱<lb/>
子産善相小國使當此時必有以處之矣<lb/>
　　　　田橫吕布<lb/>
田橫旣敗竄居海﨩中髙帝遣使召之曰橫來大者王<lb/>
小者乃侯耳横遂與二客詣雒陽將至謂客曰橫始與<lb/>
漢王俱南面稱孤今漢王爲天子而橫迺爲亡虜北面<lb/>
<pb n="KR3j0038_SBCK_022-7b"/>
事之其媿固巳甚矣即自剄橫不顧王侯之爵視死如<lb/>
歸故漢祖流涕稱其賢班固以爲雄材韓退之道出其<lb/>
墓下爲文以弔曰自古死者非一夫子至今有耿光其<lb/>
英烈凜然至今猶有生氣也吕布爲曹操所縛將死之<lb/>
際乃語操曰明公之所患不過於布今巳服矣令布將<lb/>
騎明公將歩天下不足定也操竟殺之布之材未必在<lb/>
橫下而欲忍恥事讎故東坡詩曰猶勝白門窮吕布欲<lb/>
將鞍馬事曹暪蓋笑之也劉守光以燕敗爲晉王所擒<lb/>
旣知不免猶呼曰王將復唐室以成霸業何不赦臣使<lb/>
自效此又庸奴下才無足責者<lb/>
<pb n="KR3j0038_SBCK_022-8a"/>
　　　中山冝陽<lb/>
戰國事雜出於諸書故有不可考信者魏文侯使樂羊<lb/>
伐中山克之以封其子故任座云君得中山不以封君<lb/>
之弟而以封君之子翟璜云中山巳拔無使守之臣進<lb/>
李克而趙丗家書武靈王以中山負齊之強侵暴其地<lb/>
銳欲報之至於變胡服習騎射累年乃與齊燕共滅之<lb/>
遷其王於膚施此去魏文侯時巳百年中山不應旣亡<lb/>
而復存且膚施屬上郡本魏地爲秦所取非趙可得而<lb/>
置它人誠不可曉惟樂毅傳云魏取中山後中山復國<lb/>
趙復滅之史記六國表威烈王十二年中山武公初立<lb/>
<pb n="KR3j0038_SBCK_022-8b"/>
徐廣曰周定王之孫西周桓公之子此尤不然冝陽於<lb/>
韓爲大縣顯王三十四年秦伐韓拔之故屈冝臼云前<lb/>
年秦拔冝陽正是昭侯時歷宣惠王襄王而秦甘茂又<lb/>
抜冝陽相去幾三十年得非韓甞失此邑旣而復取之<lb/>
乎<lb/>
　　　相六畜<lb/>
莊子載徐無鬼見魏武侯告之以相狗馬荀子論堅白<lb/>
同異云曾不如好相雞狗之可以爲名也史記禇先生<lb/>
於日者傳後云黃直丈夫也陳君夫婦人也以相馬立<lb/>
名天下留長孺以相彘立名滎陽禇氏以相牛立名皆<lb/>
<pb n="KR3j0038_SBCK_022-9a"/>
有髙丗絶人之風今時相馬者間有之相牛者殆絶所<lb/>
謂雞狗彘者不復聞之矣劉向七略相六畜三十八卷<lb/>
謂骨法之度數今無一存<lb/>
　　　　卜筮不同<lb/>
洪範七稽疑擇建立卜筮人有龜從筮逆之說禮記卜<lb/>
筮不相襲謂卜不吉則又筮筮不吉則又卜以爲瀆龜<lb/>
筴左傳晉獻公欲以驪姬爲夫人卜之不吉筮之吉公<lb/>
曰從筮卜人曰筮短龜長不如從長魯穆姜徙居東宫<lb/>
筮之遇艮之八史曰是謂艮之隨杜預注云周禮太卜<lb/>
掌三易雜用連山歸藏二易皆以七八爲占故言遇艮<lb/>
<pb n="KR3j0038_SBCK_022-9b"/>
之八史疑古易遇八爲不利故更以周易占變爻得隨<lb/>
卦也漢武帝時聚會占家問之某日可取婦乎五行家<lb/>
曰可堪輿家曰不可建除家曰不吉叢辰家曰大凶曆<lb/>
家曰小凶天人家曰小吉太一家曰大吉辯訟不決以<lb/>
狀聞制曰避諸死忌以五行爲主則曆卜諸家自古蓋<lb/>
不同矣唐吕才作廣濟隂陽百忌曆丗多用之近又有<lb/>
三曆會同集蒐羅詳盡姑以擇日一事論之一年三百<lb/>
六十日若泥而不通殆無一日可用也<lb/>
　　　　日者<lb/>
墨子書貴義篇云子墨子北之齊遇日者日者曰帝以<lb/>
<pb n="KR3j0038_SBCK_022-10a"/>
今日殺黒龍於北方而先生之色黑不可以北子墨子<lb/>
不聽遂北至淄水不遂而反日者曰我謂先生不可以<lb/>
北子墨子曰南之人不得北北之人不得南其色有黒<lb/>
者有白者何故皆不遂也且帝以甲乙殺青龍於東方<lb/>
以丙丁殺赤龍於南方以庚辛殺白龍於西方以壬癸<lb/>
殺黒龍於北方若子之言不可用也史記作日者列傳<lb/>
蓋本於此徐廣曰古人占候卜筮通謂之日者如以五<lb/>
行所直之日而殺其方龍不知其旨安在亦可謂怪矣<lb/>
　　　　柳子厚黨叔文<lb/>
柳子厚劉夢得皆坐王叔文黨廢黜劉頗飾非解謗而<lb/>
<pb n="KR3j0038_SBCK_022-10b"/>
柳獨不然其答許孟容書云早歳與負罪者親善始竒<lb/>
其能謂可以共立仁義裨教化暴起領事人所不信射<lb/>
利求進者百不一得一旦快意更恣怨讟詆訶萬狀盡<lb/>
爲敵讎及爲叔文母劉夫人墓銘極其稱誦謂叔文堅<lb/>
明直亮有文武之用待詔禁中道合儲后獻可朁否有<lb/>
康弼調護之勤訏謨定命有扶翼經緯之績將明出納<lb/>
有彌綸通變之勞内<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>謨畫不廢其位利安之道將施<lb/>
于人而夫人終于堂知道之士爲蒼生惜焉其語如此<lb/>
夢得自作傳云順宗即位時有寒儁王叔文以善奕棋<lb/>
得通籍博望因間隙得言及時事上大竒之叔文自言<lb/>
<pb n="KR3j0038_SBCK_022-11a"/>
猛之後有逺祖風唯吕温李景儉柳宗元以爲信然三<lb/>
子皆與予厚善日夕過言其能叔文實工言治道能以<lb/>
口辯移人旣得用其所施爲人不以爲當上素被疾詔<lb/>
下内禪宮掖事袐功歸貴臣於是叔文貶死韓退之於<lb/>
兩人爲執友至修順宗實録直書其事云叔文密結有<lb/>
當時名欲僥倖而速進者劉禹錫柳宗元等十數人定<lb/>
爲死交蹤跡詭袐旣得志劉柳主謀議唱和采聽外事<lb/>
及敗其黨皆斥逐此論切當雖朋友之義不能以少蔽<lb/>
也<lb/>
　　　漢武心術<lb/>
<pb n="KR3j0038_SBCK_022-11b"/>
史記龜䇿傳今上即位博開蓺能之路悉延百端之學<lb/>
通一技之士咸得自效數年之間太卜大集會上欲擊<lb/>
匈奴西攘大宛南收百越卜筮至預見表象先圖其利<lb/>
及猛將推鋒執節獲勝於彼而蓍龜時日亦有力於此<lb/>
上尤加意賞賜至或數千萬如丘子明之屬富溢貴寵<lb/>
傾於朝廷至以卜筮射蠱道巫蠱時或頗中素有眦睚<lb/>
不快因公行誅恣意所傷以破族滅門者不可勝數百<lb/>
僚蕩恐皆曰龜策能言後事覺姦窮亦誅三族漢書音<lb/>
義以爲史遷没後十篇闕有録無書元成之間禇先生<lb/>
補闕言辭鄙陋日者龜䇿列傳在焉故後人頗薄其書<lb/>
<pb n="KR3j0038_SBCK_022-12a"/>
然此卷首言今上即位則是史遷指武帝其載巫蠱之<lb/>
寃如是今之論議者略不及之資治通鑑亦棄不取使<lb/>
丘子明之惡不復著見此由武帝博采異端馴致斯禍<lb/>
儻心術趨於正當不如是之酷也<lb/>
　　　　禁天髙之稱<lb/>
周宣帝自稱天元皇帝不聽人有天髙上大之稱官名<lb/>
有犯皆改之改姓髙者爲姜九族稱髙祖者爲長祖政<lb/>
和中禁中外不許以龍天君玉帝上聖皇等爲名字於<lb/>
是毛友龍但名友葉天將但名將樂天作但名作句龍<lb/>
如淵但名句如淵衞上達賜名仲達葛君仲改爲師仲<lb/>
<pb n="KR3j0038_SBCK_022-12b"/>
方天任爲大任方天若爲元若余聖求爲應求周綱字<lb/>
君舉改曰元舉程振字伯玉改曰伯起程瑀亦字伯玉<lb/>
改曰伯禹張讀字聖行改曰彦行蓋蔡京當國遏絶史<lb/>
學故無有知周事者宣和七年七月手詔以昨臣僚建<lb/>
請士庶名字有犯天玉君聖及主字者悉禁旣非<lb/>
上帝名諱又無經據諂佞不根貽譏後丗罷之<lb/>
　　　　宣和冗官<lb/>
宣和元年蔡京將去相位臣僚方䟽官僚冗濫之敝大<lb/>
略云自去歳七月至今年三月遷官論賞者五千餘人<lb/>
如辰州招弓弩手而樞密院支差房推恩者八十四人<lb/>
<pb n="KR3j0038_SBCK_022-13a"/>
兖州陞爲府而三省兵房推恩者三百三十六人至有<lb/>
入仕才二年而轉十官者今吏部兩選朝奉大夫至朝<lb/>
請大夫六百五十五貟橫行右武大夫至通侍二百二<lb/>
十九貟修武郎至武功大夫六千九百九十一貟小使<lb/>
臣二萬三千七百餘貟選人一萬六千五百餘貟吏貟<lb/>
猥冗差注不行詔三省樞密院令遵守成法然此詔以<lb/>
四月庚子下而明日辛丑以賞西陲誅討之功太師蔡<lb/>
京宰相余深王黼知樞密院鄧洵武各與一子官執政<lb/>
皆遷秩天子命令如是即日廢格之京之罪惡至矣<lb/>
<pb n="KR3j0038_SBCK_022-13b"/>
容齋續筆卷第四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_032-1a"/>
容齋續筆卷第十四<hi>十七則</hi>
　　　　尹文子<lb/>
漢蓺文志名家内有尹文子一篇云說齊宣王先公孫<lb/>
龍劉歆云其學本於黃老居稷下與宋鈃彭蒙田駢等<lb/>
同學於公孫龍今其書分爲上下兩卷蓋漢末仲長統<lb/>
所銓次也其文僅五千言議論亦非純本黃老者大道<lb/>
篇曰道不足以治則用法法不足以治則用術術不足<lb/>
以治則用權權不足以治則用勢勢不足則反權權用<lb/>
則反術術用則反法法用則反道道用則無爲而自治<lb/>
又曰爲善使人不能得從此獨善也爲巧使人不能得<lb/>
<pb n="KR3j0038_SBCK_032-1b"/>
爲此獨巧也末盡善巧之理爲善與衆行之爲巧與衆<lb/>
能之此善之善者巧之巧者也故所貴聖人之治不貴<lb/>
其獨治貴其能與衆共治貴工倕之巧不貴其獨巧貴<lb/>
其能與衆共巧也今丗之人行欲獨賢事欲獨能辯欲<lb/>
出羣勇欲絶衆獨行之賢不足以成化獨能之事不足<lb/>
以周務出羣之辯不可爲户說絶衆之勇不可與正陳<lb/>
凡此四者亂之所由生聖人任道立法使賢愚不相棄<lb/>
能鄙不相遺此至治之術也詳味其言頗流而入於兼<lb/>
愛莊子末章叙天下之治方術者曰不累於俗不飾於<lb/>
物不苟於人不忮於衆願天下之安寧以活民命人我<lb/>
<pb n="KR3j0038_SBCK_032-2a"/>
之養畢足而止以此白心古之道術有在於是者宋鈃<lb/>
尹文聞其風而恱之作爲華山之冠以自表雖天下不<lb/>
取強聒而不舎者也其爲人太多其自爲太少盖亦盡<lb/>
其學云荀卿非十二子有宋鈃而文不預又别一書曰<lb/>
尹子五卷共十九篇其言論膚淺多及釋氏盖晉宋時<lb/>
細人所作非此之謂也<lb/>
　　　　帝王訓儉<lb/>
帝王創業垂統規以節儉貽訓子孫必其繼丗象賢而<lb/>
後可以循其敎不然正足取侮笑耳宋孝武大治宫室<lb/>
壊髙祖所居隂室於其處起玉燭殿與羣臣觀之牀頭<lb/>
<pb n="KR3j0038_SBCK_032-2b"/>
有土障上挂葛燈籠麻蠅拂侍中袁顗因盛稱髙祖儉<lb/>
素之德上不答獨曰田舎公得此巳爲過矣唐髙力士<lb/>
於太宗陵寢宫見梳箱一柞木梳一黒角箆一草根刷<lb/>
子一歎曰先帝親正皇極以致升平隨身服用唯留此<lb/>
物將欲傳示子孫永存節儉具以奏聞明皇詣陵至寢<lb/>
宮問所留示者何在力士捧跪上上跪奉肅敬如不可<lb/>
勝曰夜光之珍垂棘之璧將何以喻此即命史官書之<lb/>
典冊是時明皇履位未乆厲精爲治故見太宗故物而<lb/>
惕然有感及侈心一動窮天下之力不足以副其求尚<lb/>
何有於此哉宋孝武不足責也若齊髙帝周武帝陳髙<lb/>
<pb n="KR3j0038_SBCK_032-3a"/>
祖隋文帝皆有儉德而東昏天元叔寶焬帝之淫侈浮<lb/>
於桀紂又不可以語此云<lb/>
　　　　用計臣爲相<lb/>
唐自正觀定制以省臺寺監理天下之務官脩其方未<lb/>
之或改明皇因時極盛好大喜功於財利之事尤切故<lb/>
宇文融韋堅楊矜王鉷皆以聚歛刻剥進然其職不出<lb/>
户部也楊國忠得志乃以御史大夫判度支權知太府<lb/>
卿及兩京司農太府出納是時猶未立判使之名也肅<lb/>
宗以後兵興費廣第五琦劉晏始以户部侍郎判諸使<lb/>
因之拜相於是鹽鐵有使度支有判元琇班宏裴延齡<lb/>
<pb n="KR3j0038_SBCK_032-3b"/>
李巽之徒踵相躡遂浸浸以它官主之權任益重憲宗<lb/>
季年皇甫鎛由判度支程异由衛尉卿鹽鐵使並命爲<lb/>
相公論沸騰不恤也逮於宣宗率由此塗大用馬植裴<lb/>
休夏侯孜以鹽鐵盧商崔元式周墀崔龜從蕭鄴劉瑑<lb/>
以度支魏扶魏謩崔謹由蔣伸以户部自是計相不可<lb/>
勝書矣惟裴度判度支上言調兵食非宰相事請以歸<lb/>
有司其識量宏正不可同日語也<lb/>
　　　　州縣牌額<lb/>
州縣牌額率係於吉凶以故不敢輕爲改易嚴州分水<lb/>
縣故額草書分字縣令有作聦明者謂字體非冝自眞<lb/>
<pb n="KR3j0038_SBCK_032-4a"/>
書三字刻而立之是年邑境惡民持刃殺人者衆蓋分<lb/>
字爲八刀也徽州之山水清逺素無火災紹熈元年添<lb/>
差通判盧瑢悉以所作隷字換郡下扁牓自譙樓儀門<lb/>
凡亭榭臺觀之類一切趨新郡人以爲字多燥筆而於<lb/>
州牌尤爲不嚴重私切憂之次年四月火起於郡庫經<lb/>
一日兩夕乃止官舎民廬一空<lb/>
　　　　盧知猷<lb/>
唐之末丗王綱絶紐學士大夫逃難解散畏死之不暇<lb/>
非有扶顚持危之計能支大厦於將傾者出力以佐時<lb/>
則當委身山棲往而不反爲門户性命慮可也白馬之<lb/>
<pb n="KR3j0038_SBCK_032-4b"/>
禍豈李振柳璨數凶子所能害哉亦裴崔獨孤諸公有<lb/>
以自取耳偶讀司空表聖集太子太師盧知猷神道碑<lb/>
見其仕於僖昭更歷榮級至尚書右僕射以一品致仕<lb/>
可以歸矣然由間關跋履從昭宗播遷自華幸洛天祐<lb/>
二年九月乃終享年八十有六其得没於牖下亦云幸<lb/>
也新唐書有傳附於父後甚略云昭宗爲劉季述所幽<lb/>
感憤而卒案昭宗以光化三年遭季述之禍天復元年<lb/>
反正至知猷亡時相去五年傳云子文度亦貴顯而碑<lb/>
載嗣子刑部侍郎膺亦不同表聖乃盧幕客當時作誌<lb/>
必不誤矣昭宗實録光化四年三月華州奏太子太師<lb/>
<pb n="KR3j0038_SBCK_032-5a"/>
盧知猷卒以劉季述之變感憤成疾卒年七十五正與<lb/>
新唐傳同盖唐武宣以後諸録乃宋敏求補撰簡牘當<lb/>
有散脫者皆當以司空之碑爲正又按是年四月改元<lb/>
天復舊唐紀十一月車駕幸鳯翔朱全忠趨長安文武<lb/>
百寮太子太師盧知猷巳下出迎又爲可證宰相丗系<lb/>
表知猷生文度而同族曰渥渥之子膺刑部侍郎二者<lb/>
矛盾如此<lb/>
　　　　忌諱諱惡<lb/>
周禮春官小史詔王之忌諱鄭氏云先王死日爲忌名<lb/>
爲諱禮記王制大史典禮執簡記奉諱惡注云諱者先<lb/>
<pb n="KR3j0038_SBCK_032-5b"/>
王名惡者忌日若子夘惡烏路反左傳叔弓如滕子服<lb/>
椒爲介及郊遇懿伯之忌叔弓不入懿伯椒之叔父忌<lb/>
怨也椒曰公事有公利無私忌椒請先入觀此乃知忌<lb/>
諱之明文漢人表䟽如東方朔有不知忌諱之類皆戾<lb/>
本旨今丗俗語言多云無忌諱及不識忌諱蓋非也<lb/>
　　　　陳渉不可輕<lb/>
揚子法言或問陳勝吴廣曰亂曰不若是則秦不亡曰<lb/>
亡秦乎恐秦未亡而先亡矣李軌以爲輕用其身而要<lb/>
乎非命之運不足爲福先適足以爲禍始予謂不然秦<lb/>
以無道毒天下六王皆萬乗之國相踵㓕亡豈無孝子<lb/>
<pb n="KR3j0038_SBCK_032-6a"/>
慈孫故家遺俗皆奉頭䑕伏自張良狙擊之外更無一<lb/>
人敢西向窺其鋒者陳勝出於戍卒一旦奮發不顧海<lb/>
内豪傑之士乃始雲合響應並起而誅之數月之間一<lb/>
戰失利不幸隕命於御者之手身雖巳死其所置遣侯<lb/>
王將相竟亡秦項氏之起江東亦矯稱陳王之令而度<lb/>
江秦之社稷爲墟誰之力也且其稱王之初萬事草創<lb/>
能從陳餘之言迎孔子之孫鮒爲博士至尊爲太師所<lb/>
與謀議皆非庸人崛起者可及此其志豈小小者哉漢<lb/>
髙帝爲之置守冡於碭血食二百年乃絶子雲指以爲<lb/>
亂何邪若乃殺吳廣誅故人寡恩忘舊無帝王之度此<lb/>
<pb n="KR3j0038_SBCK_032-6b"/>
其所以敗也<lb/>
　　　　士匄韓厥<lb/>
晉厲公旣殺郤氏三卿羣臣疑懼欒書荀偃執公召士<lb/>
匄匄辤不往召韓厥厥辭曰古人有言曰殺老牛莫之<lb/>
敢尸而況君乎二三子不能事君焉用厥也二子竟弑<lb/>
公而不敢以匄厥爲罪豈非畏敬其忠正乎唐武德之<lb/>
季秦王與建成元吉相忌害長孫無忌髙士廉侯君集<lb/>
尉遲敬德等日夜勸王誅之王猶豫未決問於李靖靖<lb/>
辭問於李丗勣丗勣辭王由是重二人及至登天位皆<lb/>
任爲將相知其有所守也晉唐四賢之識見略等而無<lb/>
<pb n="KR3j0038_SBCK_032-7a"/>
有稱述者唐史至不書其事殆非所謂發濳德之幽光<lb/>
也蕭道成將革命欲引時賢參贊大業夜召謝朏屏人<lb/>
與語朏竟無一言及王儉禇淵之謀旣定道成必欲引<lb/>
朏參佐命朏亦不肯從遂不仕齊丗其亦賢矣<lb/>
　　　　孔墨<lb/>
墨翟以兼愛無父之故孟子辭而辟之至比於禽獸然<lb/>
一時之論迨於漢丗往往以配孔子列子載惠盎見宋<lb/>
康王曰孔丘墨翟無地而爲君無官而爲長天下丈夫<lb/>
女子莫不延頸舉踵而願安利之鄒陽上書於梁孝王<lb/>
曰魯聽季孫之說逐孔子宋任子冉之計囚墨翟以孔<lb/>
<pb n="KR3j0038_SBCK_032-7b"/>
墨之辯不能自免於䜛䛕賈誼過秦云非有仲尼墨翟<lb/>
之知徐樂云非有孔曾墨子之賢是皆以孔墨爲一等<lb/>
列鄒之書不足議而誼亦如此韓文公最爲發明孟子<lb/>
之學以爲功不在禹下者正以辟楊墨耳而著讀墨子<lb/>
一篇云儒墨同是堯舜同非桀紂同脩身正心以治天<lb/>
下國家孔子必用墨子墨子必用孔子不相用不足爲<lb/>
孔墨此又何也魏鄭公南史梁論亦有抑揚孔墨之語<lb/>
　　　　玉川月蝕詩<lb/>
盧仝月蝕詩唐史以謂譏切元和逆黨考韓文公效仝<lb/>
所作云元和庚寅歳十一月是年爲元和五年去憲宗<lb/>
<pb n="KR3j0038_SBCK_032-8a"/>
遇害時尚十載仝云歳星主福德官爵奉董秦說者謂<lb/>
董秦即李忠臣甞爲將相而臣朱泚至於亡身故仝鄙<lb/>
之東坡以爲當秦之鎭淮西日代宗避吐蕃之難出狩<lb/>
追諸道兵莫有至者秦方在鞠埸趣命治行諸將請擇<lb/>
日秦曰父母有急難而欲擇日乎即倍道以進雖末節<lb/>
不終似非無功而食禄者近丗有嚴有翼者著蓺苑雌<lb/>
黃謂坡之言非也秦守節不終受泚僞官爲賊居守何<lb/>
功之足云詩譏刺當時故言及此坡乃謂非無功而食<lb/>
禄謬矣有翼之論一何輕發至詆坡公爲非爲謬哉予<lb/>
案是時秦之死二十七年矣何爲而追刺之使仝欲譏<lb/>
<pb n="KR3j0038_SBCK_032-8b"/>
逆黨則應首及禄山與泚矣竊意元和之丗吐突承璀<lb/>
用事仝以爲嬖倖擅位故用董賢秦宫軰喻之本無預<lb/>
李忠臣事也記前人似亦有此說而不能省憶其詳<lb/>
　　　　詩要點檢<lb/>
作詩至百韻詞意旣多故有失於點檢者如杜老夔府<lb/>
詠懷前云滿坐涕潺湲後又云伏臘涕漣漣白公寄元<lb/>
微之旣云無盃不共持又云笑勸迃辛酒華樽逐勝移<lb/>
觥飛白玉巵飲訝卷波遲歸鞍酩酊馳酡顔烏帽側醉<lb/>
袖玉鞭垂白醪充夜酌嫌醒自啜醨不飲長如醉一篇<lb/>
之中說酒者十一句東坡賦中隱堂五詩各四韻亦有<lb/>
<pb n="KR3j0038_SBCK_032-9a"/>
坡垂似伏鼇崩崖露伏龜之語近於意重<lb/>
　　　　周蜀九經<lb/>
唐正觀中魏證虞丗南顔師古繼爲祕書監請募天下<lb/>
書選五品以上子孫工書者爲書手繕寫予家有舊監<lb/>
本周禮其末云大周廣順三年癸丑五月雕造九經書<lb/>
畢前郷貢三禮郭嵠書列宰相李榖范質判監田敏等<lb/>
銜子後經典釋文末云顯德六年已未三月太廟室長<lb/>
朱延熈書宰相范質王溥如前而田敏以工部尚書爲<lb/>
詳勘官此書字畫端嚴有楷法更無舛誤舊五代史漢<lb/>
隱帝時國子監奏周禮儀禮公羊榖梁四經未有印板<lb/>
<pb n="KR3j0038_SBCK_032-9b"/>
欲集學官考校雕造從之正尚武之時而能如是蓋至<lb/>
此年而成也成都石本諸經毛詩儀禮禮記皆祕書省<lb/>
祕書郎張紹文書周禮者祕書省校書郎孫朋古書周<lb/>
易者國子博士孫逢吉書尚書者校書郎周德政書爾<lb/>
雅者簡州平泉令張德昭書題云廣政十四年盖孟昶<lb/>
時所鎸其字體亦皆精謹兩者並用士人筆札猶有正<lb/>
觀遺風故不庸俗可以傳逺唯三傳至皇祐元年方畢<lb/>
工殊不逮前紹興中分命兩淮江東轉運司刻三史板<lb/>
其兩漢書内凡<lb/>
欽宗諱並小書四字曰<lb/>
<pb n="KR3j0038_SBCK_032-10a"/>
淵聖御名或徑易爲威字而它廟諱皆只缺畫愚而自<lb/>
用爲可笑也蜀三傳後列知益州樞密直學士右諌議<lb/>
大夫田況銜大書爲三行而轉運使直史館曹穎叔提<lb/>
點刑獄屯田貟外郎孫長卿各細字一行又差低於況<lb/>
今雖執政作牧監司亦與之鴈行也<lb/>
　　　　冡宰治内<lb/>
周禮天官冡宰其屬有宫正實掌王宮之戒令糾禁内<lb/>
宰以隂禮教六宮以隂禮教九嬪盖宫中官之長也故<lb/>
自后夫人之外九嬪丗婦女御以下無不列於屬中後<lb/>
丗宫掖之事非上宰可得而聞也禮記内則篇記男女<lb/>
<pb n="KR3j0038_SBCK_032-10b"/>
事父母舅姑細瑣畢載而首句云后王命冡宰降德于<lb/>
衆兆民則以其治内故也<lb/>
　　　　宰相爵邑<lb/>
國朝宰相初不用爵邑爲輕重然亦甞以代陞黜王文<lb/>
康曾任司空後爲太子太師經<lb/>
太宗登極恩但封祁國公吕文穆自司徒謝事爲太子<lb/>
太師經東封西祀恩不復再得三公但封徐國許國公<lb/>
而巳宼忠愍罷相學士錢惟演以太子太傅處之<lb/>
眞宗令更與些恩數惟演但乞封國公王兾公欽若食<lb/>
邑巳過萬戸及謫爲司農卿於銜内盡除去後再拜相<lb/>
<pb n="KR3j0038_SBCK_032-11a"/>
乃悉還之湯歧公以大觀文免相因御史言落職鎸爵<lb/>
趙衛公坐舉官犯贓見爲使相但降封益川郡公削二<lb/>
千户今周益公亦然皆故實所無也王婺相元封兾嫌<lb/>
其與欽若同屢欲改適有進國史賞予爲擬進韓國制<lb/>
詞用有此兾方莫如韓樂旣播告矣而刪定官馮震武<lb/>
以爲<lb/>
眞宗故封不許用遂貼麻爲魯雖著於司封格馮盖不<lb/>
知富韓公巳用之矣是時婺相以食邑過二萬户爲辭<lb/>
壽皇遣中使至邁所居宣示令具前此有無體例及合<lb/>
如何施行事理擬定聞奏遂以邑戸無止法復命乃竟<lb/>
<pb n="KR3j0038_SBCK_032-11b"/>
行下<lb/>
　　　　楊子一毛<lb/>
孟子曰楊子取爲我拔一毛而利天下不爲也楊朱之<lb/>
書不傳於今其語無所考惟列子所載楊朱曰伯成子<lb/>
髙不以一毫利物舎國而隱耕古之人損一毫利天下<lb/>
不與也人人不損一毫不利天下天下治矣禽子問楊<lb/>
朱曰去子體之一毛以濟一丗汝爲之乎楊子曰丗固<lb/>
非一毛之所濟禽子曰假濟爲之乎楊子弗應禽子出<lb/>
語孟孫陽陽曰有侵若肌膚獲萬金者若爲之乎曰爲<lb/>
之曰有斷若一節得一國子爲之乎禽子黙然陽曰積<lb/>
<pb n="KR3j0038_SBCK_032-12a"/>
一毛以成肌膚積肌膚以成一節一毛固一體萬分中<lb/>
之一物柰何輕之觀此則孟氏之言可證矣<lb/>
　　　　李長吉詩<lb/>
李長吉有羅浮山人詩云欲翦湘中一尺天吳娥莫道<lb/>
吳刀澁正用杜老題王宰畫山水圖歌焉得并州快翦<lb/>
刀翦取吴松半江水之句長吉非蹈襲人後者疑亦偶<lb/>
同不失自爲好語也<lb/>
　　　　子夏經學<lb/>
孔子弟子惟子夏於諸經獨有書雖傳記雜言未可盡<lb/>
信然要爲與它人不同矣於易則有傳於詩則有序而<lb/>
<pb n="KR3j0038_SBCK_032-12b"/>
毛詩之學一云子夏授髙行子四傳而至小毛公一云<lb/>
子夏傳曾申五傳而至大毛公於禮則有儀禮喪服一<lb/>
篇馬融王肅諸儒多爲之訓說於春秋所云不能贊一<lb/>
辭盖亦甞從事於斯矣公羊髙實受之於子夏榖梁赤<lb/>
者風俗通亦云子夏門人於論語則鄭康成以爲仲弓<lb/>
子夏等所撰定也後漢徐防上䟽曰詩書禮樂定自孔<lb/>
子發明章句始於子夏斯其證云<lb/>
容齋續筆卷第十四<lb/>
</p>
<p>
</p>
  </div>
</body>
</text>
</TEI>
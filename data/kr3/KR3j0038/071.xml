<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_071-1a"/>
容齋四筆卷第五<hi>十四則</hi>
　　　　土木偶人<lb/>
趙德夫作金石録其跋漢居攝墳壇二刻石云其一上<lb/>
谷府卿墳壇其一祝其卿墳壇曰墳壇者古未有土木<lb/>
像故爲壇以祀之兩漢時皆如此予案戰國䇿所載蘇<lb/>
秦謂孟嘗君曰有土偶人與桃梗相語桃梗曰子西岸<lb/>
之土也挺子以爲人雨下水至則汝殘矣土偶曰子東<lb/>
國之桃梗也刻削子以爲人雨降水至流子而去矣所<lb/>
謂土木爲偶人非像而何漢至寓龍寓車馬皆謂以木<lb/>
爲之象其眞形謂之兩漢未有則不可也<lb/>
<pb n="KR3j0038_SBCK_071-1b"/>
　　　　饒州風俗<lb/>
嘉祐中呉孝宗子經者作餘干縣學記云古者江南不<lb/>
能與中土等宋受天命然後七閩二浙與江之西東冠<lb/>
帶詩書翕然大肆人才之盛遂甲於天下江南旣爲天<lb/>
下甲而饒人喜事又甲於江南蓋饒之爲州壤土肥而<lb/>
飬生之物多其民家冨而户羡蓄百金者不在冨人之<lb/>
列又當寛平無事之際而天性好善爲父兄者以其子<lb/>
與弟不文爲咎爲母妻者以其子與夫不學爲辱其美<lb/>
如此予觀今之饒民所謂家富户羡了非昔時而髙甍<lb/>
巨棟連阡亘陌者又皆數十年來寓公所擅而好善爲<lb/>
<pb n="KR3j0038_SBCK_071-2a"/>
學亦不盡如呉記所言故録其語以寄一歎<lb/>
　　　　禽畜菜茄色不同<lb/>
禽畜菜茄之色所在不同如江浙間豬黒而羊白至江<lb/>
廣吉州以西二者則反是蘇秀間鵝皆白或有一斑褐<lb/>
者則呼爲鴈鵝頗異而畜之若吾郷凡鵝皆鴈也小兒<lb/>
至取浙中白者飼飬以爲湖沼觀美浙西常茄皆皮紫<lb/>
其皮白者爲水茄吾郷常茄皮白而水茄則紫其異如<lb/>
是<lb/>
　　　　伏龍肝<lb/>
本草伏龍肝陶隱居云此竈中對釡月下黃土也以竈<lb/>
<pb n="KR3j0038_SBCK_071-2b"/>
有神故呼爲伏龍肝并以迃隱爲名爾雷公云凡使勿<lb/>
悞用竈下土其伏龍肝是十年已來竈額内火氣積自<lb/>
結如赤色石中黃其形皃八稜予嘗見臨安醫官陳輿<lb/>
大夫言當以砌竈時納猪肝一具於土中俟其積乆與<lb/>
土爲一然後用之則稍與名相應比讀後漢書隂識傳<lb/>
云其先隂子方臘曰晨炊而竈神形見注引雜五行書<lb/>
曰冝市買猪肝泥竈令婦孝然則輿之說亦有所本云<lb/>
廣濟曆亦有此說又列作竈忌日云伏龍在不可移作<lb/>
所謂伏龍者竈之神也<lb/>
　　　　勇怯無常<lb/>
<pb n="KR3j0038_SBCK_071-3a"/>
民無常勇亦無常怯有氣則實實則勇無氣則虚虚則<lb/>
怯怯勇虚實其由甚微不可不知勇則戰怯則北戰而<lb/>
勝者戰其勇者也戰而北者戰其怯者也怯勇無常儵<lb/>
忽徃來而莫知其方惟聖人獨見其所由然此吕氏春<lb/>
秋决勝篇之語子愛而書之<lb/>
　　　　趙德甫金石録<lb/>
東武趙明誠德甫清憲丞相中子也著金石録三十篇<lb/>
上自三代下訖五季鼎鍾甗鬲槃匜尊爵之欵識豐碑<lb/>
大碣顯人晦士之事蹟見于石刻者皆是正僞謬去取<lb/>
褒貶凡爲卷二千其妻易安李居士平生與之同志趙<lb/>
<pb n="KR3j0038_SBCK_071-3b"/>
没後愍悼舊物之不存乃作後序極道遭罹變故本末<lb/>
今龍舒郡庫刻其書而此序不見取比獲見元藁於王<lb/>
順伯因爲撮述大槩云予以建中辛巳歸趙氏時丞相<lb/>
作吏部侍郎家素貧儉德甫在太學每朔望謁告出質<lb/>
衣取半千錢歩入相國寺市碑文果實歸相對展玩咀<lb/>
嚼後二年從官便有窮盡天下古文竒字之志傳寫未<lb/>
見書買名人書畫古竒器有持徐熈牡丹圗求錢二十<lb/>
萬留信宿計無所得捲還之夫婦相向惋悵者數曰及<lb/>
連守兩郡竭俸入以事鈆槧每獲一書即曰勘校裝緝<lb/>
得名畫彛器亦摩玩舒卷指摘疵病盡一燭爲率故紙<lb/>
<pb n="KR3j0038_SBCK_071-4a"/>
扎精緻字畫全整冠於諸家毎飯罷坐歸來堂烹茶指<lb/>
堆積書史言某事在某書某卷第幾葉第幾行以中否<lb/>
勝負爲飮茶先後中則舉否大笑或至茶覆懷中不得<lb/>
飲而起凡書史百家字不刓缺本不誤者輙市之儲作<lb/>
副本靖康丙午德甫守淄川聞虜犯京師盈箱溢篋戀<lb/>
戀悵悵知其必不爲巳物建炎丁未奔太夫人喪南來<lb/>
旣長物不能盡載乃先去書之印本重大者畫之多幅<lb/>
者器之無欵識者巳又去書之監本者畫之平常者器<lb/>
之重大者所載尚十五車連艫渡淮江其青州故第所<lb/>
鎻十間屋期以明年具舟載之又化爲煨燼巳酉歳六<lb/>
<pb n="KR3j0038_SBCK_071-4b"/>
月德甫駐家池陽獨赴行都自岸上望舟中告別予意<lb/>
甚惡呼曰如傳聞城中緩急柰何遥應曰從衆必不得<lb/>
巳先弃輜重次衣衾次書冊次卷軸次古器獨宋器者<lb/>
可自負抱與身俱存亡勿忘之徑馳馬去秋八月德甫<lb/>
以病不起時六宫徃江西予遣二吏部所存書二萬卷<lb/>
金石刻二千本先徃洪州至冬虜䧟洪遂盡委弃所謂<lb/>
連艫渡江者又散爲雲煙矣獨餘輕小卷軸冩本李杜<lb/>
韓栁集丗說鹽鐡論石刻數十副軸鼎鼐十數及南唐<lb/>
書數篋偶在卧内巋然獨存上江旣不可徃乃之台温<lb/>
之衢之越之杭寄物於<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣庚戌春官軍収叛卒悉取<lb/>
<pb n="KR3j0038_SBCK_071-5a"/>
去入故李將軍家巋然者十失五六猶有五七簏挈家<lb/>
寓越城一夕爲盜穴壁負五簏去盡爲呉說運使賤價<lb/>
得之僅有不成部帙殘書䇿數種忽閱此書如見故人<lb/>
因憶德甫在東萊靜治堂裝褾𥘉就芸籖縹帶束十卷<lb/>
作一帙日校二卷跋一卷此二千卷有題跋者五百二<lb/>
卷耳今手澤如新墓木巳拱乃知有有必有無有聚必<lb/>
有散亦理之常又胡足道所以區區記其終始者亦欲<lb/>
爲後丗好古博雅者之戒云時紹興四年也易安年五<lb/>
十二矣自叙如此予讀其文而悲之爲識於是書<lb/>
　　　　韓文公薦士<lb/>
<pb n="KR3j0038_SBCK_071-5b"/>
唐丗科舉之柄顓付之主司仍不糊名又有交朋之厚<lb/>
者爲之助謂之通牓故其取人也畏於譏議多公而審<lb/>
亦或脅於權勢或撓於親故或累於子弟皆常情所不<lb/>
能免者若賢者臨之則不然未引試之前其去取髙下<lb/>
固巳定於胷中矣韓文公與祠部陸貟外書云執事與<lb/>
司貢士者相知識彼之所望於執事者至而無間彼之<lb/>
職在乎得人執事之職在乎進賢如得其人而授之所<lb/>
謂兩得矣愈之知者有侯喜侯雲長劉述古韋群玉<hi>摭言</hi>
<hi>作紓</hi>此四子者可以當首薦而極論期於成而後止可也<lb/>
沈𣏌張苰<hi>科記又作弘</hi>尉遲汾李紳張後餘李翊皆出群之<lb/>
<pb n="KR3j0038_SBCK_071-6a"/>
才與之足以収人望而得才實主司廣求焉則以告之<lb/>
可也徃者陸相公司貢士愈時幸在得中所與及第者<lb/>
皆赫然有聲原其所以亦由梁𥙷闕肅王郎中礎佐之<lb/>
梁舉八人無有失者其餘則王皆與謀焉陸相於王與<lb/>
梁如此不疑也至今以爲美談此書在集中不注歳月<lb/>
案摭言云正元十八年權德輿主文陸傪貟外通牓韓<lb/>
文公薦十人於傪權公凡三榜共放六人餘不出五年<lb/>
内皆捷以登科記考之正元十八年德輿以中書舎人<lb/>
知舉放進士二十三人尉遲汾侯雲長韋紓沈𣏌李翊<lb/>
登第十九年以禮部侍郎放二十人侯喜登第永正元<lb/>
<pb n="KR3j0038_SBCK_071-6b"/>
年放二十九人劉述古登第通三牓共七十二人而韓<lb/>
所薦者預其七元和元年崔邠下放李紳二年又放張<lb/>
後餘張弘皆與摭言合陸傪在正元間時名最著韓公<lb/>
敬重之其行難一篇爲傪作也曰陸先生之賢聞於天<lb/>
下是是而非非自越州召拜祠部京師之人日造焉先<lb/>
生曰今之用人也不詳位于朝者吾取某與某而巳在<lb/>
下者多于朝凡吾與者若干人又送其刺歙州序曰君<lb/>
出刺歙州朝廷耆舊之賢都邑游居之良齎咨涕洟咸<lb/>
以爲不當去則傪之以人物爲巳任乆矣其刺歙以十<lb/>
八年二月權公放牓時旣以去國而用其言不替其不<lb/>
<pb n="KR3j0038_SBCK_071-7a"/>
負公議而采人望蓋與陸宣公同韓公與書時方爲四<lb/>
門博士居百寮底殊不以其薦爲犯分故公作權公碑<lb/>
云典貢士薦士於公者其言可信不以其人布衣不用<lb/>
即不可信雖大官勢人交言一不以綴意又云前後考<lb/>
第進士及庭所䇿試士踊相躡爲宰相逹官其餘布處<lb/>
臺閣外府凡百餘人梁肅及傪皆爲後進領䄂一時龍<lb/>
門惜其位不通顯也豈非汲引善士爲當國者所忌乎<lb/>
韓公又有荅劉正夫書云舉進士者於先進之門何所<lb/>
不徃先進之於後輩苟見其至寧可以不荅其意邪來<lb/>
者則接之舉城士大夫莫不皆然而愈不幸獨有接後<lb/>
<pb n="KR3j0038_SBCK_071-7b"/>
進名以是觀之韓之留意人士可見也<lb/>
　　　　王勃文章<lb/>
王勃等四子之文皆精切有本原其用駢儷作記序碑<lb/>
碣蓋一時體格如此而後來頗議之杜詩云王楊盧駱<lb/>
當時體輕薄爲文哂未休爾曹身與名俱滅不廢江河<lb/>
萬古流正謂此耳身名俱滅以責輕薄子江河萬古流<lb/>
指四子也韓公滕王閣記云江南多游觀之美而滕王<lb/>
閣獨爲第一及得王所爲序賦記等壯其文辭注謂<lb/>
王勃作游閣序又云中丞命爲記竊喜載名其上詞列<lb/>
三王之次有榮耀焉則韓之所以推勃亦爲不淺矣勃<lb/>
<pb n="KR3j0038_SBCK_071-8a"/>
之文今存者二十卷云<lb/>
　　　　吕覽引詩書<lb/>
吕氏春秋有始覽諭大篇引夏書曰天子之德廣運乃<lb/>
神乃武乃文又引商書曰五世之廟可以觀怪萬夫之<lb/>
長可以生謀髙誘注皆曰逸書也廟者鬼神之所在五<lb/>
世乆逺故於其所觀魅物之怪異也予謂吕不韋作書<lb/>
時秦未有詩書之禁何因所引訛謬如此髙誘注文怪<lb/>
異之說一何不典之甚邪又孝行覽亦引商書曰刑三<lb/>
百罪莫重於不孝今安得有此文亦與孝經不合又引<lb/>
周書曰若臨深淵若履薄氷注云周書周文公所作尤<lb/>
<pb n="KR3j0038_SBCK_071-8b"/>
妄也又以普天之下莫非王土率土之濵莫非王臣爲<lb/>
舜自作詩子惠思我褰裳渉洧子不我思豈無他士爲<lb/>
子産荅叔向之詩不知是時國風雅頌何所定也<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>戚<lb/>
飯牛歌髙誘全引碩䑕三章又爲可笑<lb/>
　　　　藍田丞壁記<lb/>
韓退之作藍田縣丞㕔壁記桞子厚作武功縣丞㕔壁<lb/>
記二縣皆京兆屬城在唐爲畿甸事體正同而韓文雄<lb/>
拔超峻光前絶後以栁視之殆猶武夫之與美玉也莆<lb/>
田方崧卿得蜀本數處與今文小異其破崖岸而爲文<lb/>
一句繼以丞㕔故有記蜀本無而字考其語脉乃破崖<lb/>
<pb n="KR3j0038_SBCK_071-9a"/>
岸爲文丞是句絶文丞者猶言文具備貟而巳語尤竒<lb/>
崛若以丞字屬下句則旣是丞廳記矣而又云丞㕔故<lb/>
有記雖𥘉學爲文者不肯爾也此篇之外不復容後人<lb/>
出手姪孫倬頃丞宣城後生頗有意斯道自作題名記<lb/>
示予予曉之曰他文尚可隨力工拙下筆至如此記豈<lb/>
冝犯不韙哉倬時巳勒石深悔之近日亦見有爲之者<lb/>
吾家孫姪多京官調選再轉必爲丞慮其復有効尤者<lb/>
故書以戒之<lb/>
　　　　錢武肅三改元<lb/>
歐陽公五代史叙列國年譜云聞於故老謂呉越亦嘗<lb/>
<pb n="KR3j0038_SBCK_071-9b"/>
稱帝改元而求其事迹不可得頗疑呉越後自諱之及<lb/>
旁采諸國書與呉越徃來者多矣皆無稱帝之事獨得<lb/>
其封落星石爲寳石山制書稱寳正六年辛卯耳王順<lb/>
伯収碑有臨安府石屋崇化寺尊勝幢云時天寳四年<lb/>
歳次辛未四月某日元帥府府庫使王某又明慶寺白<lb/>
傘蓋陀羅尼幢云呉越國女弟子呉氏十五娘建其發<lb/>
願文序曰十五娘生忝覇朝貴彰國懿天寳五年太歳<lb/>
壬申月日題順伯考其歳年知非唐天寳而辛未乃梁<lb/>
開平五年其五月改乾化壬申乃二年梁以丁卯篡唐<lb/>
武肅是歳猶用唐天祐次年自建元也錢唐湖廣潤龍<lb/>
<pb n="KR3j0038_SBCK_071-10a"/>
王廟碑云錢鏐正明二年丙子正月建新功臣禪院碑<lb/>
封睦州墻下神廟勑皆正明中登聖寺磨崖梁龍德元<lb/>
年歳次辛巳錢鏐建又有龍德三年上宫詩是歳梁亡<lb/>
九里松觀音尊勝幢寶大二年歳次乙酉建衢州司馬<lb/>
墓誌云寶大二年八月殁順伯案乙酉乃唐莊宗同光<lb/>
三年其元年當在甲申蓋自壬申以後用梁紀元至後<lb/>
唐革命復自立正朔也又水月寺幢云寶正元年丙戌<lb/>
十月具位錢鏐建是年爲明宗天成招賢寺幢云丁亥<lb/>
寶正二年又小昭慶金牛碼碯等九幢皆二年至五年<lb/>
所刻貢院前橋柱刻寶正六年歳在辛夘造然則寶大<lb/>
<pb n="KR3j0038_SBCK_071-10b"/>
止二年而改寶正寶正盡六年次年壬辰有天竺日觀<lb/>
庵經幢復稱長興三年八月用唐正朔其年三月武肅<lb/>
薨方寢疾語其子元瓘曰子孫善事中國勿以易姓廢<lb/>
事大之禮於是以遺命去國儀用藩鎭法然則有天寶<lb/>
寶大寶正三名歐陽公但知其一耳通鑑亦然自是歷<lb/>
晉漢周及本朝不復建元今猶有清㤗天福開運㑹同<lb/>
<hi>係契丹年</hi>乾祐廣順顯德石刻存者三四十種固未嘗稱帝<lb/>
也<lb/>
　　　　黃庭換鵝<lb/>
李太白詩云山隂道士如相見應冩黃庭換白鵝蓋用<lb/>
<pb n="KR3j0038_SBCK_071-11a"/>
王逸少事也前賢或議之曰逸少冩道德經道士舉鵝<lb/>
群以贈之元非黃庭以爲太白之誤予謂太白眼髙四<lb/>
海衝口成章必不規規然旋檢閱晉史看逸少傳然後<lb/>
落筆正使誤以道德爲黃庭於理正自無害議之過矣<lb/>
東坡雪堂旣毀紹興𥘉黃州一道士自捐錢粟再營建<lb/>
士人何頡斯舉作上梁文其一聮云前身化鶴曽陪赤<lb/>
壁之游故事換鵝無復黃庭之字乃用太白詩爲出處<lb/>
可謂竒語案張彦逺法書要録載禇遂良右軍書目正<lb/>
書有黃庭經云注六十行與山隂道士眞蹟故在又武<lb/>
平一徐氏法書記云武后曝太宗時法書六十餘凾有<lb/>
<pb n="KR3j0038_SBCK_071-11b"/>
黃庭又徐季海古跡記元宗時大王正書三卷以黃庭<lb/>
爲第一皆不云有道德經則知乃晉傳誤也<lb/>
　　　　宋桑林<lb/>
左傳宋公享晉侯於楚丘請以桑林注桑林者殷天子<lb/>
之樂名舞師題以旌夏晉侯懼而退及著雍疾卜桑林<lb/>
見荀偃士匄欲奔請禱焉荀罃不可予案吕氏春秋云<lb/>
武王勝殷立成湯之後於宋以奉桑林髙誘注曰桑山<lb/>
之林湯所禱也故使奉之淮南子云湯旱以身禱於桑<lb/>
山之林許叔重注曰桑山之林能興雲致雨故禱之桑<lb/>
林二說不同杜預注左傳不曽引用豈非是時未見其<lb/>
<pb n="KR3j0038_SBCK_071-12a"/>
書乎<lb/>
　　　　馮夷姓字<lb/>
張衡思玄賦號馮夷俾清津兮櫂龍舟以濟予李善注<lb/>
文選引青令傳曰河伯姓馮氏名夷浴於河中而溺死<lb/>
是爲河伯太公金匱曰河伯姓馮名脩裴氏新語謂爲<lb/>
馮夷莊子曰馮夷得之以游大川淮南子曰馮夷服夷<lb/>
石而水仙後漢張衡傳注引聖賢冡墓記曰馮夷者弘<lb/>
農華隂潼郷隄首里人服八石得水仙爲河伯又龍魚<lb/>
河圖曰河伯姓吕名公子夫人姓馮名夷唐碑有河侯<lb/>
新祠頌秦宗撰文曰河伯姓馮名夷字公子數說不同<lb/>
<pb n="KR3j0038_SBCK_071-12b"/>
然皆不經之傳也蓋本於屈原逺遊篇所謂使湘靈鼔<lb/>
瑟兮令海若舞馮夷前此未有用者淮南子原道訓又<lb/>
曰馮夷大丙之御也乗雲車入雲蜺許叔重云皆古之<lb/>
得道能御隂陽者此自別一馮夷也<lb/>
容齋四筆卷第五<lb/>
<pb n="KR3j0038_SBCK_071-13a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_068-1a"/>
容齋四筆卷第二<hi>二十則</hi>
　　　　諸家經學興廢<lb/>
稚子問漢儒所傳授諸經各名其家而今或存或不存<lb/>
請書其本末爲四筆一則乃爲采摭班史及陸德明經<lb/>
典釋文并它書刪取綱要詳載於此周易傳自啇瞿始<lb/>
至漢𥘉田何以之顓門其後爲施讎孟喜梁丘賀之學<lb/>
又有京房費直髙相三家至後漢髙氏巳微晉永嘉之<lb/>
亂梁丘之易亡孟京費氏人無傳者唯鄭康成王弼所<lb/>
注行于丗江左中興欲置鄭易博士不果立而弼猶爲<lb/>
丗所重韓康伯等十人竝注繫辭今唯韓傳尚書自漢<lb/>
<pb n="KR3j0038_SBCK_068-1b"/>
文帝時伏生得二十九篇其後爲大小夏侯之學古文<lb/>
者武帝時出於孔壁凡五十九篇詔孔安國作傳遭巫<lb/>
蠱事不獲以聞遂不列於學官其本殆絶是以馬鄭杜<lb/>
預之徒皆謂之逸書王肅嘗爲注解至晉元帝時孔傳<lb/>
始出而亡舜典一篇乃取肅所注堯典分以續之學徒<lb/>
遂盛及唐以來馬鄭王注遂廢今以孔氏爲正云詩自<lb/>
子夏之後至漢興分而爲四魯申公曰魯詩齊轅固生<lb/>
旦齊詩燕韓嬰曰韓詩皆列博士毛詩者出於河間人<lb/>
大毛公爲之故訓以授小毛公爲獻王博士以不在漢<lb/>
朝不列於學鄭衆賈逵馬融皆作詩注及鄭康成作箋<lb/>
<pb n="KR3j0038_SBCK_068-2a"/>
三家遂廢齊詩乆亡魯詩不過江東韓詩雖在人無傳<lb/>
者唯毛詩鄭箋獨立國學今所遵用漢髙堂生傳士禮<lb/>
十七篇即今之儀禮也古禮經五十六篇后蒼傳十七<lb/>
篇曰后氏曲臺記所餘三十九篇名爲逸禮戴德刪古<lb/>
禮二百四篇爲八十五篇謂之大戴禮戴聖又刪爲四<lb/>
十九篇謂之小戴禮馬融盧植考諸家異同附戴聖篇<lb/>
章去其煩重及所缺略而行於丗即今之禮記也王莽<lb/>
時劉歆始建立周官經以爲周禮在三禮中最爲晚出<lb/>
左氏爲春秋傳又有公羊糓梁鄒氏夾氏鄒氏無師夾<lb/>
氏無書公羊興於景帝時糓梁盛於宣帝時而左氏終<lb/>
<pb n="KR3j0038_SBCK_068-2b"/>
西漢不顯迨章帝乃令賈逵作訓詁自是左氏大興二<lb/>
傳漸微矣古文孝經二十二章丗不復行只用鄭注十<lb/>
八章本論語三家魯論語者魯人所傳即今所行篇次<lb/>
是也齊論語者齊人所傳凢二十二篇古論語者出自<lb/>
孔壁凡二十一篇各有章句魏何晏集諸家之說爲集<lb/>
解今盛行於丗<lb/>
　　　　漢人姓名<lb/>
西漢名人如公孫弘董仲舒朱買臣丙吉王褒貢禹皆<lb/>
有異丗與之同姓名者戰國䇿及吕氏春秋齊有公孫<lb/>
弘與秦王孟嘗君言者明帝時又有幽州從事公孫弘<lb/>
<pb n="KR3j0038_SBCK_068-3a"/>
交通楚王英見於虞延傳髙祖時又有謁者貢禹梁元<lb/>
帝時有武昌太守朱買臣尚書左僕射王襃後漢安帝<lb/>
時有太子廚監邴吉南齊武帝之子巴東王子響爲荆<lb/>
州刺史要直閣將軍董蠻與同行蠻曰殿下癲如雷敢<lb/>
相隨耶子響曰君敢出此語亦復竒癲上聞而不恱曰<lb/>
人名蠻復何容得醖藉乃改爲仲舒謂曰今日仲舒何<lb/>
如昔日仲舒荅曰昔日仲舒出自私庭今日仲舒降自<lb/>
先帝以此言之勝昔遠矣然此人後不復見<lb/>
　　　　輕浮稱謂<lb/>
南齊陸慧曉立身清肅爲諸王長史行事僚佐以下造<lb/>
<pb n="KR3j0038_SBCK_068-3b"/>
詣必起迎之或曰長史貴重不冝妄自謙屈荅曰我性<lb/>
惡人無禮不容不以禮處人未嘗卿士大夫或問其故<lb/>
慧曉曰貴人不可卿而賤者乃可卿人生何容立輕重<lb/>
於懷抱終身常呼人位今丗俗浮薄少年或身爲卑官<lb/>
而與尊者言話稱其儕流必曰某丈談其所事牧伯監<lb/>
司亦然至於當他人父兄尊長之前語及其子孫甥壻<lb/>
亦云某丈或妄稱宰相執政貴人之字皆大不識事分<lb/>
者習慣以然元非簡傲也予常以戒兒軰云<lb/>
　　　　鬼谷子書<lb/>
鬼谷子與蘇秦張儀書曰二足下功名赫赫但春華至<lb/>
<pb n="KR3j0038_SBCK_068-4a"/>
秋不得乆茂今二子好朝露之榮忽長乆之功輕喬松<lb/>
之永延貴亘之浮爵夫女愛不極席男歡不畢輪痛<lb/>
哉天君戰國䇿楚江乙謂安陵君曰以財交者財盡而<lb/>
交絶以色交者華落而愛渝是㠯嬖女不敝席寵臣不<lb/>
敝軒吕不韋說華陽夫人曰以色事人者色衰而愛弛<lb/>
詩氓之序曰華落色衰復相棄背是諸說大氐<hi>意同</hi>皆以<lb/>
色而爲喻士之嗜進而不知自反者尚監兹哉<lb/>
　　　　有美堂詩<lb/>
東坡在杭州作有美堂㑹客詩頷聮云天外黒風吹海<lb/>
立浙東飛雨過江來讀者疑海不能立黄魯直曰盖是<lb/>
<pb n="KR3j0038_SBCK_068-4b"/>
爲老杜所誤因舉三大禮賦朝獻太清宫云九天之雲<lb/>
下垂四海之水皆立以告之二者皆句語雄峻前無古<lb/>
人坡和陶停雲詩有雲屯九河雪立三江之句亦用此<lb/>
也<lb/>
　　　　張天覺小簡<lb/>
張天覺熈寜中爲渝州南川宰章子厚經制䕫夷狎侮<lb/>
州縣吏無人敢與共語部使者念獨張可亢之檄至䕫<lb/>
子厚詢人才使者以告即呼入同食張著道士服長揖<lb/>
就坐子厚肆意大言張隨機折之落落出其上子厚大<lb/>
喜延爲上客歸而薦諸王介甫遂得召用政和六年張<lb/>
<pb n="KR3j0038_SBCK_068-5a"/>
在荆南與子厚之子致平一帖云老夫行年七十有四<lb/>
日閱佛書四五卷早晚食米一升麵五兩肉八兩魚酒<lb/>
佐之以此爲常亦不服煖藥唯以呼吸氣晝夜合天度<lb/>
而巳數數夢見先相公語論如平生豈其人在天仙閒<lb/>
而老夫定中神遊或遇之乎嗟乎安得竒男子如先相<lb/>
公者一快吾胸中哉此帖藏致平家其曽孫簡刻諸石<lb/>
予今年亦七十四歳姪孫偲於長興得墨本以相示聊<lb/>
記之云<lb/>
　　　　城狐社䑕<lb/>
城狐不灌社䑕不燻謂其所棲穴者得所慿依此古語<lb/>
<pb n="KR3j0038_SBCK_068-5b"/>
也故議論者率指人君左右近習爲城狐社䑕予讀說<lb/>
苑所載孟嘗君之客曰狐者人之所攻也䑕者人之所<lb/>
燻也臣未嘗見稷狐見攻社鼠見燻何則所託者然也<lb/>
稷狐之字甚竒且新<lb/>
　　　　用兵爲臣下利<lb/>
冨公奉使契丹虜主言欲舉兵公曰北朝與中國通好<lb/>
則人主專其利而臣下無所獲若用兵則利歸臣下而<lb/>
人主任其禍故北朝群臣争勸舉兵者此皆其自謀非<lb/>
國計也勝負未可知就使其勝所亡士馬群臣當之歟<lb/>
抑人主當之歟是時語録傳於四方蘇明允讀至此曰<lb/>
<pb n="KR3j0038_SBCK_068-6a"/>
此一叚議論古人有之否東坡年未十歳在傍對曰記<lb/>
得嚴安上書云今徇南夷朝夜郎略歳州建城邑深入<lb/>
匈奴燔其龍城議者美之此人臣之利非天下之長䇿<lb/>
也正是此意明允以爲然予又記魏太武時南邊諸將<lb/>
表稱宋人大嚴將入冦請先其未發逆擊之魏公卿皆<lb/>
以爲當崔伯深曰朝廷群臣及西北守將從陛下征伐<lb/>
西平赫連北破蠕蠕多獲美女珍寶南邊諸將聞而慕<lb/>
之亦欲南鈔以取資財皆營私計爲國生事不可從也<lb/>
魏主乃止其論亦然<lb/>
　　　　誌文不可冗<lb/>
<pb n="KR3j0038_SBCK_068-6b"/>
東坡爲張文定公作墓誌銘有荅其子厚之一書云志<lb/>
文路中巳作得太半到此百冗未絶筆計得十日半月<lb/>
乃成然書大事略小節巳有六千餘字若纎悉盡書萬<lb/>
字不了古無此例也知之知之蓋當時恕之意但欲務<lb/>
多耳又一帖云志文謁告數日方冩得了謹遣持納衰<lb/>
病眼眩辭翰皆不佳不知可用否今誌文正本凡七千<lb/>
一百字銘詩百六十字云予郷士作一列大夫小郡守<lb/>
行狀九千言衢州士人詣闕上書二萬言使讀之者豈<lb/>
不厭倦作文者冝戒之坡帖藏梁氏竹齋趙晉臣鐫石<lb/>
於湖南憲司楚觀<lb/>
<pb n="KR3j0038_SBCK_068-7a"/>
　　　　趙殺鳴犢<lb/>
漢書劉輔傳谷永等上書曰趙簡子殺其大夫鳴犢孔<lb/>
子臨河而還張晏注曰簡子欲分晉國故先殺鳴犢又<lb/>
聘孔子孔子聞其死至河而還也顔師古曰戰國䇿說<lb/>
二人姓名云鳴犢鐸犨而史記及古今人表並以爲鳴<lb/>
犢竇犨蓋鐸犢及竇其聲相近故有不同耳今永等<lb/>
指鳴犢一人不論竇犨也韓退之將歸操亦云孔子之<lb/>
趙聞殺鳴犢作予案今本史記孔子丗家乃以爲竇鳴<lb/>
犢舜華說苑權謀篇云晉有澤鳴犢犨其不同如此<lb/>
　　　　五帝官天下<lb/>
<pb n="KR3j0038_SBCK_068-7b"/>
漢蓋寛饒奏封事引韓氏易傳言五帝官天下三王家<lb/>
天下家以傳子官以傳賢若四時之運成功者去坐指<lb/>
意欲求禪而死故或云自後稱天子爲官家蓋出於此<lb/>
今丗無韓氏易諸家注釋漢書皆無一語惟說苑至公<lb/>
篇云秦始皇帝旣吞天下召群臣議五帝禪賢三王丗<lb/>
繼孰是博士鮑令之對曰天下官則選賢是也天下家<lb/>
則丗繼是也故五帝以天下爲官三王以天下爲家始<lb/>
皇帝歎曰吾德出于五帝吾將官天下誰可使代我後<lb/>
者此說可以爲證輙記之以𥙷漢注之缺蔣濟萬機論<lb/>
亦有官天下家天下之語<lb/>
<pb n="KR3j0038_SBCK_068-8a"/>
　　　　黃帝李法<lb/>
漢書胡建傳黄帝李法蘇林曰獄官名也天文志左角<lb/>
李右角將顔師古曰李者法官之號也其書曰李法唐<lb/>
丗系表李氏自臯陶爲堯大理歷虞夏商丗丗作此官<lb/>
以官命族爲理氏至紂之時逃難於伊侯之墟食木子<lb/>
得全遂改理爲李氏予案今本漢書天文志騎官左角<lb/>
理乃用理字而史記天官書則爲李說苑載胡建事亦<lb/>
爲理法然則理李一也故左傳數云行李徃來杜預注<lb/>
曰行李使人也至鄭子産與晉盟于平丘則曰行理之<lb/>
命注亦云行理使人通聘問者其義益明臯陶作大理<lb/>
<pb n="KR3j0038_SBCK_068-8b"/>
傳子孫不改迨啇之季幾千二百年丗官乆任倉氏庫<lb/>
氏不足道矣表系疑不可信<lb/>
　　　　抄傳文書之誤<lb/>
今代所傳文書筆吏不謹至於成行脫漏予在三館假<lb/>
庾自直類文先以正本點檢中有數卷皆以後板爲前<lb/>
予令書庫整頓然後録之他多類此周益公以蘇魏公<lb/>
集付太平州鏤板亦先爲勘校其所作東山長老語録<lb/>
序云側定政宗無用所以爲用因蹄得兎忘言而後可<lb/>
言以上一句不明白又與下不對折簡來問予憶莊子<lb/>
曰地非不廣且大也人之所用容足爾然而廁足而墊<lb/>
<pb n="KR3j0038_SBCK_068-9a"/>
之致黃泉知無用而後可以言用矣始驗側定政宗當<lb/>
是廁足致泉正與下文相應四字皆誤也因記曽紘所<lb/>
書陶淵明讀山海經詩云形夭無千歳猛志固常在疑<lb/>
上下文義若不貫遂取山海經參校則云刑天獸名也<lb/>
口中好銜干戚而舞乃知是刑天舞干戚故與下句相<lb/>
應五字皆訛以語友人岑公休晁之道皆撫掌驚歎亟<lb/>
取所藏本是正之此一節甚類蘇集云<lb/>
　　　　二十八宿<lb/>
二十八宿宿音秀若考其義則止當讀如本音嘗記前<lb/>
人有說如此說苑辯物篇曰天之五星運氣於五行所<lb/>
<pb n="KR3j0038_SBCK_068-9b"/>
謂宿者日月五星之所宿也其義昭然<lb/>
　　　　大觀元夕詩<lb/>
大觀𥘉年京師以元夕張燈開宴時再復湟鄯徽宗賦<lb/>
詩賜群臣其頷聮云午夜笙歌連海嶠春風燈火過湟<lb/>
中席上和者皆莫及開封尹宋喬年不能詩密走介求<lb/>
援於其客周子雍得句云風生閶闔春來早月到蓬萊<lb/>
夜未中爲時軰所稱子雍汝隂人曽受學於陳無巳故<lb/>
有句法則作文爲詩者可無師承乎<lb/>
　　　　顔魯公帖<lb/>
顔魯公忠義氣節史䇿略盡偶閱臨汝石刻見一帖云<lb/>
<pb n="KR3j0038_SBCK_068-10a"/>
政可守不可不守吾去歳中言事得罪又不能逆道茍<lb/>
時爲千古罪人也雖貶居逺方終身不耻汝曹當湏謂<lb/>
吾之志不可不守也此是獨赴謫地而與其子孫者無<lb/>
由考其歳月千載之下使人讀之尚可畏而仰也<lb/>
　　　　文潞公奏除改官制<lb/>
自熈寧以來士大夫資歷之法日趨於壞歳甚一歳乆<lb/>
而不可復清近年愈甚綜核之制未嘗能守偶見文潞<lb/>
公在元祐中任平章軍國重事宣仁靣諭令具自來除<lb/>
授官職次序一本進呈公遂具除改舊制節目以奏其<lb/>
一云吏部選兩任親民有舉主升通判通判兩任滿有<lb/>
<pb n="KR3j0038_SBCK_068-10b"/>
舉主升知州軍謂之常調知州軍有績効或有舉薦名<lb/>
實相副者特擢升轉運使副判官或提點刑獄府推判<lb/>
官謂之出常調轉運使有路分輕重逺近之差河北陜<lb/>
西河東三路爲重路歳滿多任三司使副或發運使發<lb/>
運任滿亦充三司副使成都路次三路京東西淮南又<lb/>
其次江東西荆湖兩浙又次之二廣福建梓利䕫路爲<lb/>
逺小巳上三等路分轉運任滿或就移近上次等路分<lb/>
或歸任省府判官漸次擢充三路重任内提點刑獄則<lb/>
不拘路分輕重除授潞公所奏乃是治平以前常行今<lb/>
一切蕩然矣京朝官未嘗肯兩任親民才爲通判便望<lb/>
<pb n="KR3j0038_SBCK_068-11a"/>
州郡至於監司旣無輕重遠近之間不復以序升擢云<lb/>
　　　　待制知制誥<lb/>
慶曆七年曾魯公<hi>公亮</hi>自脩起居注除天章閣待制時陳<lb/>
恭公獨爲相其弟婦王氏冀公孫女曽出也當月旦出<lb/>
拜恭公迎語之曰六新婦曽三做從官想甚喜應聲對<lb/>
曰三舅荷伯伯提挈極驩喜只是外婆不樂恭公問故<lb/>
曰外婆見三舅來謝責之曰汝第五人及第當過詞掖<lb/>
想是全廢學故朝廷如此處汝㳟公黙然自失後竟改<lb/>
知制誥蓋恭公不由科第不諳典故致受譏於女子而<lb/>
此女對答之時元未嘗徃外家也其警慧如此國家故<lb/>
<pb n="KR3j0038_SBCK_068-11b"/>
事修注官次𥙷必知制誥惟趙康靖公以歐陽公位在<lb/>
下而欲先遷司馬公以力辭三字皆除待制其雜壓先<lb/>
後可見云<lb/>
　　　　裴行儉景陽<lb/>
裴行儉爲定襄道大緫管討突厥大軍次單于北暮巳<lb/>
立營塹壕旣周更命徙營髙岡吏白士安堵不可擾不<lb/>
聽促徙之比夜風雨暴至前占營所水深丈餘衆莫不<lb/>
駭歎問何以知之行儉曰自今第如我節制母問我所<lb/>
以知也案戰國䇿云齊韓魏共攻燕楚王使景陽將而<lb/>
救之暮舎使左右司馬各營壁地巳植表景陽怒曰女<lb/>
<pb n="KR3j0038_SBCK_068-12a"/>
所營者水皆至滅表此焉可以舎乃令徙明日大雨山<lb/>
水大出所營者水皆滅表軍吏乃服二事正同而景陽<lb/>
之事不傳<lb/>
　　　　北人重甘蔗<lb/>
甘蔗只生於南方北人嗜之而不可得魏太武至彭城<lb/>
遣人於武陵王處求酒及甘蔗郭汾陽在汾上代宗賜<lb/>
甘蔗二十條子虚賦所云諸柘巴且諸柘者甘蔗也盖<lb/>
相如指言楚雲夣之物漢郊祀歌泰尊柘漿亦謂取甘<lb/>
蔗汁以爲飲<lb/>
<pb n="KR3j0038_SBCK_068-12b"/>
</p>
<p>
容齋四筆卷第二<lb/>
</p>
<p>
</p>
  </div>
</body>
</text>
</TEI>
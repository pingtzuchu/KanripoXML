<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_033-1a"/>
容齋續筆卷第十五<hi>十三則</hi>
　　　　紫閣山村詩<lb/>
宣和間朱勔挾花石進奉之名以固寵規利東南部使<lb/>
者郡守多出其門如徐鑄應安道王仲閎軰濟其惡豪<lb/>
奪漁取士民家一石一木稍堪翫即領健卒直入其家<lb/>
用黃封表誌而未即取護視微不謹則被以大不恭罪<lb/>
及發行必撤屋決墻而出人有一物小異共指爲不祥<lb/>
唯恐芟夷之不速楊戩李彦創汝州西城所任輝彦李<lb/>
士渙王滸毛孝立之徒亦助之發物供奉大抵類勔而<lb/>
又有甚焉者<lb/>
<pb n="KR3j0038_SBCK_033-1b"/>
徽宗患其擾屢禁止之然覆出爲惡不能絶也偶讀白<lb/>
樂天紫閣山北村詩乃知唐丗固有是事漫録于此晨<lb/>
游紫閣峯暮宿山下村村老見予喜爲予開一罇舉盃<lb/>
未及飲暴卒來入門紫衣挾刀斧草草十餘人奪我席<lb/>
上酒掣我盤中飡主人退後立歛手反如賔中庭有竒<lb/>
樹種來三十春主人惜不得持斧斷其根口稱采造家<lb/>
身屬神策軍主人切勿語中尉正承恩蓋正元元和間<lb/>
也<lb/>
　　　　李林甫秦檜<lb/>
李林甫爲宰相妬賢嫉能以裴耀卿張九齡在已上以<lb/>
<pb n="KR3j0038_SBCK_033-2a"/>
李適之爭權設詭計去之若其所引用如牛仙客至終<lb/>
于位陳希烈及見其死皆共政六七年雖兩人伴食謟<lb/>
事所以能乆然林甫以忮心賊害亦不朝愠暮喜尚能<lb/>
容之秦檜則不然其始也見其能助我自冗散小官不<lb/>
三二年至執政史才由御史檢法官超右正言遷諫議<lb/>
大夫遂簽書樞密施鉅由中書檢正鄭仲熊由正言同<lb/>
除權吏部侍郎方受告正謝施即參知政事鄭爲簽樞<lb/>
宋樸爲殿中侍御史欲驟用之令臺中申稱本臺缺檢<lb/>
法主簿須長貳乃可辟即就狀奏除侍御史許薦舉遽<lb/>
拜中丞謝日除簽樞其捷如此然數人者不能數月而<lb/>
<pb n="KR3j0038_SBCK_033-2b"/>
罷楊愿最善佞至飲食動作悉效之秦甞因食噴嚏失<lb/>
笑愿於倉卒間亦陽噴飯而笑左右侍者哂焉秦察其<lb/>
奉己愈喜旣歷歳亦厭之諷御史排擊而預告之愿涕<lb/>
淚交頥秦曰士大夫出處常事耳何至是愿對曰愿起<lb/>
賤微致身此地巳不啻足但受太師生成恩過於父母<lb/>
一旦別去何時復望車塵馬足邪是所以悲也秦益憐<lb/>
之使以本職奉祠僅三月起知宣州李若谷罷參政或<lb/>
曰胡不效楊原仲之泣李河北人有直氣笑曰便打殺<lb/>
我亦撰眼淚不出秦聞而大怒遂有江州居住之命秦<lb/>
嘗以病謁告政府獨有余堯弼因奏對<lb/>
<pb n="KR3j0038_SBCK_033-3a"/>
髙宗訪以機務一二不能答秦病愈入見<lb/>
上曰余堯弼旣參大政朝廷事亦冝使之與聞秦退扣<lb/>
余曰比日榻前所詢何事余具以告秦呼省吏取公牘<lb/>
閱視皆巳書押責之曰君旣書押了安得言弗知是故<lb/>
欲相賣耳余離席辯析不復應明日臺評交章叚拂爲<lb/>
人憒憒一日秦在前開陳頗乆遂俯首瞌睡秦退始覺<lb/>
殊窘怖上猶慰拊之且詢其郷里少頃還殿廊幕中秦<lb/>
閉目誦佛典客贊揖至三乃答歸政事堂窮詰其語無<lb/>
以對旋遭劾至於責居湯思退在樞府上偶回顧有所<lb/>
問秦是日所奏微不合即云陛下不以臣言爲然乞問<lb/>
<pb n="KR3j0038_SBCK_033-3b"/>
湯思退上曰此事朕豈不曉何用問它湯思退秦還省<lb/>
見湯巳不樂謀去之㑹其病迨於亡遂免考其所爲盖<lb/>
出偃月堂之上也<lb/>
　　　　注書難<lb/>
注書至難雖孔安國馬融鄭康成王弼之解經杜元凱<lb/>
之解左傳顔師古之注漢書亦不能無失王荆公詩新<lb/>
經八月剥棗解云剥者剥其皮而進之所以養老也毛<lb/>
公本注云剥擊也陸德明音普卜反公皆不用後從蔣<lb/>
山郊歩至民家問其翁安在曰去撲棗始悟前非即具<lb/>
奏乞除去十三字故今本無之洪慶善注楚辭九歌東<lb/>
<pb n="KR3j0038_SBCK_033-4a"/>
君篇縆瑟兮交鼔簫鐘兮瑶簴引儀禮郷飲酒章間歌<lb/>
魚麗笙由庚歌南有嘉魚笙崇丘爲比云簫鐘者取二<lb/>
樂聲之相應者互奏之旣鏤板置于墳庵一蜀客過而<lb/>
見之曰一本簫作　廣韻訓爲擊也盖是擊鐘正與縆<lb/>
瑟爲對耳慶善謝而亟改之政和初蔡京禁蘇氏學蘄<lb/>
春一士獨杜門注其詩不與人往還錢伸仲爲黃岡尉<lb/>
因考校上舎往來其郷三進謁然後得見首請借閱其<lb/>
書士人指案側巨編數十使隨意抽讀適得和楊公濟<lb/>
梅花十絶月地雲階漫一尊玉奴終不負東昬臨春結<lb/>
綺荒荆棘誰信幽香是返䰟注云玉奴齊東昬侯潘妃<lb/>
<pb n="KR3j0038_SBCK_033-4b"/>
小字臨春結綺者陳後主三閣之名也伸仲曰所引止<lb/>
於此耳曰然伸仲曰唐牛僧孺所作周秦行紀記入薄<lb/>
太后廟見古后妃軰所謂月地雲階見洞仙東昬以玉<lb/>
兒故身死國除不擬負他乃是此篇所用先生何爲没<lb/>
而不書士人恍然失色不復一語顧其子然紙炬悉焚<lb/>
之伸仲勸使姑留之竟不可曰吾枉用工夫十年非君<lb/>
幾貽士林嗤笑伸仲毎談其事以戒後生但玉奴乃楊<lb/>
貴妃自稱潘妃則名玉兒也剥棗之說得於吳說傅朋<lb/>
簫鐘則慶善自言也紹興初又有傅洪秀才注坡詞鏤<lb/>
板錢塘至於不知天上宮闕今夕是何年不能引共道<lb/>
<pb n="KR3j0038_SBCK_033-5a"/>
人間惆悵事不知今夕是何年之句笑怕薔薇罥學畫<lb/>
鴉黃未就不能引南部煙花録如此甚多<lb/>
　　　　書易脫誤<lb/>
經典遭秦火之餘脫亡散落其僅存於今者相傳千歳<lb/>
雖有錯誤無由復改漢蓺文志載劉向以中古文易經<lb/>
校施孟梁丘經或脫去无咎悔亡唯費氏經與古文同<lb/>
以尚書校歐陽夏侯三家經文酒誥脫簡一召誥脫簡<lb/>
二率簡二十五字者脫亦二十五字簡二十二字者脫<lb/>
亦二十二字今丗所存者獨孔氏古文故不見二篇脫<lb/>
處周易雜卦自乾坤以至需訟皆以兩兩相從而明相<lb/>
<pb n="KR3j0038_SBCK_033-5b"/>
反之義若大過至夬八卦則否盖傳者之失也東坡始<lb/>
正之元本云大過顚也姤遇也柔遇剛也漸女歸待男<lb/>
行也頥養正也旣濟定也歸妹女之終也未濟男之窮<lb/>
也夬決也剛決柔也君子道長小人道憂也坡改云頥<lb/>
養正也大過顚也姤遇也柔遇剛也夬決也剛決柔也<lb/>
君子道長小人道憂也漸女歸待男行也歸妹女之終<lb/>
也旣濟定也未濟男之窮也謂如此而相從之次相反<lb/>
之義煥然若合符節矣尚書洪範四五紀一曰歳二曰<lb/>
月三曰日四曰星辰五曰曆數便合繼之以王省惟歳<lb/>
卿士惟月師尹惟日至於月之從星則以風雨一章乃<lb/>
<pb n="KR3j0038_SBCK_033-6a"/>
接五皇極亦以簡編脫誤故失其先後之次五皇極之<lb/>
中盖亦有雜九五福之文者如歛時五福用敷錫厥庶<lb/>
民凡厥正人旣富方榖汝弗能使有好于而家時人斯<lb/>
其辜于其無好德汝雖錫之福其作汝用咎及上文而<lb/>
康而色曰予攸好德汝則錫之福是也康誥自惟三月<lb/>
哉生魄至乃洪大誥治四十八字乃是洛誥合在篇首<lb/>
周公拜手之前武成一篇王荆公始正之自王朝歩自<lb/>
周于征伐商即繼以厎商之罪告于皇天后土至一戎<lb/>
衣天下大定乃繼以厥四月哉生明至予小子其承厥<lb/>
志然後及乃反商政以訖終篇則首尾亦粲然不紊<lb/>
<pb n="KR3j0038_SBCK_033-6b"/>
　　　　南陔六詩<lb/>
南陔白華華黍由庚崇丘由儀六詩毛公爲詩詁訓傳<lb/>
各置其名述其義而亡其辭郷飲酒燕禮云笙入堂下<lb/>
磬南北面立樂奏南陔白華華黍乃間歌魚麗笙由庚<lb/>
歌南有嘉魚笙崇丘歌南山有臺笙由儀乃合樂周南<lb/>
關睢葛覃卷耳召南鵲巢采蘋采蘩切詳文意所謂歌<lb/>
者有其辭所以可歌如魚麗嘉魚關睢以下是也亡其<lb/>
辭者不可歌故以笙吹之南陔至于由儀是也有其義<lb/>
者謂孝子相戒以養萬物得由其道之義亡其辭者元<lb/>
未甞有辭也鄭康成始以爲及秦之丗而亡之又引燕<lb/>
<pb n="KR3j0038_SBCK_033-7a"/>
禮升歌鹿鳴下管新宮爲比謂新宫之詩亦亡按左傳<lb/>
宋公享叔孫昭子賦新宫杜注爲逸詩則亦有辭非諸<lb/>
篇比也陸德明音義云此六篇蓋武王之詩周公制禮<lb/>
用爲樂章吹笙以播其曲孔子刪定在三百一十一篇<lb/>
内及秦而亡蓋祖鄭說耳且古詩經刪及逸不存者多<lb/>
矣何獨列此六名於大序中乎束晢補亡六篇不作可<lb/>
也左傳叔孫豹如晉晉侯享之金奏肆夏韶夏納夏工<lb/>
歌文王大明緜鹿鳴四牡皇皇者華三夏者樂曲名擊<lb/>
鐘而奏亦以樂曲無辭故以金奏若六詩則工歌之矣<lb/>
尤可證也<lb/>
<pb n="KR3j0038_SBCK_033-7b"/>
　　　　紹聖廢春秋<lb/>
五聲本於五行而徴音廢四瀆源於四方而濟水絶周<lb/>
官六典所以布治而司空之書亡是固出於無可柰何<lb/>
非人力所能爲也若乃六經載道而王安石欲廢春秋<lb/>
紹聖中章子厚作相蔡卞執政遂明下詔罷此經誠萬<lb/>
丗之罪人也<lb/>
　　　　王韶熈河<lb/>
王韶取熈河國史以爲甞游陜西采訪邊事遂詣闕上<lb/>
書偶讀眺以道集與熈河錢經略書云熈河一道曹南<lb/>
院棄而不城者也其後夏英公喜功名欲城之其如韓<lb/>
<pb n="KR3j0038_SBCK_033-8a"/>
范之論何又其後有一王長官韶者薄游陽翟偶見英<lb/>
公神道碑所載云云遂穴以爲策以干丞相時丞相是<lb/>
謂韓公視王長官者稚而狂之若河外數州則又王長<lb/>
官棄而不城者也彼木征之志不淺鬼章之睥睨尤近<lb/>
而著者隴拶似若無能頗聞有子存實有不可不懼者<lb/>
此書蓋是元祐初年然則韶之本指乃如此予修史時<lb/>
未得其說也英公碑王𡵨公所作但云甞上十策若通<lb/>
唃厮囉之屬羗當時施用之餘皆不書不知晁公所指<lb/>
爲何也<lb/>
　　　　書籍之厄<lb/>
<pb n="KR3j0038_SBCK_033-8b"/>
梁元帝在江陵蓄古今圖書十四萬卷將亡之夕盡焚<lb/>
之隋嘉則殿有書三十七萬卷唐平王丗充得其舊書<lb/>
於東都浮舟泝河盡覆于砥柱正觀開元募借繕寫兩<lb/>
都各聚書四部禄山之亂尺簡不藏代宗文宗時復行<lb/>
捜采分藏于十二庫黃巢之亂存者蓋尠昭宗又於諸<lb/>
道求訪及徙洛陽蕩然無遺今人觀漢隋唐經籍蓺文<lb/>
志未甞不茫然太息也晁以道記本朝王文康𥘉相周<lb/>
丗宗多有唐舊書今其子孫不知何在李文正所藏旣<lb/>
富而且闢學館以延學士大夫不待見主人而下馬直<lb/>
入讀書供牢餼以給其日力與衆共利之今其家僅有<lb/>
<pb n="KR3j0038_SBCK_033-9a"/>
敗屋數楹而書不知何在也宋宣獻家兼有畢文簡楊<lb/>
文莊二家之書其富蓋有王府不及者元符中一夕災<lb/>
爲灰燼以道自謂家五丗於兹雖不敢與宋氏爭多而<lb/>
校讎是正未肯自遜政和甲午之冬火亦告譴惟劉壯<lb/>
輿家於廬山之陽自其祖凝之以來遺子孫者唯圖書<lb/>
也其書與七澤俱富矣於是爲作記今劉氏之在廬山<lb/>
者不聞其人則所謂藏書殆亦羽化乃知自古到今神<lb/>
物亦於斯文爲靳靳也宣和殿太清樓龍圖閣御府所<lb/>
儲靖康蕩析之餘盡歸於燕置之祕書省乃有幸而得<lb/>
存者焉<lb/>
<pb n="KR3j0038_SBCK_033-9b"/>
　　　　逐貧賦<lb/>
韓文公送窮文柳子厚乞巧文皆擬楊子雲逐貧賦韓<lb/>
公進學解擬東方朔客難柳子晉問篇擬枚乗七發正<lb/>
符擬劇秦美新黃魯直跛奚移文擬王子淵僮約皆極<lb/>
文章之妙逐貧一賦幾五百言文選不収𥘉學記所載<lb/>
纔百餘字今人蓋有未之見者輒録于此云楊子遁丗<lb/>
離俗獨處左隣崇山右接曠野鄰垣乞兒終貧且窶禮<lb/>
薄義弊相與羣聚惆悵失志呼貧與語汝在六極投棄<lb/>
荒遐好爲庸卒刑戮是加匪惟㓜稚嬉戲土沙居非近<lb/>
鄰接屋連家恩輕毛羽義薄輕羅進不由德退不受訶<lb/>
<pb n="KR3j0038_SBCK_033-10a"/>
乆爲滯客其意若何人皆文繡余褐不全人皆稻梁我<lb/>
獨藜飡貧無寶玩何以接歡宗室之宴爲樂不槃徒行<lb/>
負賃出處易衣身服百役手足胼胝或耘或耔霑體露<lb/>
肌朋友道絶進官凌遲厥咎安在職汝之爲舎汝逺竄<lb/>
崑崙之顚爾復我隨翰飛戾天舎爾登山巖穴隱藏爾<lb/>
復我隨陟彼髙岡舎爾入海汎彼柏舟爾復我隨載沉<lb/>
載浮我行爾動我靜爾休豈無他人從我何求今汝去<lb/>
矣勿復乆留貧曰唯唯主人見逐多言益嗤心有所懷<lb/>
願得盡辭昔我乃祖崇其明德克佐帝堯誓爲典則土<lb/>
階茅茨匪雕匪飾爰及季丗縱其昬惑饕餮之羣貧富<lb/>
<pb n="KR3j0038_SBCK_033-10b"/>
苟得鄙我先人乃傲乃驕瑶臺瓊室華屋崇髙流酒爲<lb/>
池積肉爲崤是用鵠逝不踐其朝三省吾身謂予無諐<lb/>
處君之家福禄如山忘我大德思我小怨堪寒能暑少<lb/>
而習焉寒暑不<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>等壽神仙桀跖不顧貪類不干人皆<lb/>
重蔽子獨露居人皆怵惕子獨無虞言辭旣罄色厲目<lb/>
張攝齊而興降階下堂誓將去汝適彼首陽孤竹之子<lb/>
與我連行余乃避席辭謝不直請不貳過聞義則服長<lb/>
與爾居終無厭極貧遂不去與我遊息唐宣宗時有文<lb/>
士王振自稱紫邏山人有送窮辭一篇引韓吏部爲說<lb/>
其文意亦工<lb/>
<pb n="KR3j0038_SBCK_033-11a"/>
　　　　澗松山苗<lb/>
詩文當有所本若用古人語意别出機杼曲而暢之自<lb/>
足以傳示來丗左太沖詠史詩曰鬱鬱澗底松離離山<lb/>
上苗以彼徑寸莖䕃此百尺條丗胄躡髙位英俊沉下<lb/>
僚地勢使之然由來非一朝白樂天續古一篇全用之<lb/>
曰雨露長纎草山苗髙入雲風雪折勁木澗松摧爲薪<lb/>
風摧此何意雨長彼何因百尺澗底死寸莖山上春語<lb/>
意皆出太沖然其含蓄頓挫則不逮也<lb/>
　　　　男子運起寅<lb/>
今之五行家學凡男子小運起於寅女子小運起於申<lb/>
<pb n="KR3j0038_SBCK_033-11b"/>
莫知何書所載淮南子汜論訓篇云禮三十而娶許叔<lb/>
重注曰三十而娶者隂陽未分時俱生於子男從子數<lb/>
左行三十年立於已女從子數右行二十年亦立於已<lb/>
合夫婦故聖人因是制禮使男三十而娶女二十而嫁<lb/>
其男子自巳數左行十得寅故人十月而生於寅故男<lb/>
子數從寅起女自已數右行得申亦十月而生於申故<lb/>
女子數從申起此說正爲起運也<lb/>
　　　　宰我作難<lb/>
史記稱宰我爲齊臨菑大夫與田常作難以夷其族孔<lb/>
子恥之蘇子由作古史精爲辨之以爲子我者闞止也<lb/>
<pb n="KR3j0038_SBCK_033-12a"/>
與田常爭齊政爲常所殺以其字亦曰子我故戰國之<lb/>
書誤以爲宰予此論旣出聖門髙第得免非義之謗東<lb/>
坡又引李斯諌書謂曰常隂取齊國殺宰予於庭是其<lb/>
不從田常故爲所殺也予又考之子路之死孔子曰由<lb/>
也死矣又曰夫祝予哭於中庭使人覆醢其悲之如是<lb/>
不應宰我遇禍略無一言孟子所載三子論聖人賢於<lb/>
堯舜等語疑是夫子没後所談不然師在而各出意見<lb/>
議之無復質正恐非也然則宰我不死於田常更可證<lb/>
矣而淮南子又有一說云將相攝威擅勢私門成黨而<lb/>
使道不行故使陳成田常鴟夷子皮得成其難使吕氏<lb/>
<pb n="KR3j0038_SBCK_033-12b"/>
絶祀子皮謂范蠡也蠡浮海變姓名游齊時簡公之難<lb/>
巳十餘年矣說苑亦云田常與宰我爭宰我將攻之鴟<lb/>
夷子皮告田常遂殘宰我此說尤爲無稽是以蠡爲助<lb/>
田氏爲齊禍其不分賢逆如此<lb/>
　　　　古人占夢<lb/>
漢蓺文志七略雜占十八家以黃帝長柳占夢十一卷<lb/>
甘德長柳占夢二十卷爲首其說曰雜占者紀百家之<lb/>
象候善惡之證衆占非一而夢爲大故周有其官周禮<lb/>
太卜掌三夢之灋一曰致夢二曰觭夢三曰咸陟鄭氏<lb/>
以爲致夢夏后氏所作觭夢商人所作咸陟者言夢之<lb/>
<pb n="KR3j0038_SBCK_033-13a"/>
皆得周人作焉而占夢專爲一官以日月星辰占六夢<lb/>
之吉凶其别曰正曰噩曰思曰寤曰喜曰懼季冬聘王<lb/>
夢獻吉夢于王王拜而受之乃舎萌于四方以贈惡夢<lb/>
舎萌者猶釋采也贈者送之也詩書禮經所載髙宗夢<lb/>
得說周文王夢帝與九齡武王伐紂夢叶朕卜宣王考<lb/>
牧牧人有熊羆虺蛇之夢召彼故老訊之占夢左傳所<lb/>
書尤多孔子夢坐奠于兩楹然則古之聖賢未甞不以<lb/>
夢爲大是以見於七略者如此魏晉方技猶時時或有<lb/>
之今人不復留意此卜雖市井妄術所在如林亦無一<lb/>
个以占夢自名者其學殆絶矣<lb/>
<pb n="KR3j0038_SBCK_033-13b"/>
</p>
<p>
容齋續筆卷第十五<lb/>
</p>
<p>
</p>
  </div>
</body>
</text>
</TEI>
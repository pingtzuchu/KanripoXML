<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_014-1a"/>
容齋隨筆卷第十四<hi>十七則</hi>
　　　　張文潜論詩<lb/>
前輩議論有出於率然不致思而於理近礙者張文潜<lb/>
云詩三百篇雖云婦人女子小夫賤隷所爲要之非深<lb/>
於文章者不能作如七月在野至入我牀下於七月巳<lb/>
下皆不道破直至十月方言蟋蟀非深於文章者能爲<lb/>
之邪予謂三百篇固有所謂女婦小賤所爲若周公召<lb/>
康公穆公衞武公芮伯凡伯尹吉甫仍叔家父蘇公宋<lb/>
襄公秦康公史克公子素其姓氏明見於大序可一槩<lb/>
論之乎且七月在野八月在宇九月在户本自言農民<lb/>
<pb n="KR3j0038_SBCK_014-1b"/>
出入之時耳鄭康成始并入下句皆指爲蟋蟀正巳不<lb/>
然今直稱此五句爲深於文章者豈其餘不能過此乎<lb/>
以是論詩隘矣<lb/>
　　　　漢祖三詐<lb/>
漢髙祖用韓信爲大將而三以詐臨之信旣定趙髙祖<lb/>
自成臯度河晨自稱漢使馳入信壁信未起即其卧奪<lb/>
其印符麾召諸將易置之項羽死則又襲奪其軍卒之<lb/>
僞㳺雲夢而縛信夫以豁逹大度開基之主所行乃如<lb/>
是信之終於謀逆盖有以啓之矣<lb/>
　　　　有心避禍<lb/>
<pb n="KR3j0038_SBCK_014-2a"/>
有心於避禍不若無心於任運然有不可一槩論者董<lb/>
卓盜執國柄築塢於郿積榖爲三十年儲自云事不成<lb/>
守此足以畢老殊不知一敗則掃地豈容老於塢耶公<lb/>
孫瓉據幽州築京於易地以鐵爲門樓樐千重積榖三<lb/>
百萬斛以爲足以待天下之變殊不知梯衝舞於樓上<lb/>
城豈可保邪曹爽爲司馬懿所奏梪範勸使舉兵爽不<lb/>
從曰我不失作冨家翁不知誅滅在旦暮耳冨可復得<lb/>
邪張華相晉當賈后之難不能退少子以中台星坼勸<lb/>
其遜位華不從曰天道玄逺不如静以待之竟爲趙王<lb/>
倫所害方事勢不容髮而欲以静待又可蚩也他人無<lb/>
<pb n="KR3j0038_SBCK_014-2b"/>
足言華博物有識亦闇於幾事如此哉<lb/>
　　　　蹇解之險<lb/>
蹇卦艮下坎上見險而止故諸爻皆有蹇難之辭獨六<lb/>
二重言蹇蹇說者以爲六二與九五爲正應如臣之事<lb/>
君當以身任國家之責雖蹇之又蹇亦匪躬以濟之此<lb/>
解釋文義之旨也若㝷繹爻畫則有說焉盖外卦一坎<lb/>
諸爻所同而自六二推之上承九三六四又爲坎體是<lb/>
一卦之中巳有二坎也故重言之解卦坎下震上動而<lb/>
免乎險矣六三將出險乃有負乗致㓂之咎豈非上承<lb/>
九四六五又爲坎乎坎爲輿爲盜旣獲出險而復蹈焉<lb/>
<pb n="KR3j0038_SBCK_014-3a"/>
冝其可醜而致戎也是皆中爻之義云<lb/>
　　　　士之處丗<lb/>
士之處丗視冨貴利禄當如優伶之爲參軍方其据几<lb/>
正坐噫嗚訶箠羣優拱而聽命戯罷則亦巳矣見紛華<lb/>
盛麗當如老人之撫節物以上元清明言之方少年壯<lb/>
盛晝夜出㳺若恐不暇燈收花暮輒悵然移日不能忘<lb/>
老人則不然未甞置欣戚於匈中也覩金珠珍玩當如<lb/>
小兒之弄戯劇方雜然前陳疑若可恱即委之以去了<lb/>
無戀想遭橫逆機穽當如醉人之受罵辱耳無所聞目<lb/>
無所見酒醒之後所以爲我者自若也何所加損哉<lb/>
<pb n="KR3j0038_SBCK_014-3b"/>
　　　　張全義治洛<lb/>
唐洛陽經黃巢之亂城無居人縣邑荒圯僅能築三小<lb/>
城又遭李罕之争奪但遺餘堵而巳張全義招懷理葺<lb/>
復爲壯藩五代史於全義傳書之甚略資治通鑑雖稍<lb/>
詳亦不能盡輒采張文定公所著搢紳舊聞記芟取其<lb/>
要而載于此厥今荆襄淮沔創痍之餘綿地數千里長<lb/>
民之官用守邊保障之勞超階擢職不知幾何人其眞<lb/>
能髣髴全義所爲者吾未見其人也豈局於文法譏議<lb/>
有所制而不得騁乎全義始至洛於麾下百人中選可<lb/>
使者十八人命之曰屯將人給一旗一牓於舊十八縣<lb/>
<pb n="KR3j0038_SBCK_014-4a"/>
中令招農户自耕種流民漸歸又選可使者十八人命<lb/>
之曰屯副民之來者綏撫之除殺人者死餘但加杖無<lb/>
重刑無租稅歸者漸衆又選諳書計者十八人命之曰<lb/>
屯判官不一二年每屯户至數千於農隙時選丁夫教<lb/>
以弓矢槍劒爲坐作進退之法行之一二年得丁夫二<lb/>
萬餘人有盜賊即時擒捕關市之賦迨於無籍刑寛事<lb/>
簡逺近趨之如市五年之内號爲冨庶於是奏每縣除<lb/>
令簿主之喜民力耕織者知某家𧖟麥善必至其家悉<lb/>
召老㓜親慰勞之賜以酒食茶綵遺之布衫裙袴喜動<lb/>
顔色見稼田中無草者必下馬觀之召田主賜衣服若<lb/>
<pb n="KR3j0038_SBCK_014-4b"/>
禾下有草耕地不熟則集衆決責之或訴以闕牛則召<lb/>
責其鄰伍曰此少人牛何不衆助自是民以耕桑爲務<lb/>
家家有蓄積水旱無飢人在洛四十餘年至今廟食嗚<lb/>
呼今之君子其亦肯以全義之心施諸人乎<lb/>
　　　博古圖<lb/>
政和宣和間朝廷置書局以數十計其荒陋而可笑者<lb/>
莫若博古圖予比得漢匜因取一冊讀之發書捧腹之<lb/>
餘聊識數事于此父癸匜之銘曰爵方父癸則爲之說<lb/>
曰周之君臣其有癸號者惟齊之四丗有癸公癸公之<lb/>
子曰哀公然則作是器也其在哀公之時歟故銘曰父<lb/>
<pb n="KR3j0038_SBCK_014-5a"/>
癸者此也夫以十干爲號及稱父甲父丁父癸之類夏<lb/>
商皆然編圖者固知之矣獨於此器表爲周物且以爲<lb/>
癸公之子稱其父其可笑一也周義母匜之銘曰仲姞<lb/>
義母作則爲之說曰晉文公杜祁讓偪姞而巳次之趙<lb/>
孟云母義子貴正謂杜祁則所謂仲姞者自名也義母<lb/>
者襄公謂杜祁也夫周丗姞姓女多矣安知此爲偪姞<lb/>
杜祁但讓之在上豈可便爲母哉旣言仲姞自名又以<lb/>
爲襄公爲杜祁所作然則爲誰之物哉其可笑二也漢<lb/>
注水匜之銘曰始建國元年正月癸酉朔日制則爲之<lb/>
說曰漢初始元年十二月改爲建國此言元年正月者<lb/>
<pb n="KR3j0038_SBCK_014-5b"/>
當是明年也案漢書王莽以初始元年十二月癸酉朔<lb/>
日竊即眞位遂以其日爲始建國元年正月安有明年<lb/>
却稱元年之理其可笑三也楚姬盤之銘曰齊侯作楚<lb/>
姬寶盤則爲之說曰楚與齊從親在齊湣王之時所謂<lb/>
齊侯則湣王也周末諸侯自王而稱侯以銘器尚知止<lb/>
乎禮義也夫齊楚之爲國各數百年豈必當湣王時從<lb/>
親乎且湣王在齊諸王中最爲驕暴甞稱東帝豈有肯<lb/>
自稱侯之理其可笑四也漢梁山鋗之銘曰梁山銅造<lb/>
則爲之說曰梁山銅者紀其所貢之地梁孝王依山鼓<lb/>
鑄爲國之冨則銅有自來矣夫即山鑄錢乃吳王濞耳<lb/>
<pb n="KR3j0038_SBCK_014-6a"/>
梁山自是山名屬馮翊夏陽縣於梁國何預焉其可笑<lb/>
五也觀此數說他可知矣<lb/>
　　　　士大夫論利害<lb/>
士大夫論利害固當先陳其所以利之實然於利之中<lb/>
而有小害存焉亦當科別其故使人主擇而處之乃合<lb/>
母隠勿欺之誼趙充國征先零欲罷騎兵而屯田宣帝<lb/>
恐虜聞兵罷且攻擾田者充國曰虜小宼盜時殺人民<lb/>
其原未可卒禁誠令兵出而虜絶不爲㓂則出兵可也<lb/>
即今同是而釋坐勝之道非所以視蠻夷也班勇乞復<lb/>
置西域校尉議者難曰班將能保北虜不爲邊害乎勇<lb/>
<pb n="KR3j0038_SBCK_014-6b"/>
曰今置州牧以禁盜賊若州牧能保盜賊不起者臣亦<lb/>
願以要斬保匈奴之不爲邊害也今通西域則虜埶必<lb/>
弱爲患微矣若埶歸北虜則中國之費不止十億置之<lb/>
誠便此二人論事可謂極盡利害之要足以爲法也<lb/>
　　　　舒元輿文<lb/>
舒元輿唐中葉文士也今其遺文所存者才二十四篇<lb/>
旣以甘露之禍死文宗因觀牡丹摘其賦中桀句曰向<lb/>
者如迓背者如訣拆者如語含者如咽俯者如怨仰者<lb/>
如恱爲之泣下予最愛其玉筯篆志論李斯李陽氷之<lb/>
書其詞曰斯去千年氷生唐時氷復去矣後來者誰後<lb/>
<pb n="KR3j0038_SBCK_014-7a"/>
千年有人誰能待之後千年無人篆止於斯嗚呼主人<lb/>
爲吾寶之此銘有不可名言之妙而丗或鮮知之<lb/>
　　　　絶唱不可和<lb/>
韋應物在滁州以酒寄全椒山中道士作詩曰今朝郡<lb/>
齋冷忽念山中客澗厎束荆薪歸來煑白石欲持一樽<lb/>
酒逺慰風雨夕落葉滿空山何處㝷行迹其爲髙妙超<lb/>
詣固不容夸說而結尾兩句非復語言思索可到東坡<lb/>
在惠州依其韻作詩寄羅浮鄧道士曰一杯羅浮春逺<lb/>
餉采薇客遥知獨酌罷醉卧松下石幽人不可見清嘯<lb/>
聞月夕聊戯庵中人空飛本無迹劉夢得山圍故國周<lb/>
<pb n="KR3j0038_SBCK_014-7b"/>
遭在潮打空城寂寞回之句白樂天以爲後之詩人無<lb/>
復措詞坡公倣之曰山圍故國城空在潮打西陵意未<lb/>
平坡公天才出語驚丗如追和陶詩真與之齊驅獨此<lb/>
二者比之韋劉爲不侔豈非絶唱寡和理自應爾邪<lb/>
　　　　贈典輕重<lb/>
國朝未改官制以前從官丞郎直學士以降身没大氐<lb/>
無贈典唯尚書學士有之然亦甚薄余襄公王素自工<lb/>
書得刑書蔡君謨自端明禮侍得吏侍耳元豐以後待<lb/>
制以上皆有四官之恩後遂以爲常典而致仕又遷一<lb/>
秩梁揚祖終寶文學士宣奉大夫旣以致仕轉光禄遂<lb/>
<pb n="KR3j0038_SBCK_014-8a"/>
贈特進龍圖學士盖以爲銀青金紫特進只三官故增<lb/>
其職是從左丞得僕射也節度使舊制贈侍中或太尉<lb/>
官制行多贈開府秦檜創立檢校少保之例以贈王德<lb/>
葉夢得張澄近歳王彦遂用之實無所益也元祐中王<lb/>
巖叟終於朝奉郎端明殿學士以甞簽書樞密院故超<lb/>
贈正議大夫楊愿終於朝奉郞資政殿學士但贈朝請<lb/>
大夫以執政而贈郎秩輕重爲不侔皆掌固之失也<lb/>
　　　　揚之水<lb/>
左傳所載列國人語言書訊其辭旨如出一手說者遂<lb/>
以爲皆左氏所作予疑其不必然乃若潤色整齊則有<lb/>
<pb n="KR3j0038_SBCK_014-8b"/>
之矣試以詩證之揚之水三篇一周詩一鄭詩一晉詩<lb/>
其二篇皆曰不流束薪不流束楚邶之谷風曰習習谷<lb/>
風以隂以雨雅之谷風曰習習谷風維風及雨在南山<lb/>
之陽在南山之下在南山之側在浚之郊在浚之都在<lb/>
浚之城在河之滸在河之漘在河之涘山有樞隰有榆<lb/>
山有苞櫟隰有六駮山有蕨薇隰有𣏌桋言秣其馬言<lb/>
采其蝱言觀其旂言韔其弓皆雜出於諸詩而興致一<lb/>
也盖先王之澤未逺天下書同文師無異道人無異習<lb/>
出口成言皆止乎禮義是以不謀而同爾<lb/>
　　　　李陵詩<lb/>
<pb n="KR3j0038_SBCK_014-9a"/>
文選編李陵蘇武詩凡七篇人多疑俯觀江漢流之語<lb/>
以爲蘇武在長安所作何爲乃及江漢東坡云皆後人<lb/>
所擬也予觀李詩云獨有盈觴酒與子結綢繆盈字正<lb/>
惠帝諱漢法觸諱者有罪不應陵敢用之益知坡公之<lb/>
言爲可信也<lb/>
　　　　大曲伊涼<lb/>
今樂府所傳大曲皆出於唐而以州名者五伊涼熈石<lb/>
渭也涼州今轉爲梁州唐人巳多誤用其實從西涼府<lb/>
來也凡此諸曲唯伊涼最著啓詩詞稱之極多聊紀十<lb/>
數聮以資談助如老去將何散旅愁新教小玉唱伊州<lb/>
<pb n="KR3j0038_SBCK_014-9b"/>
求守管絃聲𣢾逐側商調裏唱伊州細蟬金鴈皆零落<lb/>
一曲伊州淚萬行公子邀歡月滿樓雙成揭調唱伊州<lb/>
賺殺唱歌樓上女伊州誤作石州聲胡部笙歌西部頭<lb/>
棃園弟子和涼州唱得涼州意外聲舊人空數米嘉榮<lb/>
霓裳奏罷唱梁州紅袖斜翻翠黛愁行人夜上西城宿<lb/>
聽唱涼州雙管逐丞相新裁別離曲聲聲飛出舊梁州<lb/>
只愁拍盡涼州杖畫出風雷是撥聲一曲涼州今不清<lb/>
邊風蕭颯動江城滿眼由來是舊人那堪更奏梁州曲<lb/>
昨夜蕃軍報國讎沙州都護破梁州邊將皆承主恩澤<lb/>
無人解道取涼州皆王建張祐劉禹錫王昌齡髙駢温<lb/>
<pb n="KR3j0038_SBCK_014-10a"/>
<pb n="KR3j0038_SBCK_014-11a"/>
則殺父女長大則殺母忍國之　父母見子如臣見君<lb/>
無鼻之國兄弟相逢則相害觸國之　子孫長大則殺<lb/>
之如此之類皆悖理害教於事無補次山中興頌與日<lb/>
月争光若此書不作可也惜哉<lb/>
　　　　次山謝表<lb/>
元次山爲道州刺史作舂陵行其序云州舊四萬餘户<lb/>
經賊以來不滿四千太半不勝賦稅到官未五十日承<lb/>
諸使征求符牒二百餘封皆曰失期限者罪至貶削於<lb/>
戯若悉應其命則州縣破亂刺史欲焉逃罪若不應命<lb/>
又即獲罪戾吾將静以安人待罪而巳其辭甚苦大略<lb/>
<pb n="KR3j0038_SBCK_014-11b"/>
云州小經亂亡遺人實困疲朝飡是草根暮食乃木皮<lb/>
出言氣欲絶意速行歩遲追呼尚不忍況乃鞭扑之郵<lb/>
亭傳急符來往跡相追更無寛大恩但有迫催期欲令<lb/>
鬻兒女言發恐亂隨柰何重驅逐不使存活爲安人天<lb/>
子命符節我所持逋緩違詔令蒙責固所冝又賊退示<lb/>
官吏一篇言賊攻永破邵不犯此州盖蒙其傷憐而巳<lb/>
諸使何爲忍苦征歛其詩云城小賊不屠人貧傷可憐<lb/>
是以陷鄰境此州獨見全使臣將王命豈不如賊焉今<lb/>
彼征歛者迫之如火煎二詩憂民慘切如此故杜老以<lb/>
爲今盜賊未息知民疾苦得結軰十數公落落參錯天<lb/>
<pb n="KR3j0038_SBCK_014-12a"/>
下爲邦伯天下少安立可待矣遂有兩章對秋月一字<lb/>
偕華星之句今次山集中載其謝上表兩通其一云今<lb/>
日刺史若無武略以制暴亂若無文才以救疲弊若不<lb/>
清廉以身率下若不變通以救時須則亂將作矣臣料<lb/>
今日州縣堪征稅者無幾巳破敗者實多百姓戀墳墓<lb/>
者盖少思流亡者乃衆則刺史宜精選謹擇以委任之<lb/>
固不可拘限官次得之貨賄出之權門者也其二云今<lb/>
四方兵革未寜賦歛未息百姓流亡轉甚官吏侵刻日<lb/>
多實不合使凶庸貪猥之徒凡弱下愚之類以貨賂權<lb/>
勢而爲州縣長官觀次山表語但因謝上而能極論氏<lb/>
<pb n="KR3j0038_SBCK_014-12b"/>
窮吏惡勸天子以精擇長吏有謝表以來未之見也丗<lb/>
人以杜老襃激之故或稍誦其詩以中興頌故誦其文<lb/>
不聞有稱其表者予是以備録之以風後之君子次山<lb/>
臨道州歳在癸卯唐代宗初元廣德也<lb/>
　　　　光武仁君<lb/>
漢光武雖以征伐定天下而其心未甞不以仁恩招懷<lb/>
爲夲隗囂受官爵而復叛賜詔告之曰若束手自詣保<lb/>
無他也公孫述據蜀大軍征之垂滅矣猶下詔喻之曰<lb/>
勿以來歙岑彭受害自疑今以時自詣則家族全詔書<lb/>
手記不可數得朕不食言遣馮異西征戒以平定安集<lb/>
<pb n="KR3j0038_SBCK_014-13a"/>
爲急怒吴漢殺降責以失斬將弔民之義可謂仁君矣<lb/>
蕭銑舉荆楚降唐而髙祖怒其逐鹿之對誅之於市其<lb/>
隘如此新史猶以髙祖爲聖豈理也哉<lb/>
容齋隨筆卷第十四<lb/>
</p>
<p>
</p>
  </div>
</body>
</text>
</TEI>
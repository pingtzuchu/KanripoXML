<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_002-1a"/>
容齋隨筆卷第二<hi>二十四則</hi>
　　　　唐重牡丹<lb/>
歐陽公牡丹釋名云牡丹初不載文字唐人如沈宋元<lb/>
白之流皆善詠花當時有一花之異者彼必形於篇什<lb/>
而寂無傳焉唯劉夢得有詠魚朝恩宅牡丹詩但云一<lb/>
叢千朶而巳亦不云其美且異也予桉白公集有白牡<lb/>
丹一篇十四韻又秦中吟十篇内買花一章几百言云<lb/>
共道牡丹時相隨買花去一叢深色花十戸中人賦而<lb/>
諷諭樂府有牡丹芳一篇三百四十七字絶道花之妖<lb/>
艶至有遂使王公與卿士㳺花冠盖日相望花開花落<lb/>
<pb n="KR3j0038_SBCK_002-1b"/>
二十日一城之人皆若狂之語又寄微之百韻詩云唐<lb/>
昌王蘂會崇敬牡丹期注崇敬寺牡丹花多與微之有<lb/>
期又惜牡丹詩云明朝風起應吹盡夜惜衰紅把火看<lb/>
醉歸盩厔詩云數日非關王事繫牡丹花盡始歸來元<lb/>
微之有入永壽寺看牡丹詩八韻和樂天秋題牡丹叢<lb/>
三韻酬胡三詠牡丹一絶又有五言二絶句許渾亦有<lb/>
詩云近來無柰牡丹何數十千錢買一窠徐凝云三條<lb/>
九陌花時節萬馬千車看牡丹又云何人不愛牡丹花<lb/>
占斷城中好物華然則元白未甞無詩唐人未甞不重<lb/>
此花也<lb/>
<pb n="KR3j0038_SBCK_002-2a"/>
　　　　長歌之哀<lb/>
嬉笑之怒甚於裂眥長歌之哀過於慟哭此語誠然元<lb/>
微之在江陵病中聞白樂天左降江州作絶句云殘燈<lb/>
無焰影憧憧此夕聞君謫九江垂死病中驚起坐暗風<lb/>
吹雨入寒䆫樂天以爲此句他人尚不可聞況僕心哉<lb/>
微之集作垂死病中仍悵望此三字旣不佳又不題爲<lb/>
病中作失其意矣東坡守彭城子由來訪之留百餘日<lb/>
而去作二小詩曰逍遥堂後千㝷木長送中宵風雨聲<lb/>
悮喜對床㝷舊約不知漂泊在彭城秋來東閤涼如水<lb/>
客去山公醉似泥困卧北䆫呼不醒風吹松竹雨淒淒<lb/>
<pb n="KR3j0038_SBCK_002-2b"/>
東坡以爲讀之殆不可爲懷乃和其詩以自解至今觀<lb/>
之尚能使人悽然也<lb/>
　　　　韋蘇州<lb/>
韋蘇州集中有逢楊開府詩云少事武皇帝無頼恃恩<lb/>
私身作里中橫家藏亡命兒朝持摴蒱局暮竊東鄰姬<lb/>
司隷不敢捕立在白玉墀驪山風雪夜長楊羽獵時一<lb/>
字都不識飲酒肆頑癡武皇升仙去憔悴𬒳人欺讀書<lb/>
事巳晚把筆學題詩兩府始收跡南宫謬見推非才果<lb/>
不容出守撫惸[婺-矛+牙]忽逢楊開府論舊涕俱垂味此詩盖<lb/>
應物自叙其少年事也其不羈乃如此李肈國史補云<lb/>
<pb n="KR3j0038_SBCK_002-3a"/>
應物爲性髙㓗鮮食寡欲所居焚香掃地而坐其爲詩<lb/>
馳驟建安巳還各得風韻盖記其折節後來也唐史失<lb/>
其事不爲立傳髙適亦少落魄年五十始爲詩即工皆<lb/>
天分超卓不可以常理論云應物爲三衛正天寶間所<lb/>
爲如是而吏不敢捕又以見時政矣<lb/>
　　　　古行宫詩<lb/>
白樂天長恨歌上陽人歌元微之連昌宫詞道開天間<lb/>
宫禁事最爲深切矣然微之有行宫一絶句云寥落古<lb/>
行宫宫花寂寞紅白頭宫女在閑坐說玄宗語少意足<lb/>
有無窮之味<lb/>
<pb n="KR3j0038_SBCK_002-3b"/>
　　　　隔是<lb/>
樂天詩云江州去日聽箏夜白髮新生不願聞如今格<lb/>
是頭成雪彈到天明亦任君元微之詩云隔是身如夢<lb/>
頻來不爲名憐君近南住時得到山行格與隔二字義<lb/>
同格是猶言巳是也<lb/>
　　　　張良無後<lb/>
張良陳平皆漢祖謀臣良之爲人非平可比也平甞曰<lb/>
我多隂謀道家之所禁吾丗即廢矣以吾多隂禍也平<lb/>
傳國至曽孫而以罪絶如其言然良之爵但能至子去<lb/>
其死財十年而絶後丗不復紹封其禍更促於平何哉<lb/>
<pb n="KR3j0038_SBCK_002-4a"/>
予盖甞考之沛公攻嶢關秦將欲連和良曰不如因其<lb/>
懈怠擊之公引兵大破秦軍項羽與漢王約中分天下<lb/>
旣解而東歸矣良有養虎自遺患之語勸王回軍追羽<lb/>
而滅之此其事固不止於殺降也其無後冝哉<lb/>
　　　　周亞夫<lb/>
周亞夫距吴楚堅壁不出軍中夜驚内相攻擊擾亂至<lb/>
於帳下亞夫堅卧不起頃之復定吴奔壁東南陬亞夫<lb/>
使備西北巳而果奔西北不得入漢史書之以爲亞夫<lb/>
能持重桉亞夫軍細柳時天子先驅至不得入文帝稱<lb/>
其不可得而犯今乃有軍中夜驚相攻之事安在其能<lb/>
<pb n="KR3j0038_SBCK_002-4b"/>
持重乎<lb/>
　　　　漢輕族人<lb/>
爰盎陷<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯但云方今計獨有斬錯耳而景帝使丞相<lb/>
以下劾奏遂至父母妻子同産無少長皆弃市主父偃<lb/>
陷齊王於死武帝欲勿誅公孫丞相爭之遂族偃郭解<lb/>
客殺人吏奏解無罪公孫大夫議遂族解且偃解兩人<lb/>
本不死用議者之言殺之足矣何遽至族乎漢之輕於<lb/>
用刑如此<lb/>
　　　　漏泄禁中語<lb/>
京房與漢元帝論幽厲事至於十問十答西漢所載君<lb/>
<pb n="KR3j0038_SBCK_002-5a"/>
臣之語未有如是之詳盡委曲者盖漢法漏泄省中語<lb/>
爲大罪如夏侯勝出道上語宣帝責之故退不敢言人<lb/>
亦莫能知者房初見帝時出爲御史大夫鄭君言之又<lb/>
爲張博道其語博密記之後竟以此下獄弃市今史所<lb/>
載豈非獄辭乎王章與成帝論王鳯之罪亦以王音側<lb/>
聽聞之耳<lb/>
　　　　田叔<lb/>
貫髙謀弑漢祖事發覺漢詔趙王有敢隨王罪三族唯<lb/>
田叔孟舒等自髠鉗隨王趙王旣出上以叔等爲郡守<lb/>
文帝初立召叔問曰公知天下長者乎曰故雲中守孟<lb/>
<pb n="KR3j0038_SBCK_002-5b"/>
舒長者也是時舒坐虜大入雲中免上曰虜入雲中孟<lb/>
舒不能堅守士卒死者數百人長者固殺人乎叔叩頭<lb/>
曰夫貫髙等謀反天子下明詔趙有敢隨張王者罪三<lb/>
族然孟舒自髠鉗隨張王以身死之豈自知爲雲中守<lb/>
哉是乃所以爲長者上曰賢哉孟舒復召以爲雲中守<lb/>
桉田叔孟舒同隨張王今叔指言舒事幾於自薦矣叔<lb/>
不自以爲嫌但欲直孟舒之事文帝不以爲過一言開<lb/>
悟爲之復用舒君臣之誠意相與如此<lb/>
　　　　孟舒魏尚<lb/>
雲中守孟舒坐虜大入雲中免田叔對文帝曰匈奴來<lb/>
<pb n="KR3j0038_SBCK_002-6a"/>
爲邊㓂孟舒知士卒罷敝不忍出言士爭臨城死敵如<lb/>
子爲父以故死者數百人孟舒豈敺之哉上曰賢哉孟<lb/>
舒復召以爲雲中守又馮唐對文帝曰魏尚爲雲中守<lb/>
虜甞一入尚率車騎擊之士卒終日力戰上功莫府坐<lb/>
首虜差六級下吏削爵臣以爲陛下罰太重上赦魏尚<lb/>
復以爲雲中守案孟舒魏尚皆以文帝時爲雲中守皆<lb/>
坐匈奴入㓂獲罪皆得士死力皆用他人言復故官事<lb/>
切相類疑其只一事云<lb/>
　　　　秦用他國人<lb/>
七國虎爭天下莫不招致四方㳺士然六國所用相皆<lb/>
<pb n="KR3j0038_SBCK_002-6b"/>
其宗族及國人如齊之田忌田嬰田文韓之公仲公叔<lb/>
趙之奉陽平原君魏王至以太子爲相獨秦不然其始<lb/>
與之謀國以開霸業者魏人公孫鞅也其它若樓緩趙<lb/>
人張儀魏冉范睢皆魏人蔡澤燕人吕不韋韓人李斯<lb/>
楚人皆委國而聽之不疑卒之所以兼天下者諸人之<lb/>
力也燕昭王任郭隗劇辛樂毅幾滅強齊辛毅皆趙人<lb/>
也楚悼王任吴起爲相諸侯患楚之強盖衞人也<lb/>
　　　　曹參趙括<lb/>
漢髙祖疾甚吕后問曰蕭相國旣死誰令代之上曰曹<lb/>
參可蕭何事惠帝病上問曰君即百歳後誰可代君對<lb/>
<pb n="KR3j0038_SBCK_002-7a"/>
曰知臣莫若主帝曰曹參何如曰帝得之矣曹參相齊<lb/>
聞何薨告舎人趣治行吾且入相居無何使者果召參<lb/>
趙括自少時學兵法其父奢不能難然不謂善謂其母<lb/>
曰趙若必將之破趙軍者必括也後廉頗與秦相持秦<lb/>
應侯行千金爲反間於趙曰秦之所畏獨趙括耳趙王<lb/>
以括代頗將藺相如諌王不聽括母上書言括不可使<lb/>
王又不聽秦王聞括巳爲趙將乃隂使白起代王齕遂<lb/>
勝趙曹參之冝爲相髙祖以爲可惠帝以爲可蕭何以<lb/>
爲可參自以爲可故漢用之而興趙括之不冝爲將其<lb/>
父以爲不可母以爲不可大臣以爲不可秦王知之相<lb/>
<pb n="KR3j0038_SBCK_002-7b"/>
應侯知之將白起知之獨趙王以爲可故用之而敗嗚<lb/>
呼將相安危所係可不監哉且秦以白起易王齕而趙<lb/>
乃以括代廉頗不待於戰而勝負之形見矣<lb/>
　　　　信近於義<lb/>
信近於義言可復也恭近於禮逺恥辱也因不失其親<lb/>
亦可宗也程明道曰因恭信而不失其所以親近於禮<lb/>
義故亦可宗伊川曰因不失於相近亦可尚也又曰因<lb/>
其近禮義而不失其親亦可宗也況於盡禮義者乎范<lb/>
純父曰君子所因者本而立愛必自親始親親必及人<lb/>
故曰因不失其親吕與叔分爲三事謝顯道曰君師友<lb/>
<pb n="KR3j0038_SBCK_002-8a"/>
三者雖非天屬亦可以親捨此三者之外吾恐不免於<lb/>
諂賤惟親不失其所親然後爲可宗也楊中立曰信不<lb/>
失義恭不悖禮又因不失其親焉是亦可宗也尹彦明<lb/>
曰因其近雖未足以盡禮義之本亦不失其所宗尚也<lb/>
予切以謂義與禮之極多至於不親能至於不失其親<lb/>
斯爲可宗也然未敢以爲是<lb/>
　　　　剛毅近仁<lb/>
剛毅者必不能令色木訥者必不爲巧言此近仁鮮仁<lb/>
之辨也<lb/>
　　　　忠恕違道<lb/>
<pb n="KR3j0038_SBCK_002-8b"/>
曽子曰夫子之道忠恕而巳矣中庸曰忠恕違道不逺<lb/>
學者疑爲不同伊川云中庸恐人不喻乃指而示之近<lb/>
又云忠恕固可以貫道子思恐人難曉故降一等言之<lb/>
又云中庸以曽子之言雖是如此又恐人尚疑忠恕未<lb/>
可便爲道故曰違道不逺㳺定夫云道一而巳豈參彼<lb/>
此所能豫哉此忠恕所以違道爲其未能一以貫之也<lb/>
雖然欲求入道者莫近於此此所以違道不逺也楊中<lb/>
立云忠恕固未足以盡道然而違道不逺矣侯師聖云<lb/>
子思之忠恕施諸已而不願亦勿施於人此巳是違道<lb/>
若聖人則不待施諸已而不願然後勿施諸人也諸公<lb/>
<pb n="KR3j0038_SBCK_002-9a"/>
之說大氐不同予切以爲道不可名言旣麗於忠恕之<lb/>
名則爲有迹故曰違道然非忠恕二字亦無可以明道<lb/>
者故曰不逺非謂其未足以盡道也違者違去之謂非<lb/>
違畔之謂老子曰上善若水水善利萬物而不爭處衆<lb/>
人之所惡故幾於道蘇子由解云道無所不在無所不<lb/>
利而水亦然然而旣巳麗於形則於道有間矣故曰幾<lb/>
於道然而可名之善未有若此者故曰上善其說與此<lb/>
略同<lb/>
　　　　求爲可知<lb/>
不患無位患所以立不患莫已知求爲可知也爲之說<lb/>
<pb n="KR3j0038_SBCK_002-9b"/>
者皆以爲當求爲可知之行唯謝顯道云此論猶有求<lb/>
位求可知之道在至論則不然難用而莫我知斯我貴<lb/>
矣夫復何求予以爲君子不以無位爲患而以無所立<lb/>
爲患不以莫已知爲患而以求爲可知爲患第四句盖<lb/>
承上文言之夫求之有道若汲汲然求爲可知則亦無<lb/>
所不至矣<lb/>
　　　　里仁<lb/>
里仁爲美擇不處仁焉得智孟子論函矢巫匠之術而<lb/>
引此以質之說者多以里爲居居以親仁爲美予甞記<lb/>
一說云函矢巫匠皆里中之仁也然於仁之中有不仁<lb/>
<pb n="KR3j0038_SBCK_002-10a"/>
存焉則仁亦在夫擇之而已矣甞與鄭景望言之景望<lb/>
不以爲然予以爲此特謂閭巷之間所推以爲仁者固<lb/>
在所擇正合孟子之意不然仁之爲道大矣尚安所擇<lb/>
而處哉<lb/>
　　　　漢采衆議<lb/>
漢元帝時珠厓反連年不定上與有司議大發軍待詔<lb/>
賈捐之建議以爲不當擊上以問丞相御史御史大夫<lb/>
陳萬年以爲當擊丞相于定國以爲捐之議是上從之<lb/>
遂罷珠厓郡匈奴呼韓邪單于旣事漢上書願保塞上<lb/>
谷以西請罷邊備塞吏卒以休天子人民天子令下有<lb/>
<pb n="KR3j0038_SBCK_002-10b"/>
司議議者皆以爲便郎中侯應習邊事以爲不可許上<lb/>
問狀應對十䇿有詔勿議罷邊塞事成帝時匈奴使者<lb/>
欲降下公卿議議者言冝如故事受其降光禄大夫谷<lb/>
永以爲不如勿受天子從之使者果詐也哀帝時單于<lb/>
求朝帝欲止之以問公卿亦以爲虚費府帑可且勿許<lb/>
單于使辭去黃門郎楊雄上書諌天子寤焉召還匈奴<lb/>
使者更報單于書而許之安帝時大將軍鄧騭欲弃涼<lb/>
州并力北邊會公卿集議皆以爲然郎中虞詡陳三不<lb/>
可乃更集四府皆從詡議北匈奴復強西域諸國旣絶<lb/>
於漢公卿多以爲冝閉玉門關絶西域鄧太后召軍司<lb/>
<pb n="KR3j0038_SBCK_002-11a"/>
馬班勇問之勇以爲不可於是從勇議順帝時交阯蠻<lb/>
叛帝召公卿百官及四府掾屬問以方略皆議遣大將<lb/>
發兵赴之議郎李固駮之乞選刺史太守以往四府悉<lb/>
從固議嶺外復平靈帝時涼州兵亂不解司徒崔烈以<lb/>
爲冝棄詔會公卿百官議之議郎傅爕以爲不可帝從<lb/>
之此八事者所係利害甚大一時公卿百官旣同定議<lb/>
矣賈捐之以下八人皆以郎大夫之微獨陳異說漢元<lb/>
成哀安順靈皆非明主悉能違衆而聽之大臣無賢愚<lb/>
亦不復執前說盖猶有公道存焉毎事皆能如是天下<lb/>
其有不治乎<lb/>
<pb n="KR3j0038_SBCK_002-11b"/>
　　　　漢母后<lb/>
漢母后預政不必臨朝及少主雖長君亦然文帝繫周<lb/>
勃薄太后曰絳侯綰皇帝壐將兵於北軍不以此時反<lb/>
今居一小縣顧欲反邪帝謝曰吏方驗而出之遂赦勃<lb/>
吴楚反誅景帝欲續之竇太后曰吴王老人也冝爲宗<lb/>
室順善今乃首亂天下柰何續其後不許吴許立楚後<lb/>
郅都害臨江王竇太后怒會匈奴中都以漢法帝曰都<lb/>
忠臣欲釋之后曰臨江王獨非忠臣乎於是斬都武帝<lb/>
用王臧趙綰太皇竇太后不恱儒術綰請母奏事東宫<lb/>
后大怒求得二人姦利事以責上上下綰臧吏殺之竇<lb/>
<pb n="KR3j0038_SBCK_002-12a"/>
嬰田蚡廷辯王太后大怒不食曰我在也而人皆藉吾<lb/>
弟且帝寧能爲石人邪帝不直蚡特爲太后故殺嬰韓<lb/>
嫣得幸於上江都王爲太后泣請得入宿衞比嫣后繇<lb/>
此銜嫣嫣以姦聞后使使賜嫣死上爲謝終不能得成<lb/>
帝幸張放太后以爲言帝常涕泣而遣之<lb/>
　　　　田千秋郅惲<lb/>
漢武帝殺戾太子田千秋訟太子冤曰子弄父兵當何<lb/>
罪帝大感悟曰父子之間人所難言也公獨明其不然<lb/>
公當遂爲吾輔佐遂拜爲丞相光武廢郭后郅惲言曰<lb/>
夫婦之好父不能得之於子況臣能得之於君乎是臣<lb/>
<pb n="KR3j0038_SBCK_002-12b"/>
所不敢言雖然願陛下念其可否之計無令天下有議<lb/>
社稷而巳帝曰惲善恕己量主遂以郭氏爲中山王太<lb/>
后卒以壽終此二人者可謂善處人骨肉之間諌不費<lb/>
詞婉而能入者矣<lb/>
　　　　戾太子<lb/>
戾太子死武帝追悔爲之族江充家黃門蘇文助充譖<lb/>
太子至於焚殺之李壽加兵刃於太子亦以它事族田<lb/>
千秋以一言至爲丞相又作思子宮爲歸來望思之臺<lb/>
然其孤孫囚係於郡邸獨不能釋之至於掖庭令養視<lb/>
而不問也豈非漢法至嚴旣坐太子以反逆之罪雖心<lb/>
<pb n="KR3j0038_SBCK_002-13a"/>
知其冤而有所不赦者乎<lb/>
　　　　灌夫任安<lb/>
竇嬰爲丞相田蚡爲太尉同日免蚡後爲丞相而嬰不<lb/>
用無埶諸公稍自引而怠驁唯灌夫獨否衛靑爲大將<lb/>
軍霍去病財爲校尉巳而皆爲大司馬靑日衰去病日<lb/>
益貴靑故人門下多去事去病唯任安不肯去灌夫任<lb/>
安可謂賢而知義矣然皆以它事卒不免於族誅事不<lb/>
可料如此<lb/>
　　　　單于朝漢<lb/>
漢宣帝黃龍元年正月匈奴單于來朝二月歸國十二<lb/>
<pb n="KR3j0038_SBCK_002-13b"/>
月帝崩元帝竟寧元年正月又來朝五月帝崩故哀帝<lb/>
時單于願朝時帝被疾或言匈奴從上㳺來厭人自黄<lb/>
龍竟寧時中國輒有大故上由是難之旣不許矣俄以<lb/>
楊雄之言復許之然元壽二年正月單于朝六月帝崩<lb/>
事之偶然符合有如此者<lb/>
容齋隨筆卷第二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_007-1a"/>
容齋隨筆卷第七<lb/>
　　　　孟子書百里奚<lb/>
柳子厚復杜温夫書云生用助字不當律令所謂乎歟<lb/>
耶哉夫也者疑辤也矣耳焉也者決辤也今生則一之<lb/>
冝考前聞人所使用與吾言類且異精思之則益也予<lb/>
讀孟子百里奚一章曰曽不知以食牛干秦繆公之爲<lb/>
汙也可謂智乎不可諌而不諌可謂不智乎知虞公之<lb/>
將亡而先去之不可謂不智也時舉於秦知繆公之可<lb/>
與有行也而相之可謂不智乎味其所用助字開闔變<lb/>
化使人之意飛動此難以爲温夫輩言也<lb/>
<pb n="KR3j0038_SBCK_007-1b"/>
　　　　韓柳爲文之旨<lb/>
韓退之自言作爲文章上規姚姒盤誥春秋易詩左氏<lb/>
莊騷太史子雲相如閎其中而肆其外柳子厚自言每<lb/>
爲文章本之書詩禮春秋易參之榖梁氏以厲其氣參<lb/>
之孟荀以暢其支參之莊老以肆其端參之國語以博<lb/>
其趣參之離騷以致其幽參之太史公以著其㓗此韓<lb/>
柳爲文之旨要學者冝思之<lb/>
　　　　本習之論文<lb/>
李習之荅朱載言書論文最爲明白周盡云六經創意<lb/>
造言皆不相師故其讀春秋也如未甞有詩也其讀詩<lb/>
<pb n="KR3j0038_SBCK_007-2a"/>
也如未甞有易也其讀易也如未甞有書也其讀屈原<lb/>
莊周也如未甞有六經也如山有岱華嵩衡焉其同者<lb/>
髙也其草木之榮不必均也如瀆有濟淮河江焉其同<lb/>
者出源到海也其曲直淺深不必均也天下之語文章<lb/>
有六說焉其尚異者曰文章詞句竒險而巳其好理者<lb/>
曰文章叙意苟通而巳溺於時者曰文章必當對病於<lb/>
時者曰文章不當對愛難者曰冝深不當易愛易者曰<lb/>
冝通不當難此皆情有所偏滯未識文章之所主也義<lb/>
不深不至於理而詞句怪麗者有之矣劇秦美新王襃<lb/>
僮約是也其理往往有是者而詞章不能工者有之矣<lb/>
<pb n="KR3j0038_SBCK_007-2b"/>
王氏中說俗傳太公家教是也古之人能極於工而巳<lb/>
不知其辤之對與否易與難也憂心悄悄愠于群小非<lb/>
對也遘閔旣多受侮不少非不對也朕聖讒說殄行震<lb/>
驚朕師菀彼桑柔其下侯旬捋采其劉非易也光被四<lb/>
表格于上下十畒之間兮桑者閑閑兮非難也六經之<lb/>
後百家之言興老聃列莊至于劉向楊雄皆自成一家<lb/>
之文學者之所師歸也故義雖深理雖當詞不工者不<lb/>
成文冝不能傳也其論於文者如此後學冝志之<lb/>
　　　　魏鄭公諌語<lb/>
魏鄭公諌止唐太宗封禪中間數語引喻剴切曰今有<lb/>
<pb n="KR3j0038_SBCK_007-3a"/>
人十年長患療治且愈此人應皮骨僅存便欲使負米<lb/>
一石日行百里必不可得隋氏之亂非止十年陛下爲<lb/>
之良醫疾苦雖巳乂安未甚充實告成天地臣切有疑<lb/>
太宗不能奪此語見於公諌録及舊唐書而新史不載<lb/>
資治通監記其諌事亦刪此一節可惜也<lb/>
　　　　虞丗南<lb/>
虞丗南卒後太宗夜夢見之有若平生翌日下制曰丗<lb/>
南奄隨物化倐移歳序昨因夜夢忽覩其人追懷遺美<lb/>
良増悲歎冝資冥助申朕思舊之情可於其家爲設五<lb/>
百僧齋并爲造天尊像一軀夫太宗之夢丗南盖君臣<lb/>
<pb n="KR3j0038_SBCK_007-3b"/>
相與之誠所致冝恤其子孫厚其恩典可也齋僧造像<lb/>
豈所應作形之制書著在國史惜哉太宗而有此也<lb/>
　　　　七發<lb/>
枚乗作七發創意造端麗旨腴詞上薄騷些盖文章領<lb/>
袖故爲可喜其後繼之者如傅毅七激張衡七辯崔駰<lb/>
七依馬融七廣曹植七啓王粲七釋張恊七命之類規<lb/>
倣太切了無新意傅玄又集之以爲七林使人讀未終<lb/>
篇往往弃諸几格柳子厚晉問乃用其體而超然别立<lb/>
新機杼激越清壯漢晉之間諸文士之弊於是一洗矣<lb/>
東方朔荅客難自是文中傑出楊雄擬之爲解嘲尚有<lb/>
<pb n="KR3j0038_SBCK_007-4a"/>
馳騁自得之妙至於崔駰達旨班固賔戯張衡應間皆<lb/>
屋下架屋章摹句冩其病與七林同及韓退之進學解<lb/>
出於是一洗矣毛穎傳初成丗人多笑其怪雖裴晉公<lb/>
亦不以爲可惟柳子獨愛之韓子以文爲戯本一篇耳<lb/>
妄人旣附以革華傳至於近時羅文江瑶葉嘉陸吉諸<lb/>
傳紛紜雜呇皆託以爲東坡大可笑也<lb/>
　　　　將軍官稱<lb/>
前漢書百官表將軍皆周末官秦因之予案國語鄭文<lb/>
公以詹伯爲將軍又吴夫差十旌一將軍左傳豈將軍<lb/>
食之而有不足檀弓衛將軍文子魯使愼子爲將軍然<lb/>
<pb n="KR3j0038_SBCK_007-4b"/>
則其名乆矣彭寵爲奴所縛呼其妻曰趣爲諸將軍辦<lb/>
裝東漢書注云呼奴爲將軍欲其赦已也今吴人語猶<lb/>
謂小蒼頭爲將軍盖本諸此<lb/>
　　　　北道主人<lb/>
秦晉圍鄭鄭人謂秦盍舎鄭以爲東道主盖鄭在秦之<lb/>
東故云今丗稱主人爲東道者此也東漢載北道主人<lb/>
乃有三事常山太守鄧晨會光武於鉅鹿請從擊邯鄲<lb/>
光武曰偉卿以一身從我不如以一郡爲我北道主人<lb/>
又光武至薊將欲南歸耿弇以爲不可官屬腹心皆不<lb/>
肯光武指弇曰是我北道主人也彭寵將反光武問朱<lb/>
<pb n="KR3j0038_SBCK_007-5a"/>
浮浮曰大王倚寵爲北道主人今旣不然所以失望後<lb/>
人罕引用之<lb/>
　　　　洛中盱江八賢<lb/>
司馬温公序賻禮書閭閻之善者五人吕南公作不欺<lb/>
述書三人皆以卑微不見於史氏予頃脩國史將以綴<lb/>
于孝行傳而不果成聊紀之於此温公所書皆陜州夏<lb/>
縣人曰醫劉太居親喪不飲酒食肉終三年以爲今丗<lb/>
士大夫所難能其弟永一尤孝友廉謹夏縣有水災民<lb/>
溺死者以百數永一執竿立門首他人物流入門者輒<lb/>
擿出之有僧寓錢數萬於其室而死永一詣縣自陳請<lb/>
<pb n="KR3j0038_SBCK_007-5b"/>
以錢歸其弟子郷人負債不償者毀其劵曰周文粲其<lb/>
兄耆酒仰弟爲生兄或時酗歐粲鄰人不平而唁之粲<lb/>
怒曰兄未甞歐我汝何離間吾兄弟也曰蘇慶文者事<lb/>
繼母以孝聞常語其婦曰汝事吾母小不謹必逐汝繼<lb/>
母少寡而無子由是安其室終身曰臺亨者善畫朝廷<lb/>
修景靈宮調天下畫工詣京師事畢詔選試其優者留<lb/>
翰林授官禄亨名第一以父老固辤歸養於田里南公<lb/>
所書皆建昌南城人曰陳策甞買騾得不可被鞍者不<lb/>
忍移之它人命養於野廬俟其自斃其子與猾駔計因<lb/>
經過官人喪馬即磨破騾背以衒賈之旣售矣策聞自<lb/>
<pb n="KR3j0038_SBCK_007-6a"/>
追及告以不堪官人疑策愛也祕之策請試以鞍亢亢<lb/>
終日不得被始謝還焉有人從䇿買銀器若羅綺者策<lb/>
不與羅綺其人曰向見君帑有之今何靳䇿曰然有質<lb/>
錢而没者歳月巳乆絲力糜脆不任用聞公欲以嫁女<lb/>
安可以此物病公哉取所當與銀器投熾炭中曰吾恐<lb/>
受質人或得銀之非眞者故爲公驗之曰危整者買鮑<lb/>
魚其駔舞秤權隂厚整魚人去身留整傍請曰公買止<lb/>
五斤巳爲公密倍入之願卑我酒整大驚追魚人數里<lb/>
返之醻以直又飲駔醇酒曰汝所欲酒而巳何欺寒人<lb/>
爲曰曽叔卿者買陶器欲轉易於北方而不果行有人<lb/>
<pb n="KR3j0038_SBCK_007-6b"/>
從之併售者叔卿與之巳納價猶問曰今以是何之其<lb/>
人對欲効公前謀耳叔卿曰不可吾縁北方新有災荒<lb/>
是故不以行今豈冝不告以誤君乎遂不復售而叔卿<lb/>
家苦貧妻子飢寒不恤也嗚呼此八人者賢乎哉<lb/>
　　　　王導小名<lb/>
顔魯公書逺祖西平靖侯顔含碑晉李闡之文也云含<lb/>
爲光禄大夫馮懷欲爲王導降禮君不從曰王公雖重<lb/>
故是吾家阿龍君是王親丈人故呼王小字晉書亦載<lb/>
此事而不書小字丗說王丞相拜司空桓廷尉歎曰人<lb/>
言阿龍超阿龍故自超呼三公小字晉人浮虚之習如<lb/>
<pb n="KR3j0038_SBCK_007-7a"/>
此<lb/>
　　　　漢書用字<lb/>
太史公陳渉丗家今亡亦死舉大計亦死等死死國可<lb/>
乎又曰戍死者固什六七且壯士不死即巳死即舉大<lb/>
名耳疊用七死字漢書因之漢溝洫志載賈讓治河䇿<lb/>
云河從河内北至黎陽爲石隄激使東抵東郡平剛又<lb/>
爲石隄使西北抵黎陽觀下又爲石隄使東北抵東郡<lb/>
津北又爲石隄使西北抵魏郡昭陽又爲石隄激使東<lb/>
北百餘里間河再西三東凡五用石隄字而不爲冗複<lb/>
非後人筆墨畦徑所能到也<lb/>
<pb n="KR3j0038_SBCK_007-7b"/>
　　　　姜嫄簡狄<lb/>
毛公注生民詩姜嫄生后稷履帝武敏歆之句曰從於<lb/>
髙辛帝而見於天也玄鳥詩天命玄鳥降而生商之句<lb/>
曰春分玄鳥降簡狄配髙辛帝帝與之祈于郊禖而生<lb/>
契故本其爲天所命以玄鳥至而生焉其說本自明白<lb/>
至鄭氏箋始云帝上帝也敏拇也祀郊禖時有大人之<lb/>
迹姜嫄履之足不能滿履其拇指之處心體歆歆然如<lb/>
有人道感已者遂有身後則生子又謂鳦遺卵簡狄吞<lb/>
之而生契其說本於史記謂姜嫄出野見巨人跡忻然<lb/>
踐之因生稷簡狄行浴見燕墮卵取吞之因生契此二<lb/>
<pb n="KR3j0038_SBCK_007-8a"/>
端之怪妄先賢辭而闢之多矣歐陽公謂稷契非髙辛<lb/>
之子毛公於史記不取履迹之怪而取其訛繆之丗次<lb/>
案漢書毛公趙人爲河間獻王博士然則在司馬子長<lb/>
之前數十年謂爲取史記丗次亦不然盖丗次之說皆<lb/>
出於丗本故荒唐特甚其書今亡夫適野而見巨迹人<lb/>
將走避之不暇豈復故故踐履以求不可知之禨祥飛<lb/>
鳥墮卵知爲何物而遽取吞之以古揆今人情一也今<lb/>
之愚人未必爾而謂古聖人之后妃爲之不待辨而明<lb/>
矣<lb/>
　　　　羌慶同音<lb/>
<pb n="KR3j0038_SBCK_007-8b"/>
王觀國彦賔吴棫材老有學林及叶韻補注毛詩音二<lb/>
書皆云詩易太玄凡用慶字皆與陽字韻叶盖羌字也<lb/>
引蕭該漢書音義慶音羌又曰漢書亦有作羌者班固<lb/>
幽通賦慶未得其云巳文選作羌而它未有明證予案<lb/>
楊雄傳所載反離騷慶天顦而喪榮注云慶辭也讀與<lb/>
羌同最爲切据<lb/>
　　　　佐命元臣<lb/>
盛王創業必有同德之英輔成垂丗乆長之計不如是<lb/>
不足以爲一代宗臣伊尹周公之事見於詩書可考也<lb/>
漢蕭何佐髙祖其始入關即収秦丞相御史律令圖書<lb/>
<pb n="KR3j0038_SBCK_007-9a"/>
以周知天下阸塞戸口多少強弱處民所疾苦髙祖失<lb/>
職爲漢王欲攻項羽周勃灌嬰樊噲皆勸之何獨曰今<lb/>
衆弗如百戰百敗願王王漢中收用巴蜀然後還定三<lb/>
秦王用其言此劉氏興亡至計也進韓信爲大將使當<lb/>
一面定魏趙燕齊髙祖得顓心與楚确無北顧憂且死<lb/>
引曹參代已而畫一之法成約三章以蠲秦暴拊百姓<lb/>
以申漢德四百年基業此焉肇之唐房元齡佐太宗初<lb/>
在秦府已獨收人物致幕下與諸將密相申結引杜如<lb/>
晦與參籌帷及爲宰相粲然興起洽功以州縣成天下<lb/>
之治以租庸調天下之財以八百府十六衞本天下之<lb/>
<pb n="KR3j0038_SBCK_007-9b"/>
兵以諌爭付王魏以兵事付靖勣御夷狄有道用賢材<lb/>
有術三百年基業此焉肇之其後制節度使而州縣之<lb/>
治壞更二稅法而租庸之理壞變府兵爲彍騎諸衞爲<lb/>
神䇿而軍政壞雖有名臣良輔不能救也趙韓王佐<lb/>
藝祖監方鎭之勢削支郡以損其彊置轉運通判使掌<lb/>
錢榖以奪其冨參命京官知州事以分其黨禄諸大功<lb/>
臣於環衞而不付以兵收天下驍銳於殿巖而不使外<lb/>
重建法立制審官用人一切施爲至于今是賴此三君<lb/>
子之後代天理物碩大光明者丗有其人所謂一時之<lb/>
相爾蕭之孫有罪及無子凡六絶國漢輒紹封之國朝<lb/>
<pb n="KR3j0038_SBCK_007-10a"/>
褎録韓王苗裔未甞或忘唯房公之亡未十年以其子<lb/>
故奪襲爵停配享訖唐之丗不復續唐家亦少恩哉<lb/>
　　　　名丗英宰<lb/>
曹參爲相國日夜飲醇酒不事事而畫一之歌興王導<lb/>
輔佐三丗無日用之益而歳計有餘末年略不復省事<lb/>
自歎曰人言我憒憒後人當思我憒憒謝安石不存小<lb/>
察經逺無競唐之房杜傳無可載之功趙韓王得士大<lb/>
夫所投利害文字皆寘二大甕滿則焚之李文靖以中<lb/>
外所陳一切報罷云以此報國此六七君子盖非揚已<lb/>
取名瞭然使戸曉者眞名丗英宰也豈曰不事事哉<lb/>
<pb n="KR3j0038_SBCK_007-10b"/>
　　　　檀弓誤字<lb/>
檀弓載吴侵陳事曰陳太宰嚭使於師夫差謂行人儀<lb/>
曰是夫也多言盍甞問焉師必有名人之稱斯師也者<lb/>
則謂之何太宰嚭曰其不謂之殺厲之師與案嚭乃吴<lb/>
夫差之宰陳遣使者正用行人則儀乃陳臣也記禮者<lb/>
簡策差互故更錯其名當云陳行人儀使於師夫差使<lb/>
太宰嚭問之乃善忠宣公作春秋詩引斯事亦甞辯正<lb/>
云<lb/>
　　　　薛能詩<lb/>
薛能者晚唐詩人格調不能髙而妄自尊大其海棠詩<lb/>
<pb n="KR3j0038_SBCK_007-11a"/>
序云蜀海棠有聞而詩無聞杜子美於斯興象不出没<lb/>
而有懷天之厚余謹不敢讓風雅盡在蜀矣吾其庶幾<lb/>
然其語不過曰青苔浮落處暮柳間開時帶醉逰人挿<lb/>
連隂彼叟移晨前清露濕晏後惡風吹香少傳何許妍<lb/>
多畫半遺而巳又有荔枝詩序曰杜工部老居兩蜀不<lb/>
賦是詩豈有意而不及歟白尚書曽有是作興旨卑泥<lb/>
與無詩同子遂爲之題不愧不負將來作者以其荔枝<lb/>
首唱愚其庶幾然其語不過曰顆如松子色如櫻未識<lb/>
蹉跎欲半生歳抄監州曽見樹時新入座乆聞名而巳<lb/>
又有折楊柳十首叙曰此曲盛傳爲詞者甚衆文人才<lb/>
<pb n="KR3j0038_SBCK_007-11b"/>
子各衒其能莫不條似舞腰葉如眉翠出口皆然頗爲<lb/>
陳熟能專於詩律不愛隨人搜難抉新誓脫常態雖欲<lb/>
勿伐知音者其舎諸然其詞不過曰華清髙樹出離宫<lb/>
南陌柔條帶暖風誰見輕隂是良夜瀑泉聲畔月明中<lb/>
洛橋晴影覆江船羌笛秋聲濕塞烟閑想習池公宴罷<lb/>
水蒲風絮夕陽天而巳别有柳枝詞五首最後一章曰<lb/>
劉白蘇臺揔近時當初章句是誰推纎腰舞盡春楊柳<lb/>
未有儂家一首詩自注云劉白二尚書繼爲蘇州刺史<lb/>
皆賦楊柳枝詞丗多傳唱雖有才語但文字太僻宫商<lb/>
不髙耳能之大言如此但稍推杜陵視劉白以下蔑如<lb/>
<pb n="KR3j0038_SBCK_007-12a"/>
也今讀其詩正堪一笑劉之詞云城外春風吹酒旗行<lb/>
人揮𬒮日西時長安陌上無窮樹唯有垂楊管别離白<lb/>
之詞云紅板江橋清酒旗館娃宮暖日斜時可憐雨歇<lb/>
東風定萬樹千條各自垂其風流氣槩豈能所可髣髴<lb/>
哉<lb/>
　　　　漢晉太常<lb/>
漢自武帝以後丞相無爵者乃封侯其次雖御史大夫<lb/>
亦不以爵封爲間唯太常一卿必以見侯居之而職典<lb/>
宗廟園陵動輒得咎由元狩以降以罪廢斥者二十人<lb/>
意武帝隂欲損侯國故使居是官以困之爾表中所載<lb/>
<pb n="KR3j0038_SBCK_007-12b"/>
鄼侯蕭壽成坐犠牲瘦蓼侯孔臧坐衣冠道橋壤鄲侯<lb/>
周仲居坐不收赤側錢繩侯周平坐不繕園屋雎陵侯<lb/>
張昌坐乏祠陽平侯杜相坐擅役鄭舞人廣阿侯任越<lb/>
人坐廟酒酸江鄒侯靳石坐離宮道橋苦惡戚侯李信<lb/>
成坐縱丞相侵神道俞侯欒賁坐雍犠牲不如令山陽<lb/>
侯張當居坐擇博士弟子不以實成安侯韓延年坐留<lb/>
外國文書新畤侯趙弟坐鞫獄不實牧丘侯石德坐廟<lb/>
牲瘦當塗侯魏不害坐孝文廟風發瓦轑陽侯江德坐<lb/>
廟郎夜飲失火蒲侯蘇昌坐泄官書弋陽侯任宮坐人<lb/>
盜茂陵園物建平侯杜緩坐盜賊多自鄼侯至牧丘十<lb/>
<pb n="KR3j0038_SBCK_007-13a"/>
四侯皆奪國武帝時也自當塗至建平五侯但免官昭<lb/>
宣時也下及晉丗此風猶存惠帝元康四年大風廟闕<lb/>
屋瓦有數枚傾落免太常荀㝢五年大風蘭臺主者求<lb/>
索阿棟之間得瓦小邪十五處遂禁止太常復興刑獄<lb/>
陵上荆一枝圍七寸二分者被斫司徒太常犇走道路<lb/>
太常禁止不解盖循習漢事云<lb/>
容齋隨筆卷第七<lb/>
<pb n="KR3j0038_SBCK_007-13b"/>
<pb n="KR3j0038_SBCK_007-13b"/>
</p>
<p>
</p>
  </div>
</body>
</text>
</TEI>
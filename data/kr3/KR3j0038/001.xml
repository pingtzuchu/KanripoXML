<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_001-1a"/>
容齋隨筆卷第一<hi>二十九則</hi>
子老去習懶讀書不多意之所之隨即紀録因其後先<lb/>
無復詮次故目之曰隨筆淳熈庚子鄱陽洪邁景盧<lb/>
　　　　歐率更帖<lb/>
臨川石刻雜法帖一卷載歐陽率更一帖云年二十餘<lb/>
至鄱陽地沃土平飲食豐賤衆士往往湊聚每日賞華<lb/>
恣口所須其二張才華議論一時俊傑殷薛二侯故不<lb/>
可言戴君國士出言便是月旦蕭中郎頗縱放誕亦有<lb/>
雅致彭君摛藻特有自然至如閣山神詩先軰亦不能<lb/>
加此數子遂無一在殊使痛心兹盖吾郷故實也<lb/>
<pb n="KR3j0038_SBCK_001-1b"/>
　　　　羅處士誌<lb/>
襄陽有隋處士羅君墓誌曰君諱靖字禮襄陽廣昌人<lb/>
髙祖長卿齊饒州刺史曽祖弘智梁殿中將軍祖養父<lb/>
靖學優不仕有名當代碑字畫勁楷類禇河南然父子<lb/>
皆名靖爲不可曉拓拔魏安同父名屈同之長子亦名<lb/>
屈祖孫同名胡人無足言者但羅君不應爾也<lb/>
　　　　唐平蠻碑<lb/>
成都有唐平南蠻碑開元十九年劒南節度副大使張<lb/>
敬忠所立時南蠻大酋長染浪州刺史楊盛顚爲邊患<lb/>
明皇遣内常侍髙守信爲南道招慰處置使以討之拔<lb/>
<pb n="KR3j0038_SBCK_001-2a"/>
其九城此事新舊唐書及野史皆不載肅宗以魚朝恩<lb/>
爲觀軍容處置使憲宗用吐突承璀爲招討使議者譏<lb/>
其以中人主兵柄不知明皇用守信盖有以啓之也裴<lb/>
光庭蕭嵩時爲相無足責者楊氏苗裔至今猶連晟字<lb/>
云<lb/>
　　　　半擇迦<lb/>
大般若經云梵言扇搋半擇迦唐言黃門其類有五一<lb/>
曰半擇迦揔名也有男根用而不生子二曰伊利沙半<lb/>
擇迦此云妬謂他行欲即發不見即無亦具男根而不<lb/>
生子三曰扇搋半擇迦謂本來男根不滿亦不能生子<lb/>
<pb n="KR3j0038_SBCK_001-2b"/>
四曰博义半擇迦謂半月能男半月不能男五曰留拏<lb/>
半擇迦此云割謂𬒳割刑者此五種黃門名爲人中惡<lb/>
趣受身處搋音丑皆反<lb/>
　　　　六十四種惡口<lb/>
大集經載六十四種惡口之業曰麄語軟語非時語妄<lb/>
語漏語大語髙語輕語破語不了語散語低語仰語錯<lb/>
語惡語畏語吃語諍語讇語誑語惱語怯語邪語罪語<lb/>
啞語入語燒語地語獄語虚語慢語不愛語說罪咎語<lb/>
失語别離語利害語兩舌語無義語無護語喜語狂語<lb/>
殺語害語繫語閑語縛語打語歌語非法語自讃歎語<lb/>
<pb n="KR3j0038_SBCK_001-3a"/>
說他過語說三寶語<lb/>
　　　　八月端午<lb/>
唐玄宗以八月五日生以其日爲千秋節張說上大衍<lb/>
曆序云謹以開元十六年八月端午赤光照室之夜獻<lb/>
之唐類表有宋璟請以八月五日爲千秋節表云月惟<lb/>
仲秋日在端午然則凡月之五日皆可稱端午也<lb/>
　　　　賛公少公<lb/>
唐人呼縣令爲明府丞爲賛府尉爲少府李太白集有<lb/>
餞陽曲王賛公賈少公石艾尹少公序盖陽曲丞尉石<lb/>
艾尉也賛公少公之語益竒<lb/>
<pb n="KR3j0038_SBCK_001-3b"/>
　　　　郭璞葬地<lb/>
世說郭景純過江居于曁陽墓去水不盈百歩時人以<lb/>
爲近水景純曰將當爲陸今沙漲去墓數十里皆爲桑<lb/>
田此說盖以郭爲先知也世傳錦囊葬經爲郭所著行<lb/>
山卜宅兆者印爲元龜然郭能知水之爲陸獨不能卜<lb/>
吉以免其非命乎<lb/>
　　　　黃魯直詩<lb/>
徐陵鴛鴦賦云山雞映水那相得孤鸞照鏡不成雙天<lb/>
下眞成長會合無勝比翼兩鴛鴦黃魯直題畫睡鴨曰<lb/>
山雞照影空自愛孤鸞舞鏡不作雙天下眞成長㑹合<lb/>
<pb n="KR3j0038_SBCK_001-4a"/>
兩鳬相倚睡秋江全用徐語點化之末句尤精工又有<lb/>
黔南十絶盡取白樂天語其七篇全用之其三篇頗有<lb/>
改易處樂天寄行簡詩凡八韻後四韻云相去六千里<lb/>
地絶天邈然十書九不達何以開憂顔渴人多夢飲飢<lb/>
人多夢飡春來夢何處合眼到東川魯直翦爲兩首其<lb/>
一云相望六千里天地隔江山十書九不到何用一開<lb/>
顔其二云病人多夢醫囚人多夢赦如何春來夢合眼<lb/>
在郷社樂天歳晚詩七韻首句云霜降水返壑風落木<lb/>
歸山冉冉歳將晏物皆復本源魯直改後兩句七字作<lb/>
冉冉歲華晚昆蟲皆閉關<lb/>
<pb n="KR3j0038_SBCK_001-4b"/>
　　　　禹治水<lb/>
禹貢叙治水以兾兖青徐揚荆豫梁雍爲次攷地理言<lb/>
之豫居九州中與充徐接境何爲自徐之揚顧以豫爲<lb/>
後乎盖禹順五行而治之耳兾爲帝都旣在所先而地<lb/>
居北方實於五行爲水水生木木東方也故次之以兖<lb/>
青徐木生火火南方也故次之以揚荆火生土土中央<lb/>
也故次之以豫土生金金西方也故終於梁雍所謂彝<lb/>
倫攸叙者此也與鯀之汩陳五行相去逺矣此說予得<lb/>
之魏幾道<lb/>
　　　　敕勒歌<lb/>
<pb n="KR3j0038_SBCK_001-5a"/>
魯直題陽關圖詩云想得陽關更西路北風低草見牛<lb/>
羊又集中有書韋深道諸帖云斛律明月胡兒也不以<lb/>
文章顯老胡以重兵困敕勒川召明月作歌以排悶倉<lb/>
卒之間語竒壯如此盖率意道事實耳予桉古樂府有<lb/>
敕勒歌以爲齊髙歡攻周玉壁而敗恚憤疾發使斛律<lb/>
金唱敕勒歡自和之其歌本鮮卑語詞曰敕勒川隂山<lb/>
下天似穹廬籠罩四野天蒼蒼野茫茫風吹草低見牛<lb/>
羊魯直所題及詩中所用盖此也但誤以斛律金爲明<lb/>
月明月名光金之子也歡敗於玉壁亦非困於敕勒川<lb/>
　　　　淺妄書<lb/>
<pb n="KR3j0038_SBCK_001-5b"/>
俗間所傳淺妄之書如所謂雲仙散録老杜事實開元<lb/>
天寶遺事之屬皆絶可笑然士大夫或信之至以老杜<lb/>
事實爲東坡所作者今蜀本刻杜集遂以入注孔傳續<lb/>
六帖采摭唐事殊有工而悉載雲仙録中事自穢其書<lb/>
開天遺事託云王仁𥙿所著仁𥙿五代時人雖文章乏<lb/>
氣骨恐不至此姑析其數端以爲笑其一云姚元崇開<lb/>
元𥘉作翰林學士有歩輦之召桉元崇自武后時巳爲<lb/>
宰相及開元初三入輔矣其二云郭元振少時美風姿<lb/>
宰相張嘉貞欲納爲壻遂牽紅絲線得第三女果隨夫<lb/>
貴達桉元振爲睿宗宰相明皇初年即貶死後十年嘉<lb/>
<pb n="KR3j0038_SBCK_001-6a"/>
貞方作相其三云楊國忠盛時朝之文武爭附之以求<lb/>
冨貴惟張九齡未甞及門桉九齡去相位十年國忠方<lb/>
得官耳其四云張九齡覽蘇頲文卷謂爲文陣之雄師<lb/>
桉頲爲相時九齡元未逹也此皆顯顯可言者固鄙淺<lb/>
不足攻然頗能疑誤後生也惟張彖指楊國忠爲氷山<lb/>
事資治通鑑亦取之不知别有何据近歲興化軍學刋<lb/>
遺事南劒州學刋散録皆可毀<lb/>
　　　　五臣注文選<lb/>
東坡詆五臣注文選以爲荒陋予觀選中謝玄暉和王<lb/>
融詩云阽危賴宗衮微管寄明牧正謂謝安謝玄安石<lb/>
<pb n="KR3j0038_SBCK_001-6b"/>
於玄暉爲逺祖以其爲相故曰宗衮而李周翰注云宗<lb/>
衮謂王導導與融同宗言晉國臨危賴王導而破符堅<lb/>
牧謂謝玄亦同破堅者夫以宗衮爲王導固可笑然猶<lb/>
以和王融之故微爲有說至以導爲與謝玄同破符堅<lb/>
乃是全不知有史䇿而狂妄注書所謂小兒強解事也<lb/>
唯李善注得之<lb/>
　　　　文煩簡有當<lb/>
歐陽公進新唐書表曰其事則增於前其文則省於舊<lb/>
夫文貴於達而巳繁與省各有當也史記衛青傳校尉<lb/>
李朔校尉趙不虞校尉公孫戎奴各三從大將軍獲王<lb/>
<pb n="KR3j0038_SBCK_001-7a"/>
以千三百户封朔爲渉軹侯以千三百户封不虞爲隨<lb/>
成侯以千三百户封戎奴爲從平侯前漢書但云校尉<lb/>
李朔趙不虞公孫戎奴各三從大將軍封朔爲渉軹侯<lb/>
不虞爲隨成侯戎奴爲從平侯比於史記五十八字中<lb/>
省二十三字然不若史記爲朴贍可喜<lb/>
　　　　地險<lb/>
古今言地險者以謂函秦宅關河之勝齊負海岱趙魏<lb/>
據大河晉表裏河山蜀有劒門瞿唐之阻楚國方城以<lb/>
爲城漢水以爲池吴長江萬里兼五湖之固皆足以立<lb/>
國唯宋衛之郊四通五達無一險可恃然東漢之末袁<lb/>
<pb n="KR3j0038_SBCK_001-7b"/>
紹跨有青兾幽并四州韓遂馬騰軰分據關中劉璋擅<lb/>
蜀劉表居荆州吕布盜徐袁術包南陽壽春孫䇿取江<lb/>
東天下形勝盡矣曹操晩得兖州倔強其間終之夷羣<lb/>
雄覆漢祚議者尚以爲操挾天子以自重故能成功而<lb/>
唐僖昭之時方鎭擅地王氏有趙百年羅洪信在魏劉<lb/>
仁恭在燕李克用在河東王重榮在蒲朱宣朱瑾在兖<lb/>
鄆時溥在徐王敬武在淄青楊行密在淮南王建在蜀<lb/>
天子都長安鳯翔邠華三鎭鼎立爲梗李茂貞韓建皆<lb/>
甞劫遷乗輿而朱温區區以汴宋亳潁截然中居及其<lb/>
得志乃與操等以在德不在險爲言則操温之德又可<lb/>
<pb n="KR3j0038_SBCK_001-8a"/>
見矣<lb/>
　　　　史記丗次<lb/>
史記所紀帝王丗次最爲不可考信且以稷契論之二<lb/>
人皆帝嚳子同仕於唐虞契之後爲商自契至成湯凡<lb/>
十三丗歷五百餘年稷之後爲周自稷至武王凡十五<lb/>
丗歷千一百餘年王季盖與湯爲兄弟而丗之相去六<lb/>
百年旣巳可疑則周之先十五丗須每丗皆在位七八<lb/>
十年又皆暮年所生嗣君乃合此數則其所享壽皆當<lb/>
過百歲乃可其爲漫誕不稽無足疑者國語所載太子<lb/>
晉之言曰自后稷之始基靖民十五王而文始平之皆<lb/>
<pb n="KR3j0038_SBCK_001-8b"/>
不然也<lb/>
　　　　解釋經旨<lb/>
解釋經旨貴於簡明惟孟子獨然其稱公劉之詩乃積<lb/>
乃倉乃裹餱糧于橐于囊思戢用光弓矢斯張干戈戚<lb/>
揚爰方啓行而釋之之詞但云故居者有積倉行者有<lb/>
裹囊也然後可以爰方啓行其稱烝民之詩天生烝民<lb/>
有物有則民之秉夷好是懿德而引孔子之語以釋之<lb/>
但曰故有物必有則民之秉夷也故好是懿德用兩故<lb/>
字一必字一也字而四句之義昭然彼訓曰若稽古三<lb/>
萬言眞可覆醬瓿也<lb/>
<pb n="KR3j0038_SBCK_001-9a"/>
　　　　坤動也剛<lb/>
坤卦文言曰坤至柔而動也剛王弼云動之方正不爲<lb/>
邪也程伊川云坤道至柔而其動則剛動剛故應乾不<lb/>
違張橫渠云柔亦有剛靜亦有動伹舉一體則有屈伸<lb/>
動靜終始又云積大勢成而然東坡云夫物非剛者能<lb/>
剛惟柔者能剛爾畜而不發及其極也發之必決張葆<lb/>
光但以訓六二之直陳了翁云至柔至静坤之至也剛<lb/>
者道之動方者靜之得柔剛靜動坤元之道之德也郭<lb/>
雍云坤雖以柔靜爲主苟無方剛之德不足以含洪光<lb/>
大諸家之說率不外此予頃見臨安退居庵僧曇瑩云<lb/>
<pb n="KR3j0038_SBCK_001-9b"/>
動者謂爻之變也坤不動則巳動則陽剛見焉在初爲<lb/>
復在二爲師在三爲謙自是以往皆剛也其說最爲分<lb/>
明有理<lb/>
　　　　樂天侍兒<lb/>
世言白樂天侍兒唯小蠻樊素二人子讀集中小庭亦<lb/>
有月一篇云菱角執笙簧谷兒抹琵琶紅綃信手舞紫<lb/>
綃隨意歌自注曰菱谷紫紅皆小臧獲名若然則紅紫<lb/>
二綃亦女奴也<lb/>
　　　　白公詠史<lb/>
東坡志林云白樂天甞爲王涯所讒貶江州司馬甘露<lb/>
<pb n="KR3j0038_SBCK_001-10a"/>
之禍樂天有詩云當君白首同歸日是我青山獨往時<lb/>
不知者以樂天爲幸之樂天豈幸人之禍者哉盖悲之<lb/>
也予讀白集有詠史一篇注云九年十一月作其詞曰<lb/>
秦磨利刃斬李斯齊燒沸鼎亨酈其可憐黃綺入啇洛<lb/>
閑卧白雲歌紫芝彼爲𦵔醢机上盡此作鸞凰天外飛<lb/>
去者逍遥來者死乃知禍福非天爲正爲甘露事而作<lb/>
其悲之之意可見矣<lb/>
　　　　十年爲一秩<lb/>
白公詩云巳開第七秩飽食仍安眠又云年開第七秩<lb/>
屈指幾多人是時年六十二元日詩也又一篇云行開<lb/>
<pb n="KR3j0038_SBCK_001-10b"/>
第八秩可謂盡天年注曰時俗謂七十以上爲開第八<lb/>
秩盖以十年爲一秩云司馬温公作慶文潞公八十會<lb/>
致語云歲曆行開九帙新亦用此也<lb/>
　　　　裴晉公禊事<lb/>
唐開成二年三月三日河南尹李待價將禊於洛濵前<lb/>
一日啓留守裴令公公明日召太子少傅白居易太子<lb/>
賔客蕭籍李仍叔劉禹錫中書舎人鄭居中等十五人<lb/>
合宴于舟中自晨及暮前水嬉而後妓樂左筆硯而右<lb/>
壷觴望之若仙觀者如堵裴公首賦一章四坐繼和樂<lb/>
天爲十二韻以獻見於集中今人賦上巳鮮有用其事<lb/>
<pb n="KR3j0038_SBCK_001-11a"/>
者予案裴公傳是年起節度河東三年以病丏還東都<lb/>
文宗上巳宴羣臣曲江度不赴帝賜以詩使者及門而<lb/>
度薨與前事相去正一年然樂天又有一篇題云奉和<lb/>
裴令公三月上巳日㳺太原龍泉憶去歲稧洛之作是<lb/>
開成三年詩則度以四年三月始薨新史以爲三年誤<lb/>
也宰相表却載其三年十二月爲中書令四年三月薨<lb/>
而帝紀全失書獨舊史紀傳爲是<lb/>
　　　　司字作入聲<lb/>
白樂天詩好以司字作入聲讀如云四十著緋軍司馬<lb/>
男兒官職未蹉跎一爲州司馬三見歲重陽是也又以<lb/>
<pb n="KR3j0038_SBCK_001-11b"/>
相字作入聲如云爲問長安月誰教不相離是也相字<lb/>
之下自注云思必切以十字作平聲讀如云在郡六百<lb/>
日入山十二回緑浪東西南北路紅欄三百九十橋是<lb/>
也以琵字作入聲讀如云四絃不似琵琶聲亂冩眞环<lb/>
細撼鈴忽聞水上琵琶聲是也武元衡亦有句云唯有<lb/>
白湏張司馬不言名利尚相從<lb/>
　　　　樂天新居詩<lb/>
白樂天自杭州刺史分司東都有題新居呈王尹兼簡<lb/>
府中三掾詩云弊宅須重葺貧家乏羡財橋慿川守造<lb/>
樹倩府寮栽朱板新猶濕紅英暖漸開仍期更携酒倚<lb/>
<pb n="KR3j0038_SBCK_001-12a"/>
檻看花來乃知唐丗風俗尚爲可喜今人居閑而郡守<lb/>
爲之造橋府寮爲之栽樹必遭譏議又肯形之篇詠哉<lb/>
　　　　黃紙除書<lb/>
樂天好用黃紙除書字如紅旗破賊非吾事黃紙除書<lb/>
無我名正聽山鳥向陽眠黃紙除書落枕前黃紙除書<lb/>
到青宫詔命催<lb/>
　　　　白用杜句<lb/>
杜子美詩云夜足霑沙雨春多逆水風白樂天詩巫山<lb/>
暮足霑花雨隴水春多逆浪風全用之<lb/>
　　　　唐人重服章<lb/>
<pb n="KR3j0038_SBCK_001-12b"/>
唐人重服章故杜子美有銀章付老翁朱紱負平生扶<lb/>
病垂朱紱之句白樂天詩言銀緋處最多七言如大抵<lb/>
著緋冝老大一片緋衫何足道闇淡緋衫稱我身酒典<lb/>
緋花舊賜袍假著緋袍君莫笑腰間紅綬繫未穩朱紱<lb/>
仙郎白雪歌腰佩銀龜朱兩輪便留朱紱還鈴閤映我<lb/>
緋衫渾不見白頭俱未著緋衫緋袍著了好歸田銀魚<lb/>
金帶繞腰光銀章蹔假爲專城新授銅符未著緋徒使<lb/>
花袍紅似火似挂緋衫衣架上五言如未換銀青綬唯<lb/>
添雪白鬚笑我青袍故饒君茜綬新老逼教垂白官科<lb/>
遣著緋那知垂白日始是著緋年晚遇何足言白髮映<lb/>
<pb n="KR3j0038_SBCK_001-13a"/>
朱紱至於形容衣魚之句如魚綴白金隨歩躍鵠銜紅<lb/>
綬繞身飛<lb/>
　　　　詩䜟不然<lb/>
今人冨貴中作不如意語少壯時作衰病語詩家往往<lb/>
以爲䜟白公十八歳病中作絶句云乆爲勞生事不學<lb/>
攝生道少年巳多病此身豈堪老然白公壽七十五<lb/>
　　　　青龍寺詩<lb/>
樂天和錢貟外青龍寺上方望舊山詩云舊峯松雪舊<lb/>
溪雲悵望今朝遥屬君共道使臣非俗吏南山莫動北<lb/>
山文頃於乾道四年講筵開日蒙<lb/>
<pb n="KR3j0038_SBCK_001-13b"/>
上書此章於扇以賜改使臣爲侍臣云<lb/>
容齋隨筆卷第一<lb/>
</p>
<p>
</p>
  </div>
</body>
</text>
</TEI>
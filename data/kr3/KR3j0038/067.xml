<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_067-1a"/>
容齋四筆卷第一<hi>十九則</hi>
　　　　孔廟位次<lb/>
自唐以來相傳以孔門髙弟顔淵至子夏爲十哲故坐<lb/>
祀於廟堂上其後升顔子配享則進曽子於堂居子夏<lb/>
之次以𥙷其闕然顔子之父路曽子之父點乃在廡下<lb/>
從祀之列子處父上神靈有知何以自安所謂子雖齊<lb/>
聖不先父食正謂是也又孟子配食與顔子並而其師<lb/>
子思子思之師曽子亦在下此兩者於禮於義實爲未<lb/>
然特相承旣乆莫之敢議耳<lb/>
　　　　周三公不特置<lb/>
<pb n="KR3j0038_SBCK_067-1b"/>
周成王董正治官立太師太傅太保兹惟三公而云官<lb/>
不必備惟其人以書傳考之皆兼領六卿未嘗特置也<lb/>
周公旣爲師然猶位冢宰尚書所載召公以太保領冢<lb/>
宰芮伯爲司徒<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>伯爲宗伯畢公以太師領司馬衛侯<lb/>
爲司冦毛公以太傅領司空是巳其所次第惟以六卿<lb/>
爲先後而師傅之尊乃居太保下也<lb/>
　　　　周公作金縢<lb/>
尚書孔氏所傳五十九篇皆有序其出於史官者不言<lb/>
某人作如虞書五篇紀一時君臣吁謨都俞及識其政<lb/>
事如說命武成顧命康王之誥召誥自惟二月旣望至<lb/>
<pb n="KR3j0038_SBCK_067-2a"/>
越自乃御事洛誥自戊辰王在新邑至篇終蔡仲之命<lb/>
自惟周公位冢宰至邦之蔡皆然如指言某人所作則<lb/>
伊尹作伊訓太甲咸有一德盤庚三篇周公作大誥康<lb/>
誥酒誥梓材多士無逸君奭多方立政是也惟金縢之<lb/>
篇首尾皆叙事而直以爲周公作案此篇除冊祝三王<lb/>
外餘皆周史之詞如公乃自以爲功公歸納冊公將不<lb/>
利於<g n="孑*_焉-正+?">]□</g>子公乃爲詩以貽王王亦未敢誚公公命我勿<lb/>
敢言天動威以彰周公之德公勤勞王家之語出郊反<lb/>
風之異决非周公所自爲今不復可質究矣<lb/>
　　　　雲夢澤<lb/>
<pb n="KR3j0038_SBCK_067-2b"/>
雲夢楚澤藪也列於周禮職方氏鄭氏云在華容漢志<lb/>
有雲夢官然其實雲也夢也各爲一處禹貢所書雲土<lb/>
夢作又注云在江南惟左傳得其詳如䢵夫人弃子文<lb/>
于夢中注云夢澤名在江夏安陸縣城東南楚子田江<lb/>
南之夢注云楚之雲夢跨江南北楚子濟江入于雲中<lb/>
注入雲澤中所謂江南之夢然則雲在江之北夢在其<lb/>
南也上林賦楚有七澤嘗見其一名曰雲夢特其小小<lb/>
者耳方九百里此乃司馬長卿夸言今爲縣隷德安詢<lb/>
諸彼人巳不能的指疆域職方氏以夢爲瞢前漢叙傳<lb/>
子文投於瞢中音皆同<lb/>
<pb n="KR3j0038_SBCK_067-3a"/>
　　　　關雎不同<lb/>
關雎爲國風首毛氏列之於三百篇之前大序云后妃<lb/>
之德也而魯詩云后夫人鷄鳴佩玉去君所周康王后<lb/>
不然故詩人歎而傷之後漢皇后紀序康王晏朝關雎<lb/>
作諷蓋用此也顯宗永平八年詔云昔應門失守關雎<lb/>
刺丗注引春秋說題辭曰人主不正應門失守故歌關<lb/>
雎以感之宋均云應門聽政之處也言不以政事爲務<lb/>
則有宣滛之心關雎樂而不滛思得賢人與之共化修<lb/>
應門之政者也薛氏韓詩章句曰詩人言雎鳩正絜敬<lb/>
疋以聲相求隠蔽于無人之處故人君退朝入于私宫<lb/>
<pb n="KR3j0038_SBCK_067-3b"/>
后妃御見有度應門擊柝鼔人上堂退反燕處體安志<lb/>
明今時大人内傾于色賢人見其萌故詠關雎之說淑<lb/>
女正容儀以刺時三說不同如此黍離之詩列於王國<lb/>
風之首周大夫所作也而齊詩以爲衛宣公之子壽閔<lb/>
其兄伋之且見害作憂思之詩黍離之詩是也此說龙<lb/>
爲可議<lb/>
　　　　迷癡厥撥<lb/>
柔詞謟笑專取容恱丗俗謂之迷癡亦曰迷嬉中心有<lb/>
愧見諸顔靣者謂之緬靦舉措脫略觸事乖忤者謂之<lb/>
厥撥雖爲俚言然其說皆有所本列子云墨杘單至嘽<lb/>
<pb n="KR3j0038_SBCK_067-4a"/>
咺憋懯四人相與游於丗又云眠娗諈諉勇敢怯疑四<lb/>
人亦相與游張湛注云墨音眉杘勑夷反方言江淮之<lb/>
間謂之無頼眠音緬娗音殄方言欺謾之語也郭璞云<lb/>
謂以言相輕嗤弄也所釋雖不同然大略具是矣曲禮<lb/>
衣母撥足母蹶鄭氏注云撥發揚貌蹶行遽貌大抵亦<lb/>
指其荒率也<lb/>
　　　　三館祕閣<lb/>
國朝儒館仍唐制有四曰昭文館曰史館曰集賢院曰<lb/>
袐閣率以上相領昭文大學士其次監脩國史其次領<lb/>
集賢若只兩相則首廳兼國史唯袐閣最低故但以兩<lb/>
<pb n="KR3j0038_SBCK_067-4b"/>
制判之四局各置直官均謂之館職皆稱學士其下則<lb/>
爲校理檢討校勘地望清切非名流不得處范景仁爲<lb/>
館閣校勘當遷校理宰相龐籍言范鎭有異才恬於進<lb/>
取乃除直袐閣司馬公作詩賀之曰延閣屹中天積書<lb/>
雲漢連<lb/>
神宗重其選<hi>謂太宗也</hi>國士比爲仙玉檻鉤陳上丹梯北<lb/>
斗邊帝容瞻日角宸翰照星躔職秩曽無貴光華在得<lb/>
賢其重如此自熈寧以來或頗用賞勞元豐官制行不<lb/>
置昭文集賢以史館入著作局而直祕閣只爲貼職至<lb/>
崇寧政宣以處大臣子弟姻戚其濫及於錢糓文俗吏<lb/>
<pb n="KR3j0038_SBCK_067-5a"/>
士大夫不復貴重然除此職者必詣館下拜閣乃具盛<lb/>
筵邀見在三館者宴集秋曰暴書宴皆得預席若餘日<lb/>
則不許至隨筆有館職名存一則云<lb/>
　　　　亭榭立名<lb/>
立亭榭名最易蹈襲旣不可近俗而務爲竒澁亦非是<lb/>
東坡見一客云近看晉書問之曰曽㝷得好亭子名否<lb/>
蓋謂其難也秦楚材在宣城於城外並江作亭目之曰<lb/>
知有用杜詩巳知出郭少塵事更有澄江消客愁之句<lb/>
也王仲衡在㑹稽於後山作亭目之曰白涼亦用杜詩<lb/>
越女天下白鑑湖五月涼之句二者可謂甚新然要爲<lb/>
<pb n="KR3j0038_SBCK_067-5b"/>
未當廬山一寺中有亭頗幽勝或標之曰不更歸取韓<lb/>
詩末句亦可笑也<lb/>
　　　　十十錢<lb/>
市肆間交易論錢陌者云十十錢言其足數滿百無蹺<lb/>
減也其語至俗然亦有所本後漢書襄楷傳引宫崇所<lb/>
獻神書其太平經興帝王篇云開其玉户施種於中比<lb/>
若春種於地也十十相應和而生其施不以其時比若<lb/>
十月種物於地也十十盡死固無生者其書不傳於今<lb/>
唐章懷太子注釋之時尚猶存也此所謂十十蓋言十<lb/>
種十生無一失耳其盡死之義亦然與錢陌之事殊然<lb/>
<pb n="KR3j0038_SBCK_067-6a"/>
其字則同也<lb/>
　　　　犀舟<lb/>
張衡應間云犀舟勁檝後漢注引前書羌戎弓矛之兵<lb/>
器不犀利音義曰今俗謂刀兵利爲犀犀堅也犀舟甚<lb/>
新竒然爲文者未嘗用亦慮子所見之不博也<lb/>
　　　　畢仲游二書<lb/>
元祐𥘉司馬温公當國盡改王荆公所行政事士大夫<lb/>
言利害者以千百數聞朝廷更化莫不驩然相賀唯畢<lb/>
仲游一書究盡本末其略云昔安石以興作之說動先<lb/>
帝而患財之不足也故凡政之可以得民財者無不用<lb/>
<pb n="KR3j0038_SBCK_067-6b"/>
蓋散青苗置市易歛役錢變鹽法者事也而欲興作患<lb/>
不足者情也苟未能杜其興作之情而徒欲禁其散歛<lb/>
變置之事是以百說而百不行今遂欲廢青苗罷市易<lb/>
蠲役錢去鹽法凡號爲財利而傷民者一掃而更之則<lb/>
向來用事於新法者必不喜矣不喜之人必不但曰青<lb/>
苗不可廢市易不可罷役錢不可蠲鹽法不可去必探<lb/>
不足之情言不足之事以動上意雖致石人而使聽之<lb/>
猶將動也如是則廢者可復散罷者可復置蠲者可復<lb/>
歛去者可復存矣則不足之情可不預治哉爲今之䇿<lb/>
當大舉天下之計深明出入之數以諸路所積之錢粟<lb/>
<pb n="KR3j0038_SBCK_067-7a"/>
一歸地官使經費可支二十年之用數年之間又將十<lb/>
倍於今日使天子曉然知天下之餘於財也則不足之<lb/>
論不得陳於前然後所謂新法者始可永罷而不復行<lb/>
矣昔安石之居位也中外莫非其人故其法能行今欲<lb/>
捄前日之敝而左右侍從職司使者十有七八皆安石<lb/>
之徒雖起二三舊臣用六七君子然累百之中存其十<lb/>
數烏在其勢之可爲也勢未可爲而欲爲之則青苗雖<lb/>
廢將復散況未廢乎市易雖罷且復置況未罷乎役錢<lb/>
鹽法亦莫不然以此捄前日之敝如人乆病而少間其<lb/>
父兄子弟喜見顔色而未敢賀者意其病之在也先是<lb/>
<pb n="KR3j0038_SBCK_067-7b"/>
東坡公在館閣頗因言語文章規切時政仲游憂其及<lb/>
禍貽書戒之曰孟軻不得巳而後辯孔子欲無言古人<lb/>
所以精謀極慮固功業而養壽命者未嘗不出乎此君<lb/>
自立朝以來禍福利害繫身者未嘗言顧直惜其言爾<lb/>
夫言語之累不特出口者爲言其形于詩歌賛于賦頌<lb/>
託于碑銘著于序記者亦言也今知畏於口而未畏於<lb/>
文是其所是則見是者喜非其所非則蒙非者怨喜者<lb/>
未能濟君之謀而怨者或巳敗君之事矣天下論君之<lb/>
文如孫臏之用兵扁鵲之醫疾固所指名者矣雖無是<lb/>
非之言猶有是非之疑又况其有耶官非諌臣職非御<lb/>
<pb n="KR3j0038_SBCK_067-8a"/>
史而非人所未非是人所未是危身觸諱以游其間殆<lb/>
由抱石而捄溺也二公得書聳然竟如其慮予頃修史<lb/>
時因得其集讀二書思欲爲之表見故官雖不顯亦爲<lb/>
之立傳云<lb/>
　　　　列子與佛經相參<lb/>
張湛序列子云其書大略明群有以至虛爲宗萬品以<lb/>
終滅爲驗神恵以凝寂常全想念以著物自喪生覺與<lb/>
夢化等情所明徃徃與佛經相參予讀天瑞篇載林類<lb/>
荅子貢之言曰死之與生一徃一反故死於是者安知<lb/>
不生於彼故吾知其不相若矣吾又安知吾今之死不<lb/>
<pb n="KR3j0038_SBCK_067-8b"/>
愈昔之生乎此一節所謂與佛經相參者也又云商太<lb/>
宰問孔子三王五帝三皇聖者歟孔子皆曰弗知太宰<lb/>
曰然則孰者爲聖孔子曰西方之人有聖者焉不治而<lb/>
不亂不言而自信不化而自行蕩蕩乎民無能名焉丘<lb/>
疑其爲聖弗知眞爲聖歟眞不聖歟其後論者以爲列<lb/>
子所言乃佛也寄於孔子云<lb/>
　　　　韋孟詩乖踈<lb/>
漢書韋賢傳載韋孟詩二篇及其孫元成詩一篇皆深<lb/>
有三百篇風致但韋孟諷諌云肅肅我祖國自豕韋緫<lb/>
齊群邦以翼大啇至于有周歷丗㑹同王赧聽譛寔絶<lb/>
<pb n="KR3j0038_SBCK_067-9a"/>
我邦我邦旣絶厥政斯逸賞罰之行非繇王室庶尹群<lb/>
后靡扶靡衛五服崩離宗周以隊應劭曰王赧聽䜛受<lb/>
譛絶豕韋氏自是政教逸漏不由王者觀孟之自叙乃<lb/>
祖而乖踈如是周至赧王僅存七邑救亡不暇豈能絶<lb/>
侯邦乎周之積微乆矣非因絶豕韋一國然後五服崩<lb/>
離也其妄固不待攻而應劭又從而實之尤爲可笑左<lb/>
傳書范宣子之言曰匄之祖在啇爲豕韋氏在周爲唐<lb/>
杜氏杜預曰豕韋國於東郡白馬縣殷末國於唐周成<lb/>
王滅之此最可證惜顔師古之不引用也<lb/>
　　　　康衡守正<lb/>
<pb n="KR3j0038_SBCK_067-9b"/>
漢元帝時貢禹奏言天子七廟親盡之廟冝毀及郡國<lb/>
廟不應古禮冝正定天子下其議未及施行而禹卒後<lb/>
乃下詔先罷郡國廟其親盡寢園皆無復修巳而上寢<lb/>
疾夢祖宗譴罷郡國廟詔問丞相康衡議欲復之衡深<lb/>
言不可上疾乆不平衡皇恐禱髙祖孝文孝武廟曰親<lb/>
廟冝一居京師今皇帝有疾不豫廼夢祖宗見戒以廟<lb/>
皇帝悼懼即詔臣衡復修立如誠非禮義之中違祖宗<lb/>
之心咎盡在臣衡當受其殃又告謝毀廟曰遷廟合祭<lb/>
乆長之䇿今皇帝乃有疾願復修立承祀臣衡等咸以<lb/>
爲禮不得如不合諸帝后之意罪盡在臣衡等當受其<lb/>
<pb n="KR3j0038_SBCK_067-10a"/>
咎今詔中朝臣具復毀廟之文臣衡以爲天子之祀義<lb/>
有所斷無所依縁以作其文事如失措罪廼在臣衡予<lb/>
案衡平生佞䛕專附石顯以取大位而此一節獨据經<lb/>
守禮其禱廟之文殆與金縢之冊祝相似而不爲後丗<lb/>
所稱述漢史又不書於本傳憎而知其善可也郊祀志<lb/>
南山巫祠秦中秦中者二丗皇帝也以其彊死魂魄爲<lb/>
厲故祠之成帝時康衡奏罷之亦可書<lb/>
　　　　西極化人<lb/>
列子載周穆王時西極之國有化人來王敬之若神化<lb/>
人謁王同游王執化人之祛騰而上者中天廼止暨及<lb/>
<pb n="KR3j0038_SBCK_067-10b"/>
化人之宫自以居數十年不思其國復謁王同游意迷<lb/>
精䘮請化人求還旣寤所坐猶嚮者之處侍御猶嚮者<lb/>
之人視其前則酒未清肴未䀟王問所從來左右曰王<lb/>
黙存耳穆王自失者三月復問化人化人曰吾與王神<lb/>
游也形奚動哉予然後知唐人所著南柯太守黃粱夢<lb/>
櫻桃青衣之類皆本乎此<lb/>
　　　　詔令不可輕出<lb/>
人君一話一言不冝輕發況於詔令形播告者哉漢光<lb/>
武𥘉即位旣立郭氏爲皇后矣時隂麗華爲貴人帝欲<lb/>
崇以尊位后固辭以郭氏有子終不肯當建武九年遂<lb/>
<pb n="KR3j0038_SBCK_067-11a"/>
下詔曰吾以貴人有母儀之美冝立爲后而固辭不敢<lb/>
當列於媵妾朕嘉其義讓許封諸弟乃追爵其父及弟<lb/>
爲侯皆前丗妃嬪所未有至十七年竟廢郭后及太子<lb/>
彊而立貴人爲后蓋九年之詔旣行主意移奪巳見之<lb/>
矣郭后豈得安其位乎<lb/>
　　　　戰國䇿<lb/>
劉向序戰國䇿言其書錯亂相揉莒本字多誤脫爲半<lb/>
字以趙爲肖以齊爲立如此類者多予案今傳於丗者<lb/>
大抵不可讀其韓非子新序說苑韓詩外傳髙士傳史<lb/>
記索隱太平御覽北堂書鈔蓺文類聚諸書所引用者<lb/>
<pb n="KR3j0038_SBCK_067-11b"/>
多今本所無向博極群書但擇焉不精不止於文字脫<lb/>
誤而巳惟太史公史記所采之事九十有三則明白光<lb/>
艶悉可稽考視向爲有間矣<lb/>
　　　　范曅漢志<lb/>
沈約作宋書謝儼傳曰范曅所撰十志一皆託儼搜撰<lb/>
隨畢遇曅敗悉蠟以覆車宋文帝令丹陽尹徐湛之就<lb/>
儼㝷求巳不復得一代以爲恨其志今闕曅本傳載曅<lb/>
在獄中與諸生姪書曰旣造後漢欲徧作諸志前漢所<lb/>
有者悉令備雖事不必多且使見文得盡又欲因事就<lb/>
卷内發論以正一代得失意復不果此說與儼傳不同<lb/>
<pb n="KR3j0038_SBCK_067-12a"/>
然儼傳所云乃范紀第十卷公主注中引之今宋書却<lb/>
無殊不可曉劉昭注𥙷志三十卷至本朝乾興元年判<lb/>
國子監孫奭始奏以備前史之闕故淳化五年監中所<lb/>
刋後漢書凡九十卷惟帝后紀十卷列傳八十卷而無<lb/>
志云新唐書藝文志劉昭𥙷注後漢書五十八卷不知<lb/>
昭爲何代人所謂志三十卷當在其中也<lb/>
　　　　繕修犯土<lb/>
今丗俗營建宅舎或小遭疾厄皆云犯土故道家有謝<lb/>
土司章醮之文按後漢書來歷傳所載安帝時皇太子<lb/>
驚病不安避幸乳母野王君王聖舎太子厨監邴吉以<lb/>
<pb n="KR3j0038_SBCK_067-12b"/>
爲聖舎新繕修犯土禁不可乆御然則古有其說矣<lb/>
容齋四筆卷第一<lb/>
</p>
<p>
</p>
  </div>
</body>
</text>
</TEI>
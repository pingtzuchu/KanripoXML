<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_021-1a"/>
容齋續筆卷第三<hi>十八則</hi>
　　　　一定之計<lb/>
人臣之遇明主於始見之際圖事揆策必有一定之計<lb/>
据以爲決然後終身不易其言則史策書之足爲不朽<lb/>
東坡序范文正公之文蓋論之矣伊尹起於有莘應湯<lb/>
三聘將使君爲堯舜之君民爲堯舜之民卒之相湯伐<lb/>
夏俾厥后惟堯舜格于皇天傅說在巖野爰立作相三<lb/>
篇之書皎若星日雖史籍乆逺不詳紀其行事而髙宗<lb/>
克鬼方伐荆楚嘉靖商邦禮陟配天載于易之旣濟書<lb/>
之無逸詩之商武商代之君莫盛焉罔俾阿衡專美有<lb/>
<pb n="KR3j0038_SBCK_021-1b"/>
商於是爲允蹈矣管仲以其君霸商君基秦爲強雖聖<lb/>
門羞稱後丗所賤然考其爲政蓋未甞一戾於始謀韓<lb/>
信勸漢祖任天下武勇以城邑封功臣以義兵從思東<lb/>
歸之士傳檄而定三秦下魏之後請北舉燕趙東擊齊<lb/>
南絶楚糧道西會滎陽至於滅楚無一言不酬鄧禹見<lb/>
光武於河北知更始無成說帝延攬英雄務恱民心立<lb/>
髙祖之業救萬民之命帝與定計議終濟大業耿弇與<lb/>
光武同討王郎願歸幽州益發精兵定彭寵取張豐還<lb/>
收冨平獲索東攻張歩以平齊地帝常以爲落落難合<lb/>
而事竟成諸葛亮論曹操挾天子令諸侯難與爭鋒孫<lb/>
<pb n="KR3j0038_SBCK_021-2a"/>
權據有江東可與爲援而不可圖荆州用武之國益州<lb/>
沃野千里勸劉備跨有荆益外觀時變則霸業可成漢<lb/>
室可興及南方巳定則表奬率三軍北定中原巳而盡<lb/>
行其說至於用師未戰而身先死則天也房喬杖策謁<lb/>
太宗爲記室即收人物致幕府與諸將密相申結輔成<lb/>
大勲至於爲相號令典章盡岀其手雖數百年猶蒙其<lb/>
功王朴事周丗宗當五季草創之際上平邊策以爲唐<lb/>
失吴蜀晉失幽并當知所以平之之術當今吴易圖可<lb/>
橈之地二千里攻虛擊弱則所向無前江北諸州乃國<lb/>
家之有也旣得江北江之南亦不難平得吴則桂廣皆<lb/>
<pb n="KR3j0038_SBCK_021-2b"/>
爲内臣岷蜀可飛書而召之不至則四面並進席卷而<lb/>
蜀平矣吴蜀平幽可望風而至唯并必死之宼候其便<lb/>
則一削以平之丗宗用其䇿功未集而殂至於國朝掃<lb/>
平諸方先後次第皆不岀朴所料獨幽州之舉旣至城<lb/>
下而諸將不能成功若乃王安石顓國言聽計從以身<lb/>
任天下之重而師慕商鞅爲人苟可以取民者無不盡<lb/>
遂詒後丗之害則在所不論也<lb/>
　　　　秋興賦<lb/>
宋玉九辯詞云憭慄兮若在逺行登山臨水兮送將歸<lb/>
潘安仁秋興賦引其語繼之曰送歸懷慕徒之戀逺行<lb/>
<pb n="KR3j0038_SBCK_021-3a"/>
有羇旅之憤臨川感流以歎逝登山懷逺而悼近彼四<lb/>
慼之疚心遭一塗而難忍蓋暢演厥旨而下語之工拙<lb/>
較然不侔也<lb/>
　　　　太史慈<lb/>
三國當漢魏之際英雄虎爭一時豪傑志義之士礌礌<lb/>
落落皆非後人所能冀然太史慈者尤爲可稱慈少仕<lb/>
東萊本郡爲奏曹吏郡與州有隙州章劾之慈以計敗<lb/>
其章而郡得直孔融在北海爲賊所圍慈爲求救於平<lb/>
原突圍直出竟得兵解融之難後劉繇爲揚州刺史慈<lb/>
往見之會孫策至或勸繇以慈爲大將軍繇曰我若用<lb/>
<pb n="KR3j0038_SBCK_021-3b"/>
子義許子將不當笑我邪但使慈偵視輕重獨與一騎<lb/>
卒遇策便前鬪正與策對得其兠鍪及繇奔豫章慈爲<lb/>
策所執捉其手曰寧識神亭時邪又稱其烈義爲天下<lb/>
智士釋縛用之命撫安繇之子經理其家孫權代策使<lb/>
爲建昌都尉遂委以南方之事督治海昬至卒時纔年<lb/>
四十一葬于新吴今洪府奉新縣也邑人立廟敬事乾<lb/>
道中封靈惠侯予在西掖當制其詞云神蚤赴孔融雅<lb/>
謂青州之烈士晚從孫策遂爲吳國之信臣立廟至今<lb/>
作民司命㩜一同之言狀擇二美以建侯庶幾江表之<lb/>
間尚憶神亭之事蓋爲是也<lb/>
<pb n="KR3j0038_SBCK_021-4a"/>
　　　謚法<lb/>
先王謚以尊名節以壹惠語出表記然不云起於何時<lb/>
今丗傳周公謚法故自文王武王以來始有謚周之政<lb/>
尚文斯可驗矣如堯舜禹湯皆名皇甫謐之徒附會爲<lb/>
說至於桀紂亦表以四字皆非也周王謚以一字至威<lb/>
烈正定益以兩而衛武公曰叡聖武公見於楚語孔文<lb/>
子曰正惠文子見於檀弓各三字意當時尚多有之唐<lb/>
諸帝謚經三次加冊由髙祖至明皇皆七字其後多少<lb/>
不齊代宗以四字肅順憲以九字餘以五字唯宣宗獨<lb/>
十八字曰元聖至明成武獻文睿智章仁神聦懿道大<lb/>
<pb n="KR3j0038_SBCK_021-4b"/>
孝<lb/>
國朝祖宗謚十六字唯<lb/>
神宗二十字曰體元顯道法古立憲帝德王功英文烈<lb/>
武欽仁聖孝蓋蔡京所定也<lb/>
　　　　漢文帝受言<lb/>
漢文帝即位十三年齊太倉令淳于意有罪當刑其女<lb/>
緹縈年十四隨至長安上書願没入爲官婢以贖父刑<lb/>
罪帝憐悲其意即下令除肉刑丞相張蒼御史大夫馮<lb/>
敬議請定律當斬右止者反弃市笞者杖背五百至三<lb/>
百亦多死徒有輕刑之名實多殺人其三族之罪又不<lb/>
<pb n="KR3j0038_SBCK_021-5a"/>
乗時建明以負天子德意蒼敬可謂具臣矣史稱文帝<lb/>
止輦受言今以一女子上書躬自省覽即除數千載所<lb/>
行之刑曾不留難然則天下事豈復有稽滯不決者哉<lb/>
所謂集上書囊以爲殿帷蓋凡囊封之書必至前也<lb/>
　　　　丹青引<lb/>
杜子美丹青引贈曹將軍霸云先帝天馬玉花騘畫工<lb/>
如山貌不同是日牽來赤墀下迥立閶闔生長風詔謂<lb/>
將軍拂絹素意匠慘澹經營中斯須九重眞龍出一洗<lb/>
萬古凡馬空玉花却在御榻上榻上廷前屹相向至尊<lb/>
含笑催賜金圉人太僕皆惆悵讀者或不曉其㫖以爲<lb/>
<pb n="KR3j0038_SBCK_021-5b"/>
畫馬奪眞圉人太僕所爲不樂是不然圉人太僕蓋牧<lb/>
養官曹及馭者而黃金之賜乃畫史得之是以惆悵杜<lb/>
公之意深矣又觀曹將軍畫馬圖云曾皃先帝照夜白<lb/>
龍池十日飛霹靂内府殷紅碼碯盤婕妤傳詔才人索<lb/>
亦此意也<lb/>
　　　　詩國風秦中事<lb/>
周召二南豳風皆周文武成王時詩其所陳者秦中事<lb/>
也所謂沼沚洲澗之水蘋蘩藻荇之菜疑非所有旣化<lb/>
行江漢故并江之永漢之廣率皆得言之歟摽有梅之<lb/>
詩不注釋梅而秦風終南詩終南何有有條有梅毛氏<lb/>
<pb n="KR3j0038_SBCK_021-6a"/>
云梅枏也箋云名山髙大冝有茂木今之梅與枏異亦<lb/>
非茂木蓋毛鄭北人不識梅耳若上林賦所引江蘺蘼<lb/>
蕪揭車蘘荷蓀若薠芧之類自是侈辭過實與所謂八<lb/>
川東注太湖者等也<lb/>
　　　　詩文當句對<lb/>
唐人詩文或於一句中自成對偶謂之當句對蓋起於<lb/>
楚辭蕙烝蘭藉桂酒椒漿桂櫂蘭枻斵冰積雪自齊梁<lb/>
以來江文通庾子山諸人亦如此如王勃宴滕王閣序<lb/>
一篇皆然謂若襟三江帶五湖控蠻荆引甌越龍光牛<lb/>
斗徐孺陳蕃騰蛟起鳯紫電青霜鶴汀鳬渚桂殿蘭宮<lb/>
<pb n="KR3j0038_SBCK_021-6b"/>
鍾鳴鼎食之家青雀黃龍之軸落霞孤鶩秋水長天天<lb/>
髙地迥興盡悲來宇宙盈虛丘墟巳矣之辭是也于公<lb/>
異破朱泚露布亦然如堯舜禹湯之德統元立極之君<lb/>
卧鼔偃旗養威蓄銳夾川陸而左旋右抽抵丘陵而浸<lb/>
淫布濩聲塞宇宙氣雄鉦鼔貙兕作威風雲動色乗其<lb/>
跆藉取彼鯨鯢自卯及酉來拒復攻山傾河泄霆鬪雷<lb/>
馳自比徂南輿尸折首左武右文銷鋒鑄鏑之辭是也<lb/>
杜詩小院回廊春寂寂浴鳬飛鷺睌悠悠清江錦石傷<lb/>
心麗嫩蘂濃花滿目班書籤藥裹封蛛網野店山橋送<lb/>
馬蹄戎馬不如歸馬逸千家今有百家存犬羊曾爛漫<lb/>
<pb n="KR3j0038_SBCK_021-7a"/>
官闕尚蕭條蛟龍引子過荷芰逐花低干戈況復塵隨<lb/>
眼鬢髮還應雪滿頭百萬傳深入寰區望匪他象床玉<lb/>
手萬草千花落絮遊絲隨風照日青袍白馬金谷銅駝<lb/>
竹寒沙碧菱刺藤梢長年三老捩柂開頭門巷荆棘底<lb/>
君臣犲虎邊養拙干戈全生麋鹿捨舟策馬拖玉腰金<lb/>
高江急峽翠木蒼藤古廟杉松歳時伏臘三分割據萬<lb/>
古雲霄伯仲之間指揮若定桃蹊李徑梔子紅椒庾信<lb/>
羅含春來秋去楓林橘樹複道重樓之類不可勝舉李<lb/>
義山一詩其題曰當句有對云密邇平陽接上蘭秦樓<lb/>
鴛瓦漢宮盤池光不定花光亂日氣初涵露氣乾但覺<lb/>
<pb n="KR3j0038_SBCK_021-7b"/>
游蜂饒舞蝶豈知孤鳯憶離鸞三星自轉三山逺紫府<lb/>
程遥碧落寛其他詩句中如青女素娥對月中霜裏黃<lb/>
葉風雨對青樓管絃骨肉書題對蕙蘭蹊徑花鬚柳眼<lb/>
對紫蝶黃蜂重吟細把對巳落猶開急鼔踈鍾對休燈<lb/>
滅燭江魚朔鴈對秦樹嵩雲萬户千門對風朝露夜如<lb/>
是者甚多<lb/>
　　　　東坡明正<lb/>
東坡明正一篇送于伋失官東歸云子之失官有爲子<lb/>
悲如子之自悲者乎有如子之父兄妻子之爲子悲者<lb/>
乎子之所以悲者惑於得也父兄妻子之所以悲者惑<lb/>
<pb n="KR3j0038_SBCK_021-8a"/>
於愛也案戰國策齊鄒忌謂妻曰我孰與城北徐公美<lb/>
其妻曰君美甚徐公何能及公也復問其妾與客皆言<lb/>
徐公不若君之美暮寢而思之曰吾妻之美我者私我<lb/>
也妾之美我者畏我也客之美我者欲有求於我也東<lb/>
坡之斡旋蓋取諸此然四菩薩閣記云此畫乃先君之<lb/>
所嗜旣免喪以施浮圖惟簡曰此唐明皇帝之所不能<lb/>
守者而況於余乎余惟自度不能長守此也是以與子<lb/>
而其末云軾之以是與子者凡以爲先君捨也與初辭<lb/>
意蓋不同晚學所不曉也<lb/>
　　　　臺諫不相見<lb/>
<pb n="KR3j0038_SBCK_021-8b"/>
嘉祐六年司馬公以修起居注同知諫院上章乞立宗<lb/>
室爲繼嗣對畢詣中書略爲宰相韓公言其旨韓公攝<lb/>
饗明堂殿中侍御史陳洙監祭公問洙聞殿院與司馬<lb/>
舎人甚熟洙答以頃年曾同爲直講又問近日曾聞其<lb/>
上殿言何事洙答以彼此臺諫官不相往來不知言何<lb/>
事此一項温公私記之甚詳然則國朝故實臺諌官元<lb/>
不相見故趙清獻公爲御史論陳恭公而范蜀公以諌<lb/>
官與之爭元豐中又不許兩省官相往來鮮于子駿乞<lb/>
罷此禁元祐中諫官劉器之梁況之等論蔡新州而御<lb/>
史中丞以下皆以無章䟽罷黜靖康時諫議大夫馮澥<lb/>
<pb n="KR3j0038_SBCK_021-9a"/>
<pb n="KR3j0038_SBCK_021-10a"/>
秦檜所用云<lb/>
　　　　無望之禍<lb/>
自古無望之禍玉石俱焚者釋氏謂之刼數然固自有<lb/>
幸不幸者漢武帝以望氣者言長安獄中有天子氣於<lb/>
是遣使者分條中都官詔獄繫者亡輕重一切皆殺之<lb/>
獨郡邸獄繫者賴丙吉得生隋煬帝令嵩山道士潘誕<lb/>
合鍊金丹不成云無石膽石髓若得童男女膽髓各三<lb/>
斛六斗可以代之帝怒斬誕其後方士言李氏當爲天<lb/>
子勸帝盡誅海内李姓以煬帝之無道嗜殺人不啻草<lb/>
莽而二說偶不行唐太宗以李淳風言女武當王巳在<lb/>
<pb n="KR3j0038_SBCK_021-10b"/>
宫中欲取疑似者盡殺之賴淳風諫而止以太宗之賢<lb/>
尚如此豈不云幸不幸哉<lb/>
　　　　燕說<lb/>
黃魯直和張文潜八詩其二云談經用燕說束棄諸儒<lb/>
傳濫觴雖有罪末沠瀰九縣大意指王氏新經學也燕<lb/>
說出於韓非子曰先王有郢書而後丗多燕說又引其<lb/>
事曰郢人有遺燕相國書者夜書火不明謂持燭者曰<lb/>
舉燭已而誤書舉燭二字非書本意也燕相受書曰舉<lb/>
燭者尚明也尚明者舉賢而用之遂以白王王大說國<lb/>
以治治則治矣非書意也魯直以新學多穿鑿故有此<lb/>
<pb n="KR3j0038_SBCK_021-11a"/>
句<lb/>
　　　　折檻行<lb/>
杜詩折檻行云千載少似朱雲人至今折檻空嶙峋婁<lb/>
公不語宋公語尚憶先皇容直臣此篇專爲諫爭而設<lb/>
謂婁師德宋璟也人多疑婁公旣無一語何得爲直臣<lb/>
錢伸仲云朝有闕政或婁公不語則宋公語但師德乃<lb/>
是武后朝人璟爲相時其亡乆矣杜有祭房相國文言<lb/>
羣公間出魏杜婁宋亦併二公稱之詩言先皇意爲明<lb/>
皇帝也婁氏別無顯人有聲開元間爲不可曉<lb/>
　　　　朱雲陳元達<lb/>
<pb n="KR3j0038_SBCK_021-11b"/>
朱雲見漢成帝請斬馬劒斷張禹首上大怒曰罪死不<lb/>
赦御史將雲下雲攀殿檻檻折御史遂將雲去辛慶忌<lb/>
叩頭以死爭上意解然後得巳及後當治檻上曰勿易<lb/>
因而輯之<hi>輯與集同謂𥙷合之</hi>以旌直臣劉聦爲劉后起䳨儀殿<lb/>
陳元達諫聦怒命將出斬之時在逍遥園李中堂元達<lb/>
先鎻腰而入即以鎻繞堂下樹左右曳之不能動劉氏<lb/>
聞之私勑左右停刑手䟽切諫聦乃解引元達而謝之<lb/>
易園爲納賢園堂爲媿賢堂兩人之事甚相類雲之免<lb/>
於死而慶忌即時爭救之故差易爲力若元達之命在<lb/>
須臾間聦之急暴且盛怒何暇延留數刻而容劉氏得<lb/>
<pb n="KR3j0038_SBCK_021-12a"/>
以草䟽乎脫使就刎其首或令武士擊殺亦可何恃於<lb/>
鎻腰哉是爲可疑也成帝不易檻以旌雲直而不能命<lb/>
以一官乃不若聦之待元達也至今宫殿正中一間橫<lb/>
檻獨不施欄楯謂之折檻蓋自漢以來相傳如此矣<lb/>
　　　　杜老不忘君<lb/>
前軰謂杜少陵當流離顚沛之際一飯未甞忘君今略<lb/>
紀其數語云萬方頻送喜無乃聖躬勞至今勞聖主何<lb/>
以報皇天獨使至尊憂社稷諸君何以答升平天子亦<lb/>
應厭奔走群公固合思升平如此之類非一<lb/>
　　　　栽松詩<lb/>
<pb n="KR3j0038_SBCK_021-12b"/>
白樂天栽松詩云小松未盈尺心愛手自移蒼然澗底<lb/>
色雲濕烟霏霏栽植我年晚長成君性遲如何過四十<lb/>
種此數寸枝得見成隂否人生七十稀予治圃於郷里<lb/>
乾道已丑歳正年四十七矣自伯兄山居手移穉松數<lb/>
十本其髙僅四五寸植之雲壑石上擁土以爲固不能<lb/>
保其必活也過二十年蔚然成林皆有干霄之勢偶閱<lb/>
白公集感而書之<lb/>
　　　　烏鵲鳴<lb/>
北人以烏聲爲喜鵲聲爲非南人聞鵲噪則喜聞烏聲<lb/>
則唾而逐之至於弦弩挾彈擊使逺去北齊書奚永洛<lb/>
<pb n="KR3j0038_SBCK_021-13a"/>
與張子信對坐有鵲正鳴於庭樹間子信曰鵲言不善<lb/>
當有口舌事今夜有喚必不得往子信去後髙儼使召<lb/>
之且云勑喚永洛詐稱墮馬遂免於難白樂天在江州<lb/>
答元郎中楊貟外喜烏見寄曰南宮鴛鴦地何忽烏來<lb/>
止故人錦帳郎聞烏笑相視疑烏報消息望我歸郷里<lb/>
我歸應待烏頭白慙愧元郎誤歡喜然則鵲言固不善<lb/>
而烏亦能報喜也又有和元微之大觜烏一篇云老巫<lb/>
生姦計與烏意潛通云此非凡鳥遥見起敬恭千歳乃<lb/>
一出喜賀主人翁此烏所止家家産日夜豐上以致壽<lb/>
考下可冝田農案微之所賦云巫言此烏至財産日豐<lb/>
<pb n="KR3j0038_SBCK_021-13b"/>
冝主人一心惑誘引不知疲轉見烏來集自言家轉孳<lb/>
專聽烏喜怒信受若長離今之烏則然也丗有傳隂陽<lb/>
局鴉經謂東方朔所著大略言凡占烏之鳴先數其聲<lb/>
然後定其方位假如甲日一聲即是甲聲第二聲爲乙<lb/>
聲以十干數之乃辨其急緩以定吉凶蓋不專於一說<lb/>
也<lb/>
容齋續筆卷第三<lb/>
<pb n="KR3j0038_SBCK_021-14a"/>
</p>
<p>
</p>
  </div>
</body>
</text>
</TEI>
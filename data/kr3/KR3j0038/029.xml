<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_029-1a"/>
容齋續筆卷第十一<hi>十五則</hi>
　　　　古錞于<lb/>
周禮鼔人掌教六鼓四金之音聲以節聲樂四金者錞<lb/>
鐲鐃鐸也以金錞和鼔鄭氏注云錞錞于也圜如碓頭<lb/>
大上小下樂作鳴之與鼔相和賈公彦䟽云錞于之名<lb/>
出於漢之太子樂官南齊始興王鑑爲益州刺史廣漢<lb/>
什邡民叚祚以錞于獻鑑古禮器也髙三尺六寸六分<lb/>
圍二尺四寸圎如筩銅色黒如漆甚薄上有銅馬以繩<lb/>
縣馬令去地尺餘灌之以水又以器盛水於下以芒莖<lb/>
當心跪注錞于以手振芒則其聲如雷清響良乆乃絶<lb/>
<pb n="KR3j0038_SBCK_029-1b"/>
古所以節樂也周斛斯徴精三禮爲太常卿自魏孝武<lb/>
西遷雅樂廢缺樂有錞于者近代絶無此器或有自蜀<lb/>
得之皆莫之識徴曰此錞于也衆弗之信遂依干寶周<lb/>
禮注以芒筒捋之其聲極振乃取以合樂焉宣和博古<lb/>
圖說云其製中虚椎首而殺其下王黼亦引叚祚所獻<lb/>
爲證云今樂府金錞就擊於地灌水之制不復考矣是<lb/>
時有虎龍錞一山紋錞一圜花錞一縶馬錞一龜魚錞<lb/>
一魚錞二鳳錞一虎錞七其最大者重五十一斤小者<lb/>
七斤淳熈十四年澧州慈利縣周赧王墓傍五里山摧<lb/>
蓋古冡也其中藏器物甚多予甥余玠宰是邑得一錞<lb/>
<pb n="KR3j0038_SBCK_029-2a"/>
髙一尺三寸上徑長九寸五分闊八寸下口長徑五寸<lb/>
八分闊五寸虎鈕髙一寸二分闊寸一分并尾長五寸<lb/>
五分重十三斤紹熈三年予仲子簽書峽州判官於長<lb/>
陽縣又得其一甚大髙二尺上徑長一尺六分闊一尺<lb/>
四寸二分下口長徑九寸五分闊八寸虎鈕髙二寸五<lb/>
分足闊三寸四分并尾長一尺重三十五斤皆虎錞也<lb/>
予家蓄古彞器百種此遂爲之冠小錞無損缺扣之其<lb/>
聲清越以長大者破處五寸許聲不能渾全然亦可考<lb/>
擊也後復得一枚與大者無小異自峽來寘諸篛籠中<lb/>
取者不謹斷其鈕匠以藥銲而柵之遂兩兩相對若三<lb/>
<pb n="KR3j0038_SBCK_029-2b"/>
禮圖景祐大樂圖所畫形製皆非東坡志林記始興王<lb/>
鑑一節云記者能道其尺寸之詳如此而拙於遣詞使<lb/>
古器形制不可復得其髣髴甚可恨也正爲此云<lb/>
　　　　孫玉汝<lb/>
韓莊敏公縝字玉汝蓋取君子以玉比德縝密以栗及<lb/>
王欲玉汝之義前人未甞用最爲古雅案唐登科記㑹<lb/>
昌四年及第進士有孫玉汝李景讓爲御史大夫劾罷<lb/>
侍御史孫玉汝㑹稽大慶寺碑咸通十一年所立云衢<lb/>
州刺史孫玉汝記榮王宗綽書目有南北史選練十八<lb/>
卷云孫玉汝撰蓋其人也<lb/>
<pb n="KR3j0038_SBCK_029-3a"/>
　　　　唐人避諱<lb/>
唐人避家諱甚嚴固有出於禮律之外者李賀應進士<lb/>
舉忌之者斥其父名晉肅以晉與進字同音賀遂不敢<lb/>
試韓文公作諱辯論之至切不能解衆惑也舊唐史至<lb/>
謂韓公此文爲文章之紕繆者則一時橫議可知矣杜<lb/>
子美有送李二十九弟晉肅入蜀詩蓋其人云裴德融<lb/>
諱臯髙鍇以禮部侍郎典貢舉德融入試鍇曰伊諱臯<lb/>
向某下就試與及第困一生事後除屯田貟外郎與同<lb/>
除郎官一人同參右丞盧簡求到宅盧先屈前一人入<lb/>
前人啓云某與新除屯田裴貟外同祗候盧使驅使官<lb/>
<pb n="KR3j0038_SBCK_029-3b"/>
傳語曰貟外是何人下及第偶有事不得奉見裴蒼遽<lb/>
出門去觀此事尤爲乖刺鍇簡求皆當丗名流而所見<lb/>
如此語林載崔殷夢知舉吏部尚書歸仁晦託弟仁澤<lb/>
殷夢唯唯而巳無何仁晦復詣託之至於三四殷夢歛<lb/>
色端笏曰某見進表讓此官矣仁晦始悟巳姓殷夢諱<lb/>
也按宰相丗系表其父名龜從此又與髙相類且父名<lb/>
晉肅子不得舉進士父名臯子不得於主司姓髙下登<lb/>
科父名龜從子不列姓歸人於科籍揆之禮律果安在<lb/>
哉後唐天成初盧文紀爲工部尚書新除郎中干鄴公<lb/>
參文紀以父名嗣業與同音竟不見鄴憂畏太過一夕<lb/>
<pb n="KR3j0038_SBCK_029-4a"/>
雉經于室文紀坐謫石州司馬此又可怪也<lb/>
　　　　髙鍇取士<lb/>
髙鍇爲禮部侍郎知貢舉閱三歳頗得才實始歳取四<lb/>
十人才益少詔減十人猶不能滿此新唐書所載也案<lb/>
登科記開成元年中書門下奏進士元額二十五人請<lb/>
加至四十人奉勑依奏是年及二年三年鍇在禮部每<lb/>
舉所放各四十人至四年始令每年放三十人爲定則<lb/>
唐書所云誤矣摭言載鍇第一牓裴思謙以仇士良關<lb/>
節取狀頭鍇庭譴之思謙回顧厲聲曰明年打脊取牀<lb/>
頭第二年鍇知舉誡門下不得受書題思謙自携士良<lb/>
<pb n="KR3j0038_SBCK_029-4b"/>
一緘入貢院旣而易紫衣趨至堦下白曰軍容有狀薦<lb/>
裴思謙秀才鍇接之書中與求巍峩鍇曰狀元巳有人<lb/>
此外可副軍容意旨思謙曰卑吏奉軍容處分裴秀才<lb/>
非狀元請侍郎不放鍇俛首良乆曰然則略要見裴學<lb/>
士思謙曰卑吏便是也鍇不得巳遂從之思謙及第後<lb/>
宿平康里賦詩云銀釭斜背解明璫小語低聲賀玉郎<lb/>
從此不知蘭麝貴夜來新惹桂枝香然則思謙亦踈俊<lb/>
不羈之士耳鍇徇凶璫之意以爲舉首史謂頗得才實<lb/>
恐未盡然先是大和三年鍇爲考功貟外郎取士有不<lb/>
當監察御史姚中立奏停考功别頭試六年侍郎賈餗<lb/>
<pb n="KR3j0038_SBCK_029-5a"/>
又奏復之事見選舉志<lb/>
　　　　兵部名存<lb/>
唐因隋制尚書置六曹吏部兵部分掌銓選文屬吏部<lb/>
武屬兵部自三品以上官冊授五品以上制授六品以<lb/>
下敕授皆委尚書省奏擬兩部各列三銓曰尚書銓尚<lb/>
書主之曰東銓曰西銓侍郎二人主之吏居左兵居右<lb/>
是爲前行故兵部班級在戸刑禮之上睿宗初政以宋<lb/>
璟爲吏部尚書李乂盧從愿爲侍郎姚元之爲兵部尚<lb/>
書陸象先盧懷謹爲侍郎六人皆名臣二選稱治其後<lb/>
用人不能悉得賢然兵部爲甚其變而爲三班流外銓<lb/>
<pb n="KR3j0038_SBCK_029-5b"/>
不知自何時元豐官制行一切更改凡選事無論文武<lb/>
悉以付吏部蘇東坡當元祐中拜兵書謝表云恭惟<lb/>
先帝復六卿之名本欲後人識三代之舊古今殊制閑<lb/>
劇異冝武選隷於天官兵政揔於樞輔故司馬之職獨<lb/>
省文書蓋紀其實也今本曹所掌惟諸州廂軍名籍及<lb/>
毎大禮則書寫蕃官加恩告雖有所轄司局如金吾街<lb/>
仗司騏驥車輅象院法物庫儀鸞司不過毎季郎官一<lb/>
往耳名存實亡一至於是<lb/>
　　　　武官名不正<lb/>
文官郎大夫武官將軍校尉自秦漢以來有之至於階<lb/>
<pb n="KR3j0038_SBCK_029-6a"/>
秩品著則由晉魏至唐始定唐文散階二十九自開府<lb/>
特進之下爲大夫者十一爲郎者十六武散階四十五<lb/>
爲將軍者十二爲校尉者十六此外懷化歸德大將軍<lb/>
訖于司戈執㦸皆以待蕃戎之君長臣僕本朝因之元<lb/>
豐正官制廢文散階而易舊省部寺監名稱爲郎大夫<lb/>
曰寄禄官政和中改選人七階亦爲郎欲以將軍校尉<lb/>
易橫行以下諸使至三班借職而西班用事者嫌其塗<lb/>
轍太殊亦請改爲郎大夫於是以卒伍厮圉玷汙此名<lb/>
又以節度使至刺史專爲武臣正任且郎大夫漢以處<lb/>
名流觀察使在唐爲方伯刺史在漢爲監司在唐爲郡<lb/>
<pb n="KR3j0038_SBCK_029-6b"/>
守豈介胄恩倖所得處哉此其名尤不正者也<lb/>
　　　　名將晚謬<lb/>
自古威名之將立蓋丗之勲而晚謬不克終者多失於<lb/>
恃功矜能而輕敵也關羽手殺袁紹二將顔良文醜於<lb/>
萬衆之中及攻曹仁於樊于禁等七軍皆没羽威震華<lb/>
夏曹操議徙許都以避其銳其功名盛矣而不悟吕蒙<lb/>
陸遜之詐竟墮孫權計中父子成禽以敗大事西魏王<lb/>
思政鎭守玉壁髙歡連營四十里攻圍之飢凍而退及<lb/>
思政徙荆州舉韋孝寛代已歡舉山東之衆來攻凡五<lb/>
十日復以敗歸皆思政功也其後欲以長社爲行臺治<lb/>
<pb n="KR3j0038_SBCK_029-7a"/>
所致書於崔猷猷曰襄城控帶京洛當今要地如其動<lb/>
靜易相應接潁川鄰寇境又無山川之固莫若頓兵襄<lb/>
城而遣良將守潁川則表裏膠固人心易安縱有不虞<lb/>
豈足爲患宇文泰令依猷䇿思政固請且約賊水攻期<lb/>
年陸攻三年之内朝廷不煩赴救已而䧟於髙澄身爲<lb/>
俘虜慕容紹宗挫敗侯景一時將帥皆莫及而攻圍潁<lb/>
川不知進退赴水而死吴明徹當陳國衰削之餘北伐<lb/>
髙齊將略人才公卿以爲舉首師之所至前無堅城數<lb/>
月之閒盡復江北之地然其後攻周彭城爲王軌所困<lb/>
欲遏歸路蕭摩訶請擊之明徹不聽曰搴旗䧟陳將軍<lb/>
<pb n="KR3j0038_SBCK_029-7b"/>
事也長筭逺略老夫事也一旬之間水路遂斷摩訶又<lb/>
請潜軍突圍復不許遂爲周人所執將士三萬皆没焉<lb/>
此四人之過如出一轍<lb/>
　　　　唐帝稱太上皇<lb/>
唐諸帝稱太上皇者髙祖睿宗明皇順宗凡四君順宗<lb/>
以病廢之故不能臨政髙祖以秦王殺建成元吉明皇<lb/>
幸蜀爲太子所奪唯睿宗上畏天戒發於誠心爲史冊<lb/>
所表然以事考之睿宗以先天元年八月傳位於皇太<lb/>
子猶五日一受朝三品以上除授及大刑政皆自決之<lb/>
故皇帝之子嗣直嗣謙嗣昇封王皆以上皇誥而出命<lb/>
<pb n="KR3j0038_SBCK_029-8a"/>
又遣皇帝巡邊二年七月甲子太平公主誅明日乙丑<lb/>
即歸政然則猶有不獲巳也若夫與堯舜合其德則我<lb/>
髙宗皇帝<lb/>
至尊壽皇聖帝爲然<lb/>
　　　　楊倞注荀子<lb/>
唐楊倞注荀子乃元和十三年然臣道篇所引書曰從<lb/>
命而不拂微諫而不倦爲上則明爲下則遜注以爲伊<lb/>
訓篇今元無此語致士篇所引曰義刑義殺勿庸以即<lb/>
汝惟曰未有順事注以爲康誥而不言其有不同者<lb/>
　　　　昭宗相朱朴<lb/>
<pb n="KR3j0038_SBCK_029-8b"/>
唐昭宗出幸華州方強藩悍鎭逺近爲梗思得特起竒<lb/>
士任之以成中興之業水部郎中何迎表薦國子博士<lb/>
朱朴才如謝安朴所善方士許巖士得幸出入禁中亦<lb/>
言朴有經濟才上連日召對朴有口辯上恱之曰朕雖<lb/>
非太宗得卿如魏證矣上憤天下之亂朴自言得爲宰<lb/>
相月餘可致太平遂拜爲相制岀中外大驚唐制詔有<lb/>
制詞學士韓儀所撰曰夢傅巖而得眞相則商道中興<lb/>
獵渭濵而載獻臣則周朝致理朕自逢多難渇竚英賢<lb/>
暗禱鬼神明祈日月果得哲輔契予勤求朱朴學業優<lb/>
深識用精敏乆徊翔而不振彌正吉以自多朕知其才<lb/>
<pb n="KR3j0038_SBCK_029-9a"/>
遂召與語理亂立分於言下聞所未聞兵農皆在於術<lb/>
中得所未得不覺前席爲之改容須委化權用昌衰運<lb/>
自我抜竒寧拘品秩百度羣倫俟爾康濟其美如此儀<lb/>
者偓之兄所謂暗禱鬼神明祈日月之語必當時所授<lb/>
旨意也朴爲相纔半年而罷後貶郴州司户參軍制云<lb/>
不爲自審之謀苟竊相援之力實因姦幸潜致顯榮亦<lb/>
謂術可弭兵學能活國冒半歳容身之贊無一朝輔政<lb/>
之功唯辱中台頗興羣論嗚呼昭宗當王室艱危之際<lb/>
無知人之明拔朴於庶僚中位諸公衮以今觀之適足<lb/>
詒後人譏笑新史賛謂捭豚臑而拒貙牙趣亡而巳悲<lb/>
<pb n="KR3j0038_SBCK_029-9b"/>
夫<lb/>
　　　　楊國忠諸使<lb/>
楊國忠爲度支郎領十五餘使至宰相凡領四十餘使<lb/>
弟署一字不能盡胥吏因是恣爲姦欺新舊唐史皆不<lb/>
詳載其職案其拜相制前銜云御史大夫判度支權知<lb/>
太府卿事兼蜀郡長史劒南節度支度營田等副大使<lb/>
本道兼山南西道采訪處置使兩京太府司農出納監<lb/>
倉祠祭木炭宫市長春九成宫等使關内道及京畿采<lb/>
訪處置使拜右相兼吏部尚書集賢殿崇玄館學士脩<lb/>
國史太清太微宮使自餘所領又有管當租庸鑄錢等<lb/>
<pb n="KR3j0038_SBCK_029-10a"/>
使以是觀之槩可見矣宮市之事咸謂起於德宗正元<lb/>
不知天寶中巳有此名且用宰臣充使也韓文公作順<lb/>
宗實録但云舊事宮中有要市外物令官吏主之與人<lb/>
爲市隨給其直正元末以宦者爲使亦不及天寶時巳<lb/>
有之也<lb/>
　　　　祖宗朝宰輔<lb/>
祖宗朝宰輔名爲禮絶百僚雖樞密副使亦在太師一<lb/>
品之上然至其罷免歸班則與庶位等李崇矩自樞密<lb/>
使罷爲鎭國軍節度使旋改左衛大將軍遂爲廣南西<lb/>
道都巡檢使未幾遣使齎詔徙海南四州都巡檢使皆<lb/>
<pb n="KR3j0038_SBCK_029-10b"/>
非降黜在南累年入判金吾街仗司而卒猶贈太尉趙<lb/>
安仁甞參知政事而判登聞鼔院張鎔甞知樞密院而<lb/>
監諸司庫務曾孝寛以簽書樞密服闋而判司農寺張<lb/>
宏李惟清皆自見任樞密副使徙御史中丞其他以前<lb/>
執政而爲三司使中丞者數人官制旣行猶多除六曹<lb/>
尚書自崇寧以來乃始不然<lb/>
　　　　百官避宰相<lb/>
劉器之以待制爲樞密都承旨道遇執政岀尚書省相<lb/>
從歸府第劉去席帽涼衫歛馬遣人傳語相揖而過左<lb/>
相吕汲公歸呼門下省法吏問從官道逢宰相如何吏<lb/>
<pb n="KR3j0038_SBCK_029-11a"/>
檢條但有尚書省官避令僕兩省官各避其官長而無<lb/>
兩制避宰相之法汲公乃止而心甚不樂劉以此語人<lb/>
以爲有所據然以事體揆之侍從不避宰相恐爲不然<lb/>
亦無所謂只避官長法劉公蓋飾說耳案天聖編勑諸<lb/>
文武官與宰相相遇於路皆退避見樞密使副參知政<lb/>
事避路同宰相其文甚明不應元祐時不行用也<lb/>
　　　　百官見宰相<lb/>
天聖編勑載文武百官見宰相儀文明殿學士至龍圖<lb/>
閣直學士列班於都堂階上堂吏賛云請不拜班首前<lb/>
致詞訖退歸位列拜宰相荅拜兩省官相次同學士之<lb/>
<pb n="KR3j0038_SBCK_029-11b"/>
儀上將軍大將軍將軍御史臺官及南班文武百寮序<lb/>
班於中書門外應節度使至刺史並綴本班中丞揖訖<lb/>
入宰相降階南向立於位乃稱班文東武西並北上臺<lb/>
官南行北向東上賛云百寮拜宰相荅拜訖退内客省<lb/>
使至閤門使見宰相樞密使並階上列行拜不荅拜見<lb/>
參知政事樞密副使宣徽使客禮展拜皇城使以下諸<lb/>
司使橫行副使見宰相樞密使並階上連姓稱職展拜<lb/>
不荅拜見參政副樞並列行拜若諸司副使閤門祗候<lb/>
見參樞亦不荅拜國朝上下等威其嚴如此已而浸廢<lb/>
文潞公富韓公至和中自外鎭拜相詔百官班迎於門<lb/>
<pb n="KR3j0038_SBCK_029-12a"/>
言者乃謂隆之以虚禮元豐定官制王禹玉蔡持正爲<lb/>
僕射上日始用此禮其後復不行乾道初魏仲昌以樞<lb/>
密吏寅縁得副承旨每謁公府與侍從同席升車而去<lb/>
葉子昻爲相獨抑之使與卿監旅進送之于右序不索<lb/>
馬及王抃以國信所典儀吏爲都承旨且正任觀察使<lb/>
遂禮均從官矣<lb/>
　　　　東坡自引所爲文<lb/>
東坡爲文潞公作德威堂銘云元祐之初起公以平章<lb/>
軍國重事期年乃求去詔曰昔西伯善養老而太公自<lb/>
至魯穆公無人子思之側則長者去之公自爲謀則善<lb/>
<pb n="KR3j0038_SBCK_029-12b"/>
矣獨不爲朝廷惜乎又曰唐太宗以干戈之事尚能起<lb/>
李靖於旣老而穆宗文宗以燕安之際不能用裴度於<lb/>
未病治亂之效於斯可見公讀詔聳然不敢言去案此<lb/>
二詔蓋元祐二年三月潞公乞致仕不允批荅皆坡所<lb/>
行也又繳還乞罷青苗狀云近日謫降呂惠卿告詞云<lb/>
首建青苗次行助役亦坡所作張文定公墓誌載甞論<lb/>
次其文凡三百二十字結之云丗以軾爲知言又𫐠諫<lb/>
用兵云老臣且死見先帝地下有以藉口矣亦其所作<lb/>
也并引責吕惠卿詞亦然乾道中邁直翰苑荅陳敏歩<lb/>
帥詔云亞夫持重小棘門霸上之將軍不識將屯冠長<lb/>
<pb n="KR3j0038_SBCK_029-13a"/>
<pb n="KR3j0038_SBCK_029-14a"/>
<pb n="KR3j0038_SBCK_029-15a"/>
</p>
<p>
</p>
  </div>
</body>
</text>
</TEI>
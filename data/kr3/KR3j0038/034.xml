<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_034-1a"/>
容齋續筆卷第十六<hi>十六則</hi>
　　　　髙德儒<lb/>
唐髙祖起兵太原使子建成丗民將兵擊西河郡執郡<lb/>
丞髙德儒丗民數之曰汝指野鳥爲鸞以欺人主取髙<lb/>
官吾興義兵正爲誅佞人耳遂斬之自餘不戮一人讀<lb/>
史不熟者但以爲史氏虚設此語以與指鹿爲馬作對<lb/>
耳案隋大業十一年有二孔雀飛集寶城朝堂前親衞<lb/>
校尉髙德儒等十餘人見之奏以爲鸞時孔雀巳飛去<lb/>
無可得驗詔以德儒誠心冥㑹肇見嘉祥擢拜朝散大<lb/>
夫餘人皆賜束帛仍於其地造儀鸞殿距此時財二年<lb/>
<pb n="KR3j0038_SBCK_034-1b"/>
餘蓋唐温大雅所著創業起居注載之不追書前事故<lb/>
也新唐書太宗紀但書云率兵徇西河斬其郡丞髙德<lb/>
儒尤爲簡略賴通鑑盡紀其詳范氏唐鑑只論其被誅<lb/>
一節云<lb/>
　　　　唐朝士俸微<lb/>
唐丗朝士俸錢至微除一項之外更無所謂料劵添給<lb/>
之類者白樂天爲校書郎作詩曰幸逢太平代天子好<lb/>
文儒小才難大用典校在袐書俸錢萬六千月給亦有<lb/>
餘遂使少年心日日常晏如及爲翰林學士當遷官援<lb/>
姜公輔故事但乞兼京兆府户曹參軍旣除此職喜而<lb/>
<pb n="KR3j0038_SBCK_034-2a"/>
言志至云詔授户曹掾捧詔感君恩弟兄俱簮笏新婦<lb/>
儼衣巾羅列髙堂下拜慶正紛紛喧喧車馬來賀客滿<lb/>
我門置酒延賀客不復憂空罇而其所得者亦俸錢四<lb/>
五萬廩禄二百石而巳今之主簿尉占優飫處固有倍<lb/>
簁於此者矣亦未甞以爲足古今異冝不可一槩論也<lb/>
楊文公在<lb/>
眞宗朝爲翰林學士而云虚忝甘泉之從臣終作若敖<lb/>
之餒鬼盖是時尚爲鮮薄非後來比也<lb/>
　　　　計然意林<lb/>
漢書貨殖傳粤王句踐困於㑹稽之上迺用范蠡計然<lb/>
<pb n="KR3j0038_SBCK_034-2b"/>
遂報彊吴孟康注曰姓計名然越臣也蔡謨曰計然者<lb/>
范蠡所著書篇名耳非人也謂之計然者所計而然也<lb/>
群書所稱句踐之賢佐種蠡爲首豈復聞有姓計名然<lb/>
者乎若有此人越但用半策便以致霸是功重於范蠡<lb/>
而書籍不見其名史遷不述其傳乎顔師古曰蔡說謬<lb/>
矣古今人表計然列在第四等一名計研班固賔戲研<lb/>
桑心計於無垠即謂此耳計然者濮上人也甞南遊越<lb/>
范蠡卑身事之其書則有萬物録事見皇覽及晉中經<lb/>
簿又吴越春秋及越絶書並作計倪此則倪研及然聲<lb/>
皆相近實一人耳何云書籍不見哉予案唐正元中馬<lb/>
<pb n="KR3j0038_SBCK_034-3a"/>
揔所述意林一書抄類諸子百餘　十二卷云<lb/>
計然者葵丘濮上人姓辛字文子其先晉國之公子也<lb/>
爲人有内無外狀貌似不及人少而明學隂陽見微知<lb/>
著其志沈沈不肯自顯天下莫知故稱曰計然時遨游<lb/>
海澤號曰漁父范蠡請其見越王計然曰越王爲人鳥<lb/>
喙不可與同利也據此則計然姓名出處皎然可見裴<lb/>
駰注史記亦知引范子北史蕭大圜云留侯追蹤於松<lb/>
子陶朱成術於辛文正用此事曹子建表引文子李善<lb/>
注以爲計然師古蓋未能盡也而文子十二卷李暹注<lb/>
其序以謂范子所稱計然但其書一切以老子爲宗略<lb/>
<pb n="KR3j0038_SBCK_034-3b"/>
無與范蠡謀議之事意林所編文子正與此同所謂范<lb/>
子乃别是一書亦十二卷馬揔只載其叙計然及它三<lb/>
事云餘並隂陽曆數故不取則與文子了不同李暹之<lb/>
說誤也唐蓺文志范子計然十五卷注云范蠡問計然<lb/>
答列於農家其是矣而今不存唐丗未知尊孟氏故意<lb/>
林亦列其書而有差不同者如伊尹不以一衣與人亦<lb/>
不取一衣於人之類其它所引書如胡非子隨巢子纏<lb/>
子王孫子公孫尼子阮子正部姚信士緯殷興通語牟<lb/>
子周生烈子秦菁子梅子任弈子魏㓪子唐滂子鄒子<lb/>
孫氏成敗志蔣子譙子鍾子張儼黙記裴氏新言袁淮<lb/>
<pb n="KR3j0038_SBCK_034-4a"/>
正書袁子正論蘇子陸子張顯析言干子顧子諸葛子<lb/>
陳子要言符子諸書今皆不傳於丗亦有不知其名者<lb/>
　　　　思潁詩<lb/>
士大夫發跡壠畒貴爲公卿謂父祖舊廬爲不可居而<lb/>
更新其宅者多矣復以醫藥弗便飲膳難得自村疃而<lb/>
遷於邑自邑而遷於郡者亦多矣唯翩然委而去之或<lb/>
逺在數百千里之外自非有大不得巳則舉動爲不冝<lb/>
輕若夫以爲得計又從而詠歌夸詡之著于詩文是其<lb/>
一時思慮誠爲不審雖名公鉅人未能或之免也歐陽<lb/>
公吉州廬陵人其父崇公葬于其里之瀧岡公自爲阡<lb/>
<pb n="KR3j0038_SBCK_034-4b"/>
表紀其平生而公中年乃欲居潁其思潁詩序云予自<lb/>
廣陵得請來潁愛其民淳訟簡土厚水甘慨然有終焉<lb/>
之志爾來思潁之念未甞少忘於心而意之所存亦時<lb/>
時見於文字乃發舊槀得南京以後詩十餘篇皆思潁<lb/>
之作以見予拳拳於潁者非一日也又續詩序云自丁<lb/>
家難服除入翰林爲學士忽忽八年間歸潁之志雖未<lb/>
遂然未甞一日少忘焉至于今年六十有四免并得蔡<lb/>
蔡潁連疆因得以爲歸老之漸又得在亳及青十有七<lb/>
篇附之時熈寧三年也公次年致仕又一年而薨其逍<lb/>
遥於潁蓋無幾時惜無一語及于松楸之思崇公惟一<lb/>
<pb n="KR3j0038_SBCK_034-5a"/>
子耳公生四子皆爲潁人瀧岡之上遂無復有子孫臨<lb/>
之是因一代貴達而墳墓乃隔爲它壤予毎讀二序輒<lb/>
爲太息嗟乎此文不作可也若東坡之居冝興乃因免<lb/>
汝州居住而至其後自海外北還無以爲歸復暫至常<lb/>
州巳而捐館文定公雖居許而治命反葬於眉山云<lb/>
　　　　劉蕡下第<lb/>
唐文宗太和二年三月親策制舉人賢良方正劉蕡對<lb/>
策極言宦官之禍旣而裴休李郃等二十二人中第皆<lb/>
除官考官左散騎常侍馮宿太常少卿賈餗庫部郎中<lb/>
龐嚴見蕡策皆歎服而畏宦官不敢取詔下物論囂然<lb/>
<pb n="KR3j0038_SBCK_034-5b"/>
稱屈諫官御史欲論奏執政抑之李郃曰劉蕡下第我<lb/>
輩登科能無厚顔乃上䟽以爲蕡所對策漢魏以來無<lb/>
與爲比今有司以蕡指切左右不敢以聞恐忠良道窮<lb/>
綱紀遂絶臣所對不及蕡逺甚乞回臣所授以旌蕡直<lb/>
不報予案是時宰相乃裴度韋處厚竇易直易直不足<lb/>
言裴韋之賢顧獨失此至於抑言者使勿論奏豈不有<lb/>
愧於心乎蕡旣由此不得仕於朝而李郃亦不顯蓋無<lb/>
敢用之也令狐楚牛僧孺乃能表蕡入幕府待以師禮<lb/>
竟爲宦人所嫉誣貶柳州司户李商隱贈以詩曰漢廷<lb/>
急詔誰先入楚路髙歌自欲翻萬里相逢歡復泣鳯巢<lb/>
<pb n="KR3j0038_SBCK_034-6a"/>
西隔九重門及蕡卒復以二詩哭之曰一叫千回首天<lb/>
髙不爲聞又曰巳爲秦逐客復作楚寃魂併將添恨淚<lb/>
一洒問乾坤其悲之至矣甘露之事相去財七年未知<lb/>
蕡及見之否乎<lb/>
　　　　酒肆旗望<lb/>
今都城與郡縣酒務及凡鬻酒之肆皆掲大帘於外以<lb/>
青白布數幅爲之微者隨其髙卑小大村店或挂缾瓢<lb/>
標箒秆唐人多詠於詩然其制蓋自古以然矣韓非子<lb/>
云宋人有酤酒者斗槩甚平遇客甚謹爲酒甚美懸幟<lb/>
甚髙而酒不售遂至於酸所謂懸幟者此也<lb/>
<pb n="KR3j0038_SBCK_034-6b"/>
　　　　賢宰相遭讒<lb/>
一代宗臣當代天理物之任君上委國而聽之固爲社<lb/>
稷之福然必不使邪人參其間乃可不然必爲所勝姑<lb/>
以唐丗及本朝之事顯顯者言之若禇遂良長孫無忌<lb/>
之遭李義府許敬宗張九齡之遭李林甫是巳裴晉公<lb/>
相憲宗立淮蔡青鄆之功唐之威令紀綱旣壞而復振<lb/>
可謂名宰矣皇甫鎛一共政則去不旋踵迨穆敬文三<lb/>
宗主旣不明而元稹李逢吉宗閔更撼之使不得一日<lb/>
安厥位趙韓王以佐命元勲而爲盧多遜所勝冦萊公<lb/>
爲丁謂所勝杜祁公韓范爲陳執中賈昌朝所勝冨韓<lb/>
<pb n="KR3j0038_SBCK_034-7a"/>
公爲王介甫所勝范忠宣爲章子厚所勝趙忠簡爲秦<lb/>
㑹之所勝大抵皆然也<lb/>
　　　　宋齊丘<lb/>
自用兵以來令民間以見錢紐納稅直旣爲不堪然於<lb/>
其中所謂和買折帛尤爲名不正而歛最重偶閱大中<lb/>
祥符間太常博士許載著吴唐拾遺録所載多諸書未<lb/>
有者其勸農桑一篇正云吴順義年中差官興版簿定<lb/>
租稅厥田上上者每一頃稅錢二貫一百文中田一頃<lb/>
稅錢一貫八百下田一頃千五百皆足陌見錢如見錢<lb/>
不足許依市價折以金銀并計丁口課調亦科錢宋齊<lb/>
<pb n="KR3j0038_SBCK_034-7b"/>
丘時爲貟外郎上策乞虚擡時價而折紬綿絹本色曰<lb/>
江淮之地唐季巳來戰爭之所今兵革乍息黎甿始安<lb/>
而必率以見錢折以金銀此非民耕鑿可得也無興販<lb/>
以求之是爲教民弃本逐末耳是時絹毎匹市賣五百<lb/>
文紬六百文綿毎兩十五文齊丘請絹毎匹擡爲一貫<lb/>
七百紬爲二貫四百綿爲四十文皆足錢丁口課調亦<lb/>
請蠲除朝議喧然沮之謂虧損官錢萬數不少齊丘致<lb/>
書于徐知誥曰明公揔百官理大國督民見錢與金銀<lb/>
求國富庶所謂擁篲救火撓水求清欲火滅水清可得<lb/>
乎知誥得書曰此勸農上策也即行之自是不十年間<lb/>
<pb n="KR3j0038_SBCK_034-8a"/>
野無閑田桑無隙地自吴變唐自唐歸宋民到于今受<lb/>
其賜齊丘之事美矣徐知誥亟聽而行之可謂賢輔相<lb/>
而九國志齊丘傳中略不書資治通鑑亦佚此事今之<lb/>
君子爲國唯知浚民以益利豈不有靦於偏閏之臣乎<lb/>
齊丘平生在所不論也<lb/>
　　　　鹹杬子<lb/>
玉篇唐韻釋杬字云木名出豫章煎汁藏果及卵不壞<lb/>
異物志云杬子音元鹽鴨子也以其用杬木皮汁和鹽<lb/>
漬之今吾郷處處有此乃如蒼耳益母莖幹不純是木<lb/>
小人爭鬪者取其葉挼摖皮膚輒作赤腫如被傷以誣<lb/>
<pb n="KR3j0038_SBCK_034-8b"/>
賴其敵至藏鴨卵則又以染其外使若赭色云<lb/>
　　　　月中桂兎<lb/>
酉陽雜爼天咫篇載月星神異數事其命名之義取國<lb/>
語楚靈王曰是知天咫安知民則之說其紀月中蟾桂<lb/>
引釋氏書言須彌山南面有閻扶樹月過樹影入月中<lb/>
或言月中蟾桂地影也空處水影也予記東坡公鑒空<lb/>
閣詩云明月本自明無心孰爲境挂空如水鑑寫此山<lb/>
河影我觀大瀛海巨浸與天永九州居其間無異蛇盤<lb/>
鏡空水兩無質相照但耿耿妄云桂兎蟇俗說皆可屏<lb/>
正用此說其詩在集中題爲和黃秀才頃予游南海西<lb/>
<pb n="KR3j0038_SBCK_034-9a"/>
歸之日泊舟金利山下登崇福寺有閣枕江流標爲鑒<lb/>
空正見詩牌揭其上蓋當時臨賦處也<lb/>
　　　　唐二帝好名<lb/>
唐正觀中忽有白鵲營巢於寢殿前槐樹上其巢合歡<lb/>
如腰鼔左右拜舞稱賀太宗曰我常笑隋煬帝好祥瑞<lb/>
瑞在得賢此何足賀乃命毀其巢放鵲於野外明皇初<lb/>
即位以風俗奢靡制乗輿服御金銀器玩令有司銷毁<lb/>
以供軍國之用其珠玉錦繡焚於殿前天下母得復采<lb/>
織罷兩京織錦坊予謂二帝皆唐之明主所言所行足<lb/>
以垂訓于後然大要出於好名鵲巢之異左右從而獻<lb/>
<pb n="KR3j0038_SBCK_034-9b"/>
䛕叱而去之可也何必毀其巢珠玉錦繡勿珍而尚之<lb/>
可也何必焚之殿前明以示外使家至户曉哉治道貴<lb/>
於執中是二者懼不可以爲法其後楊貴妃有寵織繡<lb/>
之工專供妃院者七百人中外爭獻器服珍玩嶺南經<lb/>
略使張九皐廣陵長史王翼以所獻精靡九章加三品<lb/>
翼入爲户部侍郎天下從風而靡明皇之始終一何不<lb/>
同如此哉<lb/>
　　　　周禮非周公書<lb/>
周禮一書丗謂周公所作而非也昔賢以爲戰國隂謀<lb/>
之書考其實蓋出於劉歆之手漢書儒林傳盡載諸經<lb/>
<pb n="KR3j0038_SBCK_034-10a"/>
專門師授此獨無傳至王莽時歆爲國師始建立周官<lb/>
經以爲周禮且置博士而河南杜子春受業於歆還家<lb/>
以教門徒好學之士鄭興及其子衆往師之此書遂行<lb/>
歆之處心積慮用以濟莽之惡莽據以毒痡四海如五<lb/>
均六筦市官賖貨諸所興爲皆是也故當其時公孫禄<lb/>
旣巳斥歆顚倒六經毀師法矣歷代以來唯宇文周依<lb/>
六典以建官至於治民發政亦未甞循故轍王安石欲<lb/>
變亂<lb/>
祖宗法度乃尊崇其言至與詩書均匹以作三經新義<lb/>
其序略曰其人足以任官其官足以行法莫盛乎成周<lb/>
<pb n="KR3j0038_SBCK_034-10b"/>
之時其法可施於後丗其文有見於載籍莫具乎周官<lb/>
之書自周之衰以至于今太平之遺迹掃蕩幾盡學者<lb/>
所見無復全經於是時也乃欲訓而發之臣知其難也<lb/>
以訓而發之之難則又以知夫立政造事追而復之之<lb/>
爲難則安石所學所行實於此乎出遂謂一部之書理<lb/>
財居其半又謂泉府凡國之財用取具焉歳終則㑹其<lb/>
出入而納其餘則非特搉兼并救貧阨因以足國事之<lb/>
財用夫然故雖有不庭不虞民不加賦而國無乏事其<lb/>
後吕嘉問法之而置市易由中及外害徧生靈嗚呼二<lb/>
王託周官之名以爲政其歸於禍民一也<lb/>
<pb n="KR3j0038_SBCK_034-11a"/>
　　　　醉尉亭長<lb/>
李廣免將軍爲庶人屏居藍田甞夜從一騎出從人田<lb/>
間飲還至亭霸陵尉醉呵止廣後廣拜右北平太守請<lb/>
尉與俱至軍而斬之上書自陳謝罪武帝報曰報忿除<lb/>
害朕之所圖於將軍也王莽竊位尤備大臣抑奪下權<lb/>
大司空士夜過奉常亭亭長苛之告以官名亭長醉曰<lb/>
寧有符傳邪士以馬箠擊亭長亭長斬士亡郡縣逐之<lb/>
家上書莽曰亭長奉公勿逐大司空王邑斥士以謝予<lb/>
觀此兩亭尉長其醉等耳霸陵尉但呵止李廣而廣殺<lb/>
之武帝不問奉常亭長殺宰士而王莽反以奉公免之<lb/>
<pb n="KR3j0038_SBCK_034-11b"/>
亦可笑也<lb/>
　　　　三易之名<lb/>
三易之名一曰連山二曰歸藏三曰周易皆以兩字爲<lb/>
義今人但稱周易曰易非也夏曰連山其卦以純艮爲<lb/>
首艮爲山山上山下是名連山雲氣出内於山故名易<lb/>
爲連山商曰歸藏以純坤爲首坤爲地萬物莫不歸而<lb/>
藏於中故名爲歸藏周曰周易以純乾爲首乾爲天天<lb/>
能周帀於四時故名易爲周也大蔟爲人統寅爲人正<lb/>
夏以十三月爲正人統人無爲卦首之理艮漸正月故<lb/>
以艮爲首林鍾爲地統未之衝丑故爲地正商以十二<lb/>
<pb n="KR3j0038_SBCK_034-12a"/>
月爲正地統故以坤爲首黃鍾爲天統子爲天正周以<lb/>
十一月爲正天統故以乾爲天首此本出唐賈公彦周<lb/>
禮正義之說予整齊而紀之所謂十三月者承十二月<lb/>
而言即正月耳後漢陳寵論之甚詳本出尚書大傳<lb/>
　　　　忠臣名不傳<lb/>
古今忠臣義士其名載於史策者萬丗不朽然有不幸<lb/>
而泯没無傳者南唐後主淫於浮圖氏二人繼踵而諫<lb/>
一獲徒一獲流歙人汪煥爲第三諫極言請死云梁武<lb/>
事佛刺血寫佛經散髮與僧踐捨身爲佛奴屈膝禮和<lb/>
尚及其終也餓死于臺城今陛下事佛未見刺血踐髮<lb/>
<pb n="KR3j0038_SBCK_034-12b"/>
捨身屈膝臣恐他日猶不得如梁武之事後主覽書赦<lb/>
而官之又有淮人李雄當王師弔伐出守西偏不遇其<lb/>
敵雄以國城重圍不忍端坐遂東下以救之陣于溧陽<lb/>
與王師遇父子俱没諸子不從行者亦死他所死者凡<lb/>
八人李氏訖亡不霑襃贈其事僅見於吴唐拾遺録頃<lb/>
甞有㫖合<lb/>
九朝國史爲一書他日史官爲列之於李煜傳庶足以<lb/>
慰二人於泉下歐陽公作吴某墓誌云李煜時爲彭澤<lb/>
主簿曹彬破池陽遣使者招降郡縣其令欲以城降某<lb/>
曰吾能爲李氏死爾乃殺使者爲煜守煜巳降某爲游<lb/>
<pb n="KR3j0038_SBCK_034-13a"/>
兵執送軍中主將責以殺使者曰固當如是主將義而<lb/>
釋之其事雖粗見而集中只云諱某爲可惜也如靖康<lb/>
之難朱昭等數人死於震武城之類予得朱并所作忠<lb/>
義録於其子栐乃爲作傳於<lb/>
四朝史中蓋惜其無傳也<lb/>
　　　　唐人酒令<lb/>
白樂天詩鞍馬呼教住骰盤喝遣輸長驅波卷白連擲<lb/>
采成盧注云骰盤卷白波莫走鞍馬皆當時酒令予桉<lb/>
皇甫松所著醉郷日月三卷載骰子令云聚十隻骰子<lb/>
齊擲自出手六人依采飲焉堂印本采人勸合席碧油<lb/>
<pb n="KR3j0038_SBCK_034-13b"/>
勸擲外三人骰子聚於一處謂之酒星依采聚散骰子<lb/>
令中改易不過三章次改鞍馬令不過一章又有旗<graphic n="KR1814" url="https://raw.githubusercontent.com/kanripo/KR-Gaiji/master/images/KR1814.png" mimeType="image/png"/>
令閃擪令抛打令今人不復曉其法矣唯優伶家猶用<lb/>
手打令以爲戲云<lb/>
容齋續筆卷第十六<lb/>
</p>
<p>
</p>
  </div>
</body>
</text>
</TEI>
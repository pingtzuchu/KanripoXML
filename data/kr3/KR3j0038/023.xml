<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_023-1a"/>
容齋續筆卷第五<hi>十三則</hi>
　　　　秦隋之惡<lb/>
自三代訖于五季爲天下君而得罪於民爲萬丗所麾<lb/>
斥者莫若秦與隋豈二氏之惡浮於桀紂哉蓋秦之後<lb/>
即爲漢隋之後即爲唐皆享國乆長一時論議之臣指<lb/>
引前丗必首及之信而有證是以其事暴白於方來彌<lb/>
逺彌彰而不可蓋也甞試裒舉之張耳曰秦爲亂政虐<lb/>
刑殘滅天下北爲長城之役南有五領之戍外内騷動<lb/>
頭會箕歛重以苛法使父子不相聊張良曰秦爲無道<lb/>
故沛公得入關爲天下除殘去賊陸賈曰秦任刑法不<lb/>
<pb n="KR3j0038_SBCK_023-1b"/>
變卒滅嬴氏王衞尉曰秦以不聞其過亡天下張釋之<lb/>
曰秦任刀筆之吏爭以亟疾苛察相髙以故不聞其過<lb/>
陵夷至于二丗天下土崩賈山借秦爲喻曰爲宫室之<lb/>
麗使其後丗曾不得聚廬而託處爲馳道之麗後丗不<lb/>
得邪徑而託足爲葬薶之麗後丗不得蓬顆而託葬以<lb/>
千八百國之民自養力罷不能勝其役財盡不能勝其<lb/>
求人與之爲怨家與之爲讎天下巳壞而弗自知身死<lb/>
纔數月耳而宗廟滅絶賈誼曰商君遺禮誼棄仁恩并<lb/>
心於進取行之二歳秦俗日敗滅四維而不張君臣乖<lb/>
亂六親殃戮萬民離叛社稷爲虚又曰使趙髙傅胡亥<lb/>
<pb n="KR3j0038_SBCK_023-2a"/>
而教之獄今日即位明日射人其視殺人若刈草菅然<lb/>
置天下於法令刑罰德澤亡一有而怨毒盈於丗下憎<lb/>
惡之如仇讎<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯曰秦發卒戍邊有萬死之害而亡銖<lb/>
兩之報天下明知禍烈及己也陳勝首倡天下從之如<lb/>
流水又曰任不肖而信讒賊民力罷盡矜奮自賢法令<lb/>
煩<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>刑罰暴酷親踈皆危外内咸怨絶祀亡丗董仲舒<lb/>
曰秦重禁文學不得挾書弃捐禮誼而惡聞之其心欲<lb/>
盡滅先聖之道而顓爲自恣苟簡之治自古以來未甞<lb/>
有以亂濟亂大敗天下之民如秦者也又曰師申商之<lb/>
法行韓非之說憎帝王之道以貪狼爲俗賦歛亡度竭<lb/>
<pb n="KR3j0038_SBCK_023-2b"/>
民財力羣盜並起死者相望而姦不息淮南王安曰秦<lb/>
使尉屠睢攻越鑿渠通道曠日引乆發適戍以備之往<lb/>
者莫反亡逃相從羣爲盜賊於是山東之難始興吾丘<lb/>
夀王曰秦廢王道立私議去仁恩而任刑戮至於赭衣<lb/>
塞路羣盜滿山主父偃曰秦任戰勝之威功齊三代務<lb/>
勝不休暴兵露師百姓靡敝孤寡老弱不能相養死者<lb/>
相望天下始叛徐樂曰秦之末丗民困而主不恤下怨<lb/>
而上不知俗巳亂而政不脩陳渉之所以爲資也此之<lb/>
謂土崩嚴安曰秦一海内之政壞諸侯之城爲知巧權<lb/>
利者進篤厚忠正者退法嚴令苛意廣心逸兵禍北結<lb/>
<pb n="KR3j0038_SBCK_023-3a"/>
於胡南挂於越宿兵於無用之地進而不得退天下大<lb/>
畔滅丗絶祀司馬相如曰二丗持身不謹亡國失勢信<lb/>
讒不寤宗廟滅絶伍被曰奉爲無道百姓欲爲亂者十<lb/>
室而五使徐福入海欲爲亂者十室而六使尉佗攻百<lb/>
越欲爲亂者十室而七作阿房之宫欲爲亂者十室而<lb/>
八路温舒曰秦有十失其一尚存治獄之吏是也賈捐<lb/>
之曰興兵逺攻貪外虛内天下潰畔禍卒在於二丗之<lb/>
末劉向曰始皇葬於驪山下錮三泉多殺宫人生薶工<lb/>
匠計以萬數天下苦其役而反之梅福曰秦爲無道削<lb/>
仲尼之迹絶周公之軌禮壞樂崩王道不通張誹謗之<lb/>
<pb n="KR3j0038_SBCK_023-3b"/>
罔以爲漢敺除谷永曰秦所以二丗十六年而亡者養<lb/>
生泰奢奉終泰厚也劉歆曰燔經書殺儒士設挾書之<lb/>
法行是古之罪道術由是遂滅凡漢人之論秦惡者如<lb/>
此唐髙祖曰隋氏以主驕臣諂亡天下孫伏伽曰隋以<lb/>
惡聞其過亡天下薛收傳秦王平洛陽觀隋宫室歎曰<lb/>
煬帝無道殫人力以事夸侈收曰後主奢虐是矜死一<lb/>
夫之手爲後丗笑張元素曰自古未有如隋亂者得非<lb/>
君自專法日亂乎造乾陽殿伐木於豫章一材之費已<lb/>
數十萬工乾陽畢功隋人解體魏證曰煬帝信虞丗基<lb/>
賊徧天下而不得聞又曰隋唯貴不獻食或供奉不精<lb/>
<pb n="KR3j0038_SBCK_023-4a"/>
爲此無限而至於亡方其未亂自謂必無亂未亡自謂<lb/>
必不亡所以甲兵亟動傜役不息又曰恃其富強不虞<lb/>
後患役萬物以自奉養子女玉帛是求宫室臺榭是飾<lb/>
外示威重内行險忌上下相蒙人不堪命以致隕匹夫<lb/>
之手又曰文帝驕其諸子使至夷滅馬周曰貯積者固<lb/>
有國之常要當人有餘力而後收之豈人勞而強歛之<lb/>
以資宼邪隋貯洛口倉而李密因之積布帛東都而王<lb/>
丗充據之西京府庫亦爲國家之用陳子昂曰煬帝恃<lb/>
四海之富鑿渠決河疲生人之力中國之難起身死人<lb/>
手宗廟爲墟楊相如曰煬帝自恃其彊不憂時政言同<lb/>
<pb n="KR3j0038_SBCK_023-4b"/>
堯舜迹如桀紂舉天下之大一擲弃之吳兢曰煬帝驕<lb/>
矜自負以爲堯舜莫己若而諱亡憎諫乃曰有諫我者<lb/>
當時不殺後必殺之自是謇諤之士去而不顧外雖有<lb/>
變朝臣鉗口帝不知也柳宗元曰隋氏環四海以爲鼎<lb/>
跨九垠以爲鑪爨以毒燎煽以虐焰沸湧灼爛號呼騰<lb/>
蹈李珏曰隋文帝勞於小務以疑待下故二丗而亡凡<lb/>
唐人之論隋惡者如此<lb/>
　　　　漢唐二武<lb/>
東坡云古之君子必憂治丗而危明主明主有絶人之<lb/>
資而治丗無可畏之防美哉斯言漢之武帝唐之武后<lb/>
<pb n="KR3j0038_SBCK_023-5a"/>
不可謂不明而巫蠱之禍羅織之獄天下塗炭后妃公<lb/>
卿交臂就戮後丗聞二武之名則憎惡之蔡確作詩用<lb/>
郝甑山上元間事<lb/>
宣仁謂以吾比武后蘇轍用武帝奢侈窮兵虚耗海内<lb/>
爲諫䟽<lb/>
哲宗謂至引漢武上方<lb/>
先朝皆以之得罪人君之立政可不監兹<lb/>
　　　　玉川子<lb/>
韓退之寄盧仝詩云玉川先生洛城裏破屋數間而巳<lb/>
矣一奴長須不裹頭一婢赤脚老無齒昨晚長須來下<lb/>
<pb n="KR3j0038_SBCK_023-5b"/>
狀隔墻惡少惡難似毎騎屋山下窺瞰渾舎驚怕走折<lb/>
趾立召賊曹呼五百盡取䑕軰尸諸市夫姦盜固不義<lb/>
然必有謂而發非貪慕貨財則挑暴子女如玉川之貧<lb/>
至於鄰僧乞米隔墻居者豈不知之若爲色而動窺見<lb/>
室家之好是以一赤脚老婢隕命也惡少可謂枉箸一<lb/>
死予讀韓詩至此不覺失笑仝集中有所思一篇其略<lb/>
云當時我醉美人家美人顔色嬌如花今日美人弃我<lb/>
去青樓珠箔天之涯夢中醉卧巫山雲覺來淚滴湘江<lb/>
水湘江兩岸花木深美人不見愁人心相思一夜梅花<lb/>
發忽到䆫前疑是君則其風味殊不淺韓詩當亦含譏<lb/>
<pb n="KR3j0038_SBCK_023-6a"/>
諷乎<lb/>
　　　銀青階<lb/>
唐自肅代以後賞人以官爵乆而浸濫下至州郡胥吏<lb/>
軍班校伍一命便帶銀青光禄大夫階殆與無官者等<lb/>
明宗長興二年詔不得薦銀青階爲州縣官賤之至矣<lb/>
晉天福中中書舎人李詳上䟽以爲十年以來諸道職<lb/>
掌皆許推恩藩方薦論動踰數百乃至蔵典書吏優伶<lb/>
奴僕初命則至銀青階被服皆紫袍象笏名器僭濫貴<lb/>
賤不分請自今節度州聽奏大將十人它州止聽奏都<lb/>
押牙都虞候孔目官從之馮拯之父俊當周太祖時補<lb/>
<pb n="KR3j0038_SBCK_023-6b"/>
安逺鎭將以銀青光禄檢校太子賔客兼御史大夫至<lb/>
夲朝端拱中拯登朝遇郊恩始贈大理評事子八丗從<lb/>
祖師暢暢子漢卿卿子膺圖在南唐時皆得銀青階至<lb/>
檢校尚書祭酒然樂平縣帖之全稱姓名其差傜正與<lb/>
里長等元豐中李清臣論官制奏言國朝踵襲近代因<lb/>
循之弊牙校有銀青光禄大夫階卒長開國而有食邑<lb/>
蓋爲此也今除授蕃官猶用此制紹興二十八年廣西<lb/>
經略司申安化三州蠻蒙全計等三百十八人進奉乞<lb/>
補官勲皆三班借差三班差使悉帶銀青祭酒而等第<lb/>
加勲文安公在西垣爲之命詞<lb/>
<pb n="KR3j0038_SBCK_023-7a"/>
　　　　買馬牧馬<lb/>
國家買馬南邊於邕管西邊於岷黎皆置使提督歳所<lb/>
綱發者蓋踰萬匹使臣將校得遷秩轉資沿道數十州<lb/>
驛程劵食廄圉薪芻之費其數不貲而江淮之間本非<lb/>
騎兵所能展奮又三衙遇暑月放牧於蘇秀以就水草<lb/>
亦爲逐處之患因讀五代舊史云唐明宗問樞密使范<lb/>
延光內外馬數對曰三萬五千匹帝歎曰太祖在太原<lb/>
騎軍不過七千先皇自始至終馬纔及萬今有鐵馬如<lb/>
是而不能使九州混一是吾養士練將之不至也延光<lb/>
奏曰國家養馬太多計一騎士之費可贍歩軍五人三<lb/>
<pb n="KR3j0038_SBCK_023-7b"/>
萬五千騎抵十五萬歩軍旣無所施虚耗國力帝曰誠<lb/>
如卿言肥騎士而瘠吾民民何負哉明宗出於蕃戎猶<lb/>
能以愛民爲念李克用父子以馬上立國制勝然所蓄<lb/>
只如此今蓋數倍之矣尺寸之功不建可不惜哉且明<lb/>
宗都洛陽正臨中州尚以爲騎士無所施然則今雖純<lb/>
用歩卒亦未爲失計也<lb/>
　　　　杜詩用字<lb/>
律詩用自字相字共字獨字誰字之類皆是實字及彼<lb/>
我所稱當以爲對故杜老未甞不然今略紀其句于此<lb/>
徑石相縈帶川雲自去留山花相映發水鳥自孤飛衰<lb/>
<pb n="KR3j0038_SBCK_023-8a"/>
顔聊自哂小吏最相輕髙城秋自落雜樹晚相迷百鳥<lb/>
各相命孤雲無自心勝地初相引徐行得自娱雲裏相<lb/>
呼疾沙邊自宿稀暗飛螢自照水宿鳥相呼猿挂時相<lb/>
學鷗行烱自如自吟詩送老相勸酒開顔俱飛蛺蝶元<lb/>
相逐並蒂芙蓉本自雙自去自來堂上燕相親相近水<lb/>
中鷗此時對雪遥相憶送客逢春可自由梅花欲開不<lb/>
自覺棣萼一別永相望桃花氣暖眼自醉春渚日落夢<lb/>
相牽此以自字對相字也自須開竹徑誰道避雲蘿自<lb/>
笑燈前舞誰憐醉後歌死去憑誰報歸來始自憐哀歌<lb/>
時自短醉舞爲誰醒離別人誰在經過老自休永夜角<lb/>
<pb n="KR3j0038_SBCK_023-8b"/>
聲悲自語中天月色好誰看此以自字對誰字也野人<lb/>
時獨往雲木曉相參正月鶯相見非時鳥共聞江上形<lb/>
容吾獨老天涯風俗病相親縱飲乆判人共弃懶朝眞<lb/>
與丗相違此日此時人共得一談一笑俗相看此以共<lb/>
字獨字對相字也<lb/>
　　　　唐虞象刑<lb/>
虞書象刑惟明象者法也漢文帝詔始云有虞氏之時<lb/>
畫衣冠異章服以爲戮而民弗犯武帝詔亦云唐虞畫<lb/>
象而民不犯白虎通云畫象者其衣服象五刑也犯墨<lb/>
者蒙巾犯劓者赭著其衣犯髕者以墨蒙其髕犯宫者<lb/>
<pb n="KR3j0038_SBCK_023-9a"/>
屝屝草屨也大辟者布衣無領其說雖未必然楊雄法<lb/>
言唐虞象刑惟明說者引前詔以證然則唐虞之所以<lb/>
齊民禮義榮辱而巳不專於刑也秦之末年赭衣半道<lb/>
而姦不息國朝之制減死一等及胥吏兵卒配徒者涅<lb/>
其面而刺之本以示辱且使人望而識之耳乆而益多<lb/>
毎郡牢城營其額常溢殆至十餘萬兇盜處之恬然蓋<lb/>
習熟而無所恥也羅隱讒書云九人冠而一人髽則髽<lb/>
者慕而冠者勝九人髽而一人冠則冠者慕而髽者勝<lb/>
正謂是歟老子曰民常不畏死柰何以死懼之若使民<lb/>
常畏死則爲惡者吾得執而殺之孰敢可謂至言荀卿<lb/>
<pb n="KR3j0038_SBCK_023-9b"/>
謂象刑爲治古不然亦正論也<lb/>
　　　　崔常牛李<lb/>
士大夫一時論議自各有是非不當二校其平生賢<lb/>
否也常衮爲宰相唐德宗初立議羣臣喪服衮以爲遺<lb/>
詔云天下吏人三日釋服古者卿大夫從君而服皇帝<lb/>
二十七日而除在朝羣臣亦當如之祐甫以爲遺詔無<lb/>
朝臣庶人之別凡百執事孰非吏人皆應三日釋服相<lb/>
與力爭衮不能堪奏貶祐甫巳而衮坐欺罔貶祐甫代<lb/>
之議者以祐甫之賢逺出衮右故不復評其事然揆之<lb/>
以理則衮之言爲然李德𥙿爲西川節度使吐蕃維州<lb/>
<pb n="KR3j0038_SBCK_023-10a"/>
副使悉怛謀請降德𥙿遣兵據其城具奏其狀欲因是<lb/>
擣西戎腹心百官議皆請如德𥙿策宰相牛僧孺曰吐<lb/>
蕃之境四面各萬里失一維州未能損其勢比來修好<lb/>
約罷戍兵彼若來責失信上平涼坂萬騎綴回中怒氣<lb/>
直辭不三日至咸陽橋此時西南數千里外得百維州<lb/>
何所用之文宗以爲然詔以城歸吐蕃由是德𥙿怨僧<lb/>
孺益深議者亦以德𥙿賢於僧孺咸謂牛李私憾不釋<lb/>
僧孺嫉德𥙿之功故沮其事然以今觀之則僧孺爲得<lb/>
司馬温公斷之以義利兩人曲直始分<lb/>
　　　　盜賊怨官吏<lb/>
<pb n="KR3j0038_SBCK_023-10b"/>
陳勝初起兵諸郡縣苦秦吏暴爭殺其長吏以應勝晉<lb/>
安帝時孫恩亂東土所至醢諸縣令以食其妻子不肯<lb/>
食者輒支解之隋大業末羣盜蜂起得隋官及士族子<lb/>
弟皆殺之黃巢陷京師其徒各出大掠殺人滿街巢不<lb/>
能禁尤憎官吏得者皆殺之宣和中方臘爲亂陷數州<lb/>
凡得官吏必斷臠支體探其肺腸或熬以膏油叢鏑亂<lb/>
射備盡楚毒以償怨心杭卒陳通爲逆每獲一命官亦<lb/>
即梟斬豈非貪殘者爲吏倚勢虐民比屋抱恨思一有<lb/>
所出乆矣故乗時肆志人自爲怒乎<lb/>
　　　　作詩先賦韻<lb/>
<pb n="KR3j0038_SBCK_023-11a"/>
南朝人作詩多先賦韻如梁武帝華光殿宴飲連句沈<lb/>
約賦韻曹景宗不得韻啓求之乃得競病兩字之類是<lb/>
也予家有陳後主文集十卷載王師獻捷賀樂文思預<lb/>
席羣僚各賦一字仍成韻上得盛病柄令橫映夐併鏡<lb/>
慶十字宴宣猷堂得迮格白赫易夕擲斥坼啞十字幸<lb/>
舎人省得日謐一瑟畢訖橘質帙實十字如此者凡數<lb/>
十篇今人無此格也<lb/>
　　　　后妃命數<lb/>
左傳所載鄭文公之子十餘人其母皆貴胄而子多不<lb/>
得其死惟賤妾燕姞生穆公獨繼父有國子孫蕃衍盛<lb/>
<pb n="KR3j0038_SBCK_023-11b"/>
大與鄭存亡薄姬入漢王宫歳餘不得幸其所善管夫<lb/>
人趙子兒先幸漢王爲言其故王即召幸之歳中生文<lb/>
帝自有子後希見及吕后幽諸幸姬不得出宫而薄氏<lb/>
以希見故得從子之代爲代太后終之承漢大業者文<lb/>
帝也景帝召程姬程姬有所避不願進而飾侍者唐兒<lb/>
使夜往上醉不知而幸之遂有身生長沙王發以母微<lb/>
無寵故王卑濕貧國漢之宗室十有餘萬人而中興炎<lb/>
祚成四百年之基者發之五丗孫光武也元帝爲太子<lb/>
所愛司馬良娣死怒諸娣妾莫得進見宣帝令皇后擇<lb/>
後宫家人子五人虞侍太子后令旁長御問所欲太子<lb/>
<pb n="KR3j0038_SBCK_023-12a"/>
殊無意於五人者不得巳於皇后彊應曰此中一人可<lb/>
乃王政君也壹幸有身生成帝自有子後希復進見然<lb/>
歷漢四丗爲天下母六十餘載觀此四后妃者可謂承<lb/>
恩有限而光華啓佑與同軰遼絶政君遂爲先漢之禍<lb/>
天之所命其亦各有數乎<lb/>
徽宗皇帝有子三十人唯<lb/>
髙宗皇帝再復大業<lb/>
顯仁皇后在宫掖時亦不肯與同列爭進甚類薄太后<lb/>
云<lb/>
　　　　公爲尊稱<lb/>
<pb n="KR3j0038_SBCK_023-12b"/>
柳子厚房公銘隂曰天子之三公稱公王者之後稱公<lb/>
諸侯之入爲王卿士亦曰公尊其道而師之稱曰公古<lb/>
之人通謂年之長老曰公而大臣罕能以姓配公者唐<lb/>
之最著者曰房公東坡墨君亭記云凡人相與稱呼者<lb/>
貴之則曰公范曄漢史惟三公乃以姓配之未甞或紊<lb/>
如鄧禹稱鄧公吴漢稱吴公伏公湛宋公宏牟公融袁<lb/>
公安李公固陳公寵橋公玄劉公寵崔公烈胡公廣王<lb/>
公龔楊公彪荀公爽皇甫公嵩曹公操是也三國亦有<lb/>
諸葛公司馬公顧公張公之目其在本朝唯韓公冨公<lb/>
范公歐陽公司馬公蘇公爲最著也<lb/>
<pb n="KR3j0038_SBCK_023-13a"/>
　　　　臺城少城<lb/>
晉宋間謂朝廷禁省爲臺故稱禁城爲臺城官軍爲臺<lb/>
軍使者爲臺使卿士爲臺官法令爲臺格需科則曰臺<lb/>
有求須調發則曰臺所遣兵劉夢得賦金陵五詠故有<lb/>
臺城一篇今人於它處指言建康爲臺城則非也晉益<lb/>
州刺史治太城蜀郡太守治少城皆在成都猶云大城<lb/>
小城耳杜子美在蜀日賦詩故有東望少城之句今人<lb/>
於它處指成都爲少城則非也<lb/>
<pb n="KR3j0038_SBCK_023-13b"/>
容齋續筆卷第五<lb/>
<pb n="KR3j0038_SBCK_023-14a"/>
</p>
<p>
</p>
  </div>
</body>
</text>
</TEI>
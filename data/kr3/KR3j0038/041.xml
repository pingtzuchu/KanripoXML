<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_041-1a"/>
容齋三筆卷第五<hi>十七則</hi>
<hi>舜事瞽叟孟子之書上配論語唯記舜事多誤故自</hi>
<hi>國朝以來司馬公李泰伯及吕南公皆有疑非之說其最大者證萬章塗廩浚井象入舜</hi>
<hi>宫之問以爲然也孟子旣自云堯使九男事之二女女焉百官牛羊倉廩備以事舜於畎</hi>
<hi>畒之中則井廩賤役豈不能使一夫任其事堯爲天子象一民耳處心積慮殺兄而據其</hi>
<hi>妻是爲公朝無復有紀綱法制矣六蓺折中於夫子四岳之薦舜固曰瞽子父頑母嚚象</hi>
<hi>傲克諧以孝烝烝乂不格姦然則堯試舜之時頑傲者旣巳格乂矣舜履位之後命禹征</hi>
<hi>有苗益曰帝初于歷山往于田日號泣于旻天于父母負罪引慝祗載見瞽瞍夔䕫齋慄</hi>
<hi>瞽亦允若旣言允若豈得復有殺之之意乎司馬公亦引九男百官之語烝烝之對而不</hi>
<pb n="KR3j0038_SBCK_041-1b"/>
<hi>及益贊禹之辭故詳叙之以示子姪軰若司馬遷史記劉向列女傳所載蓋相承而不察</hi>
<hi>耳至於桃應有瞽叟殺人之問雖曰設疑似而請然亦可謂無稽之言孟子拒而不答可</hi>
<hi>也顧再三爲之辭宜其起後學之惑孔子正名</hi>
<hi>子路曰衞君待子而爲政子將奚先子曰必也正名乎子路曰子之迂也奚其正夫子責</hi>
<hi>數之以爲野蓋是時夫子在衛當輙爲君之際留連最乆以其拒父而竊位故欲正之此</hi>
<hi>意明白然子欲適晉聞其殺鳴犢臨河而還謂其無罪而殺士也里名勝母曽子不入邑</hi>
<hi>稱朝歌墨子回車邑里之名不善兩賢去之安有命世聖人而肯居無父之國事不孝之</hi>
<hi>君哉是可知已夫子所過者化不令而行不言而信衛輙待以爲政當非下愚而不移者</hi>
<hi>苟其用我必將導之以天理而趣反其眞所謂命駕虚左而迎其父不難也則其有補於</hi>
<pb n="KR3j0038_SBCK_041-2a"/>
<hi>名義豈不大哉爲是故不忍亟去以須之旣不吾用於是慨然反魯則輙之冥頑悖亂無</hi>
<hi>所逃於天地之閒矣子路曽不能詳味聖言執迷不悟竟於身死其難惜哉</hi>
<hi>濳火字誤今人所用濳火字如濳火軍兵潛火器具其</hi>
<hi>義爲防然以書傳考之乃當爲<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>左傳襄二/十六年楚師大敗王夷師<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>昭二十三年子</hi>
<hi>瑕卒楚師<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>杜預皆注曰吳楚之閒謂火滅/爲<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>釋文音子濳反火滅也禮部韻將廉反</hi>
<hi>皆讀如殱音則知當曰<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>火永興天書</hi>
<hi>大中祥符天書之事起於佞臣固無足言而宼萊公在永興軍信朱能之詐亦爲此舉以</hi>
<hi>得召入再登相位馴致雷州之禍鳯德之衰實爲可惜而天禧實録所載云周懷政與妖</hi>
<hi>人朱能軰僞造靈命冀圖恩寵且日進藥餌宰相王欽若屢言其妄復密陳規諌懷政懼</hi>
<pb n="KR3j0038_SBCK_041-2b"/>
<hi>得罪因共誣譛言捕獲道士譙文易蓄禁書有神術欽若素識之故罷相也朱能之事欽</hi>
<hi>若欲以沮冦公之入則有之謂其陳規諌當大不然儻非出於宼則欽若巳攘臂其閒矣</hi>
<hi>實録蓋欽若提舉日所進是以溢美豈能弭後人公議哉</hi>
<hi>王裒嵇紹舜之罪也殛鮌其舉也興禹鮌之罪足以死</hi>
<hi>舜徇天下之公議以誅之故禹不敢怨而終治水之功以蓋父之惡魏王裒嵇紹其父死</hi>
<hi>於非命裒之父儀猶以爲司馬昭安東司馬之故因語言受害裒爲之終身不西向而坐</hi>
<hi>紹之父康以魏臣鍾㑹譖之於昭昭方謀篡魏隂忌之以故而及誅紹乃仕於晉武之世</hi>
<hi>至爲惠帝盡節而死紹之事親視王裒逺矣温公通鑑猶取其蕩隂之忠蓋不足道也</hi>
<hi>張詠傳張忠定公詠爲一代偉人而治蜀之績尤爲</hi>
<pb n="KR3j0038_SBCK_041-3a"/>
<hi>超卓然實録所載了不及之但云出知益州就加兵部郎中入爲戸部使馬知節自益徙</hi>
<hi>延難其代朝廷以詠前在蜀冦攘之後安集有勞爲政明肅逺民便之故特命再任而巳</hi>
<hi>國史本傳略同而増書促招安使上官正出兵一事皆詆其知陳州營産業且與周渭梁</hi>
<hi>鼎輩五人同傳殊失之也韓魏公作公神道碑云公以魁竒豪傑之才逢時自奮智略神</hi>
<hi>出勲業赫赫震暴當世誠一世偉人道州所刻帖有公與潭牧書一𥿄王荆公䟦其後云</hi>
<hi>忠定公殁乆矣而士大夫至今稱之豈不以剛毅正直有勞于世若公者少歟文潞公云</hi>
<hi>予嘗守蜀覩忠定之象遺愛在民欽服已甚黄誥云公風烈如此而不至於宰相然有忠</hi>
<hi>定之才而無宰相之位於公何損有宰相之位而無忠定之才於宰相何益公雖老死安</hi>
<hi>肯以此易彼哉觀四人之言史氏發潜德之幽光爲有負矣</hi>
<pb n="KR3j0038_SBCK_041-3b"/>
<hi>緋紫假服唐宣宗重惜服章牛叢自司勲貟外郎爲睦</hi>
<hi>州刺史上賜之紫叢旣謝前言曰臣所服緋刺史所借也上遽曰且賜緋然則唐制借服</hi>
<hi>色得於君前服之國朝之制到闕則不許乾道二年予以起居</hi>
<hi>舍人侍立見浙西提刑姚憲入對紫袍金魚旣退一閤門吏踵其後囁嚅後兩日憲辭歸</hi>
<hi>平江乃緋袍予疑焉以問知閤曽覿曰聞臨安守與本路監司皆許服所借而憲昨紫今</hi>
<hi>緋何也覿曰監司惟置司在輦下則許服漕臣是也若外郡則否前日姚誤紫而謁吏不</hi>
<hi>告已申其罰且備牒使知之故今日只本色以入姚蓋失於審也然考功格令旣不頒於</hi>
<hi>外亦自難曉文惠公知徽州日借紫及除江東提舉常平告身不借予聞嘗借者當如舊</hi>
<hi>與郎官薛良朋言之於是給公據改借後於江西見轉運判官張堅衣緋張嘗知泉州紫</hi>
<pb n="KR3j0038_SBCK_041-4a"/>
<hi>𫀆矣予舉前說張欣然即以申考功已而部符下不許扣其故曰唯知州借紫而就除本</hi>
<hi>路雖運判提舉皆得如初若它路則不可竟不知法如何該說也若曽因知州府借紫而</hi>
<hi>後知軍則其服亦借不以本路它路也近呉鎰以知郴州除提舉湖南茶鹽遂仍借紫正</hi>
<hi>用前比云樞密名稱更易</hi>
<hi>國朝樞密之名其長爲使則其貳爲副使其長爲知院則其貳爲同知院如柴禹錫知院</hi>
<hi>向敏中同知及曹彬爲使則敏中改副使王繼英知院王旦同知繼馮拯陳堯叟亦同知</hi>
<hi>及繼英爲使拯堯叟乃改簽書院事而恩例同副使王欽若陳堯叟知院馬知節簽書及</hi>
<hi>王陳爲使知節遷副使其後知節知院則任中正周起同知惟熈寜初文彦愽吕公弼巳</hi>
<hi>爲使而陳升之過闕留王安石以升之曽再入樞府遂除知院知院與使並置非故事也</hi>
<pb n="KR3j0038_SBCK_041-4b"/>
<hi>安石之意以沮彦愽耳紹興以來唯韓世忠張俊爲使岳飛爲副使此後除使固多而其</hi>
<hi>貳只爲同知亦非故事也又使班視宰相而乾道職制雜壓令副使反在同知院之下尤</hi>
<hi>爲未然過稱官品</hi>
<hi>士大夫僭妄相尊日以益甚予向昔所記文官學士武官大夫之諺今又不然天聖職制</hi>
<hi>内外文武官不得容人過稱官品諸節度觀察雖檢校官未至太傅者許稱太傅防禦使</hi>
<hi>至横行使許稱太保諸司使許稱司徒幕職官等稱本官録事參軍稱都曹縣令稱長官</hi>
<hi>判司簿尉許稱評事其太傅太保司徒皆一時本等檢校所帶之官也自後法令不復有</hi>
<hi>此一項以是其風愈熾不容整革矣仁宗立嗣</hi>
<hi>東坡作范蜀公墓誌云仁宗即位三十五年未有繼嗣嘉祐初得疾</hi>
<pb n="KR3j0038_SBCK_041-5a"/>
<hi>中外危恐公獨上䟽乞擇宗室賢者異其禮物以系天下心凡章十九上至元祐初韓維</hi>
<hi>上言謂其首開建儲之議其後大臣乃繼有論奏司馬温公行狀云至和三年</hi>
<hi>仁宗始不豫國嗣未立天下寒心而不敢言惟諌官范鎭</hi>
<hi>首發其議光時爲并州通判聞而繼之案至和三年九月改爲嘉祐元年歳在丁酉而前</hi>
<hi>此皇祐五年甲午有建州人太常愽士張述者以繼嗣未立上䟽曰陛下春秋四十四</hi>
<hi>宗廟社稷之繼未有託焉以嫌疑而不決非孝也羣臣以諱避而不言非忠也願擇宗親</hi>
<hi>才而賢者異其禮秩試以職務俾内外知聖心有所屬至和二年丙申復言之前後凡七</hi>
<hi>䟽最後語尤激切蓋述所論乃在兩公之前而當時及後來莫有知之者爲可惜也</hi>
<hi>郎官貟數紹熈四年冬客從中都來持所抄班朝録一</hi>
<pb n="KR3j0038_SBCK_041-5b"/>
<hi>編相示蓋朝士官職姓名也讀至尚書郎才有正貟四人其它權攝者亦只六七人耳因</hi>
<hi>記紹興二十九年予爲吏禮部時同舍郎二十人皆正官今旣限以曽歷監司郡守故任</hi>
<hi>館職及寺監丞者不可進歩其自外召用者資級巳高曽不數月必序遷卿少以是居之</hi>
<hi>者益少政和末郎貟冗溢至於五十有五侍御史張樸上殿</hi>
<hi>徽宗諭使論列退而奏䟽劾十有六人大略云才品甚下趍操卑汚有如汪師心者性資</hi>
<hi>茸闟柔佞取容有如黄願汪希旦者淺浮躁妄爲胥軰所輕有如李莊者輕侻喧嚚漫不</hi>
<hi>省職有如李揚者麤冗不才𥚹忿輕發有如成禔者人才碌碌初無可取有如張高者志</hi>
<hi>氣衰落難與任事有如常瓌者大言無當誕詭不情有如梁子誨者資望太輕士論不厭</hi>
<hi>有如葉椿唐作求呉直夫章芹李與權王良欽強休甫者乞行罷斥從之考一時標榜未</hi>
<pb n="KR3j0038_SBCK_041-6a"/>
<hi>必盡當然十六人者後皆不顯視今日貟數多寡不侔如是秦檜居相位乆不欲士大夫</hi>
<hi>在朝末年尤甚二十四司獨刑部有孫敏脩一貟餘皆兼攝吏部七司至全付主管告院</hi>
<hi>張云兵工八司併於一寺主簿又可怪也東坡慕樂天</hi>
<hi>蘇公責居黄州始自稱東坡居士詳考其意蓋專慕白樂天而然白公有東坡種花二詩</hi>
<hi>云持錢買花樹城東坡上栽又云東坡春向暮樹木今何如又有歩東坡詩云朝上東坡</hi>
<hi>歩夕上東坡歩東坡何所愛愛此新成樹又有别東坡花樹詩云何處殷勤重回首東坡</hi>
<hi>桃李種新成皆爲忠州刺史時所作也蘇公在黄正與白公忠州相似因憶蘇詩如贈寫</hi>
<hi>眞李道士云他時要指集賢人知是香山老居士贈善相程傑云我似樂天君記取華顚</hi>
<hi>賞遍洛陽春送程懿叔云我甚似樂天但無素與蠻入侍邇英云定似香山老居士世縁</hi>
<pb n="KR3j0038_SBCK_041-6b"/>
<hi>終淺道根深而跋曰樂天自江州司馬除忠州刺史旋以主客郎中知制誥遂拜中書舍</hi>
<hi>人某雖不敢自比然謫居黄州起知文登召爲儀曹遂忝侍從出處老少大略相似庶幾</hi>
<hi>復享晚節閑適之樂去杭州云出處依稀似樂天敢將衰朽較前賢序曰平生自覺出處</hi>
<hi>老少粗似樂天則公之所以景仰者不止一再言之非東坡之名偶爾暗合也</hi>
<hi>縳雞行老杜縳雞行一篇云小奴縳雞向市賣雞𬒳</hi>
<hi>縳急相喧爭家中厭雞食蟲蟻不知雞賣還遭烹蟲雞於人何厚薄吾叱奴兒解其縛雞</hi>
<hi>蟲得失無了時注目寒江倚山閣此詩自是一叚好議論至結句之妙非它人所能跂及</hi>
<hi>也予友李德逺嘗賦東西船行全擬其意舉以相示云東船得風㠶席高千里瞬息輕鴻</hi>
<hi>毛西船見笑苦遲鈍汗流撑折百張篙明日風翻波浪異西笑東船却如此東西相笑無</hi>
<pb n="KR3j0038_SBCK_041-7a"/>
<hi>已時我但行藏任天理是時德逺誦至三過頗自喜予曰語意絶工幾於得奪胎法只恐</hi>
<hi>行藏任理與注目寒江之句似不可同日語德逺以爲知言銳欲易之終不能滿意也</hi>
<hi>油汚衣詩予甫十歳時過衢州白沙渡見岸上酒店敗</hi>
<hi>壁閒有題詩兩絶其名曰犬落水油汚衣犬詩太俗不足傳獨後一篇殊有理致其詞云</hi>
<hi>一點清油汚白衣斑斑駮駮使人疑縱饒洗遍千江水争似當初不汚時是時甚愛其語</hi>
<hi>今六十餘年尚歷歴不忘漫志于此北虜誅宗王</hi>
<hi>紹興庚申虜主亶誅宗室七十二王韓昉作詔略云周行管叔之誅漢致燕王之辟兹惟</hi>
<hi>無赦古不爲非不圗骨肉之間有懷蠭蠆之毒皇伯太師宋國王宗磐謂爲先帝之元子</hi>
<hi>常蓄無君之禍心皇叔太傅兖國王宗儁虞王宗英滕王宗偉等逞躁欲以無厭助逆謀</hi>
<pb n="KR3j0038_SBCK_041-7b"/>
<hi>之妄作欲申三宥公議豈容不頓一兵羣㓙悉殄巳各伏辜并除屬籍訖紹熈癸丑今虜</hi>
<hi>主誅其叔鄭王詔曰朕早以嫡孫欽承先緒皇叔定武軍節度使鄭王允蹈屬處諸父任</hi>
<hi>當重藩濳引㓙徒共爲反計自以元妃之長子異於它母之諸王冀幸國災窺伺神器其</hi>
<hi>妹澤國公主長樂牽同産之愛駙馬都尉唐括蒲刺覩狃連姻之私預聞其謀相濟以惡</hi>
<hi>欲寛燕邸之戮姑致郭鄰之囚詢諸羣言用示大戒允蹈及其妻卞王與男案春阿辛并</hi>
<hi>公主皆賜自盡令有司依禮收葬仍爲輟朝二事甚相類蓋其視宗族至親與塗之人無</hi>
<hi>異也是年冬倪正父奉使館于中山正其誅戮處相去一月猶血腥觸人枯骸塞井爲之</hi>
<hi>終夕不安寢云州郡書院</hi>
<hi>太平興國五年以江州白鹿洞主明起爲褒信主簿洞在廬山之陽常聚生徒數百人李</hi>
<pb n="KR3j0038_SBCK_041-8a"/>
<hi>煜有國時割善田數十頃取其租廩給之選太學之通經者俾領洞事日爲諸生講誦於</hi>
<hi>是起建議以其田入官故爵命之白鹿洞由是漸廢大中祥符二年應天府民曹誠即楚</hi>
<hi>丘戚同文舊居造舍百五十閒聚書數千卷博延生徒講習甚盛府奏其事詔賜額曰應</hi>
<hi>天府書院命奉禮郎戚舜賔主之仍令本府幕職官提舉以誠爲府助教</hi>
<hi>宋興天下州府有學自此始其後潭州又有嶽麓書院及慶曆中詔諸路州郡皆立學設</hi>
<hi>官教授則所謂書院者當合而爲一今嶽麓白鹿復營之各自養士其所廩給禮貌乃過</hi>
<hi>於郡庠近者巴州亦創置是爲一邦而兩學矣太學辟雍並置尚且不可是於義爲不然</hi>
<hi>也何韓同姓</hi>
<hi>韓文公送何堅序云何與韓同姓爲近嘗疑其說無所從出後讀史記周本紀應劭曰氏</hi>
<pb n="KR3j0038_SBCK_041-8b"/>
<hi>姓注云以何姓爲韓後鄧名世姓氏書辯證云何氏出自姬姓食采韓原爲韓氏韓王建</hi>
<hi>爲秦所滅子孫散居陳楚江淮閒以韓爲何隨聲變爲何氏然不能詳所出也韓王之失</hi>
<hi>國者名安此云建乃齊王之名鄧筆誤耳予後讀孫愐唐韻云韓滅子孫分散江淮閒音</hi>
<hi>以韓爲何字隨音變遂爲何氏乃知名世用此</hi>
容齋三筆卷第五<hi>終</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_011-1a"/>
容齋隨筆卷第十一<hi>十六則</hi>
　　　　將帥貪功<lb/>
以功名爲心貪軍旅之寄此自將帥習氣雖古來賢卿<lb/>
大夫未有能知止自歛者也廉頗旣老飯斗米肉十斤<lb/>
被甲上馬以示可用致困郭開之口終不得召漢武帝<lb/>
大擊匈奴李廣數自請行上以爲老不許良乆乃許之<lb/>
卒有東道失軍之罪宣帝時先零羌反趙充國年七十<lb/>
餘上老之使丙吉問誰可將曰亡踰於老臣者矣即馳<lb/>
至金城圖上方略雖全師制勝而禍及其子卬光武時<lb/>
五溪蠻夷畔馬援請行帝愍其老未許援自請曰臣尚<lb/>
<pb n="KR3j0038_SBCK_011-1b"/>
能被甲上焉帝令試之援據鞍顧眄以示可用帝笑曰<lb/>
矍鑠哉是翁也遂用爲將果有壷頭之厄李靖爲相以<lb/>
足疾就第㑹吐谷渾㓂邊即往見房喬曰吾雖老尚堪<lb/>
一行旣平其國而有髙甑生誣罔之事幾於不免太宗<lb/>
將伐遼召入謂曰髙麗未服公亦有意乎對曰今疾雖<lb/>
衰陛下誠不弃病且瘳矣帝憫其老不許郭子儀年八<lb/>
十餘猶爲關内副元帥朔方河中節度不求退身竟爲<lb/>
德宗冊罷此諸公皆人傑也猶不免此況其下者乎<lb/>
　　　　漢二帝治盗<lb/>
漢武帝末年盗賊滋起大羣至數千人小羣以百數上<lb/>
<pb n="KR3j0038_SBCK_011-2a"/>
使使者衣繡衣持節虎符發兵以興擊斬首大部或至<lb/>
萬餘級於是作沈命法曰羣盜起不發覺覺而弗捕滿<lb/>
品者二千石以下至小吏主者皆死其後小吏畏誅雖<lb/>
有盜弗敢發恐不能得坐課累府府亦使不言故盗賊<lb/>
寖多上下相爲匿以避文法焉光武時羣盗處處並起<lb/>
遣使者下郡國聽羣盗自相紏擿五人共斬一人者除<lb/>
其罪吏雖逗留回避故縱者皆勿問聽以禽討爲效其<lb/>
牧守令長坐界内有盗賊而不收捕者及以畏愞捐城<lb/>
委守者皆不以爲負但取獲賊多少爲殿最唯蔽匿者<lb/>
乃罪之於是更相追捕賊並解散此二事均爲治盜而<lb/>
<pb n="KR3j0038_SBCK_011-2b"/>
武帝之嚴不若光武之寛其効可睹也<lb/>
　　　　漢唐封禪<lb/>
漢光武建武三十年車駕東巡羣臣上言即位三十年<lb/>
冝封禪泰山詔曰即位三十年百姓怨氣滿腹吾誰欺<lb/>
欺天乎何事汙七十二代之編録若郡縣逺遣吏上壽<lb/>
盛稱虚美必髠令屯田從此羣臣不敢復言後二年上<lb/>
齋夜讀河圖㑹昌符曰赤劉之九㑹命岱宗感此文乃<lb/>
詔梁松等案索河雒䜟文言九丗封禪事者遂奏三十<lb/>
六事於是求武帝元封故事以三月行封禪禮唐太宗<lb/>
正觀五年羣臣以四夷咸服表請封禪詔不許六年復<lb/>
<pb n="KR3j0038_SBCK_011-3a"/>
請上曰卿輩皆以封禪爲帝王盛事朕意不然若天下<lb/>
乂安家給人足雖不封禪庸何傷乎昔秦始皇封禪而<lb/>
漢文帝不封禪後丗豈以文帝之賢不及始皇邪且事<lb/>
天掃地而祭何必登泰山之顚封數尺之土然後可以<lb/>
展其誠敬乎巳而欲從其請魏鄭公獨以爲不可發六<lb/>
難以争之至以謂崇虚名而受實害㑹河南北大水遂<lb/>
寢十年復使房喬裁定其禮將以十六年二月有事于<lb/>
泰山㑹星孛太微而罷予謂二帝皆不丗出盛德之主<lb/>
灼知封禪之非形諸詔告可謂著明然不能幾時自爲<lb/>
翻覆光武惑於䜟記太宗好大喜名以今觀之盖所以<lb/>
<pb n="KR3j0038_SBCK_011-3b"/>
累善政耳<lb/>
　　　　漢封禪記<lb/>
應劭漢官儀載馬第伯封禪儀記正紀建武東封事每<lb/>
稱天子爲國家其叙山勢陗嶮登陟勞困之狀極工予<lb/>
喜誦之其略云是朝上山騎行往往道峻峭下騎歩牽<lb/>
馬乍歩乍騎且相半至中觀留馬仰望天關如從谷底<lb/>
仰觀抗峯其爲髙也如視浮雲其峻也石壁窅窱如無<lb/>
道徑遥望其人端如行朽兀或爲白石或雪乆之白者<lb/>
移過樹乃知是人也殊不可上四布僵卧石上亦賴齎<lb/>
酒脯處處有泉水復勉強相將行到天關自以巳至也<lb/>
<pb n="KR3j0038_SBCK_011-4a"/>
問道中人言尚十餘里其道旁山脅仰視巖石松樹鬰<lb/>
鬱蒼蒼若在雲中俛視谿谷碌碌不可見丈尺直上七<lb/>
里賴其羊腸逶迤名曰環道往往有絙索可得而登也<lb/>
兩從者扶挾前人相牽後人見前人履厎前人見後人<lb/>
頂如畫初上此道行十餘歩一休稍疲咽脣燋五六歩<lb/>
一休牒牒據頓地不避暗濕前有燥地目視而兩腳不<lb/>
隨又云封畢詔百官以次下國家隨後道迫小歩從匍<lb/>
匐邪上起近炬火止亦駱驛歩從觸擊大石石聲正讙<lb/>
但讙石無相應和者腸不能巳口不能黙明日太醫令<lb/>
問起居國家云昨上下山欲行迫前人欲休則後人所<lb/>
<pb n="KR3j0038_SBCK_011-4b"/>
蹈道峻危險國家不勞又云東山名曰日觀鷄一鳴時<lb/>
見日始欲出長三丈所秦觀者望見長安吴觀者望見<lb/>
㑹稽周觀者望見齊凡記文之工悉如此而未甞見稱<lb/>
於昔賢秦吴周三觀亦無曽用之者今應劭書脫略唯<lb/>
劉昭補注東漢志僅有之亦非全篇也<lb/>
　　　　楊虞卿<lb/>
劉禹錫有寄毗陵楊給事詩云曽主魚書輕刺史今朝<lb/>
自請左魚來青雲直上無多地却要斜飛取勢回以其<lb/>
時考之盖楊虞卿也案唐文宗大和七年以李德𥙿爲<lb/>
相與之論朋黨事時給事中楊虞卿蕭澣中書舎人張<lb/>
<pb n="KR3j0038_SBCK_011-5a"/>
元夫依附權要上干執政下撓有司上聞而惡之於是<lb/>
出虞卿爲常州刺史澣爲鄭州刺史元夫爲汝州刺史<lb/>
皆李宗閔客也它日上復言及朋黨宗閔曰臣素知之<lb/>
故虞卿輩臣皆不與美官德𥙿曰給事中中書舎人非<lb/>
美官而何宗閔失色然則虞卿之刺毗陵乃爲朝廷所<lb/>
逐耳禹錫猶以爲自請詩人之言渠可信哉<lb/>
　　　　屯蒙二卦<lb/>
屯蒙二卦皆二陽而四隂屯以六二乗初九之剛䝉以<lb/>
六三乗九二之剛而屯之爻曰女子貞不字十年乃字<lb/>
蒙之爻曰勿用取女見金夫不有躬其正邪不同如此<lb/>
<pb n="KR3j0038_SBCK_011-5b"/>
者盖屯二居中得正不爲初剛所誘而上從九五所以<lb/>
爲貞蒙三不中不正見九二之陽恱而下從之而舎上<lb/>
九之正應所以勿用士之守身居丗而擇所從所處尚<lb/>
監兹哉<lb/>
　　　　漢誹謗法<lb/>
漢宜帝詔羣臣議武帝廟樂夏侯勝曰武帝竭民財力<lb/>
奢泰亡度天下虚耗百姓流離赤地數千里亡德澤於<lb/>
民不冝爲立廟樂於是丞相御史劾奏勝非議詔書毁<lb/>
先帝不道遂下獄繫再更冬㑹赦乃得免章帝時孔僖<lb/>
崔駰逰太學相與論武帝始爲天子崇信聖道及後恣<lb/>
<pb n="KR3j0038_SBCK_011-6a"/>
已忘其前善爲鄰房生告其誹謗先帝刺譏當丗下吏<lb/>
受訊僖以書自訟乃勿問元帝時賈捐之論珠厓事曰<lb/>
武帝籍兵厲馬攘服夷狄天下斷獄萬數㓂賊並起軍<lb/>
旅數發父戰死於前子鬪傷於後女子乗亭障孤兒號<lb/>
於道老母寡婦飲泣巷哭是皆廓地泰大征伐不休之<lb/>
故也考三人所指武帝之失捐之言最切而三帝或罪<lb/>
或否豈非夏侯非議詔書僖駰誹謗皆漢法所禁如捐<lb/>
之直指其事則在所不問乎<lb/>
　　　　誼向觸諱<lb/>
賈誼上䟽文帝曰生爲明帝没爲明神使顧成之廟稱<lb/>
<pb n="KR3j0038_SBCK_011-6b"/>
爲太宗上配太祖與漢亡極雖有愚㓜不肖之嗣猶得<lb/>
蒙業而安植遺腹朝委裘而天下不亂又云萬年之後<lb/>
傳之老母弱子此旣於生時談死事至云傳之老母則<lb/>
是言其當終於太后之前又目其嗣爲愚㓜不肖可謂<lb/>
指斥而帝不以爲過誼不以爲疑劉向上書成帝諌王<lb/>
氏事曰王氏與劉氏且不並立陛下爲人子孫守持宗<lb/>
廟而令國祚移於外親降爲皂隷縱不爲身柰宗廟何<lb/>
又云天命所授者博非獨一姓此乃於國存時說亡語<lb/>
而帝不以爲過向不以爲疑至乞援近宗室幾於自售<lb/>
亦不以爲嫌也兩人皆出於忠精至誠故盡言觸忌諱<lb/>
<pb n="KR3j0038_SBCK_011-7a"/>
而不自覺文帝隆寛待下聖德固爾而成帝亦能容之<lb/>
後丗難及也<lb/>
　　　　小貞大貞<lb/>
人君居尊位倒持太阿政令有所不行德澤有所不下<lb/>
身爲寄坐受人指麾危亡之形且立至矣故易有屯其<lb/>
膏小貞吉大貞凶之戒謂當以漸而正之說者多引魯<lb/>
昭公髙貴郷公爲比予謂此自係一時國家之隆替君<lb/>
身之禍福盖有剛決而得志隱忍而危亡者不可一槩<lb/>
論也漢宣帝之誅霍禹和帝之誅竇憲威宗之誅梁兾<lb/>
魏孝莊之誅爾朱榮剛決而得志者也魯昭公之討季<lb/>
<pb n="KR3j0038_SBCK_011-7b"/>
氏齊簡公之謀田常髙貴郷公之討司馬昭晉元帝之<lb/>
征王敦唐文宗之謀宦者潞王之徙石敬瑭漢隱帝之<lb/>
殺郭威剛決而失者也若齊鬱林王知鸞之異志欲取<lb/>
之而不能漢獻帝知曹操之不臣欲圖之而不果唐昭<lb/>
宗知朱温之必篡欲殺之而不克皆翻以及亡雖欲小<lb/>
正之豈可得也<lb/>
　　　　唐詩戯語<lb/>
士人於棋酒間好稱引戯語以助譚笑大抵皆唐人詩<lb/>
後生多不知所從出漫識所記憶者於此公道丗間惟<lb/>
白髮貴人頭上不曽饒杜牧送隱者詩也因過竹院逢<lb/>
<pb n="KR3j0038_SBCK_011-8a"/>
僧話又得浮生半日閑李涉詩也只恐爲僧僧不了爲<lb/>
僧得了盡輸僧啼得血流無用處不如緘口過殘春杜<lb/>
荀鶴詩也數聲風笛離亭晚君向瀟湘我向秦鄭谷詩<lb/>
也今朝有酒今朝醉明日愁來明日愁勸君不用分明<lb/>
語語得分明出轉難自家飛絮猶無定争解垂絲絆路<lb/>
人明年更有新條在撓亂春風卒未休采得百花成蜜<lb/>
後不知辛苦爲誰甜羅隱詩也髙駢在西川築城禦蠻<lb/>
朝廷疑之徙鎮荆南作風筝詩以見意曰昨夜筝聲響<lb/>
碧空宫商信任往來風依俙似曲才堪聽又被吹將別<lb/>
調中今人亦好引此句也<lb/>
<pb n="KR3j0038_SBCK_011-8b"/>
　　　　何進髙叡<lb/>
東漢末何進將誅宦官白皇太后悉罷中常侍小黃門<lb/>
使還里舎張讓子婦太后之妹也讓向子婦叩頭曰老<lb/>
臣得罪當與新婦俱歸私門唯受恩累丗今當逺離宫<lb/>
殿願復一入直得暫奉望太后顔色死不恨矣子婦爲<lb/>
言之乃詔諸常侍皆復入直不數日進乃爲讓所殺董<lb/>
卓隨以兵至讓等雖死漢室亦亡北齊和士開在武成<lb/>
帝丗姦蠹敗國及後主嗣立宰相髙叡與婁定逺白胡<lb/>
太后出士開爲兖州刺史后欲留士開過百日叡守之<lb/>
以死苦言之士開載美女珠簾賂定逺曰蒙王力用爲<lb/>
<pb n="KR3j0038_SBCK_011-9a"/>
方伯今當逺出願得一辭覲二宫定逺許之士開由是<lb/>
得見太后及帝進說曰臣出之後必有大變今巳得入<lb/>
復何所慮於是出定逺爲青州而殺叡後二年士開雖<lb/>
死齊室亦亡嗚呼姦佞之難去乆矣何進髙叡不惜隕<lb/>
身破家爲漢齊社稷計而張讓士開以談笑一言變如<lb/>
反掌忠良受禍宗廟爲墟乃知背脅瘭疽決之不可不<lb/>
速虎狼在穽養之則自貽害可不戒哉<lb/>
　　　　南郷掾史<lb/>
金石刻有晉南郷太守司馬整碑其隂刻掾史以下姓<lb/>
名合三百五十一議曹祭酒十一人掾二十九人諸曹<lb/>
<pb n="KR3j0038_SBCK_011-9b"/>
掾史書佐循行幹百三十一人從掾位者九十六人從<lb/>
史位者三十一人部曲督將三十六人其冗如此以晋<lb/>
史考之南郷夲南陽西界魏武平荆州始分爲郡至晉<lb/>
泰始中所管八縣才二萬戸耳而掾史若是之多掾史<lb/>
旣然吏士又可知矣民力安得不困哉整乃宗室安平<lb/>
王孚之孫也<lb/>
　　　　漢景帝忍殺<lb/>
漢景帝恭儉愛民上繼文帝故亦稱爲賢君考其天資<lb/>
則刻戾忍殺之人耳自在東宫時因博戯殺吴太子以<lb/>
起老濞之怨即位之後不思罪已一旦於三郡中而削<lb/>
<pb n="KR3j0038_SBCK_011-10a"/>
其二以速兵端正信用晁錯付以國事及爰盎之說行<lb/>
但請斬錯而巳帝令有司劾錯以大逆遂父母妻子同<lb/>
産皆弃市七國之役下詔以深入多殺爲功比三百石<lb/>
以上皆殺無有所置敢有議詔及不如詔者皆要斬周<lb/>
亞夫以功爲丞相坐争封匈奴降將事病免心惡之賜<lb/>
食不置箸叱之使起昧於敬禮大臣之義卒以非罪置<lb/>
之死悲哉光武遣馮異征赤眉敕之曰征伐非必略地<lb/>
屠城要在平定安集之耳諸將非不健鬪然好虜掠卿<lb/>
夲能御吏士念自修敕無爲郡縣所苦光武此言視景<lb/>
帝詔書爲不侔矣<lb/>
<pb n="KR3j0038_SBCK_011-10b"/>
　　　　燕昭漢光武之明<lb/>
樂毅爲燕破齊或䜛之昭王曰齊不下者兩城耳非其<lb/>
力不能拔欲乆仗兵威以服齊人南面而王耳昭王斬<lb/>
言者遣使立毅爲齊王毅惶恐不受以死自誓馮異定<lb/>
關中自以乆在外不自安人有章言異威權至重百姓<lb/>
歸心號爲咸陽王光武以章示異異上書謝詔報曰將<lb/>
軍之於國家恩猶父子何嫌何疑而有懼意及異破隗<lb/>
嚻諸將欲分其功璽書誚大司馬以下稱異功若丘山<lb/>
今人咸知毅異之爲名將然非二君之明必困䜛口矣<lb/>
田單復齊國信陵君敗秦兵陳湯誅郅支盧植破黃巾<lb/>
<pb n="KR3j0038_SBCK_011-11a"/>
鄧艾平蜀王濬平吴謝安郤符堅慕容垂挫桓温史萬<lb/>
歲破突厥李靖滅吐谷渾郭子儀李光弼中興唐室李<lb/>
晟復京師皆有大功於社稷率爲譛人所惎或至殺身<lb/>
區區庸主不足責唐太宗亦未能免營營青蠅亦可畏哉<lb/>
　　　　周南召南<lb/>
毛詩序曰關雎麟趾之化王者之風故繫之周公南言<lb/>
化自北而南也鵲巢騶虞之德諸侯之風也先王之所<lb/>
以教故繫之召公周南召南正始之道据文義周公召<lb/>
公二公字皆合爲南字則與上下文相應盖簡䇿誤耳<lb/>
王者之風恐不當繫之周公而先王之所以教又與召<lb/>
<pb n="KR3j0038_SBCK_011-11b"/>
公自不相渉也<lb/>
　　　　昜中爻<lb/>
易繫辭云雜物撰德辨是與非則非其中爻不備中爻<lb/>
者謂二三四及三四五也如坤坎爲師而六五之爻曰<lb/>
長子帥師以正應九二而言盖指二至四爲震也坤艮<lb/>
爲謙而初六之爻曰用渉大川盖自是而上則六二九<lb/>
三六四爲坎也歸妹之六五曰帝乙歸妹以下配九二<lb/>
而言盖指震也而泰之六五亦曰帝乙歸妹固亦下配<lb/>
九二而九三六四六五盖震體云它皆類此<lb/>
容齋隨筆卷第十一<lb/>
</p>
<p>
</p>
  </div>
</body>
</text>
</TEI>
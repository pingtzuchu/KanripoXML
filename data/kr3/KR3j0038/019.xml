<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_019-1a"/>
容齋續筆卷第一<hi>十八則</hi>
是書先巳成十六卷淳熈十四年八月在禁林日入侍<lb/>
至尊壽皇聖帝清間之燕<lb/>
聖語忽云近見甚齋隨筆邁竦而對曰是臣所著容齋<lb/>
隨筆無足采者<lb/>
上曰㬠有好議論邁起謝退而詢之乃婺女所刻賈人<lb/>
販鬻于書坊中貴人買以入遂塵<lb/>
乙覽書生遭遇可謂至榮因復裒臆說綴于後懼與前<lb/>
書相亂故別以一二數而目曰續亦十六卷云紹熈三<lb/>
年三月十日邁序<lb/>
<pb n="KR3j0038_SBCK_019-1b"/>
　　　　顔魯公<lb/>
顔魯公忠義大節照映今古豈唯唐朝人士罕見比倫<lb/>
自漢以來殆可屈指也考其立朝出處在明皇時爲楊<lb/>
國忠所惡由殿中侍御史出東都平原肅宗時以論太<lb/>
廟築壇事爲宰相所惡由御史大夫出馮翊爲李輔國<lb/>
所惡由刑部侍郞貶蓬州代宗時以言祭器不飭元載<lb/>
以爲誹謗由刑部尚書貶峽州德宗時不容於楊炎由<lb/>
吏部尚書換東宫散秩盧杞之擅國也欲去公數遣人<lb/>
問方鎭所便公往見之責其不見容由是銜恨切骨是<lb/>
時年七十有五竟墮杞之詭計而死議者痛之嗚呼公<lb/>
<pb n="KR3j0038_SBCK_019-2a"/>
旣知杞之惡己盍因其方鎭之問欣然從之不然則髙<lb/>
舉逺引挂冠東去𣏌之所甚欲也而乃眷眷京都終不<lb/>
自爲去就以蹈危機春秋責備賢者斯爲可恨司空圖<lb/>
隱於王官谷柳璨以詔書召之圖陽爲衰野墮笏失儀<lb/>
得放還山璨之姦惡過於杞圖非公比也卒全身於大<lb/>
亂之丗然則公之委命賊手豈不大可惜也哉雖然公<lb/>
囚困於淮西屢折李希烈卒之捐身徇國以激四海義<lb/>
烈之氣正元反正實爲有助焉豈天欲全卑公以萬丗<lb/>
之名故使一時墮於橫逆以成始成終者乎<lb/>
　　　　戒石銘<lb/>
<pb n="KR3j0038_SBCK_019-2b"/>
爾俸爾禄民膏民脂下民易虐上天難欺<lb/>
太宗皇帝書此以賜郡國立於聽事之南謂之戒石銘<lb/>
案成都人景煥有野人閑話一書乾德三年所作其首<lb/>
篇頒令箴載蜀王孟昶爲文頒諸邑云朕念赤子旰食<lb/>
宵衣言之令長撫養惠綏政存三異道在七絲驅雞爲<lb/>
理留犢爲規寛猛得所風俗可移無令侵削無使瘡痍<lb/>
下民易虐上天難欺賦輿是切軍國是資朕之賞罰固<lb/>
不踰時爾俸爾禄民膏民脂爲民父母莫不仁慈勉爾<lb/>
爲戒體朕深思凡二十四句昶區區愛民之心在五季<lb/>
諸僭僞之君爲可稱也但語言皆不工唯經表出者詞<lb/>
<pb n="KR3j0038_SBCK_019-3a"/>
簡理盡遂成王言蓋詩家所謂奪胎換骨法也<lb/>
　　　　雙生子<lb/>
今時人家雙生男女或以後生者爲長謂受胎在前或<lb/>
以先生者爲長謂先後當有序然固有經一日或亥子<lb/>
時生則弟乃先兄一日矣辰時爲弟巳時爲兄則弟乃<lb/>
先兄一時矣桉春秋公羊摶隱公元年立適以長不以<lb/>
賢立子以貴不以長何休注云子謂左右媵及姪娣之<lb/>
子質家親親先立娣文家尊尊先立姪其雙生也質家<lb/>
据見立先生文家据本意立後生乃知長㓜之次自商<lb/>
周以來不同如此<lb/>
<pb n="KR3j0038_SBCK_019-3b"/>
　　　　李建州<lb/>
建安城東二十里有梨山廟相傳爲唐刺史李公祠子<lb/>
守郡日因作祝文曰亟回哀眷書吏持白回字犯相公<lb/>
名請改之蓋以爲李回也後讀文藝李頻傳懿宗時頻<lb/>
爲建州刺史以禮法治下時朝政亂盜興相椎<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>而建<lb/>
賴頻以安卒官下州爲立廟梨山歳祠之乃證其爲頻<lb/>
繼往禱而祝之云俟獲感應則當刻石紀實巳而得雨<lb/>
遂爲作碑偶閱唐末人石文德所著唐朝新纂一書正<lb/>
紀頻事云除建州牧卒於郡曹松有詩悼之曰出旌臨<lb/>
建水謝丗在公堂苦集休藏篋清資罷轉郎瘴中無子<lb/>
<pb n="KR3j0038_SBCK_019-4a"/>
奠嶺外一妻孀恐是浮吟骨東歸就故郷其身後事落<lb/>
拓如此傳又云頻喪歸壽昌父老相與扶柩葬之天下<lb/>
亂盜發其冡縣人隨加封掩則無後可見云稽神録載<lb/>
一事亦以爲回徐鉉失於不審也<lb/>
　　　　侍從官<lb/>
自觀文殿大學士至待制爲侍從官令文所載也紹興<lb/>
三十一年元顔亮死于廣陵<lb/>
車駕將幸建康從官列銜上奏乞同班入對時湯𡵨公<lb/>
以大觀文爲行宮留守寄聲欲聮名衆以名位不同爲<lb/>
辭𡵨公曰思退亦侍從也然竟不克從紹熈二年吏部<lb/>
<pb n="KR3j0038_SBCK_019-4b"/>
鄭尚書<hi>僑</hi>上章乞薦士詔令在内近臣臺諌在外侍從<lb/>
各舉六人堪充朝士者吏部遍牒伹及内任從官與在<lb/>
外待制以上而前宰相執政皆不預安有從官得薦人<lb/>
而舊弼乃不然有司之失也<lb/>
　　　　存亡大計<lb/>
國家大䇿係於安危存亡方變故交切幸而有智者陳<lb/>
至當之謀其聽而行之當如捧漏罋以沃焦釡而愚荒<lb/>
之主暗於事幾且惑於䛕佞孱懦者之言不旋踵而受<lb/>
其禍敗自古非一也曹操自將征劉備田豐勸袁紹襲<lb/>
其後紹辭以子疾不行操征烏戎劉備說劉表襲許表<lb/>
<pb n="KR3j0038_SBCK_019-5a"/>
不能用後皆爲操所滅唐兵征王丗充於洛陽竇建德<lb/>
自河北來救太宗屯虎牢以扼之建德不得進其臣凌<lb/>
敬請悉兵濟河攻取懷州河陽踰太行入上黨徇汾晉<lb/>
趣蒲津蹈無人之境取勝可以萬全關中駭震則鄭圍<lb/>
自解諸將曰凌敬書生何爲知戰事其言豈可用建德<lb/>
乃謝敬其妻曹氏又勸令乗唐國之虚連營漸進以取<lb/>
山北西抄關中唐必還師自救鄭圍何憂不解建德亦<lb/>
不從引衆合戰身爲人擒國隨以滅唐莊宗旣取河北<lb/>
屯兵朝城梁之君臣謀數道大舉令董璋引陜虢澤潞<lb/>
之兵趣太原霍彦威以汝洛之兵㓂鎭定王彦章以禁<lb/>
<pb n="KR3j0038_SBCK_019-5b"/>
軍攻鄆州叚凝以大軍當莊宗莊宗聞之深以爲憂而<lb/>
叚凝不能臨機決䇿梁主又無斷遂以致亡石敬瑭以<lb/>
河東叛耶律德光赴救敗唐兵而圍之廢帝問䇿於群<lb/>
臣時德光兄賛華因爭國之故亡歸在唐吏部侍郎龍<lb/>
敏請立爲契丹主令天雄盧龍二鎭分兵送之自幽州<lb/>
趣西樓朝廷露檄言之虜必有内顧之慮然後選募精<lb/>
銳以擊之此解圍一䇿也帝深以爲然而執政恐其無<lb/>
成議竟不決唐遂以亡皇家靖康之難胡騎犯闕孤軍<lb/>
罙入後無重援亦有出竒計乞用師擣燕者天未悔禍<lb/>
噬齊弗及可勝歎哉<lb/>
<pb n="KR3j0038_SBCK_019-6a"/>
　　　　唐人詩不摶<lb/>
韓文公送李礎序云李生温然爲君子有詩八百篇傳<lb/>
詠於時又盧尉墓誌云君能爲詩自少至老詩可録傳<lb/>
者在紙凡千餘篇無書不讀然止用以資爲詩任登封<lb/>
尉盡冩所爲詩投留守鄭餘慶鄭以書薦於宰相觀此<lb/>
則李盧二子之詩多而可傳又裴迪與王維同賦輞川<lb/>
諸絶載於維集此外更無存者杜子美有寄裴十詩云<lb/>
知君苦思縁詩痩乃迪也其能詩可知今考之唐史藝<lb/>
文志凡别集數百家無其書其姓名亦不見於他人文<lb/>
集諸類詩文中亦無一篇白樂天作元宗簡集序云著<lb/>
<pb n="KR3j0038_SBCK_019-6b"/>
格詩一百八十五律詩五百九至悼其死曰遺文三十<lb/>
軸軸軸金玉聲謂其古常而不鄙新竒而不怪今丗知<lb/>
其名者寡矣而況於詩乎乃知前賢遺稾湮没非一眞<lb/>
可惜也<lb/>
　　　　泰誓四語<lb/>
孔安國古文尚書自漢以來不列於學官故左氏傳所<lb/>
引者杜預輒注爲逸書劉向說苑臣術篇一章云泰誓<lb/>
曰附下而罔上者死附上而罔下者刑與聞國政而無<lb/>
益於民者退在上位而不能進賢者逐此所以勸善而<lb/>
黜惡也漢武帝元朔元年詔責中外不興廉舉孝有司<lb/>
<pb n="KR3j0038_SBCK_019-7a"/>
奏議曰夫附下罔上者死附上罔下者刑與聞國政而<lb/>
無益於民者斥在上位而不能進賢者退此所以勸善<lb/>
黜惡也其語與說苑所載正同而諸家注釋至于顔師<lb/>
古皆不能援以爲證今之泰誓初未甞有此語也漢宣<lb/>
帝時河内女子得泰誓一篇獻之然年月不與序相應<lb/>
又不與左傳國語孟子衆書所引泰誓同馬鄭王肅諸<lb/>
儒皆疑之今不復可考<lb/>
　　　　重陽上巳改日<lb/>
唐文宗開成元年歸融爲京兆尹時兩公主出降府司<lb/>
供帳事繁又俯近上巳曲江賜宴奏請改日上曰去年<lb/>
<pb n="KR3j0038_SBCK_019-7b"/>
重陽取九月十九日未失重陽之意今改取十三日可<lb/>
也且上巳重陽皆有定日而至展一旬乃知鄭谷所賦<lb/>
十日菊詩云自縁今日人心別未必秋香一夜衰亦爲<lb/>
未盡也唯東坡公有菊花開時即重陽之語故記其在<lb/>
海南蓺菊九畹以十一月望與客泛酒作重九云<lb/>
　　　　田宅契劵取直<lb/>
隋書志晉自過江凡貨賣奴婢馬牛田宅有文劵率錢<lb/>
一萬輸估四百入官賣者三百買者一百無文劵者隨<lb/>
物所堪亦百分收四名爲散估歷宋齊梁陳如此以爲<lb/>
常以人競商販不爲田業故使均輸欲爲懲勸雖以此<lb/>
<pb n="KR3j0038_SBCK_019-8a"/>
爲辭其實利在侵削也今之牙契投稅正出於此田宅<lb/>
所係者大奉行唯謹至於奴婢馬牛雖著於令甲民不<lb/>
復問然官所取過多并郡邑導行之費盖百分用其十<lb/>
五六又皆買者獨輸故爲數多者率隱減價直賖立歳<lb/>
月坐是招激訐訴頃甞因奏對上章乞蠲其半使民不<lb/>
作僞以息爭則自言者必多亦以與爲取之義旣下有<lb/>
司而户部引條制沮其說<lb/>
　　　　公子奚斯<lb/>
閟宮詩曰新廟奕奕奚斯所作其辭只謂奚斯作廟義<lb/>
理甚眀鄭氏之說亦云作姜嫄廟也而楊子法言乃曰<lb/>
<pb n="KR3j0038_SBCK_019-8b"/>
正考甫甞睎尹吉甫公子奚斯睎正考甫宋咸注文以<lb/>
謂奚斯慕考甫而作魯頌蓋子雲失之於前而宋又成<lb/>
其過耳故吴祕又巧爲之說曰正考甫商頌盖美禘祀<lb/>
之事而奚斯能作閔公之廟亦睎詩之教也而魯頌美<lb/>
之於義迂矣司馬温公亦以謂奚斯作閟宫之詩兼正<lb/>
考甫只是得商頌於周大師耳初非自作也班固王延<lb/>
壽亦云奚斯頌魯後漢曹襃曰奚斯頌魯考甫詠商注<lb/>
引薛君韓詩傳云是詩公子奚斯所作皆相承之誤<lb/>
　　　　唐藩鎭幕府<lb/>
唐丗士人初登科或未仕者多以從諸藩府辟置爲重<lb/>
<pb n="KR3j0038_SBCK_019-9a"/>
觀韓文公送石洪温造二處士赴河陽幕序可見禮節<lb/>
然其職甚勞苦故亦或不屑爲之杜子美從劒南節度<lb/>
嚴武辟爲參謀作詩二十韻呈嚴公云胡爲來幕下只<lb/>
合在舟中束縛酬知己蹉跎效小忠周防期稍稍太簡<lb/>
遂怱怱曉入朱扉啓昬歸畫角終不成㝷別業未敢息<lb/>
微躬會希全物色時放倚梧桐而其題曰遣悶意可知<lb/>
矣韓文公從徐州張建封辟爲推官有書上張公云受<lb/>
牒之明日使院小吏持故事節目十餘事夾其中不可<lb/>
者自九月至二月皆晨入夜歸非有疾病事故輒不許<lb/>
出若此者非愈之所能也若寛假之使不失其性寅而<lb/>
<pb n="KR3j0038_SBCK_019-9b"/>
入盡辰而退申而入終酉而退率以爲常亦不廢事苟<lb/>
如此則死於執事之門無悔也杜韓之旨大略相似云<lb/>
　　　　文中子門人<lb/>
王氏中說所載門人多正觀時知名卿相而無一人能<lb/>
振師之道者故議者往往致疑其最所稱髙第曰程仇<lb/>
董薛考其行事程元仇璋董常無所見獨薛收在唐史<lb/>
有列傳蹤跡甚爲明白收以父道衡不得死於隋不肯<lb/>
仕聞唐髙祖興將應義舉郡通守堯君素覺之不得去<lb/>
及君素東連王丗充遂挺身歸國正在丁丑戊寅歳中<lb/>
丁丑爲大業十三年又爲義寧元年戊寅爲武德元年<lb/>
<pb n="KR3j0038_SBCK_019-10a"/>
是年三月焬帝遇害於江都盖大業十四年也而杜淹<lb/>
所作文中子丗家云十三年江都難作子有疾召薛收<lb/>
謂曰吾夣顔回稱孔子歸休之命乃寢疾而終殊與收<lb/>
事不合歳年亦不同是爲大可疑者也又稱李靖受詩<lb/>
及問聖人之道靖旣云丈夫當以功名取冨貴何至作<lb/>
章句儒恐必無此也今中說之後載文中次子福畤所<lb/>
録云杜淹爲御史大夫與長孫太尉有隙予按淹以正<lb/>
觀二年卒後二十一年髙宗即位長孫無忌始拜太尉<lb/>
其不合於史如此故或者疑爲阮逸所作如所謂薛收<lb/>
元經傳亦非也<lb/>
<pb n="KR3j0038_SBCK_019-10b"/>
　　　　晉燕用兵<lb/>
萬事不可執一法而兵爲甚晉文公圍曹攻門者多死<lb/>
曹人尸諸城上晉侯患之聽輿人之謀曰稱舎於墓言<lb/>
若將發冡者師遷焉曹人兇懼因其兇而攻之遂入曹<lb/>
燕將騎刼攻齊即墨田單縱反閒言吾懼燕人掘吾城<lb/>
外冡墓燕軍乃盡掘冡墓燒死人齊人望見皆涕泣其<lb/>
欲出戰怒自十倍巳而果敗燕軍觀晉燕之所以用計<lb/>
則同而其成敗頓異者何邪晉但舎於墓陽爲若將發<lb/>
冡故曹人懼而燕眞爲之以激怒齊人故爾<lb/>
　　　　李衞公帖<lb/>
<pb n="KR3j0038_SBCK_019-11a"/>
李衛公在朱崖表弟某侍郎遣人餉以衣物公有書答<lb/>
謝之曰天地窮人物情所弃雖有骨肉亦無音書平生<lb/>
舊知無復弔問閣老至仁念舊再降專人兼賜衣服器<lb/>
物茶藥至多開緘發紙涕咽難勝大海之中無人拯恤<lb/>
資儲蕩盡家事一空百口嗷然往往絶食塊獨窮悴終<lb/>
日若飢唯恨垂没之年須作餒而之鬼十月末伏枕七<lb/>
旬藥物陳裛又無醫人委命信天幸而自活書後云閏<lb/>
十一月二十日從表兄崖州司户參軍同正李德𥙿狀<lb/>
侍郞十九弟案德𥙿以大中二年十月自潮州司馬貶<lb/>
崖州所謂閠十一月正在三年盖到崖才十餘月爾而<lb/>
<pb n="KR3j0038_SBCK_019-11b"/>
窮困苟生巳如是唐書本傳云貶之明年卒則是此書<lb/>
旣發之後旋踵下丗也當是時宰相皆其怨仇故雖骨<lb/>
肉之親平生之舊皆不敢復通音問而某侍郎至於再<lb/>
遣專使其爲髙義絶俗可知惜乎姓名不可得而考耳<lb/>
此帖藏禁中後出付袐閣今勒石于道山堂西紹興中<lb/>
趙忠簡公亦謫朱崖士大夫畏秦氏如虎無一人敢輒<lb/>
寄聲張淵道爲廣西帥屢遣兵校持書及藥石酒麪爲<lb/>
餽公甞答書云鼎之爲己爲人一至於此其述酸寒苦<lb/>
厄之狀略與衛公同旣而亦終於彼手札今尚存于張<lb/>
氏姚崇曾孫勗爲李公厚善及李譛逐擿索支黨無敢<lb/>
<pb n="KR3j0038_SBCK_019-12a"/>
通勞問旣居海上家無資病無湯劑勗數饋餉候問不<lb/>
傅時爲厚薄其某侍郎之徒與<lb/>
　　　　王孫賦<lb/>
王延壽王孫賦載於古文苑其辭有云顔狀類乎老翁<lb/>
軀體似乎小兒謂猴也乃知杜詩顔狀老翁爲盖出諸此<lb/>
　　　　漢郡國諸官<lb/>
西漢鹽鐵膳羞陂湖工服之屬郡縣各有司局斡之其<lb/>
名甚多然居之者罕甞見於史傳今略以地理所載言<lb/>
之凡鐵官三十八鹽官二十九工官九皆不暇紀其處<lb/>
自餘若京兆有船司空爲主船官太原有挏馬官主牧<lb/>
<pb n="KR3j0038_SBCK_019-12b"/>
馬<hi>元名家馬官</hi>遼東有牧師官交趾有羞官南郡有發弩官<lb/>
嚴道有木官丹陽有銅官桂陽有金官南海有洭浦官<lb/>
南郡江夏有雲夢官九江有陂官湖官朐忌魚復有橘<lb/>
官鄱陽黃金采主采金亦有官在内則奉常之均官食<lb/>
官司農之斡官少府之大官主膳食湯官主餅餌導官<lb/>
主擇米如是者蓋以百數<lb/>
　　　　漢獄名<lb/>
漢以廷尉主刑獄而中都它獄亦不一宗正屬官有左<lb/>
右都司空鴻臚有別火令丞郡邸獄少府有若盧獄令<lb/>
考工共工獄執金吾有寺互都船獄又有上林詔獄水<lb/>
<pb n="KR3j0038_SBCK_019-13a"/>
司空掖受袐獄暴室請室居室徒官之名張湯傳蘇林<lb/>
曰漢儀注獄二十六所東漢志云孝武帝所置丗祖皆<lb/>
省之東漢洎唐雖鞫囚非一處然不至如是其多國朝<lb/>
但有大理及臺獄元豐紹聖閒蔡確章子厚起同文館<lb/>
獄之類非故事也<lb/>
容齋續筆卷第一<lb/>
<pb n="KR3j0038_SBCK_019-13b"/>
</p>
<p>
</p>
  </div>
</body>
</text>
</TEI>
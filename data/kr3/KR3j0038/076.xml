<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_076-1a"/>
容齋四筆卷第十<hi>十七則</hi>
<hi>過所刑統衛禁律云不應度關而給過所若冒名</hi>
<hi>請過所而度者又云以過所與人又關津䟽議關謂判過所之處津直度人不判過所釋</hi>
<hi>名曰過所至關津以示之或曰傳傳轉也轉移所在識以爲信漢文帝十二年除關無用</hi>
<hi>傳張晏曰傳信也若今過所也兩行書繒帛分持其一出入關合之乃得過謂之傳也魏</hi>
<hi>志倉慈爲敦煌太守西域雜胡欲詣洛者爲封過所廷尉決事曰廣平趙禮詣雒治病門</hi>
<hi>人齎過所詣洛陽責禮冒名渡津受一歳半刑徐鉉稽神録道士張謹好符法客游華隂</hi>
<hi>得二奴曰德兒歸寳謹愿可慿信張東行凡書囊符法過所衣服皆付歸寳負之將及關</hi>
<hi>二奴忽不見所齎之物皆失之矣時秦隴用兵關禁嚴急客行無驗皆見刑戮旣不敢東</hi>
<pb n="KR3j0038_SBCK_076-1b"/>
<hi>度復還主人乃見二兒因擲過所還之然過所二字讀者多不曉蓋若今時公慿引據之</hi>
<hi>類故裒其事于此露布</hi>
<hi>用兵獲勝則上其功狀於朝謂之露布今博學宏詞科以爲一題雖自魏晉以來有之然</hi>
<hi>竟不知所出唯劉勰文心雕龍云露布者蓋露板不封布諸觀聽也唐莊宗爲晉王時擒</hi>
<hi>滅劉守光命掌書記王緘草露布緘不知故事書之於布遣人曵之爲議者所笑然亦有</hi>
<hi>所從來魏高祖南伐長史韓顯宗與齊戍將力戰斬其裨將高祖曰卿何爲不作露布對</hi>
<hi>曰頃聞將軍王肅獲賊二三人驢馬數疋皆爲露布私毎哂之近雖得摧醜虜擒斬不多</hi>
<hi>脫復高曵長縑虚張功捷尤而効之其罪彌甚臣所以歛毫卷帛解上而巳以是而言則</hi>
<hi>用絹高懸乆矣東坡題潭帖</hi>
<pb n="KR3j0038_SBCK_076-2a"/>
<hi>潭州石刻法帖十卷蓋錢希白所鐫最爲善本吾鄕程欽之待制以元符三年帥桂林東</hi>
<hi>坡自儋耳移合浦得觀其藏帖毎冊各題其末第二卷云唐太宗作詩至多亦有徐庾風</hi>
<hi>氣而世不傳獨於𥘉學記時時見之第四卷云吳道子始見張僧繇畫曰浪得名耳已而</hi>
<hi>坐卧其下三日不能去庾征西𥘉不服逸少有家雞野鶩之論後乃以爲伯英再生今觀</hi>
<hi>其書乃不逮子敬遠甚正可比羊欣耳第六卷云宰相安和殷生無恙宰相當是簡文帝</hi>
<hi>殷生則淵源也邪第八卷云希白作字自有江左風味故長沙法帖比淳化待詔所摹爲</hi>
<hi>勝世俗不察爭訪閣下本誤矣此逸少一卷尤妙庚辰七夕合浦官舎借觀第九卷云謝</hi>
<hi>安問獻之君書何如尊公荅曰故自不同安曰外人不爾曰人那得知巳上所書今麻沙</hi>
<hi>所刋大全集志林中或有之案庾亮及弟翼俱爲征西將軍坡所引者翼也坡又有詩曰</hi>
<pb n="KR3j0038_SBCK_076-2b"/>
<hi>暮年却得庾安西自厭家雞題六紙蓋指翼前所歷官云此帖今藏予家</hi>
<hi>山公啓事晉書山濤傳濤再居選職十有餘年毎一官</hi>
<hi>缺輙啓擬數人詔旨有所向然後顯奏隨帝意所欲爲先故帝之所用或非舉首衆情不</hi>
<hi>察以濤輕重任意或譖之於帝濤行之自若一年之後衆情乃寢濤所奏甄拔人物各爲</hi>
<hi>題目時稱山公啓事此語今多引用然不得其式法帖中乃有之云侍中尚書僕射奉車</hi>
<hi>都尉新沓伯臣濤言臣近啓崔諒史曜陳准可𥙷吏部郎詔書可爾此三人皆衆所稱諒</hi>
<hi>尤質正少華可以崇教雖大化未可倉卒風尚所勸爲益者多臣以爲宜先用諒謹隨事</hi>
<hi>以聞觀此一帖可以槩見然所啓三人後亦無聞旣云皆衆所稱當不碌碌也舊潭帖爲</hi>
<hi>識者稱許以爲賢於他本然於此奏未可倉卒之下乃云風筆惻然全無意義今所録者</hi>
<pb n="KR3j0038_SBCK_076-3a"/>
<hi>臨江本也親王回庶官書</hi>
<hi>隨筆中載親王與侍從往還禮數又得錢丕行年雜紀云</hi>
<hi>昇王受恩命丕是時爲將作少監亦投賀狀王降回書簽子啓頭繼爲皇太子三司判官</hi>
<hi>並通牓子詣内東門參賀通入後中貴岀傳令旨傳語及受冊寳訖百官班賀又赴東宫</hi>
<hi>賀宰相親王階下班定太子降階宰相前拜致詞訖又拜太子皆荅拜亦致詞叙謝一時</hi>
<hi>之儀如此責降考試官</hi>
<hi>天禧二年九月勑差屯田貟外郎判度支計院任布著作郎直史館徐奭太子中允直集</hi>
<hi>賢院麻温其並充開封府發解官十月差兵部貟外郎直集賢院楊侃太子中允直集賢</hi>
<hi>院丁度並國子監發解官十一月解一百四人解元郭稹十六日宣翰林學士錢惟演盛</hi>
<pb n="KR3j0038_SBCK_076-3b"/>
<hi>度樞密直學士王晦叔龍圖閣待制李虚已李行簡覆考開封舉人爲落解舉人有訟不</hi>
<hi>平者及奏名郭稹依舊其餘覆落并却考上人數甚多十二月發解官並降差遣任布鄧</hi>
<hi>州徐奭洪州楊侃江州丁度齊州並監稅此事見於錢丕雜紀用五待從覆考解試前後</hi>
<hi>未之有也青蓮居士</hi>
<hi>李太白贈玉泉仙人掌茶詩序云荆州玉泉寺近清溪諸山往往有乳窟其水邊處處有</hi>
<hi>茗草羅生枝葉如碧玉唯玉泉眞公常采而飲之余遊金陵見宗僧中孚示予茶數十片</hi>
<hi>其狀如手名爲仙人掌茶蓋新出乎玉泉之山曠古未覿因持之見遺兼贈詩要予荅之</hi>
<hi>遂有此作後之高僧大隱知仙人掌茶發乎中孚禪子及青蓮居士李白也太白之稱但</hi>
<hi>有謫仙人爾青蓮居士獨於此見之文人未嘗引用而仙人掌茶今池州九華山中亦頗</hi>
<pb n="KR3j0038_SBCK_076-4a"/>
<hi>有之其狀略如蕨拳也閩俗詭祕殺人</hi>
<hi>姦凶之民恃富逞力處心積慮果於殺人然揆之以法蓋有勑律所不曽登載善治惡者</hi>
<hi>當原情定罪必致其誅可也閩中習俗尤甚毎執縳其仇窮肆殘虐或以酒調鋸屑逼之</hi>
<hi>使飲欲其粘着肺腑不能傳化馴致痰渴之疾或炒沙鎔蠟灌注耳中令其聾聵或以濕</hi>
<hi>薦束體布褁卵石痛加敺箠而外無痕傷或按擦其肩背使皮膚寛皺乃施針刺入肩井</hi>
<hi>不可復出或以小釣鈎藏於鰍魚之腹強使吞之攻鑚五臟乆而必死凡此衆者類非一</hi>
<hi>端旣痕腫不露於外檢驗不得而見情犯巨蠧功意兩惡而法所不言顔度魯子爲轉運</hi>
<hi>使嘗揭榜禁約予守建寧亦窮治一兩事吳楚閒士大夫宦游於彼者不可不察也</hi>
<hi>富公遷官富韓公慶曆二年以右正言知制誥報聘契</hi>
<pb n="KR3j0038_SBCK_076-4b"/>
<hi>丹還除吏部郎中樞密直學士不受㝷除翰林學士又不受三年除右諌議大夫樞密副</hi>
<hi>使力辤乃改資政殿學士而諌議如初公受之又五月復爲副樞蓋昔時除目才下即時</hi>
<hi>命詞給告及其改命但不拜執政而猶得所進官用今日官制言之是承議郎中書舍人</hi>
<hi>而爲太中大夫資政殿學士也唐藩鎭行墨勑</hi>
<hi>池州銅陵縣孚貺侯廟有唐中和二年二月一碑其詞云勑宣歙池等州都團練觀察使</hi>
<hi>牒當道先准詔旨許行墨勑授管内諸州有功刺史大将等憲官具件如後晉朝故晉陽</hi>
<hi>太守兼楊州長史張寛牒奉處分當道先準詔旨許行墨勑獎勸功勲雖幽顯不同而襃</hi>
<hi>昇一致神乆標竒紀早揖英風靈跡屢彰神逵不昧夫寵贈之典非列藩宜爲神功旣昭</hi>
<hi>乃軍都顒請是行權制用副人心謹議襃贈游擊將軍宣州都督後云使檢校工部尚書</hi>
<pb n="KR3j0038_SBCK_076-5a"/>
<hi>兼御史大夫裴押邑人以爲裴休秋浦志亦然予考之非也張魏公宣撫川陜便宜封爵</hi>
<hi>諸神實本諸此吏部循資格</hi>
<hi>唐開元十八年四月以侍中裴光庭兼吏部尚書先是選司注官惟視其人之能否或不</hi>
<hi>次超遷或老於下位有岀身二十餘年不得禄者又州縣亦無等級或自大入小或𥘉近</hi>
<hi>後遠皆無定制光庭始奏用循資格各以罷官若干選而集官高者選少卑者選多無問</hi>
<hi>能否選满則注限年躡級母得踰越非負譴者皆有陞無降其庸愚沉滯者皆喜謂之聖</hi>
<hi>書而材俊之士無不怨嘆宋璟爭之不能得二十一年光庭薨愽士孫琬議光庭用循資</hi>
<hi>格失勸獎之道請謚曰克是年六月制自今選人有才業操行委吏部臨時擢用雖有此</hi>
<hi>制而有司以循資格便於巳猶踵行之蓋今日吏部四選乃其法也予案元魏肅宗神龜</hi>
<pb n="KR3j0038_SBCK_076-5b"/>
<hi>二年官貟旣少應選者多尚書李韶銓注不行大致怨嗟崔亮代之奏爲格制不問士之</hi>
<hi>賢愚專以停解月日爲斷沉滯者皆稱其能亮甥劉景安與書曰商周以鄕塾貢士兩漢</hi>
<hi>由州郡薦材魏晉中正雖未盡美應什收六七而朝廷貢材止求其文不取其理察孝廉</hi>
<hi>唯論章句不及治道立中正不考材行空辨姓氏舅屬當銓衡宜須改張易調反爲停年</hi>
<hi>格以限之天下士子誰復脩厲名行哉洛陽令薛琡上書言黎元命繋長吏若選曹惟取</hi>
<hi>年勞不簡能否義均行鴈次若貫魚執簿呼名一人足矣數人而用何謂銓衡乞令王公</hi>
<hi>貴人薦賢以補郡縣詔公卿議之其後甄琛等繼亮利其便已踵而行之魏之選舉失人</hi>
<hi>自亮始也至孝靜帝元象二年以高澄攝吏部尚書始改亮年勞之制銓擢賢能當是自</hi>
<hi>此一變光庭又祖亮故智云然後人罕有談亮澄事者</hi>
<pb n="KR3j0038_SBCK_076-6a"/>
<hi>五行納音六十甲子納音之說術家多不能曉原其所</hi>
<hi>以得名皆從五音所生有條不紊端如貫珠蓋甲子爲首而五音始於宫宫土生金故甲</hi>
<hi>子爲金而乙丑以隂從陽啇金生水故丙子爲水而丁丑從之角木生火故戊子爲火祉</hi>
<hi>火生土故庚子爲土羽水生木故壬子爲木而已丑辛丑癸丑各從之至於甲寅則納音</hi>
<hi>起於商商金生水故甲寅爲水角木生火故丙寅爲火祉火生土故戊寅爲土羽水生木</hi>
<hi>故庚寅爲木宫士生金故壬寅爲金而五夘各從之至甲辰則納音起於角角木生火故</hi>
<hi>甲辰爲火祉火生土故丙辰爲土羽木生木故戊辰爲木宫土生金故庚辰爲金商金生</hi>
<hi>水故壬辰爲水而五巳各從之宫商角旣然惟祉羽不得居首於是甲午復如甲子甲申</hi>
<hi>如甲寅甲戌如甲辰而五未五酉五亥亦各從其類</hi>
<pb n="KR3j0038_SBCK_076-6b"/>
<hi>五行化眞五行運化如甲巳化眞士之類若推求其義</hi>
<hi>無從可得蓋只以五虎元所生命之如甲巳之年丙作首謂丙寅月建也丙屬火火生土</hi>
<hi>故甲已化眞土乙庚之歳戊爲頭謂戊寅月建也戊屬土土生金故乙庚化眞金丙辛寄</hi>
<hi>向庚寅去庚屬金金生水丙辛化眞水丁壬壬位順行流壬屬水水生木故丁壬化眞木</hi>
<hi>戊癸但向甲寅求甲屬木木生火故戊癸化眞火此二說皆得之莆田鄭景實頃在館中</hi>
<hi>見魏幾道談五行納音亦然錢忠懿判語</hi>
<hi>王順伯家有錢忠懿一判語其狀云臣贊寧右臣伏奉宣㫖選文䟽今進呈乞給下取設</hi>
<hi>齋日五更前上塔臣自宣却欲重建乞於仁政殿前夜閒化却不然便向塔前化並取聖</hi>
<hi>旨判曰便要吾人宣讀後於眞身㙮前焚化廾<graphic n="KR0901" url="https://raw.githubusercontent.com/kanripo/KR-Gaiji/master/images/KR0901.png" mimeType="image/png"/>日而在前花押予謂錢氏固嘗三改元</hi>
<pb n="KR3j0038_SBCK_076-7a"/>
<hi>但或言其稱帝則否也此狀内進呈聖旨等語蓋類西河之人疑子夏於夫子故自貽僭</hi>
<hi>帝之議想它所施行皆然矣王逸少爲蓺所累</hi>
<hi>王逸少在東晉時蓋温太眞蔡謨謝安石一等人也直以抗懷物外不爲人役故功名成</hi>
<hi>就無一可言而其操履識見議論閎卓當世亦少其比公卿愛其才器頻召不就殷淵源</hi>
<hi>輔政勸使應命遺之書曰足下出處正與隆替對豈可以一世之存亡必從足下從容之</hi>
<hi>適逸少報曰吾素自無廊廟王丞相欲内吾誓不許之手跡猶存由來尚矣不於足下參</hi>
<hi>政而方進退自兒娶女嫁便懷尚子平之志數與親知言之非一日也及殷侯將北伐以</hi>
<hi>爲必敗貽書止之殷敗後復圖再舉又遺書曰以區區江左所營綜如此天下寒心乆矣</hi>
<hi>自㓂亂以來處内外之任者疲竭根本各從所志竟無一功可論一事可紀任其事者豈</hi>
<pb n="KR3j0038_SBCK_076-7b"/>
<hi>得辭四海之責哉若猶以前事爲未工故復求之於分外宇宙雖廣何所自容又與㑹稽</hi>
<hi>王牋曰今雖有可欣之㑹内求諸已而所憂乃重於所欣以區區呉越經緯天下十分之</hi>
<hi>九不亡何待願令諸軍皆還保淮須根立勢舉謀之未晚其識慮精深如是其至恨不見</hi>
<hi>於用耳而爲書名所蓋後世但以翰墨稱之晉書本贊標爲唐太宗御撰專頌其研精篆</hi>
<hi>素盡善盡美至有心慕手追之語略無一詞論其平生則一藝之工爲累大矣獻之立志</hi>
<hi>亦似其父謝安欲使題太極殿榜以爲萬代寳而難言之試及韋仲將陵雲榜事即正色</hi>
<hi>曰使其若此有以知魏德之不長遂不之逼觀此一節可以知其爲人而亦以書名之故</hi>
<hi>没其盛德二王尚爾况於他人乎鄂州南樓磨崖</hi>
<hi>慶元元年鄂州修南樓剥土有大石露于外竒崛可觀郡守呉琚見而愛之命洗剔出圭</hi>
<pb n="KR3j0038_SBCK_076-8a"/>
<hi>角即而諦視乃磨崖二碑其一刻兩字上曰栁徑二尺四寸筆勢清勁下若翻書人字唯</hi>
<hi>存人脚不可後辨或以爲符或以爲花押邦人至褾飾置神堂香火供事或云道州學側</hi>
<hi>虞帝廟内亦有之云桞君名應辰是唐末五代時湖北人也其一髙丈一尺闊如其高而</hi>
<hi>加五寸刻大字八十五凡爲九行其文曰乾正元年荆襄宼亂大吳將軍出陳武昌詔太</hi>
<hi>守楊公出鎭後云荆江京漢推忠輔國侍衞將軍吳居中記案楊行密之子溥嗣呉王位</hi>
<hi>是歳唐明宗天成二年溥以十一月僭帝改元乾貞宋莒公紀年通譜書爲乾正云避</hi>
<hi>仁宗嫌名通鑑亦同而此直以爲乾正一時所立不應有誤也</hi>
<hi>賞魚袋出處隨筆書衡山唐碑别駕賞魚袋云名不可曉</hi>
<hi>今按唐職林魚帶門叙金玉銀鐵帶及金銀魚袋云開元勑非灼然有戰功者餘不得輙</hi>
<pb n="KR3j0038_SBCK_076-8b"/>
<hi>賞魚袋斯明文也</hi>
容齋四筆卷第十<hi>終</hi>
</p>
<p>
</p>
  </div>
</body>
</text>
</TEI>
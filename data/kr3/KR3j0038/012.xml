<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_012-1a"/>
容齋隨筆卷第十二　鞠山文庫<lb/>
　　　　利渉大川<lb/>
易卦辭稱利渉大川者七不利渉者一爻辭稱利渉者<lb/>
二用渉者一不可渉者一需訟未濟指坎體而言益中<lb/>
孚指巽體而言渙指坎巽而言盖坎爲水有大川之象<lb/>
而巽爲木木可爲舟楫以濟川故益之彖曰木道乃行<lb/>
中孚之彖曰乗木舟虚渙之彖曰乗木有功又舟楫之<lb/>
利實取諸渙正合二體以取象也謙蠱則中爻有坎同<lb/>
人大畜則中爻有巽頥之反對大過方有巽體五去之<lb/>
逺所以言不可渉上則變而之對卦故利渉云<lb/>
<pb n="KR3j0038_SBCK_012-1b"/>
　　　　光武弃馮衍<lb/>
漢室中興固皆光武之功然更始旣即天子位光武受<lb/>
其爵秩北面爲臣矣及平王郎定河北詔令罷兵辭不<lb/>
受召於是始貳焉更始方困於赤眉而光武殺其將謝<lb/>
躬苗曽取洛陽下河東翻爲腹心之疾後丗以成敗論<lb/>
人故不復議予謂光武知更始不材必敗大業逆取順<lb/>
守尚爲有辭彼鮑永馮衍始堅守并州不肯降下聞更<lb/>
始巳亡乃罷兵來歸曰誠慙以其衆幸冨貴其忠義之<lb/>
節凛然可稱光武不能顯而用之聞其言而不恱永後<lb/>
以它立功見用而衍終身擯斥羣臣亦無爲之言者吁<lb/>
<pb n="KR3j0038_SBCK_012-2a"/>
可歎哉<lb/>
　　　　恭顯議蕭望之<lb/>
弘恭石顯議置蕭望之於牢獄漢元帝知其不肯就吏<lb/>
而訖可其奏望之果自殺帝召顯等責問以議不詳皆<lb/>
免冠謝乃巳王氏五侯奢僣成帝内銜之一旦赫怒詔<lb/>
尚書奏誅薄昭故事然特欲恐之實無意誅也竇憲恃<lb/>
宫掖聲勢奪公主園章帝切責有孤雛腐䑕之比然竟<lb/>
不繩其罪三君之失政前史固深譏之矣司馬公謂元<lb/>
帝始疑望之不肯就獄恭顯以爲必無憂其欺旣明終<lb/>
不能治可謂易欺而難寤也予謂師傅大臣進退罪否<lb/>
<pb n="KR3j0038_SBCK_012-2b"/>
人主當决之於心何爲謀及宦者且望之先時巳甞下<lb/>
廷尉矣使其甘於再辱忍恥對吏將遂以恭顯之議爲<lb/>
是耶望之死與不死不必論也成帝委政外家先漢顛<lb/>
覆章帝仁柔無斷後漢遂衰皆無足責<lb/>
　　　　<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯張湯<lb/>
鼂錯爲内史言事輒聽幸傾九卿及爲御史大夫權任<lb/>
出丞相右張湯爲御史每朝奏事國家用日旰丞相取<lb/>
充位天下事皆決湯蕭望之爲御史意輕丞相遇之無<lb/>
禮三人者賢否雖不同然均爲非誼各以它事至死抑<lb/>
有以致之邪<lb/>
<pb n="KR3j0038_SBCK_012-3a"/>
　　　　逸詩書<lb/>
逸書逸詩雖篇名或存旣亡其辭則其義不復可考而<lb/>
孔安國注尚書杜預注左傳必欲強爲之說書汨作注<lb/>
云言其治民之功咎單作明居注云咎單主土地之官<lb/>
作明居民法左傳國子賦轡之柔矣注云義取寛政以<lb/>
安諸侯若柔轡之御剛馬如此之類予頃教授福州日<lb/>
林之竒少穎爲書學諭講帝釐下土數語曰知之爲知<lb/>
之堯典舜典之所以可言也不知爲不知九共稾飫略<lb/>
之可也其說最純明可喜林君有書解行於丗而不載<lb/>
此語故爲表出之<lb/>
<pb n="KR3j0038_SBCK_012-3b"/>
　　　　刑罰四卦<lb/>
易六十四卦而以刑罰之事著於大象者凡四焉噬嗑<lb/>
曰先王以明罰勑法豐曰君子以折獄致刑賁曰君子<lb/>
以明庶政無敢折獄旅曰君子以明慎用刑而不留獄<lb/>
噬嗑旅上卦爲離豐賁下卦爲離離明也聖人知刑獄<lb/>
爲人司命故設卦觀象必以文明爲主而後丗付之文<lb/>
法俗吏何邪<lb/>
　　　　巽爲魚<lb/>
易中所言魚皆指巽也姤卦巽下乾上故九二有魚九<lb/>
四無魚井内卦爲巽故二有射鮒之象中孚外卦爲巽<lb/>
<pb n="KR3j0038_SBCK_012-4a"/>
故曰豚魚吉剥卦五隂而一陽方一隂自下生變乾爲<lb/>
姤其下三爻乃巽體也二隂生而爲遯則六二九三九<lb/>
四乃巽體三隂生而爲否則六三九四九五乃巽體四<lb/>
隂生而爲觀則上三爻乃巽體至五隂爲剥則巽始亡<lb/>
故六五之爻辭曰貫魚盖指下四爻皆從巽來如魚駢<lb/>
頭而貫也或曰說卦不言巽爲魚今何以知之曰以類<lb/>
而知之說卦所不該者多矣如長子長女中女少女見<lb/>
於震巽離兊中而坎艮之下不言爲中男爲少男之類<lb/>
它可推也<lb/>
　　　　三省長官<lb/>
<pb n="KR3j0038_SBCK_012-4b"/>
中書尚書令在西漢時爲少府官屬與大官湯官上林<lb/>
諸令品秩略等侍中但爲加官在東漢亦屬少府而秩<lb/>
稍增尚書令爲千石然銅印墨綬雖居幾要而去公卿<lb/>
甚逺至或出爲縣令魏晉以來浸以華重唐初遂爲三<lb/>
省長官居眞宰相之任猶列三品大曆中乃升正二品<lb/>
入國朝其位益尊叙班至在太師之上然只以爲親王<lb/>
及使相兼官無單拜者見任宰相帶侍中者才五人范<lb/>
魯公質趙韓王普丁晉公謂馮魏公拯韓魏王琦尚書<lb/>
令又最貴除宗王外不以假人趙韓王韓魏王始贈眞<lb/>
令韓公官止司徒及贈尚令乃詔自今更不加贈盖不<lb/>
<pb n="KR3j0038_SBCK_012-5a"/>
欲以三師之官贅其稱也政和初蔡京改侍中中書令<lb/>
爲左輔右弼而不置尚書令以爲<lb/>
太宗皇帝曽任此官殊不知乃唐之太宗爲之故郭子<lb/>
儀不敢拜非本朝也<lb/>
　　　　王珪李靖<lb/>
杜子美送重表姪王評事詩云我之曽老姑爾之髙祖<lb/>
母爾祖未顯時歸爲尙書婦隋朝大業末房杜俱交友<lb/>
長者來在門荒年自餬口家貧無供給客位但箕帚俄<lb/>
頃羞頗珍寂寥人散後<hi>云云</hi>上云天下亂冝與英俊厚<lb/>
向竊窺數公經綸亦俱有次問最少年虬髯十八九子<lb/>
<pb n="KR3j0038_SBCK_012-5b"/>
等成大名皆因此人手下云風雲合龍虎一吟吼願展<lb/>
丈夫雄得辭兒女醜秦王時在坐真氣驚戸牖及乎正<lb/>
觀初尚書踐台斗夫人常肩輿上殿稱萬壽至尊均嫂<lb/>
叔盛事垂不朽觀此詩疑指王珪珪相唐太宗贈禮部<lb/>
尚書然細考其事大不與史合蔡條詩話引唐書列女<lb/>
傳云珪母盧氏識房杜必貴質之此詩則珪母乃杜氏<lb/>
也桐江詩話云不特不姓盧乃珪之妻非母也予案唐<lb/>
列女傳元無此事珪傳末只云始隱居時與房玄齡杜<lb/>
如晦善二人過其家母李窺之知其必貴蔡說妄云有<lb/>
傳又誤以李爲盧皆不足辨但唐髙祖在位日太子建<lb/>
<pb n="KR3j0038_SBCK_012-6a"/>
成與秦王不睦以權相傾珪爲太子中允說建成曰秦<lb/>
王功盖天下中外歸心殿下但以長年位居東宫無大<lb/>
功以鎮服海内今劉黒闥散云之餘冝自擊之以取功<lb/>
名建成乃請行其後楊文幹之事起髙祖責以兄弟不<lb/>
睦歸罪珪等而流之太宗即位乃召還任用乆之宴近<lb/>
臣於丹霄殿長孫無忌曰王珪魏徵昔爲仇讎不謂今<lb/>
日得同此宴上曰珪徵盡心所事我故用之然則珪與<lb/>
太宗非素交明矣唐書載李氏事亦采之小說恐未必<lb/>
然而杜公稱其祖姑事不應不實且太宗時宰相別無<lb/>
姓王者真不可曉也又有杜光庭虬鬚客傳云惰煬帝<lb/>
<pb n="KR3j0038_SBCK_012-6b"/>
幸江都命楊素留守西京李靖以布衣往謁竊其一妓<lb/>
道遇異人與俱至太原因劉文静以見州將之子言其<lb/>
眞英主傾家資與靖使助創業之舉即太宗也按史載<lb/>
唐公擊突厥靖察有非常志自囚上急變後髙祖定京<lb/>
師將斬之而止必無先識太宗之事且煬帝在江都時<lb/>
楊素死已十餘年矣此一傳大抵皆妄云<lb/>
　　　　虎夔藩<lb/>
黃魯直宿舒州太湖觀音院詩云汲烹寒泉窟伐燭古<lb/>
松根相戒莫浪出月黒虎夔藩夔字甚新其意盖言抵<lb/>
觸之義而莫究所出惟杜工部課伐木詩序云課隷人<lb/>
<pb n="KR3j0038_SBCK_012-7a"/>
入谷斬隂木晨征暮返我有藩籬是鈌是補旅次于小<lb/>
安山有虎知禁若恃爪牙之利必昏黒摚突䕫人屋壁<lb/>
列樹白桃鏝焉墻實以竹示式遏爲與虎近混淪乎無<lb/>
良賔客其詩句有云藉汝跨小籬乳獸待人肉虎穴連<lb/>
里閭乆客懼所觸乃知魯直用此序中語然杜公在夔<lb/>
府所作詩所謂夔人者述其土俗耳本無抵觸之義魯<lb/>
直盖誤用之又寺齋睡起絶句云人言九事八爲律儻<lb/>
有江船吾欲東按主父偃傳上書言九事其八事爲律<lb/>
令一事諌伐匈奴謂八事爲律令而言則爲字當作去<lb/>
聲讀今魯直似以爲平聲恐亦誤也<lb/>
<pb n="KR3j0038_SBCK_012-7b"/>
　　　　曹操用人<lb/>
曹操爲漢鬼蜮君子所不道然知人善任使實後丗之<lb/>
所難及荀彧荀攸郭嘉皆腹心謀臣共濟大事無待賛<lb/>
說其餘智效一官權分一郡無小無大卓然皆稱其職<lb/>
恐關中諸將爲害則屬司隷校尉鍾繇以西事而馬騰<lb/>
韓遂遣子入侍當天下亂離諸軍乏食則以棗祗任峻<lb/>
建立屯田而軍國饒𥙿遂芟群雄欲復鹽官之利則使<lb/>
衛覬鎮撫關中而諸將服河東未定以杜畿爲太守而<lb/>
衞固范先束手离戮并州初平以梁習爲刺史而邊境<lb/>
肅清揚州陷於孫權獨有九江一郡付之劉馥而恩化<lb/>
<pb n="KR3j0038_SBCK_012-8a"/>
大行馮翊困於鄜盜付之鄭渾而民安㓂滅代郡三單<lb/>
于恃力驕恣裴潜單車之郡而單于讋服方得漢中命<lb/>
杜襲督留事而百姓自樂出徙於洛鄴者至八萬口方<lb/>
得馬超之兵聞當發徙驚駭欲變命趙儼爲護軍而相<lb/>
率還降致於東方者亦二萬口凡此十者其爲利豈不<lb/>
大哉張遼走孫權於合肥郭淮拒蜀軍於陽平徐晃却<lb/>
關羽於樊皆以少制衆分方面憂操無敵於建安之時<lb/>
非幸也<lb/>
　　　　漢士擇所從<lb/>
漢自中平黃巾之亂天下震擾士大夫莫不擇所從以<lb/>
<pb n="KR3j0038_SBCK_012-8b"/>
爲全身逺害之計然非豪傑不能也荀彧少時以潁川<lb/>
四戰之地勸父老亟避之郷人多懐土不能去彧獨率<lb/>
宗族往兾州袁紹待以上賔之禮彧度紹終不能定大<lb/>
業去而從曹操其郷人留者多爲賊所殺袁紹遣使迎<lb/>
汝南士大夫和洽獨往荆州劉表以上客待之洽曰所<lb/>
以不從本初避争地也昏丗之主不可黷近乆而不去<lb/>
䜛慝將興遂南之武陵其留者多爲表所害曹操牧兖<lb/>
州陳留太守張邈與之親友郡士髙柔獨以爲邈必乗<lb/>
間爲變率郷人欲避之衆皆以曹張相親不然其言柔<lb/>
舉宗適河北邈果叛操郭嘉初見袁紹謂其謀臣辛評<lb/>
<pb n="KR3j0038_SBCK_012-9a"/>
等曰智者審於量主袁公多端寡要好謀無決難與共<lb/>
濟大難吾將更舉以求主子盍去乎評等曰袁氏今最<lb/>
強去將何之嘉不復言遂去依曹操操召見與論天下<lb/>
事出曰真吾主也杜襲趙儼繁欽避亂荆州欽數見竒<lb/>
於表襲曰所以俱來者欲全身以待時耳子若見能不<lb/>
巳非吾徒也及天子都許儼曰曹鎮東必能濟華夏吾<lb/>
知歸矣遂詣操河間邢顒在無終聞操定兾州謂田疇<lb/>
曰聞曹公法令嚴民厭亂矣亂極則平請以身先遂裝<lb/>
還郷里疇曰顒天民之先覺者也孫䇿定丹陽吕範請<lb/>
暫領都督䇿曰子衡巳有大衆豈冝復屈小職範曰今<lb/>
<pb n="KR3j0038_SBCK_012-9b"/>
捨夲土而託將軍者欲濟丗務也譬猶同舟渉海一事<lb/>
不牢即俱受其敗此亦範計非但將軍也策從之周瑜<lb/>
聞策聲問便推結分好及策卒權立瑜謂權可與共成<lb/>
大業遂委心服事焉諸葛亮在襄陽劉表不能起一見<lb/>
劉備事之不疑此諸人識見如是安得困於亂丗哉<lb/>
　　　　劉公榮<lb/>
王戎詣阮籍時兖州刺史劉昶字公榮在坐阮謂王曰<lb/>
偶有二斗美酒當與君共飲彼公榮者無預焉二人交<lb/>
觴酬酢公榮遂不得一杯而言語談戲三人無異或有<lb/>
問之者阮曰勝公榮者不得不與飲酒不如公榮者不<lb/>
<pb n="KR3j0038_SBCK_012-10a"/>
可不與飲酒唯公榮可不與飮酒此事見戎傳而丗說<lb/>
爲詳又一事云公榮與人飲酒雜穢非類人或譏之答<lb/>
曰勝公榮者不可不與飮不如公榮者亦不可不與飲<lb/>
是公榮軰者又不可不與飲故終日共飲而醉二者稍<lb/>
不同公榮待客如是費酒多矣顧不䝉一杯於人乎東<lb/>
坡詩云未許低頭拜東野徒言共飮勝公榮盖用前事<lb/>
也<lb/>
　　　　元豐官制<lb/>
元豐官制初成欲以司馬公爲御史大夫又將俟建儲<lb/>
時以公及吕申公爲保傅元祐初起文潞公於旣老議<lb/>
<pb n="KR3j0038_SBCK_012-10b"/>
處以侍中中書令爲言者所攻乃改平章軍國重事自<lb/>
後習以爲制不復除此等官以謂前無故事其實不然<lb/>
也紹興二十五年　中批右正言張扶除太常卿執<lb/>
政言自來太常不置卿遂改宗正復言之乃以爲國子<lb/>
祭酒近歳除莫濟祕書監濟辭避累日然後就職巳而<lb/>
李燾陳騤鄭丙皆爲之均曰職事官何不可除之有<lb/>
　　　　耳餘袁劉<lb/>
張耳陳餘少時爲刎頸交其後争權相與致死地而不<lb/>
厭盖勢利之極其究必然韓馥舉兾州以迎袁紹而終<lb/>
以懼死劉璋開門延劉備坐失益州翟讓提兵授李密<lb/>
<pb n="KR3j0038_SBCK_012-11a"/>
而舉族不免爾朱兆以六鎮之衆付髙歡而卒斃於歡<lb/>
手紹密歡忘其所自不足深責孰謂玄德之長者而忍<lb/>
爲此邪<lb/>
　　　　周漢存國<lb/>
周之初諸侯千八百國至王赧之亡所存者才八國耳<lb/>
七戰國與衞也然趙韓魏分晉而立齊田氏代姜而興<lb/>
其有土各不及二百年俱非舊邦秦始皇乃吕氏子楚<lb/>
幽王乃黃氏子所謂嬴芈之先當不歆非類然則惟燕<lb/>
衛二姬姓存而衞至胡亥丗乃絶若以爲召公康叔之<lb/>
德則周公豈不及乎漢列侯八百餘人及光武而存者<lb/>
<pb n="KR3j0038_SBCK_012-11b"/>
平陽建平冨平三侯耳建平以先降梁王永奪國平陽<lb/>
爲曹參之後冨平爲張安丗之後參猶有創業之功若<lb/>
安丗則湯子也史稱其推賢揚善固冝有後然輕重其<lb/>
心殺人亦多矣獨無餘殃乎漢侯之在王莽朝皆不奪<lb/>
國光武乃但許宗室復故餘皆除之雖鄼侯亦不紹封<lb/>
不知曹張兩侯何以能獨全也<lb/>
　　　　曹操殺楊脩<lb/>
曹操殺楊脩之後見其父彪問曰公何瘦之甚對曰愧<lb/>
無日磾先見之明猶懷老牛舐犢之愛操爲之改容古<lb/>
文苑載操與彪書數脩之罪以爲恃豪父之勢每不與<lb/>
<pb n="KR3j0038_SBCK_012-12a"/>
吾同懷將延足下尊門大累便令刑之且贈彪錦裘二<lb/>
領八節角桃杖一枝青牸牛二頭八百里驊騮馬一匹<lb/>
四望通幰七香車一乘驅使二人又遺其妻裘鞾有心<lb/>
青衣二人錢絹甚厚卞夫人亦與袁夫人書云賢郎有<lb/>
盖丗文才闔門欽敬明公性急輒行軍法以衣服文絹<lb/>
房子官錦香車送之彪及袁夫人皆答書引愆致謝是<lb/>
時漢室將亡政在曹氏袁公四丗宰相爲漢宗臣固操<lb/>
之所忌彪之不死其手幸矣嗚呼危哉<lb/>
　　　　古人重國體<lb/>
古人爲邦以國體爲急初無小大強弱之異也其所以<lb/>
<pb n="KR3j0038_SBCK_012-12b"/>
自待及以之待人亦莫不然故執言脩辭非賢大夫不<lb/>
能盡楚申舟不假道于宋而聘齊宋華元止之曰過我<lb/>
而不假道鄙我也鄙我亡也殺其使者必伐我伐我亦<lb/>
亡也亡一也乃殺之及楚子圍宋旣急猶曰城下之盟<lb/>
有以國斃不能從也鄭三卿爲盗所殺餘盗在宋鄭人<lb/>
納賂以請之師慧曰以千乘之相易滛樂之矇宋無人<lb/>
焉故也子罕聞之固請而歸其賂晉韓宣子有環在鄭<lb/>
商謁諸鄭伯子産弗與曰大國之求無禮以斥之何饜<lb/>
之有吾且爲鄙邑則失位矣若大國令而共無藝鄭鄙<lb/>
邑也亦弗爲也晉合諸侯于平丘子産争貢賦之次子<lb/>
<pb n="KR3j0038_SBCK_012-13a"/>
大叔咎之子産曰國不競亦陵何國之爲鄭駟偃娶于<lb/>
晉偃卒鄭人舎其子而立其弟晉人來問子産對客曰<lb/>
若寡君之二三臣其即丗者晉大夫而專制其位是晉<lb/>
之縣鄙也何國之爲楚囚鄭印堇父獻于秦鄭以貨請<lb/>
之子産曰不獲受楚之功而取貨于鄭不可謂國秦不<lb/>
其然若曰鄭國微君之惠楚師其猶在敝邑之城下弗<lb/>
從秦人不予更幣從子産而後獲之讀此數事知春秋<lb/>
列國各數百年其必有道矣<lb/>
<pb n="KR3j0038_SBCK_012-13b"/>
</p>
<p>
容齋隨筆卷第十二<lb/>
<pb n="KR3j0038_SBCK_012-14a"/>
</p>
<p>
</p>
  </div>
</body>
</text>
</TEI>
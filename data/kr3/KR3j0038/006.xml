<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_006-1a"/>
容齋隨筆卷第六<hi>十九則</hi>
　　　　建武中元<lb/>
成都有漢蜀郡太守何君造尊楗閣碑其末云建武中<lb/>
元二年六月桉范史本紀建武止三十一年次年改爲<lb/>
中元直書爲中元元年觀此所刻乃是雖别爲中元猶<lb/>
冠以建武如文景帝中元後元之類也又祭祀志載封<lb/>
禪後赦天下詔明言云以建武三十二年爲建武中元<lb/>
元年東夷倭國傳云建武中元二年來奉貢援据甚明<lb/>
而宋莒公作紀年通譜乃云紀志所載不同必傳冩脫<lb/>
誤學者失於精審以意刪去殆亦不深考耳韓莊敏家<lb/>
<pb n="KR3j0038_SBCK_006-1b"/>
一銅斗銘云新始建國天鳯上戊六年又紹興中郭金<lb/>
州得一鉦銘云新始建國地皇上戊二年桉王莽始建<lb/>
國之後改天鳯又改地皇兹二器各冠以始元者自莽<lb/>
之制如此亦猶其改易郡名不常每下詔猶繫其故名<lb/>
之類耳不可用中元爲比也<lb/>
　　　　帶職人轉官<lb/>
紹興中王浚明以右奉直大夫直祕閣乞磨勘吏部擬<lb/>
朝議大夫時相以爲旣帶職則朝議奉直爲一等遂超<lb/>
轉中奉其後曽慥踵之紹興末向伯奮亦用此繼而續<lb/>
觱復然後省有言不應驀三級自是但得朝議予按故<lb/>
<pb n="KR3j0038_SBCK_006-2a"/>
事官制未行時前行郎中遷少卿有出身得太常無出<lb/>
身司農繼轉光禄即今奉直朝議也自少卿遷大卿監<lb/>
有出身得光禄卿無出身歷司農卿少府監衛尉卿然<lb/>
後至光禄若帶職則自少農以上徑得光卿不渉餘級<lb/>
至有超五資者然則浚明等不爲過盖昔日職名不輕<lb/>
與人故恩典亦異又自承務郎至奉議詞人但三轉而<lb/>
帶職者乃與餘人同作六階不小異乃有司之失也<lb/>
　　　　上下四方<lb/>
上下四方不可窮竟正雖莊列釋氏之寓言曼衍不能<lb/>
說也列子商湯問於夏革曰上下八方有極盡乎革曰<lb/>
<pb n="KR3j0038_SBCK_006-2b"/>
不知也湯固問革曰无則无極有則有盡朕何以知之<lb/>
然无極之外復无无極无盡之中復无无盡无極復无<lb/>
无極无盡復无无盡朕是以知其无極无盡也而不知<lb/>
其有極有盡也焉知天地之表不有大天地者乎大集<lb/>
經風住何處曰風住虚空又問虚空爲何所住荅言虚<lb/>
空住於至處又問至處復何所住荅言至處何所住者<lb/>
不可宣說何以故逺離一切諸處所故一切處所所不<lb/>
攝故非數非稱不可量故是故至處無有住處二家之<lb/>
說如是而巳<lb/>
　　　魏相蕭望之<lb/>
<pb n="KR3j0038_SBCK_006-3a"/>
趙廣漢之死由魏相韓延壽之死由蕭望之魏蕭賢公<lb/>
卿也忍以其私陷二材臣於死地乎楊惲坐語言怨望<lb/>
而廷尉當以爲大逆不道以其時考之乃于定國也史<lb/>
稱定國爲廷尉民自以不冤豈其然乎宣帝治尚嚴而<lb/>
三人者又從而輔翼之爲可恨也<lb/>
　　　　姓氏不可考<lb/>
姓氏所出後丗茫不可考不過證以史傳然要爲難曉<lb/>
自姚虞唐杜姜田范劉之外餘盖紛然雜岀且以左傳<lb/>
言之申氏出於四岳周有申伯然鄭又有申侯楚有申<lb/>
舟又有申公巫臣魯有申繻申棖晉有申書齊有申鮮<lb/>
<pb n="KR3j0038_SBCK_006-3b"/>
虞賈氏姬姓之國以國氏然晉有賈華又狐射姑亦曰<lb/>
賈季齊有賈舉黃氏嬴姓之國然金天氏之後又有沈<lb/>
姒蓐黃之黃晉有黃淵孔氏出於商孔子其後也然衞<lb/>
有孔達宋有孔父鄭有孔叔陳有孔寧齊有孔虺而鄭<lb/>
子孔之孫又爲孔張髙氏出於齊然子尾之後又爲髙<lb/>
彊鄭有髙克宋有髙哀國氏亦出於齊然邢有國子鄭<lb/>
子國之孫又爲國參晉有慶鄭齊有慶克陳有慶虎衞<lb/>
有石碏齊有石之紛如鄭有石<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>周有石尚宋有石彄<lb/>
晉有陽處父楚有陽丏魯有陽虎孫氏出於衞而楚有<lb/>
叔敖齊有孫書吴有孫武郭氏出於虢而晉有郭偃齊<lb/>
<pb n="KR3j0038_SBCK_006-4a"/>
有郭最又有所謂郭公者千載之下遥遥丗祚將安所<lb/>
質究乎<lb/>
　　　　畏無難<lb/>
聖人不畏多難而畏無難故曰惟有道之主能持勝使<lb/>
秦不并六國二丗未亡隋不一天下服四夷煬帝不亡<lb/>
符堅不平涼取蜀滅燕翦代則無肥水之役唐莊宗不<lb/>
滅梁下蜀則無嗣源之禍李景不取閩并楚則無淮南<lb/>
之失<lb/>
　　　　緑竹青青<lb/>
毛公解衞詩淇奥分緑竹爲二物曰緑王芻也竹萹竹<lb/>
<pb n="KR3j0038_SBCK_006-4b"/>
也韓詩竹字作<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>音徒沃反亦以爲萹筑郭璞云王芻<lb/>
今呼白腳莎即菉蓐豆也萹竹似小藜赤莖節好生道<lb/>
旁可食又云有草似竹髙五六尺淇水側人謂之菉竹<lb/>
案此諸說皆北人不見竹之語耳漢書下淇園之竹以<lb/>
爲楗㓂恂爲河内太守伐淇園竹爲矢百餘萬衞詩又<lb/>
有籊籊竹竿以釣于淇之句所謂緑竹豈不明甚若白<lb/>
腳莎菉豆安得云猗猗青青哉<lb/>
　　　　孔子欲討齊<lb/>
陳成子弑齊簡公孔子告於魯哀公請討之公曰告夫<lb/>
三子者之三子告不可左傳曰孔子請伐齊公曰魯爲<lb/>
<pb n="KR3j0038_SBCK_006-5a"/>
齊弱乆矣子之伐之將若之何對曰陳常弑其君民之<lb/>
不與者半以魯之衆加齊之半可伐也說者以爲孔子<lb/>
豈校力之強弱但明其義而巳能順人心而行天討何<lb/>
患不克使魯君從之孔子其使於周請命乎天子正名<lb/>
其罪至其所以勝齊者孔子之餘事也予以爲魯之不<lb/>
能伐齊三子之不欲伐齊周之不能討齊通國知之矣<lb/>
孔子爲此舉豈眞欲以魯之半力敵之哉盖是時三子<lb/>
無君與陳氏等孔子上欲悟哀公下欲警三子使哀公<lb/>
悟其意必察三臣之擅國思有以制之起孔子而付以<lb/>
政其正君君臣臣之分不難也使三子者警必將曰魯<lb/>
<pb n="KR3j0038_SBCK_006-5b"/>
小於齊齊臣弑君而欲致討吾三臣或如是彼齊晉大<lb/>
國肯置而不問乎惜其君臣皆不識聖人之深旨自是<lb/>
二年孔子亡又十一年哀公竟偪於三子而孫於越比<lb/>
之簡公僅全其身爾<lb/>
　　　　韓退之<lb/>
舊唐史韓退之傳初言愈常以爲魏晉巳還爲文者多<lb/>
拘偶對而經誥之指歸不復振起故所爲文抒意立言<lb/>
自成一家新語後學之士取爲師法當時作者甚衆無<lb/>
以過之故丗稱韓文而又云時有恃才肆意亦盭孔孟<lb/>
之旨若南人妄以柳宗元爲羅池神而愈撰碑以實之<lb/>
<pb n="KR3j0038_SBCK_006-6a"/>
李賀父名晉不應進士而愈爲賀作諱辯令舉進士又<lb/>
爲毛穎傳譏戯不近人情此文章之甚紕繆者撰順宗<lb/>
實録繁簡不當叙事拙於取捨頗爲當代所非裴晉公<lb/>
有寄李翶書云昌黎韓愈僕識之舊矣其人信美材也<lb/>
近或聞諸儕類云恃其絶足往往奔放不以文立制而<lb/>
以文爲戯可矣乎今之不及之者當大爲防焉爾舊史<lb/>
謂愈爲紕繆固不足責晉公亦有是言何哉考公作此<lb/>
書時名位猶未達其末云昨弟來欲度及時干進度昔<lb/>
歳取名不敢自髙今孤焭若此逰宦謂何是不能復從<lb/>
故人之所勉耳但寘力田園苟過朝夕而巳然則公出<lb/>
<pb n="KR3j0038_SBCK_006-6b"/>
征淮西請愈爲行軍司馬又令作碑盖在此累年之後<lb/>
相知巳深非復前比也<lb/>
　　　　誕節受賀<lb/>
唐穆宗即位之初年詔曰七月六日是朕載誕之辰其<lb/>
日百寮命婦冝於光順門進名參賀朕於門内與百寮<lb/>
相見明日又勑受賀儀冝停先是左丞韋綬奏行之宰<lb/>
臣以古無降誕受賀之禮奏罷之然次年復行賀禮誕<lb/>
節之制起於明皇令天下宴集休假三日肅宗亦然代<lb/>
德順三宗皆不置節名及文宗以後始置宴如初則受<lb/>
賀一事盖自長慶年至今用之也<lb/>
<pb n="KR3j0038_SBCK_006-7a"/>
　　　　左氏書事<lb/>
左傳書晉惠公背秦穆公事曰晉侯之入也秦穆姬屬<lb/>
賈君焉且曰盡納羣公子晉侯烝於賈君又不納羣公<lb/>
子是以穆姬怨之晉侯許賂中大夫旣而皆背之賂秦<lb/>
伯以河外列城五東盡虢略南及華山内及解梁城旣<lb/>
而不與晉饑秦輸之粟秦饑晉閉之糴故秦伯伐晉觀<lb/>
此一節正如獄吏治囚蔽罪議法而皐陶聽之何所伏<lb/>
竄不待韓原之戰其曲直勝負之形見矣晉厲公絶秦<lb/>
數其五罪書詞鏗訇極文章鼓吹之妙然其實皆誣秦<lb/>
故傳又書云秦桓公旣與晉厲公爲令狐之盟而又召<lb/>
<pb n="KR3j0038_SBCK_006-7b"/>
狄與楚欲道以伐晉杜元凱注云據此三事以正秦罪<lb/>
左氏於文反復低昂無所不究其至觀秦晉爭戰二事<lb/>
可窺一斑矣<lb/>
　　　　狐突言詞有味<lb/>
晉侯使太子申生伐東山皐落氏以十二月出師衣之<lb/>
偏衣佩之金玦左氏載狐突所歎八十餘言而詞義五<lb/>
轉其一曰時事之徴也衣身之章也佩衷之旗也其二<lb/>
曰敬其事則命以始服其身則衣之純用其衷則佩之<lb/>
度其三曰今命以時卒閟其事也衣之尨服逺其躬也<lb/>
佩以金玦弃其衷也其四曰服以逺之時以閟之其五<lb/>
<pb n="KR3j0038_SBCK_006-8a"/>
曰尨涼冬殺金寒玦離其宛轉有味皆可咀嚼國語亦<lb/>
多此體有至六七轉然大氐緩而不切<lb/>
　　　　宣髮<lb/>
考工記車人之事半矩謂之宣注頭髮顥落曰宣易巽<lb/>
爲宣髮宣字本或作寡周易巽爲寡髮釋文云本又作<lb/>
宣黒白雜爲宣髮宣髮二字甚竒<lb/>
　　　　邾文公楚昭王<lb/>
邾文公卜遷于繹史曰利於民而不利於君邾子曰命<lb/>
在養民死之短長時也民苟利矣遷也吉莫如之遂遷<lb/>
于繹未幾而卒君子曰知命楚昭王之季年有雲如衆<lb/>
<pb n="KR3j0038_SBCK_006-8b"/>
赤鳥夾日以飛三日周太史曰其當王身乎若禜之可<lb/>
移於令尹司馬王曰除腹心之疾而寘諸股肱何益不<lb/>
榖不有大過天其夭諸有罪受罰又焉移之遂弗禜孔<lb/>
子曰楚昭王知大道矣其不失國也冝哉案宋景公出<lb/>
人君之言三熒惑爲之退舎邾文楚昭之言亦是物也<lb/>
而終不蒙福天道逺而不可知如此<lb/>
　　　　杜悰<lb/>
唐懿宗咸通二年二月以杜悰爲相一日兩樞密使詣<lb/>
中書宣徽使楊公慶繼至獨揖悰受宣三相起避公慶<lb/>
出書授悰發之乃宣宗大漸時宦官請鄆王監國奏也<lb/>
<pb n="KR3j0038_SBCK_006-9a"/>
且曰當時宰相無名者當以反法處之悰反復讀復封<lb/>
以授公慶曰主上欲罪宰相當於延英面示聖旨公慶<lb/>
去悰謂兩樞密曰内外之臣事猶一體今主上新踐阼<lb/>
固當以仁愛爲先豈得遽賛成殺宰相事若習以性成<lb/>
則中尉樞密豈得不自憂乎兩樞密相顧黙然徐曰當<lb/>
具以公言白至尊非公重德無人及此三相復來見悰<lb/>
微請宣意悰無言三相惶怖乞存家族悰曰勿爲它慮<lb/>
旣而寂然及延英開上色甚恱此資治通鑑所載也新<lb/>
唐史云宣宗丗䕫王處大明宮而鄆王居十六宅帝大<lb/>
漸遺詔立䕫王而中尉王宗貫迎鄆王立之是爲懿宗<lb/>
<pb n="KR3j0038_SBCK_006-9b"/>
乆之遣樞密使楊慶詣中書獨揖悰它宰相畢諴杜審<lb/>
權蔣伸不敢進乃授悰中人請帝監國奏因諭悰劾大<lb/>
臣名不在者悰語之如前所云慶色沮去帝怒亦釋予<lb/>
以史考之懿宗即位之日宰相四人曰令狐綯曰蕭鄴<lb/>
曰夏侯孜曰蔣伸至是時唯有伸在三人者罷去矣諴<lb/>
及審權乃懿宗自用者無由有斯事盖野史之妄而二<lb/>
書誤采之温公以唐事屬之范祖禹其審取可謂詳盡<lb/>
尚如此信乎脩史之難哉<lb/>
　　　　唐書丗系表<lb/>
新唐宰相丗系表皆承用逐家譜諜故多有謬誤内沈<lb/>
<pb n="KR3j0038_SBCK_006-10a"/>
氏者最可笑其略云沈氏岀自姬姓周文王子聃叔季<lb/>
字子揖食采於沈今汝南平輿沈亭是也魯成公八年<lb/>
爲晉所滅沈子生逞字脩之奔楚遂爲沈氏生嘉字惟<lb/>
良嘉生尹戍戍生諸梁諸梁子尹射字脩文其後入漢<lb/>
有爲齊王太傅敷德侯者有爲驃騎將軍者有爲彭城<lb/>
侯者宋書沈約自叙云金天氏之後沈國在汝南平輿<lb/>
定公四年爲蔡所滅秦末有逞者徴丞相不就其後頗<lb/>
與唐表同案聃季所封自是一國與沈了不相渉春秋<lb/>
成公八年晉侵沈獲沈子揖昭二十三年吴敗頓胡沈<lb/>
蔡之師于雞父沈子逞滅定四年蔡滅沈殺沈子嘉今<lb/>
<pb n="KR3j0038_SBCK_006-10b"/>
表云聃季字子揖成八年爲晉所滅是文王之子壽五<lb/>
百餘歳矣逞爲吴所殺而表云奔楚宋書云秦召爲丞<lb/>
相沈尹戍爲楚將戰死於柏舉正與嘉之死同時而以<lb/>
爲嘉之子尹射書於左傳三十四年始書諸梁乃以爲<lb/>
其子又春秋時人立字皆從子及伯仲豈有脩之惟良<lb/>
脩文之比漢列侯表豈有所謂敷德彭城侯百官表豈<lb/>
有所謂驃騎將軍沈達者沈約稱一時文宗妄譜其上<lb/>
丗名氏官爵固可蚩誚又不分别兩沈國其金天氏之<lb/>
裔沈姒蓐黃之沈封於汾川晉滅之春秋之沈封於汝<lb/>
南蔡滅之顧合而爲一豈不讀左氏乎歐陽公略不筆<lb/>
<pb n="KR3j0038_SBCK_006-11a"/>
削爲可恨也<lb/>
　　　　魯昭公<lb/>
春秋之丗列國之君失守社稷其國皆即日改立君無<lb/>
虚位以俟者惟魯昭公爲季孫意如所逐而孫于齊又<lb/>
適晉凡八年乃没意如在國攝事主祭歳具從者之衣<lb/>
屨而歸之于乾侯公薨之明年喪還故國然後其弟公<lb/>
子宋始即位它國無此比也豈非魯秉周禮雖不幸逐<lb/>
君猶存厥位而不敢絶之乎其後哀公孫于越左傳終<lb/>
於是年不知悼公以何時立也<lb/>
　　　　州縣失故名<lb/>
<pb n="KR3j0038_SBCK_006-11b"/>
今之州縣以累代移徙改割之故往往或失其故名或<lb/>
州異而縣不同者如建昌軍在江西而建昌縣乃隷南<lb/>
康南康軍在江東而南康縣乃隷南安南安軍在江西<lb/>
而南安縣乃隷泉州韶州爲始興郡而始興縣外屬贑<lb/>
州爲南康郡而南康縣外屬鬱林爲州而鬱林縣隷貴<lb/>
州桂陽爲軍而桂陽縣隷郴州此類不可悉數<lb/>
　　　　嚴州當爲莊<lb/>
嚴州本名睦州宣和中以方㓂之故改焉雖以威嚴爲<lb/>
義然實取嚴陵灘之意也殊不考子陵乃莊氏東漢避<lb/>
顯宗諱以莊爲嚴故史家追書以爲嚴光後丗當從實<lb/>
<pb n="KR3j0038_SBCK_006-12a"/>
可也<lb/>
容齋隨筆卷第六<lb/>
<pb n="KR3j0038_SBCK_006-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_026-1a"/>
容齋續筆卷第八<hi>十五則</hi>
　　　　蓍龜卜筮<lb/>
古人重卜筮其究至於通神龜爲卜蓍爲筮故曰假爾<lb/>
泰龜有常假爾泰筮有常定天下之吉凶成天下之亹<lb/>
亹所以使民信時日敬鬼神畏法令舜之命禹武王之<lb/>
伐紂召公相宅周公營成周未甞不昆命元龜襲祥考<lb/>
卜然筮短龜長則龜卜猶在易筮之上漢蓺文志劉向<lb/>
所輯七略自龜書夏龜之屬凡十五家至四百一卷後<lb/>
丗無傳焉今之揲蓍者率多流入於影象所謂龜策惟<lb/>
市井細人始習此蓺其得不過數錢士大夫未甞過而<lb/>
<pb n="KR3j0038_SBCK_026-1b"/>
問也伎術標牓所在如織五星六壬衍禽三命軌析太<lb/>
一洞微紫微太素遁甲人人自以爲君平家家自以爲<lb/>
季主每況愈下由是藉手于達官要人舟車交錯於道<lb/>
路毀譽紛紜而術益隱矣周禮太卜掌三兆之灋一曰<lb/>
玉兆二曰瓦兆三曰原兆杜子春云玉兆顓帝之兆瓦<lb/>
兆帝堯之兆原兆有周之兆經兆之體皆百有二十其<lb/>
頌皆千有二百又掌三易之灋曰連山曰歸藏曰周易<lb/>
其經卦皆八其别皆六十有四今獨周易之書存它不<lb/>
復可見丗謂文王重易六爻爲六十四卦然則夏商之<lb/>
易巳如是矣左氏傳所載懿氏占曰鳯望于飛和鳴鏘<lb/>
<pb n="KR3j0038_SBCK_026-2a"/>
鏘有嬀之後將育于姜成季之卜曰其名曰友在公之<lb/>
右同復于父敬如君所晉獻公驪姬之繇曰專之渝攘<lb/>
公之羭嫁伯姬之繇曰車說其輹火焚其旗冦張之弧<lb/>
姪其從姑秦伯伐晉曰千乗三去三去之餘獲其雄狐<lb/>
文公納王遇黃帝戰于阪泉之兆鄢陵之戰晉侯筮曰<lb/>
南國䠞射其元王中厥目宋伐鄭趙鞅卜救之遇水適<lb/>
火史龜曰是謂沈陽可以興兵利以伐姜不利子商史<lb/>
墨曰盈水名子水位名位敵不可干也杜氏謂鞅姓盈<lb/>
宋姓子蓋言嬴與盈同也史趙曰是謂如川之滿不可<lb/>
游也衞莊公卜夢曰如魚　尾衡流而方羊裔焉闔門<lb/>
<pb n="KR3j0038_SBCK_026-2b"/>
塞竇乃自後踰此十占皆不可得其說故杜元凱云凡<lb/>
筮者用周易則其象可推非此而往則臨時占者或取<lb/>
於象或取於氣或取於時日王相以成其占若盡附㑹<lb/>
以爻象則架虚而不經可爲通論然亦安知非連山歸<lb/>
藏所載乎<lb/>
　　　　地名異音<lb/>
郡邑之名有與本字大不同者顔師古以爲土俗各有<lb/>
别稱者是也姑以漢書地理志言之馮翊之櫟陽爲藥<lb/>
陽蓮勺爲輦酌太原之慮虒爲廬夷上黨之沾爲添河<lb/>
内之隆慮爲林廬蕩隂爲湯隂潁川之不羮爲不郎南<lb/>
<pb n="KR3j0038_SBCK_026-3a"/>
陽之酈爲擲堵陽爲者陽酇爲讃沛之鄼爲嵯鄲爲多<lb/>
清河之鄃爲輸汝南之平輿爲平預濟隂之宛句爲冤<lb/>
劬江夏之沙羡爲沙夷九江之橐皐爲拓姑廬江之雩<lb/>
婁爲吁閭山陽之方與爲房豫琅邪之不其爲不基東<lb/>
海之承爲證長沙之承陽爲烝陽臨淮之取慮爲秋廬<lb/>
㑹稽之諸曁爲諸旣太末爲闥末豫章之餘汗爲餘干<lb/>
梓潼之汁方爲十方蜀郡之徙爲斯益州之味爲昧金<lb/>
城之允吾爲鉛牙允街爲鉛街武威之樸<graphic n="KR3025" url="https://raw.githubusercontent.com/kanripo/KR-Gaiji/master/images/KR3025.png" mimeType="image/png"/>爲蒲環張<lb/>
掖之番禾爲盤和安定之烏氏爲烏支上郡之龜兹爲<lb/>
丘慈西河之鵠澤爲梏澤代郡之狋氏爲權精遼西之<lb/>
<pb n="KR3j0038_SBCK_026-3b"/>
且慮爲趄廬令支爲鈴祇遼東之番汗爲盤寒樂浪之<lb/>
黏蟬爲黏提南海之番禺爲潘隅蒼梧之荔浦爲肄浦<lb/>
交趾之羸<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>爲蓮簍九眞之都龐爲都聾日南之西捲<lb/>
爲西權淮陽之陽夏爲陽賈魯國之蕃爲皮皆不可求<lb/>
之於義訓字書亦不盡載也<lb/>
　　　　韓嬰詩<lb/>
前漢書儒林傳叙詩云漢興申公作魯詩后蒼作齊詩<lb/>
韓嬰作韓詩又云申公爲詩訓故而齊轅固燕韓生皆<lb/>
爲之傳或取春秋采雜說咸非其本義與不得巳魯最<lb/>
爲近之嬰爲文帝博士景帝時至常山太傅推詩人之<lb/>
<pb n="KR3j0038_SBCK_026-4a"/>
意作外傳數萬言其語頗與齊魯間殊然歸一也武帝<lb/>
時與董仲舒論於上前精悍分明仲舒不能難其後韓<lb/>
氏有王吉食子公長孫順之學蓺文志韓家詩經二十<lb/>
八卷韓故三十六卷内傳四卷外傳六卷韓說四十一<lb/>
卷今惟存外傳十卷慶曆中將作監主簿李用章序之<lb/>
命工刋刻于杭其末又題云蒙文相公改正三千餘字<lb/>
予家有其書讀首卷第二章曰孔子南遊適楚至於阿<lb/>
谷有處子佩瑱而浣者孔子曰彼婦人其可與言矣乎<lb/>
抽觴以授子貢曰善爲之辭子貢曰吾將南之楚逢天<lb/>
暑願乞一飲以表我心婦人對曰阿谷之水流而趨海<lb/>
<pb n="KR3j0038_SBCK_026-4b"/>
欲飲則飲何問婦人乎受子貢觴迎流而挹之置之沙<lb/>
上曰禮固不親授孔子抽琴去其軫子貢往請調其音<lb/>
婦人曰吾五音不知安能調琴孔子抽絺綌五兩以授<lb/>
子貢子貢曰吾不敢以當子身敢置之水浦婦人曰子<lb/>
年甚少何敢受子子不早去今切有狂夫守之者矣詩<lb/>
曰南有喬木不可休息漢有游女不可求思此之謂也<lb/>
觀此章乃謂孔子見處女而教子貢以微詞三挑之以<lb/>
是說詩可乎其謬戾甚矣它亦無足言<lb/>
　　　　五行衰絶字<lb/>
木絶於申故柛字之訓爲木自斃水土絶於巳故汜字<lb/>
<pb n="KR3j0038_SBCK_026-5a"/>
之訓說文以爲窮瀆圯字之訓爲岸圯及覆火衰於戍<lb/>
故烕爲滅金衰於丑故鈕爲鍵閉製字之義昭矣<lb/>
　　　　漢表所記事<lb/>
漢書功臣表所記列侯功狀有紀傳所軼者韓信擊魏<lb/>
以木罌缶度軍表云祝阿侯髙邑以將軍屬淮隂擊魏<lb/>
罌度軍<hi>史記作缻</hi>蓋此計由邑所建也信謀發兵襲吕后其<lb/>
舎人得罪信信囚欲殺之舎人弟上書變告信欲反晉<lb/>
灼注曰楚漢春秋云謝公也表有滇陽侯樂說史記作<lb/>
欒說以淮隂舎人告反侯蓋非謝公也須昌侯趙衍從<lb/>
漢王起漢中雍軍塞渭上上計欲還衍言從它道道通<lb/>
<pb n="KR3j0038_SBCK_026-5b"/>
中牟侯單右車始髙祖微時有急給髙祖馬故得侯邔<lb/>
侯黃極忠以羣盜長爲臨江將巳而爲漢擊臨江王祁<lb/>
侯繒賀從擊項籍漢王敗走賀擊楚迫騎以故不得進<lb/>
漢王顧謂賀祁王<hi>史記作侯</hi>顔師古曰謂之祁王蓋嘉其功<lb/>
故寵襃之許以爲王也它復有與傳小異者史記張良<lb/>
傳項梁立韓王成以良爲韓申徒徐廣云申徒即司徒<lb/>
語音訛轉也而漢表良以韓申都下韓師古云韓申都<lb/>
即韓王信也楚漢春秋作信都古信申同字案良與韓<lb/>
王信了不相干顔注誤矣自司徒訛爲申徒自申徒爲<lb/>
申都自申都爲信都展轉相傳古書豈復可以字義求<lb/>
<pb n="KR3j0038_SBCK_026-6a"/>
也韓信歸漢爲治粟都尉表以爲票客師古曰與紀傳<lb/>
參錯不同或者以其票疾而賔客禮之故云票客也史<lb/>
記作典客索隱以爲粟客此外又有官名非史所載者<lb/>
如孔聚以執盾從周竈以長鉟都尉郭蒙以戸衞宣虎<lb/>
以重將重將者主將領輜重也耏跖以門尉棘丘侯襄<lb/>
以執盾隊史郭亭以塞路塞路者主遮塞要路以備敵<lb/>
冦也丁禮以中㳙騎爰類以愼將謂以謹愼爲將也許<lb/>
盎以駢隣說衞駢隣者二馬曰駢謂並兩騎爲軍翼也<lb/>
說讀曰稅稅衞者軍行初舎止之時主爲衞也許瘛以<lb/>
趙右林將林將者將士林猶言羽林之將也清侯以弩<lb/>
<pb n="KR3j0038_SBCK_026-6b"/>
將留肹以客吏馮解散以代大與大與主爵禄之官也<lb/>
史記作太尉靳彊以郎中騎千人之類聊紀於此以示<lb/>
讀史者云<lb/>
　　　　蕭何紿韓信<lb/>
黥布爲其臣賁赫告反高祖以語蕭相國相國曰布不<lb/>
冝有此恐仇怨妄誣之請繫赫使人微驗淮南布遂反<lb/>
韓信爲人告反吕后欲召恐其不就乃與蕭相國謀詐<lb/>
令人稱陳豨巳破紿信曰雖病強入賀信入即被誅信<lb/>
之爲大將軍實蕭何所薦今其死也又出其謀故俚語<lb/>
有成也蕭何敗也蕭何之語何尚能救黥布而翻忍於<lb/>
<pb n="KR3j0038_SBCK_026-7a"/>
信如此豈非以髙祖出征吕后居内而急變從中起巳<lb/>
爲留守故不得不亟誅之非如布之事尚在疑似之域也<lb/>
　　　　彭越無罪<lb/>
韓信英布彭越皆以謀反誅夷信乗髙祖自將征陳豨<lb/>
之時欲詐赦諸官徒發兵襲吕后太子布見漢使驗問<lb/>
即發兵東取荆西擊楚對髙祖言欲爲帝其爲反逆巳<lb/>
明唯越但以稱病不親詣邯鄲之故上旣赦以爲庶人<lb/>
而吕后令人告越復謀反遂及禍三人之事越獨爲冤<lb/>
且扈輒勸越反越不聽有司以越不誅輒爲反形巳具<lb/>
然則貫髙欲殺髙祖張敖不從其事等耳乃以爲不知<lb/>
<pb n="KR3j0038_SBCK_026-7b"/>
狀而敖得釋何也樂說告信賁赫告布皆得封列侯而<lb/>
梁大僕告越不論賞豈非漢朝亦知其故耶欒布爲越<lb/>
大夫使於齊而越死還奏事越頭下上召罵布欲亨之<lb/>
布謂越反形未見而帝以苛細誅之上乃釋布拜爲都<lb/>
尉然則髙祖於用刑爲有負於越矣傷哉<lb/>
　　　　蜘蛛結罔<lb/>
佛經云蠢動含靈皆有佛性莊子云惟蟲能蟲惟蟲能<lb/>
天蓋雖昆蟲之微天機所運其善巧方便有非人智慮<lb/>
技解所可及者𧖟之作繭蜘蛛之結罔蜂之累房燕之<lb/>
營巢蟻之築垤螟蛉之祝子之類是巳雖然亦各有幸<lb/>
<pb n="KR3j0038_SBCK_026-8a"/>
不幸存乎其間蛛之結罔也布絲引經捷急上下其始<lb/>
爲甚難至於緯而織之轉盻可就踈密分寸未甞不齊<lb/>
門檻及花梢竹間則不終日必爲人與風所敗唯閑屋<lb/>
垝垣人迹罕至乃可乆乆而享其安故燕巢幕上季子<lb/>
以爲至危李斯見吏舎厠中䑕食不絜近人犬數驚恐<lb/>
之倉中之䑕食積粟居大廡之下不見人犬之憂歎曰<lb/>
人之賢不肖譬如䑕矣在所自處耳豈不信哉<lb/>
　　　　孫權稱至尊<lb/>
陳壽三國志固多出於一時雜史然獨吴書稱孫權爲<lb/>
至尊方在漢建安爲將軍時巳如此至於諸葛亮周瑜<lb/>
<pb n="KR3j0038_SBCK_026-8b"/>
見之於文字間亦皆然周瑜病困與權書曰曹公在北<lb/>
劉備寄寓此至尊垂慮之日也魯肅破曹公還權迎之<lb/>
肅曰願至尊威德加乎四海吕蒙遣鄧玄之說郝普曰<lb/>
關羽在南郡至尊身自臨之又曰至尊遣兵相繼於道<lb/>
蒙謀取關羽密陳計策曰羽所以未便東向者以至尊<lb/>
聖明蒙等尚存也陸遜謂蒙曰下見至尊冝好爲計甘<lb/>
寧欲圖荆州曰劉表慮旣不逺兒子又劣至尊當早規<lb/>
之權爲張遼掩襲賀齊曰至尊人主常當持重權欲以<lb/>
諸葛恪典掌軍糧諸葛亮書與陸遜曰家兄年老而恪<lb/>
性踈糧榖軍之要最足下特爲啓至尊轉之遜以白權<lb/>
<pb n="KR3j0038_SBCK_026-9a"/>
凡此之類皆非所冝稱若以爲陳壽作史虚辭則魏蜀<lb/>
不然也<lb/>
　　　　康山讀書<lb/>
杜子美贈李太白詩康山讀書處頭白好歸來說者以<lb/>
爲即廬山也吳曾能改齋漫録内辨誤一卷正辨是事<lb/>
引杜田杜詩補遺云范傳正李白新墓碑云白本宗室<lb/>
子厥先避仇客蜀居蜀之彰明太白生焉彰明綿州之<lb/>
屬邑有大小康山白讀書于大康山有讀書堂尚存其<lb/>
宅在清廉郷後廢爲僧坊稱隴西院蓋以太白得名院<lb/>
有太白像吳君以是證杜句知康山在蜀非廬山也予<lb/>
<pb n="KR3j0038_SBCK_026-9b"/>
案當塗所刋太白集其首載新墓碑宣歙池等州觀察<lb/>
使范傳正撰凡千五百餘字但云自國朝巳來編於屬<lb/>
籍神龍初自碎葉還廣漢因僑爲郡人初無補遺所紀<lb/>
七十餘言豈非好事者僞爲此書如開元遺事之類以<lb/>
附㑹杜老之詩邪歐陽忞輿地廣記云彰明有李白碑<lb/>
白生於此縣蓋亦傳說之誤當以范碑爲正<lb/>
　　　　列國城門名<lb/>
郡縣及城門名用一字者爲雅馴近古今獨姑蘇曰吳<lb/>
郡吳縣有盤門閶門葑門婁門齊門它皆不然春秋時<lb/>
列國門名見於左氏傳者鄭最多曰渠門純門時門將<lb/>
<pb n="KR3j0038_SBCK_026-10a"/>
門閨門皇門鄟門墓門又有師之梁桔柣之門周曰圉<lb/>
門魯曰雩門雉門稷門萊門鹿門又有子駒之門公羊<lb/>
傳有爭門吏門宋曰耏門桐門盧門曹門澤門揚門桑<lb/>
林之門邾曰魚門范門衞曰閱門蓋獲之門齊曰雍門<lb/>
亦有揚門鹿門稷門吳曰胥門宋垤澤之門見孟子<lb/>
　　　　緇塵素衣<lb/>
陳簡齋墨梅絶句一篇云粲粲江南萬玉妃别來幾度<lb/>
見春歸相逢京洛渾依舊只恨緇塵染素衣語意皆妙<lb/>
絶晉陸機爲顧榮贈婦詩云京洛多風塵素衣化爲緇<lb/>
齊謝元暉酬王晉安詩云誰能乆京洛緇塵染素衣正<lb/>
<pb n="KR3j0038_SBCK_026-10b"/>
用此也<lb/>
　　　　去國立後<lb/>
齊髙氏食邑于盧髙弱以盧叛齊閭丘嬰圍之弱曰苟<lb/>
使髙氏有後請致邑齊人立髙酀弱致盧而出奔晉魯<lb/>
臧氏食邑于防臧紇得罪使來告曰苟守先祀敢不辟<lb/>
邑乃立臧爲紇致防而奔齊案弱紇二人據地要君故<lb/>
孔子曰臧武仲以防求後于魯雖曰不要君吾不信也<lb/>
然齊魯之君竟如其請不以要君之故而背之蓋當是<lb/>
時先王之澤未熄非若戰國務爲詐力權謀之比所謂<lb/>
殺人之中又有禮焉者也降及末丗遂有帶甲約降旣<lb/>
<pb n="KR3j0038_SBCK_026-11a"/>
解甲即圍而殺之者不仁孰甚焉<lb/>
　　　　詩詞改字<lb/>
王荆公絶句云京口瓜洲一水間鍾山秖隔數重山春<lb/>
風又緑江南岸明月何時照我還吳中士人家藏其草<lb/>
初云又到江南岸圈去到字注曰不好改爲過復圈去<lb/>
而改爲入旋改爲滿凡如是十許字始定爲緑黃魯直<lb/>
詩歸燕略無三月事髙蟬正用一枝鳴用字初曰抱又<lb/>
改曰占曰在曰帶曰要至用字始定予聞於錢伸仲大<lb/>
夫如此今豫章所刻本乃作殘蟬猶占一枝鳴向巨原<lb/>
云元不伐家有魯直所書東坡念奴嬌與今人歌不同<lb/>
<pb n="KR3j0038_SBCK_026-11b"/>
者數處如浪淘盡爲浪聲沉周郎赤壁爲孫吳赤壁亂<lb/>
石穿空爲崩雲驚濤拍岸爲掠岸多情應笑我早生華<lb/>
髮爲多情應是笑我生華髮人生如夢爲如寄不知此<lb/>
本今何在也<lb/>
　　　　姑舅爲㛰<lb/>
姑舅兄弟爲㛰在禮法不禁而丗俗不曉案刑統户㛰<lb/>
律云父母之姑舅兩姨姊妹及姨若堂姨母之姑堂姑<lb/>
己之堂姨及再從姨堂外甥女女壻姊妹並不得爲㛰<lb/>
姻議曰父母姑舅兩姨姊妹於身無服乃是父母緦麻<lb/>
據身是尊故不合娶及姨又是父母大功尊若堂姨雖<lb/>
<pb n="KR3j0038_SBCK_026-12a"/>
於父母無服亦是尊屬母之姑堂姑並是母之小功以<lb/>
上尊巳之堂姨及再從姨堂外甥女亦謂堂姊妹所生<lb/>
者女壻姊妹於身雖並無服據理不可爲㛰並爲尊卑<lb/>
混亂人倫失序之故然則中表兄弟姉妹正是一等其<lb/>
於㛰娶了無所妨予記政和八年知漢陽軍王大夫申<lb/>
明此項勑局看詳以爲如表叔取表姪女從甥女嫁從<lb/>
舅之類甚爲明白徽州法司編類續降有全文今州縣<lb/>
官書判至有將姑舅兄弟成㛰而斷離之者皆失於不<lb/>
能細讀律令也惟西魏文帝時禁中外及從母兄弟姊<lb/>
妹爲㛰周武帝又詔不得娶母同姓以爲妻妾宣帝詔<lb/>
<pb n="KR3j0038_SBCK_026-12b"/>
母族絶服外者聽㛰皆偏閏之制漫附於此<lb/>
容齋續筆卷第八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_030-1a"/>
容齋續筆卷第十二　鞠山文庫<lb/>
　　　　婦人英烈<lb/>
婦人女子婉孌閨房以柔順靜專爲德其遇哀而悲臨<lb/>
事而惑蹈死而懼蓋所當然爾至於能以義斷恩以智<lb/>
決策斡旋大事視死如歸則幾於烈丈夫矣齊湣王失<lb/>
國王孫賈從王失王之處其母曰汝朝出而晚來則吾<lb/>
倚門而望汝暮出而不還則吾倚閭而望汝今事王不<lb/>
知王處汝尚何歸賈乃入市呼市人攻殺淖齒而齊亡<lb/>
臣相與求王子立之卒以復國馬超叛漢殺刺史太守<lb/>
涼州參軍楊阜出見姜叙於歷城與議討賊叙母曰韋<lb/>
<pb n="KR3j0038_SBCK_030-1b"/>
使君遇難亦汝之負但當速發勿復顧我叙乃與趙昻<lb/>
合謀超取昻子月爲質昻謂妻異曰當柰月何異曰雪<lb/>
君父之大恥喪元不足爲重況一子哉超襲歷城得叙<lb/>
母母罵之曰汝背父殺君天地豈乆容汝敢以面目視<lb/>
人乎超殺之月亦死晉卞壼拒蘇峻戰死二子隨父後<lb/>
亦赴敵而亡其母拊尸哭曰父爲忠臣子爲孝子夫何<lb/>
恨乎秦符堅將伐晉所幸張夫人引禹稷湯武事以諌<lb/>
曰朝野之人皆言晉不可伐陛下獨決意行之堅不聽<lb/>
曰軍旅之事非婦人所當預也劉𥙿起兵討逆同謀孟<lb/>
昶謂妻周氏曰我決當作賊幸早離絶周氏曰君父母<lb/>
<pb n="KR3j0038_SBCK_030-2a"/>
在堂欲建非常之謀豈婦人所能諫事之不成當於奚<lb/>
官中奉養大家義無歸志也昶起周氏追昶坐曰觀君<lb/>
舉措非謀及婦人者不過欲得財物耳指懷中兒示之<lb/>
曰此而可賣亦當不惜遂傾貲以給之何無忌夜草檄<lb/>
文其母劉牢之姊也登橙密窺之泣曰汝能如此吾復<lb/>
何恨問所與同謀者曰劉𥙿母尤喜因爲言舉事必有<lb/>
成之理以勸之竇建德救王丗充唐拒之於虎牢建德<lb/>
妻曹氏勸使乗唐國之虚西抄關中唐必還師自救建<lb/>
德曰此非女子所知李克用困於上源驛左右先脫歸<lb/>
者以汴人爲變告其妻劉氏劉神色不動立斬之隂召<lb/>
<pb n="KR3j0038_SBCK_030-2b"/>
大將約束謀保軍以還克用歸欲勒兵攻汴劉氏曰公<lb/>
當訴之朝廷若擅舉兵相攻天下孰能辨其曲直克用<lb/>
乃止黃巢死時溥獻其姬妾僖宗宣問曰汝曹皆勲貴<lb/>
子女何爲從賊其居首者對曰狂賊凶逆國家以百萬<lb/>
之衆失守宗祧今陛下以不能拒賊責一女子置公卿<lb/>
將帥於何地乎上不復問戮之於市餘人皆悲怖昬醉<lb/>
獨不飲不泣至於就刑神色肅然唐莊宗臨斬劉守光<lb/>
守光悲泣哀祈不巳其二妻李氏祝氏譙之曰事巳如<lb/>
此生復何益妾請先死即伸頸就戮劉仁贍守壽春㓜<lb/>
子崇諫夜泛舟渡淮北仁贍命斬之監軍使求救於夫<lb/>
<pb n="KR3j0038_SBCK_030-3a"/>
人夫人曰妾於崇諫非不愛也然軍法不可私若貸之<lb/>
則劉氏爲不忠之門矣趣命斬之然後成喪王師圍金<lb/>
陵李後主以劉澄爲潤州節度使澄開門降越後主誅<lb/>
其家澄女許嫁未適欲活之女曰叛逆之餘義不求生<lb/>
遂就死此十餘人者義風英氣尚凜凜有生意也雖載<lb/>
於史策聊表出之至於唐髙祖起兵太原女平陽公主<lb/>
在長安其夫柴紹曰尊公將以兵淸京師我欲往恐不<lb/>
能偕柰何主曰公往矣我自爲計即奔鄠發家貲招南<lb/>
山亡命諭降羣盜申法誓衆勒兵七萬威振關中與秦<lb/>
王㑹渭北分定京師此其偉烈又非它人比也<lb/>
<pb n="KR3j0038_SBCK_030-3b"/>
　　　　无用之用<lb/>
莊子云人皆知有用之用而莫知无用之用又云知无<lb/>
用而始可與言用矣夫地非不廣且大也人之所用容<lb/>
足耳然則廁足而墊之致黃泉所謂无用之爲用也亦<lb/>
明矣此義本起於老子三十輻共一轂當其无有車之<lb/>
用一章學記皷無當於五聲五聲弗得不備水無當於<lb/>
五色五色弗得不章其理一也今夫飛者以翼爲用縶<lb/>
其足則不能飛走者以足爲用縛其手則不能走舉埸<lb/>
較藝所務者才也而拙鈍者亦爲之用戰陳角勝所先<lb/>
者勇也而老怯者亦爲之用則有用无用若之何而可<lb/>
<pb n="KR3j0038_SBCK_030-4a"/>
分别哉故爲國者其勿以无用待天下之士則善矣<lb/>
　　　龍䈥鳯髓判<lb/>
唐史稱張鷟早惠絶倫以文章瑞朝廷屬文下筆輒成<lb/>
八應制舉皆甲科今其書傳於丗者朝野僉載龍䈥鳯<lb/>
髓判也僉載紀事皆瑣尾擿裂且多媟語百判純是當<lb/>
時文格全類俳體但知堆垜故事而於蔽罪議法處不<lb/>
能深切殆是無一篇可讀一聮可味如白樂天甲乙判<lb/>
則讀之愈多使人不厭聊載數端於此甲去妻後妻犯<lb/>
罪請用子䕃贖罪甲不許判云不安爾室盡孝猶慰母<lb/>
心薄送我畿贖罪寧辤子䕃縱下山之有恕曷陟屺之<lb/>
<pb n="KR3j0038_SBCK_030-4b"/>
無情辛夫遇盗而死求殺盗者而爲之妻或責其失節<lb/>
不伏判云夫讎不報未足爲非婦道有虧誠宜自恥詩<lb/>
著靡它之誓百代可知禮垂不嫁之文一言以蔽景居<lb/>
喪年老毀瘠或非其過禮曰哀情所鍾判云況血氣之<lb/>
旣衰老夫耄矣縱哀情之罔極吾子忍之景妻有喪景<lb/>
於妻側奏樂妻責之不伏判云儼衰麻之在躬是吾憂<lb/>
也調絲竹以盈耳於汝安乎甲夜行所由執之辤云有<lb/>
公事欲早趨朝所由以犯禁不聽判云非巫馬爲政焉<lb/>
用出以戴星同宣子俟朝胡不退而假寐乙貴達有故<lb/>
人至坐之堂下進以僕妾之食曰故辱而激之判云安<lb/>
<pb n="KR3j0038_SBCK_030-5a"/>
實敗名重耳竟慙於臼犯感而成事張儀終謝於蘇奏<lb/>
景娶妻無子父母將出之辤曰歸無所從判云雖配無<lb/>
生育誠合比於斷絃而歸靡適從庶可同於束緼乙爲<lb/>
三品見本州刺史不拜或非之稱品同判云或商周不<lb/>
敵敢不盡禮事君今晉鄭同儕安得降階卑我若此之<lb/>
類不背人情合於法意援經引史比喻甚明非青錢學<lb/>
士所能及也元微之有百餘判亦不能工余襄公集中<lb/>
亦有判兩卷粲然可觀張鷟字文成史云調露中登進<lb/>
士第考功貟外郎騫味道見所對稱天下無雙案登科<lb/>
記乃上元二年去調露尚六歳是年進士四十五人鷟<lb/>
<pb n="KR3j0038_SBCK_030-5b"/>
名在二十九旣以爲無雙而不列髙第神龍元年中才<lb/>
膺管樂科於九人中爲第五景雲二年中賢良方正科<lb/>
於二十人中爲第三所謂制舉八中甲科者亦不然也<lb/>
　　　　唐制舉科目<lb/>
唐丗制舉科目猥多徒異其名爾其實與諸科等也張<lb/>
九齡以道侔伊吕策髙第以登科記及㑹要考之蓋先<lb/>
天元年九月明皇初即位宣勞使所舉諸科九人經邦<lb/>
治國材可經國才堪刺史賢良方正與此科各一人藻<lb/>
思清華興化變俗科各二人其道侔伊吕策問殊平平<lb/>
但云興化致理必俟得人求賢審官莫先任舉欲逺循<lb/>
<pb n="KR3j0038_SBCK_030-6a"/>
漢魏之規復存州郡之選慮牧守之明不能必鑒次及<lb/>
越騎佽飛皆出畿甸欲均井田於要服遵丘賦於革車<lb/>
并安人重榖編户農桑之事殊不及爲天下國家之要<lb/>
道則其所以待伊吕者亦狹矣九齡於神龍二年中材<lb/>
堪經邦科本傳不書計亦此類耳<lb/>
　　　　淵有九名<lb/>
莊子載壷子見季咸事云鯢旋之審爲淵止水之審爲<lb/>
淵流水之審爲淵淵有九名此處三焉其詳見於列子<lb/>
黃帝篇盡載其目曰鯢旋之潘爲淵止水之潘爲淵流<lb/>
水之潘爲淵濫水之潘爲淵沃水之潘爲淵汍水之潘<lb/>
<pb n="KR3j0038_SBCK_030-6b"/>
爲淵雍水之潘爲淵汧水之潘爲淵肥水之潘爲淵是<lb/>
爲九淵案爾雅云濫水正出即檻泉也沃泉下出汍泉<lb/>
穴出灉者反入汧者出不流又水決之澤爲汧肥者出<lb/>
同而歸異皆禹所名也爾雅之書非周公所作蓋是訓<lb/>
釋三百篇詩所用字不知列子之時巳有此書否細碎<lb/>
蟲魚之文列子決不肯留意得非偶相同邪淮南子有<lb/>
九琁之淵許叔重云至深也賈誼弔屈賦襲九淵之神<lb/>
龍顔師古曰九淵九旋之川言至深也與此不同<lb/>
　　　　東坡論莊子<lb/>
東坡先生作莊子祠堂記辨其不詆訾孔子嘗疑盜跖<lb/>
<pb n="KR3j0038_SBCK_030-7a"/>
漁父則眞若詆孔子者至於讓王說劒皆淺陋不入於<lb/>
道反復觀之得其寓言之終曰陽子居西游於秦遇老<lb/>
子其往也舎者將迎其家公執席妻執巾櫛舎者避席<lb/>
煬者避竈其反也與之爭席矣去其讓王說劒漁父盜<lb/>
跖四篇以合於列禦宼之篇曰列禦宼之齊中道而反<lb/>
曰吾驚焉吾食於十漿而五漿先餽然後悟而笑曰是<lb/>
固一章也莊子之言未終而昧者勦之以入其言爾東<lb/>
坡之識見至矣盡矣故其祭徐君猷文云爭席滿前無<lb/>
復十漿而五餽用爲一事今之莊周書寓言第二十七<lb/>
繼之以讓王盜跖說劒漁父乃至列禦宼爲第三十二<lb/>
<pb n="KR3j0038_SBCK_030-7b"/>
篇讀之者可以渙然冰釋也予案列子書第二篇内首<lb/>
載禦宼餽漿事數百言即綴以楊朱爭席一節正與東<lb/>
坡之㫖異丗同符而坡公記不及此豈非作文時偶忘<lb/>
之乎陸德明釋文郭子玄云一曲之才妄竄竒說若閼<lb/>
弈意脩之首危言游鳬子胥之篇凡諸巧雜十分有三<lb/>
漢蓺文志莊子五十二篇即司馬彪孟氏所注是也言<lb/>
多詭誕或似山海經或類占夢書故注者以意去取其<lb/>
内篇衆家竝同予參以此說坡公所謂昧者其然乎閼<lb/>
弈游鳬諸篇今無復存矣<lb/>
　　　　列子書事<lb/>
<pb n="KR3j0038_SBCK_030-8a"/>
列子書事簡勁宏妙多出莊子之右其言惠盎見宋康<lb/>
王王曰寡人之所說者勇有力也客將何以教寡人盎<lb/>
曰臣有道於此使人雖勇刺之不入雖有力擊之弗中<lb/>
王曰善此寡人之所欲聞也盎曰夫刺之不入擊之不<lb/>
中此猶辱也臣有道於此使人雖有勇弗敢刺雖有力<lb/>
弗敢擊夫弗敢非無其志也臣有道於此使人本無其<lb/>
志也夫無其志也未有愛利之心也臣有道於此使天<lb/>
下丈夫女子莫不驩然皆欲愛利之此其賢於勇有力<lb/>
也四累之上也觀此一叚語宛轉四反非數百言曲而<lb/>
暢之不能了而絜淨粹白如此後人筆力渠復可到耶<lb/>
<pb n="KR3j0038_SBCK_030-8b"/>
三不欺之義正與此合不入不中者不能欺也弗敢刺<lb/>
擊者不敢欺也無其志者不忍欺也魏文帝論三者優<lb/>
劣斯言足以蔽之<lb/>
　　　　天生對偶<lb/>
舊說以紅生白熟脚色手紋寛焦薄脆之屬爲天生偶<lb/>
對觸類而索之得相傳名句數端亦有經前人紀載者<lb/>
聊䟽于此以廣多聞如三川太守四目老翁相公公相<lb/>
子人主主人公泥肥禾尚瘦晷短夜差長斷送一生惟<lb/>
有破除萬事無過北斗七星三四點南方萬壽十千年<lb/>
迅雷風烈風雷雨絶地天通天地人筵上枇杷本是無<lb/>
<pb n="KR3j0038_SBCK_030-9a"/>
聲之樂草間蚱蜢還同不繫之舟皆絶工者又有用書<lb/>
語兩句而證以俗諺者如堯之子不肖舜之子亦不肖<lb/>
諺曰外甥多似舅吾力足以舉百鈞而不足以舉一羽<lb/>
諺曰便重不便輕之類是也<lb/>
　　　　銅爵灌硯<lb/>
相州古鄴都魏太祖銅雀臺在其處今遺址髣髴尚存<lb/>
瓦絶大艾城王文叔得其一以爲硯餉黃魯直東坡所<lb/>
爲作銘者也其後復歸王氏硯之長幾三尺闊半之<lb/>
先公自燕還亦得二硯大者長尺半寸闊八寸中爲瓢<lb/>
形背有隱起六隷字甚清勁曰建安十五年造魏祖以<lb/>
<pb n="KR3j0038_SBCK_030-9b"/>
建安九年領冀州牧治鄴始作此臺云小者規範全不<lb/>
逮而其腹亦有六篆字曰大魏興和年造中皆作小簇<lb/>
花團興和乃東魏孝靜帝紀年是時正都鄴與建安相<lb/>
距三百年其至于今亦六百餘年矣二者皆藏姪孫僴<lb/>
處予爲銘建安者曰鄴瓦所范嘻其是邪幾九百年來<lb/>
隨漢槎淬爾筆鋒肆其滂葩僴實寶此以昌我家銘興<lb/>
和者曰魏元之東狗脚于鄴吁其瓦存亦禪千刼上林<lb/>
得鴈獲貯歸笈玩而銘之衰淚棲睫贑州雩都縣故有<lb/>
灌嬰廟今不復存相傳左地嘗爲池耕人往往於其中<lb/>
耕出古瓦可<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>爲硯予向來守郡日所得者刓缺兩角<lb/>
<pb n="KR3j0038_SBCK_030-10a"/>
猶重十斤瀋墨如發硎其光沛然色正黃考德儀年又<lb/>
非銅雀比亦嘗刻銘于上曰范土作瓦旣埴旣巳何斷<lb/>
制於火而卒以囿水廟于漢侯今千幾年何址蹷祀歇<lb/>
而此獨也存縣贑之雩曰若灌池研爲我得而銘以章<lb/>
之蓋紀實也<lb/>
　　　　崔斯立<lb/>
崔立之字斯立在唐不登顯仕它亦無傳而韓文公推<lb/>
獎之備至其藍田丞壁記云種學績文以蓄其有泓涵<lb/>
演迤日大以肆其贈崔評事詩云崔侯文章苦捷敏髙<lb/>
浪駕天輸不盡頃從關外來上都隨身卷軸車連軫朝<lb/>
<pb n="KR3j0038_SBCK_030-10b"/>
爲百賦猶鬱怒暮作千詩轉遒緊才豪氣猛易語言往<lb/>
往蛟螭雜螻蚓其寄崔二十六詩云西城貟外丞心跡<lb/>
兩崛竒往歳戰詞賦不將勢力隨傲兀坐試席深叢見<lb/>
孤羆文如翻水成初不用意爲四坐各低面不敢捩眼<lb/>
窺佳句喧衆口考官敢瑕疵連年收科第若摘頷底髭<lb/>
其美之如是但記云正元初挾其能戰藝於京師再進<lb/>
再屈于人而詩以爲連年收科第何其自爲異也予按<lb/>
杭本韓文作再屈千人蜀本作再進屈千人文苑亦然<lb/>
蓋它本誤以千字爲于也又登科記立之以正元三年<lb/>
第進士七年中宏詞科正與詩合觀韓公所言崔作詩<lb/>
<pb n="KR3j0038_SBCK_030-11a"/>
之多可知矣而無一篇傳于今豈非螻蚓之雜惟敏速<lb/>
而不能工邪<lb/>
　　　　漢書注冗<lb/>
顔師古注漢書評較諸家之是非最爲精盡然有失之<lb/>
贅冗及不煩音釋者其始遇字之假借從而釋之旣云<lb/>
他皆類此則自是以降固不煩申言然於循行字下必<lb/>
云行音下更反於給復字下必云復音方目反至如說<lb/>
讀曰恱繇讀曰傜郷讀曰嚮解讀曰懈與讀曰豫又讀<lb/>
曰歟雍讀曰壅道讀曰導畜讀曰蓄視讀曰示艾讀曰<lb/>
乂竟讀曰境飭與勑同繇與由同敺與驅同晻與暗同<lb/>
<pb n="KR3j0038_SBCK_030-11b"/>
婁古屢字墬古地字饟古餉字犇古奔字之類各以百<lb/>
數解三代曰夏商周中都官曰京師諸官府失職者失<lb/>
其常業其重複亦然貸曰假也休曰美也烈曰業也稱<lb/>
曰副也靡曰無也滋曰益也蕃曰多也圖曰謀也耗曰<lb/>
減也卒曰終也悉曰盡也給曰足也<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>曰漸也則曰法<lb/>
也風曰化也永曰長也省曰視也仍曰頻也疾曰速也<lb/>
比曰頻也諸字義不深祕旣爲之辭而又數出至同在<lb/>
一板内再見者此類繁多不可勝載其豁仇恢坐邾陜<lb/>
治脫攘蓺垣綰顓擅酣侔重禺俞選等字亦用切脚皆<lb/>
爲可省志　所注尤爲煩蕪項羽一傳伯讀曰霸至於<lb/>
<pb n="KR3j0038_SBCK_030-12a"/>
四言之若相國何相國參太尉勃太尉亞夫丞相平丞<lb/>
相吉亦注爲蕭何曹參威文顔閔必注爲齊威晉文顔<lb/>
淵閔子騫之類讀是書者要非童蒙小兒夫豈不曉何<lb/>
煩於屢注哉顔自著叙例云至如常用可知不渉疑昧<lb/>
者衆所共曉無煩翰墨殆是與今書相矛盾也<lb/>
　　　　古跡不可考<lb/>
郡縣山川之古跡朝代變更陵谷推遷蓋巳不可復識<lb/>
如堯山歷山所在多有之皆指爲堯舜時事編之圖經<lb/>
㑹稽禹墓尚云居髙丘之顚至於禹穴則強名一罅不<lb/>
能容指不知司馬子長若之何可探也舜都蒲坂實今<lb/>
<pb n="KR3j0038_SBCK_030-12b"/>
之河中所謂舜城者宜歷丗奉之唯謹案張芸叟河中<lb/>
五廢記云蒲之西門所由而出者兩門之間即舜城也<lb/>
廟居其中唐張洪靖守蒲甞修飾之至熈寧之初垣墉<lb/>
尚固曽不五年而爲埏陶者盡矣舜城自是遂廢又河<lb/>
之中泠一洲島名曰中潬所以限橋不知其所起或云<lb/>
汾陽王所爲以鐵爲基上有河伯祠水環四周喬木蔚<lb/>
然嘉祐八年秋大水馮襄了無遺迹中潬自此遂廢顯<lb/>
顯者若此它可知矣東坡在鳯翔作凌虚臺記云甞試<lb/>
登臺而望其東則秦穆之祈年橐泉其南則漢武之長<lb/>
楊五柞其北則隋之仁壽唐之九成也計其一時之盛<lb/>
<pb n="KR3j0038_SBCK_030-13a"/>
宏傑詭麗堅固而不可動然數丗之後欲求其髣髴而<lb/>
破瓦頽垣無復存者謂物之廢興成毀皆不可得而知<lb/>
則區區泥於陳迹而必欲求其是蓋無此理也漢書地<lb/>
理志扶風雍縣有橐泉宫秦孝公起祈年宫惠公起不<lb/>
以爲穆公<lb/>
容齋續筆卷第十二<lb/>
<pb n="KR3j0038_SBCK_030-13b"/>
</p>
<p>
</p>
  </div>
</body>
</text>
</TEI>
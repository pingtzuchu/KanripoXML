<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_009-1a"/>
容齋隨筆卷第九<hi>二十八則</hi>
　　　　霍光賞功<lb/>
漢武帝外事四夷出爵勸賞凡將士有軍功無問貴賤<lb/>
未有不封侯者及昭帝時大鴻臚田廣明平益州夷斬<lb/>
首捕虜三萬但賜爵關内侯盖霍光爲政務與民休息<lb/>
故不欲求邊功益州之師不得巳耳與唐宋璟抑郝靈<lb/>
佺斬黙啜之意同然數年之後以范明友擊烏桓傅介<lb/>
子刺樓蘭皆即侯之則爲非是盖明友光女婿也<lb/>
　　　　尺棰取半<lb/>
莊子載惠子之語曰一尺之棰日取其半萬世不竭雖<lb/>
<pb n="KR3j0038_SBCK_009-1b"/>
爲寓言然此理固具盖但取其半正碎爲微塵餘半猶<lb/>
存雖至於無窮可也特所謂卵有毛雞三足大可以爲<lb/>
羊馬有夘火不熱龜長於蛇飛鳥之景未嘗動如是之<lb/>
類非詞說所能了也<lb/>
　　　　漢文失材<lb/>
漢文帝見李廣曰惜廣不逢時令當髙祖世萬戸侯豈<lb/>
足道哉賈山上書言治亂之道借秦爲諭其言忠正明<lb/>
白不下賈誼曽不得一官史臣猶賛美文帝以爲山言<lb/>
多激切終不加罰所以廣諫争之路觀此二事失材多<lb/>
矣吴楚反時李廣以都尉戰昌邑下顯名以梁王授廣<lb/>
<pb n="KR3j0038_SBCK_009-2a"/>
將軍印故賞不行武帝時五爲將軍擊匈奴無尺寸功<lb/>
至不得其死三朝不遇命也夫<lb/>
　　　　陳軫之說踈<lb/>
戰國權謀之士㳺說從橫皆趨一時之利殊不顧義理<lb/>
曲直所在張儀欺楚懷王使之絶齊而獻商於之地陳<lb/>
軫諌曰張儀必負王商於不可得而齊秦合是北絶齊<lb/>
交西生秦患其言可謂善矣然至云不若隂合而陽絶<lb/>
於齊使人隨張儀苟與吾地絶齊未晚是軫不深計齊<lb/>
之可絶與否但以得地爲意耳及秦負約楚王欲攻之<lb/>
軫又勸曰不如因賂之以一名都與之并兵而攻齊是<lb/>
<pb n="KR3j0038_SBCK_009-2b"/>
我亡地於秦取償於齊也此䇿尤乖謬不義且秦加亡<lb/>
道於我乃欲賂以地齊本與國楚無故而絶之冝割地<lb/>
致幣卑詞謝罪復求其授而反欲攻之軫之說於是踈<lb/>
矣乃知魯仲連虞卿爲豪傑之士非軫軰所能企及也<lb/>
　　　　顔率兒童之見<lb/>
秦興師臨周而求九鼎周君患之顔率請借救於齊乃<lb/>
詣齊王許以鼎齊爲發兵救周而秦兵罷齊將求鼎周<lb/>
君又患之顔率復詣齊曰願獻九鼎不識何塗之從而<lb/>
致之齊齊王將寄徑於梁於楚率皆以爲不可齊乃止<lb/>
戰國䇿首載此事盖以爲竒謀予謂此特兒童之見爾<lb/>
<pb n="KR3j0038_SBCK_009-3a"/>
争戰雖急要當有信今一紿齊可也獨不計後日諸侯<lb/>
來伐誰復肯救我乎疑必無是事好事者飾之爾故史<lb/>
託通監皆不取<lb/>
　　　　皇甫湜正閏論<lb/>
晉魏以來正閏之說紛紛前人論之多矣盖以宋繼晉<lb/>
則至陳而無所終由隋而推之爲周爲魏則上無所起<lb/>
故司馬公於通監取南朝承晉訖于陳亡然後係之隋<lb/>
開皇九年姑藉其年以紀事無所抑揚也唯皇甫湜之<lb/>
論不然曰晉之南遷與平王避戎之事同而元魏種實<lb/>
匈奴自爲中國之位號謂之滅邪晉實未改謂之禪耶<lb/>
<pb n="KR3j0038_SBCK_009-3b"/>
巳無所傳而往之著書者有帝元今之爲録者皆閏晉<lb/>
失之逺矣晉爲宋宋爲齊齊爲梁江陵之滅則爲周矣<lb/>
陳氏自樹而奪無容於言故自唐推而上唐受之隋隋<lb/>
得之周周取之梁推梁而上以至于堯舜爲得天下統<lb/>
則陳僣於南元閏於北其不昭昭乎此說亦有理然予<lb/>
復考之滅梁江陵者魏文帝也時歲在甲戍又三年丁<lb/>
丑周乃代魏不得云江陵之滅則爲周也<lb/>
　　　　簡師之賢<lb/>
皇甫持正集有送簡師序云韓侍郎貶潮州浮圖之士<lb/>
懽快以抃師獨憤起訪余求序行資適潮不顧蛇山鱷<lb/>
<pb n="KR3j0038_SBCK_009-4a"/>
水萬里之嶮毒若將朝得進拜而夕死者師雖佛其名<lb/>
而儒其行雖夷狄其衣服而人其知不猶愈於冠儒冠<lb/>
服朝服惑溺於經怪之說以斁彞倫邪予讀其文想見<lb/>
簡師之賢而惜其名無傳於後世故表而出之<lb/>
　　　　老人推恩<lb/>
唐世赦宥推恩於老人絶優開元二十三年耕籍田侍<lb/>
老百歳以上版授上州刺史九十以上中州刺史八十<lb/>
以上上州司馬二十七年赦百歳以上下州刺史婦人<lb/>
郡君九十以上上州司馮婦人縣君八十以上縣令婦<lb/>
人郷君天寳七載京城七十以上本縣令六十以上縣<lb/>
<pb n="KR3j0038_SBCK_009-4b"/>
丞天下侍老除官與開元等國朝之制百歲者始得初<lb/>
品官封比唐不侔矣淳熈三年以<lb/>
太上皇帝慶壽之故推恩稍優遂有增年詭籍以冒榮<lb/>
命者使如唐日將如何哉<lb/>
　　　　唐三傑<lb/>
漢髙祖以蕭何張良韓信爲人傑此三人者真足以當<lb/>
之也唐明皇同日拜宋璟張說源乾曜三故相官帝賦<lb/>
三傑詩自冩以賜其意盖以比蕭張等也說與乾曜豈<lb/>
璟比哉明皇可謂不知臣矣<lb/>
　　　忠義出天資<lb/>
<pb n="KR3j0038_SBCK_009-5a"/>
忠義守節之士出於天資非關居位貴賤受恩深淺也<lb/>
王莽移漢祚劉歆以宗室之儁導之爲逆孔光以宰相<lb/>
輔成其事而龔勝以故大夫守誼以死郭欽蔣詡以刺<lb/>
史郡守栗融禽慶曹竟蘇章以儒生皆去官不仕陳咸<lb/>
之家至不用王氏臘蕭道成篡宋禇淵王儉奕世逹宦<lb/>
身爲帝甥主壻所以縱臾滅劉唯恐不速而死節者乃<lb/>
王藴卜伯興黃回任候伯之軰耳安禄山朱泚之變陳<lb/>
希烈張均張垍喬琳李忠臣皆以宰相丗臣爲之丞弼<lb/>
而甄濟權臯劉海賔叚秀實或以莫府小吏或以廢斥<lb/>
列卿捐身立節名震海内人之賢不肖相去何止天冠<lb/>
<pb n="KR3j0038_SBCK_009-5b"/>
地屨乎<lb/>
　　　　劉歆不孝<lb/>
事親孝故忠可移於君是以求忠臣必於孝子之門劉<lb/>
歆事父雖不載不孝之迹然其議論每與向異同故向<lb/>
拳拳於國家欲抑王氏以崇劉氏而歆乃力贊王莽唱<lb/>
其凶逆至爲之國師公又改名秀以應圖䜟竟亦不免<lb/>
爲莽所誅子棻女愔皆以戮死使天道毎如是不善者<lb/>
其知懼乎<lb/>
　　　　漢法惡誕謾<lb/>
李廣以私忿殺霸陵尉上書自陳謝罪武帝報之曰報<lb/>
<pb n="KR3j0038_SBCK_009-6a"/>
忿除害朕之所圖於將軍也若乃免冠徒跣稽顙請罪<lb/>
豈朕之指哉張敞殺絮舜上書曰臣待罪京兆絮舜本<lb/>
臣素所厚吏以臣有章劾當免受記考事謂臣五日京<lb/>
兆背恩忘義臣竊以舜無狀枉法以誅之臣賊殺不辜<lb/>
鞠獄故不直死無所恨宣帝引拜爲刺史漢丗法令最<lb/>
惡誕謾罔上廣敞雖妄殺人一語陳情則赦之不問所<lb/>
以開臣下不敢爲欺之路也武帝待張湯非不厚及問<lb/>
魯謁居事謂其懷詐面欺殺之不貸真得御臣之法<lb/>
　　　　漢官名<lb/>
漢官名有不書於百官表而因事乃見者如行冤獄使<lb/>
<pb n="KR3j0038_SBCK_009-6b"/>
者因張敞殺絮舜而見美俗使者因何並代嚴詡而見<lb/>
河隄使者因王延丗塞决河而見直指使者因暴勝之<lb/>
而見豈非因事置官事巳即罷乎<lb/>
　　　　五胡亂華<lb/>
劉聦乗晉之衰盜竊中土身死而嗣滅男女無少長皆<lb/>
戕於靳凖劉曜承其後不能十年身爲人禽石勒甞盛<lb/>
矣子奪於虎虎盡有秦魏燕齊韓趙之地死不一年而<lb/>
後嗣屠戮無一遺種慕容儁乗石氏之亂跨據河山亦<lb/>
僅終其身至子而滅符堅之興又非劉石比然不能自<lb/>
免社稷爲墟慕容垂乘符氏之亂盡復燕祚死未期年<lb/>
<pb n="KR3j0038_SBCK_009-7a"/>
基業傾覆此七人者皆夷狄亂華之巨擘也而不能乆<lb/>
如此今之北虜爲國八十年傳數酋矣未亡何邪<lb/>
　　　　石宣爲彗<lb/>
石虎將殺其子宣佛圖澄諌曰陛下若加慈恕福祚猶<lb/>
長若必誅之宣當爲彗星下埽鄴宫虎不從眀年虎死<lb/>
二年國亡晉史書之以爲澄言之驗予謂此乃石氏窮<lb/>
凶極虐爲天所弃豈一逆子便能上干玄象起彗孛乎<lb/>
宣殺其弟韜又欲行冒頓之事寜有不問之理澄言旣<lb/>
妄史氏誤信而載之資治通鑑亦失於不刪也<lb/>
　　　　三公改它官<lb/>
<pb n="KR3j0038_SBCK_009-7b"/>
國𥘉以來宰相帶三公官居位及罷去多有改它官者<lb/>
范質自司徒侍中改太子太傅王溥自司空改太子太<lb/>
保吕蒙正自司空改太子太師是也天禧以前唯趙普<lb/>
王旦乃依舊公師仍復遷秩天聖而後恩典始隆張士<lb/>
遜致仕至以兵部尚書得太傅云<lb/>
　　　　帶職致仕<lb/>
熙寜以前待制學士致仕者率遷官而解其職若有疾<lb/>
就閑者亦換爲集賢院學士盖不以近職處散地也帶<lb/>
職致仕方自熙寜中王素始後改集賢學士爲修撰政<lb/>
和中又改爲右文云<lb/>
<pb n="KR3j0038_SBCK_009-8a"/>
　　　　朋友之義<lb/>
朋友之義甚重天下之達道五君臣父子兄弟夫婦而<lb/>
至朋友之交故天子至于庶人未有不湏友以成者天<lb/>
下俗薄而朋友道絶見於詩不信乎朋友弗獲乎上見<lb/>
於中庸孟子朋友信之孔子之志也車馬衣裘與朋友<lb/>
共子路之志也與朋友交而信曽子之志也周禮六行<lb/>
五曰任謂信於友也漢唐以來猶有范張陳雷元白劉<lb/>
柳之徒始終相與不以死生貴賤易其心本朝百年間<lb/>
此風尙存嗚呼今亡矣<lb/>
　　　　髙科得人<lb/>
<pb n="KR3j0038_SBCK_009-8b"/>
國朝自太平與國以來以科舉羅天下士士之策名前<lb/>
列者或不十年而至公輔吕文穆公䝉正張文定公齊<lb/>
賢之徒是也及嘉祐以前亦指日在清顯東坡送章子<lb/>
平序以謂　仁宗一朝十有三牓數其上之三人凡<lb/>
三十有九其不至於公卿者五人而巳盖爲士者知其<lb/>
身必逹故自愛重而不肯爲非天下公望亦以鼎貴期<lb/>
之故相與愛惜成就以待其用至嘉祐四年之制前三<lb/>
名始不爲通判第一人才得評事簽判代還升通判又<lb/>
任滿始除館職王安石爲政又殺其法恩數既削得人<lb/>
亦衰矣觀天聖𥘉牓宋鄭公郊葉清臣鄭文肅公戩髙<lb/>
<pb n="KR3j0038_SBCK_009-9a"/>
文莊公若訥曽魯公公亮五人連名二宰相二執政一<lb/>
三司使第二牓王文忠公堯臣韓魏公琦趙康靖公槩<lb/>
連名第二牓王宣徽拱辰劉相沆孫文懿公抃連名楊<lb/>
寘牓寘不幸即死王𡵨公珪韓康公絳王荆公安石連<lb/>
名劉煇牓煇不顯胡右丞宗愈安門下燾劉忠肅公摯<lb/>
章申公惇連名其盛如此治平以後第一人作侍從盖<lb/>
可數矣<lb/>
　　　　辛慶忌<lb/>
漢成帝將立趙飛燕爲皇后怒劉輔直諌囚之掖廷獄<lb/>
左將軍辛慶忌等上書救輔遂得減死朱雲請斬張禹<lb/>
<pb n="KR3j0038_SBCK_009-9b"/>
上怒將殺之慶忌免冠解印綬叩頭殿下曰此臣素著<lb/>
狂直臣敢以死争叩頭流血上意解然後得巳慶忌此<lb/>
兩事可與汲黯王章同科班史不書於本傳但言其爲<lb/>
國虎臣匈奴西域敬其威信而巳方争朱雲時公卿在<lb/>
前曽無一人助之以請爲可羞也<lb/>
　　　　楚懷王<lb/>
秦漢之際楚懷王以牧羊小兒爲項氏所立首尾才三<lb/>
年以事攷之東坡所謂天下之賢主也項梁之死王并<lb/>
吕臣項羽軍自將之羽不敢争見宋義論兵事即以爲<lb/>
上將軍而羽乃爲次將擇諸將入關羽怨秦奮勢願與<lb/>
<pb n="KR3j0038_SBCK_009-10a"/>
沛公西王以羽慓悍禍賊不許獨遣沛公羽不敢違及<lb/>
秦旣亡羽使人還報王王曰如約令沛公王關中此數<lb/>
者皆能自制命非碌碌孱王受令於強臣者故終不能<lb/>
全於項氏然遣將救趙滅秦至於有天下皆出其手太<lb/>
史公作史記當爲之立夲紀繼於秦後迨其亡則次以<lb/>
漢髙祖可也而乃立項羽本紀義帝之事特附見焉是<lb/>
直以羽爲代秦也其失多矣髙祖嘗下詔以秦皇帝楚<lb/>
隱王亡後爲置守冢并及魏齊趙三王而義帝乃髙祖<lb/>
故君獨鈌不問豈簡䇿脱佚乎<lb/>
　　　　范増非人傑<lb/>
<pb n="KR3j0038_SBCK_009-10b"/>
丗謂范増爲人傑予以爲不然夷考平生盖出戰國從<lb/>
橫之餘見利而不知義者也始勸項氏立懷王及羽奪<lb/>
王之地遷王於郴巳而弑之増不能引君臣大誼争之<lb/>
以死懷王與諸將約先入關中者王之沛公旣先定關<lb/>
中則當如約増乃勸羽殺之又徙之蜀漢羽之伐趙殺<lb/>
上將宋義増爲末將坐而視之坑秦降卒殺秦降王燒<lb/>
秦宫室増皆親見之未嘗聞一言也至於榮陽之役身<lb/>
遭反間然後發怒而去嗚呼踈矣哉東坡公論此事偉<lb/>
甚猶未盡也<lb/>
　　　　翰苑故事<lb/>
<pb n="KR3j0038_SBCK_009-11a"/>
翰苑故事今廢弃無餘唯學士入朝猶有朱衣院吏雙<lb/>
引至朝堂而止及景靈宫行香則引至立班處公文至<lb/>
三省不用申狀但尺紙直書其事右語云諮報尚書省<lb/>
伏候裁旨月日押謂之諮報此兩事僅存<lb/>
　　　　唐楊州之盛<lb/>
唐丗鹽鐵轉運使在楊州盡斡利權判官多至數十人<lb/>
商賈如織故諺稱楊一益二謂天下之盛楊爲一而蜀<lb/>
次之也杜牧之有春風十里珠簾之句張祜詩云十里<lb/>
長街市井連月明橋上看神仙人生只合楊州死禪智<lb/>
山光好墓田王建詩云夜市千燈照碧雲髙樓紅袖客<lb/>
<pb n="KR3j0038_SBCK_009-11b"/>
紛紛如今不似時平日猶自笙歌徹暁聞徐凝詩云天<lb/>
下三分明月夜二分無賴是楊州其盛可知矣自畢師<lb/>
鐸孫儒之亂蕩爲丘墟楊行密復葺之稍成壯藩又燬<lb/>
於顯德本朝承平百七十年尚不能及唐之什一今日<lb/>
眞可酸鼻也<lb/>
　　　　張祜詩<lb/>
唐開元天寳之盛見於傳記歌詩多矣而張祜所詠尤<lb/>
多皆它詩人所未甞及者如正月十五夜燈云千門開<lb/>
鎻萬燈明正月中旬動帝京三百内人連袖舞一時天<lb/>
上著詞聲上巳樂云猩猩血染繫頭標天上齊聲舉畫<lb/>
<pb n="KR3j0038_SBCK_009-12a"/>
橈却是内人争意切六宫紅袖一時招春鶯囀云興慶<lb/>
池南柳未開太眞先把一枝梅内人巳唱春鶯囀花下<lb/>
傞傞軟舞來又有大酺樂邠王小管李謨笛寜哥來邠<lb/>
娘羯鼔退宮人耍娘歌悖拏兒舞阿䳰湯雨霖鈴香囊<lb/>
子等詩皆可補開天遺事弦之樂府也<lb/>
　　　　古人無忌諱<lb/>
古人無忌諱如季武子成寢杜氏之葬在西階之下請<lb/>
合葬焉許之入宫而不敢哭武子命之哭曽子與客立<lb/>
於門側其徒有父死將出哭於巷者曽子曰反哭於爾<lb/>
次北面而弔焉伯髙死於衞赴於孔子孔子曰夫由賜<lb/>
<pb n="KR3j0038_SBCK_009-12b"/>
也見我吾哭諸賜氏遂哭於子貢寢門之外命子貢爲<lb/>
之主曰爲爾哭也來者拜之夫以國卿之寢階許外人<lb/>
入哭而葬巳所居室而令門弟子哭其親朋友之喪而<lb/>
受哭於寢門之外今人必不然者也聖賢所行固爲盡<lb/>
禮季孫宿亦能如是以古方今相去何直千萬也<lb/>
　　　　宰我不詐<lb/>
宰我以三年之喪爲乆夫子以食稻衣錦問之曰於女<lb/>
安乎曰安後人以是譏宰我謂孔門髙第乃如是殊不<lb/>
知其由衷之言不爲詐隱所以爲孔門髙第也魯悼公<lb/>
之喪孟敬子曰食粥天下之達禮也吾三臣者之不能<lb/>
<pb n="KR3j0038_SBCK_009-13a"/>
居公室也四方莫不聞矣勉而爲瘠母乃使人疑夫不<lb/>
以情居瘠者乎哉我則食食樂正子春之母死五日而<lb/>
不食曰吾悔之自吾母而不得吾情吾惡乎用吾情謂<lb/>
勉强過禮也夫不情之惡賢者所深戒雖孟敬子之不<lb/>
臣寜廢禮食食不肯不情而爲瘠盖先王之澤未逺故<lb/>
不肖者亦能及之<lb/>
　　　　李益盧綸詩<lb/>
李益盧綸皆唐大曆十才子之傑者綸於益爲内兄甞<lb/>
秋夜同宿益贈綸詩曰丗故中年別餘生此㑹同却將<lb/>
悲與病獨對朗陵翁綸和曰戚戚一西東十年今始同<lb/>
<pb n="KR3j0038_SBCK_009-13b"/>
可憐風雨夜相問兩衰翁二詩雖絶句讀之使人悽然<lb/>
皆竒作也<lb/>
容齋隨筆卷第九<lb/>
</p>
<p>
</p>
  </div>
</body>
</text>
</TEI>
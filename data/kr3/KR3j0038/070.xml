<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_070-1a"/>
容齋四筆卷第四<hi>十五則</hi>
　　　　今日官冗<lb/>
元豐中曽鞏判三班院<hi>今侍右也</hi>上䟽言國朝景德墾田百<lb/>
七十萬頃官萬貟皇祐二百二十五萬頃官二萬貟治<lb/>
平四百三十萬頃官二萬四千貟田日加辟官日加多<lb/>
而後之郊費視前一倍以三班三年之籍較之其入籍<lb/>
者幾七百人而死亡免退不能二百是年增歳溢未見<lb/>
其止則用財之端入官之門當令有司講求其故使天<lb/>
下之入如治平而財之用官之數同景德以三十年之<lb/>
通可以餘十年之蓄矣是時海内全盛倉庫多有椿積<lb/>
<pb n="KR3j0038_SBCK_070-1b"/>
猶有此懼慶元二年四月有朝臣奏對極言云曩在乾<lb/>
道間京朝官三四千貟選人七八千貟紹熈二年四選<lb/>
名籍尚左京官四千一百五十九貟尚右大使臣五千<lb/>
一百七十三貟侍左選人一萬二千八百六十九貟侍<lb/>
右小使臣一萬一千三百十五貟合四選之數共三萬<lb/>
三千五百十六貟冗倍於國朝全盛之際近者四年之<lb/>
間京官未至増添外選人増至一萬三千六百七十貟<lb/>
<hi>比紹熈増八百一貟</hi>大使臣六千五百二十五貟<hi>比紹熙増一千三百四十八貟</hi>
小使臣一萬八千七百餘貟<hi>比紹熈増七千四百貟</hi>而今年科舉<lb/>
明年奏薦不在焉通無慮四萬三千貟比四年之數増<lb/>
<pb n="KR3j0038_SBCK_070-2a"/>
萬貟矣可不爲之寒心哉蓋連有覃霈慶典屢行而宗<lb/>
室推恩不以服派近逺爲間斷特奏名三舉皆值異恩<lb/>
雖助教亦出官歸正人每州以數十百病在膏盲正使<lb/>
俞跗扁鵲持上池良藥以救之亦無及巳<lb/>
　　　　欒城和張安道詩<lb/>
張文定公在蜀一見蘇公父子即以國士許之熈寧中<lb/>
張守陳州南都辟子由莫府元豐𥘉東坡謪齊安子由<lb/>
貶監筠酒稅與張別張悽然不樂酌酒相命手冩一詩<lb/>
曰可憐萍梗飄蓬客自歎匏瓜老病身從此空齋掛塵<lb/>
榻不知重掃待何人後七年子由召還猶復見之於南<lb/>
<pb n="KR3j0038_SBCK_070-2b"/>
都及元符末自龍川還許昌因姪叔黨出坡遺墨再讀<lb/>
張所贈時其薨巳十年泣下不能巳乃追和之曰少年<lb/>
便識成都尹中歳仍爲幕下賔待我江西徐<g n="孑*_焉-正+?">]□</g>子一生<lb/>
知己有斯人兩詩皆哀而不怨使人至今有感於斯文<lb/>
今丗薄夫受人異恩轉眼若不相識況於一死一生卷<lb/>
卷如此忠厚之至殆可端拜也<lb/>
　　　　和范杜蘇四公<lb/>
晉相和凝以唐長興四年知貢舉取范質爲苐十三人<lb/>
唐故事知貢舉者所放進士以已及第時名次爲重謂<lb/>
之傳衣鉢蓋凝在梁正明中居此級故以處質且云它<lb/>
<pb n="KR3j0038_SBCK_070-3a"/>
日當如我後皆至宰相封魯國公官至太子太傅當時<lb/>
以爲榮凝夀止五十八質止五十四三朝史質本傳亦<lb/>
書之而新五代史和凝傳誤爲第五以登科記考之而<lb/>
非也社祁公罷相以太子少師致仕後以南郊免陪位<lb/>
恩連進至太子太師年八十而薨蘇子容𥘉筮仕爲南<lb/>
京判官杜公方里居告以平生出處本末曰子異日所<lb/>
至亦如老夫及蘇更踐中外名德殊與之相似集中有<lb/>
謝杜公書正叙此事其罷相也亦以太子少師致仕進<lb/>
太保年八十二而薨昔賢謂貴人徃徃善相人以所閱<lb/>
多之故也此二者併官爵年壽皆前知異矣<lb/>
<pb n="KR3j0038_SBCK_070-3b"/>
　　　　外臺祕要<lb/>
外臺祕要載制虎方云到山下先閉氣三十五息所在<lb/>
山神將虎來到吾前乃存吾肺中有白帝出收取虎兩<lb/>
目塞吾下部中乃吐肺氣上自通冠一山林之上於是<lb/>
良乆又閉氣三十五息兩平捻都監目作三歩歩皆以<lb/>
右足在前乃止祝曰李耳李耳圗汝非李耳邪汝盗黄<lb/>
帝之犬黃帝教我問汝云何畢便行一山虎不可得見<lb/>
若卒逢之者因正靣立大張左手五指側之極勢跳手<lb/>
上下三度於跳中大喚咄曰虎北斗君使汝去虎即走<lb/>
子謂人卒逢虎魂魄驚怖竄伏之不暇豈能雍容歩趍<lb/>
<pb n="KR3j0038_SBCK_070-4a"/>
仗呪語七字而脫邪因讀此方聊書之以發一笑此書<lb/>
乃唐王珪之孫燾所作本傳云燾視母疾數從髙醫游<lb/>
遂窮其術因以所學作書討繹精明世寳焉蓋不深考<lb/>
也<lb/>
　　　　六枳關<lb/>
盤州種枳六本以爲藩籬之限立小門名曰六枳關毎<lb/>
爲人問其所出倦於酬應今取馮衍顯志賦中語書於<lb/>
此衍云楗六枳而爲籬案東觀漢記作八枳逸周書小<lb/>
開篇云嗚呼汝何敬非時何擇非德德枳維大人大人<lb/>
枳維公公枳維卿卿枳維大夫大夫枳維士登登皇皇<lb/>
<pb n="KR3j0038_SBCK_070-4b"/>
維在國枳國枳維都都枳維邑邑枳維家家枳維欲無<lb/>
疆言上下相維遞爲藩蔽也其數有八與東觀記司予<lb/>
詳考之乃九枳也宋景文公賀宰相啓式維公枳蓋用<lb/>
此云<lb/>
　　　　王荆公上書并詩<lb/>
王荆公議論高竒果於自用嘉祐𥘉爲度支判官上萬<lb/>
言書以爲今天下財力日以困窮風俗日以衰壊患在<lb/>
不知法度不法先王之政故也法先王之政者法其意<lb/>
而已法其意則吾所改易更革不至乎傾駭天下之耳<lb/>
目而固巳合矣因天下之力以生天下之財取天下之<lb/>
<pb n="KR3j0038_SBCK_070-5a"/>
財以供天下之費自古治丗未嘗以不足爲公患也患<lb/>
在治財無其道爾在位之人才旣不足而閭巷草野之<lb/>
間亦少可用之材社稷之託封疆之守陛下其能乆以<lb/>
天幸爲常而無一旦之憂乎願監苟且因循之敝明詔<lb/>
大臣爲之以漸期爲合於當丗之變臣之所稱流俗之<lb/>
所不講而議者以爲迂闊而熟爛者也當時冨韓二公<lb/>
在相位讀之不樂知其得志必生事後安石當國其所<lb/>
注措大氐皆祖此書又不忍貧民而深疾冨民志欲破<lb/>
冨以恵貧嘗賦兼并詩一篇曰三代子百姓公私無異<lb/>
財人主擅操柄如天持斗魁賦予皆自我兼并乃姦回<lb/>
<pb n="KR3j0038_SBCK_070-5b"/>
姦回法有誅勢亦無自來後丗始倒持黔首遂難裁秦<lb/>
王不知此更築懷清臺禮義曰巳媮聖經乆堙埃法尚<lb/>
有存者欲言時所咍俗吏不知方掊克乃爲才俗儒不<lb/>
知變兼并可無摧利孔至百出小人司闔開有司與之<lb/>
争民愈可憐哉其語絶不工迨其得政設青苗法以奪<lb/>
冨民之利民無貧冨兩稅之外皆重出息十二吕恵卿<lb/>
復作手實之法民遂大病其禍源於此詩蘇子由以爲<lb/>
昔之詩病未有若此其酷也痛哉<lb/>
　　　　左黄州表<lb/>
唐肅宗時王璵以祠禱見寵驟得宰相帝嘗不豫璵遣<lb/>
<pb n="KR3j0038_SBCK_070-6a"/>
女巫乗傳分禱天下名山大川巫皆盛服中人護領所<lb/>
至干託州縣賂遺狼籍時有一巫美而豔以惡少年數<lb/>
十自隨尤憸狡不法馳入黃州刺史左震晨至館請事<lb/>
門鐍不啓震怒破鐍入取巫斬廷下悉誅所從少年籍<lb/>
其贓得十餘萬因遣還中人璵不能詰帝亦不加罪震<lb/>
剛决如此而史不記其他事予讀元次山集有左黃州<lb/>
表一篇云乾元巳亥賛善大夫左振出爲黄州刺史下<lb/>
車黃人歌曰我欲逃郷里我欲去墳墓左公今旣來誰<lb/>
忍棄之去後一歳又歌曰吾郷有鬼巫惑人人不知天<lb/>
子正尊信左公能殺之蓋此巫黄人也振在州三遷侍<lb/>
<pb n="KR3j0038_SBCK_070-6b"/>
御史判金州刺史將去黃人多去思故爲作表予謂振<lb/>
<hi>即震也</hi>爲政冝民見於歌頌史官當特書之於循吏中而<lb/>
僅能不没其實故爲標顯於此巳亥者乾元二年璵以<lb/>
元年五月自太常少卿拜中書相二年三月罷本紀及<lb/>
宰相表同而新史本傳以爲三年自太常卿拜相明日<lb/>
罷失之矣乃承舊史之誤也<lb/>
　　　　李郭詔書<lb/>
唐代宗即位郭汾陽爲近昵所摇懼禍之及表上自靈<lb/>
武河北至于絳州兩朝所詒詔書一千餘卷家傳載其<lb/>
表語其多如是又讀韋端符所撰李衛公故物記云三<lb/>
<pb n="KR3j0038_SBCK_070-7a"/>
原令座中有客曰李丞者衛公之胄藏文帝賜書二十<lb/>
通多言征討事厚勞苦其兵事節度皆付公吾不從中<lb/>
治也曁公疾親詔者數四其一曰有晝夜視公病大老<lb/>
嫗令一人來吾欲熟知公起居狀權文公視此詔常泣<lb/>
曰君臣之際乃如是耶新史載其事云靖五代孫彦芳<lb/>
大和中爲鳯翔司録參軍以髙祖太宗賜靖詔書數函<lb/>
上之天子悉留禁中又勑摹詔本還賜彦芳即二事觀<lb/>
之唐丗之所以眷禮名將相者綢繆熟復至此漢晉以<lb/>
來所不及也<lb/>
　　　　兩道出師<lb/>
<pb n="KR3j0038_SBCK_070-7b"/>
國家用兵行師異道並出其勝敗功罪當隨其實而處<lb/>
之則賞信罰明人知勸戒漢武帝遣衛青霍去病伐匈<lb/>
奴去病以功益封又封部將四人爲列侯而青不得益<lb/>
封軍吏卒皆無封侯者宣帝遣田廣明等五將軍擊匈<lb/>
奴又以常恵護烏孫兵共出五將皆無功而廣明及田<lb/>
順以罪誅獨常恵奉使克獲封侯宋文帝伐魏雍州諸<lb/>
將栁元景等旣拔弘農陜城戍潼關矣而上以東軍王<lb/>
玄謨敗退皆召還其後玄謨貶黜元景受賞紹興七年<lb/>
淮西大帥劉少師罷湖北岳少保以母憂去累辤起復<lb/>
之命朝廷以兵部尚書吕安老侍郎張淵道分使兩部<lb/>
<pb n="KR3j0038_SBCK_070-8a"/>
巳而正除宣撫遂掌其軍岳在九江憂兵柄一失不容<lb/>
再得亟兼程至鄂有㫖復故任而召淵道爲樞宻都承<lb/>
旨安老在廬遭變言者論罷張魏公淵道亦繼坐斥隆<lb/>
興中北虜再動兵張公爲督帥遣李顯忠邵宏淵攻符<lb/>
離失利而退一府皆貶秩是時汪莊敏以參知政事督<lb/>
視荆襄東西不相爲謀乃亦坐譴古今不侔如此<lb/>
　　　　杜韓用歇後語<lb/>
杜韓二公作詩或用歇後語如悽其望吕葛仙鳥仙花<lb/>
吾友于友于皆挺㧞再接再礪乃僮僕誠自劊爲爾惜<lb/>
居諸誰謂貽厥無基趾之類是巳<lb/>
<pb n="KR3j0038_SBCK_070-8b"/>
　　　　唐明皇賜二相物<lb/>
唐明皇以李林甫爲右相顓付大政而左相牛仙客李<lb/>
適之陳希烈前後同列皆拱手備貟林甫死楊國忠代<lb/>
之其寵遇愈甚天寶十三載上御躍龍殿門張樂宴群<lb/>
臣賜右相絹一千五百疋綵羅三百疋綵綾五百疋而<lb/>
賜左相絹三百羅綾各五十而巳其多寡不侔至於五<lb/>
倍如希烈庸才知上恩意安得不奴事之乎冝其甘心<lb/>
臣於禄山也<lb/>
　　　　一百五日<lb/>
今人謂寒食爲一百五者以其自冬至之後至清明歷<lb/>
<pb n="KR3j0038_SBCK_070-9a"/>
節氣五凡爲一百七日而先兩日爲寒食故云它節皆<lb/>
不然也杜老有鄜州一百五日夜對月一篇江西宗派<lb/>
詩云一百五日足風雨三十六峯勞夢魂一百五日寒<lb/>
食雨二十四畨花信風之類是也吾州城北芝山寺爲<lb/>
禁煙遊賞之地寺僧欲建華嚴閣請予作勸縁䟽其末<lb/>
一聮云大善知識五十三永壯人天之仰寒食清明一<lb/>
百六鼎來道俗之觀或問一百六所出應之曰元微之<lb/>
連昌宫詞𥘉過寒食一百六店舎無煙宫樹緑是以用<lb/>
之<lb/>
　　　　老杜寒山詩<lb/>
<pb n="KR3j0038_SBCK_070-9b"/>
老杜春日憶李曰詩云白也詩無敵飄然思不群清新<lb/>
庾開府俊逸鮑參軍嘗有武弁議其失曰旣是無敵又<lb/>
却似庾鮑或折之曰庾清新而不能俊逸鮑俊逸而不<lb/>
能清新太白兼之所以爲無敵也今集別本一作無數<lb/>
殆好事者更之乎寒山子詩云吾心似秋月碧潭清皎<lb/>
㓗無物堪比倫教我如何說人亦有言旣似秋月碧潭<lb/>
乃以爲無物堪比何也蓋其意謂若無二物比倫當如<lb/>
何說耳讀者當以是求之<lb/>
　　　　礜石之毒<lb/>
讀黃伯思東觀餘論内評王大令書一節曰静息帖云<lb/>
<pb n="KR3j0038_SBCK_070-10a"/>
礜石深是可疑事兄患喜散輙發癰散者寒食散之類<lb/>
散中蓋用礜石是性極熱有毒故云深可疑也劉表在<lb/>
荆州與王粲登障山見一岡不生百草粲曰此必古冡<lb/>
其人在丗服生礜石熱蒸出外故草木焦㓕鑿看果墓<lb/>
礜石滿塋又今洛水冬月不氷古人謂之温洛下亦有<lb/>
礜石今取此石置瓮水中水亦不氷又鸛伏卵以助暖<lb/>
氣其烈酷如此固不冝餌服子敬之語實然淮南子曰<lb/>
人食礜石死蠶食之而不飢予仲兄文安公鎭金陵因<lb/>
秋暑減食當塗醫湯三益教以服礜石圓巳而飲啖日<lb/>
進遂加意服之越十月而毒作鼻衂血斗餘自是數數<lb/>
<pb n="KR3j0038_SBCK_070-10b"/>
不止竟至精液皆竭迨於捐舘偶見其語使人追痛因<lb/>
書之以戒未來者<lb/>
　　　　㑹合聮句<lb/>
韻略上聲二腫字險窄予向作汪莊敏銘詩八十句唯<lb/>
蕭敏中讀之曰押盡一韻今考之猶有十字越用一董<lb/>
内韻其詞曰維天生材萬彚傾竦侯王將相曽是有種<lb/>
公家江東丗繹耕壟桃谿之涘是播是　孰丰厥培蓻<lb/>
此圭珙公羈未奮逸駕思駷沈酣春秋蹈迪周孔徑䇿<lb/>
名第稍辤渫䢇橫經湘沅士敬如捧蓬萊方丈佩飾有<lb/>
琫應龍天飛薈蔚雲滃千官在序摩厲從臾吾惟片言<lb/>
<pb n="KR3j0038_SBCK_070-11a"/>
借箸泉湧正冠霜臺過者卞悚顔顔殿戺聲氣不動顯<lb/>
仁東攅巫史呼洶昌言一下恩浹千冡薫粥孔熾邊戒<lb/>
毛氄媕娿當位左掣右壅公云當今沸渭混澒天威震<lb/>
耀誰不憤踊遂遷中司西柄是董出關啓斾籌檄倥偬<lb/>
業業荆襄將懦曰拱投𬒮電赴如尊乃勇鄧唐蔡陳馳<lb/>
捷系踵佛狸歸骴民恃不恐璽書賜朝百揆參揔亞勛<lb/>
賛冊國勢尊鞏督軍載西寄責罙重方規許洛事援秦<lb/>
隴符離罔功竒畫膠拲鈞樞建使宰席亢寵還臨西州<lb/>
夾道歡擁有衘未鬯病癖且尰曽不憖遺使我心懵湘<lb/>
湖髙丘草木蔚蓊維水容裔維山巃嵸矢其銘詩詞費<lb/>
<pb n="KR3j0038_SBCK_070-11b"/>
以冗柰何乎公萬禩母聳若韓孟籍徹㑹合聮句三十<lb/>
四韻除　蛹二字韻略不収外餘皆不出二腫中雄竒<lb/>
激越如大川洪河不見涯涘非瑣瑣潢汙行潦之水所<lb/>
可同語也其詩曰離別言無期㑹合意罙重病添兒女<lb/>
戀老喪丈夫勇劒心知未死詩思猶孤聳愁去劇箭飛<lb/>
讙來若泉涌析言多新貫攄抱無昔壅念難湏勤追悔<lb/>
易勿輕踵吟巴山犖嶨說楚波堆壟馬辭虎豹怒舟出<lb/>
蛟鼉恐狂鯨時孤軒幽狖雜百種瘴衣常腥膩蠻器多<lb/>
踈冗剥苔吊斑林角飯餌沉溕忽爾衘逺命歸歟舞新<lb/>
寵鬼窟脫幽妖天居覿清拱京遊歩方振謪夢意猶恟<lb/>
<pb n="KR3j0038_SBCK_070-12a"/>
詩書誇舊知酒食接新奉嘉言冩清越瘉病失肬腫夏<lb/>
隂偶髙庇宵魂接虚擁雪弦寂寂聽茗盌纎纎捧馳輝<lb/>
燭浮螢幽響泄潜蛬詩老獨何心江疾有餘尰我家本<lb/>
瀍糓有地介臯鞏休跡憶沉冥峩冠慙闟　升朝髙轡<lb/>
逸振物群聽悚徒言濯幽泌誰與薙荒茸朝紳鬰青緑<lb/>
馬飾曜珪珙國讎未銷鑠我志蕩卭隴君才誠倜儻時<lb/>
論方洶溶格言多彪蔚縣解無梏拲張生得淵源寒色<lb/>
抜山冡堅如撞群金眇若抽獨蛹伊余何所擬跛鼈詎<lb/>
能踊塊然墮岳石飄爾罥巢氄龍斾垂天衢雲韶凝禁<lb/>
甬君胡眠安然朝鼔聲洶洶其間或有纇句然衆手立<lb/>
<pb n="KR3j0038_SBCK_070-12b"/>
成理如是也<lb/>
容齋四筆卷第四<lb/>
</p>
<p>
</p>
  </div>
</body>
</text>
</TEI>
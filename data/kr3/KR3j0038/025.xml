<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0038_SBCK_025-1a"/>
容齋續筆卷第七　鞠山文庫<lb/>
　　　　田租輕重<lb/>
李悝爲魏文侯作盡地力之教云一夫治田百畮歳收<lb/>
粟百五十石除十一之稅十五石餘百三十五石蓋十<lb/>
一之外更無佗數也今時大不然每當輸一石而義倉<lb/>
省耗别爲一斗二升官倉明言十加六復於其間用米<lb/>
之精麤爲說分若干甲有至七八甲者則數外之取亦<lb/>
如之庾人執槩從而輕重其手度二石二三斗乃可給<lb/>
至於水脚頭子市例之類其名不一合爲七八百錢以<lb/>
中價計之并僦船負擔又須五斗殆是一而取三以予<lb/>
<pb n="KR3j0038_SBCK_025-1b"/>
所見唯㑹稽爲輕視前所云不能一半也董仲舒爲武<lb/>
帝言民一歳力役三十倍於古而田租口賦二十倍於<lb/>
古謂一歳之中失其資産三十及二十倍也又云或耕<lb/>
豪民之田見稅什五言下戸貧民自無田而耕墾豪冨<lb/>
家田十分之中以五輸本田主今吾郷俗正如此目爲<lb/>
主客分云<lb/>
　　　　女子夜績<lb/>
漢食貨志云冬民旣入婦人相從夜績女工一月得四<lb/>
十五日謂一月之中又得夜半爲四十五日也必相從<lb/>
者所以省費燎火同巧拙而合習俗也戰國策甘茂亡<lb/>
<pb n="KR3j0038_SBCK_025-2a"/>
秦出關遇蘇代曰江上之貧女與冨人女㑹績而無燭<lb/>
處女相與語欲去之女曰妾以無燭故常先至掃室布<lb/>
席何愛餘明之照四壁者幸以賜妾以是知三代之時<lb/>
民風和厚勤樸如此非獨女子也男子亦然豳風晝爾<lb/>
于茅宵爾索綯言晝日往取茅歸夜作綯索以待時用<lb/>
也夜者日之餘其爲益多矣<lb/>
　　　　淮南王<lb/>
漢淮南厲王死民作歌以諷文帝曰一尺布尚可縫一<lb/>
斗粟尚可春兄弟二人不相容此史漢所書也髙誘作<lb/>
鴻烈解叙及許叔重注文其辭乃云一尺繒好童童一<lb/>
<pb n="KR3j0038_SBCK_025-2b"/>
升粟飽蓬蓬兄弟二人不能相容殊爲不同後人但引<lb/>
尺布斗粟之喻耳厲王子安復爲王招致賔客方術之<lb/>
士作爲内書二十一篇外書甚衆又有中篇八卷言神<lb/>
仙黃白之術漢書蓺文志淮南内二十一篇淮南外三<lb/>
十三篇列於雜家今所存者二十一卷蓋内篇也壽春<lb/>
有八公山正安所延致客之處傳記不見姓名而髙誘<lb/>
叙以爲蘇飛李尚左吴田由雷被毛被伍被晉昌等八<lb/>
人然唯左吴雷被伍被見於史雷被者蓋爲安所斥而<lb/>
亡之長安上書者疑不得爲賔客之賢也<lb/>
　　　　薛國乆長<lb/>
<pb n="KR3j0038_SBCK_025-3a"/>
左傳載魯哀公大夫云禹合諸侯于塗山執玉帛者萬<lb/>
國今其存者無數十焉漢公孫卿語武帝云黃帝萬諸<lb/>
侯而神靈之封君七千案王制所紀九州凡千七百七<lb/>
十有三國多寡殊不侔以環移之一君㑹朝所將吏卒<lb/>
始以百人計之則萬國之衆當爲百萬塗山之下將安<lb/>
所歸宿乎其爲躗言無可疑者所謂存者數十考諸經<lb/>
傳可見者唯薛耳薛之祖是仲爲夏禹掌車服大夫自<lb/>
此受封歷商及周末始爲宋偃王所滅其享國千九百<lb/>
餘年傳六十四代三代諸侯莫之與比薛壤地褊小以<lb/>
詩則不列於國風以丗家則不列於史記而春秋二百<lb/>
<pb n="KR3j0038_SBCK_025-3b"/>
四十二年之間視同儕邾𣏌滕鄫獨未甞受大國侵伐<lb/>
則其爲邦亦自有持守之道矣<lb/>
　　　　建除十二辰<lb/>
建除十二辰史漢曆書皆不載日者列傳但有建除家<lb/>
以爲不吉一句惟淮南鴻烈解天文訓篇云寅爲建卯<lb/>
爲除辰爲滿巳爲平主生午爲定未爲執主陷申爲破<lb/>
主衡酉爲危主杓戍爲成主少德亥爲收主大德子爲<lb/>
開主太歳丑爲閉主太隂今㑹元官曆每月遇建平破<lb/>
收日皆不用以建爲月陽破爲月對平收隨隂陽月遞<lb/>
互爲魁罡也酉陽雜爼夢篇云周禮以日月星辰各占<lb/>
<pb n="KR3j0038_SBCK_025-4a"/>
六夢謂日有甲乙月有建破今注無此語正義曰案堪<lb/>
輿黃帝問天老事云四月陽建於巳破於亥隂建於未<lb/>
破於癸是爲陽破隂隂破陽今不知何書所載但又以<lb/>
十干爲破未之前聞也<lb/>
　　　　俗語筭數<lb/>
三三如九三四十二二八十六四四十六三九二十七<lb/>
四九三十六六六三十六五八四十五九四十五六九<lb/>
五十四七九六十三八九七十二九九八十一皆俗語<lb/>
筭數然淮南子中有之三七二十一蘇秦說齊王之辭<lb/>
也漢書律曆志劉歆典領鐘律奏其辭亦云八八六十<lb/>
<pb n="KR3j0038_SBCK_025-4b"/>
四杜預注左傳天子用八云八八六十四人又六六三<lb/>
十六人四四十六人如淳孟康晉灼注漢志亦有二八<lb/>
十六三四十二六八四十八八八六十四等語<lb/>
　　　　伾文用事<lb/>
唐順宗即位抱疾不能言王伾王叔文以東宫舊人用<lb/>
事政自已出即日禁宫市之擾民五坊小見之暴閭巷<lb/>
罷鹽鐵使之月進出教坊女伎六百還其家以德宗十<lb/>
年不下赦令左降官雖有名德才望不復叙用即追陸<lb/>
䞇鄭餘慶韓皐陽城還京師起姜公輔爲刺史人情大<lb/>
恱百姓相聚讙呼又謀奪宦者兵旣以范希朝及其客<lb/>
<pb n="KR3j0038_SBCK_025-5a"/>
韓泰揔統京西諸城鎭行營兵馬中人尚未悟㑹諸將<lb/>
以狀來辭始大怒令其使歸告其將無以兵屬人當是<lb/>
時此計若成兵柄歸外朝則定策國老等事必不至後<lb/>
日之患矣所交黨與如陸質吕温李景儉韓曄劉禹錫<lb/>
柳宗元皆一時豪儁知名之士惟其居心不正好謀務<lb/>
速欲盡据大權如鄭珣瑜髙郢武元衡稍異己者皆亟<lb/>
斥徙以故不旋踵而身陷罪戮後丗蓋有居伾文之地<lb/>
而但務嘯引沾沾小人以爲鷹犬者殆又不足以望其<lb/>
百一云白樂天諷諫元和四年作其中賣炭翁一篇蓋<lb/>
爲宫市然則未甞能絶也<lb/>
<pb n="KR3j0038_SBCK_025-5b"/>
　　　　五十絃瑟<lb/>
李商隱詩云錦瑟無端五十絃說者以爲錦瑟者令狐<lb/>
丞相侍兒小名此篇皆寓言而不知五十絃所起劉昭<lb/>
釋名箜篌云師延所作靡靡之樂蓋空國之侯所作也<lb/>
叚安節樂府録云箜篌乃鄭衞之音以其亡國之聲故<lb/>
號空國之侯亦曰坎侯吴兢解題云漢武依琴造坎侯<lb/>
言坎坎應節也後訛爲箜篌予案史記封禪書云漢公<lb/>
孫卿爲武帝言太帝使素女鼔五十弦瑟悲帝禁不止<lb/>
故破其瑟爲二十五弦於是武帝益召歌兒作二十五<lb/>
弦及空侯應劭曰帝令樂人侯調始造此器前漢郊祀<lb/>
<pb n="KR3j0038_SBCK_025-6a"/>
志備書此事言空侯瑟自此起顔師古不引劭所注然<lb/>
則二樂本始曉然可攷雖劉吴博洽亦不深究且空元<lb/>
非國名其說尤穿鑿也初學記太平御覽編載樂事亦<lb/>
遺而不書莊子言魯遽調瑟二十五弦皆動蓋此云續<lb/>
漢書云靈帝胡服作箜篌亦非也<lb/>
　　　　遷固用疑字<lb/>
東坡作趙德麟字說云漢武帝獲白麟司馬遷班固書<lb/>
曰獲一角獸蓋麟云蓋之爲言疑之也予觀史漢所紀<lb/>
事凡致疑者或曰若或曰云或曰焉或曰蓋其語舒緩<lb/>
含深意姑以封禪書郊祀志考之漫記于此雍州好畤<lb/>
<pb n="KR3j0038_SBCK_025-6b"/>
自古諸神祠皆聚云蓋黃帝時甞用事雖晚周亦郊焉<lb/>
三神山蓋甞有至者諸僊人及不死之藥皆在焉未能<lb/>
至望見之焉新垣平望氣言有神氣成五采若人冠絻<lb/>
焉權火舉而祠若光煇然屬天焉出長安門若見五人<lb/>
於道北蓋夜致王夫人之貌云天子自帷中望見焉登<lb/>
中岳太室從官在山下聞若有言萬歳者云祭封禪祠<lb/>
其夜若有光封欒大詔天若遺朕士而大通焉河東迎<lb/>
鼎有黃雲蓋焉見神人東萊山若云欲見天子方士言<lb/>
蓬萊諸神若將可得天子爲塞河興通天臺若見有光<lb/>
云獲若石云于陳倉此外如所謂及羣臣有言老父則<lb/>
<pb n="KR3j0038_SBCK_025-7a"/>
大以爲僊人也可爲觀如緱城神人宜可致天旱意乾<lb/>
封乎然其效可睹矣詞旨亦相似<lb/>
　　　　僭亂的對<lb/>
王莽竊位稱新室公孫述稱成家袁術稱仲家董卓郿<lb/>
塢公孫瓉易京皆自然的對也<lb/>
　　　　月不勝火<lb/>
莊子外物篇利害相摩生火甚多衆人焚和月固不勝<lb/>
火於是乎有焚和而道盡注云大而闇則多累小而明<lb/>
則知分東坡所引乃曰郭象以爲大而闇不若小而明<lb/>
陋哉斯言也爲更之曰月固不勝燭言明於大者必晦<lb/>
<pb n="KR3j0038_SBCK_025-7b"/>
於小月能燭天地而不能燭毫釐此其所以不勝火也<lb/>
然卒之火勝月耶月勝火耶予記朱元成萍洲可談所<lb/>
載王荆公在修撰經義局因見舉燭言佛書有日月燈<lb/>
光明佛燈光豈足以配日月乎吕惠卿曰日煜乎晝月<lb/>
煜乎夜燈煜乎日月所不及其用無差别也公大以爲<lb/>
然蓋發言中理出人意表云予妄意莊子之旨謂人心<lb/>
如月湛然虚靜而爲利害所薄生火熾然以焚其和則<lb/>
月不能勝之矣非論其明闇也<lb/>
　　　　靈臺有持<lb/>
莊子庚桑楚篇云靈臺者有持而不知其所持而不可<lb/>
<pb n="KR3j0038_SBCK_025-8a"/>
持者也郭象云有持者謂不動於物耳其實非持若知<lb/>
其所持而持之持則失也陳碧虚云眞宰存焉隨其成<lb/>
心而師之予謂是皆置論於言意之表玄之又玄復采<lb/>
莊子之語以爲說而於本旨殆不然也甞記洪慶善云<lb/>
此一章謂持心有道苟爲不知其所以持之則不復可<lb/>
持矣蓋前二人解釋者爲兩而字所惑故從而爲之辭<lb/>
　　　　董仲舒災異對<lb/>
漢武帝建元六年遼東髙廟長陵髙園殿災董仲舒居<lb/>
家推說其意山稾未上主父偃竊其書奏之上召視諸<lb/>
儒仲舒弟子吕歩舒不知其師書以爲大愚於是下仲<lb/>
<pb n="KR3j0038_SBCK_025-8b"/>
舒吏當死詔赦之仲舒遂不敢復言災異此本傳所書<lb/>
而五行志載其對曰漢當亡秦大敝之後承其下流又<lb/>
多兄弟親戚骨肉之連驕揚奢侈恣睢者衆故天災若<lb/>
語陛下非以太平至公不能治也視親戚貴屬在諸侯<lb/>
逺正最甚者忍而誅之如吾燔遼東髙廟迺可視近臣<lb/>
在國中處旁仄及貴而不正者忍而誅之如吾燔髙園<lb/>
殿迺可云爾在外而不正者雖貴如髙廟猶災燔之況<lb/>
諸侯乎在内不正者雖貴如髙園殿猶燔災之況大臣<lb/>
乎此天意也其後淮南衡山王謀反上思仲舒前言使<lb/>
吕歩舒持斧鉞治淮南獄以春秋誼顓斷於外不請旣<lb/>
<pb n="KR3j0038_SBCK_025-9a"/>
還奏事上皆是之凡與王謀反列侯二千石豪桀皆以<lb/>
罪輕重受誅二獄死者數萬人嗚呼以武帝之嗜殺時<lb/>
臨御方數歳可與爲善廟殿之災豈無它說而仲舒首<lb/>
勸其殺骨肉大臣與平生學術大爲乖刺馴致數萬人<lb/>
之禍皆此書啓之也然則下吏幾死蓋天所以激歩舒<lb/>
云使其就戮非不幸也<lb/>
　　　　李正已獻錢<lb/>
唐德宗初即位淄青節度使李正已畏上威名表獻錢<lb/>
三十萬緡上欲受之恐見欺却之則無辭宰相崔祐甫<lb/>
請遣使慰勞淄青將士因以正已所獻錢賜之使將士<lb/>
<pb n="KR3j0038_SBCK_025-9b"/>
人人戴上恩諸道知朝廷不重貨財上恱從之正已大<lb/>
慙服天下以爲太平之治庶幾可望紹興三十年鎭江<lb/>
都統制劉寶乞詣闕奏事朝廷以其方命刻下罷就散<lb/>
職寶規取恩寵掃一府所有載以自隨巨舟連檣白金<lb/>
至五艦它所齎挾皆稱是其始謀蓋云此行不以何事<lb/>
必可力買旣至趑趄國門不許入覲或以謂欲上諸内<lb/>
府予時爲樞密檢詳爲丞相言援祐甫所陳乞以寶所<lb/>
齎等第賜其本軍明降詔書遣一朝士以寶平生過惡<lb/>
告諭卒伍使知<lb/>
明天子惠綏惻怛之意或寶靳固奄有仞爲巳物則冝<lb/>
<pb n="KR3j0038_SBCK_025-10a"/>
因人之言發命詰問在行之物本安所出今安所用悉<lb/>
取而籍之就其舟楫北還充賜尤可以破其谿壑無厭<lb/>
之謀湯𡵨公當國不能用也<lb/>
　　　　宣室<lb/>
漢宣室有殿有閣皆在未央宫殿北三輔黃圖以爲前<lb/>
殿正室武帝爲竇太主置酒引内董偃東方朔曰宣室<lb/>
者先帝之正處也非法度之政不得入焉文帝受釐于<lb/>
此宣帝常齋居以決事如淳曰布政敎之室也然則起<lb/>
於髙祖時蕭何所創爲退朝聽政之所而史記龜䇿傳<lb/>
云武王圍紂象郎自殺宣室徐廣曰天子之居名曰宣<lb/>
<pb n="KR3j0038_SBCK_025-10b"/>
室淮南子云武王甲卒三千破紂牧野殺之宣室注曰<lb/>
商宫名一曰獄也蓋商時巳有此名漢偶與之同黄圖<lb/>
乃以爲漢取舊名非也<lb/>
　　　　昔昔鹽<lb/>
薛道衡以空梁落燕泥之句爲隋焬帝所嫉考其詩名<lb/>
昔昔鹽凡十韻垂柳覆金堤蘼蕪葉復齊水溢芙蓉沼<lb/>
花飛桃李蹊采桑秦氏女織錦竇家妻關山别蕩子風<lb/>
月守空閨常歛千金笑長垂雙玉啼盤龍隨鏡隱彩鳯<lb/>
逐帷低飛䰟同夜鵲倦寑憶晨雞暗牖懸蛛網空梁落<lb/>
燕泥前年過代北今歳往遼西一去無消息那能惜馬<lb/>
<pb n="KR3j0038_SBCK_025-11a"/>
蹄唐趙嘏廣之爲二十章其燕泥一章云春至今朝燕<lb/>
花時伴獨啼飛斜珠箔隔語近畫梁低帷卷閑窺户牀<lb/>
空暗落泥誰能長對此雙去復雙栖樂苑以爲羽調曲<lb/>
玄怪録載籧篨三娘工唱阿鵲鹽又有突厥鹽黃帝鹽<lb/>
白鴿鹽神雀鹽踈勒鹽滿座鹽歸國鹽唐詩媚賴吴娘<lb/>
唱是鹽更奏新聲刮骨鹽然則歌詩謂之鹽者如吟行<lb/>
曲引之類云今南嶽廟獻神樂曲有黃帝鹽而俗傳以<lb/>
爲皇帝炎長沙志從而書之蓋不考也韋縠編唐才調<lb/>
詩以趙詩爲劉長卿而題爲别宕子怨誤矣<lb/>
　　　　將帥當專<lb/>
<pb n="KR3j0038_SBCK_025-11b"/>
周易師卦六三師或輿尸凶九五長子帥師弟子輿尸<lb/>
正凶爻意謂用兵當付一帥苟其儔雜然臨之則凶矣<lb/>
輿尸者衆主也安慶緒旣敗遁歸相州肅宗命郭汾陽<lb/>
李臨淮九節度致討以二人皆元勲難相統屬故不置<lb/>
元帥但以宦者魚朝恩爲觀軍容宣慰處置使歩騎六<lb/>
十萬爲史思明所挫一戰而潰憲宗討淮西命宣武等<lb/>
十六道進軍雖以韓弘爲都統而身未甞至旣無統帥<lb/>
至四年不克及裴度一出才數月即成功穆宗討王庭<lb/>
湊朱克融時裴度鎭河東亦爲都招討使羣帥如李光<lb/>
顔烏重嗣皆當時名將而翰林學士元稹意圖宰相忌<lb/>
<pb n="KR3j0038_SBCK_025-12a"/>
度先進與知樞密魏簡相結度每奏畫軍事輒從中沮<lb/>
壞之故屯守踰年竟無成績正元之誅吴少誠元和之<lb/>
征盧從史皆此類也石晉開運中爲契丹所攻中國兵<lb/>
力寡弱桑維翰爲宰相一制指揮節度使十五人雖杜<lb/>
重威李守正張彦澤輩駑材反虜然重威爲主將陽城<lb/>
之戰三人者尚能以身徇國大敗彊胡耶律德光乗橐<lb/>
它奔竄僅而獲免由是觀之大將之權其可不專邪<lb/>
容齋續筆卷第七<lb/>
<pb n="KR3j0038_SBCK_025-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0055_WYG_021-1a"/>
　右厚齋王先生困學紀聞二十卷先生諱應麟字伯<lb/>
　厚自號深寧叟曰厚齋云者鄉人門弟子尊敬之者<lb/>
　為之也先生平日多著述是編於經𫝊子史各有攷<lb/>
　據評證於後學足益見聞得鋟諸梓則其益博其𫝊<lb/>
　逺工費浩事未得遂泰定二年冬十月淛東道憲司<lb/>
　官行部涖止肅訪之暇詢及是書謂未有刋本為學<lb/>
　校欠事翰林學士袁先生亦専舉明為宜𫝊逺惠後<lb/>
　學於是具辭申請之於總府轉逹於憲司宣慰司都<lb/>
<pb n="KR3j0055_WYG_021-1b"/>
　元帥府咸是所請乃鳩工度費於學儲給焉工食之<lb/>
　粟則翰林學士𡊮先生倡助之本學官及岱山長共<lb/>
　助以足其用凡書者刋者董者觀者莫不以是編得<lb/>
　𫝊為大喜幸翕然集事嗟夫王先生所為書久不有<lb/>
　所遇一旦得鋟諸梓王先生之志卒以遂此盖遇鑒<lb/>
　識之明主張之力作成之功而然也刋書成謹識卷<lb/>
　末俾觀是書而有得者知所自云泰定二年十二月<lb/>
　癸卯慶元路儒學教授吴郡陸晉之敘<lb/>
<pb n="KR3j0055_WYG_021-2a"/>
　康熙戊午己未間家大人應博學鴻詞之薦入都時<lb/>
　宇内名宿鱗集而家大人以博物洽聞精於攷據經<lb/>
　史獨為諸君所推重過從質疑殆無虚日或有問説<lb/>
　部書最便觀者誰第一家大人曰其宋王尚書困學<lb/>
　紀聞乎近常熟顧仲恭以演繁露並稱非其倫也由<lb/>
　是海内始知尊尚此書其後家大人返里門逺近從<lb/>
　游者各以此書来請丹黄大人皆應之不厭然其本<lb/>
　特萬歴間刻者不如詠家所蔵慶元路本出尚書兩<lb/>
<pb n="KR3j0055_WYG_021-2b"/>
　孫厚孫寧孫手最勝大人自壮至老手自校讎不啻<lb/>
　五六過訛者正之遺者補之常謂詠曰茍無訛可正<lb/>
　無遺可補天下之能事畢矣雖古人撰著臻此亦難<lb/>
　嵗丁丑大人間游江陰從一故家得斷爛鈔本以歸<lb/>
　較多二十七條其辭簡而義精非尚書萬萬不能為<lb/>
　也又檢王子充序水經歴引尚書言有云江水東逕<lb/>
　永安宫南五十一字刋本鈔本都失去因知子充當<lb/>
　日所見本尤完善亟為増入歎惋者累日其用心之<lb/>
<pb n="KR3j0055_WYG_021-3a"/>
　勤如此詠以端憂多暇請鳩工授梓大人復自矻矻<lb/>
　者彌月乃手之而喜曰續古人之慧命啓来學之博<lb/>
　聞其在斯乎夫校定書籍故非易自劉向揚雄方稱<lb/>
　此職世豈有其人哉要事求有據不敢憑臆以決亦<lb/>
　可矣小子紀其縁起庶以正世之君子詠遂拜而書<lb/>
　之康熙三十七年嵗在戊寅六月望日男詠謹識<lb/>
</p>
<p>
</p>
  </div>
</body>
</text>
</TEI>
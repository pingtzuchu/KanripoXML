<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>困學紀聞卷十八</head> <lb/>
    <p>
<pb n="KR3j0055_WYG_018-1a"/>
欽定四庫全書<lb/>
　困學紀聞卷十八<lb/>
　　　　　　　　　　　　宋　王應麟　撰<lb/>
　　評詩<lb/>
陶淵明詩羲農去我久舉世少復真汲汲魯中叟彌縫<lb/>
　使其淳又曰此中有真意欲辯已忘言東坡云淵明<lb/>
　欲仕則仕不以求之為嫌欲隠則隠不以去之為高<lb/>
　飢則扣門而求食飽則具雞黍以迎客古今賢之貴<lb/>
<pb n="KR3j0055_WYG_018-1b"/>
　其真也葛魯卿為賛羅端良為記<hi>若璩按羅端良名願歙縣人淳熙中</hi>
　<hi>知鄂州卒有鄂州小集論者謂宋南渡後文字有先秦西漢風惟願一人朱文公周益公視為長友作陶</hi>
　<hi>令祠堂記見集中</hi>皆發此意蕭統疵其閒情杜子美譏其責<lb/>
　子王摩詰議其乞食何傷於日月乎述酒一篇之意<lb/>
　惟韓子蒼知之<lb/>
咏貧士詩云昔在黄子廉彈冠佐名州一朝辭吏歸清<lb/>
　貧略難儔愚按風俗通曰潁川黄子亷每飲馬輒投<lb/>
　錢於水其清可見矣吳志黄盖𫝊故南陽太守黄子<lb/>
<pb n="KR3j0055_WYG_018-2a"/>
　亷之後<lb/>
古辭雞鳴高樹巔狗吠深宫中陶淵明歸田園詩二句<lb/>
　傚此唯改高為桑宫為巷<lb/>
少陵和嚴武軍城早秋詩已收滴博雲間戍更奪蓬婆<lb/>
　雪外城的博嶺在維州<hi>見韋臯𫝊</hi>蓬婆山在柘州<hi>見元和郡縣志</hi>
飲中八仙其名氏皆見於唐史唯焦遂事蹟僅見於甘<lb/>
　澤謠<lb/>
石壕吏蓋陜州陜縣石壕鎮也<hi>見九域志輿地廣記本崤縣唐改為硤石熙寕</hi>
<pb n="KR3j0055_WYG_018-2b"/>
　<hi>六年省為鎮山若璩按新舊唐書硤並從  惟通典從石</hi>
新安吏僕射如父兄汝墳之詩曰雖則如燬父母孔邇<lb/>
　此詩近之山谷所謂論詩未覺國風逺<lb/>
少陵善房次律而悲陳陶一詩不為之隠昌黎善柳子<lb/>
　厚而永貞行一詩不為之諱公議之不可掩也如是<lb/>
贈嚴閣老詩扈聖登黄閣明公獨少年舊史嚴武傳遷<lb/>
　給事中時年三十二給事中屬門下省開元曰黄門<lb/>
　省故云黄閣少陵為左拾遺亦東省之屬故云官曹<lb/>
<pb n="KR3j0055_WYG_018-3a"/>
　可接聨近世用此詩為宰輔事誤矣通鑑王涯為給<lb/>
　事中鄭肅韓佽曰二閣老不用封勅此唐人稱給事<lb/>
　中為閣老也<lb/>
公安送李晉肅入蜀盖即李賀之父<hi>若璩按李賀𫝊系出鄭㠪後鄭王名</hi>
　<hi>亮太祖第八子非高祖之子名元懿者元懿則稱小鄭王或曰惠鄭王矣</hi>
王無功三月三日賦聚三都之麗人長安水邊多麗人<lb/>
　語本此<lb/>
土門壁甚堅杏園度亦難土門口在鎮州獲鹿縣即井<lb/>
<pb n="KR3j0055_WYG_018-3b"/>
　陘關也郭子儀自杏園渡河圍衞州董秦為濮州刺<lb/>
　史移鎮杏園渡地葢在衞州汲縣非長安曲江池之<lb/>
　杏園也<lb/>
杜位宅守嵗按李林甫𫝊杜位林甫諸壻也四十明<lb/>
　朝過年譜謂天寳十載時林甫在相位盍簮列炬之<lb/>
　盛其炙手之徒歟又寄杜位詩近聞寛法離新州想<lb/>
　見懷歸尚百憂逐客雖皆萬里去悲君已是十年流<lb/>
　其流貶盖以林甫故<hi>若璩按李林甫𫝊請壻若杜位等皆貶官已明著之</hi>
<pb n="KR3j0055_WYG_018-4a"/>
示獠奴阿段北史獠無名字以長幼次第呼之丈夫稱<lb/>
　阿謩阿段婦人稱阿夷阿等之類皆語之次第稱謂<lb/>
　也<lb/>
李尚書之芳攷諸唐史之芳蒋王惲之曾孫廣徳初詔<lb/>
　兼御史大夫使吐蕃被留二嵗乃得歸拜禮部尚書<lb/>
　故少陵詩有奉使失張騫史閤行人在之句<lb/>
楊綰諡文正比部郎中蘇端持異議雨過蘇端豈即斯<lb/>
　人歟然少陵稱其文章有神交有道而端終為憸人<lb/>
<pb n="KR3j0055_WYG_018-4b"/>
　豈晚謬乎<hi>若璩按舊唐書楊綰𫝊諡曰文簡比部郎中蘇端性疎狂嫉其賢乃肆毁黷異同其</hi>
　<hi>議上怒貶端為廣州員外自即其人詩人溢美詎足與辨</hi>
可歎行云丈夫正色動引經豐城客子王季友羣書萬<lb/>
　卷常暗誦孝經一通看在手豫章太守高帝孫引為<lb/>
　賔客敬頗久季友肅代間詩人也殷璠謂其詩放蕩<lb/>
　愛奇務險然而白首短褐錢起有贈季友赴洪州幕<lb/>
　下詩云列郡皆用武南征所從誰諸侯重才略見子<lb/>
　如瓊枝此即豫章賔客之事也少陵謂王也論道阻<lb/>
<pb n="KR3j0055_WYG_018-5a"/>
　江湖期以致君堯舜季友不但工詩而已<hi>太守宗室少陵謂邦</hi>
　<hi>人思之比父母鮑欽止云江西觀察使李勉時季友兼監察御史為副使  若璩按王季友兼監察御史</hi>
　<hi>以入勉幕下故猶李義山掌王茂元書記得侍御史也非為副使于邵送王季友赴洪州序但云為副車</hi>
出瞿唐峽詩五雲高太甲六月曠摶扶注不解五雲之<lb/>
　義嘗觀王勃益州夫子廟碑云帝車南指遁七曜于<lb/>
　中階華盖西臨蔵五雲於太甲酉陽雜爼謂燕公讀<lb/>
　碑自帝車至太甲四句悉不解訪之一公一公言北<lb/>
　斗建午七曜在南方有是之祥無位聖人當出華盖<lb/>
<pb n="KR3j0055_WYG_018-5b"/>
　以下卒不可悉愚謂老杜讀書破萬巻必自有所據<lb/>
　或入蜀見此碑而用其語也晉天文志華盖杠旁六<lb/>
　星曰六甲分陰陽而配節候太甲恐是六甲一星之<lb/>
　名然未有攷證以一行之邃於星歴張燕公段柯古<lb/>
　之殫見洽聞而猶未知焉姑闕疑以俟博識<hi>若璩按以隋書</hi>
　<hi>天文志天子欲有所逰往其地先發天子氣或如華盖在霧氣中或有五色蒼帝起青雲扶日赤帝起赤</hi>
　<hi>雲扶日黄帝起黄雲扶日白帝起白雲扶日黑帝起黑雲扶日以證華盖五雲亦一解而太甲終當闕疑</hi>
贈吕丘師太常博士均之孫謂鳳蔵丹霄暮龍去白水<lb/>
<pb n="KR3j0055_WYG_018-6a"/>
　渾葢稱均之文也考之舊史成都閭丘均景龍中為<lb/>
　安樂公主所薦起家拜太常博士公主誅貶循州司<lb/>
　倉進不以道其文不足觀也已<lb/>
終始任安義之句蕭使君之賢可見矣少陵自注其事<lb/>
　足以砥薄俗惜其名不𫝊也<lb/>
陳倉石鼔又已訛按陳倉在唐為鳳翔寳雞縣石鼓在<lb/>
　天興縣南<hi>若璩按元和郡縣志實云</hi>乃雍縣也魏太武自東平趣<lb/>
　鄒山見始皇石刻使人排而仆之嶧山之碑野火焚<lb/>
<pb n="KR3j0055_WYG_018-6b"/>
　葢此時也<hi>若璩按野火焚唐封演謂魏太武排倒後然而歴代摹拓以為楷則邑人疲於奔命聚</hi>
　<hi>薪其下因野火焚之由是殘缺云</hi>
遣興云門戸有旌節注引楊國忠以劒南旌節導駕二<lb/>
　字出周禮少陵豈用新唐史語哉<lb/>
金華山詩上有蔚藍天垂光抱瓊臺放翁云蔚藍乃隠<lb/>
　語天名按度人經作鬱藍<hi>鬱藍元板作鬱繿</hi>
成都詩初月出不高衆星尚争光謂肅宗初立盜賊未<lb/>
　息也胡文定通鑑舉要補遺序日轂冥濛衆星争耀<lb/>
<pb n="KR3j0055_WYG_018-7a"/>
　語本於此<lb/>
鮮于京兆仲通也張太常博士均垍也所美非美然昌<lb/>
　黎之於于頔李實類此杜韓二公晚節所守如孤松<lb/>
　勁栢學者不必師法其少作也<hi>博士元板作學士</hi>
野望詩西山白雪三奇戍南浦晴江萬里橋按唐地理<lb/>
　志彭州導江縣有三奇戍韋臯𫝊遣大将陳洎等出<lb/>
　三奇西南備邊録所謂三奇營也一本作三年趙氏<lb/>
　本作三城當從舊本三奇為是潏水李氏云老杜讀<lb/>
<pb n="KR3j0055_WYG_018-7b"/>
　書多不曾盡見其所讀之書則不能盡注其間又用<lb/>
　方言如岸溉土銼乃黔蜀人語須是博問多讀<lb/>
八哀詩将相宗室之外名士有三焉蘇源明不汚偽爵<lb/>
　其最優乎李邕細行弗飭次也鄭䖍大節已虧下矣<lb/>
借問懸車守何如儉徳臨不過行儉徳盜賊本王臣明<lb/>
　皇以侈致亂故少陵以儉為救時之砭劑<lb/>
别李義詩丈人嗣王業又云道國繼徳業丈人領宗卿<lb/>
　按唐書宗室表𫝊道孝王元慶次子詢之子微嗣王<lb/>
<pb n="KR3j0055_WYG_018-8a"/>
　終宗正卿李義盖微之子也<lb/>
送顧八分文學趙氏金石録以為前太子文學翰林院<lb/>
　待詔顧誡奢醉歌行云東吳顧文學即誡奢也注謂<lb/>
　顧況誤<lb/>
李潮八分小篆歌潮也奄有二子成三人金石録云潮<lb/>
　書唯慧義寺彌勒像碑與彭元曜誌其筆法亦不絶<lb/>
　工非韓蔡比也<lb/>
鄭駙馬宅宴洞中今考少陵作皇甫徳儀碑云有女臨<lb/>
<pb n="KR3j0055_WYG_018-8b"/>
　晉公主出降代國長公子滎陽潜曜又云忝鄭荘之<lb/>
　賔客遊竇主之山林鄭潜曜見孝友𫝊<lb/>
橋陵詩石門霧露白玉殿莓苔青舊史鄭顥夢為聨句<lb/>
　與此同<lb/>
得房公池鵝詩鳳凰池上應囘首為報籠隨王右軍宋<lb/>
　元憲以鵝贈梅聖俞聖俞以詩謝曰昔居鳳池上曽<lb/>
　食鳳池萍乞與江湖客從教養素翎宋得詩不悦聖<lb/>
　俞之意本於少陵<lb/>
<pb n="KR3j0055_WYG_018-9a"/>
陶靖節之讀山海經猶屈子之賦逺遊也精衛銜微木<lb/>
　将以填滄海刑天舞干戚猛志故常在悲痛之深可<lb/>
　為流涕<lb/>
真文忠公曰杜牧之王介甫賦息媯留侯等作足以訂<lb/>
　千古是非<lb/>
文選注五言自李陵始文心雕龍云召南行露始肇半<lb/>
　章孺子滄浪亦有全曲暇豫優歌逺見春秋邪徑童<lb/>
　謠近在成世則五言久矣<lb/>
<pb n="KR3j0055_WYG_018-9b"/>
古詩十九首或云枚乗疑不能明也驅馬上東門遊戲<lb/>
　宛與洛辭兼東都非盡是乗作文心雕龍云孤竹一<lb/>
　篇傅毅之詞<hi>若璩按玉臺新咏以西北有高樓東城高且長行行重行行涉江采芙蓉青青</hi>
　<hi>河畔草庭中有奇樹迢迢牽牛星明月何皎皎八首為枚乗凛凛嵗云暮冉冉孤生竹孟冬寒氣至客從</hi>
　<hi>逺方来四首為古詩</hi>
鶴山云禮於生子曰詩負於祝嘏曰詩懷詩之為言承<lb/>
　也情動於中而言以承之故曰詩<lb/>
列女𫝊式微二人之作聨句始此<hi>皮日休云栢梁七言聨句興焉文心雕龍</hi>
<pb n="KR3j0055_WYG_018-10a"/>
　<hi>云聨句共韻柏梁餘製</hi>
左𫝊有虞殯荘子有紼謳挽歌非始於田横之客<hi>若璩按此</hi>
　<hi>本世説新語注酉陽雜爼續集中亦襲之</hi>
韋孟在鄒詩曰我既䙴逝心存我舊夢我瀆上立於王<lb/>
　朝其夢如何夢争王室其争如何夢王我弼吕成公<lb/>
　曰孟既致為臣而歸拳拳之意猶如此<lb/>
吳語越王告吳王曰民生于地上寓也老莱子曰人生<lb/>
　於天地之間寄也寄者固歸古詩人生忽如寄本於<lb/>
<pb n="KR3j0055_WYG_018-10b"/>
　此<lb/>
東方朔有八言七言攷之風雅尚之以瓊華乎而七言<lb/>
　也我不敢傚我友自逸八言也<hi>若璩按送我乎淇之上矣十月蟋蟀入我</hi>
　<hi>牀下又在前</hi>
雕龍云張衡怨篇清典可味御覽載衡怨詩曰秋蘭嘉<lb/>
　美人也猗猗秋蘭植彼中阿有馥其芳有黄其葩雖<lb/>
　曰幽深厥美彌嘉之子之逺我勞如何<lb/>
陳思王靈芝篇曰伯瑜年七十綵衣以娛親今人但知<lb/>
<pb n="KR3j0055_WYG_018-11a"/>
　老莱子之事而不知伯瑜<lb/>
陸務觀云古詩有倡有和有雜擬追和之類而無和韻<lb/>
　者唐始有用韻謂同用此韻後有依韻然不以次最<lb/>
　後有次韻自元白至皮陸其體乃成<lb/>
詩苑類格謂囘文出於竇滔妻所作文心雕龍云囘文<lb/>
　所興則道原<hi>若璩按此不可攷</hi>為始又傅咸有囘文反<lb/>
　覆温嶠有囘文詩皆在竇妻前<hi>皮日休曰傳咸反覆興焉温嶠回文興焉</hi>
左思白髮賦星星白髮生於髩垂詩用星星字出於此<lb/>
<pb n="KR3j0055_WYG_018-11b"/>
韓子蒼曰柏梁作而詩之體壞河梁作而詩之意乖<hi>若璩</hi>
　<hi>按子蒼此論大言無當此摹擬㠪仲淹之弊也柏梁雖依託然三百篇中已有七言安在其壞體耶</hi>
李義山謂昌黎文若元氣荆公謂少陵詩與元氣侔唯<lb/>
　韓杜足以當之<lb/>
山谷云學老杜詩所謂刻鵠不成猶類鶩也後山謂山<lb/>
　谷得法於少陵朱文公云李杜韓柳初亦學選詩然<lb/>
　杜韓變多而柳李變少變不可學而不變可學<lb/>
朱文公編小學書其荅劉子澄謂古樂府及杜子美詩<lb/>
<pb n="KR3j0055_WYG_018-12a"/>
　可取者多令其喜諷咏易入心最為有益今本樂府<lb/>
　及詩皆不取豈修改而刪之歟<hi>子澄著訓蒙新書外書</hi>
韓文公城南聨句禮䑕拱而立出關尹子聖人師拱䑕<lb/>
　制禮逺遊聨句開弓射鴅吺古文尚書驩兜字也管<lb/>
　子云鴅然若謞之静即驩字又雨中聨句高居限參<lb/>
　拜戰國策頓弱曰臣之義不參拜二字本此<hi>若璩按陳第季</hi>
　<hi>立曰相䑕似䑕頗大能人立見人則立舉其前兩足若拱揖然曽於薊門山寺見之僧曰此相䑕也及檢</hi>
　<hi>埤雅已有載矣盖見人若拱似有禮儀詩之所以起興也今解曰相視也䑕蟲之可賤惡者意義索然按</hi>
<pb n="KR3j0055_WYG_018-12b"/>
　<hi>説文引此詩亦以相為視誤也久矣余讀毛𫝊已云然</hi>
送廣帥詩上日馬人来唐書環王𫝊西屠夷盖馬援還<lb/>
　留不去者才十戸隋末孳衍至三百皆姓馬俗以其<lb/>
　寓故號馬留人與林邑分唐南境演蕃露引𫝊燈録<lb/>
　中印度乃在西域其説誤矣<lb/>
抱朴子曰俗士多云今月不如古月之朗李太白詩有<lb/>
　古朗月行又把酒問月云今人不見古時月今月曽<lb/>
　經照古人<lb/>
<pb n="KR3j0055_WYG_018-13a"/>
王胄以庭草一句為隋煬所忌初學記載胄雨晴詩風<lb/>
　度蟬聲逺雲開雁路長亦佳句也<lb/>
忍過事堪喜杜牧之遣興詩也吕居仁官箴引此誤以<lb/>
　為少陵俗言忍事敵災星司空表聖詩也<hi>若璩按論衡引成語</hi>
　<hi>曰力勝貧慎勝禍亦表聖之意</hi>
韋處厚盛山十二詩韓文公為序今見於唐詩紀事十<lb/>
　二詩謂隠月岫流杯渠竹嵓繡衣石榻宿雲亭梅谿<lb/>
　桃塢胡蘆沼茶嶺盤石磴琵琶臺上士瓶泉也<lb/>
<pb n="KR3j0055_WYG_018-13b"/>
伊川曰凡人家法須月為一㑹以合族古人有花樹韋<lb/>
　家宗㑹法可取也宗㑹法今不𫝊岑參有韋貟外家<lb/>
　花樹歌君家兄弟不可當列卿御史尚書郎朝囘花<lb/>
　底常㑹客花撲玉缸春酒香韋貟外失其名此詩見<lb/>
　一門華鄂之盛<hi>御史元板作太史</hi>
墨子謂西施之沈其美也豈亦如隋之於張麗華乎一<lb/>
　舸逐鴟夷特見於杜牧詩未必然也<lb/>
張碧字太碧黄居難字樂地慕太白樂天也亦李赤之<lb/>
<pb n="KR3j0055_WYG_018-14a"/>
　類歟<lb/>
陸魯望雜諷云紅𧖟縁枯桑童麋来觸犀<graphic n="KR1765" url="https://raw.githubusercontent.com/kanripo/KR-Gaiji/master/images/KR1765.png" mimeType="image/png"/>鵝慘於冰<lb/>
　赤舌可燒城皆用太𤣥語又南征詩繞帳生犀一萬<lb/>
　株宋元憲詩帳犀森别校犀株衞帳并兒勇景文詩<lb/>
　合宴𫝊餐帳繞犀皆用此<lb/>
毛澤民詩不須買絲繡平原不用黄金鑄子期本李賀<lb/>
　貫休詩<lb/>
李義山咏賈生云可憐夜半虚前席不問蒼生問鬼神<lb/>
<pb n="KR3j0055_WYG_018-14b"/>
　馬子才咏文帝云可憐一覺登天夢不夢商巖夢櫂<lb/>
　郎雖同一律皆有新意<lb/>
唐以詩取士錢起之鼓瑟李肱之霓裳是也故詩人多<lb/>
　韓文公薦劉述古謂舉於禮部者其詩無與為比<hi>錢起</hi>
　<hi>名在第六豹舄賦瑟若璩按李肱名在第一琴  合奏賦</hi>
羅昭諫詠松曰陵遷谷變須高節莫向人間作大夫其<lb/>
　志亦可悲矣唐六臣彼何人哉昭諫説錢鏐舉兵討<lb/>
　梁見通鑑其忠義可見眎奴事朱溫之杜荀鶴猶糞<lb/>
<pb n="KR3j0055_WYG_018-15a"/>
　土也<lb/>
宋書樂志陌上桑曰楚辭鈔以九歌山鬼篇増損為之<lb/>
　東坡因歸去来為詞亦此類也<lb/>
詩一字至七字張南史花竹草是也一字至十字文與<lb/>
　可竹石是也<lb/>
一叢深色花十戸中人賦白樂天謂牡丹也豈知兩片<lb/>
　雲載却數鄉税鄭雲叟謂珠翠也侈靡之蠹甚矣<lb/>
韓文公詩離家已五千注引沈休文安陸王碑平塗不<lb/>
<pb n="KR3j0055_WYG_018-15b"/>
　過七百而不知弼成五服至於五千本書語也奚以<lb/>
　汎引為<lb/>
唐彦謙詩啗螯譏爾雅賣餅斥公羊事出晉書魏志<lb/>
白樂天迂叟詩初時被目為迂叟近日蒙呼作隠人又<lb/>
　云自哂此迂叟少迂老更迂則迂叟之名不獨司馬<lb/>
　公也<lb/>
堯韭舜榮梁元帝𤣥覽賦始用之李羣玉蒲澗寺詩澗<lb/>
　有堯時韭山餘禹代糧<hi>若璩按蒲澗寺在廣州府治東北二十里</hi>
<pb n="KR3j0055_WYG_018-16a"/>
致堂云古樂府者詩之旁行也詞曲者古樂府之末造<lb/>
　也陸務觀云倚聲製詞起於唐之季世<lb/>
寒山子詩如施家兩兒事出列子羊公鶴事出世説如<lb/>
　子張卜商如侏儒方朔涉獵廣博非但釋子語也對<lb/>
　偶之工者青蠅白鶴黄籍白丁青蚨黄絹黄口白頭<lb/>
　七札五行緑熊席青鳳裘而楚辭尤超出筆墨畦逕<lb/>
　曰有人兮山陘雲卷兮霞纓秉芳兮欲寄路漫兮難<lb/>
　征心惆悵兮孤疑蹇獨立兮忠貞<lb/>
<pb n="KR3j0055_WYG_018-16b"/>
司空表聖云戴容州<hi>叔倫</hi>謂詩家之景如藍田日暖良玉<lb/>
　生煙可望而不可置於睂睫之前也李義山玉生煙<lb/>
　之句盖本於此<lb/>
古詩何能待来兹兹年也左𫝊今兹注云此嵗吕氏春<lb/>
　秋今兹美未来兹美麥<hi>若璩按趙注孟子今兹未能為今年未能盡去是亦以兹</hi>
　<hi>為年集注闕故嘗曰集註至孟子朱子似以餘力為之</hi>
梁元帝賦得蘭澤多芳草詩<hi>古詩為題見於此</hi>
韓文公云六字常語一字難文心雕龍謂善為文者富<lb/>
<pb n="KR3j0055_WYG_018-17a"/>
　於萬篇貧於一字<hi>若璩按文心雕龍又謂易字艱於代句</hi>
王儉四言頗有子建淵明餘風其侍太子九日𤣥圃宴<lb/>
　云秋日在房鴻雁来翔寥寥青景藹藹微霜草木搖<lb/>
　落幽蘭獨芳眷言淄苑尚想濠梁既暢旨酒亦飽徽<lb/>
　猷有来斯悦無逺不柔<hi>青景元板作清景</hi>
劉苞九日詩曲終高宴罷景落樹陰移<hi>陸務觀夕陽頻見樹陰移</hi>
吳㑹謂吳㑹稽二郡也<hi>石湖辯之甚詳</hi>魏文帝雜詩適與飄風<lb/>
　㑹又曰行行至呉㑹<lb/>
<pb n="KR3j0055_WYG_018-17b"/>
應璩百一詩室廣致凝陰臺高來積陽出吕氏春秋<lb/>
李虚已初與曾致堯倡酬致堯謂曰子之詩雖工而音<lb/>
　韻猶啞虚已初未悟既而得沈休文所謂前有浮聲<lb/>
　後須切響遂精於格律<lb/>
詩言志秀幹終成棟精剛不作鉤包孝肅之志也人心<lb/>
　正畏暑水面獨搖風豐清敏之志也<hi>若璩按清敏名稷字相之鄞人</hi>
　<hi>官樞宻直學士文彦博嘗品稷為人似趙抃及賜諡皆以清得名  詩要句中有人此條合後司馬公東</hi>
　<hi>坡公之詩可謂四公在焉呼之或出</hi>
<pb n="KR3j0055_WYG_018-18a"/>
張文饒曰處心不可著著則偏作事不可盡盡則窮先<lb/>
　天之學止是此二語天之道也愚謂邵子詩夏去休<lb/>
　言暑冬来始講寒則心不著矣美酒飲教微醉後好<lb/>
　花看到半開時則事不盡矣<lb/>
杜正獻公詩因念古聖賢名為千古垂何嘗廣居室儉<lb/>
　為後人師亞聖樂簞食寝丘無立錐文終防勢奪景<lb/>
　威恥家為文園四壁立鄭公小殿移陳正獻公詩遺<lb/>
　汝子孫清白在不須夏屋太渠渠二賢相之清風可<lb/>
<pb n="KR3j0055_WYG_018-18b"/>
　媿木妖之習<lb/>
鴈湖<hi>若璩按鴈湖李壁號</hi>注荆公詩於明妃曲漢恩自淺胡自深<lb/>
　人間樂在相知心則引范元長之語以致其譏日出堂<lb/>
　上飲之詩為客當酌酒何預主人謀則引鄭氏考槃<lb/>
　之誤以寓其貶君難託之詩曰世事反覆那得知讒<lb/>
　言入耳須臾離則明君臣始終之義以反諸正愚按<lb/>
　楊元素謂介甫詩今人未可輕商鞅商鞅能令政必<lb/>
　行今覩其行事已頗類之矣言心聲也其可揜乎<hi>若璩</hi>
<pb n="KR3j0055_WYG_018-19a"/>
　<hi>按賀黄公則謂日出堂上飲詩摹寫怡堂之習真堪疾首痛心末數語即魏風園冇桃篇彼人是哉子曰</hi>
　<hi>何其意也此風雅正𫝊</hi>
東坡文章好譏刺文與可戒以詩云北客若来休問事<lb/>
　西湖雖好莫吟詩晚年郭功父寄詩云莫向沙邊弄<lb/>
　明月夜深無數採珠人饒徳操黎介然汪信民寓宿<lb/>
　州作詩有畧詆及時事者吕滎陽聞之作麥熟繰絲<lb/>
　等四詩以諷止之自此不復有前作<lb/>
後山云蘇公之門有客四人黄魯直秦少㳺晁无咎則<lb/>
<pb n="KR3j0055_WYG_018-19b"/>
　長公之客也張文潜則少公之客也魯直詩云晁子<lb/>
　智囊可以括四海張子筆端可以囘萬牛文潜詩云<lb/>
　長公波濤萬頃陂少公巉秀千尋麓黄郎蕭蕭日下<lb/>
　鶴陳子峭峭霜中竹秦文倩麗舒桃李晁論峥嶸走<lb/>
　珠玉可以見一時文獻之盛<lb/>
衣上六花非所好畝間盈尺是吾心何由更得齊民暖<lb/>
　恨不偏於宿麥深雪詩無出晏元獻韓持國之右<lb/>
晏元獻詩二龍驂夏服雙鶴記堯年宋元獻詩軒野龍<lb/>
<pb n="KR3j0055_WYG_018-20a"/>
　催馭堯宫鶴厭寒劉敬叔異苑太康二年冬大寒南<lb/>
　州人見二白鶴於橋下曰今兹寒不減堯崩年故山<lb/>
　陵挽章用之<hi>若璩又按蘇秦傳今兹効之明年又復求割地後漢明帝紀昔嵗五榖登衍今</hi>
　<hi>兹蠶麥善收左𫝊多以今兹明年或昔嵗與往年相對言</hi>
符瑞圖日二黄人守者外國人来降宋景文云青帝囘<lb/>
　風還習習黄人捧日故遲遲翟公㢲云青女霜如失<lb/>
　黄人日故遲<lb/>
司馬公早朝詩太白明如李出漢天文志熒惑踰嵗星<lb/>
<pb n="KR3j0055_WYG_018-20b"/>
　居其東北半寸所如連李又即事云雨不成遊布路<lb/>
　歸出左𫝊自朝布路而罷今集中皆注云恐誤盖未<lb/>
　攷也<lb/>
更無柳絮隨風舞惟有葵花向日傾見司馬公之心浮<lb/>
　雲世事改孤月此心明見東坡公之心<hi>風舞元板作風起</hi>
東坡次韻朱公掞初夏詩諫苑君方續承業醉鄉我欲<lb/>
　訪無功隋樂運字承業録夏殷以来諫争事名諫苑<lb/>
　文帝覽而嘉焉注謂南史李承業作諫苑誤矣<hi>若璩按南</hi>
<pb n="KR3j0055_WYG_018-21a"/>
　<hi>史無所謂李承業</hi>
荅王定國詩謹勿怨謗讒乃我得道資淤泥生蓮花糞<lb/>
　土出菌芝賴此善知識使我枯生荑此尹和静所謂<lb/>
　困窮拂鬱能堅人之志而熟人之仁也詩曰它山之<lb/>
　石可以攻玉<hi>糞土元板作糞壤</hi>
浮雲世事改孤月此心明坡公晚年所造深矣<lb/>
夏均父詩欒城去聲色老坡但稱快嗚呼二法門近古<lb/>
　絶倫輩嘗觀欒城為歐陽公碑云公之於文雍容俯<lb/>
<pb n="KR3j0055_WYG_018-21b"/>
　仰不大聲色而義理自勝欒城評品文章至佳者獨<lb/>
　云不帶聲色盖得於公也歐陽公與梅聖俞書云快<lb/>
　哉快哉老夫當避路放他出一頭地東坡看人文字<lb/>
　於所酷愛者但稱快而已亦得於公也<lb/>
陸務觀記東坡詩翠欲流謂蜀語鮮翠猶言鮮明也愚<lb/>
　按嵇叔夜琴賦云新衣翠粲李周翰注翠粲鮮色李<lb/>
　善注引子虚賦翕呷翠粲張揖曰翠粲衣聲漢書作<lb/>
　萃蔡<hi>萃音翠</hi>班倢伃賦紛綷縩兮紈素聲其義一也以<lb/>
<pb n="KR3j0055_WYG_018-22a"/>
　鮮明為翠乃古語<lb/>
後山云少好詩老而不厭及一見黄豫章盡焚其稾而<lb/>
　學焉豫章以謂譬之奕焉弟子高師一著僅能及之<lb/>
　争先則後之此可為學文之法<lb/>
東坡與歐陽晦夫詩三首晦夫名闢桂州人梅聖俞有<lb/>
　詩送之云我家無梧桐安可久留鳳東坡南遷至合<lb/>
　浦晦夫時為石康令出其詩稾數十幅事見桂林志<lb/>
　注坡詩者以為文忠之族非也<lb/>
<pb n="KR3j0055_WYG_018-22b"/>
夏小正九月榮鞠東坡詩云黄花候秋節逺自夏小正<lb/>
　注止引月令非也<hi>司馬公春帖子候鴈来歸北寒魚陟負冰亦用夏小正</hi>
山谷詩晚嵗所得尤深鶴山稱其以草木文章發帝杼<lb/>
　機以花竹和氣驗人安樂<lb/>
題蘇若蘭囘文錦詩圖云亦有英靈蘇蕙子只無悔過<lb/>
　竇連波連波竇滔字也武后記云因述若蘭之多才<lb/>
　復美連波之悔過<hi>子元板作手</hi>
物理論云虚無之談無異春鼃秋蟬聒耳不已山谷演<lb/>
<pb n="KR3j0055_WYG_018-23a"/>
　雅春蛙夏蜩更嘈雜本於此<lb/>
題王黄州墨跡掘地與斷木智不如機舂聖人懷餘巧<lb/>
　故為萬物宗注不言所出嘗觀孔融肉刑論云賢者<lb/>
　所制或踰聖人水碓之巧勝於斷木握地此詩意本<lb/>
　於此機舂即水碓也<lb/>
立春詩看鏡道如咫出汲冡周書王子曰逺人来驩視<lb/>
　道如尺<lb/>
呈吉老縣丞詩觟䚦今無種蒲盧教未形注云觟䚦此<lb/>
<pb n="KR3j0055_WYG_018-23b"/>
　兩姓今無人按太𤣥難上九云角觟䚦終以直其有<lb/>
　犯二字與解豸同亦見王充論衡云一角之羊也注<lb/>
　誤矣<lb/>
八百老彭嗟杖晚出荘子釋文彭祖至七百嵗猶曰悔<lb/>
　不壽恨杖晚而唾逺醇朴乃器師二字出荀子<lb/>
江西道院賦堂宻有美樅出爾雅注尸子謂松柏之䑕<lb/>
　不知堂宻之有美樅<lb/>
後山挽司馬公云輟耕扶日月起廢極吹嘘與老杜桑<lb/>
<pb n="KR3j0055_WYG_018-24a"/>
　麻深雨露燕雀半生成相似生成吹嘘字若輕而實<lb/>
　重<lb/>
張文潜詠孔光云試問不言溫室木何如休望董賢車<lb/>
　仲彌性詠韋執誼不看嶺南圖云政恐崖州如有北<lb/>
　却應未肯受讒夫二詩誅姦諛之蕭斧也<lb/>
朱雲為槐里令上書求見而即得對成帝時言路猶未<lb/>
　塞也張文潜詩曰直言請劒斬安昌勿謂朱游只素<lb/>
　狂君看漢家文景業張侯能以一言亡<lb/>
<pb n="KR3j0055_WYG_018-24b"/>
南豐麻姑山詩送南城羅尉倣廬山高而不逮絶唱寡<lb/>
　和也<lb/>
唐子西佳月明作哲好風聖之清本於李誠之山如仁<lb/>
　者静風似聖之清朱新仲無人馬為二對飲月成三<lb/>
　本於秦少游身與杖藜為二影将明月成三陸務觀<lb/>
　誰其云者兩黄鵠何以報之雙玉盤本於新仲何以<lb/>
　報之青玉案我姑酌彼黄金罍葉少藴逸人舊住子<lb/>
　午谷詩客獨尋丁卯橋務觀用之程致道明知計出<lb/>
<pb n="KR3j0055_WYG_018-25a"/>
　柏馬下正擬身全木鴈中敖器之用之<lb/>
或問崔徳符作詩之要曰但多讀而勿使斯為善張芸<lb/>
　叟云年踰耳順方敢言詩<hi>未窺六甲先製五言者觀此可以戒</hi>
曾文昭公河間詩云南北車書久混同河間今有楚人<lb/>
　風獨慙太守非何武已見州閭出兩龔謂彦和兄弟<lb/>
　也童蒙訓以為曾子宣作恐誤<lb/>
徐師川以諫議召程致道在西垣封還除書言與中貴<lb/>
　人唱和魚須之句為人所𫝊朱文公語録云師川游<lb/>
<pb n="KR3j0055_WYG_018-25b"/>
　廬山遇宦者鄭諶與之詩後村<hi>若璩按後村劉克荘號</hi>謂徐集<lb/>
　不載魚須之篇愚攷集中有次韻鄭本然居士云頗<lb/>
　知鶴脛縁詩瘦早棄魚須伴我閒本然居士豈即鄭<lb/>
　諶歟<hi>魚須笏也</hi>
朱新仲詠顔魯公云千五百年如烈日二十四州唯一<lb/>
　人又詠昭君云當時夫死若求歸凛然義動單于府<lb/>
　不知出此更隨俗顔色如花心糞土<hi>若璩按後漢南匈奴𫝊呼韓邪</hi>
　<hi>死前閼氏子欲妻之昭君上書求歸成帝勅今從其俗</hi>
<pb n="KR3j0055_WYG_018-26a"/>
本草菊一名傅延年朱新仲詩三徑誰從陶靖節重陽<lb/>
　惟有𫝊延年<hi>前未有用者</hi>
梁文靖公<hi>克家</hi>梅花詩云九鼎燮調終有待百花羞澁敢<lb/>
　言芳用王沂公之意亦魁天下位宰相然梁公之句<lb/>
　失於雕琢<lb/>
誠齋始學江西既而學五字律於後山學七字絶句於<lb/>
　半山<hi>若璩按半山王安石號</hi>最後學絶句於唐人<lb/>
誠齋讀貞觀政要云拔士新豐逆旅中懷賢鴨緑水波<lb/>
<pb n="KR3j0055_WYG_018-26b"/>
　東酒傾一斗鳶肩客醋設三杯羊鼻公<hi>羊鼻公謂魏鄭公見龍城</hi>
　<hi>録</hi>
攻媿記張武子之語水禽有名信天公者按晁景迂集<lb/>
　黄河有信天縁常開口待魚<lb/>
蘇雲卿廣漢人隠東湖張魏公為相使帥漕挽其来一<lb/>
　夕遁去不知所之真文忠為詩曰魏公孤忠如孔明<lb/>
　赤手能支天柱傾蘇公高節如子陵寸膠解使黄河<lb/>
　清等是世間少不得問津耦耕各其適後人未可輕<lb/>
<pb n="KR3j0055_WYG_018-27a"/>
　雌黄兩翁之心秋月白<lb/>
南塘<hi>若璩按南塘趙汝談號</hi>挽趙忠定公云空令考亭老垂白注<lb/>
　離騷楊楫跋楚辭集注云慶元乙卯治黨人方急趙<lb/>
　公謫死于道先生憂時之意屢形於色一日示學者<lb/>
　以所釋楚辭一篇<lb/>
孫燭湖<hi>若璩按燭湖名應時餘姚孫氏祖之</hi>讀通鑑詩簿書流汗走君房<lb/>
　那得狂奴故意降努力諸公了臺閣不煩魚鴈到桐<lb/>
　江又曰清濁無心陳仲弓圓機聊救漢諸公末流不<lb/>
<pb n="KR3j0055_WYG_018-27b"/>
　料兒孫誤千古黄初佐命功朱文公謂二絶甚佳<lb/>
平園詩生戎馬死佛貍荆公詩生白殺青皆佳對<lb/>
鶴山詩只期玉女是用諫肯為金夫不有躬本於玉汝<lb/>
　金吾之對<lb/>
林和靖詩怪書披月看銅牆放翁文有銅牆鬼炊之語<lb/>
　出東方朔神異經<hi>若璩按天隨子四明山詩序中有此誤以為放翁也</hi>
田園圖史分貧富鼎鼐樓臺辨有無洪舜俞詩用龎穎<lb/>
　公冦莱公事<hi>若璩按龐籍作退老詩田園貧宰相圖史富書生</hi>
<pb n="KR3j0055_WYG_018-28a"/>
本朝絶句有夾漈詠漢高祖五言乃唐于季子詩又荆<lb/>
　公絶句詠孫叔通亦見宋景文公集<lb/>
演蕃露云摶黍為鸎不知何出盖未攷詩葛覃注也緗<lb/>
　素雜記不知麥秋出月令亦此𩔖能改齋漫録考古<lb/>
　語所出詳且博矣然首如飛蓬見於詩乃以左思賦<lb/>
　為始樹桃李者夏得休息見於説苑乃以狄梁公事<lb/>
　為始若此者非一是以君子無輕立論<lb/>
方言斟益也凡病少愈而加劇謂之不斟或謂之何斟<lb/>
<pb n="KR3j0055_WYG_018-28b"/>
　吕居仁荅曾吉父詩記我今年病不斟盖用此而不<lb/>
　知者改為不禁韋𤣥成𫝊五世壙僚言五世無官也<lb/>
　吕成公銘湯烈母云湯世壙僚委祉於後而婺本改<lb/>
　為壙遼東坡春帖用翠管銀罌出老杜臘日詩而注<lb/>
　者改為銀鉤此邢子才所以有日思誤書之語也<lb/>
吕居仁詩弱水不勝舟有此積立鐵又云何知若人胸<lb/>
　中有積立鐵出老杜鐵堂峽詩壁色立積鐵又云凖<lb/>
　擬春来大出遊出漢書田叔𫝊又云日月已秋罷出<lb/>
<pb n="KR3j0055_WYG_018-29a"/>
　元帝紀<hi>若璩按漢書帝紀無此語</hi>
趙紫芝<hi>若璩按紫芝名師秀為永嘉四靈之一故一稱趙靈秀</hi>詩謂輔嗣易行無<lb/>
　漢學𤣥暉詩變有唐風<hi>若璩按下句本唐庚語</hi>
潘庭堅題嶽麓寺道鄉臺曰坡仙不謫黄黄應無雪堂<lb/>
　道鄉不如新此臺無道鄉青山非其人山靈能頡頏<lb/>
　一落名勝手境與人俱香悲吟倚空寂臨眺生慨慷<lb/>
　道鄉不可作承君不可忘<hi>陳樞宻宗禮景定間持節廣東有詩云山川只謂蠻</hi>
　<hi>烟累姓字多因謫籍香御史虞虙劾之陳坐謫其後陳召入虙鐫官  按只謂元板作只為</hi>
<pb n="KR3j0055_WYG_018-29b"/>
吳吉甫以晚科試漕闈搗藥兔長生詩云真水黄芽長<lb/>
　香風玉杵鳴不為三窟計永伴一輪明省試聖人之<lb/>
　道猶日中賦用闕摶之月見沫之星第七聨云桑榆<lb/>
　已晚尚期一戰之收<lb/>
湯伯紀<hi>若璩按湯伯紀已見卷一名漢安仁人官華文閣學士諡文清</hi>自儆云春秋責<lb/>
　備賢者造物計校好人一㸃莫留餘滓十分成就全<lb/>
　身此老晚節庶幾踐斯言也<hi>若璩按王氏遷著作佐郎湯為少卿與王氏居</hi>
　<hi>鄰牆晨夕過從王氏論闗雒濓閩江西之同異永嘉制度沙隨古易蔡氏圖書經緯西蜀史學通貫精微</hi>
<pb n="KR3j0055_WYG_018-30a"/>
　<hi>剖析幽眇湯歎曰吾閲士甚多惟伯厚甫為真儒使真文忠在願同居弟子列會湯年髦力引去遂薦王</hi>
　<hi>氏於朝云</hi>
薛士龍詩左角蠻攻觸南柯檀代槐的對也<lb/>
徐淵子詩植杞必植梓蓺蘭仍蓺蓀過庭遺訓在鑿楹<lb/>
　故書存盖以梓蓀喩子孫也鑿楹出晏子春秋<hi>李義山詩</hi>
　<hi>經出宣尼壁書留晏子楹</hi>
任元受七夕詩切勿填河漢須留洗甲兵意亦新<lb/>
伊川先生不作詩唯寄王子真詩云我亦有丹君信否<lb/>
<pb n="KR3j0055_WYG_018-30b"/>
　用時還解壽斯民先生入嵩山子真已候於松下問<lb/>
　何以知之曰去年已有消息来矣盖先生前一年欲<lb/>
　往以事而止子真名筌岐下陽平人元豐中賜號沖<lb/>
　熙處士張芸叟為功行碑謂超世之資與陳圖南侔<lb/>
建隆初詔五代時命官投状叙理復命之郭恕先詩云<lb/>
　為逢末刧歸依佛不就新恩叙理官飛龍在天利見<lb/>
　大人而猶不屈其志如此<lb/>
文鑑取蔡確送将歸賦猶楚辭後語之取息夫躬也<lb/>
<pb n="KR3j0055_WYG_018-31a"/>
浮溪<hi>若璩按浮溪汪藻號</hi>詩人間何事非戲劇鶴有乗軒蛙給廩<lb/>
　水經注引晉中州記惠帝為太子令曰若官蝦蟇可<lb/>
　給廩<hi>晉書無此語</hi>
張芸叟曰岐山石鼔是車攻詩也我車既攻我馬既同<lb/>
　則所取也其魚維何維魴及鱮何以貫之維以楊柳<lb/>
　則所不取者也先儒凡今詩所無者盡目為逸詩誤<lb/>
　矣<hi>見致堂論語説</hi>
朱文公曰顧況詩有集皆不及見韋應物集者之勝今<lb/>
<pb n="KR3j0055_WYG_018-31b"/>
　按韋集有顧況奉同郡齋雨中宴集詩云好鳥依嘉<lb/>
　樹飛雨灑高城況與數君子列坐分兩楹文雅一何<lb/>
　麗林堂含餘清我公未歸朝遊子不待晴白雲帝鄉<lb/>
　逺滄江楓葉鳴拜手欲無言零淚如酒傾寸心已摧<lb/>
　折别離方骨驚安得凌風翰肅肅賔天京<lb/>
程可久<hi>沙隨先生</hi>自題眄怡齋云乞得膠膠擾擾身霜筠露<lb/>
　菊便相親勸君莫厭羮藜藿違已由来更病人六月<lb/>
　松風萬籟寒笙竽頻到枕屏間夜深夢繞康廬阜瀑<lb/>
<pb n="KR3j0055_WYG_018-32a"/>
　布濺珠過藥欄葵花已過菊花開萬里西風拂靣来<lb/>
　問字今朝幾人至細看屐齒破蒼苔<lb/>
朱新仲云唐之詩人達者唯高適適位不過常侍本朝<lb/>
　歐王蘇黄出徐<hi>若璩按徐謂師川名俯</hi>陳<hi>按陳謂簡/齊名與義</hi>韓<hi>按韓謂子蒼名</hi>
　<hi>駒</hi>吕<hi>按吕謂居/仁名本中</hi>繼之八人一相三執政<hi>按三謂歐徐陳</hi>三從<lb/>
　官<hi>按三當作四謂蘇黄韓吕</hi>何其盛也<lb/>
山谷詩云能與貧人共年榖必有明月生蚌胎為富不<lb/>
　仁者可以警<lb/>
<pb n="KR3j0055_WYG_018-32b"/>
少陵詩東屯稻田一百頃北有澗水通青苖東屯乃公<lb/>
　孫述留屯之所距白帝城五里稻米為蜀第一郡給<lb/>
　諸官俸廩以高下為差帥漕月得九斗王龜齡詩云<lb/>
　少陵别業古東屯一飯遺忠畎畝存我輩月叨官九<lb/>
　斗須知粒粒是君恩<hi>東屯有青苗陂</hi>
有問心逺之義於胡文定公者公舉上蔡語曰莫為嬰<lb/>
　皃之態而有大人之器莫為一身之謀而有天下之<lb/>
　志莫為終身之計而有後世之慮此之謂心逺<lb/>
<pb n="KR3j0055_WYG_018-33a"/>
宋正甫詩三聖𫝊心惟主一六經載道不言真<lb/>
攻媿先生書桃符云門前莫約頻来客坐上同觀未見<lb/>
　書<lb/>
葛魯卿借書詩大勝揚雄辭子駿更殊班嗣阻君山<lb/>
朱希真避地廣中作小盡行云藤州三月作小盡梧州<lb/>
　三月作大盡哀哉官歴今不頒憶昔昇平淚成陣我<lb/>
　今何異桃源人落葉為秋花作春但恨未能與世隔<lb/>
　時聞䘮亂空傷神<hi>唐李益問路侍御六月大小云野性迷堯歴松窓有道經故人為柱</hi>
<pb n="KR3j0055_WYG_018-33b"/>
　<hi>史為我數階蓂</hi>
山谷詩金石在波中仰看萬物流出孟子注萬物皆流<lb/>
　而金石獨止<lb/>
野處<hi>若璩按野處洪邁號</hi>雪詩天上長留滕六住人中㑹冇葛三<lb/>
　来葛三事出太平廣記<hi>葛仙公第三子</hi>
王逢原詩退之昔裁詩頗以豪横恃暮年意氣得金玉<lb/>
　多自慰買居紀廂榮顧影樂冠佩喜将閭巷好持與<lb/>
　妻子議彼哉何足道進退兹焉係安知九列榮顧是<lb/>
<pb n="KR3j0055_WYG_018-34a"/>
　徳所累謂南内朝賀歸及示兒詩也朱子曰此篇所<lb/>
　誇乃感二鳥符讀書之成效極致而上宰相書所謂<lb/>
　行道憂世者已不復言矣鄧志宏亦謂愛子之情則<lb/>
　至矣導子之志則陋也<lb/>
致堂曰韓退之賦石鼓曰孔子西行不到秦故不見録<lb/>
　孔子編詩豈必身歴而後及哉信斯言也車鄰駟鐵<lb/>
　胡為而收之也<hi>到秦元板作至秦</hi>
荆公傷杜醇曰隠約不外求耕桑有妻子藜杖牧雞豚<lb/>
<pb n="KR3j0055_WYG_018-34b"/>
　筠筒釣魴鯉弔王致曰老妻稻下收遺秉稚子松間<lb/>
　拾墮樵二人四明鄉先生也固窮守道如此今人知<lb/>
　者鮮矣利欲滔滔亷恥寥寥孰能景慕前修哉<lb/>
唐子西内前行云宅家喜得調元年唐時宫中謂天子<lb/>
　為宅家通鑑韓建發兵圍十六宅諸王呼曰宅家救兒<lb/>
　劉季述等至思政殿皇后趨至拜曰軍容勿驚宅家<lb/>
文宋瑞指南録為或人賦云悠悠成敗百年中笑看柯<lb/>
　山局未終金馬勝逰成舊雨銅駝遺恨付西風黑頭<lb/>
<pb n="KR3j0055_WYG_018-35a"/>
　爾自誇江總冷齒人能説禇公龍首黄扉真一夢夢<lb/>
　囘何面見江東<hi>南齊樂預謂徐孝嗣曰人笑禇公至今齒冷謂褚淵也  若璩按王應麟</hi>
　<hi>𫝊寳祐四年帝御集英殿䇿士召應麟覆考考第既上帝欲易第七巻寘其首應麟讀之乃頃首曰是巻古</hi>
　<hi>誼若龜鏡忠肝如鐵石臣敢為得士賀遂以第七巻為首選及唱名乃文天祥此即詩所謂龍首也龍首</hi>
　<hi>黄扉二句則指留夢炎一輩言</hi>
翁與可上徐直翁詩六丈謀謨同輩服二郎官職迺翁<lb/>
　知<hi>若璩按上謂范文正仲淹下謂王文正旦</hi>
鄭得言<hi>偘</hi>為國子博士私試策問師道祭酒不悦臺評<lb/>
<pb n="KR3j0055_WYG_018-35b"/>
　及之李艮翁<hi>丑父</hi>為詩餞之曰諸生幸不笑韓愈官長<lb/>
　何因罵鄭䖍<hi>鄭得言元板作鄭徳言</hi>
柳文云王氏子著論非班超不能讀父兄之書而力徼<lb/>
　狂疾之功以為名先君子嘗為投筆詩其末云蘭臺<lb/>
　舊家學胡不紹箕裘<hi>若璩按㠪氏與弟應鳯同日生少稟家學父撝性嚴急每授題</hi>
　<hi>設高座命兄弟坐堂下畫燭為期少緩輒怒訶之由是兄弟文並敏疾</hi>
鄧志宏曰詩有四忌學白樂天者忌平易學李長吉者<lb/>
　忌奇僻學李太白者忌怪誕學舉子詩者忌説功名<lb/>
<pb n="KR3j0055_WYG_018-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0055_WYG_018-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　困學紀聞卷十八<lb/>
</p>
<p>
</p>
  </div>
</body>
</text>
</TEI>
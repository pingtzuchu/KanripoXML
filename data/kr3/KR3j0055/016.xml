<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>困學紀聞卷十六</head> <lb/>
    <p>
<pb n="KR3j0055_WYG_016-1a"/>
欽定四庫全書<lb/>
　困學紀聞卷十六<lb/>
　　　　　　　　　　　　宋　王應麟　撰<lb/>
　　考史<lb/>
　　　漢河渠考<lb/>
美哉禹功萬世永賴云何漢世河決為害蓋自戰國壅<lb/>
　川壑鄰決通隄防重以暴秦水失其行故瀆遂改碣<lb/>
　石九河皆淪於海微禹其魚遺黎之思披圖案諜用<lb/>
<pb n="KR3j0055_WYG_016-1b"/>
　綴軼遺<hi>若璩按齊桓公時九河既同為一桓卒於襄王九年戊寅至定王五年己未四十二年而</hi>
　<hi>周譜云定王五年河徙水經注周定王五年河徙故瀆蓋下流既壅水行不快上流乃決理所宜然河之</hi>
　<hi>患始此恐不待戰國也</hi>
孝文十二年河決酸棗東潰金隄<lb/>
　陳留郡酸棗縣<hi>今屬開封府</hi>秦拔魏置縣<hi>地多酸棗因以為名</hi>金隄<lb/>
　河隄在東郡白馬界括地志一名千里隄在滑州白<lb/>
　馬縣東五里郡縣志在酸棗縣南二十三里<hi>輿地廣記酸棗</hi>
　<hi>縣有金隄漢文時河決金隄即此</hi>王尊為東郡太守請以身填金隄<lb/>
<pb n="KR3j0055_WYG_016-2a"/>
　程子曰漢火德多水災唐土德少河患<hi>若璩按宋敏求曰唐河朔</hi>
　<hi>地天寶後久屬藩臣縱有河事不聞朝廷故一部唐書僅載者薛平為鄭滑節度使河決瓠子一事耳余</hi>
　<hi>謂仍有一事蕭倣傳為義成軍節度使滑州瀕河累歲水壞西北防倣徙其流遠去樹堤自固人得以安</hi>
孝武元光三年河水徙從頓丘東南流入勃海復決濮<lb/>
　陽瓠子注鉅野通淮泗鄃居河北<hi>鄃音輸後漢注音俞  若璩按文當</hi>
　<hi>於東南二字截住作句下流入勃海另讀勃海今天津衛漢地理志所謂至章武入海是也</hi>
　東郡頓丘縣<hi>今澶州開德府濮陽清豐兩縣</hi>漢勃海郡在勃海之濱<lb/>
　<hi>今滄棣霸濱諸州之地</hi>水經注禹貢曰夾右碣石入于河山海<lb/>
<pb n="KR3j0055_WYG_016-2b"/>
　經碣石之山繩水出焉東流注於河河之入海舊在<lb/>
　碣石今川流所導非禹瀆也周定王五年河徙故瀆<lb/>
　班固曰商碣周移瓠子今開德府濮陽縣西有瓠子<lb/>
　口瓠子河名也濟州鉅野縣東北有大野澤即鉅野<lb/>
　也禹貢大野既豬清河郡鄃縣通典鄃故城在德州<lb/>
　平原縣西南<hi>大明府夏津縣本鄃縣程氏曰周時河徙砱礫至漢又改向頓丘東南流  若</hi>
　<hi>璩按程大昌禹貢論本是周定王時河徙故瀆非砱礫字面砱礫者蔡氏所竄繆妄至矣詳辨見胡朏明</hi>
　<hi>禹貢錐指余實助之</hi>
<pb n="KR3j0055_WYG_016-3a"/>
元封二年自泰山還至瓠子自臨塞決河築宣防宮水<lb/>
　經瓠子河出東郡濮陽縣北河<hi>注縣北十里為瓠河口亦謂瓠子堰宣房</hi>
　<hi>堰</hi>括地志故龍淵宮俗名瓠子宮亦名宣房宮在濮<lb/>
　陽縣北十里決河在鄄城以南濮陽以北廣百步深<lb/>
　五丈<hi>通典秦始皇二十二年攻魏決河灌其都決處遂大不可復補漢王横云九域志濮州雷澤縣</hi>
　<hi>有瓠子河澶州濮陽縣有瓠子口萬里沙在萊州掖縣濟州東阿縣有魚山一名吾山瓠子歌曰吾山平</hi>
　<hi>鉅野溢東阿今屬鄆州</hi>
導河北行二渠復禹舊迹<lb/>
<pb n="KR3j0055_WYG_016-3b"/>
　河渠書禹乃廝二渠以引其河北載之高地過降水<lb/>
　至于大陸播為九河同為逆河入于勃海<hi>孟康曰二渠其一出</hi>
　<hi>貝丘西南南折者也其一則漯川也臣瓚曰河入海乃在碣石元光三年更注勃海禹時不注也</hi>貝<lb/>
　丘貝州清陽縣<hi>熙寧四年省入清河縣</hi>漯水出東郡東武陽<hi>省入</hi>
　<hi>大名府莘縣澶州朝城縣</hi>至千乘<hi>清州千乘縣</hi>入海降水故瀆在冀州<lb/>
　南宮縣東南六里大事記周威烈王十三年晉河岸<lb/>
　傾壅龍門至于厎柱春秋後河患見史傳始於此<hi>若璩</hi>
　<hi>按春秋成公五年夏梁山崩公羊傳梁山崩壅河三日不流榖梁傳梁山崩壅遏河三日不流又先于威</hi>
<pb n="KR3j0055_WYG_016-4a"/>
　<hi>烈王十三年</hi>
自塞宣房後河復北決於館陶分為屯氏河<lb/>
　地理志魏郡館陶縣河水别出為屯氏河東北至章<lb/>
　武入海<hi>館陶今屬大名府通典魏州貴鄉縣有屯氏河大河故瀆俗曰王莽河章武縣滄州魯城</hi>
　<hi>縣周省入清池縣九域志大名府館陶縣夏津縣有屯氏河南樂縣有大河故瀆</hi>
元帝永光五年河決清河靈鳴犢口而屯氏河絶<lb/>
　清河之靈縣鳴犢河口地理志清河郡靈縣河水别<lb/>
　出為鳴犢河東北至蓨入屯氏河<hi>靈縣隋省入博州博平縣蓨音條縣</hi>
<pb n="KR3j0055_WYG_016-4b"/>
　<hi>屬徳州後屬冀州</hi>
成帝建始四年河決東郡金隄河隄成以五年為河平<lb/>
　元年三年河復決平原流入濟南千乘<lb/>
　平原德棣州濟南齊淄州千乘故城在淄州高苑縣<lb/>
　北<lb/>
鴻嘉四年勃海清河信都河水溢李尋等言議者常欲<lb/>
　求索九河故迹而穿之今因其自決可且勿塞以觀水<lb/>
　勢<lb/>
<pb n="KR3j0055_WYG_016-5a"/>
　信都冀州<hi>信都縣禹導河北過降水即此亦曰枮降渠西南自南宮縣界入</hi>禹貢九<lb/>
　河既道爾雅一曰徒駭二曰太史三曰馬頰四曰覆<lb/>
　鬴五曰胡蘇六曰簡絜七曰鉤盤八曰鬲津其一河<lb/>
　之經流<hi>先儒不知河之經流遂分簡絜為二</hi>徒駭<hi>寰宇記在滄州清池許商云在成平</hi>馬<lb/>
　頰<hi>郡縣志在德州安德寰宇記在棣州滴河北輿地記即篤馬河也</hi>覆鬴<hi>通典在德州安德</hi>
　胡蘇<hi>寰宇記在滄州饒安臨津無棣三縣許商云在東光</hi>簡絜<hi>輿地記/在臨津</hi>鉤盤<hi>通典</hi>
　<hi>寰宇記在滄州樂陵東南從德州平昌來輿地記在樂陵</hi>鬲津<hi>寰宇記在樂陵東西北流入饒安通</hi>
　<hi>典在饒安許商云在鬲縣輿地記在無棣</hi>太史<hi>不知所在</hi>漢世近古止得其三<lb/>
<pb n="KR3j0055_WYG_016-5b"/>
　唐人遂得其六歐陽忞輿地記又得其一或新河載<lb/>
　以舊名或一地互為兩説皆似是而非無所依據鄭<lb/>
　氏以為齊桓塞其八流以自廣夫曲防齊之所禁塞<lb/>
　河非桓公所為也程氏以為九河之地已淪於海謂<lb/>
　今滄州之地北與平州接境相去五百餘里禹之九<lb/>
　河當在其地酈道元亦謂九河碣石苞淪於海<hi>篤馬河在</hi>
　<hi>平原縣今德州樂史以為馬頰誤矣詳若璩按九河淪於海乃王莽時玊横一家之言未  考驗者辨見</hi>
　<hi>尚書古文疏證</hi>
<pb n="KR3j0055_WYG_016-6a"/>
平當使領河隄奏按經義治水有決河深川無隄防壅<lb/>
　塞之文<lb/>
　程子曰河北見鯀隄無禹隄鯀堙洪水故無功禹則<lb/>
　導之而已<hi>若璩按玉海曰以禹貢行河以春秋斷獄以三百五篇當諫書六經之用果止於是</hi>
　<hi>歟是自夫子既成六經後尚為未試之書也痛心哉斯言  或有以九澤既陂陂亦隄也解者然陂水所</hi>
　<hi>鍾處非川也</hi>
賈讓言禹鑿龍門辟伊闕析厎柱破碣石<lb/>
　水經河水南過河東北屈縣<hi>唐慈州吉昌</hi>西<hi>注呂氏春秋曰龍門未闢</hi>
<pb n="KR3j0055_WYG_016-6b"/>
　<hi>呂梁未鑿河出孟門大溢逆流名曰鴻水大禹疏通謂之孟門孟門即龍門之上口也</hi>河水又<lb/>
　南過皮氏縣<hi>河中府龍門</hi>西又南出龍門口<hi>注大禹導河積石疏決梁</hi>
　<hi>山即經所謂龍門也崩浪千尋懸流萬丈迄于下口慎子曰下龍門非駟馬之追也潏水李氏曰同州韓</hi>
　<hi>城北有安國嶺東臨大河有禹廟在山斷河出處禹鑿龍門起於唐張仁愿所築東受降城之東自北而</hi>
　<hi>南至此山盡兩岸石壁峭立大河盤東於山峽間至此山開岸闊豁然奔放聲如萬雷</hi>通典絳<lb/>
　州龍門縣<hi>今屬河中府</hi>有龍門山即大禹所鑿三秦記云<lb/>
　魚鼈上之即為龍否則㸃額而還黄河北去縣二十<lb/>
　五里乃龍門口輿地記同州韓城縣有龍門山顔氏<lb/>
<pb n="KR3j0055_WYG_016-7a"/>
　曰龍門山其東在今龍門縣北其西在今韓城縣北<lb/>
　而河從其中下流水經注砥柱山名禹治洪水破山<lb/>
　以通河河水分流包山而過山見水中若柱然故曰<lb/>
　砥柱三穿既決水流疏分亦謂之三門山伊闕碣石<lb/>
　見前<hi>若璩按東受降城在今朔州北三百五十里本漢定襄郡之成樂縣去禹貢龍門一千五百餘</hi>
　<hi>里禹輕百姓力竟至此乎真正妄談不足與辨伊伊闕并未見前按宋地理志補註云熙寧五年廢  闕</hi>
　<hi>縣為鎮入河南六年改𨽻伊陽千尋元板作萬尋追元板作迅</hi>
淇口以東<lb/>
<pb n="KR3j0055_WYG_016-7b"/>
　通典淇水出共山東至衛州衛縣界入河謂之淇水<lb/>
　口<lb/>
新莽始建國三年河決魏郡泛清河以東數郡<lb/>
　魏郡相州大名府清河恩州<lb/>
明帝永平十三年王景修汴渠成<lb/>
　詔曰自汴渠決敗六十餘歲<hi>平帝時</hi>今既築隄理渠絶<lb/>
　水立門河汴分流復其舊迹郡縣志汴渠在河南府<lb/>
　河陰縣<hi>漢滎陽縣唐屬孟州</hi>南二百五十步亦名蒗蕩渠禹塞<lb/>
<pb n="KR3j0055_WYG_016-8a"/>
　滎澤開渠以通淮泗漢命王景修渠<hi>漢書有滎陽漕渠如淳曰今礫</hi>
　<hi>谿口是也水經注王景即滎水故瀆東注浚儀謂之浚儀渠  若璩按如淳曰今礫谿口厯來漢注本皆</hi>
　<hi>然不知蔡氏當日何縁讀今作砱遽生出砱磔地名謂河徙此兩見其書傳虞翻曰立乎學校臣竊恥之</hi>
章帝建初三年罷虖沱石臼河<lb/>
　虖沱出代州繁畤縣東南流經五臺山北東南流過<lb/>
　定州入海鄧訓治虖沱石臼河從都慮至羊腸倉石<lb/>
　臼河在定州唐昌縣東北<hi>本漢苦陘縣今省入安喜縣</hi>通典嵐州<lb/>
　宜芳縣即漢汾陽縣積粟所在謂之羊腸倉石磴縈<lb/>
<pb n="KR3j0055_WYG_016-8b"/>
　委若羊腸焉<hi>水經注按郡國志常山南行唐縣有石臼谷</hi>
張騫傳天子案古圖書名河所出山曰崑崙<lb/>
　漢武帝以于闐山出玉因名河所出曰崑崙博雅曰<lb/>
　崑崙虛赤水出其東南陬河水出其東北陬洋水出<lb/>
　其西北陬弱水出其西南陬河水入東海三水入南<lb/>
　海後漢書注云崑崙山在肅州酒泉縣西南山有崑<lb/>
　崙之體故名之<hi>朱文公曰二書之語似得其實水經言崑崙去嵩高五萬里恐不能若是</hi>
　<hi>之遠</hi>通典今吐蕃中河從西南數千里向東北流見與<lb/>
<pb n="KR3j0055_WYG_016-9a"/>
　積石山下河相連聘使涉厯無不言之吐蕃自云崑<lb/>
　崙山在國中西南則河之所出也尚書云織皮崑崙<lb/>
　析支渠<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>西戎即叙後漢書云西羌在漢金城郡之<lb/>
　西南濱于賜支續漢書河關<hi>縣屬金城郡今積石軍</hi>西可千餘<lb/>
　里有羌謂之賜支蓋析支也然則析支在積石之西<lb/>
　是河之上流明矣崑崙在吐蕃中當亦非謬<hi>楚辭注爾雅河</hi>
　<hi>出崑崙虛色白所渠并千七百一川色黄百里一小曲千里一曲一直離騷邅吾道夫崑崙九歌登崑崙</hi>
　<hi>兮四望是若璩按通典疑所謂古圖書即禹本紀最    唐藝文志有吐蕃黄河録四卷</hi>
<pb n="KR3j0055_WYG_016-9b"/>
靈帝光和六年金城河溢<lb/>
　金城郡今蘭㑹西寧湟州積石軍<lb/>
　　　厯代田制考<lb/>
秦廢井田開阡陌<hi>周顯王十九年</hi>
　通典曰按周制步百為畆畆百給一夫商鞅佐秦以<lb/>
　一夫力餘地利不盡於是改制二百四十步為畆百<lb/>
　畆給一夫又以秦地曠而人寡晉地狹而人稠誘三<lb/>
　晉人發秦地利優其田宅復及子孫而使秦人應敵<lb/>
<pb n="KR3j0055_WYG_016-10a"/>
　於外大率百人則五十人為農五十人習戰兵强國<lb/>
　富職此之由朱文公開阡陌辨曰説者之意皆以開<lb/>
　為開置之開言秦廢井田而始置阡陌也按阡陌者<lb/>
　舊説以為田間之道蓋因田之疆畔制其廣狹辨其<lb/>
　横從以通人物之往來即周禮所謂遂上之徑溝上<lb/>
　之畛洫上之涂澮上之道也然風俗通云南北曰阡<lb/>
　東西曰陌又云河南以東西為阡南北為陌二説不<lb/>
　同今以遂人田畆夫家之數考之當以後説為正蓋<lb/>
<pb n="KR3j0055_WYG_016-10b"/>
　陌之為言百也遂洫從而徑涂亦從則遂間百畆洫<lb/>
　間百夫而徑涂為陌矣阡之為言千也溝澮横而畛<lb/>
　道亦横則溝間千畆澮間千夫而畛道為阡矣阡陌<lb/>
　之名由此而得至於萬夫有川而川上之路周於其<lb/>
　外與夫匠人井田之制遂溝洫澮亦皆四周則阡陌<lb/>
　之名疑亦因横從而命之也然遂廣二尺溝四尺洫<lb/>
　八尺澮二尋則丈有六尺矣徑容牛馬畛容大車涂<lb/>
　容乘車一軌道二軌路三軌則㡬二丈矣此其水陸<lb/>
<pb n="KR3j0055_WYG_016-11a"/>
　占地不得為田者頗多所以正經界止侵爭時畜洩<lb/>
　備水旱為永久之計商君以急刻之心行茍且之政<lb/>
　但見田為阡陌所束而耕者限於百畝則病其人力之<lb/>
　不盡但見阡陌之占地太廣而不得為田者多則病<lb/>
　其地利之有遺又當世衰法壊之時歸授之際必有<lb/>
　煩擾欺隐之姦而阡陌之地切近民田又必有陰據<lb/>
　自私而税不入於公上者是以盡開阡陌悉除禁限<lb/>
　而聽民兼并買賣以盡人力墾闢棄地悉為田疇不<lb/>
<pb n="KR3j0055_WYG_016-11b"/>
　使有尺寸之遺以盡地利使民有田即為永業而不<lb/>
　復歸授以絶煩擾欺隱之姦使地皆為田田皆出税<lb/>
　以覈陰據自私之幸此其為計正猶楊炎疾浮户之<lb/>
　弊破租庸以為兩税蓋一時之害雖除而千古聖賢<lb/>
　傳授精㣲之意於此盡矣故秦紀鞅傳皆云為田開阡<lb/>
　陌封疆而賦税平蔡澤亦曰決裂阡陌以静生民之<lb/>
　業而一其俗所謂開者乃破壞剗削之意而非創置<lb/>
　建立之名所謂阡陌乃三代井田之舊而非秦之所<lb/>
<pb n="KR3j0055_WYG_016-12a"/>
　置矣所謂賦税平者以無欺隱竊據之姦也所謂静<lb/>
　生民之業者以無歸授取予之煩也大事記解題曰<lb/>
　決裂云者唐虞三代井田之制分畫堅明封表深固<lb/>
　非大用力以決裂之不能遽掃滅其迹也秦始皇三<lb/>
　十一年使黔首自實田使井田不廢何患田之不實<lb/>
　乎<lb/>
漢董仲舒請限民名田<lb/>
　名田占田也各為立限不使富者過制貧弱之家可<lb/>
<pb n="KR3j0055_WYG_016-12b"/>
　足也<hi>武帝時賈人有市籍及家屬皆無得名田</hi>胡氏曰限田終不能行者<lb/>
　以人主自為兼并無以使民興於廉也<lb/>
趙過教民為代田<lb/>
　代易也周官大司徒不易一易再易之地有三等<hi>公羊</hi>
　<hi>傳注司空謹别田之高下善惡分為三品上田一歳一墾中田二歳一墾下田三歲一墾</hi>左傳晉<lb/>
　作爰田晉語云作轅田轅易也漢地理志秦商君制<lb/>
　轅田<hi>轅與爰同易也</hi>食貨志歲耕種者為不易上田休一歲<lb/>
　者為一易中田休二歲者為再易下田三歲更耕之<lb/>
<pb n="KR3j0055_WYG_016-13a"/>
　自爰其處鹽鐡論御史曰古者制田百步為畝民井<lb/>
　田而耕什而藉一先帝哀憐百姓之愁苦衣食不足<lb/>
　制田二百四十步而一畝率三十而税一<lb/>
師丹建言限名田<lb/>
　王嘉奏曰詔書罷苑而以賜董賢二千餘頃均田之<lb/>
　制從此墮壞<lb/>
新莽更名天下田曰王田不得買賣<lb/>
建武十五年詔州郡檢覈墾田户口<lb/>
<pb n="KR3j0055_WYG_016-13b"/>
　通典曰自秦孝公隳經界立阡陌雖獲一時之利而<lb/>
　兼并踰僭興矣阡陌既弊又為隱覈隱覈之法憑乎<lb/>
　簿書簿書既廣必藉衆功藉衆功則政由羣吏政由<lb/>
　羣吏則人無所信矣<lb/>
後魏孝文太和九年詔均田男夫十五以上受露田四<lb/>
　十畝婦人二十畝<lb/>
　劉氏<hi>恕</hi>曰後魏均田制度似今世佃官田及絶户田<lb/>
　出租税非如三代井田也魏齊周隋兵革不息農民<lb/>
<pb n="KR3j0055_WYG_016-14a"/>
　少而曠土多故均田之制存至唐承平日久丁口滋<lb/>
　衆官無閒田不復給授故田制為空文唐志云口分<lb/>
　世業之田壞而為兼并似指以為井田之比失之遠<lb/>
　矣<lb/>
北齊河清三年令民一夫受露田八十畝婦人四十畝<lb/>
隋文帝開皇十二年京輔三河地少人衆發使四出均<lb/>
　天下之田其狹鄉每丁纔至二十畝<lb/>
唐武德七年初定均田丁中之民給田一頃篤疾減十<lb/>
<pb n="KR3j0055_WYG_016-14b"/>
　之六寡妻妾減七皆以什之二為世業八為口分<lb/>
　范氏曰唐初定均田有給田之制蓋由有在官之田<lb/>
　也其後給田之制不復見蓋官田益少矣林氏<hi>勲</hi>曰<lb/>
　周制步百為畝百畝僅得唐之四十餘畝唐之口分<lb/>
　人八十畝㡬倍於古蓋貞觀之盛户不及三百萬永<lb/>
　徽唯増十五萬若周則王畿千里已有三百萬家之<lb/>
　田列國不與焉是以唐制受田倍於周而地亦足以<lb/>
　容之狹鄉雖裁其半猶可以當成周之制然按一時<lb/>
<pb n="KR3j0055_WYG_016-15a"/>
　户口而不為異日計則後守法難矣<hi>既無振貧之術乃許之賣田後</hi>
　<hi>魏以來弊法也是以啓兼并之漸</hi>永徽中洛多豪右占田踰制賈敦<lb/>
　頤舉沒三千餘頃賦貧民<lb/>
開元九年宇文融為勸農使括逃户及籍外田<lb/>
陸䞇論兼并之家私歛重於公稅請為占田條限<lb/>
後周世宗以元稹均田圖賜諸道詔艾穎等分行諸州<lb/>
　均定田租<hi>㑹要云見元稹在同州時所上均田表因製素為圖</hi>
　今按元稹同州奏均田曰因農務稍暇令百姓自通<lb/>
<pb n="KR3j0055_WYG_016-15b"/>
　手實狀又令里正書手等旁為穏審並不遣官吏擅<lb/>
　到村鄉略無欺隱除去逃荒其餘頃畝取兩税元額<lb/>
　通計七縣沃瘠一例作分抽税蘇氏曰三代之君開<lb/>
　井田畫溝洫謹步畝嚴版圖因口之衆寡以授田因<lb/>
　田之厚薄以制賦經界既定仁政自成下及隋唐風<lb/>
　流已逺然其授民田有口分世業皆取之於官其歛<lb/>
　民財有租庸調皆計之於口其後變為兩税户無主<lb/>
　客以見居為簿人無丁中以貧富為差貧者急於售<lb/>
<pb n="KR3j0055_WYG_016-16a"/>
　田則田多而税少富者利於避役則田少而税多僥<lb/>
　倖一興税役皆弊嘉祐中薛向孫琳始議方田量步<lb/>
　畮審肥瘠以定賦税之入熙寧中呂惠卿復建手實<lb/>
　抉私隱崇告訐以實貧富之等元豐中李琮追究逃<lb/>
　絶均虛數虐編户以補失陷之税此三者皆為國歛<lb/>
　怨所得不補所失昔宇文融括諸道客户州縣觀望<lb/>
　虛張其數以實户為客雖得户八十餘萬歲得錢數<lb/>
　百萬而百姓困弊實召天寶之亂均税之害何以異<lb/>
<pb n="KR3j0055_WYG_016-16b"/>
　此張子曰治天下不由井地終無由得平周道止是<lb/>
　均平<lb/>
南唐烈祖分遣使者按行民田以肥瘠定其税<lb/>
　　　厯代漕運考<lb/>
　　　　漢<lb/>
渭渠<lb/>
　渭水出熙州狄道縣東北至華州華陰入河劉仲馮<lb/>
　曰今渭汭至長安僅三百里固無九百餘里而云穿<lb/>
<pb n="KR3j0055_WYG_016-17a"/>
　渠起長安旁南山至河中間隔灞滻數大川無縁山<lb/>
　成渠之理此説可疑今亦無其迹西都賦通溝大漕<lb/>
　潰渭洞河<lb/>
褒斜道故道<lb/>
　褒水通沔在興元府褒城縣<hi>出衙領山至南鄭入沔</hi>斜水通渭<lb/>
　在京兆府武功縣<hi>出衙領山北流至郿入渭</hi>故道今鳯州梁泉縣<lb/>
河内<lb/>
　懷衛二州之地<lb/>
<pb n="KR3j0055_WYG_016-17b"/>
東冶零陵桂陽嶠道<lb/>
　東冶福州閩縣零陵郡南臨源嶺<hi>永州</hi>桂陽郡臘嶺<hi>郴州</hi>
　<hi>第若璩按臨源嶺即越城嶺  五臘嶺即騎田嶺第二</hi>
沮下辨<lb/>
　沮縣漢屬武都隋為興州順政<hi>沔水發源於此一名沮水今沔州</hi>下<lb/>
　辨縣漢下辨道屬武都西魏改同谷唐為成州同谷<lb/>
　<hi>續志下辨東三十餘里有峽中當水泉生大石障塞流水至春夏輒溢虞詡使人燒石以水溉之石皆裂</hi>
　<hi>因鐫去石遂無汎溺之患江若璩按新唐書地理志嚴礪自長舉縣西疏嘉陵  二百里焚巨石沃醯以</hi>
<pb n="KR3j0055_WYG_016-18a"/>
　<hi>碎之通漕以潰成州戍兵醯字尤妙</hi>
斜谷<lb/>
　郡國志右扶風武功縣有斜谷注褒斜谷在長安西<lb/>
　南南口褒北口斜長百七十里其水南流<hi>武功今鳯翔府郿縣</hi>
　　　　魏<lb/>
陳項壽春<lb/>
　通典潁州魏汝陰郡鄧艾屯田於此陳項陳州宛丘<lb/>
　項城縣壽春見前晉志修廣淮陽百尺二渠上引河<lb/>
<pb n="KR3j0055_WYG_016-18b"/>
　流下通淮潁<hi>通典陳州宛丘縣有百尺堰隋志潁川郡北舞縣有百尺溝郡縣志百尺堰在</hi>
　<hi>潁州汝陰縣西北一百里</hi>
　　　　晉<lb/>
滍淯水楊口<lb/>
　漢地理志滍水出魯陽縣魯山東北至定陵入汝<hi>魯陽</hi>
　<hi>汝州魯山縣定陵故城在蔡州郾城縣西北</hi>淯水出酈縣西北南入漢<hi>酈故</hi>
　<hi>城在鄧州臨湍縣</hi>通典復州沔陽縣漢雲杜縣杜預為荆州<lb/>
　刺史開楊口達巴陵徑千餘里内避長江之險通零<lb/>
<pb n="KR3j0055_WYG_016-19a"/>
　桂之漕即此也<hi>零陵桂陽</hi>
石門<lb/>
　水經注滎瀆水受河水有石門謂為滎口石門<lb/>
千金堨<lb/>
　永嘉元年修千金堨於許昌以通運水經注河南縣<lb/>
　城東十五里有千金堨洛陽記曰千金堨舊堰榖水<lb/>
　魏時更修積石為堨開溝渠五所謂之五龍渠渠上<lb/>
　立堨<hi>堨是都水使者陳協造</hi>水厯堨東注謂之千金渠<hi>許昌許州今潁</hi>
<pb n="KR3j0055_WYG_016-19b"/>
　<hi>昌府許田鎮劉曜攻石生千金墉決千金堨以灌之</hi>
　　　　隋<lb/>
蒲陜衛汴黎陽汾晉渭水廣通渠大興城潼關<lb/>
　蒲州<hi>河中府</hi>汴州<hi>開封/府</hi>黎陽<hi>今濬/州</hi>汾州<hi>唐為/慈州</hi>晉州<hi>平陽</hi>京<lb/>
　兆府萬年縣隋改為大興縣廣通渠在華州置廣通<lb/>
　倉<hi>隋紀幸霸水觀漕渠</hi>潼關在華州華陰縣渭水在萬年縣北<lb/>
　五十里東流二百四十里至華陰縣東北流三十五<lb/>
　里自永豐倉入河謂之渭口<lb/>
<pb n="KR3j0055_WYG_016-20a"/>
山陽瀆<lb/>
　楚州山陽縣<hi>今淮安州</hi>
砥柱<lb/>
　陜州硤石縣<hi>今省入陜縣</hi>有厎柱山俗名三門山在縣東<lb/>
　北五十里河水分流包山山見水中若柱然又以禹<lb/>
　治洪水山陵當水者破之三穿既決河出其間有似<lb/>
　於門故亦謂三門唐太宗勒銘<lb/>
通濟渠榖洛水板渚邗溝<lb/>
<pb n="KR3j0055_WYG_016-20b"/>
　通典汴渠在河南府河陰縣南二百五十步今名通<lb/>
　濟渠隋煬帝開導西通河洛南達江淮<hi>河陰後屬孟州</hi>汴州<lb/>
　有通濟渠隋煬帝開引黄河水以通江淮漕運兼引<lb/>
　汴水即浪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>與莨蕩同</hi>渠也<hi>隋志在浚儀縣</hi>九域志汴水古通濟<lb/>
　渠也在開封縣周語榖洛鬬注云洛在王城之南榖<lb/>
　在王城之北東入于瀍至靈王時榖水盛出於王城<lb/>
　之西而南流合於洛水<hi>山海經澗水西北流注於榖水通典榖水本澗水經苑中</hi>
　<hi>入于洛</hi>板渚水經河水又東合汜水又東逕板城北注<lb/>
<pb n="KR3j0055_WYG_016-21a"/>
　云有津謂之板城渚口<hi>在孟州汜水</hi>左傳吳城邗溝通江<lb/>
　淮注云於邗江築城穿溝東北通射陽湖西北至末<lb/>
　口入淮通糧道也今廣陵韓江是<hi>隋開邗溝自山陽至揚子入江渠廣</hi>
　<hi>四十步自楚州寶應縣北流入淮疏若璩按王氏引杜註末口與水經注合足證今註  作宋口者非</hi>
　<hi>又自楚州寶應縣十字宐衍蓋上文是淮入江不應旋云江入淮也</hi>
永濟渠<lb/>
　國史志大名府永濟縣有永濟渠<hi>今省為鎮入臨清縣</hi>
東萊海口<lb/>
<pb n="KR3j0055_WYG_016-21b"/>
　東萊郡萊州西至海二十九里北至海五十里東南<lb/>
　至海二百五十里<lb/>
　　　　唐<lb/>
三門河陰柏崖集津倉<hi>鹽倉</hi>含嘉倉太原倉<lb/>
　裴耀卿於三門東西置倉開山十八里為陸運以避<lb/>
　其險卒泝河而入渭<hi>三門山見前厎柱</hi>地理志河南府河陰<lb/>
　縣開元二十二年置領河陰倉<hi>㑹昌三年屬孟州</hi>河清縣咸<lb/>
　亨四年置柏崖縣尋省有柏崖倉陜州平陸縣三門<lb/>
<pb n="KR3j0055_WYG_016-22a"/>
　西有鹽倉東有集津倉陜縣有太原倉六典東都曰<lb/>
　含嘉倉自含嘉倉轉運以實京之太倉自洛至陜運<lb/>
　於陸自陜至京運於水<hi>楊慎矜為含嘉倉出納使</hi>劉晏移書曰陜<lb/>
　郊見三門集津遺迹<hi>曽子固曰宋興承周制置集津之運轉關中之粟以給大梁</hi>
　李泌自集津至三門鑿山開車道以避厎柱之險<hi>九域</hi>
　<hi>志陜州平陸縣三門集津鎮</hi>
滻水望春樓廣運潭<lb/>
　地理志京兆府萬年縣有南望春宮臨滻水西岸有<lb/>
<pb n="KR3j0055_WYG_016-22b"/>
　北望春宮宮東有廣運潭華州華陰縣有漕渠自苑<lb/>
　西引渭水因石渠會灞滻經廣運潭至縣入渭天寶<lb/>
　三載韋堅開<hi>會要自華陰永豐倉以通河渭</hi>望春樓在禁苑東南高<lb/>
　原之上姚南仲曰王者必據高明燭幽隱所以因龍<lb/>
　首而建望春<lb/>
上津扶風洋川<lb/>
　商州上津縣<hi>漢長利縣</hi>扶風郡鳯翔府<hi>自襄陽取上津路抵扶風德宗治上</hi>
　<hi>津道置館</hi>洋川郡洋州<hi>泝江漢而上至洋川陸運至扶風</hi>汴水堙廢漕運<lb/>
<pb n="KR3j0055_WYG_016-23a"/>
　自江漢抵梁洋<hi>梁州興元府</hi>
汴水梁公堰<lb/>
　劉晏疏浚汴水見宇文愷梁公堰通典汴口堰在河<lb/>
　陰縣西二十里又名梁公堰隋開皇七年使梁睿増<lb/>
　築漢古堰遏河入汴<hi>㑹要開元二年李傑奏汴州東有梁公堰堰破漕挭發汴鄭丁</hi>
　<hi>夫浚之省功連就刻石水濱紀其繢</hi>
甬橋渦口蔡水<lb/>
　甬橋在宿州符離縣渦口在濠州鍾離縣九十里杜<lb/>
<pb n="KR3j0055_WYG_016-23b"/>
　佑以漢運路出浚儀十里入琵琶溝絶蔡河至陳州<lb/>
　而合<hi>李勉治蔡渠引東南饋</hi>通典汴州浚儀縣有蔡水<hi>九域志祥符縣</hi>
　<hi>有蔡河</hi>建隆元年浚蔡河設斗門二年導閔水自新鄭<lb/>
　與蔡水合貫京師南厯陳潁達夀春以通淮右之漕<lb/>
　以西南為閔河東南為蔡河開寶六年改閔河為惠<lb/>
　民河<hi>與蔡河一水</hi>李泌曰江淮漕運自淮入汴以甬橋為<lb/>
　咽喉<lb/>
金商運路<lb/>
<pb n="KR3j0055_WYG_016-24a"/>
　通典金州去西京九百九十一里商州去西京三百<lb/>
　里<lb/>
渭橋東渭橋<lb/>
　渭橋三輔故事秦昭王作長三百八十步郡縣志中<lb/>
　渭橋在咸陽縣東南二十二里渭水南去縣三里東<lb/>
　渭橋在萬年縣東後漢注渭橋本名横橋在咸縣東南<lb/>
揚子院淮陰項城潁溵<lb/>
　揚州揚子縣<hi>今屬真州</hi>廣明元年高駢奏改揚子院為發<lb/>
<pb n="KR3j0055_WYG_016-24b"/>
　運使淮陰縣楚州項城縣陳州潁水出陽城縣陽乾<lb/>
　山東至下蔡入淮溵水唐志陳州溵水縣<hi>今改商水縣</hi>水<lb/>
　出潁川陽城少室山東入潁<lb/>
　　　　後周<lb/>
汴水埇橋<hi>見前</hi>泗上<lb/>
　漢志有兩泗水其一自乘氏至睢陵入淮又一水卞<lb/>
　縣至方與入沛泗上今招信軍相對泗口也<lb/>
五丈河<lb/>
<pb n="KR3j0055_WYG_016-25a"/>
　五丈河開寶六年改為廣濟河自都城北厯曹濟及<lb/>
　鄆其廣五丈以通東方之漕建隆二年浚五丈河<hi>命陳</hi>
　<hi>承昭於京城之西夾汴河造斗門自滎陽鑿渠百餘里引京索二水通城濠入斗門架流于汴東匯于五</hi>
　<hi>丈河以便東北漕運</hi>以京索河為源禹貢之荷澤<hi>九域志在祥符縣東明縣</hi>
蔡水<hi>見前</hi>
　蔡河貫京師兼閔水洧水潩水以通陳潁之漕蓋古<lb/>
　琵琶溝也元祐四年知陳州胡宗愈議古八丈溝可<lb/>
　開浚分蔡河之水自為一支由潁夀入淮楊侃皇畿<lb/>
<pb n="KR3j0055_WYG_016-25b"/>
　賦天設二渠曰蔡曰汴通江㑹海縈畿帶甸千倉是<lb/>
　興萬庾是建<lb/>
原武<lb/>
　原武縣屬鄭州<lb/>
　　　兩漢崇儒考<lb/>
漢高祖十二年過魯以太牢祠孔子<lb/>
　史記世家孔子葬魯城北泗上弟子及魯人往從冢<lb/>
　而家者百有餘室因命曰孔里魯世世相傳以歲時<lb/>
<pb n="KR3j0055_WYG_016-26a"/>
　奉祠孔子冢而諸儒亦講禮鄉飲大射於孔子冢孔<lb/>
　子冢大一頃故所居堂弟子内後世因廟藏孔子衣<lb/>
　冠琴車書至於漢二百餘年不絶高皇帝過魯以太<lb/>
　牢祠焉諸侯卿相至常先謁然後從政皇覽曰孔子<lb/>
　冢去城一里冢塋百畝冢南北廣十步東西十三步<lb/>
　高一丈二尺冢前以瓴甓為祠壇方六尺與地平本<lb/>
　無祠堂冢塋中樹以百數皆異種魯人世世無能名<lb/>
　其樹者民傳言孔子弟子異國人各持其方樹來種<lb/>
<pb n="KR3j0055_WYG_016-26b"/>
　之水經注云從征記曰洙泗二水交於魯城東北十<lb/>
　七里闕里背洙泗牆<hi>若璩按以正義引伍緝之從征記校泗牆二字當作面泗</hi>南<lb/>
　北一百二十步東西六十步四門各有石閫北門去<lb/>
　洙水百餘步孔叢曰夫子墓塋方一里魯人藏孔子<lb/>
　所乗車於廟中是顔路所請者也獻帝時廟遇火燒之<lb/>
　儒林傳高帝誅項籍舉兵圍魯魯中諸儒尚講誦習<lb/>
　禮樂弦歌之音不絶豈非聖人之道化好禮樂之國<lb/>
　哉<lb/>
<pb n="KR3j0055_WYG_016-27a"/>
武帝建元五年置五經博士元朔五年為博士置弟子<lb/>
　晉灼曰西京無太學公孫𢎞曰請因舊官而興焉其<lb/>
　肄習之地則太常也傳授之師則五經博士也三輔<lb/>
　黄圖漢太學在長安西北七里關中記在安門之東<lb/>
　杜門之西何武歌太學下王咸舉幡太學下則有太<lb/>
　學矣或曰晉灼以漢初言黄圖記武帝時<hi>若璩按漢書武帝紀</hi>
　<hi>贊曰興太學</hi>
宣帝甘露三年詔諸儒講五經同異於石渠閣<lb/>
<pb n="KR3j0055_WYG_016-27b"/>
　三輔故事石渠閣在未央宮殿北藏秘書之府黄圖<lb/>
　云蕭何造其下礲石為渠以導水所藏入關所得秦<lb/>
　之圖籍<lb/>
成帝綏和元年封孔吉為殷紹嘉侯<hi>匡衡梅福以為宐封孔子世為湯後</hi>
　劉向説上宜興辟廱設庠序<hi>未作而罷</hi>
平帝元始元年封孔均為褒成侯<lb/>
　漢表殷紹嘉侯在沛郡褒成侯在瑕丘<hi>今兖州瑕丘縣</hi>後漢<lb/>
　孔僖傳平帝時封孔均追謚孔子為褒成宣尼公建<lb/>
<pb n="KR3j0055_WYG_016-28a"/>
　武十三年復封均子志為褒成侯子損嗣永元四年<lb/>
　徙封褒亭侯<lb/>
世祖建武五年初起太學帝還視之十九年又幸太學<lb/>
　中元元年起辟廱<lb/>
明帝永平二年臨辟廱行大射養老禮十五年至魯詣<lb/>
　孔子宅<lb/>
章帝建初四年詔諸儒㑹白虎觀議五經同異元和二<lb/>
　年至魯祠孔子及七十二弟子於闕里作六代之樂大<lb/>
<pb n="KR3j0055_WYG_016-28b"/>
　㑹孔氏男子六十二人<lb/>
安帝延光三年祀孔子及七十二子於闕里還幸太學<lb/>
　洛陽記太學在洛陽城故開陽門外去宮八里講堂<lb/>
　長十丈廣三丈述征記在國子學東二百步漢官儀<lb/>
　辟廱去明堂三百步車駕臨辟廱從北門入三月九<lb/>
　日於中行大射禮<hi>永平四年八年和帝永元十四年順帝陽嘉元年二年靈帝熹平六</hi>
　<hi>年並臨辟廱</hi>孔子宅在兖州曲阜縣故魯城中歸德門内<lb/>
　闕里之中背洙面泗矍相圃之東北也梅福曰今仲<lb/>
<pb n="KR3j0055_WYG_016-29a"/>
　尼之廟不出闕里永平二年郡縣學校行鄉飲祀孔<lb/>
　子猶未立廟也梁天監四年初立孔子廟唐武德二<lb/>
　年始詔國子學立廟貞觀四年詔州縣皆作孔子廟<lb/>
　北宮白虎門於門立觀<lb/>
順帝永建六年修繕太學凡造二百四十房千八百五<lb/>
　十室<lb/>
　水經注漢置太學於國子堂東石經東有一碑陽嘉<lb/>
　八<hi>若璩按陽嘉止四年八當作元作畢即立碑也</hi>年立文云建武二十七年<lb/>
<pb n="KR3j0055_WYG_016-29b"/>
　造太學年積毁壞永建六年九月詔修太學用作工<lb/>
　徒十一萬二千人陽嘉元年作畢碑南面刻頌<hi>靈帝初平</hi>
　<hi>四年太學行禮幸永福城門臨觀其儀光和五年幸太學  若璩按光和幸太學為靈帝事初平四年則</hi>
　<hi>獻帝也</hi>
靈帝熹平四年詔諸儒正五經文字刻石立太學門外<lb/>
　水經注光和六年刻石鏤碑載五經立於太學講堂<lb/>
　前東側蔡邕自書丹於碑洛陽記高一丈許廣四尺<lb/>
　<hi>若璩按洪氏𨽻釋曰蓋諸儒受詔在熹平而碑成則光和年也余故以杜詩苦縣光和尚骨立光和指石</hi>
<pb n="KR3j0055_WYG_016-30a"/>
　<hi>經言下即承以蔡不復得益明</hi>
魏文帝黄初二年封孔羨為宗聖侯<lb/>
　晉封二十三世孫震為奉聖亭侯後魏延興三年封<lb/>
　二十七世孫乘為崇聖大夫太和十九年孝文幸魯<lb/>
　親祠孔子廟改封二十八世孫珍為崇聖侯北齊封<lb/>
　三十一世孫為恭聖侯周武帝改封鄒國公隋文帝<lb/>
　仍舊封煬帝改封紹聖侯唐貞觀十一年封裔孫德<lb/>
　倫為褒聖侯開元二十七年以孔子後為文宣公宋<lb/>
<pb n="KR3j0055_WYG_016-30b"/>
　太平興國二年孔宜襲封文宣公至和二年祖無擇<lb/>
　言不可以祖諡加後嗣詔封宗愿為衍聖公今世襲<lb/>
　後魏太和十六年諡孔子曰文聖尼父唐貞觀二年<lb/>
　升孔子為先聖十一年尊為宣父武后封隆道公開<lb/>
　元二十七年諡為文宣王宋祥符元年幸曲阜謁文<lb/>
　宣王廟諡𤣥聖文宣王五年改諡至聖<lb/>
　<lb/>
　困學紀聞卷十六<lb/>
</p>
<p>
</p>
  </div>
</body>
</text>
</TEI>
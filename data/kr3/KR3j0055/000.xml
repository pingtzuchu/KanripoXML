<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>困學紀聞</head>
    <p>
<pb n="KR3j0055_WYG_000-1a"/>
御製讀王應麟困學紀聞<lb/>
應麟博學多聞著書頗富而議論皆出於正是編乃隨<lb/>
筆考訂理融辭逹其說經具有淵源深合内聖外王之<lb/>
㫖偶披說易卷於凡修辭立誠陽大隂小防於未然恐<lb/>
以致福未嘗不反復而誦沈潛而思以為有天下國家<lb/>
者不可不熟讀而切己體察也獨其論五陽之盛一隂<lb/>
生而引陳完之奔齊為亡齊者已至漢宣帝時匈奴來<lb/>
朝而王政君已在太子宫唐太宗即位而武氏已生於<lb/>
<pb n="KR3j0055_WYG_000-1b"/>
前二年宋藝祖二年女真來貢而宣和之禍乃作於女<lb/>
真以為易者極深研幾當勿用而知有亢履霜而知有<lb/>
戰固亦戒將然凛消息之義耶而未免失之鑿矣夫為<lb/>
君者慮泰否之幾察盛衰之運朝乾夕惕持盈危明如<lb/>
是而已耳必舉數世之前之事以為數世之後之兆或<lb/>
轉疑於謬悠而不信則反懈其儆懼之心非此說有以<lb/>
惎之乎且五世八世之說出於左𫝊本屬浮誇使景公<lb/>
聽晏嬰之諫簡公從御鞅之言平公拒田常之計宣公<lb/>
<pb n="KR3j0055_WYG_000-2a"/>
奪襄子之權則陳氏終不能為齊侯也至於王元后武<lb/>
則天之事皆因漢唐之帝不能自立亦人所共知者而<lb/>
女真入貢於藝祖更去侵宋一百數十年使徽宗不用<lb/>
奸亂政及遣馬政通使而復背盟金人又安能如之何<lb/>
哉蓋禍福互倚伏治亂相循環為人君者不可不憬然<lb/>
悟而夔然懼若如應麟所云智者必鄙而謂誕愚者將<lb/>
忽而不省等而上之堯舉舜舜舉禹之時謂之為失天<lb/>
下之機可乎雖然當天下極盛之時而為思患預防之<lb/>
<pb n="KR3j0055_WYG_000-2b"/>
想亦為君者所當知也亦豈可以小疵而棄其大醇<lb/>
<pb n="KR3j0055_WYG_000-3a"/>
欽定四庫全書　　　　　子部十<lb/>
　困學紀聞　　　　　　雜家類二<hi>雜考之屬</hi>
　　提要<lb/>
　　　　<hi>臣</hi>等謹案困學紀聞二十卷宋王應麟撰應<lb/>
　　　　麟有周易鄭康成注諸書皆别著録是編乃<lb/>
　　　　其劄記考証之文凡説經八卷天道地理諸<lb/>
　　　　子二卷考史六卷評詩文三卷雜識一卷首<lb/>
　　　　有自題云幼承義方晚遇囏屯炳燭之明用<lb/>
<pb n="KR3j0055_WYG_000-3b"/>
　　　　志不分云云蓋亦成於入元之後也應麟博<lb/>
　　　　洽多聞而理軌於正其學問淵源出於朱子<lb/>
　　　　然書中辨正朱子語誤數條如論語注不舍<lb/>
　　　　晝夜舍字之音孟子注曹交曹君之弟及謂<lb/>
　　　　大戴禮為鄭康成注之類皆考證是非無所<lb/>
　　　　遷就不肯如元胡炳文諸人堅持門户亦不<lb/>
　　　　至如明楊慎陳耀文<lb/>
　　　國朝毛奇齡諸人肆相攻擊蓋學問既深意氣<lb/>
<pb n="KR3j0055_WYG_000-4a"/>
　　　　自平故絶無黨同伐異之私其所考覈率切<lb/>
　　　　實可據良有由也此本乃<lb/>
　　　國朝閻若璩何焯所校各有評注多足與應麟<lb/>
　　　　之説相發明今仍從刋本附於各條之下以<lb/>
　　　　相恭證焯頗以詞科之學輕詆應麟然應麟<lb/>
　　　　博極羣書著述至六百餘卷焯之所學恐難<lb/>
　　　　望其涯涘未免輕於立言以其補苴罅漏一<lb/>
　　　　知半解亦多可採故仍並存之不加芟薙焉<lb/>
<pb n="KR3j0055_WYG_000-4b"/>
　　　　乾隆四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0055_WYG_000-5a"/>
困學紀聞題識<lb/>
㓜承義方晚遇囏屯炳燭之明用志不分困而學之庶<lb/>
自别于下民開卷有得述為紀聞深寧叟識<lb/>
</p>
<p>
</p>
  </div>
</body>
</text>
</TEI>
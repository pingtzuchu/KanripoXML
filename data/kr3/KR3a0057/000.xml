<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>經濟文衡</head>
    <p>
<pb n="KR3a0057_WYG_000-1a"/>
欽定四庫全書　　　　　子部一<lb/>
　經濟文衡　　　　　　　儒家類<lb/>
　　提要<lb/>
　　　　<hi>臣</hi>等謹案經濟文衡前集二十五卷後集二<lb/>
　　　　十五卷續集二十二卷原本不著編輯人名<lb/>
　　　　氏初刻于正徳辛巳有楊一清序再刻于萬<lb/>
　　　　厯丙午有朱吾弼序皆但稱先儒所輯而不<lb/>
　　　　能指其人黄虞稷千頃堂目則載是書為馬<lb/>
<pb n="KR3a0057_WYG_000-1b"/>
　　　　季機編所刻前集後集續集之目亦皆相合<lb/>
　　　　乾隆己未南昌楊雲服重刻程恂序之稱為<lb/>
　　　　宋滕珙編考滕珙字徳章號䝉齋婺源人淳<lb/>
　　　　熙十四年進士官合肥令與兄璘俱遊朱子<lb/>
　　　　之門朱子銘其父墓稱二子皆有聲州縣間<lb/>
　　　　又稱珙廷對甚佳葢亦新安髙弟也今觀是<lb/>
　　　　書取朱子語録文集分類編次前集皆論學<lb/>
　　　　後集皆論古續集則兼二集所遺而補之每<lb/>
<pb n="KR3a0057_WYG_000-2a"/>
　　　　一論必先著其縁起次標其立論之意條分<lb/>
　　　　縷析條理秩然視他家所編經世大訓之類<lb/>
　　　　或簡而不詳或繁而少緒者逈乎不同似非<lb/>
　　　　親炙之士學有淵源者不辨恂説當有所據<lb/>
　　　　也惟是朱子平生學問大端具見于此而獨<lb/>
　　　　以經濟為名殆不可曉其門目亦太繁碎多<lb/>
　　　　不應分而分之前集尤甚亦為一瑕讀者取<lb/>
　　　　其宏㫖可矣乾隆四十三年九月恭校上<lb/>
<pb n="KR3a0057_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0057_WYG_000-3a"/>
經濟文衡原序<lb/>
儒者之學窮理盡性以至於命其用則經緯天地參贊<lb/>
化育以康濟斯世斯民垂教立則傳之無窮六經四書<lb/>
如日麗天凡有目者之所共見去聖逾逺正學日以湮<lb/>
微濓洛諸大儒起而闡明之至紫陽朱文公先生集諸<lb/>
儒之大成其所撰述有功聖門與六經四書竝傳天地<lb/>
同為悠久矣前輩嘗采葺先生答問要語為經濟文衡<lb/>
有前後續三集板行已久字多漫滅總督漕運都憲沁<lb/>
<pb n="KR3a0057_WYG_000-3b"/>
水李公謂其傳不廣出所藏善本屬淮安知府西蜀趙<lb/>
君俊重刻之同知楊君戩通判羅君𦙍衡推官塗君文<lb/>
祥咸與力焉都憲以書徵予序夫先生之文布在經傳<lb/>
括天地貫古今窮事物之奥極鴻纎之變吾儒當㑹其<lb/>
全豈文衡可得而盡耶顧今之學者未仕局於舉業仕<lb/>
則奪於職守讀書窮理徃徃有遺力焉是書鈎𤣥撮要<lb/>
自道徳性命之藴以至簿書名例之細具載乎其中於<lb/>
是玩索而有得焉明體適用之學致君澤民之術庶幾<lb/>
<pb n="KR3a0057_WYG_000-4a"/>
乎不昧其所從矣亦可以弗畔矣夫世俗聲律伎倆之<lb/>
文徒為木災較之廣是書之傳孰得孰失有不待論者<lb/>
一清末學小子何敢序先生之文而都憲志崇風教郡<lb/>
守諸君式克相成皆不可以不著於是乎書正徳四年<lb/>
己巳春正月既望資善大夫都察院右都御史前奉敇<lb/>
總制陜西三邊諸軍事兼督理馬政石淙楊一清識<lb/>
夫經者常道也世之有常道猶天地之有日月日月有<lb/>
二明無兩體常道有明體與適用而無二致故本來理<lb/>
<pb n="KR3a0057_WYG_000-4b"/>
性曰經以為天下國家則九經亦曰經文武之政備矣<lb/>
統之以道是謂在茲之文仲尼所以為萬代師刪述六<lb/>
經也見禮知政知聖者等事功於百王一以貫之之道<lb/>
乎先儒言經術所以經世務此如禹之治水總㑹其絡<lb/>
脉而九川滌蕩四海會同耳今之工縟繡以取世資者<lb/>
飛影敷珍豈不艷發然割裂装綴靡靡相勝如華藻之<lb/>
繪明星伎兒之舞訝鼔無當世用或侈談理性亦復慿<lb/>
虚躭寂號空中註脚謂一切形器法度皆芻狗之餘卒<lb/>
<pb n="KR3a0057_WYG_000-5a"/>
至坐忘廢務并其世用無之夫無當於世用用猶可循<lb/>
也并世用無之禍身心以禍家國豈𣺌小哉紫陽當乾<lb/>
道淳熙間紹濓洛諸儒之學而集其成蓋六經之擯詔<lb/>
孔氏之宗臣也其所披陳於四朝者又皆凜若霜雪鑑<lb/>
如蓍筮前輩常總其答問奏記為經濟文衡自太極心<lb/>
性及天時律吕自三皇五帝及潮汐井田與夫荒政差<lb/>
役廟祀兵刑亟罷和議以盡戰守諸疏靡不殫載夫論<lb/>
世務則世務耳何至合理性於簿書名例之細而以為<lb/>
<pb n="KR3a0057_WYG_000-5b"/>
經濟耶理性吾本源也本源理㑹彼于宇宙内事猶以<lb/>
高下制水燥濕制火按方察脉神明之玅自行固非棄<lb/>
倫絶學之虚而譁世取寵之陋矣史記引孔子曰六藝<lb/>
於治一也禮以節人樂以發和書以道事詩以達意易<lb/>
以神化春秋以道義仲尼之徒受業身通者七十二人<lb/>
當是時回為邦賜専對由治賦求理財視禹稷夷䕫即<lb/>
曰未盡相等使得見諸行事總非空言紫陽羽翼六經<lb/>
其於帝王淑世之規聖賢新民之㫖固己天開日掲經<lb/>
<pb n="KR3a0057_WYG_000-6a"/>
學經濟夫豈二體且聞經緯天地之為文文而經緯天<lb/>
地文之實也仲尼所云得與於斯文而提衡萬世者在<lb/>
紫陽哉紫陽遺文亦多在閩閩董公崇相乃出家藏善<lb/>
本以授余余同䑓孫公李公方砥柱澄清期在共濟遂<lb/>
協意鋟梓朱生崇沐慨然身任力闡先傳因屬王生吳<lb/>
生専力校讐刻成而徵余序夫紫陽之文以六經為藏<lb/>
府豈盡文衡一編顧其中所載三才一本道器一致至<lb/>
近而逺至顯而微何所不盡也獨惜其時見嫉羣邪不<lb/>
<pb n="KR3a0057_WYG_000-6b"/>
盡經濟之用耳而闡幽明微使仲尼之道厯萬世敝用<lb/>
孰與大乎但求紫陽者無博觀而精探之則平生所學<lb/>
四字固孔門大經濟也明經以經世者將無願學乎哉<lb/>
時萬厯丙午三十有四年仲秋之吉朱吾弼序<lb/>
宋婺源滕公珙採子朱子文集語類區分條目為經濟<lb/>
文衡三集若干卷夫經濟以致用也農田財賦禮樂兵<lb/>
刑皆經世要務是編不先治法而首太極道體心性功<lb/>
夫滕公輯錄之意深矣天徳王道體用同原本體不立<lb/>
<pb n="KR3a0057_WYG_000-7a"/>
而求致用道徳入於清浄仁義雜以權謀漢唐以降二<lb/>
帝三王之道所以不行也有宋大賢輩出尋墜緒於遺<lb/>
經子朱子集厥大成躬負名世之才而筮仕九考立朝<lb/>
僅數十日正心誠意之論反覆切摯末繇啓沃君上無<lb/>
善治而下有真儒其將以俟後聖於無窮也我<lb/>
朝<lb/>
列聖相承逺宗二帝三王之心法數千年來道統治統始合於一<lb/>
皇上至徳淵微治功巍煥所以推而放之四海而準者<lb/>
<pb n="KR3a0057_WYG_000-7b"/>
與子朱子竭誠入告之言一一若合符節至於紫陽之<lb/>
學術事功遺籍緒論上禆<lb/>
宸修追崇表章超軼前代蘇氏有言但使聖賢之相契<lb/>
直如臣主之同時蓋子朱子之經濟於斯為大而滕公<lb/>
此編迄今而顯亦千古一時也南昌楊公守新安校刻<lb/>
綱目年譜名臣言行録既竣復得此本捐俸授梓以廣<lb/>
其傳而藏板官舍恂與婺源江永襄校厥事爰志此書<lb/>
編輯刋布之源流如此滕公字徳章南夫先生之嗣與<lb/>
<pb n="KR3a0057_WYG_000-8a"/>
兄璘徳粹偕受業朱子之門並得其學入太學登淳熙<lb/>
第為合肥令有仁聲楊公名雲服字衛京號檀滸雍正<lb/>
甲辰進士由户部郎厯守兩郡今薦陞江安糧儲叅政<lb/>
乾隆四年九月翰林院檢討新安後學程恂序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東園叢説卷下</head>
    <p>
<pb n="KR3j0115_WYG_003-1a"/>
欽定四庫全書<lb/>
　東園叢説卷下　　　　　宋　李如箎　撰<lb/>
　　雜説<lb/>
　　　赤壁賦<lb/>
東坡先生赤壁賦曰七月既望月出東山之上徘徊斗<lb/>
牛之間按月令孟秋之月日在翼昏建星中建星葢在<lb/>
斗牛間中星在斗牛則月當在室壁間去斗牛甚逺秦<lb/>
漢至今雖有嵗差昏旦中星不得而同以大要言之亦<lb/>
<pb n="KR3j0115_WYG_003-1b"/>
只合在危室間無縁在斗牛又指黄州赤壁為周瑜敗<lb/>
曹公之處皆不然赤壁葢在今鄂州蒲圻縣界周瑜嘗<lb/>
語孫權請兵三萬人進駐夏口保為将軍破之夏口即<lb/>
鄂州也愚嘗謂宗師大儒以傳先聖之道立言為書以<lb/>
詔後學為己任至於天文地理所謂末學初不深究也<lb/>
如孟子稱决汝漢排淮泗而注之江泗水蓋自兖厯鄆<lb/>
徑徐至下邳而入淮汝水亦自汝至蔡州汝陽縣西北<lb/>
而入淮二水俱入淮而淮水東注於海未嘗至江孟子<lb/>
<pb n="KR3j0115_WYG_003-2a"/>
鄒人去淮泗不逺所言尚有差誤則知大賢宗師不當<lb/>
責以此也<lb/>
　　　韓信自當項羽<lb/>
伊川先生語錄云惜乎項羽韓信司馬仲達諸葛孔明<lb/>
不曽合戰得於中原戰得㡬塲方有可觀此言葢有為<lb/>
言之也四人在當時親見之者且不能決其勝負後之<lb/>
人按紙上語出於臆度遽謂孰勝孰負一彼一此甚無<lb/>
謂也伊川之言葢厭後世紛紛之論也按班固陳壽二<lb/>
<pb n="KR3j0115_WYG_003-2b"/>
史所載司馬諸葛韓信項羽委是不曾合戰而史遷記<lb/>
中垓下之役云淮隂侯以三十萬自當之羽敗遷史謂<lb/>
之實録此一項最是大事必不虛書班書不載亦别有<lb/>
説伊川謂不曾合戰偶有不照耳<lb/>
　　　荀卿史遷作文之體<lb/>
詩家用古人意造語謂之脱胎著書作文亦有之如書<lb/>
云甲子昧爽至於商郊前徒倒戈攻于後以北荀子則<lb/>
云朝食於戚暮宿於百泉壓旦於牧之野鼓之而紂卒<lb/>
<pb n="KR3j0115_WYG_003-3a"/>
易嚮言壓旦於牧之野即昧爽至於商郊也言鼓之而<lb/>
紂卒易嚮即前徒倒戈也是脱胎法也荀卿此一篇自<lb/>
周公相武王以伐紂一段其文極佳又堯典云釐降二<lb/>
女於溈汭嬪於虞帝曰欽哉司馬遷史記則云二女不<lb/>
敢貴驕事舜親戚甚有婦道即堯典嬪于虞之意葢将<lb/>
嬪于虞三字衍為十餘字以敷暢厥㫖亦自好也<lb/>
　　　學者自出己見<lb/>
本朝熈寧中太子右賛善大夫呉安度召試舎人院考<lb/>
<pb n="KR3j0115_WYG_003-3b"/>
試賦入第三等論入第四等止縁竹青青詩不依注解<lb/>
作王蒭篇竹遂定入第五等因是改一官放罷宰臣富<lb/>
弼言切詳安度命意必謂王蒭篇竹柔能脆常草不足<lb/>
以興詠武公之徳注説遷就非詩人本意也又按史記<lb/>
河渠書云淇園之竹則知淇澳之竹祇是竹箭之竹也<lb/>
又按陸徳明釋文青音菁茂盛之貌於理甚通未為不<lb/>
識題意乞再取安度所試三題詳定下學士院看詳並<lb/>
准合格惟詩不合自出己見亦非純謬於是賜安度進<lb/>
<pb n="KR3j0115_WYG_003-4a"/>
士出身愚嘗謂注疏之學執而不通之處固多有之前<lb/>
輩讀書徃徃欲有師承必務遵守其説明有所據依也<lb/>
其自出己意如吳安度者理致甚當再加詳定尚以不<lb/>
合自出己見為過自非宗工鉅儒為世師表有以發明<lb/>
經典之㣲㫖奥義者則不敢輕視傳注而用其臆説故<lb/>
學者有所傳授而士風淳厚時世日趨浮薄學者觀書<lb/>
不務本原傳注雖存而未嘗省覽即用己見立説反謂<lb/>
先儒所不能到甚可嘆也近有朝士居常以大儒自負<lb/>
<pb n="KR3j0115_WYG_003-4b"/>
一日為僕言禮記云儒者㸃句之誤曲禮云席東嚮西<lb/>
嚮以南方為上南嚮北嚮以西方為上且如今之屋宅<lb/>
靣嚮北得以西方為上嚮南安得以西方為上也面嚮<lb/>
西得以南方為上嚮東安得以南方為上也元作四句<lb/>
㸃今當作六句㸃當以席東嚮西為一句嚮又為一句<lb/>
以南方為上為一句南嚮北為一句嚮又為一句以西<lb/>
方為上為一句是以屋宅坐東嚮西坐南嚮北為言鄙<lb/>
俚訛謬有如此者既不詳正經之文又不觀鄭氏之注<lb/>
<pb n="KR3j0115_WYG_003-5a"/>
而用其臆説者也殊不知禮經非以屋嚮背為言葢以<lb/>
席相對為言南嚮北嚮則席端當自西以次而下兩席<lb/>
相對是西方為上也東嚮西嚮兩席相對則席端當自<lb/>
南以次而下是南方為上也葢謂賔主在坐之人布席<lb/>
相嚮而坐東嚮西嚮則南方為席端南嚮北嚮則西方<lb/>
為席端經文先以席一字掲於其上故鄭氏以布席席<lb/>
端為觧可謂允當矣如朝士之説良由讀書鹵莽而又<lb/>
果於自用故也予當時聴其説㡬乎失笑因悟熈寧有<lb/>
<pb n="KR3j0115_WYG_003-5b"/>
司貶黜吳安度未為過葢防其末流之弊将至此也<lb/>
　　　李照論樂以十龠為合<lb/>
二帝三王之世莫不以律度量衡為要務故有虞氏巡<lb/>
狩省方必以同律度量衡為先而夏禹之訓亦以闗石<lb/>
和鈞為重此有國之成規生民之日用詎可忽哉本朝<lb/>
李照修大樂耗費朝廷財用不貲於度量之間甚有疎<lb/>
舛黄鐘律容一千二百黍是為一龠合龠即為合李照<lb/>
却云十龠為合其失也甚矣葢據書坊中本為言也<lb/>
<pb n="KR3j0115_WYG_003-6a"/>
　　　納音<lb/>
禮云十二律旋相為宫葢十二律應在十二月每月各<lb/>
自為宫各自有商角徴羽共五聲作樂謂之一均故十<lb/>
二月有十二等宫聲十二等商聲十二等角聲十二等<lb/>
徴聲十二等羽聲其清濁髙下各自不同總十二月為<lb/>
六十音謂之納音者納此六十音於六十甲子之中也<lb/>
且如甲子乙丑海中金是十一月十二月之商聲也丙<lb/>
寅丁夘爐中火是正月二月之徴聲也戊辰己巳大林<lb/>
<pb n="KR3j0115_WYG_003-6b"/>
木是三月四月之角聲也庚午辛未路傍土是五月六<lb/>
月之宫聲也甲寅乙夘大溪水是正月二月之羽聲也<lb/>
以類推之不必概舉是為納音<lb/>
　　　感生帝<lb/>
五行之帝居太㣲中受命之君必感其精氣而生東方<lb/>
木帝曰靈威仰西方金帝曰白招拒北方水帝曰叶光<lb/>
紀南方火帝曰赤熛怒中央土帝曰含樞紐故以木徳<lb/>
受命有天下者則祭靈威仰金徳受命有天下者則祭<lb/>
<pb n="KR3j0115_WYG_003-7a"/>
白招拒水徳則祭叶光紀火徳則祭赤熛怒土徳則祭<lb/>
含樞紐謂之感生帝故周人祀靈威仰本朝祀赤熛怒<lb/>
是也<lb/>
　　　韓愈詩文<lb/>
韓文公唐室大儒學者至今以傳先聖之道推之謂先<lb/>
聖之道自孟子之後惟愈得其傳荀揚之徒不與也愚<lb/>
觀愈之書其文章純粹典雅司馬遷揚雄殆無以過其<lb/>
行已亦中正可為後人模範然其文亦有大不可人意<lb/>
<pb n="KR3j0115_WYG_003-7b"/>
處如讀書城南詩今士人家家誦之盤谷序舉世善之<lb/>
然愚謂二文乃文公之失如美玉之瑕玷而人未之察<lb/>
也夫君子之讀書以求仕進本為行義達道以遂其志<lb/>
初非為富貴榮名計也如公孫衍張儀操縦横之術當<lb/>
世之君奉承之不暇蘇秦綰六國印儀従比王者而孟<lb/>
子視此輩比之妾婦其自為則曰後車千乗侍妾數百<lb/>
人我得志不為然則平日之所養可知已今文公二篇<lb/>
之文迺以潭潭之府粉黛列屋為大丈夫得志之事何<lb/>
<pb n="KR3j0115_WYG_003-8a"/>
其陋也愚每讀其文至此二篇則情緒作惡者移時不<lb/>
能釋今人以此訓後生不㡬乎以文錦覆陷穽者哉<lb/>
　　　韓栁<lb/>
韓退之栁子厚皆唐之文宗儒者之論則退之為首而<lb/>
子厚次之二人平時各相推許退之論子厚之文則曰<lb/>
雄深雅健似司馬子長崔蔡之流不足多也子厚論退<lb/>
之之文則曰退之所敬者司馬遷揚雄遷之文與退之<lb/>
固相上下如揚雄太𤣥法言退之特不作作之加瑰竒<lb/>
<pb n="KR3j0115_WYG_003-8b"/>
詳究其作二公之論皆非溢美但退之之文其間亦有<lb/>
小疵至子厚則惟所投之無不如意如退之元和聖徳<lb/>
詩序劉闢與其子臨刑就戮之状讀之使人毛骨凛然<lb/>
風雅中安有此體至子厚平淮雅讀之如清風襲人穆<lb/>
然可愛與吉甫輩所作無異矣<lb/>
　　　歐文<lb/>
歐陽永叔之文純雅婉熟使人讀之亹亹不倦然比之<lb/>
韓栁所作則雄深道勁不及也雖各自有體然亦傷助<lb/>
<pb n="KR3j0115_WYG_003-9a"/>
語太多如醉翁亭記其文之美者也亦有助語可去如<lb/>
曰環滁皆山也其西南諸峯林壑尤美則其字可去漸<lb/>
聞水聲潺潺而瀉出乎兩峯之間者釀泉也則而字可<lb/>
去瀉字亦自可去然而禽鳥知山林之樂而不知人之<lb/>
樂然而二字可去如此等閒字削去之則文加勁健矣<lb/>
大抵為文要須移動一字不得方好<lb/>
　　　釣臺記<lb/>
聞之前輩云范文正公作嚴子陵釣臺記其文已就召<lb/>
<pb n="KR3j0115_WYG_003-9b"/>
人能為改一字者當有厚贈有一士人乞改一字記云<lb/>
雲山蒼蒼江水泱泱先生之徳山髙水長乞改徳字作<lb/>
風字公大喜遂改風字因厚贈之改徳字作風字雖只<lb/>
一字其意深長文益大増勝矣<lb/>
　　　坡詞<lb/>
坡詞卜筭子山谷嘗謂非胸中有萬卷詩書筆下無一<lb/>
㸃塵氣安能道此語愚㓜年嘗見先人與王子家同直<lb/>
閣論文王子家言及蘇公少年時常夜讀書隣家豪右<lb/>
<pb n="KR3j0115_WYG_003-10a"/>
之女常竊聴之一夕來奔蘇公不納而約以登第後聘<lb/>
以為室暨公既第已别娶仕宦嵗久訪問其所適何人<lb/>
以守前言不嫁而死其詞時有幽人獨徃來縹緲孤鴻<lb/>
影之句正謂斯人也揀盡寒枝不肯棲楓落呉江冷之<lb/>
句謂此人不嫁而云亡也其情意如此繾綣使他人為<lb/>
之豈能脱去脂粉輕新如此山谷之云不輕發也而俗<lb/>
人乃以其詞中有鴻影二字便認鴻雁改後一句作寂<lb/>
寞沙洲冷意謂沙洲鴻雁之所棲宿者也愚每舉此一<lb/>
<pb n="KR3j0115_WYG_003-10b"/>
事為人言之莫以為然此可與深於辭翰者語豈流俗<lb/>
之所能識也哉王子家諱俊明官至中大夫直祕閣與<lb/>
先人道此語時在紹興三年寓居於婺州蘭溪縣之西<lb/>
安寺王公時已年七十餘蘓子由之壻也有文章書字<lb/>
與東坡相似先人嘗謂其字法傳於東坡王公云東坡<lb/>
本學徐浩書某亦學徐浩書偶相似耳其言三蘓故事<lb/>
甚多愚㓜小不能記也<lb/>
　　論詩<lb/>
<pb n="KR3j0115_WYG_003-11a"/>
作詩有古人偶相類者僕常於初夏間作詩其中一聨<lb/>
云繅車籬落桑隂盡土鼓鄉亭稻葉青吳江宰黄濟卿<lb/>
見之曰此荆公意也荆公嘗有詩云繅成白雪桑重緑<lb/>
割盡黄雲稻更青其措意造語皆畧相似然僕作詩時<lb/>
初未知荆公有此一聨也實偶相類耳<lb/>
　　　唐贊<lb/>
唐文宗贊稱其勤政有曰唐制以隻日視朝乃命輟朝<lb/>
放朝皆用雙日讀者或不明其義葢唐制視朝不用雙<lb/>
<pb n="KR3j0115_WYG_003-11b"/>
日且如一月一日有指揮輟朝三日則輟初一日初三<lb/>
日初五日以雙日元不用也初六日當放朝又是雙日<lb/>
至初七日方放朝也然則輟朝五日雙日不用是輟六<lb/>
日今皆用雙日則初一初二初三初四日即放朝以此<lb/>
知勤政<lb/>
　　　鵩賦注<lb/>
觧釋古人之文最是難事失之毫釐則謬以千里如賈<lb/>
誼鵩賦有曰釋智遺形超然自喪注云絶聖棄智絶之<lb/>
<pb n="KR3j0115_WYG_003-12a"/>
棄之用力甚勞豈能超然自喪也哉<lb/>
　　　諸葛孔明<lb/>
諸葛孔明出師司馬懿兵禦之懿曰亮誠勇者若依山<lb/>
而東且當避之西上五丈原諸軍無事矣孔明果西上<lb/>
五丈原司馬仲達謂其𠫭佐曰亮志大而不見機多謀<lb/>
而少决提卒十萬已墮吾策中破之必矣當時之人與<lb/>
後之讀史者皆謂孔明已為仲達所料殊不知孔明之<lb/>
出原欲先取隴右然後取闗中故魏延請以三萬人為<lb/>
<pb n="KR3j0115_WYG_003-12b"/>
奇兵㑹關中而亮不許也其一定之畫如此故必須向<lb/>
五丈原司馬仲達皆曉識兵勢者其智謀足以先料知<lb/>
其必由五丈原也故為是説以詭衆而作其士氣耳是<lb/>
仲達之黠數也若果足以制勝何至堅壁而不進哉夫<lb/>
行兵之道作将士之氣為先不可未戰而使其先氣挫<lb/>
故宋武帝征慕容超兵踰大峴而旛竿折軍皆失色武<lb/>
帝喜曰昔征盧循幡竿折而破之今幡竿亦折師險士<lb/>
必有死之志餘粮棲畝人無匱乏憂破之必矣皆所以<lb/>
<pb n="KR3j0115_WYG_003-13a"/>
作士卒之氣也李晟之平朱泚時彗星見諸軍皆喜請<lb/>
速進兵晟以為星象之變不可測忽有退舎則吾軍不<lb/>
戰而其氣先怠矣故善用兵者必以作士氣為先不可<lb/>
不知也<lb/>
　　　堅壁<lb/>
㢘頗堅壁不戰以拒白起司馬懿堅壁不戰以拒孔明<lb/>
皆深曉兵勢者蘓先生所謂與智將戰則持之者是也<lb/>
　　　以少敗衆<lb/>
<pb n="KR3j0115_WYG_003-13b"/>
用兵固有以少敗衆者如周瑜以三萬人敗曹公於赤<lb/>
壁謝元以八千人破苻堅於淝水是也然不可以為常<lb/>
兵法十則能圍之倍則能戰之故王翦攻楚必用六十<lb/>
萬人垓下之役淮隂侯以三十萬當項羽皆以全制之<lb/>
者也仁宗朝西邉用兵劉平任福葛懐敏等皆破軍殺<lb/>
將然五路之地不至陷失者以鄜延環慶涇原鳳翔等<lb/>
路皆屯重兵其當敵之要衝者不下數萬人足以控制<lb/>
之故也紹興初金人之勢方熾偽齊父子戮力作難嵗<lb/>
<pb n="KR3j0115_WYG_003-14a"/>
為邉患然而兩淮荆襄四川皆足以防禦偽齊終以無<lb/>
功被廢者以韓世忠屯淮隂劉光世屯合肥岳飛屯夏<lb/>
口吳玠屯河池各不下一二十萬人足以控扼之也王<lb/>
彦之守興勢紹興二年敵将入宼時劉子羽在興元呉<lb/>
玠楊政在河池先戒彦以不可輕敵彦以殄滅草冦得<lb/>
雋居多而欲自用暨烏珠率劉益等犯金州彦以五千<lb/>
人背城而戰果至失利退走達州呉玠楊政劉翬等共<lb/>
守饒豐嶺以遏其鋒敵攻饒豐踰月不能上嶺之旁有<lb/>
<pb n="KR3j0115_WYG_003-14b"/>
松門闗者峻險不可陟吳玠等慮其冐險以出吾不意<lb/>
乃使郭仲以五千人守之以防不測敵果出松門攀木<lb/>
沿崖而升郭仲不能支遂失松門敵兵遶出饒豐之後<lb/>
吳玠等大驚急引兵退柵定軍山以待之時張魏公置<lb/>
司在閬州議欲徙司成都四川大震自非魏公威信之<lb/>
明玠等重兵可以制敵幾失四川辛巳金人悉起北兵<lb/>
傾國以臨淮甸劉錡狃順昌八千人之勝不復以重兵<lb/>
壓境而乃分布其兵於諸郡王權守鍾離當敵堂堂之<lb/>
<pb n="KR3j0115_WYG_003-15a"/>
衝所領止三萬人金軍初集思慮精專而兵力數十倍<lb/>
長驅南下勢若震霆王權安得不焚燒積聚而為宵遁<lb/>
之計哉辛巳兩淮失守劉錡之罪也<lb/>
　　　記時事<lb/>
紹興六年間既誅滅楊么平定李成等四方無虞民庶<lb/>
安妥髙宗圖為收復中原計張魏公力贊之其時吳玠<lb/>
鎮蜀漢岳飛鎮鄂渚韓世忠劉光世分守兩淮岳飛隂<lb/>
結宛間豪傑及招誘大行雄强有請軍號而徃者飛慨<lb/>
<pb n="KR3j0115_WYG_003-15b"/>
然有掃清河朔之志而韓世忠亦悉師攻下邳以圖山<lb/>
東國威甚震金人稍懼又偽齊劉璘等連年入冦喪失<lb/>
軍實甚多知進取之無益由是有請和之議秦檜在北<lb/>
庭時已熟知金人之情既自北中脱歸居中參預朝政<lb/>
於是力主講和之議自後南北安靖北邉無烽火之警<lb/>
者垂三十載人皆歸功於檜而不知檜之所賴以濟和<lb/>
議之成者乃髙宗神武而諸帥攘袂徇國之功居多也<lb/>
和議之前朝廷有親征之舉詔書宣布僕先人嘗有歡<lb/>
<pb n="KR3j0115_WYG_003-16a"/>
喜口號三首謹錄之於左其詞曰諸将宣威正此時一<lb/>
人神武萬軍知無煩司馬誅荘賈共笑隋侯侈少師又<lb/>
曰要将孝友求張仲莫把魁梧望子房神略廟籌歸變<lb/>
化帝圖王業本雄强此篇主為魏公也又曰呉岳川襄<lb/>
百萬兵韓劉淮甸兩長城頗聞時雨蘓諸路更看壺漿<lb/>
走四京於時國勢方張諸将徃徃不樂和議岳飛力爭<lb/>
之父子被誅而其議乃始堅定<lb/>
　　　石米<lb/>
<pb n="KR3j0115_WYG_003-16b"/>
建炎間年饑嚴之夀昌縣乏食尤甚縣官日食湯餅細<lb/>
民嗸嗸無告有掘地者得土極細而白其人取而食之<lb/>
亦能止饑縣人遂相率争取食之謂之石米用湯調和<lb/>
如米粉製造市井賣糕餅人亦製造以賣愚㓜時曾買<lb/>
以食味甘酸稍帶土氣食之臟腑亦無恙小民貪得無<lb/>
厭其取過多土輒坍有覆壓而死者至其秋小稔則其<lb/>
土遂麄惡不可復食矣此事極異又愚所親見因録記<lb/>
之<lb/>
<pb n="KR3j0115_WYG_003-17a"/>
　　　唐太宗<lb/>
唐太宗誅建成元吉而有天下與齊威公殺公子糾而<lb/>
得國事足相方齊威以匡合之功見稱於仲尼以其有<lb/>
徳於斯民者大不得以過而掩其功也太宗雖有誅建<lb/>
成元吉之過其親定禍亂而治底昇平有徳於斯民者<lb/>
又非齊威之比使其出於孔子之世則誅殺兄弟之過<lb/>
亦可略云然於誅建成之際使尉遲敬徳入侍髙祖髙<lb/>
祖驚惶失措既迺不得巳而遜於位使在春秋之前當<lb/>
<pb n="KR3j0115_WYG_003-17b"/>
作如何書也又太宗於唐有人臣不能為之功固天命<lb/>
之所歸究其兄弟之争始由如晦與建成家人争道有<lb/>
隙稔成其禍至於同氣被誅髙祖見偪其事皆出於晦<lb/>
故史臣稱如晦善斷竊金者為盗竊國者為諸侯斯言<lb/>
信哉<lb/>
　　　二帝三王之樂<lb/>
有虞氏之樂以簫為主書云簫韶九成鳳凰來儀是以<lb/>
簫為主也商人之樂以磬為主詩云既和且平依我磬<lb/>
<pb n="KR3j0115_WYG_003-18a"/>
聲是以磬為主也周人則以鐘為主周禮鐘師以鐘鼓<lb/>
奏九夏是以鐘為主也夫八音之中一曰鐘匏土革木<lb/>
特為和應其為樂之綱領者金石絲竹四者是也四者<lb/>
之中一曰鐘而磬次之簫又次之琴瑟又次之按伶州<lb/>
鳩云古者神瞽考其中聲以量之以制量均鐘司馬遷<lb/>
史獨存生鐘之法則知鐘者八音之首也故周人以鐘<lb/>
為主按十二月鐘磬皆有特懸諸器皆用鐘磬為均又<lb/>
石聲難調石聲和則鐘聲皆和虞書云戛擊鳴球搏拊<lb/>
<pb n="KR3j0115_WYG_003-18b"/>
琴瑟以詠祖考來格則磬於八音當次於鐘而與鐘同<lb/>
為衆音之首也故商人以磬為主又聲本於律律本斷<lb/>
竹以為之後或以銅或以玉為之故簫之為器亦可以<lb/>
度調故有虞氏以簫為主也舊説謂韶樂稱簫見細樂<lb/>
之備非也<lb/>
　　　五行避忌<lb/>
避忌自古而然周家祀天神地祗人鬼皆不用商聲以<lb/>
金尅木周木徳忌之也如洛陽或従水或從佳漢都洛<lb/>
<pb n="KR3j0115_WYG_003-19a"/>
漢為火徳忌水故去水従佳魏承漢祚亦都洛魏為土<lb/>
徳水土之母水得土而流土得水而柔故除佳従水説<lb/>
見魏略<lb/>
　　　氏號占兩地<lb/>
堯始封於陶又封於唐故曰陶唐氏季札始封延陵又<lb/>
封於州來故曰延州來季子<lb/>
　　　秦楚皆三遷國都<lb/>
周孝王封非子為附庸邑之秦按秦水出隴山秦谷厯<lb/>
<pb n="KR3j0115_WYG_003-19b"/>
秦川川有故秦亭秦仲所封今秦州之地也至徳公始<lb/>
都雍至獻公徙居櫟陽孝公立方治咸陽自秦亭又凡<lb/>
三徙國都楚熊繹始封丹陽其地在今荆南之枝江縣<lb/>
至楚文王自丹陽徙都江陵平王城之是為郢都襄王<lb/>
二十一年秦拔鄢郢徙都於陳考烈王二十二年又徙<lb/>
夀春厯三世二十年而為秦所并自丹陽又三徙國都<lb/>
　　　范増<lb/>
漢髙祖嘗曰項羽有范増而不能用所以為我擒髙祖<lb/>
<pb n="KR3j0115_WYG_003-20a"/>
之云亦怵於鴻門滎陽成臯之阨免於見死而云爾僕<lb/>
觀范増之為羽計者主於賊殺漢主一事而巳至於深<lb/>
謀逺慮圖取天下之成筭婉畫増葢未之知也劉先主<lb/>
闗雲長皆常居曹公掌握中而公無害之之志者恃吾<lb/>
有以制之也予於此有以知曹公有取天下之量與増<lb/>
之所見異矣且夫英雄崛起将以成當世之大業其道<lb/>
有三而戕害其敵不與焉一曰順民心之所向以為已<lb/>
資二曰據形勢之地以為根本三曰求當世之奇才以<lb/>
<pb n="KR3j0115_WYG_003-20b"/>
為任使舎是三者雖僥倖而得亦不旋踵而失之范増<lb/>
之相項氏於三者之中不能有其一焉切切然務在乎<lb/>
賊殺漢主而已使如増之謀可以殺漢主而亦終不能<lb/>
有天下也當秦之斃六國也楚自懐王之見執其人讎<lb/>
秦之志痛入骨髓故其諺有曰楚雖三戸亡秦必楚其<lb/>
人心所向可知矣劉項之起推懐王孫心為主故豪傑<lb/>
風靡而争趨之使范増有謀當教項羽翼扶義帝以令<lb/>
天下大業未就而先放殺之增無一言以諫羽増之罪<lb/>
<pb n="KR3j0115_WYG_003-21a"/>
一也闗中形勢之地以周公營洛之舉如是之切猶重<lb/>
於遷不肯輕駕而東者以其形勢足恃也羽之入闗能<lb/>
據之以為根本示天下形制之勢則英雄知所向矣迺<lb/>
懐思東歸焚燒屠戮以肆其暴特一巨冦之所為耳豈<lb/>
能有帝王之度哉而増無一言以及之増之罪二也韓<lb/>
信陳平當世之奇才皆常處羽麾下増不能一言薦之<lb/>
以為羽用卒歸於漢平為漢之謀臣而信分漢兵獵取<lb/>
羣雄若孤豚然終以三十萬斃楚垓下以濟大業増之<lb/>
<pb n="KR3j0115_WYG_003-21b"/>
罪三也増有三罪皆足以亡國予故曰髙祖之云怵於<lb/>
鴻門滎陽成臯之阨免於見殺而云爾也若増者豈天<lb/>
下之真才也哉<lb/>
　　　劉先主<lb/>
曹公将征烏桓荀彧以為劉備在荆州必教劉表襲許<lb/>
挾天子以令天下曹公不従决意北伐劉備果欲乗許<lb/>
下之虛言於劉表表不能從暨曹公北還兵勢大張出<lb/>
師以臨江漢劉表甚恐謂備曰不用公言以至於此備<lb/>
<pb n="KR3j0115_WYG_003-22a"/>
曰當今天下紛紜機㑹之來豈有終極若能應之於後<lb/>
此亦未足為恨也夫常人之情少有所得則盈滿少有<lb/>
所失則沮喪英雄之處事則不然失之東隅則欲收之<lb/>
桑榆豈以一失而挫其志哉故髙祖百戰百敗而氣不<lb/>
少衰劉備始得豫州而曹操奪之中得徐州而吕布奪<lb/>
之其氣未嘗少衰也終能取荆収益以成鼎峙之業非<lb/>
天下之英雄其孰能與於此哉劉先主之英概僕於對<lb/>
劉景升之言見之矣<lb/>
<pb n="KR3j0115_WYG_003-22b"/>
　　　天雨<lb/>
天將雨必先蒸濕雲氣騰結而後降雨又龍見而雨必<lb/>
旋至以雨主於龍乎則何待於蒸鬱而後作雨也又有<lb/>
薄雲而後作雨者且龍所取江河之水曽㡬何而為泛<lb/>
溢懐襄之患者何哉二者之説葢無定論也俗諺有云<lb/>
人能變火龍能變水此雖俗説細詳之亦甚有理夫天<lb/>
下之理不能以無為有有其本矣亦必有所待而後發<lb/>
見夫木之為性火實存焉然火無以自見人以一灼之<lb/>
<pb n="KR3j0115_WYG_003-23a"/>
火而變之則木俱火也以至焚邱陵燎原野無所不可<lb/>
者假人之力而致之也雲之為氣水實存焉然水亦無<lb/>
以自見可以為霡霂而不可致霶霈龍以一酌之水而<lb/>
變之則雲俱水也以至於漲江河盈澗谷亦無所不可<lb/>
者假龍之力以致之也火木雲龍二者相待而成者也<lb/>
俗諺雖有此説然不能推其理之所在因為之説<lb/>
　　　唐太宗<lb/>
唐太宗將以晉王為嗣恐大臣不順對長孫無忌等取<lb/>
<pb n="KR3j0115_WYG_003-23b"/>
佩刀以自向而晉王之立遂定是為髙宗其後武后專<lb/>
政唐室㡬於不祀帝王之為萬世慮當擇賢嗣以為宗<lb/>
廟社稷之主無賢嗣則當師堯舜為天下計舉賢者而<lb/>
付畀之何至任情循私而屬於其所甚愛者乎如唐太<lb/>
宗引佩刀自向之舉乃房第間婦人女子之所為也不<lb/>
謂創業英武之君而為之何哉漢髙祖欲立戚姬之子<lb/>
如意一見商山四老従惠帝遊則翻然而改呼戚姬而<lb/>
語之曰吕后真汝主也武帝既立昭帝為嗣慮其有母<lb/>
<pb n="KR3j0115_WYG_003-24a"/>
少子弱之患即日引鈎弋夫人殺之雖太傷於忍其為<lb/>
後世慮亦深矣漢髙帝武帝可謂矚理之明而决然能<lb/>
斷者不謂之英主可乎與唐太宗不可同年而語矣<lb/>
　　　憸佞<lb/>
本朝太宗時西夏圍靈武甚急朝廷遣師援之費耗頗<lb/>
多上意欲棄之而大臣意謂失靈州則邉患將不已上<lb/>
意亦悟令兩府侍従集議時吕端向敏中為相張洎在<lb/>
政府洎逆知上有棄之之意而不知其中變也當集議<lb/>
<pb n="KR3j0115_WYG_003-24b"/>
所面責二相謂其不能推誠徇國吕端曰張洎豈能進<lb/>
切直之言不過揣摹人意耳既而張洎上疏援賈捐之<lb/>
棄朱崖之説以進上曰卿所奏朕不曉一字還以付之<lb/>
洎慙而退上曰張洎果為吕端所料也大臣阿意順旨<lb/>
為利禄計者自古有之近世士夫又有依附權勢全無<lb/>
顧忌者紹興中秦檜秉權士夫争以取媚於檜為能甲<lb/>
戌廷試檜之孫塤在焉科舉條制已有官人不作狀元<lb/>
時有學官入劄子謂朝廷取士當協公議不宜以有官<lb/>
<pb n="KR3j0115_WYG_003-25a"/>
無官為限蓋欲為秦塤地以媚檜也檜以其説形迹太<lb/>
露不答又檜生朝有一名士作九韶以獻其序云九章<lb/>
九辨亂世之音九韶之作以治世之音變亂世之音也<lb/>
其中篇有秦趙之語推原秦嬴與造父同宗且指檜為<lb/>
聖師聖相又以無疆祝其夀如此等語言姦邪不軌甚<lb/>
矣檜受而不報不能暴白其事明正典刑意安在哉其<lb/>
人有文章嘗中甲科與僕同嵗以名聞於時此文成其<lb/>
族人嘗出以見示僕觀畢即擲之至今談及其姓名視<lb/>
<pb n="KR3j0115_WYG_003-25b"/>
之如蛇虺然使其當兩漢之間撰造符命以為亂階者<lb/>
斯人其首也富貴利達其誰不願然亦必以其道非道<lb/>
而得之亦何榮之與有哉於時士夫若此類者甚衆姑<lb/>
識其尤者云<lb/>
　　　籌邉<lb/>
方域之中天之所以區分内外隔限南北者其處有三<lb/>
其中曰大河其南曰大江其北曰大漠三者二在中國<lb/>
一在戎狄大漠雖無深險重阻而其地曠逺徑數百里<lb/>
<pb n="KR3j0115_WYG_003-26a"/>
無穀粟水草故匈奴畏漢者常居漠北葢天以為夷夏<lb/>
之限也五帝三王之世北邉不過幽都朔方涿易之境<lb/>
古先聖王不矜逺略其於戎狄葢振文徳以綏之蓄威<lb/>
武以備之如斯而已下逮戰國燕趙之地與狄為隣各<lb/>
務斥大其封域燕有𤣥莵樂浪趙以隂山髙闕為塞秦<lb/>
并天下逐匈奴戎人割榆中北假之地西北陲比前代<lb/>
益邈逺漢中葉大將軍驃騎之師疾戰窮追邊騎逺遁<lb/>
王庭邱墟葢自漠以南實為内地也魏晉而降迄於隋<lb/>
<pb n="KR3j0115_WYG_003-26b"/>
唐大較幽燕之壤未嘗不在中國自石晉起并門藉契<lb/>
丹之衆以濟大業於是割幽薊瀛莫涿檀順新媯儒武<lb/>
靈應寰翔蔚十六州以畀之由是函夏北邉近逼雄霸<lb/>
厯代設險襟喉扄鑰之固剪棄弗有大河之阻雖在中<lb/>
國而北邉之地率多平陸無髙陵深谷之限戎馬奔突<lb/>
始難控制太宗皇帝籌安邉之計端拱中常下詔其略<lb/>
曰悠久之計在於設險若决大河築長城又徒自示弱<lb/>
為後世笑朕今立法令沿邉作方田可以限戎馬而利<lb/>
<pb n="KR3j0115_WYG_003-27a"/>
我之步兵雖彼衆百萬無所施其勇方田葢類古井田<lb/>
溝洫縦横若碁局然所以隔限代馬抑彼長技太宗皇<lb/>
帝神機妙畧急於用此真可以垂永制以詔後人也仁<lb/>
宗皇帝時又常植榆栁為塞以防邊騎之奔突亦設險<lb/>
之一端也其後林木既成北人患之乃使間説雄州張<lb/>
昭逺曰楊可以為長梯砲梢昭逺遂斬以為用慶厯間<lb/>
上封事者或以為言於是下詔始禁採伐二者之為邉<lb/>
塞之利其可以不知也哉粤自中原失守復失大河之<lb/>
<pb n="KR3j0115_WYG_003-27b"/>
險所恃者長江耳自江以北淮甸之區其地亦多平衍<lb/>
乏巖塹之阻亦猶曩時雄霸之北邉也近嘗見有司作<lb/>
堰儲石梁之水自天長以北頗為沮洳雖稍害民田亦<lb/>
得設險之意後聞已决之矣豈張昭逺長梯砲梢之間<lb/>
行乎誠使今日於真揚以北視其空曠之地舉行二宗<lb/>
之良法講求石梁瓦梁之水利以限制北鄰扼其長驅<lb/>
之勢先為不可勝以待敵之可勝其庶㡬乎<lb/>
　　　酈食其説髙祖<lb/>
<pb n="KR3j0115_WYG_003-28a"/>
漢王數困滎陽成臯欲捐成臯以東屯鞏洛以拒楚酈<lb/>
生説漢王曰楚人拔滎陽不堅守敖倉迺引而東令適<lb/>
卒分守成臯此乃天所以資漢也願足下急復進兵収<lb/>
取滎陽據敖倉之粟塞成臯之險杜太行之道距飛狐<lb/>
之口守白馬之津以示諸侯形勢之勝則天下知所歸<lb/>
矣漢王従之復守敖倉嘗觀漢髙祖之有天下先用蕭<lb/>
何韓信之計自南鄭還定三秦據闗中形勝之地以基<lb/>
王業及楚漢相距則堅守力争滎陽成臯之地以遏其<lb/>
<pb n="KR3j0115_WYG_003-28b"/>
衝而挫其鋭譬如鬭者抗其吭而搏其膺蔑有不濟者<lb/>
矣僕觀廣野君之説是誠曉達地理知山川之險要其<lb/>
言實闗乎當世之大計者夫用兵要以知地理為先用<lb/>
兵而不知地理其猶木偶人是也諸葛孔明為蜀先主<lb/>
畫取荆收益之計其言天下之地理若指諸掌必得如<lb/>
是之人而後可與天下之機務今人千里之外則瞢然<lb/>
無所知何足與論四方之事哉按敖倉在今滎澤縣書<lb/>
云仲丁遷於囂詩云搏獸於囂之地也寰宇志云敖山<lb/>
<pb n="KR3j0115_WYG_003-29a"/>
在滎澤縣西十五里春秋宣公十二年晉師在敖鄗之<lb/>
間敖鄗二山名也秦於此置倉是為敖倉亦曰敖庾東<lb/>
觀記云濵水縣彭城廣陽廬江九江穀九千萬斛送敖<lb/>
倉今屬鄭州備成臯乃春秋時鄭之制邑古東虢之地<lb/>
故莊公曰制巖邑也虢叔死焉又名虎牢穆天子傳云<lb/>
天子射鳥獸於鄭囿有虎在於葭中七萃之士髙奔戎<lb/>
生捕虎而獻之天子命畜之東虞是曰虎牢虎牢之名<lb/>
自是而得晉悼公城而戍之以備楚因以服鄭水經云<lb/>
<pb n="KR3j0115_WYG_003-29b"/>
成臯有大坯山其地巖險秦以為闗即禹貢大河之所<lb/>
經也蒯通言項羽阨西山而不得進者即是山也成臯<lb/>
之北門曰王門今在孟州汜水縣　太行山水經云在<lb/>
河内野王縣上黨闗今懐州河内縣也按太行山有八<lb/>
徑第一軹闗徑在蓋州濟原縣西孔安國言桀之敗於<lb/>
鳴條自安邑東入山出太行東南陟河陽遂奔南巢即<lb/>
由此徑也又蔡邕曰太行之上有天井之髙闗是也太<lb/>
行河北之大山鎮也其山自孟州綿亘至幽州界　飛<lb/>
<pb n="KR3j0115_WYG_003-30a"/>
狐口據漢書紀注云在今澤州青城縣飛狐之口如淳<lb/>
曰是上黨壺闗顔師古曰壺闗無飛狐口之名臣瓚曰<lb/>
在代郡西南晉建興中劉琨自代出飛狐口奔於安次<lb/>
安次幽州縣也國朝雍熈中北伐田重進敗契丹於飛<lb/>
狐又敗之於飛狐北重進之師無一矣一矢之失即其<lb/>
地也按寰宇志云今蔚州飛狐縣飛狐道自縣北入媯<lb/>
州懐戎縣界即古之飛狐口也漢書王霸傳注亦云在<lb/>
蔚州飛狐縣北通媯州懐戎縣南古之飛狐口也　白<lb/>
<pb n="KR3j0115_WYG_003-30b"/>
馬津水經注云河水舊於白馬縣南决通濟濮黄溝故<lb/>
蘓代説燕曰决白馬之口魏無黄濟陽黄黄溝也在今<lb/>
開封考城縣西津之東南有白馬城衛文公渡河居之<lb/>
所謂野處曹邑者也漢二年盧綰劉賈渡白馬津入楚<lb/>
與彭越擊破楚軍又袁紹遣顔良攻東郡太守劉延於<lb/>
白馬皆其地也白馬有韋鄉韋城亦曰韋津又曰鹿鳴<lb/>
津今滑州之白馬是也又寰宇志曰澶州臨河縣亦有<lb/>
白馬城徳清軍黎陽縣東黎陽津一名白馬津十六國<lb/>
<pb n="KR3j0115_WYG_003-31a"/>
春秋慕容徳率戸四萬三千自鄴將徙滑臺至黎陽津<lb/>
燕魯王遣船迎徳㑹風飄船沒魏軍垂至三軍危懼欲<lb/>
保黎陽昏而氷合是夜濟迄旦而魏師至氷亦消泮若<lb/>
有神助徳大悦改黎陽為天橋津髙齊文襄征頴城仍<lb/>
移石濟闗於此既造橋改名曰白馬橋此則白馬津之<lb/>
北㟁也是數處皆闗東河北襟喉之地詳究廣野君之<lb/>
説當時説漢王之時漢已得燕趙韓信將東擊齊楚漢<lb/>
相距於榮陽其言杜太行之道距飛狐之口者葢欲以<lb/>
<pb n="KR3j0115_WYG_003-31b"/>
固燕趙之心也塞成臯之險守白馬之津者葢欲以斷<lb/>
齊楚之路也愚故謂其言實闗當世之大計者又觀酈<lb/>
生之説齊王言今漢已據敖倉之粟塞成臯之險守白<lb/>
馬之津杜太行之阨距飛狐之口天下後服者先亡是<lb/>
時漢王已用酈生之言分兵諸處矣抑知髙祖之善用<lb/>
謀而識兵勢也<lb/>
　<lb/>
　東園叢説卷下<lb/>
</p>
<p>
</p>
  </div>
</body>
</text>
</TEI>
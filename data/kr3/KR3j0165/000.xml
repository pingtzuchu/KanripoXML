<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>分甘餘話</head>
    <p>
<pb n="KR3j0165_WYG_000-1a"/>
欽定四庫全書　　　　　子部十<lb/>
　分甘餘話　　　　　　　雜家類三<hi>雜說之屬</hi>
　　提要<lb/>
　　　　<hi>臣</hi>等謹案分甘餘話四卷<lb/>
　　　國朝王士禎撰士禎有池北偶談諸書俱已著<lb/>
　　　　録此書成於康熙己丑罷刑部尚書家居之<lb/>
　　　　時曰分甘者取王羲之與謝萬書中語也随<lb/>
　　　　筆記録瑣事為多盖年逾七十借以消閒遣<lb/>
<pb n="KR3j0165_WYG_000-1b"/>
　　　　日無復考證之功故不能如池北偶談居易<lb/>
　　　　録之詳核中如引懶真子稱漢書昌邑王賀<lb/>
　　　　妾名羅紂即羅敷不言二字何以通用俟考<lb/>
　　　　云云今案漢書昌邑王傳實作羅紨師古注<lb/>
　　　　曰紨音敷説文糸字部有此字注曰布也一<lb/>
　　　　曰粗紬从糸付聲防無切盖紨敷音同故得<lb/>
　　　　與敷字通用懶真子悞引漢書士禎不加辨<lb/>
　　　　正而轉以致疑殊為疎舛是亦随時摘録不<lb/>
<pb n="KR3j0165_WYG_000-2a"/>
　　　　暇繙檢之明騐其他傳問之語偶然登載亦<lb/>
　　　　多有未可盡慿者然如繁臺之當讀蒲禾切<lb/>
　　　　梅福為吳門市卒之非蘇州宣室之有二此<lb/>
　　　　類皆有典據不同摭拾披沙揀寶尚往往遇<lb/>
　　　　之其中滄浪詩話一條獨舉馮班鈍吟雜録<lb/>
　　　　之説反覆詆排不遺餘力則以士禎論詩宗<lb/>
　　　　嚴羽而趙執信論詩宗馮班核其年月在談<lb/>
　　　　龍録初出之時故攻班正所以攻執信此固<lb/>
<pb n="KR3j0165_WYG_000-2b"/>
　　　　詞人門户之見猶有未化然所云不渉理路<lb/>
　　　　不落言詮者自是詩家宗㫖士禎力持其説<lb/>
　　　　固亦不為無見焉乾隆四十四年三月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　　<hi>臣</hi>　陸　費　墀<lb/>
<pb n="KR3j0165_WYG_000-3a"/>
分甘餘話序<lb/>
昔王右軍在東中與吏部郎謝萬書云頃東游還修植<lb/>
桑果今盛敷榮率諸子抱弱孫游觀其間有一味之甘<lb/>
割而分之以娱目前雖植德無殊邈猶欲教養子孫以<lb/>
敦厚退讓庶令舉策數馬彷彿萬石之風云云僕少時<lb/>
讀之已有味乎其言七十歸田讀書之暇輒提抱弱孫<lb/>
以為樂其稍長者年甫十嵗已能通易書詩三經紙牕<lb/>
竹屋常卧聴其咿唔之聲不覺欣然而喜夫人幼而志<lb/>
<pb n="KR3j0165_WYG_000-3b"/>
學意在逢世下而黄散上而令僕以為至足矣僕生逢<lb/>
聖世仕宦五十載叨冒尚書年踰七袠邇來作息田間<lb/>
又六載矣雖耳聾目眊猶不廢書有所見聞輒復掌録<lb/>
題曰分甘餘話庶使子孫輩知老人晚年所樂在此爾<lb/>
不敢謂如袁伯業老而好學也己丑臘月朔王士禎書<lb/>
</p>
<p>
</p>
  </div>
</body>
</text>
</TEI>
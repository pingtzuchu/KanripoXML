<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>折獄龜鑑卷二</head>
    <p>
<pb n="KR3c0007_WYG_002-1a"/>
欽定四庫全書<lb/>
　折獄龜鑑卷二　　　　　　宋　鄭克　撰<lb/>
　　釋寃下<lb/>
　　　孔循<hi>范正辭趙稹薛向三事附</hi>
後唐孔循以邦計貳職權領夷門軍府事長垣縣有四<lb/>
盜鉅富及敗而捕繫者乃四貧民也葢都虞候者郭從<lb/>
韜之僚壻與推吏獄典同謀鍜成此獄法當棄市循親<lb/>
慮之囚無一言領過蕭墻而乃屢顧因召問之云適以<lb/>
<pb n="KR3c0007_WYG_002-1b"/>
獄吏高其枷尾故不得言請退左右細述其事即令移<lb/>
於州獄俾郡主簿鞫之受賂者數十人與四盜俱伏法<lb/>
四貧民獲雪<hi>此葢和㠓所聞五代時事</hi>
　按廵捕之吏或縱盜而捕繫平民以應命或失盜而<lb/>
　捕繫平民以逃責或求盜而捕繫平民以希賞若獄<lb/>
　吏與之為市則寃濫豈可勝言此在聽者察之耳孔<lb/>
　循所察乃縱盜而捕繫平民以應命者也又有三事<lb/>
　失盜而捕繫平民以逃責者二求盜而捕繫平民以<lb/>
<pb n="KR3c0007_WYG_002-2a"/>
　希賞者一今附於後云　范正辭齊州人父勞謙正<lb/>
　辭為江南轉運副使饒州民甘紹者積財鉅萬為羣<lb/>
　盜所掠州捕得十四人獄具當死正辭按部至引問<lb/>
　之囚皆泣下察其非實命徙他所訊鞫既而民有告<lb/>
　羣盜所在者正辭潛召監軍王愿掩捕之盜遁去正<lb/>
　辭即單騎出追及之賊控弦持矟來逼正辭以鞭擊<lb/>
　之中賊雙目執之以歸按其姦狀伏法而前十四人<lb/>
　皆得釋趙稹少師<hi>按宋史本傳稹以太子少傅致仕贈太子太保未拜少師疑有</hi>
<pb n="KR3c0007_WYG_002-2b"/>
　<hi>誤</hi>為益州路轉運使時卭州蒲江縣捕刼盜不得而<lb/>
　官司反繫平民數十人楚掠强服且合其辭若無可<lb/>
　疑者稹適行部意其有寃乃馳入縣獄盡得其寃狀<lb/>
　釋出之<hi>已上二事並見本傳</hi>　薛向樞密提㸃河北刑獄時深<lb/>
　州武强縣有盜殺人而奪其財尉以失盜為負捕平<lb/>
　人掠服之置贓於外以符其語向得而疑之親引問<lb/>
　直其寃免死者六人正其尉故入之罪<hi>見呂大防丞相所撰墓誌</hi>
　此三者皆與孔循慮囚事類矣非有他術俱盡心察<lb/>
<pb n="KR3c0007_WYG_002-3a"/>
　情故能釋寃也<lb/>
　　　府從事<hi>廬陵歙縣二事附</hi>
和㠓載玊堂閑話云近代有人因行商回見妻為人所<lb/>
殺而失其首既悲且懼以告妻族乃執壻送官不勝捶<lb/>
楚自誣殺妻獄既具府從事獨疑之請更加窮治太守<lb/>
聽許乃追封内仵作行人令供近日與人家安厝去處<lb/>
又問頗有舉事可疑者乎一人對曰某處豪家舉事只<lb/>
言殂却妳子五更初墻頭舁過凶器極輕似無物見瘞<lb/>
<pb n="KR3c0007_WYG_002-3b"/>
某處亟遣發之乃一女子首令囚騐認云非妻也遂收<lb/>
豪家鞫問具服殺妳子函首埋瘞以尸易囚之妻畜於<lb/>
私室壻乃獲免<lb/>
　按此漢乾祐中王仁裕所説五代時事也頃聞一事<lb/>
　與此相似又聞一事頗亦類此並附于後　太平州<lb/>
　有一婦人與小郎偕出遇雨入古廟避之見數人先<lb/>
　在其中小郎被酒困睡至晩始醒人皆去矣嫂已被<lb/>
　殺而尸無首驚駭號呼被執送官不勝考掠誣服强<lb/>
<pb n="KR3c0007_WYG_002-4a"/>
　姦嫂不從而殺之棄其首與刀於江中遂坐死後其<lb/>
　夫至廬陵於優戲場認得其妻諸伶悉竄捕獲伏法<lb/>
　蓋向者無首之尸乃先在廟中之人也伶人斷其首<lb/>
　易此婦人衣而携以去小郎之寃如此以無善疑從<lb/>
　事故也然則贓證未明獄可遽决乎　宣歙間有强<lb/>
　盜夜殺一行旅棄尸道上携其首去將曉一人繼至<lb/>
　而踐其血亟走避之尋被追捕繫獄半年不决有司<lb/>
　切欲得首結案乃嚴督里胥遍行搜索會一丐者病<lb/>
<pb n="KR3c0007_WYG_002-4b"/>
　卧窑中即斬以應命囚亦久厭考掠遂伏誅後半年<lb/>
　强盜始敗于儀真獄成騐所斬首乃瘞于歙縣界彼<lb/>
　里胥之濫殺與平民之枉死皆縁有司急於得首以<lb/>
　結案也然則追責贓證可不審謹乎此皆政和中事<lb/>
　可為典獄之戒故附著之<hi>發瘞事又見迹賊門</hi>
　　　許宗裔<lb/>
王蜀時有許宗裔守劒州部民被盜燈下識之迨曉告<lb/>
官捕獲一人所收贓物唯絲絇紬線而已宗裔引問縲<lb/>
<pb n="KR3c0007_WYG_002-5a"/>
囚訴寃稱是本家物與被盜人互有詞説乃命取兩家<lb/>
繰車以絲絇量其大小與囚家車<graphic n="KR2343" url="https://raw.githubusercontent.com/kanripo/KR-Gaiji/master/images/KR2343.png" mimeType="image/png"/>同又問紬線胎心<lb/>
用何物一云杏核一云瓦子因令相對開之見杏核與<lb/>
囚欵同於是被盜人服妄認之罪廵捕吏當考决之辜<lb/>
指顧之問便雪寃枉<hi>舊不著出處騐贓事又見證慝門</hi>
　　　蕭儼<lb/>
南唐昇元格盜物及五緡者死廬陵豪民曝衣失新㓗<lb/>
衾服直數十千村落僻遠人罕經行以為其鄰盜之鄰<lb/>
<pb n="KR3c0007_WYG_002-5b"/>
人不勝楚掠遂自誣服詰其贓物即云散鬻於市無從<lb/>
追究赴法之日寃聲動天長吏以聞先主命員外郎蕭<lb/>
儼覆之儼齋戒禱神佇雪寃枉至郡之日天氣晴和忽<lb/>
有雷聲自西北起至失物家震死一牛剖其腹而得所<lb/>
失物乃是為牛所噉猶未消潰也<hi>出鄭文寶南唐近事舊集不載</hi>
　按此非智算所及蓋獲㝠助爾實至誠哀矜之效也<lb/>
　　　高防<hi>邵曄梁顥二事附</hi>
高防初事周世宗知蔡州時部民王乂為賊所刼捕得<lb/>
<pb n="KR3c0007_WYG_002-6a"/>
五人繋獄窮治贓狀已具將加極典防疑其枉取贓閲<lb/>
之召乂問所失衫袴是一端布否曰然防令校其幅尺<lb/>
廣狹不同疎宻有異囚乃稱寃問何故服罪曰不任捶<lb/>
楚求速死耳居數日獲其本賊而五人得釋防後事本<lb/>
朝終於尚書左丞<hi>見本傳</hi>
　按防校布事與許宗裔騐贓術同然所獲衫袴本非<lb/>
　真贓若其不幸而疏宻廣狹如一則奈何茍於情理<lb/>
　有可疑者雖贓證符合亦未宜遽决雍熙中邵曄諫<lb/>
<pb n="KR3c0007_WYG_002-6b"/>
　議為蓬州録事參軍知州楊全性率而悍部民十三<lb/>
　人被誣為刼盜悉寘于大辟曄察其枉白請再劾不<lb/>
　聽乃取二人棄市餘械送闕下翌日果獲正盜全坐<lb/>
　削籍為民曄賜緋魚授光禄寺丞<hi>見曄本傳</hi>景德中梁顥<lb/>
　内翰知開封府時開封縣尉張易捕盜八人獄成坐<lb/>
　流既决乃獲真盜御史臺劾問得實官吏皆坐貶責<lb/>
　<hi>見當時詔令</hi>此乃但憑贓證不察情理而遽决之者也蓋<lb/>
　贓或非真證或非實唯以情理察之然後不致枉濫<lb/>
<pb n="KR3c0007_WYG_002-7a"/>
　可不鍳哉可不謹哉<lb/>
　　　向敏中<hi>王晦叔附</hi>
向敏中丞相判西京有僧暮過村舎求宿主人不許求<lb/>
寢於門外車箱中許之是夜有盜入其家携一婦人并<lb/>
囊衣踰墻出僧不寐適見之自念不為主人所納而强<lb/>
求宿明日必以此事疑我而執詣縣矣因亡去夜走荒<lb/>
草中忽墜眢井而踰墻婦人已為人所殺尸在井中血<lb/>
汚僧衣主人蹤跡捕獲送官不堪掠治遂自誣云與婦<lb/>
<pb n="KR3c0007_WYG_002-7b"/>
人姦誘以俱亡恐敗露因殺之投尸井中不覺失脚亦<lb/>
墜於井贓與刀在井旁不知何人持去獄成皆以為然<lb/>
敏中獨以贓仗不獲疑之詰問數四僧但云前生負此<lb/>
人命無可言者固問之乃以實對於是宻遣吏訪其賊<lb/>
食於村店有嫗聞其自府中來不知其吏也問曰僧某<lb/>
獄如何吏紿之曰昨日已笞死於市矣嫗嘆息曰今若<lb/>
獲賊如何吏曰府已誤决此獄雖獲賊不敢問也嫗曰<lb/>
然則言之無害彼婦人乃此村少年某甲所殺也吏問<lb/>
<pb n="KR3c0007_WYG_002-8a"/>
其人安在嫗指示其舎吏往捕并獲其贓僧始得釋一<lb/>
府咸以為神<hi>見司馬光丞相涑水紀聞</hi>
　按士之察獄茍疑其寃雖囚無寃詞亦不可遽决王<lb/>
　晦叔丞相知潞州時有殺人獄已具晦叔察情非是<lb/>
　而靣訊之其人自謂不獲真殺人者無免理終不自<lb/>
　明僚屬皆言無足疑固留不决而宻以物色捕殺人<lb/>
　者得之作辨獄記以戒理官<hi>見尹洙龍圖所撰神道碑</hi>此其終不<lb/>
　自明與僧云無可言者類矣而皆不敢遽决卒能獲<lb/>
<pb n="KR3c0007_WYG_002-8b"/>
　賊釋寃豈非盡心矜謹之效歟<lb/>
　　　錢若水<hi>姜遵附</hi>
錢若水為同州推官知州性褊急數以胷臆决事不當<lb/>
若水固爭不能得輙曰當陪奉贖銅耳已而果為朝廷<lb/>
及上司所駁州官皆贖論知州愧謝已而復然前後如<lb/>
此數矣有富民家小女奴逃亡不知所之奴父母訟於<lb/>
州命録事參軍鞫之録事嘗貸錢於富民不獲乃劾富<lb/>
民父子數人共殺女奴棄屍水中遂失其屍或為元謀<lb/>
<pb n="KR3c0007_WYG_002-9a"/>
或從而加功皆應死富民不勝榜楚自誣服具上州官<lb/>
審覆無反異皆以為得實若水獨疑之留其獄數日不<lb/>
决録事詣若水㕔事詬之曰若受富民錢欲出其死罪<lb/>
邪若水笑謝曰今數人當死豈可不少緩熟觀其獄詞<lb/>
邪留之且旬日知州屢趣之不能得上下皆怪之若水<lb/>
一日詣州屏人言曰若水所以留其獄者密使人訪求<lb/>
女奴今得之矣知州驚曰安在若水因密使人送女奴<lb/>
於知州所知州乃埀簾引女奴父母問曰汝今見汝女<lb/>
<pb n="KR3c0007_WYG_002-9b"/>
識之乎對曰安有不識也因從簾中推出示之父母泣<lb/>
曰是也乃引富民父子悉破械縱之其人號泣不肯去<lb/>
曰微使君之賜則某滅族矣知州曰推官之賜也非我<lb/>
也其人趣詣若水㕔事若水閉門拒之曰知州自求得<lb/>
之我何與焉其人不得入繞垣而哭傾家貲以飯僧為<lb/>
若水祈福知州以若水雪寃死者數人欲為之奏論其<lb/>
功若水固辭曰若水但求獄事正人不寃死耳論功非<lb/>
其本心也且朝廷若以此為若水功當置録事於何地<lb/>
<pb n="KR3c0007_WYG_002-10a"/>
邪知州歎服曰如此尤不可及矣録事詣若水叩頭愧<lb/>
謝若水曰獄情難知偶有過誤何謝也於是遠近翕然<lb/>
稱之未幾太宗聞之驟加進擢自幕職半嵗中為知制<lb/>
誥二年中為樞宻副使<hi>見涑水紀聞</hi>
　按若水雪富民寃猶非難能唯其固辭奏功乃見器<lb/>
　識絶人宜乎知州歎服也　姜遵為開封府右軍廵<lb/>
　院判官時有二囚獄具將扺死遵察得其寃狀而出<lb/>
　之故事雪活死囚當賞遵恐以累前獄吏乃不自言<lb/>
<pb n="KR3c0007_WYG_002-10b"/>
　與若水固辭之意同矣然亦終於副樞<hi>見本傳</hi>
　　　王利<hi>向傅亮余良肱二事附</hi>
王利郎中通判滄州時閲具獄有羣盜當就死利察其<lb/>
氣貌非作惡者宻訊之頗得其寃狀乃留不决且索境<lb/>
内後數日盡獲真盜賴免者七人<hi>見尹洙龍圖所撰墓誌</hi>
　按凡察獄者或以氣貌或以情理或以事迹此三者<lb/>
　皆足以知其寃否也故以二事附于後云　向傅亮<lb/>
　少卿知管城縣時有殺人者獄已具傅亮察其情之<lb/>
<pb n="KR3c0007_WYG_002-11a"/>
　非是將釋而更捕之佐吏咸以為不可後數日果得<lb/>
　真殺人者<hi>見王珪丞相所撰墓誌</hi>此以情理察之者也　余良<lb/>
　肱大卿初為荆南司理叅軍有捕得殺人者既自誣<lb/>
　服良肱獨以騐其屍與所用刃疑之曰豈有刃盈尺<lb/>
　而傷不及寸白請詳捕果獲真殺人者<hi>見本傳</hi>此以事<lb/>
　迹察之者也夫事迹有時偶合不可專用當兼察其<lb/>
　情理氣貌故著此三事抑又有説焉治獄貴緩戒在<lb/>
　峻急峻急則負寃者誣服受捕貴詳戒在茍簡茍簡<lb/>
<pb n="KR3c0007_WYG_002-11b"/>
　則犯法者幸免惟緩於獄而詳於捕者既不失有罪<lb/>
　亦不及無辜斯可貴矣明謹君子當如是也<lb/>
　　　任中正<lb/>
任中正尚書知益州時眉州青神縣吏光寶家為盜所<lb/>
刼耆保言是夜雷延賦雷延誼皆不宿本舎縣尉即捕<lb/>
繫之縣吏王嗣等恣行考掠皆死於獄有頃本州獲刼<lb/>
光寶家賊七人始知賦誼之寃中正劾治其事以聞王<lb/>
嗣等四人並配𨽻他郡而優恤被枉之家<hi>見景德中詔令</hi>
<pb n="KR3c0007_WYG_002-12a"/>
　按縣尉茍欲逃責亦或捕繫平民况其事迹渉於疑<lb/>
　似惟聽者宜察爾不當容吏恣行考掠使負寃而死<lb/>
　也以未論决而貸長吏亦云幸矣此可為典獄之鍳<lb/>
　故特著之也<lb/>
　　　張保雍<lb/>
張保雍刑部為湖北轉運時鄂州置塲市民炭常時吏<lb/>
先印入抄文為足而實尚留民家未入比漕發乃直取<lb/>
載之州將挾情使税官按劾坐盜當死者十八人保雍<lb/>
<pb n="KR3c0007_WYG_002-12b"/>
自荆南單船六日夜入鄂州直其寃笞守吏數人而已<lb/>
<hi>見曽鞏舎人所撰神道碑</hi>
　　　張昷之<lb/>
張昷之待制提㸃淮南刑獄時楊崇勲知亳州恃恩恣<lb/>
橫知䝉城縣王申以公事忤之即械送獄昷之往問得<lb/>
其寃狀既出申又擿姦吏十數輩黥配之<hi>見本傳</hi>
　按市炭寃狀難明知縣寃狀易見然茍非勇於義者<lb/>
　豈能奮而為之乎<lb/>
<pb n="KR3c0007_WYG_002-13a"/>
　　　張堯佐<hi>强至附</hi>
張堯佐宣徽初為筠州推官時吉州有道士與商人偕<lb/>
行夜宿郵舎飲而商人暴卒道士惶恐遁去為邏者所<lb/>
獲捕繫百餘人轉運使命堯佐覆治盡得其寃而釋之<lb/>
<hi>見本傳</hi>
　按强至省判初為婺州浦江令時有民與其母税邸<lb/>
　舎於道客有過者暴病未及聞縣而死縣尉希功往<lb/>
　執其母榜之其子惶恐即自誣殺客至為研核得其<lb/>
<pb n="KR3c0007_WYG_002-13b"/>
　情而釋之<hi>見曾肇内翰所撰行狀</hi>夫逆旅之寃與道士類矣茍<lb/>
　非盡心察情不能得其寃狀也<lb/>
　　　程琳<lb/>
程文簡公琳知開封府會禁中大火延兩宮宦者治獄<lb/>
得縫人火斗已誣服而下府命公具案獄公立辨其非<lb/>
禁中不得入乃命工圖火所經而後宮人多而居隘其<lb/>
烓竈近版壁<hi>烓竈者行竈也字從圭淵圭切</hi>歲久燥而焚曰此豈一日<lb/>
火哉乃建言此殆天災也不宜以罪人上為緩其獄卒<lb/>
<pb n="KR3c0007_WYG_002-14a"/>
無死者公在府决事神速一歲中獄常空者四五<hi>見本傳</hi>
　按琳圖火所經處以辨掠服縫人之非是也火發於<lb/>
　後宮而人多居隘茍欲根治豈無枉濫故曰此殆天<lb/>
　災不可罪人於是為寛其獄豈有寃死者耶<lb/>
　　　强至<hi>樂藹附</hi>
强至祠部為開封府倉曹參軍時禁中露積油幕一夕<lb/>
火主守者法皆應死至預聽讞疑火所起召幕工訊之<lb/>
工言製幕必雜他藥相因既久得濕則燔府為上聞仁<lb/>
<pb n="KR3c0007_WYG_002-14b"/>
宗悟曰頃歲真宗山陵火起油衣中其事正爾主守者<lb/>
遂傅輕典<hi>亦見行狀</hi>
　按梁天監中長沙宣武王將葬而車府忽於庫失油<lb/>
　絡欲推主者御史中丞樂藹曰昔晉武庫火張華以<lb/>
　為積油幕萬匹必然今庫若有灰非吏罪也既而檢<lb/>
　之果有積灰時稱其博物宏恕<hi>出南史樂藹傳</hi>此皆油中火<lb/>
　發非人所致主者但有守䕶不謹之罪爾坐以失火<lb/>
　則為寃死也<lb/>
<pb n="KR3c0007_WYG_002-15a"/>
　　　錢治<lb/>
錢治屯田為潮州海陽令時郡之大姓某氏火迹其來<lb/>
自某家吏捕訊之某家號寃不服太守刁湛曰獄非錢<lb/>
令不可治問大姓得火所發牀足騐之疑里仇家物因<lb/>
率吏入仇家取牀足合之是仇家即服曰火自我出故<lb/>
遺其跡某家者欲自免也某家乃獲釋<hi>見歐陽修參政所撰墓誌</hi>
　按此蓋仇家放火也察其家號寃之情據仇家放火<lb/>
　之證情理證驗灼然可見彼安得不服乎此善推事<lb/>
<pb n="KR3c0007_WYG_002-15b"/>
　者故能釋寃也<lb/>
　　　王珣<lb/>
王珣少卿知昭州有告偽為州印者繫獄久不决吏持<lb/>
其文不類州印珣為索景德以前舊牘視其印文則無<lb/>
少異誣者立雪蓋吏不知印文更時也<hi>見王珪丞相所撰墓誌</hi>
　按此非告者造誣也但見其不類而告之耳所印文<lb/>
　書景德時事當索景德以前舊版校之吏不思此乃<lb/>
　令久繫亦可憐哉唯珣盡心於是獲釋不然則必寃<lb/>
<pb n="KR3c0007_WYG_002-16a"/>
　死矣<lb/>
　　　劉賀<lb/>
劉賀承制初舉進士為懷州修武令民有醉不能歸者<lb/>
其侣得其衣以還其家醉人道斃喪家遂執以訴賀曰<lb/>
以衣還者非所以殺也由是得免段少連薦賀可為將<lb/>
自著作佐郎改内殿承制<hi>見呂大防丞相所撰墓誌</hi>
　按此非訴者造誣也但痛夫斃者故疑其殺耳若不<lb/>
　遇賀以情理察之則彼負寃未易得釋也<lb/>
<pb n="KR3c0007_WYG_002-16b"/>
　　　徐起<lb/>
徐起諫議知處州先有囚罪不應死而吏挾私傅致之<lb/>
囚伺間逸去後籍其家貲比起至乃自歸陳其寃起為<lb/>
請於轉運使更用他官覆治乃得免<hi>見本傳</hi>
　按囚之逸去以逃死也自歸訴寃有足矜者起若輙<lb/>
　自治之則疑有心矯枉故請更用他官覆治而囚得<lb/>
　免死合於公議矣此不唯善釋寃抑亦善避嫌也<lb/>
　　　蕭貫<hi>此後五條並伸寃事</hi>
<pb n="KR3c0007_WYG_002-17a"/>
蕭貫兵部知饒州時有撫州司法孫齊者高宻人初得<lb/>
嘉州司法先娶杜氏留里中更紿娶周氏與扺蜀罷歸<lb/>
周氏恚其紿欲訴於官齊斷髪誓出杜氏授歙州休寧<lb/>
尉得倡陳氏又納之代授撫州司法乃竊取周氏所生<lb/>
子秃秃合杜氏陳氏載之撫州未幾周氏亦與弟來欲<lb/>
入據其舎吏遮以告齊歸捽置廡下出偽劵曰若傭婢<lb/>
也何敢爾耶遂與陳氏殺秃秃瘞寢後周氏訴於州不<lb/>
直訴於轉運使不聽久之以布衣書里姓聨訴事行乞<lb/>
<pb n="KR3c0007_WYG_002-17b"/>
道上或教周訴于饒齊非貫所部受而行之轉運使始<lb/>
遣吏按鞫得實獄上更赦猶停齊官徙濠州<hi>見曾鞏舍人所撰秃</hi>
<hi>秃記</hi>
　按寃枉弗釋非仁也寃抑弗伸非義也仁義之道並<lb/>
　行而不悖者故於釋寃繼以伸寃也齊非所部而貫<lb/>
　受訴豈侵官也葢曰天下之惡一也受朝廷寄委者<lb/>
　皆當疾之也禮所謂無畏而惡不仁者貫近之矣不<lb/>
　可與代庖人治庖者同議也轉運使聞其受訴始遣<lb/>
<pb n="KR3c0007_WYG_002-18a"/>
　吏按鞫豈非有愧於貫而然歟是於名教不為無補<lb/>
　故於伸寃首著之也<lb/>
　　　蔡高<lb/>
蔡高調福州長溪尉縣媪二子漁於海而亡媪指某氏<lb/>
為仇告縣捕賊吏皆難之曰海有風波安知不水死乎<lb/>
雖果為仇所殺若不得尸則於法不可理高獨謂媪色<lb/>
有寃不可不為理也乃隂察仇家得其迹與媪約曰期<lb/>
十日不得尸則為媪受捕賊之責凡宿海上七日潮浮<lb/>
<pb n="KR3c0007_WYG_002-18b"/>
二尸至騐之皆殺也乃捕仇家伏法高端明殿學士襄<lb/>
之弟也<hi>見歐陽修參政所撰墓誌</hi>
　按人之寃訴苦於抑塞謂不得尸則不可理者豈非<lb/>
　抑塞乎夫尉以捕賊為職茍不恤寃訴是不勤職業<lb/>
　豈疾惡慕義之士所為乎雖然高受而理之亦有以<lb/>
　也吏患不得尸而尸在海者皆隨潮出第恐不幸潮<lb/>
　落他境耳故與媪約曰期十日不得尸則為媪受捕<lb/>
　賊之責宿海上七日而潮浮二尸至此其至誠勤恤<lb/>
<pb n="KR3c0007_WYG_002-19a"/>
　之效也屬吏所患何足慮是以卒能伸寃也<lb/>
　　　陳薦<hi>王璩附</hi>
陳薦資政初為益州華陽尉有盜殺人棄尸民田薦往<lb/>
騐尸旁一女子以移尸告田主即殺女子之母其家執<lb/>
以訴官縣欲文致殺二人罪免薦失盜之責薦曰是責<lb/>
何足避不可使有寃不報與囚自誣以死既而果獲真<lb/>
盜<hi>見本傳</hi>
　按田主殺女子之母固當死矣又使其自誣為盜殺<lb/>
<pb n="KR3c0007_WYG_002-19b"/>
　人則盜之罪幸免而殺者寃弗報咎莫大焉乃以茍<lb/>
　避簡書之責耳未為知輕重也寧可已任其責當使<lb/>
　彼伸其寃豈非君子之用心乎　大理寺丞王璩為<lb/>
　越州剡縣尉時嘗出見尸覆水中治之或曰歲饑人<lb/>
　多死未必有他故也治之寧免捕賊之罰耶卒使捕<lb/>
　賊居數月州已批罰果得殺人者<hi>見王珪丞相所撰墓誌</hi>此其<lb/>
　用心葢與高同皆君子不苟者也<lb/>
　　　王罕<lb/>
<pb n="KR3c0007_WYG_002-20a"/>
王罕大卿知潭州時有老嫗病狂數邀知州訴事言無<lb/>
倫理知州却之則又悖詈但命徼者屏逐而已罕至復<lb/>
出訴左右欲逐之罕令引歸聽事召之叩階徐問其意<lb/>
嫗雖語言雜亂無次然時有可曉者乃本為人嫡妻無<lb/>
子其妾有子夫死為妾所逐家貲妾盡據之屢訴不得<lb/>
直因忿恚發狂罕為直其事盡以家貲還嫗<hi>見涑水紀聞</hi>
　　　顙呌子<lb/>
沈括内翰云世人以竹木牙骨之類為呌子置喉中吹<lb/>
<pb n="KR3c0007_WYG_002-20b"/>
之能作人言謂之顙呌子嘗有病瘖者為人所苦煩寃<lb/>
無以自言聽訟者試取呌子令顙之作聲如傀儡子粗<lb/>
能辨其一二乃獲伸此亦可記<hi>見筆談</hi>
　按狂者人所忽畧瘖者人所鄙棄有寃不伸斯亦可<lb/>
　憐故著此二事使盡心君子得以為鑒也<lb/>
　<lb/>
　<lb/>
　折獄龜鑑卷二<lb/>
</p>
<p>
</p>
  </div>
</body>
</text>
</TEI>
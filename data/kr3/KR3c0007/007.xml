<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>折獄龜鑑卷七</head>
    <p>
<pb n="KR3c0007_WYG_007-1a"/>
欽定四庫全書<lb/>
　折獄龜鑑卷七　　　　　　宋　鄭克　撰<lb/>
　　鈎慝<lb/>
　　　李崇<lb/>
已見釋寃門<lb/>
　按崇之譎以舉哀擿争兒姦與其術同盖自其巧詐<lb/>
　而言之則謂之姦自其隐慝而言之則謂之慝其實<lb/>
　無異也故術亦同焉<lb/>
<pb n="KR3c0007_WYG_007-1b"/>
　　　張元濟<hi>按新唐書夲傳作允濟冊府元龜亦作元濟與此本同</hi>
唐張元濟隋大業中為武陽令務以徳教訓下百姓懐<lb/>
之元武縣與其隣接有人以牸牛依其妻家者八九年<lb/>
牛孳生至十餘頭及将異居妻家不與縣司累政不能<lb/>
决其人詣武陽質於元濟元濟曰爾自有令何至此也<lb/>
其人垂泣不止且言所以元濟遂令左右縳牛主以衫<lb/>
䝉其頭将詣妻家村中云捕盗牛賊召村中牛悉集各<lb/>
問所從來處妻家不知其故恐被連及指其所訴牛曰<lb/>
<pb n="KR3c0007_WYG_007-2a"/>
此是女聓家牛也非我所知元濟遂發蒙謂妻家人曰<lb/>
此即女聓可以歸之妻家叩頭服罪<hi>舊出唐書本傳</hi>
　按史記以西門豹附滑稽傳後豹古循吏也特以其<lb/>
　止河伯娶婦事巧而㨗乃發於俳者故曰滑稽耳元<lb/>
　濟其豹之儔歟理鄰邑贅婿牛亦以發於俳故能巧<lb/>
　而㨗與止河伯娶婦事相類矣然乃循吏鈎慝之術<lb/>
　也　疑獄集又載新鄊令裴子雲一事云部民王恭<lb/>
　戌邉牸牛六頭於舅李璡家養五年産犢三十頭恭<lb/>
<pb n="KR3c0007_WYG_007-2b"/>
　還索牛舅曰㹀牛二頭已死乃還四頭老㹀餘非汝<lb/>
　牛所生恭訴於縣子雲以恭付獄追盗牛賊李璡璡<lb/>
　惶怖而至子雲叱責曰賊引汝同盗牛三十頭藏汝<lb/>
　荘内喚賊對辭乃以布衫籠頭立南墻下璡急吐款<lb/>
　云三十頭牛是外甥㹀牛所生非盗得來子雲令除<lb/>
　恭頭布衫璡驚曰此是外甥子雲曰是即還牛更欲<lb/>
　何語璡黙然復謂璡曰五年養牛辛苦特與五頭餘<lb/>
　並還恭聞者歎服<hi>舊不著出處</hi>此乃用元濟鈎慝之術者<lb/>
<pb n="KR3c0007_WYG_007-3a"/>
　但部民則易追而非部民則難追矣故元濟詣彼村<lb/>
　中捕盗也然越境有所捕召集一村牛亦是當時可<lb/>
　以為此若在異日止合移文追而詰之如趙和者是<lb/>
　也但欲巧㨗者勢須為此耳<lb/>
　　　趙和<hi>侯臨附</hi>
唐江隂令趙和咸通初以折獄著聲淮隂有二農夫比<lb/>
荘通家東鄰嘗以荘契質于西鄰後當取贖先送八百<lb/>
千自恃宻熟不取文證冄齎餘鏹至西鄰遂不認東鄰<lb/>
<pb n="KR3c0007_WYG_007-3b"/>
訴于縣又訴于州皆不獲伸理遂來訴于江隂和曰縣<lb/>
政甚卑何以奉雪東鄰泣曰至此不得理則無處伸訴<lb/>
矣問爾果不妄否曰焉敢厚誣乃召捕賊之幹者齎牒<lb/>
淮隂云有刼江賊案劾巳具其同惡在某處姓名状貌<lb/>
悉以西鄰指之請梏付差去人西隣自恃無迹初不甚<lb/>
懼至則械于庭和厲聲詰之囚泣訴其枉和曰事迹甚<lb/>
明尚敢抵諱所刼之物藏汝荘中皆可推騐汝具藉貲<lb/>
産以辯之囚不虞東隣之越訴乃供折榖若干荘客某<lb/>
<pb n="KR3c0007_WYG_007-4a"/>
人者細絹若干家機所出者錢若干東鄰贖契者和復<lb/>
審問乃謂之曰汝非刼江賊何得隠諱東隣贖契錢八<lb/>
百千遂引其人使之對證於是慙懼服罪梏回本縣檢<lb/>
付契書寘之扵法<hi>舊不著出䖏</hi>
　按和所用之術盖亦本扵張元濟也近時小說載侯<lb/>
　臨侍郎一事云臨為東陽令時他邑有民因分財産<lb/>
　寄物姻家遂被諱匿屢訴弗直聞臨治聲来求伸理<lb/>
　臨曰吾與汝異封法難以治止令具物之名件而去<lb/>
<pb n="KR3c0007_WYG_007-4b"/>
　後半年縣獲强盗囚縦令妄通有贓物寄某家乃捕<lb/>
　至下獄引問泣訴盗所通金帛皆親黨所寄臨即遣<lb/>
　人追民識認盡以還之此乃用和鈎慝之術者雖巧<lb/>
　㨗不逮而沉宻過之譬猶持重之将不茍出扵竒亦<lb/>
　必依扵正以此用譎則無敗事尤可貴也<lb/>
　　　包拯<hi>錢龢附</hi>
包拯副樞初知揚州天長縣時有訴盗割牛舌者拯宻<lb/>
喻令歸屠其牛而鬻之遂有告其私殺牛者拯詰之曰<lb/>
<pb n="KR3c0007_WYG_007-5a"/>
何為割某家牛舌而又告之其人驚服<hi>見本傳</hi>
　按近時小說載朝散大夫錢龢一事云龢嘗知秀州<lb/>
　嘉興縣有村民告牛為盗所殺龢令亟歸勿言告官<lb/>
　但召同村解之遍以肉餽知識或有怨即倍與民如<lb/>
　其言明日有持肉告民私殺牛者龢即收訊果其所<lb/>
　殺此乃用拯鈎慝之術者盖以揣知非仇不爾故用<lb/>
　此譎使復出吿也昔趙廣漢善為鈎距以得事情晉<lb/>
　灼云鈎致也距閉也盖以閉其術為距而能使彼不<lb/>
<pb n="KR3c0007_WYG_007-5b"/>
　知為鈎也夫惟深隐而不可得故以鈎致之彼若知<lb/>
　其為鈎則其隐必愈深譬猶魚逃於淵而終不可得<lb/>
　矣是故史稱唯廣漢至精能用之他人效者莫能及<lb/>
　也此數君子材智過人亦庶㡬焉<lb/>
　　察盗<hi>按此門原缺標題今補</hi>
　　　張敞<hi>黄昌附</hi>
漢張敞為京兆尹長安市偷盗多百賈苦之敞既視事<lb/>
求問父老偷盗酋長數人居皆温厚出從童騎閭里以<lb/>
<pb n="KR3c0007_WYG_007-6a"/>
為長者敞皆召見責問因貰其罪把其宿負令致諸偷<lb/>
以自贖偷長曰今一旦召詣府恐諸偷驚駭願一切受<lb/>
職<hi>按職漢書作署</hi>敞皆以為吏遣歸休置酒小偷悉來賀飲且<lb/>
醉<hi>按漢書作且飲醉</hi>偷長以赭汙其衣𥚑吏坐閭里閲出者汙<lb/>
赭輙收縳之一日捕得数百人窮治所犯或一人百餘<lb/>
發盡行法罸由是桴皷稀鳴市無偷盗<hi>出漢書本傳舊集不載</hi>
　按盗賊不得獄訟必多其當察而治之亦與奸慝等<lb/>
　矣是以舊集有彭城書菜元膺擒轝之類凡十餘事<lb/>
<pb n="KR3c0007_WYG_007-6b"/>
　今則因而列此六門也敞以偷盗治偷盗督察之術<lb/>
　莫善於此故首著焉若後漢黄昌為蜀郡太守宻捕<lb/>
　盗帥一人脅使條陳諸縣強暴姓名居處分遣掩討<lb/>
　無有遺脫宿惡大姦奔走他境則又猛政之尤者抑<lb/>
　亦用敞察盗之術歟<lb/>
　　　曹攄<lb/>
晉曹攄為洛陽令大雪宫門夜失行馬攄使收門士衆<lb/>
謂不然攄曰宫掖禁嚴非外人所敢盗必是門士以燎<lb/>
<pb n="KR3c0007_WYG_007-7a"/>
寒耳訊之果服<hi>舊出晋書本傳</hi>
　按此以事理察之也攄若不善察盗姑狥衆人所見<lb/>
　則有罪者幸免而無辜者濫及獄訟不勝其繁矣是<lb/>
　故折獄之術亦有取於此也<lb/>
　　　蘓瓊<hi>夲傳盗牛一事附</hi>
北齊蘓瓊為齊州行臺左丞行徐州事城中五級寺忽<lb/>
被盗銅像一百軀有司搜檢四隣防宿及蹤迹所疑逮<lb/>
繫數十人瓊一時放遣寺僧怨不為推賊瓊曰便且還<lb/>
<pb n="KR3c0007_WYG_007-7b"/>
寺得像自送爾後十日抄賊姓名及贓處所徑收掩悉<lb/>
獲之<hi>出北史本傳舊集不載</hi>
　按傳又載一事云瓊為南清河太守時有魏雙成者<lb/>
　失牛疑其村人魏子賔列送至郡一經窮問知其非<lb/>
　盗而便放之雙成云府君放賊去百姓牛何處可得<lb/>
　瓊不理其語宻遣訪獲盗者與此相類盖能廣耳目<lb/>
　以察盗賊也傳言郡中有舊賊一百餘人悉充左右<lb/>
　人間善惡及長吏飲人一盃酒無不即知此其耳目<lb/>
<pb n="KR3c0007_WYG_007-8a"/>
　歟然既曰舊賊必非志實豈可深信乃見親委耶魏<lb/>
　呉校事竊權害政人皆患苦久乃誅戮瓊之駕馭何<lb/>
　以勝彼而能免斯患耶張敞召偷長悉受職特取其<lb/>
　一時之用而已矣未甞置之左右任以耳目豈非慮<lb/>
　患深歟瓊廣耳目察盗賊可也此一事不足法略辨<lb/>
　其理云<lb/>
　　　韓褒<hi>尹賞附</hi>
後周韓褒為北雍州刺史州帶北山多有盗賊褒宻訪<lb/>
<pb n="KR3c0007_WYG_007-8b"/>
之並豪右所為也而陽不之知厚加禮遇謂曰刺史起<lb/>
自書生安知督盗所賴卿等共兮其憂耳乃悉召桀黠<lb/>
少年素為郷里患者置為主帥分為地界有盗發而不<lb/>
獲者以故縦論扵是惶懼首服曰前盗發者並某等為<lb/>
之所有徒侣皆列其姓名或亡命隠匿者亦悉言其所<lb/>
在褒乃取盗名簿蔵之因大牓州門曰自知行盗者可<lb/>
急来首即除其罪盡今月不首者顯戮其身籍沒妻子<lb/>
賞先首者旬月之間諸盗咸悉首盡褒取名簿勘之一<lb/>
<pb n="KR3c0007_WYG_007-9a"/>
無差異並原其罪許以自新由是羣盗屏息<hi>出北史本傳舊集不</hi>
<hi>載</hi>
　按褒之察盗與張敞類矣若尹賞為長安令則不然<lb/>
　部勒户曹掾史與郷吏亭長里正父老伍人雜居長<lb/>
　安中輕薄少年惡子無市籍商販作業而鮮衣凶服<lb/>
　者悉籍記之得數百人一朝㑹長安吏車數百兩分<lb/>
　行收捕皆劾以為通行飲食羣盗賞親閱見十置一<lb/>
　其餘悉納虎穴中<hi>穿地方深各數丈致令辟為郭以大石覆其口名曰虎穴</hi>百人<lb/>
<pb n="KR3c0007_WYG_007-9b"/>
　為輩數日一發視皆相枕藉死<hi>後世縣令不能㑹吏車如此之多亦不敢</hi>
　<hi>為虎穴使數百人相枕藉死盖時異則法異也</hi>所置數十百人乃其魁宿或<lb/>
　故吏善家子失計随輕黠願自改者貰其罪詭令立<lb/>
　功以自贖盡力有效者因親用之為爪牙追捕甚精<lb/>
　郡國亡命散走各歸其處不敢闚長安<hi>見漢書本傳</hi>賞雖<lb/>
　亦以偷盗治偷盗善扵駕馭稱其職任然異乎張敞<lb/>
　不純用誅罰故號酷吏為萬世戒唯褒之察盗視敞<lb/>
　可以無愧其不同者彼窮治所犯紏之以猛也此首<lb/>
<pb n="KR3c0007_WYG_007-10a"/>
　原其罪施之以寛也敞之猛不至於民殘而市無偷<lb/>
　盗褒之寛不至於民慢而羣盗屏息則是同歸於治<lb/>
　也<lb/>
　　　栁慶<lb/>
巳見釋寃門<lb/>
　　　張允濟<hi>按允濟前條作元濟盖傳寫異文</hi>
唐張允濟初仕隋為武陽令時道中見一姥種葱結菴<lb/>
守之允濟曰但歸不煩守此遇盗即來告姥婦一宿而<lb/>
<pb n="KR3c0007_WYG_007-10b"/>
葱大失允濟乃召集葱地左右居人呼令前一一聼之<lb/>
遂得盗葱者<hi>舊出唐書本傳</hi>
　按周禮以五聲聼獄訟求民情一曰辭聼觀其出言<lb/>
　不直則煩二曰色聼觀其顔色不直則赧三曰氣聼<lb/>
　觀其氣息不直則喘四曰耳聼觀其聼聆不直則惑<lb/>
　五曰目聼觀其顧視不直則眊允濟召集葱地左右<lb/>
　居人呼令前一一聼之遂獲盗葱者盖用此術也然<lb/>
　其意度頗渉矜衒非不得已而用之則與郤雍視盗<lb/>
<pb n="KR3c0007_WYG_007-11a"/>
　察其眉睫之間而得其情者何以異哉苟未能使人<lb/>
　耻為盗不若聼姥守之也<lb/>
　　　蘓無名<lb/>
唐則天時太平公主庫中失所賜寳器天后怒督捕甚<lb/>
峻官吏震恐有湖州别駕蘓無名善擒奸擿伏㳺徼至<lb/>
縣請見長史長史問之請聞朝廷天后召見無名對曰<lb/>
請寛府縣盡以捕盗吏卒付臣不過教日决為陛下獲<lb/>
盗天后許之無名戒吏卒於東北門伺察有人十餘輩<lb/>
<pb n="KR3c0007_WYG_007-11b"/>
衣衰絰出赴北邙即踵以報果見諸人至一新冡設奠<lb/>
哭而不哀既徹奠又巡行冡旁相視而笑無名喜曰得<lb/>
之矣遂使吏卒盡執之而發其冡剖棺視之寳器在焉<lb/>
天后問以何術獲盗對曰臣無他術但識盗耳臣到都<lb/>
日正見此輩出葬便知是盗但未知葬處今清明拜掃<lb/>
計必出城尋逐蹤跡可以得之哭而不哀者所葬非人<lb/>
也廵冡而笑者喜其無傷也向若陛下迫促府縣此賊<lb/>
計急必取而逃矣天后稱善遷秩二等<hi>舊不著出處</hi>
<pb n="KR3c0007_WYG_007-12a"/>
　　　董行成<lb/>
唐懐州河内縣董行成善察盗有人從河陽長店盗一<lb/>
驢并嚢袋天欲曉至懐州行成市中見之叱曰彼賊住<lb/>
盗下驢即承伏少頃驢主尋蹤至或問何以知之曰此<lb/>
驢行急而汗非長行人也見人即引驢逺過怯也是故<lb/>
知其為盗也<hi>舊不著出處</hi>
　按蘓與董非聞人也特以察盗尺寸之長著於舊集<lb/>
　傳於今世與賀懐智琵琶米嘉榮歌李謩笛託名唐<lb/>
<pb n="KR3c0007_WYG_007-12b"/>
　人詩中者類矣苟無所長誰復稱之使不冺沒亦足<lb/>
　勸能也<lb/>
　　　裴度<hi>許仲宣附</hi>
唐裴度在中書時堂吏忽報亡失省印同列驚愕皆欲<lb/>
究治度略不顧問良久復報印在故處度笑謂同列曰<lb/>
此必吏人盗印驛劵也向若急之則投諸水火矣同列<lb/>
乃服<hi>出趙璘因話録舊集不載</hi>
　按此盖以事理察盗者也其略不顧問則與蘓無名<lb/>
<pb n="KR3c0007_WYG_007-13a"/>
　請寛府縣之意同矣彼緩以伺之獲為盗之人此緩<lb/>
　而待之獲所盗之物皆可謂善處事也　許仲宣漢<lb/>
　乾祐初登進士第為曺州濟隂簿先是縣印令與簿<lb/>
　晝夜更掌時令有妾與室争寵不能禁妾恚恨欲䧟<lb/>
　其主於罪竊取印藏之封緘如故仲宣受之翌日吏<lb/>
　将用印開但空匣因逮捕縣吏及令簿㒒厮家人繋<lb/>
　獄騐問果得於令舍人竇大煙煤中初失印衆皆恐<lb/>
　仲宣晏然不為之動既而果獲人服其量此乃量足<lb/>
<pb n="KR3c0007_WYG_007-13b"/>
　以處事識足以察盗者也夫吏盗省印以有所欲故<lb/>
　爾妾盗縣印以有所忿故爾此兩者可以得盗之情<lb/>
　矣則當用是察之也仲宣後事本朝終於給事中<hi>見本</hi>
　<hi>傳</hi>
　　　閻濟美<lb/>
唐閻濟美鎮江南有舟人傭載一賈客物甚繁碎宻隐<lb/>
銀十錠於貨中舟人窺見伺其上岸盗之沈於泊舩之<lb/>
所夜發至鎮旦閱諸貨而失其銀乃執舟人詣官濟美<lb/>
<pb n="KR3c0007_WYG_007-14a"/>
問船上有何物曰捜索皆無昨夜宿何處曰去此百里<lb/>
浦汊中亟令武士與船夫同往索之宻諭武士曰必是<lb/>
舟人盗之沈於江中矣可令楫師沈鈎取之獲當重賞<lb/>
武士依命獲篋銀在其中封題猶全舟人遂服罪<hi>舊不著出</hi>
<hi>處</hi>
　按治民之官每患姦盗敢為欺蔽善料事者譬猶用<lb/>
　兵善料敵也濟美所以知舟人盗銀沈于江中者此<lb/>
　耳是亦可稱也<lb/>
<pb n="KR3c0007_WYG_007-14b"/>
　　　歐陽頴<lb/>
歐陽頴郎中知歙州富家有盗啓其藏捕甚急久不獲<lb/>
有司苦之頴曰勿捕獨召富家二子械付獄鞫之吏民<lb/>
皆曰是素良子也大恠之二子服罪猶疑不勝楚掠而<lb/>
自誣及取其所盗某物於某處皆是乃讙曰公神明也<lb/>
<hi>見歐陽修叅政所撰墓誌</hi>
　　　何中立<lb/>
何中立龍學知開封府先有盗慈孝寺神御服器者知<lb/>
<pb n="KR3c0007_WYG_007-15a"/>
府李絢嘗以屬吏不服而釋之及中立視事或復執所<lb/>
釋囚至中立熟視之曰此真盗也遂窮治之盡得其贓<lb/>
<hi>見本傳</hi>
　　　徐的<lb/>
徐的省副知荆南府荆南故多大姦人縁以為盗有一<lb/>
夕十發者的籍諸惡少為保伍使更相伺察由是火㡬<lb/>
息<hi>見夲傳</hi>
　按此盖用韓褒察盗之術也若火發處有盗不獲同<lb/>
<pb n="KR3c0007_WYG_007-15b"/>
　保伍人以故縦論則彼焉敢不察姦盗乎由是火㡬<lb/>
　息盖火乃姦盗為之也<lb/>
　　　彭思永<lb/>
彭思永侍郎為益州路轉運使時攝成都府事蜀民以<lb/>
交子貿易多置衣帶中而盗於爪甲挟刄伺便㣲取之<lb/>
至十百而不敗民甚病之思永捕獲一人使盡䟽其黨<lb/>
悉黥𨽻諸軍盗以衰息<hi>見夲傳</hi>
　按此盖用黄昌捕盗帥一人脅使條陳諸縣強暴分<lb/>
<pb n="KR3c0007_WYG_007-16a"/>
　遣掩討之術也若非有以脅之豈肯盡疏其黨無所<lb/>
　隐漏乎若非分遣掩討豈能黥𨽻諸軍無所遺脫乎<lb/>
　雖以嚴治而無酷名止用其察盗之術而不為其殘<lb/>
　民之政此又賢於黄昌逺矣<lb/>
　　迹盗<lb/>
　　　尹翁歸<lb/>
漢尹翁歸守右扶風姦邪罪名縣各有籍盗賊發其比<lb/>
伍中翁歸輙召其縣長吏曉告以姦黠主名教使用類<lb/>
<pb n="KR3c0007_WYG_007-16b"/>
推迹盗賊所過抵類常如翁歸言無有遺脱<hi>出漢書本傳舊集不</hi>
<hi>載</hi>
　按翁歸之治姦邪也雖各有名籍不比而誅之必待<lb/>
　盗賊發其比伍中乃召長吏教使推迹無有遺脫則<lb/>
　與尹賞黄昌異矣是故彼有惡名而此得羙譽盖其<lb/>
　材頗同而徳弗類也迹盗之術此其大者故首著焉<lb/>
　　　髙浟<lb/>
北齊彭城王浟為滄州刺史有一人從幽州來驢䭾鹿<lb/>
<pb n="KR3c0007_WYG_007-17a"/>
脯至滄州界脚痛行遲偶㑹一人為伴盗驢及脯去明<lb/>
旦告州浟乃令左右及府僚吏分市鹿脯不限其價其<lb/>
主見識之推獲盗者轉都督定州刺史時有人被盗黒<lb/>
牛背上有白毛長史韋道建謂中從事魏道勝曰使君<lb/>
在滄州擒姦如神若捉得此定神也浟乃詐為上府市<lb/>
牛皮倍酬價直使牛主認之因獲其盗建等歎服又有<lb/>
老母姓王孤獨種菜三畝数被偷乃令人宻往書菜葉<lb/>
為字明日市中㸔菜菜有字獲賊爾後境内無盗政化<lb/>
<pb n="KR3c0007_WYG_007-17b"/>
為當時第一<hi>舊出北史本傳</hi>
　按前二事皆有迹可求而菜之迹頗難辨故以書字<lb/>
　騐之若夫詐為上府買皮而倍酬其直乃兼以譎取<lb/>
　之者也<lb/>
　　　髙湝<lb/>
北齊任城王湝領并州刺史一婦人臨水浣衣有騎馬<lb/>
人換其新靴馳去婦人持故靴詣府訴湝㽜靴召居城<lb/>
諸嫗以靴示之紿曰有乘馬於路被賊殺害遺此靴焉<lb/>
<pb n="KR3c0007_WYG_007-18a"/>
得無親戚乎一嫗拊膺哭曰兒昨著此靴向妻家如其<lb/>
語捕獲之一時稱明察<hi>舊出北史本傳</hi>
　按湝留故靴者将以迹求之也紿諸嫗者兼以譎取<lb/>
　之也與浟買皮事頗相類然居城諸嫗所以可召者<lb/>
　北齊承後魏䘮亂之後并州城中居人不多雖盡召<lb/>
　之亦不為擾苟或蕃庶當如楊津下教而已此在随<lb/>
　事制宜也<lb/>
　　　張鷟<lb/>
<pb n="KR3c0007_WYG_007-18b"/>
唐張鷟為河陽尉有客驢韁斷并鞍失之三日訪不獲<lb/>
詣縣告鷟推窮甚急乃夜放驢出而藏其鞍鷟曰此可<lb/>
知也遂令不秣飼驢去轡放之驢尋向昨夜餵處乃捜<lb/>
索其家於草積下得之人服其智<hi>舊不著出處</hi>
　按管仲之相齊侯也伐山戎還而迷失道仲令觧縦<lb/>
　老馬軍随以行乃得之鷟盖采用此術也夫故道有<lb/>
　迹可求而人莫能識彼皆識故道者則宜假以求之<lb/>
　矣是亦君子善假於物之義也顧憲之任牛索主亦<lb/>
<pb n="KR3c0007_WYG_007-19a"/>
　以此歟<lb/>
　　　桑懌<lb/>
桑懌崇班嘗居汝頴間諸縣多盗自請補耆長往来察<lb/>
姦匪因召里中惡少年戒之曰盗不可為吾不汝容也<lb/>
有頃里父子死未歛盗夜脫其衣去父不敢告官懌疑<lb/>
少年王生者為之夜入其室得其衣而王生未之知也<lb/>
明日見而問之曰爾許我不為盗今盗里父子尸非爾<lb/>
耶少年色動即推仆地縳之詰共盗者姓名盡送縣皆<lb/>
<pb n="KR3c0007_WYG_007-19b"/>
按以法<hi>見歐陽修叅政所撰懌傳</hi>
　按朱邑為桐郷嗇夫而死有遺愛仇覽為蒲亭長而<lb/>
　時稱大化懌之賢雖不逮古人請為耆長事亦可書<lb/>
　故卒能立功當世垂名太史此特稱其迹盗之一莭<lb/>
　爾亦足以勸也<lb/>
　　譎盗<lb/>
　　　髙謙之<lb/>
後魏髙謙之為河隂令有人嚢盛瓦礫指作金詐市人<lb/>
<pb n="KR3c0007_WYG_007-20a"/>
馬因而逃去詔令追捕甚急謙之乃偽枷一囚立於馬<lb/>
市宣言是前詐市馬賊今欲刑之宻遣腹心察市中私<lb/>
議者有二人相見欣然曰無復憂矣執送案問悉獲其<lb/>
黨<hi>舊出北史髙恭之傳謙之其兄也</hi>
　按譎盗之術與擿姦同彼亦用譎以擿之也<lb/>
　　　慕容彦超<hi>錢惟濟附</hi>
漢慕容彦超為鄆帥日置庫質錢有姦民以偽銀二鋌<lb/>
質錢十萬主使久之乃覺彦超隂教主吏夜穴庫牆盡<lb/>
<pb n="KR3c0007_WYG_007-20b"/>
徙其金帛於他所而以盗告彦超即牓于市使民自占<lb/>
所質以償之民皆争以所質物自言已而得質偽銀者<lb/>
執之服罪<hi>舊出五代史本傳</hi>
　按錢惟濟留後知成徳軍有以偽銀質錢者其家告<lb/>
　官惟濟宻謂曰第聲言被盗而立賞捕之質偽銀者<lb/>
　必來責餘直果然乃用彦超譎盗之術者也<hi>見本傳</hi>彼<lb/>
　有譎之不出者何哉或盗轉而之他或盗知其為譎<lb/>
　也是故用譎宜宻而速與兵法同矣<lb/>
<pb n="KR3c0007_WYG_007-21a"/>
　　　孫沔<lb/>
巳見懲惡門<lb/>
　　　陳述古<lb/>
陳述古宻直嘗知建州浦城縣富民失物捕得數人莫<lb/>
知的為盗者述古紿曰某廟有一鐘至靈能辨盗使人<lb/>
迎置後閣祠之引囚立鐘前喻曰不為盗者摸之無聲<lb/>
為盗者則有聲述古自率同職禱鐘甚肅祭訖帷之乃<lb/>
隂使人以墨塗鐘良久引囚以手入帷摸之出而騐其<lb/>
<pb n="KR3c0007_WYG_007-21b"/>
手皆有墨一囚獨無墨乃見真盗恐鐘有聲不敢摸者<lb/>
訊之即服<hi>見沈括内翰筆談云此亦古法出於小説</hi>
　按譎非正也然事有賴以濟者則亦焉可廢哉抑又<lb/>
　聞之正不廢譎功乃可成譎不失正道乃可行是於<lb/>
　譎盗之術取其一端而已盖亦未可責備也然與鑊<lb/>
　摸鐘皆用譎鈎慝頗似鞫情之術矣但意所主者特<lb/>
　在於盗故以附譎盗門也<lb/>
　　察賊<lb/>
<pb n="KR3c0007_WYG_007-22a"/>
　　　趙廣漢<hi>孫沔附</hi>
漢趙廣漢為京兆尹郡中盗賊閭里輕侠其根株窟穴<lb/>
所在及吏受取請求銖兩之姦皆知之長安少年數人<lb/>
㑹窮里空舍謀行刼坐語未訖廣漢使吏捕治具服<hi>出漢</hi>
<hi>書本傳舊集不載</hi>
　按此廣耳目以察賊者也孫沔副樞知徐州時淮陽<lb/>
　軍有強盗數人捕之急過徐境沔即知之方晏客淮<lb/>
　陽檄至召吏諭曰淮陽賊㡬人易衣冠舍其處少頃<lb/>
<pb n="KR3c0007_WYG_007-22b"/>
　皆捕至庭下<hi>見孫威敏公遺事録</hi>與廣漢類矣史稱廣漢善為<lb/>
　鈎距以得事情謂鈎致其隠伏使不得遁距閉其形<lb/>
　迹使不可窺也世言沔所用為耳目者雖左右親信<lb/>
　之人亦莫能曉殆亦挟此術歟<lb/>
　　　苻融<lb/>
巳見釋寃門<lb/>
　　　栁崇<lb/>
後魏栁崇為河中太守郡人張明失馬疑執十餘人崇<lb/>
<pb n="KR3c0007_WYG_007-23a"/>
初到郡見之不問賊事人别借以温顔更問其親老存<lb/>
否農業多少而㣲察其辭色即獲真賊吕穆等二人餘<lb/>
並放遣郡中畏服境内帖然<hi>出北史本傳舊集不載</hi>
　按崇不問賊事者惡彼匿其情也問以親老存否農<lb/>
　業多少者欲彼吐其情也於是真情見乎辭色乃可<lb/>
　㣲察以獲真賊是亦用鞫情之術者也賊與盗異害<lb/>
　物曰賊攘物曰盗刼取曰賊竊取曰盗此失馬者殆<lb/>
　被刼歟不然何以疑執十餘人也<lb/>
<pb n="KR3c0007_WYG_007-23b"/>
　　　韋鼎<lb/>
隋韋鼎為光州刺史州中有土豪外修邉幅而内行不<lb/>
軌嘗為刼盗鼎於都㑹時謂之曰卿是好人那忽作賊<lb/>
因條其徒黨姦謀逗遛其人驚懼即自首服<hi>出南史韋叡傳鼎其</hi>
<hi>孫也舊集不載</hi>
　按此亦廣耳目以察賊者用於鞫情之術則以中其<lb/>
　忌諱故能使之首服也<lb/>
　　　吕元膺<hi>栁公綽附</hi>
<pb n="KR3c0007_WYG_007-24a"/>
唐吕元膺鎮岳陽因出㳺覽有䘮轝駐道左男子五人<lb/>
衰服随之元膺曰逺葬則汰近葬則簡此必詐也亟令<lb/>
左右捜索棺中皆兵刄乃擒之詰其情對曰欲過江刼<lb/>
掠故假為䘮轝使渡者不疑又有同黨數輩已在彼岸<lb/>
期集悉捕獲以付法<hi>舊不著出處</hi>
　按蘓無名察盗之術正與元膺察賊相類栁氏叙訓<lb/>
　有一事云栁公綽為襄陽節度使嵗歉鄰境尤甚有<lb/>
　齊衰者哭且獻状曰遷三世十二䘮于武昌為津吏<lb/>
<pb n="KR3c0007_WYG_007-24b"/>
　所遏不得出公綽覽之即命軍候擒其人破其柩皆<lb/>
　實以稲米盖葬於歉歳不應并舉三世十二䘮故知<lb/>
　其詐耳雖非刼取者而與元膺捜轝事頗相類也故<lb/>
　附著之然議者以為閉糴非美不足為法令但取其<lb/>
　明察慮有他姦故著為察賊之鑒耳<lb/>
　　　張詠<lb/>
張詠尚書知江寧府有僧陳牒出憑詠據業熟視久之<lb/>
判送司理院勘殺人賊翌日羣官聚聼不曉其故詠乃<lb/>
<pb n="KR3c0007_WYG_007-25a"/>
召問為僧㡬年對曰七年又問何故額有繋巾痕即惶<lb/>
怖服罪盖一民與僧同行於道中殺之取其祠部戒牒<lb/>
自披剃為僧也<hi>見李畋虞部所撰忠定公語錄</hi>
　按善察賊者必有以識之使不能欺也善鞫情者必<lb/>
　有以證之使不可諱也詠實兼此二術矣可不謂之<lb/>
　明乎<lb/>
　　　喬某<lb/>
喬某虞部知果州西充縣時有強㓂夜出剽掠罪人久<lb/>
<pb n="KR3c0007_WYG_007-25b"/>
不獲民或争財而訟於庭某察其物色有異乃曰是必<lb/>
前日盗也收詰之果服<hi>見吕大監正字所撰墓誌某華隂郡人失其名</hi>
　按昔魯兩生有大臣節而史失其名然迹之著不可<lb/>
　揜也今江某之覈姦喬某之察賊其事必傳矣雖失<lb/>
　其名亦何憾哉<lb/>
　　迹賊<lb/>
　　　司馬恱<lb/>
已見釋寃門<lb/>
<pb n="KR3c0007_WYG_007-26a"/>
　按此與髙湝留靴之術同但彼譎而此正耳<lb/>
　　　魏昶<lb/>
唐中書舍人郭正一破平壌得一髙麗婢名玊素極姝<lb/>
艶令専知財物庫正一夜須漿水粥玉素遂毒之良久<lb/>
覔婢不得又失金銀器四十餘事勅令捕賊鼎沸三日<lb/>
長安萬年尉石良有主帥魏昶請喚舍人家奴取少年<lb/>
端正者三人布衫籠頭又傳衛士四人問十日以来何<lb/>
人曽覔舍人家衛士云有投化髙麗留書與舍人捉馬<lb/>
<pb n="KR3c0007_WYG_007-26b"/>
奴書見在取騐之但言金城坊中有一空宅更無他語<lb/>
昶乃往金城坊應空宅並捜之果至一宅封鎻甚宻即<lb/>
時打開婢及投化髙麗皆在乃是投化髙麗與捉馬奴<lb/>
藏之勑斬於東市<hi>舊不著出處按唐書郭正一傳云正一與郭代舉魏元同岑長倩並相髙</hi>
<hi>宗唐平章事自正一等始正一為中書舍人當出征髙麗酷吏周興誣而殺之非為婢所毒也其征髙麗者有</hi>
<hi>郭待封乃孝恪之子武将其後乃以中書舍人副薛仁貴伐吐蕃敗績貶死附見薛仁貴傳中亦無為婢所毒</hi>
<hi>事此盖小說所載傳聞繆説不足信者姑取其事之迹可也</hi>
　按昶喚舍人家奴取少年端正者三人布衫籠頭欲<lb/>
<pb n="KR3c0007_WYG_007-27a"/>
　以譎取之也又傳衛士四人問十日以來何人曽覔<lb/>
　舍人家欲以迹求之也雖兼用二術然譎賊不效而<lb/>
　迹賊效矣譬猶得雀者網之一目而不可以一目之<lb/>
　網捕雀也昶雖小人而善捕賊與蘓無名董行成類<lb/>
　矣特著其事以勸能者不為無補也<lb/>
　　　劉崇龜<lb/>
巳見釋寃門<lb/>
　　　府從事<lb/>
<pb n="KR3c0007_WYG_007-27b"/>
已見釋寃門<lb/>
　　　桑懌<hi>虞詡附</hi>
桑懌崇班初以右班殿直為永安縣廵檢明道末京西<lb/>
旱蝗有惡賊二十三人樞宻院召懌至京師授以賊姓<lb/>
名懌曰盗畏吾名必潰潰則難得矣宜先示之以怯至<lb/>
則閉柵戒軍吏不得一人輙出居數日其下不知其為<lb/>
數請出自效輙不許夜與數卒服盗服迹盗所嘗行處<lb/>
入民家老小皆走獨一媪㽜為治飲食如事羣盗懌歸<lb/>
<pb n="KR3c0007_WYG_007-28a"/>
閉栅三日復往自携具就媪饌而以餘遺媪媪以為真<lb/>
盗乃稍就與語及羣盗媪曰彼聞桑殿直來皆遁去近<lb/>
閉營不出知其不足畏今皆還矣某在某處某在某所<lb/>
懌又三日往厚遺之遂以實告曰我桑殿直也為我察<lb/>
其實勿泄後三日復來又三日而往媪盡得居處之實<lb/>
以告懌明日部分軍士盡擒諸盗其尤強梁者懌自馳<lb/>
馬取之<hi>見夲傳</hi>
　按懌先閉柵譎賊使不走乃因媪迹賊使不覺然後<lb/>
<pb n="KR3c0007_WYG_007-28b"/>
　悉擒之皆兵法也　後漢虞詡為朝歌長時賊甯季<lb/>
　等數千人攻殺長吏屯聚連年州郡不能禁詡到官<lb/>
　既誘令刼剠伏兵殺之又潜遣貧人䏻縫者傭作賊<lb/>
　衣以采線縫其裾為識有出市里者吏輙擒之賊遂<lb/>
　駭散咸稱神明<hi>出後漢書本傳</hi>是亦兵法也然於迹賊之術<lb/>
　悉皆有所考焉顧用者如何耳故並著之以備采擇<lb/>
　也<lb/>
　　譎賊<lb/>
<pb n="KR3c0007_WYG_007-29a"/>
　　　蘇秦<lb/>
蘇秦在齊大夫與之争寵使人刺之不殊而去求賊不<lb/>
得秦且死謂齊王曰臣死之後王車裂臣以狥扵市曰<lb/>
蘇秦為燕作亂扵齊如此則刺臣之賊必得矣王如其<lb/>
言賊果出乃誅之<hi>舊出春秋後語</hi>
　　　陸雲<lb/>
晉陸雲為浚儀令民有被殺而主名不立者雲錄其妻<lb/>
而無所問十許日遣出宻令人随其後謂曰不出十里<lb/>
<pb n="KR3c0007_WYG_007-29b"/>
當有男子候之與語便縳来既而果然問之具服云與<lb/>
其妻同謀殺之聞得出欲共語畏憚近縣逺相要候人<lb/>
皆歎服<hi>舊出晉書本傳</hi>
　按此盖察其妻有姦状故拘錄之以譎姦人使疑而<lb/>
　出也<lb/>
　　　楊津<lb/>
後魏楊津為岐州刺史有武功人齎絹三百疋去城十<lb/>
里為賊所刼時有使者馳騎而至被刼人因以告之使<lb/>
<pb n="KR3c0007_WYG_007-30a"/>
者到州以状白津津乃下教云有人著某色衣乘某色<lb/>
馬在城東十里被殺不知姓名若有家人可速收視一<lb/>
姥哭而出云是己子遣騎追收并絹俱獲<hi>舊出北史楊播傳津其子</hi>
<hi>也</hi>
　按此與髙湝留靴紿嫗術同彼以靴為迹此以衣與<lb/>
　馬之色為迹而皆用譎取之其異者彼實得靴則主<lb/>
　扵迹而兼以譎此空言衣與馬之色則主扵譎而示<lb/>
　以迹也<lb/>
<pb n="KR3c0007_WYG_007-30b"/>
　　　栁慶<lb/>
後周栁慶領雍州别駕有胡家被刼郡縣按察莫知賊<lb/>
䖏鄰近被囚者甚衆慶以賊是烏合可以詐求之乃作<lb/>
匿名書牓官府門曰我等共刼胡家徒旅混雜終恐泄<lb/>
露今欲首服懼不免誅若聴先首免罪便欲来告慶乃<lb/>
復施免罪之牒居二日廣陵王欣家奴面縳自告牒下<lb/>
因此盡獲黨與<hi>舊出北史栁蚪傳慶其弟也</hi>
　　　蔣常<hi>張松附</hi>
<pb n="KR3c0007_WYG_007-31a"/>
已見釋寃門<lb/>
　按常之留媪盖用陸雲錄妻之術譎賊使出乃可捕<lb/>
　獲也唐張松夀任長安令時昆明池邉有刼殺賊勑<lb/>
　限十日捕獲督責甚峻松夀至行刼處撿蹤見一老<lb/>
　姥路傍賣飯即以從騎䭾歸縣中供酒食三日却䭾<lb/>
　送舊處令一腹心人宻往伺察之有人来問賊事即<lb/>
　收縳果有一人問曰眀府若為推勘遂擒送縣一問<lb/>
　欵服并贓皆獲<hi>舊不著出處</hi>此又用蒋常留嫗之術者也<lb/>
<pb n="KR3c0007_WYG_007-31b"/>
　　　劉崇龜<lb/>
已見釋寃門<lb/>
　按賊逃匿者譎使出焉免扵追捕之煩其術固不可<lb/>
　廢然人之逃匿既可譎取之矣則情之隠匿亦可譎<lb/>
　取之也擿姦鈎慝是譎取其情者也故彼兩門又與<lb/>
　鞫情之術相似也<lb/>
　<lb/>
　折獄龜鑑卷七<lb/>
</p>
<p>
</p>
  </div>
</body>
</text>
</TEI>
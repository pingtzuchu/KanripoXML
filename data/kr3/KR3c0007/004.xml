<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>折獄龜鑑卷四</head>
    <p>
<pb n="KR3c0007_WYG_004-1a"/>
欽定四庫全書<lb/>
　折獄龜鑑卷四　　　　　　宋　鄭克　撰<lb/>
　　議罪<lb/>
　　　漢武帝<lb/>
漢景帝時廷尉上囚防年繼母陳殺防年父防年因殺<lb/>
陳依律殺母以大逆論帝疑之武帝時年十二為太子<lb/>
在帝側遂問之對曰夫繼母如母眀不及母縁父之故<lb/>
比之於母今繼母無狀手殺其父則下手之日母恩絶<lb/>
<pb n="KR3c0007_WYG_004-1b"/>
矣宜與殺人同不宜以大逆論<hi>見通典不著出處舊集不載</hi>
　按宋文帝時剡縣人黄初妻趙打息載妻王死後遇<lb/>
　赦王有父母及息男稱依法徙趙二千里司徒左長<lb/>
　史傅隆議曰父子至親分形同氣稱之於載即載之<lb/>
　於趙雖云三代合之一體稱雖創鉅痛深固無讐祖<lb/>
　之義故古人不以父命辭王父命若云稱可殺趙當<lb/>
　何以處載父子祖孫互相殘戮懼非先王眀罰臯陶<lb/>
　立法之本旨也舊令云殺人父母徙二千里外不施<lb/>
<pb n="KR3c0007_WYG_004-2a"/>
　父子祖孫趙當避王期功千里外耳然令云凡流徙<lb/>
　者同籍近親欲相随聼之趙既流移載為人子何得<lb/>
　不従載行而稱不行豈名教所許趙雖内愧終身稱<lb/>
　亦沉痛沒齒祖孫之義永不得絶事理固然<hi>出南史傅亮𫝊</hi>
　<hi>隆其兄也舊集不載</hi>夫防年得絶其繼母以父故也稱不得絶<lb/>
　其祖母亦以父故也寃痛之情或伸或屈天理存焉<lb/>
　法乃因而制之也<lb/>
　　　黄覇<hi>王尊附</hi>
<pb n="KR3c0007_WYG_004-2b"/>
漢宣帝時燕代之間有三男共娶一女而生一子及將<lb/>
分離争子興訟丞相黄覇斷之曰此非人類當以禽獸<lb/>
處之遂戮三男以子還母<hi>舊不著出處</hi>
　按元帝時王尊守槐里令兼行美陽令事美陽女子<lb/>
　告假子不孝曰兒常以我為妻詬笞我尊聞之遣吏<lb/>
　收捕騐問辭服尊曰律無妻母之法聖人所不忍書<lb/>
　此經所謂造獄者也<hi>顔師古說歐陽尚書有造獄事謂為常刑外造殺伐之事</hi>尊<lb/>
　於是出坐廷上取不孝子懸磔著樹使騎吏五人張<lb/>
<pb n="KR3c0007_WYG_004-3a"/>
　弓射殺之<hi>出漢書本傳舊集不載</hi>是亦以禽獸處之也<lb/>
　　　郭躬<hi>按事出後漢書郭躬𫝊原本作鄭躬誤今従史文改正</hi>
後漢郭躬以郡吏辟公府時有兄弟共殺人者而罪未<lb/>
有所歸眀帝以兄不訓弟故報兄重而減弟死中常侍<lb/>
孫章宣詔誤言兩報重尚書奏章矯制罪當腰斬帝以<lb/>
躬眀法律召入問之躬對章應罰金帝曰章矯詔殺人<lb/>
何謂罰金躬曰法令有故誤章𫝊命之繆於事為誤誤<lb/>
者其文則輕帝曰章與囚同縣疑其故也躬曰周道如<lb/>
<pb n="KR3c0007_WYG_004-3b"/>
砥其直如矢君子不逆詐帝王法天刑不可委曲生意<lb/>
帝稱善遷躬廷尉<hi>出後漢書本𫝊舊集不載</hi>
　按深文峻法務為苛刻者皆委曲生意而然也君子<lb/>
　不逆詐盖惡其末流必至於此耳𫝊稱躬之典理官<lb/>
　也决獄斷刑依於矜恕故世𫝊法律而子孫至公者<lb/>
　一人廷尉七人侯者三人二千石侍中郎將者二十<lb/>
　餘人侍御史正監平者甚衆積善之慶不其盛歟<lb/>
　　　髙柔<hi>逰肇附</hi>
<pb n="KR3c0007_WYG_004-4a"/>
魏髙柔為廷尉時獵法甚峻宜陽典農劉龜竊於禁内<lb/>
射兎其功曹張京詣校事言之帝匿京名收龜付獄柔<lb/>
表請告者名帝大怒曰劉龜當死乃敢獵吾禁地送龜<lb/>
廷尉便當考掠何復請告者主名吾豈妄收龜耶柔曰<lb/>
廷尉天下之平也安得以至尊喜怒而毁法乎重復為<lb/>
奏辭指深切帝意寤乃下京名即還訊各當其罪<hi>出魏志本</hi>
<hi>𫝊</hi>
　按法有誣告反考告人所以息姦省訟也安得匿告<lb/>
<pb n="KR3c0007_WYG_004-4b"/>
　者名乎柔可謂能執法矣　後魏逰肇為廷尉時宣<lb/>
　武嘗敕肇有所降恕執而不從曰陛下自能恕之豈<lb/>
　可令臣曲筆此亦柔之流亞歟<hi>見北史本傳二事舊集並不載</hi>惟柔<lb/>
　與肇皆詔所指以勵士師者故並著焉庶幾執法之<lb/>
　吏不曲筆以縦有罪不毁法以陷無辜而處議合扵<lb/>
　人心也<lb/>
　　　湯仲堪<lb/>
晉湯仲堪為荆州刺史有桂陽人黄欽生二親久沒詐<lb/>
<pb n="KR3c0007_WYG_004-5a"/>
服衰麻言迎父䘮府曹依律棄市仲堪曰原此法意當<lb/>
以二親生存而横言死沒情理悖逆所不忍言故同於<lb/>
毆詈之科正以大辟之刑欽生徒有誕妄之過耳遂活<lb/>
之<hi>舊出晉書本𫝊</hi>
　按昔人稱郭躬推已以議物捨状以探情夫推已以<lb/>
　議物者恕也捨状以探情者忠也仲堪亦庶幾焉茍<lb/>
　非用法忠恕欽生棄市决矣此皆俗吏所不能者也<lb/>
　　　何承天<lb/>
<pb n="KR3c0007_WYG_004-5b"/>
宋何承天義熙初劉毅鎮姑熟板為行叅軍毅嘗出行<lb/>
而鄢陵縣吏陳滿射鳥箭誤中直帥雖不傷處法棄市<lb/>
承天議曰獄貴情斷疑則従輕昔有驚漢文帝乘輿馬<lb/>
者張釋之劾以犯蹕罪止罰金眀其無心於驚馬也故<lb/>
不以乘輿之重加以異制今滿意在射鳥非有心於中<lb/>
人律過誤傷人三嵗刑况不傷乎罰之可也<hi>舊出南史本傳</hi>
　按此亦推已議物捨状探情者也<lb/>
　　　孔深之<lb/>
<pb n="KR3c0007_WYG_004-6a"/>
宋孔深之為尚書比部郎時安陸應城縣人張江陵與<lb/>
妻呉共罵母黄令死黄忿恨自縊已值赦律子賊殺傷<lb/>
毆父母梟首罵詈棄市謀殺夫之父母亦棄市會赦免<lb/>
刑補治江陵罵母母以自裁重於傷毆及詈科則疑輕<lb/>
制惟有打母遇赦猶梟首無詈母致死會赦之科深之<lb/>
議曰夫題里逆心仁者不入名且惡之况乃人事故殺<lb/>
傷呪咀法所不容詈之致盡理無可宥江陵雖遇赦恩<lb/>
固合梟首婦本以義愛非天屬黄之所恨意不在呉原<lb/>
<pb n="KR3c0007_WYG_004-6b"/>
死補治有允正法詔如深之議呉可棄市<hi>出南史孔靖傳深之其孫</hi>
<hi>也舊集不載○按原本文多脱誤今據南史傳文改正</hi>
　按詈之致死重於歐傷不以赦原於理為允妻若従<lb/>
　坐猶或可赦呉實共罵棄市亦當詔所以補議之闕<lb/>
　也<lb/>
　　　戴胄<lb/>
唐戴胄為大理少卿時長孫無忌被召不解佩刀入東<lb/>
上閣尚書右僕射封徳彛論監門校尉不覺罪當死無<lb/>
<pb n="KR3c0007_WYG_004-7a"/>
忌贖胄曰校尉與無忌罪均臣子於君父不得稱誤法<lb/>
著御湯劑飲食舟船誤不如法皆死陛下録無忌功原<lb/>
之可也若罰無忌殺校尉不可謂刑帝曰法為天下公<lb/>
朕安得阿親戚詔復議徳彛固執帝將可胄駁之曰校<lb/>
尉縁無忌以致罪法當輕若皆過誤不當獨死由是與<lb/>
校尉皆免<hi>出唐書本傳舊集不載</hi>
　按胄言臣子於君父不得稱誤所以深責無忌也校<lb/>
　尉縁無忌以致罪則與無忌罪均而法當輕也既免<lb/>
<pb n="KR3c0007_WYG_004-7b"/>
　無忌縁以致罪者豈得不免乎胄之力争亦忠恕之<lb/>
　義也<lb/>
　　　徐有功<lb/>
唐徐有功為司刑丞時有韓紀孝者受徐敬業偽官前<lb/>
已物故推事使顧仲琰奏稱家口合縁坐詔依斷籍沒<lb/>
有功議曰律謀反者斬身亡即無斬法若情状難捨或<lb/>
勑遣戮屍除非此塗理絶言象縁坐縁因處斬無斬豈<lb/>
合相縁既所縁之人亡則所因之罪減減止徒坐頻會<lb/>
<pb n="KR3c0007_WYG_004-8a"/>
赦恩今日刼斷沒官未知據何條例詔依有功議斷放<lb/>
由是獲免籍沒者凡數百家<hi>出唐書本傳史辭太簡今以通典補其未備舊集不</hi>
<hi>載</hi>
　按易言聖人南靣而聼天下是以漢之史官稱髙祖<lb/>
　好謀能聼夫聼固人主之軄也聼仲琰之奏則數百<lb/>
　家被籍沒聼有功之議則數百家免籍沒能於此知<lb/>
　取捨亦可謂之眀矣有功之脱禍而成名夫豈偶然<lb/>
　哉<lb/>
<pb n="KR3c0007_WYG_004-8b"/>
　　　竇參<lb/>
唐竇參初為奉先尉男子曹芬兄弟𨽻北軍醉暴其妹<lb/>
父救不止恚赴井死參當兄弟重辟衆請候免䘮參曰<lb/>
父由子死若以䘮延是殺父不坐皆榜殺之<hi>出唐書竇參傳</hi>
　按唐制縣令斷决死罪參為奉先尉時殆攝行縣事<lb/>
　歟衆請俟免䘮者謂其父既赴井死矣而兄弟又坐<lb/>
　法死則無人持䘮也此盖北軍之衆屯於奉先故為<lb/>
　之請以緩其刑而欲賕中官使獲免耳參駮正其說<lb/>
<pb n="KR3c0007_WYG_004-9a"/>
　乃亟决之盖以此也<lb/>
　　　栁渾<lb/>
唐栁渾相徳宗玉工為帝作帶誤毁一銙工不敢聞私<lb/>
市他玉足之及獻帝識不類摘之工人服罪帝怒其欺<lb/>
詔京兆府論死渾曰陛下遽殺之則已若委有司湏詳<lb/>
讞乃可於法誤傷乘輿噐服罪當杖請論如律由是工<lb/>
不死<hi>出唐書栁渾傳</hi>
　按誤傷之法罪止於是若使深文者議之則必坐以<lb/>
<pb n="KR3c0007_WYG_004-9b"/>
　罔上不恭之刑矣舜典曰宥過無大玉工非敢為欺<lb/>
　者乃誤毁而備償耳實在可宥之科<lb/>
　　　髙防<lb/>
髙防初事周為刑部郎中宿州有民剚刃其妻而妻族<lb/>
受賂紿州言病風狂不語並不考掠以具獄上請大理<lb/>
斷令决杖防覆之云某人病風不語毉工未有驗状慿<lb/>
何取證便坐杖刑况禁繋旬月豈不呼索飲食再劾其<lb/>
事必見本情周祖深以為然終寘於法<lb/>
<pb n="KR3c0007_WYG_004-10a"/>
　按折獄之道必先鞫情而後議罪今情猶未盡罪輙<lb/>
　先斷於理可乎此盖受賂欲庇之耳是故防之覆議<lb/>
　如此然但請再劾其事不復推究所司則雖疾惡而<lb/>
　亦矜頑且慮枝蔓也<lb/>
　　　杜鎬<lb/>
杜鎬侍郎兄仕江南為法官嘗有子毁父畫像為近親<lb/>
所訟者疑其法未能决形於顔色鎬尚㓜問知其故輙<lb/>
曰僧道毁天尊佛像可以比也兄甚竒之<lb/>
<pb n="KR3c0007_WYG_004-10b"/>
　按荀子言有法者以法行無法者以類舉此以類舉<lb/>
　者也若夫黄覇戮三男王尊殺假子盖舉其事之類<lb/>
　耳法不禁禽獸聚麀然人殺禽獸無罪則戮之可也<lb/>
　　　馬宗元<lb/>
馬宗元待制少時父麟毆人被繋守辜而傷者死將抵<lb/>
法宗元推所毆時在限外四刻因訴於郡得原父罪由<lb/>
是知名<lb/>
　按辜限計日而日以百刻計之死在限外者不坐毆<lb/>
<pb n="KR3c0007_WYG_004-11a"/>
　殺之罪而坐毆傷之罪法無久近之異也雖止四刻<lb/>
　亦是限外有司議法自當如此不必因其子訴而後<lb/>
　得原也茍為鹵莽或致枉濫則能訴者亦可稱矣<lb/>
　　　馬亮<lb/>
馬亮尚書知潭州屬縣有亡命卒剽攻為鄉村患或謀<lb/>
殺之在法當死者四人亮謂其僚屬曰夫能為民除害<lb/>
而反坐以死豈法意耶乃批其案悉貸之<lb/>
　按剽攻之人於法許捕若非名捕者輙以謀殺之則<lb/>
<pb n="KR3c0007_WYG_004-11b"/>
　慮有誣枉法所不許也此四人者為民除害其事有<lb/>
　實其情可矜而必誅之非法意也然僚屬皆拘法之<lb/>
　文則郡將當原法之意故亮獨批其案而悉貸之若<lb/>
　奏聼勑裁則尤為得體也<lb/>
　　　王質<lb/>
王質待制知廬州有盗殺其黨并其貲而遁邏者得之<lb/>
質抵之死轉運使楊告駮其獄曰盗殺其徒者死當原<lb/>
質曰盗殺其徒而自首者當原今殺人取其貲非自首<lb/>
<pb n="KR3c0007_WYG_004-12a"/>
而捕得原死豈法意乎數上疏不報降監舒州靈僊觀<lb/>
逾年韓琦知審刑院請盗殺其徒而不首者母得原<hi>已上</hi>
<hi>五事並見本傳</hi>
　按首則原之許自新也不首而原復何謂耶殺其徒<lb/>
　取其貲遁去捕得初非悔過而貸其死失法意矣宜<lb/>
　乎議者有是請也<lb/>
　　　梁適<lb/>
梁適丞相嘗為審刑院詳議官梓州妖人白彦歡能依<lb/>
<pb n="KR3c0007_WYG_004-12b"/>
鬼神作法詛呪人有死者獄上請讞皆以不見傷為疑<lb/>
適曰殺人以刄尚或可拒今以詛也其可免乎卒以重<lb/>
辟論<hi>見王珪丞相所撰墓誌</hi>
　按能依鬼神作法詛呪是造蓄蠱毒厭魅之類也鞫<lb/>
　得其實疑不見傷此盖不知無法者以類舉之義耳<lb/>
　欲决大獄必傅古義彼俗吏者豈能然耶<lb/>
　　　曽公亮<lb/>
曽公亮侍中在政府時毎得四方奏獄必躬閲之宻州<lb/>
<pb n="KR3c0007_WYG_004-13a"/>
銀沙發民田中有强盜者大理論以死公亮獨謂此禁<lb/>
物也取之雖强與盗民家物有間罪不應死下有司議<lb/>
卒比刼禁物法盜得不死先是金銀所發多以强盜坐<lb/>
死自是無死者<hi>見曽肇内翰所撰行状</hi>
　　　趙抃<lb/>
趙抃參政初為武安軍節度推官有偽造印者吏皆以<lb/>
為當死抃獨曰造在赦前用在赦後赦前不用赦後不<lb/>
造法皆不死遂以疑讞之卒免死一府皆服<hi>見蘓軾端眀所撰墓</hi>
<pb n="KR3c0007_WYG_004-13b"/>
<hi>誌</hi>
　按刼禁物造偽印其論以法有不當死而用法者或<lb/>
　處死焉是枉濫也則如曽與趙者可謂眀且謹矣昔<lb/>
　戴胄參處法意至析秋毫此何愧彼哉<lb/>
　　　陳奉古<hi>沈括說二事何承天議一事附</hi>
陳奉古主客通判貝州時有卒執盜者其母欲前取盗<lb/>
卒拒不與仆之地眀日死以卒屬吏論為棄市奉古議<lb/>
曰主盜有亡失法今人取之法當得捍捍而死乃以闘<lb/>
<pb n="KR3c0007_WYG_004-14a"/>
論是守者不得主盜也殘一不辜而剽奪生事法非是<lb/>
因以聞報至杖卒人稱服之<hi>見王向主簿所撰墓誌</hi>
　按古之議罪者先正名分次原情理彼欲前取者被<lb/>
　執之盜也母雖親不得輙取也此拒不與者執盜之<lb/>
　主也卒雖弱不得輙與也前取之情在於奪不與之<lb/>
　情在於捍奪而捍焉其状似闘而實非闘若以闘論<lb/>
　是不正名分不原情理也奉古謂法非是不曰法當<lb/>
　得捍乎奈何歸咎於法盖用法者繆耳　沈括内翰<lb/>
<pb n="KR3c0007_WYG_004-14b"/>
　說夀州有人殺妻之父母兄弟數口州司以為不道<lb/>
　縁坐妻子刑曹駮曰毆妻之父母即是義絶况於謀<lb/>
　殺不當復坐其妻邢州有盗殺一家其夫婦即時死<lb/>
　有一子眀日乃死州司以其家財産依戸絶法給出<lb/>
　嫁親女刑曹駮曰某家父母死時其子尚在財産乃<lb/>
　子物所謂出嫁親女乃出嫁姊妹不合有分<hi>見筆談</hi>夀<lb/>
　州之斷失在不原情理也邢州之斷失在不正名分<lb/>
　也俗吏用法大率多然法何咎耶不唯今耳古亦有<lb/>
<pb n="KR3c0007_WYG_004-15a"/>
　之宋文帝時制刼盜同籍期親補兵餘杭人薄道舉<lb/>
　為刼従弟代公道生並大功親以代公等母存為期<lb/>
　親而謂子誼随母補兵尚書左丞何承天議曰婦人<lb/>
　三従夫死従子今道舉為刼叔父已沒代公道生並<lb/>
　是従弟不合補讁乃以叔母為朞親而令二子随母<lb/>
　既乖大功不讁之制又失婦人三従之道謂其母子<lb/>
　并宜見原<hi>出南史本傳</hi>夫不辨男女之異而讁婦人補兵<lb/>
　豈非不正名分不原情理之甚者歟此俗吏守文之<lb/>
<pb n="KR3c0007_WYG_004-15b"/>
　弊不可不知也<lb/>
　　　胡向<lb/>
胡向少卿初為袁州司理參軍有人竊食而主者撃殺<lb/>
之郡論以死向争之曰法當杖郡將不聼至請於朝乃<lb/>
如向議<hi>見吕大防丞相所撰墓誌</hi>
　按此以名分言之則被撃者竊食之盜也撃之者典<lb/>
　食之主也以情理言之則與凡人相毆撃異矣登時<lb/>
　撃殺罪不至死也然湏撃者本無殺意邂逅致死乃<lb/>
<pb n="KR3c0007_WYG_004-16a"/>
　坐杖罪或用刄或絶時或殘毁則是意在於殺法所<lb/>
　不許也又當原其情理豈可一槩科斷盡心君子亦<lb/>
　宜察焉<lb/>
　　　蘇寀<hi>侯瑾張唐卿二事附</hi>
蘇寀給事為大理寺詳斷官時民有父卒母嫁者聞母<lb/>
死已𦵏乃盜其柩而祔之法當死寀獨曰子盗母柩納<lb/>
於父墓豈與發冢取財者比請之得减死<lb/>
　按侯瑾少卿提㸃陕西刑獄時河中有民父死母改<lb/>
<pb n="KR3c0007_WYG_004-16b"/>
　嫁十餘年亦死輙盜發冡取其棺與父合𦵏法當大<lb/>
　辟有司例従輕瑾請著於令此乃用寀所請為例者<lb/>
　盖母與後夫同穴而𦵏扵是發其冢取其柩故論以<lb/>
　刼墓見屍之法而請之僅得减死也　張唐卿状元<lb/>
　通判陕州時民有母再適人而死者及父之𦵏子恨<lb/>
　母不得祔乃盜䘮同𦵏之有司請論如法唐卿權府<lb/>
　事乃曰是知有孝不知有法耳遂釋之以聞則異乎<lb/>
　寀所請者盖後夫尚在而母死未𦵏獨盜其䘮以歸<lb/>
<pb n="KR3c0007_WYG_004-17a"/>
　非發冡取棺則法亦輕矣雖釋之可也<hi>三事並見本傳</hi>
　　　陳希亮<lb/>
陳希亮大卿為開封府司録事有青州男子趙宇上言<lb/>
元昊必反坐責為文學參軍福州安置眀年元昊果反<lb/>
宇自訟所部不受亡至京師執政令劾以在官無故亡<lb/>
法希亮奏乞以宇所上封事付有司即其言騐不當加<lb/>
責宇由是得釋<hi>見本傳</hi>
　按此論其状則宇為文學參軍福州安置而亡至京<lb/>
<pb n="KR3c0007_WYG_004-17b"/>
　師劾以在官無故亡法可也論其情則宇豈無故亡<lb/>
　哉本坐言元昊反而責之今果反矣尚何劾焉希亮<lb/>
　可謂能捨状以探情也<lb/>
　　　賈黯<lb/>
賈黯侍讀判流内銓時益州推官乘澤在蜀三年不知<lb/>
其父死及代還銓吏不為領文書始去發䘮既除服且<lb/>
求磨勘黯言澤與父不通問者三年借非匿䘮是豈為<lb/>
孝乎卒使坐廢田里<hi>見王珪丞相所撰墓誌</hi>
<pb n="KR3c0007_WYG_004-18a"/>
　按黯議澤罪若深文者盖以名教不可不嚴是春秋<lb/>
　誅意之義也<lb/>
　　　陳㢲<lb/>
陳㢲賔客為常州團練推官時案察官有欲重郡獄者<lb/>
曹掾承意舞文成之㢲曰非罪殺人以法與殺人以刄<lb/>
無異也竟論如律<hi>見本傳</hi>
　按舞文巧詆入人之罪君子不為也而利誘之勢脇<lb/>
　之能不失其守者難矣㢲豈不謂之賢乎<lb/>
<pb n="KR3c0007_WYG_004-18b"/>
　　　蒲謹宻<lb/>
蒲謹宻郎中初為萬州南浦令嘗攝幕官時廷尉駮州<lb/>
獄失出死罪謹宻以為法者天下共守今罪於法不當<lb/>
死不争則不可州將曰可與廷尉争耶謹宻愈執不奪<lb/>
及詔下他司議而卒得不入死州將始愧服<hi>見曽肇内翰所撰墓</hi>
<hi>誌</hi>
　按古人守法如張釋之徐有功皆與天子争者也而<lb/>
　謂不可與廷尉争繆矣且茍憚我之争則不恤彼之<lb/>
<pb n="KR3c0007_WYG_004-19a"/>
　死豈君子哀矜之義耶<lb/>
　　　强至<lb/>
强至郎中初為泗州司理參軍嘗攝司法事漕運卒盜<lb/>
官米獄具議贓抵死者五人至言議贓未應律州疑其<lb/>
事以奏而大理寺果紏正如至言皆得不死官吏皆被<lb/>
罪獨至不預<hi>見曽肇内翰所撰行状</hi>
　按議贓以律而未應律盖扵意義有不通也罪不應<lb/>
　死乃抵死焉則其不講過亦大矣是故漢以律為専<lb/>
<pb n="KR3c0007_WYG_004-19b"/>
　門之學唐寘博士弟子員以講之盡心君子亦焉可<lb/>
　忽夫議罪之事自古甚多今但畧舉二十七條亦因<lb/>
　舊集槩言之耳其詳見扵通典會要不可<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>載也<lb/>
　　宥過<hi>按此門原本缺標題今補入</hi>
　　　陳矯<lb/>
魏陳矯為魏郡西部都尉是時耕牛少殺者罪至死曲<lb/>
周民父病以牛禱縣結正棄市矯曰此孝子也表赦之<lb/>
<hi>出魏志本傳舊集不載</hi>
<pb n="KR3c0007_WYG_004-20a"/>
　　　温恢<lb/>
魏孫禮為司空軍謀掾初䘮亂時禮與母相失同郡馬<lb/>
台求得禮母禮推家財盡以與台台後坐法當死禮私<lb/>
導令踰獄乃自首既而台曰臣無逃亡之義徑詣刺姦<lb/>
主簿温恢嘉之具白太祖各減死一等<hi>出魏志孫禮傳舊集不載</hi>
　　　王承<lb/>
晉王承為東海太守吏録一犯夜人承問何處来云従<lb/>
師家受書還不覺日暮承曰鞭撻寗越以立威名恐非<lb/>
<pb n="KR3c0007_WYG_004-20b"/>
致理之本使吏送令歸家<hi>出劉義慶世說舊集不載</hi>
　　　袁彖<lb/>
南齊袁彖為廬陵王子卿諮議參軍子卿鎮荆州時南<lb/>
郡江陵縣人茍將之<hi>按南史袁彖傳作苟蔣之</hi>弟胡之婦為曽口寺<lb/>
沙門所滛夜入茍家將之殺沙門為官司所檢將之列<lb/>
家門穢行欲告則恥忍則不可實已所殺胡之列又如<lb/>
此兄弟争死江陵令啓刺史博議彖曰將之胡之原心<lb/>
非暴辨讞之日義哀行路昔文舉引謗獲漏䟽網二子<lb/>
<pb n="KR3c0007_WYG_004-21a"/>
心迹同符古人䧟以深刑實傷為善於是兄弟皆得免<lb/>
死<hi>出南史袁湛傳彖其族孫也舊集不載</hi>
　按情茍可恕過無大矣孝子之殺牛義士之踰獄兄<lb/>
　弟之争死皆是也如犯夜雖輕罪茍務立威而不原<lb/>
　情亦豈能恕之此可為宥過之鍳也<lb/>
　　　韋丹<lb/>
唐韋丹鎮江西有吏掌倉十年數盈五十萬因覆量欠<lb/>
負三千餘石憫之曰久負如此豈皆自取費用必為權<lb/>
<pb n="KR3c0007_WYG_004-21b"/>
勢所湏乃令搜索家私文字騐之其分用名歴具在因<lb/>
謂諸吏曰汝等恃權勢以取索於倉吏今其欠負豈獨<lb/>
賠填又將代汝之罪可各據所得限一月納足皆頓首<lb/>
曰君矦以至眀察下凖法合當刑責既釋重罪填納不<lb/>
辭倉吏由是得釋<hi>舊不著出處盖唐人小說所載今新唐書修入丹傳</hi>
　按侵盜官物其入巳其與人罪等耳然入巳之情貪<lb/>
　於貨利是君子所疾也與人之情迫於權勢是君子<lb/>
　所矜也夫州吏之脇取倉吏之盜與豈不知法但幸<lb/>
<pb n="KR3c0007_WYG_004-22a"/>
　其不敗耳以其可矜而宥倉吏則不可獨加州吏罪<lb/>
　故并宥焉且欠負賠填既已足矣亦有可恕之道則<lb/>
　置而不問者乃許其悔過非縱惡弗治也<lb/>
　　　張詠<lb/>
張詠尚書再知益州先有百姓告論官染院大破色料<lb/>
偷瞞入已禁四十餘人前政不能决詠到慮問謂告事<lb/>
者汝是陳利便人今一料官物合使幾何對曰使若干<lb/>
詠曰甚善可作利便状来判令今後依所陳利便施行<lb/>
<pb n="KR3c0007_WYG_004-22b"/>
不得有違主典各杖六十餘並放<hi>見季畋虞部所撰語録</hi>
　按染院色料乃舊例定額非主典大破雖有寛剰豈<lb/>
　為偷瞞但應言上而不言上亦不得無罪爾是故斷<lb/>
　杖六十而干連人悉宥之盖以罪不在彼也吏或苛<lb/>
　暴則將劾大破之罪理偷瞞之贓無所不至矣是安<lb/>
　知君子宥過之道哉<lb/>
　　　馬亮<hi>親事官失金楪一事附</hi>
馬亮少保初以殿中丞通判常州吏有亡失官物者械<lb/>
<pb n="KR3c0007_WYG_004-23a"/>
繋妻子干連數十百人亮一切縦去許其自償所負不<lb/>
踰月而盡輸之<hi>見本傳○按宋史本傳載吏民有因縁亡失官錢籍貲猶不足償與書中所云</hi>
<hi>異</hi>
　按丁謂丞相說真宗朝因宴有親事官失却金楪一<lb/>
　片左右奏云且與决責上曰不可且令尋訪又奏只<lb/>
　與决小杖上曰自有尋訪日限若限内尋得只小杖<lb/>
　亦不可行也至尊守法尚爾臣子理合如何<hi>見丁晉公談録</hi>
　　　胡則<hi>劉承規附</hi>
<pb n="KR3c0007_WYG_004-23b"/>
胡則侍郎提舉江南路銀銅場鑄錢監得吏所匿銅數<lb/>
萬斤吏懼且死則曰馬伏波哀重囚而縦之亡吾豈重<lb/>
貨而輕數人性命止籍為羡餘<lb/>
　按劉承規留後嘗督封禪漕運有鑄錢監工匠訴前<lb/>
　後官吏盜銅瘞地僅數千斤承規佯為不納宻遣人<lb/>
　發取送官不問其罪殆亦有伏波之意歟<lb/>
　　　趙師民<lb/>
趙師民龍學知耀州民有犯鹽鐡禁者乃曰障其利而<lb/>
<pb n="KR3c0007_WYG_004-24a"/>
罪之是㒺民也一切不問<lb/>
　按此誠仁人之言也然稍寛之斯亦可矣若一切不<lb/>
　問則姦猾之民争出於此顧將奈何君子宥過不當<lb/>
　如是<lb/>
　　　姚渙<lb/>
姚渙大卿初監益州交子務時發姦隠幾萬緡主吏皆<lb/>
當死渙請於使者願發其所欺而無及賞典由是得全<lb/>
者衆<hi>已上四事並見本傳渙治平二年終扵光禄卿</hi>
<pb n="KR3c0007_WYG_004-24b"/>
　　　李崇<hi>袁君正附</hi>
已見釋寃門<lb/>
　按梁袁君正為豫章内史性不信巫郡有萬世榮為<lb/>
　巫師君正小疾主簿熊岳薦之師云須疾者衣為信<lb/>
　命君正以所著𥜗與之事訖取𥜗云神將送與北斗<lb/>
　君君正使檢諸身於衣裏獲之以為亂政即刑扵市<lb/>
　而焚其神一郡無敢行巫者<hi>出南史袁湛傳君正其族孫也舊集不載</hi>是<lb/>
　皆惡其妄言惑人故耳情茍可責惡無小矣此之謂<lb/>
<pb n="KR3c0007_WYG_004-25a"/>
　也然王制云執左道以亂政殺假鬼神以疑衆殺李<lb/>
　崇鞭笞女巫雖亦有意懲惡殆不知王制故未能正<lb/>
　法歟<lb/>
　<lb/>
　<lb/>
　<lb/>
　<lb/>
　<lb/>
<pb n="KR3c0007_WYG_004-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　折獄龜鑑卷四<lb/>
</p>
<p>
</p>
  </div>
</body>
</text>
</TEI>
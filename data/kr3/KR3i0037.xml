<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>海棠譜卷上</head> <lb/>
    <p>
<pb n="KR3i0037_WYG_001-1a"/>
欽定四庫全書<lb/>
　海棠譜卷上<lb/>
　　　　　　　　　　　　　宋　陳思　撰<lb/>
　　叙事<lb/>
蜀花稱美者有海棠焉然記牒多所不録蓋恐近代有<lb/>
之何者古今獨棄此而取彼耶嘗聞真宗皇帝御製後<lb/>
苑雜花十題以海棠為首章賜近臣唱和則知海棠足<lb/>
與牲丹抗衡而可獨步於西州矣因搜擇前志惟唐相<lb/>
<pb n="KR3i0037_WYG_001-1b"/>
賈元靖耽著百花譜以海棠為花中神僊誠不虚美耳<lb/>
近世名儒巨賢發于歌詠清辭麗句徃徃而得立慶厯<lb/>
中為縣洪雅春多暇日地富海棠幸得為東道主惜其<lb/>
繁艶為一隅之滯卉為作海棠記叙其大槩及編次諸<lb/>
公詩句于右復率蕪拙作五言百韻詩一章四韻詩一<lb/>
章附于卷末好事者幸無誚焉<hi>沈立海棠記序</hi>
棠之稱甚衆若詩有蔽芾甘棠又曰有杕之杜又爾雅<lb/>
釋木曰杜甘棠也<hi>郭璞注今之杜梨</hi>杜赤棠白者棠又吕氏春<lb/>
<pb n="KR3i0037_WYG_001-2a"/>
秋果之美者棠實又俗説有地棠棠梨沙棠味如李無<lb/>
核較是數説俱非謂海棠也凡今草木以海為名者酉<lb/>
陽雜俎云唐贊皇李徳裕嘗言花名中之帶海者悉從<lb/>
海外來故知海椶海栁海石榴海木𤓰之類俱無聞於<lb/>
記述豈以多而為稱耶又非多也誠恐近代得之于海<lb/>
外耳又杜子美海椶行云欲栽北辰不可得惟有西域<lb/>
胡僧識若然則贊皇之言不誣矣海棠雖盛稱於蜀而<lb/>
蜀人不甚重今京師江淮尤競植之毎一本價不下數<lb/>
<pb n="KR3i0037_WYG_001-2b"/>
十金勝地名園目為佳致而出江南者復稱之曰南海<lb/>
棠大抵相類而花差小色尤深耳棠性多類梨核生者<lb/>
長遲逮十數年方有花都下接花工多以嫩枝附梨而<lb/>
贅之則易茂矣種宜壚壤膏沃之地其根色黄而盤勁<lb/>
其木堅而多節其外白而中赤其枝柔宻而脩暢其葉<lb/>
類杜大者縹緑色而小者淺紫色其紅花五出初極紅<lb/>
如臙脂㸃㸃然及開則漸成纈暈至落則若宿粧淡粉<lb/>
矣其蔕長寸餘淡紫色於葉間或三萼至五萼為叢而<lb/>
<pb n="KR3i0037_WYG_001-3a"/>
生其蘂如金粟蘂中有鬚三如紫絲其香清酷不蘭不<lb/>
麝其實狀如梨大若櫻桃至秋熟可食其味甘而微酸<lb/>
兹棠之大槩也<hi>沈立海棠記</hi>
杜子美居蜀累年吟詠殆遍海棠竒艶而詩章獨不及<lb/>
何耶鄭谷詩云浣花溪上空惆悵子美無情為發揚是<lb/>
已本朝名士賦海棠甚多徃徃皆用此為實事如石延<lb/>
年云杜甫句作略薛能詩未工錢易詩云子美無情甚<lb/>
都官著意頻李定詩云不霑工部風騷力猶占勾芒造<lb/>
<pb n="KR3i0037_WYG_001-3b"/>
化權獨王荆公詩用此作梅花詩最為有意所謂少陵<lb/>
為爾牽詩興可是無心賦海棠末句云多謝許昌傳雅<lb/>
什蜀都曽未識詩人不道破為尤工也<hi>韻語陽秋</hi>
東坡海棠詩曰只恐夜深花睡去更燒銀燭照紅粧事<lb/>
見太真外傳曰上皇登沈香亭召太真妃于時夘醉未<lb/>
醒命力士使侍兒扶掖而至妃子醉韻殘粧鬢亂釵横不<lb/>
能再拜上皇笑曰豈妃子醉是海棠睡未足耳<hi>冷齋夜話</hi>
東坡謫黄州居于定惠院之東雜花滿山而獨海棠一<lb/>
<pb n="KR3i0037_WYG_001-4a"/>
株土人不知貴東坡為作長篇平生喜為人寫人間刻<lb/>
石者自有五六本云吾平生最得意詩也<hi>古今詩話</hi>
韓持國雖剛果特立風節凜然而情致風流絶出時輩<lb/>
許昌崔象之侍郎舊第今為杜君章所有㕔後小亭僅<lb/>
丈餘有海棠兩株持國每花開輒載酒日飲其下竟謝<lb/>
而去嵗以為常至今故吏尚能言之<hi>石林詩話</hi>
少游在黄州飲於海橋天南北多海棠有老書生家海<lb/>
棠叢間少游醉卧宿於此明日題其柱曰喚起一聲人<lb/>
<pb n="KR3i0037_WYG_001-4b"/>
悄衾冷夢寒牕曉瘴雨過海棠開春色又添多少社甕<lb/>
釀成微笑半破椰瓢共舀覺健倒急投牀醉鄉廣大人<lb/>
間小東坡愛之恨不得其腔當有知之者耳<hi>冷齋夜話</hi>
李丹大夫客都下一年無差遣乃授昌州議者以去家<lb/>
逺乃改授鄂州倅淵材聞之乃吐飯大步徃謁李曰誰<lb/>
為大夫謀昌佳郡也奈何棄之李驚曰供給豐乎曰非<lb/>
也民訟簡乎曰非也曰然則何以知其佳淵材曰海棠<lb/>
無香昌州海棠獨香非佳郡乎聞者傳以為笑<hi>墨客揮犀</hi>
<pb n="KR3i0037_WYG_001-5a"/>
前輩作花詩多用美女比其狀如曰若教解語能傾國<lb/>
任是無情也動人陳俗哉山谷作酴醿詩曰露濕何郎<lb/>
試湯餅日烘荀令炷爐香乃用美丈夫比之若將出類<lb/>
而吾叔淵材作海棠詩又不然曰雨過温泉浴妃子露<lb/>
濃湯餅試何郎意尤工也<lb/>
仁宗朝張冕學士賦蜀中海棠詩沈立取以載海棠記<lb/>
中云山木𤓰開千顆顆水林檎發一攢攢注云大約木<lb/>
𤓰林檎花初開皆與海棠相類若冕言則江西人正謂<lb/>
<pb n="KR3i0037_WYG_001-5b"/>
棠梨花耳惟紫綿色者始謂之海棠按沈立記言其花<lb/>
五出初極紅如臙脂㸃㸃然及開則漸成纈暈至落則<lb/>
若宿粧淡粉審此則似木𤓰林檎六花者非真海棠明<lb/>
矣晏元獻云已定復揺春水色似紅如白海棠花然則<lb/>
元獻亦與張冕同意耶<lb/>
閩中漕宇修貢堂下海棠極盛三面共二十四叢長條<lb/>
脩榦頃所未見每春著花真錦繡段其間有如紫綿揉<lb/>
色者亦有不如此者蓋其種類不同不可一槩論也至<lb/>
<pb n="KR3i0037_WYG_001-6a"/>
其花落則皆若宿粧淡粉矣余三春對此觀之至熟大<lb/>
率富沙多此官舎人家徃徃皆種之並是帚子海棠正<lb/>
與蜀中者相類斯可貴耳今江浙間别有一種柔枝長<lb/>
蔕顔色淺紅垂英向下如日蔫者謂之垂絲海棠全與<lb/>
此不相類蓋强名耳<lb/>
劉淵材謂人曰平生死無恨所恨者五事耳人問其故<lb/>
淵材欲説斂目不言乆之曰吾論不入時聽恐爾曹輕<lb/>
易之問者力請乃荅曰第一恨鰣魚多骨二恨金橘太<lb/>
<pb n="KR3i0037_WYG_001-6b"/>
酸三恨蓴菜性冷四恨海棠無香五恨曽子固不能詩<lb/>
聞者大笑淵材瞠目荅曰諸子果輕易吾論也<lb/>
王介甫梅詩云少陵為爾牽詩興可是無心賦海棠杜<lb/>
黙云倚風莫怨唐工部後裔誰知不解詩曽不若東坡<lb/>
柯丘海棠長篇冠古絶今雖不指名老杜而補亡之意<lb/>
蓋使來世自曉也<hi>䂬溪詩話</hi>
東風嫋嫋泛崇光香霧霏霏月轉廊只恐夜深花睡去<lb/>
更燒銀燭照紅粧先生常作大字如掌書此詩似是晚<lb/>
<pb n="KR3i0037_WYG_001-7a"/>
年筆劄與集本不同者嫋嫋作渺渺霏霏作空濛故墨<lb/>
跡舊藏秦少師伯陽後歸林右司子長今從墨蹟<hi>呉興沈氏</hi>
<hi>註東坡詩</hi>
東坡謫居齊安時以文章游戲三昧齊安樂籍中李宜<lb/>
者色藝不下他妓他妓因燕席中有得詩曲者宜以語<lb/>
訥不能有所請人皆咎之坡將移臨汝於飲餞處宜哀<lb/>
鳴力請坡半酣笑謂之曰東坡居士文名乆何事無言<lb/>
及李宜恰似西川杜工部海棠雖好不吟詩<hi>詩話緫龜</hi>
<pb n="KR3i0037_WYG_001-7b"/>
蜀潘炕有嬖妾解愁姓趙氏其母夢吞海棠花蘂而生<lb/>
頗有國色善為新聲<hi>外史檮杌</hi>
黎舉常云欲令梅聘海棠棖子臣櫻桃及以芥嫁笋但<lb/>
恨時不同然牡丹酴醿楊梅枇杷盡為執友<hi>雲仙散録</hi>
海棠花欲鮮而盛於冬至日早以糟水澆根下<hi>瑣碎録</hi>
李贊皇花木記以海為名者悉從海外來如海棠之類<lb/>
是也<hi>同前</hi>
海棠候花謝結子剪去來年花盛而無葉<hi>同前</hi>
<pb n="KR3i0037_WYG_001-8a"/>
真宗御製後苑雜花十題以海棠為首近臣唱和<hi>瑣碎後録</hi>
唐相賈耽著百花譜以海棠為花中神僊<hi>同前</hi>
重葉海棠曰花命婦又云多葉海棠曰花戚里<hi>牡丹榮辱志</hi>
每嵗冬至前後正宜移掇窠子隨手使肥水澆以盫過<lb/>
麻屑糞土壅培根柢使之厚宻纔到春暖則枝葉自然<lb/>
大發著花亦繁宻矣<hi>長春備用</hi>
許昌薛能海棠詩叙蜀海棠有聞而詩無聞<hi>花木録</hi>
南海棠本性無異惟枝多屈曲數數有刺如杜梨花亦<lb/>
<pb n="KR3i0037_WYG_001-8b"/>
繁盛開稍早<hi>同前</hi>
　<lb/>
　<lb/>
　<lb/>
　<lb/>
　<lb/>
　<lb/>
　海棠譜卷上<lb/>
</p>
<p>
</p>
  </div>
<div>
<head>海棠譜卷中</head> <lb/>
    <p>
<pb n="KR3i0037_WYG_002-1a"/>
欽定四庫全書<lb/>
　海棠譜卷中<lb/>
　　　　　　　　　　　　　宋　陳思　撰<lb/>
　詩上<lb/>
　　海棠　　　　　　　　　　　　　太宗<lb/>
每至春園獨有名天然與染半紅深芳菲占得歌臺地<lb/>
妖艶誰憐向日臨莫道無情閒笑臉任從折戴上冠簪<lb/>
偏宜雨後看顔色幾處金杯為爾斟<lb/>
<pb n="KR3i0037_WYG_002-1b"/>
　　海棠　　　　　　　　　　　　　真宗<lb/>
春律行將半繁枝忽競芳霏霏含宿霧灼灼艶朝陽戲<lb/>
蝶棲輕蘂遊蜂逐逺香物華留賦詠非獨務雕章<lb/>
　　又　　　　　　　　　　　　　　同前<lb/>
翠萼凌晨綻清香逐處飄髙低臨曲檻紅白間纎條潤<lb/>
比攢温玊繁如簇絳綃盡堪圖畫取名筆在僧繇<lb/>
　　㑹<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>屬賞海棠偶有題詠　　　　　光宗<lb/>
濃淡名花産蜀鄉半含風露浥新粧嬌嬈不減舊時態<lb/>
<pb n="KR3i0037_WYG_002-2a"/>
誰與丹青為發揚<lb/>
　　觀海棠有成　　　　　　　　　　同前<lb/>
東風用意施顔色艶麗偏宜著雨時朝詠暮吟看不足<lb/>
羨他逸蝶宿深枝<lb/>
　　唐薛許昌能海棠詩并序<lb/>
蜀海棠有聞而詩無聞杜工部子美於斯有之矣得非<lb/>
興象不出殁而有懷何天之厚余獲此遺遇僅不敢讓<lb/>
用當其無因賦五言一章二十句學陳梁之紫妍漢魏<lb/>
<pb n="KR3i0037_WYG_002-2b"/>
之朱不以彼物擇其功不以陳言踵其趣或其人之適<lb/>
此有若韓宣子者風雅盡在蜀矣吾其庶幾又花植於<lb/>
府之古營因刻貞石以遺吾黨將來君子業詩者茍未<lb/>
變於道無賦耳咸通七年十二月二十三日叙<lb/>
酷烈復離披𤣥功莫我知青苔浮落處暮栁間開時醉<lb/>
帶遊人插連隂彼叟移晨前清露濕晏後惡風吹香少<lb/>
傳何計妍多畫半遺島蘇連水脈庭綻雜松枝偶泛因<lb/>
沈硯閒飄欲亂棊遶山生玉壘和郡徧坤維負賞慙休<lb/>
<pb n="KR3i0037_WYG_002-3a"/>
飲牽吟分失饑明年應不見留此贈巴兒<lb/>
　　又七言<lb/>
四海應無蜀海棠一時開處一城香晴來使府低臨檻<lb/>
雨後人家散出牆閒地細飄浮淨蘚短亭深綻隔垂楊<lb/>
從來看盡詩誰苦不及懽遊與畫將<lb/>
　　海棠　　　　　　　　　　　　　鄭谷<lb/>
春風用意勻顔色銷得攜觴與賦詩濃麗最宜新著雨<lb/>
嬌嬈全在欲開時莫愁粉黛臨䆫懶梁廣丹青㸃筆遲<lb/>
<pb n="KR3i0037_WYG_002-3b"/>
朝醉暮吟看不足羨他蝴蝶宿深枝<lb/>
　　蜀中賞海棠　　　　　　　　鄭　谷<lb/>
濃淡方春滿蜀鄉半隨風雨斷鶯腸浣花溪上空惆悵<lb/>
子美無情為發揚<hi>杜工部旅兩蜀詩集中無海棠之題</hi>
　　擢第後入蜀經羅利路見海棠盛開偶題<lb/>
　　　　　　　　　　　　　　　晏樞相<hi>殊</hi>
上國休誇紅杏艶沈溪自照緑苔磯一枝低帶流鶯睡<lb/>
數片狂和舞蝶飛堪恨路長移不得可無人與畫將歸<lb/>
<pb n="KR3i0037_WYG_002-4a"/>
手中已有新春桂多謝煙香更入衣<lb/>
　　奉知真宗後苑雜花海棠　　　晏樞相<hi>殊</hi>
太液波才緑靈和絮未飄霞文光啓旦珠琲宻封條積<lb/>
潤涵仙露濃英奪海綃九陽資造化天意屬喬繇<lb/>
　　同和　　　　　　　　　　　劉内翰<hi>筠</hi>
遲景烘初綻鮮風惜未飄蝶魂迷宻徑鶯語近新條芳<lb/>
蕙薰宫錦丹漿暈海綃惟時奉宸唱賡奉愧咎繇<lb/>
　　海棠<lb/>
<pb n="KR3i0037_WYG_002-4b"/>
輕盈千結亂櫻藂占得年芳近碧櫳逐處間勻髙下萼<lb/>
幾畨分破淺深紅煙晴始覺香纓綻日極猶疑䗶蔕融<lb/>
數夕朱欄未飄落再三珍重石尤風<lb/>
　　又<lb/>
杳靄何驚目鮮妍欲蕩魂向人無限思當晝不勝繁浩<lb/>
露晴方浥遊蜂暖更暄只應春有意留贈子山園<lb/>
　　又<lb/>
昔聞遊客話芳菲濯錦江頭幾萬枝縱使許昌詩筆健<lb/>
<pb n="KR3i0037_WYG_002-5a"/>
可能終古絶妍辭<lb/>
　　又<lb/>
濯錦江頭樹移根藥砌中只應春有意偏與半粧紅<lb/>
　　和樞宻侍郎因看海棠憶禁苑此花最盛<lb/>
　　　　　　　　　　　　　　　晏樞相<lb/>
青瑣曽留眄珍藂宛未移幸分霖雨潤猶見艶陽姿岸<lb/>
幘來朱檻攀條憶絳𬎼能令人愛樹不獨召南詩<lb/>
　　又　　　　　　　　　　　　郭待制<hi>稹</hi>
<pb n="KR3i0037_WYG_002-5b"/>
朱欄明媚照横塘芳樹交加枕短牆傳得東君深意態<lb/>
染成西蜀好風光破紅枝上仍施粉繁翠隂中旋撲香<lb/>
應為無詩怨工部至今含露作啼粧<lb/>
　　又　　　　　　　　　　　　石學士<hi>延年</hi>
君看海棠格羣花品詎同嬌嬈情自富蕭散艶非窮舊<lb/>
縠斑呉苑梅羅碎蜀宫錦窠杯裏影繡段隟前烘心亂<lb/>
香無數莖柔動滿叢意分巫峽雨腰細漢臺風盛若霞<lb/>
藏日鮮於血灑空髙低千㸃赤深淺半開紅粧指朱纔<lb/>
<pb n="KR3i0037_WYG_002-6a"/>
布膏唇檀更融色焦無可壓體瘦不成豐枝重輕浮外<lb/>
苞疎宻閙中難勝蜂不定易入蝶能通<lb/>
　　蜀地海棠繁媚有思加膩榦豐條苒弱可愛北方<lb/>
　　所未見諸公作詩流播西人予素好玩不能自黙<lb/>
　　然所道皆在前人陳迹中如國風申章亦無媿云<lb/>
　　　　　　　　　　　　　　　宋景文公<lb/>
蜀國天餘煦珍葩地所宜濃芳不隱葉併艶欲然枝襞<lb/>
影分羣萼均霞㸃萬𬎼回文錦成後夾煎燎烘時蜂蘂<lb/>
<pb n="KR3i0037_WYG_002-6b"/>
迎銜宻鶯梢向坐危淺深雙絶態啼笑兩妍姿絳節排<lb/>
煙竦丹紅落帶垂童容鄣畏薄便面到憂遲媚日能徐<lb/>
照暄風肯遽吹<hi>蜀少疾風故花愈盛</hi>惜歡當晼晚留恨付離披麗<lb/>
極都無比繁多僅自持損香饒麝栢照影欠瑶池畫要<lb/>
精侔色歌須巧騁辭舉樽頻語客細摘玩芳期<lb/>
　　和晏尚書海棠<lb/>
媚柯攢仄倚春暉封植寧同北枳移<hi>花自西蜀流而穠麗不變</hi>　台<lb/>
嶺分霞爭抱萼蜀宫裁錦鬭纏枝不憂輕露蒙時潤正<lb/>
<pb n="KR3i0037_WYG_002-7a"/>
恨炎風獵處危把酒凭欄堪併賞莫容私恨為披離<lb/>
　　海棠<lb/>
西域流根逺中都屬賞偏初無可並色竟不許勝妍薄<lb/>
暝霞烘爛平明露濯鮮長衾繡作地宻帳錦為天<hi>呉人語㡩</hi>
<hi>覆為帳天</hi>淺影才欹檻柯横欲照筵愁心隨落處醉眼著繁<lb/>
籩的的誇粧靚畨畨恃笑嘕何嘗間蘭媚要是掩櫻然<lb/>
艶足非他譽香輕且近傳所嗟名後出遺載楚臣篇<lb/>
　　又　　　　　　　　　　　　　<hi>三首並同前</hi>
<pb n="KR3i0037_WYG_002-7b"/>
萬萼霞乾照曙空向來心賞已多同未如此日家園樂<lb/>
數徧繁枝衮衮紅<lb/>
　　暮春月内署書閣前海棠花盛開率爾七言八韻<lb/>
　　寄長卿諫議　　　　　　　　　　張洎<lb/>
去嵗海棠花發日曽將詩句詠芳妍今來花發春依舊<lb/>
君已雄飛玉案前驟隔清塵樞要地獨攀紅蘂艶陽天<lb/>
疎枝髙映銀臺月嫰葉低含綺閣煙花落花開懷勝賞<lb/>
春來春去感流年清辭早綴巴人唱妙翰猶緘蜀國牋<lb/>
<pb n="KR3i0037_WYG_002-8a"/>
共仰壯圖方赫耳自嗟衰鬢轉皤然因憑鶯蝶傳消息<lb/>
莫忘蓬萊有病僊<lb/>
　　海棠　　　　　　　　　　　　　程琳<lb/>
海外移根灼灼竒風情閒麗比應稀晶熒寶萼排珠琲<lb/>
旖旎芳叢簇繡帷繁極只愁隨暮雨飄多何計駐春暉<lb/>
浣花溪上年年意露濕煙霞拂客衣<lb/>
　　海棠　　　　　　　　　　　學士李定<lb/>
青帝行春信自專精心知向海棠偏不霑工部風騷力<lb/>
<pb n="KR3i0037_WYG_002-8b"/>
猶占勾芒造化權倚檻半開紅朶宻遶池初應翠枝連<lb/>
誰人與拔栽瓊苑看與花王鬭後先<lb/>
　　海棠　　　　　　　　　　著作石揚休<lb/>
化工裁剪用功専濯錦江頭價最偏酷愛幾思憑畫手<lb/>
難題渾覺挫詩權艶凝絳纈深深染樹認紅綃宻宻連<lb/>
因想當年武平一枝枝脊賜侍臣先<lb/>
　　海棠　　　　　　　　　　　直講范鎮<lb/>
不知真宰是誰専生得韶光此樹偏吟筆偶遺工部意<lb/>
<pb n="KR3i0037_WYG_002-9a"/>
賦辭今職翰林權風飜翠幕晨香入霞照危牆夕影連<lb/>
移植上園如得地芳名應在紫薇先<lb/>
　　又　　　　　　　　　　　　　石揚休<lb/>
開盡妖桃落盡梨淺荂深萼照華池都縁西蜀盤根逺<lb/>
豈是東君屬意遲煙慘别容曛宿酒露凝啼臉失臙脂<lb/>
須知賈相風流甚曽許神僊品格竒<lb/>
　　和　　　　　　　　　　　　學士李定<lb/>
輕紅如杏素遮梨直似佳人照碧池已是化工教艶絶<lb/>
<pb n="KR3i0037_WYG_002-9b"/>
莫嫌青帝與開遲煙滋綽約明雙臉雨借妖饒入四脂<lb/>
西蜀有名須得地瓊林髙壓百花竒<lb/>
　　和燕龍圖海棠　　　　　　　推官楊諤<lb/>
西漢欺盧橘東陽愛野棠許昌竒此遇子美欠先揚杜<lb/>
宇三春艶𧖟叢一國香燕脂㸃亂雨生色麗斜陽富艶<lb/>
東君節暄妍白帝方錦樓祈水色玉壘換山光風格林<lb/>
檎細腰支郁李長天生笑容質時様舞衣裳少吐深深<lb/>
染全開淡淡粧煙媒䕶緑蔕風陣損朱房旋失因臨水<lb/>
<pb n="KR3i0037_WYG_002-10a"/>
閒飄弗過牆佩亡愁殺甫簪脫即連姜蝶舞菱花照鶯<lb/>
啼罨畫堂僊如弄玉少墜似緑珠常不見還成悔相思<lb/>
幾欲狂春深濯錦水日晚浣沙方卧對移簾柙吟看近<lb/>
筆牀池清滿園倒鳥起一枝昻紫燕銜泥急黄蜂趂蜜<lb/>
忙化工真用意銷得與攜觴<lb/>
　　海棠　　　　　　　　　　殿丞髙帷幾<lb/>
故國庸岷外孤根楚苑中使梅休妬白僊杏已饒紅旋<lb/>
恐陽城破尋憂下蔡空幾時夢巫峽獨立怨春風<lb/>
<pb n="KR3i0037_WYG_002-10b"/>
　　海棠　　　　　　　　　　　　髙　覿<lb/>
錦里花中色最竒妖嬈天賦本來稀綺霞忽照迷紅障<lb/>
縠露輕籠設翠幃繁朶有情粧媚景纎枝無力帶殘暉<lb/>
好將繡向羅裙上永作香閨楚楚衣<lb/>
　　海棠　　　　　　　　　　　　凌景陽<lb/>
名園封植幾經春露濕煙梢畫不真多謝許昌傳雅什<lb/>
蜀都曽未識詩人<lb/>
　　海棠　　　　　　　　　　　學士張冕<lb/>
<pb n="KR3i0037_WYG_002-11a"/>
海棠栽植徧塵寰未必成都欲詠難山木𤓰開千顆顆<lb/>
水林檎發一攢攢<hi>大約木𤓰林檎花初發皆與海棠相類但花稀而先葉耳惟山木𤓰水林</hi>
<hi>檎尤似山木𤓰揚州有之楮木叢也</hi>初疑紅豆爭頭綴忽覺燕脂衆手丸<lb/>
西蜀僧家根撥小南荆官舎樹支寬髙穿羣木無因蔽<lb/>
平倚危樓最好看十畆園林渾似火數方池面悉如丹<lb/>
錦袍萬丈仍連袂<hi>白傳</hi>珠被齊光更合歡<hi>楚詞</hi>風嫋細腰粧<lb/>
正罷<hi>楚宫</hi>露睎銅雀淚新乾晨曦逺借彤雲暖秋魄微侵<lb/>
甲帳寒㑹讌豈勞供幄幙採香應見費龍檀穠燒游女<lb/>
<pb n="KR3i0037_WYG_002-11b"/>
青絲髮殷染妖姬白玉冠賓席半移隈茜綬使車多熱<lb/>
簇雕鞍層層排朶縈飛蝶宻宻交柯宿翠翰詩客早慙<lb/>
矜縷管畫工誰敢衒霜紈本期相伴千場醉可忍輕邀<lb/>
百卉殘川路尚移隨迅瀬蕃船猶折出長瀾飄零絳雪<lb/>
深盈尺收拾晴霞散結團時去獨應賢者識色空濳有<lb/>
達人觀譜為僊子終須美<hi>花譜以海棠為祌僊王禹偁海僊詩序</hi>實作寒<lb/>
梅況不酸<hi>寒梅事具序中</hi>五六年來離别恨春宵頻夢石臺盤<lb/>
<hi>荆王石臺盤在後園海棠林下至今存焉</hi>
<pb n="KR3i0037_WYG_002-12a"/>
　　西園海棠　　　　　　　　　　范純仁<lb/>
丹葩翠葉競妖濃蜂蝶翻翻弄暖風濯雨正疑宫錦爛<lb/>
媚晴先奪曉霞紅芬菲劒外從來勝歡賞天涯為爾同<lb/>
却想鄉闗足塵土只應能見畫圖中<lb/>
　　英韶在前徒矜下里之曲風雅未喪豈繫擊轅之<lb/>
　　音不圖綴綺靡之辭抑將導敦厚之旨耳海棠雖<lb/>
　　盛於蜀人不甚貴因暇偶成五言百韻律詩一章<lb/>
　　四韻詩一章附于卷末知我者無加焉<lb/>
<pb n="KR3i0037_WYG_002-12b"/>
　　　　　　　　　　　　　　　　沈　立<lb/>
岷蜀地千里海棠花獨妍萬株佳麗國二月艶陽天叢<lb/>
萼勻如布脩蕤巧似編彤雲輕㸃綴赤玊碎雕鐫瑟瑟<lb/>
光輸瑩猩猩血借鮮淺深相向背疎宻遞勾牽輕蒨重<lb/>
重染丹砂細細研蘂纎金粟拱鬚嫰紫絲拳紅蠟隨英<lb/>
滴明璣著顆穿初莖爭裊娜翹榦共蹁蹮絶代知無價<lb/>
生香不減𣝕分靈應桂苑鍾粹定星躔木帝經邦相花<lb/>
王入室賢祥飈加剪拂卿靄共陶甄真宰隂推轂勾芒<lb/>
<pb n="KR3i0037_WYG_002-13a"/>
與著鞭不須憂薄命好為惜流年贊翼施生柄扶持煦<lb/>
嫗權主張韶令正調燮淑威宣和氣髙低洽芳心次第<lb/>
還金釵人十二珠履客三千雲雨迷巫峽風波怨洛川<lb/>
姘婷宜住楚妖冶合居燕綉被通宵展華燈徹曙燃横<lb/>
披前檻外半出假山巔暗羨遊蜂採偷輸蟻穴沿瘦嫌<lb/>
蛛網織柔怯女蘿纏蓄恨憑誰訊無言只自憐文君酒<lb/>
壚伴揚子草堂前品格生來别風流到老全繁中生悵<lb/>
望衆裏見喧闐暄暖精神出晴明意態便闗闗鶯對語<lb/>
<pb n="KR3i0037_WYG_002-13b"/>
兩兩燕髙騫天上宜封殖人間偶佇延共櫻圍别館與<lb/>
杏擁斜阡清暖簾爭卷黄昏幕尚褰低籠金轣<graphic n="KR2263" url="https://raw.githubusercontent.com/kanripo/KR-Gaiji/master/images/KR2263.png" mimeType="image/png"/>髙映<lb/>
畫鞦韆忽認梁園妓深疑閬苑仙怱怱來蕙圃逺逺别<lb/>
芝田羞隱暝濛霧輕如淡蕩煙乍逢開羽扇初喜下雲<lb/>
軿髣髴向星靨依稀帶翠鈿五銖衣宛轉七寶帳翩翾<lb/>
獨立挨霓節成行列彩旃困宜欹虎枕步好襯金蓮舞<lb/>
定休回袖粧濃不傅鈆蓋張松鬱鬱茵藉草芊芊馥郁<lb/>
蘭供夢扶疎栁共眠軀輕彌綽約腰細更便嬛婭姹常<lb/>
<pb n="KR3i0037_WYG_002-14a"/>
顒若幽柔自灑然侍兒羅白芷婢子列芳荃口口濃檀<lb/>
注腮腮薄粉填解圍施葉幄買笑有榆錢旖旎環瑶席<lb/>
婆娑匝玳筵嬌依屏曲曲泣對露涓涓南陌輕埃蔽東<lb/>
郊夕照連幾時休縹緲從此識嬋娟是處遺簪珥誰家<lb/>
不管絃妬姬貪恐失戲稚惜何顛折閃搔頭褪擎摐約<lb/>
腕揎戴遮鬟上鳯裝壓鬢邊蟬汲引新懽聚消磨宿忿<lb/>
蠲縱觀須倒載命宴必加籩翻曲教歌媛更詞送酒船<lb/>
鄉心須暫解病眼當時痊迢遞來油壁從容住錦韀雅<lb/>
<pb n="KR3i0037_WYG_002-14b"/>
宜交讓比穠興棣華聨不憤參朱槿寧甘混木綿酴醿<lb/>
濳失色躑躅敢差肩素柰思投迹夭桃恥備員梧桐愧<lb/>
金井芍藥濫花磚併壓辛夷俗潛排寶馬蔫天恩無乆<lb/>
恃人寵莫長専布影交三徑敷榮遍一㕓凝眸方曄曄<lb/>
迴首旋翩翩可忍驚飈挫胡煩急景煎珊瑚隨手碎絳<lb/>
雪繞枝旋拂漢霞初散當樓月自圓飄零隨蠛蠓散亂<lb/>
逐漪漣灼灼龜城外亭亭錦水邊抱愁應慘蹙有淚即<lb/>
潺湲午影迷蝴蝶朝寒怨杜鵑物情元倚伏人意莫拘<lb/>
<pb n="KR3i0037_WYG_002-15a"/>
攣擢秀髙羣木稱珍極八埏未開獨脈脈憂落固悁悁<lb/>
别著新文紀重尋舊譜箋共知紅艶好誰辨赤心堅實<lb/>
事陪朱李根宜灌醴泉栽須隣竹栢樹莫繞烏鳶恥託<lb/>
膏腴茂當隨富貴遷為多猶底滯因逺尚迍邅客思易<lb/>
成亂心期未省愆畫思摩詰筆吟稱薛濤牋醉目休頻<lb/>
送詩情豈易縁薛能誇麗句鄭谷賞佳篇止感芳姿美<lb/>
那憐託地偏山經猶罕記方志未多傳巧詠憂才竭㝠<lb/>
搜得意滇遐陬寡真賞僻境忍輕捐抽秘慙非據探竒<lb/>
<pb n="KR3i0037_WYG_002-15b"/>
敢讓先援毫叙名卉聊用放懷焉<lb/>
　　又<lb/>
占斷香與色蜀花徒自開園林無即俗蜂蝶落仍來青<lb/>
帝若為意東風無限才古今吟不盡百韻愧空裁<lb/>
　<lb/>
　<lb/>
　<lb/>
　海棠譜卷中<lb/>
</p>
<p>
</p>
  </div>
<div>
<head>海棠譜卷下</head> <lb/>
    <p>
<pb n="KR3i0037_WYG_003-1a"/>
欽定四庫全書<lb/>
　海棠譜卷下<lb/>
　　　　　　　　　　　　　宋　陳思　撰<lb/>
　詩下<lb/>
　　商山海棠　　　　　　　　　　　王元之<lb/>
錦里名雖盛商山艶更繁别疑天與態不稱土生根淺<lb/>
著紅蘭染深於絳雪噴待開先讓酒怕落預呼魂香裏<lb/>
無勍敵花中是至尊桂須辭月窟桃合避僊源浮動冠<lb/>
<pb n="KR3i0037_WYG_003-1b"/>
頻側霓裳袖忽翻望夫臨水石窺客出牆垣贈别難饒<lb/>
栁忘憂肯讓萱輕輕飛燕舞脈脈息媯言蕙陋虚侵逕<lb/>
梨凡浪占園論心留蝶宿低面厭鶯喧不忝神僊品<hi>好事</hi>
<hi>者作花品以此為神僊</hi>何辜造化恩自期栽御苑誰使擲山村綺<lb/>
季荒祠畔僊娥古洞門烟愁思舊夢雨泣怨新婚畫恐明<lb/>
妃恨移同卓氏奔秪教三月見不得四時存繡被堆籠<lb/>
勢燕脂浥淚痕貳車春未去應得伴芳樽<lb/>
　　别堂後海棠　　　　　　　　　　　同前<lb/>
<pb n="KR3i0037_WYG_003-2a"/>
一堆紅雪媚青春惜别須教淚滿巾好在明年莫憔悴<lb/>
校書兼是愛花人<hi>此花余去後是推官王校書移入</hi>
　　題錢塘縣羅江東手植海棠　　　王元之<lb/>
江東遺跡在錢塘手植庭花滿縣香若使當年君顯位<lb/>
海棠今日是甘棠<lb/>
　　寓居定慧院之東雜花滿山有海棠一株土人不<lb/>
　　知貴也　　　　　　　　　　　蘇　軾<lb/>
江城地瘴蕃草木只有名花苦幽獨嫣然一笑竹籬間<lb/>
<pb n="KR3i0037_WYG_003-2b"/>
桃李漫山總麄俗也知造物有深意故遣佳人在空谷<lb/>
自然富貴出天姿不待金盤薦華屋朱唇得酒暈生臉<lb/>
翠袖卷紗紅映肉林深霧暗曉光遲日暖風輕春睡足<lb/>
雨中有淚亦悽愴月下無人更清淑先生食飽無一事<lb/>
散步逍遥自捫腹不問人家與僧舎柱杖敲門看脩竹<lb/>
忽逢絶艶照衰朽歎息無言揩病目陋邦何處得此花<lb/>
無乃好事移西蜀寸根千里不易到銜子飛來定鴻鵠<lb/>
天涯流落俱可念為飲一樽歌此曲明朝酒醒還獨來<lb/>
<pb n="KR3i0037_WYG_003-3a"/>
雪落紛紛那忍觸<lb/>
　　海棠　　　　　　　　　　　　　前人<lb/>
東風嫋嫋泛崇光香霧霏霏月轉廊只恐夜深花睡去<lb/>
髙燒銀燭照紅粧<lb/>
　　遊海棠西山示趙彦成　　　　　邵康節<lb/>
東風吹雨過溪門白白朱朱亂逺村灘石已無回棹勢<lb/>
岸楓猶出繫船痕時危不厭江山僻客好惟知笑語温<lb/>
莫上南崗看春色海棠花下却銷魂<lb/>
<pb n="KR3i0037_WYG_003-3b"/>
　　海棠　　　　　　　　　　　　韓持國<lb/>
濯錦江頭千萬枝當來未解惜芳菲而今得向君家見<lb/>
不怕春寒雨濕衣<lb/>
　　在禁林時有懷荆南舊遊　　　　元厚之<lb/>
去年曾醉海棠叢聞説新枝發舊紅昨夜夢回花下飲<lb/>
不知身在玉堂中<lb/>
　　海棠　　　　　　　　　　　　洪覺範<lb/>
酒入香腮笑不知小粧初罷醉兒癡一株栁外牆頭見<lb/>
<pb n="KR3i0037_WYG_003-4a"/>
却勝千叢著雨時<lb/>
　　海棠　　　　　　　　　　　　崔德符<lb/>
渾是華清出浴初碧綃斜掩見紅膚便教桃李能言語<lb/>
要比嬌妍比得無<lb/>
　　海棠<hi>并序</hi>　　　　　　　　　　梅聖俞<lb/>
　　　道損司門前日過訪别且云計程二月到郡正<lb/>
　　　看暗惡海棠頗見太守風味因為詩以送行<lb/>
蜀州海棠勝兩川使君欲賞意已猛春露洗開千萬株<lb/>
<pb n="KR3i0037_WYG_003-4b"/>
燕脂㸃素攢細梗朝看不足夜秉燭何暇更尋桃與杏<lb/>
青泥劒棧將度時跨馬莫辭霜氣冷<lb/>
　　海棠　　　　　　　　　　　　　同前<lb/>
江鷰入朱閣海棠繁錦條醉生燕玉頰瘦聚楚宫腰曽<lb/>
不分香去尤宜著意描誰能共吹笛樹下想前朝<hi>予嘗於宋</hi>
<hi>宣狄宅見固盡明皇於海棠花下卧吹觱篥寧王吹笛黄幡綽拍</hi>
　　又<lb/>
要識吳同蜀須看線海棠燕脂色欲滴紫蠟帶何長夜<lb/>
<pb n="KR3i0037_WYG_003-5a"/>
雨偏宜著春風一任狂當時杜子美吟徧獨相忘<lb/>
　　海棠　　　　　　　　　　　　王荆公<lb/>
緑嬌隱約眉輕掃紅嫰妖嬈臉薄粧巧筆寫傳功未盡<lb/>
清才吟詠興何長<lb/>
　　移岳州去房陵道中見海棠　　　張芸叟<lb/>
馬息山頭見海棠羣僊㑹處錦屛張天寒日晚行人絶<lb/>
自落自開還自香<lb/>
　　和何靖山人海棠　　　　　　　文與可<lb/>
<pb n="KR3i0037_WYG_003-5b"/>
為愛香苞照地紅倚欄終日對芳叢夜深忽憶南枝好<lb/>
把酒更來明月中<lb/>
　　晁二家有海棠去嵗花開晁二呼杜卿家小娃歌<lb/>
　　舞花下痛飲今春花開復欲招客而杜已出守戲<lb/>
　　以詩調之　　　　　　　　　　張文潛<lb/>
頗疑蜂蝶過鄰家知是東牆去嵗花駿馬無因迎小妾<lb/>
鴟夷何用强隨車<lb/>
　　雨中對酒庭下海棠經雨不謝　　陳參政<lb/>
<pb n="KR3i0037_WYG_003-6a"/>
巴陵二月客添衣草草杯盤恨醉遲燕子不禁連夜雨<lb/>
海棠猶待老人詩天翻地覆傷春色齒豁頭童祝聖時<lb/>
白竹籬前湖海濶茫茫身世兩堪悲<lb/>
　　陪粹翁舉酒於君子亭亭下海棠方開<lb/>
　　　　　　　　　　　　　　　　　同上<lb/>
世故驅人殊未央即從地主借繩牀春風浩浩吹游子<lb/>
暮雨霏霏濕海棠古國衣冠無態度隔簾花葉有輝光<lb/>
使君禮數能寬否酒味撩人我欲狂<lb/>
<pb n="KR3i0037_WYG_003-6b"/>
　　和冬曦海棠　　　　　　　　　程金紫<lb/>
花中名品異人重比甘棠苞嫰相思宻紅深琥珀光好<lb/>
風傳馥郁凡卉愧芬芳爛漫雲成瑞葳𬎼女有嬙生來<lb/>
先蜀國開處始朝陽賞即笙歌地題稱翰墨場煙霞容<lb/>
易散蜂蝶等閒忙誰是多情侣欄邊重舉觴<lb/>
　　今朝秋氣蕭瑟不意海棠再開因書二絶期好事<lb/>
　　者和　　　　　　　　　　　　　同前<lb/>
曽逐狂飈取意飛一時春色便依稀舊叢還有香心在<lb/>
<pb n="KR3i0037_WYG_003-7a"/>
却被西風管領歸<lb/>
露濕燕脂淚臉寒獨將幽恨倚欄干精神不比籬邊菊<lb/>
莫把尋常醉眼看<lb/>
　　雨中海棠<lb/>
玉脆紅輕不耐寒無端風雨苦相干曉來試卷珠簾看<lb/>
蔌蔌飛香滿畫欄<lb/>
　　惜海棠開晚　　　　　　　　　　同前<lb/>
今年春色可勝嗟二月山中未見花長憶去年今夜月<lb/>
<pb n="KR3i0037_WYG_003-7b"/>
海棠花影到䆫紗<lb/>
　　海棠　　　　　　　　　　　　僧如壁<lb/>
賣花檐上爭桃李頓使春工不直錢莫怪海棠不受折<lb/>
要令雲髻絶塵縁<lb/>
　　江左謂海棠為川紅　　　　　　吳中復<lb/>
靚粧濃淡蘂蒙茸髙下池臺細細風却恨韶華偏蜀土<lb/>
更無顔色似川紅尋香只恐三春暮把酒欣逢一笑同<lb/>
子美詩才猶閣筆至今寂寞錦城中<lb/>
<pb n="KR3i0037_WYG_003-8a"/>
　　海棠　　　　　　　　　　　　劉子翬<lb/>
幽姿淑態弄春晴梅借風流栁借輕種處靜宜臨野水<lb/>
開時長是近清明幾經夜雨香猶在染盡燕脂畫不成<lb/>
詩老無心為題佛至今惆悵似含情<lb/>
　　海棠　　　　　　　　　　　　郭　震<lb/>
又隨桃李一時榮不逐東風處處生疑是四方嫌不種<lb/>
教於蜀地獨垂名<lb/>
　　海棠<lb/>
<pb n="KR3i0037_WYG_003-8b"/>
西蜀傳芳日東君著意時鮮葩猩薦血紫萼蠟融脂絳<lb/>
闕疑流落瓊欄合䕶持無詩任工部今有省郎知<lb/>
　　和東坡海棠　　　　　　　　　趙次公<lb/>
露氣熹微帶曉光枝邊燦煥映回廊細看素臉元無玉<lb/>
初㸃燕脂駐靚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　和東坡定惠院海棠　　　　　　　同前<lb/>
化工妙手開羣木酷向海棠私意獨殊姿艶艶雜花裏<lb/>
端覺神僊在流俗睡起燕脂懶未勻天然膩理還豐肉<lb/>
<pb n="KR3i0037_WYG_003-9a"/>
繁華増麗態度逺婀娜含嬌風韻足豈唯婉孌彤管姝<lb/>
真同窈窕闗雎淑未能奔徃白玉樓要當貯以黄金屋<lb/>
顧雖風暖欲黄昏脈脈難禁倚脩竹可憐俗眼不知貴<lb/>
空把容光照山谷此花本出西南地李杜無詩恨遺蜀<lb/>
髙才没世孰雕龍後輦補亡難刻鵠貂裘季子客齊安<lb/>
相逢忽慰羈人目當年甫白君可繼為花重賦陽春曲<lb/>
把酒因澆礨磈胷搜句輒傾空洞腹多情恐作深雲收<lb/>
兒童莫信來輕觸<lb/>
<pb n="KR3i0037_WYG_003-9b"/>
　　海棠　　　　　　　　　　康肅呉公芾<lb/>
海棠元自有天香底事時人故謗傷不信請來花下坐<lb/>
惱人鼻觀不尋常<lb/>
　　和澤民求海棠　　　　　　　　　同前<lb/>
君是詩中老作家笑將麗句換名花花因詩去情非淺<lb/>
詩為花來語更嘉須好栽培承雨露莫令憔悴困塵沙<lb/>
他年爛漫如西蜀我欲從君看綺霞<lb/>
　　見市上有賣海棠者悵然有感　　　同前<lb/>
<pb n="KR3i0037_WYG_003-10a"/>
連年蹤跡滯江鄉長憶吾廬萬海棠想得春來増絶麗<lb/>
無因歸去賞芬芳偶然檐上逢人賣猶記樽前為爾狂<lb/>
何日故園修舊好賸燒銀燭照紅粧<lb/>
　　和陳子良海棠四首　　　　　　　同前<lb/>
春來人物盡熙熙紅紫無情亦滿枝正引衰翁詩思動<lb/>
舉頭那更得君詩<lb/>
花開春色麗晴空惱我狂來只遶叢試問妖嬈誰與比<lb/>
一株勝却萬株紅<lb/>
<pb n="KR3i0037_WYG_003-10b"/>
雨後花頭頓覺肥細看還是舊風姿坐餘自有香芬馥<lb/>
不許凡人取次知<lb/>
十年栽種滿園花無似兹花艶麗多已是譜中推第一<lb/>
不須還更問如何<lb/>
　　寄朝宗　　　　　　　　　　　　同前<lb/>
海棠已試十分粧細看妖嬈更異常不得與君同勝賞<lb/>
空燒銀燭照紅粧<lb/>
　　所思亭海棠初開折贈兩使者　　　張栻<lb/>
<pb n="KR3i0037_WYG_003-11a"/>
未須比擬紅深淺更莫平章香有無過雨夕陽樓上看<lb/>
千花容有此膚腴<lb/>
東風著物本無私紅入花梢特地竒想得霜臺春思滿<lb/>
一枝聊遣博新詩<lb/>
　　黄海棠　　　　　　　　　　　　洪适<lb/>
漢宫嬌半額雅淡稱花僊天與温柔態粧成取次妍<lb/>
　　垂絲海棠　　　　　　　　　　　同前<lb/>
<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>
                    <graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>似崔徽朝朝長看地誰能解倒懸扶起雲鬟墜<lb/>
<pb n="KR3i0037_WYG_003-11b"/>
　　次韻陸務觀海棠　　　　　文簡程公<hi>大昌</hi>
喚回殘睡强矜持淺破朱唇倚笛吹千古妖妍磨不盡<lb/>
長隨春色上花枝<lb/>
　　題苦竹寺海棠洞　　　　　相山王之道<lb/>
翠袖朱唇一笑開倚風無力競相偎陽城豈是僧家物<lb/>
端恐齊奴步障來<lb/>
　　海棠　　　　　　　　　　　　陸　游<lb/>
誰道名花獨故宫<hi>謂故蜀燕王宫</hi>東城盛麗足爭雄横陳錦幛<lb/>
<pb n="KR3i0037_WYG_003-12a"/>
闌干外盡吸紅雲酒醆中貪看不辭持夜燭倚狂直欲<lb/>
擅春風拾遺舊詠悲零落瘦損腰圍擬未工<hi>老杜不應無海棠詩</hi>
<hi>意其失傳爾</hi>
　　又<lb/>
十里迢迢望碧雞一城晴雨不曽齊今朝未得平安報<lb/>
便恐飛紅已作泥<lb/>
　　又<lb/>
蜀地名花擅古今一枝氣可壓千林譏彈更到無香處<lb/>
<pb n="KR3i0037_WYG_003-12b"/>
常恨人言太刻深<lb/>
　　張園觀海棠　　　　　　　　　　同前<lb/>
朝陽照城樓春容極明媚走馬蜀錦園名花動人意嚴<lb/>
粧漢宫曉一笑初破睡定知夜晏歡酒入妖骨醉低鬟<lb/>
羞不語困眼嬌欲閉雖艶無俗姿太息真富貴結束吾<lb/>
方歸此别知幾嵗黄昏廉纎雨千㸃裛紅淚<lb/>
　　夜宴賞海棠醉書　　　　　　　　同前<lb/>
便便癡腹本來寛不是天涯强作歡燕子歸來新社雨<lb/>
<pb n="KR3i0037_WYG_003-13a"/>
海棠開後却春寒醉誇落紙詩千首歌費纒頭錦百端<lb/>
深院不聞傳夜漏忽驚蠟淚已堆盤<lb/>
　　病中久止酒有懷成都海棠之盛　　同前<lb/>
碧雞坊裏海棠時彌月兼旬醉不知馬上難尋前夢境<lb/>
樽前誰記舊歌辭目窮落日横千嶂膓斷春光把一枝<lb/>
説與故人應不信茶煙禪榻鬢成絲<lb/>
　　春晴懷故園海棠　　　　　　　楊萬里<lb/>
故園今日海棠開夢入江西錦繡堆萬物皆春人獨老<lb/>
<pb n="KR3i0037_WYG_003-13b"/>
一年過社燕方回似青如白天濃淡欲墮還飛絮徃來<lb/>
無那風光消不得遣詩招入翠瓊杯<lb/>
　　張子儀太守折送秋日海棠　　　　同前<lb/>
新様西風較劣些重陽還放海棠花春紅更把秋霜洗<lb/>
且道精神佳不佳<lb/>
木渠木菊總無光秋色今年付海棠為底夜深花不睡<lb/>
翠紗袖上月如霜<lb/>
　海棠譜卷下<lb/>
</p>
<p>
</p>
  </div></body>
</text>\m</TEI>
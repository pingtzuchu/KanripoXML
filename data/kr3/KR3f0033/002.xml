<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孫子算經卷中</head> <lb/>
    <p>
<pb n="KR3f0033_WYG_002-1a"/>
欽定四庫全書<lb/>
　孫子算經卷中<lb/>
今有一十八分之一十二問約之得幾何答曰三分之<lb/>
二<lb/>
術曰置十八分在下一十二分在上副置二位以少減<lb/>
多等數得六為法約之即得<lb/>
今有三分之一五分之二問合之二得幾何答曰一十<lb/>
五分之十一<lb/>
<pb n="KR3f0033_WYG_002-1b"/>
術曰置三分五分在右方之一之二在左方母互乗子<lb/>
五分之二得六三分之一得五并之得一十一為實右<lb/>
方二母相乗得一十五為法不滿法以法命之即得<lb/>
今有九分之八減其五分之一問餘幾何答曰四十五<lb/>
分之三十一<lb/>
術曰置九分五分在右方之八之一在左方母互乗子<lb/>
五分之一得九九分之八得四十以少減多餘三十一<lb/>
為實母相乗得四十五為法不滿法以法命之即得<lb/>
<pb n="KR3f0033_WYG_002-2a"/>
今有三分之一三分之二四分之三問減多益少幾何<lb/>
而平答曰減四分之三者二三分之二者一并以益三<lb/>
分之一而各平于一十二分之七<lb/>
術曰置三分三分四分在右方之一之二之三在左方<lb/>
母互乗子副并得六十三置右為平實母相乗得三十<lb/>
六為法以列數三乗未并者及法等數得九約訖減四<lb/>
分之三者二減三分之二者一并以益三分之一各平<lb/>
于一十二分之七<lb/>
<pb n="KR3f0033_WYG_002-2b"/>
今有粟一斗問為糲米幾何答曰六升<lb/>
術曰置粟一斗十升以糲米率三十乗之得三百升為<lb/>
實以粟率五十為法除之即得<lb/>
今有粟二斗一升問為粺米幾何答曰一斗一升五十<lb/>
分升之一十七<lb/>
術曰置粟數二十一升以粺米率二十七乗之得五百<lb/>
六十七升為實以粟率五十為法除之不盡以法而命<lb/>
分<lb/>
<pb n="KR3f0033_WYG_002-3a"/>
今有粟四斗五升問為糳米幾何答曰二斗一升五分<lb/>
升之三<lb/>
術曰置粟四十五升以二約糳米率二十四得一十二<lb/>
乗之得五百四十升為實以二約粟率五十得二十五<lb/>
為法除之不盡以等數約之而命分<lb/>
今有粟七斗九升問為御米幾何答曰三斗三升一合<lb/>
八勺<lb/>
術曰置七斗九升以御米率二十一乗之得一千六百<lb/>
<pb n="KR3f0033_WYG_002-3b"/>
五十九升為實以粟率五十除之即得<lb/>
今有屋基南北三丈東西六丈欲以甎砌之凡積二尺<lb/>
用甎五枚問計幾何答曰四千五百枚<lb/>
術曰置東西六丈以南北三丈乗之得一千八百尺以<lb/>
五乗之得九千尺以二除之即得<lb/>
今有圓窖下周二百八十六尺深三丈六尺問受粟幾<lb/>
何答曰一十五萬一千四百七十四斛七升二十七分<lb/>
升之一十一<lb/>
<pb n="KR3f0033_WYG_002-4a"/>
術曰置周二百八十六尺自相乗得八萬一千七百九<lb/>
十六尺以深三丈六尺乗之得二百九十四萬四千六<lb/>
百五十六以一十二除之得二十四萬五千三百八十<lb/>
八尺以斛法一尺六寸二分除之即得<lb/>
今有方窖廣四丈六尺長五丈四尺深三丈五尺問受<lb/>
粟幾何答曰五萬三千六百六十六斛六斗六升三分<lb/>
升之二<lb/>
術曰置廣四丈六尺長五丈四尺相乗得二千四百八<lb/>
<pb n="KR3f0033_WYG_002-4b"/>
十四尺以深三丈五尺乗之得八萬六千九百四十尺<lb/>
以斛法一尺六寸二分除之即得<lb/>
今有圓窖周五丈四尺深一丈八尺問受粟幾何答曰<lb/>
二千七百斛<lb/>
術曰先置周五丈四尺相乗得二千九百一十六尺以<lb/>
深一丈八尺乗之得五萬二千四百八十八尺以一十<lb/>
二除之得四千三百七十四尺以斛法一尺六寸二分<lb/>
除之即得<lb/>
<pb n="KR3f0033_WYG_002-5a"/>
今有圓田周三百步徑一百步問得田幾何答曰三十<lb/>
一畆奇六十步<lb/>
術曰先置周三百步半之得一百五十步又置徑一百<lb/>
步半之得五十步相乗得七千五百步以畆法二百四<lb/>
十步除之即得<lb/>
又術曰周自相乗得九萬步以十二除之得七千五百<lb/>
步以畆法除之得畆數<lb/>
又術曰徑自乗得一萬以三乗之得三萬步四除之得<lb/>
<pb n="KR3f0033_WYG_002-5b"/>
七千五百步以畆法除之得畆數<lb/>
今有方田桑生中央從角至桑一百四十七步問為田<lb/>
幾何答曰一頃八十三畆奇一百八十步<lb/>
術曰置角至桑一百四十七步倍之得二百九十四步<lb/>
以五乗之得一千四百七十步以七除之得二百一十<lb/>
步自相乗得四萬四千一百步以二百四十步除之即<lb/>
得<lb/>
今有木方三尺高三尺欲方五寸作枕一枚問得幾何<lb/>
<pb n="KR3f0033_WYG_002-6a"/>
答曰二百一十六枚<lb/>
術曰置方三尺自相乗得九尺以高三尺乗之得二十<lb/>
七尺以一尺木八枕乗之即得<lb/>
今有索長五千七百九十四步欲使作方問幾何答曰<lb/>
一千四百四十八步三尺<lb/>
術曰置索長五千七百九十四步以四除之得一千四<lb/>
百四十八步餘二步以六因之得一丈二尺以四除之<lb/>
得三尺通計即得<lb/>
<pb n="KR3f0033_WYG_002-6b"/>
今有堤下廣五丈上廣三丈高二丈長六十尺欲以一<lb/>
千尺作一方問計幾何答曰四十八方<lb/>
術曰置堤上廣三丈下廣五丈并之得八丈半之得四<lb/>
丈以二丈乗之得八百尺以長六十尺乗之得四萬八<lb/>
千以一千尺除之<hi>案除原本訛作乗今改正</hi>即得<lb/>
今有溝廣十丈深五丈長二十丈欲以千尺作一方問<lb/>
得幾何答曰一千方<lb/>
術曰置廣一十丈以深五丈乗之得五千尺又以長二<lb/>
<pb n="KR3f0033_WYG_002-7a"/>
十丈乘之得一百萬尺以一千除之即得<lb/>
今有積二十三萬四千五百六十七歩問為方幾何答<lb/>
曰四百八十四歩九百六十八分歩之三百一十一<lb/>
術曰置積二十三萬四千五百六十七歩為實次借一算<lb/>
為下法歩之超一位至百而止上商置四百于實之上<hi>案上</hi>
<hi>商原本脫上字今補</hi>副置四萬于實之下下法之上名為方法命上<lb/>
商四百除實除訖倍方法方法一退<hi>案原本脫方法二字今補</hi>下法再<lb/>
退復置上商八十以次前商副置八百于方法之下下法<lb/>
<pb n="KR3f0033_WYG_002-7b"/>
之上名為亷法方廉各命上商八十以除實<hi>案原本脫實字今補</hi>除訖<lb/>
<hi>案原本脫除字今補</hi>倍廉法從方法方法一退下法再退復置上商四<lb/>
以次前副置四于方法之下下法之上名曰隅法方廉隅各<lb/>
命上商四以除實除訖倍隅法從方法<hi>案原本訛此六字今據術補</hi>上商<lb/>
得四百八十四下法得九百六十八不盡三百一十一是為<lb/>
方四百八十四歩九百六十八分歩之三百一十一<lb/>
今有積三萬五千歩問為圓幾何答曰六百四十八歩一千<lb/>
二百九十六分歩之九十六<hi>案六分歩原本訛作七分脫歩字今補正</hi>
<pb n="KR3f0033_WYG_002-8a"/>
術曰置積三萬五千歩以一十二乘之得四十二萬為實次<lb/>
借一算為下法歩之超一位至百而止上商置六百于實之<lb/>
上副置六萬于實之下下法之上名為方法命上商六百除<lb/>
實除訖倍方法方法一退下法再退復置上商四十以次前<lb/>
商副置四百于方法之下下法之上名為廉法方廉各命上<lb/>
商四十以除實<hi>案原本脫四十二字今補</hi>除訖倍廉法從方法方法一退<lb/>
下法再退復置上商八次前商副置八于方法之下下法<lb/>
之上名為隅法方廉隅各命上商八以除實除訖倍隅法<lb/>
<pb n="KR3f0033_WYG_002-8b"/>
從方法上商得六百四十八<hi>案原本脱得字今補</hi>下法得一千二百<lb/>
九十六<hi>案六原本訛作七今改正</hi>不盡九十六是為方六百四十八歩<lb/>
一千二百九十六分歩之九十六<hi>案九十六分原本訛作九十七分今改正</hi>
今有邱田周六百三十九歩徑三百八十歩問為田幾<lb/>
何答曰二頃五十二畆二百二十五歩<lb/>
術曰半周得三百一十九歩五分半徑得一百九十歩<lb/>
二位相乗得六萬七百五歩以畆法除之即得<lb/>
今有築城上廣二丈下廣五丈四尺高三丈八尺長五<lb/>
<pb n="KR3f0033_WYG_002-9a"/>
千五百五十尺秋程人功三百尺問須功幾何答曰二<lb/>
萬六千一十一功<lb/>
術曰并上下廣得七十四尺半之得三十七尺以高乗<lb/>
之得一千四百六尺又以長乗之得積七百八十萬三<lb/>
千三百尺以秋程人功三百尺除之即得<lb/>
今有穿渠長二十九里一百四步上廣一丈二尺六寸<lb/>
下廣八尺深一丈八尺秋程人功三百尺問須功幾何<lb/>
答曰三萬二千六百四十五功<hi>案原本訛作三萬二百六十五人今據術改正</hi>
<pb n="KR3f0033_WYG_002-9b"/>
不盡六十九尺六寸<lb/>
術曰置里數以三百步乗之内零步六之得五萬二千<lb/>
八百二十四尺并上下廣得二丈六寸半之以深乗之<lb/>
得一百八十五尺四寸以長乗得九百七十九萬三千<lb/>
五百六十九尺六寸以人功三百尺除之即得<lb/>
今有錢六千九百三十欲令二百一十六人作九分分<lb/>
之八十一人人與二分七十二人人與三分六十三人<lb/>
人與四分問三種各得幾何答曰二分人得錢二十二<lb/>
<pb n="KR3f0033_WYG_002-10a"/>
三分人得錢三十三四分人得錢四十四<lb/>
術曰先置八十一人于上七十二人次之六十三人在<lb/>
下頭位以二乗之得一百六十二次位以三乗之得二<lb/>
百一十六下位以四乗之得二百五十二副并三位得<lb/>
六百三十為法又置錢六千九百三十為三位頭位以<lb/>
一百六十二乗之得一百一十二萬二千六百六十又<lb/>
以二百一十六乗中位得一百四十九萬六千八百八<lb/>
十又以二百五十二乗下位得一百七十四萬六千三<lb/>
<pb n="KR3f0033_WYG_002-10b"/>
百六十各為實以法六百三十各除之頭位得一千七<lb/>
百八十二中位得二千三百七十六下位得二千七百<lb/>
七十二各以人數除之即得<lb/>
今有五等諸侯共分橘子六十顆人别加三顆問五人<lb/>
各得幾何答曰公一十八顆侯一十五顆伯一十二顆<lb/>
子九顆男六顆<lb/>
術曰先置人數别加三顆于下次六顆次九顆次一十<lb/>
二顆上十五顆副并之得四十五以減六十顆餘人數<lb/>
<pb n="KR3f0033_WYG_002-11a"/>
除之得人三顆各加不并者上得一十八為公分次得<lb/>
一十五為侯分次得一十二為伯分次得九為子分下<lb/>
得六為男分<lb/>
今有甲乙丙三人持錢甲語乙丙各將公等所持錢半<lb/>
以益我錢成九十乙復語甲丙各將公等所持錢半以<lb/>
益我錢成七十丙復語甲乙各將公等所持錢半以益<lb/>
我錢成五十六問三人元持錢各若干答曰甲七十二<lb/>
乙三十二丙四<lb/>
<pb n="KR3f0033_WYG_002-11b"/>
術曰先置三人所語為位以三乗之各為積甲得二百<lb/>
七十乙得二百一十丙得一百六十八各半之甲得一<lb/>
百三十五乙得一百五丙得八十四又置甲九十乙七<lb/>
十丙五十六各半之以甲乙減丙以甲丙減乙以乙丙<lb/>
減甲即各得元數<lb/>
今有女子善織日自倍五日織通五尺問日織幾何答<lb/>
曰初日織一寸三十一分寸之一十九次日織三寸三<lb/>
十一分寸之七次日織六寸三十一分寸之一十四次<lb/>
<pb n="KR3f0033_WYG_002-12a"/>
日織一尺二寸三十一分寸之二十八次日織二尺五<lb/>
寸三十一分寸之二十五<lb/>
術曰各置列衰副并得三十一為法以五尺乗未并者<lb/>
各自為實實如法而一即得<lb/>
今有人盜庫絹不知所失幾何但聞草中分絹人得六<lb/>
匹盈六匹人得七匹不足七匹問人絹各幾何答曰賊<lb/>
一十三人絹八十四匹<lb/>
術曰先置人得六匹于右上盈六匹于右下後置人得<lb/>
<pb n="KR3f0033_WYG_002-12b"/>
七匹于左上不足七匹于左下維乗之所得并之為絹<lb/>
并盈不足為人<lb/>
　<lb/>
　<lb/>
　<lb/>
　<lb/>
　<lb/>
　孫子算經卷中<lb/>
</p>
<p>
</p>
  </div>
</body>
</text>
</TEI>
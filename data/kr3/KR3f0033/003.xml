<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孫子算經卷下</head> <lb/>
    <p>
<pb n="KR3f0033_WYG_003-1a"/>
欽定四庫全書<lb/>
　孫子算經卷下<lb/>
今有甲乙丙丁戊己庚辛壬九家共輸租甲出三十五<lb/>
斛乙出四十六斛丙出五十七斛丁出六十八斛戊出<lb/>
七十九斛己出八十斛庚出一百斛辛出二百一十斛<lb/>
壬出三百二十五斛凡九家共輸租一千斛僦運直折<lb/>
二百斛外問家各幾何答曰甲二十八斛乙三十六斛<lb/>
八斗丙四十五斛六斗丁五十四斛四斗戊六十三斛<lb/>
<pb n="KR3f0033_WYG_003-1b"/>
二斗己六十四斛庚八十斛辛一百六十八斛壬二百<lb/>
六十斛<lb/>
術曰置甲出三十五斛以四乗之得一百四十斛以五<lb/>
除之得二十八斛乙出四十六斛以四乗之得一百八<lb/>
十四斛以五除之得三十六斛八斗丙出五十七斛以<lb/>
四乗之得二百二十八斛以五除之得四十五斛六斗<lb/>
丁出六十八斛以四乗之得二百七十二斛以五除之<lb/>
得五十四斛四斗戊出七十九斛以四乗之得三百一<lb/>
<pb n="KR3f0033_WYG_003-2a"/>
十六斛以五除之得六十三斛二斗己出八十斛以四<lb/>
乗之得三百二十斛以五除之得六十四斛庚出一百<lb/>
斛以四乗之得四百斛以五除之得八十斛辛出二百<lb/>
一十斛以四乗之得八百四十斛以五除之得一百六<lb/>
十八斛壬出三百二十五斛以四乗之得一千三百斛<lb/>
以五除之得二百六十斛<lb/>
今有丁一千五百萬出兵四十萬問幾丁科一兵答曰<lb/>
三十七丁五分<lb/>
<pb n="KR3f0033_WYG_003-2b"/>
術曰置丁一千五百萬為實以兵四十萬為法實如法<lb/>
即得<lb/>
今有平地聚粟下周三丈六尺高四尺五寸問粟幾何<lb/>
答曰一百斛<lb/>
術曰置周三丈六尺自相乗得一千二百九十六尺以<lb/>
高四尺五寸乗之得五千八百三十二尺以三十六除<lb/>
之得一百六十二尺以斛法一尺六寸二分除之即得<lb/>
今有佛書凡二十九章章六十三字問字幾何答曰一<lb/>
<pb n="KR3f0033_WYG_003-3a"/>
千八百二十七<lb/>
術曰置二十九章以六十三字乗之即得<lb/>
今有棊局方一十九道問用棊幾何答曰三百六十一<lb/>
術曰置一十九道自相乗之即得<lb/>
今有租九萬八千七百六十二斛欲以一車載五十斛<lb/>
問用車幾何答曰一千九百七十五乗奇一十二斛<lb/>
術曰置租九萬八千七百六十二斛為實以一車所載<lb/>
五十斛為法實如法即得<lb/>
<pb n="KR3f0033_WYG_003-3b"/>
今有丁九萬八千七百六十六凡二十五丁出一兵問<lb/>
兵幾何答曰三千九百五十人奇一十六丁<lb/>
術曰置丁九萬八千七百六十六為實以二十五為法<lb/>
實如法即得<lb/>
今有絹七萬八千七百三十二匹令一百六十二人分<lb/>
之問人得幾何答曰四百八十六匹<lb/>
術曰置絹七萬八千七百三十二匹為實以一百六十<lb/>
二人為法實如法即得<lb/>
<pb n="KR3f0033_WYG_003-4a"/>
今有綿九萬一千一百三十五觔給與三萬六千四百<lb/>
五十四户問户得幾何答曰二觔八兩<lb/>
術曰置九萬一千一百三十五觔為實以三萬六千四<lb/>
百五十四户為法除之得二觔不盡一萬八千二百二<lb/>
十七觔以一十六乗之得二十九萬一千六百三十二<lb/>
兩以户除之即得<lb/>
今有粟三千九百九十九斛九斗六升凡粟九斗易豆<lb/>
一斛問計豆幾何答曰四千四百四十四斛四斗<lb/>
<pb n="KR3f0033_WYG_003-4b"/>
術曰置粟三千九百九十九斛九斗六升為實以九斗<lb/>
為法實如法即得<lb/>
今有粟二千三百七十四斛斛加三升問共粟幾何答<lb/>
曰二千四百四十五斛二斗二升<lb/>
術曰置粟二千三百七十四斛以一斛三升乗之即得<lb/>
今有粟三十六萬九千九百八十斛七斗在倉九年年<lb/>
斛耗三升問一年九年各耗幾何答曰一年耗一萬一<lb/>
千九十九斛四斗二升一合九年耗九萬九千八百九<lb/>
<pb n="KR3f0033_WYG_003-5a"/>
十四斛七斗八升九合<lb/>
術曰置三十六萬九千九百八十斛七斗以三升乗之<lb/>
得一年之耗又以九乗之即九年之耗<lb/>
今有貸與人絲五十七觔限嵗出息一十六觔問觔息<lb/>
幾何答曰四兩五十七分兩之二十八<lb/>
術曰列限息絲一十六觔以一十六兩乗之得二百五<lb/>
十六兩以貸絲五十七觔除之不盡約之即得<lb/>
今有三人共車二車空二人共車九人步問人與車各<lb/>
<pb n="KR3f0033_WYG_003-5b"/>
幾何答曰一十五車三十九人<lb/>
術曰置二人以三乗之得六加步者九人得車一十五<lb/>
欲知人者以二乗車加九人即得<lb/>
今有粟一十二萬八千九百四十斛九斗三合出與人<lb/>
買絹一匹直粟三斛五斗七升問絹幾何答曰三萬六<lb/>
千一百一十七匹三丈六尺<lb/>
術曰置粟一十二萬八千九百四十斛九斗三合為實<lb/>
以三斛五斗七升為法除之得匹餘四十之所得又以<lb/>
<pb n="KR3f0033_WYG_003-6a"/>
法除之即得<lb/>
今有婦人河上蕩桮津吏問曰桮何以多婦人曰家有<lb/>
客津吏曰客幾何婦人曰二人共飯三人共羮四人共<lb/>
肉凡用桮六十五不知客幾何答曰六十人<lb/>
術曰置六十五桮以十二乗之得七百八十以十三除<lb/>
之即得<lb/>
今有木不知長短引繩度之餘繩四尺五寸屈繩量之<lb/>
不足一尺問幾何答曰六尺五寸<lb/>
<pb n="KR3f0033_WYG_003-6b"/>
術曰置餘繩四尺五寸加不足一尺共五尺五寸倍之<lb/>
得一丈一尺減餘四尺五寸即得<lb/>
今有器中米不知其數前人取半中人三分取一後人<lb/>
四分取一餘米一斗五升問米幾何答曰六斗<lb/>
術曰置餘米一斗五升以六乗之得九斗以二除之得<lb/>
四斗五升以四乗之得一斛八斗以三除之即得<lb/>
今有黄金一觔直錢一十萬問兩直幾何答曰六千二<lb/>
百五十錢<lb/>
<pb n="KR3f0033_WYG_003-7a"/>
術曰置錢一十萬以一十六兩除之即得<lb/>
今有錦一匹直錢一萬八千問丈尺寸各直幾何答曰<lb/>
丈四千五百錢尺四百五十錢寸四十五錢<lb/>
術曰置錢一萬八千以四除之得一丈之直一退再退<lb/>
得尺寸之直<lb/>
今有地長一千步廣五百步尺有鶉寸有鷃問鶉鷃各<lb/>
幾何答曰鶉一千八百萬鷃一億八千萬<lb/>
術曰置長一千步以廣五百步乗之得五十萬以三十<lb/>
<pb n="KR3f0033_WYG_003-7b"/>
六乗之得一千八百萬尺即得鶉數上十之即得鷃數<lb/>
今有六萬口上口三萬人日食九升中口二萬人日食<lb/>
七升下口一萬人日食五升問上中下口共食幾何答<lb/>
曰四千六百斛<lb/>
術曰各置口數以日食之數乗之所得并之即得<lb/>
今有方物一束外周一市有三十二枚問積幾何答曰<lb/>
八十一枚<lb/>
術曰重置二位左位減八餘加右位至盡虚加一即得<lb/>
<pb n="KR3f0033_WYG_003-8a"/>
今有竿不知長短度其影得一丈五尺别立一表長一<lb/>
尺五寸影得五寸問竿長幾何答曰四丈五尺<lb/>
術曰置竿影一丈五尺以表長一尺五寸乗之上十之<lb/>
得二十二丈五尺以表影五寸除之即得<lb/>
今有物不知其數三三數之賸二五五數之賸三七七<lb/>
數之賸二問物幾何答曰二十三<lb/>
術曰三三數之賸二置一百四十五五數之賸三置六<lb/>
十三七七數之賸二置三十并之得二百三十三以二<lb/>
<pb n="KR3f0033_WYG_003-8b"/>
百一十減之即得凡三三數之賸一則置七十五五數<lb/>
之賸一則置二十一七七數之賸一則置十五一百六<lb/>
以上以一百五減之即得<lb/>
今有獸六首四足禽二首二足上有七十六首下有四<lb/>
十六足問禽獸各幾何答曰八獸七禽<lb/>
術曰倍足以減首餘半之即獸以四乗獸減足餘半之<lb/>
即禽<lb/>
今有甲乙二人持錢各不知數甲得乙中半可滿四十<lb/>
<pb n="KR3f0033_WYG_003-9a"/>
八乙得甲大半亦滿四十八問甲乙二人元持錢各幾<lb/>
何答曰甲持錢三十六乙持錢二十四<lb/>
術曰如方程求之置二甲一乙錢九十六于右方置二<lb/>
甲三乙錢一百四十四于左方以右方二乗左方上得<lb/>
四中得六下得二百八十八錢以左方二乗右方上得<lb/>
四中得二下得九十六<hi>案近刻脱此十八字今據術補</hi>以右行再減左<lb/>
行左上空中餘四乙為法下餘九十六錢為實上法下<lb/>
實得二十四錢為乙錢以減右下九十六餘七十二為<lb/>
<pb n="KR3f0033_WYG_003-9b"/>
實以右上二甲為法上法下實得三十六為甲錢也<lb/>
今有百鹿入城家取一鹿不盡又三家共一鹿適盡問<lb/>
城中家幾何答曰七十五家<lb/>
術曰以盈不足取之假令七十二家鹿不盡四令之九<lb/>
十家鹿不足二十置七十二于右上盈四于右下置九<lb/>
十于左上不足二十于左下維乗之所得并為實并盈<lb/>
不足為法除之即得<lb/>
今有三雞共啄粟一千一粒雛啄一母啄二翁啄四主<lb/>
<pb n="KR3f0033_WYG_003-10a"/>
責本粟三雞主各償幾何答曰雞雛主一百四十三雞<lb/>
母主二百八十六雞翁主五百七十二<lb/>
術曰置粟一千一粒為實副并三雞所啄粟七粒為法<lb/>
除之得一百四十三粒為雞雛主所償之數遞倍之即<lb/>
得母翁主所償之數<lb/>
今有雉兔同籠上有三十五頭下有九十四足問雉兔<lb/>
各幾何答曰雉二十三兔一十二<lb/>
術曰上置三十五頭下置九十四足半其足得四十七<lb/>
<pb n="KR3f0033_WYG_003-10b"/>
以少減多再命之上三除下三上五除下五下有一除<lb/>
上一下有二除上二即得<lb/>
又術曰上置頭下置足半其足以頭除足以足除頭即<lb/>
得<lb/>
今有九里渠三寸魚頭頭相次問魚得幾何答曰五萬<lb/>
四千<lb/>
術曰置九里以三百步乗之得二千七百步又以六尺<lb/>
乗之得一萬六千二百尺上十之得一十六萬二千寸<lb/>
<pb n="KR3f0033_WYG_003-11a"/>
以魚三寸除之即得<lb/>
今有長安洛陽相去九百里車輪一帀一丈八尺欲自<lb/>
洛陽至長安問輪帀幾何答曰九萬帀<lb/>
術曰置九百里以三百步乗之得二十七萬步又以六<lb/>
尺乗之得一百六十二萬尺以車輪一丈八尺為法除<lb/>
之即得<lb/>
今有出門望見九堤堤有九木木有九枝枝有九巢巢<lb/>
有九禽禽有九雛雛有九毛毛有九色問各幾何答曰<lb/>
<pb n="KR3f0033_WYG_003-11b"/>
木八十一枝七百二十九巢六千五百六十一禽五萬<lb/>
九千四十九雛五十三萬一千四百四十一毛四百七<lb/>
十八萬二千九百六十九色四千三百四萬六千七百<lb/>
二十一<lb/>
術曰置九堤以九乗之得木之數又以九乗之得枝之<lb/>
數又以九乗之得巢之數又以九乗之得禽之數又以<lb/>
九乗之得雛之數又以九乗之得毛之數又以九乗之<lb/>
得色之數<lb/>
<pb n="KR3f0033_WYG_003-12a"/>
今有三女長女五日一歸中女四日一歸少女三日一<lb/>
歸問三女幾何日相㑹答曰六十日<lb/>
術曰置長女五日中女四日少女三日于右方各列一<lb/>
算于左方維乗之各得所到數長女十二到中女十五<lb/>
到少女二十到又各以歸日乗到數即得<lb/>
今有孕婦行年二十九嵗難九月未知所生答曰生男<lb/>
術曰置四十九加難月減行年所餘以天除一地除二<lb/>
人除三四時除四五行除五六律除六七星除七八風<lb/>
<pb n="KR3f0033_WYG_003-12b"/>
除八九州除九其不盡者奇則為男耦則為女<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孫子算經卷下<lb/>
</p>
<p>
</p>
  </div>
</body>
</text>
</TEI>
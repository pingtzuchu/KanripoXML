<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>坦齋通編</head> <lb/>
    <p>
<pb n="KR3j0046_WYG_001-1a"/>
欽定四庫全書<lb/>
　坦齋通編<lb/>
損之六五益之六二皆曰或益之十朋之龜弗克違自<lb/>
王輔嗣有朋龜獻策之說學者類以十朋之龜為絶句<lb/>
聞明易者以或益之為一句十朋之為一句龜弗克違<lb/>
為一句葢十人朋而益之雖龜亦不能違如詢謀僉同<lb/>
則鬼神其依而龜筮亦協從矣<hi>原註近見楊誠齋易觧與此説同</hi>
左傳執氷而嬉杜預以氷為箭筩初疑其不然及觀詩<lb/>
<pb n="KR3j0046_WYG_001-1b"/>
大叔于田抑釋掤忌註掤氷所以覆矢鬯弓師古釋文<lb/>
掤音氷所以覆矢也馬氏曰櫝圓盖也今韻畧註云箭<lb/>
房之葢掤通作氷乃知預之說為有據也<lb/>
詩稱文母即文王之母亦猶啓母則啓之母也毛詩於<lb/>
雝詩乃以文母為太姒誤矣論語亂臣十人有婦人焉<lb/>
九人而已馬氏云一人謂文母幸而劉侍讀以為子無<lb/>
臣母之理婦人謂邑姜是矣但文母者實武王之祖母<lb/>
亦非太姒也思齊太任文王之母當以是為證予既辯<lb/>
<pb n="KR3j0046_WYG_001-2a"/>
文母為太任於前矣載考杜鄴方正䇿云禮有三從之<lb/>
義雖有文母之德必繫於子顔師古註文母文王之妃<lb/>
太姒也劉仲馮駁之曰文母文王之母也所謂繫於子<lb/>
也何預太姒乃知先儒已有此論予之說偶與之合爾<lb/>
月令雉入大水為蜃解者皆曰入淮為蜃<hi>原註從辰從虫係蛤之大</hi>
<hi>者</hi>夫蜃吐氣如樓燕雀来棲乃吸而食之此豈蚌蛤之<lb/>
所能為葢雉與蛇交生卵于深谷歲久産蛇所謂深山<lb/>
大澤實生龍蛇葢是物也其發洪而出山摧石裂漂蕩<lb/>
<pb n="KR3j0046_WYG_001-2b"/>
人家吾鄉屢遭此患若龍而無角俗呼為蛟蜃廣韻蜃<lb/>
字在上聲者註云大蛤在去聲者註云蛟蜃坡詩願隨<lb/>
壯士斬蛟蜃不願腰間纒錦絛亦合蛟蜃而言<lb/>
說苑伍子胥曰白龍下清冷之淵化而為魚豫且射中<lb/>
其目訴於天帝帝曰魚固人之所射豫且何罪可證春<lb/>
秋矢魚之說又說苑尊賢篇有曰非其人而欲有功譬<lb/>
若夏至之日而欲夜之長也射魚指天而欲發之當也<lb/>
益知射魚古人常事而儒者常談耳<lb/>
<pb n="KR3j0046_WYG_001-3a"/>
莊公二十四年御孫曰儉德之共也侈惡之大也共字<lb/>
無音十一年齊侯来逆共姬共音恭而不曰後倣此人<lb/>
多讀如字謂儉者德之同共若㑹聚然也予每疑之葢<lb/>
奢則不遜與儉之為恭正相反及觀東漢翟酺上疏曰<lb/>
儉德之恭政存約節唐王仁皎以皇后父詔墳髙五丈<lb/>
一尺宋璟還詔曰儉德之恭侈惡之大二者正作恭字<lb/>
前疑遂釋<lb/>
左氏等書稱母弟者謂同母之弟也班史季布傳既曰<lb/>
<pb n="KR3j0046_WYG_001-3b"/>
布弟季心氣葢關中又曰布母弟丁公則丁公者葢布<lb/>
母之弟耳稱母弟非是遷史已誤固因之也索隱乃云<lb/>
布之舅也得之矣<lb/>
先儒言仁以桃仁為喻意謂仁為理之所從生如果中<lb/>
心亦能生也然桃杏之心本是人字作仁非也坡詩歲<lb/>
月翩翩下坂輪歸來杏子已生人是矣<lb/>
物類相感志龍之為性麄而畏鐵梁人堰淮有獻此策<lb/>
者乃冶鐵數千萬斤沉之亦不能固則古語何可盡信<lb/>
<pb n="KR3j0046_WYG_001-4a"/>
本朝歲修河堤其費甚廣山谷在館中時有獻鐵龍爪<lb/>
之䇿山谷以兒戯書之葢亦知其無益也<lb/>
茶取其味以爽神思山谷云或濟以鹽鈎賊破家滑竅<lb/>
走水又况鷄蘇之與胡麻言不容雜以他物也坡詩脂<lb/>
麻白玉湏盆研一半已入姜鹽煎故陳后山詩媿無一<lb/>
縷破䨇團慣下姜鹽枉肺肝俗尚不同如此夔門有曲<lb/>
鱔瘴以茱萸煎茶飲之良愈謂之辣茶又一異也<lb/>
范蜀公鎮嘗言江南有紅鹽然江南何嘗有此按蔡君<lb/>
<pb n="KR3j0046_WYG_001-4b"/>
謨荔枝譜紅鹽者以鹽梅浸佛桑花為紅漿投荔枝漬<lb/>
之曝乾而味甘酸非真鹽也北史髙昌出赤鹽中國無<lb/>
之物類相感志亦止言落橄欖酸棗用鹽而已<lb/>
土物之貢有人所不識者如伊凉庭州之隂牙角媯州<lb/>
之胡祿五不知為何物葢以地逺見聞所不逮也<lb/>
天地生物養人不止九榖周官九職臣妾聚疏材草木<lb/>
根實可食者也蘇武掘野䑕去草實而食之李恂拾橡<lb/>
實以自資元魏以桑葚代租皆是也河北被水范文正<lb/>
<pb n="KR3j0046_WYG_001-5a"/>
公徃賑救得饑民所食烏昧草以獻江西毎遇歳儉即<lb/>
食蕨根所謂䟽材不止此數物也<hi>原註魏道武乏軍糧崔逞請賦桑葚</hi>
許氾曰陳元龍自臥大牀臥客於下牀劉𤣥德曰如我<lb/>
欲臥百尺樓上臥君於下則臥百尺樓者𤣥德也坡詩<lb/>
曰恨無揚子一區宅欲臥元龍百尺樓京魏公定風波<lb/>
詞云休臥元龍百尺樓眼髙照破古今愁皆相承之誤<lb/>
也<lb/>
詩人好改易地名以就句法如大孤山旁有女兒港小<lb/>
<pb n="KR3j0046_WYG_001-5b"/>
孤山對靣有澎浪磯韓子蒼詩小姑已嫁彭郎去大姑<lb/>
常隨女兒住四者之中所不改者女兒港耳蜀大散關<lb/>
有喜歡舖東坡入贛詩山憶喜歡勞逺夢地名惶恐泣<lb/>
孤臣自下而上第一灘在萬安縣前名黄公灘坡乃更<lb/>
為惶恐以對喜歡廬陵志二十四灘坡詩乃云十八灘<lb/>
頭一葉身亦非也<lb/>
漢宣帝云俗儒不達時宜好是古非今使人眩於名實<lb/>
眩字作去聲則不犯廟諱然莊子此字通作平聲程文<lb/>
<pb n="KR3j0046_WYG_001-6a"/>
中不必用也<lb/>
淳熙間隆興解試小經題身中清異於白按孟子異於<lb/>
白馬之白也合作一句謂馬之白吾從而白之亦猶白<lb/>
人之白耳慶元間髙秉儒内翰困士子以難題如大畤<lb/>
紫壇八觚之類省試乃取天子大采朝日賦按古者太<lb/>
字皆省一㸃以少采夕月言之則為太采可知如太宰<lb/>
少宰太牢之類主文既不悟其太士子亦只作大字押<lb/>
韻况此事見國語乃公父文伯之母之言前此亦未有<lb/>
<pb n="KR3j0046_WYG_001-6b"/>
用婦人之言為省題者<lb/>
洪範曰星有好風星有好雨又曰月之從星則以風雨<lb/>
注云箕星好風畢星好雨月經於箕則多風月離於畢<lb/>
則多雨此占法也而孫子火攻之法乃曰起火有日日<lb/>
者月在箕壁翼軫也四宿者風起之日也自箕之外又<lb/>
有璧翼軫三星好風焉意者風角等占自有一家之說<lb/>
耳<lb/>
日月薄食厯家可以預定頃在館中食前一日差館職<lb/>
<pb n="KR3j0046_WYG_001-7a"/>
按騐時刻分數無甚差忒若地震未聞有預定者晏子<lb/>
語栢常騫曰昔吾見維星絶樞星散地其動騫對曰然<lb/>
是觀天象可以知地震也張衡造候風地動儀柱外八<lb/>
龍首啣銅圓機發吐圓知震之所在嘗一龍機發地震<lb/>
隴西是数寓於銅儀可以前定也二者之法今無傳焉<lb/>
班史有旬歲旬月解者或有兩說翟方進為丞相司直<lb/>
旬歲間免兩司𨽻註云旬歲猶云滿歲也至旬月徃徃<lb/>
作十閱月田千秋為大鴻臚數月代屈氂為丞相後云<lb/>
<pb n="KR3j0046_WYG_001-7b"/>
特以一言寤意旬月取宰相封侯殆不止滿月而已至<lb/>
揚雄上疏艾朝鮮之旃㧞兩越之旂近不過旬月之役<lb/>
逺不離二時之勞以旬月為近二時為逺二時止六閱<lb/>
月耳則旬月若止滿月與千秋事又不同<lb/>
垂象著明莫大乎日月意普天之下同一象也星流雨<lb/>
雹不無偏異若丹曦素魄何有不同古者十日並出人<lb/>
皆見之至漢延和元年正月魏郡日食而京師不見<hi>黄琬</hi>
<hi>傳</hi>前趙劉聰時三日並照唐貞觀時突厥境内五日並<lb/>
<pb n="KR3j0046_WYG_001-8a"/>
出三月連明而晉唐不然豈天之示警有時特異使人<lb/>
不可得而測耶<lb/>
外事用剛日内事用柔日如甲子為剛乙丑為柔至為<lb/>
簡易甲午治兵壬午大閱吉日庚午既差我馬皆外事<lb/>
也故用剛日丁丑烝乙亥嘗凡祭之用丁用辛内事也<lb/>
故用柔日然社祭用甲郊以日至亦不拘也後世術家<lb/>
既多互相矛盾褚先生云武帝聚㑹占家問某日可娶<lb/>
婦乎五行家曰可堪輿家曰不可又有建除叢辰天人<lb/>
<pb n="KR3j0046_WYG_001-8b"/>
太乙厯家凡七種所言吉凶相半制曰避諸死忌以五<lb/>
行為主今觀諸厯一日之内有吉有凶當如武帝主一<lb/>
家可也鄭鮮之啓宋武明旦見蠻人是四廢日答曰吾<lb/>
初不擇日此亦可法<lb/>
隂陽家五行之説多有乖謬者不可不辨且黄帝二十<lb/>
五子得姓者凡十四人迨其後或以國或以官又如姬<lb/>
姓文昭武穆周公之裔得國五十有餘可同音乎漢唐<lb/>
賜姓為劉為李可同音乎京房姓李以律推之改姓京<lb/>
<pb n="KR3j0046_WYG_001-9a"/>
陸羽不知姓自筮得漸遂姓陸員半千祖劉凝之慕伍<lb/>
員忠烈而更之盛彦師祖奭苞避漢元帝諱而易之又<lb/>
可同音乎今擇時日論地理猥曰某音吉某音凶知書<lb/>
者當勿用也<lb/>
明道撰家傳上谷郡君侯氏初從夫程珦為廬陵尉公<lb/>
宇多恠家人曰有物擊鼓夫人曰有椎乎可與之家人<lb/>
不復言恠恠亦不復作矣遂獲安居<lb/>
淳熙丁未京魏公充報謝使至汴京金人設宴張樂公<lb/>
<pb n="KR3j0046_WYG_001-9b"/>
以方有國恤力争之至厲聲云若不撤樂但來斫取頭<lb/>
去自朝及晡麾三節人出留汴十日金人竟不能奪歸<lb/>
未渡淮八廂飛申巳徹上聽上語宰執曰京鏜爭樂至<lb/>
留汴十日士大夫好論名節遇事方見此一節可取暨<lb/>
入見撫勞再三翌日御札京鏜將命執禮可嘉可特除<lb/>
權工部侍郎<lb/>
元魏太史問周宣曰吾夢芻狗何也宣曰君得美食再<lb/>
問如初宣曰君墮車折足後又問如初宣一曰君家失火<lb/>
<pb n="KR3j0046_WYG_001-10a"/>
所言皆驗太史曰吾皆不夢也宣曰此神靈動君使言<lb/>
與眞夢無異耳<lb/>
梁天監中因魏降人王足之言遏淮水灌夀陽勞役費<lb/>
用不可勝計百里内木石俱盡負檐肩穿疫死枕籍本<lb/>
欲病人適以自病水既瀰漫魏人築城於八公山以備<lb/>
城壊堰破而城存未必不墮魏人反間之計姚察乃曰<lb/>
鎮星守天江而堰興退舍而堰决如此却是天啓其為<lb/>
以殞十萬人性命豈其然歟<lb/>
<pb n="KR3j0046_WYG_001-10b"/>
今之累朱漆而刻畫為紋以作器皿名曰犀皮意海犀<lb/>
之皮必不如是匈奴傳文帝遺單于黄金犀毗一注云<lb/>
帶鉤也按毗字訓厚訓輔若他無所本當作此毗字<lb/>
周亞夫東擊呉楚至覇上趙渉說曰呉王必置人於殽<lb/>
澠之間何不從此右去走藍田出武關抵洛陽諸侯聞<lb/>
之以為從天而下如其計果破呉楚曹操征鮮卑軍次<lb/>
無終敵塞蹊要不得進田疇謂曰若回軍從盧龍口越<lb/>
白檀之險路近而掩其不備蹋頓可不戰而擒操以疇<lb/>
<pb n="KR3j0046_WYG_001-11a"/>
為引導遂克之劉裕伐慕容超廣固城側有五龍口險<lb/>
阻難攻元文謂裕曰宜塞五龍口裕從之遂擒超三者<lb/>
皆用人謀得地利成功若是之速故用兵不可無嚮𨗳<lb/>
也<lb/>
河圖之數种放得於陳摶戴九履一左三右七二四為<lb/>
肩六八為足五居其中取白黒碧緑黄赤紫配之以定<lb/>
吉凶謂之九宫詳考此法正今之順飛九宫也吉凶有<lb/>
辨其来尚矣外此俗禁宜無拘泥<lb/>
<pb n="KR3j0046_WYG_001-11b"/>
乾道辛卯江南赤旱王寧為武寧宰務從寛厚號王佛<lb/>
子至是惡少強取人米糓予家充里正擒逃軍林姓者<lb/>
解之縣寧命敲折手足以示衆鄉邑帖然成都丙記云<lb/>
乾道三年邛州不熟浦江宰邵隆年捕得盗麥者聞於<lb/>
州太守馮覺不理因此攘奪羣起茶馬張茂材領馬綱<lb/>
之卒及成都禁兵至延貢鎮搜匿奸渠魁殺之詿誤者<lb/>
給牒遣歸俗乃安妥宣撫司奏其事始於邛之安仁有<lb/>
旨馮覺及通判蒲<graphic n="KR1671" url="https://raw.githubusercontent.com/kanripo/KR-Gaiji/master/images/KR1671.png" mimeType="image/png"/>各鐫三官放罷安仁宰宋琛追官<lb/>
<pb n="KR3j0046_WYG_001-12a"/>
編管五百里茂材賜詔奬諭戢姦亦救荒之切務也<lb/>
惠州羅浮山圖陳文惠公讚序謂浮山即蓬萊别島堯<lb/>
時洪水浮至依羅山而住唐圗志如之段成式雜爼齊<lb/>
郡歴山上有一小山鐵鎻纒繞世傳海神鎻之索斷飛<lb/>
來予謂山峙而静無逺徙之理如靈隱寺前飛來峯所<lb/>
傳皆誕也<lb/>
丁公嘗窘髙祖髙祖曰兩賢豈相厄哉既得天下丁公<lb/>
謁見帝曰丁公為臣不忠使項羽失天下戮之以徇司<lb/>
<pb n="KR3j0046_WYG_001-12b"/>
馬温公取其示人臣以禮義然鴻門之㑹項莊舞劔欲<lb/>
擊沛公項伯以身翼蔽之脫髙祖於厄既得天下乃賜<lb/>
姓封侯同罪異罰安在示人臣以禮義乎<lb/>
予嘗至襄陽問唐時所貢庫路真及倅廬陵問所貢陟<lb/>
釐土人皆不能曉襄州出髹器謂之襄様意其即此物<lb/>
也<lb/>
聖賢言性毫釐不差曰存性曰率性曰養性勿忘勿助<lb/>
長之一意也至揚雄曰學以修性夫天命之謂性止可<lb/>
<pb n="KR3j0046_WYG_001-13a"/>
率而修之率性之謂道然後修其四端施之於教自惻<lb/>
隱充之而為博愛羞惡充之而為得宜辭遜充之而為<lb/>
品節是非充之而為致和而本然之性未嘗以人力強<lb/>
揠之也彼荀卿謂大心天而道夫道出於天而根於心<lb/>
心大而後天由天而至於道理皆顛錯朱文公謂揚雄<lb/>
言性猶隔靴<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>痒愚謂荀卿尤甚若王通以仁為五常<lb/>
之首性為五常之本道為五常之一荀揚之所不逮也<lb/>
唐書贊封常清等曰主德耄勤節省耄期倦勤之語則<lb/>
<pb n="KR3j0046_WYG_001-13b"/>
若老而尚勤矣此太簡之過也至當簡處又失之煩如<lb/>
張嘉貞傳𤣥宗欲拜嘉貞為相而忘其名夜分且半閱<lb/>
章奏而得之夫夜分即是夜半光武夜分乃寐是也益<lb/>
以且半二字贅矣<lb/>
作詩文之類如用馬援事但曰伏波則不可湏加一馬<lb/>
字乃是葢前漢已有路博德為伏波將軍矣見史記衞<lb/>
青傳從霍驃騎軍有功封符離侯<lb/>
秦皇漢武求長生之藥卒無所得可以監矣而唐之憲<lb/>
<pb n="KR3j0046_WYG_001-14a"/>
穆復為方士所誤李抱真鶡弁不足多責韓退之大儒<lb/>
亦以丹自賊何也惟裴潾諌憲宗曰藥劑所以御疾非<lb/>
常進之餌張臯諫穆宗曰神慮澹則血氣和嗜慾勝則<lb/>
疾疢作藥以攻疾無疾不用藥眞衞生之良方也古詩<lb/>
有之服藥求長年多為藥所誤不如飲美酒被服紈與<lb/>
素<lb/>
狄梁公使江南毁淫祠千七百所王仲舒為江西觀察<lb/>
有興浮屠祠屋者悉驅出境皆所以善俗也<lb/>
<pb n="KR3j0046_WYG_001-14b"/>
列子述孔子曰西方有聖人佞佛者以為指釋氏而言<lb/>
葢妄也國語姜氏曰西方之書有之曰懐與安實疚大<lb/>
事註云詩誰將西歸西方之人皆謂周也予謂孔子果<lb/>
有是言謂昔文王也於佛何與至王通直指佛西方聖<lb/>
人其學可知矣<lb/>
范祖禹作唐鑑削武后本紀毎歲首書帝在房陵自以<lb/>
為用春秋之法然唐沈既濟已建此論請省天后紀每<lb/>
歲首必書帝在房陵太后行某事改某制紀稱中宗而<lb/>
<pb n="KR3j0046_WYG_001-15a"/>
事述太后名不失正事不違常乃知范公正用其說而<lb/>
歐陽公作紀則述呉兢所撰史也<lb/>
禹貢揚州之地三江既入震澤底定其於導漾導江有<lb/>
北江中江之别孔安國云有北有中則南可知又云自<lb/>
彭蠡既滙江分為三入震澤按彭蠡既滙乍分乍合孤<lb/>
山而下同為一江以入於海而震澤在姑蘇之東故後<lb/>
世指呉淞江錢塘江浦陽江為三江國語子胥諫夫差<lb/>
曰夫呉之與越三江環之民無所移范蠡諫勾踐曰與<lb/>
<pb n="KR3j0046_WYG_001-15b"/>
我争三江五湖之利者非吴耶韋昭謂三江五湖皆在<lb/>
呉越為可據矣<lb/>
予既辨三江為吴越之地載觀漢地理志云呉有三江<lb/>
五湖之利溝洫志云禹於呉則通渠三江其事益明苐<lb/>
松江浙右視之熟矣而浦陽江實未之見閱元和郡縣<lb/>
志以浦陽江源出婺州浦陽縣西北四十里桑溪山東<lb/>
入越之諸暨然後悉知三江之所在<lb/>
荆公既自聖而蔡卞翼成之日録一書專任私意誣及<lb/>
<pb n="KR3j0046_WYG_001-16a"/>
祖宗其生也一為侍講建請坐之議其沒也設為坐像<lb/>
受君父之拜後雖釐正猶厠從祠本朝醇儒繼絶學淑<lb/>
人心不在從祀之列而三經字說簧鼓羣聽學者至欲<lb/>
以黄昏湯洗其腸胃乃獲與焉正論安在<lb/>
荆公素有德行劉元城稱之平生不屈故自竒特程伊<lb/>
川重之及觀陳公瓘尊堯集則安石自聖造為神考聖<lb/>
語鄙薄君上如曰朕仰慕卿道德如曰以朕比文王恐<lb/>
為天下後世所笑既無尊卑之分他何足尚吕誨彈章<lb/>
<pb n="KR3j0046_WYG_001-16b"/>
云大姦似忠大詐似信老泉作論云不近人情鮮不為<lb/>
大姦慝是時新法未盛行新學未甚廣而切切言之又<lb/>
韓魏公見其答楊忱一書知其只為一身優於翰林非<lb/>
宰相器可謂有先見之明矣<lb/>
慶元間鉅璫王德謙干紊朝政京魏公欲去之未發間<lb/>
忽報宣鎻次早入朝乃德謙除節鉞公不立班知院何<lb/>
公澹不押麻文武皆退公上疏諫止御札屢頒不奉詔<lb/>
翼日奏事上曰聞祖宗時有此典故公奏眞宗以此語<lb/>
<pb n="KR3j0046_WYG_001-17a"/>
王旦旦力爭乃别置使以處之至徽宗朝童貫以克復<lb/>
河湟特令建節中原淪没實基於此上曰又聞非止童<lb/>
貫一人公曰其後譚戩藍熙從援例得之陛下曽不知<lb/>
三人者皆不得其死丐寢此命庶保全德謙上從之未<lb/>
幾竄之遐陬草麻呉宗旦且有南康之行<lb/>
婦功不可廢婦無公事休其蠶織周設九嬪以教九御<lb/>
而婦功之教甚嚴公父文伯之母言王后而下至列士<lb/>
之妻或自成祭服或自成朝服未有無所事者孔子賢<lb/>
<pb n="KR3j0046_WYG_001-17b"/>
之而公儀休歸家見織帛怒而出其妻漢儒以為美談<lb/>
要之不奪工女之利可也盡廢蠶織可乎<lb/>
孫權聞曹丕受禪問羣臣曰丕以盛年即位吾不及之<lb/>
闞澤曰不及十年丕其没矣以字言之不十為丕果七<lb/>
年而殂戴洋善風角庾亮鎭武昌問氣候洋曰武昌山<lb/>
作八字数不及九吴用壬寅來創營城至己酉始下秣<lb/>
陵陶公亦渉八年或以名或以山定吉凶于一字今之<lb/>
相字者類此<lb/>
<pb n="KR3j0046_WYG_001-18a"/>
漢田蚡殺灌夫事上問朝臣韓安國言兩人無甚别白<lb/>
蚡召安國載怒曰與長孺共一禿翁何為首䑕兩端注<lb/>
云言嬰無官位版綬嬰竇嬰也嬰救灌夫而長孺乃安<lb/>
國之字以禿翁為嬰已自可疑以秃翁為無官位版綬<lb/>
尤無意義詳觀其文葢田蚡自謂與安國皆老成言語<lb/>
當有决斷不應持兩端耳翁本老人之稱而秃乃無髪<lb/>
者如頭童之類明堂位掲豆註齊人謂無髪為禿掲<lb/>
張湯傳魯謁居使人告李文姦事湯殺文後謁居弟告<lb/>
<pb n="KR3j0046_WYG_001-18b"/>
其兄與湯文事為減宣窮竟湯自殺叙其轉相怨仇凡<lb/>
二百字湯死之因曉然朱買臣傳謂因被湯凌折遂告<lb/>
湯隂事湯自殺上亦誅買臣則湯之死又若出於買臣<lb/>
此史氏失於㸃檢<lb/>
子雖齊聖不先父食顔回曽參子也享於殿上顔路曽<lb/>
晳父也祀於廊廡沒而有知其歆祀乎子思師也而列<lb/>
於下孟軻門弟也而坐於上其亦可乎謂宜别立一堂<lb/>
祀顔路曽晳子思庶存名分<lb/>
<pb n="KR3j0046_WYG_001-19a"/>
士大夫從政當行好事唐韋丹為江西觀察使有吏主<lb/>
倉十年覆其糧亡三千斛籍其家盡得文記乃為權吏<lb/>
所奪召吏曰汝恃權取之罪也與汝約一月還之及期<lb/>
無敢違者馬少保亮通判常州吏有亡失官物械繫妻<lb/>
子連逮數百人亮一切縱去許自償所負不逾月而足<lb/>
官物既可復而無刑罰之施轉重為輕特一念間耳<lb/>
史之紀述有一傳而相反者漢陳遵傳前說日出醉歸<lb/>
曹事數廢後說為校尉嗜酒大率常醉事亦不廢始以<lb/>
<pb n="KR3j0046_WYG_001-19b"/>
酒廢務後復不然何耶唐李吉甫傳前說再輔政而稍<lb/>
修怨罷李藩宰相而裴垍左遷李正辭與蕭俛同召獨<lb/>
用俛而罷正辭人莫不畏憚後又云畏謹奉法不忮害<lb/>
顧大體何耶<lb/>
淳熙間冷公世光為殿院因見間語及譜系不能詳究<lb/>
苐疑出於伶倫葢伶或作冷也予閱漢師丹傳有冷褒<lb/>
者論定陶共皇宜立廟京師事正作冷字解者不知姓<lb/>
氏誤音作零又前趙錄有徐州刺史冷道字安義此冷<lb/>
<pb n="KR3j0046_WYG_001-20a"/>
氏之所自出也<lb/>
分寧幕阜之陽其水東流為修水之源幕阜之隂其水<lb/>
西流為汨羅之源唐郡縣圖志岳州華容縣汨水自洪<lb/>
州建昌縣界西流經玉笥山及羅國故城為屈潭即屈<lb/>
原懐沙自投之所又西入湘水初疑此發於分寧而玉<lb/>
笥山在新淦及詳考之建昌本𨽻洪州武后長安四年<lb/>
割建昌置武寧縣徳宗正元十六年分武寧西界置分<lb/>
寧縣而玉笥則在湘隂縣東北屈原嘗居其下非新淦<lb/>
<pb n="KR3j0046_WYG_001-20b"/>
之玊笥也<lb/>
事有重出者人見後之所紀用之既熟而本於前者徃<lb/>
徃畧之如豺狼横道不宜復問狐貍此前漢侯文對孫<lb/>
寳之言後漢張綱有豺狼當道安問狐貍之語今人但<lb/>
指為張綱埋輪事耳鷙鳥累百不如一鶚此鄒陽諫呉<lb/>
王濞之言孔融薦禰衡實用其言今之援引但曰禰衡<lb/>
一鶚耳如樊凖薦龎參亦曰鷙鳥累百不如一鶚皆祖<lb/>
鄒陽說也<lb/>
<pb n="KR3j0046_WYG_001-21a"/>
吉贛地近甌粤其俗右鬼父老言巫覡挾邪一登人門<lb/>
妖怪隨至當斥絶之因觀漢武惑欒大之術至封侯賜<lb/>
第大夜祠於家將以下神神未至而百鬼集乃信父老<lb/>
之言不誣<lb/>
梁任昉曰地中有獸名弗述好食亡者腦畏栢而不畏<lb/>
銅鐵段成式酉陽雜爼云㒺兩好食亡者肝而畏栢與<lb/>
虎故植栢於墓琢石為虎所以敺之按周官方相氏入<lb/>
壙以戈擊四隅毆方良注云罔兩也椁用栢黄楊為裏<lb/>
<pb n="KR3j0046_WYG_001-21b"/>
表以石焉然則柏之用於壙植於墓古矣為子孫者宜<lb/>
知之<lb/>
李義山襍纂有殺風景之語謂清泉濯足花上曬裩背<lb/>
山起樓燒琴煮鶴對花㸃茶松下喝道予謂清泉濯足<lb/>
對花㸃茶尚庶㡬背山起樓之外誠可笑矣若山僧獻<lb/>
髙茶而取消風散調之部使者惠方竹杖乃規圓而漆<lb/>
之亦殺風景之類也<lb/>
俗言有據錐刀之末叔向語也旁觀必審當局稱迷此<lb/>
<pb n="KR3j0046_WYG_001-22a"/>
元澹所著釋疑也阮孚傳有屏當<hi>皆去聲</hi>不盡之言<lb/>
人之常談多有所本如噴嚏此詩終風願言則嚏說文<lb/>
以知為鞮此王制西方曰狄鞮<hi>註云鞮之言知也</hi>
范石湖詩草中科斗行如鬼科斗水居去尾生足曰蝦<lb/>
蟆乃上岸而跳梁<lb/>
雀微物耳俗人常見入沮洳化為蝦蟆<lb/>
</p>
<p>
</p>
  </div>
        </body>
</text>\m</TEI>
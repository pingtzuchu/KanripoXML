<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要</head>
    <p>
<pb n="KR3j0184_WYG_000-1a"/>
欽定四庫全書　　　　　子部十<lb/>
　提要　　　　　　　　　雜家類五<hi>雜纂之屬</hi>
　　言行龜鑑八卷<lb/>
　　　　<hi>臣</hi>等謹案言行龜鑑八卷元張光祖編光祖<lb/>
　　　　元史無𫝊志乘亦不載其名始末無可考見<lb/>
　　　　惟大徳癸夘陳普作是書序稱襄國張君字<lb/>
　　　　紹先大徳辛丑為泉州推官睹其厯仕為政<lb/>
　　　　信其為仁人君子又有大徳甲辰熊禾序稱<lb/>
<pb n="KR3j0184_WYG_000-1b"/>
　　　　光祖質美嗜學有天下來世之志陳普即學<lb/>
　　　　者所稱石堂先生熊禾即學者所稱勿軒先<lb/>
　　　　生皆宋元間篤行醇儒不妄許可據其所言<lb/>
　　　　則光祖亦君子人矣初宋趙善璙作自警編<lb/>
　　　　録前輩嘉言善行以示矩矱光祖欲為刋行<lb/>
　　　　熊禾以善璙所編尚有未及刪潤者光祖乃<lb/>
　　　　即善璙舊本益以典刑録厚徳録善善録名<lb/>
　　　　臣言行録及博採名臣碑誌之文裒輯排比<lb/>
<pb n="KR3j0184_WYG_000-2a"/>
　　　　以成是編據原序稱分學問徳行交際家道<lb/>
　　　　出處政事民政兵政八門黄虞稷千頃堂書<lb/>
　　　　目著録作八卷盖一門為一卷也原序又稱<lb/>
　　　　類列八十有二枚舉為九百五十有五今原<lb/>
　　　　本散佚惟載於永樂大典者尚存四百七十<lb/>
　　　　二條而八十有二之子目則不可復考然唐<lb/>
　　　　以前分類之書不過撮舉大綱易於包括宋<lb/>
　　　　人著書好立子目目愈繁碎則分隸彌易糾<lb/>
<pb n="KR3j0184_WYG_000-2b"/>
　　　　紛今子目既已無徵惟以所立八門依類排<lb/>
　　　　纂轉覺便於循覧又原序稱每類之中首之<lb/>
　　　　以善行次之以嘉言先踐履後議論也然言<lb/>
　　　　行既各分編則一人之名一類中先後複出<lb/>
　　　　時代未免顛斘又或一事一人而言行並見<lb/>
　　　　尤難於割裂其體例殊為未善今惟以人統<lb/>
　　　　事以時代敘人庶端緒不淆釐然易見雖編<lb/>
　　　　次視原本稍殊而要之標舉芳踪示人效法<lb/>
<pb n="KR3j0184_WYG_000-3a"/>
　　　　於光祖著書之本㫖固未嘗失矣宋元説部<lb/>
　　　　諸書每雜述詼諧侈陳神怪以供文士之談<lb/>
　　　　資是編所記雖平近無竒而篤實切理足以<lb/>
　　　　資人之感發亦所謂布帛菽粟之文雖常而<lb/>
　　　　不可厭者歟乾隆四十六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0184_WYG_000-4a"/>
原序<lb/>
人之善念如天地間生氣千古萬古無一日息君子兼<lb/>
善之念亦如主宰是氣者常惻惻在懐抱中茍得發用<lb/>
流行必思所以如吾心者古人所以坐待旦也唐以前<lb/>
逺矣姑據二三百年來名公卿賢大夫士天命之懿發<lb/>
於心見於修身齊家事君臨民其尤通徹無間隔者與<lb/>
禹稷顔孟如一人其發動生長不自覺而足為世典刑<lb/>
令甲者亦復不能悉數也是何天下之多賢耶豈不足<lb/>
<pb n="KR3j0184_WYG_000-4b"/>
以發明性命之不息起天下亹亹之心而永為斯民之<lb/>
所恃賴乎襄國張君光祖字紹先㓜抱濟物之懐辛丑<lb/>
為泉州推官休暇俯仰慨然以天下為慮取朱文公言<lb/>
行録及前人採拾所謂典型録厚徳録自警編善善録<lb/>
所載近世言行凡在於善類庶幾於道上足以禆明時<lb/>
下足以利民物者門分為八類列為八十有二枚舉為<lb/>
九百五十有五總名之曰言行龜鑑梓之與天下共凡<lb/>
以見人性之皆善若文公所謂因其所同推以度物者<lb/>
<pb n="KR3j0184_WYG_000-5a"/>
噫是心也足使物各得所而凡天下含淳粹抱昭明不<lb/>
能自止息者與身在正途而或未有扶翼之者讀此編<lb/>
足使惕息憤悱如寐得呼如獨行得侣幡然迴車入康<lb/>
莊浩然挿翮登寥廓一正身心而宇宙間咸受其賜豈<lb/>
不美哉余平生百無能唯於善之一字耿耿不能忘覩<lb/>
張君歴仕為政與其為此書實拳拳然信其為仁人君<lb/>
子也故為之序大徳癸卯閏五月三山陳普書于同文<lb/>
書院<lb/>
<pb n="KR3j0184_WYG_000-5b"/>
余甲戌客武林閲書肆得趙善璙自警編觀其言皆切<lb/>
近而易知而其事又明白深至而易以動悟知其有補<lb/>
於世教也古襄張侯紹先一見喜之即欲刋板流布余<lb/>
再加繙閲見其編次似猶有未及刪潤者其序中所及<lb/>
杜氏典型録又得而閲之大畧相似而用意尤嚴葢二<lb/>
家託始各有㣲意自警編以廣問學充器識為先而典<lb/>
型録則以敦孝友崇操行為重且極言近世學者之病<lb/>
徒尚虚言不務實履知可千百而行不一二又將以深<lb/>
<pb n="KR3j0184_WYG_000-6a"/>
警夫學者用心之㣲也雖然人之氣質意見終有限惟<lb/>
學問義理為無窮子曰徳之不修學之不講是吾憂也<lb/>
所謂講學者豈近世儒者記覽辭章之虚言哉大學之<lb/>
格物中庸之明善未嘗不在力行之先眼明足健知行<lb/>
並進萬里雖逺固有可期若懵無所睹欲不跌仆世豈<lb/>
有是理哉漢唐以下人物豈無天姿之暗合随其所見<lb/>
亦足以有就然終不可以語聖賢事業者學之不講也<lb/>
紹先甚然余言於是合二家所編而律之以大學序次<lb/>
<pb n="KR3j0184_WYG_000-6b"/>
又參以朱夫子所編名臣言行録與夫近世見聞記録<lb/>
等書及諸賢碑誌之類靡不蒐輯首學問格物致知之<lb/>
事也次徳行誠意正心修身之事也身修而後可以治<lb/>
人則有交際之道而家為近故繼之以家道居家理而<lb/>
後治可移於官則有出處之道故繼以出處而終於政<lb/>
事民政兵政則其大者也至此則齊家治國平天下之<lb/>
事畢矣紹先又出厚徳録一編凡事渉於忠厚慈愛者<lb/>
率以録近世風俗日澆倫理益薄厚徳之士吾見亦鮮<lb/>
<pb n="KR3j0184_WYG_000-7a"/>
矣厚者仁之道也學莫大於求仁徳莫大於得仁一事<lb/>
之厚則一事近仁事事皆厚則事事近仁一家仁一國<lb/>
興仁以至於天下無一人不歸於仁則深所望於今與<lb/>
後之士也每類之中首之以善行次之以嘉言先踐履<lb/>
後議論也今人多謂能言不能行能行固難能言亦豈<lb/>
易哉六經諸子皆言也聖賢立徳立功盡在是矣若夫<lb/>
以知言為外以窮理為煩而但欲隨資質所到以制行<lb/>
㨿智見所及以就功此固伊洛考亭諸儒所深戒而堯<lb/>
<pb n="KR3j0184_WYG_000-7b"/>
舜禹湯文武周孔之學所以不𫝊也紹先質美嗜學有<lb/>
天下來世之志而尤以躬行為重余辱交甚久見其出<lb/>
語措事壹不敢忘古人格言大訓其為是編也與余切<lb/>
磋論辨為甚悉葢一善不忍遺一事一言亦不茍於去<lb/>
取也書成屬余序之輒識其所以相與編次之意如此<lb/>
若漢唐諸賢嘉言善行嗣當以類而次輯云後三嵗甲<lb/>
辰是為大徳八年八月初吉熊禾序<lb/>
</p>
<p>
</p>
  </div>
</body>
</text>
</TEI>
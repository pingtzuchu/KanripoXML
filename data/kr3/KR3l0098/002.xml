<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>拾遺記卷二</head> <lb/>
    <p>
<pb n="KR3l0098_WYG_002-1a"/>
欽定四庫全書<lb/>
　拾遺記卷二<lb/>
　　　　　　　　　　　　　晉　王嘉　撰<lb/>
堯命夏鯀治水九載無績鯀自沉於羽淵化為𤣥魚時<lb/>
　揚鬐振鱗横遊波上見者謂為河精羽淵與河海通<lb/>
　源也海民於羽山之中修立鯀廟四時以致祭祀常<lb/>
　見𤣥魚與蛟龍跳躍而出觀者驚而畏之至舜命禹<lb/>
　䟽川奠嶽濟巨海則黿鼉而為梁踰峻山則神龍而<lb/>
<pb n="KR3l0098_WYG_002-1b"/>
　為馭行遍日月之墟惟不踐羽山之地皆聖德感鮌<lb/>
　之靈化其事互說神變猶一而色狀不同𤣥魚黄熊<lb/>
　四首相亂傳寫流文鮌字或魚邉𤣥也羣疑衆説並<lb/>
　略記焉<lb/>
禹鑄九鼎五者以應陽法四者以𧰼隂數使工師以雌<lb/>
　金為隂鼎以雄金為陽鼎鼎中常滿以占氣𧰼之休<lb/>
　否當夏桀之世鼎水忽沸及周將末九鼎咸震皆應<lb/>
　滅亡之兆後世聖人因禹之迹代代鑄鼎禹盡力溝<lb/>
<pb n="KR3l0098_WYG_002-2a"/>
　洫導引川夷嶽黄龍曵尾於前𤣥龜負青泥於後𤣥<lb/>
　龜河精之使者也龜頷下有印文皆古篆字作九州<lb/>
　山川之字禹所穿鑿之處皆以青泥封記其所使𤣥<lb/>
　龜印其上今人聚土為界此遺𧰼也<lb/>
禹鑿龍闗之山亦謂之龍門至一空巖深數十里幽暗<lb/>
　不可復行禹乃負火而進有獸狀如豕銜夜明之珠<lb/>
　其光如燭又有青犬行吠於前禹計行可十里迷於<lb/>
　晝夜既覺漸明見向來豕犬變為人形皆着𤣥衣又<lb/>
<pb n="KR3l0098_WYG_002-2b"/>
　見一神虵身人面禹因與語即示禹八卦之圖列於<lb/>
　金版之上又有八神侍側禹曰華胥生聖人子是耶<lb/>
　答曰華胥是九河神女以生余也乃探玉簡授禹長<lb/>
　一尺二寸以合十二時之數使量度天地禹即持此<lb/>
　簡以平定水土授簡披圖虵身之神即羲皇也<lb/>
商之始也有神女簡狄遊於桑野見黑鳥遺卵於地有<lb/>
　五色文作八百字簡狄拾之貯以玉筐覆以朱紱夜<lb/>
　夢神女謂之曰爾懐此卵即生聖子以繼金徳狄乃<lb/>
<pb n="KR3l0098_WYG_002-3a"/>
　懐卵一年而有娠經十四月而生契祚以八百叶卵<lb/>
　之文也雖遭旱厄後嗣興焉<lb/>
伊尹賃為赭衣者舂於深巖以自給夢乘雲繞日而行<lb/>
　筮得利建侯之卦歳餘湯以玉帛聘為阿衡也<lb/>
紂之昏亂欲討諸侯使飛亷惡來誅戮賢良取其寶器<lb/>
　埋於瓊臺之下使飛亷等於所近之國侯服之内使<lb/>
　烽燧相續紂登臺以望火之所在乃興師徃伐其國<lb/>
　殺其君囚其民收其女樂肆其滛虐神人憤怨時有<lb/>
<pb n="KR3l0098_WYG_002-3b"/>
　朱鳥銜火如星之照耀以亂烽燧之光紂乃囘惑使<lb/>
　諸國滅其烽燧於是億兆夷民乃歡萬國已静及武<lb/>
　王伐紂樵夫牧䜿探髙鳥之巢得赤玉璽文曰水德<lb/>
　將滅木祚方盛文皆大篆紀殷之世厯已盡而姬之<lb/>
　聖德方隆是以三分天下而其二歸周故蚩蚩之𩔖<lb/>
　嗟殷亡之晚恨周來之遲矣<lb/>
師延者殷之樂人也設樂以來世遵此職至師延精述<lb/>
　隂陽曉明𧰼緯莫測其為人世載遼絶而或出或隱<lb/>
<pb n="KR3l0098_WYG_002-4a"/>
　在軒轅之世為司樂之官及殷時總修三皇五帝之<lb/>
　樂拊一絃琴則地祇皆升吹玉律則天神俱降當軒<lb/>
　轅之時年已數百歳聽衆國樂聲以審興亡之兆至<lb/>
　夏末抱樂器以奔殷及紂滛於聲色乃拘師延於隂<lb/>
　宫欲極刑戮師延既被囚繫奏清商流徵滌角之音<lb/>
　司獄者以聞於紂紂猶嫌曰此乃淳古逺樂非余可<lb/>
　聴說也猶不釋師延乃更奏迷䰟滛魄之曲以歡脩<lb/>
　夜之娯乃得免炮烙之害周武王興師乃越濮流而<lb/>
<pb n="KR3l0098_WYG_002-4b"/>
　逝或云死於水府故晉衛之人鐫石鑄金以像其形<lb/>
　立祀不絶矣<lb/>
周武王東伐紂夜濟河時雲明如晝八百之族皆齊而<lb/>
　歌有大蜂狀如丹鳥飛集王舟因以鳥畫其旗翌日<lb/>
　而梟紂名其船曰蜂舟魯哀公二年鄭人擊趙簡子<lb/>
　得其蜂旗則其𩔖也<hi>事出太公六韜</hi>武王使畫其像於幡旗<lb/>
　以為吉兆今人幡信皆為鳥畫則遺像也<lb/>
成王即政三年有泥離之國來朝其人稱自發其國常<lb/>
<pb n="KR3l0098_WYG_002-5a"/>
　從雲裏而行聞雷霆之聲在下或入潜穴又聞波瀾<lb/>
　之聲在上或泛巨水視日月以知方國所向計寒暑<lb/>
　以知年月考國之正朔則序厯與中國相符王接以<lb/>
　外賔之禮也<lb/>
四年旃塗國獻鳳雛載以瑶華之車飾以五色之玉駕<lb/>
　以赤𧰼至於京師育於靈禽之苑飲以瓊漿飴以雲<lb/>
　實二物皆出上元仙方鳳初至之時毛色未彪發及<lb/>
　成王封泰山禪社首之後文彩炳燿中國飛走之𩔖<lb/>
<pb n="KR3l0098_WYG_002-5b"/>
　不復喧鳴咸服神禽之逺至也及成王崩冲飛而去<lb/>
　孔子相魯之時有神鳳遊集至哀公之末不復來翔<lb/>
　故曰鳳鳥不至可為悲矣<lb/>
五年有因祇之國去王都九萬里獻女工一人善工巧<lb/>
　體貎輕潔被纎羅雜繡之衣長袖脩裾風至則結其<lb/>
　衿帶恐飄飄不能自止也其人善織以五色絲内於<lb/>
　口中手引而結之則成文錦其國人來獻有雲崑錦<lb/>
　文似雲從山嶽中出也有列堞錦文似雲霞覆城雉<lb/>
<pb n="KR3l0098_WYG_002-6a"/>
　樓堞也有雜珠錦文似貫珠佩也有篆文錦文似大<lb/>
　篆之文也有列明錦文似羅列燈燭也幅皆廣三尺<lb/>
　其國丈夫勤於耕稼一日鋤十頃之地又貢嘉禾一<lb/>
　莖盈車故時俗四言詩曰力勤十頃能致嘉穎<lb/>
六年燃丘之國獻比翼鳥雌雄各一以玉為樊其國使<lb/>
　者皆拳頭尖鼻衣雲霞之布如今朝霞也經歴百有<lb/>
　餘國方至京師其中路山川不可記越鐵峴泛沸海<lb/>
　有虵洲蜂岑鐵峴峭礪車輪剛金為輞比至京師輪<lb/>
<pb n="KR3l0098_WYG_002-6b"/>
　皆銚鋭幾盡又沸海汹湧如煎魚鼈皮骨堅強如石<lb/>
　可以為鎧泛沸海之時以銅薄舟底蛟龍不能近也<lb/>
　又經虵洲則以豹皮為屋於屋内推車又經蜂岑燃<lb/>
　胡蘇之木此木煙能殺百蟲經塗五十餘年乃至洛<lb/>
　邑成王封泰山禪社首使發其國之時人並童稚至<lb/>
　京師鬚髮皆白及還至燃丘容貎還復少壯比翼鳥<lb/>
　多力狀如鵲銜南海之丹泥巢崑岑之𤣥木遇聖則<lb/>
　來翔集以表周公輔聖之祥異也<lb/>
<pb n="KR3l0098_WYG_002-7a"/>
七年南陲之南有扶婁之國其人善能機巧變化易形<lb/>
　改服大則興雲起霧小則入於纎毫之裏綴金玉羽<lb/>
　毛為衣裳吐雲噴火鼓腹則如雷霆之聲或化為犀<lb/>
　𧰼獅子龍蛇犬馬之狀或變為虎兕或口吐人於掌<lb/>
　中備百戲之樂宛轉屈曲於指間見人形或長數分<lb/>
　或復數寸神怪欻忽衒麗於時樂府皆傳此伎至末<lb/>
　代猶學焉得麄亡精代代不絶故俗謂之婆猴伎則<lb/>
　扶婁之音訛替至今<lb/>
<pb n="KR3l0098_WYG_002-7b"/>
昭王即位二十年王坐祇明之室晝而假寐忽夢白雲<lb/>
　蓊蔚而起有人衣服皆毛羽因名羽人夢中與語問<lb/>
　以上仙之術羽人曰大王精智未開欲求長生久視<lb/>
　不可得也王跪而請受絶慾之教羽人乃以指畫王<lb/>
　心應手即裂王乃驚寤而血濕衿席因患心疾即郤<lb/>
　膳撤樂移於旬日忽見所夢者復來語王曰先欲易<lb/>
　王之心乃出方寸緑囊中有藥名曰續脉明丸𥙷血<lb/>
　精散以手摩王之臆俄而即愈王即請此藥貯以玉<lb/>
<pb n="KR3l0098_WYG_002-8a"/>
　缶緘以金繩以之塗足則飛天地萬里之外如遊咫<lb/>
　尺之内有得服之後天而死<lb/>
二十四年塗修國獻青鳳丹鵲各一雌一雄孟夏之時<lb/>
　鳳鵲皆脫易毛羽聚鵲翅以為扇緝鳳羽以飾車盖<lb/>
　也扇一名遊飄二名條翮三名虧光四名仄影時東<lb/>
　甌獻二女一名延娟二名延娛使二人更揺此扇侍<lb/>
　於王側輕風四散泠然自凉此二人辯口麗辭巧善<lb/>
　歌笑歩塵上無跡行日中無影及昭王淪於漢水二<lb/>
<pb n="KR3l0098_WYG_002-8b"/>
　女與王乘舟夾擁王身同溺於水故江漢之人到今<lb/>
　思之立祀於江湄數十年間人於江漢之上猶見王<lb/>
　與二女乘舟戲於水際至暮春上巳之日褉集祠間<lb/>
　或以時鮮甘果採蘭杜包褁以沉於水或結五色紗<lb/>
　囊盛食或用金鐵之器並沉水中以驚蛟龍水蟲使<lb/>
　畏之不侵此食也其水傍號曰招祇之祠綴青鳳之<lb/>
　毛為二裘一名煩質二名暄肌服之可以郤寒至厲<lb/>
　王流於彘彘人得而竒之分裂此裘遍於彘土罪入<lb/>
<pb n="KR3l0098_WYG_002-9a"/>
　大辟者抽裘一毫以贖其死則價值萬金<lb/>
成康以降世禩陵衰昭王不能𢎞逺業垂聲教南遊荆<lb/>
　楚義乖廵狩溺精靈於江漢且極於幸田水濵所以<lb/>
　招問春秋以為深貶嗟二姬之殉死三良之貞節精<lb/>
　誠一至視殞若生格之正道不如強諫楚人憐之失<lb/>
　其死矣<lb/>
　<lb/>
　<lb/>
<pb n="KR3l0098_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　拾遺記卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>拾遺記卷十</head> <lb/>
    <p>
<pb n="KR3l0098_WYG_010-1a"/>
欽定四庫全書<lb/>
　拾遺記卷十<lb/>
　　　　　　　　　　　　　晉　王嘉　撰<lb/>
崑崙山有昆陵之地其髙出日月之上山有九層每層<lb/>
　相去萬里有雲色從下望之如城闕之𧰼四面有風<lb/>
　羣仙常駕龍乘鶴遊戲其間四面風者言東西南北<lb/>
　一時俱起也又有袪塵之風若衣服塵汚者風至吹<lb/>
　之衣則浄如浣濯甘露濛濛似霧着草木則滴瀝如<lb/>
<pb n="KR3l0098_WYG_010-1b"/>
　珠亦有朱露望之色如丹着木石赭然如朱雪灑焉<lb/>
　以瑶器承之如<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>崑崙山者西方曰須彌山對七星<lb/>
　之下出碧海之中上有九層第六層有五色玉樹䕃<lb/>
　翳三百里夜至水上其光如燭第三層有禾穟一株<lb/>
　滿車有𤓰如桂有柰冬生如碧色以玉井水洗食之<lb/>
　骨輕柔能騰虚也第五層有神龜長一尺九寸有四<lb/>
　翼萬歳則升木而居亦能言第九層山形漸小狹下<lb/>
　有芝田蕙圃皆數百頃羣仙種耨焉傍有瑶臺十二<lb/>
<pb n="KR3l0098_WYG_010-2a"/>
　各廣千歩皆五色玉為臺基最下層有流精霄間直<lb/>
　上四十丈東有風雲雨師聞南有丹宻雲望之如丹<lb/>
　色丹雲四垂周宻西有螭潭多龍螭皆白色千歳一<lb/>
　蛻其五臟此潭左側有五色石皆云是白螭腸化成<lb/>
　此石有琅玕璆琳之玉煎可以為脂北有珍林别出<lb/>
　折枝相扣音聲和韻九河分流南有赤陂紅波千刼<lb/>
　一竭千刼水乃更生也<lb/>
蓬萊山亦名防丘亦名雲來髙二萬里廣七萬里水淺<lb/>
<pb n="KR3l0098_WYG_010-2b"/>
　有細石如金玉得之不加陶冶自然光淨仙者服之<lb/>
　東有鬱夷國時有金霧諸仙説此上常浮轉低昂有<lb/>
　如山上架樓室常向明以開戸牖及霧滅歇戸皆向<lb/>
　北其西有含明之國綴鳥毛以為衣承露而飲終天<lb/>
　登髙取水亦以金銀蒼環水精火藻為階有氷水沸<lb/>
　水飲者千嵗有大螺名躶歩負其殻露行冷則復入<lb/>
　其殻生卵著石則軟取之則堅明王出世則浮於海<lb/>
　際焉有葭紅色可編為席温柔如罽毛焉有鳥名鴻<lb/>
<pb n="KR3l0098_WYG_010-3a"/>
　鵝色似鴻形如秃鶖腹内無腸羽翮附骨而生無皮<lb/>
　肉也雌雄相盻則生產南有鳥名鴛鴦形似鴈徘徊<lb/>
　雲間棲息髙岫足不踐地生於石穴中萬歳一交則<lb/>
　生雛千歳銜毛學飛以千萬為羣推其毛長者髙翥<lb/>
　萬里聖人之世來入國郊有浮筠之幹葉青莖紫子<lb/>
　大如珠有青鸞集其上下有沙礰細如粉柔風至葉<lb/>
　條翻起拂細沙如雲霧仙者來觀而戲焉吹風竹葉<lb/>
　聲如鐘磬之音<lb/>
<pb n="KR3l0098_WYG_010-3b"/>
方丈之山一名巒雉東有龍場地方千里玉瑶為林雲<lb/>
　色皆紫有龍皮骨如山阜散百頃遇其蛻骨之時如<lb/>
　生龍或云龍常鬬此處膏血如水流膏色黑者著草<lb/>
　木及諸物如淳漆也膏色紫光著地堅凝可為寶器<lb/>
　燕昭王二年海人乘霞舟以雕壺盛數斗膏以獻昭<lb/>
　王王坐通雲之臺亦曰通霞臺以龍膏為燈光耀百<lb/>
　里煙色丹紫國人望之咸言瑞光世人遥拜之燈以<lb/>
　火浣布為纒山西有照石去石十里視人物之影如<lb/>
<pb n="KR3l0098_WYG_010-4a"/>
　鏡焉碎石片片皆能照人而質方一丈則重一兩昭<lb/>
　王舂此石為泥泥通霞之臺與西王母常遊居此臺<lb/>
　上常有衆鸞鳳鼔舞如琴瑟和鳴神光照耀如日月<lb/>
　之出臺左右種恒春之樹葉如蓮花芬芳如桂花隨<lb/>
　四時之色昭王之末仙人貢焉列國咸賀王曰寡人<lb/>
　得恒春矣何憂太清不至恒春一名沉生如今之沉<lb/>
　香也有草名濡姦葉色如紺莖色如漆細軟可縈海<lb/>
　人織以為席薦卷之不盈一手舒之則列坐方國之<lb/>
<pb n="KR3l0098_WYG_010-4b"/>
　賔莎蘿為經莎蘿草細大如髮一莖百㝷柔軟香滑<lb/>
　羣仙以為龍鵠之轡有池方百里水淺可渉泥色若<lb/>
　金而味辛以泥為器可作舟矣百錬可為金色青照<lb/>
　鬼魅猶如石鏡魑魅不能藏形矣<lb/>
瀛洲一名䰟洲亦曰環洲東有淵洞有魚長千丈色斑<lb/>
　鼻端有角時鼓舞羣戲逺望水間有五色雲就視乃<lb/>
　此魚噴水為雲如慶雲之麗無以加也有樹名影木<lb/>
　日中視之如列星萬歳一實實如𤓰青皮黑瓤食之<lb/>
<pb n="KR3l0098_WYG_010-5a"/>
　骨輕上如華蓋羣仙以避風雨有金巒之觀飾以𧰼<lb/>
　環直上干雲中有青瑶瓦覆以雲紈之素刻碧玉為<lb/>
　倒龍之狀懸火精為日刻黑玉為烏以水精為月青<lb/>
　瑶為蟾兎於地下為機棙以測昏明不虧弦望時時<lb/>
　有香風泠然而至張袖受之則歴年不歇有獸名嗅<lb/>
　石其狀如麒麟不食生卉不飲渴水嗅石則知有金<lb/>
　玉吹石則開金沙寶璞粲然而可用有草名芸苗狀<lb/>
　如菖蒲食葉則醉餌根則醒有鳥如鳳身紺翼丹名<lb/>
<pb n="KR3l0098_WYG_010-5b"/>
　曰藏珠每鳴翔而吐珠累斛仙人常以其珠飾仙裳<lb/>
　蓋輕而耀於日月也<lb/>
貟嶠山一名環丘上有方湖周迴千里多大鵲髙一丈<lb/>
　銜不周之粟粟穗髙三丈粒皎如玉鵲銜粟飛於中<lb/>
　國故世俗間徃徃有之其粟食之歴月不饑故吕氏<lb/>
　春秋云粟之美者有不周之粟焉東有雲石廣五百<lb/>
　里駮犖如錦扣之片片則蓊然雲出有木名猗桑煎<lb/>
　椹以為蜜有氷蠶長七寸黑色有角有鱗以霜雪覆<lb/>
<pb n="KR3l0098_WYG_010-6a"/>
　之然後作蠒長一尺其色五彩織為文錦入水不濡<lb/>
　以之投火經宿不燎唐堯之世海人獻之堯以為黼<lb/>
　黻西有星池千里池中有神龜八足六眼背負七星<lb/>
　日月八方之圖腹有五岳四瀆之𧰼時出石上望之<lb/>
　煌煌如列星矣有草名芸蓬色如白雪一枝二丈夜<lb/>
　視有白光可以為杖南有移池國人長三尺夀萬歳<lb/>
　以茅為衣服皆長裾大袖因風以昇煙霞若鳥用羽<lb/>
　毛也人皆雙瞳脩眉長耳飱九天之正氣死而復生<lb/>
<pb n="KR3l0098_WYG_010-6b"/>
　於億刼之内見五岳再成塵扶桑萬歳一枯其人視<lb/>
　之如旦暮也北有浣腸之國甜水繞之味甜如蜜而<lb/>
　水強流迅急千鈞投之久乆乃沒其國人常行於水<lb/>
　上逍遥於絶岳之嶺度天下廣狹繞八柱為一息經<lb/>
　四軸而暫寢拾塵吐霧以筭歴刼之數而成丘阜亦<lb/>
　不盡也<lb/>
岱輿山有貟淵千里常沸騰以金石投之則爛如土矣<lb/>
　孟冬水涸中有黄煙從地出起數丈煙色萬變山人<lb/>
<pb n="KR3l0098_WYG_010-7a"/>
　掘之入數尺得燋石如炭滅有碎火以蒸燭投之則<lb/>
　然而青色深掘則火轉盛有草名莽煌葉圎如荷去<lb/>
　之十歩炙人衣則燋刈之為席方冬彌温以枝相摩<lb/>
　則火出矣南有平沙千里色如金若粉屑靡靡常流<lb/>
　鳥獸行則沒足風吹沙起若霧亦名金霧亦曰金塵<lb/>
　沙著樹粲然如黄金塗矣和之以泥塗仙宫則晃昱<lb/>
　明粲也西有白玉山其石五色而輕或以履舄收之<lb/>
　光澤可愛有𩔖人工其黑色者為勝衆仙所用焉北<lb/>
<pb n="KR3l0098_WYG_010-7b"/>
　有玉梁千丈駕𤣥流之上紫苔覆漫味甘而柔滑食<lb/>
　者千歳不饑玉梁之側有斑斕自然雲霞龍鳳之狀<lb/>
　梁去𤣥流千餘丈雲氣生其下傍有丹桂紫桂白桂<lb/>
　皆直上百尋可為舟航謂之文桂之舟亦有沙棠豫<lb/>
　章之木長千㝷細枝為舟猶長十丈有七色芝生梁<lb/>
　下其色青光輝燿謂之蒼芝螢火大如蜂聲如雀八<lb/>
　翅六足梁有五色蝙蝠黄者無腸倒飛腹向天白者<lb/>
　腦重頭垂自挂黑者如烏至千載形變為小燕青者<lb/>
<pb n="KR3l0098_WYG_010-8a"/>
　毫毛長二寸色如翠赤者止於石穴穴上入天視日<lb/>
　出入恒在其上有獸名𠻳月形似豹飲金泉之液食<lb/>
　銀石之髓此獸夜噴白氣其光如月可照數十畝軒<lb/>
　轅之世獲焉有遥香草其花如丹光耀入月葉細長<lb/>
　而白如忘憂之草其花葉俱香扇馥數里故名遥香<lb/>
　草其子如薏中實甘香食之累月不饑渴體如草之<lb/>
　香久食延齡萬歳仙人嘗採食之<lb/>
昆吾山其下多赤金色如火昔黄帝伐蚩尤陳兵於此<lb/>
<pb n="KR3l0098_WYG_010-8b"/>
　地掘深百丈猶未及泉惟見火光如星地中多丹鍊<lb/>
　石為銅銅色青而利泉色赤山草木皆勁利土亦鋼<lb/>
　而精至越王句踐使工人以白馬白牛祠昆吾之神<lb/>
　採金鑄之以成八劍一名掩日以之指日則光晝暗<lb/>
　金隂也隂盛則陽滅二名斷水以之劃水開即不合<lb/>
　三名轉魄以之指月蟾兎為之倒轉四名懸翦飛鳥<lb/>
　㳺蟲過觸其刃如斬截焉五名驚鯢以之泛海鯨<lb/>
　鯢為之深入六名滅䰟挾之夜行不逢魑魅七名郤<lb/>
<pb n="KR3l0098_WYG_010-9a"/>
　邪有妖魅者見之則伏八名真剛以之切玉斷金如<lb/>
　削土木矣以應八方之氣其山有獸大如兎毛色如<lb/>
　金食土下之丹石深穴地以為窟亦食銅鐵膽腎皆<lb/>
　如鐵其雌者色白如銀昔吳國武庫之中兵刃鐵器<lb/>
　俱被食盡而封署依然王令檢其庫穴獵得雙兎一<lb/>
　白一黄殺之開其腹而有鐵膽腎方知兵刃之鐵而<lb/>
　為兎所食王乃召其劒工令鑄其膽腎以為劒一雌<lb/>
　一雄號干將者雄號鏌鎁者雌其劒可以切玉斷犀<lb/>
<pb n="KR3l0098_WYG_010-9b"/>
　王深寶之遂霸其國後以石匣埋藏及晉之中興夜<lb/>
　有紫色衝斗牛張華使雷煥為豐城縣令掘而得之<lb/>
　華與煥各寶其一拭以華隂之土光耀射人後華遇<lb/>
　害失劒所在煥子佩其一劍過延平津劒鳴飛入水<lb/>
　及入水尋之但見雙龍纒屈於潭下目光如電遂不<lb/>
　敢前取矣<lb/>
洞庭山浮於水上其下有金堂數百間玉女居之四時<lb/>
　聞金石絲竹之聲徹於山頂楚懐王之時與羣才賦<lb/>
<pb n="KR3l0098_WYG_010-10a"/>
　詩於水湄故云瀟湘洞庭之樂聽者令人難老雖咸<lb/>
　池九韶不得比焉每四仲之節王嘗繞山以遊宴各<lb/>
　舉四仲之氣以為樂章仲春律中夾鍾乃作輕風流<lb/>
　水之詩醼於山南律中㽔賔乃作皓露秋霜之曲後<lb/>
　懷王好進姦雄羣賢逃越屈原以忠見斥𨼆於沅湘<lb/>
　披蓁茹草混同禽獸不交世務採栢實以和桂膏用<lb/>
　養心神被王逼逐乃赴清泠之淵楚人思慕謂之水<lb/>
　仙其神遊於天河精靈時降湘浦楚人為之立祠漢<lb/>
<pb n="KR3l0098_WYG_010-10b"/>
　末猶在其上又有靈洞入中常如有燭於前中有異<lb/>
　香芬馥泉石明朗採藥石之人入中如行十里逈然<lb/>
　天清霞耀花芳栁暗丹樓瓊宇宫觀異常乃見衆女<lb/>
　霓裳氷顏艶質與世人殊别來邀採藥之人飲以瓊<lb/>
　漿金液延入璇室奏以簫管絲桐餞令還家贈之丹<lb/>
　醴之訣雖懐慕戀且思其子息郤還洞穴還若燈燭<lb/>
　導前便絶饑渴而逹舊鄉已見邑里人戸各非故鄉<lb/>
　隣唯尋得九代孫問之云逺祖入洞庭山採藥不還今<lb/>
<pb n="KR3l0098_WYG_010-11a"/>
　經三百年也其人說於隣里亦失所之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0098_WYG_010-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　拾遺記卷十<lb/>
</p>
<p>
</p>
  </div>
</body>
</text>
</TEI>
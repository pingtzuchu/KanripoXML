<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>拾遺記卷四</head> <lb/>
    <p>
<pb n="KR3l0098_WYG_004-1a"/>
欽定四庫全書<lb/>
　拾遺記卷四<lb/>
　　　　　　　　　　　　　晉　王嘉　撰<lb/>
燕昭王即位二年廣延國來獻善舞者二人一名旋娟<lb/>
　一名提謨並玉質凝膚體輕氣馥綽約而窈窕絶古<lb/>
　無倫或行無跡影或積年不饑昭王處以單綃華幄<lb/>
　飲以瓀珉之膏飴以丹泉之粟王登崇霞之臺乃召<lb/>
　二人來側時香風歘起二人徘徊翔轉殆不自支王<lb/>
<pb n="KR3l0098_WYG_004-1b"/>
　以纓縷拂之二人皆舞容冶妖麗靡於鸞翔而歌聲<lb/>
　輕颺乃使女伶代唱其曲清響流韻雖飄梁動木未<lb/>
　足嘉也其舞一名縈塵言其體輕與塵相亂次曰集<lb/>
　羽言其婉轉若羽毛之從風末曰旋懐言其支體纒<lb/>
　曼若入懐袖也乃設麟文之席散荃蕪之香香出波<lb/>
　弋國浸地則土石皆香著朽木腐草莫不鬱茂以燻<lb/>
　枯骨則肌肉皆生以屑噴地厚四五寸使二女舞其<lb/>
　上彌日無跡體輕故也時有白鸞孤翔銜千莖穟穟<lb/>
<pb n="KR3l0098_WYG_004-2a"/>
　於空中自生花實落地即生根葉一歳百穫一莖滿<lb/>
　車故曰盈車嘉穟麟文者錯雜寶以飾席也皆為雲<lb/>
　霞麟鳳之狀昭王復以衣袖麾之舞者即止昭王知<lb/>
　其神異處於崇霞之臺設枕席以寢讌遣侍人以衛<lb/>
　之王好神僊之術𤣥天之女託形作此二人昭王之<lb/>
　末莫知所在或遊於江漢或在伊洛之濵遍行天下<lb/>
　乍近乍逺也<lb/>
四年王居正寢召其臣甘需曰寡人志於仙道欲學長<lb/>
<pb n="KR3l0098_WYG_004-2b"/>
　生久視之法可得遂乎需曰臣遊昆臺之山見有垂<lb/>
　白之叟宛若少童貎如氷雪形如處子血清骨勁膚<lb/>
　實腸輕乃歴蓬瀛而超碧海經渉升降遊徃無窮此<lb/>
　為上仙之人也盖能去滯慾而離嗜愛洗神滅念常<lb/>
　遊於太極之門今大王以妖容惑目美味爽口列女<lb/>
　成羣迷心動慮所愛之容恐不及玉纎腰皓齒患不<lb/>
　如神而欲郤老雲遊何異操圭爵以量滄海執毫釐<lb/>
　而廻日月其可得乎昭王乃徹色減味居乎正寢賜<lb/>
<pb n="KR3l0098_WYG_004-3a"/>
　甘需羽衣一襲表其墟為明真里也<lb/>
七年沐胥之國來朝則身毒國之一名也有道術人名<lb/>
　尸羅問其年云百三十歳荷錫持瓶云發其國五年<lb/>
　乃至燕都善衒惑之術於其指端出浮屠十層髙三<lb/>
　尺乃諸天神僊巧麗特絶列幢蓋舞繞塔而行人皆<lb/>
　長五六分歌唱之音如真人矣尸羅噴水為雰霧暗<lb/>
　數里間俄而復吹為疾風雰霧皆止又吹指上浮屠<lb/>
　漸入雲裏又於左耳出青龍右耳出白虎始出之時<lb/>
<pb n="KR3l0098_WYG_004-3b"/>
　纔一二寸稍至八九尺俄而風至雲起即以一手揮<lb/>
　之即龍虎皆入耳中又張口向日則見人乘羽蓋駕<lb/>
　螭鵠直入於口内復以手抑胷上而聞懐袖之中轟<lb/>
　轟雷聲更張口則見羽蓋螭鵠相隨從口中而出尸<lb/>
　羅常坐日中漸漸覺其形小或化為老叟或變為嬰<lb/>
　兒倐忽而死香氣盈室時有清風來吹之更生如向<lb/>
　之形呪術衒惑神怪無窮<lb/>
八年盧扶國來朝渡玉河萬里方至云其國中山川無<lb/>
<pb n="KR3l0098_WYG_004-4a"/>
　惡禽獸水不揚波風不折木人皆夀三百歳結草為<lb/>
　衣是謂卉服至死不老咸知孝讓壽登百歳以上相<lb/>
　敬如至親之禮死葬於野外以香木靈草瘞掩其屍<lb/>
　閭里弔送號泣之聲動於林谷河源為之止流春木<lb/>
　為之改色居䘮水漿不入於口至死者骨為塵埃然<lb/>
　後乃食昔大禹隨山導川乃旌其地為扶老純孝之<lb/>
　國<lb/>
九年昭王思諸神異有谷將子學道之人也言於王曰<lb/>
<pb n="KR3l0098_WYG_004-4b"/>
　西王母將來遊必語虚無之術不踰一年王母果至<lb/>
　與昭王遊於燧林之下説炎帝鑽火之術取緑桂之<lb/>
　膏燃以照夜忽有飛蛾銜火狀如丹雀來拂於桂膏<lb/>
　之上此蛾出於圜丘之穴穴洞逹九天中有細珠如<lb/>
　流沙可穿而結因用為珮此是神蛾之火也蛾慿氣<lb/>
　飲露飛不集下羣仙殺此蛾合丹藥西王母與羣仙<lb/>
　遊圜丘之上聚神蛾以瓊筐盛之使玉童負筐以遊<lb/>
　四極來降燕庭出此蛾以示昭王王曰今乞此蛾以<lb/>
<pb n="KR3l0098_WYG_004-5a"/>
　合九轉神丹王母弗與昭王坐握日之臺參雲上可<lb/>
　捫日時有黑鳥白頸集王之所銜洞光之珠圓徑一<lb/>
　尺此珠色黑如漆懸照於室内百神不能隱其精靈<lb/>
　此珠出隂泉之底隂泉在寒山之北圓水之中言水<lb/>
　波常圓轉而流也有黑蚌飛翔來去於五岳之上昔<lb/>
　黄帝時務成子遊寒山嶺得黑蚌在髙崖之上故知<lb/>
　黑蚌能飛矣至燕昭王時有國獻於昭王王取瑶漳<lb/>
　之水洗其沙泥乃嗟嘆曰自懸日月而來見黑蚌生<lb/>
<pb n="KR3l0098_WYG_004-5b"/>
　珠已八九十遇此蚌千歳一生珠也珠漸輕細昭王<lb/>
　常懐此珠當隆暑之月體自輕凉號曰銷暑招凉之<lb/>
　珠也<lb/>
始皇元年騫霄國獻刻玉善畫工名裔使含丹青以潄<lb/>
　地即成魑魅及詭怪羣物之𧰼刻玉為百獸之形毛<lb/>
　髮宛若真矣皆銘其臆前記以日月工人以指畫地<lb/>
　長百丈直如繩墨方寸之内畫以四瀆五岳列國之<lb/>
　圖又畫為龍鳳騫翥如飛皆不可㸃睛或㸃之必飛<lb/>
<pb n="KR3l0098_WYG_004-6a"/>
　走也始皇嗟曰刻畫之形何得飛走使以淳漆各㸃<lb/>
　兩玉虎一眼睛旬日則失之不知所在山澤之人云<lb/>
　見二白虎各無一目相隨而行毛色形相異於常見<lb/>
　者至明年西方獻兩白虎各無一目始皇發檻視之<lb/>
　疑是先所失者乃刺殺之檢其臆前果是元年所刻<lb/>
　玉虎迄胡亥之滅寶劍神物隨時散亂也<lb/>
始皇好神僊之事有宛渠國之民乘螺舟而至舟形似<lb/>
　螺沉行海底而水不浸入一名淪波舟其國人長十<lb/>
<pb n="KR3l0098_WYG_004-6b"/>
　丈編鳥獸之毛以蔽形始皇與之語及天地初開之<lb/>
　時了如親覩曰臣少時躡虚郤行日遊萬里及其老<lb/>
　朽也坐見天地之外事臣國在咸池日浴之所九萬<lb/>
　里以萬歳為一日俗多隂霧遇其晴日則天豁然雲<lb/>
　裂耿若江漢則有𤣥龍黑鳯翻翔而下及夜燃石以<lb/>
　繼日光此石出燃山其土石皆自光徹扣之則碎狀<lb/>
　如粟一粒輝映一堂昔炎帝始變生食用此火也國<lb/>
　人今獻此石或有投其石於溪澗中則沸沫流於數<lb/>
<pb n="KR3l0098_WYG_004-7a"/>
　十里名其水為焦淵臣國去軒轅之丘十萬里少典<lb/>
　之子採首山之銅鑄為大鼎臣先望其國有金火氣<lb/>
　動奔而徃視之三鼎已成又見冀州有異氣應有聖<lb/>
　人生果慶都生堯又有赤雲入於酆鎬走而徃視果<lb/>
　有丹雀瑞昌之符始皇曰此神人也彌信仙術焉<lb/>
始皇起雲明臺窮四方之珍木搜天下之巧工南得煙<lb/>
　丘碧樹酈水燃沙賁都朱泥雲岡素竹東得蔥巒錦<lb/>
　栢漂檖龍松寒河星柘玩山雲梓西得漏海浮金狼<lb/>
<pb n="KR3l0098_WYG_004-7b"/>
　淵羽璧滌嶂霞桑沉塘員籌北得冥阜乾漆隂坂文<lb/>
　梓褰流黑魄闇海香瓊珍異是集二人騰虚縁木揮<lb/>
　斤斧於空中子時起工午時已畢秦人謂之子午臺<lb/>
　亦言於子午之地各起一臺二說有疑<lb/>
張儀蘇秦二人同志好學迭剪髮而鬻之以相養或傭<lb/>
　力寫書非聖人之言不讀遇見墳典行塗無所題記<lb/>
　以墨書掌及股裏夜還而寫之析竹為簡二人每假<lb/>
　食於路剥樹皮編以為書帙以盛天下良書嘗息大<lb/>
<pb n="KR3l0098_WYG_004-8a"/>
　樹之下假息而寐有一先生問二子何勤苦也儀秦<lb/>
　又問之子何國人答曰吾生於歸谷亦云鬼谷鬼者<lb/>
　歸也又云歸者谷名也乃請其術教以干世出俗之<lb/>
　辯即探胷内得二卷說書言輔時之事古史考云鬼<lb/>
　谷子也鬼歸相近也<lb/>
秦王子嬰立趙髙謀弑之子嬰夜夢有人身長十丈鬚鬢<lb/>
　絶青納玉舄而乘丹車駕朱馬而至宫門云欲見秦<lb/>
　王子嬰閽者許進焉子嬰乃與之言謂子嬰曰余是<lb/>
<pb n="KR3l0098_WYG_004-8b"/>
　天使也從沙丘來天下將亂當有同姓名欲相誅暴<lb/>
　翌日乃起子嬰則疑趙髙囚髙於咸陽獄懸於井中<lb/>
　七日不死更以鑊煮之七日不沸乃戮之子嬰問獄<lb/>
　吏曰髙其神乎獄吏曰初囚髙之時見髙懐有一青<lb/>
　丸大如雀卵時方士説云趙髙先世受韓終丹法冬<lb/>
　月坐於堅氷夏日卧於爐上不覺寒熱及髙死子嬰<lb/>
　棄髙屍於九逵之路泣送者千家咸見一青雀從髙<lb/>
　屍中出直飛入雲九轉之驗信於是乎子嬰所夢即<lb/>
<pb n="KR3l0098_WYG_004-9a"/>
　始皇之靈所著玉舄則安期先生所遺也鬼昩之理<lb/>
　萬世一時<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0098_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　拾遺記卷四<lb/>
</p>
<p>
</p>
  </div>
</body>
</text>
</TEI>
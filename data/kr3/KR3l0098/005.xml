<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>拾遺記卷五</head> <lb/>
    <p>
<pb n="KR3l0098_WYG_005-1a"/>
欽定四庫全書<lb/>
　拾遺記卷五<lb/>
　　　　　　　　　　　　　晉　王嘉　撰<lb/>
漢太上皇微時常佩一刀長三尺上有銘其字難識疑<lb/>
　是殷髙宗伐鬼方之時所作也上皇遊酆沛山澤中<lb/>
　寓居窮谷裏有人歐冶鑄上皇息其旁問曰此鑄何<lb/>
　器工人笑而答曰為天子鑄劒慎勿泄言上皇謂為<lb/>
　戱言了無疑色工人曰今所鑄鐵鋼礪製其器難成<lb/>
<pb n="KR3l0098_WYG_005-1b"/>
　若得公腰間佩刀雜而冶之即成神器可以尅定天<lb/>
　下星精為輔佐以殱三猾木衰火盛此為異兆也上<lb/>
　皇曰余此物名為匕首其利難儔水斷虬龍陸斬虎<lb/>
　兕魑魅㒺兩莫能逢之斫玉鐫金其刃不卷工人曰<lb/>
　若不得此匕首以和鑄雖歐冶専精越工砥鍔終為<lb/>
　鄙器上皇即解腰間匕首以投於鑪中俄而煙焰衝<lb/>
　天日為之晝晦及乎劒成殺三牲以釁祭之鑄工問<lb/>
　上皇何時得此匕首上皇云秦昭襄王時余行逢一<lb/>
<pb n="KR3l0098_WYG_005-2a"/>
　野人於陌上授余云是殷時靈物世世相傳上有古<lb/>
　字記其年月及劒成工人視之其名尚存叶前疑也<lb/>
　工人即持劒授上皇上皇以賜髙祖髙祖長佩於身<lb/>
　以殱三猾及天下已定吕后藏於寳庫之中守藏者<lb/>
　見白氣如雲出於戸外狀如龍虎吕氏改其庫名曰<lb/>
　靈金藏及諸吕擅權白氣亦滅既惠帝即位以此庫<lb/>
　貯禁兵器名曰靈金内府也<lb/>
孝惠帝二年四方咸稱車書同文軌天下太平干戈偃<lb/>
<pb n="KR3l0098_WYG_005-2b"/>
　息逺國殊鄉重譯來貢時有道士姓韓名稚則韓終<lb/>
　之𦙍也越海而來云是東海神君之使聞聖德洽乎<lb/>
　區宇故悅服而來庭時有東極出扶桑之外有泥離<lb/>
　之國亦來朝其人長四尺兩角如蠒牙出於唇自乳<lb/>
　已下有垂毛自蔽居於深穴其夀不可測也帝云方<lb/>
　士韓稚解絶國人言令問人夀幾何經見幾代之事<lb/>
　答曰五運相乘迭生迭死如飛塵細雨存歿不可論<lb/>
　算問女媧以前可聞乎對曰蛇身已上八風均四時<lb/>
<pb n="KR3l0098_WYG_005-3a"/>
　序不以威悦攬乎精運又問燧人以前答曰自鑽火<lb/>
　變腥以來父老而慈子夀而孝羲軒以徃屑屑焉以<lb/>
　相誅滅浮靡囂薄滛於禮亂於樂世德澆訛淳風墜<lb/>
　矣稚具以聞帝曰悠哉杳昧非通神逹理者難可語<lb/>
　乎斯道矣稚於斯而退莫知其所之帝使諸方士立<lb/>
　仙壇於長安城北名曰祠韓館俗云司寒之神祀於<lb/>
　城隂按春秋傳曰以享司寒其音相亂也定是司寒<lb/>
　館至二年詔宫女百人文錦萬疋樓船十艘以送泥<lb/>
<pb n="KR3l0098_WYG_005-3b"/>
　離之使大赦天下<lb/>
漢武帝思懐往者李夫人不可復得時始穿昆靈之池<lb/>
　泛翔禽之舟帝自造歌曲使女伶歌之時日已西傾<lb/>
　凉風激水女伶歌聲甚遒因賦落葉哀蟬之曲曰羅<lb/>
　袂兮無聲玉墀兮塵生虚房冷而寂寞落葉依於重<lb/>
　扄望彼美之女兮安得感余心之未寧帝聞唱動心<lb/>
　悶悶不自支持命龍膏之燈以照舟内悲不自止親<lb/>
　侍者覺帝容色愁怨乃進洪梁之酒酌以文螺之巵<lb/>
<pb n="KR3l0098_WYG_005-4a"/>
　巵出波祇之國酒出洪梁之縣此屬右扶風至哀帝<lb/>
　廢此邑南人受此釀法今言雲陽出美酒兩聲相亂<lb/>
　矣帝飲三爵色悦心歡乃詔女伶出侍帝息於延凉<lb/>
　室卧夢李夫人授帝蘅蕪之香帝驚起而香氣猶着<lb/>
　衣枕歴月不歇帝彌思求終不復見涕泣洽席遂改<lb/>
　延凉室為遺芳夢室初帝深嬖李夫人死後常或夢<lb/>
　之思欲見夫人帝貌顦顇嬪御不寧詔李少君與之<lb/>
　語曰朕思李夫人其可得乎少君曰可遥見不可同<lb/>
<pb n="KR3l0098_WYG_005-4b"/>
　於帷幄帝曰一見足矣可致之少君曰黑河之北有<lb/>
　暗海之都也出潜英之石其色青質輕如毛羽寒盛<lb/>
　則石温暑盛則石冷刻之為人像神語不異真人使<lb/>
　此石像徃則夫人至矣此石人能傳譯人言語有聲<lb/>
　無氣故知神異也帝曰此石像可得否少君曰願得<lb/>
　樓船百艘巨力千人能浮水登木者皆使明於道術<lb/>
　齎不死之藥乃至暗海經十年而還昔之去人或升<lb/>
　雲不歸或託形假死獲反者四五人得此石即命工<lb/>
<pb n="KR3l0098_WYG_005-5a"/>
　人依先圖刻作夫人形刻成置於輕紗幕裏宛若生<lb/>
　時帝大悦問少君曰可得近乎少君曰譬如中宵忽<lb/>
　夢而晝可得近觀乎此石毒宜逺望不可逼也勿輕<lb/>
　萬乘之尊惑此精魅之物帝乃從其諌見夫人畢少<lb/>
　君乃使舂此石人為丸服之不復思夢乃築靈夢臺<lb/>
　歳時祀之<lb/>
元封元年浮忻國貢蘭金之泥此金出湯泉盛夏之時<lb/>
　水常沸湧有若湯火飛鳥不能過國人常見水邉有<lb/>
<pb n="KR3l0098_WYG_005-5b"/>
　人冶此金為器金狀混混若泥如紫磨之色百鑄其<lb/>
　色變白有光如銀名曰銀燭常以此泥封諸函匣及<lb/>
　諸宫門鬼魅不敢干當漢世上將出征及使絶國多<lb/>
　以此泥為璽封衛青張騫蘇武傅介子之使皆受金<lb/>
　泥之璽封也武帝崩後此泥乃絶焉<lb/>
日南之南有淫淵之浦言其水浸滛從地而出以成淵<lb/>
　泉故曰滛泉或言此水甘軟男女飲之則滛其水小<lb/>
　處可濫觴褰渉大處可方舟沿泝隨流屈直其水激<lb/>
<pb n="KR3l0098_WYG_005-6a"/>
　石之聲似人之歌笑聞者令人滛動故俗謂之滛泉<lb/>
　時有鳬鴈色如金羣飛戲於沙瀬羅者得之乃真金<lb/>
　鳬也昔秦破驪山之墳行野者見金鳬向南而飛至<lb/>
　滛泉後寶鼎元年張善為日南太守郡民有得金鳬<lb/>
　以獻張善該博多通考其年月即秦始皇墓之金鳬<lb/>
　也昔始皇為塜歛天下瓌異生殉工人傾逺方奇寶<lb/>
　於塜中為江海川瀆及列山嶽之形以沙棠沉檀為<lb/>
　舟楫金銀為鳬鴈以琉璃雜寳為龜魚又於海中作<lb/>
<pb n="KR3l0098_WYG_005-6b"/>
　玉象鯨魚銜火珠為星以代膏燭光出墓中精靈之<lb/>
　偉也昔生埋工人於塜内至被開時皆不死工人於<lb/>
　塜内琢石為龍鳳仙人之像及作碑文辭讚及漢初<lb/>
　發此冡驗諸史傳皆無列仙龍鳳之製則知生埋匠<lb/>
　人者之所作也後人更寫此碑文而辭多怨酷之言<lb/>
　乃謂為怨碑史記畧而不録<lb/>
董偃常卧延清之室以畫石為牀盖石文如畫也石體<lb/>
　甚輕出郅支國上設紫琉璃帳火齊屏風列靈麻之<lb/>
<pb n="KR3l0098_WYG_005-7a"/>
　燭以紫玉為盤如屈龍皆用雜寶飾之侍者於尸外<lb/>
　扇偃偃曰玉石豈須扇而後清凉耶侍者乃郤扇以<lb/>
　手摸之方知有屏風也又以玉精為盤貯氷於膝前<lb/>
　玉精與氷同其㓗徹侍者謂氷之無盤必融濕席乃<lb/>
　合玉盤拂之落堦下氷玉俱碎偃更以為樂此玉精<lb/>
　千塗國所貢也武帝以此賜偃哀平之世民家猶有<lb/>
　此器而多殘破及王莽之世不復知其所在<lb/>
太初二年大月氏國貢雙頭雞四足一尾鳴則俱鳴武<lb/>
<pb n="KR3l0098_WYG_005-7b"/>
　帝置於甘泉故舘更以餘雞混之得其種𩔖而不能<lb/>
　鳴諫者曰書云牝雞無晨一云牝雞之晨惟家之索<lb/>
　今雄𩔖不鳴非吉祥也帝乃送還西域至西闗雞乃<lb/>
　顧望漢宫而哀鳴故謡言曰三七末世雞不鳴犬不<lb/>
　吠宫中荆棘亂相係當有九虎争為帝至王莽簒位<lb/>
　將軍有九虎之號其後䘮亂𢎞多宫掖中生蒿棘家<lb/>
　無雞鳴犬吠此雞未至月支國乃飛於天漢聲似鵾<lb/>
　雞翺翔雲裏一名暄雞昆暄之音相𩔖<lb/>
<pb n="KR3l0098_WYG_005-8a"/>
天漢二年渠搜國之西有祈淪之國其俗淳和人夀三<lb/>
　百歳有夀木之林一樹千㝷日月為之隱蔽若經憇<lb/>
　此木下皆不死不病或有泛海越山來會其國歸懐<lb/>
　其葉者則終身不老其國人綴草毛為繩結網為衣<lb/>
　似今之羅紈也至元狩六年渠搜國獻網衣一襲帝<lb/>
　焚於九逵之道恐後人徵求異物奢費燒之煙如金<lb/>
　玉之氣<lb/>
太始二年西方有因霄之國人皆善嘯丈夫嘯聞百里<lb/>
<pb n="KR3l0098_WYG_005-8b"/>
　婦人嘯聞五十里如笙竽之音秋冬則聲清亮春夏<lb/>
　則聲沉下人舌尖處倒向喉内亦曰兩舌重沓以爪<lb/>
　徐刮之則嘯聲逾逺故吕氏春秋云反舌殊鄉之國<lb/>
　即此謂也有至聖之君則來服其化<lb/>
　<lb/>
　<lb/>
　<lb/>
　拾遺記卷五<lb/>
</p>
<p>
</p>
  </div>
</body>
</text>
</TEI>
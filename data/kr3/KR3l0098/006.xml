<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>拾遺記卷六</head> <lb/>
    <p>
<pb n="KR3l0098_WYG_006-1a"/>
欽定四庫全書<lb/>
　拾遺記卷六<lb/>
　　　　　　　　　　　　　晉　王嘉　撰<lb/>
昭帝始元元年穿淋池廣千歩中植分枝荷一莖四葉<lb/>
　狀如駢盖日照則葉低䕃根莖若葵之衛足名曰低<lb/>
　光荷實如𤣥珠可以飾佩花葉離委芬馥之氣徹十<lb/>
　餘里食之令人口氣常香益人肌理宫人貴之每遊<lb/>
　宴出入必皆含嚼或剪以為衣或折以蔽日以為戲<lb/>
<pb n="KR3l0098_WYG_006-1b"/>
　弄楚辭所謂折芰荷以為衣意在斯也亦有倒生菱<lb/>
　莖如亂絲一花千葉根浮水上實沉泥中泥如紫色<lb/>
　名紫泥菱食之不老帝時命水嬉遊宴永日土人進<lb/>
　一巨槽帝曰檜楫松舟其猶重朴况乎此槽可得而<lb/>
　乘也乃命以文梓為船木蘭為柂刻飛鸞翔鷁飾於<lb/>
　船首隨風輕漾畢景忘歸乃至通夜使宫人為歌歌<lb/>
　曰秋素景兮泛洪波揮纎手兮折芰荷凉風凄凄揚<lb/>
　櫂歌雲光開曙月低河萬歳為樂豈云多帝乃大悦<lb/>
<pb n="KR3l0098_WYG_006-2a"/>
　起商臺於池上及乎末歳進諌者多遂省薄游幸堙<lb/>
　毁臺池鸞舟荷芰隨時廢滅今臺無遺址溝池已平<lb/>
宣帝地節元年樂浪之東有背明之國來貢其方物言<lb/>
　其鄉在扶桑之東見日出於西方其國昬昬常闇宜<lb/>
　種百榖名曰融澤方三千里五榖皆良食之後天而<lb/>
　死有浹日之稻種之十旬而熟有翻形稻言食者死<lb/>
　而更生夭而有夀有明清稻食者延年也清腸稻食<lb/>
　一粒歴年不饑有瑶枝粟其枝長而弱無風常揺食<lb/>
<pb n="KR3l0098_WYG_006-2b"/>
　之益髓有鳳冠粟似鳳鳥之食食者多力有游龍粟<lb/>
　枝葉屈曲似游龍也有瓊膏粟白如銀食此二粟令<lb/>
　人骨輕有繞明豆其莖弱自相縈纒有挾劍豆其莢<lb/>
　形似人挾劍横斜而生有傾離豆言其豆見日則葉<lb/>
　垂覆地食者不老不疾有延精麥延夀益氣有昆和<lb/>
　麥調暢六府有輕心麥食者體輕有醇和麥為麴以<lb/>
　釀酒一醉累月食之凌冬可袒有含露麥穟中有露<lb/>
　味甘如飴有紫沉麻其實不浮有雲氷麻實冷而有<lb/>
<pb n="KR3l0098_WYG_006-3a"/>
　光宜為油澤有通明麻食者夜行不持燭是巨勝也<lb/>
　食之延夀後天而老其北有草名虹草枝長一丈葉<lb/>
　如車輪根大如轂花似朝虹之色昔齊桓公伐山戎<lb/>
　國人獻其種乃植於庭云霸者之瑞也有宵明草夜<lb/>
　視如列燭晝則無光自消滅也有紫菊謂之日精一<lb/>
　莖一蔓延及數畝味甘食者至死不饑渇有焦茅髙<lb/>
　五丈燃之成灰以水灌之復成茅也謂之靈茅有黄<lb/>
　渠草映日如火其堅韌若金食者焚身不熱有夢草<lb/>
<pb n="KR3l0098_WYG_006-3b"/>
　葉如蒲莖如蓍採之以占吉凶萬不遺一又有聞遐<lb/>
　草服者耳聰香如桂莖如蘭其國獻之多不生實葉<lb/>
　多委黄詔並除焉<lb/>
元鳳二年於琳池之南起桂臺以望逺氣東引太液之<lb/>
　水有一連理桂樹上枝跨於渠水下枝隔㟁而南生<lb/>
　與上枝同一株帝常以季秋之月泛蘅蘭雲鷁之舟<lb/>
　窮晷逹夜釣於臺下以香金為鉤䌮絲為綸丹鯉為<lb/>
　餌釣得白蛟長三丈若大蛇無鱗甲帝曰非祥也命<lb/>
<pb n="KR3l0098_WYG_006-4a"/>
　太官為鮓肉紫骨青味甚香美班賜羣臣帝思其美<lb/>
　漁者不能復得知為神異之物<lb/>
二年含塗國貢其珍怪其使云去王都七萬里鳥獸皆<lb/>
　能言語雞犬死者埋之不朽經歴數世其家人遊於<lb/>
　山阿海濵地中聞雞犬鳴吠主乃掘取還家養之毛<lb/>
　羽雖秃落更生久乃悦澤<lb/>
張掖郡有郅族之盛因以名也郅奇字君珍居䘮盡禮<lb/>
　所居去墓百里每夜行常有飛鳥銜火夾之登山濟<lb/>
<pb n="KR3l0098_WYG_006-4b"/>
　水號泣不息未嘗以險難為憂雖夜如晝之明也以<lb/>
　淚灑石則成痕着朽木枯草必皆重茂以淚浸地即<lb/>
　鹹俗謂之鹹鄉至昭帝嘉其孝異表銘其邑曰孝感<lb/>
　鄉四時祭祀立廟焉<lb/>
漢成帝好微行於太液池傍起宵遊宫以漆為柱鋪黑<lb/>
　綈之幕器服乘輿皆尚黑色既悦於闇行憎燈燭之<lb/>
　照宫中美御皆服皂衣自班婕妤已下咸帶𤣥綬簮<lb/>
　珮雖如錦繡更以木蘭紗綃罩之至宵遊宫乃秉燭<lb/>
<pb n="KR3l0098_WYG_006-5a"/>
　宴幸既罷静鼓自舞而歩不揚塵好夕出遊造飛行<lb/>
　殿方一丈如今之輦選期門羽林之士負之以趨帝<lb/>
　於輦上覺其行快疾耳中若聞風雷之聲言其行疾<lb/>
　也名曰雲雷宫所幸之宫咸以氊綈藉地惡車轍馬<lb/>
　跡之喧雖惑於微行昵宴民無勞怨每乘輿返駕以<lb/>
　愛幸之姬寶衣珍食捨於道傍國人之窮老者皆歌<lb/>
　萬歳是以鴻嘉永始之間國富家豐兵戈長戢故劉<lb/>
　向谷永指言切諌於是焚宵遊宫及飛行殿罷宴逸<lb/>
<pb n="KR3l0098_WYG_006-5b"/>
　之樂所謂從繩則正如轉圜焉<lb/>
帝嘗以三秋閒日與飛鷰游戲太液池以沙棠木為舟<lb/>
　貴其不沉沒也以雲母飾於鷁首一名雲舟又刻大<lb/>
　桐木為虬龍雕飾如真像以夾雲舟而行以紫桂為<lb/>
　柂枻及觀雲棹水玩擷菱蕖帝每憂輕蕩以驚飛鷰<lb/>
　命佽飛之士以金鏁纜雲舟使佽飛於水底引之每<lb/>
　輕風時至飛鷰殆以風飄颻隨風入水帝以翠纓結<lb/>
　飛鷰之裾游倦乃返飛鷰後漸見踈常怨恚曰妾微<lb/>
<pb n="KR3l0098_WYG_006-6a"/>
　賤何時復預纓裾之游今太液池中尚有避風臺即<lb/>
　飛鷰結裾之處<lb/>
哀帝尚滛奢多進諂佞幸愛之臣競以粧飾妖麗巧言<lb/>
　取容董賢衣霧綃單衣飄若蟬翼帝入宴息之房命<lb/>
　賢卿易輕衣小袖不用奢帶脩裙欲使宛轉便易也<lb/>
　宫人皆效其斷袖又云割裙恐驚其眠<lb/>
明帝隂貴人夢食𤓰甚美帝使求諸方國時燉煌獻異<lb/>
　𤓰種恒山獻巨桃核𤓰名穹隆長三尺而形屈曲味<lb/>
<pb n="KR3l0098_WYG_006-6b"/>
　美如飴父老云昔道士從蓬萊山得此𤓰云是崆峒<lb/>
　靈𤓰四刼一實東王公西王母遺核於此地世代遐<lb/>
　絶其實頗存又說巨桃霜下結花隆暑方熟亦云仙<lb/>
　人所食帝使植於霜林園此園皆植寒果積氷之節<lb/>
　百果方盛俗謂之相陵與霜林之聲訛也后曰王母<lb/>
　之桃王公之𤓰可得而食五萬歳矣安可植乎后崩<lb/>
　内侍者見鏡奩中有𤓰桃之核視之涕零疑非其𩔖<lb/>
　耳<lb/>
<pb n="KR3l0098_WYG_006-7a"/>
安帝永寧元年條支國來貢異瑞有鳥名鳷鵲形髙七<lb/>
　尺解人語其國太平則鳷鵲羣翔昔漢武時四夷賔<lb/>
　服有獻馴鵲若有喜樂事則鼓翼翔鳴按莊周云雕<lb/>
　陵之鵲盖其𩔖也淮南子云鵲知人喜今之所記大<lb/>
　小雖殊逺近為異故略舉焉<lb/>
安帝好微行於郊坰或露宿起帷宫皆用錦罽文繡至<lb/>
　永初二年國用不足令吏民入錢者得為官有瑯琊<lb/>
　王溥即王吉之後吉先為昌邑中尉奕世衰凌及安<lb/>
<pb n="KR3l0098_WYG_006-7b"/>
　帝時家貧不得仕乃挾竹簡揷筆於洛陽市傭書美<lb/>
　於形貎又多文辭來僦其書者丈夫贈其衣冠婦人<lb/>
　遺其珠玉一日之中衣寶盈車而歸積粟於廪九族<lb/>
　宗親莫不仰其衣食洛陽稱為善筆而得富溥先時<lb/>
　家貧穿井得鐵印銘曰傭力得富錢至億庾一土三<lb/>
　田軍門主簿後以一億錢輸官得中壘校尉三田一<lb/>
　土壘字也中壘校尉掌北軍壘門故曰軍門主簿積<lb/>
　善降福明神報焉<lb/>
<pb n="KR3l0098_WYG_006-8a"/>
靈帝初平三年遊於西園起裸遊館千間采緑苔而被<lb/>
　堦引渠水以繞砌周流澄澈乘小舟以遊漾使宫人<lb/>
　乘之選玉色輕體者以執篙檝揺蕩於渠中其水清<lb/>
　澄以盛暑之時使舟覆沒視宫人玉色者又奏招商<lb/>
　之歌以來凉氣也歌曰凉風起兮日照渠青荷晝偃<lb/>
　葉夜舒惟日不足樂有餘清絲流管歌玉鳬千年萬<lb/>
　歳喜難踰渠中植蓮大如盖長一丈南國所獻其葉<lb/>
　夜舒晝卷一莖有四蓮叢生名曰夜舒荷亦云月出<lb/>
<pb n="KR3l0098_WYG_006-8b"/>
　則葉舒故曰望舒荷帝盛夏避暑於裸遊館長夜飲<lb/>
　宴帝嗟曰使萬歳如此則上仙也宫人年二七已上<lb/>
　三六已下皆靚粧而解上衣惟着内服或共裸浴西<lb/>
　域所獻茵墀香煮以為湯宫人以之浴浣畢使以餘<lb/>
　汁入渠名曰流香渠又使内豎為驢鳴於舘北又作<lb/>
　雞鳴堂多畜雞每醉樂迷於天曉内豎競作雞鳴以<lb/>
　亂真聲也乃以炬燭投於殿前帝乃驚悟及董卓破<lb/>
　京師散其美人焚其宫舘至魏黄初中先所投燭處<lb/>
<pb n="KR3l0098_WYG_006-9a"/>
　夕夕有光如星後人以為神光於此立小屋名曰餘<lb/>
　光祠以祈福至魏明末稍掃除矣<lb/>
獻帝伏皇后聰慧仁明有聞於内則及乘輿為李傕所<lb/>
　敗晝夜逃走宫人奔竄萬無一生至河無舟楫后乃<lb/>
　負帝以濟河河流迅急惟覺脚下如有乘踐則神物<lb/>
　之助焉兵戈逼岸后乃以身擁遏於帝帝傷趾后以<lb/>
　繡紱拭血刮玉釵以覆於瘡應手則愈以淚湔帝衣<lb/>
　及面潔浄如浣車人歎服雖亂猶有明智婦人精誠<lb/>
<pb n="KR3l0098_WYG_006-9b"/>
　之至幽祗之所感矣<lb/>
漢興至於元成哀平尚以宫室崇苑囿而西京始有𢎞<lb/>
　侈東都繼其繁奢即違采椽不斵之制尤異靈沼遵<lb/>
　儉之風考之皇圖求諸志録千家萬户之書臺衛城<lb/>
　隍之廣自重門構宇以來未有若斯之費溢也孝哀<lb/>
　廣四時之房靈帝修裸遊之館妖惑為之則神怨工<lb/>
　巧為之則人虐夷國淪家可為慟矣及夫靈瑞嘉禽<lb/>
　艶卉殊木生非其壤詭色訛音不禀正朔之地無陟<lb/>
<pb n="KR3l0098_WYG_006-10a"/>
　圗書所記或縁德業以來儀由時俗以具質咸得而<lb/>
　備詳矣歴覽羣經披求方冊未若斯之宏麗矣<lb/>
郭况光武皇后之弟也累金數億家僮四百餘人以黄<lb/>
　金為器攻治之聲震於都鄙時人謂郭氏之室不雨<lb/>
　而雷言其鑄鍜之聲盛也庭中起髙閣長廡置衡石<lb/>
　於其上以稱量珠玉也閣下有藏金窟列武士以衛<lb/>
　之錯雜寳以飾臺榭懸明珠於四垂晝視之如星夜<lb/>
　望之如日里語曰洛陽多錢郭氏室夜日晝星富無<lb/>
<pb n="KR3l0098_WYG_006-10b"/>
　匹其内寵皆以玉器盛食故東京謂郭氏家為瓊厨<lb/>
　金穴况小心畏慎雖居富勢閉門優游未曽干世事<lb/>
　為一時之智也<lb/>
劉向於成帝之末校書天禄閣専精覃思夜有老人着<lb/>
　黄衣植青藜杖扣閣而進見向暗中獨坐誦書老父<lb/>
　乃吹杖端爛然大明因以照向說開闢以前事向因<lb/>
　受五行洪範之文恐辭說繁廣忘之乃裂裳及紳以<lb/>
　記其言至曙而去向請問姓名云我是太一之精天<lb/>
<pb n="KR3l0098_WYG_006-11a"/>
　帝聞金卯之子有博學者下而觀焉乃出懐中竹牒<lb/>
　有天文地圖之書余畧授子焉至向子歆從向受其<lb/>
　術向亦不語於人焉<lb/>
賈逵年五歳明慧過人其姊韓瑶之婦嫁瑶無嗣而歸<lb/>
　亦以貞明見稱聞隣中讀書旦夕抱逵隔籬而聴之<lb/>
　逵静聴不言姊以為喜至年十歳乃暗誦六經姊謂<lb/>
　逵曰吾家貧困未嘗有教者入門汝安知天下有三<lb/>
　墳五典而誦無遺句耶逵曰憶昔姊抱逵於籬間聴<lb/>
<pb n="KR3l0098_WYG_006-11b"/>
　隣家讀書今萬不遺一乃剥庭中桑皮以為牒或題<lb/>
　於扉屏且誦且記及期年經文通遍於閭里每有觀<lb/>
　者稱云振古無倫門徒來學不逺萬里或襁負子孫<lb/>
　舍於門側皆口授經文贈獻者積粟盈倉或云賈逵<lb/>
　非力耕所得誦經口倦世所謂舌耕也<lb/>
何休木訥多智三墳五典隂陽筭術河洛讖緯及逺年<lb/>
　古諺歴代圖籍莫不成誦也門徒有問者則為注記<lb/>
　而口不能說作左氏膏肓公羊廢疾榖梁墨守謂之<lb/>
<pb n="KR3l0098_WYG_006-12a"/>
　三闕言理幽微非知幾藏徃不可通焉及鄭康成蜂<lb/>
　起而攻之求學者不逺千里贏糧而至如細流之赴<lb/>
　巨海京師謂康成為經神何休為學海<lb/>
任末年十四時學無常師負笈不逺嶮阻每言人而不<lb/>
　學則何以成或依林木之下編茅為菴削荆為筆尅<lb/>
　樹汁為墨夜則映星望月暗則縷麻蒿以自照觀書<lb/>
　有合意者題其衣裳以記其事門徒悦其勤學更以<lb/>
　浄衣易之非聖人之言不視臨終誡曰夫人好學雖<lb/>
<pb n="KR3l0098_WYG_006-12b"/>
　死若存不學者雖存謂之行尸走肉耳河洛祕奥非<lb/>
　正典籍所載皆注記於柱壁及園林樹木慕好學者<lb/>
　來輙寫之時人謂任氏為經苑<lb/>
曹曾魯人也本名平慕曾參之行改名為曾家財巨億<lb/>
　事親盡禮日用三牲之養一味不虧於是不先親而<lb/>
　自食新味也為客於人家得新味則舍懐而歸不畜<lb/>
　雞犬言喧囂驚動於親老時亢旱井池皆竭母思甘<lb/>
　清之水曾跪而操缾則甘泉自涌清美於常學徒有<lb/>
<pb n="KR3l0098_WYG_006-13a"/>
　貧者皆給食天下名書上古以來文篆訛落者曽皆<lb/>
　刋正垂萬餘卷及國難既夷收天下遺書於曾家連<lb/>
　車繼軌輸於王府諸弟子於門外立祠謂曰曹師祠<lb/>
　及世亂家家焚廬曽慮先文湮沒乃積石為倉以藏<lb/>
　書故謂曹氏為書倉<lb/>
　<lb/>
　<lb/>
　<lb/>
<pb n="KR3l0098_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　拾遺記卷六<lb/>
</p>
<p>
</p>
  </div>
</body>
</text>
</TEI>
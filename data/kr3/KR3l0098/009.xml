<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>拾遺記卷九</head> <lb/>
    <p>
<pb n="KR3l0098_WYG_009-1a"/>
欽定四庫全書<lb/>
　拾遺記卷九<lb/>
　　　　　　　　　　　　　晉　王嘉　撰<lb/>
武帝為撫軍時府内後堂砌下忽生草三株莖黄葉緑<lb/>
　若總金抽翠花條苒弱狀似金䔲時人未知是何祥<lb/>
　草故𨼆蔽不聽外人窺視有一羌人姓姚名馥字世<lb/>
　芬充廐養馬妙解隂陽之術云此草以應金德之瑞<lb/>
　馥年九十八即姚㐮之祖也馥好讀書嗜酒每醉歴<lb/>
<pb n="KR3l0098_WYG_009-1b"/>
　月不醒於醉時好言帝王興亡之事善戲笑滑稽無<lb/>
　窮常歎云九河之水不足以漬麴糵八藪之木不足<lb/>
　以作薪蒸七澤之麋不足以充庖爼凡人禀天地之<lb/>
　精靈不知飲酒者動肉含氣耳何必土木之偶而無<lb/>
　心識乎好啜濁嚼糟常言渴於醇酒羣輩常弄狎之<lb/>
　呼為渴羌及晉武踐位忽思見馥立於堦下帝奇其<lb/>
　倜儻擢為朝歌邑宰馥辭曰氐羌異域逺隔風化得<lb/>
　遊中華已為殊幸請辭朝歌之縣長充馬圉之役時<lb/>
<pb n="KR3l0098_WYG_009-2a"/>
　賜美酒以樂餘年帝曰朝歌紂之故都地有酒池故<lb/>
　使老羌不復呼渴馥於堦下髙聲對曰馬圉老羌漸<lb/>
　染皇化溥天夷貊皆為王臣今若歡酒池之樂受朝<lb/>
　歌之地更為殷紂之比乎帝撫玉几大悦即遷為酒<lb/>
　泉太守地有清泉其味若酒馥乘醉而拜受之遂為<lb/>
　善政民為立生祠後以府地賜張華猶有此草故茂<lb/>
　先金䔲賦云擢九莖於漢廷美三株於兹舘貴表祥<lb/>
　乎金德名比𩔖而相亂至恵帝永熈元年三株草化<lb/>
<pb n="KR3l0098_WYG_009-2b"/>
　為三樹枝葉似楊樹髙五尺以應三楊擅權之事時<lb/>
　有楊駿楊瑶楊濟三弟兄號曰三楊馬圉醉羌所說<lb/>
　之驗<lb/>
咸寧四年立芳蔬園於金墉城東多種異菜有菜名曰<lb/>
　雲薇𩔖有三種紫色者最繁味辛其根爛熳春敷夏<lb/>
　宻秋榮冬馥其實若珠五色隨時而盛一名芸芝其<lb/>
　色紫者為上蔬其味辛色黄者為中蔬其味甘色青<lb/>
　者為下蔬其味鹹常以三蔬充御膳其葉可以藉飲<lb/>
<pb n="KR3l0098_WYG_009-3a"/>
　食以供宗廟祭祀亦止人饑渴宫人採帶其莖葉香<lb/>
　氣歴日不歇<lb/>
張華為九醖酒以三薇漬麴糵糵出西羌麴出北胡胡<lb/>
　中有指星麥四月火星出麥熟而穫之糵用水漬麥<lb/>
　三夕而生萌芽以平旦雞鳴時而用之俗人呼為雞<lb/>
　鳴麥以之釀酒清美醇鬯久含令人齒動若大醉不<lb/>
　呌笑揺蕩令人肝腸消爛俗人謂為消腸酒或云醇<lb/>
　酒可為長宵之樂兩説聲同而事異也閭里歌曰寧<lb/>
<pb n="KR3l0098_WYG_009-3b"/>
　得醇酒消腸不與日月齊光言耽此美酒以悅一時<lb/>
　何用保守靈而取長久至懐帝末民間園圃皆生蒿<lb/>
　棘狐兎遊聚至元熈元年太史令髙堂忠奏熒惑犯<lb/>
　紫微若不早避當無洛陽乃詔内外四方及京邑諸<lb/>
　宫觀林衛之内及民間園圃皆植紫薇以為厭勝至<lb/>
　劉石姚苻之末此蒿棘不除自絶也<lb/>
晉太康元年白雲起於灞水三日而滅有司奏云天下<lb/>
　應太平帝問其故曰昔舜時黄雲興於郊野夏代白<lb/>
<pb n="KR3l0098_WYG_009-4a"/>
　雲蔽於都邑殷代𤣥雲覆於林藪斯皆應世之休徵<lb/>
　殊鄉絶域應有貢其方物也果有羽山之民獻火浣<lb/>
　布萬疋其國人稱羽山之山有文石生火煙色以隨<lb/>
　四時而見名為浄火有不潔之衣投於火石之上雖<lb/>
　滯汚漬湼皆如新浣當虞舜時其國獻黄布漢末獻<lb/>
　赤布梁冀製為衣謂之丹衣史家云單衣今縫掖也<lb/>
　字異聲同未知孰是<lb/>
因墀國獻五足獸狀如獅子玉錢千緡其形如環環重<lb/>
<pb n="KR3l0098_WYG_009-4b"/>
　十兩上有天夀永吉之字問其使者五足獸是何變<lb/>
　化對曰東方有解形之民使頭飛於南海左手飛於<lb/>
　東山右手飛於西澤自臍已下兩足孤立至暮頭還<lb/>
　肩上兩手遇疾風飄於海外落𤣥洲之上化為五足<lb/>
　獸則一指為一足也其人既失兩手使傍人割裏肉<lb/>
　以為兩臂宛然如舊也因墀國在西域之北送使者<lb/>
　以鐵為車輪十年方至晉及還輪皆絶鋭莫知其逺<lb/>
　近也<lb/>
<pb n="KR3l0098_WYG_009-5a"/>
泰始元年魏帝為陳留王之歳有頻斯國人來朝以五<lb/>
　色玉為衣如今之鎧不食中國滋味自齎金壺壺中<lb/>
　有漿凝如脂嘗一滴則夀千歳其國有大楓木成林<lb/>
　髙六七十里善算者以里計之雷電常出樹之半其<lb/>
　枝交䕃上蔽不見日月之光其下平淨掃灑雨霧不<lb/>
　能入焉樹東有大石室可容萬人坐壁上刻有三皇<lb/>
　之像天皇十三頭地皇十一頭人皇九頭皆龍身亦<lb/>
　有膏燭之處緝石為牀牀上有滕痕深三寸牀前有<lb/>
<pb n="KR3l0098_WYG_009-5b"/>
　竹簡長尺二寸書大篆之文皆言開闢以來事人莫<lb/>
　能識或言是伏羲畫卦之時有此書或言是蒼頡造<lb/>
　書之處傍有丹石井非人工所鑿下及漏泉水常沸<lb/>
　湧諸仙欲飲之時以長綆引汲也其國人皆多力不<lb/>
　食五榖日中無影飲桂漿雲霧羽毛為衣髮大如縷<lb/>
　堅韌如筋伸之㡬至一丈置之自縮如蠡續此人髮<lb/>
　以為繩汲丹井之水久久方得升合之水水中有白<lb/>
　蛙兩翅常去來井上仙者食之至周王子晉臨井而<lb/>
<pb n="KR3l0098_WYG_009-6a"/>
　窺有青雀銜玉杓以授子晉子晉取而食之乃有雲<lb/>
　起雪飛子晉以衣袖揮雪則雲霽雪止白蛙化為雙<lb/>
　白鳩入雲望之遂滅皆頻斯國之所記盖其人年不<lb/>
　可測也使圖其國山川地勢瑰異之屬以示張華華<lb/>
　云此神異之國難可驗信以車馬珍服送之出闗<lb/>
張華字茂先挺生聰慧好觀祕異圖緯之部捃採天下<lb/>
　遺逸自書契之始考驗神怪及世間閭里所説撰博<lb/>
　物志四百卷奏於武帝帝詔詰問卿才綜萬代博識<lb/>
<pb n="KR3l0098_WYG_009-6b"/>
　無倫逺冠羲皇近次夫子然記事採言亦多浮妄宜<lb/>
　更刪剪無以冗長成文昔仲尼刪詩書不及鬼神幽<lb/>
　昧之事以言怪力亂神今見卿此志驚所未聞異所<lb/>
　未見將恐惑亂於後生繁蕪於耳目可更芟截浮疑<lb/>
　分為十卷即於御前賜青鐵硯此鐵是于闐國所獻<lb/>
　而鑄為硯也賜麟角筆以麟角為筆管此遼西國所<lb/>
　獻賜側理紙後人謂之陟釐南人以海苔為紙其理<lb/>
　縱横邪側因以為名帝常以博物志十卷置於函中<lb/>
<pb n="KR3l0098_WYG_009-7a"/>
　暇日覽焉<lb/>
惠帝永熙二年改為永平元年常山郡獻傷魂鳥狀如<lb/>
　雞毛色似鳳帝惡其名棄而不納復愛其毛羽當時<lb/>
　博物者云黄帝殺蚩尤有貙虎誤噬一婦人七日氣<lb/>
　不絶黄帝哀之葬以重棺石槨有鳥翔其塜上其聲<lb/>
　自呼為傷䰟則此婦人之靈也後人不得其令終者<lb/>
　此鳥來集其國園林之中至漢哀平之末王莽多殺<lb/>
　伐賢良其鳥亟來哀鳴時人疾此鳥名使常山郡國<lb/>
<pb n="KR3l0098_WYG_009-7b"/>
　彈射驅之至晉初干戈始戢四海攸歸山野間時見<lb/>
　此鳥憎其名改傷䰟為相𢎞及封孫皓為歸命侯相<lb/>
　𢎞之義叶於此矣永平之末死傷多故門嗟巷哭常<lb/>
　山有獻遂放逐之<lb/>
泰始十年有扶支國獻望舒草其色紅葉如荷近望則<lb/>
　如卷荷逺望則如舒荷團圎似蓋亦云月出則葉舒<lb/>
　月沒則葉卷植於宫中因穿池廣百歩名曰望舒荷<lb/>
　池愍帝之末胡人移其種於胡中至今絶矣池亦填<lb/>
<pb n="KR3l0098_WYG_009-8a"/>
　塞<lb/>
晉祖梁國獻蔓金苔色如黄金若螢火之聚大如雞卵<lb/>
　投於水中蔓延於波瀾之上光出照日皆如火生水<lb/>
　上也乃於宫中穿池廣百歩時觀此苔以樂宫人宫<lb/>
　人有幸者以金苔賜之置漆盤中照耀滿室名曰夜<lb/>
　明苔著衣襟則如火光帝慮外人得之衒惑百姓詔<lb/>
　使除苔塞池及皇家䘮亂猶有此物皆入胡中<lb/>
石季倫愛婢名翔風魏末於胡中買得之年始十歳使<lb/>
<pb n="KR3l0098_WYG_009-8b"/>
　内房養之至十五無有比其容貎特以姿態見美妙<lb/>
　别玉聲巧觀金色石氏之富方比王家驕侈當世珍<lb/>
　寶瑰奇視如瓦礫積如糞土皆殊方異國所得莫有<lb/>
　辨識其出處者乃使翔風别其聲色悉知其所出之<lb/>
　地言西方北方玉聲沉重而性温潤佩服者益人性<lb/>
　靈東方南方玉聲輕潔而性清凉佩服者利人精神<lb/>
　石氏侍人美艶者數十人翔風最以文辭擅愛石崇<lb/>
　嘗語之曰吾百年之後當指白日以汝為殉答曰生<lb/>
<pb n="KR3l0098_WYG_009-9a"/>
　愛死離不如無愛妾得為殉身其何朽於是彌見寵<lb/>
　愛崇常擇美容姿相𩔖者十人裝飾衣服大小一等<lb/>
　使忽視不相分别常侍於側使翔風調玉以付工人<lb/>
　為倒龍之佩縈金為鳳冠之釵言刻玉為倒龍之勢<lb/>
　鑄金釵𧰼鳳皇之冠結袖繞楹而舞晝夜相接謂之<lb/>
　恒舞欲有所召不呼姓名悉聽珮聲視釵色玉聲輕<lb/>
　者居前金色艶者居後以為行次而進也使數十人<lb/>
　各含異香行而笑語則口氣從風而颺又屑沉水之<lb/>
<pb n="KR3l0098_WYG_009-9b"/>
　香如塵末布𧰼牀上使所愛者踐之無跡者賜以真<lb/>
　珠百琲有跡者節其飲食令體輕弱故閨中相戲曰<lb/>
　爾非細骨輕軀那得百琲真珠及翔風年三十妙年<lb/>
　者争嫉之或言胡女不可為羣競相排毁崇受譛潤<lb/>
　之言即退翔風為房老使主羣少乃懐怨懟而作五<lb/>
　言詩曰春華誰不羡卒傷秋落時突烟還自低鄙退<lb/>
　豈所期桂芳徒自蠧失愛在蛾眉坐見芳時歇憔悴<lb/>
　空自嗤石氏房中並歌此為樂曲至晉末乃止<lb/>
<pb n="KR3l0098_WYG_009-10a"/>
石虎於太極殿前起樓髙四十丈結珠為簾垂五色玉<lb/>
　珮風至鏗鏘和鳴清雅盛夏之時登髙樓以望四極<lb/>
　奏金石絲竹之樂以日繼夜於樓下開馬埒射塲周<lb/>
　逥四百歩皆文石丹砂及彩畫於埒傍聚金玉錢貝<lb/>
　之寶以賞百戲之人四廂置錦幔屋柱皆𨼆起為龍<lb/>
　鳳百獸之形雕斵衆寶以飾楹柱夜徃徃有光明集<lb/>
　諸羌氐於樓上時亢旱舂雜寶異香為屑使數百人<lb/>
　於樓上吹散之名曰芳塵臺上有銅龍腹容數百斛<lb/>
<pb n="KR3l0098_WYG_009-10b"/>
　酒使胡人於樓上𠻳酒風至望之如露名曰粘雨臺<lb/>
　用以灑塵樓上戲笑之聲音震空中又為四時浴室<lb/>
　用鍮石碔玞為堤岸或以琥珀為缾杓夏則引渠水<lb/>
　以為池池中皆以紗縠為囊盛百雜香漬於水中嚴<lb/>
　氷之時作銅屈龍數千枚各重數十觔燒如火色投<lb/>
　於水中則池水恒温名曰燋龍温池引鳳文錦歩障<lb/>
　縈蔽浴所共宫人寵嬖者解媟服宴戲彌於日夜名<lb/>
　曰清嬉浴室浴罷洩水於宫外水流之所名温香渠<lb/>
<pb n="KR3l0098_WYG_009-11a"/>
　渠外之人爭來汲取得升合以歸其家人莫不怡恱<lb/>
　至石氏破滅燋龍猶在鄴城池今夷塞矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0098_WYG_009-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　拾遺記卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>拾遺記卷八</head> <lb/>
    <p>
<pb n="KR3l0098_WYG_008-1a"/>
欽定四庫全書<lb/>
　拾遺記卷八<lb/>
　　　　　　　　　　　　　晉　王嘉　撰<lb/>
孫堅母姙堅之時夢腸出繞腰有一童女負之繞吳閶<lb/>
　門外又授以芳茅一莖童女語曰此善祥也必生才<lb/>
　雄之子今賜母以土王於翼軫之地鼎足於天下百<lb/>
　年中應以異寳授於人也語畢而覺旦起筮之筮者<lb/>
　曰所夢童女負母繞閶門是太白之精感化來夢夫<lb/>
<pb n="KR3l0098_WYG_008-1b"/>
　帝王之興必有神跡自表白氣者金色及吳滅而晉<lb/>
　踐阼夢之徵焉<lb/>
吳主趙夫人丞相達之妹善畫巧妙無雙能於指間以<lb/>
　綵絲織雲霞龍蛇之錦大則盈尺小則方寸宫中謂<lb/>
　之機絶孫權常歎魏蜀未夷軍旅之隙思得善畫者<lb/>
　使圖山川地勢軍陣之像達乃進其妹權使寫九州<lb/>
　江湖方岳之勢夫人曰丹青之色甚易歇滅不可久<lb/>
　寶妾能刺繡作列國於方帛之上寫以五岳河海城<lb/>
<pb n="KR3l0098_WYG_008-2a"/>
　邑行陣之形既成乃進於吳主時人謂之鍼絶雖棘<lb/>
　刺木猴雲梯飛鴟無過此麗也權居昭陽宫倦暑乃<lb/>
　褰紫綃之帷夫人曰此不足貴也權使夫人指其意<lb/>
　思焉答曰妾欲窮慮盡思能使下綃帷而清風自入<lb/>
　視外無有蔽礙列侍者飄然自涼若御風而行也權<lb/>
　稱善夫人乃扸髮以神膠續之神膠出鬱夷國接弓<lb/>
　弩之斷弦百斷百續也乃織為羅縠累月而成裁之<lb/>
　為幔内外視之飄飄如煙氣輕動而房内自涼時權<lb/>
<pb n="KR3l0098_WYG_008-2b"/>
　常在軍旅每以此幔自隨以為征幙舒之則廣縱數<lb/>
　丈卷之則可内於枕中時人謂之絲絶故吳有三絶<lb/>
　四海無儔其妙後有貪寵求媚者言夫人多幻耀於<lb/>
　人主因而致退黜雖見疑墜猶存録其巧工及吳亡<lb/>
　不知所在<lb/>
吳主潘夫人父坐法夫人輸入織室容態少儔為江東<lb/>
　絶色同幽者百餘人謂夫人為神女敬而逺之有司<lb/>
　聞於吴主使圖其容貎夫人憂戚不食减瘦改形工<lb/>
<pb n="KR3l0098_WYG_008-3a"/>
　人寫其真狀以進吳主見而喜恱以琥珀如意撫案<lb/>
　即折嗟曰此神女也愁貎尚能惑人况在歡樂乃命<lb/>
　雕輪就織室納於後宫果以姿色見寵每以夫人遊<lb/>
　昭宣之室志意幸愜既盡酣醉唾於玉壺中使侍婢<lb/>
　瀉於臺下得火齊指環即挂石榴枝上因其處起臺<lb/>
　名曰環榴臺時有諌者云今吳蜀争雄還劉之名將<lb/>
　為妖矣權乃翻其名曰榴環臺又與夫人遊釣臺得<lb/>
　大魚王大喜夫人曰昔聞泣魚今乃為喜有喜必憂<lb/>
<pb n="KR3l0098_WYG_008-3b"/>
　以為深戒至於末年漸相譛毁稍見離退時人謂夫<lb/>
　人知幾其神吴主於是罷宴夫人果見棄逐釣臺基<lb/>
　今尚存焉<lb/>
黄龍元年始都武昌時越巂之南獻背明鳥形如鶴止<lb/>
　不向明巢常對北多肉少毛聲音百變聞鐘磬笙竽<lb/>
　之聲則奮翅揺頭時人以為吉祥是歳遷都建業殊<lb/>
　方多貢珍奇吳人語訛呼背明為背亡鳥國中以為<lb/>
　大妖不及百年當有䘮亂背叛滅亡之事散逸奔逃<lb/>
<pb n="KR3l0098_WYG_008-4a"/>
　墟無煙火果如斯言後此鳥不知所在<lb/>
張承之母孫氏懐承之時乘輕舟遊於江浦之際忽有<lb/>
　白蛇長三尺騰入舟中母祝曰若為吉祥弗毒噬我<lb/>
　縈而將還置諸房内一宿視之不復見蛇嗟而惜之<lb/>
　隣中相謂曰昨見張家有一白鶴聳翮入雲以告承<lb/>
　母母使筮之筮者曰此吉祥也蛇鶴延年之物從室<lb/>
　入雲自下升髙之𧰼也昔吳王闔閭葬其妺殉以美<lb/>
　女珍寳異劍窮江南之富未及十年雕雲覆於溪谷<lb/>
<pb n="KR3l0098_WYG_008-4b"/>
　美女遊於塜上白鵠翔於林中白虎嘯於山側皆昔<lb/>
　時之精靈今出於世當使子孫位超臣極擅名江表<lb/>
　若生子可以名曰白鵠及承生位至丞相輔吳將軍<lb/>
　年踰九十蛇鶴之祥也<lb/>
吕蒙入吳吳主勸其學業蒙乃博覽羣籍以易為宗常<lb/>
　在孫䇿座上酣醉忽卧於夢中誦周易一部俄而驚<lb/>
　起衆人皆問之蒙曰向夢見伏羲文王周公與我論<lb/>
　世祚興亡之事日月貞明之道莫不窮精極妙未該<lb/>
<pb n="KR3l0098_WYG_008-5a"/>
　𤣥㫖故空誦其文耳衆座皆云吕蒙囈語通周易<lb/>
孫和悅鄧夫人嘗置膝上和於月下舞水精如意誤傷<lb/>
　夫人頰血流汚袴嬌姹彌苦自䑛其瘡命太醫合藥<lb/>
　醫曰得白獺髓雜玉與琥珀屑當滅此痕即購致百<lb/>
　金能得白獺髓者厚賞之有富春漁人云此物知人<lb/>
　欲取則逃入石穴伺其祭魚之時獺有鬭死者穴中<lb/>
　應有枯骨雖無髓其骨可合玉舂為粉歕於瘡上其<lb/>
　痕則滅和乃命合此膏琥珀太多及差而有赤點如<lb/>
<pb n="KR3l0098_WYG_008-5b"/>
　朱逼而視之更益其妍諸嬖人欲要寵皆以丹脂點<lb/>
　頰而後進幸妖惑相動遂成滛俗<lb/>
孫亮作緑琉璃屏風甚薄而瑩澈毎於月下清夜舒之<lb/>
　常寵四姬皆振古絶色一名朝姝二名麗居三名洛<lb/>
　珍四名潔華使四人坐屏風内而外望之了如無隔<lb/>
　惟香氣不通於外為四人合四氣香殊方異國所出<lb/>
　凡經踐躡宴息之處香氣沾衣歴年彌盛百浣不歇<lb/>
　因名曰百濯香或以人名香故有朝姝香麗居香洛<lb/>
<pb n="KR3l0098_WYG_008-6a"/>
　珍香潔華香亮每遊此四人皆同輿席來侍皆以香<lb/>
　名前後為次不得亂之所居室名為思香媚寢<lb/>
先主甘后沛人也生於賤微里中相者云此女後貴位<lb/>
　極宫掖及后長而體貎特異至年十八玉質柔肌態<lb/>
　媚容冶先主召入白綃帳中於戸外望者如月下聚<lb/>
　雪河南獻玉人髙三尺乃取玉人置后側晝則講說<lb/>
　軍謀夜則擁后而玩玉人常稱玉之所貴德比君子<lb/>
　况為人形而可不玩乎后與玉人潔白齊潤觀者殆<lb/>
<pb n="KR3l0098_WYG_008-6b"/>
　相亂惑嬖寵者非惟嫉於甘后亦妬於玉人也后常<lb/>
　欲琢毁壞之乃誡先主曰昔子罕不以玉為寶春秋<lb/>
　美之今吳魏未滅安以妖玩經懐凡滛惑生疑勿復<lb/>
　進焉先主乃撤玉人衆嬖皆退當時君子以甘后為<lb/>
　神智婦人焉<lb/>
糜竺用陶朱計術日益億萬之利貲擬王家有寶庫千<lb/>
　間竺性能賑生恤死家内馬廐屋側有古塜中有伏<lb/>
　屍夜聞涕泣聲竺乃㝷其泣聲之處忽見一婦人袒<lb/>
<pb n="KR3l0098_WYG_008-7a"/>
　背而來訴云昔漢末妾為赤眉所害叩棺見剥今袒<lb/>
　在地羞晝見人垂二百餘年今就將軍乞深埋并敝<lb/>
　衣以掩形體竺許之即命為之棺槨以青布為衣衫<lb/>
　置於塜中設祭既畢歴一年行於路曲忽見前婦人<lb/>
　所著衣皆是青布語竺曰君財寳可支一世合遭火<lb/>
　厄今以青蘆杖一枚長九尺報君棺槨衣服之恵竺<lb/>
　挾杖而歸所住隣中常見竺家有青氣如龍蛇之形<lb/>
　或有人謂竺曰將非怪耶竺乃疑此異問其家僮云<lb/>
<pb n="KR3l0098_WYG_008-7b"/>
　時見有青蘆杖自出門間疑其神不敢言也竺為性<lb/>
　多忌信厭術之事有言中忤即加刑戮故家僮不敢<lb/>
　言竺貲財如丘山不可筭計内以方諸盆缾設大珠<lb/>
　如卵散滿於庭謂之寶庭而外人不得窺數日忽有<lb/>
　青衣童子數十人來云糜竺家當有火厄萬不遺一<lb/>
　頼君能恤斂枯骨天道不辜君德故來禳郤此火當<lb/>
　使君財物不盡自今以後亦宜防衛竺乃掘溝渠周<lb/>
　繞其庫旬日火從庫内起燒其珠玉十分之一皆是<lb/>
<pb n="KR3l0098_WYG_008-8a"/>
　陽燧旱燥自能燒物火盛之時見數十青衣童子來<lb/>
　撲火有青氣如雲覆於火上既滅童子又云多聚鸛<lb/>
　鳥之𩔖以禳火災鸛能聚水巢上也家人乃收鵁鶄<lb/>
　數千頭養於池溝中以厭火竺歎曰人生財運有限<lb/>
　不得盈溢懼為身之患害時三國交鋒軍用萬倍乃<lb/>
　輸其珍寶車服以助先主黄金一億觔錦繡氊罽積<lb/>
　如丘壠駿馬千匹及蜀破後無復所有飲恨而終<lb/>
周羣妙閑筭術䜟說遊岷山採藥見一白猿從絶峰而<lb/>
<pb n="KR3l0098_WYG_008-8b"/>
　下對羣而立羣抽所佩書刀投猿猿化為一老翁握<lb/>
　中有玉版長八寸以授羣羣問曰公是何年生答曰<lb/>
　已衰邁也忘其年月猶憶軒轅之時始學厯數風后<lb/>
　容成皆黄帝之史就余授厯術至顓頊時考定日月<lb/>
　星辰之運尤多差異及春秋時有子韋子野禆竈之<lb/>
　徒權略雖驗未得其門邇來世代興亡不復可紀因<lb/>
　以相襲至大漢時有洛下閎頗得其㫖羣服其言更<lb/>
　精勤筭術及考校年厯之運驗於圖緯知蜀應滅及<lb/>
<pb n="KR3l0098_WYG_008-9a"/>
　明年歸命奔吳皆稱周羣詳隂陽之精妙也蜀人謂<lb/>
　之後聖白猿之異有似越人所記而事皆迂誕似是<lb/>
　而非<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0098_WYG_008-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　拾遺記卷八<lb/>
</p>
<p>
</p>
  </div>
</body>
</text>
</TEI>
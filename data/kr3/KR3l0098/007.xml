<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>拾遺記卷七</head> <lb/>
    <p>
<pb n="KR3l0098_WYG_007-1a"/>
欽定四庫全書<lb/>
　拾遺記卷七<lb/>
　　　　　　　　　　　　　晉　王嘉　撰<lb/>
魏文帝所愛美人姓薛名靈芸常山人也父名鄴為酇<lb/>
　鄉亭長母陳氏隨鄴舍於亭傍居生貧賤至夜每聚<lb/>
　隣婦夜績以麻蒿自照靈芸年至十五容貎絶世隣<lb/>
　中少年夜來竊窺終不得見黄初元年谷習出守常<lb/>
　山郡聞亭長有美女而家甚貧時文帝選良家子女<lb/>
<pb n="KR3l0098_WYG_007-1b"/>
　以入六宫習以千金寶賂聘之既得乃以獻文帝靈<lb/>
　芸聞别父母歔欷累日淚下霑衣至升車就路之時<lb/>
　以玉唾壺承淚壺即紅色既發常山及至京師壺中<lb/>
　淚凝如血矣帝以文車十乘迎之車皆鏤金為輪輞<lb/>
　丹畫其轂軛前有雜寶為龍鳳銜百子鈴鏘鏘和鳴<lb/>
　響於林野駕青色駢蹄之牛日行三百里此牛尸塗<lb/>
　國所獻足如馬蹄也道側燒石葉之香此石重疊狀<lb/>
　如雲母其光氣辟惡厲之疾此香腹題國所進也靈<lb/>
<pb n="KR3l0098_WYG_007-2a"/>
　芸未至京師數十里膏燭之光相續不滅車徒喧路<lb/>
　塵起蔽於星月時人謂為塵宵又築土為臺基髙三<lb/>
　十丈列燭於臺下名曰燭臺望如列星之墜地又於<lb/>
　大道之傍一里致一銅表髙五尺以誌里數故行者<lb/>
　歌曰青槐夾道多塵埃龍樓鳳闕望崔嵬清風細雨<lb/>
　雜香來土上出金火照臺此七字是妖辭也時為銅<lb/>
　表誌里數於道側是土上出金之義以燭置臺下則<lb/>
　火在土下之義漢火德王魏土德王火伏而土興土<lb/>
<pb n="KR3l0098_WYG_007-2b"/>
　上出金是魏滅而晉興也靈芸未至京師十里帝乘<lb/>
　雕玉之輦以望車徒之盛嗟曰昔者言朝為行雲暮<lb/>
　為行雨今非雲非雨非朝非暮改靈芸之名曰夜來<lb/>
　入宫後居寵愛外國有獻火珠龍鸞之釵帝曰明珠<lb/>
　翡翠尚不能勝况乎龍鸞之重乃止不進夜來妙於<lb/>
　鍼工雖處於深帷重幄之内不用燈燭之光裁製立<lb/>
　成非夜來所縫製帝則不服宫中號曰鍼神<lb/>
魏明帝起凌雲臺躬自掘土羣臣皆負畚鍤天隂凍寒<lb/>
<pb n="KR3l0098_WYG_007-3a"/>
　死者相枕洛鄴諸鼎皆夜震自移又聞宫中地下有<lb/>
　怨歎之聲髙堂隆等上表諌曰王者宜静以養民今<lb/>
　嗟嘆之聲形於人鬼願省薄奢費以敦儉朴帝猶不<lb/>
　止廣求瑰異珍賂是聚飾臺榭累年而畢諌者尤多<lb/>
　帝乃去煩歸儉死者收而葬之人神致感衆祥皆應<lb/>
　太山下有連理文石髙十二丈狀如栢樹其文彪發<lb/>
　似人雕鏤自下及上皆合而中開廣六尺望若真樹<lb/>
　也父老云當秦末二石相去百餘歩蕪沒無有蹊徑<lb/>
<pb n="KR3l0098_WYG_007-3b"/>
　及魏帝之始稍覺相近如雙闕土石隂𩔖魏為土德<lb/>
　斯為靈徵苑囿及民家草樹皆生連理有合歡草狀<lb/>
　如蓍一株百莖晝則衆條扶疎夜則合為一莖萬不<lb/>
　遺一謂之神草沛國有黄麟見於戊巳之地皆土德<lb/>
　之嘉瑞乃修戊巳之壇黄星炳夜又起昴畢之臺祭<lb/>
　祀此星魏之分野歳時修祀焉<lb/>
任成王彰武帝之子也少而剛毅學隂陽緯候之術誦<lb/>
　六韜洪範之書數千言武帝謀伐吳蜀問彰取便利行<lb/>
<pb n="KR3l0098_WYG_007-4a"/>
　師之訣王善左右射好擊劍百歩中於懸髮時樂浪獻<lb/>
　彪虎文如錦斑以鐵為檻驍勇之徒莫敢輕視彰曵<lb/>
　虎尾以繞臂虎弭耳無聲莫不服其神勇時南越獻<lb/>
　白𧰼子在帝前彰手頓其鼻𧰼伏不動文帝鑄萬鈞<lb/>
　鐘置崇華殿前欲徙之力士百人引之不動彰乃負<lb/>
　之而趨四方聞其神勇皆寢兵自固帝曰以王之雄<lb/>
　武吞并巴蜀如鴟銜腐䑕耳彰薨如漢東平王葬禮<lb/>
　及䘮出聞空中數百人泣聲送者皆言昔亂軍相傷<lb/>
<pb n="KR3l0098_WYG_007-4b"/>
　殺者皆無棺椁王之仁惠收其朽骨死者歡於地下<lb/>
　精靈知感故人美王之德國史撰任成王舊事三卷<lb/>
　晉初藏於秘閣<lb/>
建安三年胥徒國獻沉明石雞色如丹大如鷰常在地<lb/>
　中應時而鳴聲能逺徹其國聞其鳴乃殺牲以祀之<lb/>
　當鳴處掘地則得此雞若天下太平翔飛頡頏以為<lb/>
　嘉瑞亦謂寳雞其國無雞犬聽地中候晷刻道家云<lb/>
　昔仙人桐君採石入穴數里得丹石雞舂碎為藥服<lb/>
<pb n="KR3l0098_WYG_007-5a"/>
　之者令人有聲氣後天而死昔漢武帝元鼎元年西<lb/>
　方貢珍怪有虎魄鷰置之静室自然鳴翔盖此𩔖也<lb/>
　洛書云皇圖之寶土德之徵大魏之嘉瑞<lb/>
明帝即位二年起靈禽之園逺方國所獻異鳥殊獸皆<lb/>
　畜此園也昆明國貢𠻳金鳥人云其地去燃洲九千<lb/>
　里出此鳥形如雀而色黄羽毛柔宻常翺翔海上羅<lb/>
　者得之以為至祥聞大魏之德被於遐逺故越山航<lb/>
　海來獻大國帝得此鳥畜於靈禽之園飴以真珠飲<lb/>
<pb n="KR3l0098_WYG_007-5b"/>
　以龜腦鳥常吐金屑如粟鑄之可以為器昔漢武帝<lb/>
　時有人獻神雀盖此𩔖也此鳥畏霜雪乃起小屋處<lb/>
　之名曰辟寒臺皆用水精為戸牖使内外通光而常<lb/>
　隔於風雨塵霧宫人争以鳥吐之金用飾釵佩謂之<lb/>
　辟寒金故宫人相嘲曰不服辟寒金那得帝王心不<lb/>
　服辟寒鈿那得君王憐於是媚惑者亂争此寶以金<lb/>
　為身飾及行卧皆懐挾以要寵幸也魏氏䘮滅池臺<lb/>
　鞠為煨燼𠻳金之鳥亦自翺翔矣<lb/>
<pb n="KR3l0098_WYG_007-6a"/>
咸熈二年宫中夜異獸白色光潔繞宫而行閹官見之<lb/>
　以聞於帝帝曰宫闈幽宻若有異獸皆非祥也使宦<lb/>
　者伺之果見一白虎子遍房而走候者以戈投之即<lb/>
　中左目比徃取視惟見血在地不復見虎搜檢宫内<lb/>
　及諸池井不見有物次檢寶庫中得一玉虎頭枕眼<lb/>
　皆傷血痕尚濕帝該古博聞云漢誅梁冀得一玉虎<lb/>
　頭枕云單池國所獻檢其額下有篆書字云是帝辛<lb/>
　之枕嘗與妲己同枕之是殷時遺寶也又按五帝本<lb/>
<pb n="KR3l0098_WYG_007-6b"/>
　紀云帝辛殷代之末至咸熈多歴年所代代相傳凡<lb/>
　珍寶久則生精靈必神物慿之也<lb/>
魏禪晉之歳北闕下有白光如鳥雀之狀時飛翔來去<lb/>
　有司聞奏帝使羅之得一白鷰以為神物於是以金<lb/>
　為樊置於宫中旬日不知所在論者云金德之瑞昔<lb/>
　師曠時有白鷰來巢檢瑞應圖果如所論白色叶於<lb/>
　金德師曠晉時人也古今之議相符焉<lb/>
薛夏天水人也博學絶倫母孕夏時夢有人遺一篋衣<lb/>
<pb n="KR3l0098_WYG_007-7a"/>
　云夫人必產賢明之子為帝王所崇母記其所夢之<lb/>
　時及生夏後年至弱冠才辨過人魏文帝與之講論<lb/>
　終日不息辭華㫖暢應對如流無有凝滯帝曰昔公<lb/>
　孫龍稱為辯㨗而迂誕誣妄今子所說非聖人之言<lb/>
　不談子游子夏之儔不能過也若仲尼在魏復為入<lb/>
　室焉帝手制書與夏題云入室生位至秘書丞居貧<lb/>
　甚帝解御衣以賜之果符先所夢名冠當時為一代<lb/>
　髙士<lb/>
<pb n="KR3l0098_WYG_007-7b"/>
田疇北平人也劉虞為公孫瓚所害疇追慕無已徃虞<lb/>
　墓設雞酒之禮慟哭之音動於林野翔鳥為之悽鳴<lb/>
　走獸為之吟伏疇卧於草間忽有人通云劉幽州來<lb/>
　欲與田子泰言平生之事疇神機逺識知是劉虞之<lb/>
　魂既近而拜疇泣不自支因相與進雞酒疇醉虞曰<lb/>
　公孫瓚購求子甚急宜竄伏以避害疇拜曰聞君臣<lb/>
　之義生則盡其禮今見君之靈願得同歸九原死且<lb/>
　不朽安可逃乎虞曰子萬古之貞士也深慎爾儀奄<lb/>
<pb n="KR3l0098_WYG_007-8a"/>
　然不見疇亦醉醒<lb/>
曹洪武帝從弟家盈產業駿馬成羣武帝討董卓夜行<lb/>
　失馬洪以其所乘馬上帝其馬號曰白鵠此馬走時<lb/>
　惟覺耳中風聲足似不踐地至汴水洪不能渡帝引<lb/>
　洪上馬共濟行數百里瞬息而至下視馬足毛不濕<lb/>
　時人謂乘風而行亦一代神駿也諺曰慿空虚躍曹<lb/>
　家白鵠<lb/>
　<lb/>
<pb n="KR3l0098_WYG_007-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　拾遺記卷七<lb/>
</p>
<p>
</p>
  </div>
</body>
</text>
</TEI>
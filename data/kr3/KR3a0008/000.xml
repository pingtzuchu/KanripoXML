<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0008_SBCK_000-1a"/>
劉向新序目錄<lb/>
　　卷第一　雜事一　卷第二　雜事二<lb/>
　　卷第三　雜事三　卷第四　雜事四<lb/>
　　卷第五　雜事五　卷第六　剌奢<lb/>
　　卷第七　節士上　卷第八　節士下<lb/>
　　卷第九　善謀上　卷第十　善謀下<lb/>
古之治天下者一道徳同風俗蓋九州之廣萬<lb/>
民之衆千歳之遠其教旣明其政旣成之後所<lb/>
守者一道所傳者一説而己故詩書之文歷世<lb/>
數十作者非一而言未甞不相爲終始化之如<lb/>
此其至也當是之時異行者有誅異言者有禁<lb/>
<pb n="KR3a0008_SBCK_000-1b"/>
防之又如此其備也故二帝三王之際及其中<lb/>
間甞更衰亂而餘澤未熄之時百家衆説未有<lb/>
能岀其間者也及周之末世先王之教化法度<lb/>
旣廢餘澤旣熄世之治方術者蓋得其一偏故<lb/>
人奮其私意家尚其私學者蠭起於中國皆明<lb/>
其所長而昧其所短務其所得而諱其所失天<lb/>
下之士各自爲言而不能相通世人之不復知<lb/>
夫學之有統道之有歸也先王之遺文雖在皆<lb/>
絀而不講况至於秦爲世所大禁哉漢興六藝<lb/>
皆得於散絶殘脱之餘世復無明先王之道爲<lb/>
衆説之所蔽闇而不明鬰而不發而怪竒可喜<lb/>
<pb n="KR3a0008_SBCK_000-2a"/>
之論各師異見皆自名家者誕漫於中國一切<lb/>
不異於周之末世其弊至於今尚在也自斯以<lb/>
來天下學者知折衷於聖人而能純於道徳之<lb/>
羙者楊雄氏而止耳如向之徒皆不免爲衆説<lb/>
之蔽而不知有折衷者也孟子曰待文王而後<lb/>
興者凡民也豪傑之士雖無文王猶興漢之士<lb/>
豈特無明先王之道以一之者哉亦其岀於是<lb/>
時者豪傑之士少故不能特起於流俗之中絶<lb/>
學之後也蓋向之序此書於今最爲近古雖不<lb/>
能無失然逺至舜禹而次及於周秦以來古人<lb/>
之嘉言善行亦徃徃而在也要在愼取之而巳<lb/>
<pb n="KR3a0008_SBCK_000-2b"/>
故臣旣惜其不可見者而校其可見者特詳焉<lb/>
亦足以知臣之志者豈好辯哉蓋臣之不得已<lb/>
也編校書籍臣曽鞏上<lb/>
</p>
<p>
</p>
  </div>
</body>
</text>
</TEI>
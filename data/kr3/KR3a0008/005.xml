<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0008_SBCK_005-1a"/>
劉向新序卷第五<lb/>
　　　雜事第五<lb/>
魯哀公問子夏曰必學而後可以安國保民乎<lb/>
子夏曰不學而能安國保民者未嘗聞也哀公<lb/>
曰然則五帝有師乎子夏曰有臣聞黄帝學乎<lb/>
大真顓頊學乎緑圖帝嚳學乎赤松子堯學乎<lb/>
尹壽舜學乎務成跗禹學乎西王國湯學乎威<lb/>
子伯文王學乎鉸時子斯武王學乎郭叔周公<lb/>
學乎太公仲尼學乎老聃此十一聖人未遭此<lb/>
師則功業不著乎天下名號不傳乎千世詩曰<lb/>
不愆不忘率由舊章此之謂也夫不學不明古<lb/>
<pb n="KR3a0008_SBCK_005-1b"/>
道而能安國家者未之有也<lb/>
吕子曰神農學悉老黄帝學大真顓頊學伯夷<lb/>
父帝嚳學伯招帝堯學州文父帝舜學許由禹<lb/>
學大成執湯學小臣文王武王學太公望周公<lb/>
旦齊桓公學管夷吾隰朋晉文公學咎犯随會<lb/>
秦穆公學百里奚公孫支楚莊王學孫叔敖沈<lb/>
尹竺吳王闔閭學伍子胥文之儀越王勾踐學<lb/>
范蠡大夫種此皆聖王之所學也且夫天生人<lb/>
而使其耳可以聞不學其聞則不若聾使其目<lb/>
可以見不學其見則不若盲使其口可以言不<lb/>
學其言則不若喑使其心可以智不學其智則<lb/>
<pb n="KR3a0008_SBCK_005-2a"/>
不若狂故凡學非能益之也達天性也能全天<lb/>
之所生而勿敗之可謂善學者矣<lb/>
湯見祝網者置四面其祝曰從天墜者從地出<lb/>
者從四方來者皆離吾網湯曰嘻盡之矣非桀<lb/>
孰為此湯乃解其三面置其一面更教之祝曰<lb/>
昔蛛蝥作網今之人循序欲左者左欲右者右<lb/>
欲髙者髙欲下者下吾取其犯命者漢南之國<lb/>
聞之曰湯之徳及禽獸矣四十國歸之人置四<lb/>
面未必得鳥湯去三面置其一面以網四十國<lb/>
非徒網鳥也<lb/>
周文王作靈臺及為池沼掘地得死人之骨吏以<lb/>
<pb n="KR3a0008_SBCK_005-2b"/>
聞於文王文王曰更葬之吏曰此無主矣文王曰<lb/>
有天下者天下之主也有一國者一國之主也寡人<lb/>
固其主又安求主遂令吏以衣棺更葬之天下聞之<lb/>
皆曰文王賢矣澤及朽骨又况於人乎或得寶<lb/>
以危國文王得朽骨以喻其意而天下歸心焉<lb/>
管仲傅齊公子紏鮑叔傅公子小白齊公孫<lb/>
無知殺襄公公子糺奔魯小白奔莒齊人誅<lb/>
無知迎公子糺於魯公子糺與小白争入管<lb/>
仲射小白中其帶鈎小白佯死遂先入是為<lb/>
齊桓公公子糺死管仲奔魯桓公立國定使<lb/>
人迎管仲於魯遂立以為仲父委國而聽之九<lb/>
<pb n="KR3a0008_SBCK_005-3a"/>
合諸侯一匡天下為五伯長里鳬湏晉公子重<lb/>
耳之守府者也公子重耳出亡於晉里鳬湏竊<lb/>
其寶貨而逃公子重耳反國立為君里鳬湏造<lb/>
門願見文公方沐其謁者復文公握髪而應之<lb/>
曰吾鳬湏邪曰然謂鳬湏曰若猶有以面目而<lb/>
復見我乎謁者謂里鳬湏鳬湏對曰臣聞之沐<lb/>
者其心覆心覆者言悖君意沐邪何悖也謁者<lb/>
復文公見之曰若竊我貨寶而逃我謂汝猶有<lb/>
面目而見我邪汝曰君何悖也是何也鳬湏曰<lb/>
然君反國國之半不自安也君寧弃國之半乎<lb/>
其寧有全晉乎文公曰何謂也鳬湏曰得罪於<lb/>
<pb n="KR3a0008_SBCK_005-3b"/>
君者莫大於鳬湏矣君謂赦鳬湏顯出以為右<lb/>
如鳬湏之罪重也君猶赦之況有輕於鳬湏者<lb/>
乎文公曰聞命矣遂赦之明日出行國使為右<lb/>
翕然晉國皆安語曰桓公任其賊而文公用其<lb/>
盗故曰明主任計不任怒闇主任怒不任計計<lb/>
勝怒者强怒勝計者亡此之謂也<lb/>
寗戚欲干齊桓公窮困無以自進於是為商旅<lb/>
賃車以適齊暮宿於郭門之外桓公郊迎客夜<lb/>
開門辟賃車者執火甚盛從者甚衆寗戚飯牛<lb/>
於車下望桓公而悲擊牛角疾商歌桓公聞之<lb/>
撫其僕之手曰異哉此歌者非常人也命後車<lb/>
<pb n="KR3a0008_SBCK_005-4a"/>
載之桓公反至從者以請桓公曰賜之衣冠將<lb/>
見之寗戚見説桓公以合境内明日復見説桓<lb/>
公以為天下桓公大説將任之群臣爭之曰客<lb/>
衛人去齊五百里不逺不若使人問之固賢人<lb/>
也任之未晩也桓公曰不然問之恐其有小惡<lb/>
忘人之大美此人主所以失天下之士也且人<lb/>
固難全權用其長者遂舉大用之而授之以為<lb/>
卿當此舉也桓公得之矣所以覇也<lb/>
齊桓公見十臣稷一日三至不得見也從者曰<lb/>
萬乘之主布衣之士一日三至不得見亦可以<lb/>
止矣桓公曰不然士之傲爵禄者固輕其主其<lb/>
<pb n="KR3a0008_SBCK_005-4b"/>
主傲覇王者亦輕其士縱夫子傲爵禄吾庸敢<lb/>
傲霸王乎五徃而後得見天下聞之皆曰桓公<lb/>
猶下布衣之士而况國君乎於是相率而朝靡<lb/>
有不至桓公所以九合諸侯一匡天下者遇士<lb/>
於是也詩云有覺徳行四國順之桓公其恤之<lb/>
矣<lb/>
魏文侯過叚干木之閭而軾其僕曰君何爲軾<lb/>
曰此非叚干木之閭乎段干木盖賢者也吾安<lb/>
敢不軾且吾聞叚干木未甞肯以己易寡人也<lb/>
吾安敢髙之叚干木光乎徳寡人光乎地段干<lb/>
木富乎義寡人富乎財地不如徳財不如義寡<lb/>
<pb n="KR3a0008_SBCK_005-5a"/>
人當事之者也遂致禄百萬而時徃問之國人<lb/>
皆喜相與誦之曰吾君好正叚干木之敬吾君<lb/>
好忠叚干木之隆居無幾何秦興兵欲攻魏司<lb/>
馬唐且諫秦君曰叚干木賢者也而魏禮之天<lb/>
下莫不聞無乃不可加兵乎秦君以為然乃案<lb/>
兵而輟不攻魏文侯可謂善用兵矣夫君子善<lb/>
用兵也不見其形而攻已成其此之謂也野人<lb/>
之用兵皷聲則似雷號呼則動地塵氣充天流<lb/>
矢如雨扶傷舉死履腸涉血無罪之民其死者<lb/>
已量於澤矣而國之存亡主之死生猶未可知<lb/>
也其離仁義亦逺矣<lb/>
<pb n="KR3a0008_SBCK_005-5b"/>
秦昭王問孫卿曰儒無益於人之國孫卿曰儒<lb/>
者法先王隆禮義謹乎臣子而能致貴其上者<lb/>
也人主用之則進在本朝置而不用則退編百<lb/>
姓而敵必為順下矣雖窮困凍餒必不以邪道<lb/>
為食無置錐之地而明於持社稷之大計呌呼<lb/>
而莫之能應然而通乎裁萬物養百姓之經紀<lb/>
勢在人上則王公之才也在人下則社稷之臣<lb/>
國君之寶也雖隠於窮閭漏屋人莫不貴之道<lb/>
誠存也仲尼為魯司寇沈猶氏不敢朝飲其羊<lb/>
公慎氏出其妻慎潰氏喻境而走魯之鬻牛馬<lb/>
不豫賈布正以待之也居於闕黨闕黨之子弟罔罟<lb/>
<pb n="KR3a0008_SBCK_005-6a"/>
分有親者取多孝悌以化之也儒者在本朝則<lb/>
美政在下位則美俗儒之為人下如是矣王曰<lb/>
然則其為人上何如孫卿對曰其為人也廣大<lb/>
矣志意定乎内禮節修乎朝法則度量正乎官<lb/>
忠信愛利形乎下行一不義殺一無罪而得天<lb/>
下不為也若義信乎人矣通於四海則天下之<lb/>
外應之而懐之是何也則貴名白而天下治也<lb/>
故近者謌謳而樂之逺者竭走而趨之四海之<lb/>
内若一家通達之属莫不從服夫是之謂人師<lb/>
詩曰自西自東自南自北無思不服此之謂也<lb/>
夫其為人下也如彼為人上也如此何為其無<lb/>
<pb n="KR3a0008_SBCK_005-6b"/>
益人之國乎昭王曰善<lb/>
田賛衣儒衣而見荆王荆王曰先生之衣何其<lb/>
惡也賛對曰衣又有惡此者荆王曰可得而聞<lb/>
邪對曰甲惡於此王曰何謂也對曰冬日則寒<lb/>
夏日則熱衣無惡於甲者矣賛貧故衣惡也今<lb/>
大王萬乘之主也富厚無敵而好衣人以甲臣<lb/>
竊為大王不取也意者為其義耶甲兵之事析<lb/>
人之首刳人之腹墮人城郭係人子女其名尤<lb/>
甚不榮意者為其貴邪苟慮害人人亦必慮害<lb/>
之苟慮危人人亦必慮危之其貴人甚不安之<lb/>
二者為大王無取焉荆王無以應也昔衛靈公<lb/>
<pb n="KR3a0008_SBCK_005-7a"/>
問陣孔子言爼豆賤兵而貴禮也夫儒服先王<lb/>
之服也而荆王惡之兵者國之凶器也而荆王<lb/>
喜之所以屈於田賛而危其國也故春秋曰善<lb/>
為國者不師此之謂也<lb/>
哀公問於孔子曰寡人聞之東益宅不祥信有<lb/>
之乎孔子曰不祥有五而東益不與焉夫損人<lb/>
而益己身之不祥也弃老取幼家之不祥也釋<lb/>
賢用不肖國之不祥也老者不教㓜者不學俗<lb/>
之不祥也聖人伏匿天下之不祥也故不祥有<lb/>
五而東益不與焉詩曰各敬爾儀天命不又未<lb/>
聞東益之與為命也<lb/>
<pb n="KR3a0008_SBCK_005-7b"/>
顔淵侍魯定公于臺東野畢御馬于臺下定公<lb/>
曰善哉東野畢之御顔淵曰善則善矣雖然其<lb/>
馬將失定公不悦以告左右曰吾聞之君子不<lb/>
讒人君子亦讒人乎顔淵不悦歴階而去湏臾<lb/>
馬敗聞矣定公躐席而起曰趨駕請顔淵顔淵<lb/>
至定公曰向寡人曰善哉東野畢御也吾子曰善<lb/>
則善矣雖然其馬將失矣不識君子何以知之也<lb/>
顔淵曰臣以政知之昔者舜工於使人造父工<lb/>
於使馬舜不窮於其民造父不盡其馬是以舜<lb/>
無失民造父無失馬今東野畢之御也上車執<lb/>
轡御體正矣周旋步驟朝禮畢矣歴險致逺而<lb/>
<pb n="KR3a0008_SBCK_005-8a"/>
馬力殫矣然求不已是以知其失矣定公曰善<lb/>
可少進與顔淵曰獸窮則觸鳥窮則啄人窮則<lb/>
詐自古及今有窮其下能無危者未之有也詩<lb/>
曰執轡如組兩驂如舞善御之謂也定公曰善<lb/>
哉寡人之過也<lb/>
孔子北之山戎氏有婦人哭於路者其哭甚哀<lb/>
孔子立輿而問曰曷爲哭哀至於此也婦人對<lb/>
曰徃年虎食我夫今虎食我子是以哀也孔子<lb/>
曰嘻若是則曷爲不去也曰其政平其吏不苛<lb/>
吾以是不能去也孔子顧子貢曰弟子記之夫<lb/>
政之不平而吏苛乃甚於虎狼矣詩曰降䘮飢<lb/>
<pb n="KR3a0008_SBCK_005-8b"/>
饉斬伐四國夫政不平也乃斬伐四國而况二<lb/>
人乎其不去宜哉<lb/>
魏文侯問李克曰吳之所以亡者何也李克對<lb/>
曰數戰數勝文侯曰數戰數勝國之福也其所<lb/>
以亡何也李克曰數戰則民疲數勝則主驕以<lb/>
驕主治疲民此其所以亡也是故好戰窮兵未<lb/>
有不亡者也<lb/>
趙襄子問於王子維曰吳之所以亡者何也對<lb/>
曰吳君吝而不忍襄子曰冝哉吳之亡也吝則<lb/>
不能賞賢不忍則不能罰姦賢者不賞有罪不<lb/>
能罰不亡何待<lb/>
<pb n="KR3a0008_SBCK_005-9a"/>
孔子侍坐於季孫季孫之宰通曰君使人假馬<lb/>
其與之乎孔子曰吾聞取於臣謂之取不曰假<lb/>
季孫悟告宰曰自今以來君有取謂之取無曰<lb/>
假故孔子正假馬之名而君臣之義定矣論語<lb/>
曰必也正名詩曰無易由言無曰苟矣可不慎<lb/>
乎<lb/>
君子曰天子居闉闕之中帷帳之内廣厦之下<lb/>
旃茵之上不出䄡幄而知天下者以有賢左右<lb/>
也故獨視不如與衆視之明也獨聽不如與衆<lb/>
聽之聦也<lb/>
晉平公問於叔向曰國家之患孰為大對曰大臣<lb/>
<pb n="KR3a0008_SBCK_005-9b"/>
重禄而不極諫近臣畏罰而不敢言下情不上<lb/>
通此患之大者也公曰善於是令國曰欲進善<lb/>
言謁者不通罪當死<lb/>
楚人有善相人所言無遺䇿聞於國莊王見而<lb/>
問於情對曰臣非能相人能觀人之交也布衣<lb/>
也其交皆孝悌篤謹畏令如此者其家必日益<lb/>
身必日安此所謂吉人也官事君者也其交皆<lb/>
誠信有好善如此者事君日益官職日進此所<lb/>
謂吉士也主明臣賢左右多忠主有失皆敢分<lb/>
争正諫如此者國日安主日尊天下日富此之<lb/>
謂吉主也臣非能相人能觀人之交也莊王曰<lb/>
<pb n="KR3a0008_SBCK_005-10a"/>
善於是乃招聘四方之士夙夜不懈遂得孫叔<lb/>
敖將軍子重之屬以備卿相遂成霸功詩曰濟<lb/>
濟多士文王以寧此之謂也<lb/>
齊閔王亡居衛晝日步走謂公玉丹曰我已亡<lb/>
矣而不知其故吾所以亡者其何哉公玉丹對<lb/>
曰臣以王為已知之矣王故尚未之知邪王之<lb/>
所以亡者以賢也以天下之主皆不肖而惡王<lb/>
之賢也因與合兵而攻王此王之所以亡也閔<lb/>
王慨然太息曰賢固若是其苦邪丹又謂閔王<lb/>
曰古人有辭天下無憂色者臣聞其聲於王見<lb/>
其實王名稱東帝實有天下去國居衛容貌充<lb/>
<pb n="KR3a0008_SBCK_005-10b"/>
盈顔色發揚無重國之意王曰甚善丹知寡人<lb/>
自去國而居衛也帶三益矣遂以自賢驕盈不<lb/>
止閔王亡走衛衛君避宫舍之稱臣而供具閔<lb/>
王不遜衛人侵之閔王去走鄒魯有驕色鄒魯<lb/>
不納遂走莒楚使淖齒將兵救齊因相閔王淖<lb/>
齒擢閔王之筋而懸之廟梁宿昔而殺之而與<lb/>
燕共分齊地悲夫閔公臨大齊之國地方數千<lb/>
里然而兵敗於諸侯地奪於燕昭宗廟䘮亡社<lb/>
稷不祀宫室空虚身亡逃竄甚於徒隷尚不知<lb/>
所以亡甚可痛也猶自以為賢豈不哀哉公玉<lb/>
丹徒隷之中而道之謟佞甚矣閔王不覺追而<lb/>
<pb n="KR3a0008_SBCK_005-11a"/>
善之以辱為榮以憂為樂其亡晚矣而卒見殺<lb/>
先是靖郭君殘賊其百姓害傷其群臣國人將<lb/>
背叛共逐之其御知之豫裝齎食及亂作靖郭<lb/>
君出亡至於野而飢其御出所裝食進之靖郭<lb/>
君曰何以知之而齎食對曰君之暴虐其臣下<lb/>
之謀久矣靖郭君怒不食曰以吾賢至聞也何<lb/>
謂暴虐其御懼曰臣言過也君實賢唯群臣不<lb/>
肖共害賢然後靖郭君悦然後食故齊閔王靖<lb/>
郭君雖至死亡終身不諭者也悲夫<lb/>
宋昭公出亡至於鄙喟然歎曰吾知所以亡矣<lb/>
吾朝臣千人發政舉吏無不曰吾君聖者侍御<lb/>
<pb n="KR3a0008_SBCK_005-11b"/>
數百人被服以立無不曰吾君麗者内外不聞<lb/>
吾過是以至此由宋君觀之人主之所以離國<lb/>
家失社稷者謟䛕者衆也故宋昭亡而能悟盖<lb/>
得反國云<lb/>
秦二世胡亥之爲公子也昆弟數人詔置酒饗<lb/>
群臣召諸子諸子賜食先罷胡亥下堦視群臣<lb/>
陳履狀善者因行踐敗而去諸子聞見之者莫<lb/>
不太息及二世即位皆知天下必弃之也故二<lb/>
世惑於趙髙輕大臣不顧下民是以陳勝奮臂<lb/>
於關東閻樂作亂於望夷閻樂趙髙之婿也爲<lb/>
咸陽令詐爲逐賊將吏卒入望夷宫攻射二世<lb/>
<pb n="KR3a0008_SBCK_005-12a"/>
就數二世欲加刃二世懼入將自殺有一䆠者<lb/>
從之二世謂曰何謂至於此也䆠者曰知此久<lb/>
矣二世曰子何不早言對曰臣以不言故得至<lb/>
於此使臣言死久矣然後二世喟然悔之遂自<lb/>
殺<lb/>
齊侯問於晏子曰忠臣之事君也何若對曰有<lb/>
難不死出亡不送君曰列地而與之䟽而貴之<lb/>
君有難不死出亡不送可謂忠乎對曰言而見<lb/>
用終身無難臣奚死焉諫而見從終身不亡臣<lb/>
奚送焉若言不見用有難而死是妄死也諫不<lb/>
見從出亡而送是詐為也故忠臣也者能盡善<lb/>
<pb n="KR3a0008_SBCK_005-12b"/>
與君而不能與陷於難<lb/>
宋玉因其友以見於楚襄王襄王待之無以異<lb/>
宋玉讓其友其友曰夫薑桂因地而生不因地<lb/>
而辛婦人因媒而嫁不因媒而親子之事王未<lb/>
耳何怨於我宋玉曰不然昔者齊有良兎曰東<lb/>
郭㕙蓋一旦而走五百里於是齊有良狗曰韓<lb/>
盧亦一旦而走五百里使之遥見而指屬則雖<lb/>
韓盧不及衆兎之塵若躡迹而縱緤則雖東郭<lb/>
㕙亦不能離今子之屬臣也躡迹而縱緤與遥<lb/>
見而指屬與詩曰將安將樂弃我如遺此之謂<lb/>
也其友人曰僕人有過僕人有過<lb/>
<pb n="KR3a0008_SBCK_005-13a"/>
宋玉事楚襄王而不見察意氣不得形於顔色<lb/>
或謂曰先生何談説之不揚計畫之疑也宋玉<lb/>
曰不然子獨不見夫玄蝯乎當其居桂林之中<lb/>
峻葉之上從容游戯超騰徃來龍興而鳥集悲<lb/>
嘯長吟當此之時雖羿逢䝉不得正目而視也<lb/>
及其在枳棘之中也恐懼而掉慄危視而蹟行<lb/>
衆人皆得意焉此皮筋非加急而體益短也處<lb/>
勢不便故也夫處勢不便豈可以量功校能哉<lb/>
詩不云乎駕彼四牡四牡項領夫久駕而長不<lb/>
得行項領不亦宜乎易曰臀無膚其行赼趄此<lb/>
之謂也<lb/>
<pb n="KR3a0008_SBCK_005-13b"/>
田饒事魯哀公而不見察田饒謂魯哀公曰臣<lb/>
將去君而鴻鵠舉矣哀公曰何謂也田饒曰君<lb/>
獨不見夫雞乎頭戴冠者文也足傅距者武也<lb/>
敵在前敢鬭者勇也見食相呼仁也守夜不失<lb/>
時信也雞雖有此五者君猶曰瀹而食之何則<lb/>
以其所從來近也夫鴻鵠一舉千里止君園池<lb/>
食君魚鼈啄君菽粟無此五者君猶貴之以其<lb/>
所從來逺也臣請鴻鵠舉矣哀公曰止吾書子<lb/>
之言也田饒曰臣聞食其食者不毁其噐䕃其<lb/>
樹者不折其枝有士不用何書其言為遂去之<lb/>
燕燕立以為相三年燕之政大平國無盗賊哀<lb/>
<pb n="KR3a0008_SBCK_005-14a"/>
公聞之慨然太息為之避寢三月抽損上服曰<lb/>
不慎其前而悔其後何可復得詩曰逝將去汝<lb/>
適彼樂土適彼樂土爰得我所春秋曰少長於<lb/>
君則君輕之此之謂也<lb/>
子張見魯哀公七日而哀公不禮託僕夫而去<lb/>
曰臣聞君好士故不逺千里之外犯霜露冒塵<lb/>
垢百舍重趼不敢休息以見君七日而君不禮<lb/>
君之好士也有似葉公子髙之好龍也葉公子<lb/>
髙好龍鈎以寫龍鑿以寫龍屋室雕文以寫龍<lb/>
於是夫龍聞而下之窺頭於牖施尾於堂葉公<lb/>
見之弃而還走失其魂魄五色無主是葉公非<lb/>
<pb n="KR3a0008_SBCK_005-14b"/>
好龍也好夫似龍而非龍者也今臣聞君好士<lb/>
故不逺千里之外以見君七日不禮君非好士<lb/>
也好夫似士而非士者也詩曰中心藏之何日<lb/>
忘之敢託而去<lb/>
昔者楚丘先生行年七十披裘帶索徃見孟嘗<lb/>
君欲趨不能進孟嘗君曰先生老矣春秋髙矣<lb/>
何以教之楚丘先生曰噫將我而老乎噫將使<lb/>
我追車而赴馬乎投石而超距乎逐麋鹿而搏<lb/>
豹虎乎吾已死矣何睱老哉噫將使我出正辭<lb/>
而當諸侯乎决嫌疑而定猶豫乎吾始壯矣何<lb/>
老之有孟嘗君逡巡避席靣有愧色詩曰老夫<lb/>
<pb n="KR3a0008_SBCK_005-15a"/>
灌灌小子蹻蹻言老夫欲盡其謀而少者驕而<lb/>
不受也秦穆公所以敗其師殷紂所以亡天下<lb/>
也故書曰黄髪之言則無所愆詩曰壽胥與試<lb/>
美用老人之言以安國也<lb/>
齊有閭丘卭年十八道遮宣王曰家貧親老願<lb/>
得小仕宣王曰子年尚稚未可也閭丘卭對曰<lb/>
不然昔有顓頊行年十二而治天下秦項槖七<lb/>
嵗為聖人師由此觀之卭不肖耳年不稚矣宣<lb/>
王曰未有咫角驂駒而能服重致逺者也由此<lb/>
觀之夫士亦華髪墮顛而後可用耳閭丘卭曰<lb/>
不然夫尺有所短寸有所長驊騮騄驥天下之<lb/>
<pb n="KR3a0008_SBCK_005-15b"/>
俊馬也使之與貍鼬試於釡竈之間其疾未必<lb/>
能過貍鼬也黄鵠白鶴一舉千里使之與燕服<lb/>
翼試之堂廡之下廬室之間其便未必能過燕<lb/>
服翼也辟閭巨闕天下之利器也擊石不缺刺<lb/>
石不銼使之與管槀决目出眯其便未必能過<lb/>
管槀也由此觀之華髪墮顛與卭何以異哉宣<lb/>
王曰善子有善言何見寡人之晩也卭對曰夫<lb/>
雞豚讙嗷即奪鐘鼔之音雲霞充咽則奪日月<lb/>
之明讒人在側是以見晚也詩曰聽言則對譖<lb/>
言則退庸得進乎宣王拊軾曰寡人有過遂載<lb/>
與之俱歸而用焉故孔子曰後生可畏安知來<lb/>
<pb n="KR3a0008_SBCK_005-16a"/>
者之不如今此之謂也<lb/>
荆人卞和得玉璞而獻之荆厲王使玉尹相之<lb/>
曰石也王以和為謾而㫁其左足厲王薨武王<lb/>
即位和復奉玉璞而獻之武王武王使玉尹相<lb/>
之曰石也又以為謾而斷其右足武王薨共王<lb/>
即位和乃奉玉璞而哭於荆山中三日三夜泣<lb/>
盡而繼之以血共王聞之使人問之曰天下刑<lb/>
之者衆矣子獨何哭之悲也對曰寶玉而名之<lb/>
曰石貞士而戮之以謾此臣之所以悲也共王<lb/>
曰惜矣吾先王之聽難剖石而易斬人之足夫<lb/>
死者不可生斷者不可属何聽之殊也乃使人<lb/>
<pb n="KR3a0008_SBCK_005-16b"/>
理其璞而得寶焉故名之曰和氏之璧故曰珠<lb/>
玉者人主之所貴也和雖獻寶而美未為玉尹<lb/>
用也進寶且若彼之難也况進賢人乎賢人與<lb/>
姦臣猶仇讎也於庸君意不合夫欲使姦臣進<lb/>
其讎於不合意之君其難萬倍於和氏之璧又<lb/>
無斷兩足之臣以推其難猶拔山也千嵗一合<lb/>
若繼踵然後賢王之君興焉其賢而不用不可<lb/>
勝載故有道者之不戮也宜白玉之璞未獻耳<lb/>
劉向新序卷第五<lb/>
<pb n="KR3a0008_SBCK_005-17a"/>
</p>
<p>
</p>
  </div>
</body>
</text>
</TEI>
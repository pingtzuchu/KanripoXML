<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0008_SBCK_004-1a"/>
劉向新序卷第四<lb/>
　　　雜事第四<lb/>
管仲言齊桓公曰夫懇田剏邑闢土殖榖盡地<lb/>
之利則臣不若寗戚請置以為田官登降揖讓<lb/>
進退閑習臣不如隰朋請置以為大行蚤入晏<lb/>
出犯君顔色進諫必忠不重富貴不避死亡則<lb/>
臣不若東郭牙請置以為諫臣决獄折中不誣<lb/>
無罪不殺無辜則臣不若弦寧請置以為大理<lb/>
平原廣囿車不結軌士不旋踵皷之而三軍之<lb/>
士視死若歸則臣不若王子成甫請置以為大<lb/>
司馬君如欲治國强兵則此五子者足矣如欲<lb/>
<pb n="KR3a0008_SBCK_004-1b"/>
霸王則夷吾在此夫管仲能知人桓公能任賢<lb/>
所以九合諸侯一匡天下不用兵車管仲之功<lb/>
也詩曰濟濟多士文王以寧桓公其似之矣<lb/>
有司請吏於齊桓公桓公曰以告仲父有司又<lb/>
請桓公曰以告仲父若是者二在側者曰一則<lb/>
告仲父二則告仲父易哉為君桓公曰吾未得<lb/>
仲父則難已得仲父曷為其不易也故王者勞<lb/>
於求人佚於得賢舜舉衆賢在位埀衣裳恭己<lb/>
無為而天下治湯文用伊吕成王用周邵而刑<lb/>
措不用兵偃而不動用衆賢也桓公用管仲則<lb/>
小也故至於霸而不能以王故孔子曰小哉管<lb/>
<pb n="KR3a0008_SBCK_004-2a"/>
仲之器蓋善其遇桓公惜其不能以王也至明<lb/>
王則不然所用大矣詩曰濟濟多士文王以寧<lb/>
此之謂也<lb/>
公季成謂魏文侯曰田子方雖賢人然而非有土之<lb/>
君也君常與之齊禮假有賢於子方者君又何以<lb/>
加之文侯曰如子方者非成所得議也子方仁人<lb/>
也仁人也者國之寶也智士也者國之噐也愽通<lb/>
士者也國之尊也故國有仁人則群臣不爭國有<lb/>
智士則無四鄰諸侯之患國有愽通之士則人主<lb/>
尊固非成之所議也公季成自退於郊三日請罪<lb/>
魏文侯弟曰季成友曰翟黄文侯欲相之而未<lb/>
<pb n="KR3a0008_SBCK_004-2b"/>
能决以問李克克對曰君若置相則問樂商與<lb/>
王孫苟端孰賢文侯曰善以王孫苟端為不肖<lb/>
翟黄進之樂商為賢季成進之故相季成故知<lb/>
人則哲進賢受上賞季成以知賢故文侯以為<lb/>
相季成翟黄皆近臣親屬也以所進者賢别之<lb/>
故李克之言是也<lb/>
孟嘗君問於白圭曰魏文侯名過於桓公而功<lb/>
不及五伯何也白圭對曰魏文侯師子夏友田<lb/>
子方敬叚干木此名之所以過於桓公也卜相<lb/>
則曰成與黄孰可此功之所以不及五伯也以<lb/>
私愛妨公舉在職者不堪其事故功廢然而名<lb/>
<pb n="KR3a0008_SBCK_004-3a"/>
號顯榮者三士翊之也如相三士則王功成豈<lb/>
特霸哉<lb/>
晉平公問於叔向曰昔者齊桓公九合諸侯一<lb/>
匡天下不識其君之力乎其臣之力乎叔向對<lb/>
曰管仲善制割隰朋善削縫賔胥無善純縁桓<lb/>
公知衣而已亦其臣之力也師曠侍曰臣請譬<lb/>
之以五味管仲善斷割之隰朋善煎熬之賔胥<lb/>
無善齊和之羮以熟矣奉而進之而君不食誰<lb/>
能彊之亦君之力也<lb/>
昔者齊桓公與魯莊公為柯之盟魯大夫曹劌<lb/>
謂莊公曰齊之侵魯至於城下城壊壓境君不<lb/>
<pb n="KR3a0008_SBCK_004-3b"/>
圖與莊公曰嘻寡人之生不若死曹劌曰然則<lb/>
君請當其君臣請當其臣及會兩君就壇兩相<lb/>
相揖曹劌手劍拔刃而進迫桓公於壇上曰城<lb/>
壊壓境君不圖與管仲曰然則君何求曹劌曰<lb/>
願請汶陽田管仲謂桓公曰君其許之桓公許<lb/>
之曹劌請盟桓公遂與之盟己盟標劒而去左<lb/>
右曰要盟可倍曹劌可讎請倍盟而討曹劌管<lb/>
仲曰要盟可負而君不負曹劌可讎而君不讎<lb/>
著信天下矣遂不倍天下諸侯翕然而歸之為<lb/>
鄄之㑹幽之盟諸侯莫不至焉為陽榖之會貫<lb/>
澤之盟逺國皆來南伐强楚以致菁茅之貢北<lb/>
<pb n="KR3a0008_SBCK_004-4a"/>
伐山戎為燕開路三存亡國一繼絶世尊事周<lb/>
室九合諸侯一匡天下功次三王為五伯長本<lb/>
信起乎柯之盟也<lb/>
晉文公伐原與大夫期五日五日而原不降文<lb/>
公令去之吏曰原不過三日將降矣君不如待<lb/>
之君曰得原失信吾不為也原人聞之曰有君<lb/>
義若此不可不降也遂降温人聞之亦請降故<lb/>
曰伐原而温降此之謂也於是諸侯歸之遂侵<lb/>
曹伐衛為踐土之會温之盟後南破强楚尊事<lb/>
周室遂成霸功上次齊桓本信由伐原也<lb/>
昔者趙之中牟叛趙襄子率師伐之圍未合而<lb/>
<pb n="KR3a0008_SBCK_004-4b"/>
城自壊者十堵襄子擊金而退士軍吏曰君誅<lb/>
中牟之罪而城自壊是天助也君曷爲去之襄<lb/>
子曰吾聞之於叔向曰君子不乘人於利不迫<lb/>
人於險使之城而後攻中牟聞其義乃請降詩<lb/>
曰王猶允塞徐方既來此之謂也襄子遂㓕知<lb/>
氏并代爲天下彊本由伐中牟也<lb/>
楚莊王伐鄭克之鄭伯肉袒左執旄旌右執鸞<lb/>
刀以迎莊王曰寡人無良邊陲之臣以干天之<lb/>
禍是以使君王昧焉辱到弊邑君如憐此喪人<lb/>
錫之不毛之地唯君王之命莊王曰君之不令<lb/>
臣交易爲言是以使寡人得見君之玉靣也而<lb/>
<pb n="KR3a0008_SBCK_004-5a"/>
微至乎此莊王親自手旌左右麾軍還舍七里<lb/>
將軍子重進諫曰夫南郢之與鄭相去數千里<lb/>
諸大夫死者數人斯役死者數百人今尅而不<lb/>
有無乃失民力乎莊王曰吾聞之古者盂不穿<lb/>
皮不蠧不出四方以是見君子重禮而賤利也<lb/>
要其人不要其土人告從而不赦不祥也君以<lb/>
不祥立乎天下菑之及吾身何日之有矣既而<lb/>
晉人之救鄭者至請戰莊王許之將軍子重進<lb/>
諫曰晉强國也道近力新楚師疲勞君請勿許<lb/>
莊王曰不可强者我避之弱者我威之是寡人<lb/>
無以立乎天下也遂還師以逆晉寇莊王援枹<lb/>
<pb n="KR3a0008_SBCK_004-5b"/>
而皷之晉師大敗晉人來渡河而南及敗犇走<lb/>
欲度而北卒爭舟而以刃擊引舟中之指可掬<lb/>
也莊王曰嘻吾两君之不相能也百姓何罪乃<lb/>
退師以軼晉寇詩曰柔亦不茹剛亦不吐不侮<lb/>
鰥寡不畏强禦莊王之謂也<lb/>
晉人伐楚三舍不止大夫曰請擊之莊王曰先<lb/>
君之時晉不伐楚及孤之身而晉伐楚是寡人<lb/>
之過也如何其辱諸大夫也大夫曰先君之時<lb/>
晉不伐楚及臣之身而晉伐楚是臣之罪也請<lb/>
擊之莊王俛泣而起拜諸大夫晉人聞之曰君<lb/>
臣争以過為在己且君下其臣猶如此所謂上<lb/>
<pb n="KR3a0008_SBCK_004-6a"/>
下一心三軍同力未可攻也乃夜還師孔子聞<lb/>
之曰楚莊王霸其有方矣下士以一言而敵還<lb/>
以安社稷其霸不亦宜乎詩曰柔逺能邇以定<lb/>
我王此之謂也<lb/>
晉文公將伐鄴趙衰言所以勝鄴文公用之而<lb/>
勝鄴將賞趙衰趙衰曰君將賞其末乎賞其本<lb/>
乎賞其末則騎乘者存賞其本則臣聞之郄虎<lb/>
公召郄虎曰衰言所以勝鄴遂勝將賞之曰蓋<lb/>
聞之子子當賞郄虎對曰言之易行之難臣言<lb/>
之者也公曰子無辭郄虎不敢固辭乃受賞<lb/>
梁大夫有宋就者嘗為邊縣令與楚鄰界梁之<lb/>
<pb n="KR3a0008_SBCK_004-6b"/>
邊亭與楚之邊亭皆種瓜各有數梁之邊亭人<lb/>
劬力數灌其瓜瓜美楚人窳而稀灌其瓜瓜惡<lb/>
楚令因以梁瓜之美怒其亭瓜之惡也楚亭人<lb/>
心惡梁亭之賢己因徃夜竊搔梁亭之瓜皆有<lb/>
死焦者矣梁亭覺之因請其尉亦欲竊徃報搔<lb/>
楚亭之瓜尉以請宋就就曰惡是何可<hi>御名太上</hi>怨禍<lb/>
之道也人惡亦惡何褊之甚也若我教子必毎<lb/>
暮令人徃竊為楚亭夜善灌其瓜勿令知也於<lb/>
是梁亭乃每暮夜竊灌楚亭之瓜楚亭旦而行<lb/>
瓜則又皆以灌矣瓜日以美楚亭怪而察之則<lb/>
乃梁亭也楚令聞之大悦因具以聞楚王楚王<lb/>
<pb n="KR3a0008_SBCK_004-7a"/>
聞之惄然愧以意自閔也告吏曰徴搔瓜者得<lb/>
無有他罪乎此梁之隂讓也乃謝以重幣而請<lb/>
交於梁王楚王時稱則祝梁王以為信故梁楚<lb/>
之歡由宋就始語曰轉敗而為功因禍而為福<lb/>
老子曰報怨以徳此之謂也夫人既不善胡足<lb/>
効哉<lb/>
梁嘗有疑獄群臣半以為當罪半以為無罪雖<lb/>
梁王亦疑梁王曰陶之朱公以布衣富侔國是<lb/>
必有竒智乃召朱公而問曰梁有疑獄獄吏半<lb/>
以為當罪半以為不當罪雖寡人亦疑吾子決<lb/>
是柰何朱公曰臣鄙民也不知當獄雖然臣之<lb/>
<pb n="KR3a0008_SBCK_004-7b"/>
家有二白璧其色相如也其徑相如也其澤相<lb/>
如也然其價一者千金一者五百金王曰徑與<lb/>
色澤相如也一者千金一者五百金何也朱公<lb/>
曰側而視之一者厚倍是以千金梁王曰善故<lb/>
獄疑則從去賞疑則從與梁國大悦由此觀之<lb/>
墻薄則亟壞繒薄則亟裂器薄則亟毁酒薄則<lb/>
亟酸夫薄而可以曠日持久者殆未有也故有<lb/>
國畜民施政教者宜厚之而可耳<lb/>
楚恵王食寒葅而得蛭因遂吞之腹有疾而不<lb/>
能食令尹入問曰王安得此疾也王曰我食寒<lb/>
葅而得蛭念譴之而不行其罪乎是法廢而威<lb/>
<pb n="KR3a0008_SBCK_004-8a"/>
不立也非所以使國聞也譴而行其誅乎則庖<lb/>
宰食監法皆當死心又不忍也故吾恐蛭之見<lb/>
也因遂吞之令尹避席再拜而賀曰臣聞天道<lb/>
無親惟徳是輔君有仁徳天之所奉也病不為<lb/>
傷是夕也惠王之後蛭出故其久病心腹之疾<lb/>
皆愈天之視聽不可不察也<lb/>
鄭人游于鄉校以議執政之善否然明謂子産<lb/>
曰何不毁鄉校子産曰胡為夫人朝夕游焉以<lb/>
議執政之善否其所善者吾將行之其所惡者<lb/>
吾將改之是吾師也如之何毁之吾聞為國忠<lb/>
信以損怨不聞作威以防怨譬之若防川也大<lb/>
<pb n="KR3a0008_SBCK_004-8b"/>
决所犯傷人必多吾不能救也不如小决之使<lb/>
導吾聞而藥之也然明曰蔑也乃今知吾子之<lb/>
信可事也小人實不材若果行此其鄭國實賴<lb/>
之豈惟二三臣仲尼聞是語也曰以是觀之人<lb/>
謂子産不仁吾不信也<lb/>
桓公與管仲鮑叔寗戚飲酒桓公謂鮑叔姑為<lb/>
寡人祝乎鮑叔奉酒而起曰祝吾君無忘其出<lb/>
而在莒也使管仲無忘其束縛而從魯也使寗<lb/>
子無忘其飯牛於車下也桓公辟席再拜曰寡<lb/>
人與二大夫皆無忘夫子之言齊之社稷必不<lb/>
廢矣此言常思困隘之時必不驕矣<lb/>
<pb n="KR3a0008_SBCK_004-9a"/>
桓公田至於麥丘見麥丘邑人問之子何爲者<lb/>
也對曰麥丘邑人也公曰年㡬何對曰八十有<lb/>
三矣公曰美哉壽乎子其以子壽祝寡人麥丘<lb/>
邑人曰祝主君使主君甚壽金玉是賤人為寳<lb/>
桓公曰善哉至徳不孤善言必再吾子其復之<lb/>
麥丘邑人曰祝主君使主君無羞學無惡下問<lb/>
賢者在傍諌者得人桓公曰善哉至徳不孤善<lb/>
言必三吾子一復之麥丘邑人曰祝主君使主君<lb/>
無得罪於群臣百姓桓公怫然作色曰吾聞<lb/>
之子得罪於父臣得罪於君未甞聞君得<lb/>
罪於臣者也此一言者非夫二言者之匹也<lb/>
<pb n="KR3a0008_SBCK_004-9b"/>
子更之麥丘邑人坐拜而起曰此一言者夫二<lb/>
言之長也子得罪於父可以因姑姉叔父而<lb/>
解之父能赦之臣得罪於君可以因便辟左<lb/>
右而謝之君能赦之昔桀得罪於湯紂得<lb/>
罪於武王此則君之得罪於其臣者也莫為<lb/>
謝至今不赦公曰善賴國家之福社稷之靈<lb/>
使寡人得吾子於此扶而載之自御以歸禮<lb/>
之於朝封之以麥丘而㫁政焉<lb/>
哀公問孔子曰寡人生乎深宫之中長於婦<lb/>
人之手寡人未嘗知哀也未嘗知憂也未嘗<lb/>
知勞也未嘗知懼也未嘗知危也孔子辟席<lb/>
<pb n="KR3a0008_SBCK_004-10a"/>
曰吾君之問乃聖君之問也丘小人也何足以<lb/>
言之哀公曰否吾子就席微吾子無所聞之矣<lb/>
孔子就席曰然君入廟門升自阼階仰見榱棟<lb/>
俯見几筵其器存其人亡君以此思哀則哀將<lb/>
安不至矣君昧爽而櫛冠平旦而聴朝一物不<lb/>
應亂之端也君以此思憂則憂將安不至矣君<lb/>
平旦而聴朝日昊而退諸侯之子孫必有在君<lb/>
之門廷者君以此思勞則勞將安不至矣君出<lb/>
魯之四門以望魯之四郊亡國之墟列必有數<lb/>
矣君以此思懼則懼將安不至矣丘聞之君者<lb/>
舟也庶人者水也水則載舟水則覆舟君以此<lb/>
<pb n="KR3a0008_SBCK_004-10b"/>
思危則危將安不至矣夫執國之柄履民之上<lb/>
懍乎如以腐索御犇馬易曰履虎尾詩曰如履<lb/>
薄冰不亦危乎哀公再拜曰寡人雖不敏請事<lb/>
斯語矣<lb/>
昔者齊桓公出遊於野見亡國故城郭氏之墟<lb/>
問於野人曰是為何墟野人曰是為郭氏之墟<lb/>
桓公曰郭氏者曷為墟野人曰郭氏者善善而<lb/>
惡惡桓公曰善善而惡惡人之善行也其所以<lb/>
為墟者何也野人曰善善而不能行惡惡而不<lb/>
能去是以為墟也桓公歸以語管仲曰其人為<lb/>
誰桓公曰不知也管仲曰君亦一郭氏也於是<lb/>
<pb n="KR3a0008_SBCK_004-11a"/>
桓公招野人而賞焉<lb/>
晉文公田於虢遇一老夫而問曰虢之為虢久<lb/>
矣子處此故矣虢亡其有説乎對曰虢君㫁則<lb/>
不能諫則無與也不能㫁又不能用人此虢之<lb/>
所以亡文公以輟田而歸遇趙衰而告之趙衰<lb/>
曰今其人安在君曰吾不與之來也趙衰曰古<lb/>
之君子聽其言而用其人今之君子聽其言而<lb/>
棄其身哀哉晉國之憂也文公乃召賞之於是<lb/>
晉國樂納善言文公卒以霸<lb/>
晉平公過九原而歎曰嗟乎此地之藴吾良臣<lb/>
多矣若使死者起也吾將誰與歸乎叔向對曰<lb/>
<pb n="KR3a0008_SBCK_004-11b"/>
其趙武乎平公曰子黨於子之師也對曰臣敢<lb/>
言趙武之為人也立若不勝衣言若不出於口<lb/>
然其身舉士於白屋下者四十六人皆得其意<lb/>
而公家甚賴之及文子之死也四十六人皆就<lb/>
賔位是其無私徳也臣故以為賢也平公曰善<lb/>
夫趙武賢臣也相晉天下無兵革者九年春秋<lb/>
曰晉趙武之力盡得人也<lb/>
葉公諸梁問樂王鮒曰晉大夫趙文子為人何<lb/>
若對曰好學而受規諫葉公曰疑未盡之矣對<lb/>
曰好學智也受規諫仁也江出汶山其源若甕<lb/>
口至楚國其廣十里無他故其下流多也人而<lb/>
<pb n="KR3a0008_SBCK_004-12a"/>
好學受規諫宜哉其立也詩曰其惟哲人告之<lb/>
話言順徳之行此之謂也<lb/>
鍾子期夜聞擊磬聲者而悲旦召問之曰何哉<lb/>
子之擊磬若此之悲也對曰臣之父殺人而不<lb/>
得臣之母得而為公家隷臣得而為公家擊磬<lb/>
臣不睹臣之母三年於此矣昨日為舍市而睹<lb/>
之意欲贖之無財身又公家之有也是以悲也<lb/>
鍾子期曰悲在心也非在手也非木非石也悲<lb/>
於心而木石應之以至誠故也人君苟能至誠<lb/>
動於内萬民必應而感移堯舜之誠感於萬國<lb/>
動於天地故荒外從風鳯麟翔舞下及微物咸<lb/>
<pb n="KR3a0008_SBCK_004-12b"/>
得其所易曰中孚豚魚吉此之謂也<lb/>
勇士一呼三軍皆辟士之誠也昔者楚熊渠子<lb/>
夜行見寢石以爲伏虎關弓射之㓕矢飲羽下<lb/>
視知石也却復射之矢摧無迹熊渠子見其誠<lb/>
心而金石爲之𨳩况人心乎唱而不和動而不<lb/>
随中必有不全者矣夫不降席而匡天下者求<lb/>
之己也孔子曰其身正不令而行其身不正雖<lb/>
令不從先王之所以拱揖指揮而四海賔者誠<lb/>
徳之至己形於外故詩曰王猶允塞徐方既來<lb/>
此之謂也<lb/>
齊有彗星齊侯使祝禳之晏子曰無益也祗取<lb/>
<pb n="KR3a0008_SBCK_004-13a"/>
誣焉天道不謟不貳其命若之何禳之也且天<lb/>
之有彗以除穢也君無穢徳又何禳焉若徳之<lb/>
穢禳之何損詩云惟此文王小心翼翼昭事上<lb/>
帝聿懐多福厥徳不回以受方國君無違徳方<lb/>
國將至何患於彗詩曰我無所監夏后及商用<lb/>
亂之故民卒流亡若徳之回亂民將流亡祝史<lb/>
之為無能補也公説乃止<lb/>
宋景公時熒惑在心懼召子韋而問曰熒惑在<lb/>
心何也子韋曰熒惑天罰也心宋分野也禍當<lb/>
君身雖然可移於宰相公曰宰相所使治國也<lb/>
而移死焉不祥寡人請自當也子韋曰可移於<lb/>
<pb n="KR3a0008_SBCK_004-13b"/>
民公曰民死將誰君乎寧獨死耳子韋曰可移<lb/>
於嵗公曰嵗饑民餓必死為人君欲殺其民以<lb/>
自活其誰以我為君乎是寡人之命國盡矣子<lb/>
無復言矣子韋還走北靣再拜曰臣敢賀君天<lb/>
之處髙而聽卑君有仁人之言三天必三賞君<lb/>
今夕星必徙舍君延壽二十一嵗公曰子何以<lb/>
知之對曰君有三善故三賞星必三舍舍行七<lb/>
星星當一年三七二十一故曰延壽二十一年臣<lb/>
請伏於陛下以司之星不徙臣請死之公曰可<lb/>
是夕也星三徙舍如子韋言老子曰能受國之<lb/>
不祥是謂天下之王也<lb/>
<pb n="KR3a0008_SBCK_004-14a"/>
宋康王時有爵生鸇於城之陬使史占之曰小<lb/>
而生巨必霸天下康王大喜於是滅滕伐薛取<lb/>
淮北之地乃愈自信欲霸之亟成故射天笞地<lb/>
斬社稷而焚之曰威嚴伏天地鬼神罵國老之<lb/>
諌者為無頭之棺以示有勇剖傴者之背鍥朝<lb/>
涉之脛而國人大駭齊聞而伐之民散城不守<lb/>
王乃逃兒侯之館遂得病而死故見祥而為不<lb/>
可祥反為禍臣向愚以鴻範傳推之宋史之占<lb/>
非也此黒祥傳所謂黒眚者也猶魯之有鸜鵒<lb/>
為黒祥也属於不謀其咎急也鸇者黒色食爵<lb/>
大於爵害爵也攫擊之物貪叨之類爵而生鸇<lb/>
<pb n="KR3a0008_SBCK_004-14b"/>
者是宋君且行急暴擊伐貪叨之行距諫以生<lb/>
大禍以自害也故爵生鸇於城陬者以亡國也<lb/>
明禍且害國也康王不悟遂以滅亡此其効也<lb/>
劉向新序卷第四<lb/>
</p>
<p>
</p>
  </div>
</body>
</text>
</TEI>
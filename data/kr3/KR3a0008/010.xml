<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0008_SBCK_010-1a"/>
新序卷第十<lb/>
　　　善謀下第十<lb/>
沛公與項籍俱受令於楚懷王曰先入咸陽者<lb/>
王之沛公將從武闗入至南陽守戰南陽守齮<lb/>
保宛城堅守不下沛公引兵圍宛三匝南陽守<lb/>
欲自殺其舍人陳恢止之曰死未晩也於是恢<lb/>
乃踰城見沛公曰臣聞足下約先入咸陽者王<lb/>
之今足下留兵盡日圍宛宛大郡之都也連城<lb/>
數十人民衆蓄積多其吏民自以為降而死故<lb/>
皆堅守乗城足下攻之死傷者必多死者未收<lb/>
傷者未瘳足下曠日則事留引兵而去宛完繕<lb/>
<pb n="KR3a0008_SBCK_010-1b"/>
弊甲砥礪凋兵而隨足下之後足下前則失咸<lb/>
陽之約後有强宛之患竊為足下危之為足下<lb/>
計者莫如約宛守降封之因使止守引其甲卒<lb/>
與之西擊諸城未下者聞聲爭開門而待足下<lb/>
通行無所累沛公曰善乃以宛守為殷侯封陳<lb/>
恢千户引兵西無不下者遂先入咸陽陳恢之<lb/>
謀也漢王既用滕公蕭何之言擢拜韓信為上<lb/>
將軍引信上坐王問曰丞相數言將軍將軍<lb/>
何以敎寡人計䇿信謝因問王曰今東向爭權<lb/>
天下豈非項王邪曰然大王自斷勇仁强孰與<lb/>
項王漢王黙然良久曰不如也信再拜賀曰唯<lb/>
<pb n="KR3a0008_SBCK_010-2a"/>
信亦以爲大王不如也然臣甞事楚請言項王<lb/>
爲人項王喑噁叱咤千人皆廢然不能任属賢<lb/>
將此匹夫之勇耳項王見人恭謹言語呴呴人<lb/>
疾病涕泣分食飲至使人有功當封爵印刓綬<lb/>
弊忍不能與此所謂婦人之仁項王雖覇天下<lb/>
而臣諸侯不居關中都彭城又背義帝約而以<lb/>
親愛王諸侯不平諸侯之見項王遷逐義帝江<lb/>
南亦皆歸逐其主自王善地項王所過無不殘<lb/>
㓕多怨百姓不附特刧於威强服耳名雖爲霸<lb/>
王實失天下心故曰其强易弱今大王誠反其<lb/>
道任天下武勇何不誅以天下城邑封功臣何<lb/>
<pb n="KR3a0008_SBCK_010-2b"/>
不服以義兵從思東歸之士何不散且三秦王<lb/>
為秦將秦弟子數歳所殺亡不可勝計又欺其<lb/>
衆降諸侯至新安項王詐坑秦降卒二十餘萬<lb/>
人唯獨邯欣翳脫秦父兄怨此三人痛入骨髓<lb/>
今楚强以威王此三人秦民莫愛大王之入武<lb/>
闗秋毫無所害除秦苛法與秦約法三章且秦<lb/>
民無不欲得大王王秦者於諸侯約大王當王<lb/>
闗中民户知之大王失職之蜀民無不恨者今<lb/>
大王舉而東三秦可傳檄而定也於是漢王喜<lb/>
自以為得信晩遂聴信計部署諸將所擊八月<lb/>
漢王東出秦民歸漢王遂誅三秦王定其地收<lb/>
<pb n="KR3a0008_SBCK_010-3a"/>
諸侯兵討項王定帝業韓信之謀也<lb/>
趙地亂武臣張耳陳餘定趙地立武臣為趙王<lb/>
張耳為相陳餘為將軍趙王間出為燕軍所得<lb/>
燕囚之欲與三分其地乃歸王使者至燕輒殺<lb/>
之以固求地張耳陳餘患之有厮養卒謝其舍<lb/>
中人曰吾為公說燕與趙王載歸舍中人皆笑<lb/>
之曰使者徃十輩死若何以能得王厮養卒曰<lb/>
非若所知乃洗沐徃見張耳陳餘遣行見燕王<lb/>
燕王問之對曰賤人希見長者願請一巵酒已<lb/>
飲又問之復曰賤人希見長者願復請一巵酒<lb/>
與之酒卒曰王知臣何欲燕王曰欲得而王耳卒<lb/>
<pb n="KR3a0008_SBCK_010-3b"/>
曰君知張耳陳餘何人也燕王曰賢人也曰君知<lb/>
其意何欲曰欲得其王耳趙卒笑曰君未知兩<lb/>
人所欲也夫武臣張耳陳餘杖馬䇿下趙數十<lb/>
城此亦各欲南面而王豈為卿相哉夫臣與主<lb/>
豈可同日道哉顧其勢始定未敢三分而王且<lb/>
以長少先立武臣爲王以持趙心今趙地已服<lb/>
此兩人亦欲分趙而王時未可耳今君囚趙王<lb/>
此兩人名爲求趙王實欲燕殺之此兩人分趙<lb/>
自立夫以一趙尚易燕况兩賢王左提右挈執<lb/>
直義而以責不直之弱燕㓕無日矣燕王以爲<lb/>
然乃遣趙王養卒爲御而歸遂得反國復立爲<lb/>
<pb n="KR3a0008_SBCK_010-4a"/>
王趙卒之謀也<lb/>
酈食其號酈生說漢王臣聞之知天之天者王<lb/>
事可成不知天之天者王事不可成王者以民<lb/>
為天而民以食為天夫敖倉天下轉輸久矣臣<lb/>
聞其下乃有藏粟甚多楚人㧞滎陽不堅守敖<lb/>
倉乃引而東令謫過卒分守成臯此乃天所以<lb/>
資漢方今楚易取而漢反却自守便臣竊以為<lb/>
過矣且兩雄不俱立楚漢久相持不决百姓騷<lb/>
動海内揺蕩農夫釋耒工女下機天下之心未<lb/>
有所定也願陛下急復進兵収取滎陽據敖倉<lb/>
之粟塞成臯之險杜太行之路距蜚狐之口守<lb/>
<pb n="KR3a0008_SBCK_010-4b"/>
白馬之津以示諸侯形制之勢則天下知所歸<lb/>
矣漢王曰善乃從其計畫復守敖倉卒粮食不<lb/>
盡以擒項氏其後呉楚反將軍竇嬰周亞夫復<lb/>
㩀敖倉塞成臯如前以破呉楚皆酈生之謀也<lb/>
酈生說漢王曰方今燕趙已復唯齊未下今田<lb/>
横㩀千里之齊田間㩀二十萬之軍於歴城諸<lb/>
田宗强負海阻河濟南近楚民多變詐陛下雖<lb/>
遣數十萬師未可以歲月下也臣請奉明詔說<lb/>
齊王令稱東藩於是使酈生食其説齊王曰王<lb/>
知天下之所歸乎王曰不知也曰王知天下之<lb/>
所歸則齊國可得而有也若不知天下所歸則<lb/>
<pb n="KR3a0008_SBCK_010-5a"/>
齊國未可保也齊王曰天下何歸曰歸漢王曰<lb/>
先生何以言之曰漢王與項王戮力西面擊秦<lb/>
約先入咸陽者王之漢王先入咸陽項王倍約<lb/>
不與而王漢中項王遷殺義帝漢王起蜀漢之<lb/>
兵擊三秦出闗而責義帝之處收天下之兵立<lb/>
諸侯之後降城即以侯其將得賂即以予其士<lb/>
與天下同其利豪桀賢才皆樂為其用諸侯之<lb/>
兵四面而至蜀漢之粟方船而下項王有倍約<lb/>
之名殺義帝之實於人之功無所記於人之過<lb/>
無所忘戰勝而不得其賞抜城而不得其封非<lb/>
項氏莫得用事為人刻印刓而不能授攻城得<lb/>
<pb n="KR3a0008_SBCK_010-5b"/>
賂積財而不能賞天下畔之賢才怨之而莫為<lb/>
之用故天下之事歸於漢王可坐而筞也夫漢<lb/>
王發蜀漢定三秦涉西河之外乗上黨之兵下<lb/>
井陘誅成安破北魏舉三十二城此蚩尤之兵<lb/>
非人之力也今已㩀敖倉之粟塞成臯之險守<lb/>
白馬之津杜太行之阪距蜚狐之口天下後服<lb/>
者先亡矣王疾下漢王齊國社稷可得而保也<lb/>
不下漢王危亡可立而待也田横以為然即聽<lb/>
酈生罷歴下兵戰守之備與酈生日縱酒此酈<lb/>
生之謀也及齊人蒯通説韓信曰足下受詔擊<lb/>
齊何故止將三軍之衆不如一竪儒之功可因<lb/>
<pb n="KR3a0008_SBCK_010-6a"/>
齊無備擊之韓信從之酈生為田横所害後信<lb/>
通亦不得其所由不仁也<lb/>
漢三年項羽急圍漢王滎陽漢王恐憂與酈生<lb/>
謀撓楚權酈生曰昔湯伐桀封其後於杞武王<lb/>
伐紂封其後於宋今秦無徳弃義侵伐諸侯社<lb/>
稷滅六國之後使無立錐之地陛下誠復立六<lb/>
國後畢授印已此君臣百姓必皆戴陛下徳莫<lb/>
不嚮風慕義願為臣妾徳義已行陛下南嚮稱<lb/>
覇楚必斂袵而朝漢王曰善趣刻印先生因行<lb/>
佩之矣酈先生未行張良從外求謁漢王方食<lb/>
曰子房前客有為我計撓楚權者具以食其言<lb/>
<pb n="KR3a0008_SBCK_010-6b"/>
告之曰其於子房意如何良曰誰為陛下畫此<lb/>
計者陛下事去矣漢王曰何哉良對曰臣請借<lb/>
前箸而籌之曰昔湯伐桀而封其後於杞者斯<lb/>
能制桀之死命也陛下能制項籍之死命乎曰<lb/>
未能也其不可一也武王伐紂而封其後於宋<lb/>
者斯能得紂之頭也今陛下能得項籍之頭乎<lb/>
曰未能也其不可二矣武王入殷表商容之閭<lb/>
軾箕子之門封比干之墓今陛下能封聖人之<lb/>
墓表賢人之閭軾智者之門乎曰未能也其不<lb/>
可三矣發鉅橋之粟㪚鹿臺之錢以賜貧羸今<lb/>
陛下能散府庫以賜貧羸乎曰未能也其不可<lb/>
<pb n="KR3a0008_SBCK_010-7a"/>
四矣殷事已畢偃革爲軒倒載干戈以示天下<lb/>
不復用兵今陛下能偃革倒載干戈乎曰未能<lb/>
也其不可五也休馬於華山之陽以示無所用<lb/>
今陛下能休馬無所用乎曰未能也其不可六<lb/>
矣休牛於桃林以示不復輸粮今陛下能休牛<lb/>
不復輸粮乎曰未能也其不可七矣且夫天下<lb/>
游士捐其親戚弃墳墓去故舊從陛下游者皆<lb/>
日夜望尺寸之地今復立韓魏燕趙齊楚之後<lb/>
其王皆復立游士各歸事其主從其親戚反其<lb/>
故舊墳墓陛下誰與取天下乎其不可八也且<lb/>
夫楚惟無强六國復撓而從之陛下焉得而臣<lb/>
<pb n="KR3a0008_SBCK_010-7b"/>
之乎誠用客之計陛下之事去矣漢王輟食吐<lb/>
哺罵曰竪儒㡬敗乃公事令趣銷印止不使遂<lb/>
并天下之兵誅項籍定海内張子房之謀也<lb/>
漢五年追擊項王陽夏南止軍與淮隂侯韓信<lb/>
建成侯彭越期會而擊楚軍至固陵不會楚擊<lb/>
漢軍大破之漢王復入壁深塹而守之謂張子<lb/>
房曰諸侯不從約奈何對曰楚兵且破而未有<lb/>
分地其不至固冝君王能與共天下今可立致<lb/>
也則不能事未可知也君王能自陳以東傅海<lb/>
盡與韓信睢陽以北至榖城盡與彭越使各自<lb/>
為戰則楚易敗也漢王乃使使者告韓信彭越<lb/>
<pb n="KR3a0008_SBCK_010-8a"/>
曰并力擊楚楚已破自陳以東傅海與齊王睢<lb/>
陽以北糓城與彭相國使者至韓信彭越皆喜<lb/>
報曰請今進兵韓信乃從齊行彭越兵自梁至<lb/>
諸侯來會遂破楚軍于垓下追項王誅之於淮<lb/>
津二君之功張子房之謀也<lb/>
漢六年正月封功臣張子房未嘗有戰鬪之功<lb/>
髙皇帝曰運籌䇿帷幄之中决勝千里之外子<lb/>
房功也子房自擇齊三萬户良曰始臣起下邳<lb/>
與上會留此天以臣授陛下陛下用臣計幸而<lb/>
時中臣願封留足矣不敢當齊三萬户乃封良<lb/>
為留侯及蕭何等其餘功臣皆未封羣臣自疑<lb/>
<pb n="KR3a0008_SBCK_010-8b"/>
恐不得封咸不自安有揺動之心於是髙皇帝<lb/>
在雒陽南宫上臺見羣臣徃徃相與坐沙中語<lb/>
上曰此何語留侯曰陛下不知乎謀反耳上曰<lb/>
天下属安何故而反留侯曰陛下起布衣與此<lb/>
属定天下陛下已為天子而所封皆蕭曹故人<lb/>
所誅皆平生怨仇今軍吏計功以天下不足以<lb/>
徧封此屬畏陛下不能盡封又見疑平生過失<lb/>
及誅故即聚謀反耳上乃憂曰為將奈何留侯<lb/>
曰上平生所憎羣臣所共知誰最甚者上曰雍<lb/>
齒與我有故數窘辱我欲殺之為其功多故不<lb/>
忍留侯曰今急先封雍齒以示羣臣羣臣見雍<lb/>
<pb n="KR3a0008_SBCK_010-9a"/>
齒得封即人人自堅矣於是上置酒封雍齒為<lb/>
什方侯而急詔趣丞相御史定功行封羣臣罷<lb/>
酒皆喜曰雍齒且侯我屬無患矣還倍畔之心<lb/>
銷邪道之謀使國家安寧累世無患者張子房<lb/>
之謀也<lb/>
髙皇帝五年齊人婁敬戍隴西過雒陽脫輅輓<lb/>
見齊人虞將軍曰臣願見上言便冝事虞將軍<lb/>
欲與鮮衣婁敬曰臣衣帛衣帛見衣褐衣褐見<lb/>
不敢易虞將軍入言上上召見賜食已而問敬<lb/>
對曰陛下都雒陽豈欲與周室比隆哉上曰然<lb/>
敬曰陛下取天下與周室異周之先自后稷堯<lb/>
<pb n="KR3a0008_SBCK_010-9b"/>
封之邰積徳累善十餘世公劉避桀居邠大王<lb/>
以狄伐去邠杖馬䇿居坡國人爭歸之及文王<lb/>
為西伯斷虞芮訟始受命吕望伯夷自海濱來<lb/>
歸之武王伐紂不期而會孟津上八百諸侯滅<lb/>
殷成王即位周公之屬傅相乃營成周雒邑以<lb/>
為天下中諸侯四方納貢職道里均矣有德則<lb/>
易以王無德則易以亡凡居此者欲令周務德<lb/>
以致人不欲恃險阻令後世驕奢以虐民及周<lb/>
之衰分為兩天下莫朝周不能制非德薄形勢<lb/>
弱也今陛下起豐擊沛收卒三千人以之徑徃<lb/>
卷蜀漢定三秦與項羽大戰七十小戰四十使<lb/>
<pb n="KR3a0008_SBCK_010-10a"/>
天下民肝腦塗地父子暴骨中野不可勝數哭<lb/>
泣之聲未絶傷夷者未起而欲北隆成康周公<lb/>
之時臣竊以為不侔矣且夫秦地被山帶河四<lb/>
塞以為固卒然有急百萬之衆可具國秦之故<lb/>
資甚美膏腴之地此謂天府陛下入闗而都山<lb/>
東雖亂秦故地可全而有也夫與人闘而不搤<lb/>
其亢拊其背未全勝也髙皇帝疑問左右大臣<lb/>
皆山東人多勸上都雒陽東有成臯西有肴澠<lb/>
倍河海嚮伊洛其固亦足恃且周王數百年秦<lb/>
二世而亡不如都周留侯張子房曰雒陽雖有<lb/>
此固國中小不過數百里田地狹四面受敵此<lb/>
<pb n="KR3a0008_SBCK_010-10b"/>
非用武之國夫闗中左肴函右隴蜀沃野千里<lb/>
南有巴蜀之饒北有胡宛之利阻三面守一隅<lb/>
東向制諸侯諸侯安定河渭漕輓天下西給京<lb/>
師諸侯有變順流而下足以委輸此所謂金城<lb/>
千里天府之國也婁敬說是也於是髙皇帝即<lb/>
日駕西都關中由是國家安寧雖彭越陳狶盧<lb/>
綰之謀九江燕代之兵及呉楚之難闗東之兵<lb/>
雖百萬之師猶不能以為害者由保仁德之惠<lb/>
守闗中之固也國以永安婁敬張子房之謀也<lb/>
上曰本言都秦地者婁敬也婁者乃劉也賜姓<lb/>
劉氏拜為郎中號曰奉春君後卒為建信侯留<lb/>
<pb n="KR3a0008_SBCK_010-11a"/>
侯張子房於漢已定性多疾即導引不食糓杜<lb/>
門不出歲餘上欲廢太子立戚氏夫人子趙王<lb/>
如意大臣多爭未能得堅决者也吕后恐不知<lb/>
所為人或謂吕后曰留侯善畫計䇿上信用之<lb/>
吕后乃使建成侯吕澤劫留侯曰君常為上計<lb/>
今日欲易太子君安得髙枕卧留侯曰始上數<lb/>
在困急之中幸用臣今天下安定以愛幼欲易<lb/>
太子骨肉間雖臣等百餘人何益吕澤强要曰<lb/>
為我畫計留侯曰此難以口舌爭顧上有所不<lb/>
能致者天下有四人園公綺里季夏黃公甪里<lb/>
先生此四人者年老矣皆以上慢侮士故逃匿<lb/>
<pb n="KR3a0008_SBCK_010-11b"/>
山中義不為漢臣然上髙此四人公誠能無愛<lb/>
金玉璧帛令太子為書卑辭以安車迎之因使<lb/>
辯士固請冝來來以為客時時從入朝令上見<lb/>
之上見之即必異問之問之上知此四人亦一<lb/>
助也於是吕后令澤使人奉太子書卑辭厚禮<lb/>
迎四人四人至舎吕澤所至十二年上從破黥<lb/>
布軍歸疾益甚愈欲易太子留侯諫不聽因疾<lb/>
不視事太傅叔孫通稱說引古以死爭太子上<lb/>
佯許之猶欲易之及燕置酒太子侍四人者從<lb/>
太子皆年八十有餘鬢眉皓白衣冠甚偉上怪<lb/>
而問曰何為者四人前對各言其姓名上乃驚<lb/>
<pb n="KR3a0008_SBCK_010-12a"/>
曰吾求公數歲公避逃我今公何自從吾兒游<lb/>
乎四人皆對曰陛下輕士善罵臣等義不辱故<lb/>
恐而亡匿聞太子爲人子孝仁敬愛士天下莫不<lb/>
延頸願爲太子死者故來耳上曰煩公幸卒調<lb/>
護太子四人爲壽已畢起去上目送之召戚夫<lb/>
人指示四人者曰我欲易之彼四人輔之羽翼<lb/>
已成難動矣吕氏真而主矣戚夫人泣下上曰<lb/>
爲我楚舞吾爲若楚歌歌曰鴻鵠髙蜚一舉千<lb/>
里羽翮已就横絶四海横絶四海當可奈何雖<lb/>
有矰繳尚安所施歌數闋戚夫人嘘唏流涕上<lb/>
起去罷酒竟不易太子者留侯召四人之謀也<lb/>
<pb n="KR3a0008_SBCK_010-12b"/>
漢十一年九江黥布反髙皇帝疾欲使太子徃<lb/>
擊之是時園公綺里季夏黄公角里先生已侍<lb/>
太子聞太子將擊黥布四人相謂曰凡來者將<lb/>
以存太子太子將兵事危矣乃説建成侯曰太<lb/>
子將兵有功則位不益無功從此受禍矣且太<lb/>
子所與俱諸將皆嘗與上定天下梟將也乃使<lb/>
太子將之此無異使羊將狼也皆不肯為用盡<lb/>
力其無功必矣臣聞母愛者抱子今戚夫人日<lb/>
夜侍御趙王常居抱前上終不使不肖子居愛<lb/>
子上明乎其代太子位必矣君何不急謂吕后<lb/>
承間為上泣言黥布天下猛將善用兵諸將皆<lb/>
<pb n="KR3a0008_SBCK_010-13a"/>
陛下故等倫乃令太子將此屬無異使羊將狼<lb/>
莫為用且使布聞之即皷行而西耳上雖疾卧<lb/>
䕶之諸將不敢不盡力雖苦强為妻子計載輜<lb/>
車卧而行於是吕澤立夜見吕后吕后承間為<lb/>
上泣而言如四人意上曰吾惟竪子故不足遣<lb/>
乃公自行耳於是上自將東羣臣居守皆送至<lb/>
霸上留侯疾强起至曲郵見上曰臣冝從疾甚<lb/>
楚人剽疾願上無與楚人爭鋒因説上曰令太<lb/>
子為將軍監闗中諸侯兵上謂子房雖疾强起<lb/>
卧而傅太子是時叔孫通已為太子太傅留侯<lb/>
行少傅事漢遂誅黥布太子安寧國家晏然此<lb/>
<pb n="KR3a0008_SBCK_010-13b"/>
四公子之謀也<lb/>
齊悼惠王者孝惠皇帝二年悼惠王入朝孝惠<lb/>
皇帝與悼惠王讌飲乃行家人禮同席吕太后<lb/>
怒乃進鴆酒孝惠皇帝知欲代飲之乃止悼惠<lb/>
王懼不得出城上車太息内史參乗怪問其故<lb/>
悼惠王具以狀語内史内史曰王寧亡十城邪<lb/>
將亡齊國也悼惠王曰得全身而已何敢愛城<lb/>
哉内史曰魯元公主太后之女大王之弟也大<lb/>
王封國七十餘城而魯元公主湯沐邑少大王<lb/>
誠獻十城為魯元公主湯沐邑内有親親之恩<lb/>
外有順太后之意太后必大喜是亡十城而得<lb/>
<pb n="KR3a0008_SBCK_010-14a"/>
六十城也悼惠王曰善至邸上奏獻十城為魯<lb/>
元公主湯沐邑太后果大悦受邑厚賜悼惠王<lb/>
而歸之國遂安齊内史之謀也<lb/>
孝武皇帝時大行王恢數言擊匈奴之便可以<lb/>
除邉境之害欲絶和親之約御史大夫韓安國<lb/>
以為兵不可動孝武皇帝召羣臣而問曰朕飾<lb/>
子女以配單于幣帛文錦賂之甚厚今單于逆<lb/>
命加慢侵盜無已邉郡數驚朕甚閔之今欲舉<lb/>
兵以攻匈奴如何大行臣恢再拜稽首曰善陛<lb/>
下不言臣固謁之臣聞全代之時北未嘗不有<lb/>
彊胡之敵内連中國之兵也然尚得養老長㓜<lb/>
<pb n="KR3a0008_SBCK_010-14b"/>
樹種以時倉廪常實守禦之備具匈奴不敢輕<lb/>
侵也今以陛下之威海内為一家天子同任遣<lb/>
子弟乗邉守塞轉粟輓輸以為之備而匈奴侵<lb/>
盜不休者無他不痛之患也臣以為擊之便御<lb/>
史大夫臣安國稽首再拜曰不然臣聞髙皇帝<lb/>
嘗圍於平城匈奴至而投鞍髙於城者數所平<lb/>
城之厄七日不食天下歎之及解圍反位無忿<lb/>
怨之色雖得天下而不報平城之怨者非以力<lb/>
不能也夫聖人以天下為度者也不以已之私<lb/>
怒傷天下之公義故遣劉敬結為和親至今為<lb/>
世利孝文皇帝嘗屯天下之精兵於嘗谿廣<lb/>
<pb n="KR3a0008_SBCK_010-15a"/>
武無尺寸之功天下黔首約要之民無不憂少<lb/>
孝文皇帝悟兵之不可宿也乃為和親之約至<lb/>
今為後世利臣以為兩主之迹足以為効臣故<lb/>
曰勿擊便大行曰不然夫明於形者分則不過<lb/>
於事察於動者用則不失於利審於靜者恬則<lb/>
免於患髙帝被堅執鋭以除天下之害䝉矢石<lb/>
沾風雨行㡬十年伏尸滿澤積首若山死者什<lb/>
七存者什三行者垂泣而倪於兵夫以天下未<lb/>
力厭事之民而䝉匈奴飽佚其勢不便故結和<lb/>
親之約者所以休天下之民髙皇帝明於形而<lb/>
以分事通於動靜之時蓋五帝不相同樂三王<lb/>
<pb n="KR3a0008_SBCK_010-15b"/>
不相襲禮者非故相反也各因世之冝也教與<lb/>
時變備與敵化守一而不易不足以子民今匈<lb/>
奴縱意日久矣侵盜無已係虜人民戍卒死傷<lb/>
中國道路槥車相望此仁人之所哀也臣故曰<lb/>
擊之便御史大夫曰不然臣聞之利不什不易<lb/>
業功不百不變常是故古之人君謀事必就聖<lb/>
發政必擇語重作事也自三代之盛逺方夷狄<lb/>
不與正朔服色非威不能制非强不能服也以<lb/>
為逺方絶域不收之民不足以煩中國也且匈<lb/>
奴者輕疾悍亟之兵也畜牧為業弧弓射獵逐<lb/>
獸隨草居處無常難得而制也至不及圗去不<lb/>
<pb n="KR3a0008_SBCK_010-16a"/>
可追來若風雨解若収電今使邊鄙久廢耕織<lb/>
之業以支匈奴常事其勢不權臣故曰勿擊為<lb/>
便大行曰不然夫神蛟濟於淵而鳯鳥乘於風<lb/>
聖人因於時昔者秦繆公都雍郊地方三百里<lb/>
知時之變攻取戎辟地千里并國十二隴西北<lb/>
地是也其後蒙恬為秦侵胡以河為境累石為<lb/>
城積木為寨匈奴不敢飲馬北河置烽燧然後<lb/>
敢牧馬夫匈奴可以力服也不可以仁畜也今<lb/>
以中國之大萬倍之資遣百分之一以攻匈奴<lb/>
譬如以千石之弩射㿈潰疽必不留行矣則北<lb/>
發月氏可得而臣也臣故曰擊之便御史大夫<lb/>
<pb n="KR3a0008_SBCK_010-16b"/>
曰不然臣聞善戰者以飽待飢安行定舍以待<lb/>
其勞整治施徳以待其亂按兵奮衆深入伐國<lb/>
墮城故常坐而役敵國此聖人之兵也夫衝風<lb/>
之衰也不能起毛羽强弩之末力不能入魯縞<lb/>
盛之有衰也猶朝之必暮也今卷甲而輕舉深<lb/>
入而長驅難以為功夫横行則中絶從行則迫<lb/>
脅徐則後利疾則粮乏不至千里人馬絶飢勞<lb/>
以遇敵正遺人獲也意者有他詭妙可以擒之<lb/>
則臣不知不然未見深入之利也臣故曰勿擊<lb/>
之便大行曰不然夫草木之中霜霧不可以風<lb/>
過清水明鏡不可以形遯也通方之人不可以<lb/>
<pb n="KR3a0008_SBCK_010-17a"/>
文亂今臣言擊之者固非發而深入也將順因<lb/>
單于之欲誘而致之邉吾伏輕卒鋭士以待之<lb/>
隂遮險阻以備之吾勢以成或當其左或當其<lb/>
右或當其前或當其後單于可擒百全必取臣<lb/>
以為擊之便於是遂從大行之言孝武皇帝自<lb/>
將師伏兵於馬邑誘致單于單于既入塞道覺<lb/>
之奔走而去其後交兵接刃結怨連禍相攻擊<lb/>
十年兵凋民勞百姓空虚道殣相望槥車相屬<lb/>
冦盜滿山天下揺動孝武皇帝後悔之御史大<lb/>
夫桑弘羊請佃輪臺詔卻曰當今之務務在禁<lb/>
暴上擅賦今乃逺西佃非所以慰民也朕不忍<lb/>
<pb n="KR3a0008_SBCK_010-17b"/>
聞封丞相號曰富民侯遂不復言兵事國家以<lb/>
寧繼嗣以定從韓安國之本謀也<lb/>
孝武皇帝時中大夫主父偃為䇿曰古諸侯不<lb/>
過百里强弱之形易制也今諸侯或連城數十<lb/>
地方千里緩則驕易為淫亂急則阻其强而合<lb/>
從謀以逆京師今以法割之即逆節萌起前日<lb/>
晁錯是也今諸侯子弟或十數而適嗣代立餘<lb/>
雖骨内無尺地之封則仁孝之道不宣願陛下<lb/>
令諸侯得推恩分子弟以地侯之彼人人喜得<lb/>
所願上以徳施實封其國而稍自消弱矣於是<lb/>
上從其計因闗馬及弩不得出絶遊說之路重<lb/>
<pb n="KR3a0008_SBCK_010-18a"/>
<pb n="KR3a0008_SBCK_010-19a"/>
<pb n="KR3a0008_SBCK_010-20a"/>
</p>
<p>
</p>
  </div>
</body>
</text>
</TEI>
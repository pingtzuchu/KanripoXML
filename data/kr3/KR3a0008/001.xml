<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0008_SBCK_001-1a"/>
劉向新序卷第一<lb/>
　　　雜事第一<lb/>
昔者舜自耕稼陶漁而躬孝友父瞽瞍頑毋嚚<lb/>
及弟象傲皆下愚不移舜盡孝道以供養瞽瞍<lb/>
瞽瞍與象為浚井塗廩之謀欲以殺舜舜孝益<lb/>
䔍出田則號泣年五十猶嬰兒慕可謂至孝矣<lb/>
故耕於歴山歴山之耕者讓畔陶於河濱河濱<lb/>
之陶者器不苦窳漁於雷澤雷澤之漁者分均<lb/>
及立為天子天下化之蠻夷率服北發渠搜南<lb/>
撫交阯莫不慕義麟鳯在郊故孔子曰孝弟之<lb/>
至通於神明光于四海舜之謂也孔子在州里<lb/>
<pb n="KR3a0008_SBCK_001-1b"/>
篤行孝道居於闕黨闕黨之子弟畋漁分有親<lb/>
者得多孝以化之也是以七十二子自逺方至<lb/>
服從其徳魯有沈猶氏者旦飲羊飽之以欺市<lb/>
人公慎氏有妻而淫慎潰氏奢侈驕佚魯市之<lb/>
鬻牛馬者善豫賈孔子將為魯司寇沈猶氏不<lb/>
敢朝飲其羊公慎氏出其妻慎潰氏踰境而徙<lb/>
魯之鬻馬牛不豫賈布正以待之也既為司寇<lb/>
季孟墮郡費之城齊人歸所侵魯之地由積正<lb/>
之所致也故曰其身正不令而行<lb/>
孫叔敖為嬰兒之時出遊見兩頭蛇殺而埋之<lb/>
歸而泣其母問其故叔敖對曰聞見兩頭之蛇<lb/>
<pb n="KR3a0008_SBCK_001-2a"/>
者死嚮者吾見之恐去母而死也其母曰蛇今<lb/>
安在曰恐他人又見殺而埋之矣其母曰吾聞<lb/>
有隂徳者天報以福汝不死也及長為楚令尹<lb/>
未治而國人信其仁也<lb/>
禹之興也以塗山桀之亡也以末喜湯之興也<lb/>
以有莘紂之亡也以妲己文武之興也以任姒<lb/>
幽王之亡也以褒姒是以詩正闗雎而春秋褒<lb/>
伯姬也樊姬楚國之夫人也楚莊王罷朝而晏<lb/>
問其故莊王曰今旦與賢相語不知日之晏也<lb/>
樊姬曰賢相為誰王曰為虞丘子樊姬掩口而<lb/>
笑王問其故曰妾幸得執巾櫛以侍王非不欲<lb/>
<pb n="KR3a0008_SBCK_001-2b"/>
専責檀愛也以為傷王之義故所進與妾同位<lb/>
者數人矣今虞丘子為相數十年未嘗進一賢<lb/>
知而不進是不忠也不知是不智也安得為賢<lb/>
明日朝王以樊姬之言告虞丘子虞丘子稽首<lb/>
曰如樊姬之言於是辭位而進孫叔敖孫叔敖<lb/>
相楚莊王卒以霸樊姬與有力焉<lb/>
衛靈公之時蘧伯玉賢而不用彌子瑕不肖而<lb/>
任事衛大夫史鰌患之數以諫靈公而不聽史<lb/>
鰌病且死謂其子曰我即死治喪於北堂吾不<lb/>
能進蘧伯玉而退彌子瑕是不能正君也生不<lb/>
能正君者死不當成禮置尸北堂於我足矣史<lb/>
<pb n="KR3a0008_SBCK_001-3a"/>
鰌死靈公往弔見喪在北堂問其故其子具以<lb/>
父言對靈公靈公蹴然易容寤然失位曰夫子<lb/>
生則欲進賢而退不肖死且不懈又以屍諫可<lb/>
謂忠而不衰矣於是乃召蘧伯玉而進之以為<lb/>
卿退彌子瑕徙喪正堂成禮而後返衛國以治<lb/>
史鰌字子魚論語所謂直哉史魚者也<lb/>
晉大夫祁奚老晉君問曰孰可使嗣祁奚對曰<lb/>
解狐可君曰非子之讎邪對曰君問可非間讎<lb/>
也晉遂舉解狐後又問孰可以為國尉祁奚對<lb/>
曰午也可君曰非子之子邪對曰君問可非問<lb/>
子也君子謂祁奚能舉善矣稱其讎不為謟立<lb/>
<pb n="KR3a0008_SBCK_001-3b"/>
其子不為比書曰不偏不黨王道蕩蕩祁奚之<lb/>
謂也外舉不避仇讎内舉不回親戚可謂至公<lb/>
矣唯善故能舉其類詩曰唯其有之是以似之<lb/>
祁奚有焉<lb/>
楚共王有疾召令尹曰常侍筦蘇與我處常忠<lb/>
我以道正我以義吾與處不安也不見不思也<lb/>
雖然吾有得也其功不細必厚爵之申侯伯與<lb/>
處常縱恣吾吾所樂者勸吾為之吾所好者先<lb/>
吾服之吾與處歡樂之不見戚戚也雖然吾終<lb/>
無得也其過不細必亟遣之令尹曰諾明日王<lb/>
薨令尹即拜筦蘇為上卿而逐申侯伯出之境<lb/>
<pb n="KR3a0008_SBCK_001-4a"/>
曽子曰鳥之將死其鳴也哀人之將死其言也<lb/>
善言反其本性共王之謂也故孔子曰朝聞夕<lb/>
死可矣於以聞後嗣覺來世猶愈没身不寤者<lb/>
也<lb/>
昔者魏武侯謀事而當群臣莫能逮朝而有喜<lb/>
色吳起進曰今者有以楚莊王之語聞者乎武<lb/>
侯曰未也莊王之語奈何吳起曰楚莊王謀事<lb/>
而當群臣莫能逮朝而有憂色申公巫臣進曰<lb/>
君朝而有憂色何也莊王曰吾聞之諸侯自擇<lb/>
師者王自擇友者霸足已而群臣莫之若者亡<lb/>
今以不榖之不肖而議於朝且群臣莫能逮吾<lb/>
<pb n="KR3a0008_SBCK_001-4b"/>
國其幾於亡矣吾是以有憂色也莊王之所以<lb/>
憂而君獨有喜色何也武侯逡廵而謝曰天使<lb/>
夫子振寡人之過也天使夫子振寡人之過也<lb/>
衛國逐獻公晉悼公謂師曠曰衛人出其君不<lb/>
亦甚乎對曰或者其君實甚也夫天生民而立<lb/>
之君使司牧之無使失性良君將賞善而除民<lb/>
患愛民如子蓋之如天容之若地民奉其君愛<lb/>
之如父母仰之如日月敬之如神明畏之若雷<lb/>
霆夫君神之主也而民望之也天之愛民甚矣<lb/>
豈使一人肆於民上以縱其滛而弃天地之性<lb/>
乎必不然矣若困民之性乏神之祀百姓絶望<lb/>
<pb n="KR3a0008_SBCK_001-5a"/>
社稷無主將焉用之不去何為公曰善<lb/>
趙簡子上羊陽之坂群臣皆偏袒推車而虎會<lb/>
獨擔㦸行歌不推車簡子曰寡人上坂群臣皆<lb/>
推車會獨擔㦸行歌不推車是會為人臣侮其<lb/>
主為人臣侮其主其罪何若虎會對曰為人臣<lb/>
侮其主者死而又死簡子曰何謂死而又死虎<lb/>
會曰身死妻子又死若是謂死而又死君既以<lb/>
聞為人臣而侮其主者之罪矣君亦聞為人君<lb/>
而侮其臣者乎簡子曰為人君而侮其臣者何<lb/>
若虎會對曰為人君而侮其臣者智者不為謀<lb/>
辯者不為使勇者不為鬭智者不為謀則社稷<lb/>
<pb n="KR3a0008_SBCK_001-5b"/>
危辯者不為使則使不通勇者不為鬭則邊境<lb/>
侵簡子曰善乃罷群臣不推車為士大夫置酒<lb/>
與群臣飲以虎㑹為上客<lb/>
昔者周舍事趙簡子立趙簡子之門三日三夜<lb/>
簡子使人出問之曰夫子將何以令我周舍曰<lb/>
願為諤諤之臣墨筆操牘隨君之後司君之過<lb/>
而書之日有記也月有效也嵗有得也簡子悦<lb/>
之與處居無幾何而周舍死簡子厚葬之三年<lb/>
之後與諸大夫飲酒酣簡子泣諸大夫起而出<lb/>
曰臣有死罪而不自知也簡子曰大夫反無罪<lb/>
昔者吾友周舍有言曰百羊之皮不如一狐之<lb/>
<pb n="KR3a0008_SBCK_001-6a"/>
腋衆人之唯唯不如周舍之諤諤昔紂昏昬而<lb/>
亡武王諤諤而昌自周舍之死後吾未嘗聞吾<lb/>
過也故人君不聞其非及聞而不改者亡吾國<lb/>
其幾於亡矣是以泣也<lb/>
魏文侯與士大夫坐問曰寡人何如君也群臣<lb/>
皆曰君仁君也次至翟黄曰君非仁君也曰子<lb/>
何以言之對曰君伐中山不以封君之弟而以<lb/>
封君之長子臣以此知君之非仁君文侯怒而<lb/>
逐翟黄黄起而出次至任座文侯問寡人何如<lb/>
君也任座對曰君仁君也曰子何以言之對曰<lb/>
臣聞之其君仁者其臣直向翟黄之言直臣是<lb/>
<pb n="KR3a0008_SBCK_001-6b"/>
以知君仁君也文侯曰善復召翟黄入拜為上<lb/>
卿<lb/>
中行寅將亡乃召其太祝而欲加罪焉曰子為<lb/>
我祝犧牲不肥澤耶且齊戒不敬耶使吾國亡<lb/>
何也祝簡對曰昔者吾先君中行穆子皮車十<lb/>
乘不憂其薄也憂徳義之不足也今主君有革<lb/>
車百乘不憂徳義之薄也唯患車不足也夫舟<lb/>
車飾則賦歛厚賦斂厚則民怨謗詛矣且君苟<lb/>
以為祝有益於國乎則詛亦將為損世亡矣一<lb/>
人祝之一國詛之一祝不勝萬詛國亡不亦宜<lb/>
乎祝其何罪中行子乃慚<lb/>
<pb n="KR3a0008_SBCK_001-7a"/>
秦欲伐楚使使者徃觀楚之寶器楚王聞之召<lb/>
令尹子西而問焉曰秦欲觀楚之寶器吾和氏<lb/>
之璧隨侯之珠可以示諸令尹子西對曰不知<lb/>
也召昭奚恤而問焉昭奚恤對曰此欲觀吾國<lb/>
得失而圖之不在寶器在賢臣珠玉玩好之物<lb/>
非寶重者王遂使昭奚恤應之昭奚恤發精兵<lb/>
三百人陳於西門之内為東面之壇一為南面<lb/>
之壇四為西靣之壇一秦使者至昭奚恤曰君<lb/>
客也請就上位東面令尹子西南面太宗子敖<lb/>
次之葉公子髙次之司馬子反次之昭奚恤自<lb/>
居西靣之壇稱曰客欲觀楚國之寶器楚國之<lb/>
<pb n="KR3a0008_SBCK_001-7b"/>
所寶者賢臣也理百姓實倉廩使民各得其所<lb/>
令尹子西在此奉珪璧使諸侯解忿悁之難交<lb/>
兩國之歡使無兵革之憂太宗子敖在此守封<lb/>
疆謹境界不侵鄰國鄰國亦不見侵葉公子髙<lb/>
在此理師旅整兵戎以當疆敵提枹鼔以動百<lb/>
萬之衆所使皆趨湯火蹈白刃出萬死不顧一<lb/>
生之難司馬子反在此懷霸王之餘議攝治亂<lb/>
之遺風昭奚恤在此唯大國之所觀秦使者戄<lb/>
然無以對昭奚恤遂揖而去秦使者反言於秦<lb/>
君曰楚多賢臣未可謀也遂不伐楚詩云濟濟<lb/>
多士文王以寧斯之謂也<lb/>
<pb n="KR3a0008_SBCK_001-8a"/>
晉平公欲伐齊使范昭往觀焉景公賜之酒酣<lb/>
范昭曰願請君之樽酌公曰酌寡人之樽進之<lb/>
於客范昭已飲晏子曰徹樽更之罇觶具矣范<lb/>
昭佯醉不悦而起舞謂太師曰能為我調成周<lb/>
之樂乎吾為子舞之太師曰冥臣不習范昭趨<lb/>
而出景公謂晏子曰晉大國也使人來將觀吾<lb/>
政也今子怒大國之使者將奈何晏子曰夫范<lb/>
昭之為人非陋而不識禮也且欲試吾君臣故<lb/>
絶之也景公謂太師曰子何以不為客調成周<lb/>
之樂乎太師對曰夫成周之樂天子之樂也若<lb/>
調之必人主舞之今范昭人臣也而欲舞天子<lb/>
<pb n="KR3a0008_SBCK_001-8b"/>
之樂臣故不為也范昭歸以告平公曰齊未可<lb/>
伐也臣欲試其君而晏子識之臣欲犯其禮而<lb/>
大師知之仲尼聞之曰夫不出於樽爼之間而<lb/>
知千里之外其晏子之謂也可謂折衝矣而太<lb/>
師其與焉<lb/>
晉平公浮西河中流而歎曰嗟乎安得賢士與<lb/>
共此樂者船人固桑進對曰君言過矣夫劒産<lb/>
于越珠産江漢玉産昆山此三寶者皆無足而<lb/>
至今君苟好士則賢士至矣平公曰固桑來吾<lb/>
門下食客者二千餘人朝食不足暮收市租暮<lb/>
食不足朝收市租君尚可謂不好士乎固桑對<lb/>
<pb n="KR3a0008_SBCK_001-9a"/>
曰今夫鴻鵠髙飛沖天然其所恃者六翮耳夫<lb/>
腹下之毳背上之毛増去一把飛不為髙下不<lb/>
知君之食客六翮邪將腹背之毳也平公黙然<lb/>
而不應焉<lb/>
楚威王問於宋玉曰先生其有遺行邪何士民<lb/>
衆庶不譽之甚也宋玉對曰唯然有之願大王<lb/>
寛其罪使得畢其辭客有歌於郢中者其始曰<lb/>
下里巴人國中屬而和者數千人其為陽陵採<lb/>
薇國中屬而和者數百人其為陽春白雪國中<lb/>
屬而和者數十人而已也引商刻角雜以流徵<lb/>
國中屬而和者不過數人是其曲彌髙者其和<lb/>
<pb n="KR3a0008_SBCK_001-9b"/>
彌寡故鳥有鳯而魚有鯨鳯鳥上擊于九千里<lb/>
絶浮雲負蒼天翺翔乎窈㝠之上夫糞田之鴳<lb/>
豈能與之斷天地之髙哉鯨魚朝發崑崙之墟<lb/>
暴鬐於碣石暮宿於孟諸夫尺澤之鯢豈能與<lb/>
之量江海之大哉故非獨鳥有鳯而魚有鯨也<lb/>
士亦有之夫聖人瑰意竒行超然獨處世俗之<lb/>
民又安知臣之所為哉<lb/>
晉平公間居師曠侍坐平公曰子生無目眹甚<lb/>
矣子之墨墨也師曠對曰天下有五墨墨而臣<lb/>
不得與一焉平公曰何謂也師曠曰群臣行賂<lb/>
以采名譽百姓侵寃無所告訴而君不悟此一<lb/>
<pb n="KR3a0008_SBCK_001-10a"/>
墨墨也忠臣不用用臣不忠下才處髙不肖臨<lb/>
賢而君不悟此二墨墨也姦臣欺詐空虗府庫<lb/>
以其少才覆塞其惡賢人逐姦邪貴而君不悟<lb/>
此三墨墨也國貧民罷上下不和而好財用兵嗜<lb/>
欲無厭謟䛕之人容容在旁而君不悟此四<lb/>
墨墨也至道不明法令不行吏民不正百姓不<lb/>
安而君不悟此五墨墨也國有五墨墨而不危<lb/>
者未之有也臣之墨墨小墨墨耳何害乎國家<lb/>
哉<lb/>
趙文子問於叔向曰晉六將軍孰先亡乎對曰<lb/>
其中行氏乎文子曰何故先亡對曰中行氏之<lb/>
<pb n="KR3a0008_SBCK_001-10b"/>
為政也以苛為察以欺為明以刻為忠以計多<lb/>
為善以聚歛為良譬之其猶鞟革者也大則大<lb/>
矣裂之道也當先亡<lb/>
楚莊王既討陳靈公之賊殺夏徴舒得夏姬而<lb/>
悦之將近之申公巫臣諫曰此女亂陳國敗其<lb/>
群臣嬖女不可近也莊王從之令尹又欲取申<lb/>
公巫臣諫令尹從之後襄尹取之至恭王與晉<lb/>
戰于鄢陵楚兵敗襄尹死其尸不反數求晉不<lb/>
與夏姬請如晉求尸楚方遣之申公巫臣將使<lb/>
齊私説夏姬與謀及夏姬行而申公巫臣廢使<lb/>
命道亡隨夏姬之晉令尹將徙其族言之於王<lb/>
<pb n="KR3a0008_SBCK_001-11a"/>
曰申公巫臣諫先王以無近夏姬今身廢使命<lb/>
與夏姬逃之晉是欺先王也請徙其族王曰申<lb/>
公巫臣為先王謀則忠自為謀則不忠是厚於<lb/>
先王而自薄也何罪於先王遂不徙<lb/>
劉向新序卷第一<lb/>
<pb n="KR3a0008_SBCK_001-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0008_SBCK_008-1a"/>
劉向新序卷第八<lb/>
　　　義勇第八<lb/>
陳恒弑簡公而盟者皆完其家不盟者殺之石<lb/>
他人曰昔之事其君者皆得其君而事之今謂<lb/>
他人曰舎而君而事我他人不能雖然不盟則<lb/>
殺父母也從而盟是無君臣之禮也生於亂世<lb/>
不得正行劫於暴上不得道義故雖盟不以父<lb/>
母之死不如退而自殺以禮其君乃自殺<lb/>
陳恒弑君使勇士六人劫子淵棲子淵棲曰子<lb/>
之欲與我以我爲知乎臣弑君非知也以我爲<lb/>
仁乎見利而背君非仁也以我爲勇乎劫我以<lb/>
<pb n="KR3a0008_SBCK_008-1b"/>
兵懼而與子非勇也使吾無此三者與何補於<lb/>
子若吾有此三者終不從子矣乃舍之<lb/>
宋閔公臣長萬以勇力聞萬與魯戰師敗為魯<lb/>
所獲囚之宫中數月歸之宋宋閔公慱婦人在<lb/>
側公謂萬曰魯君孰與寡人美萬曰魯君美天<lb/>
下諸侯唯魯君耳冝其為君也閔公矜婦人妬<lb/>
因言曰爾魯之囚虜爾何知萬怒遂搏閔公頰<lb/>
齒落於口絶吭而死仇牧聞君死趍而至遇萬<lb/>
於門携劒而叱之萬臂擊仇牧而殺之齒著於<lb/>
門闔仇牧可謂不畏彊禦矣趍君之難顧不旋<lb/>
踵<lb/>
<pb n="KR3a0008_SBCK_008-2a"/>
崔杼弑莊公令士大夫盟者皆脫劒而入言不<lb/>
疾指不至血者死所殺十人次及晏子晏子奉<lb/>
桮血仰天歎曰惡乎崔子將為無道殺其君盟<lb/>
者皆視之崔杼謂晏子曰子與我我與子分國<lb/>
子不吾與吾將殺子直兵將推之曲兵將勾之<lb/>
唯子圗之晏子曰嬰聞囬以利而背其君者非<lb/>
仁也劫以刃而失其志者非勇也詩云愷悌君<lb/>
子求福不回嬰可謂不回矣直兵推之曲兵鈎<lb/>
之嬰不之回也崔子舍之晏子趍出授綏而垂<lb/>
其僕將馳晏子拊其手曰虎豹在山林其命在<lb/>
庖厨馳不益生緩不益死按之成節然後去之<lb/>
<pb n="KR3a0008_SBCK_008-2b"/>
詩云彼已之子舍命不渝晏子之謂也<lb/>
佛肸以中牟叛置鼎於庭致士大夫曰與我者<lb/>
受邑不吾與者烹大夫皆從之至於田卑<hi>之邑人也田卑中年</hi>
曰義死不避斧鉞之罪義窮不受軒冕之服無<lb/>
義而生不仁而富不如烹褰衣將就鼎佛肸脱屨<lb/>
而生之趙氏聞其叛也攻而取之聞田卑不肯<lb/>
與也求而賞之田卑曰不可也一人舉而萬夫<lb/>
俛首智者不為也賞一人以慙萬夫義者不取<lb/>
也我受賞使中牟之士懷恥不義辭賞從處曰<lb/>
以行臨人不道吾去矣遂南之楚<lb/>
楚太子建以費無極之譛見逐建有子曰勝在<lb/>
<pb n="KR3a0008_SBCK_008-3a"/>
外子西召勝使治白號曰白公<hi>弟勝之叔父也子西太子建之</hi>勝怨楚<lb/>
逐其父將弑惠王及子西<hi>姪惠王之子也惠王亦子西之</hi>欲得易甲<hi>名人姓</hi>
陳士勒兵以示易甲曰與我無患不富貴不吾<lb/>
與則此是也易甲笑曰嘗言吾義矣吾子忘之<lb/>
乎立得天下不義吾不取也威吾以兵不義吾<lb/>
不從也今子將弑子之君而使我從子非吾前<lb/>
義也子雖告我以利威我以兵吾不忍為也子<lb/>
行子之威則吾亦得明吾義也逆子以兵争也<lb/>
應子以聲鄙也吾聞士立義不爭行死不鄙拱<lb/>
而待兵顔色不變也<lb/>
白公勝將弑楚惠王王出亡令尹司馬皆死㧞<lb/>
<pb n="KR3a0008_SBCK_008-3b"/>
劒而屬之於屈廬曰子與我將舍子子不與我<lb/>
必殺子廬曰子殺叔父而求福於廬也可乎吾<lb/>
聞知命之士見利不動臨死不恐為人臣者時<lb/>
生則生時死則死是謂人臣之禮故上知天命<lb/>
下知臣道其有可劫乎子胡不推之白公勝乃<lb/>
内其劒<lb/>
白公勝既殺令尹司馬欲立王子閭以為王王<lb/>
子閭不肯劫之以刃王子閭曰王孫輔相楚國<lb/>
匡正王室而后自庇焉閭之願也今子假威以<lb/>
暴王室殺伐以亂國家吾雖死不子從也白公<lb/>
勝曰楚國之重天下無有天以與子子何不受<lb/>
<pb n="KR3a0008_SBCK_008-4a"/>
也王子閭曰吾聞辭天下者非輕其利也以明<lb/>
其徳也不為諸侯者非惡其位也以絜其行也<lb/>
今吾見國而忘主不仁也刧白刄而失義不勇<lb/>
也子雖告我以利威我以兵吾不為也白公强<lb/>
之不可遂殺之葉公髙率衆誅白公而反惠王<lb/>
於國<lb/>
白公之難楚人有莊善者辭其母將徃死之其<lb/>
母曰棄其親而死其君可謂義乎莊善曰吾聞<lb/>
事君者内其禄而外其身今所以養母者君之<lb/>
禄也身安得無死乎遂辭而行比至公門三廢<lb/>
車中其僕曰子懼矣曰懼既懼何不返莊善<lb/>
<pb n="KR3a0008_SBCK_008-4b"/>
曰懼者吾私也死義吾公也聞君子不以私害<lb/>
公及公門刎頸而死君子曰好義乎哉<lb/>
齊崔杼弑莊公也有陳不占者聞君難將赴之<lb/>
比去餐則失匙上車失軾御者曰怯如是去有<lb/>
益乎不占曰死君義也無勇私也不以私害公<lb/>
遂徃聞戰闘之聲恐駭而死人曰不占可謂仁<lb/>
者之勇也<lb/>
知伯囂之時有士曰長兒子魚絶知伯而去之<lb/>
三年將東之越而道聞知伯囂之見殺也謂御<lb/>
曰還車反吾將死之御曰夫子絶知伯而去之<lb/>
三年矣今反死之是絶属無别也長兒子魚曰<lb/>
<pb n="KR3a0008_SBCK_008-5a"/>
不然吾聞仁者無餘愛忠臣無餘禄吾聞知伯<lb/>
之死而動吾心餘禄之加於我者至今尚存吾<lb/>
將徃依之反而死<lb/>
衛懿公有臣曰弘演逺使未還狄人攻衛其民<lb/>
曰君之所與禄位者鶴也所富者宫人也君使<lb/>
宫人與鶴戰余焉能戰遂潰而去狄人追及懿<lb/>
公於滎澤殺之盡食其肉獨舎其肝弘演至報<lb/>
使於肝畢呼天而號盡哀而止曰臣請為表因<lb/>
自刺其腹内懿公之肝而死齊桓公聞之曰衛<lb/>
之亡也以無道今有臣若此不可不存於是救<lb/>
衛於楚丘<lb/>
<pb n="KR3a0008_SBCK_008-5b"/>
芊尹文者荆之歐鹿彘者也司馬子期獵於雲<lb/>
夣載旗之長拖地芊尹文㧞劒齊諸軫而斷之<lb/>
貳車抽弓於韔援矢於筩引而未發也司馬子<lb/>
期伏軾而問曰吾有罪於夫子乎對曰臣以君<lb/>
旗拽地故也國君之旗齊於軫大夫之旗齊於<lb/>
軾今子荆國有名大夫而滅三等文之斷也不<lb/>
亦可乎子期恱載之王所王曰吾聞有斷子之<lb/>
旗者其人安在吾將殺之子期以文之言告王<lb/>
恱使文爲江南令而大治<lb/>
卞莊子好勇養母戰而三北交遊非之國君辱<lb/>
之及母死三年冬與魯戰卞莊子請從見於魯<lb/>
<pb n="KR3a0008_SBCK_008-6a"/>
將軍曰初與母處是以三北今母死請塞責而<lb/>
神有所歸遂赴敵獲一甲首而獻之曰此塞一<lb/>
北又入獲一甲首而獻之曰此塞再北又入獲<lb/>
一甲首而獻之曰此塞三北將軍曰毋没爾家<lb/>
冝止之請為兄弟莊子曰三北以養母也是子<lb/>
道也今士節小具而塞責矣吾聞之節士不以<lb/>
辱生遂反敵殺十人而死君子曰三北又塞責<lb/>
滅世斷家於孝不終也<lb/>
劉向新序卷第八<lb/>
<pb n="KR3a0008_SBCK_008-6b"/>
</p>
<p>
</p>
  </div>
</body>
</text>
</TEI>
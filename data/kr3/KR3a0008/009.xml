<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0008_SBCK_009-1a"/>
劉向新序卷第九<lb/>
　　　善謀第九<lb/>
齊桓公時江國黃國小國也在江淮之間近楚<lb/>
楚大國也數侵伐欲滅取之江人黄人患楚齊<lb/>
桓公方存亡繼絶救危扶侵尊周室攘夷狄為<lb/>
陽榖之會貫澤之盟與諸侯將伐楚江人黄人<lb/>
慕桓公之義來會盟於貫澤管仲曰江黄逺齊<lb/>
而近楚楚為利之國也若伐而不能救無以宗<lb/>
諸侯不可受也桓公不聽遂與之盟管仲死楚<lb/>
人伐江滅黄桓公不能救君子閔之是後桓公<lb/>
信壞徳衰諸侯不附遂陵遲不能復興夫仁智<lb/>
<pb n="KR3a0008_SBCK_009-1b"/>
之謀即事有漸力所不能救未可以受其質桓<lb/>
公受之過也管仲可謂善謀矣詩云曽是莫聽<lb/>
大命以傾此之謂也<lb/>
晉文公之時周襄王有弟太叔之難出亡居於<lb/>
鄭不得入使告難于魯于晉于秦其明年春秦<lb/>
伯師于河上將納王狐偃言於晉文公曰求諸<lb/>
侯莫如勤王且大義也諸侯信之繼文之業而<lb/>
信宣於諸侯今爲可矣卜偃卜之曰吉遇黄帝<lb/>
戰於阪泉之兆公曰吾不堪也對曰周禮未故<lb/>
今之王古之帝也公曰筮之筮之遇大有之睽<lb/>
曰吉遇公用享于天子之卦戰克而王享吉謀<lb/>
<pb n="KR3a0008_SBCK_009-2a"/>
大焉且是卦也天爲澤以當日天子降心以迎<lb/>
公不亦可乎大有去睽而復亦其所也晉侯辭<lb/>
秦師而下三月甲辰次于陽樊右師圍温左師<lb/>
逆王夏四月丁巳王入于王城取太叔于温而<lb/>
殺之于隰城戊午晉侯朝王王享醴命之侑予<lb/>
之陽樊温原攅茅之田晉於是始開南陽之地<lb/>
其後三年文公遂再會諸侯以朝天子天子錫之<lb/>
弓矢秬鬯以爲方伯晉文公之命是也卒成覇<lb/>
道狐偃之謀也夫秦魯皆疑晉有狐偃之善謀<lb/>
以成覇功故謀得於帷幄則功施於天下狐偃<lb/>
之謂也<lb/>
<pb n="KR3a0008_SBCK_009-2b"/>
虞虢皆小國也虞有夏陽之阻塞虞虢共守之<lb/>
晉不能禽也故晉獻公欲伐虞虢荀息曰君胡<lb/>
不以屈産之乗與垂棘之璧假道於虞公曰此<lb/>
晉國之寳也彼受吾璧不借吾道則如之何荀<lb/>
息曰此小之所以事大國也彼不借吾道必不<lb/>
敢受吾幣受吾幣而借吾道則是我取之中府<lb/>
置之外府取之中廐置之外廐公曰宫之奇存<lb/>
焉必不使受也荀息曰宫之奇知固知矣雖然<lb/>
其為人也通心而懦又少長於君通心則其言<lb/>
之畧懦則不能强諫少長於君則君輕之且夫<lb/>
玩好在耳目之前而患在一國之後中知以上<lb/>
<pb n="KR3a0008_SBCK_009-3a"/>
乃能慮之臣料虞君中知之下也公遂借道而<lb/>
伐虢宫之奇諫曰晉之使者其幣重其辭卑必<lb/>
不便於虞語曰脣亡則齒寒矣故虞虢之相救<lb/>
非相為賜也今日亡虢而明日亡虞矣公不聴<lb/>
遂受其幣而借之道旋歸四年反取虞荀息牽<lb/>
馬抱璧而前曰臣之謀如何獻公曰璧則猶是<lb/>
而吾馬之齒加長矣晉獻公用荀息之謀而禽<lb/>
虞虞不用宫之奇謀而亡故荀息非覇王之佐<lb/>
戰國并兼之臣也若宫之奇則可謂忠臣之謀<lb/>
也<lb/>
晉文公秦穆公共圍鄭以其無禮而附於楚鄭<lb/>
<pb n="KR3a0008_SBCK_009-3b"/>
大夫佚之狐言於鄭君曰若使燭之武見秦君<lb/>
圍必解鄭君從之召燭之武使之辭曰臣之荘<lb/>
也猶不如人今老矣無能為也鄭君曰吾不能<lb/>
蚤用子今急而求子是寡人之過也然鄭亡子<lb/>
亦有不利焉燭之武許諾夜出見秦君曰秦晉<lb/>
圍鄭鄭知亡矣若亡而有益於君敢以煩執事<lb/>
鄭在晉之東秦在晉之西越晉而取鄭君知其<lb/>
難也焉用亡鄭以陪晉晉秦之鄰也鄰之强君<lb/>
之憂也若舎鄭以為東道主行李之徃來共其<lb/>
資粮亦無所害且君立晉君晉君許君焦瑕朝<lb/>
得入而夕設版而畫界焉君之所知也夫晉何<lb/>
<pb n="KR3a0008_SBCK_009-4a"/>
厭之有既東取鄭又欲廣其西境不闕秦將焉<lb/>
取之闕秦而利晉願君圖之秦兵說引兵而還<lb/>
晉咎犯請擊之文公曰不可㣲夫人之力不能<lb/>
弊鄭因人之力以弊之不仁失其所與不知以<lb/>
亂易整不武吾其還矣亦去鄭圍遂解燭之武<lb/>
可謂善謀一言存鄭而安秦鄭君不蚤用善謀<lb/>
所以削國也困而覺焉所以得存<lb/>
楚靈王即位欲爲覇會諸侯使椒舉如晉求諸<lb/>
侯椒舉致命曰寡君使舉曰若有惠賜盟于宋<lb/>
曰晉楚之從交相見也以歳之不芻寡人願結<lb/>
驩於二三君使舉請間君若苟無四方之虞則<lb/>
<pb n="KR3a0008_SBCK_009-4b"/>
願假寵以請於諸侯晉君欲勿許司馬侯曰不<lb/>
可楚王方侈天其或者欲盈其心以厚其毒而<lb/>
降之罰未可知也其使能終亦未可知也唯天<lb/>
所相不可與爭君其許之修徳以待其歸若歸<lb/>
於徳吾猶將事之况諸侯乎若適淫虐楚將棄<lb/>
之吾誰與爭公曰晉有三不殆其何敵之有國<lb/>
險而多馬齊楚多難有是三者何嚮而不濟對<lb/>
曰恃馬與險而虞隣之難是三殆也四嶽三塗<lb/>
陽城大室荆山終南九州之險也是不一姓冀<lb/>
之北土馬之所生也無興國焉恃險與馬不足<lb/>
以為固也從古以然是以先王務徳音以享神<lb/>
<pb n="KR3a0008_SBCK_009-5a"/>
人不聞其務險與馬也或多難以固其國開其<lb/>
疆土或無難以䘮其國失其守宇若何虞難齊<lb/>
有仲孫之難而獲桓公至今頼之晉有里克之<lb/>
難而獲文公是以為盟主衛邢無難狄亦䘮之<lb/>
故人之難不可虞也恃此三者而不修政徳亡<lb/>
於不暇有何能濟君其許之紂作滛虐文王惠<lb/>
和殷是以霣周是以興夫豈爭諸侯哉乃許楚<lb/>
靈王遂為申之會與諸侯伐吳起章華之臺為<lb/>
乾谿之役百姓罷勞怨懟於下羣臣倍畔於上<lb/>
公子弃疾作亂靈王亡逃卒死於野故曰晉不<lb/>
頓一㦸而楚人自亡司馬侯之謀也<lb/>
<pb n="KR3a0008_SBCK_009-5b"/>
楚平王殺伍子胥之父子胥出亡挾弓而干闔<lb/>
閭大之甚勇之為是而欲興師伐楚子胥諫曰<lb/>
不可臣聞之君子不為匹夫興師且事君猶事<lb/>
父也虧君之義復父之讎臣不為也於是止蔡<lb/>
昭公朝於楚有美裘楚令尹囊瓦求之昭公不<lb/>
予於是拘昭公於郢數年而后歸之昭公濟漢<lb/>
水沉璧曰諸侯有伐楚者寡人請為前列楚人<lb/>
聞之怒於是興師伐蔡蔡請救于吳子胥諫曰<lb/>
蔡非有罪也楚人無道也君若有憂中國之心<lb/>
則若此時可矣於是興師伐楚遂敗楚人於栢<lb/>
舉而成覇道子胥之謀也故春秋美而襃之<lb/>
<pb n="KR3a0008_SBCK_009-6a"/>
秦孝公欲用衛鞅之言更爲嚴刑竣法易古三<lb/>
代之制度恐大臣不從於是召衛鞅甘龍杜摯<lb/>
三大夫御於君慮世事之變計正法之本使民<lb/>
之道君曰代位不亡社稷君之道也錯法務明<lb/>
主長臣之行也今吾欲更法以敎民吾恐天下<lb/>
之議我也公孫鞅曰臣聞疑行無名疑事無功<lb/>
君亟定變法之慮行之無疑殆無顧天下之議<lb/>
且夫有髙人之行者固負非於世有獨知之慮<lb/>
者必見謷於民語曰愚者暗成事知者見未萌<lb/>
民不可與慮始可與樂成功郭偃之法曰論至<lb/>
徳者不和於俗成大功者不謀於衆法者所以<lb/>
<pb n="KR3a0008_SBCK_009-6b"/>
愛民也禮者所以便事也是以聖人苟可以治<lb/>
國不法其故苟可以利民不循其禮孝公曰善<lb/>
甘龍曰不然臣聞聖人不易民而敎知者不變<lb/>
法而治因民而教者不勞而功成據法而治者<lb/>
吏習而民安之今君變法不循故更禮以教民<lb/>
臣恐天下之議君願君熟慮之公孫鞅曰子之<lb/>
所言者世俗之所知也常人安於所習學者溺<lb/>
於所聞此兩者所以居官而守法也非所與論<lb/>
於典法之外也三代不同道而王五覇不同法<lb/>
而覇知者作法而愚者制焉賢者更禮不肖者<lb/>
拘焉更禮之人不足與言事制法之人不足與<lb/>
<pb n="KR3a0008_SBCK_009-7a"/>
論治君及疑矣杜摯曰利不百不變法功不什<lb/>
不易器臣聞之法古無過循禮無邪君其圖之<lb/>
公孫鞅曰前世不同教何古之法帝王者不相<lb/>
復何禮之循伏犧神農放而不誅黄帝堯舜誅<lb/>
而不怒及至文武各當其時而立法因事而制<lb/>
禮禮法兩定制令各冝甲兵噐備各便其用臣<lb/>
故曰治世不一道便國不必古故湯武之王也<lb/>
不循古殷夏之滅也不易禮然則反古者未可<lb/>
非也循禮者未足多也君無疑矣孝公曰善吾<lb/>
聞窮鄊多怪曲學多辯愚者之笑知者哀焉狂<lb/>
天之樂賢者憂焉拘世之議人心不疑矣於是<lb/>
<pb n="KR3a0008_SBCK_009-7b"/>
孝公違龍摯之善謀遂從衛鞅之過言法嚴而<lb/>
酷刑深而必守之以公當時取强遂封鞅為商<lb/>
君及孝公死國人怨商君至於車裂之其患流<lb/>
漸至始皇赤衣塞路羣盜滿山卒以亂亡削刻<lb/>
無恩之所致也三代積德而王齊桓繼絶而覇<lb/>
秦夏嚴暴而亡漢王垂仁而帝故仁恩謀之本<lb/>
也<lb/>
秦惠王時蜀亂國人相攻擊告急於秦惠王欲<lb/>
發兵伐蜀以為道險峽難至而韓人來侵秦秦<lb/>
惠王欲先伐韓恐蜀亂先伐蜀恐韓襲秦之弊<lb/>
酒與未决司馬錯與張子爭論於惠王之前司<lb/>
<pb n="KR3a0008_SBCK_009-8a"/>
馬錯欲伐蜀張子曰不如伐韓王曰請聞其說<lb/>
對曰親魏善楚下兵三川塞什谷之口當屯留<lb/>
之道魏絶南陽楚臨南鄭秦攻新城冝陽以臨<lb/>
二周之郊誅周王之罪侵楚魏之地周自知不<lb/>
救九鼎寶器必出㩀九鼎桉圖籍挾天子以令<lb/>
於天下天下莫敢不聽此王業也今夫蜀西僻<lb/>
之國而戎狄之倫也弊兵勞衆不足以成名得<lb/>
其地不足以爲利臣聞爭名者於朝爭利者於<lb/>
市今三川周室天下之朝市也而王不爭焉顧<lb/>
爭於戎狄去王逺矣司馬錯曰不然臣聞之欲<lb/>
富者務廣其地欲强者務富其民欲王者務慱<lb/>
<pb n="KR3a0008_SBCK_009-8b"/>
其徳三資者備而王隨之矣今王地小民貧故<lb/>
臣願先從事於易夫蜀西僻之國而戎狄之長<lb/>
也有桀紂之亂以秦攻之譬如以犲狼逐羣羊<lb/>
也得其地足以廣國取其財足以富民繕兵不<lb/>
傷衆而服焉服一國而天下不以為暴利盡西<lb/>
海而諸侯不以為貪是我一舉而名實附也又<lb/>
有禁暴正亂之名今攻韓劫天子悪名也而未<lb/>
必利也有不義之名而攻天下所不欲危矣臣<lb/>
請謁其故周天下之宗室也齊韓之與國也周<lb/>
自知失九鼎韓自知亡三川將二國并力合謀<lb/>
以因乎齊趙而求觧乎楚魏以鼎予楚以地予<lb/>
<pb n="KR3a0008_SBCK_009-9a"/>
魏以鼎予楚以地予魏王不能止此臣所謂危<lb/>
也不如伐蜀完秦惠王曰善寡人請聽子卒起<lb/>
兵伐蜀十月取之遂定蜀蜀王更號為侯而使<lb/>
陳叔相蜀蜀既属秦秦日益强富厚而制諸侯<lb/>
司馬錯之謀也<lb/>
楚使黄歇於秦秦昭王使白起攻韓魏韓魏服<lb/>
事秦昭王方令白起與韓魏共伐楚黄歇適至<lb/>
聞其計是時秦已使白起攻楚取數縣楚頃襄<lb/>
王東徙黄歇上書於秦昭王欲使秦逺交楚而<lb/>
攻韓魏以解楚其書曰天下莫强於秦楚今聞<lb/>
王欲伐楚此猶兩虎相與闘兩虎相與闘而駑<lb/>
<pb n="KR3a0008_SBCK_009-9b"/>
大受其弊也不如善楚臣請言其說臣聞之物<lb/>
至則反冬夏是也致髙則危累棊是也今大國<lb/>
之地徧天下有其二垂此從生民以來萬乗之<lb/>
地未嘗有也今王使盛橋守事於韓盛橋以其<lb/>
地入秦是王不用甲不信威而得百里之地也<lb/>
王可謂能矣王又舉甲而攻魏杜大梁之門<lb/>
舉河内柭燕酸棗虚桃入邢魏之兵雲翔而不<lb/>
敢救王之功亦多矣王休甲息衆二年而復之<lb/>
有取滿<hi>作蒲史記</hi>衍首垣以臨仁平丘黄濟陽甄<hi>嬰史作</hi>
城而魏氏服王又割濮歴<hi>作磨史記</hi>之北注之秦齊<lb/>
之要絶楚趙之脊天下五合六聚而不敢相救<lb/>
<pb n="KR3a0008_SBCK_009-10a"/>
王之威亦單矣王若能持功守威挾戰功之心<lb/>
而肥仁義之地使無後患三王不足四五伯不<lb/>
足六也王若負人徒之衆兵革之彊乗毁魏之<lb/>
威而欲以力臣天下之主臣恐其有後患也詩<lb/>
曰靡不有初鮮克有終易曰狐渉水濡其尾此<lb/>
言始之易終之難也何以知其然也智伯見伐<lb/>
趙之利不知榆次之禍呉見伐齊之便而不知<lb/>
千遂之敗此二國者非無大功也没利於前而<lb/>
易患於後也呉之親越也從而伐齊既勝齊人<lb/>
於艾陵爲越人所禽於三渚之浦知伯之信韓<lb/>
魏也從而伐趙攻晉陽之城勝有日矣韓魏畔<lb/>
<pb n="KR3a0008_SBCK_009-10b"/>
之殺知伯瑶於叢臺之上今王妬楚之不毁也<lb/>
而忘毁楚之强韓魏也臣為王慮而不取也詩<lb/>
曰大武逺宅而不涉從此觀之楚國援也鄰國<lb/>
敵也詩曰躍躍毚兎遇大獲之他人有心予忖<lb/>
度之今王中道而信韓魏之善王也此吳之親<lb/>
越也臣聞之敵不可假時不可失臣恐韓魏卑<lb/>
辭除患而實欺大國也何則王無重世之徳於<lb/>
韓魏而有累世之怨焉夫韓魏父子兄弟接踵<lb/>
而死于秦者將十世矣本國殘社稷壞宗廟隳<lb/>
刳腹絶腸折顙摺頸身首分離暴骨草澤頭顱<lb/>
僵仆相望于境係臣束子為羣虜者相及於路<lb/>
<pb n="KR3a0008_SBCK_009-11a"/>
鬼神潢洋無所食民不聊生族類離㪚流亡為<lb/>
僕妾者盈海内矣故韓魏之不亡秦社稷之憂<lb/>
也今王齎之與攻楚不亦過乎且王攻楚將惡<lb/>
出兵王將藉路於仇讎之韓魏乎兵岀之日而<lb/>
王憂其不反也是王以兵資於仇讎之韓魏也<lb/>
王若不借随於仇讎之韓魏必攻随水右壤此<lb/>
皆廣川大水山林谿谷不食之地也王雖有之<lb/>
不為得地是王有毁楚之名而無得地之實也<lb/>
且王攻楚之日四國必悉起兵以應王秦楚之<lb/>
兵構而不離韓魏氏將出兵而攻留方與銍胡<lb/>
陵碭蕭相故宋必盡齊人南面<hi>回攻楚史記南</hi>泗北必舉<lb/>
<pb n="KR3a0008_SBCK_009-11b"/>
此皆平原四達膏腴之地也而使獨攻王破楚<lb/>
以肥韓魏於中國而勁齊韓魏之彊足以枝於<lb/>
秦齊南以泗水為境東負海北倚河而無後患<lb/>
天下之國莫彊於齊魏齊魏得地保利而詳事<lb/>
下吏一年之後為帝未能其於禁王之為帝有<lb/>
餘矣夫以王壤土之愽人徒之衆兵革之彊一<lb/>
舉事而樹怨於楚出令韓魏歸帝重齊是王失<lb/>
計也臣為王慮莫若善楚秦楚合為一而以臨<lb/>
韓韓必拱手王施之以東山之險帶以曲河之<lb/>
利韓必為闗内之侯若是而王以十萬伐鄭梁<lb/>
氏寒心許<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵嬰城而上蔡召陵不徃來也如<lb/>
<pb n="KR3a0008_SBCK_009-12a"/>
此而魏亦闗内侯矣王一善楚而闗内兩萬乗<lb/>
之王注入地於齊齊右壌可拱手而取也王之<lb/>
地一桎<hi>經史作</hi>兩海要約天下是燕趙無齊楚齊<lb/>
楚無燕趙然後危動燕趙直揺齊楚此四國者<lb/>
不待痛而服也昭王曰善於是乃止白起謝韓<lb/>
魏發使賂楚約爲與國黃歇受約歸楚解弱楚<lb/>
之禍全彊秦之兵黃歇之謀也<lb/>
秦趙戰於長平趙不勝亡一都尉趙王召樓昌<lb/>
與虞卿曰軍戰不勝尉係死寡人將束甲而赴<lb/>
之樓昌曰無益也不如發重寶使而為構虞卿<lb/>
曰昌言構者以為不構軍必破也而制構者在<lb/>
<pb n="KR3a0008_SBCK_009-12b"/>
秦且王之論秦也欲破王之軍乎不邪王曰秦<lb/>
不遺餘力矣必且破趙軍虞卿曰王聽臣發使<lb/>
出重寶以附楚魏楚魏欲王之重寶必内吾使<lb/>
吾使入楚魏秦必疑天下恐天下之合從必一心如<lb/>
此則構乃可為也趙王不聽與平陽君為構發<lb/>
鄭朱入秦秦内之趙王召虞卿曰寡人使平陽<lb/>
君為構秦秦已内鄭朱矣虞卿以為如何對曰<lb/>
王不得構軍必破矣天下之賀戰勝者皆在秦<lb/>
鄭朱貴人也而入秦秦王與應侯必顯重以示<lb/>
天下楚魏以趙為構必不救王則構不可得也<lb/>
應侯果顯鄭朱以示天下賀戰勝者終不肯構<lb/>
<pb n="KR3a0008_SBCK_009-13a"/>
長平大敗遂圍邯鄲為天下笑不從虞卿之謀<lb/>
也秦既解圍邯鄲而趙王入朝使趙郝約事於<lb/>
秦割六縣而構虞卿謂趙王曰秦之攻王也倦<lb/>
而歸乎亡其力尚能進之愛王而不攻乎王曰<lb/>
秦之攻我也不遺餘力矣必以倦歸也虞卿曰<lb/>
秦以其力攻其所不能取倦而歸王又攻其力<lb/>
之所不能取以送之是助秦自攻也來年秦復<lb/>
攻王王無救矣王以虞卿之言告趙郝曰虞卿<lb/>
能量秦力之所至乎誠知秦力之所不進此彈<lb/>
丸之地不予令秦來年復攻於王王得無割其<lb/>
内而構乎王曰請聽子割矣子能必來年秦之<lb/>
<pb n="KR3a0008_SBCK_009-13b"/>
不復攻乎趙郝曰此非臣所敢任也他日三晉<lb/>
之交於秦相若也今秦善韓魏而攻王王之所<lb/>
以事秦者必不如韓魏也今臣之爲足下解負<lb/>
親之攻開關通弊齊交韓魏至來年而獨取攻<lb/>
於秦王之所以事秦必在韓魏之後也此非臣<lb/>
之所敢任也王以告虞卿虞卿對曰郝言不構<lb/>
來年秦復攻王王得無復割其内而構乎今構<lb/>
郝又不能必秦之不復攻也雖割何益來年復<lb/>
攻又割其力之所不能取以構此自盡之術也<lb/>
不如無構秦雖善攻不能取六縣趙雖不能守<lb/>
亦不失六城秦倦而歸兵必疲我以五縣收天<lb/>
<pb n="KR3a0008_SBCK_009-14a"/>
下以攻罷秦是我失之於天下而取償於秦也<lb/>
吾國尚利孰與坐而割地自弱以彊秦今郝曰<lb/>
秦善韓魏而攻趙者必王之事秦不如韓魏也<lb/>
是使王歳以六城事秦也坐而地盡來年秦復<lb/>
求割王將予之乎不予是弃前功而挑秦禍也<lb/>
予之即無地而給之語曰彊者善攻而弱者不<lb/>
能守今坐而聽秦秦兵不弊而多得地是彊秦<lb/>
而弱趙也以益彊之秦而割愈弱之趙兵計固<lb/>
不止矣且王之地有盡而秦之求無已以有盡<lb/>
之地給無已之求其勢必無趙矣計未定樓緩<lb/>
從秦來趙王與樓緩計之曰予秦地與無予孰<lb/>
<pb n="KR3a0008_SBCK_009-14b"/>
吉緩辭譲曰此非臣之所能知也王曰雖然試<lb/>
言公之私樓緩對曰亦聞夫公父文伯母乎公<lb/>
父文伯仕於魯病死女子為自殺於房中者二<lb/>
人其母聞之不肯哭也其相室曰焉有子死而<lb/>
不哭者乎其母曰孔子賢人也逐於魯而是人<lb/>
不隨也今死而婦人為自殺者二人若是者必<lb/>
其於長者薄而於婦人厚也故從母言是為賢<lb/>
母從妻言是必不免為妬婦其言一也言者異<lb/>
則人心變矣今臣新從秦來而言勿予則非計<lb/>
也言予之恐王以臣為秦也故不敢對使臣得<lb/>
為大王計不如予之王曰諾虞卿聞之曰此飾<lb/>
<pb n="KR3a0008_SBCK_009-15a"/>
說也王慎勿予樓緩聞之徃見王王又以虞卿<lb/>
之言告樓緩樓緩對曰不然虞卿得其一不得<lb/>
其二夫秦趙構難而天下皆說何也曰吾且因<lb/>
彊而乗弱矣今趙兵困於秦天下之賀戰勝者<lb/>
必盡在於秦矣故不如亟割地為和以疑天下<lb/>
而慰秦之心不然天下將因秦之怒乗趙之弊<lb/>
而瓜分之趙見亡何秦之圖乎故曰虞卿得其<lb/>
一不得其二願王以此决之勿復計也虞卿聞<lb/>
之徃見王曰危哉樓子之所以為秦者是愈疑<lb/>
天下而何慰秦之心哉獨不言示天下弱乎且<lb/>
臣言勿予非固勿予而已也秦索六城於王而<lb/>
<pb n="KR3a0008_SBCK_009-15b"/>
王以六城賂齊齊秦之深讎也得王之六城并<lb/>
力而西擊秦齊之聴王不待辭之畢也則是王<lb/>
失之於齊而取償於秦也而齊趙之讎可以報<lb/>
矣而示天下有能為也王以此為發聲兵未窺<lb/>
於境臣見秦之重賂而反構於王也從秦為構<lb/>
韓魏聞之必盡重王重王必出重寶以先於王<lb/>
則是王一舉而結三國之親而與秦易道也趙<lb/>
王曰善即發虞卿東見齊王與之謀秦虞卿之<lb/>
謀行而趙霸此存亡之樞機樞機之發間不及<lb/>
旋踵是故虞卿一言而秦之震懼趨風馳指而<lb/>
請備故善謀之臣其於國豈不重哉㣲虞卿趙<lb/>
<pb n="KR3a0008_SBCK_009-16a"/>
以亡矣<lb/>
魏請為從趙孝成王召虞卿謀過平原君平原<lb/>
君曰願卿之論從也虞卿入見王曰魏請為從<lb/>
對曰魏過王曰寡人固未之許對曰王過王曰<lb/>
魏請從卿曰魏過寡人未之許又曰寡人過然<lb/>
則從終不可邪對曰臣聞小國之與大國從事<lb/>
也有利大國受福有敗小國受禍今魏以小請<lb/>
其禍而王以大辭其福臣故曰王過魏亦過竊<lb/>
以為從便王曰善乃合魏為從使虞卿乆用於<lb/>
趙趙必霸會虞卿以魏齊之事弃侯捐相而歸<lb/>
不用趙旋亡<lb/>
<pb n="KR3a0008_SBCK_009-16b"/>
</p>
<p>
劉向新序卷第九<lb/>
</p>
<p>
</p>
  </div>
</body>
</text>
</TEI>
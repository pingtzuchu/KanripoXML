<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0008_SBCK_002-1a"/>
劉向新序卷第二<lb/>
　　　雜事第二<lb/>
昔者唐虞崇舉九賢布之於位而海内大康要<lb/>
荒來賓麟鳯在郊商湯用伊尹而文武用太公<lb/>
閎夭成王任周召而海内大治越裳重譯祥瑞<lb/>
並降遂安千載皆由任賢之功也無賢臣雖五<lb/>
帝三王不能以興齊桓公得管仲有霸諸侯之<lb/>
榮失管仲而有危亂之辱虞不用百里奚而亡<lb/>
秦繆公用之而霸楚不用伍子胥而破吳闔廬<lb/>
用之而霸夫差非徒不用子胥也又殺之而國<lb/>
卒以亡燕昭王用樂毅推弱燕之兵破疆齊之<lb/>
<pb n="KR3a0008_SBCK_002-1b"/>
讎屠七十城而恵王廢樂毅更代以騎刼兵立<lb/>
破亡七十城此父用之子不用其事可見也故<lb/>
闔廬用子胥以興夫差殺之而以亡昭王用樂<lb/>
毅以勝恵王逐之而敗此的的然若白黒秦不<lb/>
用叔孫通項王不用陳平韓信而皆滅漢用之<lb/>
而大興此未逺也夫失賢者其禍如彼用賢者<lb/>
其福如此人君莫不求賢以自輔然而國以亂<lb/>
亡者所謂賢者不賢也或使賢者為之與不肖<lb/>
者議之使智者圖之與愚者謀之不肖嫉賢愚<lb/>
者嫉智是賢者之所以鬲蔽也所以千載不合<lb/>
者也或不肖用賢而不能久也或久而不能終<lb/>
<pb n="KR3a0008_SBCK_002-2a"/>
也或不肖子廢賢父之忠臣其禍敗難一二録<lb/>
也然其要在於巳不明而聽衆口譛愬不行斯<lb/>
為明也魏龐恭與太子質於邯鄲謂魏王曰今<lb/>
一人來言市中有虎王信之乎王曰否曰二人<lb/>
言王信之乎曰寡人疑矣曰三人言王信之乎<lb/>
曰寡人信之矣龐恭曰夫市之無虎明矣三人<lb/>
言而成虎今邯鄲去魏逺於市議臣者過三人<lb/>
願王察之也魏王曰寡人知之矣及龐恭自邯<lb/>
鄲反讒口果至遂不得見甘茂下蔡人也西入<lb/>
秦數有功至武王以為左丞相樗里子為右丞<lb/>
相樗里子及公孫子皆秦諸公子也其外家韓<lb/>
<pb n="KR3a0008_SBCK_002-2b"/>
也數攻韓秦武王謂甘茂曰寡人欲容車至周<lb/>
室者其道乎韓之宜陽欲使甘茂伐韓取宜陽<lb/>
以通道至周室甘茂曰請約魏與伐韓令向壽<lb/>
輔行甘茂既約魏許甘茂還至息壤謂向壽曰<lb/>
子歸言之王魏聽臣矣然願王勿伐也向壽歸<lb/>
以告王王迎甘茂於息壤問其故對曰冝陽大<lb/>
縣也名爲縣其實郡也今王倍數險行千里攻<lb/>
之難昔者曽參之處鄭人有與曽參同名姓者<lb/>
殺人人告其母曰曽參殺人其母織自若也頃<lb/>
然一人又來告之其母曰吾子不殺人有頃一<lb/>
人又來告其母投杼下機踰墻而走夫以曽參<lb/>
<pb n="KR3a0008_SBCK_002-3a"/>
之賢與其母信之也然三人疑之其母懼焉今<lb/>
臣之賢也不若曽參王之信臣也又不如曽參<lb/>
之母之信曽參也疑臣者非特三人也臣恐大<lb/>
王投杼也魏文矦令樂羊將而攻中山三年而<lb/>
㧞之樂羊反而語功文矦示之謗書一篋樂羊<lb/>
再拜稽首曰此非臣之功也主君之力也今臣<lb/>
覉旅也樗里子公孫子二人挾韓而議王必信<lb/>
之是王欺魏而臣受韓之怨也王曰寡人不聴<lb/>
也使伐宜陽五月而宜陽未拔樗里子公孫子<lb/>
果争之武王召甘茂欲罷兵甘茂曰息壤在彼<lb/>
王曰有之因悉起兵使甘茂將擊之遂拔宜陽<lb/>
<pb n="KR3a0008_SBCK_002-3b"/>
及武王薨昭王立樗里子公孫子讒之甘茂遇<lb/>
罪卒奔齊故非至明其孰能毋用讒乎<lb/>
楚王問羣臣曰吾聞北方畏昭奚恤亦誠何如<lb/>
江乙答曰虎求百獸食之得一狐狐曰子毋敢<lb/>
食我也天帝令我長百獸今子食我是逆帝命<lb/>
也以我為不信吾為子先行子隨我後觀百獸<lb/>
見我無不走虎以為然随而行獸見之皆走虎<lb/>
不知獸畏己而走也以為畏狐也今王地方五<lb/>
千里帶甲百萬而専任之於昭奚恤也北方非<lb/>
畏昭奚恤也其實畏王之甲兵也猶百獸之畏<lb/>
虎故人臣而見畏者是見君之威也君不用則<lb/>
<pb n="KR3a0008_SBCK_002-4a"/>
威亡矣<lb/>
魯君使宓子賤為單父宰子賤辭去因請借善<lb/>
書者二人使書憲書教品魯君子之至單父使<lb/>
書子賤從旁引其肘書醜則怒之欲好書則又<lb/>
引之書者患之請辭而去歸以告魯君魯君曰<lb/>
子賤苦吾擾之使不得施其善政也乃命有司<lb/>
無得擅徵發單父單父之化大治故孔子曰君<lb/>
子哉子賤魯無君子者斯安取斯美其徳也<lb/>
楚人有獻魚楚王者曰今日漁穫食之不盡賣<lb/>
之不售弃之又惜故來獻也左右曰鄙哉辭也<lb/>
楚王曰子不知漁者仁人也蓋聞困倉粟有餘<lb/>
<pb n="KR3a0008_SBCK_002-4b"/>
者國有餓民<hi>民多飢一本作下</hi>後宫多幽女者下民多曠夫<lb/>
餘衍之蓄聚於府庫者境内多貧困之民皆失<lb/>
君人之道故<hi>厨字一有</hi>庖有肥魚廐有肥馬民有餓色<lb/>
是以亡國之君藏於府庫寡人聞之久矣未能<lb/>
行也漁者知之其以此諭寡人也且今行之於<lb/>
是乃遣使恤鰥寡而存孤獨出倉粟發幣帛而<lb/>
振不足罷去後宫不御者出而妻鰥夫楚民欣<lb/>
欣大悦鄰國歸之故漁者壹獻餘魚而楚國賴<lb/>
之可謂仁智矣<lb/>
昔者鄒忌以皷琴見齊宣王宣王善之鄒忌曰<lb/>
夫琴所以象政也遂為王言琴之象政狀及霸<lb/>
<pb n="KR3a0008_SBCK_002-5a"/>
王之事宣王大悦與語三日遂拜以為相齊有<lb/>
稷下先生喜議政事鄒忌既為齊相稷下先生<lb/>
淳于髠之屬七十二人皆輕忌以謂設以辭鄒<lb/>
忌不能及乃相與俱徃見鄒忌淳于髠之徒禮<lb/>
倨鄒忌之禮卑淳于髠等曰狐白之裘補之以<lb/>
弊羊皮何如鄒忌曰敬諾請不敢雜賢以不肖<lb/>
淳于髠曰方内而員釭如何鄒忌曰敬諾請謹<lb/>
門内不敢留賓客淳于髠等曰三人共牧一羊<lb/>
羊不得食人亦不得息何如鄒忌曰敬諾減吏<lb/>
省員使無擾民也淳于髠等三稱鄒忌三知之<lb/>
如應響淳于髠等辭屈而去鄒忌之禮倨淳于<lb/>
<pb n="KR3a0008_SBCK_002-5b"/>
髠等之禮卑故所以尚干將莫邪者貴其立斷<lb/>
也所以貴騏驥者為其立至也必且歴日曠久<lb/>
乎絲氂猶能挈石駑馬亦能致逺是以聰明捷<lb/>
敏人之美材也子貢曰回也聞一以知十美敏<lb/>
捷也<lb/>
昔者燕相得罪於君將出亡召門下諸大夫曰<lb/>
有能從我出者乎三問諸大夫莫對燕相曰嘻<lb/>
亦有士之不足養也大夫有進者曰亦有君之<lb/>
不能養士安有士之不足養者凶年飢嵗士糟<lb/>
粕不厭而君之犬馬有餘榖粟隆冬烈寒士裋<lb/>
褐不完四躰不蔽而君之臺觀帷㡘錦繡隨風<lb/>
<pb n="KR3a0008_SBCK_002-6a"/>
飄飄而弊財者君之所輕死者士之所重也君<lb/>
不能施君之所輕而求得士之所重不亦難乎<lb/>
燕相遂慙遁逃不復敢見<lb/>
晉文公出獵前驅曰前有大蛇髙如隄阻道竟<lb/>
之文公曰寡人聞之諸侯夢惡則修徳大夫夢<lb/>
惡則脩官士夢惡則修身如是而禍不至矣今<lb/>
寡人有過天以戒寡人還車而反前驅曰臣聞<lb/>
之喜者無賞怒者無刑今禍福已在前矣不可<lb/>
變何不遂驅之文公曰不然夫神不勝道而妖<lb/>
亦不勝徳禍福未發猶可化也還車反宿齋三<lb/>
日請於廟曰孤少犧不肥幣不厚罪一也孤好<lb/>
<pb n="KR3a0008_SBCK_002-6b"/>
弋獵無度數罪二也孤多賦歛重刑罰罪三也<lb/>
請自今以來者闗市無征澤梁母賦歛赦罪人<lb/>
舊田半税新田不税行此令未半旬守虵吏夢<lb/>
大帝殺虵曰何故當聖之道為而罪當死發夢<lb/>
視虵臭腐矣謁之文公曰然夫神果不勝道而<lb/>
妖亦不勝徳奈何其無究理而任天也應之以<lb/>
徳而已<lb/>
梁君出獵見白鴈群梁君下車彀弓欲射之道<lb/>
有行者梁君謂行者止行者不止白鴈群駭梁<lb/>
君怒欲射行者其御公孫襲下車撫矢曰君止<lb/>
梁君忿然作色而怒曰襲不與其君而顧與他<lb/>
<pb n="KR3a0008_SBCK_002-7a"/>
人何也公孫襲對曰昔齊景公之時天大旱三<lb/>
年卜之曰必以人祠乃雨景公下堂頓首曰凡<lb/>
吾所以求雨者為吾民也今必使吾以人祠乃<lb/>
且雨寡人將自當之言未卒而天大雨方千里<lb/>
者何也為有徳於天而恵於民也今主君以白<lb/>
鴈之故而欲射人襲謂主君言無異於虎狼梁<lb/>
君援其手與上車歸入廟門呼萬嵗曰幸哉今<lb/>
日也他人獵皆得禽獸吾獵得善言而歸<lb/>
武王勝殷得二虜而問焉曰而國有妖乎一虜<lb/>
荅曰吾國有妖晝見星而雨血此吾國之妖也<lb/>
一虜荅曰此則妖也雖然非其大者也吾國之<lb/>
<pb n="KR3a0008_SBCK_002-7b"/>
妖其大者子不聽父弟不聽兄君令不行此妖<lb/>
之大者也<lb/>
晉文公出田逐獸碭入大澤迷不知所出其中<lb/>
有漁者文公謂曰我若君也道安從出我且厚<lb/>
賜若漁者曰臣願有獻公曰出澤而受之於是<lb/>
遂出澤公令曰子之所以教寡人者何等也願<lb/>
受之漁者曰鴻鵠保河海之中厭而欲移徙之<lb/>
小澤則必有九繒之憂黿鼉保深淵厭而出之<lb/>
淺渚則必有羅網釣射之憂今君逐獸碭入至<lb/>
此何行之太逺也文公曰善哉謂從者記漁者<lb/>
名漁者曰君何以名爲君其尊天事地敬社稷<lb/>
<pb n="KR3a0008_SBCK_002-8a"/>
固四國慈愛萬民薄賦歛輕租税者臣亦與焉<lb/>
君不敬社稷不固四國外失禮於諸侯内逆民<lb/>
心一國流亡漁者雖得厚賜不能保也遂辭不<lb/>
受曰君亟歸國臣亦反吾漁所<lb/>
晉文公逐麋而失之問農夫老古曰吾麋何在<lb/>
老古以足指曰如是徃公曰寡人問子以足指<lb/>
何也老古振衣而起曰一不意人君如此也虎<lb/>
豹之居也厭閑而近人故得魚鼈之居也厭深<lb/>
而之淺故得諸侯厭衆而亡其國詩云維鵲有<lb/>
巢維鳩居之君放不歸人將君之於是文公恐<lb/>
歸遇欒武子欒武子曰獵得獸乎而有悦色文<lb/>
<pb n="KR3a0008_SBCK_002-8b"/>
公曰寡人逐麋而失之得善言故有悦色欒武<lb/>
子曰其人安在乎曰吾未與來也欒武子曰居<lb/>
上位而不恤其下驕也緩令急誅暴也取人之<lb/>
言而弃其身盗也文公曰善還載老古與俱歸<lb/>
扁鵲見齊桓侯立有間扁鵲曰君有疾在腠理<lb/>
不治將恐深桓侯曰寡人無疾扁鵲出桓侯曰<lb/>
醫之好利也欲治不疾以為功居十日扁鵲復<lb/>
見曰君之疾在肌膚不治將深桓侯不應扁鵲<lb/>
出桓侯不悦居十日扁鵲復見曰君之疾在腸<lb/>
胄不治將深桓侯不應扁鵲出桓侯又不悦居<lb/>
十日扁鵲復見望桓侯而還走桓侯使人問之<lb/>
<pb n="KR3a0008_SBCK_002-9a"/>
扁鵲曰疾在腠理湯熨之所及也在肌膚鍼石<lb/>
之所及也在腸胄大劑之所及也在骨髓司命<lb/>
之所無奈何也今在骨髓臣是以無請也居五<lb/>
日桓侯體痛使人索扁鵲扁鵲已逃之秦矣桓<lb/>
侯遂死故良醫之治疾也攻之於腠理此事皆<lb/>
治之於小者也夫事之禍福亦有腠理之地故<lb/>
聖人蚤從事矣莊辛諫楚襄王曰君王左州侯<lb/>
右夏侯從新安君與壽陵君同軒淫衍侈靡而<lb/>
忘國政郢其危矣王曰先生老惽歟妄為楚國<lb/>
妖歟莊辛對曰臣非敢為楚妖誠見之也君王<lb/>
卒近此四子者則楚必亡矣辛請留於趙以觀<lb/>
<pb n="KR3a0008_SBCK_002-9b"/>
之於是不出十月王果亡巫山江漢鄢郢之地<lb/>
於是王乃使召莊辛至於趙辛至王曰嘻先生<lb/>
來邪寡人以不用先生言至于此為之奈何莊<lb/>
辛曰君王用辛言則可不用辛言又將甚乎此<lb/>
庶人有稱曰亡羊而固牢未為遲見兎而呼狗<lb/>
未為晩湯武以百里王桀紂以天下亡今楚雖<lb/>
小絶長繼短以千里數豈特百里哉且君王獨<lb/>
不見夫青蛉乎六足四翼蜚翔乎天地之間求<lb/>
蚊虻而食之時甘露而飲之自以為無患與民<lb/>
無争也不知五尺之童子膠絲竿加之乎四仞<lb/>
之上而下為蟲蛾食巳青蛉猶其小者也夫爵<lb/>
<pb n="KR3a0008_SBCK_002-10a"/>
俛啄白粒仰棲茂樹鼔其翼奮其身自以為無<lb/>
患與民無争也不知公子王孫左把彈右攝丸<lb/>
定操持審參連故晝遊乎茂樹夕和乎酸醎爵<lb/>
猶其小者也鴻鵠嬉遊乎江漢息留乎大沼俛<lb/>
啄鰋鯉仰奮陵衡脩其六翮而陵清風麃揺髙<lb/>
翔一舉千里自以為無患與民無争也不知弋<lb/>
者選其弓弩脩其防翳加繒繳其頸投乎百仞<lb/>
之上引纎繳揚微波折清風而殞故朝遊乎江河<lb/>
而暮調乎鼎爼鴻鵠猶其小者也蔡侯之事故<lb/>
是也蔡侯南遊乎髙陵北徑乎巫山逐麋麕麞<lb/>
鹿彉谿子隨時鳥嬉遊乎髙蔡之囿溢滿無涯<lb/>
<pb n="KR3a0008_SBCK_002-10b"/>
不以國家為事不知子發受令宣王厄以淮水<lb/>
填以巫山庚子之朝纓以朱絲臣而奏之乎宣<lb/>
王也蔡侯之從新安君與壽陵君淫衍侈靡康<lb/>
樂遊娛馳騁乎雲夢之中不以天下與國家為<lb/>
事不知穰侯方與秦王謀寘之以黽厄而投之<lb/>
乎黽塞之外而襄王大懼形體掉栗曰謹受令<lb/>
乃封莊辛為成陵君而用計焉與舉淮北之地<lb/>
十二諸侯<lb/>
魏文侯出遊見路人反裘而負芻文侯曰胡為<lb/>
反裘而負芻對曰臣愛其毛文侯曰若不知其<lb/>
裏盡而毛無所恃邪明年東陽上計錢布十倍<lb/>
<pb n="KR3a0008_SBCK_002-11a"/>
大夫畢賀文侯曰此非所賀我也譬無異夫路<lb/>
人反裘而負芻也將愛其毛不知其裏盡毛無<lb/>
所恃也今吾田地不加廣士民不加衆而錢十<lb/>
倍必取之士大夫也吾聞之下不安者上不可<lb/>
居也此非所以賀我也<lb/>
楚莊王問於孫叔敖曰寡人未得所以爲國是<lb/>
也孫叔敖曰國之有是衆非之所惡也臣恐王<lb/>
之不能定也王曰不定獨在君乎亦在臣乎孫<lb/>
叔敖曰國君驕士曰士非我無逌貴冨士驕君<lb/>
曰國非士無逌安强人君或至失國而不悟士<lb/>
或至飢寒而不進君臣不合國是無逌定矣夏<lb/>
<pb n="KR3a0008_SBCK_002-11b"/>
桀殷紂不定國是而以合其取舍者為是以爲<lb/>
不合其取舍者為非故致亡而不知莊王曰善<lb/>
哉願相國與諸侯士大夫共定國是寡人豈敢<lb/>
以褊國驕士民哉<lb/>
楚莊王蒞政三年不治而好隠戯社稷危國將<lb/>
亡士慶問左右群臣曰王蒞政三年不治而好<lb/>
隠戯社稷危國將亡胡不入諫左右曰子其入<lb/>
矣士慶入再拜而進曰隠有大鳥來止南山之<lb/>
陽三年不蜚不鳴不審其故何也王曰子其去<lb/>
矣寡人知之矣士慶曰臣言亦死不言亦死願<lb/>
聞其説王曰此鳥不蜚以長羽翼不鳴以觀群<lb/>
<pb n="KR3a0008_SBCK_002-12a"/>
臣之慝是鳥雖不蜚蜚必沖天雖不鳴鳴必驚<lb/>
人士慶稽首曰所願聞已王大悦士慶之問而<lb/>
拜之以為令尹授之相印士慶喜出門顧左右<lb/>
笑曰吾王成王也中庶子聞之跪而泣曰臣尚<lb/>
衣冠御郎十三年矣前為豪矢而後為藩蔽王<lb/>
賜士慶相印而不賜臣臣死將有日矣王曰寡<lb/>
人居泥塗中子所與寡人言者内不及國家外<lb/>
不及諸侯如子者可富而不可貴也於是乃出<lb/>
其國寶璧玉以賜之曰忠信者士之行也言語<lb/>
者士之道路也道路不脩治士無所行矣<lb/>
靖郭君欲城薛而客多以諫君告謁者無為客通事<lb/>
<pb n="KR3a0008_SBCK_002-12b"/>
於是有一齊人曰臣願一言過一言臣請烹謁<lb/>
者贊客客曰海大魚因反走靖郭君曰請少進<lb/>
客曰否臣不敢以死戯靖郭君曰嘻寡人毋得<lb/>
已試復道之客曰君獨不聞海大魚乎網弗能<lb/>
止繳不能牽碭而失水陸居則螻蟻得意焉且<lb/>
夫齊亦君之水也君已有齊奚以薛為君若無<lb/>
齊城薛猶且無益也靖郭君大悦罷民弗城薛<lb/>
也<lb/>
齊有婦人極醜無雙號曰無塩女其為人也臼<lb/>
頭深目長壯大節昻鼻結喉肥項少髪折腰出<lb/>
胷皮膚若漆行年三十無所容入衒嫁不隻流<lb/>
<pb n="KR3a0008_SBCK_002-13a"/>
弃莫執於是乃拂拭短褐自詣宣王願一見謂<lb/>
謁者曰妾齊之不售女也聞君王之聖徳願備<lb/>
後宫之掃除頓首司馬門外唯王幸許之謁者<lb/>
以聞宣王方置酒於漸臺左右聞之莫不揜口<lb/>
而大笑曰此天下强顔女子也於是宣王乃召<lb/>
而見之謂曰昔先王為寡人取妃匹皆已備有<lb/>
列位矣寡人今日聼鄭衞之聲嘔吟感傷揚激<lb/>
楚之遺風今夫人不容鄉里布衣而欲于萬乘<lb/>
之主亦有竒能乎無塩女對曰無有直竊慕大<lb/>
王之美義耳王曰雖然何喜良久曰竊嘗喜隠<lb/>
王曰隠固寡人之所願也試一行之言未卒忽<lb/>
<pb n="KR3a0008_SBCK_002-13b"/>
然不見矣宣王大驚立發隠書而讀之退而惟<lb/>
之又不能得明日復更召而問之又不以隠對<lb/>
但揚自衘齒舉手拊肘曰殆哉殆哉如此者四<lb/>
宣王曰願遂聞命無塩女對曰今大王之君國<lb/>
也西有衡秦之患南有强楚之讎外有三國之<lb/>
難内聚姦臣衆人不附春秋四十壯男不立不<lb/>
務衆子而務衆婦尊所好而忽所恃一旦山陵<lb/>
崩弛社稷不定此一殆也漸臺五重黄金白玉<lb/>
琅玕龍䟽翡翠珠璣莫落連飾萬民罷極此二<lb/>
殆也賢者伏匿於山林謟諛强於左右邪偽立<lb/>
於本朝諫者不得通入此三殆也酒漿流湎以<lb/>
<pb n="KR3a0008_SBCK_002-14a"/>
夜續朝女樂俳優從横大笑外不脩諸侯之禮<lb/>
内不秉國家之治此四殆也故曰殆哉殆哉於<lb/>
是宣王掩然無聲意入黄泉忽然而昻喟然而<lb/>
嘆曰痛乎無塩君之言吾今乃一聞寡人之殆<lb/>
寡人之殆幾不全於是立停漸臺罷女樂退謟<lb/>
諛去彫琢選兵馬實府庫四闢公門招進直言<lb/>
延及側陋擇吉日立太子進慈母顯隠女拜無<lb/>
塩君為王后而國大安者醜女之力也<lb/>
劉向新序卷第二<lb/>
<pb n="KR3a0008_SBCK_002-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>稽神録</head>
    <p>
<pb n="KR3l0114_WYG_000-1a"/>
欽定四庫全書　　　　　子部十二<lb/>
　稽神録　　　　　　　　小説家𩔖二<hi>異聞之屬</hi>
　提要<lb/>
　　　　<hi>臣</hi>等謹案稽神録六卷宋徐鉉撰鉉字<lb/>
　　　　鼎臣廣陵人仕南唐為翰林學士隨李<lb/>
　　　　煜歸宋官至直學士院給事中㪚騎常侍淳<lb/>
　　　　化初坐累謫静難軍司馬卒於官事迹具宋<lb/>
　　　　史本傳是編皆記神怪之事晁公武讀書志<lb/>
<pb n="KR3l0114_WYG_000-1b"/>
　　　　載其自序稱自乙未歲至乙夘凡二十年則<lb/>
　　　　始於後唐廢帝清泰二年迄於周世宗顯徳<lb/>
　　　　二年猶未入宋時所作書中惟乾寜天復天<lb/>
　　　　祜開成同光書其年號自後唐明宗以後則<lb/>
　　　　但書甲子考馬永卿懶真子稱南唐自顯徳<lb/>
　　　　五年用中原正朔士大夫以為恥碑文但書<lb/>
　　　　甲子此書猶在李璟去帝號前三年殆必原<lb/>
　　　　用南唐年號入宋以後追改之其稱楊行宻<lb/>
<pb n="KR3l0114_WYG_000-2a"/>
　　　　曰偽呉稱南唐曰江南其官亦稱偽某官亦<lb/>
　　　　入宋以後所追改歟讀書志云所載一百五<lb/>
　　　　十事陳振孫書録解題云元本十卷此無卷<lb/>
　　　　第當是他書中録出者案今本止六卷而反<lb/>
　　　　有一百七十四事未又有拾遺十三事與晁<lb/>
　　　　氏所云卷數條數俱不合案楓窻小牘云太<lb/>
　　　　宗命儒臣修太平廣記時徐鉉實與編纂稽<lb/>
　　　　神録鉉所著也每欲采擷不敢自専輒示宋<lb/>
<pb n="KR3l0114_WYG_000-2b"/>
　　　　白使問李昉昉曰詎有徐率更言無稽者于<lb/>
　　　　是此録遂得見収疑是録全載太平廣記中<lb/>
　　　　後人録出成帙而三大書徴引浩博門目叢<lb/>
　　　　雜所列諸書凡一名叠見者太平御覽皆作<lb/>
　　　　又字文苑英華皆作前名字廣記皆作同上<lb/>
　　　　字其間前後相連以甲蒙乙者往往而是或<lb/>
　　　　縁此多録數十條亦未可知也讀書志又云<lb/>
　　　　楊太年云江東布衣蒯亮好大言夸誕鉉喜<lb/>
<pb n="KR3l0114_WYG_000-3a"/>
　　　之館于門下稽神録中事多亮所言考鉉騎<lb/>
　　　省集中有送蒯參軍亮詩前四句云昔年聞<lb/>
　　　有蒯先生二十年來道不行抵掌曽談天經<lb/>
　　　事折腰猶忤俗人情則鉉客實有蒯亮然不<lb/>
　　　言及説鬼事又書中載破瘤得碁子得鍼二<lb/>
　　　章云聞之於亮則不題亮名者似非亮語趙<lb/>
　　　與峕賓退録備載洪邁夷堅志諸序稱其三<lb/>
　　　志庚集序考徐鉉稽神録楊文公談苑所載<lb/>
<pb n="KR3l0114_WYG_000-3b"/>
　　　蒯亮之事非是其説必有所考今不得而見<lb/>
　　　之矣乾隆四十六年十一月恭校上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>